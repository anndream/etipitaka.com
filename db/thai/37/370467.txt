           ป. คิลานปัจจัยเภสัชบริขาร มีผลน่าปรารถนา มีผลน่าใคร่ มีผลเป็นที่ฟูใจ
              มีผลไม่แสลง มีสุขเป็นกำไร มีสุขเป็นวิบาก หรือ?
           ส. ไม่พึงกล่าวอย่างนั้น ฯลฯ
           ป. ถ้าอย่างนั้น ก็ไม่พึงกล่าวว่า ทาน คือ เทยยธรรม
                         ทานกถา จบ
                        -----------
                       ปริโภคมยปุญญกถา
    [๑๑๔๕] สกวาที บุญสำเร็จแต่การบริโภค เจริญได้ หรือ?
           ปรวาที ถูกแล้ว
           ส. ผัสสะสำเร็จแต่การบริโภค เจริญได้หรือ เวทนา สัญญาเจตนา จิต
              สัทธา วิริยะ สติ สมาธิ ปัญญา สำเร็จแต่การบริโภค เจริญได้หรือ?
           ป. ไม่พึงกล่าวอย่างนั้น ฯลฯ
    [๑๑๔๖] ส. บุญสำเร็จแต่การบริโภค เจริญได้ หรือ?
           ป. ถูกแล้ว
           ส. เจริญได้ดุจเครือเถา ดุจเครือเถาย่างทราย ดุจต้นไม้ ดุจหญ้า ดุจแพ
              แห่งหญ้าปล้อง หรือ?
           ป. ไม่พึงกล่าวอย่างนั้น ฯลฯ
    [๑๑๔๗] ส. บุญสำเร็จแต่การบริโภค เจริญได้ หรือ?
           ป. ถูกแล้ว
           ส. ทายกให้ทานแล้วไม่สนใจก็เป็นบุญได้ หรือ?
           ป. ถูกแล้ว
           ส. เป็นได้แก่ผู้ไม่นึก เป็นได้แก่ผู้ไม่กังวล เป็นได้แก่ผู้ไม่สนใจ เป็นได้
              แก่ผู้ไม่กระทำไว้ในใจ เป็นได้แก่ผู้ไม่จงใจ เป็นได้แก่ผู้ไม่ปรารถนา เป็น
              ได้แก่ผู้ไม่ตั้งใจ หรือ?