           ส. ท่านพระอุทายีได้กล่าวคำนี้ว่า พระผู้มีพระภาคของเราทรงขจัด
              ทุกขธรรมทั้งหลายแก่ชนเป็นอันมากหนอ พระผู้มีพระภาคของเรา
              ทรงประทานสุขธรรมทั้งหลายแก่ชนเป็นอันมากหนอ พระผู้มีพระ
              ภาคของเรา ทรงขจัดอกุศลธรรมทั้งหลายแก่ชนเป็นอันมากหนอ
              พระผู้มีพระภาคของเราทรงประทานกุศลธรรมทั้งหลายแก่ชนเป็นอัน
              มากหนอ ดังนี้  เป็นสูตรมีอยู่จริง มิใช่หรือ?
           ป. ถูกแล้ว
           ส. ถ้าอย่างนั้น บุคคลอื่นก็ส่งความสุขแก่บุคคลอื่นได้ น่ะสิ
                      สุขานุปปทานกถา จบ
                         ----------
                       อธิคัยหมนสิการกถา
    [๑๖๕๗] สกวาที มนสิการรวบยอดได้ หรือ?
           ปรวาที ถูกแล้ว
           ส. รู้ชัดซึ่งจิตนั้นด้วยจิตนั้นได้ หรือ?
           ป. ไม่พึงกล่าวอย่างนั้น ฯลฯ
           ส. รู้ชัดซึ่งจิตนั้นด้วยจิตนั้น หรือ?
           ป. ถูกแล้ว
           ส. รู้ชัดซึ่งจิตนั้นด้วยจิตนั้นว่า จิต ดังนี้ ได้หรือ?
           ป. ไม่พึงกล่าวอย่างนั้น ฯลฯ
           ส. ผู้ชัดซึ่งจิตนั้นด้วยจิตนั้นว่า จิต ดังนี้ได้ หรือ?
           ป. ถูกแล้ว
           ส. จิตนั้นเป็นอารมณ์ของจิตนั้น หรือ?