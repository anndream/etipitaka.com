                        นิยาโมกกันติกถา
     [๙๖๙] สกวาที พระโพธิสัตว์ได้หยั่งลงสู่ทางอันแน่นนอน (อริยมรรค) มีพรหมจรรย์
              อันประพฤติแล้ว ในศาสนาของพระผู้มีพระภาคพระนามว่า กัสสปะ
              หรือ?
           ปรวาที ถูกแล้ว
           ส. พระโพธิสัตว์เป็นสาวกของพระผู้มีพระภาค พระนามว่ากัสสปะ หรือ?
           ป. ไม่พึงกล่าวอย่างนั้น ฯลฯ
     [๙๗๐] ส. พระโพธิสัตว์เป็นสาวกของพระผู้มีพระภาค พระนามว่า กัสสปะ หรือ?
           ป. ถูกแล้ว
           ส. เป็นสาวกแล้ว จึงเป็นพระพุทธเจ้า หรือ?
           ป. ไม่พึงกล่าวอย่างนั้น ฯลฯ
     [๙๗๑] ส. เป็นสาวกแล้ว จึงเป็นพระพุทธเจ้า หรือ?
           ป. ถูกแล้ว
           ส. เป็นผู้ตรัสรู้ด้วยการฟังตาม หรือ?
           ป. ไม่พึงกล่าวอย่างนั้น ฯลฯ
     [๙๗๒] ส. เป็นผู้ตรัสรู้ด้วยการฟังตาม หรือ?
           ป. ถูกแล้ว
           ส. พระผู้มีพระภาคเป็นพระสยัมภู หรือ?
           ป. ถูกแล้ว
           ส. ถ้าพระผู้มีพระภาคเป็นพระสยัมภู ก็ต้องไม่กล่าวว่า เป็นผู้ตรัสรู้ด้วยการ
              ฟังตาม
     [๙๗๓] ส. พระโพธิสัตว์ ได้หยั่งลงสู่ทางอันแน่นอน มีพรหมจรรย์อันประพฤติแล้ว
              ในศาสนาของพระผู้มีพระภาค พระนามว่า กัสสปะ หรือ?