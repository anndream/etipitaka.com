           ป. ไม่พึงกล่าวอย่างนั้น ฯลฯ
    [๑๔๒๕] ส. ศีลที่มีสมาทานเป็นเหตุ เจริญได้ หรือ?
           ป. ถูกแล้ว
           ส. เจริญได้ดุจเถาวัลย์ เจริญได้ดุจเถาย่างทราย เจริญได้ดุจต้นไม้ เจริญได้
              ดุจหญ้า เจริญได้ดุจแพหญ้าปล้อง หรือ?
           ป. ไม่พึงกล่าวอย่างนั้น ฯลฯ
    [๑๔๒๖] ส. ศีลที่มีการสมาทานเป็นเหตุ เจริญได้ หรือ?
           ป. ถูกแล้ว
           ส. เมื่อบุคคลสมาทานศีลแล้ว ตรึกกามวิตกอยู่ ตรึกพยาบาทวิตกอยู่ ตรึก
              วิหิงสาวิตกอยู่ ศีลก็เจริญได้ หรือ?
           ป. ถูกแล้ว
           ส. เป็นการประชุมกันแห่งผัสสะ ๒ อย่าง ฯลฯ แห่งจิต ๒ อย่าง หรือ?
           ป. ไม่พึงกล่าวอย่างนั้น ฯลฯ
           ส. เป็นการประชุมกันแห่งผัสสะ ๒ อย่าง ฯลฯ แห่งจิต ๒ อย่าง หรือ?
           ป. ถูกแล้ว
           ส. ธรรมที่เป็นกุศลและอกุศล ที่มีโทษและไม่มีโทษ ที่เลวและประณีต ที่
              ดำและขาว ซึ่งเป็นข้าศึกกัน มาพบกัน หรือ?
           ป. ไม่พึงกล่าวอย่างนั้น ฯลฯ
           ส. ธรรมที่เป็นกุศลและอกุศล มีโทษและไม่มีโทษ เลวและประณีต ที่ดำ
              และขาว ซึ่งเป็นข้าศึกกัน มาพบกัน หรือ?
           ป. ถูกแล้ว
           ส. พระผู้มีพระภาคได้ตรัสไว้ว่า ดูกรภิกษุทั้งหลาย ๔ ประการนี้ ไกลกัน
              ไกลกันนัก ๔ ประการเป็นไฉน ท้องฟ้าและแผ่นดินนี้ประการแรก
              ซึ่งไกลกันไกลกันนัก ฯลฯ เพราะเหตุฉะนั้น ธรรมของสัตบุรุษจึง
              ไกลจากอสัตบุรุษ ดังนี้  เป็นสูตรมีอยู่จริง มิใช่หรือ?