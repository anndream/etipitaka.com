           ป. ของพระอรหันต์
           ส. หากว่า โพชฌงคภาวนาของพระอรหันต์เยี่ยมกว่า และพระอรหันต์เสื่อม
              จากอรหัตผลได้ ด้วยเหตุนั้นนะท่านจึงต้องกล่าวว่า พระอนาคามี
              เสื่อมจากอนาคามิผลได้
     [๒๑๐] ส. พระอนาคามีเสื่อมจากอนาคามิผลได้หรือ?
           ป. ถูกแล้ว
           ส. พระโสดาบันเสื่อมจากโสดาปัตติผลได้หรือ?
           ป. ไม่พึงกล่าวอย่างนั้น ฯลฯ
           ส. มัคคภาวนา ฯลฯ โพชฌงคภาวนาของใครเยี่ยมกว่า ของพระอนาคามี
              หรือของพระโสดาบัน?
           ป. ของพระอนาคามี
           ส. หากว่า โพชฌงคภาวนาของพระอนาคามีเยี่ยมกว่า และพระอนาคามี
              เสื่อมจากอนาคามิผลได้ ด้วยเหตุนั้นนะท่านจึงต้องกล่าวว่าพระโสดาบัน
              เสื่อมจากโสดาปัตติผลได้
     [๒๑๑] ส. พระอนาคามีเสื่อมจากอนาคามิผลได้หรือ?
           ป. ถูกแล้ว
           ส. พระสกทาคามีเสื่อมจากสกทาคามิผลได้หรือ?
           ป. ไม่พึงกล่าวอย่างนั้น ฯลฯ
           ส. มัคคภาวนา ฯลฯ โพชฌงคภาวนาของใครเยี่ยมกว่า ของพระอนาคามี
              หรือของพระสกทาคามี?
           ป. ของพระอนาคามี
           ส. หากว่า โพชฌงคภาวนาของพระอนาคามีเยี่ยมกว่า และพระอนาคามี
              เสื่อมจากอนาคามิผลได้ ด้วยเหตุนั้นนะท่านจึงต้องกล่าวว่า พระสกทาคามี
              เสื่อมจากสกทาคามิผลได้