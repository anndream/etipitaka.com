           ส. ถูกแล้ว
           ป. หากว่า ผู้อื่นพึงแนะนำ นามและโคตรของสตรีและบุรุษ พึงแนะนำทาง
              และมิใช่ทาง พึงแนะนำชื่อของหญ้า ไม้ และต้นไม้เจ้าป่า แก่พระ
              อรหันต์ ด้วยเหตุนั้นนะท่านจึงต้องกล่าวว่า การแนะนำของผู้อื่นสำหรับ
              พระอรหันต์ยังมีอยู่
     [๕๗๔] ส. เพราะผู้อื่นพึงแนะนำ นามและโคตรของสตรีและบุรุษ พึงแนะนำทาง
              และมิใช่ทาง พึงแนะนำชื่อของหญ้า ไม้ และต้นไม้เจ้าป่า แก่พระ
              อรหันต์ ฉะนั้น การแนะนำของผู้อื่นสำหรับพระอรหันต์จึงยังมีอยู่ หรือ?
           ป. ถูกแล้ว
           ส. ผู้อื่นพึงแนะนำโสดาปัตติผล หรือสกทาคามิผล อนาคามิผลหรือ
              อรหัตผล แก่พระอรหันต์ หรือ?
           ป. ไม่พึงกล่าวอย่างนั้น ฯลฯ
                      ปรวิตารณากถา จบ.
                        -----------
                          วจีเภทกถา
     [๕๗๕] สกวาที การเปล่งวาจาของผู้เข้าฌานมีอยู่ หรือ?
           ปรวาที ถูกแล้ว
           ส. การเปล่งวาจาของผู้เข้าฌานในภพทั้งปวงมีอยู่ หรือ?
           ป. ไม่พึงกล่าวอย่างนั้น ฯลฯ
     [๕๗๖] ส. การเปล่งวาจาของผู้เข้าฌานมีอยู่ หรือ?
           ป. ถูกแล้ว
           ส. การเปล่งวาจาของผู้เข้าฌานในกาลทั้งปวงมีอยู่ หรือ?
           ป. ไม่พึงกล่าวอย่างนั้น ฯลฯ