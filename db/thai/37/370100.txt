           ส. พระสกทาคามีเสื่อมจากสกทาคามิผลได้หรือ?
           ป. ไม่พึงกล่าวอย่างนั้น ฯลฯ
           ส. ใครละกิเลสได้มากกว่า พระอนาคามีหรือพระสกทาคามี?
           ป. พระอนาคามี
           ส. หากว่า พระอนาคามีละกิเลสได้มากกว่า และพระอนาคามีเสื่อมจาก
               อนาคามิผลได้ ด้วยเหตุนั้นนะท่านจึงต้องกล่าวว่า พระสกทาคามี
              เสื่อมจากสกทาคามิผลได้
     [๒๐๕] ส. พระสกทาคามีเสื่อมจากสกทาคามิผลได้หรือ?
           ป. ถูกแล้ว
           ส. พระโสดาบันเสื่อมจากโสดาปัตติผลได้หรือ?
           ป. ไม่พึงกล่าวอย่างนั้น ฯลฯ
           ส. ใครละกิเลสได้มากกว่า พระสกทาคามีหรือพระโสดาบัน?
           ป. พระสกทาคามี
           ส. หากว่า พระสกทาคามีละกิเลสได้มากกว่า และพระสกทาคามีเสื่อมจาก
              สกทาคามิผลได้ ด้วยเหตุนั้นนะท่านจึงต้องกล่าวว่า พระโสดาบัน
              เสื่อมจากโสดาปัตติผลได้
     [๒๐๖] ส. พระอรหันต์เสื่อมจากอรหัตผลหรือ?
           ป. ถูกแล้ว
           ส. พระโสดาบันเสื่อมจากโสดาปัตติผลได้หรือ?
           ป. ไม่พึงกล่าวอย่างนั้น ฯลฯ
           ส. มัคคภาวนาของใครเยี่ยมกว่า ของพระอรหันต์หรือของพระโสดาบัน?
           ป. ของพระอรหันต์
           ส. หากว่า มัคคภาวนาของพระอรหันต์เยี่ยมกว่า และพระอรหันต์เสื่อมจาก
              อรหัตผลได้ ด้วยเหตุนั้นนะท่านจึงต้องกล่าวว่า พระโสดาบันเสื่อมจาก
              โสดาปัตติผลได้
     [๒๐๗] ส. พระอรหันต์เสื่อมจากอรหัตผลได้หรือ?