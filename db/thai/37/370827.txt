           ส. หากว่า พระผู้มีพระภาคออกจากจตุตถฌานแล้วจึงปรินิพพานในลำดับอัน
              กระชั้นชิด ก็ต้องไม่กล่าวว่า พระอรหันต์ตั้งอยู่ในความเป็นผู้ไม่หวั่นไหว
              ปรินิพพาน
                       อาเนญชกถา จบ.
                       -------------
                        ธัมมาภิสมยกถา
    [๑๘๖๕] สกวาที การตรัสรู้ธรรมมีแก่สัตว์ผู้อยู่ในครรภ์ หรือ?
           ปรวาที ถูกแล้ว
           ส. การแสดงธรรม การฟังธรรม การสนทนาธรรม การสอบถาม การ
              สมาทานศีล ความสังวรระวังในอินทรีย์ทั้งหลาย ความรู้จักประมาณใน
              โภชนะ การประกอบความเพียรเครื่องตื่นอยู่ในปฐมยามและปัจฉิมยาม
              แห่งราตรี มีแก่สัตว์ผู้อยู่ในครรภ์ หรือ?
           ป. ไม่พึงกล่าวอย่างนั้น ฯลฯ
           ส. การแสดงธรรม ฯลฯ การประกอบความเพียรเครื่องตื่นอยู่ในปฐมยาม
              และปัจฉิมยามแห่งราตรี ไม่มีแก่สัตว์ผู้อยู่ในครรภ์ หรือ?
           ป. ถูกแล้ว
           ส. หากว่า การแสดงธรรม การฟังธรรม ฯลฯ การประกอบความเพียร
              เครื่องตื่นอยู่ในปฐมยามและปัจฉิมยามแห่งราตรี ไม่มีแก่สัตว์ผู้อยู่ใน
              ครรภ์ ก็ต้องไม่กล่าวว่า การตรัสรู้ธรรมมีแก่สัตว์ผู้อยู่ในครรภ์
    [๑๘๖๖] ส. การตรัสรู้ธรรมมีแก่สัตว์ผู้อยู่ในครรภ์ หรือ?
           ป. ถูกแล้ว
           ส. ปัจจัยเพื่อความบังเกิดขึ้นแห่งสัมมาทิฏฐิ มี ๒ อย่าง คือเสียงจากผู้อื่น
              และโยนิโสมนสิการ มิใช่หรือ?
           ป. ถูกแล้ว