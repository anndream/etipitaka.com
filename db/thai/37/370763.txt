           ส. โยคีบุคคลเลื่อนสู่ทุติยฌาน จากปฐมฌาน หรือ?
           ป. ถูกแล้ว
           ส. ปฐมฌานย่อมเกิดขึ้นแก่โยคีบุคคล ผู้กระทำไว้ในใจซึ่งกามทั้งหลายโดย
              ความเป็นของมีโทษ หรือ?
           ป. ถูกแล้ว
           ส. ทุติยฌาน ก็เกิดขึ้นแก่โยคีบุคคลผู้ทำไว้ในใจซึ่งกามทั้งหลายโดยความ
              เป็นของมีโทษ หรือ?
           ป. ไม่พึงกล่าวอย่างนั้น ฯลฯ
           ส. ปฐมฌาน มีวิตก มีวิจาร หรือ?
           ป. ถูกแล้ว
           ส. ทุติยฌานก็มีวิตก มีวิจาร หรือ?
           ป. ไม่พึงกล่าวอย่างนั้น ฯลฯ
           ส. โยคีบุคคลเลื่อนสู่ทุติยฌาน จากปฐมฌาน หรือ?
           ป. ถูกแล้ว
           ส. ปฐมฌานอันนั้น ทุติยฌานก็อันนั้นแล หรือ?
           ป. ไม่พึงกล่าวอย่างนั้น ฯลฯ
    [๑๗๕๒] ส. โยคีบุคคลเลื่อนสู่ตติยฌาน จากทุติยฌาน หรือ?
           ป. ถูกแล้ว
           ส. ความนึก ฯลฯ ความตั้งใจ อันใด เพื่อความเกิดขึ้นแห่งทุติยฌาน
              ความนึก ฯลฯ ความตั้งใจอันนั้นแล เพื่อความเกิดขึ้นแห่งตติยฌาน
              หรือ?
           ป. ไม่พึงกล่าวอย่างนั้น ฯลฯ
           ส. โยคีบุคคลเลื่อนสู่ตติยฌานจากทุติยฌานแล แต่ไม่พึงกล่าวว่า ความนึก
              ฯลฯ ความตั้งใจอันใด เพื่อความเกิดขึ้นแห่งทุติยฌาน ความนึก ฯลฯ
              ความตั้งใจอันนั้นแล เพื่อความเกิดขึ้นแห่งตติยฌาน หรือ?