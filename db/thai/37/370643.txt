                         สัตตมภวิกกถา
    [๑๕๑๒] ปรวาที ไม่พึงกล่าวว่า บุคคลผู้มีภพที่ ๗ เป็นอย่างยิ่ง ละทุคติได้ หรือ?
           สกวาที ถูกแล้ว
           ส. บุคคลผู้มีภพที่ ๗ เป็นอย่างยิ่ง พึงเข้าถึงนรก พึงเข้าถึงกำเนิดดิรัจฉาน
              พึงเข้าถึงภูมิแห่งเปรต หรือ?
           ป. ไม่พึงกล่าวอย่างนั้น ฯลฯ
           ส. ถ้าอย่างนั้น บุคคลผู้เกิดในภพที่ ๗ ก็ละทุคติได้ น่ะสิ
                       สัตตมภวิกกถา จบ.
                        วรรคที่ ๑๒ จบ.
                        -----------
                          วรรคที่ ๑๓
                          กัปปัฏฐกถา
    [๑๕๑๓] สกวาที บุคคลผู้กัปปัฏฐะ พึงดำรงอยู่ได้ตลอดกัลป์ หรือ?
           ปรวาที ถูกแล้ว
           ส. กัลป์ ดำรงอยู่ได้ด้วย พระพุทธเจ้าอุบัติขึ้นในโลกได้ด้วย หรือ?
           ป. ไม่พึงกล่าวอย่างนั้น ฯลฯ
           ส. บุคคลผู้กัปปัฏฐะพึงดำรงอยู่ได้ตลอดกัลป์ หรือ?
           ป. ถูกแล้ว
           ส. กัลป์ ดำรงอยู่ได้ด้วย สงฆ์แตกกันได้ด้วย หรือ?
           ป. ไม่พึงกล่าวอย่างนั้น ฯลฯ
           ส. บุคคลผู้กัปปัฏฐะพึงดำรงอยู่ได้ตลอดกัลป์ หรือ?
           ป. ถูกแล้ว
           ส. กัลป์ ดำรงอยู่ได้ด้วย บุคคลผู้กัปปัฏฐะทำกรรมอันเป็นเหตุตั้งอยู่ตลอด
              กัลป์ได้ด้วย หรือ?