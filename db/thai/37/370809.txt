           ส. ถูกแล้ว
           ป. ถ้าอย่างนั้น มรรคก็มีองค์ ๕ น่ะสิ
    [๑๘๓๐] ส. มรรคมีองค์ ๕ หรือ?
           ป. ถูกแล้ว
           ส. พระผู้มีพระภาคได้ตรัสไว้ว่า ดูกรสุภัททะ อริยมรรคมีองค์ ๘ หาไม่ได้
              ในธรรมวินัยใดแล แม้สมณะก็หามิได้ในธรรมวินัยนั้น แม้สมณะ
              ที่ ๒ ก็หาไม่ได้ในธรรมวินัยนั้น แม้สมณะที่ ๓ ก็หาไม่ได้ใน
              ธรรมวินัยนั้น แม้สมณะที่ ๔ ก็หาไม่ได้ในธรรมวินัยนั้น ก็อริยมรรค
              มีองค์ ๘ หาได้ในธรรมวินัยใดแล แม้สมณะก็หาได้ในธรรมวินัย
              นั้น แม้สมณะที่ ๒ ฯลฯ แม้สมณะที่ ๓ ฯลฯ แม้สมณะที่ ๔ ก็
              หาได้ในธรรมวินัยนั้น ดูกรสุภัททะอริยมรรคมีองค์ ๘ ย่อมหาได้
              ในธรรมวินัยนี้แล สมณะย่อมหาได้ในธรรมวินัยนี้แล สมณะ
              ที่ ๒ สมณะที่ ๓ สมณะที่ ๔ ย่อมหาได้ในธรรมวินัยนี้ ปรับปวาท
              โดยเจ้าลัทธิอื่นๆ ว่างจากสมณะทั้งหลาย ดังนี้  เป็นสูตรมีอยู่จริง
              มิใช่หรือ?
           ป. ถูกแล้ว
           ส. ถ้าอย่างนั้น มรรคก็มีองค์ ๘ น่ะสิ
                         มัคคกถา จบ
                        ------------
                           ญาณกถา
    [๑๘๓๑] สกวาที ญาณโลกุตตระมีวัตถุ ๑๒ หรือ?
           ปรวาที ถูกแล้ว
           ส. โลกุตตรญาณเป็น ๑๒ หรือ?