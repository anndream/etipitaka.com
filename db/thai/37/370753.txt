                          วรรคที่ ๑๘
                         มนุสสโลกกถา
    [๑๗๓๓] สกวาที ไม่พึงกล่าวว่า พระผู้มีพระภาคเจ้าได้ดำรงอยู่แล้วในมนุษยโลก
              หรือ?
           ปรวาที ถูกแล้ว
           ส. อาราม วิหาร คาม นิคม นคร รัฐ ชนบท ที่พระพุทธเจ้าเคยประทับ
              อยู่ อันเป็นเจดีย์ มีอยู่ มิใช่หรือ?
           ป. ถูกแล้ว
           ส. หากว่า อาราม วิหาร คาม นิคม นคร รัฐ ชนบท ที่พระพุทธเจ้า
              เคยประทับอยู่ อันเป็นเจดีย์มีอยู่ ด้วยเหตุนั้นนะท่านจึงต้องกล่าวว่า
              พระผู้มีพระภาคพุทธเจ้า เคยดำรงอยู่ในมนุษยโลก
    [๑๗๓๔] ส. ไม่พึงกล่าวว่า พระผู้มีพระภาคพุทธเจ้าเคยดำรงอยู่ในมนุษยโลก หรือ?
           ป. ถูกแล้ว
           ส. พระผู้มีพระภาค ประสูติที่ป่าลุมพินี ตรัสรู้ที่ควงไม้โพธิ ประกาศธรรม
              จักรที่เมืองพาราณสี   ปลงอายุสังขารที่ปาวาลเจดีย์ ปรินิพพานที่เมือง
              กุสินารา มิใช่หรือ?
           ป. ถูกแล้ว
           ส. หากว่า พระผู้มีพระภาคประสูติที่ป่าลุมพินี ฯลฯ ปรินิพพานที่เมือง
              กุสินารา ด้วยเหตุนั้นนะท่านจึงต้องกล่าวว่า พระผู้มีพระภาคพุทธเจ้าได้
              ดำรงอยู่แล้วในมนุษยโลก
    [๑๗๓๕] ส. ไม่พึงกล่าวว่า พระผู้มีพระภาคได้ดำรงอยู่แล้วในมนุษยโลก หรือ?
           ป. ถูกแล้ว