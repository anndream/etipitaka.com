           ป. ถูกแล้ว
           ส. พระผู้มีพระภาคได้ตรัสไว้ว่า ภิกษุทั้งหลาย ๔ ประการนี้ไกลกัน ไกล
              กันนัก ๔ ประการเป็นไฉน ท้องฟ้าและแผ่นดินนี้ประการแรก ซึ่ง
              ไกลกัน ไกลกันนัก ฯลฯ เพราะฉะนั้นธรรมของสัตบุรุษจึงไกลจาก
              อสัตบุรุษ ดังนี้ เป็นสูตรมีอยู่จริง มิใช่หรือ?
           ป. ถูกแล้ว
           ส. ถ้าอย่างนั้น ก็ไม่พึงกล่าวว่า ธรรมที่เป็นกุศลและอกุศล ที่มีโทษและ
              ไม่มีโทษ ที่เลวและประณีต ที่ดำและขาว อันเป็นข้าศึกกัน มาพบกันได้
    [๑๔๓๑] ป. ไม่พึงกล่าวว่า อวิญญัตติ เป็นความทุศีล หรือ?
           ส. ถูกแล้ว
           ป. บุคคลเป็นผู้สมาทานบาปกรรมไว้แล้ว มิใช่หรือ?
           ส. ถูกแล้ว
           ป. หากว่า บุคคลเป็นผู้สมาทานบาปกรรมไว้แล้ว ด้วยเหตุนั้นนะท่าน จึง
              ต้องกล่าวว่า อวิญญัตติ เป็นความทุศีล ดังนี้
                    อวิญญัตติ ทุสสีลยันติกถา จบ
                        วรรคที่ ๑๐ จบ
                        ทุติยปัณณาสก์ จบ
                       --------------
                          วรรคที่ ๑๑
                       ติสโสปิ อนุสยกถา
    [๑๔๓๒] สกวาที อนุสัย เป็นอัพยากฤต หรือ?
           ปรวาที ถูกแล้ว