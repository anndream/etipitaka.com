     [๒๗๘] ส. บุคคลผู้อนาคามี เป็นผู้มีกรณียะอันกระทำแล้ว มีภาวนาอันอบรมแล้ว
              แต่เป็นผู้มีภาระอันยังไม่ปลงแล้ว ผลุดเกิดในหมู่เทวดานั้น จะไม่ยังมรรค
              ให้เกิดอีกเพื่อปลงภาระ หรือ?
           ป. ถูกแล้ว
           ส. เป็นผู้มีภาระอันไม่ปลงลงแล้ว ปรินิพพานในหมู่เทวดานั้น หรือ?
           ป. ไม่พึงกล่าวอย่างนั้น ฯลฯ
           ส. บุคคลผู้อนาคามี เป็นผู้มีกรณียะอันกระทำแล้ว มีภาวนาอันอบรมแล้ว
              แต่เป็นผู้มีทุกข์อันยังไม่ได้กำหนดรู้ ... มีกิเลสอันยังไม่ได้ละ ... มีนิโรธ
              อันยังไม่ได้กระทำให้แจ้ง ... มีอกุปปธรรมอันยังไม่ได้แทงตลอด ผลุด
              เกิดในหมู่เทวดานั้น จะไม่ยังมรรคให้เกิดอีก เพื่อแทงตลอดอกุปปธรรม
              หรือ?
           ป. ถูกแล้ว
           ส. เป็นผู้มีอกุปปธรรมอันไม่แทงตลอดแล้ว ปรินิพพานในหมู่เทวดานั้น
              หรือ?
           ส. ไม่พึงกล่าวอย่างนั้น ฯลฯ
           ป. เนื้อที่ถูกยิงด้วยลูกศร แม้ไปได้ไกล ก็ต้องตายฉันใด บุคคลผู้อนาคามี
              ก็จะกระทำให้แจ้งซึ่งผลในหมู่เทวดานั้นด้วยมรรคอันท่านให้เกิดแล้วใน
              โลกนี้ ฉันนั้น
           ส. เนื้อที่ถูกยิงด้วยลูกศร แม้ไปได้ไกล ก็มีลูกศรติดอยู่ ตายฉันใด บุคคล
              ผู้อนาคามี ก็มีลูกศรติดอยู่ ปรินิพพานในหมู่เทวดานั้น ด้วยมรรคอัน
              ท่านให้เกิดแล้วในโลกนี้ฉันนั้น หรือ?
           ป. ไม่พึงกล่าวอย่างนั้น ฯลฯ
                       พรหมจริยกถา จบ.
                        ------------
                          โอธิโสกถา
     [๒๗๙] สกวาที บุคคลละกิเลสได้เป็นส่วนๆ หรือ?
           ปรวาที ถูกแล้ว