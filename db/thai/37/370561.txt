                       วิตักกานุปติตกถา
    [๑๓๕๒] สกวาที จิตทุกดวงเนื่องด้วยวิตก หรือ?
           ปรวาที ถูกแล้ว
           ส. จิตทุกดวงเนื่องด้วยวิจาร เนื่องด้วยปีติ เนื่องด้วยสุข เนื่องด้วยทุกข์
              เนื่องด้วยโสมนัส เนื่องด้วยโทมนัส เนื่องด้วยอุเบกขา เนื่องด้วย
              ศรัทธา เนื่องด้วยวิริยะ เนื่องด้วยสติ เนื่องด้วยสมาธิ เนื่องด้วยปัญญา
              เนื่องด้วยราคะ เนื่องด้วยโทสะ ฯลฯ เนื่องด้วยอโนตตัปปะ หรือ?
           ป. ไม่พึงกล่าวอย่างนั้น ฯลฯ
    [๑๓๕๓] ส. จิตทุกดวงเนื่องด้วยวิตก หรือ?
           ป. ถูกแล้ว
           ส. สมาธิที่ไม่มีวิตก มีเพียงวิจาร มีอยู่ มิใช่หรือ?
           ป. ถูกแล้ว
           ส. หากว่า สมาธิที่ไม่มีวิตก มีเพียงวิจาร มีอยู่ ก็ต้องไม่กล่าวว่า จิตทุกดวง
              เนื่องด้วยวิตก
    [๑๓๕๔] ส. จิตทุกดวงเนื่องด้วยวิตก หรือ?
           ป. ถูกแล้ว
           ส. สมาธิที่ไม่มีวิตก ไม่มีวิจาร มีอยู่ มิใช่หรือ?
           ป. ถูกแล้ว
           ส. หากว่า สมาธิที่ไม่มีวิตก ไม่มีวิจาร มีอยู่ ก็ต้องไม่กล่าวว่า จิตทุกดวง
              เนื่องด้วยวิตก
    [๑๓๕๕] ส. จิตทุกดวงเนื่องด้วยวิตก หรือ?
           ป. ถูกแล้ว
           ส. พระผู้มีพระภาคได้ตรัสสมาธิ ๓ อย่าง คือ สมาธิมีวิตก มีวิจาร สมาธิ
              ไม่มีวิตก มีเพียงวิจาร สมาธิไม่มีวิตก ไม่มีวิจาร มิใช่หรือ?