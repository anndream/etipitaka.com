     [๕๔๖] ป. ไม่พึงกล่าวว่า ความสงสัยของพระอรหันต์ ยังมีอยู่ หรือ?
           ส. ถูกแล้ว
           ป. พระอรหันต์ อาจสงสัยในนามและโคตรของสตรีและบุรุษ อาจสงสัย
              ในทางและมิใช่ทาง อาจสงสัยในชื่อของหญ้า ไม้ และต้นไม้เจ้าป่า
              ก็ได้ มิใช่หรือ?
           ส. ถูกแล้ว
           ป. หากว่า พระอรหันต์อาจสงสัยในนามและโคตรของสตรีและบุรุษ อาจ
              สงสัยในทางและมิใช่ทาง อาจสงสัยในชื่อของหญ้า ไม้ และต้นไม้
              เจ้าป่าก็ได้ ด้วยเหตุนั้นนะท่านจึงต้องกล่าวว่า ความสงสัยของพระ
              อรหันต์ ยังมีอยู่
           ส. เพราะพระอรหันต์ อาจสงสัยในนามและโคตรของสตรีและบุรุษ อาจ
              สงสัยในชื่อของหญ้า ไม้ และต้นไม้เจ้าป่าก็ได้ ฉะนั้น ความสงสัย
              ของพระอรหันต์จึงยังมีอยู่ หรือ?
           ป. ถูกแล้ว
           ส. พระอรหันต์ อาจสงสัยในโสดาปัตติผล หรือในสกทาคามิผล หรือใน
              อนาคามิผล หรือในอรหัตผลก็ได้หรือ?
           ป. ไม่พึงกล่าวอย่างนั้น ฯลฯ
                         กังขากถา จบ
                        -----------
                        ปรวิตารณากถา
     [๕๔๗] สกวาที การแนะนำของผู้อื่น สำหรับพระอรหันต์ ยังมีอยู่ หรือ?
           ปรวาที ถูกแล้ว
           ส. พระอรหันต์อันผู้อื่นพึงนำไปได้ อันผู้อื่นพึงจูงไปได้ อาศัยผู้อื่น เกาะ
              ผู้อื่น ไม่รู้ ไม่เห็น หลง ไม่รู้ตัว หรือ?