     [๖๕๙] ส. บุคคลผู้ปฏิบัติเพื่อทำให้แจ้งซึ่งโสดาปัตติผล เมื่อเห็นทุกข์พึงกล่าวว่า ผู้
              ดำเนินไปแล้ว เมื่อเห็นทุกข์แล้ว ไม่พึงกล่าวว่า เป็นผู้ที่ควรกล่าวว่า
              ตั้งอยู่แล้วในผล หรือ?
           ป. ถูกแล้ว
           ส. การเห็นทุกข์ไร้ประโยชน์ หรือ?
           ป. ไม่พึงกล่าวอย่างนั้น ฯลฯ
           ส. เมื่อเห็นสมุทัย ฯลฯ เมื่อเห็นนิโรธ พึงกล่าวว่า ผู้ดำเนินไปแล้ว เมื่อ
              เห็นนิโรธแล้ว ไม่พึงกล่าวว่า เป็นผู้ที่ควรกล่าวว่าตั้งอยู่แล้วในผล
              หรือ?
           ป. ถูกแล้ว
           ส. การเห็นนิโรธไร้ประโยชน์ หรือ?
           ป. ไม่พึงกล่าวอย่างนั้น ฯลฯ
     [๖๖๐] ป. เมื่อเห็นทุกข์แล้ว สัจจะ ๔ ก็เป็นอันได้เห็นแล้ว หรือ?
           ส. ถูกแล้ว
           ป. ทุกขสัจเป็นสัจจะ ๔ หรือ?
           ส. ไม่พึงกล่าวอย่างนั้น ฯลฯ
     [๖๖๑] ส. เมื่อเห็นรูปขันธ์โดยความไม่เที่ยงแล้ว ขันธ์ ๕ ก็เป็นอันได้เห็นโดย
              ความไม่เที่ยงหรือ?
           ป. ถูกแล้ว
           ส. รูปขันธ์เป็นขันธ์ ๕ หรือ?
           ป. ไม่พึงกล่าวอย่างนั้น ฯลฯ
     [๖๖๒] ส. เมื่อเห็นจักขายตนะโดยความไม่เที่ยงแล้ว อายตนะ ๑๒ ก็เป็นอันได้
              เห็นโดยความไม่เที่ยง หรือ?
           ป. ถูกแล้ว