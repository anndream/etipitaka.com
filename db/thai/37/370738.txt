              พึงให้ทาน พึงให้จีวร พึงให้บิณฑบาต พึงให้เสนาสนะ พึงให้คิลานปัจจย
              เภสัชชบริขาร เพราะกรรมวิบาก หรือ?
           ป. ถูกแล้ว
           ส. คิลานปัจจยเภสัชชบริขารมีผล หรือ?
           ป. ถูกแล้ว
           ส. กรรมวิบากมีผล หรือ?
           ป. ไม่พึงกล่าวอย่างนั้น ฯลฯ
           ส. กรรมวิบากไม่มีผล หรือ?
           ป. ถูกแล้ว
           ส. คิลานปัจจยเภสัชชบริขารไม่มีผล หรือ?
           ป. ไม่พึงกล่าวอย่างนั้น ฯลฯ
    [๑๗๐๐] ป. ไม่พึงกล่าวว่า สิ่งทั้งปวงนี้เป็นเพราะกรรม หรือ?
           ส. ถูกแล้ว
           ป. พระผู้มีพระภาคได้ตรัสไว้ว่า โลกเป็นไปเพราะกรรม หมู่สัตว์เป็นไป
              เพราะกรรม สัตว์ทั้งหลายมีกรรมเป็นเครื่องกระชับ เหมือนลิ่มสลัก
              แห่งรถ ที่แล่นไปอยู่ ฉะนั้น  บุคคลได้เกียรติ ความสรรเสริญ
              เพราะกรรม และได้ความเสื่อม การถูกฆ่า การถูกจองจำ ก็เพราะ
              กรรม บุคคลรู้ชัดซึ่งกรรมนั้นว่า เป็นเครื่องทำให้ต่างกัน ฉะนี้แล้ว
              ไฉนจะพึงกล่าวว่า กรรมไม่มีในโลกเล่า ดังนี้ เป็นสูตรมีอยู่จริง
              มิใช่หรือ?
           ส. ถูกแล้ว
           ป. ถ้าอย่างนั้น สิ่งทั้งปวงนี้ ก็เป็นเพราะกรรม น่ะสิ
                     สัพพมิทัง กัมมโตติกถา จบ
                       -------------