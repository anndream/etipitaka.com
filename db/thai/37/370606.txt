           ส. อวิชชา อวิชโชฆะ อวิชชาโยคะ อวิชชาปริยุฏฐาน อวิชชาสัญโญชน์
              อวิชชานิวรณ์ เป็นอเหตุกะ หรือ?
           ป. ไม่พึงกล่าวอย่างนั้น ฯลฯ
           ส. อวิชชา อวิชโชฆะ ฯลฯ อวิชชานิวรณ์ เป็นสเหตุกะ หรือ?
           ป. ถูกแล้ว
           ส. อวิชชานุสัย เป็นสเหตุกะ หรือ?
           ป. ไม่พึงกล่าวอย่างนั้น ฯลฯ
    [๑๔๔๒] ป. ไม่พึงกล่าวว่า อนุสัยเป็นอเหตุกะ หรือ?
           ส. ถูกแล้ว
           ป. ปุถุชน เมื่อจิตที่เป็นกุศลและเป็นอัพยากฤตเป็นไปอยู่ พึงกล่าวว่า ผู้มี
              อนุสัย หรือ?
           ส. ถูกแล้ว
           ป. อนุสัยเป็นสเหตุกะโดยเหตุอันนั้น หรือ?
           ส. ไม่พึงกล่าวอย่างนั้น ฯลฯ
           ป. ถ้าอย่างนั้น อนุสัยก็เป็นอเหตุกะ น่ะสิ
           ส. ปุถุชน เมื่อจิตที่เป็นกุศลและที่เป็นอัพยากฤต เป็นไปอยู่ พึงกล่าวว่า
              ผู้มีราคะ หรือ?
           ป. ถูกแล้ว
           ส. ราคะเป็นสเหตุกะโดยเหตุอันนั้น หรือ?
           ป. ไม่พึงกล่าวอย่างนั้น ฯลฯ
           ส. ถ้าอย่างนั้น ราคะก็เป็นอเหตุกะ นะสิ
    [๑๔๔๓] ส. อนุสัยวิปปยุตจากจิต หรือ?
           ป. ถูกแล้ว
           ส. เป็นรูป เป็นนิพพาน เป็นจักขายตนะ ฯลฯ เป็นโผฏฐัพพายตนะ หรือ?