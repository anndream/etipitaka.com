           ส. เมื่อท้องอดีตมีอยู่ ความหิว ความกระหาย ยังปรากฏอยู่ หรือ?
           ป. ไม่พึงกล่าวอย่างนั้น ฯลฯ
           ส. กายอดีตมีอยู่ หรือ?
           ป. ถูกแล้ว
           ส. กายอดีต ยังเข้าถึงการยกย่องและการปราบปราม ยังเข้าถึงการตัดและการ
              ทำลาย ยังเป็นของสาธารณะแก่กา แก่แร้ง แก่เหยี่ยว หรือ?
           ป. ไม่พึงกล่าวอย่างนั้น ฯลฯ
           ส. ยาพิษพึงเข้าไป ศาตราพึงเข้าไป ไฟพึงเข้าไป ในกายอดีต หรือ?
           ป. ไม่พึงกล่าวอย่างนั้น ฯลฯ
           ส. กายอดีต ยังจะจองจำได้ด้วยเครื่องจำคือขื่อคา ด้วยเครื่องจำคือเชือก
              ด้วยเครื่องจำคือตรวน ด้วยเครื่องจำคือบ้าน ด้วยเครื่องจำคือนิคม ด้วย
              เครื่องจำคือนคร ด้วยเครื่องจำคือชนบท ด้วยเครื่องจำห้าประการ
              หรือ?
           ป. ไม่พึงกล่าวอย่างนั้น ฯลฯ
     [๓๗๒] ส. น้ำอดีตมีอยู่ หรือ?
           ป. ถูกแล้ว
           ส. บุคคลทำกิจที่ต้องใช้น้ำได้ด้วยน้ำนั้น หรือ?
           ป. ไม่พึงกล่าวอย่างนั้น ฯลฯ
           ส. ไฟอดีตมีอยู่ หรือ?
           ป. ถูกแล้ว
           ส. บุคคลทำกิจที่ต้องใช้ไฟได้ด้วยไฟนั้น หรือ?
           ป. ไม่พึงกล่าวอย่างนั้น ฯลฯ
           ส. ลมอดีตมีอยู่ หรือ?
           ป. ถูกแล้ว