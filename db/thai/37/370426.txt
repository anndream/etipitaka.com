           ป. เป็นความรู้ในการกำหนดรู้ใจผู้อื่น มิใช่หรือ?
           ส. ถูกแล้ว
           ป. หากว่า เป็นความรู้ในการกำหนดรู้ใจผู้อื่น ด้วยเหตุนั้นนะท่าน จึงต้อง
              กล่าวว่าความรู้ในการกำหนดรู้ใจผู้อื่น มีจิตเป็นอารมณ์เท่านั้น ไม่มีธรรม
              อื่นเป็นอารมณ์
                       จิตตารัมมณกถา จบ
                      ---------------
                        อนาคตญาณกถา
    [๑๐๖๙] สกวาที ความรู้ในอนาคต (สภาวะที่ยังไม่มาถึง) มีอยู่หรือ
           ปรวาที ถูกแล้ว
           ส. อนาคตรู้ได้โดยมูล รู้ได้โดยเหตุ รู้ได้โดยนิทาน (เหตุเป็นแดนมอบให้
              ซึ่งผล) รู้ได้โดยสมภพ (เหตุเป็นแดนเกิด) รู้ได้โดยประภพ (เหตุ
              เป็นแดนเกิดก่อน) รู้ได้โดยสมุฏฐาน รู้ได้โดยอาหาร (เหตุนำมาซึ่งผล)
              รู้ได้โดยอารมณ์ (เหตุเป็นที่ยึดหน่วง) รู้ได้โดยปัจจัย (เหตุเป็นที่อาศัย
              เป็นไป) รู้ได้โดยสมุทัย หรือ?
           ป. ไม่พึงกล่าวอย่างนั้น ฯลฯ
    [๑๐๗๐] ส. ความรู้ในอนาคตมีอยู่ หรือ?
           ป. ถูกแล้ว
           ส. รู้ความเป็นเหตุปัจจัยที่เป็นอนาคตได้ รู้ความเป็นอารัมมณปัจจัยที่เป็น
              อนาคตได้ รู้ความเป็นอธิปติปัจจัยที่เป็นอนาคตได้ รู้ความเป็นอนันตร
              ปัจจัยที่เป็นอนาคตได้ รู้ความเป็นสมนันตรปัจจัยที่เป็นอนาคตได้ หรือ?
           ป. ไม่พึงกล่าวอย่างนั้น ฯลฯ
    [๑๐๗๑] ส. ความรู้ในอนาคตมีอยู่หรือ?
           ป. ถูกแล้ว