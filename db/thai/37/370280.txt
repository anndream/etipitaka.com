           ส. เทพทั้งหลายผู้อุปบัติในอากาสานัญจายตนภพ อุปบัติด้วยจิตดวงใด ก็
              จุติด้วยจิตดวงเดียวกันนั้นแหละ หรือ?
           ป. ไม่พึงกล่าวอย่างนั้น ฯลฯ
                        จิตตฐิติกถา จบ
                        -----------
                          กุกกุฬกถา
     [๖๓๙] สกวาที สังขารทั้งปวง เป็นดุจเถ้ารึง (ร้อนระอุ) ไม่มีระยะว่างเว้น หรือ?
           ปรวาที ถูกแล้ว
           ส. สุขเวทนา สุขทางกาย สุขทางใจ สุขเป็นทิพย์ สุขของมนุษย์ สุข
              ในลาภ สุขในสักการะ สุขในการไป สุขในการนอน สุขในความเป็น
              ใหญ่ สุขในความเป็นอธิบดี สุขของคฤหัสถ์ สุขของสมณะ สุขมี
              อาสวะ สุขไม่มีอาสวะ สุขมีอุปธิ สุขมีอามิส สุขไม่มีอุปธิ สุขไม่มีอามิส
              สุขมีปีติ สุขไม่มีปีติ สุขในฌาน สุขคือความหลุดพ้น สุขในกาม
              สุขในการออกบวช สุขเกิดแต่ความวิเวก สุขคือความสงบ สุขเกิดแต่
              ความตรัสรู้มีอยู่ มิใช่หรือ?
           ป. ถูกแล้ว
           ส. หากว่า สุขเวทนา ฯลฯ สุขเกิดแต่ความตรัสรู้มีอยู่ ก็ไม่ต้องกล่าวว่า
              สังขารทั้งปวงเป็นดุจเถ้ารึง ไม่มีระยะว่างเว้น
     [๖๔๐] ส. สังขารทั้งปวงเป็นดุจเถ้ารึง ไม่มีระยะว่างเว้น หรือ?
           ป. ถูกแล้ว
           ส. สังขารทั้งปวงเป็นทุกขเวทนา เป็นทุกข์ทางกาย เป็นทุกข์ทางใจ เป็น
              ความโศก ความร่ำไร ทุกขโทมนัส อุปายาส (ความคับแค้น) หรือ?
           ป. ไม่พึงกล่าวอย่างนั้น ฯลฯ