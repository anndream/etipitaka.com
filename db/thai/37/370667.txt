           ส. ถูกแล้ว
           ป. สัตว์ผู้อยู่ในครรภ์มารดานั้น กระทำกรรมเพื่อได้ชิวหาในครรภ์มารดา
              หรือ?
           ส. ไม่พึงกล่าวอย่างนั้น ฯลฯ
           ป. ผม ขน เล็บ ฟัน กระดูก เกิดแก่สัตว์ผู้อยู่ในครรภ์มารดาในภายหลัง
              หรือ?
           ส. ถูกแล้ว
           ป. สัตว์ผู้อยู่ในครรภ์มารดา กระทำกรรมเพื่อได้กระดูกในครรภ์มารดา หรือ?
           ส. ไม่พึงกล่าวอย่างนั้น ฯลฯ
    [๑๕๖๐] ส. ไม่พึงกล่าวว่า ผม ขน เล็บ ฟัน กระดูก เกิดแก่สัตว์ผู้อยู่ในครรภ์
              มารดาในภายหลัง หรือ?
           ป. ถูกแล้ว
           ส. พระผู้มีพระภาคได้ตรัสไว้ว่า สัตว์ผู้เกิดในครรภ์เกิดเป็นกลละขึ้นก่อน
              จากกลละเกิด เป็นอัมพุทะ จากอัมพุทะ เกิดเป็นเปสิ จากเปสิ
              เกิดเป็นฆนะ จากฆนะ เกิดเป็นปัญจสาขา ผม ขน และเล็บ
              ก็มารดาบริโภคสิ่งใด คือ ข้าว น้ำ และ โภชนะ และทารกผู้อยู่
              ในครรภ์มารดานั้น เติบโตขึ้นในครรภ์มารดานั้น ด้วยอาหาร คือ
              ข้าว น้ำ และโภชนะ ที่มารดาของตนบริโภค ดังนี้  เป็นสูตรมี
              อยู่จริงมิใช่หรือ?
           ป. ถูกแล้ว
           ส. ถ้าอย่างนั้น ผม ขน เล็บ ฟัน กระดูก ก็เกิดแก่สัตว์ผู้อยู่ในครรภ์
              มารดา ในภายหลังน่ะสิ
                      สฬายตนุปปัตติกถา จบ
                    -------------------