           ส. หากว่า พระอนาคามีเลยสกทาคามิผลไปแล้ว ก็ต้องไม่กล่าวว่า พระ
              อนาคามีประกอบด้วยสกทาคามิผล
     [๙๒๔] ส. พระอนาคามีเลยสกทาคามิผลไปแล้ว ยังชื่อว่าประกอบด้วยสกทาคามิผล
              นั้น หรือ?
           ป. ถูกแล้ว
           ส. พระอนาคามีเลยสกทาคามิมรรคไปแล้ว เลยกามราคะอย่างหยาบ พยาบาท
              อย่างหยาบไปแล้ว ยังชื่อว่าประกอบด้วยพยาบาทอย่างหยาบนั้น หรือ?
           ป. ไม่พึงกล่าวอย่างนั้น ฯลฯ
     [๙๒๕] ส. พระสกทาคามีประกอบด้วยโสดาปัตติผล หรือ?
           ป. ถูกแล้ว
           ส. พระสกทาคามีเลยโสดาปัตติผลไปแล้ว มิใช่หรือ?
           ป. ถูกแล้ว
           ส. หากว่า พระสกทาคามีเลยโสดาปัตติผลไปแล้ว ก็ต้องไม่กล่าวว่า พระ
              สกทาคามีประกอบด้วยโสดาปัตติผล
     [๙๒๖] ส. พระสกทาคามีเลยโสดาปัตติผลไปแล้ว ยังชื่อว่าประกอบด้วยโสดาปัตติผล
              นั้น หรือ?
           ป. ถูกแล้ว
           ส. พระสกทาคามีเลยโสดาปัตติมรรคไปแล้ว เลยสักกายทิฏฐิ ฯลฯ โมหะ
              ที่เป็นอปายคามีไปแล้ว ยังชื่อว่าประกอบด้วยโมหะที่เป็นอปายคามีนั้น
              หรือ?
           ป. ไม่พึงกล่าวอย่างนั้น ฯลฯ
     [๙๒๗] ป. ไม่พึงกล่าวว่า พระอรหันต์ประกอบด้วยผล ๔ หรือ?
           ส. ถูกแล้ว
           ป. พระอรหันต์ได้ผล ๔ แล้ว และไม่เสื่อมจากผล ๔ นั้น มิใช่หรือ?
           ส. ถูกแล้ว