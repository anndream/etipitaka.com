                           ขณิกกถา
    [๑๘๗๘] สกวาที ธรรมทั้งปวงเป็นไปในขณะจิตอันหนึ่ง หรือ?
           ปรวาที ถูกแล้ว
           ส. มหาปฐพี มหาสมุทร ขุนเขาสิเนรุ น้ำ ไฟ ลม หญ้า ไม้ และไม้
              เจ้าป่า ล้วนดำรงอยู่ในจิต หรือ?
           ป. ไม่พึงกล่าวอย่างนั้น ฯลฯ
    [๑๘๗๙] ส. ธรรมทั้งปวงเป็นไปในขณะแห่งจิตอันหนึ่ง หรือ?
           ป. ถูกแล้ว
           ส. จักขายตนะเกิดพร้อมกับจักขุวิญญาณ หรือ?
           ป. ไม่พึงกล่าวอย่างนั้น ฯลฯ
           ส. จักขายตนะเกิดพร้อมกับจักขุวิญญาณ หรือ?
           ป. ถูกแล้ว
           ส. ท่านพระสารีบุตรได้กล่าวคำนี้ไว้ว่า อาวุโส จักขุอันเป็นธรรมภายใน
              ยังมิได้แตกไป แต่รูปอันเป็นธรรมภายนอกยังมิได้มาสู่คลอง และ
              การประมวลที่สมกันก็ยังไม่มี ความปรากฏแห่งความเป็นวิญญาณ
              ที่สมกันก็ยังไม่มีก่อน จักขุอันเป็นธรรมภายในยังมิได้แตกไปด้วย
              รูปอันเป็นธรรมภายนอกมาสู่คลองด้วย แต่การประมวลที่สมกันยังไม่
              มี ความปรากฏแห่งความเป็นวิญญาณที่สมกันก็ยังไม่มีก่อน ก็ใน
              กาลใดแล จักขุอันเป็นธรรมภายในยังมิได้แตกไปด้วย รูปอันเป็น
              ธรรมภายนอกก็มาสู่คลองด้วย การประมวลที่สมกันก็มีด้วย อย่างนี้
              ความปรากฏแห่งความเป็นวิญญาณที่สมกันจึงมี ดังนี้  เป็นสูตรมี
              อยู่จริง มิใช่หรือ?
           ป. ถูกแล้ว