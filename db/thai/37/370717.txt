           ส. กำลังมนสิการปัจจุบันว่า ปัจจุบัน ดังนี้อยู่ ก็มนสิการอดีตว่า อดีต
              ดังนี้ได้ มนสิการอนาคตว่า อนาคต ดังนี้ได้ หรือ?
           ป. ไม่พึงกล่าวอย่างนั้น ฯลฯ
           ส. กำลังมนสิการปัจจุบันว่า ปัจจุบัน ดังนี้อยู่ ก็มนสิการอดีตว่า อดีต
              ดังนี้ได้ มนสิการอนาคตว่า อนาคต ดังนี้ได้ หรือ?
           ป. ถูกแล้ว
           ส. เป็นการประชุมกันแห่งผัสสะ ๓ ฯลฯ แห่งจิต ๓ หรือ?
           ป. ไม่พึงกล่าวอย่างนั้น ฯลฯ
    [๑๖๕๘] ป. ไม่พึงกล่าวว่า มนสิการรวบยอดได้ หรือ?
           ส. ถูกแล้ว
           ป. พระผู้มีพระภาคได้ตรัสไว้ว่า เมื่อใดเห็นด้วยปัญญาว่า สังขารทั้งหลาย
              ไม่เที่ยง เมื่อนั้น ย่อมหน่ายในทุกข์ นี่เป็นทางแห่งวิสุทธิ เมื่อใด
              เห็นด้วยปัญญาว่า สังขารทั้งปวงเป็นทุกข์ เมื่อนั้น ย่อมหน่ายในทุกข์
              นี่ทางแห่งวิสุทธิ เมื่อใดเห็นด้วยปัญญาว่า ธรรมทั้งปวงเป็นอนัตตา
              เมื่อนั้น ย่อมหน่ายในทุกข์ นี่ทางแห่งวิสุทธิ ดังนี้  เป็นสูตรมีอยู่จริง
              มิใช่หรือ?
            ส. ถูกแล้ว
           ป. ถ้าอย่างนั้น ก็มนสิการรวบยอดได้น่ะสิ
                     อธิคัยหมนสิการกถา จบ
                         ----------
                         รูปังเหตูติกถา
    [๑๖๕๙] สกวาที รูปเป็นเหตุ หรือ?
           ปรวาที ถูกแล้ว