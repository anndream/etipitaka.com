           ส. หากว่า พระผู้มีพระภาคพุทธเจ้าทรงเข้ามหากรุณาสมาบัติแล้ว ก็ต้องไม่
              กล่าวว่า กรุณาของพระผู้มีพระภาคพุทธเจ้า ไม่มี
    [๑๗๔๔] ป. กรุณา ของพระผู้มีพระภาคพุทธเจ้า มีอยู่ หรือ?
           ส. ถูกแล้ว
           ป. พระผู้มีพระภาคมีราคะ หรือ?
           ส. ไม่พึงกล่าวอย่างนั้น ฯลฯ
           ป. ถ้าอย่างนั้น กรุณาของพระผู้มีพระภาคพุทธเจ้าก็ไม่มี น่ะสิ
                         กรุณากถา จบ
                        ------------
                         คันธชาติกถา
    [๑๗๔๕] สกวาที อุจจาระปัสสาวะของพระผู้มีพระภาคพุทธเจ้า หอมเกินคันธชาติอื่นๆ
              หรือ?
           ปรวาที ถูกแล้ว
           ส. พระผู้มีพระภาคทรงบริโภคของหอม หรือ?
           ป. ไม่พึงกล่าวอย่างนั้น ฯลฯ
           ส. พระผู้มีพระภาค ทรงบริโภคข้าวสุกและขนมกุมมาส มิใช่หรือ?
           ป. ถูกแล้ว
           ส. หากว่า พระผู้มีพระภาคทรงบริโภคข้าวสุกและขนมกุมมาส ก็ต้องไม่
              กล่าวว่า อุจจาระปัสสาวะของพระผู้มีพระภาคพุทธเจ้าหอมเกินคันธชาติ
              อื่นๆ
    [๑๗๔๖] ส. อุจจาระปัสสาวะของพระผู้มีพระภาคพุทธเจ้า หอมเกินคันธชาติอื่นๆ
              หรือ?
           ป. ถูกแล้ว