           ส. บุคคลฆ่าสัตว์ด้วยจิตใจ ก็ไหม้ในนรกด้วยจิตนั้นแหละ บุคคลให้ทาน
              ด้วยจิตใด ก็บันเทิงในสวรรค์โดยจิตนั้นแหละ หรือ?
           ป. ไม่พึงกล่าวอย่างนั้น ฯลฯ
    [๑๑๙๒] ป. ไม่พึงกล่าวว่า วิบาก เป็นธรรมที่เป็นเหตุแห่งวิบาก หรือ?
           ส. ถูกแล้ว
           ป. วิบาก คือ ขันธ์ ๔ ส่วนนามธรรม เป็นอัญญมัญญปัจจัยมิใช่ หรือ?
           ส. ถูกแล้ว
           ป. หากว่า วิบาก คือ ขันธ์ ๔ ส่วนนามธรรมเป็นอัญญมัญญปัจจัย ด้วย
              เหตุนั้นนะท่านจึงต้องกล่าวว่า วิบากเป็นธรรมที่เป็นเหตุแห่งวิบาก
                  วิปาโก วิปากธัมมธัมโมติกถา จบ
                         วรรคที่ ๗ จบ
                       -------------
                          วรรคที่ ๘
                           ฉคติกถา
    [๑๑๙๓] สกวาที คติมี ๖ หรือ?
           ปรวาที ถูกแล้ว
           ส. พระผู้มีพระภาคได้ตรัสคติไว้ ๕ คือ นรก กำเนิดดิรัจฉาน ปิตติวิสัย
              มนุษย์ เทวดา มิใช่หรือ?
           ป. ถูกแล้ว
           ส. หากว่า พระผู้มีพระภาคได้ตรัสคติไว้ ๕ คือ นรก กำเนิดดิรัจฉาน
              ปิตติวิสัย มนุษย์ เทวดา ก็ต้องไม่กล่าวว่า คติมี ๖
    [๑๑๙๔] ส. คติมี ๖ หรือ?
           ป. ถูกแล้ว