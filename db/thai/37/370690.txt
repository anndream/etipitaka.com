    [๑๖๑๔] ส. คำว่า ดูกรภิกษุทั้งหลาย เพราะวิญญาณเป็นปัจจัยจึงเกิดนามรูป
           แม้เพราะนามรูปเป็นปัจจัย ก็เกิดวิญญาณได้ ดังนี้ เป็นสูตรมีอยู่
           จริง หรือ?
           ป. ถูกแล้ว
           ส. ถ้าอย่างนั้น สังขารก็เกิดแม้เพราะอวิชชาเป็นปัจจัย อวิชชาก็เกิดแม้
              เพราะสังขารเป็นปัจจัย อุปาทานก็เกิดแม้เพราะตัณหาเป็นปัจจัย ตัณหา
              ก็เกิดแม้เพราะอุปาทานเป็นปัจจัย น่ะสิ
                      อัญญมัญญปัจจยกถา จบ
                      ---------------
                          อัทธากถา
    [๑๖๑๕] สกวาที อัทธา (ระยะกาล) เป็นปรินิปผันนะ (สภาวะที่สำเร็จแล้ว) หรือ?
           ปรวาที ถูกแล้ว
           ส. เป็นรูป หรือ?
           ป. ไม่พึงกล่าวอย่างนั้น ฯลฯ
           ส. เป็นเวทนา ฯลฯ เป็นสัญญา ฯลฯ เป็นสังขาร ฯลฯ เป็นวิญญาณ
              หรือ?
           ป. ไม่พึงกล่าวอย่างนั้น ฯลฯ
           ส. อัทธาส่วนอดีต เป็นปรินิปผันนะ หรือ?
           ป. ถูกแล้ว
           ส. เป็นรูป หรือ?
           ป. ไม่พึงกล่าวอย่างนั้น ฯลฯ
           ส. เป็นเวทนา ฯลฯ เป็นสัญญา ฯลฯ เป็นสังขาร ฯลฯ เป็นวิญญาณ
              หรือ?