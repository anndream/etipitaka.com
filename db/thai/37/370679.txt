           ป. ไม่พึงกล่าวอย่างนั้น ฯลฯ
           ส. คันธราคะ ฯลฯ รสราคะ ฯลฯ โผฏฐัพพราคะ  นอนเนื่องในโผฏฐัพพธาตุ
              แต่ไม่พึงกล่าวว่า นับเนื่องในโผฏฐัพพธาตุ หรือ?
           ป. ถูกแล้ว
           ส. รูปราคะ นอนเนื่องในรูปธาตุ แต่ไม่พึงกล่าวว่า นับเนื่องในรูปธาตุ หรือ?
           ป. ไม่พึงกล่าวอย่างนั้น ฯลฯ
    [๑๕๘๒] ส. อรูปราคะ นอนเนื่องในอรูปธาตุ นับเนื่องในอรูปธาตุ หรือ?
           ป. ถูกแล้ว
           ส. อรูปราคะ เป็นธรรมแสวงหาสมาบัติ เป็นธรรมแสวงหาอุปบัติ เป็นธรรม
              เครื่องอยู่เป็นสุขในทิฏฐธรรม สหรคต เกิดร่วม ระคน  สัมปยุต
              เกิดด้วยกัน ดับด้วยกัน มีวัตถุเป็นอันเดียวกัน มีอารมณ์เป็นอันเดียว
              กัน กับจิตดวงแสวงหาสมาบัติ กับจิตดวงแสวงหาอุปบัติ กับจิตเป็น
              เครื่องอยู่เป็นสุขในทิฏฐธรรม หรือ?
           ป. ไม่พึงกล่าวอย่างนั้น ฯลฯ
           ส. อรูปราคะ  จะเป็นธรรมแสวงหาสมาบัติ จะเป็นธรรมแสวงหาอุปบัติ
              จะเป็นธรรมเครื่องอยู่เป็นสุขในทิฏฐธรรม ฯลฯ จะมีอารมณ์เป็นอันเดียว
              กัน ฯลฯ กับจิตเป็นเครื่องอยู่เป็นสุขในทิฏฐธรรม ก็หามิได้ มิใช่หรือ?
           ป. ถูกแล้ว
           ส. หากว่า อรูปราคะ ไม่เป็นธรรมแสวงหาสมาบัติ ไม่เป็นธรรมแสวงหา
              อุปบัติ ฯลฯ จะมีอารมณ์เป็นอันเดียวกัน ฯลฯ กับจิตเป็นเครื่องอยู่เป็น
              สุขในทิฏฐธรรม ก็หามิได้ ก็ต้องไม่กล่าวว่า อรูปราคะ นอนเนื่องใน
              อรูปธาตุนับเนื่องในอรูปธาตุ
    [๑๕๘๓] ส. อรูปราคะ นอนเนื่องในอรูปธาตุ นับเนื่องในอรูปธาตุ หรือ?