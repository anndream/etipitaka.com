           ส. พระอรหันต์ไม่มีการสะสมบาป หรือ?
           ป. ถูกแล้ว
           ส. พระอรหันต์ไม่มีการสะสมบุญ หรือ?
           ป. ไม่พึงกล่าวอย่างนั้น ฯลฯ
    [๑๖๙๐] ส. พระอรหันต์มีการสะสมบุญ หรือ?
           ป. ถูกแล้ว
           ส. พระอรหันต์ยังสร้างสมบุญญาภิสังขาร ยังสร้างสมอาเนญชาภิสังขาร
              ยังทำกรรมที่เป็นไปเพื่อคติ เพื่อภพ เพื่อความเป็นใหญ่ เพื่อความเป็น
              อธิบดี เพื่อสมบัติใหญ่ เพื่อบริวารมาก เพื่อความงามในเทพ เพื่อความ
              งามในมนุษย์ หรือ?
           ป. ไม่พึงกล่าวอย่างนั้น ฯลฯ
    [๑๖๙๑] ส. พระอรหันต์มีการสะสมบุญ หรือ?
           ป. ถูกแล้ว
           ส. พระอรหันต์ยังสะสมอยู่ หรือ?
           ป. ไม่พึงกล่าวอย่างนั้น ฯลฯ
           ส. พระอรหันต์เลิกสะสมอยู่ หรือ?
           ป. ไม่พึงกล่าวอย่างนั้น ฯลฯ
           ส. พระอรหันต์ละขาดอยู่หรือ ฯลฯ พระอรหันต์ยังถือมั่นอยู่หรือ ฯลฯ
              พระอรหันต์ชำระล้างอยู่หรือ ฯลฯ พระอรหันต์หมักหมมอยู่หรือ ฯลฯ
              พระอรหันต์กำจัดอยู่หรือ ฯลฯ พระอรหันต์อบอวลอยู่หรือ? ฯลฯ
           ป. ไม่พึงกล่าวอย่างนั้น ฯลฯ
           ส. พระอรหันต์สั่งสมอยู่ก็ไม่ใช่ เลิกสั่งสมอยู่ก็ไม่ใช่ แต่เป็นผู้เลิกสะสม
              แล้ว ดำรงอยู่หรือ?
           ป. ถูกแล้ว