           ส. สัตว์ผู้เข้าถึงอันตราภพมีอยู่ หรือ?
           ป. ไม่พึงกล่าวอย่างนั้น ฯลฯ
           ส. สัตว์ทั้งหลาย เกิดอยู่ แก่อยู่ ตายอยู่ จุติอยู่ อุปบัติอยู่ ในอันตราภพ
              หรือ?
           ป. ไม่พึงกล่าวอย่างนั้น ฯลฯ
           ส. รูป เวทนา สัญญา สังขาร วิญญาณ มีในอันตราภพ หรือ?
           ป. ไม่พึงกล่าวอย่างนั้น ฯลฯ
           ส. อันตราภพเป็นปัญจโวการภพหรือ?
           ป. ไม่พึงกล่าวอย่างนั้น ฯลฯ
    [๑๒๐๒] ส. กามภพมีอยู่ กามภพ เป็นภพ เป็นคติ เป็นสัตตาวาส เป็นสงสาร
              เป็นกำเนิด เป็นวิญญาณฐิติ เป็นการได้อัตภาพ หรือ?
           ป. ถูกแล้ว
           ส. อันตราภพมีอยู่ อันตราภพ เป็นภพ เป็นคติ เป็นสัตตาวาส เป็นสงสาร
              เป็นกำเนิด เป็นวิญญาณฐิติ เป็นการได้อัตภาพหรือ?
           ป. ไม่พึงกล่าวอย่างนั้น ฯลฯ
           ส. กรรมอันยังสัตว์ให้เข้าถึงกามภพมีอยู่หรือ?
           ป. ถูกแล้ว
           ส. กรรมอันยังสัตว์ให้เข้าถึงอันตราภพมีอยู่หรือ?
           ป. ไม่พึงกล่าวอย่างนั้น ฯลฯ
           ส. สัตว์ผู้เข้าถึงกามภพมีอยู่หรือ?
           ป. ถูกแล้ว
           ส. สัตว์ผู้เข้าถึงอันตราภพมีอยู่หรือ?
           ป. ไม่พึงกล่าวอย่างนั้น ฯลฯ