                         ทุกขาหารกถา
     [๖๒๒] สกวาที การกล่าวว่า ทุกข์ เป็นองค์ของมรรค นับเนื่องในมรรค หรือ?
           ปรวาที ถูกแล้ว
           ส. ทุกคนที่กล่าวคำว่า ทุกข์ ชื่อว่ายังมรรคให้เกิดได้ หรือ?
           ป. ไม่พึงกล่าวอย่างนั้น ฯลฯ
     [๖๒๓] ส. ทุกคนที่กล่าวคำว่า ทุกข์ ชื่อว่ายังมรรคให้เกิดได้ หรือ?
           ป. ถูกแล้ว
           ส. พาลปุถุชนที่กล่าวคำว่า ทุกข์ ก็ชื่อว่ายังมรรคให้เกิดได้ หรือ?
           ป. ไม่พึงกล่าวอย่างนั้น ฯลฯ
           ส. บุคคลผู้ฆ่ามารดา ฯลฯ ผู้ฆ่าบิดา ผู้ฆ่าพระอรหันต์ ผู้ทำโลหิตุบาท ฯลฯ
              ผู้ทำสังฆเภท กล่าวคำว่า ทุกข์ ก็ชื่อว่ายังมรรคให้เกิดได้ หรือ?
           ป. ไม่พึงกล่าวอย่างนั้น ฯลฯ
                       ทุกขาหารกถา จบ.
                       --------------
                          จิตตฐิติกถา
     [๖๒๔] สกวาที จิตดวงหนึ่งตั้งอยู่ได้ตลอดวัน หรือ?
           ปรวาที ถูกแล้ว
           ส. กึ่งวันเป็นอุปปาทขณะ กึ่งวันเป็นวยขณะ หรือ?
           ป. ไม่พึงกล่าวอย่างนั้น ฯลฯ
     [๖๒๕] ส. จิตดวงหนึ่งตั้งอยู่ได้ตลอด ๒ วัน หรือ?
           ป. ถูกแล้ว
           ส. วันหนึ่งเป็นอุปปาทขณะ อีกวันหนึ่งเป็นวยขณะ หรือ?
           ป. ไม่พึงกล่าวอย่างนั้น ฯลฯ