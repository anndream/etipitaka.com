           ป. ถูกแล้ว
           ส. ถ้าอย่างนั้น ก็ไม่พึงกล่าวว่า ธรรมที่เป็นกุศล และอกุศลที่มีโทษและ
              ไม่มีโทษ ที่เลวและประณีต ที่ดำและขาว ซึ่งเป็นข้าศึกกัน มาพบกัน
              ได้
    [๑๔๒๗] ป. ไม่พึงกล่าวว่า ศีลที่มีการสมาทานเป็นเหตุ เจริญได้ หรือ?
           ส. ถูกแล้ว
           ป. พระผู้มีพระภาคได้ตรัสไว้ว่า ชนเหล่าใด ปลูกสร้างสวน ปลูกสร้างป่า
              ฯลฯ ชนเหล่านั้น ตั้งอยู่ในธรรม ถึงพร้อมด้วยศีลย่อมจะไปสู่สวรรค์
              ดังนี้  เป็นสูตรมีอยู่จริง มิใช่หรือ?
           ส. ถูกแล้ว
           ป. ถ้าอย่างนั้น ศีลที่มีการสมาทานเป็นเหตุ ก็เจริญได้ น่ะสิ
                      สมาทานเหตุกกถา จบ
                       -------------
                        วิญญัตติสีลันติกถา
    [๑๔๒๘] สกวาที วิญญัตติเป็นศีล หรือ?
           ปรวาที ถูกแล้ว
           ส. เป็นเจตนาเครื่องเว้นจากปาณาติบาต หรือ?
           ป. ไม่พึงกล่าวอย่างนั้น ฯลฯ
           ส. เป็นเจตนาเครื่องเว้นจากอทินนาทาน หรือ?
           ป. ไม่พึงกล่าวอย่างนั้น ฯลฯ
           ส. เป็นเจตนาเครื่องเว้นจากกาเมสุมิจฉาจาร หรือ
           ป. ไม่พึงกล่าวอย่างนั้น ฯลฯ
           ส. เป็นเจตนาเครื่องเว้นจากมุสาวาท หรือ?