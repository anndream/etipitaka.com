                    สีลัง นจิตตานุปริวัตตีติกถา
    [๑๔๑๘] สกวาที ศีลไม่เกิดคล้อยตามจิต หรือ?
           ปรวาที ถูกแล้ว
           ส. เป็นรูป เป็นนิพพาน เป็นจักขายตนะ ฯลฯ เป็นโผฏฐัพพายตนะ หรือ?
           ป. ไม่พึงกล่าวอย่างนั้น ฯลฯ
           ส. ศีลไม่เกิดคล้อยตามจิต หรือ?
           ป. ถูกแล้ว
           ส. ผัสสะ ไม่เกิดคล้อยตามจิต หรือ?
           ป. ไม่พึงกล่าวอย่างนั้น ฯลฯ
           ส. ศีลไม่เกิดคล้อยตามจิต หรือ?
           ป. ถูกแล้ว
           ส. เวทนา ฯลฯ สัญญา ฯลฯ เจตนา ฯลฯ ศรัทธา วิริยะ สติ สมาธิ
              ฯลฯ ปัญญา ไม่เกิดคล้อยตามจิต หรือ?
           ป. ไม่พึงกล่าวอย่างนั้น ฯลฯ
    [๑๔๑๙] ส. ผัสสะ เกิดคล้อยตามจิต หรือ?
           ป. ถูกแล้ว
           ส. ศีลเกิดคล้อยตามจิต หรือ?
           ป. ไม่พึงกล่าวอย่างนั้น หรือ?
           ส. เวทนา ฯลฯ สัญญา เจตนา ศรัทธา วิริยะ สติ สมาธิ ฯลฯ ปัญญา
              เกิดคล้อยตามจิต หรือ?
           ป. ถูกแล้ว
           ส. ศีล เกิดคล้อยตามจิต หรือ?
           ป. ไม่พึงกล่าวอย่างนั้น ฯลฯ