              เป็นต้นไม่ได้ เกิดขึ้นไม่ก่อนไม่หลังไม่ได้ มิใช่หรือ วิญญาณ ๕ เกิด
              ขึ้นในลำดับอันชิดแห่งกันและกันไม่ได้ มิใช่หรือ?
           ป. ถูกแล้ว
           ส. หากว่า วิญญาณ ๕ เกิดขึ้นในลำดับอันชิดแห่งกันและกัน ไม่ได้ ก็ต้อง
              ไม่กล่าวว่า วิญญาณ ๕ มีความผูกใจ
    [๑๓๙๗] ส. จักขุวิญญาณ มีความผูกใจ หรือ?
           ป. ถูกแล้ว
           ส. จักขุวิญญาณปรารภความว่างเปล่า เกิดขึ้นได้ หรือ?
           ป. ไม่พึงกล่าวอย่างนั้น ฯลฯ
           ส. จักขุวิญญาณปรารภความว่างเปล่า เกิดขึ้นได้ หรือ?
           ป. ถูกแล้ว
           ส. เพราะอาศัยจักษุ และความว่างเปล่า จึงเกิดจักขุวิญญาณขึ้น หรือ?
           ป. ไม่พึงกล่าวอย่างนั้น ฯลฯ
           ส. เพราะอาศัยจักษุ และความว่างเปล่า จึงเกิดจักขุวิญญาณขึ้น หรือ?
           ป. ถูกแล้ว
           ส. คำว่า เพราะอาศัยจักษุและความว่างเปล่า จึงเกิดจักขุวิญญาณขึ้น ดังนี้
              เป็นสูตรมีอยู่จริง หรือ?
           ป. ไม่มี
           ส. คำว่า เพราะอาศัยจักษุและรูปทั้งหลาย จึงเกิดจักขุวิญญาณขึ้น ดังนี้
              เป็นสูตรมีอยู่จริง หรือ?
           ป. ถูกแล้ว
           ส. หากว่า คำว่า เพราะอาศัยจักษุและรูปทั้งหลาย จึงเกิดจักขุวิญญาณขึ้น
              ดังนี้ เป็นสูตรมีอยู่จริง ก็ต้องไม่กล่าวว่า เพราะอาศัยจักษุและความ
              ว่างเปล่า จึงเกิดจักขุวิญญาณขึ้น