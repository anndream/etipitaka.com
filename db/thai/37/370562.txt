           ป. ถูกแล้ว
           ส. หากว่า พระผู้มีพระภาคได้ตรัสสมาธิ ๓ อย่าง คือ สมาธิมีวิตกมีวิจาร
              สมาธิไม่มีวิตกมีเพียงวิจาร สมาธิไม่มีวิตกไม่มีวิจาร ก็ต้องไม่กล่าวว่า
              จิตทุกดวงเนื่องด้วยวิตก
                      วิตักกานุปติตกถา จบ
                       -------------
                      วิตักกวิปผารสัททกถา
    [๑๓๕๖] สกวาที ทุกครั้งที่ตรึกอยู่ ตรองอยู่ ความแผ่ไปแห่งวิตก เกิดเป็นเสียง
           หรือ?
           ปรวาที ถูกแล้ว
           ส. ทุกครั้งที่ถูกต้องอยู่ ความแผ่ไปแห่งผัสสะก็เกิดเป็นเสียงทุกครั้งที่เสวย
              อารมณ์อยู่ ทุกครั้งที่จำอารมณ์อยู่ ทุกครั้งที่จงใจอยู่ ทุกครั้งที่คิดอยู่
              ทุกครั้งที่ระลึกอยู่ ทุกครั้งที่รู้ชัดอยู่ ความแผ่ไปแห่งเวทนา สัญญา เจตนา
              จิต สติ ปัญญา ก็เกิดเป็นเสียง หรือ?
           ป. ไม่พึงกล่าวอย่างนั้น ฯลฯ
    [๑๓๕๗] ส. ทุกครั้งที่ตรึก อยู่ตรองอยู่ ความแผ่ไปแห่งวิตกเกิดเป็นเสียง หรือ?
           ป. ถูกแล้ว
           ส. ความแผ่ไปแห่งวิตก เป็นเสียงที่พึงรู้ได้ด้วยโสติวิญญาณ กระทบที่โสตะ
              มาสู่คลองแห่งโสตะ หรือ?
           ป. ไม่พึงกล่าวอย่างนั้น ฯลฯ
           ส. ความแผ่ไปแห่งวิตก ไม่เป็นเสียงที่พึงรู้ได้ด้วยโสตวิญญาณ ไม่กระทบที่
              โสตะ ไม่มาสู่คลองแห่งโสตะ มิใช่หรือ?
           ป. ถูกแล้ว