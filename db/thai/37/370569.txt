           ป. ถูกแล้ว
           ส. เป็นผู้ประกอบด้วยธาตุ ๕๔ หรือ?
           ป. ไม่พึงกล่าวอย่างนั้น ฯลฯ
    [๑๓๗๓] ส. บุคคลเป็นผู้ประกอบด้วยจักขุนทรีย์ที่เป็นอดีต เป็นผู้ประกอบด้วยจักขุน
              ทรีย์ที่เป็นอนาคต เป็นผู้ประกอบด้วยจักขุนทรีย์ที่เป็นปัจจุบัน หรือ?
           ป. ถูกแล้ว
           ส. เป็นผู้ประกอบด้วยจักขุนทรีย์ ๓ หรือ?
           ป. ไม่พึงกล่าวอย่างนั้น ฯลฯ
           ส. บุคคลเป็นผู้ประกอบด้วยอินทรีย์ ๒๒ ที่เป็นอดีต เป็นผู้ประกอบด้วย
              อินทรีย์ ๒๒ ที่เป็นอนาคต เป็นผู้ประกอบด้วยอินทรีย์ ๒๒ ที่เป็น
              ปัจจุบัน หรือ?
           ป. ถูกแล้ว
           ส. เป็นผู้ประกอบด้วยอินทรีย์ ๖๖ หรือ?
           ป. ไม่พึงกล่าวอย่างนั้น ฯลฯ
    [๑๓๗๔] ป. ไม่พึงกล่าวว่า บุคคลประกอบด้วยอดีตและอนาคต หรือ?
           ส. ถูกแล้ว
           ป. บุคคลผู้มีปกติเพ่งวิโมกข์ ๘ (สมาบัติ ๘) ผู้ได้ตามปรารถนาซึ่งฌาน ๔
              ผู้มีปกติได้อนุปุพพวิหารสมาบัติ ๙ มีอยู่ มิใช่หรือ?
           ส. ถูกแล้ว
           ป. หากว่า บุคคลผู้มีปกติเพ่งวิโมกข์ ๘ ผู้ได้ตามปรารถนาซึ่งฌาน ๔ ผู้มี
              ปกติได้อนุปุพพวิหารสมาบัติ ๙ มีอยู่ ด้วยเหตุนั้นนะ จึงต้องกล่าวว่า
              บุคคลผู้ประกอบด้วยอดีตและอนาคต
                   อตีตานาคตปัจจุปปันนกถา จบ
                         วรรคที่ ๙ จบ
                     ------------------