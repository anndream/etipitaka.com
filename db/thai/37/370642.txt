           ส. พระอรหันต์ ละทุคติได้ แต่พระอรหันต์ พึงรับนกกระทา นกกระจาบ
              และนกยูง หรือ?
           ป. ไม่พึงกล่าวอย่างนั้น ฯลฯ
    [๑๕๑๐] ส. พระอรหันต์ ละทุคติได้ และพระอรหันต์ ไม่พึงยินดีในรูปของสัตว์ที่เกิด
              ในอบาย หรือ?
           ป. ถูกแล้ว
           ส. บุคคลผู้มีทิฏฐิสมบัติ ละทุคติได้ และบุคคลผู้มีทิฏฐิสมบัติ ไม่พึงยินดี
              ในรูปของสัตว์ที่เกิดในอบาย หรือ?
           ป. ไม่พึงกล่าวอย่างนั้น ฯลฯ
           ส. พระอรหันต์ ละทุคติได้ และพระอรหันต์ ไม่พึงยินดีในเสียง ฯลฯ
              ในกลิ่น ฯลฯ ในรส ฯลฯ ในโผฏฐัพพะ ของสัตว์ที่เกิดในอบาย ฯลฯ
              ไม่พึงเสพเมถุนธรรมกับนางอมนุษย์ กับนางดิรัจฉาน กับนางนาค ไม่
              พึงรับแพะ ไม่พึงรับไก่และสุกร ไม่พึงรับช้าง โค ม้า และลา ฯลฯ
              ไม่พึงรับนกกระทา นกกระจาบ และนกยูง หรือ?
           ป. ถูกแล้ว
           ส. บุคคลผู้มีทิฏฐิสมบัติ ละทุคติได้ และบุคคลผู้มีทิฏฐิสมบัติ ไม่พึงรับนก
              กระทา นกกระจาบ และนกยูง หรือ?
           ป. ไม่พึงกล่าวอย่างนั้น ฯลฯ
    [๑๕๑๑] ป. ไม่พึงกล่าวว่า บุคคลผู้มีทิฏฐิสมบัติ ละทุคติได้ หรือ?
           ส. ถูกแล้ว
           ป. บุคคลผู้มีทิฏฐิสมบัติ พึงเข้าถึงนรก ฯลฯ พึงเข้าถึงกำเนิดดิรัจฉาน ฯลฯ
              พึงเข้าถึงภูมิแห่งเปรต หรือ?
           ส. ไม่พึงกล่าวอย่างนั้น ฯลฯ
           ป. ถ้าอย่างนั้น บุคคลผู้มีทิฏฐิสมบัติ ก็ละทุคติได้ น่ะสิ
                        ทุคคติกถา จบ.
                       -------------