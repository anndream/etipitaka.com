    [๑๑๐๙] ส. ชนทั้งหลายล้อมอากาศ ทำให้เป็นเรือน ทำให้เป็นฉางได้ หรือ?
           ป. ถูกแล้ว
           ส. ชนทั้งหลายล้อมอสังขตะ ทำให้เป็นเรือน ทำให้เป็นฉางได้ หรือ?
           ป. ไม่พึงกล่าวอย่างนั้น ฯลฯ
    [๑๑๑๐] ส. เมื่อขุดบ่ออยู่ อนากาศ (ที่มิใช่อากาศ) กลายเป็นอากาศได้ หรือ?
           ป. ถูกแล้ว
           ส. สังขตะ ก็กลายเป็นอสังขตะได้ หรือ?
           ป. ไม่พึงกล่าวอย่างนั้น ฯลฯ
    [๑๑๑๑] ส. เมื่อถมบ่อเปล่าอยู่ ยังฉางเปล่าให้เต็มอยู่ ยังหม้อเปล่าให้เต็มอยู่
              อากาศอันตรธานไปได้ หรือ?
           ป. ถูกแล้ว
           ส. อสังขตะ ก็อันตรธานไปได้ หรือ?
           ป. ไม่พึงกล่าวอย่างนั้น ฯลฯ
    [๑๑๑๒] ป. ไม่พึงกล่าวว่า อากาศเป็นอสังขตะ หรือ?
           ส. ถูกแล้ว
           ป. อากาศเป็นอสังขตะ หรือ?
           ส. ไม่พึงกล่าวอย่างนั้น ฯลฯ
           ป. ถ้าอย่างนั้น อากาศก็เป็นอสังขตะ น่ะสิ
                        อากาสกถา จบ
                        -----------
                     อากาโสสนิทัสสโนติกถา
    [๑๑๑๓] สกวาที อากาศเป็นสนิทัสสนะ (เห็นได้ด้วยจักษุ) หรือ?
           ปรวาที ถูกแล้ว