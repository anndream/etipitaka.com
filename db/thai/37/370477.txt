           ส. กรรมวิบาก เชิดชูได้ เหยียบย่ำได้ ตัดได้ ทำลายได้หรือ?
           ป. ไม่พึงกล่าวอย่างนั้น ฯลฯ
    [๑๑๖๒] ส. แผ่นดิน บุคคล จะพูน จะเพิ่ม จะถม จะก่อ จะเสริมก็ทำได้ หรือ?
           ป. ถูกแล้ว
           ส. กรรมวิบาก บุคคลจะพูน จะเพิ่ม จะถม จะก่อ จะเสริมก็ทำได้ หรือ?
           ป. ไม่พึงกล่าวอย่างนั้น ฯลฯ
    [๑๑๖๓] ส. แผ่นดินทั่วไปแก่ชนอื่นๆ หรือ?
           ป. ถูกแล้ว
           ส. กรรมวิบากทั่วไปแก่ชนอื่นๆ หรือ?
           ป. ไม่พึงกล่าวอย่างนั้น ฯลฯ
    [๑๑๖๔] ส. กรรมวิบาก ทั่วไปแก่ชนอื่นๆ หรือ?
           ป. ถูกแล้ว
           ส. พระผู้มีพระภาคได้ตรัสไว้ว่า นิธิ คือ บุญ ไม่ทั่วไปแก่ชนอื่นๆ
              โจรลักไม่ได้ ผู้มีอันจะพึงตายเป็นสภาวะควรทำบุญ ผู้นั้นพึง
              ประพฤติสุจริต ดังนี้ เป็นสูตรมีอยู่จริง มิใช่หรือ?
           ป. ถูกแล้ว
           ส. ถ้าอย่างนั้น ก็ไม่พึงกล่าวว่า กรรมวิบากทั่วไปแก่ชนอื่นๆ
    [๑๑๖๕] ส. แผ่นดินเป็นกรรมวิบาก หรือ?
           ป. ถูกแล้ว
           ส. แผ่นดินตั้งอยู่ด้วยดีก่อน สัตว์ทั้งหลายจึงบังเกิดขึ้นในภายหลัง หรือ?
           ป. ถูกแล้ว
           ส. วิบากบังเกิดขึ้นก่อน ต่อภายหลังสัตว์ทั้งหลายจึงทำกรรมเพื่อได้วิบาก
              หรือ?
           ป. ไม่พึงกล่าวอย่างนั้น ฯลฯ