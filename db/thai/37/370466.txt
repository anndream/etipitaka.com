           ส. ถูกแล้ว
           ป. ถ้าอย่างนั้น ทาน ก็คือ เจตสิกธรรม น่ะสิ
    [๑๑๔๓] ส. ไม่พึงกล่าวว่า ทาน คือ เทยยธรรม หรือ?
           ป. ถูกแล้ว
           ส. พระผู้มีพระภาคได้ตรัสไว้ว่า บุคคลบางคนในโลกนี้ ย่อมให้ข้าว ให้
              น้ำ ให้ผ้า ให้ยาน ให้ดอกไม้ ให้ของหอม ให้เครื่องลูบไล้
              ให้ที่นอน ให้ที่พัก ให้เครื่องประทีป ดังนี้ เป็นสูตรมีอยู่จริง มิใช่
              หรือ?
           ป. ถูกแล้ว
           ส. ถ้าอย่างนั้น ทานคือเทยยธรรมน่ะสิ
    [๑๑๔๔] ป. ทาน คือ เทยยธรรม หรือ?
           ส. ถูกแล้ว
           ป. เทยยธรรม มีผลน่าปรารถนา มีผลน่าใคร่ มีผลเป็นที่ฟูใจ มีผลไม่แสลง
              มีสุขเป็นกำไร มีสุขเป็นวิบาก หรือ?
           ส. ไม่พึงกล่าวอย่างนั้น ฯลฯ
           ป. พระผู้มีพระภาคได้ตรัสไว้ว่า ทานมีผลน่าปรารถนา (และ) ทาน ก็คือ
              จีวร หรือ?
           ส. ถูกแล้ว
           ป. จีวร มีผลน่าปรารถนา มีผลน่าใคร่ มีผลเป็นที่ฟูใจ มีผลไม่แสลง มีสุข
              เป็นกำไร มีสุขเป็นวิบาก หรือ?
           ส. ไม่พึงกล่าวอย่างนั้น ฯลฯ
           ป. พระผู้มีพระภาคได้ตรัสไว้ว่า ทานมีผลน่าปรารถนา (และ) ทานก็คือ
              บิณฑบาต เสนาสนะ คิลานปัจจัยเภสัชบริขาร หรือ?
           ส. ถูกแล้ว