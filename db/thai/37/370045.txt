      [๙๑] ส. บุคคลนั้นแหละ ท่องเที่ยวไปจากโลกนี้สู่โลกอื่น จากโลกอื่นสู่โลกนี้หรือ?
           ป. ถูกแล้ว
           ส. รูปไม่ท่องเที่ยวไปหรือ?
           ป. ไม่พึงกล่าวอย่างนั้น ฯลฯ
           ส. รูปไม่ท่องเที่ยวไปหรือ?
           ป. ถูกแล้ว
           ส. ชีพเป็นอื่น สรีระก็เป็นอื่นหรือ?
           ป. ไม่พึงกล่าวอย่างนั้น ฯลฯ
           ส. เวทนา ฯลฯ สัญญา ฯลฯ สังขาร ฯลฯ วิญญาณ ไม่ท่องเที่ยวไปหรือ?
           ป. ไม่พึงกล่าวอย่างนั้น ฯลฯ
           ส. วิญญาณไม่ท่องเที่ยวไปหรือ?
           ป. ถูกแล้ว
           ส. ชีพเป็นอื่น สรีระก็เป็นอื่น หรือ?
           ป. ไม่พึงกล่าวอย่างนั้น ฯลฯ
           ส. หากว่า บุคคลแตกดับไปในเมื่อขันธ์ทั้งหลายแตกดับไป ก็เป็นอุจเฉททิฏฐิ
ที่พระพุทธเจ้าทรงเว้นขาดแล้ว หากว่า บุคคลไม่แตกดับไปในเมื่อขันธ์ทั้งหลายแตกดับไป บุคคล
ก็จะเที่ยง (และดังนั้น) จะเสมอเหมือนกับนิพพาน.
                         คติอนุโยค จบ.
                         ----------
                      อุปาทาปัญญัตตานุโยค
      [๙๒] ส. เพราะอาศัยรูป จึงบัญญัติบุคคลขึ้น หรือ?
           ป. ถูกแล้ว
           ส. รูปไม่เที่ยง เป็นสังขตะ อาศัยปัจจัยเกิดขึ้น มีความสิ้นไปเป็นธรรมดา
มีความเสื่อมไปเป็นธรรมดา มีความคลายไปเป็นธรรมดา มีความดับไปเป็นธรรมดา มีความแปร
ไปเป็นธรรมดา หรือ?