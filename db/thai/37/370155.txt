              ธรรมเหล่านี้ คือ ศีล สมาธิ ปัญญา วิมุติ เป็นธรรมอันยอดเยี่ยม
              อันพระโคดมผู้มียศทรงตามรู้แล้ว พระพุทธเจ้าทรงรู้ยิ่งด้วยประการ
              ฉะนี้แล้ว ได้ทรงแสดงธรรมแก่ภิกษุทั้งหลาย เป็นศาสดาผู้กระทำ
              ที่สุดแห่งทุกข์ ผู้มีจักษุ ปรินิพพานแล้ว ดังนี้  เป็นสูตรมีอยู่จริง
              มิใช่หรือ?
           ป. ถูกแล้ว
           ส. ถ้าอย่างนั้น ก็ไม่พึงกล่าวว่า ปุถุชนและกามราคะ และพยาบาทได้น่ะสิ
                         ชหติกถา จบ.
                       -------------
                         สัพพมัตถีติกถา
     [๓๐๑] สกวาที สิ่งทั้งปวงมีอยู่ หรือ?
           ปรวาที ถูกแล้ว
           ส. สิ่งทั้งปวงมีอยู่ในสรีระทั้งปวง หรือ?
           ป. ไม่พึงกล่าวอย่างนั้น
           ส. สิ่งทั้งปวงมีอยู่ หรือ?
           ป. ถูกแล้ว
           ส. สิ่งทั้งปวงมีอยู่ในกาลทั้งปวง หรือ?
           ป. ไม่พึงกล่าวอย่างนั้น
           ส. สิ่งทั้งปวงมีอยู่ หรือ?
           ป. ถูกแล้ว
           ส. สิ่งทั้งปวงมีอยู่โดยอาการทั้งปวง หรือ?
           ป. ไม่พึงกล่าวอย่างนั้น
           ส. สิ่งทั้งปวงมีอยู่ หรือ?