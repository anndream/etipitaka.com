           ส. ถูกแล้ว
           ป. หากว่า พระอรหันต์เป็นผู้ไม่มีอาสวะ ด้วยเหตุนั้นนะท่านจึงต้องกล่าวว่า
              ธรรมทั้งปวงของพระอรหันต์ ไม่เป็นอารมณ์ของอาสวะ ดังนี้
                        อนาสวกถา จบ
                        -----------
                         สมันนาคตกถา
     [๙๐๓] สกวาที พระอรหันต์ประกอบด้วยผล ๔ หรือ?
           ปรวาที ถูกแล้ว
           ส. พระอรหันต์ประกอบด้วยผัสสะ ๔ ด้วยเวทนา ๔ ด้วยสัญญา ๔ ด้วย
              เจตนา ๔ ด้วยจิต ๔ ด้วยศรัทธา ๔ ด้วยวิริยะ ๔ ด้วยสติ ๔ ด้วย
              สมาธิ ๔ ด้วยปัญญา ๔ หรือ?
           ป. ไม่พึงกล่าวอย่างนั้น ฯลฯ
     [๙๐๔] ส. พระอนาคามีประกอบด้วยผล ๓ หรือ?
           ป. ถูกแล้ว
           ส. พระอนาคามีประกอบด้วยผัสสะ ๓ ฯลฯ ด้วยปัญญา ๓ หรือ?
           ป. ไม่พึงกล่าวอย่างนั้น ฯลฯ
     [๙๐๕] ส. พระสกทาคามีประกอบด้วยผล ๒ หรือ?
           ป. ถูกแล้ว
           ส. พระสกทาคามีประกอบด้วยผัสสะ ๒ ฯลฯ ด้วยปัญญา ๒ หรือ?
           ป. ไม่พึงกล่าวอย่างนั้น ฯลฯ
     [๙๐๖] ส. พระอรหันต์ประกอบด้วยโสดาปัตติผลหรือ?
           ป. ถูกแล้ว