              มีแสงโชติช่วง เขาหมกไหม้มีร่างกายเป็นฟองในหม้อทองแดงนั้น
              และทั้งที่หมกไหม้มีร่างกายเป็นฟองอยู่ในหม้อทองแดงนั้น บางครั้ง
              โผล่ขึ้นข้างบน บางครั้งจมลงข้างใต้ บางครั้งพุ่งขวางไป เขา
              เสวยเวทนาอันเป็นทุกข์ ฯลฯ นายนิรยบาลทั้งหลาย ย่อมใส่เข้า
              ซึ่งสัตว์นรกนั้นในมหานรก ก็มหานรกนั้นแล ๔ มุม ๔ ประตู จำแนก
              กำหนดไว้เป็นส่วนๆ มีกำแพงเหล็กล้อมรอบ ครอบด้วยเหล็ก พื้น
              แห่งมหานรกนั้นก็แล้วด้วยเหล็ก ประกอบด้วยความร้อนลุกเป็นเปลว
              แผ่ไปร้อยโยชน์โดยรอบตั้งอยู่ ในกาลทุกเมื่อ ดังนี้  เป็นสูตรมี
              อยู่จริง มิใช่หรือ?
           ป. ถูกแล้ว
           ส. ถ้าอย่างนั้น นายนิรยบาล ก็มีอยู่ในนรกทั้งหลาย น่ะสิ
                        นิรยปาลกถา จบ
                        ------------
                         ติรัจฉานกถา
    [๑๘๒๓] สกวาที สัตว์ดิรัจฉานมีอยู่ในหมู่เทวดา หรือ?
           ปรวาที ถูกแล้ว
           ส. เทวดามีอยู่ในหมู่ดิรัจฉาน หรือ?
           ป. ไม่พึงกล่าวอย่างนั้น ฯลฯ
           ส. สัตว์ดิรัจฉานมีอยู่ในหมู่เทวดา หรือ?
           ป. ถูกแล้ว
           ส. เทวโลกเป็นกำเนิดแห่งสัตว์ดิรัจฉาน หรือ?
           ป. ไม่พึงกล่าวอย่างนั้น ฯลฯ
           ส. สัตว์ดิรัจฉานมีอยู่ในหมู่เทวดา หรือ?
           ป. ถูกแล้ว