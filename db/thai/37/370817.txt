           ป. ถูกแล้ว
           ส. ฤทธิ์เป็นเหตุสำเร็จความประสงค์ว่า สัตว์ทั้งหลายซึ่งมีความเกิดเป็น
              ธรรมดา อย่าเกิดเลย ดังนี้ ฯลฯ ว่าสัตว์ทั้งหลายซึ่งมีความแก่เป็นธรรมดา
              อย่าแก่เลย ดังนี้ ฯลฯ ว่าสัตว์ทั้งหลายซึ่งมีความเจ็บเป็นธรรมดา อย่า
              เจ็บเลย ดังนี้ ฯลฯ ว่าสัตว์ทั้งหลายซึ่งมีความตายเป็นธรรมดา อย่าตาย
              เลย ดังนี้ ของพระพุทธเจ้าหรือของพระสาวกมีอยู่หรือ?
           ป. ไม่พึงกล่าวอย่างนั้น ฯลฯ
    [๑๘๔๔] ป. ไม่พึงกล่าวว่า ฤทธิ์เป็นเหตุสำเร็จความประสงค์ของพระพุทธเจ้าหรือ
              ของพระสาวก มีอยู่หรือ?
           ส. ถูกแล้ว
           ป. ท่านพระปิลินทวัจฉะได้อธิษฐานปราสาทของพระเจ้าแผ่นดินมคธ ผู้จอม
              ทัพ พระนามว่าพิมพิสาร ว่าจงเป็นทอง ดังนี้ และปราสาทนั้นก็ได้เป็น
              ทองไปจริง มิใช่หรือ?
           ส. ถูกแล้ว
           ป. หากว่า ท่านพระปิลินทวัจฉะ ได้อธิษฐานปราสาทของพระเจ้าแผ่นดินมคธ
              ผู้จอมทัพ พระนามว่าพิมพิสาร ว่าจงเป็นทอง ดังนี้ และปราสาทนั้นก็ได้
              เป็นทองไปจริงๆ ด้วยเหตุนั้นนะท่านจึงต้องกล่าวว่า ฤทธิ์เป็นเหตุสำเร็จ
              ความประสงค์ของพระพุทธเจ้าหรือของพระสาวก มีอยู่
                         อิทธิกถา จบ.
                         ---------
                           พุทธกถา
    [๑๘๔๕] สกวาที พระพุทธกับพระพุทธด้วยกัน ยังมียิ่งหย่อนกว่ากัน หรือ?
           ปรวาที ถูกแล้ว
           ส. โดยสติปัฏฐาน หรือ?
           ป. ไม่พึงกล่าวอย่างนั้น ฯลฯ