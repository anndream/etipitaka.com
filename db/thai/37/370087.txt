           ส. พระผู้มีพระภาคได้ตรัสไว้ว่า โมฆราชะ เธอจงเป็นผู้มีสติทุกเมื่อ
              หยั่งเห็นโลกโดยความเป็นของสูญ ถอนอัตตานุทิฏฐิเสีย เธอพึงเป็น
              ผู้ข้ามพ้นมัจจุราชเสีย ได้ด้วยอาการอย่างนี้ เพราะมัจจุราชย่อมไม่
              แลเห็นบุคคลผู้หยั่งเห็นโลกอยู่อย่างนี้ ดังนี้  เป็นสูตรที่มีอยู่จริง
              มิใช่หรือ?
           ป. ถูกแล้ว
           ส. ถ้าอย่างนั้น ก็ไม่พึงกล่าวว่า หยั่งเห็นบุคคลได้โดยสัจฉิกัตถปรมัตถ์
              นะสิ
     [๑๘๑] ส. บุคคลหยั่งเห็น หรือ?
           ป. ถูกแล้ว
           ส. ร่วมกับรูปหยั่งเห็นหรือ หรือว่าเว้นจากรูปหยั่งเห็น
           ป. ร่วมกับรูปหยั่งเห็น
           ส. ชีพก็อันนั้น สรีระก็อันนั้น หรือ?
           ป. ไม่พึงกล่าวอย่างนั้น ฯลฯ
           ป. เว้นจากรูป หยั่งเห็น
           ส. ชีพเป็นอื่น สรีระก็เป็นอื่น หรือ?
           ป. ไม่พึงกล่าวอย่างนั้น ฯลฯ
           ส. บุคคลหยั่งเห็น หรือ?
           ป. ถูกแล้ว
           ส. อยู่ภายในหยั่งเห็นหรือ หรือว่าออกไปภายนอกแล้วจึงหยั่งเห็น
           ป. อยู่ภายในหยั่งเห็น
           ส. ชีพก็อันนั้น สรีระก็อันนั้น หรือ?
           ป. ไม่พึงกล่าวอย่างนั้น ฯลฯ