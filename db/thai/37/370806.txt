           ส. แมลง ตั๊กแตน ยุง แมลงวัน งู แมลงป่อง ตะเข็บ ไส้เดือน มี
              อยู่ในหมู่เทวดา หรือ?
           ป. ไม่พึงกล่าวอย่างนั้น ฯลฯ
    [๑๘๒๔] ป. สัตว์ดิรัจฉานไม่มีในหมู่เทวดา หรือ?
           ส. ถูกแล้ว
           ป. ช้างตัวประเสริฐ ชื่อ เอราวัณ ยานทิพย์อันเทียมด้วยม้าพันหนึ่ง มีอยู่
              ในหมู่เทวดา มิใช่หรือ?
           ส. ถูกแล้ว
           ป. หากว่า ช้างตัวประเสริฐ ชื่อเอราวัณ ยานทิพย์อันเทียมด้วยม้าพันหนึ่ง
              มีอยู่ในหมู่เทวดานั้น ด้วยเหตุนั้นนะ ท่านจึงต้องกล่าวว่า สัตว์ดิรัจฉาน
              มีอยู่ในหมู่เทวดา
    [๑๘๒๕] ส. สัตว์ดิรัจฉานมีอยู่ในหมู่เทวดา หรือ?
           ป. ถูกแล้ว
           ส. พวกผูกช้าง พวกผูกม้า พวกตะพุ่นหญ้า พวกหัวหน้างาน พวกทำ
              อาหารสัตว์ มีอยู่ในหมู่เทวดา หรือ?
           ป. ไม่พึงกล่าวอย่างนั้น ฯลฯ
           ส. ถ้าอย่างนั้น สัตว์ดิรัจฉานก็ไม่มีอยู่ในหมู่เทวดา น่ะสิ
                        ติรัจฉานกถา จบ
                         ----------
                           มัคคกถา
    [๑๘๒๖] สกวาที มรรคมีองค์ ๕ หรือ?
           ปรวาที ถูกแล้ว
           ส. พระผู้มีพระภาคได้ตรัสมรรคมีองค์ ๘ คือ สัมมาทิฏฐิ ฯลฯ สัมมาสมาธิไว้
              มิใช่หรือ?