     [๙๓๕] ส. พระอรหันต์ประกอบด้วยอุเบกขา ๖ หรือ?
           ป. ถูกแล้ว
           ส. ประกอบ ตั้งมั่นด้วยอุเบกขา ๖ อุเบกขา ๖ ปรากฏเนืองๆ สม่ำเสมอ
              ไม่ระคนกัน หรือ?
           ป. ไม่พึงกล่าวอย่างนั้น ฯลฯ
     [๙๓๖] ป. ไม่พึงกล่าวว่า พระอรหันต์ประกอบด้วยอุเบกขา ๖ หรือ?
           ส. ถูกแล้ว
           ป. พระอรหันต์มีอุเบกขา ๖ มิใช่หรือ?
           ส. ถูกแล้ว
           ป. หากว่า พระอรหันต์มีอุเบกขา ๖ ด้วยเหตุนั้นนะท่านจึงต้องกล่าวว่า
              พระอรหันต์ประกอบด้วยอุเบกขา ๖
                    อุเบกขาสมันนาคตกถา จบ.
                        -----------
                       โพธิยา พุทโธติกถา
     [๙๓๗] สกวาที ชื่อว่า พุทธะ เพราะปัญญาเป็นเครื่องตรัสรู้ หรือ?
           ปรวาที ถูกแล้ว
           ส. เมื่อปัญญาเป็นเครื่องตรัสรู้ดับไปแล้ว ปราศจากไปแล้ว ระงับไปแล้ว
              ก็กลับเป็นผู้มิใช่พุทธะ หรือ?
           ป. ไม่พึงกล่าวอย่างนั้น ฯลฯ
     [๙๓๘] ส. ชื่อว่า พุทธะ เพราะปัญญาเป็นเครื่องตรัสรู้ หรือ?
           ป. ถูกแล้ว
           ส. ชื่อว่า พุทธะ เพราะปัญญาเป็นเครื่องตรัสรู้ที่เป็นอดีต หรือ?