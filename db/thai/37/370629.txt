           ส. ความไม่สำรวมในโสตินทรีย์ ฯลฯ ความไม่สำรวมในฆานินทรีย์ ฯลฯ
              ความไม่สำรวมในชิวหินทรีย์ ฯลฯ ความไม่สำรวมในกายินทรีย์ เป็น
              กายกรรม หรือ?
           ป. ไม่พึงกล่าวอย่างนั้น ฯลฯ
    [๑๔๗๘] ป. ไม่พึงกล่าวว่า ความสำรวมก็ดี ความไม่สำรวมก็ดี เป็นกรรม หรือ?
           ส. ถูกแล้ว
           ป. พระผู้มีพระภาคได้ตรัสไว้ว่า ดูกรภิกษุทั้งหลาย ภิกษุในธรรมวินัยนี้
              เห็นรูปด้วยจักษุแล้ว เป็นผู้ถือนิมิต ฯลฯ ไม่เป็นผู้ถือนิมิต ฟังเสียง
              ด้วยโสตแล้ว ฯลฯ รู้แจ้งธรรมารมณ์ด้วยใจแล้ว เป็นผู้ถือนิมิต ฯลฯ
              ไม่เป็นผู้ถือนิมิต ดังนี้ เป็นสูตรมีอยู่จริง มิใช่หรือ?
           ส. ถูกแล้ว
           ป. ถ้าอย่างนั้น ความสำรวมก็ดี ความไม่สำรวมก็ดี ก็เป็นกรรม น่ะสิ
                     สังวโรกัมมันติกถา จบ.
                       -------------
                           กัมมกถา
    [๑๔๗๙] สกวาที กรรมทั้งปวงมีวิบาก หรือ?
           ปรวาที ถูกแล้ว
           ส. เจตนาทั้งปวงมีวิบาก หรือ?
           ป. ไม่พึงกล่าวอย่างนั้น ฯลฯ
           ส. เจตนาทั้งปวงมีวิบาก หรือ?
           ป. ถูกแล้ว
           ส. เจตนาที่เป็นวิบากอัพยากฤต ก็มีวิบาก หรือ?
           ป. ไม่พึงกล่าวอย่างนั้น ฯลฯ
           ส. เจตนาทั้งปวงมีวิบาก หรือ?
           ป. ถูกแล้ว