    [๑๔๙๕] ส. นิยมที่กำหนดบุคคลผู้สัตตักขัตตุปรมะ ไว้ด้วยความเกิด ๗ ครั้งเป็น
              อย่างยิ่ง ไม่มี หรือ?
           ป. ถูกแล้ว
           ส. หากว่า นิยมที่กำหนดบุคคลผู้สัตตักขัตตุปรมะ ไว้ด้วยความเกิด ๗ ครั้ง
              เป็นอย่างยิ่ง ไม่มี ก็ต้องไม่กล่าวว่า บุคคลผู้สัตตักขัตตุปรมะ เป็นผู้
              เที่ยงต่อความเกิด ๗ ครั้งเป็นอย่างยิ่ง
    [๑๔๙๖] ส. สติปัฏฐาน ฯลฯ โพชฌงค์ ที่กำหนดบุคคลผู้สัตตักขัตตุปรมะ ไว้ด้วย
              ความเกิด ๗ ครั้งเป็นอย่างยิ่ง ไม่มี หรือ?
           ป. ถูกแล้ว
           ส. หากว่า โพชฌงค์ที่กำหนดบุคคลผู้สัตตักขัตตุปรมะ ไว้ด้วยความเกิด ๗
              ครั้ง เป็นอย่างยิ่ง ไม่มี ก็ต้องไม่กล่าวว่า บุคคลผู้สัตตักขัตตุปรมะ เป็น
              ผู้เที่ยงต่อความเกิด ๗ ครั้งเป็นอย่างยิ่ง
    [๑๔๙๗] ส. บุคคลผู้สัตตักขัตตุปรมะ เป็นผู้เที่ยงต่อความเกิด ๗ ครั้งเป็นอย่างยิ่ง
              หรือ?
           ป. ถูกแล้ว
           ส. ด้วยสกทาคามีนิยม หรือ?
           ป. ไม่พึงกล่าวอย่างนั้น ฯลฯ
           ส. ด้วยอนาคามีนิยม หรือ?
           ป. ไม่พึงกล่าวอย่างนั้น ฯลฯ
           ส. ด้วยอรหัตนิยม หรือ?
           ป. ไม่พึงกล่าวอย่างนั้น ฯลฯ
           ส. ด้วยนิยมอะไร?
           ป. ด้วยโสดาปัตตินิยม
    [๑๔๙๘] ส. บุคคลผู้สัตตักขัตตุปรมะ เป็นผู้เที่ยงต่อความเกิด ๗ ครั้งเป็นอย่างยิ่ง
              หรือ?