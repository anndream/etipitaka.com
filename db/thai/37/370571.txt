           ป. ไม่พึงกล่าวอย่างนั้น ฯลฯ
           ส. เป็นความประชุมแห่งขันธ์ ๖ ขันธ์ ๖ มาพบกันได้ หรือ?
           ป. ถูกแล้ว
           ส. เป็นความประชุมแห่งผัสสะ ๒ ฯลฯ แห่งจิต ๒ หรือ?
           ป. ไม่พึงกล่าวอย่างนั้น ฯลฯ
    [๑๓๗๘] ส. เมื่อขันธ์ ๕ ที่แสวงหาอุปบัติ ดับไปแล้ว มรรคก็เกิดขึ้นได้ หรือ?
           ป. ถูกแล้ว
           ส. บุคคลผู้ตายแล้ว ยังมรรคให้เกิดได้ บุคคลผู้ทำกาละแล้ว ยังมรรคให้
              เกิดได้ หรือ?
           ป. ไม่พึงกล่าวอย่างนั้น ฯลฯ
                         นิโรธกถา จบ
                      ---------------
                        รูปังมัคโคติกถา
    [๑๓๗๙] ส. สกวาที รูปของบุคคลผู้มีความพร้อมเพรียงด้วยมรรค เป็นมรรค หรือ?
              ปรวาที ถูกแล้ว
           ส. รูปนั้น เป็นธรรมมีอารมณ์ ความนึก ความผูกใจ ความสนใจ ความ
              ทำไว้ในใจ ความจงใจ ความปรารถนา ความตั้งใจ ของรูปนั้นมีอยู่
              หรือ?
           ป. ไม่พึงกล่าวอย่างนั้น ฯลฯ
           ส. รูปนั้น เป็นธรรมไม่มีอารมณ์ ความนึก ฯลฯ ความตั้งใจ ของรูปนั้น
              ไม่มี มิใช่หรือ?
           ป. ถูกแล้ว
           ส. หากว่า รูปนั้น เป็นธรรมไม่มีอารมณ์ ความนึก ฯลฯ ความตั้งใจของ
              รูปนั้นไม่มี ก็ต้องไม่กล่าวว่า รูปของบุคคลผู้มีความพร้อมเพรียงด้วยมรรค
              เป็นมรรค