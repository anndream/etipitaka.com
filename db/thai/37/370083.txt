              ไม่ปรากฏ ความเสื่อมไป ไม่ปรากฏ เมื่อตั้งอยู่ ความแปรปรวน
              ไม่ปรากฏ ดังนี้  ความเกิดขึ้นแห่งบุคคลก็ไม่ปรากฏ ความเสื่อมก็ไม่
              ปรากฏเมื่อตั้งอยู่ความแปรปรวนก็ไม่ปรากฏ ถ้าอย่างนั้น บุคคลก็เป็น
              อสังขตะนะสิ
     [๑๗๖] ส. บุคคลผู้ปรินิพพานแล้ว คงมีอยู่ในนิพพาน หรือไม่มีอยู่ในนิพพาน
           ป. คงมีอยู่ในนิพพาน
           ส. บุคคลผู้ปรินิพพาน เป็นผู้เที่ยง หรือ?
           ป. ไม่พึงกล่าวอย่างนั้น ฯลฯ
           ป. บุคคลผู้ปรินิพพานแล้ว ไม่มีอยู่ในนิพพาน
           ส. บุคคลผู้ปรินิพพานแล้ว เป็นผู้ขาดสูญ หรือ?
           ป. ไม่พึงกล่าวอย่างนั้น ฯลฯ
                           ปกิณณกะ
     [๑๗๗] ส. บุคคลอาศัยอะไรตั้งอยู่?
           ป. อาศัยภพตั้งอยู่
           ส. ภพไม่เที่ยง เป็นสังขตะ อาศัยปัจจัยเกิดขึ้น มีความสิ้นไปเป็นธรรมดา
              มีความเสื่อมไปเป็นธรรมดา มีความจางไปเป็นธรรมดา มีความดับไป
              เป็นธรรมดา มีความแปรไปเป็นธรรมดา หรือ?
           ป. ถูกแล้ว
           ส. แม้บุคคลก็ไม่เที่ยง เป็นสังขตะ อาศัยปัจจัยเกิดขึ้น มีความสิ้นไปเป็น
              ธรรมดา มีความเสื่อมไปเป็นธรรมดา มีความจางไปเป็นธรรมดา มีความ
              ดับไปเป็นธรรมดา มีความแปรไปเป็นธรรมดา หรือ?
           ป. ถูกแล้ว