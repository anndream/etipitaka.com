           ป. ไม่พึงกล่าวอย่างนั้น ฯลฯ
           ส. ในที่ใดมีการทรงบาตร ในที่นั้นแลมีการประพฤติพรหมจรรย์ ในที่ใดไม่
              มีการทรงบาตร ในที่นั้นไม่มีการประพฤติพรหมจรรย์ หรือ?
           ป. ถูกแล้ว
           ส. ผู้ใดทรงบาตร ผู้นั้นมีการประพฤติพรหมจรรย์ ผู้ใดไม่ทรงบาตร ผู้นั้น
              ไม่มีการประพฤติพรหมจรรย์ หรือ?
           ป. ไม่พึงกล่าวอย่างนั้น ฯลฯ
     [๒๖๑] ส. เพราะพระสัมมาสัมพุทธเจ้า ไม่อุบัติขึ้นในหมู่เทวดา ฉะนั้น การประพฤติ
              พรหมจรรย์จึงไม่มีในหมู่เทวดา หรือ?
           ป. ถูกแล้ว
           ส. พระสัมมาสัมพุทธเจ้าทั้งหลายอุบัติขึ้นในที่ใด ในที่นั้นแลมีการประพฤติ
              พรหมจรรย์ พระสัมมาสัมพุทธเจ้าไม่อุบัติขึ้นในที่ใด ในที่นั้นไม่มีการ
              ประพฤติพรหมจรรย์ หรือ?
           ป. ไม่พึงกล่าวอย่างนั้น ฯลฯ
           ส. พระสัมมาสัมพุทธเจ้าอุบัติขึ้นในที่ใด ในที่นั้นแลมีการประพฤติ
พรหมจรรย์ พระสัมมาสัมพุทธเจ้าไม่อุบัติขึ้นในที่ใด ในที่นั้นไม่มีการประพฤติพรหมจรรย์ หรือ?
           ป. ถูกแล้ว
           ส. พระผู้มีพระภาคประสูติที่สวนลุมพินี ตรัสรู้ที่ควงไม้โพธิ พระผู้มีพระภาค
              ยังธรรมจักรให้เป็นไปแล้วที่เมืองพาราณสี ในที่นั้นๆ เทียวมีการ
              ประพฤติพรหมจรรย์ ในที่อื่นไม่มีการประพฤติพรหมจรรย์ หรือ?
           ป. ไม่พึงกล่าวอย่างนั้น ฯลฯ
     [๒๖๒] ส. เพราะพระปัจเจกสัมพุทธเจ้า ไม่อุบัติขึ้นในหมู่เทวดา ฉะนั้น การ
              ประพฤติพรหมจรรย์จึงไม่มีในหมู่เทวดา หรือ?
           ป. ถูกแล้ว