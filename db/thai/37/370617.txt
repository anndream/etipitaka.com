           ส. เมื่อกล่าววาจาว่า นี้ทุกข์ แต่ญาณไม่เป็นไปว่า นี้ทุกข์ หรือ?
           ป. ไม่พึงกล่าวอย่างนั้น ฯลฯ
    [๑๔๕๙] ส. เมื่อกล่าววาจาว่า อิทํ ทุกฺขํ (นี้ทุกข์) ญาณว่า อิทํ ทุกฺขํก็เป็นไป
              หรือ
           ป. ถูกแล้ว
           ส. ญาณว่า อิ ญาณว่า ทํ ญาณว่า ทุ และญาณว่า ขํ ก็เป็นไป หรือ?
           ป. ไม่พึงกล่าวอย่างนั้น ฯลฯ
                       อิทังทุกขันติกถา จบ
                       --------------
                          อิทธิพลกถา
    [๑๔๖๐] สกวาที ผู้ประกอบด้วยกำลังแห่งฤทธิ์ พึงตั้งอยู่ได้ตลอดกัลป์ หรือ?
           ปรวาที ถูกแล้ว
           ส. อายุนั้น สำเร็จด้วยฤทธิ์ คตินั้น สำเร็จด้วยฤทธิ์ การได้อัตภาพนั้น
              สำเร็จด้วยฤทธิ์ หรือ?
           ป. ไม่พึงกล่าวอย่างนั้น ฯลฯ
           ส. ผู้ประกอบด้วยกำลังแห่งฤทธิ์ พึงตั้งอยู่ได้ตลอดกัลป์ หรือ?
           ป. ถูกแล้ว
           ส. พึงตั้งอยู่ตลอดกัลป์ที่เป็นอดีต พึงตั้งอยู่ตลอดกัลป์ที่เป็นอนาคต หรือ?
           ป. ไม่พึงกล่าวอย่างนั้น ฯลฯ
           ส. ผู้ที่ประกอบด้วยฤทธิ์ พึงตั้งอยู่ตลอดกัลป์ หรือ?
           ป. ถูกแล้ว
           ส. พึงตั้งอยู่ตลอด ๒ กัลป์ พึงตั้งอยู่ตลอด ๓ กัลป์ พึงตั้งอยู่ตลอด ๔
              กัลป์ หรือ?