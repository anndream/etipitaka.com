           ป. ถูกแล้ว
           ส. หากว่า วิญญาณ ๕ ไม่มีความผูกใจ ก็ต้องไม่กล่าวว่า วิญญาณ ๕ เป็น
              กุศลก็มี เป็นอกุศลก็มี ดังนี้
    [๑๓๙๓] ส. จักขุวิญญาณ เป็นกุศล หรือ?
           ป. ถูกแล้ว
           ส. จักขุวิญญาณ ปรารภความว่างเปล่าเกิดขึ้น หรือ?
           ป. ไม่พึงกล่าวอย่างนั้น ฯลฯ
           ส. จักขุวิญญาณ ปรารภความว่างเปล่าเกิดขึ้น หรือ?
           ป. ถูกแล้ว
           ส. เพราะอาศัยจักษุและความว่างเปล่า จึงเกิดจักขุวิญญาณขึ้น หรือ?
           ป. ไม่พึงกล่าวอย่างนั้น ฯลฯ
           ส. เพราะอาศัยจักษุและความว่างเปล่า จึงเกิดจักขุวิญญาณขึ้น หรือ?
           ป. ถูกแล้ว
           ส. คำว่า เพราะอาศัยจักษุและความว่างเปล่า จึงเกิดจักขุวิญญาณ ดังนี้
              เป็นสูตรมีอยู่จริง มิใช่หรือ?
           ป. ไม่มี
           ส. คำว่า เพราะอาศัยจักษุและรูปทั้งหลาย จึงเกิดจักขุวิญญาณขึ้น ดังนี้
              เป็นสูตรมีอยู่จริง มิใช่หรือ?
           ป. ถูกแล้ว
           ส. หากว่า คำว่า เพราะอาศัยจักษุและรูปทั้งหลาย จึงเกิดจักขุวิญญาณขึ้น
              ดังนี้ เป็นสูตรมีอยู่จริง ก็ต้องไม่กล่าวว่า เพราะอาศัยจักษุและความว่าง
              เปล่า จึงเกิดจักขุวิญญาณขึ้น
    [๑๓๙๔] ส. จักขุวิญญาณ เป็นกุศลก็มี เป็นอกุศลก็มี หรือ?
           ป. ถูกแล้ว