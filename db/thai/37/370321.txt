           ส. ไม่พึงกล่าวอย่างนั้น ฯลฯ
     [๗๓๗] ป. กำลังของพระตถาคต คือ การรู้ตามจริงในจุติและอุปบัติแห่งสัตว์ทั้งหลาย
              เป็นอริยะ แต่ไม่พึงกล่าวว่า มีสุญญตะเป็นอารมณ์ ฯลฯ มีอนิมิตตะเป็น
              อารมณ์ ฯลฯ มีอัปปณิหิตะเป็นอารมณ์ หรือ?
           ส. ถูกแล้ว
           ป. กำลังของพระตถาคต คือ การรู้ตามจริงในความสิ้นไปแห่งอาสวะทั้งหลาย
              ก็เป็นอริยะ แต่ไม่พึงกล่าวว่า มีอัปปณิหิตะเป็นอารมณ์ หรือ?
           ส. ไม่พึงกล่าวอย่างนั้น ฯลฯ
                        อริยันติกถา จบ.
                        -----------
                          วิมุจจติกถา
     [๗๓๘] สกวาที จิตมีราคะหลุดพ้นได้ หรือ?
           ปรวาที ถูกแล้ว
           ส. จิตสหรคตด้วยราคะ เกิดพร้อมกับราคะ ระคนด้วยราคะ สัมปยุตด้วย
              ราคะ ปรากฏพร้อมกับราคะ แปรไปตามราคะ เป็นอกุศล เป็นโลกิยะ
              เป็นอารมณ์ของอาสวะ เป็นอารมณ์ของสัญโญชน์ เป็นอารมณ์ของ
              คันถะ เป็นอารมณ์ของโอฆะ เป็นอารมณ์ของโยคะ เป็นอารมณ์ของ
              นิวรณ์ เป็นอารมณ์ของปรามาสะ เป็นอารมณ์ของอุปทาน เป็นอารมณ์
              ของสังกิเลส หลุดพ้นได้ หรือ?
           ป. ไม่พึงกล่าวอย่างนั้น ฯลฯ
     [๗๓๙] ส. จิตมีผัสสะหลุดพ้นได้ หลุดพ้นทั้งสอง คือ ทั้งผัสสะและจิต หรือ?
           ป. ถูกแล้ว