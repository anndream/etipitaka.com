           ป. ถูกแล้ว
           ส. พระผู้มีพระภาคได้ตรัสไว้ว่า ภิกษุนั้น ครั้นเมื่อจิตตั้งมั่นแล้ว ฯลฯ
              อย่างนี้ ย่อมน้อมจิตไปเพื่อญาณเป็นเครื่องสิ้นไปแห่งอาสวะทั้งหลาย
              ดังนี้ เป็นสูตรมีอยู่จริง มิใช่หรือ?
           ป. ถูกแล้ว
           ส. ถ้าอย่างนั้น ก็ไม่พึงกล่าวว่า บุคคลผู้มีจิตพรั่งพร้อมด้วยสัญญโญชน์
              ละสัญโญชน์
    [๑๕๒๘] ป. ไม่พึงกล่าวว่า ผู้มีจิตพรั่งพร้อมด้วยสัญโญชน์ ละสัญโญชน์ หรือ?
           ส. ถูกแล้ว
           ป. พระผู้มีพระภาคได้ตรัสไว้ว่า เมื่อภิกษุนั้น รู้อยู่อย่างนี้ เห็นอยู่อย่างนี้
              จิตย่อมหลุดพ้น แม้จากกามาสวะ ฯลฯ จิตย่อมหลุดพ้น แม้จาก
              อวิชชาสวะ ดังนี้ เป็นสูตรมีอยู่จริง มิใช่หรือ
           ส. ถูกแล้ว
           ป. ถ้าอย่างนั้น บุคคลก็เป็นผู้มีจิตพรั่งพร้อมด้วยสัญโญชน์ ละสัญโญชน์
              น่ะสิ
                         สัมมุขีภูตกถา
                       -------------
                     สมาปันโน อัสสาเทติกถา
    [๑๕๒๙] สกวาที ผู้เข้าสมาบัติย่อมยินดี ความยินดีรักใคร่ในฌาน มีฌานเป็นอารมณ์
              หรือ?
           ปรวาที ถูกแล้ว
           ส. ฌานนั้น เป็นอารมณ์แห่งฌานนั้น หรือ?
           ป. ไม่พึงกล่าวอย่างนั้น ฯลฯ
           ส. ฌานนั้น เป็นอารมณ์แห่งฌานนั้น หรือ?