                         นิรยปาลกถา
    [๑๘๑๘] สกวาที นายนิรยบาลไม่มีในนรกทั้งหลาย หรือ?
           ปรวาที ถูกแล้ว
           ส. การทำกรรมกรณ์ไม่มีในนรกทั้งหลาย หรือ?
           ป. ไม่พึงกล่าวอย่างนั้น ฯลฯ
           ส. การทำกรรมกรณ์มีอยู่ในนรกทั้งหลาย หรือ?
           ป. ถูกแล้ว
           ส. นายนิรยบาลมีอยู่ในนรกทั้งหลาย หรือ?
           ป. ไม่พึงกล่าวอย่างนั้น ฯลฯ
    [๑๘๑๙] ส. การทำกรรมกรณ์มีอยู่ในหมู่มนุษย์ และคนผู้ทำกรรมกรณ์ก็มีอยู่ หรือ?
           ป. ถูกแล้ว
           ส. กรรมกรณ์มีอยู่ในนรกทั้งหลาย และคนผู้ทำกรรมกรณ์ก็มีอยู่ หรือ?
           ป. ไม่พึงกล่าวอย่างนั้น ฯลฯ
           ส. กรรมกรณ์มีอยู่ในนรกทั้งหลาย แต่คนผู้ทำกรรมกรณ์ไม่มี หรือ?
           ป. ถูกแล้ว
           ส. กรรมกรณ์มีอยู่ในหมู่มนุษย์ แต่คนผู้ทำกรรมกรณ์ไม่มี หรือ?
           ป. ไม่พึงกล่าวอย่างนั้น ฯลฯ
    [๑๘๒๐] ป. นายนิรยบาลมีอยู่ในนรกทั้งหลาย หรือ?
           ส. ถูกแล้ว
           ป. พระผู้มีพระภาคได้ตรัสไว้ว่า ท้าวเวสสภูก็มิได้ฆ่า ท้าวเปตติราชก็มิ
              ได้ฆ่า ท้าวโสม ท้าวยม และท้าวเวสวัณ ก็มิได้ฆ่า กรรมของตน
              ต่างหาก ฆ่าบุคคลผู้สิ้นบุญจากโลกนี้และเข้าถึงปรโลก ในนรกนั้นๆ
              ดังนี้ เป็นสูตรมีอยู่จริง มิใช่หรือ?
           ส. ถูกแล้ว