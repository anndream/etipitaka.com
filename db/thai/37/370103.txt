     [๒๑๒] ส. พระสกทาคามีเสื่อมจากสกทาคามิผลได้หรือ?
           ป. ถูกแล้ว
           ส. พระโสดาบันเสื่อมจากโสดาปัตติผลได้หรือ?
           ป. ไม่พึงกล่าวอย่างนั้น ฯลฯ
           ส. มัคคภาวนา ฯลฯ โพชฌงคภาวนาของใครเยี่ยมกว่า ของพระสกทาคามี
              หรือของพระโสดาบัน?
           ป. ของพระสกทาคามี
           ส. หากว่า โพชฌงคภาวนาของพระสกทาคามีเยี่ยมกว่า และพระสกทาคามี
              เสื่อมจากสกทาคามิผลได้ ด้วยเหตุนั้นนะท่านจึงต้องกล่าวว่า พระ
              โสดาบันเสื่อมจากโสดาปัตติผลได้
     [๒๑๓] ส. พระอรหันต์เห็นทุกข์แล้ว พระอรหันต์เสื่อมจากอรหัตผลได้ หรือ?
           ป. ถูกแล้ว
           ส. พระโสดาบันเห็นทุกข์แล้ว พระโสดาบันเสื่อมจากโสดาปัตติผลได้ หรือ?
           ป. ไม่พึงกล่าวอย่างนั้น ฯลฯ
           ส. พระอรหันต์เห็นสุทัยแล้ว พระอรหันต์เสื่อมจากอรหัตผลได้ หรือ?
           ป. ถูกแล้ว
           ส. พระโสดาบันเห็นสมุทัยแล้ว พระโสดาบันเสื่อมจากโสดาปัตติผลได้
              หรือ?
           ป. ไม่พึงกล่าวอย่างนั้น
           ส. พระอรหันต์เห็นนิโรธแล้ว พระอรหันต์เสื่อมจากอรหัตผลได้ หรือ?
           ป. ถูกแล้ว
           ส. พระโสดาบันเห็นนิโรธแล้ว พระโสดาบันเสื่อมจากโสดาปัตติผลได้
              หรือ?
           ป. ไม่พึงกล่าวอย่างนั้น ฯลฯ