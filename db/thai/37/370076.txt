              ผู้ใดทำให้แจ้งซึ่งความสิ้นไปแห่งอาสวะได้ ผู้นั้นแหละเป็นบุคคล ผู้ใด
              ทำให้แจ้งซึ่งความสิ้นไปแห่งอาสวะไม่ได้ ผู้นั้นไม่ใช่บุคคล หรือ ฯลฯ
           ป. ไม่พึงกล่าวอย่างนั้น
                        อภิญญานุโยค จบ
                         ----------
                         ญาตกานุโยค
     [๑๖๖] ป. ไม่พึงกล่าวว่า หยั่งเห็นบุคคลได้โดยสัจฉิกัตถปรมัตถ์ หรือ?
           ส. ถูกแล้ว
           ป. มารดามีอยู่มิใช่หรือ?
           ส. ถูกแล้ว
           ป. หากว่า มารดามีอยู่ ด้วยเหตุนั้นนะท่านจึงต้องกล่าวว่า หยั่งเห็นบุคคล
              ได้โดยสัจฉิกัตถปรมัตถ์
           ป. ไม่พึงกล่าวว่า หยั่งเห็นบุคคลได้โดยสัจฉิกัตถปรมัตถ์ หรือ?
           ส. ถูกแล้ว
           ป. บิดามีอยู่ ฯลฯ พี่น้องชายมีอยู่ พี่น้องหญิงมีอยู่ กษัตริย์มีอยู่ พราหมณ์
              มีอยู่ แพศย์มีอยู่ ศูทรมีอยู่ คฤหัสถ์มีอยู่ บรรพชิตมีอยู่ เทวดามีอยู่
              มนุษย์มีอยู่ มิใช่หรือ?
           ส. ถูกแล้ว
           ป. หากว่า มนุษย์มีอยู่ ด้วยเหตุนั้นนะท่านจึงต้องกล่าวว่า หยั่งเห็นบุคคล
              ได้โดยสัจฉิกัตถปรมัตถ์
     [๑๖๗] ส. ท่านได้ทำความตกลงแล้วว่า มารดามีอยู่ และด้วยเหตุนั้นจึงหยั่งเห็นบุคคล
              ได้โดยสัจฉิกัตถปรมัตถ์ หรือ?
           ป. ถูกแล้ว