                         พระอภิธรรมปิฎก
                           	เล่ม ๔
                         กถาวัตถุปกรณ์
       ขอนอบน้อมแต่พระผู้มีพระภาคอรหันตสัมมาสัมพุทธเจ้าพระองค์นั้น
                          มหาวรรค
                          ปุคคลกถา
                           นิคหะ ๘
                          นิคหะ ที่ ๘
                         อนุโลมปัญจกะ
       [๑] สกวาที ท่านหยั่งเห็นบุคคล โดยสัจฉิกัตถปรมัตถ์ หรือ?
           ปรวาที ถูกแล้ว
           ส. สภาวะใด เป็นสัจฉิกัตถะ  เป็นปรมัตถะ  ท่านหยั่งเห็นบุคคลนั้น ตาม
สภาวะนั้น โดยสัจฉิกัตถปรมัตถ์ หรือ?
           ป. ไม่พึงกล่าวอย่างนั้น
           ส. ท่านจงรับรู้นิคหะ  หากว่า ท่านหยั่งเห็นบุคคลโดยสัจฉิกัตถปรมัตถ์ ด้วยเหตุ
นั้นนะท่านจึงต้องกล่าวว่า สภาวะใด เป็นสัจฉิกัตถะ เป็นปรมัตถะ ข้าพเจ้าหยั่งเห็นบุคคลนั้น
ตามสภาวะนั้น โดยสัจฉิกัตถปรมัตถ์, ที่ท่านกล่าวในปัญหานั้นว่า พึงกล่าวได้ว่า ข้าพเจ้าหยั่ง