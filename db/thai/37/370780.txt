           ส. ถูกแล้ว
           ป. ถ้าอย่างนั้น ความว่างก็นับเนื่องในสังขารขันธ์ น่ะสิ
                        สุญญตากถา จบ
                         ---------
                         สามัญญผลกถา
    [๑๗๗๙] สกวาที สามัญญผล เป็นอสังขตะ หรือ?
           ปรวาที ถูกแล้ว
           ส. เป็นนิพพาน เป็นที่ต้านทาน เป็นที่เร้น เป็นที่พึ่ง เป็นที่หมาย เป็น
              ฐานะอันไม่เคลื่อน เป็นอมตะ หรือ?
           ป. ไม่พึงกล่าวอย่างนั้น ฯลฯ
           ส. สามัญญผล เป็นอสังขตะ นิพพานก็เป็นอสังขตะ หรือ?
           ป. ถูกแล้ว
           ส. อสังขตะเป็น ๒ อย่าง หรือ?
           ป. ไม่พึงกล่าวอย่างนั้น ฯลฯ
           ส. อสังขตะเป็น ๒ อย่าง หรือ?
           ป. ถูกแล้ว
           ส. ที่ต้านทานเป็น ๒ อย่าง ฯลฯ ที่เร้นก็เป็น ๒ อย่าง ที่พึ่งก็เป็น ๒ อย่าง
              ที่หมายก็เป็น ๒ อย่าง ฐานะอันไม่เคลื่อนก็เป็น ๒ อย่าง อมตะก็เป็น
              ๒ อย่าง นิพพานก็เป็น ๒ อย่าง หรือ?
           ป. ไม่พึงกล่าวอย่างนั้น ฯลฯ
    [๑๗๘๐] ส. สามัญญผล เป็นอสังขตะ หรือ?
           ป. ถูกแล้ว
           ส. สามัญญะ เป็นอสังขตะ หรือ?
           ป. ไม่พึงกล่าวอย่างนั้น ฯลฯ