     [๕๘๙] ส. การเปล่งวาจาของผู้เข้าฌานมีอยู่ หรือ?
           ป. ถูกแล้ว
           ส. ญาณ (ความรู้) มีอะไรเป็นโคจร
           ป. ญาณมีสัจจะเป็นโคจร
           ส. โสตวิญญาณมีสัจจะเป็นโคจร หรือ?
           ป. ไม่พึงกล่าวอย่างนั้น ฯลฯ
     [๕๙๐] ส. การเปล่งวาจาของผู้เข้าฌานมีอยู่ หรือ?
           ป. ถูกแล้ว
           ส. โสตวิญญาณมีอะไรเป็นโคจร
           ป. โสตวิญญาณมีเสียงเป็นโคจร
           ส. ญาณมีเสียงเป็นโคจร หรือ?
           ป. ไม่พึงกล่าวอย่างนั้น ฯลฯ
     [๕๙๑] ส. การเปล่งวาจาของผู้เข้าฌานมีอยู่ ญาณมีสัจจะเป็นโคจร โสตวิญญาณมี
              เสียงเป็นโคจร หรือ?
           ป. ถูกแล้ว
           ส. หากว่า ญาณมีสัจจะเป็นโคจร โสตวิญญาณมีเสียงเป็นโคจร ก็ต้องไม่
              กล่าวว่า การเปล่งวาจาของผู้เข้าฌานมีอยู่
     [๕๙๒] ส. การเปล่งวาจาของผู้เข้าฌานมีอยู่ ญาณมีสัจจะเป็นโคจร โสตวิญญาณมี
              เสียงเป็นโคจร หรือ?
           ป. ถูกแล้ว
           ส. การประชุมแห่งผัสสะ ๒ แห่งเวทนา ๒ แห่งสัญญา ๒ แห่งเจตนา ๒
              แห่งจิต ๒ เป็นได้ หรือ?
           ป. ไม่พึงกล่าวอย่างนั้น ฯลฯ