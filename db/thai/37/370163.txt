     [๓๒๓] ส. เพราะนิพพานย่อมไม่ละความเป็นนิพพาน ฉะนั้น นิพพานจึงชื่อว่า เที่ยง
              ยั่งยืน คงทน มีอันไม่แปรผันไปเป็นธรรมดา หรือ?
           ป. ถูกแล้ว
           ส. เพราะรูปย่อมไม่ละความเป็นรูป ฉะนั้น รูปจึงชื่อว่า เที่ยง ยั่งยืน คงทน
              มีอันไม่แปรผันเป็นธรรมดา หรือ?
           ป. ไม่พึงกล่าวอย่างนั้น ฯลฯ
     [๓๒๔] ส. เพราะรูปย่อมไม่ละความเป็นรูป ฉะนั้น รูปจึงชื่อว่าไม่เที่ยง ไม่ยั่งยืน
              ไม่คงทน มีอันแปรผันเป็นธรรมดา หรือ?
           ป. ถูกแล้ว
           ส. เพราะนิพพานย่อมไม่ละความเป็นนิพพาน ฉะนั้น นิพพานจึงชื่อว่า
              ไม่เที่ยง ไม่ยั่งยืน ไม่คงทน มีอันแปรผันเป็นธรรมดา หรือ
           ป. ไม่พึงกล่าวอย่างนั้น ฯลฯ
     [๓๒๕] ส. อดีตมีอยู่ อดีตย่อมไม่ละความเป็นอดีต หรือ?
           ป. ถูกแล้ว
           ส. อนาคตมีอยู่ อนาคตย่อมไม่ละความเป็นอนาคต หรือ?
           ป. ไม่พึงกล่าวอย่างนั้น ฯลฯ
           ส. อดีตมีอยู่ อดีตย่อมไม่ละความเป็นอดีต หรือ?
           ป. ถูกแล้ว
           ส. ปัจจุบันมีอยู่ ปัจจุบันย่อมไม่ละความเป็นปัจจุบัน หรือ?
           ป. ไม่พึงกล่าวอย่างนั้น ฯลฯ
     [๓๒๖] ส. อนาคตมีอยู่ อนาคตย่อมไม่ละความเป็นอนาคต หรือ?
           ป. ถูกแล้ว
           ส. อดีตมีอยู่ อดีตย่อมไม่ละความเป็นอดีต หรือ?
           ป. ไม่พึงกล่าวอย่างนั้น ฯลฯ