           ป. ถูกแล้ว
           ส. หากว่า ยาพิษ ศาตรา ไฟ พึงเข้าไปในกายของพระอรหันต์ได้ ก็ต้อง
              ไม่กล่าวว่า พระอรหันต์ไม่มีอกาลมรณะ
    [๑๖๙๗] ส. ยาพิษ ศาตรา ไฟ ไม่พึงเข้าไปในกายทองพระอรหันต์ หรือ?
           ป. ถูกแล้ว
           ส. อรหันตฆาตไม่มี หรือ?
           ป. ไม่พึงกล่าวอย่างนั้น ฯลฯ
    [๑๖๙๘] ป. พระอรหันต์มีอกาลมรณะ หรือ?
           ส. ถูกแล้ว
           ป. พระผู้มีพระภาคได้ตรัสไว้ว่า ดูกรภิกษุทั้งหลาย เราไม่กล่าวความที่
              กรรมอันเป็นไปด้วยสัญเจตนา ที่บุคคลทำแล้ว สะสมแล้วจะสิ้นสุด
              ไป เพราะมิได้เสวยผล แต่กรรมนั้นแล จะให้ผลในทิฏฐธรรม
              เทียว หรือในภพถัดไป หรือในภพอื่นสืบๆ ไป ดังนี้ เป็นสูตรมี
              อยู่จริง มิใช่หรือ?
           ส. ถูกแล้ว
           ป. ถ้าอย่างนั้น พระอรหันต์ก็ไม่มีอกาลมรณะ น่ะสิ
                  นัตถิ อรหโต อกาลมัจจูติกถา จบ
                     ------------------
                      สัพพมิทัง กัมมโตติกถา
    [๑๖๙๙] สกวาที สิ่งทั้งปวงนี้เป็นเพราะกรรม หรือ?
           ปรวาที ถูกแล้ว
           ส. แม้กรรมก็เป็นเพราะกรรม หรือ?
           ป. ไม่พึงกล่าวอย่างนั้น ฯลฯ