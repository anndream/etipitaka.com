           ส. เพราะหยั่งเห็นวิบากของกรรมดีกรรมชั่ว ฉะนั้นจึงเห็นบุคคลผู้เสวย
              วิบากของกรรมดีกรรมชั่ว หรือ?
           ป. ถูกแล้ว
           ส. เพราะหยั่งเห็นนิพพาน ฉะนั้นจึงหยั่งเห็นผู้เสวยนิพพานหรือ?
           ป. ไม่พึงกล่าวอย่างนั้น ฯลฯ
           ส. เพราะหยั่งเห็นวิบากของกรรมดีกรรมชั่ว ฉะนั้นจึงหยั่งเห็นบุคคลผู้เสวย
              วิบากของกรรมดีกรรมชั่ว หรือ?
           ป. ถูกแล้ว
           ส. เพราะหยั่งเห็นมหาปฐพี เพราะหยั่งเห็นมหาสมุทร เพราะหยั่งเห็นขุนเขา
สิเนรุ เพราะหยั่งเห็นน้ำ เพราะหยั่งเห็นไฟ เพราะหยั่งเห็นลม ฯลฯ เพราะหยั่งเห็นหญ้า ไม้
และต้นไม้เจ้าป่า ฉะนั้นจึงหยั่งเห็นบุคคลผู้เสวย หญ้า ไม้ และต้นไม้เจ้าป่า หรือ?
           ป. ไม่พึงกล่าวอย่างนั้น ฯลฯ
           ส. เพราะหยั่งเห็นวิบากของกรรมดีกรรมชั่ว ฉะนั้นจึงเห็นบุคคลผู้เสวยวิบาก
              ของกรรมดีกรรมชั่ว หรือ?
           ป. ถูกแล้ว
           ส. วิบากของกรรมดีและกรรมชั่วเป็นอื่น บุคคลผู้เสวยวิบากของกรรมดี
              กรรมชั่ว ก็เป็นอื่น หรือ?
           ป. ไม่พึงกล่าวอย่างนั้น ฯลฯ
     [๑๓๕] ป. ท่านหยั่งเห็นสุขอันเป็นทิพย์ หรือ?
           ส. ถูกแล้ว
           ป. ท่านหยั่งเห็นบุคคลผู้เสวยสุขอันเป็นทิพย์ หรือ?
           ส. ไม่พึงกล่าวอย่างนั้น ฯลฯ