    [๑๑๐๒] ส. จิตของผู้ที่ออกจากนิโรธแล้ว เป็นธรรมชาติโน้มไปสู่วิเวก เอียงไปสู่วิเวก
              น้อมไปสู่วิเวก หรือ?
           ป. ถูกแล้ว
           ส. จิตของผู้ที่ออกจากอสังขตะแล้ว ก็เป็นธรรมชาติโน้มไปสู่วิเวก เอียงไป
              สู่วิเวก น้อมไปสู่วิเวก หรือ?
           ส. ไม่พึงกล่าวอย่างนั้น ฯลฯ
    [๑๑๐๓] ป. ไม่พึงกล่าวว่า นิโรธสมาบัติเป็นอสังขตะ หรือ?
           ส. ถูกแล้ว
           ป. นิโรธสมาบัติเป็นสังขตะหรือ?
           ส. ไม่พึงกล่าวอย่างนั้น ฯลฯ
           ป. ถ้าอย่างนั้น นิโรธสมาบัติก็เป็นอสังขตะ น่ะสิ
                      นิโรธสมาปัตติกถะ จบ
                       --------------
                          อากาสกถา
    [๑๑๐๔] สกวาที อากาศเป็นอสังขตะหรือ?
           ปรวาที ถูกแล้ว
           ส. เป็นนิพพาน เป็นที่ต้านทาน เป็นที่เร้น เป็นที่พึ่ง เป็นที่หมาย เป็น
              ฐานะอันไม่เคลื่อน เป็นอมตะ หรือ?
           ป. ไม่พึงกล่าวอย่างนั้น ฯลฯ
    [๑๑๐๕] ส. อากาศเป็นอสังขตะ นิพพานเป็นอสังขตะ หรือ?
           ป. ถูกแล้ว
           ส. อสังขตะ เป็น ๒ อย่าง หรือ?
           ป. ไม่พึงกล่าวอย่างนั้น ฯลฯ