    [๑๕๔๘] ส. ธัมมตัณหาไม่เป็นทุกขสมุทัย หรือ?
           ป. ถูกแล้ว
           ป. พระผู้มีพระภาคได้ตรัสไว้ว่า ตัณหานี้ใด กระทำความเกิดอีก เป็นไป
              กับด้วยความกำหนัดด้วยอำนาจความเพลิดเพลิน เพลิดเพลินยิ่งใน
              อารมณ์นั้นๆ ตัณหาดังกล่าวนี้คือ กามตัณหา ภวตัณหา วิภวตัณหา
              ดังนี้ เป็นสูตรมีอยู่จริง มิใช่หรือ?
           ป. ถูกแล้ว
           ส. ถ้าอย่างนั้น ก็ไม่พึงกล่าวว่า ธัมมตัณหาไม่เป็นทุกขสมุทัย ดังนี้
    [๑๕๔๙] ส. ไม่พึงกล่าว ธัมมตัณหาไม่เป็นทุกขสมุทัย หรือ?
           ส. ถูกแล้ว
           ป. มันเป็นตัณหาในธรรม มิใช่หรือ?
           ส. ถูกแล้ว
           ป. หากว่า มันเป็นตัณหาในธรรม ก็ต้องไม่กล่าวว่า ธัมมตัณหาไม่เป็นทุกข
              สมุทัย ดังนี้
                 ธัมมตัณหา นทุกขสมุทโยติกถา จบ.
                        วรรคที่ ๑๓ จบ.
                     -----------------
                          วรรคที่ ๑๔
                     กุสลากุสลปฏิสันทหนกถา
    [๑๕๕๐] สกวาที กุศลมูลสืบต่ออกุศลมูลได้ หรือ?
           ปรวาที ถูกแล้ว
           ส. ความนึก ฯลฯ ความตั้งใจอันใด เพื่อความเกิดขึ้นแห่งอกุศล ความนึก ฯลฯ
              ความตั้งใจอันนั้นแหละ เพื่อความเกิดขึ้นแห่งกุศล หรือ?