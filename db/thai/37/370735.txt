                   นัตถิ อรหโต อกาลมัจจูติกถา
    [๑๖๙๕] สกวาที พระอรหันต์ไม่มีอกาลมรณะ หรือ?
           ปรวาที ถูกแล้ว
           ส. อรหันตฆาตไม่มี หรือ?
           ป. ไม่พึงกล่าวอย่างนั้น ฯลฯ
           ส. อรหันตฆาตมีหรือ?
           ป. ถูกแล้ว
           ส. พระอรหันต์มีอกาลมรณะ หรือ?
           ป. ไม่พึงกล่าวอย่างนั้น ฯลฯ
           ส. พระอรหันต์ไม่มีอกาลมรณะ หรือ?
           ป. ถูกแล้ว
           ส. ผู้ที่ปลงชีวิตพระอรหันต์นั้น ปลงในเมื่อชีวิต คือ ชีวิตส่วนที่เหลือยังมีอยู่
              หรือว่า ปลงในเมื่อชีวิตคือชีวิตส่วนที่เหลือไม่มีอยู่
           ป. ปลงในเมื่อชีวิตคือชีวิตส่วนที่เหลือยังมีอยู่
           ส. หากว่า ปลงในเมื่อชีวิตคือชีวิตส่วนที่เหลือยังมี ก็ต้องไม่กล่าวว่า
              พระอรหันต์ไม่มีกาลมรณะ
           ป. ปลงในเมื่อชีวิตคือชีวิตส่วนที่เหลือไม่มีอยู่
           ส. อรหันตฆาตไม่มี หรือ?
           ป. ไม่พึงกล่าวอย่างนั้น ฯลฯ
    [๑๖๙๖] ส. พระอรหันต์ไม่มีอกาลมรณะ หรือ?
           ป. ถูกแล้ว
           ส. ยาพิษ ศาตรา ไฟ ไม่พึงเข้าไปในกายของพระอรหันต์ หรือ
           ป. ไม่พึงกล่าวอย่างนั้น ฯลฯ
           ส. ยาพิษ ศาตรา ไฟ พึงเข้าไปในกายของพระอรหันต์ได้ มิใช่หรือ?