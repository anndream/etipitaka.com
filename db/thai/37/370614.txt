    [๑๔๕๓] ป. ไม่พึงกล่าวว่า ญาณวิปปยุตจากจิต หรือ?
           ส. ถูกแล้ว
           ป. พระอรหันต์ ผู้พร้อมเพรียงด้วยจักขุวิญญาณ พึงกล่าวว่าผู้มีญาณ หรือ?
           ส. ถูกแล้ว
           ป. ญาณ สัมปยุตด้วยจิตนั้น หรือ?
           ส. ไม่พึงกล่าวอย่างนั้น ฯลฯ
           ป. ถ้าอย่างนั้น ญาณก็วิปปยุตจากจิต น่ะสิ
           ส. พระอรหันต์ ผู้พร้อมเพรียงด้วยจักขุวิญญาณ พึงกล่าวว่า ผู้มีปัญญา หรือ?
           ป. ถูกแล้ว
           ส. ปัญญา สัมปยุตด้วยจิตนั้น หรือ?
           ป. ไม่พึงกล่าวอย่างนั้น ฯลฯ
           ส. ถ้าอย่างนั้น ปัญญาก็วิปปยุตจากจิต นะสิ
                     ญาณังจิตตวิปปยุตตันติกถา
                      ---------------
                        อิทังทุกขันติกถา
    [๑๔๕๔] สกวาที เมื่อกล่าววาจาว่า นี้ทุกข์ ญาณว่า นี้ทุกข์ ก็เป็นไป หรือ?
           ปรวาที ถูกแล้ว
           ส. เมื่อกล่าววาจาว่า นี้สมุทัย ญาณว่า นี้สมุทัย ก็เป็นไป หรือ?
           ป. ไม่พึงกล่าวอย่างนั้น ฯลฯ
           ส. เมื่อกล่าววาจาว่า นี้ทุกข์ ญาณว่า นี้ทุกข์ ก็เป็นไป หรือ?
           ป. ถูกแล้ว
           ส. เมื่อกล่าววาจาว่า นี้นิโรธ ญาณว่า นี้นิโรธ ก็เป็นไป หรือ?
           ป. ไม่พึงกล่าวอย่างนั้น ฯลฯ