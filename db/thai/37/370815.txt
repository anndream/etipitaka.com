           ส. พระอรหันต์ยังมีราคะ ยังมีโทสะ ยังมีโมหะ ยังมีมานะ ยังมีมักขะ ยังมี
              อุปายาส ยังมีกิเลส หรือ?
           ป. ไม่พึงกล่าวอย่างนั้น ฯลฯ
           ส. พระอรหันต์ หมดราคะแล้ว หมดโทสะแล้ว หมดโมหะแล้ว หมดมานะ
              แล้ว หมดมักขะแล้ว หมดปฬาสะแล้ว หมดอุปายาสแล้ว หมดกิเลส
              แล้ว หรือ?
           ป. ถูกแล้ว
           ส. หากว่า พระอรหันต์หมดราคะแล้ว ฯลฯ หมดกิเลสแล้ว ก็ต้องไม่กล่าวว่า
              การที่พระโยคียังไม่ละสัญโญชน์บางอย่าง แล้วบรรลุอรหัตผลมีอยู่
    [๑๘๔๐] ป. ไม่พึงกล่าวว่า การที่พระโยคียังไม่ละสัญโญชน์บางอย่าง แล้วบรรลุ
              อรหัตผล มีอยู่หรือ?
           ส. ถูกแล้ว
           ป. พระอรหันต์รู้พุทธวิสัยทั้งปวง หรือ?
           ส. ไม่พึงกล่าวอย่างนั้น ฯลฯ
           ป. ถ้าอย่างนั้น การที่พระโยคียังไม่ละสัญโญชน์บาทอย่างแล้ว บรรลุ
              อรหัตผล ก็มีอยู่ น่ะสิ
                        สัญโญชนกถา จบ
                        -----------
                           อิทธิกถา
    [๑๘๔๑] สกวาที ฤทธิ์เป็นเหตุสำเร็จความประสงค์ของพระพุทธเจ้า หรือของพระ
                สาวก มีอยู่หรือ?
           ปรวาที ถูกแล้ว
           ส. ฤทธิ์เป็นเหตุสำเร็จความประสงค์ว่า ต้นไม้จงมีใบเป็นนิตย์ ดังนี้ ของ
              พระพุทธเจ้าหรือพระสาวก มีอยู่หรือ?