                       นิโรธสมาปัตติกถา
    [๑๑๐๐] สกวาที นิโรธสมาบัติ เป็นอสังขตะ หรือ?
           ปรวาที ถูกแล้ว
           ส. เป็นนิพพาน เป็นที่ต้านทาน เป็นที่เร้น เป็นที่พึ่ง เป็นที่หมาย เป็น
              ฐานะอันไม่จุติ เป็นอมตะ หรือ?
           ป. ไม่พึงกล่าวอย่างนั้น ฯลฯ
           ส. นิโรธสมาบัติเป็นอสังขตะ นิพพานก็เป็นอสังขตะ หรือ?
           ป. ถูกแล้ว
           ส. อสังขตะ เป็น ๒ อย่าง หรือ?
           ป. ไม่พึงกล่าวอย่างนั้น ฯลฯ
           ส. อสังขตะเป็น ๒ อย่าง หรือ?
           ป. ถูกแล้ว
           ส. ที่ต้านทาน เป็น ๒ อย่าง ฯลฯ มีระหว่างขั้นแห่งนิพพาน ๒ อย่างนั้น
              หรือ?
           ป. ไม่พึงกล่าวอย่างนั้น ฯลฯ
           ส. นิโรธสมาบัติเป็นอสังขตะ หรือ?
           ป. ถูกแล้ว
           ส. มีคนบางพวก เข้านิโรธ ได้นิโรธ ยังนิโรธให้เกิดขึ้น ให้เกิดขึ้นพร้อม
              ให้ตั้งขึ้น ให้ตั้งขึ้นพร้อม ให้บังเกิด ให้บังเกิดขึ้นอย่างยิ่ง ให้เกิด
              ให้เกิดพร้อมได้ หรือ?
           ป. ถูกแล้ว
           ส. มีคนบางพวก เข้าอสังขตะ ได้อสังขตะ ยังอสังขตะให้เกิดขึ้น ให้เกิด
              ขึ้นพร้อม ให้ตั้งขึ้น ให้ตั้งขึ้นพร้อม ให้บังเกิด ให้บังเกิดขึ้นอย่างยิ่ง
              ให้เกิด ให้เกิดพร้อมได้ หรือ?