           ป. ถูกแล้ว
           ส. จตุตถฌาน ก็เกิดขึ้นแก่โยคีบุคคลผู้กระทำไว้ในใจ ซึ่งปีติโดยความเป็น
              ธรรมมีโทษ หรือ?
           ป. ไม่พึงกล่าวอย่างนั้น ฯลฯ
           ส. ตติยฌาน สหรคตด้วยสุข หรือ?
           ป. ถูกแล้ว
           ส. จตุตถฌาน ก็สหรคตด้วยสุข หรือ?
           ป. ไม่พึงกล่าวอย่างนั้น ฯลฯ
           ส. โยคีบุคคลเลื่อนสู่จตุตถฌานจากตติยฌาน หรือ?
           ป. ถูกแล้ว
           ส. ตติยฌานอันนั้น จตุตถฌานก็อันนั้นแล หรือ?
           ป. ไม่พึงกล่าวอย่างนั้น ฯลฯ
    [๑๗๕๔] ป. ไม่พึงกล่าวว่า โยคีบุคคลเลื่อนสู่ฌานอันหนึ่งจากฌานอันหนึ่ง หรือ?
           ส. ถูกแล้ว
           ป. พระผู้มีพระภาคได้ตรัสไว้ว่า ดูกรภิกษุทั้งหลาย ภิกษุในธรรมวินัยนี้
              สงัดแล้วจากกามเทียว ฯลฯ เข้าถึงจตุตถฌานอยู่ ดังนี้ เป็นสูตรมี
              อยู่จริง มิใช่หรือ?
           ส. ถูกแล้ว
           ป. ถ้าอย่างนั้น โยคีบุคคลก็เลื่อนสู่ฌานหนึ่งจากฌานหนึ่ง น่ะสิ
                       ฌานสังกันติกถา จบ
                        ------------
                         ฌานันตริกกถา
    [๑๗๕๕] สกวาที ฌานคั่นมีอยู่ หรือ?
           ปรวาที ถูกแล้ว