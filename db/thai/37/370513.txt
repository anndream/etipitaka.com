           ป. ไม่พึงกล่าวอย่างนั้น ฯลฯ
    [๑๒๓๒] ส. ในรูปธาตุนั้น มีชิวหายตนะ มีรสายตนะ และลิ้มรสนั้นได้ด้วยชิวหา
              นั้น หรือ?
           ป. ถูกแล้ว
           ส. ในรูปธาตุนั้น มีรสเกิดแต่รากไม้ รสเกิดแต่ลำต้น รสเกิดแต่เปลือก
              รสเกิดแต่ใบ รสเกิดแต่ดอก รสเกิดแต่ผล รสเปรี้ยว หวาน ขม
              เผ็ด เค็ม ปร่า เฝื่อน ฝาด ดี ไม่ดี หรือ?
           ป. ไม่พึงกล่าวอย่างนั้น ฯลฯ
    [๑๒๓๓] ส. ในรูปธาตุนั้น มีกายายตนะ มีโผฏฐัพพายตนะ และบุคคลถูกต้อง
              โผฏฐัพพะนั้นได้ด้วยกายนั้น หรือ?
           ป. ถูกแล้ว
           ส. ในรูปธาตุนั้น มีสัมผัสแข็ง อ่อน ละเอียด หยาบ สุขสัมผัส ทุกข
              สัมผัส หนัก เบา หรือ?
           ป. ไม่พึงกล่าวอย่างนั้น ฯลฯ
    [๑๒๓๔] ป. ไม่พึงกล่าวว่า อัตภาพอันมีอายตนะ ๖ มีอยู่ในรูปธาตุ หรือ?
           ส. ถูกแล้ว
           ป. ในรูปธาตุนั้น มีฆานนิมิต ชิวหานิมิต กายนิมิต มิใช่หรือ?
           ส. ถูกแล้ว
           ป. หากว่า ในรูปธาตุนั้น มีฆานนิมิต ชิวหานิมิต กายนิมิต ด้วยเหตุนั้นนะ
              ท่านจึงต้องกล่าวว่า อัตภาพอันมีอายตนะ ๖ มีอยู่ในรูปธาตุ
                    รูปธาตุยา อายตนกถา จบ
                        ------------