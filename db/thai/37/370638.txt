           ป. ถูกแล้ว
           ส. ชนเหล่าหนึ่งเหล่าใด ก้าวลงสู่โสดาปัตตินิยม ชนเหล่านั้นทั้งหมด
              เป็นผู้เที่ยงต่อความเกิด ๗ ครั้งเป็นอย่างยิ่ง หรือ?
           ป. ไม่พึงกล่าวอย่างนั้น ฯลฯ
    [๑๔๙๙] ส. ไม่พึงกล่าวว่า บุคคลผู้สัตตักขัตตุปรมะ เป็นผู้เที่ยงต่อความเกิด ๗ ครั้ง
              เป็นอย่างยิ่ง หรือ?
           ส. ถูกแล้ว
           ป. บุคคลนั้น เป็นสัตตักขัตตุปรมะ มิใช่หรือ?
           ส. ถูกแล้ว
           ป. หากว่า บุคคลนั้นเป็นสัตตักขัตตุปรมะ ด้วยเหตุนั้นนะท่านจึงต้องกล่าว
              ว่า บุคคลผู้สัตตักขัตตุปรมะ เป็นผู้เที่ยงต่อความเกิด ๗ ครั้งเป็นอย่างยิ่ง
                     สัตตักขัตตุปรมกถา จบ.
                        -----------
                      โกลังโกลเอกวีชีกถา
    [๑๕๐๐] ปรวาที ไม่พึงกล่าวว่า บุคคลผู้โกลังโกละเป็นผู้เที่ยงต่อความเกิดอีก ๒-๓
                 ครั้ง หรือ?
           สกวาที ถูกแล้ว
           ป. บุคคลนั้น เป็นโกลังโกละ มิใช่หรือ?
           ส. ถูกแล้ว
           ป. หากว่า บุคคลนั้น เป็นโกลังโกละ ด้วยเหตุนั้นนะท่านจึงต้องกล่าวว่า
              บุคคลผู้โกลังโกละเป็นผู้เที่ยงต่อความเกิดอีก ๒-๓ ครั้ง
    [๑๕๐๑] ป. ไม่พึงกล่าวว่า บุคคลผู้เอกพีชี เป็นผู้เที่ยงต่อความเกิดอีกครั้งเดียว หรือ?
           ส. ถูกแล้ว
           ป. บุคคลนั้น เป็นเอกพีชี มิใช่หรือ?
           ส. ถูกแล้ว