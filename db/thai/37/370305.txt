           ป. ไม่พึงกล่าวอย่างนั้น ฯลฯ
     [๖๙๒] ส. นิโรธเป็นสองหรือ?
           ป. ถูกแล้ว
           ส. สังขารที่ยังไม่ดับด้วยปัญญาเป็นเครื่องพิจารณา (โลกุตตรญาณ) จะพิจารณา
              แล้วให้ดับได้ มิใช่หรือ?
           ป. ถูกแล้ว
           ส. หากว่า สังขารที่ยังไม่ดับด้วยปัญญาเป็นเครื่องพิจารณา จะพิจารณาแล้ว
              ให้ดับได้ ก็ต้องไม่กล่าวว่า นิโรธเป็นสอง
     [๖๙๓] ป. ไม่พึงกล่าวว่า นิโรธเป็นสองหรือ?
           ส. ถูกแล้ว
           ป. สังขารทั้งที่ยังไม่ดับด้วยปัญญาเป็นเครื่องพิจารณา ทั้งที่ดับแล้วด้วยปัญญา
              เป็นเครื่องพิจารณา ต่างก็ย่อยยับไปสิ้นแล้ว มิใช่หรือ?
           ส. ถูกแล้ว
           ป. หากว่า สังขารทั้งที่ยังไม่ดับด้วยปัญญาเป็นเครื่องพิจารณา ทั้งที่ดับด้วย
              ปัญญาเป็นเครื่องพิจารณา ต่างก็ย่อยยับไปสิ้นแล้ว ด้วยเหตุนั้นนะท่าน
              จึงต้องกล่าวว่า นิโรธเป็นสอง
     [๖๙๔] ส. นิโรธเป็นสอง หรือ?
           ป. ถูกแล้ว
           ส. สังขารที่ดับแล้วด้วยปัญญาเป็นเครื่องพิจารณา ชื่อว่าดับแล้วเพราะอาศัย
              อริยมรรค หรือ?
           ป. ถูกแล้ว
           ส. แม้สังขารที่ยังไม่ดับด้วยปัญญาเป็นเครื่องพิจารณา ก็ชื่อว่าดับแล้วเพราะ
              อาศัยอริยมรรค หรือ?
           ป. ไม่พึงกล่าวอย่างนั้น ฯลฯ
     [๖๙๕] ส. นิโรธเป็นสองหรือ?