                         อิโตทินนกถา
    [๑๑๕๓] สกวาที บุคคลผู้ไปสู่ปรโลก ยังอัตภาพให้เป็นไปได้ในปรโลกนั้น ด้วยทาน
                 ที่บุคคลให้แล้วแต่โลกนี้หรือ?
           ปรวาที ถูกแล้ว
           ส. เมื่อให้จีวรแต่โลกนี้ ก็บริโภคจีวรนั้นในปรโลกหรือ?
           ป. ไม่พึงกล่าวอย่างนั้น ฯลฯ
           ส. เมื่อให้บิณฑบาตแต่โลกนี้ ... เมื่อให้เสนาสนะแต่โลกนี้ ... เมื่อให้
              คิลานปัจจัยเภสัชชบริขารแต่โลกนี้ ... เมื่อให้ของขบเคี้ยวแต่โลกนี้ ...
              เมื่อให้ของกินแต่โลกนี้ ... เมื่อให้น้ำดื่มแต่โลกนี้ ก็บริโภคน้ำดื่มนั้นใน
              ปรโลกหรือ?
           ป. ไม่พึงกล่าวอย่างนั้น ฯลฯ
    [๑๑๕๔] ส. บุคคลผู้ไปสู่ปรโลก ยังอัตภาพให้เป็นไปได้ในปรโลกด้วยทานที่บุคคล
              ให้แล้วแต่โลกนี้ หรือ?
           ป. ถูกแล้ว
           ส. ผู้อื่นเป็นผู้กระทำแก่ผู้อื่น สุขและทุกข์ผู้อื่นกระทำให้ ผู้อื่นกระทำผู้อื่น
              เสวยผลหรือ?
           ป. ไม่พึงกล่าวอย่างนั้น ฯลฯ
    [๑๑๕๕] ป. ไม่พึงกล่าวว่า บุคคลผู้ไปสู่ปรโลก ยังอัตภาพให้เป็นไปได้ในปรโลกนั้น
              ด้วยทานอันบุคคลให้แล้วแต่โลกนี้หรือ?
           ส. ถูกแล้ว
           ป. พวกเปรต เห็นเขาให้ทานเพื่อประโยชน์แก่ตน ย่อมอนุโมทนา ย่อมยัง
              จิตให้เลื่อมใส ย่อมยังปีติให้เกิดขึ้น ย่อมได้โสมนัส มิใช่หรือ?
           ส. ถูกแล้ว