     [๘๖๕] ป. ไม่พึงกล่าวว่า  ในเนวสัญญานาสัญญายตนภพ หาควรกล่าวไม่ว่า มี
              สัญญาหรือว่าไม่มีสัญญา หรือ?
           ส. ถูกแล้ว
           ป. เป็นเนวสัญญานาสัญายตนภพ มิใช่หรือ?
           ส. ถูกแล้ว
            ป. หากว่าเป็นเนวสัญญานาสัญญายตนภพ ด้วยเหตุนั้นนะท่านจึงต้องกล่าว
              ว่า ในเนวสัญญานาสัญญายตนภพ หาควรกล่าวไม่ว่ามีสัญญาหรือ? ว่า
              ไม่มีสัญญา
     [๘๖๖] ส. เพราะทำอธิบายว่า เป็นเนวสัญญานาสัญญายตนภพ จึงหาควรกล่าวไม่ว่า
              สัญญามีอยู่หรือว่าไม่มีอยู่ ในเนวสัญญานาสัญญายตนภพ หรือ?
           ป. ถูกแล้ว
           ส. เพราะทำอธิบายว่า เป็นอทุกขมสุขเวทนา จึงหาควรกล่าวไม่ว่าเวทนา
              หรือว่ามิใช่เวทนา ในอทุกขมสุขเวทนา หรือ?
           ป. ไม่พึงกล่าวอย่างนั้น ฯลฯ
                   เนวสัญญานาสัญญายตนกถา จบ
                         วรรคที่ ๓ จบ
                         ----------
                          วรรคที่ ๔
                       คิหิสส อรหาติกถา
     [๘๖๗] สกวาที คฤหัสถ์พึงเป็นพระอรหันต์ได้ หรือ?
           ปรวาที ถูกแล้ว
           ส. คิหิสัญโญชน์ของพระอรหันต์ยังมีอยู่ หรือ?