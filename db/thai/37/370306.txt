           ป. ถูกแล้ว
           ส. สังขารที่ดับแล้วด้วยปัญญาเป็นเครื่องพิจารณา ย่อมไม่เกิดขึ้นได้อีก
              หรือ?
           ป. ถูกแล้ว
           ส. สังขารที่มิได้ดับด้วยปัญญาเป็นเครื่องพิจารณา ก็ย่อมไม่เกิดขึ้นได้อีก
              หรือ?
           ป. ไม่พึงกล่าวอย่างนั้น ฯลฯ
           ส. ถ้าอย่างนั้น ก็ไม่พึงกล่าวว่า นิโรธเป็นสอง
                         นิโรธกถา จบ.
                         วรรคที่ ๒ จบ.
                         ----------
                          วรรคที่ ๓
                           พลกถา
     [๖๙๖] สกวาที กำลังของพระตถาคตทั่วไปแก่พระสาวกหรือ?
           ปราวที ถูกแล้ว
           ส. กำลังของตถาคต ก็คือ กำลังของพระสาวก กำลังของพระสาวก ก็คือ
              กำลังของพระตถาคต หรือ?
           ป. ไม่พึงกล่าวอย่างนั้น ฯลฯ
     [๖๙๗] ส. กำลังของพระตถาคตทั่วไปแก่พระสาวก หรือ?
           ป. ถูกแล้ว
           ส. กำลังของพระตถาคตอันนั้น กำลังของพระสาวกก็อันนั้นแหละ กำลัง
              ของพระสาวกอันนั้น กำลังของพระตถาคตก็อันนั้นแหละ หรือ?
           ป. ไม่พึงกล่าวอย่างนั้น ฯลฯ
     [๖๙๘] ส. กำลังของพระตถาคตทั่วไปแก่พระสาวก หรือ?