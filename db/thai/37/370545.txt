              โอฆะ เป็นอารมณ์ของโยคะ เป็นอารมณ์ของนิวรณ์ เป็นอารมณ์ของ
              ปรามาสะ เป็นอารมณ์ของอุปาทาน เป็นอารมณ์สังกิเลส หรือ?
           ป. ไม่พึงกล่าวอย่างนั้น ฯลฯ
           ส. อมตะไม่เป็นอารมณ์ของสัญโญชน์ ไม่เป็นอารมณ์ของคันถะ ฯลฯ ไม่
              เป็นอารมณ์ของสังกิเลส มิใช่หรือ?
           ป. ถูกแล้ว
           ส. หากว่า อมตะไม่เป็นอารมณ์ของสัญโญชน์ ฯลฯ ไม่เป็นอารมณ์ของ
              สังกิเลส ก็ต้องไม่กล่าวว่า สัญโญชน์มีอมตะเป็นอารมณ์
    [๑๓๐๙] ส. ราคะปรารภอมตะเกิดขึ้นได้ หรือ?
           ป. ถูกแล้ว
           ส. อมตะเป็นที่ตั้งแห่งราคะ อันจิตพึงยินดี พึงใคร่ พึงมัวเมา พึงผูกพัน
              พึงสยบอยู่ หรือ?
           ป. ไม่พึงกล่าวอย่างนั้น ฯลฯ
           ส. อมตะไม่เป็นที่ตั้งแห่งราคะ อันจิตไม่พึงยินดี ไม่พึงใคร่ ไม่พึงมัวเมา
              ไม่พึงผูกพัน ไม่พึงสยบอยู่ มิใช่หรือ?
           ป. ถูกแล้ว
           ส. หากว่า อมตะไม่เป็นที่ตั้งแห่งราคะ อันจิตไม่พึงยินดี ไม่พึงใคร ไม่พึง
              มัวเมา ไม่พึงผูกพัน ไม่พึงสยบอยู่ ก็ต้องไม่กล่าวว่า ราคะปรารภอมตะ
              เกิดขึ้นได้
    [๑๓๑๐] ส. โทสะปรารภอมตะ เกิดขึ้นได้ หรือ?
           ป. ถูกแล้ว
           ส. อมตะเป็นที่ตั้งแห่งโทสะ เป็นที่ตั้งแห่งความโกรธ เป็นที่ตั้งแห่งความ
              กระทบกระเทือน หรือ?