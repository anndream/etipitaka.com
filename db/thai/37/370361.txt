           ป. ไม่พึงกล่าวอย่างนั้น ฯลฯ
           ส. คิหิสัญโญชน์ของพระอรหันต์ไม่มี หรือ?
           ป. ถูกแล้ว
           ส. หากว่า คิหิสัญโญชน์ของพระอรหันต์ไม่มี ก็ต้องไม่กล่าวว่า คฤหัสถ์
              พึงเป็นพระอรหันต์ได้
     [๘๖๘] ส. คฤหัสถ์พึงเป็นพระอรหันต์ได้ หรือ?
           ป. ถูกแล้ว
           ส. คิหิสัญโญชน์อันพระอรหันต์ละขาดแล้ว ถอนรากขึ้นแล้ว ทำให้เป็น
              ดุจตาลยอดด้วน ทำให้ไม่เกิดได้ในภายหลัง ทำให้มีอันไม่เกิดขึ้นต่อไป
              เป็นธรรมดาแล้ว มิใช่หรือ?
           ป. ถูกแล้ว
           ส. หากว่า คิหิสัญโญชน์อันพระอรหันต์ละขาดแล้ว ถอนรากขึ้นแล้ว ทำ
              ให้เป็นดุจตาลยอดด้วน ทำให้ไม่เกิดได้ในภายหลัง ทำให้มีอันไม่เกิด
              ขึ้นต่อไปเป็นธรรมดาแล้ว ก็ต้องไม่กล่าวว่า คฤหัสถ์พึงเป็นพระอรหันต์
              ได้
     [๘๖๙] ส. คฤหัสถ์พึงเป็นพระอรหันต์ได้ หรือ?
           ป. ถูกแล้ว
           ส. คฤหัสถ์ไรๆ ที่ยังมิได้ละคิหิสัญโญชน์แล้วเป็นผู้กระทำที่สุดแห่งทุกข์ได้
              ในปัจจุบันเทียวมีอยู่ หรือ?
           ป. ไม่มี
           ส. หากว่า คฤหัสถ์ไรๆ ที่ยังมิได้ละคิหิสัญโญชน์แล้วเป็นผู้กระทำที่สุด
              แห่งทุกข์ในปัจจุบันเทียวไม่มี ก็ต้องไม่กล่าวว่า คฤหัสถ์พึงเป็นพระอรหันต์
              ได้ดังนี้