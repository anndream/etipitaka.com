                        รูปังสเหตุกันติกถา
    [๑๖๖๓] สกวาที รูปเป็นธรรมที่มีเหตุ หรือ?
           ปรวาที ถูกแล้ว
           ส. รูปเป็นธรรมมีเหตุ โดยเหตุคืออโลภะ หรือ?
           ป. ไม่พึงกล่าวอย่างนั้น ฯลฯ
           ส. รูปเป็นธรรมมีเหตุ โดยเหตุคืออโทสะ ฯลฯ โดยเหตุคือ อโมหะ ฯลฯ
              โดยเหตุคือโลภะ ฯลฯ โดยเหตุคือโทสะ ฯลฯ โดยเหตุคือโมหะ หรือ?
           ป. ไม่พึงกล่าวว่าอย่างนั้น ฯลฯ
    [๑๖๖๔] ส. รูปเป็นธรรมมีเหตุหรือ?
           ป. ถูกแล้ว
           ส. รูปเป็นธรรมมีอารมณ์ ความนึก ฯลฯ ความตั้งใจแห่งรูปนั้น มีอยู่หรือ?
           ป. ไม่พึงกล่าวอย่างนั้น ฯลฯ
           ส. รูปเป็นธรรมไม่มีอารมณ์ ความนึก ฯลฯ ความตั้งใจแห่งรูปนั้นไม่มี มิใช่
              หรือ?
           ป. ถูกแล้ว
           ส. หากว่า รูปเป็นธรรมไม่มีอารมณ์ ความนึก ฯลฯ ความตั้งใจแห่งรูปนั้นไม่
              มี ก็ต้องไม่กล่าวว่า รูปเป็นธรรมมีเหตุ
    [๑๖๖๕] ส. อโลภะเป็นธรรมมีเหตุ เป็นธรรมมีอารมณ์ ความนึก ฯลฯ ความตั้งใจแห่ง
              อโลภะนั้น มีอยู่หรือ?
           ป. ถูกแล้ว
           ส. รูปเป็นธรรมมีเหตุ เป็นธรรมมีอารมณ์ ความนึก ฯลฯ ความตั้งใจแห่ง
              รูปนั้น มีอยู่หรือ?
           ป. ไม่พึงกล่าวอย่างนั้น ฯลฯ