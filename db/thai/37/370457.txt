           ส. ธรรมบางเหล่า ที่นับเข้าได้ จัดเข้าหัวข้อได้ นับเนื่องแล้วด้วยธรรม
              บางเหล่า มีอยู่ มิใช่หรือ?
           ป. ถูกแล้ว
           ส. หากว่า ธรรมบางเหล่า ที่นับเข้าได้ จัดเข้าหัวข้อได้ นับเนื่องแล้ว
              ด้วยธรรมบางเหล่า มีอยู่ ก็ต้องไม่กล่าวว่า ธรรมบางเหล่าที่ท่านสงเคราะห์
              เข้าไว้ด้วยธรรมบางเหล่าไม่มี
    [๑๑๒๘] ส. จักขายตนะนับเข้าได้ในขันธ์ไหน?
           ป. นับเข้าได้ในรูปขันธ์
           ส. หากว่า จักขายตนะนับเข้าได้ในรูปขันธ์ ด้วยเหตุนั้นนะท่านจึงต้อง
              กล่าวว่า จักขายตนะท่านสงเคราะห์เข้าไว้ด้วยรูปขันธ์
           ส. โสตายตนะ ฯลฯ ฆานายตนะ ฯลฯ ชิวหายตนะ ฯลฯ กายายตนะ
              นับเข้าได้ในขันธ์ไหน?
           ป. นับเข้าได้ในรูปขันธ์
           ส. หากว่า กายายตนะนับเข้าได้ในรูปขันธ์ ด้วยเหตุนั้นนะท่านจึงต้อง
              กล่าวว่า กายายตนะท่านสงเคราะห์เข้าไว้ด้วยรูปขันธ์
    [๑๑๒๙] ส. รูปายตยะ ฯลฯ สัททายตนะ ฯลฯ คันธายตนะ ฯลฯ รสายตนะ ฯลฯ
              โผฏฐัพพายตนะ นับเข้าได้ในขันธ์ไหน?
           ป. นับเข้าได้ในรูปขันธ์
           ส. หากว่า โผฏฐัพพายตนะนับเข้าได้ในรูปขันธ์ ด้วยเหตุนั้นนะท่านจึงต้อง
              กล่าวว่า โผฏฐัพพายตนะ ท่านสงเคราะห์เข้าไว้ด้วยรูปขันธ์
    [๑๑๓๐] ส. สุขเวทนานับเข้าได้ในขันธ์ไหน?
           ป. นับเข้าได้ในเวทนาขันธ์