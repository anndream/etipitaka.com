              ให้เป็นไปในสวรรค์ ย่อมเป็นไปเพื่อผลอันน่าปรารถนา เพื่อผลอัน
              น่าใคร่ เพื่อผลอันน่าพึงใจ เพื่อประโยชน์ เพื่อความสุข ดังนี้  เป็น
              สูตรมีอยู่จริง มิใช่หรือ?
           ส. ถูกแล้ว
           ป. ถ้าอย่างนั้น บุญก็สำเร็จแต่การบริโภค เจริญได้น่ะสิ
    [๑๑๕๑] ส. บุญสำเร็จแต่การบริโภค เจริญได้หรือ?
           ป. ถูกแล้ว
           ส. ทายกให้ทาน ปฏิคาหกรับแล้วไม่บริโภค แต่ทิ้งเสีย สละเสีย เป็นบุญ
              ได้หรือ?
           ป. ถูกแล้ว
           ส. หากว่า ทายกให้ทาน ปฏิคาหกรับแล้วไม่บริโภค แต่ทิ้งเสีย สละเสีย
              เป็นบุญได้ ก็ต้องไม่กล่าวว่า บุญสำเร็จแต่การบริโภค เจริญได้
    [๑๑๕๒] ส. บุญสำเร็จแต่การบริโภคเจริญได้หรือ?
           ป. ถูกแล้ว
           ส. ทายกให้ทาน ครั้นเมื่อปฏิคาหกรับแล้ว พระราชาริบไปเสีย หรือโจรลัก
              ไปเสีย หรือไฟไหม้เสีย หรือน้ำพัดไปเสีย หรือทายาทผู้ไม่เป็นที่รักนำ
              ไปเสีย เป็นบุญได้หรือ?
           ป. ถูกแล้ว
           ส. หากว่า ทายกให้ทาน ครั้นเมื่อปฏิคาหกรับแล้ว พระราชาริบไปเสีย
              หรือโจรลักไปเสีย หรือไฟไหม้เสีย หรือน้ำพัดไปเสีย หรือทายาทผู้ไม่
              เป็นที่รักนำไปเสีย ก็เป็นบุญได้ ก็ต้องไม่กล่าวว่า บุญสำเร็จแต่การ
              บริโภค ย่อมเจริญได้
                      ปริโภคมยปุญญกถา จบ
                       -------------