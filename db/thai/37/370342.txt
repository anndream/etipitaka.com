           ป. ถูกแล้ว
           ส. ถ้าอย่างนั้น ก็ไม่พึงกล่าวว่า จักษุมี ๒ อย่างเท่านั้น
                        ทิพพจักขุกถา จบ
                        -----------
                         ทิพพโสตกถา
     [๘๐๙] สกวาที มังสโสต อันธรรมอุปถัมภ์แล้ว เป็นทิพยโสต หรือ?
           ปรวาที ถูกแล้ว
           ส. มังสโสต ก็คือทิพยโสต ทิพยโสต ก็คือ มังสโสต หรือ?
           ป. ไม่พึงกล่าวอย่างนั้น ฯลฯ
     [๘๑๐] ส. มังสโสต อันธรรมอุปถัมภ์แล้ว เป็นทิพยโสต หรือ?
           ป. ถูกแล้ว
           ส. มังสโสตเป็นเช่นใด ทิพยโสตก็เป็นเช่นนั้น ทิพยโสตเป็นเช่นใด
              มังสโสตก็เป็นเช่นนั้น หรือ?
           ป. ไม่พึงกล่าวอย่างนั้น ฯลฯ
     [๘๑๑] ส. มังสโสต อันธรรมอุปถัมภ์แล้ว เป็นทิพยโสต หรือ?
           ป. ถูกแล้ว
           ส. มังสโสตอันนั้น ทิพยโสตก็อันนั้นแหละ ทิพยโสตอันนั้น มังสโสตก็
              อันนั้นแหละ หรือ?
           ป. ไม่พึงกล่าวอย่างนั้น ฯลฯ
     [๘๑๒] ส. มังสโสต อันธรรมอุปถัมภ์แล้ว เป็นทิพยโสต หรือ?
           ป. ถูกแล้ว