           ส. ถูกแล้ว
           ป. ถ้าอย่างนั้น พระอรหันต์ก็เสื่อมจากอรหัตผลได้น่ะสิ
     [๒๕๑] ส. พระอรหันต์มีความเพลิดเพลินในการงาน หรือ?
           ป. ไม่พึงกล่าวอย่างนั้น ฯลฯ
           ส. พระอรหันต์มีความเพลิดเพลินในการงาน หรือ?
           ป. ถูกแล้ว
           ส. พระอรหันต์ยังมีราคะ กามราคะ กามราคปริยุฏฐานะ กามราคสัญโญชน์
              กาโมฆะ กามโยคะ กามฉันทนิวรณ์ หรือ?
           ป. ไม่พึงกล่าวอย่างนั้น ฯลฯ
           ส. พระอรหันต์ยังมีความเพลิดเพลินในการสนทนา ... มีความเพลิดเพลิน
              ในการหลับ ... มีความเพลิดเพลินในการคลุกคลี หรือ?
           ป. ไม่พึงกล่าวอย่างนั้น ฯลฯ
           ส. พระอรหันต์ยังมีความเพลิดเพลินในการคลุกคลี หรือ?
           ป. ถูกแล้ว
           ส. พระอรหันต์ยังมีราคะ กามราคะ กามราคปริยุฏฐานะ กามราคสัญโญชน์
              กาโมฆะ กามโยคะ กามฉันทนิวรณ์ หรือ?
           ป. ไม่พึงกล่าวอย่างนั้น ฯลฯ
     [๒๕๒] ส. พระอรหันต์เสื่อมจากอรหัตผลได้หรือ?
           ป. ถูกแล้ว
           ส. พระอรหันต์เมื่อเสื่อมจากอรหัตตผล ถูกอะไรกลุ้มรุมจึงเสื่อม?
           ป. ถูกราคะกลุ้มรุมจึงเสื่อม
           ส. การกลุ้มรุมเกิดขึ้น เพราะอาศัยอะไร?
           ป. เกิดขึ้น เพราะอาศัยอนุสัย