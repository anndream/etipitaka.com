     [๗๑๐] ป. พระสาวกรู้จุติและอุปบัติแห่งสัตว์ทั้งหลาย หรือ?
           ส. ถูกแล้ว
           ป. หากว่า พระสาวกรู้จุติและอุปบัติแห่งสัตว์ทั้งหลาย ด้วยเหตุนั้นนะท่าน
              จึงต้องกล่าวว่า กำลังของพระตถาคต คือ การรู้ตามจริงซึ่งจุติและอุปบัติ
              แห่งสัตว์ทั้งหลาย ทั่วไปแก่พระสาวก
     [๗๑๑] ป. อาสวะทั้งหลาย ทั้งของพระตถาคต ทั้งพระสาวกต่างก็สิ้นไปแล้ว มิใช่
              หรือ?
           ส. ถูกแล้ว
           ป. มีเหตุอะไรๆ ที่ทำให้ต่างกันในระหว่างความสิ้นอาสวะแห่งพระตถาคต
              กับความสิ้นอาสวะแห่งพระสาวก หรือในระหว่างความหลุดพ้นแห่ง
              พระตถาคต กับความหลุดพ้นแห่งพระสาวก หรือ?
           ส. ไม่มี
           ป. หากว่า ไม่มีเหตุอะไรๆ ที่ทำให้ต่างกันในระหว่างความสิ้นอาสวะแห่ง
              พระตถาคต กับความสิ้นอาสวะแห่งพระสาวก หรือในระหว่างความ
              หลุดพ้นแห่งพระตถาคต กับความหลุดพ้นแห่งพระสาวก ด้วยเหตุนั้น
              นะท่านจึงต้องกล่าวว่า กำลังของพระตถาคต คือ การรู้ตามจริงในความ
              สิ้นไปแห่งอาสวะทั้งหลาย ทั่วไปแก่พระสาวก
     [๗๑๒] ป. กำลังของพระตถาคต คือ การรู้ตามจริงในความสิ้นไปแห่งอาสวะทั้ง
              หลาย ทั่วไปแก่พระสาวก หรือ?
           ส. ถูกแล้ว
           ป. กำลังของพระตถาคต คือ การรู้ตามจริงในฐานะและอฐานะ ทั่วไปแก่
              พระสาวก หรือ?
           ส. ไม่พึงกล่าวอย่างนั้น ฯลฯ
     [๗๑๓] ป. กำลังของพระตถาคต คือ การรู้ตามจริงในความสิ้นไปแห่งอาสวะทั้ง
              หลาย ทั่วไปแก่พระสาวก หรือ?