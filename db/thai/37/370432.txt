    [๑๐๗๙] ส. นิยามเป็นอสังขตะ หรือ?
           ป. ถูกแล้ว
           ส. มีบุคคลบางพวกก้าวลงสู่นิยาม ได้นิยาม ยังนิยามให้เกิดขึ้น ให้เกิดขึ้น
              พร้อม ให้ตั้งขึ้น ให้ตั้งขึ้นพร้อม ให้บังเกิด ให้บังเกิดโดยยิ่ง ให้เกิด
              พร้อมได้ หรือ?
           ป. ถูกแล้ว
           ส. มีบุคคลบางพวก ก้าวลงสู่อสังขตะ ได้อสังขตะ ยังอสังขตะให้เกิดขึ้น
              ให้เกิดขึ้นพร้อม ให้ตั้งขึ้น ให้ตั้งขึ้นพร้อม ให้บังเกิด ให้บังเกิดโดยยิ่ง
              ให้เกิด ให้เกิดพร้อมได้ หรือ?
           ป. ไม่พึงกล่าวอย่างนั้น ฯลฯ
    [๑๐๘๐] ส. นิยามเป็นอสังขตะ หรือ?
           ป. ถูกแล้ว
           ส. มรรคเป็นอสังขตะ หรือ?
           ป. ไม่พึงกล่าวอย่างนั้น ฯลฯ
           ส. มรรคเป็นสังขตะ หรือ?
           ป. ถูกแล้ว
           ส. นิยามเป็นสังขตะ หรือ?
            ป. ไม่พึงกล่าวอย่างนั้น ฯลฯ
           ส. โสดาปัตตินิยาม เป็นอสังขตะ หรือ?
           ป. ถูกแล้ว
           ส. โสดาปัตติมรรค เป็นอสังขตะ หรือ?
           ป. ไม่พึงกล่าวอย่างนั้น ฯลฯ
           ส. โสดาปัตติมรรค เป็นสังขตะ หรือ?
           ป. ถูกแล้ว