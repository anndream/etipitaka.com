           ป. หากว่า ท่านเห็นช่องในระหว่างต้นไม้ทั้งสอง ช่องในระหว่างเสาทั้งสอง
              ช่องดาล ช่องหน้าต่าง ด้วยเหตุนั้นนะท่านจึงต้องกล่าวว่าอากาศเป็น
              สนิทัสสนะ
                    อากาโสสนิทัสสโนติกถา จบ
                        ------------
                   ปฐวีธาตุ สนิทัสสนาตยาทิกถา
    [๑๑๑๗] สกวาที ปฐวีธาตุเป็นสนิทัสสนะ หรือ?
           ปรวาที ถูกแล้ว
           ส. เป็นรูป เป็นรูปายตนะ เป็นรูปธาตุ เป็นสีเขียว เป็นสีเหลือง เป็น
              สีแดง เป็นสีขาว เป็นวิสัยแห่งจักขุวิญญาณ กระทบที่จักษุ มาสู่
              คลองแห่งจักษุ หรือ?
           ป. ไม่พึงกล่าวอย่างนั้น ฯลฯ
    [๑๑๑๘] ส. ปฐวีธาตุเป็นสนิทัสสนะ หรือ?
           ป. ถูกแล้ว
           ส. อาศัยจักษุและปฐวีธาตุ จึงเกิดจักขุวิญญาณขึ้น หรือ?
           ป. ไม่พึงกล่าวอย่างนั้น ฯลฯ
    [๑๑๑๙] ส. อาศัยจักษุและปฐวีธาตุ จึงเกิดจักขุวิญญาณขึ้น หรือ?
           ป. ถูกแล้ว
           ส. คำว่า อาศัยจักษุและปฐวีธาตุ จึงเกิดจักขุวิญญาณขึ้น ดังนี้ เป็นสูตรมีอยู่
              จริง หรือ?
           ป. ไม่มี
           ส. คำว่า อาศัยจักษุและรูป จึงเกิดจักขุวิญญาณขึ้น ดังนี้ เป็นสูตรมีอยู่
              จริง มิใช่หรือ?