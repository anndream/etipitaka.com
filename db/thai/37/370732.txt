           ส. ความกำหนัดในอรูป ไม่พึงกล่าวว่า นับเนื่องในอรูปธาตุ หรือ?
           ป. ไม่พึงกล่าวอย่างนั้น ฯลฯ
           ส. ความกำหนัดในกลิ่น ฯลฯ ความกำหนัดในรส ฯลฯ ความกำหนัดใน
              โผฏฐัพพะ ไม่พึงกล่าวว่า นับเนื่องในโผฏฐัพพธาตุ หรือ?
           ป. ถูกแล้ว
           ส. ความกำหนัดในอรูป ไม่พึงกล่าวว่า นับเนื่องในอรูปธาตุ หรือ?
           ป. ไม่พึงกล่าวอย่างนั้น ฯลฯ
    [๑๖๘๘] ป. ไม่พึงกล่าวว่า ความกำหนัดในรูป นับเนื่องในรูปธาตุ ความกำหนัดใน
              อรูป นับเนื่องในอรูปธาตุ หรือ?
           ส. ถูกแล้ว
           ป. ความกำหนัดในกาม นับเนื่องในกามธาตุ มิใช่หรือ?
           ส. ถูกแล้ว
           ป. หากว่า ความกำหนัดในกาม นับเนื่องในกามธาตุ ด้วยเหตุนั้นนะท่าน
              จึงต้องกล่าวว่า ความกำหนัดในรูป นับเนื่องในรูปธาตุ ความกำหนัด
              ในอรูป นับเนื่องในอรูปธาตุ
     รูปราโค รูปธาตุปริยาปันโน อรูปราโค อรูปธาตุปริยาปันโนติกถา จบ
                        วรรคที่ ๑๖ จบ
                       -------------
                          วรรคที่ ๑๗
                   อัตถิ อรหโต ปุญญูปจโยติกถา
    [๑๖๘๙] สกวาที พระอรหันต์มีการสะสมบุญ หรือ?
           ปรวาที ถูกแล้ว
           ส. พระอรหันต์มีการสะสมบาป หรือ?
           ป. ไม่พึงกล่าวอย่างนั้น ฯลฯ