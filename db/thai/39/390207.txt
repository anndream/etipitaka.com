	[๕๒๘] อุเปกขินทรีย์ย่อมเกิดขึ้นแก่สัตว์ใด สัทธินทรีย์ย่อมเกิดขึ้นแก่สัตว์นั้น
หรือ
	อุเปกขินทรีย์ย่อมเกิดขึ้นแก่สัตว์เหล่านั้น ซึ่งมีอุเบกขา เป็นอเหตุกสัตว์ที่กำลัง
เกิดขึ้นอยู่ ในอุปปาทขณะแห่งจิตที่ประกอบด้วยอุเบกขา ปราศจากศรัทธาในปวัตติกาล แต่
สัทธินทรีย์จะเกิดขึ้นแก่สัตว์เหล่านั้นก็หาไม่ อุเปกขินทรีย์ย่อมเกิดขึ้น และสัทธินทรีย์ก็ย่อม
เกิดขึ้นแก่สัตว์เหล่านั้น ซึ่งมีอุเบกขา เป็นสเหตุกสัตว์ ที่กำลังเกิดขึ้นอยู่ ในอุปปาทขณะแห่ง
จิตที่สัมปยุตด้วยอุเบกขา และสัมปยุตด้วยศรัทธา ในปวัตติกาล
	หรือว่า สัทธินทรีย์ย่อมเกิดขึ้นแก่สัตว์ใด อุเปกขินทรีย์ย่อมเกิดขึ้นแก่สัตว์นั้น
	สัทธินทรีย์ย่อมเกิดขึ้นแก่สัตว์เหล่านั้น ซึ่งเป็นสเหตุกสัตว์ เว้นอุเบกขาที่กำลัง
เกิดขึ้นอยู่ ในอุปปาทขณะแห่งจิตที่ประกอบด้วยศรัทธาปราศจากอุเบกขาในปวัตติกาล แต่
อุเปกขินทรีย์จะเกิดขึ้นแก่สัตว์เหล่านั้นก็หาไม่ สัทธินทรีย์ก็ย่อมเกิดขึ้นแก่สัตว์เหล่านั้น ซึ่ง
เป็นสเหตุกสัตว์ มีอุเบกขา ที่กำลังเกิดขึ้นอยู่ ในอุปปาทขณะแห่งจิตที่ประกอบด้วยศรัทธา
และประกอบด้วยอุเบกขา ในปวัตติกาล
	[๕๒๙] อุเปกขินทรีย์ย่อมเกิดขึ้นแก่สัตว์ใด ปัญญินทรีย์ย่อมเกิดขึ้นแก่สัตว์นั้น
หรือ
	อุเปกขินทรีย์ย่อมเกิดขึ้นแก่สัตว์เหล่านั้น ผู้มีอุเปกขา ปราศจากปัญญาที่กำลังเกิดขึ้น
อยู่ ในอุปปาทขณะแห่งจิตที่ประกอบด้วยอุเบกขา ปราศจากปัญญาในปวัตติกาล แต่ปัญญินทรีย์
จะเกิดขึ้นแก่สัตว์เหล่านั้นก็หาไม่ อุเปกขินทรีย์ย่อมเกิดขึ้น และปัญญินทรีย์ก็ย่อมเกิดขึ้นแก่
สัตว์เหล่านั้น ผู้มีอุเบกขา ประกอบด้วยปัญญา ที่กำลังเกิดขึ้นอยู่ ในอุปปาทขณะแห่งจิตที่
ประกอบด้วยอุเบกขาสัมปยุตด้วยปัญญา ในปวัตติกาล
	หรือว่า ปัญญินทรีย์ย่อมเกิดขึ้นแก่สัตว์ใด อุเปกขินทรีย์ย่อมเกิดขึ้นแก่สัตว์นั้น
	ปัญญินทรีย์ย่อมเกิดขึ้นแก่สัตว์เหล่านั้น ผู้ประกอบด้วยปัญญา เว้นอุเบกขาที่กำลัง
เกิดขึ้นอยู่ ในอุปปาทขณะแห่งจิตที่ประกอบด้วยปัญญา ปราศจากอุเบกขาในปวัตติกาล แต่
อุเปกขินทรีย์จะเกิดขึ้นแก่สัตว์เหล่านั้นก็หาไม่ ปัญญินทรีย์ย่อมเกิดขึ้น และอุเปกขินทรีย์ก็ย่อม
เกิดขึ้นแก่สัตว์เหล่านั้น ผู้ประกอบด้วยปัญญามีอุเบกขา ที่กำลังเกิดขึ้นอยู่ ในอุปปาทขณะแห่ง
จิตที่ประกอบด้วยปัญญา สัมปยุตด้วยอุเบกขา ในปวัตติกาล