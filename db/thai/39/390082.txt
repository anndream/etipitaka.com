	[๒๒๖] กุศลธรรมของสัตว์ใด จักดับไป อกุศลธรรมของสัตว์นั้น จักดับไปหรือ
	ในอุปปาทขณะแห่งอรหัตมรรค สัตว์เหล่าใดจักได้เฉพาะซึ่งอรหัตมรรคในลำดับ
แห่งจิตใด กุศลธรรมของสัตว์เหล่านั้นจักดับไป แต่อกุศลธรรมของสัตว์เหล่านั้น จักดับไปก็หาไม่
กุศลธรรมของสัตว์เหล่านั้น นอกนี้ จักดับไปและอกุศลธรรม ก็จักดับไป
	หรือว่า อกุศลธรรมของสัตว์ใด จักดับไป กุศลธรรมของสัตว์นั้น จักดับไป
	ถูกแล้ว
	[๒๒๗] กุศลธรรมของสัตว์ใด จักดับไป อัพยากตธรรมของสัตว์นั้น จักดับไปหรือ
	ถูกแล้ว
	หรือว่า อัพยากตธรรมของสัตว์ใด จักดับไป กุศลธรรมของสัตว์นั้น จักดับไป
	ในภังคขณะแห่งอรหัตมรรค อัพยากตธรรมของสัตว์เหล่านั้น ผู้เป็นพระอรหันต์ จักดับ
ไป แต่กุศลธรรมของสัตว์เหล่านั้น จักดับไปก็หาไม่  อัพยากตธรรมของสัตว์เหล่านั้น นอกนี้
จักดับไป และกุศลธรรมก็จักดับไป
	[๒๒๘] อกุศลธรรมของสัตว์ใดจักดับไป อัพยากตธรรมของสัตว์นั้น จักดับไป
หรือ
	ถูกแล้ว
	หรือว่า อัพยากตธรรมของสัตว์ใด จักดับไป อกุศลธรรมของสัตว์นั้น จักดับไป
	อัพยากตธรรมของสัตว์เหล่านั้น ผู้มีความพร้อมเพรียงด้วยอรหัตมรรค ผู้เป็นพระอรหันต์
ผู้ที่จักได้เฉพาะซึ่งอรหัตมรรค ในลำดับแห่งจิตใด จักดับไปแต่อกุศลธรรมของสัตว์เหล่านั้น
จักดับไปก็หาไม่ อัพยากตธรรมของสัตว์เหล่านั้นนอกนี้ จักดับไป และอกุศลธรรมก็จักดับไป
	[๒๒๙] กุศลธรรมในภูมิใด จักดับไป ฯลฯ
	[๒๓๐] กุศลธรรมของสัตว์ใด ในภูมิใด จักดับไป อกุศลธรรมของสัตว์นั้น ใน
ภูมินั้น จักดับไปหรือ
	ในอุปปาทขณะแห่งอรหัตมรรค สัตว์เหล่าใดจักได้เฉพาะซึ่งอรหัตมรรคในลำดับแห่ง
จิตใด กุศลธรรมของสัตว์เหล่านั้น ในภูมินั้น จักดับไป แต่อกุศลธรรมของสัตว์เหล่านั้น ในภูมินั้น
จักดับไปก็หาไม่ กุศลธรรมของสัตว์เหล่านั้นในภูมินั้น คือสัตว์นอกนี้ ผู้มีขันธ์ ๔ ผู้มีขันธ์ ๕
จักดับไป และอกุศลธรรมก็จักดับไป