	[๑๓๘] อกุศลธรรมจักเกิดขึ้นแก่สัตว์ใด ในภูมิใด อัพยากตธรรมจักเกิดขึ้นแก่
สัตว์นั้น ในภูมินั้นหรือ
	ถูกแล้ว
	หรือว่า อัพยากตธรรมจักเกิดขึ้นแก่สัตว์ใด ในภูมิใด อกุศลธรรมจักเกิดขึ้นแก่
สัตว์นั้น ในภูมินั้น?
	อัพยากตธรรมจักเกิดขึ้นแก่สัตว์เหล่านั้น ในภูมินั้น คือผู้มีความพร้อมเพรียงด้วยอรหัต
มรรค ผู้เป็นพระอรหันต์ ผู้ที่จักได้เฉพาะซึ่งอรหัตมรรคในลำดับแห่งจิตใด ผู้เป็นอสัญญสัตว์
แต่อกุศลธรรมจักเกิดขึ้นแก่สัตว์เหล่านั้นในภูมินั้นก็หาไม่ อัพยากตธรรมจักเกิดขึ้น และอกุศล
ธรรมก็จักเกิดขึ้นแก่สัตว์เหล่านั้น ในภูมินั้น ผู้มีขันธ์ ๔ ผู้มีขันธ์ ๕ นอกนี้
	[๑๓๙] กุศลธรรมจักไม่เกิดขึ้นแก่สัตว์ใด อกุศลธรรมจักไม่เกิดขึ้นแก่สัตว์นั้น
หรือ?
	ถูกแล้ว
	หรือว่า อกุศลธรรมจักไม่เกิดขึ้นแก่สัตว์ใด กุศลธรรมจักไม่เกิดขึ้นแก่สัตว์นั้น
	สัตว์เหล่าใดจักได้เฉพาะซึ่งอรหัตมรรค ในลำดับแห่งจิตใด อกุศลธรรมจักไม่เกิดขึ้น
แก่สัตว์เหล่านั้น แต่กุศลธรรมจักไม่เกิดขึ้นแก่สัตว์เหล่านั้นก็หาไม่อกุศลธรรมจักไม่เกิดขึ้น
และกุศลธรรมก็จักไม่เกิดขึ้นแก่สัตว์เหล่านั้น ผู้มีความพร้อมเพรียงด้วยอรหัตมรรค ผู้เป็นพระ
อรหันต์
	[๑๔๐] กุศลธรรมจักไม่เกิดขึ้นแก่สัตว์ใด อัพยากตธรรม จักไม่เกิดขึ้นแก่สัตว์นั้น
หรือ
	กุศลธรรมจักไม่เกิดขึ้นแก่สัตว์เหล่านั้น ผู้มีความพร้อมเพรียงด้วยอรหัตมรรค ผู้เป็น
พระอรหันต์ แต่อัพยากตธรรมจักไม่เกิดขึ้นแก่สัตว์เหล่านั้นก็หาไม่ กุศลธรรมจักไม่เกิดขึ้น และ
อัพยากตธรรมก็จักไม่เกิดขึ้นแก่สัตว์เหล่านั้นผู้มีความพร้อมเพรียงด้วยปัจฉิมจิต
	หรือว่า อัพยากตธรรม จักไม่เกิดขึ้นแก่สัตว์ใด กุศลธรรมจักไม่เกิดขึ้นแก่สัตว์นั้น
	ถูกแล้ว
	[๑๔๑] อกุศลธรรมจักไม่เกิดขึ้นแก่สัตว์ใด อัพยากตธรรมจักไม่เกิดขึ้นแก่สัตว์
นั้นหรือ