     ภวราคานุสัย กามราคานุสัย และมานานุสัย ย่อมไม่นอนเนื่องในที่นี้ คือในทุกขเวทนา
แต่ปฏิฆานุสัย ทิฏฐานุสัย และวิจิกิจฉานุสัย จะไม่นอนเนื่องในที่นั้นก็หาไม่ ภวราคานุสัย
และปฏิฆานุสัย ย่อมไม่นอนเนื่องในที่นี้ คือ ในเวทนา ๒ ในกามธาตุ แต่กามราคานุสัย
มานานุสัย ทิฏฐานุสัย และวิจิกิจฉานุสัย จะไม่นอนเนื่องในที่นั้นก็หาไม่ ภวราคานุสัย
กามราคานุสัย ปฏิฆานุสัย มานานุสัย ทิฏฐานุสัย และวิจิกิจฉานุสัย ย่อมไม่นอนเนื่องในที่นี้
คือ ในอปริยาปันนธรรม ฯลฯ.
     [๑๒๗๖] กามราคานุสัย ปฏิฆานุสัย มานานุสัย ทิฏฐานุสัย วิจิกิจฉานุสัย
และภวราคานุสัย ย่อมไม่นอนเนื่องในที่ใด อวิชชานุสัย ย่อมไม่นอนเนื่องในที่นั้นหรือ?
     ถูกแล้ว.
     หรือว่า อวิชชานุสัย ย่อมไม่นอนเนื่องในที่ใด กามราคานุสัย ปฏิฆานุสัย
มานานุสัย ทิฏฐานุสัย วิจิกิจฉานุสัย และภวราคานุสัย ย่อมไม่นอนเนื่องในที่นั้น?
     ถูกแล้ว.
     [๑๒๗๗] กามราคานุสัย ย่อมไม่นอนเนื่องแก่บุคคลใด ในที่ใด ปฏิฆานุสัย
ย่อมไม่นอนเนื่องแก่บุคคลนั้น ในที่นั้นหรือ?
     กามราคานุสัย ย่อมไม่นอนเนื่องแก่บุคคลเหล่านั้น ในที่นั้น คือ แก่บุคคล ๓ จำพวก
ในทุกขเวทนา แต่ปฏิฆานุสัย จะไม่นอนเนื่องแก่บุคคลเหล่านั้น ในที่นั้นก็หาไม่ กามราคานุสัย
ย่อมไม่นอนเนื่อง และปฏิฆานุสัย ก็ย่อมไม่นอนเนื่องแก่บุคคลเหล่านั้น ในที่นั้น คือ แก่
บุคคลเหล่านั้นนั่นแหละ ในรูปธาตุ ในอรูปธาตุ ในอปริยาปันนธรรม กามราคานุสัย ย่อมไม่
นอนเนื่อง และปฏิฆานุสัย ก็ย่อมไม่นอนเนื่องแก่บุคคล ๒ จำพวก ในที่ทั้งปวง.
     หรือว่า ปฏิฆานุสัย ย่อมไม่นอนเนื่องแก่บุคคลใด ในที่ใด กามราคานุสัย
ย่อมไม่นอนเนื่องแก่บุคคลนั้น ในที่นั้น?
     ปฏิฆานุสัย ย่อมไม่นอนเนื่องแก่บุคคลเหล่านั้น ในที่นั้น คือ แก่บุคคล ๓ จำพวก
ในเวทนา ๒ ในกามธาตุ แต่กามราคานุสัย จะไม่นอนเนื่องแก่บุคคลเหล่านั้น ในที่นั้นก็หาไม่
ปฏิฆานุสัย ย่อมไม่นอนเนื่อง และกามราคานุสัย ก็ย่อมไม่นอนเนื่องแก่บุคคลเหล่านั้นในที่นั้น
คือ แก่บุคคลเหล่านั้นนั่นแหละ ในรูปธาตุ ในอรูปธาตุ ในอปริยาปันนธรรม ปฏิฆานุสัย
และกามราคานุสัย ย่อมไม่นอนเนื่องแก่บุคคล ๒ จำพวก ในที่ทั้งปวง.