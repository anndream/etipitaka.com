                          นิทเทสวาร
                         ปทโสธนวาร
     [๘๒๕] ทุกข์ คือทุกขสัจหรือ?
     ถูกแล้ว.
     ทุกขสัจ คือทุกข์หรือ?
     เว้นทุกข์ทางกาย ทางใจเสียแล้ว ทุกขสัจที่เหลือ เรียกว่า ทุกขสัจ ไม่ใช่ทุกข์
ทุกข์ทางกาย ทุกข์ทางใจ เรียกว่า ทุกข์ด้วย เรียกว่า ทุกขสัจด้วย.
     สมุทัย คือสมุทยสัจหรือ?
     เว้นสมุทยสัจเสียแล้ว สมุทัยที่เหลือ เรียกว่า สมุทัย ไม่ใช่สมุทยสัจ สมุทยสัจ
เรียกว่า สมุทัยด้วย เรียกว่า สมุทยสัจด้วย.
     สมุทยสัจ คือสมุทัยหรือ?
     ถูกแล้ว.
     นิโรธ คือนิโรธสัจหรือ?
     เว้นนิโรธสัจเสียแล้ว นิโรธที่เหลือ เรียกว่า นิโรธ ไม่ใช่นิโรธสัจ นิโรธสัจ เรียกว่า
นิโรธด้วย เรียกว่า นิโรธสัจด้วย.
     นิโรธสัจ คือนิโรธหรือ?
     ถูกแล้ว.
     มรรค คือมัคคสัจหรือ?
     เว้นมัคคสัจเสียแล้ว มรรคที่เหลือ เรียกว่า มรรค ไม่ใช่มัคคสัจ มัคคสัจ เรียกว่า
มรรคด้วย เรียกว่า มัคคสัจด้วย.
     มัคคสัจ คือมรรคหรือ?
     ถูกแล้ว.
     [๘๒๖] ไม่ใช่ทุกข์ ไม่ใช่ทุกขสัจหรือ?
     เว้นทุกข์ทางกาย ทุกข์ทางใจเสียแล้ว ทุกขสัจที่เหลือ ไม่ใช่ทุกข์ เป็นทุกขสัจ เว้นทุกข์
และทุกขสัจเสียแล้ว ทุกข์ที่เหลือ ไม่ใช่ทุกข์ และไม่ใช่ทุกขสัจ.