     มีกุศลเป็นสมุฏฐานหรือ ฯลฯ
     มีกุศลเป็นอาหารหรือ ฯลฯ
     มีกุศลเป็นอารมณ์หรือ ฯลฯ
     มีกุศลเป็นปัจจัยหรือ ฯลฯ
     มีกุศลเป็นสมุทัยหรือ ฯลฯ
     "มูล เหตุ นิทาน สมภพ ปภพ สมุฏฐาน อาหาร อารมณ์ ปัจจัย และสมุทัย".
                        อุทเทสวาร จบ.
                          นิทเทสวาร
                        กุศลธรรมนิทเทส
     [๖] ธรรมเหล่าหนึ่งเหล่าใดเป็นกุศล ธรรมเหล่านั้นทั้งหมด เป็นกุศลมูลหรือ?
     กุศลมูลมี ๓ เท่านั้น กุศลธรรมที่เหลือนอกนั้น ไม่ใช่กุศลมูล.
     หรือว่า ธรรมเหล่าใดเป็นกุศลมูล ธรรมเหล่านั้นทั้งหมด เป็นกุศล?
     ถูกแล้ว.
     ธรรมเหล่าหนึ่งเหล่าใดเป็นกุศล ธรรมเหล่านั้นทั้งหมด มีมูลอย่างเดียวกันโดย
เป็นกุศลมูลหรือ?
     ถูกแล้ว.
     หรือว่า ธรรมเหล่าใดมีมูลอย่างเดียวกันโดยเป็นกุศลมูล ธรรมเหล่านั้นทั้งหมด
เป็นกุศล?
     รูปที่มีกุศลเป็นสมุฏฐาน มีมูลอย่างเดียวกันโดยเป็นกุศลมูล แต่ไม่ใช่กุศล กุศลเป็น
ธรรมที่มีมูลอย่างเดียวกันโดยเป็นกุศลมูลด้วย เป็นกุศลด้วย.
     ธรรมเหล่าหนึ่งเหล่าใด มีมูลอย่างเดียวกันโดยเป็นกุศลมูล ธรรมเหล่านั้นทั้งหมด
เป็นมูลที่อาศัยกันและกันโดยเป็นกุศลมูลหรือ?