     หรือว่า บุคคลใดย่อมกำหนดรู้วจีสังขาร บุคคลนั้น ย่อมกำหนดรู้กายสังขาร?
     ถูกแล้ว.
     ปริญญาวาร ท่านจำแนกไว้แล้วในขันธยมก ฉันใด ปริญญาวารแม้ในสังขารยมกก็พึง
จำแนก ฉันนั้น.
                        ปริญญาวาร จบ.
                        สังขารยมก จบ.
                          อนุสยยมก
                           อนุสัย ๗
     อนุสัย ๗ คือ
          ๑. กามราคานุสัย
          ๒. ปฏิฆานุสัย
          ๓. มานานุสัย
          ๔. ทิฏฐานุสัย
          ๕. วิจิกิจฉานุสัย
          ๖. ภวราคานุสัย
          ๗. อวิชชานุสัย
     [๑๒๒๑] กามราคานุสัย ย่อมนอนเนื่องในที่ไหน?
     กามราคานุสัย ย่อมนอนเนื่องในที่นี้ คือ ในเวทนา ๒ ในกามธาตุ.
     ปฏิฆานุสัย ย่อมนอนเนื่องในที่ไหน?
     ปฏิฆานุสัย ย่อมนอนเนื่องในที่นี้ คือ ในทุกขเวทนา.
     มานานุสัย ย่อมนอนเนื่องในที่ไหน?
     มานานุสัย ย่อมนอนเนื่องในที่นี้ คือ ในเวทนา ๒ ในกามธาตุ ในรูปธาตุ ใน
อรูปธาตุ.