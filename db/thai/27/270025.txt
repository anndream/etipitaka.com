		        ๘. วรุณวรรค
		        ๑. วรุณชาดก
		   ว่าด้วยการทำไม่ถูกขั้นตอน
  	[๗๑] ผู้ใดปรารถนาจะทำกิจที่ควรทำก่อน ในภายหลัง ผู้นั้นย่อมเดือดร้อน
           ในภายหลัง เหมือนมาณพหักไม้กุ่ม ฉะนั้น.
		      จบ วรุณชาดกที่ ๑.
		      ๒. สีลวนาคชาดก
		   คนอกตัญญูมองคนในแง่ร้าย
  	[๗๒] ถ้าใครๆ จะพึงให้สมบัติในแผ่นดินทั้งหมดแก่คนอกตัญญู ผู้มีปกติมอง
           หาโทษอยู่เป็นนิตย์ ก็ให้เขาพอใจไม่ได้.
		    จบ สีลวนาคชาดกที่ ๒.
		      ๓. สัจจังกิรชาดก
		    ไม้ลอยน้ำดีกว่าคนอกตัญญู
  	[๗๓] ได้ยินว่า นรชนบางพวกในโลกนี้ ได้กล่าวความจริงไว้อย่างนี้ว่า การ
           เก็บไม้ที่ลอยน้ำขึ้นมายังดีกว่า ช่วยคนอกตัญญูบางคนขึ้นจากน้ำ ฯ
		    จบ สัจจังกิรชาดกที่ ๓.
		      ๔. รุกขธรรมชาดก
		    ต้นไม้โดดเดี่ยวย่อมแพ้ลม
  	[๗๔] มีญาติมากเป็นความดี อนึ่ง ต้นไม้ที่เกิดขึ้นในป่าหลายต้นเป็นการดี
           ต้นไม้ที่ขึ้นอยู่โดดเดี่ยว ถึงจะเป็นต้นไม้งอกงามใหญ่โตสักเท่าใด ลมก็
           ย่อมพัดให้ล้มลงได้.
		    จบ รุกขธรรมชาดกที่ ๔.