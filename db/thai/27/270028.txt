		      ๙. อปายิมหวรรค
		      ๑. สุราปานชาดก
		      โทษของการดื่มสุรา
  	[๘๑] พวกผมได้ดื่มสุราแล้ว พากันฟ้อนรำขับร้อง และร้องไห้ พวกผมดื่มสุรา
           อันกระทำให้เสียสติแล้ว ท่านอาจารย์ไม่ได้เห็น กลายเป็นเหมือนวานร
           ไป.
		    จบ สุราปานชาดกที่ ๑.
		      ๒. มิตตวินทชาดก
		      ว่าด้วยจักรบดศีรษะ
  	[๘๒] ท่านเลยปราสาทแก้วผลึก ปราสาทเงิน และปราสาทแก้วมณีมาแล้ว
           ท่านนั้นเป็นผู้ถูกจักรกรดบนศีรษะแล้ว บาปยังไม่สิ้นตราบใด ท่านยังมี
           ชีวิตอยู่ ก็จักไม่พ้นจากจักรกรดตราบนั้น.
		    จบ มิตตวินทชาดกที่ ๒.
		      ๓. กาฬกัณณิชาดก
		         ว่าด้วยมิตร
  	[๘๓] บุคคลชื่อว่า เป็นมิตรด้วยการเดินร่วมกัน ๗ ก้าว ชื่อว่าเป็นสหายด้วย
           การเดินร่วมกัน ๑๒ ก้าว และชื่อว่าเป็นญาติด้วยการอยู่ร่วมกันเดือนหนึ่ง
           หรือกึ่งเดือน ส่วนผู้ชื่อว่ามีตนเสมอกันก็ด้วยการอยู่รวมกันยิ่งกว่านั้น
           เราจะละทิ้งมิตร ชื่อว่ากาฬกัณณี ผู้ชอบกันมานาน เพราะความสุข
           ส่วนตัวได้อย่างไร?
		    จบ กาฬกัณณิชาดกที่ ๓.