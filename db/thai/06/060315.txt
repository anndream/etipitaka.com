					กรรมวาจาคณะญัตติ
	ขอท่านทั้งหลายจงฟังข้าพเจ้า ภิกษุมีชื่อนี้รูปนี้เป็นธรรมกถึกเธอจำสูตรได้ แต่
จำวิภังค์แห่งสูตรไม่ได้เลย เธอไม่สังเกตใจความ  ย่อมค้านใจความตามเค้าพยัญชนะ ถ้า
ความพร้อมพรั่งของท่านทั้ง  หลายถึงที่แล้ว พวกเราพึงขับภิกษุมีชื่อนี้ให้ออกไป แล้วที่เหลือ
พึง  ระงับอธิกรณ์นี้
	ดูกรภิกษุทั้งหลาย ถ้าภิกษุเหล่านั้นขับภิกษุนั้นออกไปแล้ว สามารถระงับอธิกรณ์นั้นได้
นี้เรียกว่า อธิกรณ์ระงับแล้ว ระงับด้วยอะไร ด้วยสัมมุขาวินัย  ในสัมมุขาวินัยนั้นมีอะไรบ้าง
มีความพร้อมหน้าธรรม ความพร้อมหน้าวินัย  ความพร้อมหน้าบุคคล ...
	ดูกรภิกษุทั้งหลาย หากอธิกรณ์ระงับแล้วอย่างนี้ ผู้ทำรื้อฟื้นเป็นปาจิตตีย์ ที่รื้อฟื้น ฯ
	[๖๘๐] ดูกรภิกษุทั้งหลาย ถ้าภิกษุเหล่านั้นไม่สามารถระงับอธิกรณ์นั้นด้วยอุพพาหิกวิธี
พวกเธอพึงมอบอธิกรณ์นั้นแก่สงฆ์ว่า ท่านเจ้าข้า พวกข้าพเจ้า  ไม่สามารถระงับอธิกรณ์นี้ด้วย
อุพพาหิกวิธี ขอสงฆ์นั่นแหละจงระงับอธิกรณ์นี้
	ดูกรภิกษุทั้งหลาย เราอนุญาต ให้ระงับอธิกรณ์เห็นปานนี้ด้วยเยภุยยสิกาพึงสมมติภิกษุ
ผู้ประกอบด้วยองค์คุณ ๕ ให้เป็นผู้ให้จับสลาก คือ
	๑. ไม่ถึงความลำเอียงเพราะความชอบพอ
	๒. ไม่ถึงความลำเอียงเพราะความเกลียดชัง
	๓. ไม่ถึงความลำเอียงเพราะความงมงาย
	๔. ไม่ถึงความลำเอียงเพราะความกลัว และ
	๕. พึงรู้จักสลากที่จับแล้วและยังไม่จับ
	ก็แล สงฆ์พึงสมมติอย่างนี้ พึงขอร้องภิกษุก่อน ครั้นแล้วภิกษุผู้ฉลาดผู้สามารถ พึง
ประกาศให้สงฆ์ทราบด้วยญัตติทุติยกรรมวาจา ว่าดังนี้:-
					กรรมวาจาสมมติ
	ท่านเจ้าข้า ขอสงฆ์จงฟังข้าพเจ้า ถ้าความพร้อมพรั่งของสงฆ์ ถึงที่แล้ว สงฆ์พึงสมมติ
ภิกษุมีชื่อนี้ ให้เป็นผู้ให้จับสลาก นี้เป็นญัตติ
	ท่านเจ้าข้า ขอสงฆ์จงฟังข้าพเจ้า สงฆ์สมมติภิกษุมีชื่อนี้ ให้  เป็นผู้ให้จับสลาก การ
สมมติภิกษุมีชื่อนี้ ให้เป็นผู้ให้จับสลาก ชอบแก่  ท่านผู้ใด ท่านผู้นั้นพึงเป็นผู้นิ่ง ไม่ชอบแก่
ท่านผู้ใด ท่านผู้นั้นพึงพูด