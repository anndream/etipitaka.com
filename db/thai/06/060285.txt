	๑. ไม่ถึงความลำเอียงเพราะความชอบพอ
	๒. ไม่ถึงความลำเอียงเพราะความเกลียดชัง
	๓. ไม่ถึงความลำเอียงเพราะความงมงาย
	๔. ไม่ถึงความลำเอียงเพราะความกลัว และ
	๕. รู้จักฉลากที่จับแล้วและยังไม่จับ
	ก็แล สงฆ์พึงสมมติอย่างนี้ พึงขอร้องภิกษุก่อน ครั้นแล้วภิกษุผู้ฉลาด  ผู้สามารถ
พึงประกาศให้สงฆ์ทราบด้วยญัตติทุติยกรรมวาจา ว่าดังนี้:-
					กรรมวาจาสมมติ
	ท่านเจ้าข้า ขอสงฆ์จงฟังข้าพเจ้า ถ้าความพร้อมพรั่งของสงฆ์  ถึงที่แล้ว สงฆ์พึงสมมติ
ภิกษุมีชื่อนี้ให้เป็นผู้ให้จับฉลาก นี้เป็นญัตติ
	ท่านเจ้าข้า ขอสงฆ์จงฟังข้าพเจ้า สงฆ์สมมติภิกษุมีชื่อนี้ให้  เป็นผู้ให้จับฉลาก การ
สมมติภิกษุมีชื่อนี้ให้เป็นผู้ให้จับฉลาก ชอบ  แก่ท่านผู้ใด ท่านผู้นั้นพึงเป็นผู้นิ่ง ไม่ชอบแก่
ท่านผู้ใด ท่านผู้นั้น  พึงพูด
	ภิกษุมีชื่อนี้อันสงฆ์สมมติแล้วให้เป็นผู้ให้จับฉลาก ชอบแก่สงฆ์  เหตุนั้นจึงนิ่ง ข้าพเจ้า
ทรงความนี้ไว้ ด้วยอย่างนี้ ฯ
				การจับฉลากไม่เป็นธรรม ๑๐ อย่าง
	[๖๑๒] ดูกรภิกษุทั้งหลาย การจับฉลากไม่เป็นธรรม ๑๐ อย่าง เป็น  ธรรม ๑๐ อย่าง เหล่านี้
	การจับฉลากไม่เป็นธรรม ๑๐ อย่าง เป็นไฉน คือ:-
	๑. อธิกรณ์เป็นเรื่องเล็กน้อย
	๒. ไม่ลุกลามไปไกล
	๓. ภิกษุพวกนั้นระลึกไม่ได้เอง และพวกอื่นก็ให้ระลึกไม่ได้
	๔. รู้ว่า อธรรมวาทีมากกว่า
	๕. รู้ว่า ไฉน อธรรมวาทีพึงมีมากกว่า
	๖. รู้ว่า สงฆ์จักแตกกัน
	๗. รู้ว่า ไฉน สงฆ์พึงแตกกัน
	๘. อธรรมวาทีภิกษุจับโดยไม่เป็นธรรม