	[๑๓๑] ครั้นจิตตะคหบดี ทราบการรับอาราธนาของพระเถระทั้งหลายแล้ว ลุกจากที่นั่ง
ไหว้พระเถระทั้งหลาย ทำประทักษิณแล้วเข้าไปหาท่านพระสุธรรมถึงสำนัก นมัสการแล้วได้ยืนอยู่
ณ ที่ควรส่วนข้างหนึ่ง ครั้นแล้วได้กราบเรียนอาราธนาท่านพระสุธรรม ดังนี้ว่า ขอพระคุณเจ้า
สุธรรม จงกรุณารับภัตตาหารของข้าพเจ้า เพื่อเจริญบุญกุศลปีติและปราโมทย์ในวันพรุ่งนี้ พร้อม
กับ  พระเถระทั้งหลายด้วยเถิด เจ้าข้า
	ที่นั้น ท่านพระสุธรรมคิดว่า ครั้งก่อนๆ จิตตะคหบดีนี้ประสงค์จะนิมนต์สงฆ์ คณะ
หรือบุคคล คราวใด จะไม่บอกเราก่อนแล้วนิมนต์สงฆ์ คณะ หรือ บุคคลไม่เคยมี แต่เดี๋ยวนี้
เขาไม่บอกเราก่อน แล้วนิมนต์พระเถระทั้งหลาย  เดี๋ยวนี้จิตตะคหบดีนี้ ลบหลู่เมินเฉย ไม่ยินดี
ในเราเสียแล้ว จึงได้กล่าวคำนี้แก่  จิตตะคหบดีว่า อย่าเลย คหบดี อาตมาไม่รับนิมนต์
	จิตตะคหบดี ได้กราบเรียนอาราธนาท่านพระสุธรรมเป็นคำรบสองว่า  ขอพระคุณเจ้าสุธรรม
จงกรุณารับภัตตาหารของข้าพเจ้า เพื่อเจริญบุญกุศลปีติและ  ปราโมทย์ในวันพรุ่งนี้ พร้อมกับพระเถระ
ทั้งหลายด้วยเถิด เจ้าข้า
	ท่านพระสุธรรมตอบว่า อย่าเลย คหบดี อาตมาไม่รับนิมนต์
	จิตตะคหบดี ได้กราบเรียนอาราธนาท่านพระสุธรรมเป็นคำรบสามว่า ขอ  พระคุณเจ้าสุธรรม
จงกรุณารับภัตตาหารของข้าพเจ้า เพื่อเจริญบุญกุศลปีติและ  ปราโมทย์ในวันพรุ่งนี้ พร้อมกับพระเถระ
ทั้งหลายด้วยเถิด เจ้าข้า
	ท่านพระสุธรรมตอบว่า อย่าเลย คหบดี อาตมาไม่รับนิมนต์
	ทีนั้น จิตตะคหบดีคิดว่า จักทำอะไรแก่เรา เมื่อพระคุณเจ้าสุธรรมรับ  นิมนต์ หรือไม่รับ
นิมนต์ แล้วไหว้ท่านพระสุธรรมทำประทักษิณกลับไป ฯ
					วิวาทกับคหบดี
	[๑๓๒] ครั้งนั้น จิตตะคหบดีสั่งให้ตกแต่งขาทนียโภชนียาหารอันประณีตถวายพระเถระ
ทั้งหลายโดยผ่านราตรีนั้น จึงท่านพระสุธรรมคิดว่า ถ้ากระไร เรา  พึงตรวจดูขาทนียโภชนียาหารที่
จิตตะคหบดีตกแต่งถวายพระเถระทั้งหลาย ครั้นถึง  เวลาเช้า นุ่งอันตรวาสกแล้ว ถือบาตรจีวร
เข้าไปสู่นิเวศน์ของจิตตะคหบดี แล้ว  นั่งบนอาสนะที่เขาจัดถวาย
	ทีนั้น จิตตะคหบดีเข้าไปหาท่านพระสุธรรม นมัสการแล้วนั่ง ณ ที่ควรส่วนข้างหนึ่ง