	ภิกษุต้องอาบัติทุพภาสิต สงฆ์หรือภิกษุ ๒-๓ รูป หรือภิกษุรูปเดียว โจทเธอว่า ท่านต้อง
อาบัติทุพภาสิต เธอกล่าวอย่างนี้ว่า คุณ ผมมิได้ต้องอาบัติทุพภาสิต  ผมต้องอาบัติปาฏิเทสนียะ สงฆ์
ปรับเธอด้วยอาบัติปาฏิเทสนียะ การปรับอย่างนี้ ชื่อว่าทำตามปฏิญาณไม่เป็นธรรม
	ภิกษุต้องอาบัติทุพภาสิต สงฆ์ หรือภิกษุ ๒-๓ รูป หรือภิกษุรูปเดียว โจทเธอว่า
ท่านต้องอาบัติทุพภาสิต เธอกล่าวอย่างนี้ว่า คุณ ผมมิได้ต้องอาบัติ  ทุพภาสิต ผมต้องอาบัติทุกกฏ
สงฆ์ปรับเธอด้วยอาบัติทุกกฏ การปรับอย่างนี้  ชื่อว่าทำตามปฏิญาณไม่เป็นธรรม
	ดูกรภิกษุทั้งหลาย อย่างนี้แล ทำตามปฏิญาณไม่เป็นธรรม ฯ
				ทำตามปฏิญาณเป็นธรรม
	[๖๑๐] ดูกรภิกษุทั้งหลาย การทำตามปฏิญาณเป็นธรรมอย่างไร
	ภิกษุต้องอาบัติปาราชิก สงฆ์ หรือภิกษุ ๒-๓ รูป หรือภิกษุรูปเดียว โจทเธอว่า ท่านต้อง
อาบัติปาราชิก เธอกล่าวอย่างนี้ว่า ถูกละ คุณ ผมต้องอาบัติปาราชิก สงฆ์ปรับเธอด้วยอาบัติ
ปาราชิก  การปรับอย่างนี้ ชื่อว่าทำตามปฏิญาณ  เป็นธรรม
	ภิกษุต้องอาบัติสังฆาทิเสส ...
	ภิกษุต้องอาบัติถุลลัจจัย ...
	ภิกษุต้องอาบัติปาจิตตีย์ ...
	ภิกษุต้องอาบัติปาฏิเทสนียะ ...
	ภิกษุต้องอาบัติทุกกฏ ...
	ภิกษุต้องอาบัติทุพภาษิต สงฆ์ หรือภิกษุ ๒-๓ รูป หรือภิกษุรูปเดียว โจทเธอว่า
ท่านต้องอาบัติทุพภาสิต เธอกล่าวอย่างนี้ว่า ถูกละคุณ ผมต้องอาบัติ  ทุพภาสิต สงฆ์ปรับเธอด้วย
อาบัติทุพภาสิต  การปรับ อย่างนี้ ชื่อว่าทำตาม  ปฏิญาณเป็นธรรม
	ดูกรภิกษุทั้งหลาย อย่างนี้แล ทำตามปฏิญาณเป็นธรรม ฯ
					ระงับอธิกรณ์ด้วยเยภุยยสิกา
	[๖๑๑] สมัยนั้นแล ภิกษุทั้งหลายก่อความบาดหมาง ก่อความทะเลาะ  ถึงความวิวาทกัน
ในท่ามกลางสงฆ์ กล่าวทิ่มแทงกันและกันด้วยหอกคือปากอยู่  ไม่อาจเพื่อระงับอธิกรณ์นั้นได้ จึง
กราบทูลเรื่องนั้นแด่พระผู้มีพระภาคๆ ตรัสว่า  ดูกรภิกษุทั้งหลาย เราอนุญาตให้ระงับอธิกรณ์เห็น
ปานนี้ด้วยเยภุยยสิกา พึงสมมติ  ภิกษุผู้ประกอบด้วยองค์ ๕ ให้เป็นผู้ให้จับฉลาก คือ:-