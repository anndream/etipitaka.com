	ข้าพเจ้ากล่าวความนี้แม้ครั้งที่สาม ท่านเจ้าข้า ขอสงฆ์จงฟัง  ข้าพเจ้า ภิกษุมีชื่อนี้รูป
นี้ ถูกสงฆ์ลงปัพพาชนียกรรมแล้ว ประพฤติ  โดยชอบ หายเย่อหยิ่ง ประพฤติแก้ตัวได้ บัดนี้
ขอระงับปัพพาชนีย-  กรรม สงฆ์ระงับปัพพาชนียกรรมแก่ภิกษุมีชื่อนี้ การระงับปัพพาชนีย-
กรรมแก่ภิกษุมีชื่อนี้ ชอบแก่ท่านผู้ใด ท่านผู้นั้นพึงเป็นผู้นิ่ง ไม่ชอบแก่ท่านผู้ใด ท่านผู้
นั้นพึงพูด
	ปัพพาชนียกรรมอันสงฆ์ระงับแล้วแก่ภิกษุมีชื่อนี้ ชอบแก่สงฆ์  เหตุนั้นจึงนิ่ง ข้าพเจ้า
ทรงความนี้ไว้ ด้วยอย่างนี้ ฯ
				ปัพพาชนียกรรม ที่ ๓ จบ
					____________
				ปฏิสารณียกรรม ที่ ๔
					เรื่องพระสุธรรม
	[๑๒๙] ก็โดยสมัยนั้นแล ท่านพระสุธรรมเป็นเจ้าอาวาส เป็นช่างก่อสร้าง รับภัตร
ประจำของจิตตะคหบดี ในเมืองมัจฉิกาสณฑ์ ในคราวที่จิตตะคหบดีประสงค์จะนิมนต์สงฆ์ คณะ
หรือบุคคล จะไม่บอกท่านพระสุธรรมก่อน  นิมนต์สงฆ์ คณะ หรือบุคคล ไม่เคยมี
	สมัยต่อมา พระเถระหลายรูปด้วยกัน คือ ท่านพระสารีบุตร ท่านพระมหาโมคคัลลานะ
ท่านพระมหากัจจานะ ท่านพระมหาโกฏฐิกะ ท่านพระมหากัปปินะ ท่านพระมหาจุนทะ ท่านพระ
อนุรุทธะ ท่านพระเรวตะ ท่านพระ  อุบาลี ท่านพระอานนท์ และท่านพระราหุล ได้เที่ยวจาริกไป
ในแคว้นกาสี  เดินทางไปถึงเมืองมัจฉิกาสณฑ์ ฯ
					จิตตะคหบดีต้อนรับพระอาคันตุกะ
	[๑๓๐] จิตตะคหบดีได้ทราบข่าวแน่ถนัดว่า พระเถระหลายรูปมาถึงเมืองมัจฉิกาสณฑ์แล้ว
โดยลำดับ จึงเข้าไปในสำนักของพระเถระ ครั้นแล้วจึงอภิวาท  พระเถระทั้งหลายแล้วนั่ง ณ ที่ควร
ส่วนข้างหนึ่ง ท่านพระสารีบุตรได้ชี้แจงให้  จิตตะคหบดีผู้นั่งเรียบร้อยแล้ว ให้เห็นแจ้ง สมาทาน
อาจหาญ ร่าเริง ด้วย  ธรรมีกถา ครั้นจิตตะคหบดีอันท่านพระสารีบุตรชี้แจง ให้เห็นแจ้ง สมาทาน
อาจหาญ ร่าเริง ด้วยธรรมีกถาแล้ว ได้กล่าวคำอาราธนานี้แก่พระเถระทั้งหลาย  ว่า ขอพระเถระ
ทั้งหลายจงกรุณารับอาคันตุกะภัตรของข้าพเจ้า เพื่อเจริญบุญกุศล  และปีติปราโมทย์ในวันพรุ่งนี้ด้วย
เถิด เจ้าข้า พระเถระทั้งนั้นรับอาราธนาด้วยอาการ  ดุษณีภาพ ฯ