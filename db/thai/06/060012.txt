	๕. แม้ได้รับสมมติไว้แล้ว ก็ไม่พึงสั่งสอนภิกษุณี
	๖. ถูกสงฆ์ลงตัชชนียกรรมเพราะอาบัติใด ไม่พึงต้องอาบัตินั้น
	๗. ไม่พึงต้องอาบัติอื่นอันเช่นกัน
	๘. ไม่พึงต้องอาบัติอันเลวทรามกว่านั้น
	๙. ไม่พึงติกรรม
	๑๐. ไม่พึงติภิกษุทั้งหลายผู้ทำกรรม
	๑๑. ไม่พึงห้ามอุโบสถแก่ปกตัตตะภิกษุ
	๑๒. ไม่พึงห้ามปวารณาแก่ปกตัตตะภิกษุ
	๑๓. ไม่พึงทำการไต่สวน
	๑๔. ไม่พึงเริ่มอนุวาทาธิกรณ์
	๑๕. ไม่พึงยังภิกษุอื่นให้ทำโอกาส
	๑๖. ไม่พึงโจทภิกษุอื่น
	๑๗. ไม่พึงให้ภิกษุอื่นให้การ
	๑๘. ไม่พึงช่วยภิกษุต่อภิกษุให้สู้อธิกรณ์กัน ฯ
					วัตร ๑๘ ข้อ ในตัชชนียกรรม จบ
					วัตรที่ควรระงับและไม่ควรระงับ
	[๓๕] ครั้งนั้น สงฆ์ได้ลงตัชชนียกรรมแก่ภิกษุพวกพระปัณฑุกะและ  พระโลหิตกะแล้ว
พวกนั้นถูกสงฆ์ลงตัชชนียกรรมแล้ว ประพฤติโดยชอบ  หายเย่อหยิ่ง ประพฤติแก้ตัวได้ เข้าไปหา
ภิกษุทั้งหลายแล้วกล่าวอย่างนี้ว่า  อาวุโสทั้งหลาย พวกผมถูกสงฆ์ลงตัชชนียกรรมแล้ว ได้ประพฤติ
โดยชอบ  หายเย่อหยิ่ง ประพฤติแก้ตัวได้ พวกผมจะพึงปฏิบัติอย่างไรต่อไป ภิกษุทั้งหลาย
กราบทูลเรื่องนั้นแด่พระผู้มีพระภาค
	พระผู้มีพระภาคตรัสว่า ดูกรภิกษุทั้งหลาย ถ้าเช่นนั้น สงฆ์จงระงับ  ตัชชนียกรรมแก่ภิกษุ
พวกปัณฑุกะและโลหิตกะ ฯ
				วัตรที่ไม่ควรระงับ ๑๘ ข้อ ๓ หมวด
					หมวดที่ ๑
	[๓๖] ดูกรภิกษุทั้งหลาย สงฆ์ไม่พึงระงับตัชชนียกรรมแก่ภิกษุผู้  ประกอบด้วยองค์ ๕ คือ