นึกว่า ภัตตาหารคงจะยังไม่เสร็จเป็นแน่  เขาจึงให้เรานั่งพักที่ซุ้มประตูก่อน ขณะนั้น หญิงคนรับ
ใช้ ได้นำอาหารปลายข้าว  ซึ่งมีน้ำผักดองเป็นกับเข้าไปถวาย พลางกล่าวว่า นิมนต์ฉันเถิดเจ้าค่ะ
	ภิ. น้องหญิง พวกฉันเป็นพระรับนิตยภัต จ้ะ
	ญ. ดิฉันทราบว่าพระคุณเจ้าเป็นพระรับนิตยภัต เจ้าค่ะ แต่เมื่อวานนี้เอง  ท่านคหบดีได้สั่ง
ดิฉันไว้ว่า แม่สาวใช้ เจ้าจงจัดอาสนะไว้ที่ซุ้มประตู แล้วอังคาส  ภิกษุผู้จะมาฉันภัตตาหารในวัน
พรุ่งนี้ด้วยปลายข้าวมีน้ำผักดองเป็นกับ นิมนต์ฉัน  เถิด เจ้าค่ะ
	พระเมตติยะและพระภุมมชกะพูดกันว่า คุณ เมื่อวานนี้เอง ท่านคหบดี  ไปสู่อารามที่สำนัก
พระทัพพมัลลบุตร พวกเราคงถูกพระทัพพมัลลบุตรยุยงใน  สำนักคหบดีเป็นแน่ เพราะความเสียใจ
นั้นแล ภิกษุทั้งสองรูปนั้นฉันไม่อิ่ม ครั้น  เวลาหลังอาหารกลับจากบิณฑบาตไปสู่อาราม เก็บบาตร
จีวรแล้ว นั่งรัดเข่าด้วย  ผ้าสังฆาฏิอยู่ภายนอกซุ้มประตูอาราม นิ่งอั้น เก้อเขิน คอตก ก้มหน้า
ซบเซา  ไม่พูดจา ฯ
				ภิกษุณีเมตติยาไปเยี่ยม
	คราวนั้น ภิกษุณีเมตติยาเข้าไปหาพระเมตติยะและพระภุมมชกะ แล้ว  ได้กล่าวว่า ดิฉัน
ไหว้ เจ้าค่ะ เมื่อนางกล่าวอย่างนั้นแล้ว ภิกษุทั้งสองรูปก็มิได้  ทักทายปราศรัย แม้ครั้งที่สอง ... แม้
ครั้งที่สาม นางก็ได้กล่าวว่าดิฉันไหว้ เจ้าค่ะ  แม้ครั้งที่สาม ภิกษุทั้งสองรูป ก็มิได้ทักทายปราศรัย
	ภิกษุณีเมตติยาถามว่า ดิฉันผิดต่อพระคุณเจ้าอย่างไร ทำไมพระคุณเจ้า  จึงไม่ทักทายปราศรัย
กับดิฉัน
	ภิกษุทั้งสองตอบว่า ก็จริงอย่างนั้นแหละ น้องหญิง พวกเราถูกพระ  ทัพพมัลลบุตรเบียด
เบียนอยู่ เธอยังเพิกเฉยได้
	เม. ดิฉันจะช่วยเหลืออย่างไร เจ้าค่ะ
	ภิ. น้องหญิง ถ้าเธอเต็มใจช่วย วันนี้พระผู้มีพระภาคต้องให้พระทัพพมัลลบุตรสึก
	เม. ดิฉันจะทำอย่างไร ดิฉันสามารถจะช่วยเหลือได้ด้วยวิธีไหน
	ภิ. มาเถิดน้องหญิง เธอจงเข้าไปเฝ้าพระผู้มีพระภาค กราบทูลอย่างนี้ว่า กรรมนี้ไม่
แนบเนียน ไม่สมควร ทิศที่ไม่มีภัย ไม่มีจัญไร ไม่มีอันตราย บัดนี้  กลับมามีภัย มีจัญไร มี
อันตราย ณ สถานที่ไม่มีลม บัดนี้กลับมามีลมแรงขึ้น  หม่อมฉันถูกพระคุณเจ้าทัพพมัลลบุตรประทุษ
ร้าย คล้ายน้ำถูกไฟเผา พระพุทธเจ้าข้า