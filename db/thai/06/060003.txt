				ทรงแสดงโทษและคุณแล้วให้ทำตัชชนียกรรม
	[๓] ครั้นพระผู้มีพระภาค ทรงติเตียนภิกษุพวกพระปัณฑุกะและพระโลหิตกะ โดยอเนก
ปริยายแล้ว จึงตรัสโทษแห่งความเป็นคนเลี้ยงยาก ความ  เป็นคนบำรุงยาก ความเป็นคนมักมาก
ความเป็นคนไม่สันโดษ ความคลุกคลี  ความเกียจคร้าน ตรัสคุณแห่งความเป็นคนเลี้ยงง่าย ความ
เป็นคนบำรุงง่าย  ความมักน้อย ความสันโดษ ความขัดเกลา ความกำจัด อาการที่น่าเลื่อมใส
การไม่สะสม การปรารภความเพียร โดยอเนกปริยาย แล้วทรงทำธรรมีกถา  ที่สมควรแก่เรื่องนั้น
ที่เหมาะสมแก่เรื่องนั้น แก่ภิกษุทั้งหลาย แล้วรับสั่งกะ  ภิกษุทั้งหลายว่า ดูกรภิกษุทั้งหลาย เพราะ
เหตุนั้นแล สงฆ์จงทำตัชชนียกรรมแก่  ภิกษุพวกปัณฑุกะและโลหิตกะ
					วิธีทำตัชชนียกรรม
	ดูกรภิกษุทั้งหลาย ก็แลวิธีทำตัชชนียกรรม พึงทำอย่างนี้ คือ ชั้นต้น  พึงโจทภิกษุพวก
พระปัณฑุกะและโลหิตกะ ครั้นแล้ว พึงให้พวกเธอให้การ แล้ว  พึงปรับอาบัติ ครั้นแล้ว
ภิกษุผู้ฉลาด ผู้สามารถ พึงประกาศให้สงฆ์ทราบ ด้วย  ญัตติจตุตถกรรมวาจา ว่าดังนี้:-
					กรรมวาจาทำตัชชนียกรรม
	ท่านเจ้าข้า ขอสงฆ์จงฟังข้าพเจ้า ภิกษุพวกพระปัณฑุกะและ  พระโลหิตกะนี้ เป็นผู้ก่อ
ความบาดหมาง ก่อการทะเลาะ ก่อการ  วิวาท ก่อความอื้อฉาว ก่ออธิกรณ์ในสงฆ์ ด้วยตนเอง
ได้เข้าไปหา  ภิกษุพวกอื่นที่ร่วมก่อความบาดหมาง ก่อการทะเลาะ ก่อการวิวาท  ก่อความอื้อฉาว
ก่ออธิกรณ์ในสงฆ์ด้วยกัน แล้วกล่าวอย่างนี้ว่า ท่าน  ทั้งหลาย ผู้นั้นอย่าได้ชนะพวกท่าน พวก
ท่านจงโต้ตอบถ้อยคำให้  แข็งแรง เพราะพวกท่านเป็นผู้ฉลาด เฉียบแหลม คงแก่เรียน
และ  สามารถกว่าเขา อย่ากลัวเขาเลย แม้พวกผมก็จักเป็นฝักฝ่ายของพวก  ท่าน โดยวิธีนั้น
ความบาดหมางที่ยังไม่เกิดย่อมเกิดขึ้น และที่เกิด  ขึ้นแล้วย่อมเป็นไปเพื่อความเพิ่มพูน แผ่
กว้างออกไป ถ้าความพร้อม  พรั่งของสงฆ์ถึงที่แล้ว สงฆ์พึงทำตัชชนียกรรมแก่ภิกษุพวกพระ
ปัณฑุกะ  และพระโลหิตกะ นี่เป็นญัตติ
	ท่านเจ้าข้า ขอสงฆ์จงฟังข้าพเจ้า ภิกษุพวกพระปัณฑุกะและ  พระโลหิตกะนี้ เป็นผู้ก่อ
ความบาดหมาง ... ก่ออธิกรณ์ในสงฆ์ ด้วย  ตนเองได้เข้าไปหาภิกษุพวกอื่นที่ร่วมก่อความ
บาดหมาง ... ก่ออธิกรณ์  ในสงฆ์ด้วยกัน แล้วกล่าวอย่างนี้ว่า ท่านทั้งหลาย ผู้นั้นอย่าได้ชนะ
พวกท่าน พวกท่านจงโต้ตอบถ้อยคำให้แข็งแรง เพราะพวกท่านเป็น  ผู้ฉลาด เฉียบแหลม