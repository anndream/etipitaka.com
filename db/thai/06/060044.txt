					หมวดที่ ๗
	[๑๑๑] ดูกรภิกษุทั้งหลาย ภิกษุประกอบด้วยองค์ ๓ แม้อื่นอีก เมื่อสงฆ์จำนงจะพึงลง
ปัพพาชนียกรรมก็ได้ คือ ประกอบมิจฉาชีพทางกาย ๑ ประกอบ  มิจฉาชีพทางวาจา ๑ ประกอบ
มิจฉาชีพทางกายและวาจา ๑
	ดูกรภิกษุทั้งหลาย ภิกษุประกอบด้วยองค์ ๓ นี้แล เมื่อสงฆ์จำนงจะพึง  ลงปัพพาชนียกรรม
ก็ได้ ฯ
					หมวดที่ ๘
	[๑๑๒] ดูกรภิกษุทั้งหลาย เมื่อสงฆ์จำนงจะพึงลงปัพพาชนียกรรมแก่  ภิกษุ ๓ รูป คือ
รูปหนึ่งเป็นผู้ก่อความบาดหมาง ก่อการทะเลาะ ก่อการวิวาท  ก่อความอื้อฉาว ก่ออธิกรณ์ในสงฆ์ ๑
รูปหนึ่งเป็นพาล ไม่ฉลาด มีวิบัติมาก  มีมรรยาทไม่สมควร ๑ รูปหนึ่งอยู่คลุกคลีกับคฤหัสถ์
ด้วยการคลุกคลีอันไม่  สมควร ๑
	ดูกรภิกษุทั้งหลาย ภิกษุ ๓ รูปนี้แล เมื่อสงฆ์จำนงจะพึงลง  ปัพพาชนียกรรมก็ได้ ฯ
					หมวดที่ ๙
	[๑๑๓] ดูกรภิกษุทั้งหลาย เมื่อสงฆ์จำนงจะพึงลงปัพพาชนียกรรมแก่  ภิกษุ ๓ รูป แม้อื่น
อีกก็ได้ คือ รูปหนึ่งเป็นผู้มีศีลวิบัติ ในอธิศีล ๑ รูปหนึ่งเป็น  ผู้มีอาจารวิบัติ ในอัธยาจาร ๑
รูปหนึ่งเป็นผู้มีทิฐิวิบัติ ในอติทิฐิ ๑
	ดูกรภิกษุทั้งหลาย ภิกษุ ๓ รูปนี้แล เมื่อสงฆ์จำนงจะพึงลงปัพพาชนียกรรมก็ได้ ฯ
					หมวดที่ ๑๐
	[๑๑๔] ดูกรภิกษุทั้งหลาย เมื่อสงฆ์จำนงจะพึงลงปัพพาชนียกรรมแก่  ภิกษุ ๓ รูป แม้อื่น
อีกก็ได้ คือ รูปหนึ่งกล่าวติเตียนพระพุทธเจ้า ๑ รูปหนึ่งกล่าว  ติเตียนพระธรรม ๑ รูปหนึ่งกล่าว
ติเตียนพระสงฆ์ ๑
	ดูกรภิกษุทั้งหลาย ภิกษุ ๓ รูปนี้แล เมื่อสงฆ์จำนงจะพึงลงปัพพาชนีย  กรรมก็ได้ ฯ
					หมวดที่ ๑๑
	[๑๑๕] ดูกรภิกษุทั้งหลาย เมื่อสงฆ์จำนงจะพึงลงปัพพาชนียกรรมแก่  ภิกษุ ๓ รูป แม้อื่น
อีกก็ได้ คือ รูปหนึ่งเล่นคะนองกาย ๑ รูปหนึ่งเล่นคะนองวาจา ๑ รูปหนึ่งเล่นคะนองกายและ
วาจา ๑