ประโคมบ้าง  เต้นรำกับหญิงประโคมบ้าง ฟ้อนรำกับหญิงเต้นรำบ้าง ขับร้องกับหญิงเต้นรำบ้าง
ประโคมกับหญิงเต้นรำบ้าง  เต้นรำกับหญิงเต้นรำบ้าง เล่นหมากรุกแถวละแปดตา  บ้าง เล่นหมากรุก
แถวละสิบตาบ้าง เล่นหมากเก็บบ้าง เล่นชิงนางบ้าง เล่น  หมากไหวบ้าง เล่นโยนบ่วงบ้าง เล่น
ไม้หึ่งบ้าง เล่นฟาดให้เป็นรูปต่างๆ บ้าง  เล่นสะกาบ้าง เล่นเป่าใบไม้บ้าง เล่นไถน้อยๆ บ้าง
เล่นหกคะเมนบ้าง เล่น  ไม้กังหันบ้าง เล่นตวงทรายด้วยใบไม้บ้าง เล่นรถน้อยๆ บ้าง เล่นธนู
น้อยๆ บ้าง  เล่นเขียนทายบ้าง เล่นทายใจบ้าง เล่นเลียนคนพิการบ้าง หัดขี่ช้างบ้าง หัด  ขี่ม้า
บ้าง หัดขี่รถบ้าง หัดยิงธนูบ้าง หัดเพลงอาวุธบ้าง วิ่งผลัดช้างบ้าง วิ่งผลัด  ม้าบ้าง วิ่งผลัดรถบ้าง
วิ่งขับกันบ้าง วิ่งเปี้ยวกันบ้าง ผิวปากบ้าง ปรบมือบ้าง  ปล้ำกันบ้าง ชกมวยกันบ้าง ปูลาดผ้า
สังฆาฏิ ณ กลางสถานเต้นรำ แล้วพูดกับ  หญิงฟ้อนรำอย่างนี้ว่า น้องหญิง เธอจงฟ้อนรำ ณ ที่นี้
ดังนี้บ้าง ให้การคำนับบ้าง  ประพฤติอนาจารมีอย่างต่างๆ บ้าง เมื่อก่อนชาวบ้านยังมีศรัทธาเลื่อมใส
แต่เดี๋ยวนี้  เขาไม่ศรัทธาไม่เลื่อมใสแล้ว แม้ทานประจำของสงฆ์ก่อนๆ บัดนี้ทายกทายิกา  ได้ตัดขาด
แล้ว ภิกษุมีศีลเป็นที่รักย่อมหลีกเลี่ยงไป ภิกษุเลวทรามอยู่ครอง  พระพุทธเจ้าข้า ข้าพระพุทธเจ้า
ขอประทานพระวโรกาส พระผู้มีพระภาคพึงส่ง  ภิกษุทั้งหลายไปสู่ชนบทกิฏาคีรีเถิด เพื่อวัดในชนบท
กิฏาคีรีนี้จะพึงตั้งมั่นอยู่
	ภิกษุรูปนั้นรับคำของอุบาสกนั้นแล้ว ลุกจากอาสนะหลีกไปโดยทาง  พระนครสาวัตถี ถึง
พระนครสาวัตถี พระวิหารเชตวัน อารามของอนาถบิณฑิก  คหบดี โดยลำดับ เข้าเฝ้าพระผู้มีพระ
ภาค ถวายบังคมพระผู้มีพระภาคแล้วนั่ง  ณ ที่ควรส่วนข้างหนึ่ง ฯ
					พุทธประเพณี
	[๘๖] ก็การที่พระผู้มีพระภาคพุทธเจ้าทั้งหลาย ทรงปราศรัยกับพระ  อาคันตุกะทั้งหลาย
นั่นเป็นพุทธประเพณี
					ทรงปฏิสันถาร
	ลำดับนั้นพระผู้มีพระภาคได้ตรัสถามภิกษุรูปนั้นว่า ดูกรภิกษุ ร่างกาย  ของเธอยังพอทนได้
หรือ ยังพอให้เป็นไปได้หรือ เธอเดินทางมามีความลำบาก  น้อยหรือ และเธอมาจากไหน
	ภิกษุรูปนั้นกราบทูลว่า ข้าพระพุทธเจ้ายังพอทนได้ พระพุทธเจ้าข้า  ยังพอให้เป็นไปได้
พระพุทธเจ้าข้า และข้าพระพุทธเจ้าเดินทางมา มีความ  ลำบากเล็กน้อย ข้าพระพุทธเจ้าจำพรรษาใน
แคว้นกาสีแล้ว เมื่อจะมายังพระนคร  สาวัตถี เพื่อเฝ้าพระผู้มีพระภาค ได้ผ่านชนบทกิฏาคีรี พระ
พุทธเจ้าข้า ครั้น  เวลาเช้า ข้าพระพุทธเจ้าครองอันตรวาสก ถือบาตรจีวรเข้าไปบิณฑบาตยังชนบท