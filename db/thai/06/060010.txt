					หมวดที่ ๑๑
	[๒๖] ดูกรภิกษุทั้งหลาย ตัชชนียกรรมที่ประกอบด้วยองค์ ๓ แม้อื่นอีก  เป็นกรรมเป็นธรรม
เป็นวินัย และระงับดีแล้ว คือ ให้จำเลยให้การก่อนแล้วทำ ๑  ทำโดยธรรม ๑ สงฆ์พร้อม
เพรียงกันทำ ๑
	ดูกรภิกษุทั้งหลาย ตัชชนียกรรมที่ประกอบด้วยองค์ ๓ นี้แล เป็นกรรม  เป็นธรรม เป็น
วินัย และระงับดีแล้ว ฯ
						หมวดที่ ๑๒
	[๒๗] ดูกรภิกษุทั้งหลาย ตัชชนียกรรมที่ประกอบด้วยองค์ ๓ แม้อื่นอีก  เป็นกรรมเป็น
ธรรม เป็นวินัย และระงับดีแล้ว คือ ปรับอาบัติแล้วทำ ๑ ทำโดย  ธรรม ๑ สงฆ์พร้อมเพรียงกันทำ ๑
	ดูกรภิกษุทั้งหลาย ตัชชนียกรรมที่ประกอบด้วยองค์ ๓ นี้แล เป็นกรรม  เป็นธรรม เป็นวินัย
และระงับดีแล้ว ฯ
				ลักษณะกรรมเป็นธรรม ๑๒ หมวด จบ
					ข้อที่สงฆ์จำนง ๖ หมวด
						หมวดที่ ๑
	[๒๘] ดูกรภิกษุทั้งหลาย ภิกษุประกอบด้วยองค์ ๓ เมื่อสงฆ์จำนง  จะพึงลงตัชชนียกรรม
ก็ได้ คือ เป็นผู้ก่อความบาดหมาง ก่อการทะเลาะ ก่อการ  วิวาท ก่อความอื้อฉาว ก่ออธิกรณ์ใน
สงฆ์ ๑ เป็นพาล ไม่ฉลาด มีอาบัติมาก  มีมรรยาทไม่สมควร ๑ อยู่คลุกคลีกับคฤหัสถ์ด้วยการ
คลุกคลีอันไม่สมควร ๑
	ดูกรภิกษุทั้งหลาย ภิกษุประกอบด้วยองค์ ๓ นี้แล เมื่อสงฆ์จำนง  จะพึงลงตัชชนียกรรม
ก็ได้ ฯ
								หมวดที่ ๒
	[๒๙] ดูกรภิกษุทั้งหลาย ภิกษุประกอบด้วยองค์ ๓ แม้อื่นอีก เมื่อสงฆ์  จำนง จะพึงลง
ตัชชนียกรรมก็ได้ คือ เป็นผู้มีศีลวิบัติ ในอธิศีล ๑ เป็นผู้มี  อาจารวิบัติ ในอัธยาจาร ๑ เป็นผู้มีทิฐิ
วิบัติ ในอติทิฐิ ๑
	ดูกรภิกษุทั้งหลาย ภิกษุประกอบด้วยองค์ ๓ นี้แล เมื่อสงฆ์จำนง จะพึง  ลงตัชชนียกรรม
ก็ได้ ฯ