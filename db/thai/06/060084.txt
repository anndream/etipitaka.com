	๓. ทำการไต่สวน
	๔. เริ่มอนุวาทาธิกรณ์
	๕. ยังภิกษุอื่นให้ทำโอกาส
	๖. โจทภิกษุอื่น
	๗. ให้ภิกษุอื่นให้การ
	๘. ช่วยภิกษุกับภิกษุให้สู้อธิกรณ์กัน
	ดูกรภิกษุทั้งหลาย ภิกษุประกอบด้วยองค์ ๘ นี้แล สงฆ์ไม่พึงระงับอุกเขปนียกรรม ฐาน
ไม่เห็นอาบัติ ฯ
				วัตรที่ไม่ควรระงับ ๔๓ ข้อ ๘ หมวด
				ในอุกเขปนียกรรม ฐานไม่เห็นอาบัติ จบ
				__________________
					วัตรที่ควรระงับ ๔๓ ข้อ ๘ หมวด
					หมวดที่ ๑
	[๒๑๖] ดูกรภิกษุทั้งหลาย สงฆ์พึงระงับอุกเขปนียกรรม ฐานไม่เห็นอาบัติ แก่ภิกษุ
ผู้ประกอบด้วยองค์ ๕ คือ:-
	๑. ไม่ให้อุปสมบท
	๒. ไม่ให้นิสัย
	๓. ไม่ให้สามเณรอุปัฏฐาก
	๔. ไม่รับสมมติเป็นผู้สั่งสอนภิกษุณี
	๕. แม้ได้รับสมมติแล้ว ก็ไม่สั่งสอนภิกษุณี
	ดูกรภิกษุทั้งหลาย ภิกษุประกอบด้วยองค์ ๕ นี้แล สงฆ์พึงระงับอุกเขปนียกรรม ฐานไม่
เห็นอาบัติ ฯ
					หมวดที่ ๒
	[๒๑๗] ดูกรภิกษุทั้งหลาย สงฆ์พึงระงับอุกเขปนียกรรม ฐานไม่เห็นอาบัติ แก่ภิกษุ
ผู้ประกอบด้วยองค์ ๕ แม้อื่นอีก คือ:-
	๑. สงฆ์ลงอุกเขปนียกรรม ฐานไม่เห็นอาบัติ เพราะอาบัติใด ไม่ต้องอาบัตินั้น