	๕. แม้ได้รับสมมติไว้แล้ว ก็ไม่พึงสั่งสอนภิกษุณี
	๖. สงฆ์ทำตัสสปาปิยสิกากรรมเพราะอาบัติใด ไม่พึงต้องอาบัตินั้น
	๗. ไม่พึงต้องอาบัติอื่นอันเช่นกัน
	๘. ไม่พึงต้องอาบัติอันเลวทรามกว่านั้น
	๙. ไม่พึงติกรรม
	๑๐. ไม่พึงติภิกษุทั้งหลายผู้ทำกรรม
	๑๑. ไม่พึงห้ามอุโบสถแก่ปกตัตตะภิกษุ
	๑๒. ไม่พึงห้ามปวารณาแก่ปกตัตตะภิกษุ
	๑๓. ไม่พึงทำการไต่สวน
	๑๔. ไม่พึงเริ่มอนุวาทาธิกรณ์
	๑๕. ไม่พึงให้ภิกษุอื่นทำโอกาส
	๑๖. ไม่พึงโจทภิกษุอื่น
	๑๗. ไม่พึงให้ภิกษุอื่นให้การ
	๑๘. ไม่พึงช่วยภิกษุกับภิกษุให้สู้กันในอธิกรณ์
	คราวนั้น สงฆ์ได้ทำตัสสปาปิยสิกากรรมแก่พระอุปวาฬแล้ว ฯ
					ภิกษุก่อการวุ่นวาย
	[๖๒๕] สมัยนั้นแล ภิกษุทั้งหลายเกิดความบาดหมาง เกิดความทะเลาะ  ถึงความวิวาทอยู่
ได้ประพฤติละเมิดกิจอันไม่สมควรแก่สมณะเป็นอันมาก ทั้งที่กล่าว  ด้วยวาจา และพยายามทำด้วยกาย
ครั้งนั้น พวกเธอคิดว่า พวกเราเกิดความบาดหมาง เกิดความทะเลาะ ถึงความวิวาทอยู่ ได้ประ
พฤติละเมิดกิจอันไม่ควรแก่สมณะ  เป็นอันมาก ทั้งที่กล่าวด้วยวาจาและพยายามทำด้วยกาย ถ้าพวก
เราจักปรับกัน  ด้วยอาบัติเหล่านี้ บางทีอธิกรณ์นั้น จะพึงเป็นไปเพื่อความรุนแรง เพื่อความร้ายกาจ
เพื่อความแตกกันก็ได้ พวกเราจะพึงปฏิบัติอย่างไรหนอ แล้วกราบทูล  เรื่องนั้นแด่พระผู้มีพระภาค
				พุทธานุญาตให้ระงับอธิกรณ์ด้วยติณวัตถารกะ
	พระผู้มีพระภาครับสั่งกะภิกษุทั้งหลาย ว่าดังนี้:-
	[๖๒๖] ดูกรภิกษุทั้งหลาย ก็พวกภิกษุในธรรมวินัยนี้ เกิดความบาดหมาง  เกิดความ
ทะเลาะ ถึงความวิวาทอยู่ ได้ประพฤติละเมิดกิจอันไม่ควรแก่สมณะเป็น  อันมาก ทั้งที่กล่าวด้วย