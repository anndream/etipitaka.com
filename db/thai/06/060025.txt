	๔. ไม่พึงรับสมมติเป็นผู้สั่งสอนภิกษุณี
	๕. แม้ได้รับสมมติไว้แล้ว ก็ไม่พึงสั่งสอนภิกษุณี
	๖. ถูกสงฆ์ลงนิยสกรรมเพราะอาบัติใด ไม่พึงต้องอาบัตินั้น
	๗. ไม่พึงต้องอาบัติอื่นอันเช่นกัน
	๘. ไม่พึงต้องอาบัติอันเลวทรามกว่านั้น
	๙. ไม่พึงติกรรม
	๑๐. ไม่พึงติภิกษุทั้งหลายผู้ทำกรรม
	๑๑. ไม่พึงห้ามอุโบสถแก่ปกตัตตะภิกษุ
	๑๒. ไม่พึงห้ามปวารณาแก่ปกตัตตะภิกษุ
	๑๓. ไม่พึงทำการไต่สวน
	๑๔. ไม่พึงเริ่มอนุวาทาธิกรณ์
	๑๕. ไม่พึงยังภิกษุอื่นให้ทำโอกาส
	๑๖. ไม่พึงโจทภิกษุอื่น
	๑๗. ไม่พึงให้ภิกษุอื่นให้การ
	๑๘. ไม่พึงช่วยภิกษุต่อภิกษุให้สู้อธิกรณ์กัน ฯ
					วัตร ๑๘ ข้อ ในนิยสกรรม จบ
					วัตรที่ควรระงับและไม่ควรระงับ
	[๗๖] ครั้งนั้น สงฆ์ได้ลงนิยสกรรมแก่พระเสยยสกะแล้ว คือ ให้  กลับถือนิสัยอีก
เธอถูกสงฆ์ลงนิยสกรรมแล้ว ซ่องเสพ คบหา นั่งใกล้กัลยาณมิตร  ขอให้แนะนำ ไต่ถาม ได้เป็น
พหูสูต ช่ำชอง ในคัมภีร์ ทรงธรรม ทรงวินัย  ทรงมาติกา เป็นผู้ฉลาด เฉียบแหลม มีปัญญา
เป็นลัชชี มีความรังเกียจ ใคร่ต่อ  สิกขา เธอประพฤติโดยชอบ หายเย่อหยิ่ง ประพฤติแก้ตัวได้
เข้าไปหาภิกษุ  ทั้งหลายแล้วกล่าวอย่างนี้ว่า อาวุโสทั้งหลาย ผมถูกสงฆ์ลงนิยสกรรมแล้วได้ประพฤติ
โดยชอบ หายเย่อหยิ่ง ประพฤติแก้ตัวได้ ผมจะพึงปฏิบัติอย่างไรต่อไป  ภิกษุทั้งหลายกราบทูล
เรื่องนั้นแด่พระผู้มีพระภาค ฯ
	[๗๗] พระผู้มีพระภาคตรัสว่า ดูกรภิกษุทั้งหลาย ถ้าเช่นนั้นสงฆ์จง  ระงับนิยสกรรมแก่
ภิกษุเสยยสกะ