	๓. นี้พระตถาคตเจ้าตรัสภาษิตไว้ นี้พระตถาคตเจ้าไม่ได้ตรัสภาษิตไว้
	๔. นี้พระตถาคตเจ้าทรงประพฤติมา นี้พระตถาคตเจ้าไม่ได้ทรงประพฤติมา
	๕. นี้พระตถาคตเจ้าทรงบัญญัติไว้ นี้พระตถาคตเจ้าไม่ได้ทรงบัญญัติไว้
	๖. นี้เป็นอาบัติ นี้ไม่เป็นอาบัติ
	๗. นี้เป็นอาบัติเบา นี้เป็นอาบัติหนัก
	๘. นี้เป็นอาบัติมีส่วนเหลือ นี้เป็นอาบัติหาส่วนเหลือมิได้
	๙. นี้เป็นอาบัติชั่วหยาบ นี้เป็นอาบัติไม่ชั่วหยาบ
	ความบาดหมาง ความทะเลาะ ความแก่งแย่ง ความทุ่มเถียง ความ กล่าวต่างกัน ความ
กล่าวประการอื่น การพูดเพื่อความกลัดกลุ้มใจ ความหมายมั่น  ในเรื่องนั้นอันใด นี้เรียกว่า
วิวาทาธิกรณ์ ฯ
					๒. อนุวาทาธิกรณ์
	[๖๓๔] ในอธิกรณ์ ๔ อย่างนั้น อนุวาทาธิกรณ์ เป็นไฉน ดูกรภิกษุ  ทั้งหลาย อนึ่ง
ภิกษุทั้งหลายในธรรมวินัยนี้ ย่อมโจทภิกษุด้วยศีลวิบัติ อาจารวิบัติ ทิฐิวิบัติ หรืออาชีววิบัติ การ
โจท การกล่าวหา การฟ้องร้อง การประท้วง  ความเป็นผู้คล้อยตาม การทำความอุตสาหะโจทก์
การตามเพิ่มกำลังให้ ในเรื่อง  นั้นอันใด นี้เรียกว่าอนุวาทาธิกรณ์ ฯ
					๓. อาปัตตาธิกรณ์
	[๖๓๕] ในอธิกรณ์ ๔ อย่างนั้น อาปัตตาธิกรณ์ เป็นไฉน อาบัติทั้ง  ๕ กอง ชื่ออาปัตตา
ธิกรณ์ อาบัติทั้ง ๗ กอง ชื่ออาปัตตาธิกรณ์ นี้เรียกว่า  อาปัตตาธิกรณ์ ฯ
					๔. กิจจาธิกรณ์
	[๖๓๖] ในอธิกรณ์ ๔ อย่างนั้น กิจจาธิกรณ์ เป็นไฉน ความเป็น  หน้าที่ ความเป็น
กรณีย์แห่งสงฆ์อันใด คือ อปโลกนกรรม ญัตติกรรม ญัตติทุติยกรรม ญัตติจตุตถกรรม นี้เรียกว่า
กิจจาธิกรณ์ ฯ
				อธิกรณ์ ๔ อย่าง จบ