	๘. สงฆ์ธรรมวาที ยังภิกษุอธรรมวาทีมากรูปให้ยินยอม ให้พินิจ ให้เพ่ง  ให้ใคร่ครวญ
ให้เห็น ให้เห็นตามว่า นี้ธรรม นี้วินัย นี้สัตถุศาสน์ พวกท่าน  จงถืออย่างนี้ จงชอบอย่างนี้
ถ้าอธิกรณ์นั้นระงับอย่างนี้ ชื่อว่าระงับโดยธรรม  เป็นสัมมุขาวินัย
	๙. สงฆ์ธรรมวาที ยังสงฆ์อธรรมวาทีให้ยินยอม ให้พินิจ ให้เพ่ง  ให้ใคร่ครวญ ให้เห็น
ให้เห็นตามว่า นี้ธรรม นี้วินัย นี้สัตถุศาสน์ ท่านจงถืออย่างนี้  จงชอบอย่างนี้ ถ้าอธิกรณ์นั้น
ระงับอย่างนี้ ชื่อว่าระงับโดยธรรม เป็นสัมมุขาวินัย ฯ
					ธรรมฝ่ายขาว ๙ อย่าง จบ
					__________________
				เรื่องพระทัพพมัลลบุตร
	[๕๘๙] โดยสมัยนั้น พระผู้มีพระภาคพุทธเจ้าประทับอยู่ ณ พระเวฬุวันวิหาร อันเป็น
สถานที่พระราชทานเหยื่อแก่กระแต เขตพระนครราชคฤห์ ครั้งนั้นแล  ท่านพระทัพพมัลลบุตร
มีอายุ ๗ ปีนับแต่เกิด ได้ทำให้แจ้งซึ่งพระอรหัต คุณสมบัติ  อย่างใดอย่างหนึ่ง ซึ่งสาวกจะพึง
บรรลุ ท่านได้บรรลุแล้วโดยลำดับทั้งหมด อนึ่ง  ท่านไม่มีกรณียกิจอะไรที่ยิ่งขึ้นไป หรือกรณียกิจ
ที่ทำเสร็จแล้ว ก็ไม่ต้องกลับ  สั่งสมอีก ฯ
	[๕๙๐] ครั้งนั้น ท่านพระทัพพมัลลบุตรหลีกเร้นอยู่ในที่สงัด ได้เกิดความ  ปริวิตกแห่งใจ
อย่างนี้ว่า เราแลมีอายุ ๗ ปีนับแต่เกิด ได้ทำให้แจ้งซึ่งพระอรหัต  คุณสมบัติอย่างใดอย่างหนึ่งซึ่ง
สาวก จะพึงบรรลุ เราได้บรรลุแล้วโดยลำดับทุกอย่าง  อนึ่งเล่า เราไม่มีกรณียกิจอะไรที่ยิ่งขึ้นไป
หรือกรณียกิจที่เราทำเสร็จแล้ว ก็ไม่  ต้องกลับมาสั่งสมอีก เราควรทำความช่วยเหลือแก่สงฆ์อย่างไร
หนอ ลำดับนั้น ท่านพระทัพพมัลลบุตรได้คิดว่า มิฉะนั้น เราควรแต่งตั้งเสนาสนะ และแจก-
อาหารแก่สงฆ์ ฯ
	[๕๙๑] ครั้นท่านพระทัพพมัลลบุตรออกจากที่เร้นในเวลาเย็น แล้วเข้าไปเฝ้าพระผู้มีพระ
ภาคถึงพุทธสำนัก ถวายบังคมนั่ง ณ ที่ควรส่วนข้างหนึ่ง แล้วได้  กราบทูลว่า พระพุทธเจ้าข้า
ข้าพระพุทธเจ้า หลีกเร้นอยู่ในที่สงัด ณ ตำบลนี้  ได้เกิดความวิตกแห่งใจอย่างนี้ว่า ข้าพระพุทธเจ้า
แล มีอายุ ๗ ปีนับแต่เกิด ได้  ทำให้แจ้งซึ่งพระอรหัต คุณสมบัติอย่างใดอย่างหนึ่งซึ่งสาวกจะ
บรรลุ ข้าพระพุทธเจ้า  ก็ได้บรรลุแล้วโดยลำดับทุกอย่าง อนึ่งเล่า ข้าพระพุทธเจ้าไม่มีกรณียกิจอะไร
ที่ยิ่ง  ขึ้นไป หรือกรณียกิจที่ข้าพระพุทธเจ้าทำเสร็จแล้ว ก็ไม่ต้องกลับสั่งสมอีก ข้าพระพุทธเจ้าควร