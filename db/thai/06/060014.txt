					วัตรที่ควรระงับ ๑๘ ข้อ ๓ หมวด
					หมวดที่ ๑
	[๓๙] ดูกรภิกษุทั้งหลาย สงฆ์พึงระงับตัชชนียกรรมแก่ภิกษุผู้ประกอบ  ด้วยองค์ ๕ คือ
	๑. ไม่ให้อุปสมบท
	๒. ไม่ให้นิสัย
	๓. ไม่ให้สามเณรอุปัฏฐาก
	๔. ไม่รับสมมติเป็นผู้สั่งสอนภิกษุณี
	๕. แม้ได้รับสมมติแล้ว ก็ไม่สั่งสอนภิกษุณี
	ดูกรภิกษุทั้งหลาย ภิกษุประกอบด้วยองค์ ๕ นี้แล้ว สงฆ์พึงระงับ  ตัชชนียกรรม ฯ
					หมวดที่ ๒
	[๔๐] ดูกรภิกษุทั้งหลาย สงฆ์พึงระงับตัชชนียกรรมแก่ภิกษุผู้ประกอบ  ด้วยองค์ ๕ แม้อื่น
อีก คือ
	๑. ถูกสงฆ์ลงตัชชนียกรรมเพราะอาบัติใด ไม่ต้องอาบัตินั้น
	๒. ไม่ต้องอาบัติอื่นอันเช่นกัน
	๓. ไม่ต้องอาบัติอันเลวทรามกว่านั้น
	๔. ไม่ติกรรม
	๕. ไม่ติภิกษุทั้งหลายผู้ทำกรรม
	ดูกรภิกษุทั้งหลาย ภิกษุประกอบด้วยองค์ ๕ นี้แล สงฆ์พึงระงับ  ตัชชนียกรรม ฯ
					หมวดที่ ๓
	[๔๑] ดูกรภิกษุทั้งหลาย สงฆ์พึงระงับตัชชนียกรรมแก่ภิกษุผู้ประกอบ  ด้วยองค์ ๘ คือ
	๑. ไม่ห้ามอุโบสถแก่ปกตัตตะภิกษุ
	๒. ไม่ห้ามปวารณาแก่ปกตัตตะภิกษุ
	๓. ไม่ทำการไต่สวน
	๔. ไม่เริ่มอนุวาทาธิกรณ์
	๕. ไม่ยังภิกษุอื่นให้ทำโอกาส
	๖. ไม่โจทภิกษุอื่น