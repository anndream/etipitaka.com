				คำขอระงับอุกเขปนียกรรม ฐานไม่เห็นอาบัติ
	ท่านเจ้าข้า ข้าพเจ้าถูกสงฆ์ลงอุกเขปนียกรรม ฐานไม่เห็นอาบัติแล้ว  ประพฤติโดยชอบ
หายเย่อหยิ่ง ประพฤติแก้ตัวได้ ข้าพเจ้าขอระงับอุกเขปนียกรรม  ฐานไม่เห็นอาบัติ
	พึงขอแม้ครั้งที่สอง พึงขอแม้ครั้งที่สาม
	ภิกษุผู้ฉลาด ผู้สามารถ พึงประกาศให้สงฆ์ทราบด้วยญัตติจตุตถกรรม  วาจา ว่าดังนี้:-
				กรรมวาจาระงับอุกเขปนียกรรม ฐานไม่เห็นอาบัติ
	ท่านเจ้าข้า ขอสงฆ์จงฟังข้าพเจ้า พระฉันนะนี้ถูกสงฆ์ลง  อุกเขปนียกรรม ฐานไม่เห็น
อาบัติแล้ว ประพฤติโดยชอบ หายเย่อหยิ่ง  ประพฤติแก้ตัวได้ บัดนี้ ขอระงับอุกเขปนียกรรม
ฐานไม่เห็นอาบัติ  ถ้าความพร้อมพรั่งของสงฆ์ถึงที่แล้ว สงฆ์พึงระงับอุกเขปนียกรรม ฐาน
ไม่เห็นอาบัติ แก่พระฉันนะ นี้เป็นญัตติ
	ท่านเจ้าข้า ขอสงฆ์จงฟังข้าพเจ้า พระฉันนะนี้ถูกสงฆ์ลง  อุกเขปนียกรรม ฐานไม่เห็น
อาบัติแล้ว ประพฤติโดยชอบ หายเย่อหยิ่ง  ประพฤติแก้ตัวได้ บัดนี้ ขอระงับอุกเขปนียกรรม
ฐานไม่เห็นอาบัติ  สงฆ์ระงับอุกเขปนียกรรม ฐานไม่เห็นอาบัติ แก่พระฉันนะ การระงับ
อุกเขปนียกรรม ฐานไม่เห็นอาบัติ แก่พระฉันนะ ชอบแก่ท่านผู้ใด  ท่านผู้นั้นพึงเป็นผู้นิ่ง
ไม่ชอบแก่ท่านผู้ใด ท่านผู้นั้นพึงพูด
	ข้าพเจ้ากล่าวความนี้แม้ครั้งที่สอง ...
	ข้าพเจ้ากล่าวความนี้แม้ครั้งที่สาม ท่านเจ้าข้า ขอสงฆ์จง  ฟังข้าพเจ้า พระฉันนะนี้ถูก
สงฆ์ลงอุกเขปนียกรรม ฐานไม่เห็นอาบัติแล้ว ประพฤติโดยชอบ หายเย่อหยิ่ง ประพฤติ
แล้วแก้ตัวได้ บัดนี้  ขอระงับอุกเขปนียกรรม ฐานไม่เห็นอาบัติ สงฆ์ระงับอุกเขปนียกรรมฐาน
ไม่เห็นอาบัติ แก่พระฉันนะ ชอบแก่ท่านผู้ใด ท่านผู้นั้นพึงเป็น  ผู้นิ่ง ไม่ชอบแก่ท่านผู้ใด
ท่านผู้นั้นพึงพูด
	อุกเขปนียกรรม ฐานไม่เห็นอาบัติอันสงฆ์ระงับแล้วแก่พระฉันนะ ชอบแก่สงฆ์
เหตุนั้นจึงนิ่ง ข้าพเจ้าทรงความนี้ไว้ด้วยอย่างนี้ ฯ
				อุกเขปนียกรรม ฐานไม่เห็นอาบัติที่ ๕ จบ