	๗. ไม่ให้ภิกษุอื่นให้การ
	๘. ไม่ช่วยภิกษุต่อภิกษุให้สู้อธิกรณ์กัน
	ดูกรภิกษุทั้งหลาย ภิกษุประกอบด้วยองค์ ๘ นี้แล สงฆ์พึงระงับ  ตัชชนียกรรม ฯ
				วัตรที่ควรระงับ ๑๘ ข้อ ๓ หมวด จบ
				วิธีระงับตัชชนียกรรม
	[๔๒] ดูกรภิกษุทั้งหลาย ก็แลสงฆ์พึงระงับตัชชนียกรรมอย่างนี้ คือ  ภิกษุพวกพระ
ปัณฑุกะและโลหิตกะนั้น พึงเข้าไปหาสงฆ์ห่มผ้าอุตราสงค์เฉวียงบ่า  ไหว้เท้าภิกษุทั้งหลายผู้แก่
พรรษากว่านั่งกระหย่งประคองอัญชลี กล่าวคำขอระงับ  กรรมนั้นอย่างนี้ว่าดังนี้
				คำขอระงับตัชชนียกรรม
	ท่านเจ้าข้า ข้าพเจ้าทั้งหลาย ถูกสงฆ์ลงตัชชนียกรรมแล้วได้ประพฤติ  โดยชอบ หายเย่อ
หยิ่ง ประพฤติแก้ตัวได้ ข้าพเจ้าทั้งหลายขอระงับตัชชนียกรรม
	พึงขอแม้ครั้งที่สอง พึงขอแม้ครั้งที่สาม
	ภิกษุผู้ฉลาด ผู้สามารถ พึงประกาศให้สงฆ์ทราบด้วยญัตติจตุตถกรรม  วาจา ว่าดังนี้:-
					กรรมวาจาระงับตัชชนียกรรม
	ท่านเจ้าข้า ขอสงฆ์จงฟังข้าพเจ้า ภิกษุพวกพระปัณฑุกะ  และพระโลหิตกะนี้ ถูกสงฆ์
ลงตัชชนียกรรมแล้ว ประพฤติโดยชอบ  หายเย่อหยิ่ง ประพฤติแก้ตัวได้ บัดนี้ขอระงับ
ตัชชนียกรรม ถ้า  ความพร้อมพรั่งของสงฆ์ถึงที่แล้ว สงฆ์พึงระงับตัชชนียกรรม แก่ภิกษุ
พวกพระปัณฑุกะและพระโลหิตกะ นี้เป็นญัตติ
	ท่านเจ้าข้า ขอสงฆ์จงฟังข้าพเจ้า ภิกษุพวกพระปัณฑุกะ  และพระโลหิตกะนี้ ถูกสงฆ์
ลงตัชชนียกรรมแล้ว ประพฤติโดยชอบ  หายเย่อหยิ่ง ประพฤติแก้ตัวได้ บัดนี้ขอระงับ
ตัชชนียกรรม  สงฆ์ระงับตัชชนียกรรมแก่ภิกษุพวกพระปัณฑุกะและพระโลหิตกะ  การระงับ
ตัชชนียกรรมแก่ภิกษุพวกพระปัณฑุกะและพระโลหิตกะ  ชอบแก่ท่านผู้ใด ท่านผู้นั้นพึง
เป็นผู้นิ่ง ไม่ชอบแก่ท่านผู้ใด ท่านผู้นั้นพึงพูด
	ข้าพเจ้ากล่าวความนี้แม้ครั้งที่สอง ท่านเจ้าข้า ขอสงฆ์จง  ฟังข้าพเจ้า ... การระงับ
ตัชชนียกรรมแก่ภิกษุพวกพระปัณฑุกะและ  พระโลหิตกะ ชอบแก่ท่านผู้ใด ท่านผู้นั้นพึงเป็น
ผู้นิ่ง ไม่ชอบแก่  ท่านผู้ใด ท่านผู้นั้นพึงพูด