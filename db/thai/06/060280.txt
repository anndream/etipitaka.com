ระลึกอาบัตินั้นไม่ได้ ผมหลง ได้ทำสิ่งนี้แล้ว ภิกษุทั้งหลายผู้อันเธอกล่าว  อยู่แม้อย่างนั้น ก็ยัง
โจทเธออยู่ตามเดิมว่า ท่านต้องอาบัติแล้ว จงระลึก  อาบัติเห็นปานนี้ เธอหายวิกลจริตแล้ว
ขออมูฬหวินัยกะสงฆ์ สงฆ์ให้  อมูฬหวินัยแก่คัคคะภิกษุผู้หายวิกลจริตแล้ว การให้อมูฬหวินัย
แก่คัคคะ  ภิกษุผู้หายวิกลจริตแล้ว ชอบแก่ท่านผู้ใด ท่านผู้นั้นพึงเป็นผู้นิ่ง ไม่ชอบ  แก่ท่านผู้ใด
ท่านผู้นั้นพึงพูด
	ข้าพเจ้ากล่าวความนี้ แม้ครั้งที่สอง ...
	ข้าพเจ้ากล่าวความนี้ แม้ครั้งที่สาม ...
	อมูฬหวินัย อันสงฆ์ให้แล้วแก่คัคคะภิกษุ ผู้หายวิกลจริตแล้ว  ชอบแก่สงฆ์ เหตุนั้น
จึงนิ่ง ข้าพเจ้าทรงความนี้ไว้ ด้วยอย่างนี้ ฯ
				ให้อมูฬหวินัยไม่เป็นธรรม ๓ หมวด
	[๖๐๒] ดูกรภิกษุทั้งหลาย การให้อมูฬหวินัย ไม่เป็นธรรม ๓ หมวด  เป็นธรรม ๓ หมวด
นี้ การให้อมูฬหวินัย ไม่เป็นธรรม ๓ หมวด เป็นไฉน
					หมวดที่ ๑
	ดูกรภิกษุทั้งหลาย ก็ภิกษุในธรรมวินัยนี้ ต้องอาบัติ สงฆ์หรือภิกษุ ๒-๓ รูป  หรือภิกษุ
รูปเดียว โจทเธอว่า ท่านต้องอาบัติแล้ว จงระลึกอาบัติเห็นปานนี้ เธอกำลัง  ระลึก กล่าวอย่างนี้
ว่า คุณ ผมต้องอาบัติแล้ว แต่ระลึกอาบัติเห็นปานนี้ไม่ได้ สงฆ์ให้  อมูฬหวินัยแก่เธอ การให้
อมูฬหวินัยไม่เป็นธรรม ฯ
					หมวดที่ ๒
	[๖๐๓] ดูกรภิกษุทั้งหลาย อนึ่ง ภิกษุในธรรมวินัยนี้ต้องอาบัติ สงฆ์หรือ  ภิกษุ ๒-๓ รูป
หรือภิกษุรูปเดียวโจทเธอว่า ท่านต้องอาบัติแล้ว จงระลึกอาบัติเห็น  ปานนี้ เธอระลึกได้จึงกล่าวอย่าง
นี้ว่า คุณ ผมระลึกได้เหมือนความฝัน สงฆ์ให้  อมูฬหวินัยแก่เธอ การให้อมูฬหวินัยไม่เป็นธรรม ฯ
					หมวดที่ ๓
	[๖๐๔] ดูกรภิกษุทั้งหลาย ก็ภิกษุในธรรมวินัยต้องอาบัติ สงฆ์หรือภิกษุ  ๒-๓ รูป
หรือภิกษุรูปเดียว โจทเธอว่า ท่านต้องอาบัติแล้ว จงระลึกอาบัติเห็นปานนี้  เธอหายวิกลจริตแล้ว