ดื่มน้ำในขันใบเดียวกันบ้าง นั่งบน  อาสนะอันเดียวกันบ้าง นอนบนเตียงอันเดียวกันบ้าง นอน
ร่วมเครื่องลาดอันเดียว  กันบ้าง นอนคลุมผ้าห่มผืนเดียวกันบ้าง นอนร่วมเครื่องลาดและคลุมผ้าห่ม
ร่วม  กันบ้าง กับกุลสตรี กุลธิดา กุมารีแห่งตระกูล สะใภ้แห่งตระกูล กุลทาสี  ฉันอาหารในเวลา
วิกาลบ้าง ดื่มน้ำเมาบ้าง ทัดทรงดอกไม้ของหอมและเครื่องลูบไล้  บ้าง ฟ้อนรำบ้าง ขับร้องบ้าง
ประโคมบ้าง เต้นรำบ้าง ฟ้อนรำกับหญิงฟ้อนรำบ้าง  ขับร้องกับหญิงฟ้อนรำบ้าง ประโคมกับหญิง
ฟ้อนรำบ้าง เต้นรำกับหญิงฟ้อนรำบ้าง  ฟ้อนรำกับหญิงขับร้องบ้าง ขับร้องกับหญิงขับร้องบ้าง
ประโคมกับหญิงขับร้องบ้าง  เต้นรำกับหญิงขับร้องบ้าง ฟ้อนรำกับหญิงประโคมบ้าง ขับร้องกับ
หญิงประโคมบ้าง  ประโคมกับหญิงประโคมบ้าง เต้นรำกับหญิงประโคมบ้าง ฟ้อนรำกับหญิงเต้นรำ
บ้าง  ขับร้องกับหญิงเต้นรำบ้าง ประโคมกับหญิงเต้นรำบ้าง  เต้นรำกับหญิงเต้นรำบ้าง  เล่นหมากรุก
แถวละแปดตาบ้าง เล่นหมากรุกแถวละสิบตาบ้าง เล่นหมากเก็บบ้าง  เล่นชิงนางบ้าง เล่นหมาก
ไหวบ้าง เล่นโยนบ่วงบ้าง เล่นไม้หึ่งบ้าง เล่นฟาดให้  เป็นรูปต่างๆ บ้าง เล่นสะกาบ้าง เล่นเป่า
ใบไม้บ้าง เล่นไถน้อยๆ บ้าง เล่น  หกคะเมนบ้าง เล่นไม้กังหันบ้าง เล่นตวงทรายด้วยใบไม้บ้าง
เล่นรถน้อยๆ บ้าง  เล่นธนูน้อยๆ บ้าง เล่นเขียนทายบ้าง เล่นทายใจบ้าง เล่นเลียนคนพิการ
บ้าง  หัดขี่ช้างบ้าง หัดขี่ม้าบ้าง หัดขี่รถบ้าง หัดยิงธนูบ้าง หัดเพลงอาวุธบ้าง วิ่ง  ผลัดช้างบ้าง
วิ่งผลัดม้าบ้าง วิ่งผลัดรถบ้าง วิ่งขับกันบ้าง วิ่งเปี้ยวกันบ้าง ผิวปากบ้าง  ปรบมือบ้าง ปล้ำกันบ้าง
ชกมวยกันบ้าง ปูลาดผ้าสังฆาฏิ ณ กลางสถานเต้นรำแล้ว  พูดกับหญิงฟ้อนรำอย่างนี้ว่า น้องหญิง
เธอจงฟ้อนรำ ณ ที่นี้ ดังนี้บ้าง ให้การ  คำนับบ้าง ประพฤติอนาจารมีอย่างต่างๆ บ้าง ฯ
					อุบาสกเล่าเรื่องให้พระฟัง
	[๘๕] ก็โดยสมัยนั้นแล ภิกษุรูปหนึ่งจำพรรษาในแคว้นกาสี เดินทาง  ไปพระนครสาวัตถี
เพื่อเฝ้าพระผู้มีพระภาค ถึงชนบทกิฏาคีรีแล้ว ครั้นเวลาเช้า  ภิกษุนั้นครองอันตรวาสก ถือบาตรจีวร
เข้าไปบิณฑบาตยังชนบทกิฏาคีรี มีอาการ  เดินไป ถอยกลับ แลเหลียว คู้แขน เหยียดแขน
น่าเลื่อมใส มีจักษุทอดลงสมบูรณ์ด้วยอิริยาบถ
	คนทั้งหลายเห็นภิกษุรูปนั้น แล้วพูดอย่างนี้ว่า ภิกษุรูปนี้เป็นใคร ดูคล้ายคน  ไม่ค่อยมี
กำลัง เหมือนคนอ่อนแอ เหมือนคนมีหน้าสยิ้ว ใครเล่าจักถวายบิณฑะ  แก่ท่านผู้เข้าไปเที่ยว
บิณฑบาตรูปนี้ ส่วนพระผู้เป็นเจ้าเหล่าพระอัสสชิ และพระ  ปุนัพพสุกะของพวกเรา เป็นผู้อ่อน
โยน พูดจาไพเราะ อ่อนหวาน ยิ้มแย้มก่อน  มักพูดว่า มาเถิด มาดีแล้ว มีหน้าไม่สยิ้ว
มีหน้าชื่นบาน มักพูดก่อน ใครๆ ก็  ต้องถวายบิณฑะแก่ท่านเล่านั้น