	๓. ไม่อยู่ในอาวาส หรือในอนาวาส มีเครื่องมุงเดียวกันกับปกตัตตะภิกษุ
	๔. เห็นปกตัตตะภิกษุแล้วลุกจากอาสนะ
	๕. ไม่รุกรานปกตัตตะภิกษุ ข้างในหรือข้างนอกวิหาร
	ดูกรภิกษุทั้งหลาย ภิกษุประกอบด้วยองค์ ๕ นี้แล สงฆ์พึงระงับอุกเขปนียกรรม ฐานไม่
เห็นอาบัติ ฯ
					หมวดที่ ๘
	[๒๒๓] ดูกรภิกษุทั้งหลาย สงฆ์พึงระงับอุกเขปนียกรรม ฐานไม่เห็นอาบัติ แก่ภิกษุ
ผู้ประกอบด้วยองค์ ๘ คือ:-
	๑. ไม่ห้ามอุโบสถแก่ปกตัตตะภิกษุ
	๒. ไม่ห้ามปวารณาแก่ปกตัตตะภิกษุ
	๓. ไม่ทำการไต่สวน
	๔. ไม่เริ่มอนุวาทาธิกรณ์
	๕. ไม่ยังภิกษุอื่นให้ทำโอกาส
	๖. ไม่โจทภิกษุอื่น
	๗. ไม่ให้ภิกษุอื่นให้การ
	๘. ไม่ช่วยภิกษุกับภิกษุให้สู้อธิกรณ์กัน
	ดูกรภิกษุทั้งหลาย ภิกษุประกอบด้วยองค์ ๘ นี้แล สงฆ์พึงระงับอุกเขปนียกรรม ฐานไม่
เห็นอาบัติ ฯ
					วัตรที่ควรระงับ ๔๓ ข้อ ๘ หมวด
				ในอุกเขปนียกรรม ฐานไม่เห็นอาบัติ จบ
					__________________
				วิธีระงับอุกเขปนียกรรม ฐานไม่เห็นอาบัติ
	[๒๒๔] ดูกรภิกษุทั้งหลาย ก็แล วิธีระงับอุกเขปนียกรรม ฐานไม่เห็นอาบัติ พึงระงับอย่างนี้
	ภิกษุฉันนะนั้นพึงเข้าไปหาสงฆ์ ห่มผ้าอุตราสงค์เฉวียงบ่า ไหว้เท้าภิกษุ  ผู้แก่กว่า นั่ง
กระหย่งประคองอัญชลี แล้วกล่าวคำขอระงับกรรมนั้นอย่างนี้  ว่าดังนี้: