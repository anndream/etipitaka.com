	๑๐. ไม่พึงติภิกษุทั้งหลายผู้ทำกรรม
	๑๑. ไม่พึงห้ามอุโบสถแก่ปกตัตตะภิกษุ
	๑๒. ไม่พึงห้ามปวารณาแก่ปกตัตตะภิกษุ
	๑๓. ไม่พึงทำการไต่สวน
	๑๔. ไม่พึงเริ่มอนุวาทาธิกรณ์
	๑๕. ไม่พึงยังภิกษุอื่นให้ทำโอกาส
	๑๖. ไม่พึงโจทภิกษุอื่น
	๑๗. ไม่พึงให้ภิกษุอื่นให้การ
	๑๘. ไม่พึงช่วยภิกษุกับภิกษุให้สู้อธิกรณ์กัน
				วัตร ๑๘ ข้อ ในปฏิสารณียกรรม จบ
					__________________
				ถูกสงฆ์ลงปฏิสารณียกรรม
	[๑๖๔] ครั้งนั้น สงฆ์ได้ลงปฏิสารณียกรรมแก่ภิกษุสุธรรม คือ ให้เธอขอขมาจิตตะ
คหบดี เธอถูกสงฆ์ลงปฏิสารณียกรรมแล้วไปเมืองมัจฉิกาสณฑ์ เป็นผู้เก้อ ไม่อาจขอขมาจิตตะ
คหบดีได้ จึงกลับมายังพระนครสาวัตถีอีก
	ภิกษุทั้งหลายถามอย่างนี้ว่า คุณสุธรรม คุณขอขมาจิตตะคหบดีแล้วหรือ
	ท่านพระสุธรรมตอบว่า ท่านทั้งหลาย ในเรื่องนี้ ผมได้ไปเมืองมัจฉิกาสณฑ์แล้ว เป็น
ผู้เก้อ ไม่อาจขอขมาจิตตะคหบดีได้
	ภิกษุเหล่านั้นกราบทูลเรื่องนั้นแด่พระผู้มีพระภาคๆ รับสั่งว่า ดูกรภิกษุ
ทั้งหลาย ถ้าเช่นนั้น สงฆ์จงให้อนุทูตแก่ภิกษุสุธรรมเพื่อขอขมาจิตตะคหบดี
					วิธีให้อนุทูต
	ดูกรภิกษุทั้งหลาย ก็แล อนุทูตพึงให้อย่างนี้ พึงขอให้ภิกษุรับก่อน ครั้นแล้ว ภิกษุผู้
ฉลาด ผู้สามารถ พึงประกาศให้สงฆ์ทราบด้วยญัตติทุติยกรรมวาจา  ว่าดังนี้:-
					ญัตติทุติยกรรมวาจา
	ท่านเจ้าข้า ขอสงฆ์จงฟังข้าพเจ้า ถ้าความพร้อมพรั่งของสงฆ์  ถึงที่แล้ว สงฆ์พึงให้
ภิกษุมีชื่อนี้เป็นอนุทูตแก่ภิกษุสุธรรมเพื่อขอขมา  จิตตะคหบดี นี้เป็นญัตติ