กถารับสั่งกะภิกษุทั้งหลายว่า ดูกรภิกษุ  ทั้งหลาย อันภิกษุผู้อยู่ปริวาส ไม่พึงยินดีการกราบไหว้ การ
ลุกรับ อัญชลีกรรม  สามีจิกรรม การนำอาสนะมาให้ การนำที่นอนมาให้ การล้างเท้า การตั้งตั่ง
รองเท้า การตั้งกระเบื้องเช็ดเท้า การรับบาตร จีวร การถูหลังให้เมื่ออาบน้ำ  ของปกตัตตะภิกษุทั้งหลาย
รูปใดยินดี ต้องอาบัติทุกกฏ
	ดูกรภิกษุทั้งหลาย เราอนุญาตการกราบไหว้ การลุกรับ อัญชลีกรรม  สามีจิกรรม การนำ
อาสนะมาให้ การนำที่นอนมาให้  การล้างเท้า การตั้งตั่งรองเท้า การตั้งกระเบื้องเช็ดเท้า การรับ
บาตร จีวร การถูหลังให้เมื่ออาบน้ำของภิกษุทั้งหลายผู้อยู่ปริวาสด้วยกัน ตามลำดับผู้แก่พรรษา
	ดูกรภิกษุทั้งหลาย เราอนุญาตกิจ ๕ อย่าง คือ อุโบสถ ปวารณา  ผ้าอาบน้ำฝน การ
สละภัตร และการรับภัตร แก่ภิกษุทั้งหลายผู้อยู่ปริวาสด้วยกัน  ตามลำดับผู้แก่พรรษา
	ดูกรภิกษุทั้งหลาย เพราะเหตุนี้แล เราจักบัญญัติวัตรแก่ภิกษุทั้งหลายผู้อยู่ปริวาส โดย
ประการที่ภิกษุผู้อยู่ปริวาส ต้องประพฤติทุกรูป ฯ
				ปาริวาสิกวัตร ๙๔ ข้อ
					หมวดที่ ๑
	[๓๒๒] ดูกรภิกษุทั้งหลาย อันภิกษุผู้อยู่ปริวาสพึงประพฤติชอบ วิธีประพฤติชอบใน
วัตรนั้น ดังต่อไปนี้:-
	อันภิกษุผู้ปริวาส ไม่พึงให้อุปสมบท
	ไม่พึงให้นิสัย
	ไม่พึงให้สามเณรอุปัฏฐาก
	ไม่พึงรับสมมติเป็นผู้สั่งสอนภิกษุณี
	แม้ได้รับสมมติแล้ว ก็ไม่พึงสั่งสอนภิกษุณี
	สงฆ์ให้ปริวาสเพื่ออาบัติใด ไม่พึงต้องอาบัตินั้น
	ไม่พึงต้องอาบัติอื่นอันเช่นกัน
	ไม่พึงต้องอาบัติอันเลวทรามกว่านั้น
	ไม่พึงติกรรม
	ไม่พึงติภิกษุทั้งหลายผู้ทำกรรม