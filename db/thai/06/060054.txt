				พระสุธรรมเข้าเฝ้าพระผู้มีพระภาค
	[๑๓๓] ครั้งนั้น ท่านพระสุธรรมเก็บเสนาสนะแล้ว ถือบาตรจีวรเดินไปทางพระนคร
สาวัตถี ถึงพระนครสาวัตถี พระเชตวันอารามของอนาถ  บิณฑิกคหบดี โดยลำดับ เข้าเฝ้าพระผู้มี
พระภาค แล้วถวายบังคม นั่ง ณ ที่ควร  ส่วนข้างหนึ่ง ครั้นแล้วกราบทูลถ้อยคำที่ตนกับคหบดี
โต้ตอบกัน ให้พระผู้มีพระภาคทรงทราบทุกประการ ฯ
					ทรงติเตียน
	[๑๓๔] พระผู้มีพระภาคพุทธเจ้าทรงติเตียนว่า ดูกรโมฆบุรุษ การกระทำของเธอนั้น
ไม่เหมาะ ไม่สม ไม่ควร มิใช่กิจของสมณะ ใช้ไม่ได้  ไม่ควรทำ จิตตะคหบดีผู้มีศรัทธาเลื่อมใส
เป็นทายก กัปปิยการก บำรุงสงฆ์  ไฉนเธอจึงได้พูดกด พูดข่ม ด้วยถ้อยคำอันเลวเล่า ดูกร
โมฆบุรุษ การกระทำ  ของเธอนั่น ไม่เป็นไปเพื่อความเลื่อมใสของชุมชนที่ยังไม่เลื่อมใส ... ครั้นแล้ว
ทรงทำธรรมีกถารับสั่งกะพระภิกษุทั้งหลายว่า ดูกรภิกษุทั้งหลาย ถ้าเช่นนั้น สงฆ์  จงทำปฏิสารณีย
กรรมแก่ภิกษุสุธรรม คือ ให้เธอขอขมาจิตตะคหบดี
				วิธีทำปฏิสารณียกรรม
	ดูกรภิกษุทั้งหลาย ก็แล วิธีทำปฏิสารณียกรรมพึงทำอย่างนี้ พึงโจทภิกษุสุธรรมก่อน
ครั้นแล้วพึงให้เธอให้การ แล้วพึงปรับอาบัติ ครั้นแล้วภิกษุผู้ฉลาด ผู้สามารถ พึงประกาศให้
สงฆ์ทราบด้วยบัญญัติจตุตถกรรมวาจา ว่าดังนี้:-
					กรรมวาจาทำปฏิสารณียกรรม
	ท่านเจ้าข้า ขอสงฆ์จงฟังข้าพเจ้า ภิกษุสุธรรมนี้ พูดกด พูดข่ม จิตตะคหบดี ผู้มี
ศรัทธาเลื่อมใส เป็นทายก กัปปิยการก ผู้บำรุง  สงฆ์ ด้วยถ้อยคำอันเลว ถ้าความพร้อมพรั่ง
ของสงฆ์ถึงที่แล้ว สงฆ์  พึงทำปฏิสารณียกรรมแก่ภิกษุสุธรรม คือ ให้เธอขอขมาจิตตะคหบดี
นี้  เป็นบัญญัติ
	ท่านเจ้าข้า ขอสงฆ์จงฟังข้าพเจ้า ภิกษุสุธรรมนี้ พูดกด พูดข่ม จิตตะคหบดี ผู้มี
ศรัทธาเลื่อมใส เป็นทายก กัปปิยการก ผู้บำรุง  สงฆ์ ด้วยถ้อยคำอันเลว สงฆ์ทำปฏิสารณีย
กรรมแก่ภิกษุสุธรรม คือ  ให้เธอขอขมาจิตตะคหบดี การทำปฏิสารณียกรรมแก่ภิกษุสุธรรม