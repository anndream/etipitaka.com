					หมวดที่ ๓
	[๗๑] ดูกรภิกษุทั้งหลาย ภิกษุประกอบด้วยองค์ ๓ แม้อื่นอีก เมื่อสงฆ์  จำนงจะพึงลง
นิยสกรรมก็ได้ คือ กล่าวติเตียนพระพุทธเจ้า ๑ กล่าวติเตียน  พระธรรม ๑ กล่าวติเตียนพระสงฆ์ ๑
	ดูกรภิกษุทั้งหลาย ภิกษุประกอบด้วยองค์ ๓ นี้แล เมื่อสงฆ์จำนงจะพึงลงนิยสกรรมก็ได้ ฯ
					หมวดที่ ๔
	[๗๒] ดูกรภิกษุทั้งหลาย เมื่อสงฆ์จำนงจะพึงลงนิยสกรรมแก่ภิกษุ ๓ รูป  คือ รูปหนึ่ง
เป็นผู้ก่อความบาดหมาง ก่อการทะเลาะ ก่อการวิวาท ก่อความอื้อ  ฉาว ก่ออธิกรณ์ในสงฆ์ ๑
รูปหนึ่งเป็นพาล ไม่ฉลาด มีอาบัติมาก มีมรรยาท  ไม่สมควร ๑ รูปหนึ่งอยู่คลุกคลีกับคฤหัสถ์
ด้วยการคลุกคลีอันไม่สมควร ๑
	ดูกรภิกษุทั้งหลาย เมื่อสงฆ์จำนงจะพึงลงนิยสกรรมแก่ภิกษุ ๓ รูป  นี้แล ฯ
					หมวดที่ ๕
	[๗๓] ดูกรภิกษุทั้งหลาย เมื่อสงฆ์จำนงจะพึงลงนิยสกรรมแก่ภิกษุ ๓ รูป  แม้อื่นอีก คือ
รูปหนึ่งเป็นผู้มีศีลวิบัติ ในอธิศีล ๑ รูปหนึ่งเป็นผู้มีอาจารวิบัติ  ในอัธยาจาร ๑ รูปหนึ่งเป็นผู้ม
ีทิฐิวิบัติ ในอติทิฐิ ๑
	ดูกรภิกษุทั้งหลาย เมื่อสงฆ์จำนงจะพึงลงนิยสกรรมแก่ภิกษุ ๓ รูป  นี้แล ฯ
					หมวดที่ ๖
	[๗๔] ดูกรภิกษุทั้งหลาย เมื่อสงฆ์จำนงจะพึงลงนิยสกรรมแก่ภิกษุ ๓ รูป  แม้อื่นอีก คือ รูป
หนึ่งกล่าวติเตียนพระพุทธเจ้า ๑ รูปหนึ่งกล่าวติเตียนพระธรรม ๑  รูปหนึ่งกล่าวติเตียนพระสงฆ์ ๑
	ดูกรภิกษุทั้งหลาย เมื่อสงฆ์จำนงจะพึงลงนิยสกรรมแก่ภิกษุ ๓ รูป  นี้แล ฯ
					ข้อที่สงฆ์จำนง ๖ หมวด จบ
				วัตร ๑๘ ข้อ ในนิยสกรรม
	[๗๕] ดูกรภิกษุทั้งหลาย ภิกษุที่ถูกสงฆ์ลงนิยสกรรมแล้วต้องประพฤติ  โดยชอบ
	วิธีประพฤติโดยชอบในนิยสกรรมนั้น ดังต่อไปนี้:-
	๑. ไม่พึงให้อุปสมบท
	๒. ไม่พึงให้นิสัย
	๓. ไม่พึงให้สามเณรอุปัฏฐาก