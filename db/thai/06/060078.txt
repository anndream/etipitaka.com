					หมวดที่ ๖
	[๒๐๕] ดูกรภิกษุทั้งหลาย เมื่อสงฆ์จำนงพึงลงอุกเขปนียกรรม ฐานไม่เห็นอาบัติแก่ภิกษุ
๓ รูปแม้อื่นอีก คือ รูปหนึ่งกล่าวติเตียนพระพุทธเจ้า ๑ รูป  หนึ่งกล่าวติเตียนพระธรรม ๑ รูปหนึ่ง
กล่าวติเตียนพระสงฆ์ ๑
	ดูกรภิกษุทั้งหลาย เมื่อสงฆ์จำนงพึงลงอุกเขปนียกรรม ฐานไม่เห็นอาบัติแก่ภิกษุ ๓ รูปนี้แล
				ข้อที่สงฆ์จำนง ๖ หมวด
				ในอุกเขปนียกรรม ฐานไม่เห็นอาบัติ จบ
					__________________
			วัตร ๔๓ ข้อ ในอุกเขปนียกรรม ฐานไม่เห็นอาบัติ
	[๒๐๖] ดูกรภิกษุทั้งหลาย ภิกษุที่ถูกสงฆ์ลงอุกเขปนียกรรม ฐานไม่เห็นอาบัติแล้ว ต้อง
ประพฤติชอบ
	วิธีประพฤติชอบในอุกเขปนียกรรม ฐานไม่เห็นอาบัตินั้น ดังต่อไปนี้
	๑. ไม่พึงให้อุปสมบท
	๒. ไม่พึงให้นิสัย
	๓. ไม่พึงให้สามเณรอุปัฏฐาก
	๔. ไม่พึงรับสมมติเป็นผู้สั่งสอนภิกษุณี
	๕. แม้ได้รับสมมติแล้ว ก็ไม่พึงสั่งสอนภิกษุณี
	๖. สงฆ์ลงอุกเขปนียกรรมฐานไม่เห็นอาบัติ เพราะอาบัติใด ไม่พึงต้องอาบัตินั้น
	๗. ไม่พึงต้องอาบัติอื่นอันเช่นกัน
	๘. ไม่พึงต้องอาบัติอันเลวทรามกว่านั้น
	๙. ไม่พึงติกรรม
	๑๐. ไม่พึงติภิกษุทั้งหลายผู้ทำกรรม
	๑๑. ไม่พึงยินดีการกราบไหว้ของปกตัตตะภิกษุ
	๑๒. ไม่พึงยินดีการยืนรับของปกตัตตะภิกษุ