	๗. ให้ภิกษุอื่นให้การ
	๘. ช่วยภิกษุกับภิกษุให้สู้อธิกรณ์กัน
	ดูกรภิกษุทั้งหลาย ภิกษุประกอบด้วยองค์ ๘ นี้แล สงฆ์ไม่พึงระงับ  นิยสกรรม ฯ
				วัตรที่ไม่ควรระงับ ๑๘ ข้อ ๓ หมวด จบ
						__________________
					วัตรที่ควรระงับ ๑๘ ข้อ ๓ หมวด
							หมวดที่ ๑
	[๘๐] ดูกรภิกษุทั้งหลาย สงฆ์พึงระงับนิยสกรรมแก่ภิกษุผู้ประกอบด้วย  องค์ ๕ คือ
	๑. ไม่ให้อุปสมบท
	๒. ไม่ให้นิสัย
	๓. ไม่ให้สามเณรอุปัฏฐาก
	๔. ไม่รับสมมติเป็นผู้สั่งสอนภิกษุณี
	๕. แม้ได้รับสมมติแล้ว ก็ไม่สั่งสอนภิกษุณี
	ดูกรภิกษุทั้งหลาย ภิกษุประกอบด้วยองค์ ๕ นี้แล สงฆ์พึงระงับ  นิยสกรรม ฯ
					หมวดที่ ๒
	[๘๑] ดูกรภิกษุทั้งหลาย สงฆ์พึงระงับนิยสกรรมแก่ภิกษุผู้ประกอบด้วย  องค์ ๕ แม้อื่นอีก
คือ
	๑. ถูกสงฆ์ลงนิยสกรรมเพราะอาบัติใด ไม่ต้องอาบัตินั้น
	๒. ไม่ต้องอาบัติอื่นอันเช่นกัน
	๓. ไม่ต้องอาบัติอันเลวทรามกว่านั้น
	๔. ไม่ติกรรม
	๕. ไม่ติภิกษุทั้งหลายผู้ทำกรรม
	ดูกรภิกษุทั้งหลาย ภิกษุประกอบด้วยองค์ ๕ นี้แล สงฆ์พึงระงับนิยสกรรม ฯ
					หมวดที่ ๓
	[๘๒] ดูกรภิกษุทั้งหลาย สงฆ์พึงระงับนิยสกรรมแก่ภิกษุผู้ประกอบด้วย  องค์ ๘ คือ
	๑. ไม่ห้ามอุโบสถแก่ปกตัตตะภิกษุ