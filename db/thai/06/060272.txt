เสนาสนะรวมภิกษุเหล่านั้นไว้แห่งเดียวกัน ด้วยประสงค์ว่า พวกเธอจักไม่รบกวนกัน ภิกษุเหล่าใด
ชอบกล่าวดิรัจฉานกถา มีการบำรุงร่างกายอยู่มาก  ท่านก็แต่งตั้งเสนาสนะรวมภิกษุเหล่านั้นไว้แห่ง
เดียวกัน ด้วยประสงค์ว่า ท่านเหล่านี้  จักอยู่ด้วยความยินดีแม้นี้ ภิกษุเหล่าใดมาในเวลาค่ำคืน
ท่านก็เข้าจตุตถฌานมีเตโชกสิณเป็นอารมณ์ แล้วแต่งตั้งเสนาสนะสำหรับภิกษุแม้เหล่านั้น ด้วย
แสงสว่าง  นั้นแล ภิกษุทั้งหลาย ย่อมแกล้งมาแม้เวลาค่ำ ด้วยประสงค์ว่า พวกเราจักได้ดู  อิทธิ
ปาฏิหาริย์ของท่านพระทัพพมัลลบุตร ดังนี้ก็มี
	ภิกษุเหล่านั้นเข้าไปหาท่านพระทัพพมัลลบุตร แล้วพูดอย่างนี้ว่า พระคุณเจ้าทัพพะ ขอ
ท่านจงแต่งตั้งเสนาสนะให้พวกผม
	ท่านพระทัพพมัลลบุตรถามภิกษุเหล่านั้นอย่างนี้ว่า ท่านปรารถนาที่ไหน ผมจะแต่งตั้งที่นั้น
ภิกษุเหล่านั้นแกล้งกล่าวอ้างที่ไกลๆ ว่า พระคุณเจ้าทัพพะ  ขอท่านจงแต่งตั้งเสนาสนะให้พวกผม
ที่ภูเขาคิชฌกูฏ ขอท่านจงแต่งตั้งเสนาสนะ  ให้พวกผมที่เหวสำหรับทิ้งโจร ขอท่านจงแต่งตั้งเสนาสนะ
ให้พวกผมที่กาฬศิลา  ข้างภูเขาอิสิคิลิ ขอท่านจงแต่งตั้งเสนาสนะให้พวกผมที่ถ้ำสัตตบรรณคูหาข้าง
ภูเขาเวภาระ ขอท่านจงแต่งตั้งเสนาสนะให้พวกผมที่เงื้อมเขาสัปปโสณฑิกะใกล้  สีตวัน ขอท่านจง
แต่งตั้งเสนาสนะให้พวกผมที่ซอกเขาโคมฏะ ขอท่านจงแต่งตั้ง  เสนาสนะให้พวกผมที่ซอกเขา
ติณฑุกะ ขอท่านจงแต่งตั้งเสนาสนะให้พวกผมที่  ซอกเขากโปตะ ขอท่านจงแต่งตั้งเสนาสนะให้
พวกผมที่ตโปทาราม ขอท่านจง  แต่งตั้งเสนาสนะให้พวกผม ที่ชีวกัมพวัน ขอท่านจงแต่งตั้งเสนาสนะ
ให้พวกผม ที่  มัททกุจฉิมฤคทายวัน
	ท่านพระทัพพมัลลบุตร จึงเข้าจตุตถฌานมีเตโชกสิณเป็นอารมณ์ มีองคุลีส่องสว่างเดินนำ
หน้าภิกษุเหล่านั้นไป แม้ภิกษุเหล่านั้นก็เดินตามหลังท่าน  พระทัพพมัลลบุตรไป ด้วยแสงสว่างนั้นแล
ท่านพระทัพพมัลลบุตรแต่งตั้ง  เสนาสนะสำหรับภิกษุเหล่านั้น โดยชี้แจงอย่างนี้ว่า นี่เตียง นี่ตั่ง นี่
ฟูก นี่หมอน  นี่ที่ถ่ายอุจจาระ นี่ที่ถ่ายปัสสาวะ นี่น้ำฉัน นี่น้ำใช้ นี่ไม้เท้า นี่ระเบียบกติกาสงฆ์
ควรเข้าเวลานี้ ควรออกเวลานี้ ครั้นแต่งตั้งเสนาสนะเพื่อภิกษุเหล่านั้น  เสร็จแล้ว กลับมาสู่พระ
เวฬุวันวิหารตามเดิม ฯ
				เรื่องพระเมตติยะและพระภุมมชกะ
	[๕๙๔] ก็โดยสมัยนั้นแล พระเมตติยะและพระภุมมชกะ เป็นพระบวชใหม่และมีบุญน้อย
เสนาสนะของสงฆ์ชนิดเลว และอาหารอย่างเลว ย่อม  ตกถึงแก่เธอทั้งสอง ครั้งนั้น ชาวบ้านใน