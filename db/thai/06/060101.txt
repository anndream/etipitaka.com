ปฏิบัติอย่างไรต่อไป  ภิกษุทั้งหลายเหล่านั้นกราบทูลเรื่องนั้นแด่พระผู้มีพระภาคๆ  ตรัสว่า ดูกร
ภิกษุทั้ง  หลาย ถ้าเช่นนั้น สงฆ์จงระงับอุกเขปนียกรรม ฐานไม่ทำคืนอาบัติ แก่ภิกษุ  ฉันนะ ฯ
				วัตรที่ไม่ควรระงับ ๔๓ ข้อ ๘ หมวด
					หมวดที่ ๑
	[๒๕๙] ดูกรภิกษุทั้งหลาย ภิกษุประกอบด้วยองค์ ๕ สงฆ์ไม่พึงระงับ  อุกเขปนียกรรม
ฐานไม่ทำคืนอาบัติ คือ:-
	๑. ให้อุปสมบท
	๒. ให้นิสัย
	๓. ให้สามเณรอุปัฏฐาก
	๔. รับสมมติเป็นผู้สั่งสอนภิกษุณี
	๕. แม้รับสมมติแล้วก็ยังสั่งสอนภิกษุณี
	ดูกรภิกษุทั้งหลาย ภิกษุประกอบด้วยองค์ ๕ นี้แล สงฆ์ไม่พึงระงับ อุกเขปนียกรรม ฐาน
ไม่ทำคืนอาบัติ ฯ
					หมวดที่ ๒
	[๒๖๐] ดูกรภิกษุทั้งหลาย ภิกษุประกอบด้วยองค์ ๕ แม้อื่นอีก สงฆ์ ไม่พึงระงับอุกเขป
นียกรรม ฐานไม่ทำคืนอาบัติ คือ:-
	๑. สงฆ์ลงอุกเขปนียกรรม ฐานไม่ทำคืนอาบัติ เพราะอาบัติใด ต้อง  อาบัตินั้น
	๒. ต้องอาบัติอื่นอันเช่นกัน
	๓. ต้องอาบัติอันเลวทรามกว่านั้น
	๔. ติกรรม
	๕. ติภิกษุทั้งหลายผู้ทำกรรม
	ดูกรภิกษุทั้งหลาย ภิกษุประกอบด้วยองค์ ๕ นี้แล สงฆ์ไม่พึงระงับ  อุกเขปนียกรรม ฐาน
ไม่ทำคืนอาบัติ ฯ