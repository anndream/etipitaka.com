					หมวดที่ ๓
	[๑๗๒] ดูกรภิกษุทั้งหลาย ภิกษุประกอบด้วยองค์ ๘ สงฆ์พึงระงับปฏิสารณียกรรม คือ:-
	๑. ไม่ห้ามอุโบสถแก่ปกตัตตะภิกษุ
	๒. ไม่ห้ามปวารณาแก่ปกตัตตะภิกษุ
	๓. ไม่ทำการไต่สวน
	๔. ไม่เริ่มอนุวาทาธิกรณ์
	๕. ไม่ยังภิกษุอื่นให้ทำโอกาส
	๖. ไม่โจทภิกษุอื่น
	๗. ไม่ให้ภิกษุอื่นให้การ
	๘. ไม่ช่วยภิกษุกับภิกษุให้สู้อธิกรณ์กัน
	ดูกรภิกษุทั้งหลาย ภิกษุประกอบด้วยองค์ ๕ นี้แล สงฆ์พึงระงับปฏิสารณียกรรม ฯ
				วัตรที่ควรระงับ ๑๘ ข้อ ในปฏิสารณียกรรม จบ
				________________________
				วิธีระงับปฏิสารณียกรรม
	[๑๗๓] ดูกรภิกษุทั้งหลาย ก็แล วิธีระงับปฏิสารณียกรรมพึงระงับอย่างนี้ คือ ภิกษุสุธรรม
นั้นพึงเข้าไปหาสงฆ์ ห่มผ้าอุตราสงค์เฉวียงบ่า ไหว้เท้าภิกษุผู้แก่พรรษากว่า นั่งกระหย่งประคอง
อัญชลี แล้วกล่าวคำขอระงับกรรมนั้นอย่างนี้  ว่าดังนี้:-
	ท่านเจ้าข้า ข้าพเจ้าถูกสงฆ์ลงปฏิสารณียกรรมแล้ว ประพฤติโดยชอบหายเย่อหยิ่ง ประ
พฤติแก้ตัวได้ ข้าพเจ้าขอระงับปฏิสารณียกรรม
	พึงขอแม้ครั้งที่สอง พึงขอแม้ครั้งที่สาม
	ภิกษุผู้ฉลาด ผู้สามารถ พึงประกาศให้สงฆ์ทราบด้วยญัตติจตุตถกรรมวาจา ว่าดังนี้:-
					กรรมวาจาระงับปฏิสารณียกรรม
	ท่านเจ้าข้า ขอสงฆ์จงฟังข้าพเจ้า ภิกษุสุธรรมนี้ ถูกสงฆ์ลงปฏิสารณียกรรมแล้ว
ประพฤติโดยชอบ หายเย่อหยิ่ง ประพฤติแก้ตัวได้ บัดนี้ ขอระงับปฏิสารณียกรรม ถ้าความ
พร้อมพรั่งของสงฆ์ถึงที่แล้ว สงฆ์พึงระงับปฏิสารณียกรรม แก่ภิกษุสุธรรม นี้เป็นญัตติ