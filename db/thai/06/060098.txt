					หมวดที่ ๕
	[๒๕๕] ดูกรภิกษุทั้งหลาย เมื่อสงฆ์จำนงพึงลงอุกเขปนียกรรม ฐานไม่ทำคืนอาบัติ แก่
ภิกษุ ๓ รูป แม้อื่นอีก คือ รูปหนึ่งเป็นผู้มีศีลวิบัติในอธิศีล ๑  รูปหนึ่งเป็นผู้มีอาจารวิบัติในอัชฌา
จาร ๑ รูปหนึ่งเป็นผู้มีทิฐิวิบัติ ในอติทิฐิ ๑
	ดูกรภิกษุทั้งหลาย เมื่อสงฆ์จำนงพึงลงอุกเขปนียกรรม ฐานไม่ทำคืน  อาบัติแก่ภิกษุ ๓ รูป
นี้แล ฯ
					หมวดที่ ๖
	[๒๕๖] ดูกรภิกษุทั้งหลาย เมื่อสงฆ์จำนงพึงลงอุกเขปนียกรรม ฐานไม่ทำคืนอาบัติแก่
ภิกษุ ๓ รูปแม้อื่นอีก คือ รูปหนึ่งกล่าวติเตียนพระพุทธเจ้า ๑ รูป  หนึ่งกล่าวติเตียนพระธรรม ๑
รูปหนึ่งกล่าวติเตียนพระสงฆ์ ๑
	ดูกรภิกษุทั้งหลาย เมื่อสงฆ์จำนงพึงลงอุกเขปนียกรรม ฐานไม่ทำคืนอาบัติแก่ภิกษุ ๓ รูป
นี้แล ฯ
				ข้อที่สงฆ์จำนง ๖ หมวด
				ในอุกเขปนียกรรม ฐานไม่ทำคืนอาบัติ จบ
				__________________
			วัตร ๔๓ ข้อ ในอุกเขปนียกรรม ฐานไม่ทำคืนอาบัติ
	[๒๕๗] ดูกรภิกษุทั้งหลาย ภิกษุผู้ถูกสงฆ์ลงอุกเขปนียกรรม ฐานไม่ทำคืนอาบัติแล้ว
ต้องประพฤติชอบ
	วิธีประพฤติชอบในอุกเขปนียกรรม ฐานไม่ทำคืนอาบัตินั้นดังนี้:-
	๑. ไม่พึงให้อุปสมบท
	๒. ไม่พึงให้นิสัย
	๓. ไม่พึงให้สามเณรอุปัฏฐาก
	๔. ไม่พึงรับสมมติเป็นผู้สั่งสอนภิกษุณี
	๕. แม้ได้รับสมมติแล้วก็ไม่พึงสั่งสอนภิกษุณี
	๖. สงฆ์ลงอุกเขปนียกรรม ฐานไม่ทำคืนอาบัติ เพราะอาบัติใด ไม่พึงต้องอาบัตินั้น