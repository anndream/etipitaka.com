			กรรมวาจาทำอุกเขปนียกรรม ฐานไม่ทำคืนอาบัติ
	ท่านเจ้าข้า ขอสงฆ์จงฟังข้าพเจ้า พระฉันนะนี้ต้องอาบัติแล้ว  ไม่ปรารถนาจะทำคืน
อาบัติ ถ้าความพร้อมพรั่งของสงฆ์ถึงที่แล้ว สงฆ์  พึงทำอุกเขปนียกรรม ฐานไม่ทำคืนอาบัติ
แก่พระฉันนะ คือ ห้าม  สมโภคกับสงฆ์ นี้เป็นญัตติ
	ท่านเจ้าข้า ขอสงฆ์จงฟังข้าพเจ้า พระฉันนะนี้ต้องอาบัติแล้ว  ไม่ปรารถนาจะคืน
อาบัติ สงฆ์ทำอุกเขปนียกรรม ฐานไม่ทำคืนอาบัติ  แก่พระฉันนะ คือ ห้ามสมโภคกับสงฆ์
ชอบแก่ท่านผู้ใด ท่านผู้นั้น  พึงเป็นผู้นิ่ง ไม่ชอบแก่ท่านผู้ใด ท่านผู้นั้นพึงพูด
	ข้าพเจ้ากล่าวความนี้แม้ครั้งที่สอง ...
	ข้าพเจ้ากล่าวความนี้แม้ครั้งที่สาม ท่านเจ้าข้า ขอสงฆ์จงฟัง  ข้าพเจ้า พระฉันนะ
นี้ต้องอาบัติแล้ว ไม่ปรารถนาจะทำคืนอาบัติ  สงฆ์ทำอุกเขปนียกรรม ฐานไม่ทำคืนอาบัติแก่
พระฉันนะ คือ ห้าม  สมโภคกับสงฆ์ การทำอุกเขปนียกรรม ฐานไม่ทำคืนอาบัติแก่พระ
ฉันนะ คือ ห้ามสมโภคกับสงฆ์ ชอบแก่ท่านผู้ใด ท่านผู้นั้นพึงเป็น  ผู้นิ่ง ไม่ชอบแก่ท่าน
ผู้ใด ท่านผู้นั้นพึงพูด
	อุกเขปนียกรรม ฐานไม่ทำคืนอาบัติ สงฆ์ทำแล้วแก่พระฉันนะ  คือ ห้ามสมโภคกับ
สงฆ์ ชอบแก่สงฆ์ เหตุนั้นจึงนิ่ง ข้าพเจ้าทรง  ความนี้ไว้ ด้วยอย่างนี้
	ดูกรภิกษุทั้งหลาย พวกเธอจงบอกภิกษุผู้อยู่ในอาวาสต่อๆ ไปว่า พระฉันนะอันสงฆ์ทำ
อุกเขปนียกรรม ฐานไม่ทำคืนอาบัติแล้ว คือ ห้ามสมโภคกับสงฆ์ ฯ
				ลักษณะกรรมไม่เป็นธรรม ๑๒ หมวด
					หมวดที่ ๑
	[๒๒๗] ดูกรภิกษุทั้งหลาย อุกเขปนียกรรม ฐานไม่ทำคืนอาบัติ ที่ประกอบด้วยองค์ ๓
เป็นกรรมไม่เป็นธรรม ไม่เป็นวินัย และระงับแล้วไม่ดี คือ  ทำลับหลัง ๑ ไม่สอบถามก่อนแล้ว
ทำ ๑ ทำไม่ตามปฏิญาณ ๑
	ดูกรภิกษุทั้งหลาย อุกเขปนียกรรม ฐานไม่ทำคืนอาบัติ ที่ประกอบด้วย องค์ ๓ นี้แล
เป็นกรรมไม่เป็นธรรม ไม่เป็นวินัย และระงับแล้วไม่ดี ฯ