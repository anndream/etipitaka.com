	๒. ไม่ห้ามปวารณาแก่ปกตัตตะภิกษุ
	๓. ไม่ทำการไต่สวน
	๔. ไม่เริ่มอนุวาทาธิกรณ์
	๕. ไม่ยังภิกษุอื่นให้ทำโอกาส
	๖. ไม่โจทภิกษุอื่น
	๗. ไม่ให้ภิกษุอื่นให้การ
	๘. ไม่ช่วยภิกษุกับภิกษุให้สู้อธิกรณ์กัน
	ดูกรภิกษุทั้งหลาย ภิกษุประกอบด้วยองค์ ๘ นี้แล สงฆ์ไม่พึงระงับ  นิยสกรรม ฯ
				วัตรที่ควรระงับ ๑๘ ข้อ ๓ หมวด จบ
					__________________
					วิธีระงับนิยสกรรม
	[๘๓] ดูกรภิกษุทั้งหลาย ก็แลสงฆ์พึงระงับนิยสกรรมอย่างนี้ คือ ภิกษุ  เสยยสกะนั้น พึง
เข้าไปหาสงฆ์ ห่มผ้าอุตราสงค์เฉวียงบ่า ไหว้เท้าภิกษุผู้แก่  พรรษากว่า นั่งกระหย่งประคองอัญชลี
แล้วกล่าวคำขอระงับนิยสกรรมนั้นอย่างนี้  ว่าดังนี้:-
				คำขอระงับนิยสกรรม
	ท่านเจ้าข้า ข้าพเจ้าถูกสงฆ์ลงนิยสกรรมแล้ว ประพฤติโดยชอบ หายเย่อหยิ่ง ประพฤติ
แก้ตัวได้ ข้าพเจ้าขอระงับนิยสกรรม
	พึงขอแม้ครั้งที่สอง พึงขอแม้ครั้งที่สาม
	ภิกษุผู้ฉลาด ผู้สามารถ พึงประกาศให้สงฆ์ทราบด้วยญัตติจตุตถกรรมวาจา  ว่าดังนี้:-
					กรรมวาจาระงับนิยสกรรม
	ท่านเจ้าข้า ขอสงฆ์จงฟังข้าพเจ้า พระเสยยสกะรูปนี้ ถูกสงฆ์  ลงนิยสกรรมแล้ว
ประพฤติโดยชอบ หายเย่อหยิ่ง ประพฤติแก้ตัวได้  บัดนี้ขอระงับนิยสกรรม ถ้าความพร้อม
พรั่งของสงฆ์ถึงที่แล้ว สงฆ์พึง  ระงับนิยสกรรมแก่พระเสยยสกะ นี่เป็นญัตติ
	ท่านเจ้าข้า ขอสงฆ์จงฟังข้าพเจ้า พระเสยยสกะรูปนี้ ถูกสงฆ์  ลงนิยสกรรมแล้ว
ประพฤติโดยชอบ หายเย่อหยิ่ง ประพฤติแก้ตัวได้  บัดนี้ขอระงับนิยสกรรม สงฆ์ระงับ
นิยสกรรม สงฆ์ระงับนิยสกรรมแก่พระเสยยสกะ การระงับนิยสกรรมแก่พระเสยยสกะ  ชอบ
แก่ท่านผู้ใด ท่านผู้นั้นพึงเป็น  ผู้นิ่ง ไม่ชอบแก่ท่านผู้ใด ท่านผู้นั้นพึงพูด