	๕. แม้ได้รับสมมติแล้ว ก็ยังสั่งสอนภิกษุณี
	ดูกรภิกษุทั้งหลาย ภิกษุประกอบด้วยองค์ ๕ นี้แล สงฆ์ไม่พึงระงับ อุกเขปนียกรรม ฐาน
ไม่สละทิฐิอันเป็นบาป ฯ
					หมวดที่ ๒
	[๓๑๓] ดูกรภิกษุทั้งหลาย สงฆ์ไม่พึงระงับอุกเขปนียกรรม ฐานไม่สละทิฐิอันเป็นบาป
แก่ภิกษุผู้ประกอบด้วยองค์ ๕ แม้อื่นอีก คือ:-
	๑. สงฆ์ลงอุกเขปนียกรรม ฐานไม่สละทิฐิอันเป็นบาป เพราะอาบัติใด   ต้องอาบัตินั้น
	๒. ต้องอาบัติอื่นอันเช่นกัน
	๓. ต้องอาบัติอันเลวทรามกว่านั้น
	๔. ติกรรม
	๕. ติภิกษุทั้งหลายผู้ทำกรรม
	ดูกรภิกษุทั้งหลาย ภิกษุประกอบด้วยองค์ ๕ นี้แล สงฆ์ไม่พึงระงับอุกเขปนียกรรม ฐาน
ไม่สละทิฐิอันเป็นบาป ฯ
					หมวดที่ ๓
	[๓๑๔] ดูกรภิกษุทั้งหลาย สงฆ์ไม่พึงระงับอุกเขปนียกรรม ฐานไม่สละทิฐิอันเป็นบาป
แก่ภิกษุผู้ประกอบด้วยองค์ ๘ คือ:-
	๑. ห้ามอุโบสถแก่ปกตัตตะภิกษุ
	๒. ห้ามปวารณาแก่ปกตัตตะภิกษุ
	๓. ทำการไต่สวน
	๔. เริ่มอนุวาทาธิกรณ์
	๕. ยังภิกษุอื่นให้ทำโอกาส
	๖. โจทภิกษุอื่น
	๗. ให้ภิกษุอื่นให้การ
	๘. ช่วยภิกษุกับภิกษุให้สู้อธิกรณ์กัน
	ดูกรภิกษุทั้งหลาย ภิกษุประกอบด้วยองค์ ๘ นี้แล สงฆ์ไม่พึงระงับอุกเขปนียกรรม ฐาน
ไม่สละทิฐิอันเป็นบาป ฯ
				วัตรที่ไม่ควรระงับ ๑๘ ข้อ ๓ หมวด
			ในอุกเขปนียกรรม ฐานไม่สละทิฐิอันเป็นบาป จบ