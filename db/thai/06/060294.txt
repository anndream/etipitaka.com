					หมวดที่ ๔
	[๖๒๑] ดูกรภิกษุทั้งหลาย เมื่อสงฆ์จำนงพึงทำตัสสปาปิยสิกากรรม  แก่ภิกษุ ๓ รูป คือ
รูปหนึ่งเป็นผู้ก่อความบาดหมาง ก่อการทะเลาะ ก่อการวิวาท  ทำความอื้อฉาว ก่ออธิกรณ์ในสงฆ์
รูปหนึ่งเป็นพาล ไม่ฉลาด มีอาบัติมาก มี  มรรยาทไม่สมควร รูปหนึ่งคลุกคลีกับคฤหัสถ์ด้วยการ
คลุกคลีอันไม่สมควร
	ดูกรภิกษุทั้งหลาย เมื่อสงฆ์จำนงพึงทำตัสสปาปิยสิกากรรม แก่ภิกษุ  ๓ รูปนี้แล ฯ
					หมวดที่ ๕
	[๖๒๒] ดูกรภิกษุทั้งหลาย เมื่อสงฆ์จำนงพึงทำตัสสปาปิยสิกากรรม  แก่ภิกษุ ๓ รูป แม้
อื่นอีก คือ รูปหนึ่งเป็นผู้มีศีลวิบัติในอธิศีล รูปหนึ่งเป็นผู้มี  อาจารวิบัติในอัธยาจาร รูปหนึ่งเป็นผู้มี
ทิฐิวิบัติในอติทิฐิ
	ดูกรภิกษุทั้งหลาย เมื่อสงฆ์จำนงพึงทำตัสสปาปิยสิกากรรม แก่ภิกษุ  ๓ รูปนี้แล ฯ
					หมวดที่ ๖
	[๖๒๓] ดูกรภิกษุทั้งหลาย เมื่อสงฆ์จำนงพึงทำตัสสปาปิยสิกากรรมแก่  ภิกษุ ๓ รูป แม้
อื่นอีก คือ รูปหนึ่งกล่าวติเตียนพระพุทธเจ้า รูปหนึ่งกล่าวติเตียน  พระธรรม รูปหนึ่งกล่าวติเตียน
พระสงฆ์
	ดูกรภิกษุทั้งหลาย เมื่อสงฆ์จำนงพึงทำตัสสปาปิยสิกากรรมแก่ภิกษุ ๓ รูป  นี้แล ฯ
					ข้อที่สงฆ์จำนง ๖ หมวด จบ
					____________
					วัตร ๑๘ ข้อ
	[๖๒๔] ดูกรภิกษุทั้งหลาย ภิกษุที่ถูกสงฆ์ทำตัสสปาปิยสิกากรรมแล้วนั้น ต้องประพฤติ
ชอบ วิธีประพฤติชอบในตัสสปาปิยสิกากรรมนั้น ดังต่อไปนี้:-
	๑. ไม่พึงให้อุปสมบท
	๒. ไม่พึงให้นิสัย
	๓. ไม่พึงให้สามเณรอุปัฏฐาก
	๔. ไม่พึงรับสมมติเป็นผู้สั่งสอนภิกษุณี