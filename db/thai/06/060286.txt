	๙. อธรรมวาทีภิกษุจับเป็นพวกๆ
	๑๐. ไม่จับตามความเห็น
	การจับฉลากไม่เป็นธรรม ๑๐ อย่าง เหล่านี้ ฯ
					การจับฉลากเป็นธรรม ๑๐ อย่าง
	[๖๑๓] การจับฉลากเป็นธรรม ๑๐ อย่าง เป็นไฉน คือ:-
	๑. อธิกรณ์ไม่ใช่เรื่องเล็ก
	๒. ลุกลามไปไกล
	๓. ภิกษุพวกนั้นระลึกได้ และพวกอื่นก็ให้ระลึกได้
	๔. รู้ว่า ธรรมวาทีมากกว่า
	๕. รู้ว่า ไฉนธรรมวาทีพึงมีมากกว่า
	๖. รู้ว่า สงฆ์จักไม่แตกกัน
	๗. รู้ว่า ไฉนสงฆ์ไม่พึงแตกกัน
	๘. ธรรมวาทีภิกษุจับโดยธรรม
	๙. ธรรมวาทีภิกษุพร้อมเพรียงกันจับ
	๑๐. จับตามความเห็น
	การจับฉลากเป็นธรรม ๑๐ อย่าง เหล่านี้ ฯ
					สงฆ์ทำตัสสปาปิยสิกากรรม
	[๖๑๔] สมัยนั้นแล พระอุปวาฬถูกซักถามถึงอาบัติ ในท่ามกลางสงฆ์  ปฏิเสธแล้วปฏิญาณ
ปฏิญาณแล้วปฏิเสธ ให้การกลับไปกลับมา กล่าวเท็จทั้งรู้  อยู่ บรรดาภิกษุที่เป็นผู้มักน้อย ... ต่างก็
เพ่งโทษ ติเตียน โพนทะนาว่า ไฉน  พระอุปวาฬถูกซักถามถึงอาบัติในท่ามกลางสงฆ์ จึงได้ปฏิเสธ
แล้วปฏิญาณ ปฏิญาณ  แล้วปฏิเสธ ให้การกลับไปกลับมา กล่าวเท็จทั้งรู้อยู่เล่า แล้วกราบทูลเรื่องนั้น
แด่พระผู้มีพระภาคๆ ทรงสอบถามภิกษุทั้งหลายว่า ดูกรภิกษุทั้งหลาย ข่าวว่า  ภิกษุ
อุปวาฬถูกซักถามถึงอาบัติในท่ามกลางสงฆ์ ปฏิเสธแล้วปฏิญาณ ปฏิญาณ  แล้วปฏิเสธ ให้การ
กลับไปกลับมา กล่าวเท็จทั้งรู้อยู่ จริงหรือ
	ภิกษุทั้งหลายกราบทูลว่า จริง พระพุทธเจ้าข้า