	๑. ไม่ห้ามอุโบสถแก่ปกตัตตะภิกษุ
	๒. ไม่ห้ามปวารณาแก่ปกตัตตะภิกษุ
	๓. ไม่ทำการไต่สวน
	๔. ไม่เริ่มอนุวาทาธิกรณ์
	๕. ไม่ยังภิกษุอื่นให้ทำโอกาส
	๖. ไม่โจทภิกษุอื่น
	๗. ไม่ให้ภิกษุอื่นให้การ
	๘. ไม่ช่วยภิกษุกับภิกษุให้สู้อธิกรณ์กัน
	ดูกรภิกษุทั้งหลาย ภิกษุประกอบด้วยองค์ ๘ นี้แล สงฆ์พึงระงับอุกเขปนียกรรม ฐานไม่
สละทิฐิอันเป็นบาป ฯ
					วัตรที่ควรระงับ ๑๘ ข้อ ๓ หมวด
			ในอุกเขปนียกรรม ฐานไม่สละทิฐิอันเป็นบาป จบ
					__________________
	วิธีระงับอุกเขปนียกรรม ฐานไม่สละทิฐิอันเป็นบาป
	[๓๑๘] ดูกรภิกษุทั้งหลาย ก็แล วิธีระงับอุกเขปนียกรรมฐานไม่สละทิฐิอันเป็นบาป
พึงระงับอย่างนี้:-
	ภิกษุผู้ถูกสงฆ์ลงอุกเขปนียกรรม ฐานไม่สละทิฐิอันเป็นบาปนั้น พึงเข้า ไปหาสงฆ์ห่มผ้า
อุตราสงค์เฉวียงบ่า ไหว้เท้าภิกษุผู้แก่กว่า นั่งกระหย่งประคอง  อัญชลี แล้วกล่าวคำขอระงับกรรม
นั้นอย่างนี้ ว่าดังนี้:-
			คำขอระงับอุกเขปนียกรรม ฐานไม่สละทิฐิอันเป็นบาป
	ท่านเจ้าข้า ข้าพเจ้าถูกสงฆ์ลงอุกเขปนียกรรม ฐานไม่สละทิฐิอันเป็นบาป  แล้วประพฤติ
โดยชอบ หายเย่อหยิ่ง ประพฤติแก้ตัวได้ ข้าพเจ้าขอระงับ  อุกเขปนียกรรม ฐานไม่สละทิฐิอัน
เป็นบาป
	พึงขอแม้ครั้งที่สอง พึงขอแม้ครั้งที่สาม
	ภิกษุผู้ฉลาด ผู้สามารถ พึงประกาศให้สงฆ์ทราบด้วยญัตติจตุตถกรรมวาจา ว่าดังนี้: