ทำความช่วยเหลือสงฆ์อย่างไรหนอ พระพุทธเจ้าข้า ข้าพระพุทธเจ้านั้นคิดตกลงใจว่า ถ้ากระไร
ข้าพระพุทธเจ้าควรแต่งตั้งเสนาสนะ และแจกอาหาร  แก่สงฆ์ ข้าพระพุทธเจ้าปรารถนาจะแต่งตั้ง
เสนาสนะ และแจกอาหารแก่สงฆ์  พระพุทธเจ้าข้า
	พระผู้มีพระภาคตรัสว่า ดีละ ดีละ ทัพพะ ถ้าเช่นนั้น เธอจงแต่งตั้งเสนาสนะ และ
แจกอาหารแก่สงฆ์เถิด ท่านพระทัพพมัลลบุตรทูลรับสนอง  พระพุทธานุญาตแล้ว ฯ
					สมมติภิกษุแต่งตั้งเสนาสนะเป็นต้น
	[๕๙๒] ลำดับนั้น พระผู้มีพระภาคทรงทำธรรมีกถาใน เพราะเหตุเป็นเค้ามูลนั้น ใน
เพราะเหตุแรกเกิดนั้น แล้วรับสั่งกะภิกษุทั้งหลายว่า ดูกรภิกษุ  ทั้งหลาย ถ้าเช่นนั้น สงฆ์จงสมมติ
ทัพพมัลลบุตรให้เป็นผู้แต่งตั้งเสนาสนะ  และแจกอาหาร
	ดูกรภิกษุทั้งหลาย ก็แล สงฆ์พึงสมมติอย่างนี้ เบื้องต้นพึงขอให้ทัพพะรับ ครั้นแล้ว
ภิกษุผู้ฉลาด ผู้สามารถ พึงประกาศให้สงฆ์ทราบด้วยญัตติทุติยกรรมวาจา  ว่าดังนี้:-
					กรรมวาจาสมมติ
	ท่านเจ้าข้า ขอสงฆ์จงฟังข้าพเจ้า ถ้าความพร้อมพรั่ง ของสงฆ์  ถึงที่แล้ว สงฆ์พึง
สมมติท่านพระทัพพมัลลบุตร ให้เป็นผู้แต่งตั้ง  เสนาสนะและแจกอาหาร นี้เป็นญัตติ
	ท่านเจ้าข้า ขอสงฆ์จงฟังข้าพเจ้า สงฆ์สมมติท่านพระทัพพมัลลบุตรให้เป็นผู้แต่งตั้ง
เสนาสนะและแจกอาหาร การสมมติท่าน  พระทัพพมัลลบุตร ให้เป็นผู้แต่งตั้งเสนาสนะและ
แจกอาหาร ชอบแก่  ท่านผู้ใด ท่านผู้นั้นพึงเป็นผู้นิ่ง ไม่ชอบแก่ท่านผู้ใด ท่านผู้นั้นพึงพูด
	ท่านพระทัพพมัลลบุตร อันสงฆ์สมมติให้เป็นผู้แต่งตั้ง เสนาสนะและแจกอาหารแล้ว
ชอบแก่สงฆ์ เหตุนั้นจึงนิ่ง ข้าพเจ้าทรง  ความนี้ไว้ ด้วยอย่างนี้ ฯ
	[๕๙๓] ก็แล ท่านพระทัพพมัลลบุตรอันสงฆ์สมมติแล้ว ย่อมแต่งตั้งเสนาสนะสำหรับ
หมู่ภิกษุผู้เสมอกันรวมไว้เป็นพวกๆ คือ ภิกษุเหล่าใดทรงพระสูตร  ท่านก็แต่งตั้งเสนาสนะรวม
ภิกษุเหล่านั้น ไว้แห่งเดียวกันด้วยประสงค์ว่า พวกเธอ  จักซักซ้อมพระสูตรกัน ภิกษุเหล่าใดทรง
พระวินัย ท่านก็แต่งตั้งเสนาสนะรวมภิกษุ  เหล่านั้นไว้แห่งเดียวกัน ด้วยประสงค์ว่า พวกเธอจัก
วินิจฉัยพระวินัยกัน  ภิกษุเหล่าใดเป็นพระธรรมกถึก ท่านก็แต่งตั้งเสนาสนะรวมภิกษุเหล่านั้นไว้
แห่งเดียวกัน ด้วยประสงค์ว่า พวกเธอจักสนทนาธรรมกัน ภิกษุเหล่าใดได้ฌาน  ท่านก็แต่งตั้ง