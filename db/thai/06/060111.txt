ทำอันตรายแก่ผู้เสพได้จริง กามทั้งหลายเรากล่าวว่า  มีความยินดีน้อย มีทุกข์มาก มีความคับแค้น
มาก โทษในกามทั้งหลายนี้มากยิ่งนัก  กามทั้งหลายเรากล่าวว่า เปรียบเหมือนร่างกระดูก มีทุกข์
มาก มีความคับแค้นมาก  โทษในกามทั้งหลายนี้มากยิ่งนัก กามทั้งหลายเรากล่าวว่า เปรียบเหมือน
ชิ้นเนื้อ ...  กามทั้งหลายเรากล่าวว่า เปรียบเหมือนคบหญ้า ... กามทั้งหลายเรากล่าวว่า  เปรียบ
เหมือนหลุมถ่านเพลิง ... กามทั้งหลายเรากล่าวว่า เปรียบเหมือนความฝัน  ... กามทั้งหลายเรากล่าวว่า
เปรียบเหมือนของยืม ... กามทั้งหลายเรากล่าวว่า  เปรียบเหมือนผลไม้ ... กามทั้งหลายเรากล่าวว่า
เปรียบเหมือนเขียงสำหรับ  สับเนื้อ ... กามทั้งหลายเรากล่าวว่า เปรียบเหมือนหอกและหลาว ... กาม
ทั้งหลายเรากล่าวว่า เปรียบเหมือนศีรษะงู มีทุกข์มาก มีความคับแค้นมาก โทษ  ในกามทั้งหลายนี้
มากยิ่งนัก เมื่อเป็นเช่นนั้น เธอชื่อว่ากล่าวตู่เราด้วยทิฐิที่ตน  ยึดถือไว้ผิด ชื่อว่าทำลายตนเอง
และชื่อว่าประสพบาปมิใช่บุญมาก ข้อนั้นแหละ  จักเป็นไปเพื่อความไม่เกื้อกูล เพื่อทุกข์แก่เธอ
ตลอดกาลนาน
	ดูกรโมฆบุรุษ การกระทำของเธอนั่น ไม่เป็นไปเพื่อความเลื่อมใสของ  ชุมชนที่ยังไม่เลื่อมใส
หรือเพื่อความเลื่อมใสยิ่ง ของชุมชนที่เลื่อมใสแล้ว ...  ครั้นแล้วทรงทำธรรมีกถา รับสั่งกะภิกษุ
ทั้งหลายว่า ดูกรภิกษุทั้งหลาย เพราะ  เหตุนั้นแล สงฆ์จงทำอุกเขปนียกรรม ฐานไม่สละทิฐิอัน
เป็นบาป แก่ภิกษุอริฏฐะผู้เกิดในตระกูลพรานแร้ง คือ ห้ามสมโภคกับสงฆ์ ฯ
				วิธีลงอุกเขปนียกรรม ฐานไม่สละทิฐิเป็นบาป
	[๒๗๘] ดูกรภิกษุทั้งหลาย ก็แล วิธีลงอุกเขปนียกรรม ฐานไม่สละ  ทิฐิอันเป็นบาป
พึงทำอย่างนี้ คือ พึงโจทภิกษุอริฏฐะผู้เกิดในตระกูลพรานแร้งก่อน  ครั้นแล้วพึงให้เธอให้การ แล้ว
พึงปรับอาบัติ ครั้นแล้ว ภิกษุผู้ฉลาด ผู้สามารถ  พึงประกาศให้สงฆ์ทราบด้วยญัตติจตุตถกรรมวาจา
ว่าดังนี้:-
			กรรมวาจาทำอุกเขปนียกรรม ฐานไม่สละทิฐิอันเป็นบาป
	ท่านเจ้าข้า ขอสงฆ์จงฟังข้าพเจ้า ภิกษุอริฏฐะผู้เกิดใน  ตระกูลพรานแร้ง มีทิฐิอัน
เป็นบาปเห็นปานนี้เกิดขึ้นว่าเรารู้ทั่วถึงธรรม  ที่พระผู้มีพระภาคทรงแสดงแล้ว โดยประการที่
ตรัสว่า เป็นธรรมทำ  อันตราย ธรรมเหล่านั้นหาอาจทำอันตรายแก่ผู้เสพได้จริงไม่ ดังนี้  เธอ
ไม่ยอมสละทิฐินั้น ถ้าความพร้อมพรั่งของสงฆ์ถึงที่แล้ว สงฆ์พึง  ทำอุกเขปนียกรรม ฐานไม่
ละทิฐิอันเป็นบาปแก่ภิกษุอริฏฐะผู้เกิดใน  ตระกูลพรานแร้ง คือ ห้ามสมโภคกับสงฆ์ นี้เป็นญัตติ