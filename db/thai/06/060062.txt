					หมวดที่ ๓
	[๑๖๑] ดูกรภิกษุทั้งหลาย เมื่อสงฆ์จำนงพึงลงปฏิสารณียกรรมแก่ภิกษุ
๕ รูป คือ รูปหนึ่งขวนขวายเพื่อมิใช่ลาภแห่งพวกคฤหัสถ์ ๑ รูปหนึ่งขวนขวาย  เพื่อมิใช่ประ
โยชน์แห่งพวกคฤหัสถ์ ๑ รูปหนึ่งขวนขวายเพื่ออยู่มิได้แห่งพวก  คฤหัสถ์ ๑ รูปหนึ่งด่าว่าเปรียบ
เปรยพวกคฤหัสถ์ ๑ รูปหนึ่งยุยงพวกคฤหัสถ์  กับพวกคฤหัสถ์ให้แตกกัน ๑
	ดูกรภิกษุทั้งหลาย เมื่อสงฆ์จำนงพึงลงปฏิสารณียกรรมแก่ภิกษุ ๕ รูป  นี้แล ฯ
					หมวดที่ ๔
	[๑๖๒] ดูกรภิกษุทั้งหลาย เมื่อสงฆ์จำนงพึงลงปฏิสารณียกรรมแก่ภิกษุอีก  ๕ รูปแม้อื่น
อีก คือ รูปหนึ่งพูดติเตียนพระพุทธเจ้าแก่พวกคฤหัสถ์ ๑ รูปหนึ่ง  พูดติเตียนพระธรรมแก่พวก
คฤหัสถ์ ๑ รูปหนึ่งพูดติเตียนพระสงฆ์แก่พวกคฤหัสถ์  ๑ รูปหนึ่งพูดกด พูดข่มพวกคฤหัสถ์
ด้วยถ้อยคำอันเลว ๑ รูปหนึ่งรับคำอัน  เป็นธรรมแก่พวกคฤหัสถ์แล้ว ไม่ทำจริง   ๑
	ดูกรภิกษุทั้งหลาย เมื่อสงฆ์จำนงพึงลงปฏิสารณียกรรมแก่ภิกษุ ๕ รูป  นี้แล ฯ
					ข้อที่สงฆ์จำนง ๔ หมวด จบ
					__________________
					วัตร ๑๘ ข้อ ในปฏิสารณียกรรม
	[๑๖๓] ดูกรภิกษุทั้งหลาย ภิกษุที่ถูกสงฆ์ลงปฏิสารณียกรรมแล้ว ต้องประพฤติชอบ
	วิธีประพฤติชอบในปฏิสารณียกรรมนั้น ดังต่อไปนี้:-
	๑. ไม่พึงให้อุปสมบท
	๒. ไม่พึงให้นิสัย
	๓. ไม่พึงให้สามเณรอุปัฏฐาก
	๔. ไม่พึงรับสมมติเป็นผู้สั่งสอนภิกษุณี
	๕. แม้ได้รับสมมติแล้วก็ไม่พึงสั่งสอนภิกษุณี
	๖. สงฆ์ลงปฏิสารณียกรรมเพราะอาบัติใด ไม่พึงต้องอาบัตินั้น
	๗. ไม่พึงต้องอาบัติอื่นอันเช่นกัน
	๘. ไม่พึงต้องอาบัติอันเลวทรามกว่านั้น
	๙. ไม่พึงติกรรม