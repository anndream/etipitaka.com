				มูลแห่งวิวาทาธิกรณ์
	[๖๓๗] อะไรเป็นมูลแห่งวิวาทาธิกรณ์ รากแห่งการเถียงกัน ๖ อย่าง เป็นมูลแห่งวิวาทา
ธิกรณ์ รากแห่งอกุศลทั้ง ๓ เป็นมูลแห่งวิวาทาธิกรณ์ รากแห่ง  กุศลทั้ง ๓ เป็นมูลแห่งวิวาทาธิกรณ์
	รากแห่งการเถียงกัน ๖ อย่าง เป็นมูลแห่งวิวาทาธิกรณ์ เป็นไฉน
	ดูกรภิกษุทั้งหลาย ก็ภิกษุในธรรมวินัยนี้ เป็นผู้มักโกรธ เป็นผู้ถือโกรธ  ภิกษุที่มักโกรธ
ถือโกรธนั้น ย่อมไม่มีความเคารพยำเกรงในพระศาสดา ใน  พระธรรม ในพระสงฆ์อยู่ ย่อมไม่ทำ
ให้บริบูรณ์ แม้ในสิกขา ภิกษุที่ไม่มีความ  เคารพ ยำเกรง ในพระศาสดา ในพระธรรม ในพระ
สงฆ์ แม้ในสิกขาก็ไม่ทำ  ให้บริบูรณ์นั้น ย่อมยังวิวาทให้เกิดในสงฆ์ การวิวาทย่อมเป็นไปเพื่อความ
ไม่เกื้อ  กูลแก่ชนมาก เพื่อไม่เป็นสุขแก่ชนมาก เพื่อความพินาศแก่ชนมาก เพื่อความ  ไม่เกื้อกูล
เพื่อทุกข์แก่เทพยดาและมนุษย์ ดูกรภิกษุทั้งหลาย ถ้าพวกเธอเล็งเห็น  รากแห่งการเถียงกันเห็นปานนี้
ทั้งภายในและภายนอกได้ พวกเธอในบริษัทนั้น  พึงพยายามละรากแห่งการเถียงกันอันลามกนั้น
แหละเสีย ถ้าพวกเธอไม่เล็งเห็น  รากแห่งการเถียงกันเห็นปานนี้ ทั้งภายในและภายนอก พวกเธอ
ในบริษัทนั้นพึง  ปฏิบัติเพื่อความยืดยาวไป แห่งรากแห่งการเถียงกันอันลามกนั้นแหละ ความละราก
แห่งการเถียงกันอันลามกนั้น ย่อมมีด้วยอย่างนี้ ความยืดเยื้อแห่งรากแห่งการ  เถียงกันอันลามกนั้น
ย่อมมีต่อไปด้วยอย่างนี้ ฯ
	[๖๓๘] ดูกรภิกษุทั้งหลาย ก็ข้ออื่นยังมีอีก ภิกษุเป็นผู้ลบหลู่ตีเสมอ  ท่าน ...
	ภิกษุเป็นผู้มีปรกติอิสสา ตระหนี่ ...
	ภิกษุเป็นผู้อวดดี เจ้ามายา ...
	ภิกษุเป็นผู้มีความปรารถนาลามก มีความเห็นผิด ...
	ภิกษุเป็นผู้ถือแต่ความเห็นของตน ถืออย่างแน่นแฟ้น ปลดได้ยาก  ภิกษุผู้ที่ถือแต่ความเห็น
ของตน ถืออย่างแน่นแฟ้น ปลดได้ยากนั้น ย่อม ไม่มีความเคารพ ยำเกรง ในพระศาสดา ใน
พระธรรม ในพระสงฆ์อยู่  ย่อมไม่ทำให้บริบูรณ์แม้ในสิกขา ภิกษุผู้ไม่มีความเคารพ ยำเกรง
ในพระศาสดา  ในพระธรรม ในพระสงฆ์อยู่ แม้ในสิกขาก็ไม่ทำให้บริบูรณ์นั้น ย่อมยังวิวาทให้เกิด
ในสงฆ์ การวิวาทย่อมเป็นไปเพื่อความไม่เกื้อกูลแก่ชนมาก เพื่อไม่เป็นสุข  แก่ชนมาก เพื่อความ
พินาศแก่ชนมาก เพื่อความไม่เกื้อกูล เพื่อทุกข์แก่เทพยดา  และมนุษย์ ดูกรภิกษุทั้งหลาย ถ้าพวก
เธอเล็งเห็นรากแห่งการเถียงกันเห็นปานนี้  ทั้งภายในและภายนอกได้ พวกเธอในบริษัทนั้นพึง
พยายามละรากแห่งการเถียงกัน  อันลามกนั้นแหละเสีย ถ้าพวกเธอไม่เล็งเห็นรากแห่งการเถียงกัน