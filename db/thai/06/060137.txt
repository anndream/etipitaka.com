				มูลายปฏิกัสสนารหวัตร
					หมวดที่ ๑
	[๓๓๖] ดูกรภิกษุทั้งหลาย อันภิกษุผู้ควรชักเข้าหาอาบัติเดิม พึงประพฤติโดยชอบ วิธี
ประพฤติชอบในวัตรนั้น ดังนี้:-
	อันภิกษุผู้ควรชักเข้าหาอาบัติเดิม ไม่พึงให้อุปสมบท
	ไม่พึงให้นิสัย
	ไม่พึงให้สามเณรอุปัฏฐาก
	ไม่พึงรับสมมติเป็นผู้สั่งสอนภิกษุณี
	แม้ได้รับสมมติแล้ว ก็ไม่พึงสั่งสอนภิกษุณี
	เป็นผู้ควรชักเข้าหาอาบัติเดิม เพราะอาบัติใด ไม่พึงต้องอาบัตินั้น
	ไม่พึงต้องอาบัติอื่นอันเช่นกัน
	ไม่พึงต้องอาบัติอันเลวทรามกว่านั้น
	ไม่พึงติกรรม
	ไม่พึงติภิกษุทั้งหลายผู้ทำกรรม
	ไม่พึงห้ามอุโบสถแก่ปกตัตตะภิกษุ
	ไม่พึงห้ามปวารณาแก่ปกตัตตะภิกษุ
	ไม่พึงทำการไต่สวน
	ไม่พึงเริ่มอนุวาทาธิกรณ์
	ไม่พึงยังภิกษุอื่นให้ทำโอกาส
	ไม่พึงโจทภิกษุอื่น
	ไม่พึงให้ภิกษุอื่นให้การ
	ไม่พึงช่วยภิกษุกับภิกษุให้สู้อธิกรณ์กัน ฯ
					หมวดที่ ๒
	[๓๓๗] ดูกรภิกษุทั้งหลาย อันภิกษุผู้ควรชักเข้าหาอาบัติเดิม ไม่พึงไปข้างหน้าแห่ง
ปกตัตตะภิกษุ
	ไม่พึงนั่งข้างหน้าแห่งปกตัตตะภิกษุ