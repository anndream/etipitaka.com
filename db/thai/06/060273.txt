พระนครราชคฤห์ชอบถวายเนยใสบ้างน้ำมันบ้าง แกงที่มีรสดีๆ บ้าง ซึ่งจัดปรุงเฉพาะพระเถระ
ส่วนพระเมตติยะและ  พระภุมมชกะ เขาถวายอาหารอย่างธรรมดาตามแต่จะหาได้ มีชนิดปลายข้าว
มี  น้ำส้มเป็นกับ เวลาหลังอาหารเธอทั้งสองกลับจากบิณฑบาตแล้ว เที่ยวถามพวก  พระเถระว่า ใน
โรงฉันของพวกท่านมีอาหารอะไรบ้าง ขอรับ ในโรงฉันของพวก  ท่านไม่มีอะไรบ้าง ขอรับ พระเถระ
บางพวกบอกอย่างนี้ว่า พวกเรามีเนยใส  น้ำมัน แกงที่มีรสอร่อยๆ ส่วนพระเมตติยะและพระ
ภุมมชกะพูดอย่างนี้ว่า พวก  ผมไม่มีอะไรเลย ขอรับ มีแต่อาหารอย่างธรรมดาตามที่จะหาได้ เป็น
ชนิด  ปลายข้าวมีน้ำส้มเป็นกับ ฯ
	[๕๙๕] สมัยต่อมา คหบดีผู้ชอบถวายอาหารที่ดี ถวายภัตตาหารวันละ ๔ ที่แก่สงฆ์เป็น
นิตยภัต เขาพร้อมด้วยบุตรภรรยา อังคาสอยู่ใกล้ๆ ในโรงฉัน  คนอื่นๆ ย่อมถามด้วยข้าวสุก กับ
ข้าว น้ำมัน แกงที่มีรสอร่อยๆ
	[๕๙๖] คราวนั้น ภัตตุเทสก์ได้แสดงภัตตาหารของคหบดี ผู้ชอบถวาย  อาหารที่ดี แก่
พระเมตติยะและพระภุมมชกะ เพื่อฉันในวันรุ่งขึ้น ขณะนั้น ท่าน  คหบดีไปสู่อารามด้วยกรณียะบาง
อย่าง เข้าไปหาท่านพระทัพพมัลลบุตร นมัสการ  แล้วนั่ง ณ ที่ควรส่วนข้างหนึ่ง ท่านพระทัพพ
มัลลบุตรแสดงธรรมีกถาให้ท่าน  คหบดีผู้นั่งแล้ว ให้เห็นแจ้ง สมาทาน อาจหาญ ร่าเริง ครั้นแล้ว
คหบดีเรียน  ถามว่า พระคุณเจ้าแสดงภัตตาหารเพื่อฉันในวันพรุ่งนี้ที่เรือนของกระผมแก่ใครขอรับ
ท่านพระทัพพมัลลบุตรตอบว่า อาตมาแสดงให้แก่พระเมตติยะกับพระ  ภุมมชกะแล้ว ขณะนั้น
คหบดีมีความเสียใจว่า ไฉนภิกษุลามกจักฉันภัตตาหาร  ในเรือนเราเล่า แล้วไปเรือนสั่งหญิงคนรับใช้
ไว้ว่า แม่สาวใช้ เจ้าจงจัดอาสนะ  ไว้ที่ซุ้มประตู แล้วอังคาสภิกษุผู้จะมาฉันภัตตาหารในวันพรุ่งนี้ด้วย
ปลายข้าว มี  น้ำผักดองเป็นกับ หญิงคนใช้รับคำของคหบดีแล้ว ครั้งนั้นพระเมตติยะและพระ
ภุมมชกะกล่าวแก่กันว่า คุณ เมื่อวานนี้ท่านภัตตุทเทสก์แสดงภัตตาหารของคหบดี  ให้พวกเรา พรุ่งนี้
คหบดีพร้อมด้วยบุตรภรรยาจักอังคาสพวกเราอยู่ใกล้ๆ คน  อื่นๆ จักถามด้วย ข้าวสุก กับข้าว น้ำมัน
แกงที่มีรสอร่อยๆ เพราะความ  ดีใจนั้นแล ตกกลางคืนภิกษุ ๒ รูปนั้นนอนหลับไม่เต็มตื่น ครั้น
เวลาเช้า พระ  เมตติยะและพระภุมมชกะครองอันตรวาสกแล้ว ถือบาตร จีวรเดินเข้าไปยังนิเวศน์
ของท่านคหบดี หญิงคนรับใช้นั้นได้แลเห็นพระเมตติยะและพระภุมมชกะกำลัง  เดินมาแต่ไกล
ครั้นแล้วจึงปูอาสนะถวายที่ซุ้มประตู แล้วกล่าวว่า นิมนต์นั่ง  เจ้าค่ะ จึงพระเมตติยะและพระภุมมชกะ