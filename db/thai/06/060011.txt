								หมวดที่ ๓
	[๓๐] ดูกรภิกษุทั้งหลาย ภิกษุประกอบด้วยองค์ ๓ แม้อื่นอีก เมื่อสงฆ์  จำนง พึงลงตัชชนีย
กรรมก็ได้ คือ กล่าวติเตียนพระพุทธเจ้า ๑ กล่าวติเตียน  พระธรรม ๑ กล่าวติเตียนพระสงฆ์ ๑
	ดูกรภิกษุทั้งหลาย ภิกษุประกอบด้วยองค์ ๓ นี้แล เมื่อสงฆ์จำนง จะพึงลงตัชชนียกรรม
ก็ได้ ฯ
					หมวดที่ ๔
	[๓๑] ดูกรภิกษุทั้งหลาย เมื่อสงฆ์จำนงพึงลงตัชชนียกรรมแก่ภิกษุ ๓ รูป  คือ รูปหนึ่ง
เป็นผู้ก่อความบาดหมาง ก่อการทะเลาะ ก่อการวิวาท ก่อความอื้อฉาว  ก่ออธิกรณ์ในสงฆ์ ๑
รูปหนึ่งเป็นพาล ไม่ฉลาด มีอาบัติมาก มีมรรยาทไม่  สมควร ๑ รูปหนึ่งอยู่คลุกคลีกับคฤหัสถ์
ด้วยการคลุกคลีอันไม่สมควร ๑
	ดูกรภิกษุทั้งหลาย เมื่อสงฆ์จำนง พึงลงตัชชนียกรรมแก่ภิกษุ ๓ รูป  นี้แล ฯ
					หมวดที่ ๕
	[๓๒] ดูกรภิกษุทั้งหลาย เมื่อสงฆ์จำนงพึงลงตัชชนียกรรมแก่ภิกษุ ๓ รูป  แม้อื่นอีก คือ
รูปหนึ่งเป็นผู้มีศีลวิบัติ ในอธิศีล ๑ รูปหนึ่งเป็นผู้มีอาจารวิบัติ  ในอัธยาจาร ๑ รูปหนึ่งเป็นผู้มี
ทิฐิวิบัติในอติทิฐิ ๑
	ดูกรภิกษุทั้งหลาย เมื่อสงฆ์จำนง พึงลงตัชชนียกรรมแก่ภิกษุ ๓ รูป  นี้แล ฯ
					หมวดที่ ๖
	[๓๓] ดูกรภิกษุทั้งหลาย เมื่อสงฆ์จำนงพึงลงตัชชนียกรรมแก่ภิกษุ ๓ รูป  แม้อื่นอีก คือ
รูปหนึ่งกล่าวติเตียนพระพุทธเจ้า ๑ รูปหนึ่งกล่าวติเตียนพระธรรม ๑  รูปหนึ่งกล่าวติเตียนพระสงฆ์ ๑
	ดูกรภิกษุทั้งหลาย เมื่อสงฆ์จำนง พึงลงตัชชนียกรรมแก่ภิกษุ ๓ รูป  นี้แล ฯ
					ข้อที่สงฆ์จำนง ๖ หมวด จบ
					วัตร ๑๘ ข้อ ในตัชชนียกรรม
	[๓๔] ดูกรภิกษุทั้งหลาย ภิกษุที่ถูกสงฆ์ลงตัชชนียกรรมแล้ว ต้อง  ประพฤติโดยชอบ
	วิธีประพฤติโดยชอบในตัชชนียกรรมนั้น ดังต่อไปนี้:-
	๑. ไม่พึงให้อุปสมบท
	๒. ไม่พึงให้นิสัย
	๓. ไม่พึงให้สามเณรอุปัฏฐาก
	๔. ไม่พึงรับสมมติเป็นผู้สั่งสอนภิกษุณี