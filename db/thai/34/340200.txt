การแสดงให้รู้ความหมาย กิริยาที่แสดงให้รู้ความหมาย ความแสดงให้รู้ความหมายด้วยวาจานั้น
อันใด รูปทั้งนี้เรียกว่า รูปเป็นวจีวิญญัติ
     รูปไม่เป็นวจีวิญญัติ นั้น เป็นไฉน?
     จักขายตนะ ฯลฯ กพฬิงการาหาร รูปทั้งนี้เรียกว่า รูปไม่เป็นวจีวิญญัติ.
     [๕๗๘] รูปเป็นอากาสธาตุ นั้น เป็นไฉน?
     อากาศ ธรรมชาติอันนับว่าอากาศ ความว่างเปล่า ธรรมชาติอันนับว่าความว่างเปล่า
ช่องว่าง ธรรมชาติอันนับว่าช่องว่าง อันมหาภูตรูป ๔ ไม่ถูกต้องแล้ว อันใด รูปทั้งนี้เรียกว่า
รูปเป็นอากาศธาตุ.
     รูปไม่เป็นอากาสธาตุ นั้น เป็นไฉน?
     จักขายตนะ ฯลฯ กพฬิงการาหาร รูปทั้งนี้เรียกว่า รูปไม่เป็นอากาศธาตุ.
     [๕๗๙] รูปเป็นอาโปธาตุ นั้น เป็นไฉน?
     ความเอิบอาบ ธรรมชาติที่เอิบอาบ ความเหนียว ธรรมชาติที่เหนียว ธรรมชาติเครื่อง
เกาะกุมรูป อันใด รูปทั้งนี้เรียกว่า รูปเป็นอาโปธาตุ.
     รูปไม่เป็นอาโปธาตุ นั้น เป็นไฉน?
     จักขายตนะ ฯลฯ กพฬิงการาหาร รูปทั้งนี้เรียกว่า รูปไม่เป็นอาโปธาตุ.
     [๕๘๐] รูปเป็นรูปลหุตา นั้น เป็นไฉน?
     ความเบา ความรวดเร็ว ความไม่เชื่องช้า ความไม่หนัก แห่งรูป อันใด รูปทั้งนี้
เรียกว่า รูปเป็นรูปลหุตา.
     รูปไม่เป็นรูปลหุตา นั้น เป็นไฉน?
     จักขายตนะ ฯลฯ กพฬิงการาหาร รูปทั้งนี้เรียกว่า รูปไม่เป็นรูปลหุตา.
     [๕๘๑] รูปเป็นรูปมุทุตา นั้น เป็นไฉน?
     ความอ่อน ภาวะที่อ่อน ความไม่แข็ง ความไม่กระด้าง แห่งรูป อันใด รูปทั้งนี้
เรียกว่า รูปเป็นรูปมุทุตา.
     รูปไม่เป็นรูปมุทุตา นั้น เป็นไฉน?
     จักขายตนะ ฯลฯ กพฬิงการาหาร รูปทั้งนี้เรียกว่า รูปไม่เป็นรูปมุทุตา.