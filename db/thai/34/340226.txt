     จักขายตนะ ฯลฯ กพฬิงการาหาร รูปทั้งนี้เรียกว่า รูปที่เป็นอุปาทา.
                สงเคราะห์รูปเป็นหมวดละ ๕ อย่างนี้
                        ปัญจกนิทเทศ จบ
                 -------------------------
                          ฉักกนิทเทศ
     [๖๕๗] รูปอันจักขุวิญญาณพึงรู้ คือ รูปายตนะ
     รูปอันโสตวิญญาณพึงรู้ คือ สัททายตนะ
     รูปอันฆานวิญญาณพึงรู้ คือ คันธายตนะ
     รูปอันชิวหาวิญญาณพึงรู้ คือ รสายตนะ
     รูปอันกายวิญญาณพึงรู้ คือ โผฏฐัพพายตนะ
     รูปอันมโนวิญญาณพึงรู้ คือ รูปทั้งหมด
                สงเคราะห์รูปเป็นหมวดละ ๖ อย่างนี้.
                        ฉักกนิทเทศ จบ
                  ------------------------
                         สัตตกนิทเทศ
     [๖๕๘] รูปอันจักขุวิญญาณพึงรู้ คือ รูปายตนะ
     รูปอันโสตวิญญาณพึงรู้ คือ สัททายตนะ
     รูปอันฆานวิญญาณพึงรู้ คือ คันธายตนะ
     รูปอันชิวหาวิญญาณพึงรู้ คือ รสายตนะ
     รูปอันกายวิญญาณพึงรู้ คือ โผฏฐัพพายตนะ
     รูปอันมโนธาตุพึงรู้ คือ รูปายตนะ สัททายตนะ คันธายตนะ รสายตนะ โผฏฐัพ
พายตนะ
     รูปอันมโนวิญญาณธาตุพึงรู้ คือ รูปทั้งหมด
                สงเคราะห์รูปเป็นหมวดละ ๗ อย่างนี้.
                        สัตตกนิทเทศ จบ
                     -------------------