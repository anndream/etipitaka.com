     [๕๘๗] รูปเป็นกพฬิงการาหาร นั้น เป็นไฉน?
     ข้าวสุก ขนมสด ขนมแห้ง ปลา เนื้อ นมสด นมส้ม เนยใส เนยข้น น้ำมน
น้ำผึ้ง น้ำอ้อย หรือรูปแม้อื่นใด มีอยู่ อันเป็นของใส่ปาก ขบเคี้ยว กลืนกิน อิ่มท้อง ของ
สัตว์นั้นๆ ในชนบทใดๆ สัตว์ทั้งหลาย เลี้ยงชีวิตด้วยโอชาอันใด รูปทั้งนี้เรียกว่า รูปเป็น
กพฬิงการาหาร.
     รูปไม่เป็นกพฬิงการาหาร นั้น เป็นไฉน?
     จักขายตนะ ฯลฯ รูปอนิจจตา รูปทั้งนี้เรียกว่า รูปไม่เป็นกพฬิงการาหาร.
     สงเคราะห์รูปเป็นหมวดละ ๒ อย่างนี้.
                         ทุกนิเทส จบ
                    ------------------
                          ติกนิทเทส
     [๕๘๘] รูปภายในเป็นอุปาทา นั้น เป็นไฉน?
     จักขายตนะ ฯลฯ กายายตนะ รูปทั้งนี้เรียกว่า รูปภายในเป็นอุปาทา.
     รูปภายนอกที่เป็นอุปาทา นั้น เป็นไฉน?
     รูปายตนะ ฯลฯ กพฬิงการาหาร รูปทั้งนี้เรียกว่า รูปภายนอกที่เป็นอุปาทา.
     รูปภายนอกที่เป็นอนุปาทา นั้น เป็นไฉน?
     โผฏฐัพพายตนะ อาโปธาตุ รูปทั้งนี้เรียกว่า รูปภายนอกที่เป็นอนุปาทา.
     [๕๘๙] รูปภายในเป็นอุปาทินนะ นั้น เป็นไฉน?
     จักขายตนะ ฯลฯ กายายตนะ รูปทั้งนี้เรียกว่า รูปภายในเป็นอุปาทินนะ.
     รูปภายนอกที่เป็นอุปาทินนะ นั้น เป็นไฉน?
     อิตถินทรีย์ ปุริสินทรีย์ ชีวิตินทรีย์ หรือรูปแม้อื่นใด มีอยู่ ได้แก่ รูปายตนะ
คันธายตนะ รสายตนะ โผฏฐัพพายตนะ อากาสธาตุ อาโปธาตุ รูปอุปจยะ รูปสันตติ
กพฬิงการาหาร ที่กรรมแต่งขึ้น รูปทั้งนี้เรียกว่า รูปภายนอกที่เป็นอุปาทินนะ.
     รูปภายนอกที่เป็นอนุปาทินนะ นั้น เป็นไฉน?
     สัททายตนะ กายวิญญัติ วจีวิญญัติ รูปลหุตา รูปมุทุตา รูปกัมมัญญตา รูปชรตา
รูปอนิจจตา หรือรูปแม้อื่นใด มีอยู่ ได้แก่รูปายตนะ สัททายตนะ คันธายตนะ รสายตนะ