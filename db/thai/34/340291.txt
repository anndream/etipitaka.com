     [๘๔๑] อธิวจนธรรม เป็นไฉน?
     การกล่าวขาน สมัญญา บัญญัติ โวหาร นาม การขนานนาม การตั้งชื่อ การออกชื่อ
การระบุชื่อ การเรียกชื่อ ของธรรมนั้นๆ อันใด สภาวธรรมเหล่านี้ ชื่อว่า อธิวจนธรรม.
     ธรรมทั้งหมดแลชื่อว่า อธิวจนปถธรรม.
     [๘๔๒] นิรุตติธรรม เป็นไฉน?
     การกล่าวขาน สมัญญา บัญญัติ โวหาร นาม การขนานนาม การตั้งชื่อ การออกชื่อ
การระบุชื่อ การเรียกชื่อ ของธรรมนั้นๆ อันใด สภาวธรรมเหล่านี้ชื่อว่า นิรุตติธรรม.
     ธรรมทั้งหมดแลชื่อว่า นิรุตติปถธรรม.
     [๘๔๓] บัญญัติธรรม เป็นไฉน?
     การกล่าวขาน สมัญญา บัญญัติ โวหาร นาม การขนานนาม การตั้งชื่อ การออกชื่อ
     การระบุชื่อ การเรียกชื่อ ของธรรมนั้นๆ อันใด สภาวธรรมเหล่านี้ ชื่อว่า
     บัญญัติธรรม.
     ธรรมทั้งหมดแลชื่อว่า บัญญัติปถธรรม.
     [๘๔๔] บรรดาธรรมเหล่านั้น นามธรรม เป็นไฉน?
     เวทนาขันธ์ สัญญาขันธ์ สังขารขันธ์ วิญญาณขันธ์ และอสังขตธาตุ นี้เรียกว่า
นามธรรม.
     รูปธรรม เป็นไฉน?
     มหาภูตรูป ๔ และรูปที่อาศัยมหาภูตรูป ๔ นั้น นี้เรียกว่า รูปธรรม.
     [๘๔๕] อวิชชา เป็นไฉน?
     ความไม่รู้ ความไม่เห็น ฯลฯ ลิ่มคืออวิชชา อกุศลมูลคือโมหะ อันใด นี้เรียกว่า
อวิชชา.
     ภวตัณหา เป็นไฉน?
     ความพอใจในภพ ฯลฯ ความหมกมุ่นในภพ ในภพทั้งหลาย อันใด นี้เรียกว่า ภวตัณหา.
     [๘๔๖] ภวทิฏฐิ เป็นไฉน?
     ความเห็นว่า ตนและโลกจักเกิด ดังนี้ ทิฏฐิ ความเห็นไปข้างทิฏฐิ ฯลฯ การถือ
โดยวิปลาส มีลักษณะเช่นว่านี้ อันใด นี้เรียกว่า ภวทิฏฐิ.
     วิภวทิฏฐิ เป็นไฉน?