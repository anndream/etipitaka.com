                         สุตตันติกทุกะ
     [๘๓๖] ธรรมเป็นไปในส่วนวิชชา เป็นไฉน?
     ธรรมทั้งหลายที่สัมปยุตด้วยอวิชชา สภาวธรรมเหล่านี้ชื่อว่า ธรรมเป็นไปในส่วน
วิชชา.
     ธรรมเป็นไปในส่วนอวิชชา เป็นไฉน?
     ธรรมทั้งหลายที่สัมปยุตด้วยอวิชชา สภาวธรรมเหล่านี้ชื่อว่า ธรรมเป็นไปในส่วนอวิชชา.
     [๘๓๗] วิชชูปมธรรม เป็นไฉน?
     ปัญญาในอริยมรรค ๓ เบื้องต่ำ สภาวธรรมเหล่านี้ ชื่อว่า วิชชูปมธรรม.
     วชิรูปมธรรม เป็นไฉน?
     ปัญญาในอรหัตตมรรคเบื้องสูง สภาวธรรมเหล่านี้ชื่อว่า วชิรูปมธรรม.
     [๘๓๘] พาลธรรม เป็นไฉน?
     อหิริกะ อโนตตัปปะ สภาวธรรมเหล่านี้ ชื่อว่า พาลธรรม.
     บัณฑิตธรรม เป็นไฉน?
     หิริ โอตตัปปะ สภาวธรรมเหล่านี้ ชื่อว่า บัณฑิตธรรม.
     กุศลธรรมแม้ทั้งหมด จัดเป็นบัณฑิตธรรม.
     [๘๓๙] กัณหธรรม เป็นไฉน?
     อหิริกะ อโนตตัปปะ สภาวธรรมเหล่านี้ชื่อว่า กัณหธรรม.
     อกุศลธรรมแม้ทั้งหมด จัดเป็นกัณหธรรม.
     สุกกธรรม เป็นไฉน?
     หิริ โอตตัปปะ สภาวธรรมเหล่านี้ชื่อว่า สุกกธรรม.
     กุศลธรรมแม้ทั้งหมด จัดเป็นสุกกธรรม.
     [๘๔๐] ตปนิยธรรม เป็นไฉน?
     กายทุจริต วจีทุจริต มโนทุจริต สภาวธรรมเหล่านี้ ชื่อว่า ตปนิยธรรม.
     อกุศลธรรมแม้ทั้งหมด จัดเป็นตปนิยธรรม.
     อตปนิยธรรม เป็นไฉน?
     กายสุจริต วจีสุจริต มโนสุจริต สภาวธรรมเหล่านี้ ชื่อว่า อตปนิยธรรม.
     กุศลธรรมแม้ทั้งหมด จัดเป็นอตปนิยธรรม.