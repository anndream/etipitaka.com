     [๒๔๐] จิตตปัสสัทธิ มีในสมัยนั้น เป็นไฉน?
     การสงบ การสงบระงับ กิริยาที่สงบ กิริยาที่สงบระงับ ความสงบระงับแห่งวิญญาณขันธ์
ปัสสัทธิสัมโพชฌงค์ ในสมัยนั้น อันใด นี้ชื่อว่า จิตตปัสสัทธิ มีในสมัยนั้น.
     [๒๔๑] กายลหุตา มีในสมัยนั้น เป็นไฉน?
     ความเบา ความรวดเร็ว ความไม่เชื่องช้า ความไม่หนัก แห่งเวทนาขันธ์ สัญญาขันธ์
สังขารขันธ์ ในสมัยนั้น อันใด นี้ชื่อว่า กายลหุตา มีในสมัยนั้น.
     [๒๔๒] จิตตลหุตา มีในสมัยนั้น เป็นไฉน?
     ความเบา ความรวดเร็ว ความไม่เชื่องช้า ความไม่หนัก แห่งวิญญาณขันธ์ ในสมัยนั้น
อันใด นี้ชื่อว่า จิตตลหุตา มีในสมัยนั้น.
     [๒๔๓] กายมุทุตา มีในสมัยนั้น เป็นไฉน?
     ความอ่อน ภาวะที่อ่อน ความไม่แข็ง ความไม่กระด้าง แห่งเวทนาขันธ์ สัญญาขันธ์
สังขารขันธ์ ในสมัยนั้น อันใด นี้ชื่อว่า กายมุทุตา มีในสมัยนั้น.
     [๒๔๔] จิตตมุทุตา มีในสมัยนั้น เป็นไฉน?
     ความอ่อน ภาวะที่อ่อน ความไม่แข็ง ความไม่กระด้าง แห่งวิญญาณขันธ์ ในสมัยนั้น
อันใด นี้ชื่อว่า จิตตมุทุตา มีในสมัยนั้น.
     [๒๔๕] กายกัมมัญญตา มีในสมัยนั้น เป็นไฉน?
     กิริยาที่ควรแก่การงาน ความควรแก่การงาน ภาวะที่ควรแก่การงาน แห่งเวทนาขันธ์
สัญญาขันธ์ สังขารขันธ์ ในสมัยนั้น อันใด นี้ชื่อว่า กายกัมมัญญตา มีในสมัยนั้น.
     [๒๔๖] จิตตกัมมัญญตา มีในสมัยนั้น เป็นไฉน?
     กิริยาที่ควรแก่การงาน ความควรแก่การงาน ภาวะที่ควรแก่การงาน แห่งวิญญาณขันธ์
ในสมัยนั้น อันใด นี้ชื่อว่า จิตตกัมมัญญตา มีในสมัยนั้น.
     [๒๔๗] กายปาคุญญตา มีในสมัยนั้น เป็นไฉน?
     กิริยาที่คล่องแคล่ว ความคล่องแคล่ว ภาวะที่คล่องแคล่ว แห่งเวทนาขันธ์ สัญญาขันธ์
สังขารขันธ์ ในสมัยนั้น อันใด นี้ชื่อว่า กายปาคุญญตา มีในสมัยนั้น.
     [๒๔๘] จิตตปาคุญญตา มีในสมัยนั้น เป็นไฉน?
     กิริยาที่คล่องแคล่ว ความคล่องแคล่ว ภาวะที่คล่องแคล่ว แห่งวิญญาณขันธ์ ในสมัยนั้น
อันใด นี้ชื่อว่า จิตตปาคุญญตา มีในสมัยนั้น.