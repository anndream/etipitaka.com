     รูปเป็นมหาภูต ที่หยาบก็มี, ที่ละเอียดก็มี, รูปไม่เป็นมหาภูต ที่หยาบก็มี, ที่ละเอียดก็มี
     รูปเป็นมหาภูต ที่อยู่ไกลก็มี, ที่อยู่ใกล้ก็มี, รูปไม่เป็นมหาภูต ที่อยู่ไกลก็มี, ที่อยู่ใกล้ก็มี
     รูปที่เห็นได้, รูปที่ฟังได้, รูปที่รู้ได้, รูปที่รู้แจ้งได้
                สงเคราะห์รูปเป็นหมวดละ ๔ อย่างนี้.
                       จตุกกมาติกา จบ.
                     -----------------
                         ปัญจกมาติกา
     [๕๐๗] สงเคราะห์รูปเป็นหมวดละ ๕
     ปฐวีธาตุ, อาโปธาตุ, เตโชธาตุ, วาโยธาตุ และรูปที่เป็นอุปาทา
                สงเคราะห์รูปเป็นหมวดละ ๕ อย่างนี้.
                       ปัญจกมาติกา จบ.
                      ----------------
                          ฉักกมาติกา
     [๕๐๘] สงเคราะห์รูปเป็นหมวดละ ๖
     รูปอันจักขุวิญญาณพึงรู้, รูปอันโสตวิญญาณพึงรู้, รูปอันฆานวิญญาณพึงรู้, รูปอันชิวหา
วิญญาณพึงรู้, รูปอันกายวิญญาณพึงรู้ รูปอันมโนวิญญาณพึงรู้
                สงเคราะห์รูปเป็นหมวดละ ๖ อย่างนี้.
                        ฉักกมาติกา จบ.
                       --------------