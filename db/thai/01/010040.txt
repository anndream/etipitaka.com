					อ้างวัตถุที่รำลึก [๑๗ บท]
	๑. ก็อีกประการหนึ่ง ภิกษุในธรรมวินัยนี้ กระสัน ไม่ยินดี ใคร่จะเคลื่อนจากความ
เป็นสมณะ อึดอัด เบื่อหน่าย เกลียดชังความเป็นภิกษุ ปรารถนาความเป็นคฤหัสถ์ ปรารถนา
ความเป็นอุบาสก ปรารถนาความเป็นอารามิก ปรารถนาความเป็นสามเณร ปรารถนาความเป็น
เดียรถีย์ ปรารถนาความเป็นสาวกเดียรถีย์ ปรารถนาความเป็นผู้มิใช่สมณะ ปรารถนาความเป็น
ผู้มิใช่เชื้อสายพระศากยบุตร ย่อมกล่าวให้ผู้อื่นทราบว่า ข้าพเจ้าระลึกถึงมารดา. ดูกรภิกษุทั้งหลาย
แม้อย่างนี้ก็ชื่อว่าการทำความเป็นผู้ทุรพลให้แจ้ง และสิกขาไม่เป็นอันบอกคืน.
	๒. ... ข้าพเจ้าระลึกถึงบิดา ...
	๓. ... ข้าพเจ้าระลึกถึงพี่ชายน้องชาย ...
	๔. ... ข้าพเจ้าระลึกถึงพี่หญิงน้องหญิง ...
	๕. ... ข้าพเจ้าระลึกถึงบุตร ...
	๖. ... ข้าพเจ้าระลึกถึงธิดา ...
	๗. ... ข้าพเจ้าระลึกถึงภริยา ...
	๘. ... ข้าพเจ้าระลึกถึงหมู่ญาติ ...
	๙. ... ข้าพเจ้าระลึกถึงหมู่มิตร ...
	๑๐. ... ข้าพเจ้าระลึกถึงบ้าน ...
	๑๑. ... ข้าพเจ้าระลึกถึงนิคม ...
	๑๒. ... ข้าพเจ้าระลึกถึงนา ...
	๑๓. ... ข้าพเจ้าระลึกถึงสวน ...
	๑๔. ... ข้าพเจ้าระลึกถึงเงิน ...
	๑๕. ... ข้าพเจ้าระลึกถึงทอง ...
	๑๖. ... ข้าพเจ้าระลึกถึงศิลปะ ...
	๑๗. ... ข้าพเจ้าหวนรำลึกถึงการหัวเราะ การเจรจา การเล่นในครั้งก่อน. ดูกรภิกษุทั้งหลาย
แม้อย่างนี้ก็ชื่อว่าการทำความเป็นผู้ทุรพลให้แจ้ง และสิกขาไม่เป็นอันบอกคืน.
					แสดงความห่วงใย [๙ บท]
	๑. ก็อีกประการหนึ่ง ภิกษุในธรรมวินัยนี้ กระสัน ไม่ยินดี ใคร่จะเคลื่อนจากความเป็น
สมณะ อึดอัด เบื่อหน่าย เกลียดชังความเป็นภิกษุ ปรารถนาความเป็นคฤหัสถ์ ปรารถนา-