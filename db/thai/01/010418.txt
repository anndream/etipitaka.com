	อสิโลมเปรต     เคยเป็นคนฆ่าสุกร .............................. ๑ เรื่อง
	สัตติโลมเปรต    เคยเป็นพรานเนื้อ .............................. ๑ เรื่อง
	อุสุโลมเปรต     เคยเป็นนายเพชฌฆาต ........................... ๑ เรื่อง
	สูจิโลมเปรต     เคยเป็นนายสารถี .............................. ๑ เรื่อง
	สูจกเปรต       เคยเป็นคนส่อเสียด ............................. ๑ เรื่อง
	กุมภัณฑเปรต     เคยเป็นผู้พิพากษาโกงชาวบ้าน ..................... ๑ เรื่อง
	คูถนิมุคคเปรต    เคยเป็นชู้กับภรรยาเขา .......................... ๑ เรื่อง
	คูถขาทิเปรต     เคยเป็นพราหมณ์ชั่วช้า ........................... ๑ เรื่อง
	นิจฉวิตถีเปรต    เคยเป็นหญิงนอกใจผัว ........................... ๑ เรื่อง
	มังคุลิตถีเปรต    เคยเป็นหญิงแม่มด .............................. ๑ เรื่อง
	โอกิลินีเปรต     เคยเป็นหญิงขี้หึงเอาไฟครอกหญิงร่วมสามี ............. ๑ เรื่อง
	อสีสกพันธเปรต   เคยเป็นนายโจรเพชฌฆาต ........................ ๑ เรื่อง
เรื่องภิกษุเปรต .............. ๑ เรื่อง เรื่องภิกษุณีเปรต ................ ๑ เรื่อง
เรื่องสิกขมานาเปรต .......... ๑ เรื่อง เรื่องสามเณรเปรต .............. ๑ เรื่อง
เรื่องสามเณรีเปรต ........... ๑ เรื่อง ซึ่งในครั้งศาสนาพระพุทธกัสสปเธอเหล่านั้นบวชแล้ว
ได้ทำกรรมลามกไว้ เรื่องแม่น้ำตโปทา ๑ เรื่อง เรื่องรบ ณ กรุงราชคฤห์ ๑ เรื่อง เรื่องช้างลงน้ำ
๑ เรื่อง เรื่องพระโสภิตะอรหันต์ ระลึกชาติได้ ๕๐๐ กัล์ป ๑ เรื่อง.
				เรื่องสำคัญว่าได้บรรลุ
	[๒๘๓] ก็โดยสมัยนั้นแล ภิกษุรูปหนึ่งอวดอ้างคุณวิเศษด้วยสำคัญว่าได้บรรลุแล้วมี
ความรังเกียจว่า พระผู้มีพระภาคทรงบัญญัติสิกขาบทไว้แล้ว เราต้องอาบัติปาราชิกแล้วกระมังหนอ
จึงกราบทูลเรื่องนั้นแด่พระผู้มีพระภาค พระผู้มีพระภาคตรัสว่า ดูกรภิกษุ ไม่ต้องอาบัติเพราะสำคัญ
ว่าได้บรรลุ.
					เรื่องอยู่ป่า
	[๒๘๔] ก็โดยสมัยนั้นแล ภิกษุรูปหนึ่งอยู่ป่าด้วยตั้งใจว่าคนจักยกย่องเราด้วยวิธีนี้ คน
ยกย่องภิกษุนั้นแล้ว เธอมีความรังเกียจว่า พระผู้มีพระภาคทรงบัญญัติสิกขาบทไว้แล้ว เราต้อง
อาบัติปาราชิกแล้วกระมังหนอ จึงกราบทูลเรื่องนั้นแด่พระผู้มีพระภาค พระผู้มีพระภาคตรัสว่า
ดูกรภิกษุ เธอไม่ต้องอาบัติปาราชิก ภิกษุทั้งหลาย อันภิกษุไม่พึงอยู่ป่าด้วยตั้งใจเช่นนั้น ภิกษุใด
อยู่ด้วยตั้งใจเช่นนั้น ต้องอาบัติทุกกฏ.