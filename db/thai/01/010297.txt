					บทภาชนีย์
					มาติกา
	[๑๘๗] ทำเอง ยืนอยู่ใกล้                สั่งทูต สั่งทูตต่อ
ทูตไม่สามารถ                              ทูตไปแล้วกลับมา
ที่ไม่ลับ สำคัญว่าที่ลับ                         ที่ลับ สำคัญว่าที่ไม่ลับ
ที่ไม่ลับ สำคัญว่าที่ไม่ลับ                       ที่ลับ สำคัญว่าที่ลับ
พรรณนาด้วยกาย                            พรรณนาด้วยวาจา
พรรณนาด้วยกายและวาจา                     พรรณนาด้วยทูต
พรรณนาด้วยหนังสือ                          หลุมพราง วัตถุที่พิง
การลอบวาง เภสัช                          การนำรูปเข้าไป
การนำเสียงเข้าไป                          การนำกลิ่นเข้าไป
การนำรสเข้าไป                            การนำโผฏฐัพพะเข้าไป
การนำธรรมารมณ์เข้าไป                      กิริยาที่บอก การแนะนำ
การนัดหมาย                               การทำนิมิต.
					มาติกาวิภังค์
				สาหัตถิกประโยค ทำเอง
	[๑๘๘] คำว่า ทำเอง คือฆ่าเองด้วยกาย ด้วยเครื่องประหาร ที่เนื่องด้วยกาย หรือ-
ด้วยเครื่องที่ประหารซัดไป
					ยืนอยู่ใกล้
	คำว่า ยืนอยู่ใกล้ คือยืนสั่งอยู่ ณ ที่ใกล้ว่า จงยิงอย่างนี้ จงประหารอย่างนี้ จงฆ่า-
อย่างนี้.
				อาณัตติกประโยค สั่งทูต
	[๑๘๙] ภิกษุสั่งภิกษุว่า จงปลงชีวิตบุคคลชื่อนี้ ดังนี้ ต้องอาบัติทุกกฏ ภิกษุผู้รับคำสั่ง
เข้าใจว่าบุคคลนั้นแน่ จึงปลงชีวิตบุคคลนั้น ต้องอาบัติปาราชิกทั้ง ๒ รูป