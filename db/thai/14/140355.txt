	ดูกรภิกษุทั้งหลาย  เทวบุตรนั้นได้กล่าวดังนี้แล้ว  รู้ว่าพระศาสดาทรงพอพระทัย  จึง
อภิวาทเรา  แล้วกระทำประทักษิณ  หายตัวไป  ณ  ที่นั้นแล  ฯ
	[๗๔๐]  เมื่อพระผู้มีพระภาคตรัสแล้วอย่างนี้  ท่านพระอานนท์ได้กราบทูลพระผู้มีพระภาค
ดังนี้ว่า  ข้าแต่พระองค์ผู้เจริญ  ก็เทวบุตรนั้น  คงจักเป็นอนาถบิณฑิกเทวบุตรแน่  เพราะอนาถ
บิณฑิกคฤหบดีได้เป็นผู้เลื่อมใสแล้วในท่าน  พระสารีบุตร  ฯ
	พ.  ดูกรอานนท์  ถูกแล้วๆ  เท่าที่คาดคะเนนั้นแล  เธอลำดับเรื่องถูกแล้ว  เทวบุตรนั้นคือ
อนาถบิณฑิกเทวบุตร  มิใช่อื่น  ฯ
	พระผู้มีพระภาคได้ตรัสพระภาษิตนี้แล้ว  ท่านพระอานนท์จึงชื่นชมยินดี  พระภาษิตของ
พระผู้มีพระภาคแล  ฯ
	      จบ  อนาถปิณฑิโกวาทสูตร  ที่  ๑
	      ____________________