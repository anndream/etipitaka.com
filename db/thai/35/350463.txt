       ๓. ถีนมิทธนิวรณ์   ธรรมอันห้ามกุศลธรรมไม่ให้เกิดขึ้น  คือถีนมิทธะ
       ๔. อุทธัจจกุกกุจจนิวรณ์  ธรรมอันห้ามกุศลธรรมไม่ให้เกิดขึ้น  คือ อุทธัจจกุกกุจจะ
       ๕. วิจิกิจฉานิวรณ์  ธรรมอันห้ามกุศลธรรมไม่ให้เกิดขึ้น  คือวิจิกิจฉา
     เหล่านี้เรียกว่า นิวรณ์ ๕
     [๙๘๔] อนันตริยกรรม ๕ เป็นไฉน
     อนันตริยกรรม ๕ คือ
       ๑. มาตุฆาต   ฆ่ามารดา
       ๒. ปิตุฆาต    ฆ่าบิดา
       ๓. อรหันตฆาต ฆ่าพระอรหันต์
       ๔. โลหิตุปบาท ทำร้ายพระพุทธเจ้าจนถึงยังพระโลหิตให้ห้อขึ้น
       ๕. สังฆเภท   ยังสงฆ์ให้แตกจากกัน
     เหล่านี้เรียกว่า อนันตริยกรรม ๕
     [๙๘๕] ทิฏฐิ ๕ เป็นไฉน
     ทิฏฐิ ๕ คือ
     ๑. สมณะหรือพราหมณ์พวกหนึ่ง กล่าวยืนยันดังนี้ว่า อัตตามีสัญญาเบื้องหน้าแต่ตาย
ไม่แปรผัน
     ๒. สมณะหรือพราหมณ์พวกหนึ่ง กล่าวยืนยันดังนี้ว่า อัตตาไม่มีสัญญาเบื้องหน้า
แต่ตายไม่แปรผัน
     ๓. สมณะหรือพราหมณ์พวกหนึ่ง กล่าวยืนยันดังนี้ว่า อัตตามีสัญญาก็ไม่ใช่ ไม่มีสัญญา
ก็ไม่ใช่ เบื้องหน้าแต่ตายไม่แปรผัน
     ๔. ก็หรือว่า สมณะหรือพราหมณ์พวกหนึ่ง ย่อมบัญญัติความขาดสูญความพินาศ
ความไม่มี ของสัตว์ซึ่งปรากฏมีอยู่
     ๕. ก็หรือว่า สมณะหรือพราหมณ์พวกหนึ่ง กล่าวยืนยันทิฏฐธัมมนิพพาน
     เหล่านี้เรียกว่า ทิฏฐิ ๕
     [๙๘๖] เวร ๕ เป็นไฉน
     เวร ๕ คือ