                          สัตตกนิเทศ
     [๑๐๐๕] ในสัตตกมาติกาเหล่านั้น อนุสัย ๗ เป็นไฉน
     กามราคานุสัย ปฏิฆานุสัย มานานุสัย ทิฏฐานุสัย วิจิกิจฉานุสัยภวราคานุสัย
อวิชชานุสัยเหล่านี้เรียกว่า อนุสัย ๗
     [๑๐๐๖] ปริยุฏฐาน ๗ เป็นไฉน
     กามราคปริยุฏฐาน ปฏิฆปริยุฏฐาน มานปริยุฏฐาน ทิฏฐิปริยุฏฐานวิจิกิจฉาปริยุฏฐาน
ภวราคปริยุฏฐาน อวิชชาปริยุฏฐานเหล่านี้เรียกว่า ปริยุฏฐาน ๗
     [๑๐๐๗] สัญโญชน์ ๗ เป็นไฉน
     กามราคสัญโญชน์ ปฏิฆสัญโญชน์ มานสัญโญชน์ ทิฏฐิสัญโญชน์วิจิกิจฉาสัญโญชน์
ภวราคสัญโญชน์ อวิชชาสัญโญชน์เหล่านี้เรียกว่า สัญโญชน์ ๗
     [๑๐๐๘] อสัทธรรม ๗ เป็นไฉน
     บุคคลเป็นผู้ไม่มีศรัทธา ไม่มีหิริ ไม่มีโอตตัปปะ มีการศึกษาน้อยเกียจคร้าน หลง
ลืมสติ มีปัญญาทรามเหล่านี้เรียกว่า อสัทธรรม ๗
     [๑๐๐๙] ทุจริต ๗ เป็นไฉน
     ปาณาติบาต อทินนาทาน กาเมสุมิจฉาจาร มุสาวาท ปิสุณาวาจาผรุสวาจา สัมผัป
ปลาปะเหล่านี้เรียกว่า ทุจริต ๗
     [๑๐๑๐] มานะ ๗ เป็นไฉน
     มานะ อติมานะ มานาติมานะ โอมานะ อธิมานะ อัสมิมานะ มิจฉามานะเหล่านี้
เรียกว่า มานะ ๗
     [๑๐๑๑] ทิฏฐิ ๗ เป็นไฉน
     สมณะหรือพราหมณ์บางคนในโลกนี้ มีวาทะอย่างนี้ มีทิฏฐิอย่างนี้ว่าท่านผู้เจริญ เพราะ
อัตตานี้มีรูป สำเร็จด้วยมหาภูตรูป ๔ เกิดในสุกกะของมารดาเบื้องหน้าแต่ตายเพราะ
กายแตก ย่อมขาดสูญ ย่อมพินาศ ย่อมไม่มี ท่านผู้เจริญด้วยเหตุเพียงเท่านี้แล อัตตานี้
จึงได้ชื่อว่า ขาดสูญด้วยดี สมณะหรือพราหมณ์พวกหนึ่ง บัญญัติความขาดสูญ ความพินาศ
ความไม่มี ของสัตว์ผู้ปรากฏมีอยู่ด้วยประการอย่างนี้