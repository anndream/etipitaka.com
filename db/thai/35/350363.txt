     ภิกษุในศาสนานี้ ย่อมรู้แตกฉานซึ่งธรรม คือ สุตตะ เคยยะ เวยยากรณะ คาถา อุทาน
อิติวุตตกะ ชาตกะ อัพภูตธัมมะ เวทัลละ นี้เรียกว่าธัมมปฏิสัมภิทา ภิกษุนั้น ย่อมรู้แตกฉาน
อรรถแห่งภาษิตนั้นๆ ว่า นี้เป็นอรรถแห่งภาษิตนี้ นี้เป็นอรรถแห่งภาษิตนี้ นี้เรียกว่า อัตถ
ปฏิสัมภิทา ความรู้แตกฉานในอันกล่าวธัมมนิรุตตินั้น ชื่อว่า นิรุตติปฏิสัมภิทา ความรู้แตกฉาน
ในญาณทั้งหลายชื่อว่า ปฏิภาณปฏิสัมภิทา
                         สุตตันตภาชนีย์ จบ
                        อภิธรรมภาชนีย์
               แจกปฏิสัมภิทา ๔ ด้วยกามาวจรกุศลจิต ๘
     [๗๘๔] ปฏิสัมภิทา ๔ คือ
           ๑. อัตถปฏิสัมภิทา
           ๒. ธัมมปฏิสัมภิทา
           ๓. นิรุตติปฏิสัมภิทา
           ๔. ปฏิภาณปฏิสัมภิทา
     ธรรมเป็นกุศล เป็นไฉน
     กามาวจรกุศลจิต สหรคตด้วยโสมนัส สัมปยุตด้วยญาณ มีรูปเป็นอารมณ์ ฯลฯ มีธรรม
เป็นอารมณ์ หรือปรารภอารมณ์ใดๆ เกิดขึ้น ในสมัยใดผัสสะ ฯลฯ อวิกเขปะ มีในสมัยนั้น
ธรรมเหล่านี้ ชื่อว่า ธรรมเป็นกุศลความรู้แตกฉานในธรรมเหล่านี้ ชื่อว่า ธัมมปฏิสัมภิทา
ความรู้แตกฉานในวิบากแห่งธรรมเหล่านั้น ชื่อว่า อัตถปฏิสัมภิทา บัญญัติแห่งธรรมเหล่านั้น
ย่อมมีด้วยนิรุตติใด ความรู้แตกฉานในอันกล่าวธัมมนิรุตตินั้น ชื่อว่า นิรุตติปฏิสัมภิทาบุคคล
รู้แตกฉานซึ่งญาณเหล่านั้น ด้วยญาณใดว่า ญาณเหล่านี้ส่องเนื้อความนี้ ดังนี้ความรู้แตกฉานใน
ญาณทั้งหลายนั้น ชื่อว่า ปฏิภาณปฏิสัมภิทา
                        ปฏิสัมภิทา ๔ คือ
           ๑. อัตถปฏิสัมภิทา
           ๒. ธัมมปฏิสัมภิทา
           ๓. นิรุตติปฏิสัมภิทา
           ๔. ปฏิภาณปฏิสัมภิทา