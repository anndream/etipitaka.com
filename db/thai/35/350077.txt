     ความไม่รู้ ความไม่เห็น ฯลฯ  ลิ่มคืออวิชชา อกุศลมูล คือโมหะนี้เรียกว่า
อวิชชาธาตุ
     สภาวธรรมเหล่านี้เรียกว่า ธาตุ ๖
                        ธาตุ ๖ นัยที่ ๓
     [๑๒๒] ธาตุ ๖ อีกนัยหนึ่ง คือ
           ๑. กามธาตุ
           ๒. พยาปาทธาตุ
           ๓. วิหิงสาธาตุ
           ๔. เนกขัมมธาตุ
           ๕. อัพยาปาทธาตุ
           ๖. อวิหิงสาธาตุ
     ในธาตุ ๖ นั้น กามธาตุ เป็นไฉน
     ความตรึก ความตรึกอย่างแรง ความดำริ อันประกอบด้วยกาม ความที่จิตแนบอยู่ใน
อารมณ์ ความที่จิตแนบสนิทอยู่ในอารมณ์ ความยกจิตขึ้นสู่อารมณ์มิจฉาสังกัปปะ นี้เรียกว่า
กามธาตุ ชั้นต่ำมีอวีจินรกเป็นที่สุด ชั้นสูงมีเทพชั้นปรนิมมิตวสวัตตีเป็นที่สุด ขันธ์ ธาตุ
อายตนะ รูป เวทนา สัญญา สังขารวิญญาณ ที่ท่องเที่ยวอยู่ในระหว่างนี้ นับเนื่องอยู่ใน
ระหว่างนี้ นี้เรียกว่า กามธาตุ
     พยาปาทธาตุ เป็นไฉน
     ความตรึก ความตรึกอย่างแรง อันประกอบด้วยพยาบาท ฯลฯ มิจฉาสังกัปปะ นี้
เรียกว่า พยาปาทธาตุ อีกนัยหนึ่ง ความที่จิตอาฆาต ในอาฆาฏวัตถุ ๑๐ ความอาฆาตมีกำลัง
ความกระทบ ความแค้น ความโกรธ ความกำเริบความกำเริบหนัก ความคิดประทุษร้าย
ความคิดประทุษร้ายยิ่ง ความคิดประทุษร้ายหนัก ความที่จิตพยาบาท ความมีใจประทุษร้ายยิ่ง ความ
โกรธ กิริยาที่โกรธสภาพที่โกรธ ความคิดประทุษร้าย กิริยาที่คิดประทุษร้าย สภาพที่คิดประทุษ
ร้ายความพยาบาท กิริยาที่พยาบาท สภาพที่พยาบาท ความพิโรธ ความแค้น ความดุร้าย
อาการที่พูดไม่ยั้ง ความที่จิตไม่แช่มชื่น นี้เรียกว่า พยาปาทธาตุ