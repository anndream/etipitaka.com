กระทบแล้ว ของผู้ประกอบด้วยความเสื่อมอย่างใดอย่างหนึ่งของผู้ที่ถูกเหตุแห่งทุกข์
อย่างใดอย่างหนึ่งกระทบแล้ว นี้เรียกว่า  อุปายาส
     [๒๗๓] คำว่า ความเกิดขึ้นแห่งกองทุกข์ทั้งมวลนี้  ย่อมมีด้วยประการอย่างนี้นั้น
ได้แก่ความไปร่วม ความมาร่วม ความประชุม ความปรากฏแห่งกองทุกข์ทั้งมวลนี้ ย่อม
มีด้วยประการอย่างนี้ ด้วยเหตุนั้น  จึงเรียกว่าความเกิดขึ้นแห่งกองทุกข์ทั้งมวลนี้ ย่อม
มีด้วยประการอย่างนี้
                        สุตตันตภาชนีย์ จบ
                        อภิธรรมมาติกา
                         ปัจจยจตุกกะ
                        [อวิชชามูลกนัย]
     [๒๗๔] สังขารเกิดเพราะอวิชชาเป็นปัจจัย
           วิญญาณเกิดเพราะสังขารเป็นปัจจัย
           นามเกิดเพราะวิญญาณเป็นปัจจัย
           อายตนะที่ ๖ เกิดเพราะนามเป็นปัจจัย
           ผัสสะเกิดเพราะอายตนะที่ ๖ เป็นปัจจัย
           เวทนาเกิดเพราะผัสสะเป็นปัจจัย
           ตัณหาเกิดเพราะเวทนาเป็นปัจจัย
           อุปาทานเกิดเพราะตัณหาเป็นปัจจัย
           ภพเกิดเพราะอุปาทานเป็นปัจจัย
           ชาติเกิดเพราะภพเป็นปัจจัย
           ชรามรณะเกิดเพราะชาติเป็นปัจจัย
     ความเกิดขึ้นแห่งกองทุกข์ทั้งมวลนี้ ย่อมมีด้วยประการอย่างนี้
     [๒๗๕] สังขารเกิดเพราะอวิชชาเป็นปัจจัย
           วิญญาณเกิดเพราะสังขารเป็นปัจจัย
           นามเกิดเพราะวิญญาณเป็นปัจจัย
           ผัสสะเกิดเพราะนามเป็นปัจจัย