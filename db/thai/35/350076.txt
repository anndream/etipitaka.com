                        ธาตุ ๖ นัยที่ ๒
     [๑๒๑] ธาตุ ๖ อีกนัยหนึ่ง คือ
           ๑. สุขธาตุ
           ๒. ทุกขธาตุ
           ๓. โสมนัสสธาตุ
           ๔. โทมนัสสธาตุ
           ๕. อุเปกขาธาตุ
           ๖. อวิชชาธาตุ
     ในธาตุ ๖ นั้น สุขธาตุ เป็นไฉน
     ความสบายกาย ความสุขกาย ความเสวยอารมณ์ที่สบายเป็นสุข เกิดแต่กายสัมผัส
กิริยาเสวยอารมณ์ที่สบายเป็นสุขเกิดแต่กายสัมผัส นี้เรียกว่าสุขธาตุ
     ทุกขธาตุ เป็นไฉน
     ความไม่สบายกาย ความทุกข์กาย ความเสวยอารมณ์ที่ไม่สบายเป็นทุกข์ อันเกิดแต่
กายสัมผัส กิริยาเสวยอารมณ์ที่ไม่สบายเป็นทุกข์เกิดแต่กายสัมผัส นี้เรียกว่า ทุกขธาตุ
     โสมนัสสธาตุ เป็นไฉน
     ความสบายใจ ความสุขใจ ความเสวยอารมณ์ที่สบายเป็นสุขอันเกิดแต่เจโตสัมผัส
กิริยาเสวยอารมณ์ที่สบายเป็นสุขเกิดแต่เจโตสัมผัส นี้เรียกว่าโสมนัสสธาตุ
     โทมนัสสธาตุ เป็นไฉน
     ความไม่สบายใจ ความทุกข์ใจ ความเสวยอารมณ์ที่ไม่สบายเป็นทุกข์เกิดแต่เจโต
สัมผัส กิริยาเสวยอารมณ์ที่ไม่สบายเป็นทุกข์เกิดแต่เจโตสัมผัสนี้เรียกว่า โทมนัสสธาตุ
     อุเปกขาธาตุ เป็นไฉน
     ความสบายใจก็ไม่ใช่ ความไม่สบายใจก็ไม่ใช่ ความเสวยอารมณ์ไม่ทุกข์ไม่สุขอันเกิด
แต่เจโตสัมผัส กิริยาเสวยอารมณ์ไม่ทุกข์ไม่สุขเกิดแต่เจโตสัมผัสนี้เรียกว่า อุเปกขาธาตุ
     อวิชชาธาตุ เป็นไฉน