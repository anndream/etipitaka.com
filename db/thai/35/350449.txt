     เหล่านี้เรียกว่า ติตถายตนะ ๓
     [๙๔๑] กิญจนะ ๓ เป็นไฉน
     กิเลสเครื่องกังวลคือราคะ กิเลสเครื่องกังวลคือโทสะ กิเลสเครื่องกังวลคือโมหะ
เหล่านี้เรียกว่า กิญจนะ ๓
     [๙๔๒] อังคณะ ๓ เป็นไฉน
     กิเลสเพียงดังเนินคือราคะ กิเลสเพียงดังเนินคือโทสะ กิเลสเพียงดังเนินคือโมหะ
เหล่านี้เรียกว่า อังคณะ ๓
     [๙๔๓] มละ ๓ เป็นไฉน
     มลทินคือราคะ มลทินคือโทสะ มลทินคือโมหะ เหล่านี้เรียกว่า มละ ๓
     [๙๔๔] วิสมะ ๓ เป็นไฉน
     ความไม่สม่ำเสมอคือราคะ ความไม่สม่ำเสมอคือโทสะ ความไม่สม่ำเสมอคือโมหะ
เหล่านี้เรียกว่า วิสมะ ๓
     [๙๔๕] วิสมะ ๓ แม้อีกนัยหนึ่ง เป็นไฉน
     ความประพฤติไม่สม่ำเสมอทางกาย ความประพฤติไม่สม่ำเสมอทางวาจาความประพฤติ
ไม่สม่ำเสมอทางใจ เหล่านี้เรียกว่า วิสมะ ๓
     [๙๔๖] อัคคิ ๓ เป็นไฉน
     ไฟคือราคะ ไฟคือโทสะ ไฟคือโมหะ เหล่านี้เรียกว่า อัคคิ ๓
     [๙๔๗] กสาวะ ๓ เป็นไฉน
     น้ำฝาดคือราคะ น้ำฝาดคือโทสะ น้ำฝาดคือโมหะ เหล่านี้เรียกว่ากสาวะ ๓
     [๙๔๘] กสาวะ ๓ แม้อีกนัยหนึ่ง เป็นไฉน
     น้ำฝาดทางกาย น้ำฝาดทางวาจา น้ำฝาดทางใจ เหล่านี้เรียกว่า กสาวะ ๓
     [๙๔๙] อัสสาททิฏฐิ ความเห็นผิดอันประกอบด้วยความยินดี เป็นไฉน
     สมณะหรือพราหมณ์บางคนในโลกนี้ เป็นผู้มีวาทะอย่างนี้ มีความเห็นอย่างนี้ว่า กาม
ทั้งหลายไม่มีโทษ ดังนี้ เขาจึงบริโภคกาม นี้เรียกว่า อัสสาททิฏฐิความเห็นผิดอันประกอบ
ด้วยความยินดี