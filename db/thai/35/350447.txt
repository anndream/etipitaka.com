     นิโรธตัณหา เป็นไฉน
     ความกำหนัด ความกำหนัดนัก ฯลฯ ความกำหนัดนักแห่งจิตอันสหรคตด้วยอุจเฉท
ทิฏฐิ นี้เรียกว่า นิโรธตัณหา
     เหล่านี้เรียกว่า ตัณหา ๓
     [๙๓๖] เอสนา ๓ เป็นไฉน
     กาเมสนา ภเวสนา พรหมจริเยสนา
     บรรดาเอสนา ๓ นั้น กาเมสนา เป็นไฉน
     ความพอใจในกาม ฯลฯ ความหมกมุ่นในกาม อันใด นี้เรียกว่ากาเมสนา
     ภเวสนา เป็นไฉน
     ความพอใจในภพ ฯลฯ ความหมกมุ่นในภพ อันใด นี้เรียกว่าภเวสนา
     พรหมจริเยสนา เป็นไฉน
     ความเห็นว่าโลกเที่ยง หรือความเห็นว่าโลกไม่เที่ยง ฯลฯ สัตว์เบื้องหน้าแต่ตาย
จะเกิดอีกก็หามิได้ จะไม่เกิดอีกก็หามิได้ ดังนี้ ทิฏฐิ ความเห็นไปข้างทิฏฐิ ฯลฯ การถือเอา
โดยวิปลาส อันใด มีลักษณะเช่นว่านี้ นี้เรียกว่า พรหมจริเยสนา
     บรรดาเอสนา ๓ นั้น กาเมสนา เป็นไฉน
     ความกำหนัดในกาม กายกรรม วจีกรรม มโนกรรม อันเป็นอกุศลตั้งอยู่ในฐานเดียว
กันกับความกำหนัดในกามนั้น นี้เรียกว่า กาเมสนา
     ภเวสนา เป็นไฉน
     ความกำหนัดในภพ กายกรรม วจีกรรม มโนกรรม อันเป็นอกุศลตั้งอยู่ในฐาน
เดียวกันกับความกำหนัดในภพนั้น นี้เรียกว่า ภเวสนา
     ความเห็นว่าโลกมีที่สุด กายกรรม วจีกรรม มโนกรรม อันเป็นอกุศลตั้งอยู่ใน
ฐานเดียวกันกับความเห็นว่าโลกมีที่สุดนั้น นี้เรียกว่า พรหมจริเยสนา
     เหล่านี้เรียกว่า เอสนา ๓
     [๙๓๗] วิธา ๓ เป็นไฉน
     ความถือตัวว่าประเสริฐกว่าเขา ความถือตัวว่าเสมอเขา ความถือตัวว่าเลวกว่าเขา
เหล่านี้เรียกว่า วิธา ๓