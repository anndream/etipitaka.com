     อินทรีย์ ๑๒ ในโลกุตตระ เป็นไฉน
     คือ มนินทรีย์ ชีวิตินทรีย์ โสมนัสสินทรีย์ อุเปกขินทรีย์ สัทธินทรีย์วิริยินทรีย์
สตินทรีย์ สมาธินทรีย์ ปัญญินทรีย์ อนัญญตัญญัสสามีตินทรีย์อัญญินทรีย์ อัญญาตาวินทรีย์
เหล่านี้เรียกว่า อินทรีย์ ๑๒ ในโลกุตตระ
     เหตุ ๖ ในโลกุตตระ เป็นไฉน
     คือ กุศลเหตุ ๓ อัพยากตเหตุ ๓
     บรรดาเหตุ ๖ เหล่านั้น กุศลเหตุ ๓ เป็นไฉน
     คือ กุศลเหตุคืออโลภะ กุศลเหตุคืออโทสะ กุศลเหตุคืออโมหะ เหล่านี้เรียกว่า
กุศลเหตุ ๓
     อัพยากตเหตุ ๓ เป็นไฉน
     คือ อโลภะ อโทสะ อโมหะ ฝ่ายวิบากแห่งกุศลธรรมทั้งหลาย เหล่านี้เรียกว่า
อัพยากตเหตุ ๓
     เหล่านี้เรียกว่า เหตุ ๖ ในโลกุตตระ
     อาหาร ๓ ในโลกุตตระ เป็นไฉน
     คือ ผัสสาหาร มโนสัญเจตนาหาร วิญญาณาหาร เหล่านี้เรียกว่า อาหาร๓ ใน
 โลกุตตระ
     ผัสสะ ๑ ในโลกุตตระ เป็นไฉน
     คือ มโนวิญญาณธาตุสัมผัส นี้เรียกว่า ผัสสะ ๑ ในโลกุตตระ
     เวทนา ๑ สัญญา ๑ เจตนา ๑ จิต ๑ ในโลกุตตระ เป็นไฉน
     คือ มโนวิญญาณธาตุ นี้เรียกว่า จิต ๑ ในโลกุตตระ
                     ปริยาปันนาปริยาปันนวาร
     [๑๐๙๑] บรรดาขันธ์ ๕ ขันธ์ไหน นับเนื่องในกามธาตุ ขันธ์ไหน ไม่นับ
เนื่องในกามธาตุ ฯลฯ บรรดาจิต ๗ จิตไหน นับเนื่องในกามธาตุ จิตไหน ไม่นับ
เนื่องในกามธาตุ