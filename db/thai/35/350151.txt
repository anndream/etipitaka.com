     วิญญาณเกิดเพราะสังขารเป็นปัจจัย เป็นไฉน
     จิต มโน มานัส ฯลฯ มโนวิญญาณธาตุที่สมกัน อันใด นี้เรียกว่าวิญญาณเกิด
เพราะสังขารเป็นปัจจัย
     นามรูปเกิดเพราะวิญญาณเป็นปัจจัย เป็นไฉน
     นาม ๑ รูป ๑
     ในนามและรูปนั้น นาม เป็นไฉน
     เวทนาขันธ์ สัญญาขันธ์ สังขารขันธ์ นี้เรียกว่า นาม
     รูป เป็นไฉน
     ความเกิดขึ้นแห่งจักขายตนะ ฯลฯ ความเกิดขึ้นแห่งกายายตนะ หรือรูปแม้อื่นใดมีอยู่
ได้แก่รูปอันเกิดแต่จิต มีจิตเป็นเหตุ มีจิตเป็นสมุฏฐานนี้เรียกว่า รูป
     นามและรูปดังกล่าวมานี้ นี้เรียกว่า นามรูปเกิดเพราะวิญญาณเป็นปัจจัย
     คำว่า สฬายตนะเกิดเพราะนามรูปเป็นปัจจัยนั้น นามรูป เป็นไฉน
     นาม ๑ รูป ๑
     ในนามและรูปนั้น นาม เป็นไฉน
     เวทนาขันธ์ สัญญาขันธ์ สังขารขันธ์ นี้เรียกว่า นาม
     รูป เป็นไฉน
     มหาภูตรูป ๔ และมโนวิญญาณธาตุอาศัยรูปใดเป็นไป นี้เรียกว่า รูป
     นามและรูปดังกล่าวมานี้ นี้เรียกว่า นามรูป
     สฬายตนะเกิดเพราะนามรูปเป็นปัจจัย เป็นไฉน
     จักขายตนะ โสตายตนะ ฆานายตนะ ชิวหายตนะ กายายตนะมนายตนะ นี้เรียกว่า
สฬายตนะเกิดเพราะนามรูปเป็นปัจจัย
     ผัสสะเกิดเพราะสฬายตนะเป็นปัจจัย เป็นไฉน
     การกระทบ กิริยาที่กระทบ กิริยาที่ถูกต้อง ความถูกต้อง อันใดนี้เรียกว่า ผัสสะเกิด
เพราะสฬายตนะเป็นปัจจัย ฯลฯ
     ด้วยเหตุนั้น จึงเรียกว่า ความเกิดขึ้นแห่งกองทุกข์ทั้งมวลนี้ ย่อมมีด้วยประการอย่างนี้
                        ปัจจยจตุกกะ จบ