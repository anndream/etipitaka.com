                         ๔. สัจจวิภังค์
                         สุตตันตภาชนีย์
     [๑๔๔] อริยสัจ ๔ คือ
           ๑. ทุกขอริยสัจ
           ๒. ทุกขสมุทยอริยสัจ
           ๓. ทุกขนิโรธอริยสัจ
           ๔. ทุกขนิโรธคามินีปฏิปทาอริยสัจ
                          ทุกขอริยสัจ
     [๑๔๕] ในอริยสัจ ๔ นั้น ทุกขอริยสัจ เป็นไฉน
     ชาติทุกข์ ชราทุกข์ มรณทุกข์ โสกปริเทวทุกขโทมนัสสอุปายาสทุกข์อัปปิเยหิ
สัมปโยคทุกข์ ปิเยหิวิปปโยคทุกข์ ยัมปิจฉังนลภติตัมปิทุกข์ โดยย่ออุปาทานขันธ์ ๕
เป็นทุกข์
     [๑๔๖] ในทุกขอริยสัจนั้น ชาติ เป็นไฉน
     ความเกิด ความเกิดพร้อม ความหยั่งลง ความเกิดจำเพาะ ความปรากฏ
แห่งขันธ์ ความได้อายตนะ ในหมู่สัตว์นั้นๆ ของเหล่าสัตว์นั้นๆ อันใด นี้เรียกว่า
ชาติ
     [๑๔๗] ชรา เป็นไฉน
     ความคร่ำคร่า ภาวะที่คร่ำคร่า ความที่ฟันหลุด ความที่ผมหงอก ความที่หนัง
เหี่ยวย่น ความเสื่อมสิ้นแห่งอายุ ความแก่หง่อมแห่งอินทรีย์ ในหมู่สัตว์นั้นๆ ของ
เหล่าสัตว์นั้นๆ อันใด นี้เรียกว่าชรา
     [๑๔๘] มรณะ เป็นไฉน
     ความเคลื่อน ภาวะที่เคลื่อน ความทำลาย ความหายไป มฤตยู ความตาย