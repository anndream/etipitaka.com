     [๒๖๓] ตัณหาเกิดเพราะเวทนาเป็นปัจจัย เป็นไฉน
     รูปตัณหา สัททตัณหา คันธตัณหา รสตัณหา โผฏฐัพพตัณหา ธัมมตัณหา นี้เรียกว่า
ตัณหาเกิดเพราะเวทนาเป็นปัจจัย
     [๒๖๔] อุปาทานเกิดเพราะตัณหาเป็นปัจจัย เป็นไฉน
     กามุปาทาน ทิฏฐปาทาน สีลัพพตุปาทาน อัตตวาทุปาทาน นี้เรียกว่าอุปาทานเกิด
เพราะตัณหาเป็นปัจจัย
     [๒๖๕] ภพเกิดเพราะอุปาทานเป็นปัจจัย เป็นไฉน
     ภพ ๒ คือ กรรมภพ ๑ อุปปัตติภพ ๑
     ในภพ ๒ นั้น กรรมภพ เป็นไฉน
     ปุญญาภิสังขาร อปุญญาภิสังขาร อาเนญชาภิสังขาร นี้เรียกว่า กรรมภพกรรมที่เป็น
เหตุให้ไปสู่ภพแม้ทั้งหมด ก็เรียกว่า กรรมภพ
     อุปปัตติภพ เป็นไฉน
     กามภพ รูปภพ อรูปภพ สัญญาภพ อสัญญาภพ เนวสัญญานาสัญญาภพ เอกโวการ
ภพ จตุโวการภพ ปัญจโวการภพ นี้เรียกว่า อุปปัตติภพ
     กรรมภพและอุปปัตติภพดังกล่าวมานี้ นี้เรียกว่า ภพเกิดเพราะอุปาทานเป็นปัจจัย
     [๒๖๖] ชาติเกิดเพราะภพเป็นปัจจัย เป็นไฉน
     ความเกิด ความเกิดพร้อม ความหยั่งลง ความเกิดจำเพาะ ความปรากฏแห่งขันธ์
ความได้อายตนะ ในหมู่สัตว์นั้นๆ ของเหล่าสัตว์นั้นๆ อันใดนี้เรียกว่า ชาติเกิดเพราะภพ
เป็นปัจจัย
     [๒๖๗] ชรามรณะเกิดเพราะชาติเป็นปัจจัย เป็นไฉน
     ชรา ๑ มรณะ ๑
     ในชราและมรณะนั้น ชรา เป็นไฉน
     ความคร่ำคร่า ภาวะที่คร่ำคร่า ความที่ฟันหลุด ความที่ผมหงอก ความที่หนังเหี่ยวย่น
ความเสื่อมสิ้นอายุ ความแก่หง่อมแห่งอินทรีย์ ในหมู่สัตว์นั้นของเหล่าสัตว์นั้นๆ อันใด
นี้เรียกว่า ชรา
     มรณะ เป็นไฉน