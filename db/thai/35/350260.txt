     ในโพชฌงค์ ๗ นั้น สติสัมโพชฌงค์ เป็นไฉน
     ภิกษุในศาสนานี้ เจริญสติสัมโพชฌงค์ อันอาศัยวิเวก อาศัยวิราคะอาศัยนิโรธ
น้อมไปเพื่อความสละ เจริญธัมมวิจยสัมโพชฌงค์ เจริญวิริยสัมโพชฌงค์ เจริญปีติสัมโพชฌงค์
เจริญปัสสัทธิสัมโพชฌงค์ เจริญสมาธิสัมโพชฌงค์ เจริญอุเบกขาสัมโพชฌงค์ อันอาศัยวิเวก
อาศัยวิราคะ อาศัยนิโรธ น้อมไปเพื่อความสละ
                       สุตตันตภาชนีย์ จบ
                        อภิธรรมภาชนีย์
                      เอกโตปุจฉาวิสัชนานัย
     [๕๕๓] โพชฌงค์ ๗ คือ
              ๑. สติสัมโพชฌงค์
              ๒. ธัมมวิจยสัมโพชฌงค์
              ๓. วิริยสัมโพชฌงค์
              ๔. ปีติสัมโพชฌงค์
              ๕. ปัสสัทธิสัมโพชฌงค์
              ๖. สมาธิสัมโพชฌงค์
              ๗. อุเบกขาสัมโพชฌงค์
     ในธรรมเหล่านั้น โพชฌงค์ ๗ เป็นไฉน
     ภิกษุในศาสนานี้ เจริญโลกุตรฌาน อันเป็นเครื่องนำออกไปจากโลกให้เข้าสู่นิพพาน
เพื่อประหาณหิฏฐิ เพื่อบรรลุปฐมภูมิ สงัดจากกาม สงัดจากอกุศลธรรมทั้งหลายแล้ว บรรลุ
ปฐมฌาน ประกอบด้วยวิตก วิจาร มีปีติและสุขอันเกิดแต่วิเวก เป็นทุกขาปฏิปทาทันธาภิญญา
อยู่ ในสมัยใด โพชฌงค์๗ คือ สติสัมโพชฌงค์ ฯลฯ อุเบกขาสัมโพชฌงค์ มีในสมัยนั้น
     [๕๕๔] ในโพชฌงค์ ๗ นั้น สติสัมโพชฌงค์ เป็นไฉน
     สติ ความรำลึก ฯลฯ สัมมาสติ สติสัมโพชฌงค์ อันเป็นองค์แห่งมรรค นับเนื่อง
ในมรรค อันใด นี้เรียกว่า สติสัมโพชฌงค์
     [๕๕๕] ธัมมวิจยสัมโพชฌงค์ เป็นไฉน