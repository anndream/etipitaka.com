     อายุของเหล่าเทวดาชั้นอวิหา มีประมาณเท่าไร
     มีประมาณ ๑,๐๐๐ กัปป์
     อายุของเหล่าเทวดาชั้นอตัปปา มีประมาณเท่าไร
     มีประมาณ ๒,๐๐๐ กัปป์
     อายุของเหล่าเทวดาชั้นสุทัสสา มีประมาณเท่าไร
     มีประมาณ ๔,๐๐๐ กัปป์
     อายุของเหล่าเทวดาชั้นสุทัสสี มีประมาณเท่าไร
     มีประมาณ ๘,๐๐๐ กัปป์
     อายุของเหล่าเทวดาชั้นอกนิฏฐะ มีประมาณเท่าไร
     มีประมาณ ๑๖,๐๐๐ กัปป์
     อายุของเหล่าเทวดาผู้เข้าถึงอากาสานัญจายตนภพ มีประมาณเท่าไร
     มีประมาณ ๒๐,๐๐๐ กัปป์
     อายุของเหล่าเทวดาผู้เข้าถึงวิญญาณัญจายตนภพ มีประมาณเท่าไร
     มีประมาณ ๔๐,๐๐๐ กัปป์
     อายุของเหล่าเทวดาผู้เข้าถึงอากิญจัญญายตนภพ มีประมาณเท่าไร
     มีประมาณ ๖๐,๐๐๐ กัปป์
     อายุของเหล่าเทวดาผู้เข้าถึงเนวสัญญานาสัญญายตนภพ มีประมาณเท่าไร
     มีประมาณ ๘๔,๐๐๐ กัปป์
     เหล่าสัตว์ที่มีอำนาจแห่งบุญส่งเสริม ไปแล้วสู่กามภพ และรูปภพ หรือแม้ไปสู่ภวัคค
พรหม ย่อมกลับไปสู่ทุคติอีกได้ เหล่าสัตว์มีอายุยืนถึงเพียงนั้นก็ยังจุติเพราะสิ้นอายุ ภพ
ไหนๆ ชื่อว่า เที่ยง ไม่มี สมเด็จพระสัมมาสัมพุทธเจ้าผู้แสวงหาคุณอันยิ่งใหญ่ได้ตรัสไว้อย่างนี้
เพราะฉะนั้นแล เหล่านักปราชญ์ผู้มีปัญญาเฉลียวฉลาดรอบคอบ คำนึงถึงความจริงข้อนี้ จึง
เจริญมรรคอันอุดมเพื่อพ้นจากชรามรณะ ครั้นเจริญมรรคอันบริสุทธิ์สะอาด ซึ่งมีปกติยังสัตว์
ให้หยั่งถึงพระนิพพานแล้ว ย่อมเป็นผู้ไม่มีอาสวะปรินิพพาน เพราะกำหนดรู้อาสวะทั้งปวง
ฉะนี้แล