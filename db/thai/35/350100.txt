นามกาย บรรลุตติยฌานซึ่งเป็นฌานที่พระอริยทั้งหลายกล่าวสรรเสริญผู้ได้บรรลุว่า เป็นผู้มีจิต
เป็นอุเบกขามีสติอยู่เป็นสุขอยู่ บรรลุจตุตถฌาน ที่ไม่มีทุกข์ไม่มีสุข เพราะละสุขและทุกข์ได้
เพราะโสมนัสและโทมนัสดับสนิทในก่อน  มีสติบริสุทธิ์เพราะอุเบกขาอยู่ นี้เรียกว่า  สัมมาสมาธิ
            สภาวธรรมนี้เรียกว่า ทุกขนิโรธคามินีปฏิทาอริยสัจ
                       สุตตันตภาชนีย์ จบ
                        อภิธรรมภาชนีย์
                         อัฏฐังคิกวาร
     [๑๗๑] สัจจะ ๔ คือ
           ๑. ทุกข์
           ๒. ทุกขสมุทัย
           ๓. ทุกขนิโรธ
           ๔. ทุกขนิโรธคามินีปฏิปทา
     [๑๗๒] ในสัจจะ ๔ นั้น ทุกขสมุทัย เป็นไฉน
     ตัณหา นี้เรียกว่า ทุกขสมัย
     [๑๗๓] ทุกข์ เป็นไฉน
     กิเลสที่เหลือ อกุศลธรรมที่เหลือ กุศลมูล ๓ ที่เป็นอารมณ์ของอาสวะกุศลธรรมอัน
เป็นอารมณ์ของอาสวะที่เหลือ วิบากแห่งกุศลธรรม และอกุศลธรรมที่เป็นอารมณ์ของอาสวะ
ธรรมเป็นกิริยามิใช่กุศล อกุศลและกรรมวิบากรูปทั้งหมด นี้เรียกว่า ทุกข์
     [๑๗๔] ทุกขนิโรธ เป็นไฉน
     การประหาณตัณหา นี้เรียกว่า ทุกขนิโรธ
     [๑๗๕] ทุกขนิโรธคามินีปฏิปทา เป็นไฉน
     ภิกษุในศาสนานี้ เจริญโลกุตตรฌาน อันเป็นเครื่องนำออกไปจากโลกให้เข้าสู่นิพพาน
เพื่อประหาณทิฏฐิ เพื่อบรรลุปฐมภูมิ [โสดาปัตติผล] สงัดจากกาม สงัดจากอกุศลธรรมทั้งหลาย
แล้ว บรรลุปฐมฌาน ที่มีวิตกมีวิจารมีปีติและสุขอันเกิดแต่วิเวก เป็นทุกขาปฏิปทาทันธาภิญญา
อยู่ในสมัยใด มรรคมีองค์ ๘ คือ สัมมาทิฏฐิ ฯลฯ สัมมาสมาธิ ย่อมมีในสมัยนั้น
     [๑๗๖] ในมรรคมีองค์ ๘ นั้น สัมมาทิฏฐิ เป็นไฉน