                      ๖. ปัจจยาการวิภังค์
                         สุตตันตภาชนีย์
     [๒๕๕] สังขารเกิดเพราะอวิชาเป็นปัจจัย
           วิญญาณเกิดเพราะสังขารเป็นปัจจัย
           นามรูปเกิดเพราะวิญญาณเป็นปัจจัย
           สฬายตนะเกิดเพราะนามรูปเป็นปัจจัย
           ผัสสะเกิดเพราะสฬายตนะเป็นปัจจัย
           เวทนาเกิดเพราะผัสสะเป็นปัจจัย
           ตัณหาเกิดเพราะเวทนาเป็นปัจจัย
           อุปาทานเกิดเพราะตัณหาเป็นปัจจัย
           ภพเกิดเพราะอุปาทานเป็นปัจจัย
           ชาติเกิดเพราะภพเป็นปัจจัย
     ชรา มรณะ โสกะ ปริเทวะ ทุกข์ โทมนัส อุปายาส เกิดเพราะชาติเป็นปัจจัย
ความเกิดขึ้นแห่งกองทุกข์ทั้งมวลนี้ ย่อมมีด้วยประการอย่างนี้
     [๒๕๖] ในปัจจยาการเหล่านั้น อวิชชา เป็นไฉน
     ความไม่รู้ทุกข์ ความไม่รู้ทุกขสมุทัย ความไม่รู้ทุกขนิโรธ ความไม่รู้ทุกขนิโรธคามินี
ปฏิปทา นี้เรียกว่า อวิชชา
     [๒๕๗] สังขารเกิดเพราะอวิชชาเป็นปัจจัย เป็นไฉน
     ปุญญาภิสังขาร อปุญญาภิสังขาร อาเนญชาภิสังขาร กายสังขารวจีสังขาร จิตตสังขาร
     ในสังขารเหล่านั้น ปุญญาภิสังขาร เป็นไฉน
     กุศลเจตนา เป็นกามาวจร เป็นรูปาวจร ที่สำเร็จด้วยทาน ที่สำเร็จด้วยศีล ที่สำเร็จ
ด้วยภาวนา นี้เรียกว่า  ปุญญาภิสังขาร
     อปุญญาภิสังขาร เป็นไฉน
     อกุศลเจตนาเป็นกามาวจร นี้เรียกว่า อปุญญาภิสังขาร