			    อัฏฐกนิทเทส
			  [บุคคล ๘ จำพวก]
	[๑๕๐] บุคคลผู้พร้อมเพียงด้วยมรรค ๔ ผู้พร้อมเพียงด้วยผล ๔เป็นไฉน
	บุคคลผู้เป็นพระโสดาบัน
	บุคคลผู้ปฏิบัติเพื่อทำให้แจ้งโสดาปัตติผล
	บุคคลผู้เป็นพระสกทาคามี
	บุคคลผู้ปฏิบัติเพื่อทำให้แจ้งสกทาคามิผล
	บุคคลผู้เป็นพระอนาคามี
	บุคคลผู้ปฏิบัติเพื่อทำให้แจ้งอนาคามิผล
	บุคคลผู้เป็นพระอรหันต์
	บุคคลผู้ปฏิบัติเพื่อเป็นพระอรหันต์
	เหล่านี้ชื่อว่า บุคคลผู้พร้อมเพรียงด้วยมรรค ๔ ผู้พร้อมเพรียงด้วยผล ๔
			   อัฏฐกนิทเทส จบ
			     นวกนิทเทส
			  [บุคคล ๙ จำพวก]
	[๑๕๑] บุคคลผู้เป็นพระสัมมาสัมพุทธเจ้า เป็นไฉน
	บุคคลบางคนในโลกนี้ ย่อมตรัสรู้สัจจะทั้งหลายด้วยตนเอง ในธรรมทั้งหลายที่ตนมิได้
เคยสดับมาแล้วในกาลก่อน บรรลุความเป็นพระสัพพัญญูในธรรมนั้นๆ และบรรลุความเป็นผู้
มีความชำนาญในธรรม เป็นกำลังทั้งหลายนี้เรียกว่า บุคคลผู้เป็นพระสัมมาสัมพุทธเจ้า