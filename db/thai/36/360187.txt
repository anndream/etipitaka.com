	บุคคลผู้เป็นธัมมานุสารี เป็นไฉน
	ปัญญินทรีย์ ของบุคคลใดผู้ปฏิบัติแล้ว เพื่อทำให้แจ้งโสดาปัตติผล มีประมาณยิ่ง
บุคคลนั้นย่อมอบรมอริยมรรคอันมีปัญญาเป็นตัวนำ มีปัญญาเป็นประธาน นี้เรียกว่า บุคคลผู้เป็น
ธัมมานุสารี บุคคลผู้ปฏิบัติแล้ว เพื่อทำให้แจ้งโสดาปัตติผล ชื่อว่าธัมมานุสารี บุคคลผู้ตั้งแล้ว
อยู่ในผล ชื่อว่าทิฏฐิปัตตะ
	บุคคลผู้เป็นสัทธานุสารี เป็นไฉน
	สัทธินทรีย์ ของบุคคลใดผู้ปฏิบัติ เพื่อทำให้แจ้งโสดาปัตติผล มีประมาณยิ่ง บุคคลนั้น
ย่อมอบรมอริยมรรค มีสัทธาเป็นตัวนำ มีสัทธาเป็นประธานนี้เรียกว่า บุคคลผู้เป็นสัทธานุสารี
บุคคลผู้ปฏิบัติเพื่อทำให้แจ้งโสดาปัตติผลชื่อว่าสัทธานุสารี บุคคลผู้ตั้งอยู่แล้วในผล ชื่อว่า
สัทธาวิมุต
			     นวกนิทเทส
			     ทสกนิทเทส
			 [บุคคล ๑๐ จำพวก]
	[๑๕๒] ความสำเร็จในกามาวจรภูมินี้ของพระอริยบุคคล ๕ จำพวกเหล่าไหน
	ความสำเร็จในกามาวจรภูมินี้ ของพระอริยบุคคล ๕ จำพวก เหล่านี้ คือ
	 พระอริยะประเภทสัตตักขัตตุปรมะ
	 พระอริยะประเภทโกลังโกละ
	 พระอริยะประเภทเอกพิชี
	 พระอริยะประเภทสกทาคามี
	 ผู้สำเร็จเป็นพระอรหันต์ในอัตภาพนี้