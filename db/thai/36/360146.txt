	บุคคลเหมือนฟ้าร้องฝนตก เป็นไฉน
	บุคคลบางคนในโลกนี้ เป็นผู้พูดด้วยทำด้วย อย่างนี้เป็นคนเหมือนฟ้าร้อง
ฝนตก ฟ้าร้องฝนตกแม้ฉันใด บุคคลนี้ก็มีอุปไมยฉันนั้น
	บุคคลเหมือนฟ้าไม่ร้องฝนไม่ตก เป็นไฉน
	บุคคลบางคนในโลกนี้ ไม่พูดไม่ทำ อย่างนี้เป็นคนเหมือนฟ้าไม่ร้องฝนไม่ตก ฟ้าไม่
ร้องฝนไม่ตกแม้ฉันใด บุคคลนี้ก็มีอุปไมยฉันนั้น
	บุคคลเปรียบด้วยวลาหก ๔ อย่างเหล่านี้ มีปรากฏอยู่ในโลก
	บรรดาบุคคลเหล่านั้น บุคคลเปรียบด้วยหนู ๔ จำพวก เป็นไฉน
	[๑๑๓] หนู ๔ จำพวก
		    หนูที่ขุดรูไว้ แต่ไม่อยู่
		    หนูที่อยู่ แต่มิได้ขุดรู
		    หนูที่ขุดรูด้วย อยู่ด้วย
		    หนูที่ทั้งไม่ขุดรู ทั้งไม่อยู่
	[๑๑๔] บุคคลเปรียบด้วยหนู ๔ จำพวกเหล่านี้ มีปรากฏอยู่ในโลกก็ฉันนั้นเหมือนกัน
	บุคคลเปรียบด้วยหนู ๔ จำพวก เป็นไฉน
		    บุคคลเป็นผู้ทำที่อยู่ แต่ไม่อยู่
		    บุคคลเป็นผู้อยู่ แต่ไม่ทำที่อยู่
		    บุคคลเป็นผู้ทำที่อยู่ และอยู่ด้วย
		    บุคคลทั้งไม่ทำที่อยู่ ทั้งไม่อยู่ด้วย
	บุคคลทำที่อยู่ แต่ไม่อยู่ เป็นไฉน
	บุคคลบางคนในโลกนี้ ย่อมเรียนธรรม คือ สุตตะ เคยยะ เวยยากรณะ คาถา อุทาน
อิติวุตตกะ ชาดก อัพภูตธรรม เวทัลละ บุคคลนั้นไม่รู้ตามความเป็นจริงว่า นี้ทุกข์ นี้ทุกข
สมุทัย นี้ทุกขนิโรธ นี้ทุกขนิโรธคามินีปฏิปทา บุคคลอย่างนี้ชื่อว่าเป็นผู้ทำที่อยู่ แต่ไม่อยู่
หนูนั้นทำรังไว้แต่ไม่อยู่แม้ฉันใด บุคคลนี้ก็มีอุปไมยฉันนั้น