	บรรดาบุคคลเหล่านั้น บุคคลเปรียบด้วยโคถึก ๔ จำพวก เป็นไฉน
	[๑๒๑] โคถึก ๔ จำพวก
		    โคดุพวกของตน ไม่ดุพวกอื่น
		    โคดุพวกอื่น ไม่ดุพวกของตน
		    โคดุทั้งพวกของตน ดุทั้งพวกอื่น
		    โคไม่ดุทั้งพวกของตน ไม่ดุทั้งพวกอื่น
	[๑๒๒] บุคคลเปรียบด้วยโคถึก ๔ จำพวกเหล่านี้ ปรากฏอยู่ในโลกก็ฉันนั้นเหมือนกัน
	บุคคล ๔ จำพวก เป็นไฉน
		    คนดุพวกของตน แต่ไม่ดุพวกอื่น
		    คนดุพวกอื่น แต่ไม่ดุพวกของตน
		    คนดุทั้งพวกของตน ดุทั้งพวกอื่น
		    คนไม่ดุทั้งพวกของตน ไม่ดุทั้งพวกอื่น
	บุคคลดุพวกของตนไม่ดุพวกอื่น เป็นไฉน
	บุคคลบางคนในโลกนี้ ชอบเบียดเบียนบริษัทของตน แต่ไม่เบียดเบียนบริษัทของผู้อื่น
บุคคลอย่างนี้ชื่อว่า เปรียบด้วยโคที่ดุแต่ในพวกของตน ไม่ดุพวกอื่น โคถึกที่ดุพวกของตน
แต่ไม่ดุพวกอื่น แม้ฉันใด บุคคลนี้ก็มีอุปไมยฉันนั้น
	บุคคลดุพวกอื่นไม่ดุพวกของตน เป็นไฉน
	บุคคลบางคนในโลกนี้ ชอบเบียดเบียนบริษัทของผู้อื่น แต่ไม่เบียดเบียนบริษัทของตน
บุคคลอย่างนี้ชื่อว่า เปรียบด้วยโคที่ดุพวกอื่นแต่ไม่ดุพวกของตน โคถึกที่ดุพวกอื่นแต่ไม่ดุพวก
ของตน แม้ฉันใด บุคคลนี้ก็มีอุปไมยฉันนั้น
	บุคคลดุทั้งพวกของตน ดุทั้งพวกอื่น เป็นไฉน
	บุคคลบางคนในโลกนี้ เบียดเบียนทั้งบริษัทของตน เบียดเบียนทั้งบริษัทของผู้อื่น
บุคคลอย่างนี้ชื่อว่า เปรียบด้วยโคที่ดุทั้งพวกของตน ดุทั้งพวกอื่น โคถึกที่ดุทั้งพวกของตนดุทั้ง
พวกอื่น แม้ฉันใด บุคคลนี้ก็มีอุปไมยฉันนั้น