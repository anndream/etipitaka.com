	บุคคลไม่ดุทั้งพวกของตน ไม่ดุทั้งพวกอื่น เป็นไฉน
	บุคคลบางคนในโลกนี้ ไม่เบียดเบียนทั้งบริษัทของตน ไม่เบียดเบียนทั้งบริษัทของคนอื่น
บุคคลอย่างนี้ชื่อว่า เปรียบด้วยโคที่ไม่ดุทั้งพวกของตนและพวกอื่น โคถึกที่ไม่ดุทั้งพวกของตน
ไม่ดุทั้งพวกอื่น แม้ฉันใด บุคคลนี้ก็มีอุปไมยฉันนั้น
	บุคคลเปรียบด้วยโคถึก ๔ จำพวก เหล่านี้ มีปรากฏอยู่ในโลก
	บรรดาบุคคลเหล่านั้น บุคคลเปรียบด้วยอสรพิษ ๔ จำพวกเป็นไฉน
	[๑๒๓] อสรพิษ ๔ จำพวก
		    อสรพิษมีพิษแล่นเร็ว แต่ไม่ร้าย
		    อสรพิษมีพิษร้าย แต่ไม่แล่นเร็ว
		    อสรพิษมีพิษแล่นเร็วด้วย มีพิษร้ายด้วย
		    อสรพิษมีพิษไม่แล่นเร็วด้วย มีพิษไม่ร้ายด้วย
	[๑๒๔] บุคคลเปรียบด้วยอสรพิษ ๔ จำพวกเหล่านี้ มีปรากฏอยู่ในโลกฉันนั้น
เหมือนกัน
	บุคคล ๔ จำพวก เป็นไฉน
		    บุคคลมีพิษแล่นเร็ว แต่ไม่ร้าย
		     บุคคลมีพิษร้าย แต่ไม่แล่นเร็ว
		    บุคคลมีพิษแล่นเร็วด้วย มีพิษร้ายด้วย
		    บุคคลมีพิษแล่นไม่เร็วด้วย มีพิษไม่ร้ายด้วย
	บุคคลมีพิษแล่นเร็ว แต่ไม่ร้าย เป็นไฉน
	บุคคลบางคนในโลกนี้ ย่อมโกรธเนืองๆ แต่ว่าความโกรธของเขานั้นแล ย่อมไม่นอน
เนื่องอยู่ตลอดกาลยาวนาน บุคคลอย่างนี้ชื่อว่า ผู้มีพิษแล่นเร็วแต่ไม่ร้าย อสรพิษที่มีพิษแล่นเร็ว
แต่มีพิษไม่ร้ายนั้น แม้ฉันใด บุคคลนี้ก็มีอุปไมยฉันนั้น