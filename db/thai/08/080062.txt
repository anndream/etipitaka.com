ถ. เพราะเรื่องอะไร?
ต. เพราะเรื่องที่พระฉัพพัคคีย์ ผู้พร้อมกับสงฆ์ผู้พร้อมเพรียงกันให้จีวรแก่ภิกษุ แล้ว
ถึงธรรมคือความบ่นว่าในภายหลัง.
มีบัญญัติ ๑ บรรดาสมุฏฐานแห่งอาบัติ ๖ สิกขาบทนี้เกิดด้วยสมุฏฐาน ๓ ...
	[๑๔๘] ถามว่า พระผู้มีพระภาคผู้ทรงรู้เห็น เป็นพระอรหันตสัมมาสัมพุทธเจ้าพระองค์
นั้น  ทรงบัญญัติปาจิตตีย์ แก่ภิกษุผู้รู้อยู่ น้อมลาภที่เขาน้อมไปจะถวายสงฆ์ มาเพื่อบุคคล ณ
ที่ไหน?
ตอบว่า ทรงบัญญัติ  ณ พระนครสาวัตถี.
ถ. ทรงปรารภใคร?
ต. ทรงปรารภพระฉัพพัคคีย์.
ถ. เพราะเรื่องอะไร?
ต. เพราะเรื่องที่พระฉัพพัคคีย์ผู้รู้อยู่  น้อมลาภที่เขาน้อมไปจะถวายสงฆ์มาเพื่อบุคคล.
มีบัญญัติ ๑ บรรดาสมุฏฐานแห่งอาบัติ ๖ สิกขาบทนี้เกิดด้วยสมุฏฐาน ๓ ...
		   สหธรรมมิกวรรคที่ ๘ จบ.
		 หัวข้อประจำวรรค
	[๑๔๙] ภิกษุกล่าวโดยชอบธรรม ๑  ก่นวินัย ๑ แสร้งทำหลง ๑ ให้ประหาร ๑
เงื้อหอกคือฝ่ามือ  ๑ อาบัติสังฆาทิเสสไม่มีมูล ๑ ก่อความรำคาญ  ๑ ยืนแอบฟังความ ๑ กรรม
อันเป็นธรรม ๑ วินิจฉัย ๑ สงฆ์ผู้พร้อมเพรียงกันให้ ๑ น้อมลาภมาเพื่อบุคคล ๑
		    ----------------
		คำถามและคำตอบในราชวรรคที่ ๙
	[๑๕๐] ถามว่า พระผู้มีพระภาคผู้ทรงรู้เห็น เป็นพระอรหันตสัมมาสัมพุทธเจ้าพระองค์
นั้น ทรงบัญญัติปาจิตตีย์ แก่ภิกษุผู้ไม่ได้รับบอกก่อน เข้าไปสู่ภายในพระตำหนักหลวง ณ ที่ไหน?
ตอบว่า ทรงบัญญัติ ณ พระนครสาวัตถี.
ถ. ทรงปรารภใคร?
ต. ทรงปรารภท่านพระอานนท์.
ถ. เพราะเรื่องอะไร?