		     เถรคาถา เอกกนิบาต วรรคที่ ๖
		ว่าด้วยคาถาสุภาษิต ในเอกกนิบาต วรรคที่ ๖
		          ๑. โคธิกเถรคาถา
	[๑๘๘] ฝนตกลงมา มีเสียงไพเราะดังเสียงเพลงขับ กุฎีของเรามุงดีแล้ว มีประตู
		หน้าต่างมิดชิดดี จิตของเราก็ตั้งมั่นดีแล้ว ถ้าท่านปรารถนาจะตก ก็เชิญ
		ตกลงมาเถิดฝน.
		          ๒. สุพาหุเถรคาถา
	[๑๘๙] ฝนตกลงมา มีเสียงไพเราะดังเสียงเพลงขับ กุฎีของเรามุงดีแล้ว มีประตู
		หน้าต่างมิดชิดดี จิตของเราก็ตั้งมั่นดีแล้ว ถ้าท่านปรารถนาจะตก ก็เชิญ
		ตกลงมาเถิดฝน.
		          ๓. วัลลิยเถรคาถา
	[๑๙๐] ฝนตกลงมา มีเสียงไพเราะดังเสียงเพลงขับ กุฎีของเรามุงดีแล้ว มีประตู
		หน้าต่างมิดชิดดี เราเป็นผู้ไม่ประมาทอยู่ในกุฎีนั้น ถ้าท่านปรารถนาจะตก
		ก็เชิญตกลงมาเถิดฝน.
		          ๔. อุตติยเถรคาถา
	[๑๙๑] ฝนตกลงมา มีเสียงไพเราะดังเสียงเพลงขับ กุฎีของเรามุงดีแล้ว มีประตู
		หน้าต่างมิดชิดดี เราผู้เดียวไม่มีเพื่อนอยู่ในกุฎีนั้น ถ้าท่านปรารถนาจะ
		ตก ก็เชิญตกลงมาเถิดฝน.