    ปวัตติ ปฏิสนธิ เหมือนกับอนุโลมปัจจยวาร ในสวิตักกทุกะ มีหัวข้อปัจจัย ๙ บริบูรณ์
ปีติ ไม่มีแตกต่างกัน.
  [๖๗๗] ในเหตุปัจจัย                            มีวาระ ๙
         ในอารัมมณปัจจัย                         มี  "  ๙
         ในอธิปติปัจจัย                           มี  "  ๙ ฯลฯ
         ในอวิคตปัจจัย                           มี  "  ๙.
   [๖๗๘] สัปปีติกธรรม อาศัยสัปปีติกธรรม เกิดขึ้น ไม่ใช่เพราะเหตุปัจจัย มี ๓ นัย
เหมือนกับปฏิจจวาร.
  อัปปีติกธรรม อาศัยอัปปีติกธรรม เกิดขึ้น ไม่ใช่เพราะเหตุปัจจัย.
    พึงทำปวัตติ ปฏิสนธิ เหมือนกับปฏิจจวาร ตลอดถึงอสัญญสัตว์.
   จักขุวิญญาณ อาศัยจักขายตนะ กายายตนะ ฯลฯ ขันธ์ทั้งหลายที่เป็นอัปปีติกธรรม
ซึ่งเป็นอเหตุกะ และปีติ อาศัยหทัยวัตถุ โมหะที่สหรคตด้วยวิจิกิจฉา ที่สหรคตด้วยอุทธัจจะ
อาศัยขันธ์ทั้งหลายที่สหรคตด้วยวิจิกิจฉา ที่สหรคตด้วยอุทธัจจะ และหทัยวัตถุ.
    มีหัวข้อปัจจัย ๙ เหมือนกับอนุโลม เป็นปวัตติเท่านั้น ปฏิสนธิ ไม่มีโมหะ มี ๑ นัย
เท่านั้น.
  [๖๗๙] ในปัจจัยที่ไม่ใช่เหตุปัจจัย                   มีวาระ ๙
         ในปัจจัยที่ไม่ใช่อารัมมณปัจจัย                มี  "  ๓
         ในปัจจัยที่ไม่ใช่อธิปติปัจจัย                  มี  "  ๙
         ในปัจจัยที่ไม่ใช่อนันตรปัจจัย                 มี  "  ๓
         ในปัจจัยที่ไม่ใช่อุปนิสสยปัจจัย                มี  "  ๓
         ในปัจจัยที่ไม่ใช่ปุเรชาตปัจจัย                มี  "  ๙
         ในปัจจัยที่ไม่ใช่ปัจฉาชาตปัจจัย               มี  "  ๙
         ในปัจจัยที่ไม่ใช่อาเสวนปัจจัย                มี  "  ๙
         ในปัจจัยที่ไม่ใช่กัมมปัจจัย                   มี  "  ๙
         ในปัจจัยที่ไม่ใช่วิปากปัจจัย                  มี  "  ๙
         ในปัจจัยที่ไม่ใช่อาหารปัจจัย                 มี  "  ๑