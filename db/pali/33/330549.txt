	จตฺตาฬีสสมา ทนฺตา          เกสา โลมา จ สพฺพโส
	เทวา หรึสุ เอเกกํ          จกฺกวาฬปรมฺปรา ฯ
	วชิรายํ ภควโต             ปตฺโต ทณฺโฑ จ จีวรํ
	นิวาสนํ กุลฆเร ๑          ปจฺจตฺถรณํ สิลวฺหเย ๒ ฯ
	ปาฏลีปุตฺตนคเร             กรกํ กายพนฺธนํ
	จมฺปายํ อุทกสาฏกา ๓       อุณฺณโลมญฺจ โกสเล ฯ
	กาสาวกํ ๔ พฺรหฺมโลเก      เวฐนํ ติทเส ปุเร
	[ปาสาณเก ๕ ปทํ เสฏฺฐํ     ยถาปิ กจฺฉตํ ปุรํ]
	นิสีทนํ อวนฺตีสุ ๖           เทวรฏฺเฐ ๗ อตฺถรณํ ตทา ฯ
	อรณิ จ มิถิลายํ             วิเทเห ๘ ปริสาวนํ
	วาสี สูจิฆรญฺจาปิ            อินฺทปตฺถปุเร ๙ ตทา ฯ
	ปริกฺขารา ๑๐ อวเสสา      ชนปทนฺตเก ๑๑ ตทา
	ปริภุตฺตานิ มุนินา            มเหสฺสนฺติ มนุชา ตทา ฯ
	ธาตุวิตฺถาริกํ อาสิ           โคตมสฺส มเหสิโน
	ปาณีนํ อนุกมฺปาย            อหุ โปราณิกํ ตทาติ ฯ
		     ธาตุภาชนียกถา นิฏฺฐิตา ฯ
		      พุทฺธวํโส นิฏฺฐิโต ฯ
		      _______________
#๑ ยุ. กุสฆเร ฯ ๒ ม. ยุ. กปิลฺหเย ฯ ๓ ม. จมฺปายุทกสาฏิยํ ฯ ยุ. จมฺปายํ
#อุทกสาฏิกา ฯ ๔ ม. ยุ. กาสาวญฺจ พฺรหฺมโลเก ฯ ๕ ยุ. ปาสาณเก ปทํ เสฏฺฐํ
#ยญฺจาปิ อจฺจุติ ปทํ ฯ ๖ ยุ. อวนฺติปุเร ฯ ๗ ม. ยุ. รฏฺเฐ ... ฯ
#๘ ยุ. เวเทหิ ... ฯ ๙ ย. อินฺทรฏฺเฐ ฯ ๑๐ ยุ. ปริกฺขารํ อวเสสํ ฯ
#๑๑ ม. ยุ. ชนปเท อปรนฺตเก ฯ
