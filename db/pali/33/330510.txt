	เอวเมว มยํ สพฺเพ          ยทิ มุญฺจามิมํ ชินํ
	อนาคตมฺหิ อทฺธาเน          เหสฺสาม สมฺมุขา อิมํ ฯ
	ตสฺสาปิ วจนํ สุตฺวา          ภิยฺโย จิตฺตํ ปสาทยึ
	อุตฺตรึ วตฺตมธิฏฺฐาสึ          ทสปารมิปูริยา ฯ
	เขมกํ นาม นครํ            ชนสนฺโท ๑ นาม ขตฺติโย
	ปทุมา นาม ชนิกา           ติสฺสสฺส จ มเหสิโน ฯ
	สตฺตวสฺสสหสฺสานิ            อคารํ อชฺฌาวสิ โส
	คุณเสลานาทิยนิสโภ ๒       ตโย ปาสาทมุตฺตมา ฯ
	สมตึสสหสฺสานิ              นาริโย สมลงฺกตา
	สุภทฺทา นาม ๓ สา นารี     อานนฺโท นาม อตฺรโช ฯ
	นิมิตฺเต จตุโร ทิสฺวา         อสฺสยาเนน นิกฺขมิ
	อนูนกํ ๔ อฑฺฒมาสํ          ปธานํ ปทหี ชิโน ฯ
	พฺรหฺมุนา ยาจิโต สนฺโต       ติสฺโส โลกคฺคนายโก
	วตฺตจกฺโก มหาวีโร          ยสวตีทายมุตฺตเม ๕ ฯ
	พฺรหฺมเทโว จ อุทโย จ       อเหสุํ อคฺคสาวกา
	สมโค ๖ นามุปฏฺฐาโก       ติสฺสสฺส จ มเหสิโน ฯ
	ผุสฺสา เจว สุทตฺตา จ        อเหสุํ อคฺคสาวิกา
	โพธิ ตสฺส ภควโต           อสโนติ ปวุจฺจติ ฯ
	สมฺพโล จ สิริ เจว          อเหสุํ อคฺคุปฏฺฐกา
	กีสาโคตมี อุปเสนา          อเหสุํ อคฺคุปฏฺฐิกา ฯ
#๑ ม. ยุ. ชนสนฺโธ ฯ ๒ ม. คุหเสลนาริสยนิสภา ฯ ยุ. คฺหเสลนารีนิสภา ฯ
#๓ ม. นามิกา ฯ ๔ ม. อนูนอฏฺฐมาสานิ ฯ ยุ. อนูนกํ อฏฺฐมาสํ ฯ ๕ ม.
#ยุ. ยสวตียมุตฺตเม ฯ ๖ ม. ยุ. สมงฺโค ฯ
