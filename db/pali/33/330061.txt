	ปสนฺนจิตฺโต สุมโน          อมฺพาฏกมปูชยึG
	ปุญฺญกฺเขตฺตํ มหาวีรํ ๑      ปสนฺโน เสหิ ปาณิภิ ฯ
	เอกตฺตึเส อิโต กปฺเป       ยํ ปุปฺผมภิโรปยึ
	ทุคฺคตึ นาภิชานามิ          พุทฺธปูชายิทํ ผลํ ฯ
	กิเลสา ฌาปิตา มยฺหํ        ภวา สพฺเพ สมูหตา
	นาโคว พนฺธนํ เฉตฺวา       วิหรามิ อนาสโว ฯ
	สฺวาคตํ วต เม อาสิ        มม พุทฺธสฺส สนฺติเก
	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ
	ปฏิสมฺภิทา จตสฺโส          วิโมกฺขาปิจ อฏฺฐิเม
	ฉฬภิญฺญา สจฺฉิกตา          กตํ พุทฺธสฺส สาสนนฺติ ฯ
	อิตฺถํ สุทํ อายสฺมา อมฺพาฏกิโย เถโร อิมา คาถาโย อภาสิตฺถาติ ฯ
		อิมฺพาฏกิยตฺเถรสฺส อปทานํ สมตฺตํ ฯ
		สตฺตมํ สีหาสนิกตฺเถราปทานํ (๔๔๗)
	[๓๗] ปทุมุตฺตรสฺส ภควโต         สพฺพภูตหิเตสิโน
	ปสนฺนจิตฺโต สุมโน          สีหาสนมทาสหํ ฯ
	เทวโลเก มนุสฺเส วา       ยตฺถ ยตฺถ วสามหํ
	ลภามิ วิปุลํ พฺยมฺหํ          สีหาสนสฺสิทํ ผลํ ฯ
	สุวณฺณรูปิยมยา             โลหิตงฺกมยา พหู
	มณิมยา จ ปลฺลงฺกา         นิพฺพตฺตนฺติ มมํ สทา ฯ
#๑ ม. อนุตฺตรํ ฯ
