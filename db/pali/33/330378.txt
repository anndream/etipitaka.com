	ตุมฺหํ ๑ ปสาทํ ปฏิลทฺธา     พุชฺฌิสฺสนฺติ อนาคเต ฯ
	อเมฺห พฺราหฺมณธีตา ตุ       พฺรหฺมญฺญกุลสมฺภวา
	ลกฺขณา ๒ จ มหาวีร       ปาเท วนฺทาม จกฺขุมา ฯ
	อุปาหตา ภวา สพฺเพ        มูลตณฺหา สมูหตา
	สมุจฺฉินฺนา อนุสยา          ปุญฺญสงฺขารทาลิตา ฯ
	สมาธิโคจรา สพฺพา         สมาปตฺติวสี ตถา ๓
	ฌาเนน ธมฺมรติยา          วิหริสฺสาม โน สทา ฯ
	ภวเนตฺติ อวิชฺชา จ         สงฺขาราปิ จ เขปิตา
	สุทุทฺทสํ ปทํ คนฺตฺวา         อนุชานิมฺห ๔ นายก ฯ
	อุปการา ๕ มมํ ตุเมฺห      ทีฆรตฺตํ คตทฺธิโน
	จตุนฺนํ ๖ สํสยํ เฉตฺวา      สพฺพา คจฺฉถ ๗ นิพฺพุตึ ฯ
	วนฺทิตฺวา มุนิโน ปาเท       กตฺวา อิทฺธิวิกุพฺพนํ
	กาจิ ทสฺเสนฺติ อาโลกํ       อนฺธการํ ๘ ตถาปรํ ฯ
	ทสฺเสนฺติ จนฺทสุริเย         สาครญฺจ สมจฺฉกํ
	สิเนรุํ ปริภณฺฑญฺจ           ทสฺเสนฺติ ปาริฉตฺตกํ ฯ
	ตาวตึสญฺจ ภวนํ            ยามํ ทสฺเสนฺติ อิทฺธิยา
	ตุสฺสิตา ๙ นิมฺมิตา เทวา    วสวตฺตี มหิสฺสรา ฯ
	พฺรหฺมาโน กาจิ ทสฺเสนฺติ     จงฺกมญฺจ มหารหํ
	พฺรหฺมวณฺณญฺจ มาเปตฺวา      ธมฺมํ เทเสนฺติ สุญฺญตํ ฯ
	นานาวิกุพฺพนํ กตฺวา         อิทฺธึ ทสฺสิย สตฺถุโน
#๑ ยุ. ตฺวยิ ฯ ๒ ม. ยุ. เปกฺขโต โน ... ฯ ๓ ม. กตา ฯ ๔ ม. อนุชานาถ ฯ
#๕ ม. ยุ. กตาวิโน ฯ ๖ ยุ. พหุนฺนํ ฯ ๗ ม. คจฺฉนฺตุ ฯ ๘ ม. อนฺธการมถาปรา ฯ
#๙ ม. ตุสิตํ นิมฺมิเต เทเว ฯ
