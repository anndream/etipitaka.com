	ราชกญฺญาหิ สหิตา          สพฺพาภรณภูสิตา
	อุปคมฺม ๑ มหาวีรํ         อสฺโสสึ ธมฺมเทสนํ ฯ
	ตทา หิ โส โลกวิทู ๒      ภิกฺขุนึ ทิพฺพจกฺขุกํ ๓
	จตุปริสาย ๔ มชฺเฌ        อคฺคฏฺฐาเน ฐเปสิ ตํ ฯ
	สุณิตฺวา ตมหํ หฏฺฐา         ทานํ ทตฺวาน สตฺถุโน
	ปูเชตฺวาน จ สมฺพุทฺธํ        ทิพฺพจกฺขุํ อปตฺถยึ ฯ
	ตโต อโวจ มํ สตฺถา        นนฺเท ลจฺฉสิ ปตฺถิตํ
	ปทีปธมฺมทานานํ            ผลเมตํ สุนิจฺฉิตํ ฯ
	สตสหสฺเส อิโต กปฺเป       โอกฺกากกุลสมฺภโว
	โคตโม นาม นาเมน        สตฺถา โลเก ภวิสฺสติ ฯ
	ตสฺส ธมฺเมสุ ทายาทา       โอรสา ธมฺมนิมฺมิตา
	สกุลาติ ๕ จ นาเมน       เหสฺสสิ สตฺถุสาวิกา ฯ
	เตน กมฺเมน สุกเตน        เจตนาปณิธีหิ จ
	ชหิตฺวา มานุสํ เทหํ         ตาวตึสํ อคญฺฉหํ ฯ
	อิมมฺหิ ภทฺทเก กปฺเป        พฺรหฺมพนฺธุ มหายโส
	กสฺสโป นาม นาเมน        อุปฺปชฺชิ วทตํ วโร ฯ
	ปริพฺพาชิกินี ๖ อาสึ        ตทาหํ เอกจารินี
	ภิกฺขาย วิจริตฺวาน          อลภึ เตลมตฺตกํ ฯ
	เตน ทีปํ ปทีเปตฺวา ๗      อุปฏฺฐึ สพฺพสํวรํ ๘
	เจติยํ ทิปทคฺคสฺส           วิปฺปสนฺเนน เจตสา ฯ
#๑ ม. อุปาคมฺม ฯ ๒ ม. โลกครุ ฯ ยุ. โลกคุรู ฯ ๓ ยุ. ทิพฺพจกฺขุกึ ฯ
#๔ ม. กิตฺตยํ ปริสามชฺเฌ ฯ ยุ. กิตฺตยี... ฯ ๕ ม. ยุ. สกุลา นาม นาเมน ฯ
#๖ ม. ปริพฺพาชกินี ฯ ๗ ยุ. ปชาเล2ตฺวา ฯ ๘ ม. สพฺพสํวรึ ฯ
