	ทส กุสลกมฺมปเถ            สมาทเปนฺโต มหาชนํ
	จรามิ คามนิคมํ             สมิตฺโต สปริชโน ฯ
	ปาโป กทริโย ยกฺโข         ทีเปนฺโต ทส ปาปเก
	โสเปตฺถ มหิยา จรติ         สมิตฺโต สปริชโน ฯ
	ธมฺมวาที อธมฺโม จ          อุโภ ปจฺจนิกา มยํ
	ธุเร ธุรํ ฆฏยนฺตา           สมิมฺหา ปฏิปเถ อุโภ ฯ
	กลโห วตฺตตี เภสฺมา ๑      กลฺยาณปาปกสฺส จ
	มคฺคา อุกฺกมนตฺถาย ๒       มหายุทฺโธ อุปฏฺฐิโต ฯ
	ยทิหนฺตสฺส ปกุปฺเปยฺยํ         ยทิ ภินฺเท ตโปคุณํ
	สห ปริชนนฺตสฺส             รชภูตํ กเรยฺยหํ ฯ
	อปิจาหํ สีลรกฺขาย           นิพฺพาเปตฺวาน มานสํ
	สห ชเนนุกฺกมิตฺวา ๓        ปถํ ปาปสฺสทาสหํ ฯ
	สห ปถโต อุกฺกนฺเต ๔       กตฺวา จิตฺตสฺส นิพฺพุตึ
	วิวรํ อทาสิ ปฐวี            ปาปยกฺขสฺส ตาวเทติ ฯ
		     ธมฺมเทวปุตฺตจริยํ อฏฺฐมํ ฯ
		        นวมํ ชยทิสจริยํ
	[๑๙] ปญฺจาลรฏฺเฐ นครวเร ๕     กปฺปิลายํ ปุรุตฺตเม
	ราชา ชยทิโส นาม          สีลคุณมุปาคโต ฯ
#๑ ยุ. อสฺมา ฯ ๒ ม. ยุ. โอกฺกมนตฺถาย ฯ ๓ ม. ยุ. ชเนโนกฺกมิตฺวา ฯ
#๔ ม. โอกฺกนฺเต ฯ ยุ. โอกฺกนฺโต ฯ ๕ ยุ. นคเร ฯ
