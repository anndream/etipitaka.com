		       สตฺตมํ มาตงฺคจริยํ
	[๑๗] ปุนาปรํ ยทา โหมิ           ชฏิโล อุคฺคตาปโน
	มาตงฺโค นาม นาเมน        สีลวา สุสมาหิโต ฯ
	อหญฺจ พฺราหฺมโณ เอโก       คงฺคากูเล วสามุโภ
	อหํ วสามิ อุปริ             เหฏฺฐา วสติ พฺราหฺมโณ ฯ
	วิจรนฺโต อนุกูลมฺหิ           อุทฺธมฺเม อสฺสมทฺทส
	ตตฺถ มํ ปริภาสิตฺวา          อภิสปิ มุทฺธผาลนํ ฯ
	ยทิหนฺตสฺส ปกุปฺเปยฺยํ         ยทิ สีลํ น โคปเย
	โอโลเกตฺวานหนฺตสฺส         กเรยฺยํ ฉาริกํ วิย ฯ
	ยํ โส ตทา มํ อภิสปิ         กุปิโต ทุฏฺฐมานโส
	ตสฺเสว มตฺถเก นิปติ         โยเคน ตํ ปโมจยึ ฯ
	อนุรกฺขึ มม สีลํ             นารกฺขึ มม ชีวิตํ
	สีลวา หิ ตทา อาสึ          โพธิยาเยว การณาติ ฯ
		      มาตงฺคจริยํ สตฺตมํ ฯ
		     อฏฺฐมํ ธมฺมเทวปุตฺตจริยํ
	[๑๘] ปุนาปรํ ยทา โหมิ           มเหสกฺโข ๑ มหิทฺธิโก
	ธมฺโม นาม มหายกฺโข        สพฺพโลกานุกมฺปโก ฯ
#๑ ม. มหาปกฺโข ฯ ยุ. มหายกฺโข ฯ
