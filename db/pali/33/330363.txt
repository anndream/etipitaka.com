	ภิยฺโย จิตฺตํ ปสาเทสึ        อิเส อุทคฺคมานเส ๑
	เทยฺยํ อญฺญํ น ปสฺสามิ       เทมิ ปุปฺผานิ เต อิเส ฯ
	ปญฺจ หตฺถา ตว โหนฺตุ       ตโย โหนฺตุ มมํ อิเส
	เตน สทฺธึ สมา โหนฺตุ       โพธิตฺถาย ๒ ตว อิเส ฯ
		       จตุตฺถํ ภาณวารํ ฯ
	อิสิ คเหตฺวา ปุปฺผานิ        อาคจฺฉนฺตํ มหายสํ
	ปูเชสิ ชนสฺส มชฺเฌ         โพธิตฺถาย มหาอิสึ ฯ
	ปสฺสิตฺวา ชนสฺส มชฺเฌ       ทีปงฺกรมหามุนิ
	วิยากาสิ มหาวีโร          อิสิมุคฺคตมานสํ ฯ
	อปริเมยฺเย อิโต กปฺเป      ทีปงฺกรมหามุนิ
	มม กมฺมํ วิยากาสิ          อุชุภาวํ มหามุนิ ฯ
	สมจิตฺตา สมกมฺมา          สมการี ภวิสฺสติ
	ปิยา เหสฺสติ กมฺเมน        ตุยฺหตฺถาย มหาอิเส ฯ
	สุทสฺสนา สุปิยา จ          มนาปา ๓ ปิยวาทินี
	ตสฺส ธมฺเมสุ ทายาทา       วิหริสฺสติ ๔ อิทฺธิกา ฯ
	ยถาปิ ภณฺฑสามุคฺคํ          อนุรกฺขนฺติ สามิโน
	เอวํ กุสลธมฺมานํ           อนุรกฺขิสฺสเต อยํ ฯ
	ตสฺส ตํ ๕ อนุกมฺปนฺติ       ปูรยิสฺสติ ปารมี
	สีโหว ปญฺชรํ หิตฺวา ๖      ปาปุณิสฺสติ โพธิยํ ฯ
#๑ ม. ยุ. อุคฺคตมานเส ฯ ๒ ม. โพธตฺถาย ฯ ยุ. โพธนตฺถาย ฯ อิโต ปรํ อีทิสเมว ฯ
#๓ ยุ. มนสา ฯ ๔ ยุ. ปิยา เหสฺสตึ อิทฺธิกา ฯ ๕ ม. เต ฯ ๖ ม. เภตฺวา ฯ
#ยุ. เหตฺวา ฯ
