	มหาวาตา น วายนฺติ         น สนฺทนฺติ สวนฺติโย
	ตานิ อชฺช ปทิสฺสนฺติ          ธุวํ พุทฺโธ ภวิสฺสสิ ฯ
	ถลชา ชลชา ๑ ปุปฺผา       สพฺเพ ปุปฺผนฺติ ตาวเท
	เตปชฺช ปุปฺผิตา สพฺเพ        ธุวํ พุทฺโธ ภวิสฺสสิ ฯ
	ลตา วา ยทิวา รุกฺขา        ผลํ ธาเรนฺติ ตาวเท
	เตปชฺช ผลิตา สพฺเพ         ธุวํ พุทฺโธ ภวิสฺสสิ ฯ
	อากาสฏฺฐา จ ภุมฺมฏฺฐา       รตนา โชตนฺติ ตาวเท
	เตปชฺช รตนา โชตนฺติ        ธุวํ พุทฺโธ ภวิสฺสสิ ฯ
	มานุสฺสิกา จ ทิพฺพา จ        ตุริยา วชฺชนฺติ ตาวเท
	เตปชฺชุโภ อภิรวนฺติ          ธุวํ พุทฺโธ ภวิสฺสสิ ฯ
	วิจิตฺตปุปฺผา คคนา           อภิวสฺสนฺติ ตาวเท
	เตปิ อชฺช ปทิสฺสนฺติ          ธุวํ พุทฺโธ ภวิสฺสสิ ฯ
	มหาสมุทฺโท อาภุชติ          ทสสหสฺสี ปกมฺปติ
	เตปชฺชุโภ อภิรวนฺติ          ธุวํ พุทฺโธ ภวิสฺสสิ ฯ
	นิรเย ทสสหสฺสา            อคฺคี นิพฺพนฺติ ตาวเท
	เตปชฺช นิพฺพุตา อคฺคี         ธุวํ พุทฺโธ ภวิสฺสสิ ฯ
	วิมโล โหติ สุริโย           สพฺพา ทิสฺสนฺติ ตารกา
	เตปิ อชฺช ปทิสฺสนฺติ          ธุวํ พุทฺโธ ภวิสฺสสิ ฯ
	อโนวุฏฺเฐน อุทกํ            มหิยา อุพฺภิชฺชิ ตาวเท
	ตํปชฺชุพฺภิชฺชเต มหิยา         ธุวํ พุทฺโธ ภวิสฺสสิ ฯ
#๑ ม. ยุ. ทกชา ฯ
