		ทสมํ ปุฬินจงฺกมิยตฺเถราปทานํ (๔๘๐)
	[๗๐] มิคลุทฺโธ ๑ ปุเร อาสึ      อรญฺเญ กานเน อหํ
	วาตมิคํ คเวสนฺโต          จงฺกมํ อทฺทสํ อหํ ฯ
	อุจฺฉงฺเคน ปุฬินํ คยฺห        จงฺกเม โอกิรึ อหํ
	ปสนฺนจิตฺโต สุมโน          สุคตสฺส สิรีมโต ฯ
	เอกตฺตึเส อิโต กปฺเป       ปุฬินํ โอกิรึ อหํ
	ทุคฺคตึ นาภิชานามิ          ปุฬินสฺส อิทํ ผลํ ฯ
	กิเลสา ฌาปิตา มยฺหํ        ภวา สพฺเพ สมูหตา
	นาโคว พนฺธนํ เฉตฺวา       วิหรามิ อนาสโว ฯ
	สฺวาคตํ วต เม อาสิ        มม พุทฺธสฺส สนฺติเก
	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ
	ปฏิสมฺภิทา จตสฺโส          วิโมกฺขาปิจ อฏฺฐิเม
	ฉฬภิญฺญา สจฺฉิกตา          กตํ พุทฺธสฺส สาสนนฺติ ฯ
  อิตฺถํ สุทํ อายสฺมา ปุฬินจงฺกมิโย เถโร อิมา คาถาโย อภาสิตฺถาติ ฯ
		ปุฬินจงฺกมิยตฺเถรสฺส อปทานํ สมตฺตํ ฯ
		           อุทฺทานํ
	นฬมาลิ มณิทโท            อุกฺกาสติกวีชนิ
	กุมฺมาสญฺจ กุสฏฺฐญฺจ         คิริปุนฺนาคิโยปิจ
#๑ ม. ยุ. สพฺพตฺถ มิคลุทฺโท ฯ
