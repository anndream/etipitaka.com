	ฉหิ คาถาหิ สพฺพญฺญญ         กิตฺตยิตฺวา มหายสํ
	อญฺชลึ ปคฺคเหตฺวาน         ตุณฺหี อฏฺฐาสหํ ตทา ฯ
	ยํ วทนฺติ สุเมโธติ          ภูมิปญฺญํ ๑ สุเมธสํ ฯ
	ภิกฺขุสงฺเฆ นิสีทิตฺวา         อิมา คาถา อภาสถ
	โย เม ญาณํ ปกิตฺเตสิ       วิปฺปสสนฺเนน ๒ เจตสา ฯ
	ตมหํ กิตฺตยิสฺสามิ           สุณาถ มม ภาสโต
	สตฺตสตฺตติ กปฺปานิ          เทวโลเก รมิสฺสติ ฯ
	สหสฺสกฺขตฺตุํ เทวินฺโท        เทวรชฺชํ กริสฺสติ
	อเนกสตกฺขตฺตุญฺจ           จกฺกวตฺติ ภวิสฺสติ ฯ
	ปเทสรชฺชํ วิปุลํ            คณนาโต อสงฺขยํ
	เทวภูโต มนุสฺโส วา        ปุญฺญกมฺมสมาหิโต ฯ
	อนูนมนสงฺกปฺโป ๓         ติกฺขปญฺโญ ภวิสฺสติ
	ตึสกปฺปสหสฺสมฺหิ            โอกฺกากกุลสมฺภโว ฯ
	โคตโม นาม นาเมน        สตฺถา โลเก ภวิสฺสติ
	อคารา อภินิกฺขมฺม          ปพฺพชิสฺสติกิญฺจโน ฯ
	ชาติยา สตฺตวสฺเสน         อรหตฺตํ ปาปุณิสฺสติ ๔
	ยโต สรามิ อตฺตานํ         ยโต ปตฺโตสฺมิ สาสนํ ฯ
	เอตฺถนฺตเร น ชานามิ       เจตนํ อมโนรมํ
	สํสริตฺวา ภวาภเว ๕       สมฺปตฺตานุภวึ อหํ ฯ
#๑ ม. ยุ. ภูริปญฺญํ ฯ ๒ โป. ม. ปสนฺโน เสหิ ปาณิภิ ฯ ๓ ยุ. อนูนมตสงฺกปฺโป ฯ
#๔ ม. ยุ. ผุสิสฺสติ ฯ ๕ ม. ยุ. ภเว สพฺเพ ฯ
