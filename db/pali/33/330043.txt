	สตสหสฺเส อิโต กปฺเป       ยํ ลาวุมททึ ตทา
	ทุคฺคตึ นาภิชานามิ          อลาวุสฺส อิทํ ผลํ ฯ
	กิเลสา ฌาปิตา มยฺหํ        ภวา สพฺเพ สมูหตา
	นาโคว พนฺธนํ เฉตฺวา       วิหรามิ อนาสโว ฯ
	สฺวาคตํ วต เม อาสิ        มม พุทฺธสฺส สนฺติเก
	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ
	ปฏิสมฺภิทา จตสฺโส          วิโมกฺขาปิจ อฏฺฐิเม
	ฉฬภิญฺญา สจฺฉิกตา          กตํ พุทฺธสฺส สาสนนฺติ ฯ
 อิตฺถํ สุทํ อายสฺมา โสวณฺณโกนฺตริโก เถโร อิมา คาถาโย อภาสิตฺถาติ ฯ
		โสวณฺณโกนฺตริกตฺเถรสฺส อปทานํ สมตฺตํ ฯ
		           อุทฺทานํ
	สกึสมฺมชฺชโก เถโร         เอกทุสฺสาสนปฺปทา
	กทมฺพ โกรณฺฑกทา          ฆฏสวนิโกปิจ
	สุจินฺติโต กึกณิโก           โสณฺณโกนฺตริโกปิจ
	เอกคาถาสตญฺเจตฺถ         เอกสตฺตติเมว จ ฯ
		  สกึสมฺมชฺชกวคฺโค เตจตฺตาฬีโส ฯ
		  _______________________
