	รถิยาย วชนฺตี ๑ ตํ        ทิสฺวา สทฺธา อุปาสิกา
	ฆรา นิกฺขมฺม ปาเทสุ        นิปจฺจ อิทมพฺรวว ฯ
	ปสีทสฺสุ มหาโภเค          อนาถาโย วิหาย โน
	ตยา น ยุตฺตํ ๒ นิพฺพาตุํ     อิจฺฉฏฺฏา วิลปึสุ ตา ฯ
	ตาสํ โสกปหานตฺถํ          อโวจ มธุรํ คิรํ
	รุทิเตน อลํ ปุตฺตา          หาสกาโลยมชฺช โว ฯ
	ปริญฺญาตํ มยา ทุกฺขํ         ทุกฺขเหตุ วิวชฺชิโต
	นิโรโธ เม สจฺฉิกโต        มคฺโค จาปิ สุภาวิโต ฯ
		       ปฐมํ ภาณวารํ ฯ
	ปริจิณฺโณ มยา สตฺถา        กตํ พุทฺธสฺส สาสนํ
	โอหิโต ครุโก ภาโร        ภวเนตฺติ สมูหตา ฯ
	ยสฺสตฺถาย ปพฺพชิตา         อคารสฺมา อนคาริยํ
	โส เม อตฺโถ อนุปฺปตฺโต     สพฺพสํโยชนกฺขโย ฯ
	พุทฺโธ ตสฺส จ สทฺธมฺโม      อนูโน ยาว ติฏฺฐติ
	นิพฺพาตุํ ตาว กาโล เม      มา มํ โสจถ ปุตฺติกา ฯ
	โกณฺฑญฺญานนฺทนนฺทาทิ        ติฏฺฐนฺติ ราหุโล ชิโน
	สุขิโต สหิโต สงฺโฆ         หตทปฺปาว ๓ ติตฺถิยา ฯ
	โอกฺกากวํสสฺส ยโส         อุสฺสิโต มารมทฺทโน
	นนุ สมฺปตฺติกาโล เม        นิพฺพานตฺถาย ปุตฺติกา ฯ
#๑ ม. ยุ. วชนฺติโย ฯ ๒ ม. น ยุตฺตา ฯ ๓ ม. ... จ ฯ
