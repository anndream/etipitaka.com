	เตน กมฺเมน สุกเตน        ตาวตึสํ อคญฺฉหํ
	ตตฺถ เม สุกตํ พฺยมฺหํ        อุทหาเรน นิมฺมิตํ ฯ
	อจฺฉรานํ สหสฺสสฺส          อหํ หิ ปวรา ตทา
	ทสฏฺฐาเนหิ ตา สพฺพา       อภิโภมิ ตทา อหํ ฯ
	ปญฺญาสํ เทวราชูนํ          มเหสิตฺตมการยึ
	วีสติจกฺกวตฺตีนํ             มเหสิตฺตมการยึ ฯ
	ทุเว ภเว สํสรามิ          เทวตฺเต อถ มานุเส
	ทุคฺคตึ นาภิชานามิ          อุทกทานสฺสิทํ ผลํ ฯ
	ปพฺพตคฺเค ทุมคฺเค วา       อนฺตลิกฺเข จ ภูมิยํ
	ยทา อุทกมิจฺฉามิ           ขิปฺปํ ปฏิลภามหํ ฯ
	อวุฏฺฐิกา ทิสา อตฺถิ ๑      สนฺตตฺตา ขุปฺปิตา ๒ หิ เม
	มม สงฺกปฺปมญฺญาย          มหาเมโฆ ปวสฺสติ ฯ
	กทาจิ นียมานาย           ญาติสงฺเฆน เม ตทา
	ยทา อิจฺฉามหํ วสฺสํ         มหาเมโฆ อชายถ ฯ
	อุณฺหํ วา ปริฬาโห วา       สรีเร ๓ เม น วิชฺชติ
	กาเย จ เม รโช นตฺถิ      อุทกทานสฺสิทํ ผลํ ฯ
	วิสุทฺธมนสา อชฺช           อเปตมนปาปิกา
	สพฺพาสวปริกฺขีณา           นตฺถิ ทานิ ปุนพฺภโว ฯ
	เอกนวุเต อิโต กปฺเป       ยํ กมฺมมกรึ ตทา ๔
#๑ ม. ยุ. นตฺถิ ฯ ๒ ม. กุติตาปิ จ ฯ ยุ. สนฺตตฺตกฐิตาน จ ฯ ๓ ยุ. อถเมว ฯ
#๔ ม. ยํ ทกํ อททึ ตทา ฯ
