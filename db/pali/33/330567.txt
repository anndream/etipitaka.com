	ยทา มหากฏฺฐปุญฺโช          อาทิตฺโต ธมธมายติ ๑
	ตทุปฺปติตฺวา ปปติ ๒         มชฺเฌ ชาลสิขนฺตเร ฯ
	ยถา สีโตทกํ นาม           ปวิฏฺฐํ ยสฺส กสฺสจิ
	สเมติ ทรถปริฬาหํ           อสฺสาทํ เทติ ปีติ จ ฯ
	ตเถว ชลิตํ อคฺคึ            ปวิฏฺฐสฺส มมํ ตทา
	สพฺพํ สเมติ ทรถํ            ยถา สีโตทกํ วิย ฯ
	ฉวิ จมฺมญฺจ มํสญฺจ           นฺหารุ อฏฺฐิ หทยพนฺธนํ
	เกวลํ สกลํ กายํ            พฺราหฺมณสฺส อทาสหนฺติ ฯ
		      สสปณฺฑิตจริยํ ทสมํ ฯ
		          ตสฺสุทฺทานํ
	อกิตฺติ พฺราหฺมโณ สงฺโข       กุรุราชา ธนญฺชโย
	มหาสุทสฺสโน ราชา          มหาโควินฺทพฺราหฺมโณ ฯ
	เนมิ ๓ จนฺทกุมาโร จ       สิวิ เวสฺสนฺตโร สโส
	อหเมว ตทา อาสึ           โย เต ทานวเร อทา ฯ
	เอเต ทานปริกฺขารา         เอเต ทานสฺส ปารมี
	ชีวิตํ ยาจเก ทตฺวา          อิมํ ๔ ปารมิ ปูรยึ ฯ
	ภิกฺขาย อุปคตํ ทิสฺวา         สกตฺตานํ ปรจฺจชึ
	ทาเนน เม สโม นตฺถิ        เอสา เม ทานปารมีติ ฯ
		     ทานปารมิตา นิฏฺฐิตา ฯ
#๑ ยุ. ธูมมายติ ฯ ๒ ม. ปปตึ ฯ ๓ ม. ยุ. นิมิ ฯ ๔ ยุ. อิทํ ฯ
