	ปญฺญาสรตโน อาสิ           อุจฺจตฺตเนน โส ชิโน
	สพฺพาการวรูเปโต           สพฺพคุณมุปาคโต ฯ
	ตสฺส ปภา อสมสมา          นิทฺธาวติ สมนฺตโต
	อปฺปมาโณ อตุลิโย ๑        อุปเมหิ ๒ อนูปโม ฯ
	นวุติวสฺสสหสฺสานิ            อายุ วิชฺชติ ตาวเท
	ตาวตา ติฏฺฐมาโน โส        ตาเรสิ ชนตํ พหุํ ฯ
	ยถาปิ สาคเร อุมฺมิ          คคเน ตารกา ยถา
	เอวํ ตทา ปาวจนํ           อรหนฺเตหิ จิตฺตกํ ๓ ฯ
	[เตวิชฺชา ๔ ฉฬภิญฺญาหิ      พลปฺปตฺเตหิ ตาทิหิ
	สมากุลมิทํ อาสิ             อรหนฺเตหิ ตาทิภิ] ฯ
	โส จ พุทฺโธ อสมสโม        คุณานิ จ ตานิ อตุลิยานิ
	สพฺพํ สมนฺตรหิตํ             นนุ ริตฺตา สพฺพสงฺขาราติ ฯ
	สุชาโต ชินวโร พุทฺโธ        เสลารามมฺหิ นิพฺพุโต
	ตตฺเถว ๕ เจติโย สตฺถุ      ตีณิ คาวุตมุคฺคโตติ ฯ
		    สุชาตพุทฺธวํโส ทฺวาทสโม ฯ
		    เตรสโม ปิยทสฺสิพุทฺธวํโส
	[๑๔] สุชาตสฺส อปเรน            สยมฺภู โลกนายโก
	ทุราสโท อสมสโม           ปิยทสฺสี มหายโส ฯ
#๑ ยุ. อตุลโย จ ฯ ๒ ม. โอปมฺเมหิ ฯ ยุ. โอปเมหิ ฯ ๓ โป. วิจิตฺติตํ ฯ
#ม. จิตฺติตํ ฯ ยุ. วิจิตํ ฯ ๔ ม. ยุ. อยํ คาถา นตฺถิ ฯ ๕ ม. ยุ. ตตฺเถว ตสฺส
#เจติโย ฯ
