	ตทา สตสหสฺเสหิ           เสตุํ คงฺคาย การยึ
	สงฺฆสฺส ปาริเม ๑ ตีเร     วิหารญฺจ อการยิ ฯ
	อิตฺถิโย ปุริสา เจว         อุจฺจานีจกุลานิ จ
	ตสฺส เสตุํ วิหารํ ๒ จ      สมภาคํ อกํสุ เต ฯ
	อเมฺห อญฺเญ จ มนุชา       วิปฺปสนฺเนน เจตสา
	ตสฺส ธมฺเมสุ ทายาทา       นคเร ชนปเทสุ จ ฯท
	อิตฺถี ปุมา กุมารา จ        พหู เจว กุมาริกา
	เสตุโน จ วิหารสฺส         วาลุกา อากิรึสุ เต ฯ
	วีถิสมฺมชฺชนํ กตฺวา          กทลีปุณฺณฆฏทฺธชา ๓
	ธูปํ ๔ จุณฺณญฺจ มาลญฺจ      การํ กตฺวาน สตฺถุโน ฯ
	เสตุวิหาเร กตฺวาน         นิมนฺเตตฺวา วินายกํ
	มหาทานํ ททิตฺวาน          สมฺโพธึ อภิปตฺถยึ ฯ
	ปทุมุตฺตโร มหาวีโร         ครุโก ๕ สพฺพปาณินํ
	อนุโมทนิยํ กตฺวา ๖        พฺยากาสิ มหามุนิ ฯ
	สตสหสฺเส อติกฺกนฺเต        กปฺโป เหสฺสติ ภทฺทโก
	ภวาภเว สุขํ ๗ ลทฺธา      ปาปุณิสฺสติ โพธิยํ ฯ
	เย ๘ เกจิ หตฺถกมฺมญฺจ     กตาวี นรนาริโย
	อนาคตสฺมิ อทฺธาเน         สพฺเพ เหสฺสนฺติ สมฺมุขา ฯ
	เตน กมฺมวิปาเกน          เจตนาปณิธีหิ จ
	อุปฺปนฺนา เทวภวเน ๙      ตุยฺหนฺเต ๑๐ ปริจาริกา ฯ
#๑ ม. ยุ. โอริเม ฯ ๒ ยุ. วิหาเร ฯ ๓ ม. กทลีปุณฺณฆเฏ ธเช ฯ ยุ. กทลีปุณฺณกุฏธชา ฯ
#๔ ยุ. ธูม... ฯ ๕ ม. ยุ. ตารโก ฯ ๖ ม. ยุ. กาสิ ชฏิลสฺส ฯ ๗ ม. ยุ. นุโภตฺวาน ฯ
#๘ ม. กาจิ หตฺถปริกมฺมํ ฯ ยุ. เกจิ หตฺถปทํ กมฺมํ ฯ ๙ ม. ยุ. เทวภวนํ ฯ
#๑๐ ม. ตา ฯ
