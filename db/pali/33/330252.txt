		   ตเถว คนฺเธ อิตเร จ สพฺพโส ๑
		   ปสยฺห วายามิ คโต ยหึ ตหึ ฯ
	กิเลสา ฌาปิตา มยฺหํ        ภวา สพฺเพ สมูหตา
	นาโคว พนฺธนํ เฉตฺวา       วิหรามิ อนาสโว ฯ
	สฺวาคตํ วต เม อาสิ        พุทฺธเสฏฺฐสฺส สนฺติเก
	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ
	ปฏิสมฺภิทา จตสฺโส          วิโมกฺขาปิจ อฏฺฐิเม
	ฉฬภิญฺญา สจฺฉิกตา          กตํ พุทฺธสฺส สาสนนฺติ ฯ
	อิตฺถํ สุทํ อายสฺมา จูฬสุคนฺโธ เถโร อิมา คาถาโย อภาสิตฺถาติ ฯ
		 จูฬสุคนฺธตฺเถรสฺส อปทานํ สมตฺตํ ฯ
		           อุทฺทานํ
	ภทฺทิโย เรวโต เถโร       มหาลาภี จ สีวลี
	วงฺคีโส นนฺทโก เจว        กาฬุทายี ตถาภโย ฯ
	โลมโส วนวจฺโฉ จ         สุคนฺโธ ทสโม กโต
	ตีณิ คาถาสตา ตตฺถ         โสฬสา จ ตทุตฺตริ ฯ
		   ภทฺทิยวคฺโค ปญฺจปญฺญาโส ฯ
		        อถ วคฺคุทฺทานํ
	กณิการวฺหโย วคฺโค         ผลโท ติณทายโก
	กจฺจาโน ภทฺทิโย วคฺโค      คาถาโย คณิตา วสา ๒ ฯ
#๑ ยุ. สพฺพโต ฯ ๒ ม. จิมา ฯ ยุ. วิห ฯ
