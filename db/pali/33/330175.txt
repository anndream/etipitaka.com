	พฺราหฺมโณ สมโณ นาโถ      ภิสกฺโก สลฺลสนฺธุโต ๑
	โยโธ พุทฺโธ สุตาสุโต       อจโล มุทิโต สิโต ฯ
	กตทนฺตา ๒ วหตฺตา จ      กตฺตา เนตา ปกาสิตา
	สมฺปหํสิตา เสตฺตา ๓ จ     เฉตฺตา โสตา ปสํสิตา ฯ
	อวิโล ๔ จ วิสลฺโล จ      อนีโฆ อกถํกถี
	อเนโช วิรโช ขตฺตา        คนฺธา วตฺตา ๕ ปกาสิตา ฯ
	ตาเรตา อตฺถกาเรตา ๖    กาเรตา สมฺปทาริตา
	ปาเปตา สหิตา หนฺตา ๗    ตาปิตา ๘ จ วิโสสิตา ฯ
	สจฺจฏฺฐิโตสมสโม ๙        อสหาโย ทยาลโย
	อจฺเฉรมนฺโต ๑๐ อกุโห     กตาวี อิสิ สตฺตโม ฯ
	นิติณฺณกงฺโข นิมฺมาโน        อปฺปเมยฺโย อนูปโม
	สพฺพวากฺยปถาตีโต          สพฺพเนยฺยนฺติโต ๑๑ ชิโน ฯ
	สตรํสีวเร ๑๒ ตสฺมึ        ปสาโท อมตาวโห
	ตสฺมา พุทฺเธ จ ธมฺเม จ     สงฺเฆ สทฺธา มหตฺถิกา ฯ
	คุเณหิ เอวมาทีหิ           ติโลกสรณุตฺตมํ
	วณฺเณนฺโต ปริสมชฺเฌ        กถึ ธมฺมกถํ อหํ ฯ
	ตโต จุโตหํ ตุสิเต          อนุโภตฺวา มหาสุขํ
	ตโต จุโต มนุสฺเสสุ         ชาโต โหมิ สุคนฺธิโก ฯ
	นิสฺสาโส มุขคนฺโธ จ        เทหคนฺโธ ตเถว เม
	โส ๑๓ จ คนฺโธว สตตํ     สพฺพคนฺโธว โหติ เม ฯ
#๑ ม. ยุ. สลฺลกตฺตโก ฯ ๒ ม. ธาตา ธตา จ สนฺติ จ ฯ ยุ. ตาตา ตนฺตา จ หนฺตา จ ฯ
#๓ ม. เภตฺตา ฯ ยุ. โภตฺตา ฯ ๔ ม. ยุ. อขิโล ฯ ๕ ยุ. เมตฺตา ฯ
#๖ โป. ยุ. ... อถ ตาเรตา ฯ ๗ ม. กนฺตา ฯ ๘ ม. ยุ. หนฺตา อาตาปี ตาปโส ฯ
#๙ ม. ยุ. สมจิตฺโต ฯ ๑๐ ม. อจฺเฉรสตฺโต ฯ ยุ. อจฺเฉรสนฺโต ฯ
#๑๑ ม. สจฺจเนยฺยนฺตคู ฯ ยุ. สจฺจเนยฺยนฺตโค ฯ ๑๒ ม. ยุ. สตฺตสารวเร ฯ
#๑๓ ม. ยุ. เสทคนฺโธ ฯ
