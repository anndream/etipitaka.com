	ชาตา สุรูปา ๑ ทยิตา      ปูชนียา ๒ ชนสฺส จ ฯ
	อุปคนฺตฺวา มหาวีรํ          วิปสฺสึ โลกนายกํ
	ธมฺมํ สุตฺวาน สรณํ          อุเปสึ นรนายกํ ฯ
	สีเลสุ สํวุตา หุตฺวา         นิพฺพุเต จ นรุตฺตเม
	ธาตุถูปสฺส อุปริ            โสณฺณฉตฺตํ อปูชยึ ฯ
	มุตฺตจาคา สีลวตี           ยาวชีวํ ตโต จุตา
	ชหิตฺวา มานุสํ เทหํ         ตาวตึสํ ๓ อคญฺฉหํ ฯ
	ตทา ทสหิ ฐาเนหิ          อภิโภตฺวา ๔ อเสสโต
	รูปสทฺเทหิ คนฺเธหิ          รเสหิ ผุสฺสเนหิ จ ฯ
	อายุนาปิจ ๕ วณฺเณน       สุเขน ยสสาปิจ
	ตเถวาธิปเตยฺเยน          อธิคยฺห วิโรจหํ ฯ
	ปจฺฉิเม จ ภเว ทานิ        ชาตาหํ กปิลวฺหเย
	ธีตา เขมกสกฺกสฺส ๖       นนฺทา นาเมน วิสฺสุตา ฯ
	อภิรูปสมฺปทมฺปิ             อาหุ เมกนฺติ สูจกํ
	ยทาหํ โยพฺพนํ ปตฺตา        รูปวณฺณวิภูสิตา ฯ
	อิธ ๗ มมตฺเต สกฺยานํ      วิวาโท สุมหา อหุ
	ปพฺพาเชสิ ตโต ตาโต       มา สกฺยา วินสฺสุํ ๘ อิติ ฯ
	ปพฺพชิตฺวาน ๙ ตถาคตํ      รูปเทสฺสึ นรุตฺตมํ
	สุตฺวาน โนปคจฺฉามิ         มม รูเปน คพฺภิตา ฯ
#๑ โป. ยุ. สุรูปทสฺสิตา ฯ ๒ โป. สชนสฺส จหํ สทา ฯ ยุ. สชนสฺสา-ชนสฺส จ ฯ
#๓ ม. ตาวตึสูปคา อหํ ฯ ๔ ม. ยุ. อภิโภตฺวาน เสสเก ฯ ๕ โป. ยากาสิ ปญฺจวณฺเณน ฯ
#๖ โป. สุขสกฺกสฺส ฯ ๗ ม. ตทา มมตฺเถ ฯ ยุ อิทํ เม มตฺเถสกฺยานํ ฯ สกฺยานํ ฯ
#๘ ม. วินสฺสึ สุติ ฯ ๙ ม. ปพฺพชิตฺวา ตถาคตํ ฯ ยุ. ปพฺพชิตฺวา ตถาจาหํ ฯ
