	มกุลปทุมาการา ๑         กลสาว ๒ ปโยธรา
	ปภินฺนา ปูติกุณปา           ทุฏฺฐคนฺธชมาคตา ๓ ฯ
	เวทิมชฺฌา ๔ ปุถุสฺโสณิ      สุณาว นีตกิพฺพิสา
	ชาตา อมชฺฌภริตา          อโห รูปํ อสสฺสตํ ฯ
	สพฺพํ สรีรสญฺชาตํ           ปูติคนฺธํ ภยานกํ
	สุสานมิว เชคุจฺฉํ ๕        รมนฺเต ยตฺถ พาลิยา ๖ ฯ
	ตทา มหาการุณิโก          ภาตา เม โลกนายโก
	ทิสฺวา สํวิคฺคจิตฺตํ มํ         อิมา คาถา อภาสถ ฯ
	อาตุรํ กุณปํ ปูตึ            ปสฺส นนฺเท สมุสฺสยํ
	อสุภาย จิตฺตํ ภาเวหิ        เอกคฺคํ สุสมาหิตํ ฯ
	ยถา อิทํ ตถา เอตํ         ยถา เอตํ ตถา อิทํ
	ทุคฺคนฺธํ ปูติกํ วาติ          พาลานํ อภินนฺทิตํ ฯ
	เอวเมตํ อเวกฺขนฺติ         รตฺตินฺทิวมตนฺทิตา
	ตโต สกาย ปญฺญาย         อภินิพฺพิชฺช ทกฺขสิ ฯ
	ตโตหํ อาสิ ๗ สํวิคฺคา      สุตฺวา คาถา สุภาสิตา
	ตตฺรฏฺฐิตาวหํ สนฺตี          อรหตฺตํ อปาปุณึ ฯ
	ยตฺถ ยตฺถ นิสินฺนาหํ         ตทา ฌานปรายนา
	ชิโน ตสฺมึ คุเณ ตุฏฺโฐ       เอตทคฺเค ฐเปสิ มํ ฯ
	กิเลสา ฌาปิตา มยฺหํ        ภวา สพฺเพ สมูหตา
	นาคีว พนฺธนํ เฉตฺวา        วิหรามิ อนาสวา ฯ
#๑ ม. ยุ. มกุฬขารกาการา ฯ ๒ ม. กลิกาว ฯ ๓ ม. ทุฏฺฐคนฺธิตฺตมาคตา ฯ
#ยุ. ...คนฺธิตวมาคตา ฯ ๔ ม. เวทิมชฺฌาว สุสุสฺโสณี ฯ ๕ ม. พีภจฺฉํ ฯ
#๖ ม. ยุ. พาลิสา ฯ ๗ ม. อติสํวิคฺคา ฯ
