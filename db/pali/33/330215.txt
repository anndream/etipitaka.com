	ตทาหํ หํสวติยา            กุเล อญฺญตเร อหุ ๑
	ปรกมฺมายเน ยุตฺโต         นตฺถิ เม กิญฺจิ สนฺธนํ ฯ
	ปฏิกฺกมนสาลายํ            วสนฺโต กตภูมิยํ
	อคฺคึ อุชฺชาลยึ ตตฺถ         ฑยฺหกณฺหา สิลามหิ ฯ
	ตทา ปริสติ นาโถ          จตุสจฺจํ ปกาสโก
	สาวกํ สมฺปกิตฺเตสิ          ลูขจีวรธารกํ ฯ
	ตสฺส ตมฺหิ คุเณ ตุฏฺโฐ       ปฏิปชฺช ๒ ตถาคตํ
	ลูขจีวรธารคฺคํ             ปตฺถยึ ฐานมุตฺตมํ ฯ
	ตทา อโวจ ภควา          สาวเก ปทุมุตฺตโร
	ปสฺสเถตํ ปุริสกํ            กุเจลํ ตนุเทหกํ ฯ
	ปีติปฺปสนฺนวทนํ             สทฺธาธนสมนฺวิตํ
	อุทคฺคตนุชํ หฏฺฐํ            อจลํ สาลปิณฺฑิตํ ฯ
	เอโส ปตฺเถติ ตํ ฐานํ       สจฺจเสนสฺส ภิกฺขุโน
	ลูขจีวรธาริสฺส             ตสฺส วณฺณคตาสโย ๓ ฯ
	ตํ สุตฺวา มุทิโต หุตฺวา       นิปจฺจ สิรสา ชินํ
	ยาวชีวํ สุภํ กมฺมํ           กริตฺวา ชินสาสเน ฯ
	เตน กมฺเมน สุกเตน        เจตนาปณิธีหิ จ
	ชหิตฺวา มานุสํ เทหํ         ตาวตึสํ ๔ อคญฺฉหํ ฯ
	ปฏิกฺกมนสาลายํ            ภูมิทาหนกมฺมุนา ๕
	สมสหสฺสํ นิรเย            อฑยฺหึ เวทนาฏฺฏิโต ฯ
#๑ ม. ยุ. สพฺพตฺถ อหุํ ฯ ๒ ม. ยุ. ปณิปจฺจ ฯ ๓ ม. วณฺณสิตาสโย ฯ
#๔ ม. ยุ. ตาวตึสูปโค อหํ ฯ ๕ ม. ยุ. ภูมิทาหกกมฺมุนา ฯ
