	อสฺมึ กปฺเป สมุทฺทสฺมึ        มจฺโฉ อาสึ ติมิงฺคโล
	ทิสฺวาหํ สาคเร นาวํ        โคจรตฺถมุปาคมึ ฯ
	ทิสฺวา มํ วาณิชา ภีตา       พุทฺธเสฏฺฐํ อนุสฺสรุํ
	โคตโมติ มหาโฆสํ          สุตฺวา เตหิ อุทีริตํ ฯ
	ปุพฺพสญฺญํ สริตฺวาน          ตโต กาลํ กโต อหํ
	สาวตฺถิยํ กุเล อิทฺเธ ๑     ชาโต พฺราหฺมณชาติยํ ฯ
	อาสึ ธมฺมรุจิ นาม          สพฺพปาปชิคุจฺฉโก
	ทิสฺวาหํ โลกปชฺโชตํ         ชาติยา สตฺตวสฺสิโก ฯ
	มหาเชตวนํ คนฺตฺวา         ปพฺพชึ อนคาริยํ
	อุเปมิ พุทฺธํ ติกฺขตฺตุํ         รตฺติยา ทิวสสฺส จ ฯ
	ตทา ๒ ทิสฺวา มุนิ อาห     สร ๓ ธมฺมรุจีติ มํ
	ตโตหํ อวจํ พุทฺธํ           ปุพฺพกมฺมํ วิภาวิตํ ๔ ฯ
		     สุจิรํ สตปุญฺญลกฺขณํ
		     ปติปุพฺเพ น วิสุทฺธิปจฺจยา ๕
		     อหมชฺช สุเปกฺขนํ วต
		     ตว ปสฺสามิ นิรุปมํ วิคฺคหํ ฯ
		     สุจิรํ วิหิตํ ๖ นุ เต มยา
		     สุจิรกฺเขน นิรวิโสสิตา ๗
		     สุจิรํ อมลํ วิโสธิตํ
		     นยนํ ญาณมยํ มหามุเน ฯ
#๑ ยุ. อุจฺเจ ฯ ๒ ยุ. ทิสฺวา ฯ ๓ ม. ยุ. จิรํ ฯ ๔ ม. ยุ. ปภาวิตํ ฯ ๕
#วิสุทฺธิปจฺจยํ ฯ ๖ ม. ยุ. วิหตตฺตโม มยา ฯ ๗ ม. ยุ. นทีวิโสสิตา ฯ
