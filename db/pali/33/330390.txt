	ยทา ภิกฺขุสหสฺเสน          ปเรโต ๑ โลกนายโก
	อุปาคมิ ราชคหํ            สหสฺสกฺเขหิ ๒ วณฺณิโต ฯ
		   ทนฺโต ทนฺเตหิ สห ปุราณชฏิเลหิ
		   วิปฺปมุตฺโต วิปฺปมุตฺเตหิ
		   สิงฺคินิกฺขสวณฺโณ
		   ราชคหํ ปาวิสิ ภควา ฯ
	ทิสฺวา พุทฺธานุภาวนฺตํ        สุตฺวา จ ๓ คุณสญฺจยํ
	พุทฺเธ จิตฺตํ ปสาเทตฺวา      ปูชยึ ตํ มหพฺพลํ ๔ ฯ
	อปเรน จ กาเลน          ธมฺมทินฺนาย สนฺติเก
	อคารา นิกฺขมิตฺวาน         ปพฺพชึ อนคาริยํ ฯ
	เกเสสุ ฉิชฺชมาเนสุ         กิเลเส ฌาปยึ อหํ
	อุคฺคหึ สาสนํ สพฺพํ          ปพฺพชิตฺวา น จิเรนหํ ฯ
	ตโต ธมฺมํ อเทเสสึ         มหาชนสมาคเม
	ธมฺเม เทสิยมานมฺหิ         ธมฺมาภิสมโย อหุ ฯ
	เนกปาณสหสฺสานํ           ตํ วิทิตฺวา วิชิมฺหิโต ๕
	อภิปฺปสนฺโน เม ยกฺโข       คมิตฺวาน ๖ คิริพฺพชํ ฯ
	กึ เม กตา ราชคเห มนุสฺสา  มธธ ปีตาว อจฺฉเร
	เย สุกฺกํ น ปยิรุปาสนฺติ      เทเสนฺตึ อมตํปทํ ฯ
	ตญฺจ ปน อปฺปฏิวานิยํ        อเสจนกโมชวํ
	ปิวนฺติ มญฺเญ สปฺปญฺญา       วลาหกมิวทฺธคู ฯ
#๑ ม. ปริวุโต ฯ ๒ ม. ยุ. สหสฺสกฺเขน ฯ ๓ ม. ว ฯ ๔ ม. ยุ. ยถาพลํ ฯ
#๕ ม. ยุ. ติวิมฺหิโต ฯ ๖ ม. ยุ. ภมิตฺวาน ฯ
