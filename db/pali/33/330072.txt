		สตฺตมํ เอกฉตฺติยตฺเถราปทานํ (๔๕๗)
	[๔๗] องฺคารชาตา ปฐวี          กุกฺกุฬานุคตา มหิ
	ปทุมุตฺตโร ภควา           อพฺโภกาสมฺหิ จงฺกมิ ฯ
	ปณฺฑรํ ฉตฺตมาทาย          อทฺธานํ ปติปชฺชหํ
	ตตฺถ ทิสฺวาน สมฺพุทฺธํ        จิตฺตํ ๑ เม อุปปชฺชถ ฯ
	มรีจิโมผุนา ๒ ภูมิ         องฺคาราว มหี อยํ
	อุปฏฺฐนฺติ ๓ มหาวาตา      สรีรกายุเขปนา ๔ ฯ
	สีตํ อุณฺหํ วิหนติ ๕         วาตาตปนิวารณํ
	ปฏิคฺคณฺห อิมํ ฉตฺตํ          ผสฺสยิสฺสามิ นิพฺพุตึ ฯ
	อนุกมฺปโก การุณิโก         ปทุมุตฺตโร มหายโส
	มม สงฺกปฺปมญฺญาย          ปฏิคฺคณฺหิ ตทา ชิโน ฯ
	ตึสกปฺปานิ เทวินฺโท         เทวรชฺชมการยึ
	สตานํ ปญฺจกฺขตฺตุํ จ         จกฺกวตฺติ อโหสหํ ฯ
	ปเทสรชฺชํ วิปุลํ            คณนาโต อสงฺขยํ
	อนุโภมิ สกํ กมฺมํ           ปุพฺเพ สุกตมตฺตโน ฯ
	อยํ เม ปจฺฉิมา ชาติ        จริโม วตฺตเต ภโว
	อชฺชาปิ เสตฉตฺตํ เม        สพฺพกาลํ ธรียติ ฯ
	สตสหสฺเส อิโต กปฺเป       ยํ ฉตฺตมททึ ตทา
	ทุคฺคตึ นาภิชานามิ          ฉตฺตทานสฺสิทํ ผลํ ฯ
#๑ ม. ยุ. วิตฺติ ฯ ๒ ม. มรีจิโยตฺถฏา ฯ ยุ. มรีจิโวผุฏา ฯ ๓ ม. อุปหนฺติ ฯ
#ยุ. อุปวายนฺติ ฯ ๔ ม. สรีรสฺสาสุเขปนา ฯ ยุ. สรีรสฺสานุเขปนา ฯ ๕ ม. วิหนนฺตํ ฯ
#ยุ. วิหรนฺติ ฯ
