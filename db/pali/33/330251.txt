	เตน กมฺเมน สุกเตน        เจตนาปณิธีหิ จ
	ชหิตฺวา มานุสํ เทหํ         ตาวตึสํ อคญฺฉหํ ฯ
	ปจฺฉิเม จ ภเว ทานิ        ชาโต วิปฺปกุเล อหํ
	คพฺภํ เม วสโต มาตา       เทเหนาสิ สุคนฺธิกา ฯ
	ยทา จ มาตุกุจฺฉิมฺหา        นิกฺขมามิ ตทา ปุรํ ๑
	สาวตฺถิ สพฺพคนฺเธหิ         วาสิตา วิย วายถ ฯ
	ปุปฺผวสฺสญฺจ สุรภิ           ทิพฺพคนฺธํ มโนรมํ
	ธูปานิ จ มหคฺฆานิ          อุปวายึสุ ตาวเท ฯ
	เทวา จ สพฺพคนฺเธหิ        ธูปปุปฺเผหิ ตํ ฆรํ
	วาสยึสุ สุคนฺเธน           ยสฺมึ ชาโต อหํ ฆเร ฯ
	ยทา จ ตรุโณ ภทฺโท        ปฐเม โยพฺพเน ฐิโต
	ตทา เสสํ ๒ สปริสํ        วิเนตฺวา นรสารถิ ฯ
	เตหิ สพฺเพหิ สหิโต ๓      สาวตฺถิปุรมาคโต
	ตทา พุทฺธานุภาวนฺตํ         ทิสฺวา ปพฺพชิโต อหํ ฯ
	สีลํ สมาธิปญฺญญฺจ           วิมุตฺติญฺจ อนุตฺตรํ
	ภาเวตฺวา จตุโร ธมฺเม      ปาปุณึ อาสวกฺขยํ ฯ
	ยทา ปพฺพชิโต จาหํ         ยทา จ อรหํ ๔ อหํ
	นิพฺพายิสฺสํ ยทา จาหํ        คนฺธวสฺโส ตทา อหุ ฯ
		   สรีรคนฺโธ จ เสฏฺโฐติเสติ ๕ เม
		   มหารหํ จนฺทนํ จมฺปกุปฺปลํ
#๑ ม. ยุ. ปุรี ฯ ๒ ม. ยุ. เสลํ ฯ ๓ ม. ปริวุโต ฯ ๔ ม. อรหา อหุํ ฯ
#๕ ม. สทาติเสติ เม ฯ
