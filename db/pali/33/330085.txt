	อธิตา เวทคู สพฺเพ         ฉฬงฺเค ปารมึ คตา
	สกวิชฺชาหุปตฺถทฺธา          หิมวนฺเต วสนฺติ เต ฯ
	จวิตฺวา ตุสิตา กายา        เทวปุตฺโต มหายโส
	อุปฺปชฺชิ มาตุกุจฺฉิสฺมึ         สมฺปชาโน ปฏิสฺสโต ฯ
	สมฺพุทฺเธ อุปปชฺชนฺเต        ทสสหสฺสิ กมฺปถ
	อนฺธา จกฺขุํ อลภึสุ          อุปฺปชฺชนฺตมฺหิ นายเก ฯ
	ฉปฺปการมกมฺปิตฺถ ๑        เกวลา วสุธา อยํ
	นิคฺโฆสสทฺทํ สุตฺวาน         วิมฺหยึสุ ๒ มหาชนา ฯ
	สพฺเพ ชนา สมาคมฺม        อคญฺฉฉ มม สนฺติเก
	วสุธายํ ปกมฺปิตฺถ           กึวิปาโก ภวิสฺสติ ฯ
	วิทสฺสามิ ๓ ตทา เตสํ      มา ภายิตฺถ นตฺถิ โว ภยํ
	วิสฺสฏฺฐา โหถ สพฺเพปิ       อุปฺปาโทยํ สุขตฺถิโก ๔ ฯ
	อฏฺฐเหตูหิ สมฺผสฺสา         วสุธายํ ปกมฺปติ
	ตถา นิมิตฺตา ทิสฺสนฺติ        โอภาโส วิปุโล มหา ฯ
	อสํสยํ พุทฺธเสฏฺโฐ          อุปฺปชฺชิสฺสติ จกฺขุมา
	สญฺญาเปตฺวาน ชนตํ         ปญฺจ สีเล กเถสหํ ฯ
	สุตฺวาน ปญฺจ สีลานิ         พุทฺธุปฺปาทญฺจ ทุลฺลภํใ
	อุพฺเพงฺคชาตา สุมนา        ตุฏฺฐหฏฺฐา อเหสุ เต ฯ
	เทฺวนวุเต อิโต กปฺเป       ยํ นิมิตฺตํ วิยากรึ
	ทุคฺคตึ นาภิชานามิ          พฺยากรณสฺสิทํ ผลํ ฯ
#๑ ม. สพฺพาการํ ปกมฺปิตฺถ ฯ ยุ. ฉพฺพิการํ ... ฯ ๒ ม. ยุ. อุพฺพิชฺชึสุ ฯ
#๓ ม. อวจาสึ ตทา เตสํ ฯ ยุ. อวจาสิ ... ฯ ๔ ม. สุวตฺถิโก ฯ
