	อิทํ ปจฺฉิมกํ มยฺหํ           จริโม วตฺตเต ภโว
	ฉตฺตธารณมชฺชาสิ           มตฺถเก ๑ นิจฺจกาลิกํ ฯ
	อโห เม สุกตํ กมฺมํ         อตฺถทสฺสิสฺส ตาทิโน
	สพฺพาสวปริกฺขีโณ           นตฺถิ ทานิ ปุนพฺภโว ฯ
	กิเลสา ฌาปิตา มยฺหํ        ภวา สพฺเพ สมูหตา
	นาโคว พนฺธนํ เฉตฺวา       วิหรามิ อนาสโว ฯ
	สฺวาคตํ ๒ วต เม อาสิ     มม พุทฺธสฺส สนฺติเก
	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ
	ปฏิสมฺภิทา จตสฺโส          วิโมกฺขาปิจ อฏฺฐิเม
	ฉฬภิญฺญา สจฺฉิกตา          กตํ พุทฺธสฺส สาสนนฺติ ฯ
	อิตฺถํ สุทํ อายสฺมา เอกฉตฺติโย เถโร อิมา คาถาโย อภาสิตฺถาติ ฯ
		เอกฉตฺติยตฺเถรสฺส อปทานํ สมตฺตํ ฯ
		ตติยํ ติณสูลกฉาทนิยตฺเถราปทานํ (๔๑๓)
	[๓] ชาติชรญฺจ มรณํ            ปจฺจเวกฺขึ อหํ ตทา
	เอกโก อภินิกฺขมฺม          ปพฺพชึ อนคาริยํ ฯ
	จรมาโน อนุปุพฺเพน         คงฺคาตีรํ อุปาคมึ
	ตตฺถทฺทสาสึ ปฐวึ           คงฺคาตีเร สปุณฺณกํ ๓ ฯ
	อสฺสมํ ตตฺถ มาเปตฺวา       วสามิ มม อสฺสเม ๔
	สุกฺกโต จงฺกโม มยฺหํ        นานาทิชคณายุโต ฯ
#๑ ม. ยุ. ฉตฺตธารณมชฺชาปิ วตฺตเต ฯ ๒ ยุ. สาคตํ ฯ สพฺพตฺถ อีทิสเมว ฯ
#๓ ม. ยุ. สุปุณฺณตํ ฯ  ๔ ม. ยุ. วสามิ อสฺสเม อหํ ฯ
