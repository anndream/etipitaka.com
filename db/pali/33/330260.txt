	รโหคตา นิสีทิตฺวา          เอวํ จินฺเตสหํ ตทา
	อาทาย คมนียํ หิ           กุสลํ นตฺถิ เม กตํ ฯ
	มหาภิตาปํ กฏุกํ ๑         โฆรรูปํ สุทารุณํ
	นิรยํ นูน คจฺฉามิ           เอตฺถ เม นตฺถิ สํสโย ฯ
	ราชานํ อุปคนฺตฺวาน ๒      อิทํ วจนมพฺรวึ
	เอกํ เม สมณํ เทหิ         โภชยิสฺสามิ ขตฺติย ฯ
	อทาสิ เม มหาราชา        สมณํ ภาวิตินฺทฺริยํ
	ตสฺส ปตฺตํ คเหตฺวาน        ปรมนฺเนน ตปฺปยึ ฯ
	ปูชยิตฺวา ปรมนฺนํ           คนฺธาเลปํ อกาสหํ
	ชาเลน ปิทหิตฺวาน          ปีตโจเลน ๓ ฉาทยึ ฯ
	อารมฺมณํ มม เอตํ          สรามิ ยาวชีวิตํ
	ตตฺถ จิตฺตํ ปสาเทตฺวา       ตาวตึสํ อคญฺฉหํ ฯ
	ตึสานํ เทวราชูนํ           มเหสิตฺตมการยึ
	มนสา ปตฺถิตํ มยฺหํ          นิพฺพตฺตติ ยถิจฺฉกํ ๔ ฯ
	วีสานํ จกฺกวตฺตีนํ           มเหสิตฺตมการยึ
	อุปจิตตฺตา ๕ หุตฺวาน       สํสรามิ ภวาภเว ๖ ฯ
	สพฺพพนฺธนมุตฺตาหํ           อเปตา เม อุปาทิกา
	สพฺพาสวปริกฺขีณา           นตฺถิ ทานิ ปุนพฺภโว ฯ
	เอกนวุเต อิโต กปฺเป       ยํ ทานมททึ ตทา
#๑ ยุ. ทุกฺขํ ฯ ๒ ม. ยุ. อุปสงฺกมฺม ฯ ๓ ม. วตฺถยุเคน ฯ ยุ. มหาเนเลน ฯ
#๔ ยุ. ยทิจฺฉกํ ฯ ๕ ม. โอจิตตฺตาว ฯ ยุ. โอจิตตฺตา จ ฯ ๖ ม. ยุ. ภเวสฺวหํ ฯ
