		       ทสมํ สงฺขปาลจริยํ
	[๒๐] ปุนาปรํ ยทา โหมิ           สงฺขปาโล มหิทฺธิโก
	ทาฒาวุโธ โฆรวิโส          ทฺวิชิโวฺห อุรคาภิภู ฯ
	จตุปฺปเถ มหาปเถ ๑        นานาชนสมากุเล
	จตุโร องฺเค อธิฏฺฐาย        ตตฺถ วาสมกปฺปยึ ฯ
	ฉวิยา จมฺเมน มํเสน         นฺหารูหิ อฏฺฐิเกหิ วา
	ยสฺส เอเตน กรณียํ          ทินฺนํเยว หราตุ โส ฯ
	อทฺทสํสุ โภชปุตฺตา           ขรา ลุทฺธา อการุณา
	อุปคจฺฉฉ มมํ ตตฺถ            ทณฺฑมุคฺครปาณิโน ฯ
	นาสาย วินิวิชฺฌิตฺวา          นงฺคุฏฺเฐ ปิฏฺฐิกณฺฐเก
	กาเช อาโรปยิตฺวาน         โภชปุตฺตา หรึสุ มํ ฯ
	สสาครนฺตํ ปฐวึ             สกานนํ สปพฺพตํ
	อิจฺฉมาโน จหนฺตตฺถ          นาสวาเตน ฌาปเย ฯ
	สูเลหิ วิชฺฌยนฺเตปิ           โกฏฺฏยนฺเตปิ สตฺติภิ
	โภชปุตฺเต น กุปฺปามิ         เอสา เม สีลปารมีติ ฯ
		       สงฺขปาลจริยํ ทสมํ ฯ
		          ตสฺสุทฺทานํ
	หตฺถินาโค ภูริทตฺโต          จมฺเปยฺโย โพธิ มาหิโส
	รุรุ มาตงฺคธมฺโม จ          อตฺรโช จ ชยทฺทิโส ฯ
#๑ ม. ยุ. มหามคฺเค ฯ
