	สตฺตุภสฺตญฺจ ปรมตฺถา         เอตา เว ปญฺญาปารมี
	สีลวา วิริโย ราชา          ชาตกํ ชานกา วิภู ฯ
	ทฬฺหปรกฺกโม อาสิ           ปรมตฺถา วิริยปารมี
	มหากปิ ปญฺจ ครุกา          วิริยา โหนฺติ ปารมี ฯ
	ธมฺมปาโล กุมาโร จ         ขนฺติยา โหนฺติ ปารมี
	อุปปารมีติ วุจฺจนฺติ           ธมฺมาธมฺมิกททฺทวา ฯ
	ขนฺติวาเทน ปรมตฺถา         ขนฺติปารมิปูริยา
	พุทฺธภูมึ คเวสนฺโต           อกาสิ ทุกฺกรํ พหุํ ฯ
	ตถูปริสจฺจคุณํ               สสวฏฺฏกชาตกํ
	สจฺเจนคฺคินิพฺพาปิโต          เอสา ปารมิตา ภเว ฯ
	อุทเก มจฺโฉ ภวิตฺวาน        อกาสิ สจฺจมุตฺตมํ
	มหาเมฆํ ปวสฺเสสิ           เอสา เม สจฺจปารมี ฯ
	สจฺเจน นาวํ ตาเรสิ         ธีโร สุปารปณฺฑิโต
	วิสํ สจฺเจน ฆาเฏสิ          กณฺหทีปายโน อิสิ ฯ
	สจฺเจน วานโร หุตฺวา        คงฺคา โสตํ ตรี ตทา
	เอสา ปารมิตา สตฺถุ         โหนฺติ ตา อุปปารมี ฯ
	สุตโสโม นาม ราชา         รกฺขนฺโต สจฺจมุตฺตมํ
	โมเจติ เอกสตํ ขเตฺย        ปรมตฺถา สจฺจปารมี ฯ
	อธิฏฺฐาเนน กึ ฉนฺโท         ปารมี ภวตี ตทา
	ทุโก มาตงฺคโย เจว         อธิฏฺฐานอุปปารมี ฯ
