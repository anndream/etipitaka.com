	ภิกฺขาย คามํ คจฺฉนฺเต       ทิสฺวา ปุตฺเต อนุสฺสรึ
	ขีรธารา วินิคฺคญฺฉิ          ตทา เม ปุตฺตเปมสา ฯ
	ตโต เตสํ อทํ ยาคุํ         ปสนฺนา เสหิ ปาณิภิ
	ตโต จุตาหํ ติทสํ           นนฺทนํ อุปปชฺชหํ ฯ
	อนุโภตฺวา สุขทุกฺขํ          สํสริตฺวา ภวาภเว
	ตวตฺถาย มหาวีร           ปริจฺจตฺตญฺจ ชีวิตํ ฯ
	เอวํ พหุวิธํ ทุกฺขํ           สมฺปตฺตี จ พหูวิธา
	ปจฺฉิเม ภวสมฺปตฺเต         ชาตา สาวตฺถิยํ ปุเร ฯ
	มหทฺธเน เสฏฺฐิกุเล         สุขิเต สชฺชิเต ตถา
	นานารตนปชฺโชเต          สพฺพกามสมิทฺธเน ฯ
	สกฺกตปูชิตา เจว           มานิตาปจิตา ตถา
	รูปสิรึ อนุปฺปตฺตา           กุเลสุ อติสกฺกตา ฯ
	อตีว ปตฺถิตา จาสึ          รูปโภคสิรีหิ จ
	ปตฺถิตา เสฏฺฐิปุตฺเตหิ        อเนเกหิ สเตหิ จ ฯ
	อคารํ ปชหิตฺวาน           ปพฺพชึ อนคาริยํ
	อฑฺฒมาเส ๑ อสมฺปตฺเต     จตุสจฺจํ อปาปุณึ ฯ
	อิทฺธิยา อภินิมฺมิตฺวา         จตุรสฺสํ รถํ อหํ
	พุทฺธสฺส ปาเท อวนฺทึ ๒     โลกนาถสิริมโต ๓ ฯ
		   สุปุปฺผิตคฺคํ อุปคมฺม ปาทปํ ๔
		   เอกา ตุวํ ติฏฺฐสิ สาลมูเล
#๑ ม. ยุ. อฏฺฐมาเส ฯ ๒ ม. ยุ. อวนฺทิสฺสํ ฯ ๓ ม. โลกนาถสฺส ตาทิโน ฯ
#๔ ยุ. ภิกฺขุนี ฯ
