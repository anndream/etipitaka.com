	กามวฑฺฒกามสุทฺธิรติวฑฺฒโน ๑  ตโย ปาสาทมุตฺตมา ฯ
	สมตึสสหสฺสานิ              นาริโย สมลงฺกตา
	โรปินี ๒ นาม สา นารี      อุตฺตโร นาม อตฺรโช ฯ
	นิมิตฺเต จตุโร ทิสฺวา         รถยาเนน นิกฺขมิ
	อนูนกํ อฏฺฐมาสํ ๓          ปธานํ ปทหี ชิโน ฯ
	พฺรหฺมุนา ยาจิโต สนฺโต       กุกฺกุสนฺโธ โลกนายโก ๔
	วตฺตจกฺโก มหาวีโร          มิคทาเย นรุตฺตโม ฯ
	วิธุโร สญฺชีวนาโม ๕ จ      อเหสุํ อคฺคสาวกา
	พุทฺธิโช นามุปฏฺฐาโก         กุกฺกุสนฺธสฺส มเหสิโน ๖ ฯ
	สามา จ จมฺปนามา ๗ จ     อเหสุํ อคฺคสาวิกา
	โพธิ ตสฺส ภควโต           สิริโสติ ปวุจฺจติ ฯ
	อจฺจุคฺคโต จ สุมโน          อเหสุํ อคฺคุปฏฺฐกา
	นนฺทา เจว สุนฺนทา จ        อเหสุํ อคฺคุปฏฺฐิกา ฯ
	จตฺตาฬีสรตนานิ             อจฺจุคฺคโต มหามุนิ
	กนกปฺปภา นิจฺฉรติ ๘        สมนฺตา ทสโยชนํ ๙ ฯ
	จตฺตาฬีสวสฺสสหสฺสานิ         อายุ ตสฺส มเหสิโน
	ตาวตา ติฏฺฐมาโน โส        ตาเรสิ ชนตํ พหุํ ฯ
	ธมฺมาปณํ ปสาเรตฺวา         นรนารีนํ สเทวเก
#๑ สี. รุจิ สุรุจิ รติวทฺธนนามกา ฯ ม. กามกามวณฺณกามสุทฺธินามา ฯ ยุ. รุจิ สุรุจิ
#วฑฺฒนา ฯ ๒ ม. โรจีนี ฯ ยุ. วิโรจมานา ฯ ๓ ม. อนูนอฏฺฐมาสานิ ฯ ๔ ม. วินายโก ฯ
#๕ ม. วิธุโร จ สญฺชีโว จ ฯ ๖ ม. ยุ. สตฺถุโน ฯ ๗ ม. สามา จ จมฺปา นามา จ ฯ
#๘ ยุ. นิจฺฉรนฺติ ฯ ๙ ยุ. ทฺวาทสโยชนํ ฯ
