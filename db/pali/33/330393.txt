	โอวาทํปิ น คจฺฉามิ         พุทฺธทสฺสนภีรุกา ๑
	ตทา ชิโน อุปาเยน         อุปเนตฺวา สสนฺติกํ ฯ
	ติสฺสิตฺถิโย ๒ นิทสฺเสสิ      อิทฺธิยา มคฺคโกวิโท
	อจฺฉรารูปสทิสํ ๓          ตรุณึ ชริกํ ๔ มตํ ฯ
	ตโย ทิสฺวา สุสํวิคฺคา        วิรตฺตาเส ๕ กเลวเร
	อฏฺฐาสึ ภวนิพฺพินฺทา ๖      ตโต ๗ มํ อาห ๘ นายโก ฯ
	อาตุรํ อสุจึ ปูตึ            ปสฺส นนฺเท สมุสฺสยํ
	อุคฺฆรนฺตํ ปคฺฆรนฺตํ          พาลานํ อภิปตฺถิตํ ๙ ฯ
	อสุภาย จิตฺตํ ภาเวหิ        เอกคฺคํ สุสมาหิตํ
	ยถา อิทํ ตถา เอตํ         ยถา เอตํ ตถา อิทํ ฯ
	เอวเมตํ อเวกฺขนฺตี         รตฺตินฺทิวมตนฺทิตา
	ตโต สกาย ปญฺญาย         อภินิพฺพิชฺช วจฺฉสิ ฯ
	ตสฺสา เม อปฺปมตฺตาย       วิจินนฺตีธ โยนิโส
	ยถาภูตํ อยํ กาโย          ทิฏฺโฐ สนฺตรพาหิโร ฯ
	อถ นิพฺพินฺทิหํ ๑๐ กาเย     อชฺฌตฺตญฺจ วิรชฺชหํ
	อปฺปมตฺตา วิสํยุตฺตา         อุปสนฺตมฺหิ นิพฺพุตา ฯ
	อิทฺธีสุ จ วสี โหมิ          ทิพฺพาย โสตธาตุยา
	เจโตปริยญาณสฺส           วสี โหมิ มหามุเน ๑๑ ฯ
	ปุพฺเพนิวาสํ ชานามิ         ทิพฺพจกฺขุํ วิโสธิตํ
#๑ ม. ...ภีรุตา ฯ ๒ โป. ยุ. ติสฺโสตฺถิโย ฯ ๓ ยุ. อจฺฉรารูปสทิสา ตรุณิ ชริกา
#มตา ฯ ๔ โป. ม. ชริตํ ฯ ๕ โป. อิมสฺมึปิ ... ฯ ๖ ยุ. ... นิพฺพินฺนา ฯ
#๗ ม. ยุ. ตทา ฯ ๘ โป. อถ ฯ ๙ ม. อภินนฺทิตํ ฯ ๑๐ ม. ยุ. นิพฺพินฺทหํ ฯ
#๑๑ ม. ตทา มุนิ ฯ
