	ทุคฺคตึ นาภิชานามิ          พุทฺธปูชายิทํ ๑ ผลํ ฯ
	กิเลสา ฌาปิตา มยฺหํ        ภวา สพฺเพ สมูหตา
	นาโคว พนฺธนํ เฉตฺวา       วิหรามิ อนาสโว ฯ
	สฺวาคตํ วต เม อาสิ        มม พุทฺธสฺส สนฺติเก
	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ
	ปฏิสมฺภิทา จตสฺโส          วิโมกฺขาปิจ อฏฺฐิเม
	ฉฬภิญฺญา สจฺฉิกตา          กตํ พุทฺธสฺส สาสนนฺติ ฯ
	อิตฺถํ สุทํ อายสฺมา จิตกปูชโก เถโร อิมา คาถาโย อภาสิตฺถาติ ฯ
		 จิตกปูชกตฺเถรสฺส อปทานํ สมตฺตํ ฯ
		ตติยํ จิตกนิพฺพาปกตฺเถราปทานํ (๔๖๓)
	[๕๓] ฑยฺหมาเน สรีรมฺหิ          เวสฺสภุสฺส มเหสิโน
	คนฺโธทกํ คเหตฺวาน         จิตํ นิพฺพาปยึ อหํ ฯ
	เอกตฺตึเส อิโต กปฺเป       จิตํ นิพฺพาปยึ อหํ
	ทุคฺคตึ นาภิชานามิ          คนฺโธทกสฺสิทํ ผลํ ฯ
	กิเลสา ฌาปิตา มยฺหํ        ภวา สพฺเพ สมูหตา
	นาโคว พนฺธนํ เฉตฺวา       วิหรามิ อนาสโว ฯ
	สฺวาคตํ วต เม อาสิ        มม พุทฺธสฺส สนฺติเก
	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ
#๑ ม. ยุ. จิตปูชายิทํ ผลํ ฯ
