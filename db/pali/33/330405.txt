	เวฬุวนมหาวิหาเร          วิหาสิ มุนิปุงฺคโว
	ตํ สุตฺวา พิมฺพิสาโร จ       ภควนฺตมุปสงฺกมิ ฯ
	เอกาทสนหุเตเนว          ปริวารา มหา อหุ
	ทีปคนฺธธูปมาลาทีนิ          ภควนฺตมภิปูชยิ ฯ
	ตสฺมึ สมาคเมเยว          กามาทีนว เทสยิ
	เทสนาปริโยสาเน          ราชานมฺปมุขํ ตทา ฯ
	จตุราสีติสหสฺสานํ           ธมฺมาภิสมโย อหุ
	ตํ สุตฺวาน ปิตา ราชา [๑]  นว ทูตานิ เปสยิ ฯ
	นวสหสฺสปริวาเรหิ          ปพฺพชฺชํ ยาจเต มุนึ
	นวสหสฺสปริวารา           อรหตฺตมุปาคมม ฯ
	กาฬุทายิ ปริโยสาเน        ภิกฺขุเวสํ คเหตฺวา โส
	สหสฺสปริวาเรหิ            ภควนฺตํ นิมนฺตยิ ฯ
	นิมนฺตมธิวาเสตฺวา          มหามคฺคํ ปฏิปชฺชติ
	วีสติสหสฺสภิกฺขูหิ            ปายาสิ สกฺยปุงฺคโว ฯ
	อนุกฺกเมน คมเนน          กปิลวตฺถุมุปาคมิ
	โรหิณิยา นทีตีเร           ปาฏิหารมกาสิ โส ฯ
	ตสฺมึ ปลฺลงฺกมชฺฌมฺหิ         นิสีทิ สกฺยปุงฺคโว
	มหาเวสฺสนฺตรธมฺมํ          เทเสตฺวา ภควา ปิตุ
	จตุราสีติสหสฺสานํ           ธมฺมาภิสมโย อหุ] ฯ
#๑ โป. ภควนฺตํ นิมนฺตยิ ฯ
