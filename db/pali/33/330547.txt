	กปฺปสตสหสฺสมฺหิ             เอโก อาสิ มหามุนิ
	ปทุมุตฺตโร โลกวิทู           อาหุตีนํ ปฏิคฺคโห ฯ
	ตึสกปฺปสหสฺสมฺหิ             ทุเว อาสึสุ ๑ นายกา
	สุเมโธ จ สุชาโต จ         โอรโต ปทุมุตฺตโร ฯ
	อฏฺฐารสกปฺปสเต            ตโย อาสึสุ นายกา
	ปิยทสฺสี อตฺถทสฺสี            ธมฺมทสฺสี จ นายกา ฯ
	โอรโต ๒ จ สุชาตสฺส       สมฺพุทฺธา ทิปทุตฺตมา
	เอกกปฺปมฺหิ สมฺพุทฺธา ๓      โลเก อปฺปฏิปุคฺคลา ฯ
	จตุนวุเต อิโต กปฺเป         เอโก อาสิ มหามุนิ
	สิทฺธตฺโถ โส โลกวิทู         สลฺลกฺขโต ๔ อนุตฺตโร ฯ
	เทฺวนวุเต อิโต กปฺเป        ทุเว อาสึสุ นายกา
	ติสฺโส ปุสฺโส จ สมฺพุทฺโธ ๕   อสโม อปฺปฏิปุคฺคโล ฯ
	เอกนวุเต อิโต กปฺเป        วิปสฺสี โลกนายโก
	โสปิ พุทฺโธ การุณิโก         สตฺเต โมเจสิ พนฺธนา ฯ
	เอกตฺตึเส อิโต กปฺเป        ทุเว อาสึสุ นายกา
	สิขี จ เวสฺสภู เจว          อสมา อปฺปฏิปุคฺคลา ฯ
	อิมมฺหิ ภทฺทเก กปฺเป         ตโย อาสึสุ นายกา
	กุกฺกุสนฺโธ โกนาคมโน        กสฺสโป จาปิ นายโก ฯ
	อหเมตรหิ สมฺพุทฺโธ          เมตฺเตยฺโย จาปิ เหสฺสติ
#๑ ม. อาสุํ วินายกา ฯ อิโต ปรํ อีทิสเมว ฯ ๒ ยุ. โอรโส ฯ ๓ ม. ... เต พุทฺธา ฯ
#๔ ม. สลฺลกตฺโต ฯ ยุ. สลฺลคตฺโต ฯ ๕ ม. ยุ. ... สมฺพุทฺธา อสมา อปฺปฏิปุคฺคลา ฯ
