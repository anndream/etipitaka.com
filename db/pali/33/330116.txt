	อภิรูหตุ มํ พุทฺโธ           อตฺถทสฺสี มหามุนิ
	อหํ ตํ ตารยิสฺสามิ          ทุกฺขสฺสนฺตํ กโร ตุวํ ฯ
	มม สงฺกปฺปมญฺญาย          อตฺถทสฺสี มหายโส
	อาโรหิตฺวาน เม ปิฏฺฐึ       อฏฺฐาสิ โลกนายโก ฯ
	ยโต สรามิ อตฺตานํ         ยโต ปตฺโตสฺมิ วิญฺญุตํ
	สุขํ เม ตาทิสํ นตฺถิ         ผุฏฺเฐ ๑ ปาทตเล ยถา ฯ
	อุตฺตริตฺวาน สมฺพุทฺโธ        อตฺถทสฺสี มหายโส
	นทีตีรมฺหิ ฐตฺวาน           อิมา คาถา อภาสถ ฯ
	ยาวตา วตฺตเต จิตฺตํ        คงฺคาโสตํ ตรามหํ
	อยญฺจ กจฺฉโป ราชา        ตาเรติ ๒ มม ปุญฺญวา ฯ
	อิมินา พุทฺธตรเณน          เมตฺตจิตฺตวตาย จ
	อฏฺฐารเส กปฺปสเต         เทวโลเก รมิสฺสติ ฯ
	เทวโลกา อิธาคนฺตฺวา       สุกฺกมูเลน โจทิโต
	เอกาสเน นิสีทิตฺวา         กงฺขาโสตํ ตริสฺสติ ฯ
	ยถาปิ ภทฺทเก เขตฺเต       พีชํ อปฺปมฺปิ โรปิตํ
	สมฺมา ธารํ ๓ ปวสฺสนฺเต    ผลํ โตเสติ กสฺสเก ๔ ฯ
	ตเถวิทํ พุทฺธเขตฺตํ          สมฺมาสมฺพุทฺธเทสิตํ
	สมฺมา ธารํ ๓ ปวจฺฉนฺเต    ผลํ มํ โตสยิสฺสติ ฯ
	ปธานํ ปหิตตฺโตมฺหิ          อุปสนฺโต นิรูปธิ
	สพฺพาสเว ปริญฺญาย         วิหรามิ อนาสโว ฯ
#๑ โป. ยุ. ยถา ปาทตเล มุนิ ฯ ๒ ม. ตาเรสิ ฯ ๓ ม. ยุ. ธาเร ฯ ๔ ม.
#กสฺสกํ ฯ
