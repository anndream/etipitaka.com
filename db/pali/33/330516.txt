	จตุราสีติสหสฺสานิ            สมฺพุทฺธมนุปพฺพชุํ
	เตสมารามปตฺตานํ           ธมฺมํ เทเสสิ จกฺขุมา ฯ
	สพฺพากาเรน ภาสโต         ฐตฺวา ๑ อุปนิสฺสา ชิโน ๒
	เตปิ ธมฺมวรํ คนฺตฺวา         ตติยาภิสมโย อหุ ฯ
	สนฺนิปาตา ตโย อาสุํ         วิปฺปสฺสิสฺส มเหสิโน
	ขีณาสวานํ วิมลานํ           สนฺตจิตฺตาน ตาทินํ ฯ
	อฏฺฐสฏฺฐิสตสหสฺสานํ          ปฐโม อาสิ สมาคโม
	ภิกฺขุสตสหสฺสานํ             ทุติโย อาสิ สมาคโม ฯ
	อสีติภิกฺขุสหสฺสานํ            ตติโย อาสิ สมาคโม
	ตตฺถ ภิกฺขุคณมชฺเฌ           สมฺพุทฺโธ อติโรจติ ฯ
	อหนฺเตน สมเยน            นาคราชา มหิทฺธิโก
	อตุโล นาม นาเมน          ปุญฺญวนฺโต ชุตินฺธโร ฯ
	เนกานํ นาคโกฏีนํ           ปริวาเรตฺวานหํ ตทา
	วชฺชนฺโต ทิพฺพตุริเยหิ         โลกเชฏฺฐํ อุปาคมึ ฯ
	อุปสงฺกมิตฺวาน สมฺพุทฺธํ        วิปสฺสึ โลกนายกํ
	มณิมุตฺตารตนขจิตํ            สพฺพาภรณวิภูสิตํ
	นิมนฺเตตฺวา ธมฺมราชสฺส       สุวณฺณปีฐมทาสหํ ฯ
	โสปิ มํ พุทฺโธ พฺยากาสิ       สงฺฆมชฺเฌ นิสีทิย
	เอกนวุติ อิโต กปฺเป         อยํ พุทฺโธ ภวิสฺสติ ฯ
#๑ ม. ยุ. สุตฺวา ฯ ๒ ม. อุปนิสาทิโน ฯ
