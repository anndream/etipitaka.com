	สฺวาคตํ วต โน อาสิ        พุทฺธเสฏฺฐสฺส สนฺติเก
	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ
	ปฏิสมฺภิทา จตสฺโส          วิโมกฺขาปิจ อฏฺฐิเม
	ฉฬภิญฺญา สจฺฉิกตา          กตํ พุทฺธสฺส สาสนนฺติ ฯ
	อิตฺถํ สุทํ ยโสธรีปมุขานิ ทส ภิกฺขุนีสหสฺสานิ ภควโต สมฺมุขา
		   อิมา คาถาโย อภาสิตฺถาติ ฯ
		  ทสสหสฺสเถรีนํ อปทานํ สมตฺตํ ฯ
		ทสมํ อฏฺฐารสเถรีสหสฺสานมปทานํ (๓๐)
  [๑๗๐] อฏฺฐารสสหสฺสานิ           ภิกฺขุนี สากิยสมฺภวา
	ยโสธรีปมุขานิ             สมฺพุทฺธํ อุปสงฺกมม ฯ
	อฏฺฐารสสหสฺสานิ ๑        สพฺพา โหนฺติ มหิทฺธิกา
	วนฺทนฺติ มุนิโน ปาเท        อาโรเจนฺติ ยถาพลํ ฯ
	ชาติ ขีณา ชรา พฺยาธิ       มรณญฺจ มหามุเน ๒
	อนาสวํ ปทํ สนฺตํ           อมตํ ยาม นายกํ ๓ ฯ
	ขลิตญฺจ ปุเร อตฺถิ          สพฺพาสมฺปิ มหามุนิ
	อปราธํ ปชานนฺติ           ขม อมฺหํ วินายก ฯ
	อิทฺธิญฺจาปิ นิทสฺเสถ         มม สาสนการิกา
	ปริสานญฺจ สพฺพาสํ          กงฺขํ ฉินฺทถ ยาวตา ฯ
	ยโสธรา ๔ มหาวีร        มนาปา ปิยทสฺสนา
#๑ โป. ยโสธราสหสฺสานิ ฯ ยุ. ยโสธรียสหสฺสานิ ฯ ๒ ม. ยุ. มหามุนิ ฯ
#๓ ม. ยุ. นายก ฯ ๔ ยุ. ยโสธรี ฯ
