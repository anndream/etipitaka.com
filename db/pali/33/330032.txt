	โกรณฺฑํ ปุปฺผิตํ ทิสฺวา        ปาทปํ ธรณีรุหํ
	สโกฏิกํ ๑ คเหตฺวาน       ปทเสฏฺฐํ อปูชยึ ฯ
	เตน กมฺเมน สุกเตน        เจตนาปณิธีหิ จ
	ชหิตฺวา มานุสํ เทหํ         ตาวตึสํ อคญฺฉหํ ฯ
	ยํ ยํ โยนูปปชฺชามิ          เทวตฺตํ อถ มานุสํ
	โกรณฺฑวณฺณโกเยว          สปฺปภาโส ๒ ภวามหํ ฯ
	เทฺวนวุเต อิโต กปฺเป       ยํ กมฺมมกรึ ตทา
	ทุคฺคตึ นาภิชานามิ          ปทปูชายิทํ ผลํ ฯ
	กิเลสา ฌาปิตา มยฺหํ        ภวา สพฺเพ สมูหตา
	นาโคว พนฺธนํ เฉตฺวา       วิหรามิ อนาสโว ฯ
	สฺวาคตํ วต เม อาสิ        มม พุทฺธสฺส สนฺติเก
	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ
	ปฏิสมฺภิทา จตสฺโส          วิโมกฺขาปิจ อฏฺฐิเม
	ฉฬภิญฺญา สจฺฉกตา          กตํ พุทฺธสฺส สาสนนฺติ ฯ
  อิตฺถํ สุทํ อายสฺมา โกรณฺฑปุปฺผิโย เถโร อิมา คาถาโย อภาสิตฺถาติ ฯ
		โกรณฺฑปุปฺผิยตฺเถรสฺส อปทานํ สมตฺตํ ฯ
		ฉฏฺฐํ ฆฏมณฺฑทายกตฺเถราปทานํ (๔๒๖)
	[๑๖] สุจินฺติตํ ภควนฺตํ            โลกเชฏฺฐํ นราสภํ
	อุปวิฏฺฐํ มหารญฺญํ           วาตาพาเธน ปีฬิตํ ฯ
#๑ ม. สโกสกํ ฯ ยุ. สโกฏกํ ฯ ๒ ม. สุปฺปภาโส ฯ
