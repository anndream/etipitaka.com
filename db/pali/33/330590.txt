	เอเตน สจฺจวชฺเชน          ปชฺชุนฺโน อภิวสฺสตุ
	อภิตฺถนย ปชฺชุนฺน            นิธึ กากสฺส นาสย ฯ
	กากํ โสกาย รนฺเธหิ         มจฺเฉ โสกา ปโมจย
	สห กเต สจฺจวเร           ปชฺชุนฺโน อภิคชฺชิย ฯ
	ถลํ นินฺนญฺจ ปูเรนฺโต         ขเณน อภิวสฺสถ
	เอวรูปํ สจฺจวรํ             กตฺวา วิริยมุตฺตมํ ฯ
	วสฺสาเปสึ มหาเมฆํ           สจฺจเตชพลสฺสิโต
	สจฺเจน เม สโม นตฺถิ        เอสา เม สจฺจปารมีติ ฯ
		      มจฺฉราชจริยํ ทสมํ ฯ
		    เอกาทสมํ กณฺหทีปายนจริยํ
	[๓๑] ปุนาปรํ ยทา โหมิ           กณฺหทีปายโน อิสิ
	ปโรปญฺญาสวสฺสานิ           อนภิรโต จรึ อหํ ฯ
	น โกจิ เอตํ ชานาติ         อนภิรติมนํ มม
	อหํปิ กสฺสจิ นาจิกฺขึ          อรติ ๑ เม จ รติมานเส ฯ
	สพฺรหฺมจารี มณฺฑโพฺย         สหาโย เม มหาอิสิ
	ปุพฺพกมฺมสมายุตฺโต           สูลมาโรปนํ ลภิ ฯ
	ตมหํ อุปฏฺฐหิตฺวาน           อาโรคฺยมนุปาปยึ
	อาปุจฺฉิตฺวาน อาคญฺฉึ         ยํ มยฺหํ สกมสฺสมํ ฯ
#๑ ยุ. อรตึ ฯ
