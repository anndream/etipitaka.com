		ทสมํ โสวณฺณโกนฺตริกตฺเถราปทานํ ๑ (๔๓๐)
	[๒๐] มโนภาวนิยํ พุทฺธํ           อตฺตทนฺตํ สมาหิตํ
	อิริยมานํ พฺรหฺมปเถ         จิตฺตวูปสเม รตํ ฯ
	นิติณฺณโอฆ สมฺพุทฺธํ          ฌายึ ฌานรตํ มุนึ
	อุปวิฏฺฐํ ๒ สมาปตฺตึ        อินฺทฺริยสํวรปฺปหํ ๓ ฯ
	อลาวุโนทกํ คยฺห           พุทฺธเสฏฺฐํ อุปาคมึ
	พุทฺธปาเท โธวิตฺวาน        อลาวุกมทาสหํ ฯ
	อาณาเปสิ จ สมฺพุทฺโธ       ปทุมุตฺตรนามโก
	อิมิโมทกมาหตฺวา           ปาทมูเล ฐเปหิ เม ฯ
	สาธูติหํ ปฏิสฺสุตฺวา          สตฺถุ คารวตายว ๔
	อุทกํ ลาวุนาหตฺวา          พุทฺธเสฏฺฐํ อุปานยึ ๕ ฯ
	อนุโมทิ มหาวีโร           จิตฺตํ นิพฺพาปยํ มม
	อิมินา ลาวุทาเนน          สงฺกปฺโป เต สมิชฺฌตุ ฯ
	ปณฺณรเส อิโต กปฺเป        เทวโลเก รมึ อหํ
	เตตฺตึสกฺขตฺตุํ ราชา จ       จกฺกวตฺติ อโหสหํ ฯ
	ทิวา วา ยทิวา รตฺตึ        จงฺกมนฺตสฺส ติฏฺฐโต
	โสวณฺณํ โกนฺตรํ คยฺห        ติฏฺฐนฺติ ๖ ปุรโต มม ฯ
	พุทฺธสฺส ทตฺวาน ลาวว        ลภามิ โสณฺณโกนฺตรํ
	อปฺปกํปิ กรํ การํ           วิปุลํ โหติ ตาทิสุ ๗
#๑ ม. โสณฺณโกนฺตริกตฺ... ฯ ยุ. สุวณฺณกตฺตริกตฺ... ฯ ๒ ม. อุปติตฺถํ
#สมาปนฺนํ ฯ ๓ ม. ยุ. อินฺทิวรทลปฺปภํ ฯ ๔ ม. ยุ. ... จ ฯ ๕ ม. อุปาคมึ ฯ
#๖ ม. ติฏฺฐเต ฯ ยุ. ติฏฺฐติ ฯ ๗ ยุ. ตาทิสํ ฯ
