	กิเลสา ฌาปิตา มยฺหํ        ภวา สพฺเพ สมูหตา
	นาโคว พนฺธนํ เฉตฺวา       วิหรามิ อนาสโว ฯ
	สฺวาคตํ วต เม อาสิ        มม พุทฺธสฺส สนฺติเก
	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ
	ปฏิสมฺภิทา จตสฺโส          วิโมกฺขาปิจ อฏฺฐิเม
	ฉฬภิญฺญา สจฺฉิกตา          กตํ พุทฺธสฺส สาสนนฺติ ฯ
  อิตฺถํ สุทํ อายสฺมา โกสุมฺพผลิโย เถโร อิมา คาถาโย อภาสิตฺถาติ ฯ
		โกสุมฺพผลิยตฺเถรสฺส อปทานํ สมตฺตํ ฯ
		จตุตฺถํ เกตกปุปฺผิยตฺเถราปทานํ (๕๑๔)
  [๑๐๔] วินตานทิยา ๑ ตีเร        วิหาสิ ปุริสุตฺตโม
	อทฺทสํ วิรชํ พุทฺธํ           เอกคฺคํ สุสมาหิตํ ฯ
	มธุคนฺธสฺส ปุปฺเผน          เกตกสฺส อหํ ตทา
	ปสนฺนจิตฺโต สุมโน          พุทฺธเสฏฺฐสฺส ปูชยึ ฯ
	เอกนวุเต อิโต กปฺเป       ยํ ปุปฺผํ อภิปูชยึ
	ทุคฺคตึ นาภิชานามิ          พุทฺธปูชายิทํ ผลํ ฯ
	กิเลสา ฌาปิตา มยฺหํ        ภวา สพฺเพ สมูหตา
	นาโคว พนฺธนํ เฉตฺวา       วิหรามิ อนาสโว ฯ
	สฺวาคตํ วต เม อาสิ        มม พุทฺธสฺส สนฺติเก
#๑ ยุ. วิตฺถาย นทิยา ฯ
