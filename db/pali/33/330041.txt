	เหมชาลาภิสญฺฉนฺนา         อุปฏฺฐานํ กโรนฺติ เม
	พลกาเย ภเว ๑ เจว      อูนตา เม น วิชฺชติ ฯ
	โสณฺณกึกณิปุปฺผานํ           วิปากํ อนุโภมิหํ
	อฏฺฐปญฺญาสกฺขตฺตุํ จ         เทวรชฺชมการยึ ฯ
	เอกสตฺตติกฺขตฺตุญฺจ          จกฺกวตฺติ อโหสหํ
	ปฐพฺยา รชฺชํ เอกสตํ        มหิยา การยึ อหํ ฯ
	โส ทานิ ปตฺโต อมตํ        คมฺภีรํ ๒ ทุทฺทสํ ปทํ
	สํโยชนา ปริกฺขีณา          นตฺถิ ทานิ ปุนพฺภโว ฯ
	อฏฺฐารเส กปฺปสเต         ยํ ปุปฺผมภิโรปยึ
	ทุคฺคตึ นาภิชานามิ          พุทฺธปูชายิทํ ผลํ ฯ
	กิเลสา ฌาปิตา มยฺหํ        ภวา สพฺเพ สมูหตา
	นาโคว พนฺธนํ เฉตฺวา       วิหรามิ อนาสโว ฯ
	สฺวาคตํ วต เม อาสิ        มม พุทฺธสฺส สนฺติเก
	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ
	ปฏิสมฺภิทา จตสฺโส          วิโมกฺขาปิจ อฏฺฐิเม
	ฉฬภิญฺญา สจฺฉิกตา          กตํ พุทฺธสฺส สาสนนฺติ ฯ
  อิตฺถํ สุทํ อายสฺมา โสณฺณกึกณิโย เถโร อิมา คาถาโย อภาสิตฺถาติ ฯ
		โสณฺณกึกณิยตฺเถรสฺส อปทานํ สมตฺตํ ฯ
#๑ ม. ยุ. คเช ฯ ๒ ม. ยุ. อสงฺขตํ สุทุทฺทสํ ฯ
