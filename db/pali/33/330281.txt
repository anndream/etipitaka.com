		สตฺตมํ มหาปชาปติโคตมีเถริยาปทานํ (๑๗)
  [๑๕๗] เอกทา โลกปชฺโชโต        เวสาลิยํ มหาวเน
	กูฏาคาเรสุ สาลาย         วสเต นรสารถิ ฯ
	ตทา ชินสฺส มาตุจฺฉา        มหาโคตมิ ภิกฺขุนี
	ตหึเยว [๑] ปุเร รมฺเม    วสิ ภิกฺขุนุปสฺสเย ฯ
	ภิกฺขุนีหิ วิมุตฺตาหิ           สเตหิ สห ปญฺจหิ
	รโหคตาย ตสฺเสวํ          จิตฺตสฺสาปิ ๒ วิตกฺกิตํ ฯ
	พุทฺธสฺส ปรินิพฺพานํ          สาวกคฺคยุคสฺส วา
	ราหุลานนฺทนนฺทานํ          นาหํ ลจฺฉามิ ๓ ปสฺสิตุํ ฯ
	ปฏิกจฺจายุสงฺขารํ ๔        โอสชฺชิตฺวาน นิพฺพุตึ
	คจฺเฉยฺยํ โลกนาเถน        อนุญฺญาตา มเหสินา ฯ
	ตถา ปญฺจสตานํปิ           ภิกฺขุนีนํ วิตกฺกิตํ
	อาสิ เขมาทิกานมฺปิ         เอตเทว วิตกฺกิตํ ฯ
	ภูมิจาโล ตทา อาสิ         นาทิตา เทวทุนฺทุภิ
	อุปสฺสยาธิวตฺถาโย ๕       เทวตา โสกปีฬิตา ฯ
	วิลปนฺตา สกรุณํ ๖         ตตฺถสฺสูนิ ปวตฺตยุํ
	สพฺพา ๗ ภิกฺขุนิโย ตาหิ     อุปคนฺตฺวาน โคตมึ ฯ
	นิปจฺจ สิรสา ปาเท         อิทํ วจนมพฺรวว
	ตตฺถ โตลยวาสิตฺตา         มยมยฺเย รโหคตา ฯ
#๑ ม. กเต ฯ ยุ. เสต ฯ ๒ ม. ยุ. จิตฺตสฺสาสิ ฯ ๓ ม. สกฺโกมิ ฯ
#๔ ปฏิหจฺจายุสงฺขาเรติปิ ฯ ๕ ยุ. อุปสฺสยาธิวตฺถายา ฯ ๖ ม. สุกรุณํ ฯ
#๗ ม. มิตฺตา ฯ
