	กุมฺภมตฺตํ คเหตฺวาน         อญฺชลึ ๑ ชีวชีวกํ
	ฉตฺตปณฺณํ คเหตฺวาน         อทาสึ สตฺถุโน อหํ ฯ
	จตุนวุเต อิโต กปฺเป        ยํ ผลํ อททึ ตทา
	ทุคฺคตึ นาภิชานามิ          ผลทานสฺสิทํ ผลํ ฯ
	กิเลสา ฌาปิตา มยฺหํ        ภวา สพฺเพ สมูหตา
	นาโคว พนฺธนํ เฉตฺวา       วิหรามิ อนาสโว ฯ
	สฺวาคตํ วต เม อาสิ        มม พุทฺธสฺส สนฺติเก
	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ
	ปฏิสมฺภิทา จตสฺโส          วิโมกฺขาปิจ อฏฺฐิเม
	ฉฬภิญฺญา สจฺฉิกตา          กตํ พุทฺธสฺส สาสนนฺติ ฯ
 อิตฺถํ สุทํ อายสฺมา อชฺเชลผลทายโก เถโร อิมา คาถาโย อภาสิตฺถาติ ฯ
		อชฺเชลผลทายกตฺเถรสฺส อปทานํ สมตฺตํ ฯ
		อฏฺฐมํ อโมรผลิยตฺเถราปทานํ ๒ (๕๐๘)
	[๙๘] สุวณฺณวณฺณํ สมฺพุทฺธํ          อาหุตีนํ ปฏิคฺคหํ
	รถิยํ ปฏิปชฺชนฺตํ            อโมรํ ๓ อททึ ผลํ ฯ
	เอกนวุเต อิโต กปฺเป       ยํ ผลํ อททึ ตทา
	ทุคฺคตึ นาภิชานามิ          ผลทานสฺสิทํ ผลํ ฯ8
	กิเลสา ฌาปิตา มยฺหํ        ภวา สพฺเพ สมูหตา
	นาโคว พนฺธนํ เฉตฺวา       วิหรามิ อนาสโว ฯ
#๑ ม. ยุ. อเชลํ ฯ ๒ ม. อโมท... ฯ ๓ ม. อโมทมททึ ฯ
