	อิตฺถํ สุทํ อายสฺมา โมรหตฺถิโย เถโร อิมา คาถาโย อภาสิตฺถาติ ฯ
		โมรหตฺถิยตฺเถรสฺส อปทานํ สมตฺตํ ฯ
		ตติยํ สีหาสนพีชิยตฺเถราปทานํ (๔๕๓)
	[๔๓] ติสฺสสฺสาหํ ภควโต          โพธิรุกฺขํ อวนฺทิหํ ๑
	ปคฺคยฺห วีชนึ ตตฺถ          สีหาสนมวิชฺชหํ ฯ
	เทฺวนวุเต อิโต กปฺเป       สีหาสนมวิชฺชหํ
	ทุคฺคตึ นาภิชานามิ          วีชนาย อิทํ ผลํ ฯ
	กิเลสา ฌาปิตา มยฺหํ        ภวา สพฺเพ สมูหตา
	นาโคว พนฺธนํ เฉตฺวา       วิหรามิ อนาสโว ฯ
	สฺวาคตํ วต เม อาสิ        มม พุทฺธสฺส สนฺติเก
	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ
	ปฏิสมฺภิทา จตสฺโส          วิโมกฺขาปิจ อฏฺฐิเม
	ฉฬภิญฺญา สจฺฉิกตา          กตํ พุทฺธสฺส สาสนนฺติ ฯ
  อิตฺถํ สุทํ อายสฺมา สีหาสนพีชิโย เถโร อิมา คาถาโย อภาสิตฺถาติ ฯ
		สีหาสนพีชิยตฺเถรสฺส อปทานํ สมตฺตํ ฯ
		จตุตฺถํ ติณุกฺกธาริยตฺเถราปทานํ (๔๕๔)
	[๔๔] ปุทุมุตฺตรสฺส พุทฺธสฺส         โพธิยา ปาทปุตฺตเม
	ปสนฺนจิตฺโต สุมโน          ตโย อุกฺเก อธารยึ ฯ
#๑ ม. อวนฺทิยํ ฯ
