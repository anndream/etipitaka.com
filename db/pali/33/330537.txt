	สมุทฺทา อุตฺตรา เจว         อเหสุํ อคฺคสาวิกา
	โพธิ ตสฺส ภควโต           อุทุมฺพโรติ วุจฺจติ ฯ
	อุคฺโค จ โสมเทโว จ        อเหสุํ อคฺคุปฏฺฐกา
	สีวลา เจว สามา จ         อเหสุํ อคฺคุปฏฺฐิกา ฯ
	อุจฺจตฺตเนน โส พุทฺโธ        ตึสหตฺถสมุคฺคโต
	อุกฺกามุเข ยถา ตมฺพํ ๑      เอวํ รํสีหิ มณฺฑิโต ฯ
	ตึสวสฺสสหสฺสานิ             อายุ พุทฺธสฺส ตาวเท
	ตาวตา ติฏฺฐมาโน โส        ตาเรสิ ชนตํ พหุํ ฯ
	ธมฺมเจติยํ ๒ สมุสฺสิตฺวา      ธมฺมทุสฺสวิภูสิตํ
	ธมฺมปุปฺผคุฬํ กตฺวา           นิพฺพุโต โส สสาวโก ฯ
	มหาวิลาโส ตสฺส ชโน        สิริธมฺมปฺปกาสโน
	สพฺพํ สมนฺตรหิตํ             นนุ ริตฺตา สพฺพสงฺขาราติ ฯ
	โกนาคมโน สมฺพุทฺโธ         ปพฺพตารามมฺหิ นิพฺพุโต
	ธาตุวิตฺถาริกํ อาสิ           เตสุ เตสุ ปเทสโตติ ฯ
		  โกนาคมนพุทฺธวํโส เตวีสติโม ฯ
		    จตุวีสติโม กสฺสปพุทฺธวํโส
	[๒๕] โกนาคมนสฺส อปเรน         สมฺพุทฺโธ ทิปทุตฺตโม
	กสฺสโป นาม นาเมน ๓      ธมฺมราชา ปภงฺกโร ฯ
#๑ ม. ยุ. กมฺพุ ฯ ๒ ม. ธมฺมเจตึ สมุสฺเสตฺวา ฯ ๓ ม. โคตฺเตน ฯ
