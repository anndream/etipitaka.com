	อุทกหารี ๑ อหํ สีเต       สทา อุทกโมตรึ
	อยฺยานํ ทณฺฑภยภีตา         วาจาโรสภยฏฺฏิตา ๒ ฯ
	กสฺส พฺราหฺมณ ตฺวํ ภีโต      สทา อุทกโมตริ
	เวธมาเนหิ คตฺเตหิ         สีตํ เวทยเส ภุสํ ฯ
	ชานนฺตี วต มํ โภติ ๓      ปุณฺณิเก ปริปุจฺฉสิ ๔
	กโรนฺตํ ๕ กุสลํ กมฺมํ       นุทนฺตํ กมฺมปาปกํ ฯ
	โย วุฑฺโฒ ๖ ทหโร จาปิ    ปาปกมฺมํ ปกุพฺพติ
	อุทกาภิเสจนา โสปิ         ปาปกมฺมา ปมุจฺจติ ฯ
	อุตฺตรนฺตสฺส อกฺขาสึ         ธมฺมตฺถสหิตํ ปทํ
	ตญฺจ สุตฺวา สุสํวิคฺโค ๗     ปพฺพชิตฺวารหา อหุ ฯ
	ปูเรนฺตี อูนกสตํ            ชาตา ทาสิกุเล ยโต
	ตโต ปุณฺณาติ นามํ เม       ภุชิสฺสํ ๘ มํ อกํสุ เต ฯ
	เสฏฺฐึ ตโตนุโมเทตฺวา ๙    ปพฺพชึ อนคาริยํ
	น จิเรเนว กาเลน         อรหตฺตํ อปาปุณึ ฯ
	อิทฺธีสุ จ วสี โหมิ          ทิพฺพาย โสตธาตุยา
	เจโตปริยญาณสฺส           วสี โหมิ มหามุเน ฯ
	ปุพฺเพนิวาสํ ชานามิ         ทิพฺพจกฺขุํ วิโสธิตํ
	สพฺพาสวปริกฺขีณา           นตฺถิ ทานิ ปุนพฺภโว ฯ
	อตฺถธมฺมนิรุตฺตีสุ            ปฏิภาเณ ตเถว จ
#๑  ม. อุทหารี ฯ ยุ. อุทภารี ฯ ๒ ม. ยุ. วาจาโทสภยฏฺฏิตา ฯ ๓ ยุ. โหติ ฯ
#๔ ยุ. ปริปุจฺฉิยํ ฯ ๕ ม. รุนฺทนฺตํ ฯ ยุ. นิทฺธนฺตํ ฯ ๖ ม. โย เจ วุฑฺโฒ ทหโร
#วา ฯ ยุ. โย จ วุทฺโธ ทหโร วา ฯ ๗ ม. ยุ. สสํวิคฺโค ฯ ๘ ยุ. ภุชิสฺสญฺจ ... ฯ
#โป. ภุชิสฺสญฺจ อกาสิ มํ ฯ ๙ ม. ... ตโตนุชาเนตฺวา ฯ
