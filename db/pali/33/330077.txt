		   สตฺตจตฺตาฬีโส สาลปุปฺผิวคฺโค
		ปฐมํ สาลกุสุมิยตฺเถราปทานํ (๔๖๑)
	[๕๑] ปรินิพฺพุเต ภควติ           ชลชุตฺตมนามเก
	อาโรปิตมฺหิ จิตเก          สาลปุปฺผํ อปูชยึ ฯ
	สตสหสฺเส อิโต กปฺเป       ยํ ปุปฺผมภิปูชยึ
	ทุคฺคตึ นาภิชานามิ          จิตปูชายิทํ ผลํ ฯ
	กิเลสา ฌาปิตา มยฺหํ        ภวา สพฺเพ สมูหตา
	นาโคว พนฺธนํ เฉตฺวา       วิหรามิ อนาสโว ฯ
	สฺวาคตํ วต เม อาสิ        มม พุทฺธสฺส สนฺติเก
	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ
	ปฏิสมฺภิทา จตสฺโส          วิโมกฺขาปิจ อฏฺฐิเม
	ฉฬภิญฺญา สจฺฉิกตา          กตํ พุทฺธสฺส สาสนนฺติ ฯ
	อิตฺถํ สุทํ อายสฺมา สาลกุสุมิโย เถโร อิมา คาถาโย อภาสิตฺถาติ ฯ
		สาลกุสุมิยตฺเถรสฺส อปทานํ สมตฺตํ ฯ
		 ทุติยํ จิตกปูชกตฺเถราปทานํ (๔๖๒)
	[๕๒] ฌายมานสฺส ภควโต         สิขิโน โลกพนฺธุโน
	อฏฺฐ จมฺปกปุปฺผานิ          จิตกํ อภิโรปยึ ฯ
	เอกตึเส อิโต กปฺเป        ยํ ปุปฺผํ อภิโรปยึ
