	สห สจฺเจ กเต มยฺหํ         วิสเวเคน เวธิโต
	อพุชฺฌิตฺวาน วุฏฺฐาสิ          อโรโค วาสิ ๑ มาณโว
	สจฺเจน เม สโม นตฺถิ        เอสา เม สจฺจปารมีติ ฯ
		    กณฺหทีปายนจริยํ เอกาทสมํ ฯ
		      ทฺวาทสมํ สุตโสมจริยํ
	[๓๒] ปุนาปรํ ยทา โหมิ           สุตโสโม มหีปติ๋
	คหิโต โปริสาเทน           พฺราหฺมเณ สงฺครํ สรึ ฯ
	ขตฺติยานํ เอกสตํ            อาวุณิตฺวา กรตเล
	เอเต สมฺมมิลาเปตฺวา        ยญฺญตฺเถ อุปนยี มมํ ฯ
	อาปุจฺฉิ มํ โปริสาโท         กึ ตฺวํ อิจฺฉสิ นิสฺสชํ
	ยถามตึ เต กาหามิ          ยทิ เม ตฺวํ ปุเนหิสิ ฯ
	ตสฺส ปฏิสุณิตฺวาน            ปเญฺห อาคมนํ มม
	อุปคนฺตฺวา ปุรํ รมฺมํ          รชฺชํ นิยฺยาทยึ ตทา ฯ
	อนุสฺสริตฺวา สตํ ธมฺมํ         ปุพฺพกํ ชินเสวิตํ
	พฺราหฺมณสฺส ธนํ ทตฺวา        โปริสาทํ อุปาคมึ ฯ
	นตฺถิ เม สํสโย ตตฺถ         ฆาฏยิสฺสติ วา น วา
	สจฺจวาจานุรกฺขนฺโต          ชีวิตํ จชิตุมุปาคมึ
	สจฺเจน เม สโม นตฺถิ        เอสา เม สจฺจปารมีติ ฯ
		     สุตโสมจริยํ ทฺวาทสมํ ฯ
#๑ ม. ยุ. จาสิ ฯ
