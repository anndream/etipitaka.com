		   สุตฺตนฺตปิฏเก ขุทฺทกนิกายสฺส
		          	พุทฺธวํโส
		       _______________
	นโม ตสฺส ภควโต อรหโต สมฺมาสมฺพุทฺธสฺส ฯ
		       รตนจงฺกมนกณฺโฑ
		[๑] พฺรหฺมา จ โลกาธิปตี สมหฺปติ ๑
		   กตญฺชลี อนธิวรํ อยาจถ
		   สนฺตีธ สตฺตา อปฺปรชกฺขชาติกา
		   เทเสหิ ธมฺมํ อนุกมฺปิมํ ปชนฺติ ฯ
		๒ [ภควา โลกาธิปตี นรุตฺตโม
		   กตญฺชลีพฺรหฺมคเณหิ ยาจิโต
		   สนฺตีธ ธีราปฺปรชกฺขชาติกา
		   เทเสตุ ธมฺมํ อนุกมฺปิมํ ปชํ ฯ
	เทเสตุ สุคโต ธมฺมํ         เทเสตุ อมตํปทํ
	โลกานมนุกมฺปาย           ธมฺมํ เทเสตุ นายก] ฯ
		   สมฺปนฺนวิชฺชาจรณสฺส ตาทิโน
		   ชุตินฺธรสฺสนฺติมเทหธาริโน
		   ตถาคตสฺสปฺปฏิปุคฺคลสฺส
		   อุปฺปชฺชิ การุญฺญตา สพฺพสตฺเต ฯ
#๑ ม. สหมฺปตี ฯ ๒ ม. ยุ. อิเม ปาฐา นตฺถิ ฯ
