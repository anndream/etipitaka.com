	ปเทสรชฺชํ วิปุลํ            คณนาโต สงฺขยํ
	ภวาภเว สํสรนฺโต          มหาโภคํ ๑ ลภามหํ ฯฉ
	โภเค เม อูนตา นตฺถิ       พุทฺธปูชายิทํ ผลํ
	ทุเว ภเว สํสรามิ          เทวตฺเต อถ มานุเส ฯ
	อญฺญํ คตึ น ชานามิ         พุทฺธปูชายิทํ ผลํ
	ทุเว กุเล ปชายามิ         ขตฺติเย จาปิ พฺราหฺมเณ ฯ
	นีเจ กุเล น ชายามิ ๒     พุทฺธปูชายิทํ ผลํ
	หตฺถิยานํ อสฺสยานํ          สิวิกํ สนฺทมานิกํ ฯ
	ลภามิ สพฺพเมเวตํ          พุทฺธปูชายิทํ ผลํ
	ทาสีคณํ ทาสคณํ            นาริโย สมลงฺกตา ฯ
	ลภามิ สพฺพเมเวตํ          พุทฺธปูชายิทํ ผลํ
	โกเสยฺยกมฺพลิยานิ          โขมกปฺปาสิกานิ จ ฯ
	ลภามิ สพฺพเมเวตํ          พุทฺธปูชายิทํ ผลํ
	นววตฺถํ นวผลํ             นวคฺครสโภชนํ ฯ
	ลภามิ สพฺพเมเวตํ          พุทฺธปูชายิทํ ผลํ
	อิเม ๓ ขาท อิเม ๓ ภุญฺช  อิมมฺหิ สยเน สย ฯ
	ลภามิ สพฺพเมเวตํ          พุทฺธปูชายิทํ ผลํ
	สพฺพตฺถ ปูชิโต โหมิ         ยโส อจฺจุคฺคโต ๔ มม ฯ
	มเหสกฺโข ๕ สทา โหมิ     อเภชฺชปริโส สทา
	ญาตีนํ อุตฺตโม โหมิ         พุทฺธปูชายิทํ ผลํ ฯ
#๑ ยุ. มหาโภเค ฯ ๒ ยุ. ชานามิ ฯ ๓ ม. อิมํ ฯ ๔ ม. อพฺภุคฺคโต ฯ
#๕ ม. ยุ. มหาปกฺโข ฯ
