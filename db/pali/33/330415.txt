	ทสปารมี มหาวีร           กีทิสา โลกนายก
	กถํ อุปปารมี ปุณฺณา         ปรมตฺถปารมี กถํ ฯ
	๑ [กติกมฺมอธิฏฺฐาย        อธิปติ จ กีทิสา
	กีทิสา ปารมี โหนฺติ         ธีรา โลกสฺมิ กีทิสา ฯ
	เมตฺตา กรุณา มุทิตา        อุเปกฺขา จาปิ กีทิสา
	กีทิสํ พุทฺธธมฺมานํ           เกวลํ ปริปูรย]
	ตสฺส ปุฏฺโฐ วิยากาสิ        กรวีกมธุรคิโร
	นิพฺพาปยนฺโต หทยํ          หาสยนฺโต สเทวกํ ฯ
		   อตีตพุทฺธาน ชินาน เทสิตํ
		   นิกีฬิตํ พุทฺธปรมฺปราคตํ
		   ปุพฺเพ นิวาสานุคตาย พุทฺธิยา
		   ปกาสยี โลกหิตํ สเทวเก ฯ
	ปีติปาโมชฺชชนนํ            โสกสลฺลวิโนทนํ
	สพฺพสมฺปตฺติปฏิลาภํ          จิตฺตํ กตฺวา สุณาถ เม ฯ
	มทนิมฺมทนํ โสกนุทํ          สํสารปริโมจนํ
	สพฺพทุกฺขกฺขยํ มคฺคํ          สกฺกจฺจํ ปฏิปชฺชถาติ ฯ
		   รตนจงฺกมนกณฺโฑ นิฏฺฐิโต ฯ
#๑ ม. ยุ. อิเม ปาฐา นตฺถิ ฯ
