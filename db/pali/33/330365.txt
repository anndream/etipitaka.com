	วีสโกฏิสตา พุทฺธา          ตึสโกฏิสตานิ จ
	เอเตสํ เทวเทวานํ         มหาทานํ ปวตฺตยึ ฯ
	อธิการํ มหา มยฺหํ          มหาราช สุโณหิ เม
	จตฺตาฬีสโกฏิสตา           ปญฺจโกฏิสตานิ ๑ จ ฯ
	เอเตสํ เทวเทวานํ         มหาทานํ ปวตฺตยึ
	อธิการํ มหา มยฺหํ          มหาราช สุโณหิ เม ฯ
	สฏฺฐิโกฏิสตา พุทฺธา         สตฺตติโกฏิสตานิ จ
	เอเตสํ เทวเทวานํ         มหาทานํ ปวตฺตยึ ฯ
	อธิการํ มหา มยฺหํ          มหาราช สุโณหิ เม
	อสีติโกฏิสตา พุทฺธา         นวุติโกฏิสตานิ จ ฯ
	เอเตสํ เทวเทวานํ         มหาทานํ ปวตฺตยึ
	อธิการํ มหา มยฺหํ          มหาราช สุโณหิ เม ฯ
	โกฏิสตสหสฺสานิ            โหนฺติ โลกคฺคนายกา
	เอเตสํ เทวเทวานํ         มหาทานํ ปวตฺตยึ ฯ
	อธิการํ มหา มยฺหํ          มหาราช สุโณหิ เม
	นวโกฏิสหสฺสานิ            อปเร โลกนายกา ฯ
	เอเตสํ เทวเทวานํ         มหาทานํ ปวตฺตยึ
	อธิการํ มหา มยฺหํ          มหาราช สุโณหิ เม ฯ
	โกฏิสตสหสฺสานิ            ปญฺจาสีติ มเหสินํ
	ปญฺจาสีติโกฏิสตา           สตฺตวีสติ โกฏิโย ๒ ฯ
#๑ ม. ยุ. ปญฺญาสโกฏิสตานิ จ ฯ ๒ ม. สตฺตตึสา จ โกฏิโย ฯ ยุ. สตฺตติสหสฺสโกฏิโย ฯ
