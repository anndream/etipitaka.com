	สุขิโต สชฺชิโต หุตฺวา        สํสรนฺโต ภวาภเว
	พาราณสีปุเร รมฺเม         ราชา อาสิ มหีปติ ฯ
	ตทา ตสฺส มเหสีหํ          อิตฺถีคุมฺพสฺส อุตฺตมา
	ตสฺสาปิ ๑ ทุติยิกา อาสึ     ปุพฺพสิเนเหน อุตฺตริ ๒ ฯ
	ปิณฺฑาย วิจรนฺเต โส        อฏฺฐ ปจฺเจกนายเก
	ทิสฺวา ปมุทิโต หุตฺวา        ทตฺวา ปิณฺฑํ มหารหํ ฯ
	พุทฺเธ ๓ นิมนฺตยิตฺวาน      กตฺวา รตนมณฺฑปํ
	กมฺมาเรหิ กตมฏฺฐํ ๔       โสวณฺณํ สตหตฺถกํ ๕ ฯ
	สมาเนตฺวาน เต สพฺเพ      เตสํ ทานมทาสิ โส
	เสนาสเน ๖ ปวิฏฺฐานํ      ปสนฺโน เสหิ ปาณิภิ ฯ
	ตํปิ ทานํ สหาทาสึ          กาสิราเชนหนฺตทา
	ปุนาหํ พาราณสิยํ           ชาตา กาสิกคามเก ฯ
	กุฏุมฺพิกกุเล ผีเต           สุขิโต โส สภาตุโก
	เชฏฺฐสฺส ภาตุโน ชายา      อโหสึ สุปติพฺพตา ฯ
	ปจฺเจกพุทฺธํ ทิสฺวาน         มม ภตฺตุกนิยโส
	ภาตุ ภตฺตํ ตสฺส ทตฺวา       อาคเต ตมฺหิ ปาวทิ ฯ
	นาภินนฺทิตฺถ โส ทานํ        ตโต ตสฺส อทาสหํ
	พุทฺธานานิย ตํ อนฺนํ         ปุโน ตสฺเสว โส อทา ฯ
	ตํ ทานํ ฉฑฺฑยิตฺวาน         ทุฏฺฐา พุทฺธสฺสหํ ตทา
	ปตฺตํ กลลปุณฺณนฺตํ           อทาสึ ตสฺส ตาทิโน ฯ
#๑ ม. ยุ. ตสฺสาติ ทยิตา อาสึ ฯ ๒ ม. ภตฺตุโน ฯ ๓ ม. ปุโน ฯ ๔ ม. ยุ.
#กตํ ปตฺตํ ฯ ๕ ม. ยุ. วต ตตฺตกํ ฯ ๖ ม. โสณฺณาสเน ยุ. โสวณฺณาสเน ฯ
