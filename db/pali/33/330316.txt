	เตหิ กมฺเมหิ สุกเตหิ        เจตนาปณิธีหิ จ
	ชหิตฺวา มานุสํ เทหํ         ตาวตึสํ อคญฺฉหํ ฯ
	ตโต จุตา มนุสฺเสสุ         อุปปนฺนา มหากุเล
	ปีตมฏฺฐวรํ ทุสฺสํ            อทํ อรหโต อหํ ฯ
	ตโต จุตา อริฏฺฐปุเร        ชาตา วิปฺปกุเล อหํ
	ธีตา ติริฏิวจฺฉสฺส           อุมฺมาทนฺตี มโนหรา ฯ
	ตโต จุตา ชนปเท          กุเล อญฺญตเร อหํ
	ปสุตา นาติผีตมฺหิ           สาลึ โคเปมหนฺตทา ฯ
	ทิสฺวา ปจฺเจกสมฺพุทฺธํ        ปญฺจลาชสตานหํ
	ทตฺวา ปทุมฉนฺนานิ          ปญฺจ ปุตฺตสตานิปิ ๑ ฯ
	ปตฺถยึ เตสุ ปุตฺเตสุ ๒      มธธ ทตฺวา สยมฺภุโน
	ตโต จุตา อรญฺเญหํ         อชายึ ปทุโมทเร ฯ
	กาสิรญฺโญ มเหสีหํ          หุตฺวา สกฺกตปูชิตา
	อชนึ ราชปุตฺตานํ           อนูนํ สตปญฺจกํ ฯ
	ยทา เต โยพฺพนปฺปตฺตา      กีฬนฺตา ชลกีฬิตํ
	ทิสฺวาน โอปตฺตปทุมํ         อาสุํ ปจฺเจกนายกา ฯm
	สาหํ เตหิ วินาภูตา         สุตวเรหิ ๓ โสกินี
	จุตา อิสิคิลิปสฺเส           คามกมฺหิ อชายิหํ ฯ
	ยทา พุทฺธาสุตมติ           สุตานํ อตฺตโนปิจ ๔
	ยาคุํ อาทาย คจฺฉนฺติ        อฏฺฐ ปจฺเจกนายเก ฯ
#๑ ม. ยุ. ปุตฺตสตานิหํ ฯ ๒ ม. ปตฺถยึ เตปิ ปตฺเถสุํ ฯ ยุ. ปตฺถยึ เตสุ ปตฺเถสุ ฯ
#๓ ม. ยุ. สุตวีเรหิ ฯ ๔ ม. สุตานํ สตฺถุโนปิจ ฯ ยุ. สุตาน กสกํ ตทา ฯ
