	อสงฺเขยฺยานิ ทีปานิ         ปริวาเร ชลนฺติ เม
	ยาวตา เทวภวนํ           ทีปาโลเกน โชตติ ฯ
	ปุริตฺถาภิมุขา สนฺติ ๑       ยทิ อิจฺฉามิ ปสฺสิตุํ
	อุทฺธํ อโธ จ ติริยํ          สพฺพํ ปสฺสามิ จกฺขุนา ฯ
	ยาวตา อภิกงฺขามิ          ทฏฺฐฐ สุกตทุกฺกฏํ ๒
	ตตฺถ อาวรณํ นตฺถิ          รุกฺเขสุ ปพฺพเตสุ วา ฯ
	อสีติเทวราชูนํ             มเหสิตฺตมการยึ
	สตานํ จกฺกวตฺตีนํ           มเหสิตฺตมการยึ ฯ
	ยํ ยํ โยนูปปชฺชามิ          เทวตฺตํ อถ มานุสํ
	ทีปสตสหสฺสานิ             ปริวาเร ชลนฺติ เม ฯ
	เทวโลกา จวิตฺวาน         อุปฺปชฺชึ ๓ มาตุกุจฺฉิยํ
	มาตุ กุจฺฉคตํ สนฺตํ ๔       อกฺขิ เม น นิมีลติ ฯ
	ทีปสตสหสฺสานิ             ปุญฺญกมฺมสมงฺคิโน ๕
	สูติฆเรว ชลนฺติ            ปญฺจทีปานิทํ ผลํ ฯ
	ปจฺฉิเม ภวสมฺปตฺเต         มานสํ วินิวตฺตยึ
	อชรามรํ ๖ สีติภาวํ        นิพฺพานํ ปสฺสยึ ๗ อหํ ฯ
	ชาติยา สตฺตวสฺสาหํ         อรหตฺตํ อปาปุณึ
	อุปสมฺปาทยิ พุทฺโธ          คุณมญฺญาย โคตโม ฯ
	มณฺฑเป รุกฺขมูเล วา        ปาสาเทสุ คุหาสุ วา
#๑ ม. ปรมฺมุขา นิสีทิตฺวา ฯ ๒ ม. สุกตทุกฺกเฏ ฯ ยุ. ทสฺสุํ สุกตทุกฺกเฏ ฯ ๓ ม.
#ยุ. อุปชฺช ฯ ๔ ม. ยุ. กุจฺฉคตา สนฺตี ฯ ๕ ม. สมงคิตา ฯ ยุ. สมงฺคินา ฯ ๖ ม.
#อชรามตํ ฯ ยุ. อชรามรณํ ฯ ๗ ม. ยุ. ผสฺสยึ ฯ
