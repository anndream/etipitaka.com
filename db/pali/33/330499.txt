	อตฺถทสฺสี ชินวโร            อโนมารามมฺหิ นิพฺพุโต
	ธาตุวิตฺถารกํ อาสิ           เตสุ เตสุ ปเทสโตติ ฯ
		   อตฺถทสฺสิพุทฺธวํโส จุทฺทสโม ฯ
		   ปณฺณรสโม ธมฺมทสฺสิพุทฺธวํโส
	[๑๖] ตตฺเถว มณฺฑกปฺปมฺหิ          ธมฺมทสฺสี มหายโส
	ตมนฺธการํ วิธมิตฺวา          อติโรจติ สเทวเก ฯ
	ตสฺสาปิ อตุลเตชสฺส          ธมฺมจกฺกปฺปวตฺตเน
	โกฏิสตสหสฺสานํ             ปฐมาภิสมโย อหุ ฯ
	ยทา พุทฺโธ ธมฺมทสฺสี         วิเนสิ สญฺชยํ อิสี
	ตทา นวุติโกฏีนํ             ทุติยาภิสมโย อหุ ฯ
	ยทา สกฺโก อุปคญฺฉิ          สปริโส วินายกํ
	ตทา อสีติโกฏีนํ             ตติยาภิสมโย อหุ ฯ
	ตสฺสาปิ เทวเทวสฺส          สนฺนิปาตา ตโย อาสุํ ๑
	ขีณาสวานํ วิมลานํ           สนฺตจิตฺตาน ตาทินํ ฯป
	ยทา พุทฺโธ ธมฺมทสฺสี         สรเณ วสฺสํ อุปาคมิ
	ตทา โกฏิสหสฺสานํ ๒        ปฐโม อาสิ สมาคโม ฯ
	ปุนาปรํ ยทา พุทฺโธ          เทวโต เอติ ๓ มานุสํ
	ตทาปิ สตโกฏีนํ             ทุติโย อาสิ สมาคโม ฯ
#๑ ม. ยุ. อหุํ ฯ ๒ โป. ม. โกฏิสตสหสฺสานํ ฯ ๓ ยุ. .. เอหิ มานุเส ฯ
