	เตสฏฺฐิจกฺกวตฺตีนํ           มเหสิตฺตํ อการยึ
	สพฺเพ มํ อนุวตฺตนฺติ         อาเทยฺยวจนา อหํ ฯ
	อุปฺปลสฺเสว เม วณฺโณ       คนฺโธ เจว ปวายติ
	ทุคฺคตึ นาภิชานามิ          พุทฺธปูชายิทํ ผลํ ฯ
	อิทฺธิปาเทสุ กุสลา          โพชฺฌงฺคภาวนารตา
	อภิญฺญาปารมิปฺปตฺตา         พุทฺธปูชายิทํ ผลํ ฯ
	สติปฏฺฐานกุสลา            สมาธิฌานโคจรา
	สมฺมปฺปธานมนุยุตฺตา         พุทฺธปูชายิทํ ผลํ ฯ
	วิริยํ เม ธุรโธรยฺหํ         โยคกฺเขมาธิวาหนํ
	สพฺพาสวปริกฺขีณา           นตฺถิ ทานิ ปุนพฺภโว ฯ
	เอกตฺตึเส อิโต กปฺเป       ยํ ปุปฺผมภิปูชยึ
	ทุคฺคตึ นาภิชานามิ          พุทฺธปูชายิทํ ผลํ ฯ
	กิเลสา ฌาปิตา มยฺหํ        ภวา สพฺเพ สมูหตา
	นาคีว พนฺธนํ เฉตฺวา        วิหรามิ อนาสวา ฯ
	สฺวาคตํ วต เม อาสิ        มม พุทฺธสฺส สนฺติเก
	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ
	ปฏิสมฺภิทา จตสฺโส          วิโมกฺขาปิจ อฏฺฐิเม
	ฉฬภิญฺญา สจฺฉิกตา          กตํ พุทฺธสฺส สาสนนฺติ ฯ
	อิตฺถํ สุทํ สตฺตอุปฺปลมาลิกา ภิกฺขุนี อิมา คาถาโย อภาสิตฺถาติ ฯ
		สตฺตอุปฺปลมาลิกาเถริยา อปทานํ สมตฺตํ ฯ
