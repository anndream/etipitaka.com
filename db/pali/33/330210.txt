	เทฺว สตานิ กนิฏฺฐสฺส ๑     ตีณิ มชฺฌสฺส ภาตุโน
	มม ปญฺจสตานูนา           สิสฺสา สพฺเพ มมานุคา ฯ
	ตทา อุเปจฺจ มํ พุทฺโธ       กตฺวาน ๒ วิวิธานิ เม
	ปาฏิหิรานิ โลกคฺโค         วิเนสิ นรสารถิ ฯ
	สหสฺสปริวาเรน            อโหสึ เอหิภิกฺขุโก
	เตเหว สห สพฺเพหิ         อรหตฺตํ อปาปุณึ ฯ
	เต จ ๓ อญฺเญว พหโว     ยสสา ๔ มํ ปริวารยุํ
	สาสิตุญฺจ สมตฺโถหํ          ตโต มํ อิสิ สตฺตโม ฯ
	มหาปริสภาวสฺมึ            เอตทคฺเค ฐเปสิ มํ
	อโห พุทฺเธ กตํ การํ        สผลํ เม อชายถ ฯ
	กิเลสา ฌาปิตา มยฺหํ        ภวา สพฺเพ สมูหตา
	นาโคว พนฺธนํ เฉตฺวา       วิหรามิ อนาสโว ฯ
	สฺวาคตํ วต เม อาสิ        มม พุทฺธสฺส สนฺติเก
	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ
	ปฏิสมฺภิทา จตสฺโส          วิโมกฺขาปิจ อฏฺฐิเม
	ฉฬภิญฺญา สจฺฉิกตา          กตํ พุทฺธสฺส สาสนนฺติ ฯ
  อิตฺถํ สุทํ อายสฺมา อุรุเวลกสฺสโป เถโร อิมา คาถาโย อภาสิตฺถาติ ฯ
		อุรุเวลกสฺสปตฺเถรสฺส อปทานํ สมตฺตํ ฯ
#๑ ยุ. นทีกสฺส ฯ ๒ ยุ. กตฺวา นานาวิธานิ ฯ ๓ ม. เต เจวญฺเญ จ พหโว ฯ
#๔ ม. ยุ. สิสฺสา ฯ
