	สุขี โหหิ ๑ มหาปุญฺญ       คติ ตุยฺหํ สมิชฺฌตุ
	อิมินา ภิสทาเนน           ลภสฺสุ วิปุลํ สุขํ ฯ
	อทํ วตฺวาน สมฺพุทฺโธ        ชลชุตฺตมนามโก
	ภิกฺขมาทาย สมฺพุทฺโธ        อมฺพเรนาคมา ชิโน ฯ
	ตโต ภิสํ คเหตฺวาน         อาคญฺฉึ มม อสฺสมํ
	ภิสํ รุกฺเข ลคฺคิตฺวาน        มม ทานํ อนุสฺสรึ ฯ
	มหาวาโต วุฏฺฐหิตฺวา        สญฺจาเลสิ วนํ ตทา
	อากาโส อภินาทิตฺถ         อสนิยา ผลนฺติยา ฯ
	ตโต เม อสนิปาโต         มตฺถเก นิปติ ตทา
	โส ๒ หิ นิสินฺนโก สนฺโต    ตตฺถ กาลํ กโต อหํ ฯ
	ปุญฺญกมฺเมน สํยุตฺโต         ตุสิตํ อุปปชฺชหํ
	กเลวรมฺเม ปติตํ           เทวโลเก รมามหํ ฯ
	ฉฬาสีติสหสฺสานิ            นาริโย สมลงฺกตา
	สายํ ปาตํ อุปฏฺเฐนฺติ        ภิสทานสฺสิทํ ผลํ ฯ
	มนุสฺสโยนิมาคนฺตฺวา         สุขิโต โหมหํ ตทา
	โภเค เม อูนตา นตฺถิ       ภิสทานสฺสิทํ ผลํ ฯ
	อนุกมฺปิตโก ๓ เตน        เทวเทเวน ตาทินา
	สพฺพาสวปริกฺขีโณ ๔        นตฺถิ ทานิ ปุนพฺภโว ฯ
	สตสหสฺเส อิโต กปฺเป       ยํ ภิกฺขมททึ ๕ ตทา
	ทุคฺคตึ นาภิชานามิ          ภิสทานสฺสิทํ ผลํ ฯ
#๑ ม. โหตุ ฯ ๒ ม. ยุ. โสหํ ฯ ๓ ยุ. อนุกมฺปิตตฺตา เตน ฯ ๔ ม. ยุ.
#สพฺพตฺถ สพฺพาสวา ปริกฺขีณา ฯ ๕ ม. ภิสํ อททึ ฯ
