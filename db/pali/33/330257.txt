	อิตฺถํ สุทํ เมขลทายิกา ภิกฺขุนี อิมา คาถาโย อภาสิตฺถาติ ฯ
		เมขลทายิกาเถริยา อปทานํ สมตฺตํ ฯ
		ตติยํ มณฺฑปทายิกาเถริยาปทานํ (๓)
  [๑๔๓] โกนาคมนพุทฺธสฺส           มณฺฑโป การิโต มยา
	ถูปญฺจ ๑ ปวรมทํ          พุทฺธสฺส โลกพนฺธุโน ฯ
	ยํ ยํ ชนปทํ ยามิ           นิคเม ราชธานิโย
	สพฺพตฺถ ปูชิตา โหมิ         ปุญฺญกมฺมสฺสิทํ ผลํ ฯ
	กิเลสา ฌาปิตา มยฺหํ        ภวา สพฺเพ สมูหตา
	นาคีว พนฺธนํ เฉตฺวา        วิหรามิ อนาสวา ฯ
	สฺวาคตํ วต เม อาสิ        มม พุทฺธสฺส สนฺติเก
	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ
	ปฏิสมฺภิทา จตสฺโส          วิโมกฺขาปิจ อฏฺฐิเม
	ฉฬภิญฺญา สจฺฉิกตา          กตํ พุทฺธสฺส สาสนนฺติ ฯ
	อิตฺถํ สุทํ มณฺฑปทายิกา ภิกฺขุนี อิมา คาถาโย อภาสิตฺถาติ ฯ
		มณฺฑปทายิกาเถริยา อปทานํ สมตฺตํ ฯ
		จตุตฺถํ สงฺกมนทาเถริยาปทานํ ๒ (๔)
  [๑๔๔] โกณฺฑญฺญสฺส ๓ ภควโต      โลกเชฏฺฐสฺส ตาทิโน
	รถิยํ ปฏิปนฺนสฺส            ตารยนฺตสฺส ปาณิโน ฯ
#๑ ม. ธุวํ ติจีวรํ ทาสึ ฯ ยุ. ธุวญฺจ จีวรมทํ ฯ ๒ ม. สงฺกมนตาเถริยาปทานํ ฯ
#๓ ม. วิปสฺสิสฺส ฯ
