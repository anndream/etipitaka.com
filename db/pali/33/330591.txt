	สหาโย พฺราหฺมโณ มยฺหํ       ภริยํ อาทาย ปุตฺตกํ
	ตโย ชนา สมาคนฺตฺวา        อาคจฺฉฉ ปาหุนาคตํ ฯ
	สมฺโมทมาโน เตหิ สห        นิสินฺโน สกอสฺสเม
	ทารโก วฏฺฏมนุกฺขิปํ          อาสีวิสมโกปยิ ฯ
	ตโต โส วฏฺฏคตํ มคฺคํ        อเนฺวสนฺโต กุมารโก
	อาสีวิสสฺส หตฺเถน           อุตฺตมงฺคํ ปรามสิ ฯ
	ตสฺส อามสเน กุทฺโธ         สปฺโป วิสพลสฺสิโต
	กุปิโต ปรมโกเปน           อฑํสิ ทารกํ ขเณ ฯ
	สห ทฏฺโฐ อติวิเสน          ทารโก ปปติ ภูมิยํ
	เตนาหํ ทุกฺขิโต อาสึ         มม วา หสิตํ ทุกฺขํ ฯ
	ตฺยาหํ อสฺสาสยิตฺวาน         ทุกฺขิเต โสกสลฺลิเน ๑
	ปฐมํ อกาสึ กิริยํ            อคฺคํ สจฺจวรุตฺตมํ ฯ
		   สตฺตาหเมวาหํ ปสนฺนจิตฺโต
		   ปุญฺญตฺถิโก อจรึ พฺรหฺมจริยํ
		   อถาปรํ ยํ จริตํ มมํ อิทํ
		   วสฺสานิ ปญฺญาสสมาธิกานิ ฯ
		   อากามโกวาหิ อหญฺจรามิ
		   เอเตน สจฺเจน สุวตฺถิ โหตุ
		   หตํ วิสํ ชีวตุ ยญฺญทตฺโต ฯ
#๑ ม. ยุ. โสกสลฺลิเต ฯ
