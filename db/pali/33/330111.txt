  อิตฺถํ สุทํ อายสฺมา จนฺทนมาลิโย เถโร อิมา คาถาโย อภาสิตฺถาติ ฯ
		จนฺทนมาลิยตฺเถรสฺส อปทานํ สมตฺตํ ฯ
		 ฉฏฺฐํ ธาตุปูชกตฺเถราปทานํ (๔๘๖)
	[๗๖] นิพฺพุเต โลกนาถมฺหิ         สิทฺธตฺเถ โลกนายเก
	มมญฺญาตี สมาเนตฺวา        ธาตุปูชํ อกาสหํ ฯ
	จตุนวุเต อิโต กปฺเป        ยํ ธาตุมภิปูชยึ
	ทุคฺคตึ นาภิชานามิ          ธาตุปูชายิทํ ผลํ ฯ
	กิเลสา ฌาปิตา มยฺหํ        ภวา สพฺเพ สมูหตา
	นาโคว พนฺธนํ เฉตฺวา       วิหรามิ อนาสโว ฯ
	สฺวาคตํ วต เม อาสิ        มม พุทฺธสฺส สนฺติเก
	ติสฺโส วิชฺชา อนุปฺปตฺตา      กตํ พุทฺธสฺส สาสนํ ฯ
	ปฏิสมฺภิทา จตสฺโส          วิโมกฺขาปิจ อฏฺฐิเม
	ฉฬภิญฺญา สจฺฉิกตา          กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ธาตุปูชโก เถโร อิมา คาถาโย อภาสิตฺถาติ ฯ
		 ธาตุปูชกตฺเถรสฺส อปทานํ สมตฺตํ ฯ
		สตฺตมํ ปุฬินุปฺปาทกตฺเถราปทานํ (๔๘๗)
	[๗๗] ปพฺพเต หิมวนฺตมฺหิ          เทวโล นาม ตาปโส
	ตตฺถ เม จงฺกโม อาสิ       อมนุสฺเสหิ มาปิโต ฯ
