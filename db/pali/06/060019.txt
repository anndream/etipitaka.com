คิหิสํสคฺเคหิ    อปิสฺสุ    ภิกฺขู   ปกตตฺตา   ปริวาสํ   เทนฺตา   มูลาย
ปฏิกสฺสนฺตา   มานตฺตํ   เทนฺตา   อพฺเภนฺตาติ   ฯ   อถโข  เต  ภิกฺขู
ภควโต เอตมตฺถํ อาโรเจสุํ ฯ
     [๔๔]  อถโข  ภควา  เอตสฺมึ  นิทาเน  เอตสฺมึ ปกรเณ ภิกฺขุสงฺฆํ
สนฺนิปาตาเปตฺวา   ภิกฺขู   ปฏิปุจฺฉิ   สจฺจํ   กิร   ภิกฺขเว   เสยฺยสโก
ภิกฺขุ  พาโล  โหติ  ๑  อพฺยตฺโต  อาปตฺติพหุโล  อนปทาโน  คิหิสํสฏฺโฐ
วิหรติ     อนนุโลมิเกหิ    คิหิสํสคฺเคหิ    อปิสฺสุ    ภิกฺขู    ปกตตฺตา
ปริวาสํ     เทนฺตา     มูลาย     ปฏิกสฺสนฺตา    มานตฺตํ    เทนฺตา
อพฺเภนฺตาติ   ฯ   สจฺจํ  ภควาติ  ฯ  วิครหิ  พุทฺโธ  ภควา  อนนุจฺฉวิกํ
ภิกฺขเว    ตสฺส    โมฆปุริสสฺส    อนนุโลมิกํ    อปฺปฏิรูปํ   อสฺสามณกํ
อกปฺปิยํ   อกรณียํ   กถํ   หิ   นาม   โส  ภิกฺขเว  โมฆปุริโส  พาโล
ภวิสฺสติ      อพฺยตฺโต     อาปตฺติพหุโล     อนปทาโน     คิหิสํสฏฺโฐ
วิหริสฺสติ    อนนุโลมิเกหิ     คิหิสํสคฺเคหิ    อปิสฺสุ   ภิกฺขู   ปกตตฺตา
ปริวาสํ   เทนฺตา   มูลาย   ปฏิกสฺสนฺตา   มานตฺตํ  เทนฺตา  อพฺเภนฺตา
เนตํ    ภิกฺขเว    อปฺปสนฺนานํ    วา    ปสาทาย    ปสนฺนานํ   วา
ภิยฺโยภาวาย   ฯเปฯ   วิครหิตฺวา  ธมฺมึ  กถํ  กตฺวา  ภิกฺขู  อามนฺเตสิ
เตนหิ   ภิกฺขเว   สงฺโฆ   เสยฺยสกสฺส   ภิกฺขุโน   นิยสฺสกมฺมํ   กโรตุ
นิสฺสาย   เต   วตฺถพฺพนฺติ   ฯ   เอวญฺจ   ปน   ภิกฺขเว  กาตพฺพํ  ฯ
ปฐมํ    เสยฺยสโก    ภิกฺขุ    โจเทตพฺโพ    โจเทตฺวา   สาเรตพฺโพ
สาเรตฺวา   อาปตฺติ   อาโรเปตพฺพา   อาปตฺตึ  อาโรเปตฺวา  พฺยตฺเตน
#๑ ม. อยํ ปาโฐ น ทิสฺสติ ฯ
