ปุน    อุปสมฺปชฺชติ    ตสฺส    ตเทว   ปุริมํ   ปริวาสทานํ   ฯ   โย
ปริวาโส    ทินฺโน    สุทินฺโน   ฯ   โย   ปริวุตฺโถ   สุปริวุตฺโถ   ฯ
โส ภิกฺขุ มูลาย ปฏิกสฺสิตพฺโพ ฯ
     [๔๘๑]    อิธ   ปน   ภิกฺขเว   ภิกฺขุ   มูลาย   ปฏิกสฺสนารโห
สามเณโร    โหติ    ฯเปฯ   อุมฺมตฺตโก   โหติ   ฯเปฯ   ขิตฺตจิตฺโต
โหติ    ฯเปฯ    เวทนฏฺโฏ    โหติ   ฯเปฯ   อาปตฺติยา   อทสฺสเน
อุกฺขิปิยติ    ฯเปฯ    อาปตฺติยา    อปฺปฏิกมฺเม    อุกฺขิปิยติ    ฯเปฯ
ปาปิกาย    ทิฏฺฐิยา    อปฺปฏินิสฺสคฺเค    อุกฺขิปิยติ    ฯ   อุกฺขิตฺตกสฺส
ภิกฺขเว   มูลาย   ปฏิกสฺสนา   น  รูหติ  ฯ  โส  เจ  ปุน  โอสาริยติ
ตสฺส  ตเทว  ปุริมํ  ปริวาสทานํ  ฯ  โย  ปริวาโส  ทินฺโน  สุทินฺโน  ฯ
โย ปริวุตฺโถ สุปริวุตฺโถ ฯ โส ภิกฺขุ มูลาย ปฏิกสฺสิตพฺโพ ฯ
     [๔๘๒]   อิธ   ปน   ภิกฺขเว   ภิกฺขุ  มานตฺตารโห  วิพฺภมติ  ฯ
วิพฺภนฺตกสฺส   ภิกฺขเว   มานตฺตาทานํ   น   รูหติ   ฯ   โส  เจ  ปุน
อุปสมฺปชฺชติ   ตสฺส   ตเทว   ปุริมํ   ปริวาสทานํ   ฯ   โย  ปริวาโส
ทินฺโน   สุทินฺโน   ฯ   โย   ปริวุตฺโถ   สุปริวตฺโถ  ฯ  ตสฺส  ภิกฺขุโน
มานตฺตํ ทาตพฺพํ ฯ
     [๔๘๓]   อิธ   ปน   ภิกฺขเว   ภิกฺขุ   มานตฺตารโห  สามเณโร
โหติ   ฯเปฯ   อุมฺมตฺตโก   โหติ   ฯเปฯ   ขิตฺตจิตฺโต   โหติ  ฯเปฯ
เวทนฏฺโฏ   โหติ   ฯเปฯ   อาปตฺติยา   อทสฺสเน   อุกฺขิปิยติ   ฯเปฯ
อาปตฺติยา    อปฺปฏิกมฺเม    อุกฺขิปิยติ    ฯเปฯ    ปาปิกาย   ทิฏฺฐิยา
