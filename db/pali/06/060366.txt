อมูฬฺหวินยญฺจ     ทฺวีหิ    สมเถหิ    สมฺเมยฺย    สมฺมุขาวินเยน    จ
ตสฺสปาปิยสิกาย  จาติ  ฯ  สิยาติสฺส  วจนียํ  ฯ  ยถา  กถํ  วิย  ฯ อิธ
ปน   ภิกฺขเว   ภิกฺขุ   ภิกฺขุํ   สงฺฆมชฺเฌ  ครุกาย  อาปตฺติยา  โจเทติ
สรตายสฺมา    เอวรูปึ   ครุกํ   อาปตฺตึ   อาปชฺชิตา   ปาราชิกํ   วา
ปาราชิกสามนฺตํ   วาติ   ฯ   โส  เอวํ  วเทติ  น  โข  อหํ  อาวุโส
สรามิ  เอวรูปึ  ครุกํ  อาปตฺตึ  อาปชฺชิตา  ปาราชิกํ วา ปาราชิกสามนฺตํ
วาติ   ฯ   ตเมนํ   โส   นิเวเฐนฺตํ   ๑   อติเวเฐติ   อิงฺฆายสฺมา
สาธุกเมว   ชานาหิ   ยทิ   สรสิ   เอวรูปึ  ครุกํ  อาปตฺตึ  อาปชฺชิตา
ปาราชิกํ   วา   ปาราชิกสามนฺตํ  วาติ  ฯ  โส  เอวํ  วเทติ  น  โข
อหํ   อาวุโส   สรามิ   เอวรูปึ   ครุกํ  อาปตฺตึ  อาปชฺชิตา  ปาราชิกํ
วา   ปาราชิกสามนฺตํ   วา   สรามิ   จ   โข  อหํ  อาวุโส  เอวรูปึ
อปฺปมตฺตกํปิ  อาปตฺตึ  อาปชฺชิตาติ  ฯ  ตเมนํ  โส  นิเวเฐนฺตํ อติเวเฐติ
อิงฺฆายสฺมา   สาธุกเมว   ชานาหิ   ยทิ  สรสิ  เอวรูปึ  ครุกํ  อาปตฺตึ
อาปชฺชิตา   ปาราชิกํ   วา   ปาราชิกสามนฺตํ   วาติ   ฯ   โส  เอวํ
วเทติ  อิมํ  หิ  นามาหํ  อาวุโส  อปฺปมตฺตกํปิ ๒ อาปตฺตึ อาปชฺชิตา ๓
อปุฏฺโฐ   ปฏิชานิสฺสามิ   กึ  ปนาหํ  เอวรูปึ  ครุกํ  อาปตฺตึ  อาปชฺชิตา
ปาราชิกํ   วา   ปาราชิกสามนฺตํ   วา   ปุฏฺโฐ  น  ปฏิชานิสฺสามีติ  ฯ
โส    เอวํ   วเทติ   อิมํ   หิ   นาม   ตฺวํ   อาวุโส   อปฺปมตฺตกํปิ
อาปตฺตึ    อาปชฺชิตา    อปุฏฺโฐ    น   ปฏิชานิสฺสสิ   กึ   ปน   ตฺวํ
#๑ ม. ยุ. นิพฺเพเฐนฺตํ ฯ  ๒ ม. ยุ. อปฺปมตฺตกํ ฯ  ๓ ม. ยุ. อาปชฺชิตฺวา ฯ
