จ   ฯ   กิญฺจ   ตตฺถ   สมฺมุขาวินยสฺมึ  ฯ  สงฺฆสมฺมุขตา  ธมฺมสมฺมุขตา
วินยสมฺมุขตา   ปุคฺคลสมฺมุขตา   ฯเปฯ   เอวํ   วูปสนฺตํ   เจ  ภิกฺขเว
อธิกรณํ     ปฏิคฺคาหโก    อุกฺโกเฏติ    อุกฺโกฏนกํ    ปาจิตฺติยํ    ฯ
ฉนฺททายโก ขียติ ขียนกํ ปาจิตฺติยํ ฯ
     [๖๙๑]    สิยา    อาปตฺตาธิกรณํ    เอกํ    สมถํ    อนาคมฺม
ปฏิญฺญาตกรณํ  ทฺวีหิ  สมเถหิ  สมฺเมยฺย  สมฺมุขาวินเยน  จ ติณวตฺถารเกน
จาติ   ฯ  สิยาติสฺส  วจนียํ  ฯ  ยถา  กถํ  วิย  ฯ  อิธ  ปน  ภิกฺขเว
ภิกฺขูนํ    ภณฺฑนชาตานํ    กลหชาตานํ    วิวาทาปนฺนานํ   วิหรตํ   พหุํ
อสฺสามณกํ    อชฺฌาจิณฺณํ    โหติ    ภาสิตปริกฺกนฺตํ    ฯ   ตตฺร   เจ
ภิกฺขเว  ๑  ภิกฺขูนํ  เอวํ  โหติ  อมฺหากํ  โข ภณฺฑนชาตานํ กลหชาตานํ
วิวาทาปนฺนานํ   วิหรตํ   พหุํ   อสฺสามณกํ   อชฺฌาจิณฺณํ   ภาสิตปริกฺกนฺตํ
สเจ      มยํ     อิมาหิ     อาปตฺตีหิ     อญฺญมญฺญํ     กาเรสฺสาม
สิยาปิ   ตํ   อธิกรณํ   กกฺขฬตาย  วาฬตาย  เภทาย  สํวตฺเตยฺยาติ  ฯ
อนุชานามิ   ภิกฺขเว   เอวรูปํ   อธิกรณํ   ติณวตฺถารเกน  วูปสเมตุํ  ฯ
เอวญฺจ    ปน    ภิกฺขเว    วูปสเมตพฺพํ    ฯ   สพฺเพเหว   เอกชฺฌํ
สนฺนิปติตพฺพํ    สนฺนิปติตฺวา    พฺยตฺเตน    ภิกฺขุนา   ปฏิพเลน   สงฺโฆ
ญาเปตพฺโพ    สุณาตุ   เม   ภนฺเต   สงฺโฆ   อมฺหากํ   ภณฺฑนชาตานํ
กลหชาตานํ    วิวาทาปนฺนานํ    วิหรตํ   พหุํ   อสฺสามณกํ   อชฺฌาจิณฺณํ
ภาสิตปริกฺกนฺตํ    ฯ    สเจ    มยํ    อิมาหิ    อาปตฺตีหิ   อญฺญมญฺญํ
กาเรสฺสาม    สิยาปิ   ตํ   อธิกรณํ   กกฺขฬตาย   วาฬตาย   เภทาย
#๑ ม. ภิกฺขเวติ นตฺถิ ฯ
