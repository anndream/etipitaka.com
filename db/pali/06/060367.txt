เอวรูปึ   ครุกํ   อาปตฺตึ   อาปชฺชิตา   ปาราชิกํ  วา  ปาราชิกสามนฺตํ
วา   อปุฏฺโฐ   ปฏิชานิสฺสสิ   อิงฺฆายสฺมา   สาธุกเมว   ชานาหิ   ยทิ
สรสิ  เอวรูปึ  ครุกํ  อาปตฺตึ  อาปชฺชิตา  ปาราชิกํ  วา ปาราชิกสามนฺตํ
วาติ   ฯ   โส  เอวํ  วเทติ  ๑  สรามิ  โข  อหํ  อาวุโส  เอวรูปึ
ครุกํ   อาปตฺตึ   อาปชฺชิตา  ปาราชิกํ  วา  ปาราชิกสามนฺตํ  วา  ทวา
เม   เอตํ   วุตฺตํ   รวา   เม  เอตํ  วุตฺตํ  นาหนฺตํ  สรามิ  เอวรูปึ
ครุกํ   อาปตฺตึ   อาปชฺชิตา   ปาราชิกํ  วา  ปาราชิกสามนฺตํ  วาติ  ฯ
ตสฺส เขฺวตํ ๒ ภิกฺขเว ภิกฺขุโน ตสฺสปาปิยสิกากมฺมํ กาตพฺพํ ฯ
     [๖๘๘]   เอวญฺจ   ปน  ภิกฺขเว  กาตพฺพํ  ฯ  พฺยตฺเตน  ภิกฺขุนา
ปฏิพเลน   สงฺโฆ   ญาเปตพฺโพ   สุณาตุ   เม   ภนฺเต   สงฺโฆ   อยํ
อิตฺถนฺนาโม   ภิกฺขุ   สงฺฆมชฺเฌ   ครุกาย   อาปตฺติยา   อนุยุญฺชิยมาโน
อวชานิตฺวา    ปฏิชานาติ    ปฏิชานิตฺวา   อวชานาติ   อญฺเญน   อญฺญํ
ปฏิจรติ    สมฺปชานมุสา    ภาสติ    ฯ    ยทิ    สงฺฆสฺส   ปตฺตกลฺลํ
สงฺโฆ    อิตฺถนฺนามสฺส    ภิกฺขุโน    ตสฺสปาปิยสิกากมฺมํ   กเรยฺย   ฯ
เอสา   ญตฺติ   ฯ   สุณาตุ   เม   ภนฺเต   สงฺโฆ   อยํ  อิตฺถนฺนาโม
ภิกฺขุ   สงฺฆมชฺเฌ   ครุกาย   อาปตฺติยา   อนุยุญฺชิยมาโน   อวชานิตฺวา
ปฏิชานาติ    ปฏิชานิตฺวา    อวชานาติ    อญฺเญน    อญฺญํ    ปฏิจรติ
สมฺปชานมุสา  ภาสติ  ฯ  สงฺโฆ  อิตฺถนฺนามสฺส ภิกฺขุโน ตสฺส-
#๑ ม. วเทสิ ฯ  ๒ ม. โข ตํ ฯ ยุ. โข ฯ
