อาปตฺติยา   สญฺเจตนิกาย   สุกฺกวิสฏฺฐิยา   ปกฺขปฏิจฺฉนฺนาย  ปกฺขปริวาสํ
ยาจติ    ฯ   ยทิ   สงฺฆสฺส   ปตฺตกลฺลํ   สงฺโฆ   อุทายิสฺส   ภิกฺขุโน
เอกิสฺสา    อาปตฺติยา   สญฺเจตนิกาย   สุกฺกวิสฏฺฐิยา   ปกฺขปฏิจฺฉนฺนาย
ปกฺขปริวาสํ   ทเทยฺย  ฯ  เอสา  ญตฺติ  ฯ  สุณาตุ  เม  ภนฺเต  สงฺโฆ
อยํ   อุทายิ   ภิกฺขุ   เอกํ   อาปตฺตึ   อาปชฺชิ  สญฺเจตนิกํ  สุกฺกวิสฏฺฐึ
ปกฺขปฏิจฺฉนฺนํ    โส    สงฺฆํ    เอกิสฺสา    อาปตฺติยา   สญฺเจตนิกาย
สุกฺกวิสฏฺฐิยา    ปกฺขปฏิจฺฉนฺนาย    ปกฺขปริวาสํ    ยาจติ   ฯ   สงฺโฆ
อุทายิสฺส   ภิกฺขุโน   เอกิสฺสา   อาปตฺติยา  สญฺเจตนิกาย  สุกฺกวิสฏฺฐิยา
ปกฺขปฏิจฺฉนฺนาย   ปกฺขปริวาสํ   เทติ  ฯ  ยสฺสายสฺมโต  ขมติ  อุทายิสฺส
ภิกฺขุโน     เอกิสฺสา     อาปตฺติยา     สญฺเจตนิกาย    สุกฺกวิสฏฺฐิยา
ปกฺขปฏิจฺฉนฺนาย     ปกฺขปริวาสสฺส    ทานํ    โส    ตุณฺหสฺส    ยสฺส
นกฺขมติ   โส  ภาเสยฺย  ฯ  ทุติยมฺปิ  เอตมตฺถํ  วทามิ  ฯเปฯ  ตติยมฺปิ
เอตมตฺถํ   วทามิ  ฯเปฯ  ทินฺโน  สงฺเฆน  อุทายิสฺส  ภิกฺขุโน  เอกิสฺสา
อาปตฺติยา   สญฺเจตนิกาย   สุกฺกวิสฏฺฐิยา  ปกฺขปฏิจฺฉนฺนาย  ปกฺขปริวาโส
ขมติ สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
     [๔๑๘]   โส   ปริวสนฺโต   อนฺตรา   เอกํ   อาปตฺตึ   อาปชฺชิ
สญฺเจตนิกํ   สุกฺกวิสฏฺฐึ   ปญฺจาหปฏิจฺฉนฺนํ   ฯ   โส  ภิกฺขูนํ  อาโรเจสิ
อหํ    อาวุโส    เอกํ    อาปตฺตึ   อาปชฺชึ   สญฺเจตนิกํ   สุกฺกวิสฏฺฐึ
ปกฺขปฏิจฺฉนฺนํ    โสหํ    สงฺฆํ    เอกิสฺสา   อาปตฺติยา   สญฺเจตนิกาย
สุกฺกวิสฏฺฐิยา   ปกฺขปฏิจฺฉนฺนาย   ปกฺขปริวาสํ   ยาจึ  ตสฺส  เม  สงฺโฆ
