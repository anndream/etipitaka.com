วิหรติ    อปฺปติสฺโส    สิกฺขายปิ   น   ปริปูรีการี   โหติ   โย   โส
ภิกฺขเว    ภิกฺขุ    สตฺถริปิ   อคารโว   วิหรติ   อปฺปติสฺโส   ธมฺเมปิ
อคารโว   วิหรติ   อปฺปติสฺโส   สงฺเฆปิ   อคารโว  วิหรติ  อปฺปติสฺโส
สิกฺขายปิ    น    ปริปูรีการี   โหติ   โส   สงฺเฆ   อนุวาทํ   ชเนติ
โย   โหติ   อนุวาโท   พหุชนอหิตาย   พหุชนอสุขาย   พหุโน   ชนสฺส
อนตฺถาย   อหิตาย   ทุกฺขาย   เทวมนุสฺสานํ   ฯ   เอวรูปญฺเจ  ตุเมฺห
ภิกฺขเว   อนุวาทมูลํ   อชฺฌตฺตํ   วา   พหิทฺธา   วา   สมนุปสฺเสยฺยาถ
ตตฺร   ตุเมฺห   ภิกฺขเว   ตสฺเสว   ปาปกสฺส   อนุวาทมูลสฺส  ปหานาย
วายเมยฺยาถ   ฯ   เอวรูปญฺเจ   ตุเมฺห   ภิกฺขเว  อนุวาทมูลํ  อชฺฌตฺตํ
วา    พหิทฺธา   วา   น   สมนุปสฺเสยฺยาถ   ตตฺร   ตุเมฺห   ภิกฺขเว
ตสฺเสว  ปาปกสฺส  อนุวาทมูลสฺส  อายตึ  อนวสฺสวาย  ปฏิปชฺเชยฺยาถ  ฯ
เอวเมตสฺส   ปาปกสฺส   อนุวาทมูลสฺส   ปหานํ   โหติ  ฯ  เอวเมตสฺส
ปาปกสฺส อนุวาทมูลสฺส อายตึ อนวสฺสโว โหติ ฯ
     [๖๔๓]   ปุน   จปรํ  ภิกฺขเว  ภิกฺขุ  มกฺขี  โหติ  ปฬาสี  ฯเปฯ
อิสฺสุกี   โหติ   มจฺฉรี   ฯเปฯ  สโฐ  โหติ  มายาวี  ฯเปฯ  ปาปิจฺโฉ
โหติ    มิจฺฉาทิฏฺฐิ    ฯเปฯ    สนฺทิฏฺฐิปรามาสี    โหติ   อาทานคาหี
ทุปฺปฏินิสฺสคฺคี    โย    โส   ภิกฺขเว   ภิกฺขุ   สนฺทิฏฺฐิปรามาสี   โหติ
อาทานคาหี   ทุปฺปฏินิสฺสคฺคี   โส  สตฺถริปิ  อคารโว  วิหรติ  อปฺปติสฺโส
ธมฺเมปิ     ฯเปฯ     สงฺเฆปิ     อคารโว     วิหรติ    อปฺปติสฺโส
สิกฺขายปิ   น   ปริปูรีการี   โหติ   โย   โส  ภิกฺขเว  ภิกฺขุ  สตฺถริปิ
