ภิกฺขเว    มูลาย    ปฏิกสฺสนารเหน   ภิกฺขุนา   สภิกฺขุกา   อนาวาสา
สภิกฺขุโก   อาวาโส   ฯเปฯ   สภิกฺขุโก   อนาวาโส  ฯเปฯ  สภิกฺขุโก
อาวาโส    วา    อนาวาโส   วา   ยตฺถสฺสุ   ภิกฺขู   สมานสํวาสกา
ยํ    ชญฺญา    สกฺโกมิ    อชฺเชว    คนฺตุนฺติ    คนฺตพฺโพ    ภิกฺขเว
มูลาย   ปฏิกสฺสนารเหน   ภิกฺขุนา  สภิกฺขุกา  อาวาสา  วา  อนาวาสา
วา    สภิกฺขุโก    อาวาโส   ฯเปฯ   สภิกฺขุโก   อนาวาโส   ฯเปฯ
สภิกฺขุโก  อาวาโส  วา  อนาวาโส  วา  ยตฺถสฺสุ  ภิกฺขู  สมานสํวาสกา
ยํ ชญฺญา สกฺโกมิ อชฺเชว คนฺตุนฺติ ฯ
     [๓๔๑]  น  ภิกฺขเว  มูลาย  ปฏิกสฺสนารเหน  ภิกฺขุนา  ปกตตฺเตน
ภิกฺขุนา    สทฺธึ   เอกจฺฉนฺเน   อาวาเส   วตฺถพฺพํ   น   เอกจฺฉนฺเน
อนาวาเส   วตฺถพฺพํ   น   เอกจฺฉนฺเน  อาวาเส  วา  อนาวาเส  วา
วตฺถพฺพํ    ปกตตฺตํ    ภิกฺขุํ   ทิสฺวา   อาสนา   วุฏฺฐาตพฺพํ   ปกตตฺโต
ภิกฺขุ    อาสเนน    นิมนฺเตตพฺโพ    น   ปกตตฺเตน   ภิกฺขุนา   สทฺธึ
เอกาสเน   นิสีทิตพฺพํ   น   นีเจ   อาสเน   นิสินฺเน  อุจฺเจ  อาสเน
นิสีทิตพฺพํ   น   ฉมายํ   นิสินฺเน   อาสเน   นิสีทิตพฺพํ  น  เอกจงฺกเม
จงฺกมิตพฺพํ   น   นีเจ  จงฺกเม  จงฺกมนฺเต  อุจฺเจ  จงฺกเม  จงฺกมิตพฺพํ
น ฉมายํ จงฺกมนฺเต จงฺกเม จงฺกมิตพฺพํ ฯ
     [๓๔๒]  น  ภิกฺขเว  มูลาย  ปฏิกสฺสนารเหน ภิกฺขุนา ปาริวาสิเกน
ภิกฺขุนา   สทฺธึ   ฯเปฯ   มูลาย   ปฏิกสฺสนารเหน  วุฑฺฒตเรน  ภิกฺขุนา
สทฺธึ   ฯเปฯ   มานตฺตารเหน   ภิกฺขุนา  สทฺธึ  ฯเปฯ  มานตฺตจาริเกน
