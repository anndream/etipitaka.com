เอตทโวจ  อธิวาเสนฺตุ  เม  ภนฺเต  เถรา สฺวาตนาย อาคนฺตุกภตฺตนฺติ ฯ
อธิวาเสสุํ โข เต ๑ เถรา ภิกฺขู ตุณฺหีภาเวน ฯ
     [๑๓๑]  อถโข  จิตฺโต  คหปติ  เถรานํ  ภิกฺขูนํ  อธิวาสนํ วิทิตฺวา
อุฏฺฐายาสนา   เถเร  ภิกฺขู  อภิวาเทตฺวา  ปทกฺขิณํ  กตฺวา  เยนายสฺมา
สุธมฺโม      เตนุปสงฺกมิ      อุปสงฺกมิตฺวา     อายสฺมนฺตํ     สุธมฺมํ
อภิวาเทตฺวา  เอกมนฺตํ  อฏฺฐาสิ  ฯ  เอกมนฺตํ  ฐิโต  โข  จิตฺโต คหปติ
อายสฺมนฺตํ    สุธมฺมํ    เอตทโวจ   อธิวาเสตุ   เม   ภนฺเต   อยฺโย
สุธมฺโม   สฺวาตนาย   ภตฺตํ   สทฺธึ   เถเรหีติ   ฯ   อถโข  อายสฺมา
สุธมฺโม   ปุพฺเพ   ขฺวายํ   จิตฺโต   คหปติ   ยทา   สงฺฆํ   วา   คณํ
วา   ปุคฺคลํ   วา   นิมนฺเตตุกาโม   น  มํ  อนปโลเกตฺวา  สงฺฆํ  วา
คณํ    วา    ปุคฺคลํ   วา   นิมนฺเตติ   โสทานิ   มํ   อนปโลเกตฺวา
เถเร   ภิกฺขู   นิมนฺเตสิ   ทุฏฺโฐทานายํ   จิตฺโต   คหปติ   อนเปกฺโข
วิรตฺตรูโป  มยีติ  จิตฺตํ  คหปตึ  เอตทโวจ  อลํ  คหปติ  นาธิวาเสมีติ ฯ
ทุติยมฺปิ    โข    จิตฺโต    คหปติ    อายสฺมนฺตํ   สุธมฺมํ   เอตทโวจ
อธิวาเสตุ   เม   ภนฺเต   อยฺโย   สุธมฺโม   สฺวาตนาย   ภตฺตํ  สทฺธึ
เถเรหีติ   ฯ   อลํ   คหปติ   นาธิวาเสมีติ   ฯ  ตติยมฺปิ  โข  จิตฺโต
คหปติ    อายสฺมนฺตํ    สุธมฺมํ   เอตทโวจ   อธิวาเสตุ   เม   ภนฺเต
อยฺโย   สุธมฺโม   สฺวาตนาย   ภตฺตํ   สทฺธึ  เถเรหีติ  ฯ  อลํ  คหปติ
นาธิวาเสมีติ   ฯ   อถโข   จิตฺโต   คหปติ   กึ  เม  กริสฺสติ  อยฺโย
#๑ ม. ยุ. เตสทฺโท น ทิสฺสติ ฯ
