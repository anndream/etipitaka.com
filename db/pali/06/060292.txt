ยาเจยฺยํ    ธมฺมิเกน    กมฺเมน    อกุปฺเปน    ฐานารเหน   ธมฺเมน
สโมธานปริวาสํ    ธมฺเมน   มานตฺตํ   ธมฺเมน   อพฺภานนฺติ   ฯ   โส
สงฺฆํ   ปุริมาอาปตฺตีนํ   อนฺตรา   อาปตฺตีนญฺจ   อปราอาปตฺตีนํ  อนฺตรา
อาปตฺตีนญฺจ   มูลาย   ปฏิกสฺสนํ   ยาจติ   ธมฺมิเกน  กมฺเมน  อกุปฺเปน
ฐานารเหน    ธมฺเมน   สโมธานปริวาสํ   ธมฺเมน   มานตฺตํ   ธมฺเมน
อพฺภานนฺติ   ๑   ฯ   ตํ  สงฺโฆ  ปุริมาอาปตฺตีนํ  อนฺตรา  อาปตฺตีนญฺจ
อปราอาปตฺตีนํ    อนฺตรา   อาปตฺตีนญฺจ   มูลาย   ปฏิกสฺสติ   ธมฺมิเกน
กมฺเมน    อกุปฺเปน    ฐานารเหน   ธมฺเมน   สโมธานปริวาสํ   เทติ
ธมฺเมน   มานตฺตํ   เทติ   ธมฺเมน   อพฺเภติ   ฯ  โส  ภิกฺขเว  ภิกฺขุ
วิสุทฺโธ ตาหิ อาปตฺตีหิ ฯ
     [๕๘๐]  อิธ  ปน  ภิกฺขเว  ภิกฺขุ สมฺพหุลา สงฺฆาทิเสสา อาปตฺติโย
อาปชฺชติ     ปริมาณมฺปิ    อปริมาณมฺปิ    เอกนามมฺปิ    นานานามมฺปิ
สภาคมฺปิ   วิสภาคมฺปิ   ววตฺถิตมฺปิ   สมฺภินฺนมฺปิ   ฯ   โส  สงฺฆํ  ตาสํ
อาปตฺตีนํ   สโมธานปริวาสํ   ยาจติ   ฯ  ตสฺส  สงฺโฆ  ตาสํ  อาปตฺตีนํ
สโมธานปริวาสํ    เทติ    ฯ   โส   ปริวสนฺโต   อนฺตรา   สมฺพหุลา
สงฺฆาทิเสสา    อาปตฺติโย   อาปชฺชติ   อปริมาณาโย   อปฺปฏิจฺฉนฺนาโย
ฯเปฯ  อปริมาณาโย  ปฏิจฺฉนฺนาโย  ฯเปฯ  อปริมาณาโย  ปฏิจฺฉนฺนาโยปิ
อปฺปฏิจฺฉนฺนาโยปิ      ฯ     โส     สงฺฆํ     อนฺตรา     อาปตฺตีนํ
มูลาย   ปฏิกสฺสนํ   ยาจติ   ฯ   ตํ  สงฺโฆ  อนฺตรา  อาปตฺตีนํ  มูลาย
ปฏิกสฺสติ    อธมฺมิเกน   กมฺเมน   กุปฺเปน   อฏฺฐานารเหน   อธมฺเมน
#๑ ม. อิติสทฺโท นตฺติ ฯ
