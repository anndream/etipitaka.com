คาเหตพฺพา   ๑    เอวํ   โข   ภิกฺขเว  วิวฏโก  สลากคาโห  โหติ
อิเม โข ภิกฺขเว ตโย สลากคาหาติ ฯ
     [๖๘๒]  อนุวาทาธิกรณํ  กตีหิ  สมเถหิ  สมฺมติ  ฯ  อนุวาทาธิกรณํ
จตูหิ   สมเถหิ  สมฺมติ  สมฺมุขาวินเยน  จ  สติวินเยน  จ  อมูฬฺหวินเยน
จ ตสฺสปาปิยสิกาย จ ฯ
     [๖๘๓]  สิยา  อนุวาทาธิกรณํ  เทฺว  สมเถ อนาคมฺม อมูฬฺหวินยญฺจ
ตสฺสปาปิยสิกญฺจ     ทฺวีหิ     สมเถหิ     สมฺเมยฺย     สมฺมุขาวินเยน
จ   สติวินเยน   จาติ   ฯ   สิยาติสฺส  วจนียํ  ฯ  ยถา  กถํ  วิย  ฯ
อิธ  ปน  ภิกฺขเว  ๒  ภิกฺขู  ภิกฺขุํ  อมูลิกาย สีลวิปตฺติยา อนุทฺธํเสนฺติ ฯ
ตสฺส    โข    ตํ   ภิกฺขเว   ภิกฺขุโน   สติเวปุลฺลปฺปตฺตสฺส   สติวินโย
ทาตพฺโพ   ฯ   เอวญฺจ   ปน   ภิกฺขเว   ทาตพฺโพ  ฯ  เตน  ภิกฺขเว
ภิกฺขุนา   สงฺฆํ   อุปสงฺกมิตฺวา   เอกํสํ   อุตฺตราสงฺคํ   กริตฺวา  ฯเปฯ
เอวมสฺส    วจนีโย    มํ    ภนฺเต    ภิกฺขู   อมูลิกาย   สีลวิปตฺติยา
อนุทฺธํเสนฺติ    โสหํ    ภนฺเต    สติเวปุลฺลปฺปตฺโต    สงฺฆํ    สติวินยํ
ยาจามีติ ฯ ทุติยมฺปิ ยาจิตพฺโพ ตติยมฺปิ ยาจิตพฺโพ ฯ
     [๖๘๔]    พฺยตฺเตน   ภิกฺขุนา   ปฏิพเลน   สงฺโฆ   ญาเปตพฺโพ
สุณาตุ    เม   ภนฺเต   สงฺโฆ   ภิกฺขู   อิตฺถนฺนามํ   ภิกฺขุํ   อมูลิกาย
สีลวิปตฺติยา   อนุทฺธํเสนฺติ   ฯ   โส   สติเวปุลฺลปฺปตฺโต  สงฺฆํ  สติวินยํ
ยาจติ   ฯ   ยทิ   สงฺฆสฺส   ปตฺตกลฺลํ   สงฺโฆ  อิตฺถนฺนามสฺส  ภิกฺขุโน
#๑ ม. ยุ. วิสตฺเถเนว วิวเฏน คาเหตพฺโพ ฯ  ๒ ม. ยุ. ภิกฺขเวติ นตฺถิ ฯ
