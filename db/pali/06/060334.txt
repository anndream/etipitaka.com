อญฺญมญฺญํ   กาเรสฺสาม   สิยาปิ   ตํ   อธิกรณํ   กกฺขฬตาย   วาฬตาย
เภทาย   สํวตฺเตยฺย   ฯ   ยทิ   สงฺฆสฺส   ปตฺตกลฺลํ   อหํ  ยา  เจว
อิเมสํ   อายสฺมนฺตานํ   อาปตฺติ  ยา  จ  อตฺตโน  อาปตฺติ  อิเมสญฺเจว
อายสฺมนฺตานํ   อตฺถาย  อตฺตโน  จ  อตฺถาย  สงฺฆมชฺเฌ  ติณวตฺถารเกน
เทเสยฺยํ     ฐเปตฺวา     ถุลฺลวชฺชํ    ฐเปตฺวา    คิหิปฏิสํยุตฺตํ    ฯ
เอสา   ญตฺติ   ฯ   สุณาตุ  เม  ภนฺเต  สงฺโฆ  อมฺหากํ  ภณฺฑนชาตานํ
กลหชาตานํ    วิวาทาปนฺนานํ    วิหรตํ   พหุํ   อสฺสามณกํ   อชฺฌาจิณฺณํ
ภาสิตปริกฺกนฺตํ    ฯ    สเจ    มยํ    อิมาหิ    อาปตฺตีหิ   อญฺญมญฺญํ
กาเรสฺสาม    สิยาปิ   ตํ   อธิกรณํ   กกฺขฬตาย   วาฬตาย   เภทาย
สํวตฺเตยฺย   ฯ   อหํ   ยา   เจว  อิเมสํ  อายสฺมนฺตานํ  อาปตฺติ  ยา
จ     อตฺตโน     อาปตฺติ    อิเมสญฺเจว    อายสฺมนฺตานํ    อตฺถาย
อตฺตโน   จ   อตฺถาย   สงฺฆมชฺเฌ   ติณวตฺถารเกน  เทเสมิ  ฐเปตฺวา
ถุลฺลวชฺชํ   ฐเปตฺวา   คิหิปฏิสํยุตฺตํ   ฯ   ยสฺสายสฺมโต   ขมติ  อมฺหากํ
อิมาสํ    อาปตฺตีนํ    สงฺฆมชฺเฌ   ติณวตฺถารเกน   เทสนา   ฐเปตฺวา
ถุลฺลวชฺชํ    ฐเปตฺวา    คิหิปฏิสํยุตฺตํ   โส   ตุณฺหสฺส   ยสฺส   นกฺขมติ
โส   ภาเสยฺย   ฯ   เทสิตา   อมฺหากํ   อิมา  อาปตฺติโย  สงฺฆมชฺเฌ
ติณวตฺถารเกน    ฐเปตฺวา   ถุลฺลวชฺชํ   ฐเปตฺวา   คิหิปฏิสํยุตฺตํ   ขมติ
สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
     [๖๓๑]   เอวญฺจ   ปน   ภิกฺขเว   เต   ภิกฺขู  ตาหิ  อาปตฺตีหิ
วุฏฺฐิตา   โหนฺติ   ฐเปตฺวา  ถุลฺลวชฺชํ  ฐเปตฺวา  คิหิปฏิสํยุตฺตํ  ฐเปตฺวา
