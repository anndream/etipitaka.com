ภิกฺขเว ภิกฺขุนา ปุริมํ อุปาทาย เทฺว มาสา ปริวสิตพฺพา ฯ
     [๔๖๓]  อิธ  ปน  ภิกฺขเว  ภิกฺขุ  เทฺว  สงฺฆาทิเสสา  อาปตฺติโย
อาปชฺชติ    เทฺวมาสปฏิจฺฉนฺนาโย    เอโก    มาโส    ชานปฏิจฺฉนฺโน
เอโก   มาโส   อชานปฏิจฺฉนฺโน   ฯ   โส   สงฺฆํ   ทฺวินฺนํ  อาปตฺตีนํ
เทฺวมาสปฏิจฺฉนฺนานํ   เทฺวมาสปริวาสํ   ยาจติ  ฯ  ตสฺส  สงฺโฆ  ทฺวินฺนํ
อาปตฺตีนํ    เทฺวมาสปฏิจฺฉนฺนานํ    เทฺวมาสปริวาสํ   เทติ   ฯ   ตสฺส
ปริวสนฺตสฺส    อญฺโญ    ภิกฺขุ    อาคจฺฉติ    พหุสฺสุโต    อาคตาคโม
ธมฺมธโร   วินยธโร   มาติกาธโร   ปณฺฑิโต   วิยตฺโต   เมธาวี  ลชฺชี
กุกฺกุจฺจโก   สิกฺขากาโม   ฯ   โส   เอวํ   วเทติ   กึ  อยํ  อาวุโส
ภิกฺขุ   อาปนฺโน   กิสฺสายํ   ภิกฺขุ   ปริวสตีติ   ฯ  เต  เอวํ  วเทนฺติ
อยํ    อาวุโส    ภิกฺขุ    เทฺว   สงฺฆาทิเสสา   อาปตฺติโย   อาปชฺชิ
เทฺวมาสปฏิจฺฉนฺนาโย   เอโก    มาโส   ชานปฏิจฺฉนฺโน  เอโก  มาโส
อชานปฏิจฺฉนฺโน   โส   สงฺฆํ   ทฺวินฺนํ   อาปตฺตีนํ   เทฺวมาสปฏิจฺฉนฺนานํ
เทฺวมาสปริวาสํ  ยาจิ  ตสฺส  สงฺโฆ  ทฺวินฺนํ อาปตฺตีนํ เทฺวมาสปฏิจฺฉนฺนานํ
เทฺวมาสปริวาสํ      อทาสิ     ตาโย     อยํ     อาวุโส     ภิกฺขุ
อาปนฺโน    ตาสายํ   ภิกฺขุ   ปริวสตีติ   ฯ  โส  เอวํ  วเทติ  ยฺวายํA
อาวุโส   มาโส   ชานปฏิจฺฉนฺโน   ธมฺมิกํ   ตสฺส  มาสสฺส  ปริวาสทานํ
ธมฺมตา   รูหติ   โย   จ   ขฺวายํ   อาวุโส   มาโส  อชานปฏิจฺฉนฺโน
อธมฺมิกํ   ตสฺส  มาสสฺส  ปริวาสทานํ  อธมฺมตา  น  รูหติ  เอตสฺส  ๑
#๑ ม. เอกสฺส ฯ เอวมุปริปิ ฯ
