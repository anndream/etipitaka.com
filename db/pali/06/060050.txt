กายิกวาจสิเกน   มิจฺฉาชีเวน   สมนฺนาคโต  โหติ  อิเมหิ  โข  ภิกฺขเว
ตีหงฺเคหิ   สมนฺนาคตสฺส   ภิกฺขุโน  อากงฺขมาโน  สงฺโฆ  ปพฺพาชนียกมฺมํ
กเรยฺย ฯ
     [๑๑๒]  ติณฺณํ  ภิกฺขเว  ภิกฺขูนํ  อากงฺขมาโน สงฺโฆ ปพฺพาชนียกมฺมํ
กเรยฺย    เอโก    ภณฺฑนการโก   โหติ   กลหการโก   วิวาทการโก
ภสฺสการโก   สงฺเฆ   อธิกรณการโก   เอโก   พาโล  โหติ  อพฺยตฺโต
อาปตฺติพหุโล   อนปทาโน   เอโก   คิหิสํสฏฺโฐ   วิหรติ   อนนุโลมิเกหิ
คิหิสํสคฺเคหิ    อิเมสํ    โข   ภิกฺขเว   ติณฺณํ   ภิกฺขูนํ   อากงฺขมาโน
สงฺโฆ ปพฺพาชนียกมฺมํ กเรยฺย ฯ
     [๑๑๓]   อปเรสมฺปิ  ภิกฺขเว  ติณฺณํ  ภิกฺขูนํ  อากงฺขมาโน  สงฺโฆ
ปพฺพาชนียกมฺมํ   กเรยฺย   เอโก   อธิสีเล   สีลวิปนฺโน   โหติ  เอโก
อชฺฌาจาเร   อาจารวิปนฺโน   โหติ   เอโก   อติทิฏฺฐิยา   ทิฏฺฐิวิปนฺโน
โหติ   อิเมสํ   โข   ภิกฺขเว   ติณฺณํ   ภิกฺขูนํ   อากงฺขมาโน   สงฺโฆ
ปพฺพาชนียกมฺมํ กเรยฺย ฯ
     [๑๑๔]   อปเรสมฺปิ  ภิกฺขเว  ติณฺณํ  ภิกฺขูนํ  อากงฺขมาโน  สงฺโฆ
ปพฺพาชนียกมฺมํ    กเรยฺย   เอโก   พุทฺธสฺส   อวณฺณํ   ภาสติ   เอโก
ธมฺมสฺส   อวณฺณํ   ภาสติ   เอโก   สงฺฆสฺส   อวณฺณํ   ภาสติ   อิเมสํ
โข   ภิกฺขเว   ติณฺณํ   ภิกฺขูนํ   อากงฺขมาโน   สงฺโฆ   ปพฺพาชนียกมฺมํ
กเรยฺย ฯ
     [๑๑๕]   อปเรสมฺปิ  ภิกฺขเว  ติณฺณํ  ภิกฺขูนํ  อากงฺขมาโน  สงฺโฆ
