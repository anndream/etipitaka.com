ภิกฺขู ภิกฺขูหิ สมฺปโยเชตพฺพํ ฯ
     [๓๔๖]   น  ภิกฺขเว  มานตฺตารเหน  ภิกฺขุนา  ปกตตฺตสฺส ภิกฺขุโน
ปุรโต    คนฺตพฺพํ    น    ปุรโต    นิสีทิตพฺพํ   โย   โหติ   สงฺฆสฺส
อาสนปริยนฺโต     เสยฺยาปริยนฺโต     วิหารปริยนฺโต     โส    ตสฺส
ปทาตพฺโพ   เตน   จ  โส  สาทิตพฺโพ  ฯ  น  ภิกฺขเว  มานตฺตารเหน
ภิกฺขุนา   ปกตตฺเตน   ภิกฺขุนา   ปุเรสมเณน   วา   ปจฺฉาสมเณน  วา
กุลานิ     อุปสงฺกมิตพฺพานิ     น     อารญฺญิกงฺคํ    สมาทิตพฺพํ    น
ปิณฺฑปาติกงฺคํ    สมาทิตพฺพํ    ๑    น   จ   ตปฺปจฺจยา   ปิณฺฑปาโต
นีหราเปตพฺโพ มา มํ ชานึสูติ ฯ
     [๓๔๗]  มานตฺตารเหน  ภิกฺขเว  ภิกฺขุนา อาคนฺตุเกน อาโรเจตพฺพํ
อาคนฺตุกสฺส    อาโรเจตพฺพํ    อุโปสเถ    อาโรเจตพฺพํ    ปวารณาย
อาโรเจตพฺพํ     เทวสิกํ    อาโรเจตพฺพํ    สเจ    คิลาโน    โหติ
ทูเตนปิ อาโรจาเปตพฺพํ ๒ ฯ
     [๓๔๘]  น  ภิกฺขเว  มานตฺตารเหน  ภิกฺขุนา  สภิกฺขุกา  อาวาสา
อภิกฺขุโก    อาวาโส    คนฺตพฺโพ    อญฺญตฺร    ปกตตฺเตน    อญฺญตฺร
อนฺตรายา   น   ภิกฺขเว   มานตฺตารเหน  ภิกฺขุนา  สภิกฺขุกา  อาวาสา
อภิกฺขุโก    อนาวาโส    คนฺตพฺโพ    อญฺญตฺร    ปกตตฺเตน   อญฺญตฺร
อนฺตรายา   น   ภิกฺขเว   มานตฺตารเหน  ภิกฺขุนา  สภิกฺขุกา  อาวาสา
#๑ ม. สมาทาตพฺพํ ฯ ๒ ม. ยุ. มานตฺตารเหน ภิกฺขเว ฯเปฯ ทูเตนปิ อาโรจาเปตพฺพนฺติ
#นตฺถิ ฯ
