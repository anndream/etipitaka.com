ตสฺสปาปิยสิกากมฺมํ กเรยฺย ฯ
     [๖๒๔] เตน ๑ ตสฺสปาปิยสิกากมฺมกเตน ภิกฺขเว ๒ ภิกฺขุนา สมฺมา
วตฺติตพฺพํ    ฯ    ตตฺรายํ    สมฺมาวตฺตนา   น   อุปสมฺปาเทตพฺพํ   น๒
นิสฺสโย  ทาตพฺโพ  น  สามเณโร  อุปฏฺฐาเปตพฺโพ  น ภิกฺขุโนวาทกสมฺมติ
สาทิตพฺพา     สมฺมเตนปิ     ภิกฺขุนิโย    น    โอวทิตพฺพา    ฯเปฯ
น ภิกฺขู ๓ ภิกฺขูหิ สมฺปโยเชตพฺพนฺติ ฯ
     อถโข สงฺโฆ อุปวาฬสฺส ภิกฺขุโน ตสฺสปาปิยสิกากมฺมํ อกาสิ ฯ
     [๖๒๕]  เตน  โข  ปน  สมเยน  ภิกฺขูนํ ภณฺฑนชาตานํ กลหชาตานํ
วิวาทาปนฺนานํ     วิหรตํ     พหุํ    อสฺสามณกํ    อชฺฌาจิณฺณํ    โหติ
ภาสิตปริกฺกนฺตํ   ฯ   อถโข   เตสํ   ภิกฺขูนํ   เอตทโหสิ  อมฺหากํ  โข
ภณฺฑนชาตานํ   กลหชาตานํ   วิวาทาปนฺนานํ   วิหรตํ   พหุํ   อสฺสามณกํ
อชฺฌาจิณฺณํ   ภาสิตปริกฺกนฺตํ   สเจ   มยํ   อิมาหิ   อาปตฺตีหิ  อญฺญมญฺญํ
กาเรสฺสาม  ๔  สิยาปิ  ตํ  อธิกรณํ  กกฺขฬตาย  วาฬตาย  ๕ เภทาย
สํวตฺเตยฺย    กถํ   นุ   โข   อเมฺหหิ   ปฏิปชฺชิตพฺพนฺติ   ฯ   ภควโต
เอตมตฺถํ อาโรเจสุํ ฯ
     [๖๒๖]   อิธ   ปน   ภิกฺขเว  ภิกฺขูนํ  ภณฺฑนชาตานํ  กลหชาตานํ
วิวาทาปนฺนานํ     วิหรตํ     พหุํ    อสฺสามณกํ    อชฺฌาจิณฺณํ    โหติ
#๑ ม. ยุ. เตนาติ นตฺถิ ฯ  ๒ ยุ. ภิกฺขเวตฺยาลปนํ น ทิสฺสติ ฯ
#๓ ม. ยุ. อยํ ปาโฐ นตฺถิ ฯ  ๔ ยุ. กาเรยฺยาม ฯ  ๕ ม. ยุ. กกฺขฬตฺตาย วาฬตฺตาย ฯ
