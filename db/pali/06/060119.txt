อริฏฺโฐ     ภิกฺขุ    คนฺธพาธิปุพฺโพ    สงฺเฆน    ปาปิกาย    ทิฏฺฐิยา
อปฺปฏินิสฺสคฺเค  อุกฺเขปนียกมฺมกโต  วิพฺภมตีติ  ๑  ฯ  สจฺจํ  ภควาติ  ฯ
วิครหิ   พุทฺโธ  ภควา  ฯเปฯ  กถํ  หิ  นาม  โส  ภิกฺขเว  โมฆปุริโส
สงฺเฆน    ปาปิกาย    ทิฏฺฐิยา    อปฺปฏินิสฺสคฺเค    อุกฺเขปนียกมฺมกโต
วิพฺภมิสฺสติ    เนตํ    ภิกฺขเว   อปฺปสนฺนานํ   วา   ปสาทาย   ฯเปฯ
วิครหิตฺวา  ธมฺมึ  กถํ  กตฺวา  ภิกฺขู  อามนฺเตสิ  เตนหิ  ภิกฺขเว  สงฺโฆ
ปาปิกาย ทิฏฺฐิยา อปฺปฏินิสฺสคฺเค อุกฺเขปนียกมฺมํ ปฏิปฺปสฺสมฺเภตุ ฯ
     [๓๑๒]  ปญฺจหิ  ภิกฺขเว  องฺเคหิ  สมนฺนาคตสฺส  ภิกฺขุโน ปาปิกาย
ทิฏฺฐิยา     อปฺปฏินิสฺสคฺเค    อุกฺเขปนียกมฺมํ    น    ปฏิปฺปสฺสมฺเภตพฺพํ
อุปสมฺปาเทติ   นิสฺสยํ   เทติ  สามเณรํ  อุปฏฺฐาเปติ  ภิกฺขุโนวาทกสมฺมตึ
สาทิยติ        สมฺมโตปิ       ภิกฺขุนิโย       โอวทติ       อิเมหิ
โข   ภิกฺขเว   ปญฺจหงฺเคหิ   สมนฺนาคตสฺส  ภิกฺขุโน  ปาปิกาย  ทิฏฺฐิยา
อปฺปฏินิสฺสคฺเค อุกฺเขปนียกมฺมํ น ปฏิปฺปสฺสมฺเภตพฺพํ ฯ
     [๓๑๓]   อปเรหิปิ   ภิกฺขเว  ปญฺจหงฺเคหิ  สมนฺนาคตสฺส  ภิกฺขุโน
ปาปิกาย      ทิฏฺฐิยา      อปฺปฏินิสฺสคฺเค      อุกฺเขปนียกมฺมํ     น
ปฏิปฺปสฺสมฺเภตพฺพํ    ยาย    อาปตฺติยา   สงฺเฆน   ปาปิกาย   ทิฏฺฐิยา
อปฺปฏินิสฺสคฺเค   อุกฺเขปนียกมฺมํ   กตํ   โหติ   ตํ   อาปตฺตึ   อาปชฺชติ
อญฺญํ    วา    ตาทิสิกํ    ตโต    วา    ปาปิฏฺฐตรํ   กมฺมํ   ครหติ
กมฺมิเก   ครหติ   อิเมหิ   โข   ภิกฺขเว   ปญฺจหงฺเคหิ   สมนฺนาคตสฺส
ภิกฺขุโน    ปาปิกาย    ทิฏฺฐิยา    อปฺปฏินิสฺสคฺเค   อุกฺเขปนียกมฺมํ   น
#๑ ม. วิพฺภมีติ ฯ
