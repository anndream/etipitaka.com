     [๕๑๔]  อิธ  ปน  ภิกฺขเว  ภิกฺขุ สมฺพหุลา สงฺฆาทิเสสา อาปตฺติโย
อาปชฺชติ  ฯ  ตสฺส  โหนฺติ  อาปตฺติโย ปฏิจฺฉนฺนาโยปิ อปฺปฏิจฺฉนฺนาโยปิ ฯ
โส      วิพฺภมิตฺวา      ปุน     อุปสมฺปนฺโน     ยา     อาปตฺติโย
ปุพฺเพ   ฉาเทสิ  ตา  อาปตฺติโย  ปจฺฉา  ฉาเทติ  ๑  ยา  อาปตฺติโย
ปุพฺเพ  น  ฉาเทสิ  ตา  อาปตฺติโย  ปจฺฉา  น  ฉาเทติ  ๒  ฯ  ตสฺส
ภิกฺขเว     ภิกฺขุโน     ปุริมสฺมิญฺจ     ปจฺฉิมสฺมิญฺจ     อาปตฺติกฺขนฺเธ
ยถาปฏิจฺฉนฺเน ปริวาสํ ทตฺวา มานตฺตํ ทาตพฺพํ ฯ
     [๕๑๕]  อิธ  ปน  ภิกฺขเว  ภิกฺขุ สมฺพหุลา สงฺฆาทิเสสา อาปตฺติโย
อาปชฺชติ  ฯ  ตสฺส  โหนฺติ  อาปตฺติโย ปฏิจฺฉนฺนาโยปิ อปฺปฏิจฺฉนฺนาโยปิ ฯ
โส      วิพฺภมิตฺวา      ปุน     อุปสมฺปนฺโน     ยา     อาปตฺติโย
ปุพฺเพ   ฉาเทสิ   ตา   อาปตฺติโย   ปจฺฉา   ฉาเทติ  ยา  อาปตฺติโย
ปุพฺเพ   น   ฉาเทสิ   ตา   อาปตฺติโย   ปจฺฉา   ฉาเทติ   ฯ  ตสฺส
ภิกฺขเว     ภิกฺขุโน     ปุริมสฺมิญฺจ     ปจฺฉิมสฺมิญฺจ     อาปตฺติกฺขนฺเธ
ยถาปฏิจฺฉนฺเน ปริวาสํ ทตฺวา มานตฺตํ ทาตพฺพํ ฯ
     [๕๑๖]  อิธ  ปน  ภิกฺขเว  ภิกฺขุ สมฺพหุลา สงฺฆาทิเสสา อาปตฺติโย
อาปชฺชติ   เอกจฺจา   อาปตฺติโย   ชานาติ   เอกจฺจา   อาปตฺติโย  น
ชานาติ   ยา   อาปตฺติโย   ชานาติ   ตา   อาปตฺติโย   ฉาเทติ  ยา
อาปตฺติโย  น  ชานาติ  ตา  อาปตฺติโย  น  ฉาเทติ  ฯ  โส วิพฺภมิตฺวา
ปุน    อุปสมฺปนฺโน    ยา    อาปตฺติโย   ปุพฺเพ   ชานิตฺวา   ฉาเทสิ
ตา   อาปตฺติโย   ปจฺฉา   ชานิตฺวา   น   ฉาเทติ   ยา   อาปตฺติโย
#๑ ยุ. ปจฺฉา น ฉาเทติ ฯ  ๒ ยุ. ปจฺฉา ฉาเทติ ฯ
