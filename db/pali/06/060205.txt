สุกฺกวิสฏฺฐิยา      ปญฺจาหปฏิจฺฉนฺนาย      มูลาย     ปฏิกสฺสติ     ฯ
ยสฺสายสฺมโต   ขมติ   อุทายิสฺส  ภิกฺขุโน  อนฺตรา  เอกิสฺสา  อาปตฺติยา
สญฺเจตนิกาย    สุกฺกวิสฏฺฐิยา   ปญฺจาหปฏิจฺฉนฺนาย   มูลาย   ปฏิกสฺสนา
โส   ตุณฺหสฺส   ยสฺส   นกฺขมติ   โส  ภาเสยฺย  ฯ  ทุติยมฺปิ  เอตมตฺถํ
วทามิ    ฯเปฯ    ตติยมฺปิ    เอตมตฺถํ   วทามิ   ฯเปฯ   ปฏิกสฺสิโต
สงฺเฆน   อุทายิ   ภิกฺขุ   อนฺตรา   เอกิสฺสา  อาปตฺติยา  สญฺเจตนิกาย
สุกฺกวิสฏฺฐิยา    ปญฺจาหปฏิจฺฉนฺนาย    มูลาย   ขมติ   สงฺฆสฺส   ตสฺมา
ตุณฺหี ฯ เอวเมตํ ธารยามีติ ฯ
     [๔๒๑]  เอวญฺจ  ปน  ภิกฺขเว ปุริมาย อาปตฺติยา สโมธานปริวาโส
ทาตพฺโพ     ฯ     เตน    ภิกฺขเว    อุทายินา    ภิกฺขุนา    สงฺฆํ
อุปสงฺกมิตฺวา   เอกํสํ   อุตฺตราสงฺคํ   กริตฺวา   วุฑฺฒานํ  ภิกฺขูนํ  ปาเท
วนฺทิตฺวา   อุกฺกุฏิกํ   นิสีทิตฺวา   อญฺชลึ  ปคฺคเหตฺวา  เอวมสฺส  วจนีโย
อหํ    ภนฺเต    เอกํ    อาปตฺตึ    อาปชฺชึ   สญฺเจตนิกํ   สุกฺกวิสฏฺฐึ
ปกฺขปฏิจฺฉนฺนํ    โสหํ    สงฺฆํ    เอกิสฺสา   อาปตฺติยา   สญฺเจตนิกาย
สุกฺกวิสฏฺฐิยา   ปกฺขปฏิจฺฉนฺนาย   ปกฺขปริวาสํ   ยาจึ  ตสฺส  เม  สงฺโฆ
เอกิสฺสา    อาปตฺติยา   สญฺเจตนิกาย   สุกฺกวิสฏฺฐิยา   ปกฺขปฏิจฺฉนฺนาย
ปกฺขปริวาสํ   อทาสิ  โสหํ  ปริวสนฺโต  อนฺตรา  เอกํ  อาปตฺตึ  อาปชฺชึ
สญฺเจตนิกํ    สุกฺกวิสฏฺฐึ    ปญฺจาหปฏิจฺฉนฺนํ    โสหํ    สงฺฆํ   อนฺตรา
เอกิสฺสา   อาปตฺติยา   สญฺเจตนิกาย   สุกฺกวิสฏฺฐิยา  ปญฺจาหปฏิจฺ-
ฉนฺนาย  มูลาย    ปฏิกสฺสนํ    ยาจึ    ตํ    มํ   สงฺโฆ   อนฺตรา   เอกิสฺสา
