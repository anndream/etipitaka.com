ธมฺเมน   สโมธานปริวาสํ   ธมฺเมน   มานตฺตํ   ธมฺเมน  อพฺภานนฺติ  ฯ
โส    สงฺฆํ    ปุริมาอาปตฺตีนํ   อนฺตรา   อาปตฺตีนญฺจ   อปราอาปตฺตีนํ
อนฺตรา   อาปตฺตีนญฺจ   มูลาย   ปฏิกสฺสนํ   ยาจติ   ธมฺมิเกน  กมฺเมน
อกุปฺเปน   ฐานารเหน   ธมฺเมน   สโมธานปริวาสํ   ธมฺเมน   มานตฺตํ
ธมฺเมน    อพฺภานํ    ฯ    ตํ    สงฺโฆ    ปุริมาอาปตฺตีนํ    อนฺตรา
อาปตฺตีนญฺจ   อปราอาปตฺตีนํ   อนฺตรา   อาปตฺตีนญฺจ   มูลาย  ปฏิกสฺสติ
ธมฺมิเกน   กมฺเมน   อกุปฺเปน   ฐานารเหน   ธมฺเมน  สโมธานปริวาสํ
เทติ   ธมฺเมน   มานตฺตํ   เทติ   ธมฺเมน   อพฺเภติ  ฯ  โส  ภิกฺขเว
ภิกฺขุ วิสุทฺโธ ตาหิ อาปตฺตีหีติ ๑ ฯ
                   สมุจฺจยกฺขนฺธกํ นิฏฺฐิตํ ตติยํ ฯ
                       _______________
                         ตสฺสุทฺทานํ
  [๕๘๔] อปฺปฏิจฺฉนฺนา เอกาห          ทฺวีห ตีห จตูห จ
        ปญฺจาหปกฺขทสาทีนํ อาปตฺตีนํ     มาสา จ มหาปริสุทฺธนฺโต จ
        วิพฺภมนฺโต ปริมาณา ๒        เทฺว ภิกฺขู ตตฺถสญฺญิโน
        เทฺว เวมติกา มิสฺสกทิฏฺฐิโน ๓  มิสฺสกามิสฺสกทิฏฺฐิโน ๔
#๑ ม ยุ. โปตฺถเกสุ อาคตปาโฐ อิมินา อสทิโส ฯ ญาตุํ อิจฺฉนฺเตน ตานิ เทฺว
#โปตฺถกานิ โอโลเกตพฺพานิ ฯ  ๒ ม. ยุ. ปญฺจาห จ ปกฺขทสนฺนํ อาปตฺติมาห มหามุนิ ฯ
#สุทฺธนฺโต จ วิพฺภนฺโต ปริมาณมุขํ ฯ ยุ. ปญฺจาห ปกฺขทสานํ ... ฯ  ๓ ม. เทฺว ยถา
#เวมติกา ตเถว จ ฯ  ๔ ม. มิสฺสกทิฏฺฐิโน เทฺว จ ฯ ยุ. มิสฺสกามิสฺสกทิฏฺฐิโนติ
#นตฺถิ ฯ
