เทฺวมาสปริวาสํ    ยาเจยฺยนฺติ    โสหํ   สงฺฆํ   เอกิสฺสา   อาปตฺติยา
เทฺวมาสปฏิจฺฉนฺนาย    เทฺวมาสปริวาสํ    ยาจึ    ตสฺส   เม   สงฺโฆ
เอกิสฺสา    อาปตฺติยา   เทฺวมาสปฏิจฺฉนฺนาย   เทฺวมาสปริวาสํ   อทาสิ
ตสฺส    เม    ปริวสนฺตสฺส    ลชฺชิธมฺโม   โอกฺกมิ   ยนฺนูนาหํ   สงฺฆํ
อิตริสฺสาปิ      อาปตฺติยา     เทฺวมาสปฏิจฺฉนฺนาย     เทฺวมาสปริวาสํ
ยาเจยฺยนฺติ  กถํ  นุ  โข  มยา  ปฏิปชฺชิตพฺพนฺติ  ฯ  เต  ภิกฺขู  ภควโต
เอตมตฺถํ   อาโรเจสุํ    ฯ   เตนหิ   ภิกฺขเว   สงฺโฆ  ตสฺส  ภิกฺขุโน
อิตริสฺสาปิ อาปตฺติยา เทฺวมาสปฏิจฺฉนฺนาย เทฺวมาสปริวาสํ เทตุ ฯ
     [๔๔๗]   เอวญฺจ   ปน   ภิกฺขเว   ทาตพฺโพ  ฯ  เตน  ภิกฺขเว
ภิกฺขุนา   สงฺฆํ   อุปสงฺกมิตฺวา   เอกํสํ   อุตฺตราสงฺคํ   กริตฺวา  ฯเปฯ
เอวมสฺส    วจนีโย   อหํ   ภนฺเต   เทฺว   สงฺฆาทิเสสา   อาปตฺติโย
อาปชฺชึ     เทฺวมาสปฏิจฺฉนฺนาโย    ตสฺส    เม    เอตทโหสิ    อหํ
โข   เทฺว   สงฺฆาทิเสสา   อาปตฺติโย   อาปชฺชึ  เทฺวมาสปฏิจฺฉนฺนาโย
ยนฺนูนาหํ  สงฺฆํ  เอกิสฺสา  อาปตฺติยา เทฺวมาสปฏิจฺฉนฺนาย เทฺวมาสปริวาสํ
ยาเจยฺยนฺติ   โสหํ   สงฺฆํ   เอกิสฺสา   อาปตฺติยา  เทฺวมาสปฏิจฺฉนฺนาย
เทฺวมาสปริวาสํ      ยาจึ     ตสฺส     เม     สงฺโฆ     เอกิสฺสา
อาปตฺติยา    เทฺวมาสปฏิจฺฉนฺนาย    เทฺวมาสปริวาสํ    อทาสิ    ตสฺส
เม   ปริวสนฺตสฺส   ลชฺชิธมฺโม   โอกฺกมิ  อหํ  โข  เทฺว  สงฺฆาทิเสสา
อาปตฺติโย    อาปชฺชึ   เทฺวมาสปฏิจฺฉนฺนาโย   ตสฺส   เม   เอตทโหสิ
อหํ  โข  เทฺว  สงฺฆาทิเสสา  อาปตฺติโย  อาปชฺชึ  เทฺวมาสปฏิจฺ-
