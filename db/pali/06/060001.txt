			     วินยปิฏเก จุลฺลวคฺคสฺส
				  ปฐโม ภาโค
				 ____________
	นโม ตสฺส ภควโต อรหโต สมฺมาสมฺพุทฺธสฺส ฯ
				  กมฺมกฺขนฺธกํ
     [๑]   เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส   อาราเม   ฯ  เตน  โข  ปน  สมเยน  ปณฺฑุกโลหิตกา
ภิกฺขู   อตฺตนา   ภณฺฑนการกา   กลหการกา  วิวาทการกา  ภสฺสการกา
สงฺเฆ     อธิกรณการกา     เยปิ    จญฺเญ    ภิกฺขู    ภณฺฑนการกา
กลหการกา   วิวาทการกา   ภสฺสการกา   สงฺเฆ   อธิกรณการกา  เต
อุปสงฺกมิตฺวา  เอวํ  วเทนฺติ  มา  โข  ตุเมฺห  อายสฺมนฺโต [๑] อเชสิ
พลวา   พลวํ   ปฏิมนฺเตถ  ตุเมฺห  เตน  ปณฺฑิตตรา  จ  พฺยตฺตตรา  จ
พหุสฺสุตตรา    จ    อลมตฺถตรา    จ   มา   จสฺส   ภายิตฺถ   มยํปิ
ตุมฺหากํ   ปกฺขา   ภวิสฺสามาติ   ฯ  เตน  อนุปฺปนฺนานิ  เจว  ภณฺฑนานิ
อุปฺปชฺชนฺติ    อุปฺปนฺนานิ    จ    ภณฺฑนานิ   ภิยฺโยภาวาย   เวปุลฺลาย
สํวตฺตนฺติ  ฯ  เย  เต  ภิกฺขู  อปฺปิจฺฉา  สนฺตุฏฺฐา ๒ ลชฺชิโน กุกฺกุจฺจกา
สิกฺขากามา   เต   อุชฺฌายนฺติ   ขียนฺติ   วิปาเจนฺติ   กถํ   หิ   นาม
ปณฺฑุกโลหิตกา     ภิกฺขู     อตฺตนา     ภณฺฑนการกา     กลหการกา
วิวาทการกา   ภสฺสการกา   สงฺเฆ  อธิกรณการกา  เยปิ  จญฺเญ  ภิกฺขู
#๑ โป. ม. ยุ. เอโส ฯ   ๒ ม. ยุ. สนฺตุฏฺฐา ... สิกฺขกามาติ จตฺตาโรเม ปาฐา น
#ทิสฺสนฺติ ฯ
