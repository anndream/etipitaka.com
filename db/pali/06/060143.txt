มานตฺตารหา    ภิกฺขู    สาทิยิสฺสนฺติ    ปกตตฺตานํ   ภิกฺขูนํ   อภิวาทนํ
ปจฺจุฏฺฐานํ   ฯเปฯ   นหาเน   ปิฏฺฐิปริกมฺมํ  เนตํ  ภิกฺขเว  อปฺปสนฺนานํ
วา   ปสาทาย  ฯเปฯ  วิครหิตฺวา  ธมฺมึ  กถํ  กตฺวา  ภิกฺขู  อามนฺเตสิ
น   ภิกฺขเว   มานตฺตารเหน   ภิกฺขุนา   สาทิตพฺพํ   ปกตตฺตานํ  ภิกฺขูนํ
อภิวาทนํ   ปจฺจุฏฺฐานํ   ฯเปฯ   นหาเน   ปิฏฺฐิปริกมฺมํ  โย  สาทิเยยฺย
อาปตฺติ   ทุกฺกฏสฺส   ฯ   อนุชานามิ   ภิกฺขเว   มานตฺตารหานํ  ภิกฺขูนํ
มิถุ   ยถาวุฑฺฒํ   อภิวาทนํ  ปจฺจุฏฺฐานํ  ฯเปฯ  นหาเน  ปิฏฺฐิปริกมฺมํ  ฯ
อนุชานามิ    ภิกฺขเว    มานตฺตารหานํ    ภิกฺขูนํ    ปญฺจ    ยถาวุฑฺฒํ
อุโปสถํ   ปวารณํ   วสฺสิกสาฏิกํ   โอโณชนํ   ภตฺตญฺจ   ๑  ฯ  เตนหิ
ภิกฺขเว    มานตฺตารหานํ    ภิกฺขูนํ    วตฺตํ    ปญฺญาเปสฺสามิ    ยถา
มานตฺตารเหหิ ภิกฺขูหิ วตฺติตพฺพํ ฯ
     [๓๔๕]   มานตฺตารเหน   ภิกฺขเว  ภิกฺขุนา  สมฺมา  วตฺติตพฺพํ  ฯ
ตตฺรายํ   สมฺมาวตฺตนา   น   อุปสมฺปาเทตพฺพํ   น   นิสฺสโย  ทาตพฺโพ
น   สามเณโร   อุปฏฺฐาเปตพฺโพ   น   ภิกฺขุโนวาทกสมฺมติ   สาทิตพฺพา
สมฺมเตนปิ   ภิกฺขุนิโย   น  โอวทิตพฺพา  ยาย  อาปตฺติยา  มานตฺตารโห
โหติ    สา    อาปตฺติ   น   อาปชฺชิตพฺพา   อญฺญา   วา   ตาทิสิกา
ตโต   วา   ปาปิฏฺฐตรา   กมฺมํ  น  ครหิตพฺพํ  กมฺมิกา  น  ครหิตพฺพา
น    ปกตตฺตสฺส    ภิกฺขุโน    อุโปสโถ    ฐเปตพฺโพ   น   ปวารณา
ฐเปตพฺพา    น    สวจนียํ    กาตพฺพํ   น   อนุวาโท   ปฏฺฐเปตพฺโพ
น   โอกาโส   กาเรตพฺโพ   น   โจเทตพฺโพ   น   สาเรตพฺโพ   น
#๑ ม. จสทฺโท นตฺถิ ฯ
