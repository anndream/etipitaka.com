ภิกฺขุนา   สทฺธึ   ฯเปฯ   อพฺภานารเหน   ภิกฺขุนา   สทฺธึ  เอกจฺฉนฺเน
อาวาเส  วตฺถพฺพํ  น  เอกจฺฉนฺเน  อนาวาเส  วตฺถพฺพํ  น  เอกจฺฉนฺเน
อาวาเส   วา   อนาวาเส   วา   วตฺถพฺพํ   น  เอกาสเน  นิสีทิตพฺพํ
น   นีเจ   อาสเน   นิสินฺเน   อุจฺเจ   อาสเน  นิสีทิตพฺพํ  น  ฉมายํ
นิสินฺเน   อาสเน   นิสีทิตพฺพํ   น   เอกจงฺกเม   จงฺกมิตพฺพํ  น  นีเจ
จงฺกเม   จงฺกมนฺเต  อุจฺเจ  จงฺกเม  จงฺกมิตพฺพํ  น  ฉมายํ  จงฺกมนฺเต
จงฺกเม จงฺกมิตพฺพํ ฯ
     [๓๔๓]  มูลาย  ปฏิกสฺสนารหจตุตฺโถ  เจ  ภิกฺขเว ปริวาสํ ทเทยฺย
มูลาย    ปฏิกสฺเสยฺย    มานตฺตํ   ทเทยฺย   ตพฺพีโส   ๑   อพฺเภยฺย
อกมฺมํ ตํ ๒ น จ กรณียนฺติ ฯ
              มูลาย ปฏิกสฺสนารหวตฺตํ นิฏฺฐิตํ ๓ ฯ
     [๓๔๔]   เตน  โข  ปน  สมเยน  มานตฺตารหา  ภิกฺขู  สาทิยนฺติ
ปกตตฺตานํ     ภิกฺขูนํ     อภิวาทนํ    ปจฺจุฏฺฐานํ    ฯเปฯ    นหาเน
ปิฏฺฐิปริกมฺมํ   ฯ   เย   เต   ภิกฺขู  อปฺปิจฺฉา  ฯเปฯ  เต  อุชฺฌายนฺติ
ขียนฺติ   วิปาเจนฺติ   กถํ   หิ   นาม  มานตฺตารหา  ภิกฺขู  สาทิยิสฺสนฺติ
ปกตตฺตานํ     ภิกฺขูนํ     อภิวาทนํ    ปจฺจุฏฺฐานํ    ฯเปฯ    นหาเน
ปิฏฺฐิปริกมฺมนฺติ  ฯ  อถโข  เต  ภิกฺขู  ภควโต  เอตมตฺถํ  อาโรเจสุํ  ฯ
สจฺจํ    กิร    ภิกฺขเว   มานตฺตารหา   ภิกฺขู   สาทิยนฺติ   ปกตตฺตานํ
ภิกฺขูนํ   อภิวาทนํ   ปจฺจุฏฺฐานํ   ฯเปฯ   นหาเน   ปิฏฺฐิปริกมฺมนฺติ   ฯ
สจฺจํ   ภควาติ   ฯ   วิครหิ   พุทฺโธ   ภควา  กถํ  หิ  นาม  ภิกฺขเว
#๑ ม. ตํ วีโส ฯ ยุ. วีโส ฯ ๒ ม. ยุ. ตนฺติ นตฺถิ ฯ ๓ ยุ. มูลาย ...
#นิฏฺฐิตนฺติ นตฺถิ ฯ
