ตตฺถ   ภณฺฑนํ   กลโห   วิคฺคโห   วิวาโท   นานาวาโท  อญฺญถาวาโท
วิปจฺจตาย โวหาโร เมธคํ ๑ อิทํ วุจฺจติ วิวาทาธิกรณํ ฯ
     [๖๓๔]  ตตฺถ  กตมํ  อนุวาทาธิกรณํ  ฯ  อิธ  ปน  ภิกฺขเว  ภิกฺขู
ภิกฺขุํ   อนุวทนฺติ   สีลวิปตฺติยา  วา  อาจารวิปตฺติยา  วา  ทิฏฺฐิวิปตฺติยา
วา   อาชีววิปตฺติยา   วา   โย  ตตฺถ  อนุวาโท  อนุวทนา  อนุลฺลปนา
อนุภณนา     อนุสมฺปวงฺกตา     อพฺภุสฺสหนตา     อนุพลปฺปทานํ    อิทํ
วุจฺจติ อนุวาทาธิกรณํ ฯ
     [๖๓๕]   ตตฺถ   กตมํ  อาปตฺตาธิกรณํ  ฯ  ปญฺจปิ  อาปตฺติกฺขนฺธา
อาปตฺตาธิกรณํ     สตฺตปิ     อาปตฺติกฺขนฺธา     อาปตฺตาธิกรณํ    อิทํ
วุจฺจติ อาปตฺตาธิกรณํ ฯ
     [๖๓๖]   ตตฺถ   กตมํ   กิจฺจาธิกรณํ  ฯ  ยา  สงฺฆสฺส  กิจฺจยตา
กรณียตา    อปโลกนกมฺมํ    ญตฺติกมฺมํ    ญตฺติทุติยกมฺมํ   ญตฺติจตุตฺถกมฺมํ
อิทํ วุจฺจติ กิจฺจาธิกรณํ ฯ
     [๖๓๗]  วิวาทาธิกรณสฺส  กึ  มูลํ ฯ ฉ วิวาทมูลานิ วิวาทาธิกรณสฺส
มูลํ      ตีณิปิ     อกุสลมูลานิ     วิวาทาธิกรณสฺส     มูลํ     ตีณิปิ
กุสลมูลานิ    วิวาทาธิกรณสฺส    มูลํ   ฯ   กตมานิ   ฉ   วิวาทมูลานิ
วิวาทาธิกรณสฺส   มูลํ  ฯ  อิธ  ปน  ๒  ภิกฺขเว  ภิกฺขุ  โกธโน  โหติ
อุปนาหี   โย   โส   ภิกฺขเว   ภิกฺขุ   โกธโน   โหติ   อุปนาหี  โส
สตฺถริปิ   อคารโว   วิหรติ   อปฺปติสฺโส   ธมฺเมปิ   อคารโว   วิหรติ
#๑ ยุ. เมธกํ ฯ  ๒ ม. ยุ. ปนสทฺโท นตฺถิ ฯ
