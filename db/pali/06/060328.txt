โหติ   อิเมหิ   โข   ภิกฺขเว  ตีหงฺเคหิ  สมนฺนาคตํ  ตสฺสปาปิยสิกากมฺมํ
อธมฺมกมฺมญฺเจว โหติ อวินยกมฺมญฺจ ทุวูปสนฺตญฺจ ฯ
     [๖๑๗]   ตีหิ   ภิกฺขเว   องฺเคหิ  สมนฺนาคตํ  ตสฺสปาปิยสิกากมฺมํ
ธมฺมกมฺมญฺเจว   ๑   โหติ   วินยกมฺมญฺจ   สุวูปสนฺตญฺจ   สมฺมุขา  กตํ
โหติ   ปฏิปุจฺฉา   กตํ   โหติ   ปฏิญฺญาย   กตํ   โหติ   อิเมหิ   โข
ภิกฺขเว    ตีหงฺเคหิ    สมนฺนาคตํ   ตสฺสปาปิยสิกากมฺมํ   ธมฺมกมฺมญฺเจว
โหติ     วินยกมฺมญฺจ    สุวูปสนฺตญฺจ    ฯเปฯ    อปเรหิปิ    ภิกฺขเว
ตีหงฺเคหิ    สมนฺนาคตํ    ตสฺสปาปิยสิกากมฺมํ    ธมฺมกมฺมญฺเจว    โหติ
วินยกมฺมญฺจ    สุวูปสนฺตญฺจ    อาปตฺตึ    อาโรเปตฺวา    กตํ    โหติ
ธมฺเมน   กตํ   โหติ   สมคฺเคน   กตํ   โหติ   อิเมหิ   โข  ภิกฺขเว
ตีหงฺเคหิ   สมนฺนาคตํ   ตสฺสปาปิยสิกากมฺมํ   ธมฺมกมฺมญฺเจว   ๑  โหติ
วินยกมฺมญฺจ สุวูปสนฺตญฺจ ฯ
     [๖๑๘]  ตีหิ  ภิกฺขเว  องฺเคหิ  สมนฺนาคตสฺส ภิกฺขุโน อากงฺขมาโน
สงฺโฆ        ตสฺสปาปิยสิกากมฺมํ        กเรยฺย        ภณฺฑนการโก
โหติ   กลหการโก   วิวาทการโก   ภสฺสการโก  สงฺเฆ  อธิกรณการโก
พาโล    โหติ    อพฺยตฺโต    อาปตฺติพหุโล    อนปทาโน   คิหิสํสฏฺโฐ
วิหรติ   อนนุโลมิเกหิ   คิหิสํสคฺเคหิ   อิเมหิ   โข   ภิกฺขเว  ตีหงฺเคหิ
สมนฺนาคตสฺส    ภิกฺขุโน    อากงฺขมาโน    สงฺโฆ   ตสฺสปาปิยสิกากมฺมํ
กเรยฺย ฯ
     [๖๑๙]   อปเรหิปิ   ภิกฺขเว   ตีหงฺเคหิ   สมนฺนาคตสฺส  ภิกฺขุโน
#๑ ม. ยุ. เอวสทฺโท น ทิสฺสติ ฯ
