ฉาเทติ  ยา  อาปตฺติโย  ปุพฺเพ  เวมติโก  น  ฉาเทสิ  ตา  อาปตฺติโย
ปจฺฉา   นิพฺเพมติโก   น   ฉาเทติ   ฯเปฯ   ยา   อาปตฺติโย  ปุพฺเพ
นิพฺเพมติโก   ฉาเทสิ   ตา   อาปตฺติโย   ปจฺฉา  นิพฺเพมติโก  ฉาเทติ
ยา   อาปตฺติโย   ปุพฺเพ   เวมติโก   น   ฉาเทสิ   ตา   อาปตฺติโย
ปจฺฉา   นิพฺเพมติโก   ฉาเทติ   ฯ   โส   ภิกฺขุ  มูลาย  ปฏิกสฺสิตพฺโพ
ยถาปฏิจฺฉนฺนานญฺจสฺส   อาปตฺตีนํ   ปุริมาย  อาปตฺติยา  สโมธานปริวาโส
ทาตพฺโพ ฯ
     [๕๕๐] อิธ ปน ภิกฺขเว ภิกฺขุ มานตฺตารโห ฯเปฯ
     [๕๕๑] อิธ ปน ภิกฺขเว ภิกฺขุ มานตฺตํ จรนฺโต ฯเปฯ
     [๕๕๒]  อิธ  ปน  ภิกฺขเว  ภิกฺขุ  อพฺภานารโห  อนฺตรา สมฺพหุลา
สงฺฆาทิเสสา  อาปตฺติโย  อาปชฺชิตฺวา  อปฺปฏิจฺฉาเทตฺวา  วิพฺภมติ  ฯเปฯ
มานตฺตารโห   จ  มานตฺตจารี  จ  อพฺภานารโห  จ  ยถา  ปาริวาสิโก
วิตฺถาริโต เอวํ วิตฺถาเรตพฺโพ ๑ ฯ
     [๕๕๓]  อิธ  ปน  ภิกฺขเว  ภิกฺขุ  อพฺภานารโห  อนฺตรา สมฺพหุลา
สงฺฆาทิเสสา   อาปตฺติโย   อาปชฺชิตฺวา   อปฺปฏิจฺฉาเทตฺวา   สามเณโรt
โหติ   ฯเปฯ   อุมฺมตฺตโก   โหติ   ฯเปฯ   ขิตฺตจิตฺโต   โหติ  ฯเปฯ
เวทนฏฺโฏ   โหติ   ฯเปฯ   ตสฺส   โหนฺติ   อาปตฺติโย  ปฏิจฺฉนฺนาโยปิ
อปฺปฏิจฺฉนฺนาโยปิ   ฯเปฯ   เอกจฺจา   อาปตฺติโย   ชานาติ   เอกจฺจา
อาปตฺติโย   น   ชานาติ  ฯเปฯ  เอกจฺจา  อาปตฺติโย  สรติ  เอกจฺจา
อาปตฺติโย    น   สรติ   ฯเปฯ   เอกจฺจาสุ   อาปตฺตีสุ   นิพฺเพมติโก
#๑ ม. ยถา ปริวาโส วิตฺถาริโต ตถา วิตฺถาเรตพฺโพ ฯ ยุ. ยถา ปริวาสํ ตถา
#วิตฺถาเรตพฺพํ ฯ
