สมนฺนาคตํ    ปฏิสารณียกมฺมํ    อธมฺมกมฺมญฺเจว    โหติ   อวินยกมฺมญฺจ
ทุวูปสนฺตญฺจ ฯ
           ปฏิสารณียกมฺเม อธมฺมกมฺมทฺวาทสกํ นิฏฺฐิตํ ฯ
     [๑๔๗]    ตีหิ   ภิกฺขเว   องฺเคหิ   สมนฺนาคตํ   ปฏิสารณียกมฺมํ
ธมฺมกมฺมญฺเจว    โหติ    วินยกมฺมญฺจ    สุวูปสนฺตญฺจ    สมฺมุขา   กตํ
โหติ    ปฏิปุจฺฉา    กตํ    โหติ    ปฏิญฺญาย    กตํ   โหติ   อิเมหิ
โข   ภิกฺขเว   ตีหงฺเคหิ   สมนฺนาคตํ   ปฏิสารณียกมฺมํ   ธมฺมกมฺมญฺเจว
โหติ วินยกมฺมญฺจ สุวูปสนฺตญฺจ ฯ
     [๑๔๘]   อปเรหิปิ  ภิกฺขเว  ตีหงฺเคหิ  สมนฺนาคตํ  ปฏิสารณียกมฺมํ
ธมฺมกมฺมญฺเจว    โหติ    วินยกมฺมญฺจ   สุวูปสนฺตญฺจ   อาปตฺติยา   กตํ
โหติ   เทสนาคามินิยา   อาปตฺติยา   กตํ  โหติ  อเทสิตาย  อาปตฺติยา
กตํ   โหติ   อิเมหิ  โข  ภิกฺขเว  ตีหงฺเคหิ  สมนฺนาคตํ  ปฏิสารณียกมฺมํ
ธมฺมกมฺมญฺเจว โหติ วินยกมฺมญฺจ สุวูปสนฺตญฺจ ฯ
     [๑๔๙]   อปเรหิปิ  ภิกฺขเว  ตีหงฺเคหิ  สมนฺนาคตํ  ปฏิสารณียกมฺมํ
ธมฺมกมฺมญฺเจว     โหติ     วินยกมฺมญฺจ     สุวูปสนฺตญฺจ    โจเทตฺวา
กตํ    โหติ   สาเรตฺวา   กตํ   โหติ   อาปตฺตึ   อาโรเปตฺวา   กตํ
โหติ อิเมหิ โข ภิกฺขเว ตีหงฺเคหิ สมนฺนาคตํ ฯเปฯ
     [๑๕๐]   อปเรหิปิ  ภิกฺขเว  ฯเปฯ  สมฺมุขา  กตํ  โหติ  ธมฺเมน
กตํ   โหติ   สมคฺเคน   กตํ   โหติ   อิเมหิ   โข  ภิกฺขเว  ตีหงฺเคหิ
สมนฺนาคตํ ปฏิสารณียกมฺมํ ฯเปฯ
