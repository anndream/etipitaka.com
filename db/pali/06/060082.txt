คิหิสํสคฺเคหิ    อิเมสํ    โข   ภิกฺขเว   ติณฺณํ   ภิกฺขูนํ   อากงฺขมาโน
สงฺโฆ อาปตฺติยา อทสฺสเน อุกฺเขปนียกมฺมํ กเรยฺย ฯ
     [๒๐๔]   อปเรสมฺปิ  ภิกฺขเว  ติณฺณํ  ภิกฺขูนํ  อากงฺขมาโน  สงฺโฆ
อาปตฺติยา    อทสฺสเน    อุกฺเขปนียกมฺมํ    กเรยฺย   เอโก   อธิสีเล
สีลวิปนฺโน   โหติ   เอโก   อชฺฌาจาเร   อาจารวิปนฺโน  โหติ  เอโก
อติทิฏฺฐิยา   ทิฏฺฐิวิปนฺโน   โหติ   อิเมสํ   โข   ภิกฺขเว  ติณฺณํ  ภิกฺขูนํ
อากงฺขมาโน สงฺโฆ อาปตฺติยา อทสฺสเน อุกฺเขปนียกมฺมํ กเรยฺย ฯ
     [๒๐๕]   อปเรสมฺปิ  ภิกฺขเว  ติณฺณํ  ภิกฺขูนํ  อากงฺขมาโน  สงฺโฆ
อาปตฺติยา    อทสฺสเน    อุกฺเขปนียกมฺมํ    กเรยฺย   เอโก   พุทฺธสฺส
อวณฺณํ   ภาสติ   เอโก   ธมฺมสฺส   อวณฺณํ   ภาสติ   เอโก   สงฺฆสฺส
อวณฺณํ   ภาสติ   อิเมสํ   โข   ภิกฺขเว   ติณฺณํ   ภิกฺขูนํ  อากงฺขมาโน
สงฺโฆ อาปตฺติยา อทสฺสเน อุกฺเขปนียกมฺมํ กเรยฺย ฯ
         อาปตฺติยา อทสฺสเน อุกฺเขปนียกมฺเม อากงฺขมานจฺฉกฺกํ นิฏฺฐิตํ ฯ
     [๒๐๖]  อาปตฺติยา  อทสฺสเน  อุกฺเขปนียกมฺมกเตน ภิกฺขเว ภิกฺขุนา
สมฺมา   วตฺติตพฺพํ   ฯ   ตตฺรายํ   สมฺมาวตฺตนา   น   อุปสมฺปาเทตพฺพํ
น  นิสฺสโย  ทาตพฺโพ  น สามเณโร อุปฏฺฐาเปตพฺโพ น ภิกฺขุโน-
วาทกสมฺมติ    สาทิตพฺพา    สมฺมเตนปิ    ภิกฺขุนิโย    น  โอวทิตพฺพา
ยาย    อาปตฺติยา    สงฺเฆน   อาปตฺติยา   อทสฺสเน   อุกฺเขปนียกมฺมํ
กตํ   โหติ   สา   อาปตฺติ   น   อาปชฺชิตพฺพา  อญฺญา  วา  ตาทิสิกา
ตโต    วา    ปาปิฏฺฐตรา    กมฺมํ    น    ครหิตพฺพํ   กมฺมิกา   น
