อาปตฺตึ    อาปชฺชิ    สญฺเจตนิกํ    สุกฺกวิสฏฺฐึ   ปกฺขปฏิจฺฉนฺนํ   ฯเปฯ
โส   จิณฺณมานตฺโต   สงฺฆํ   อพฺภานํ   ยาจติ  ฯ  สงฺโฆ  อุทายึ  ภิกฺขุํ
อพฺเภติ   ฯ   ยสฺสายสฺมโต   ขมติ   อุทายิสฺส   ภิกฺขุโน  อพฺภานํ  โส
ตุณฺหสฺส    ยสฺส   นกฺขมติ   โส   ภาเสยฺย   ฯ   ทุติยมฺปิ   เอตมตฺถํ
วทามิ   ฯเปฯ   ตติยมฺปิ   เอตมตฺถํ   วทามิ  ฯเปฯ  อพฺภีโต  สงฺเฆน
อุทายิ    ภิกฺขุ    ขมติ    สงฺฆสฺส    ตสฺมา    ตุณฺหี   ฯ   เอวเมตํ
ธารยามีติ ฯ
                     สุกฺกวิสฏฺฐิ สมตฺตา
     [๔๔๐]   เตน   โข   ปน   สมเยน  อญฺญตโร  ภิกฺขุ  สมฺพหุลา
สงฺฆาทิเสสา     อาปตฺติโย    อาปนฺโน    โหติ    เอกา    อาปตฺติ
เอกาหปฏิจฺฉนฺนา   เอกา   อาปตฺติ   ทฺวีหปฏิจฺฉนฺนา   เอกา   อาปตฺติ
ตีหปฏิจฺฉนฺนา    เอกา    อาปตฺติ    จตูหปฏิจฺฉนฺนา   เอกา   อาปตฺติ
ปญฺจาหปฏิจฺฉนฺนา     เอกา     อาปตฺติ     ฉาหปฏิจฺฉนฺนา     เอกา
อาปตฺติ     สตฺตาหปฏิจฺฉนฺนา    เอกา    อาปตฺติ    อฏฺฐาหปฏิจฺฉนฺนา
เอกา   อาปตฺติ   นวาหปฏิจฺฉนฺนา  เอกา  อาปตฺติ  ทสาหปฏิจฺฉนฺนา  ฯ
โส    ภิกฺขูนํ    อาโรเจสิ   อหํ   อาวุโส   สมฺพหุลา   สงฺฆาทิเสสา
อาปตฺติโย    อาปชฺชึ    เอกา    อาปตฺติ   เอกาหปฏิจฺฉนฺนา   ฯเปฯ
เอกา  อาปตฺติ  ทสาหปฏิจฺฉนฺนา  กถํ  นุ  โข  มยา  ปฏิปชฺชิตพฺพนฺติ  ฯ
เต     ภิกฺขู     ภควโต     เอตมตฺถํ    อาโรเจสุํ    ฯ    เตนหิ
ภิกฺขเว    สงฺโฆ   ตสฺส   ภิกฺขุโน   ตาสํ   อาปตฺตีนํ   ยา   อาปตฺติ
