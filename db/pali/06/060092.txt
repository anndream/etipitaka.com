ฯเปฯ   เต   อุชฺฌายนฺติ   ขียนฺติ  วิปาเจนฺติ  กถํ  หิ  นาม  อายสฺมา
ฉนฺโน   อาปตฺตึ   อาปชฺชิตฺวา   น   อิจฺฉิสฺสติ  อาปตฺตึ  ปฏิกาตุนฺติ  ฯ
อถโข  เต  ภิกฺขู  ภควโต  เอตมตฺถํ  อาโรเจสุํ ฯ อถโข ภควา เอตสฺมึ
นิทาเน   เอตสฺมึ   ปกรเณ  ภิกฺขุสงฺฆํ  สนฺนิปาตาเปตฺวา  ภิกฺขู  ปฏิปุจฺฉิ
สจฺจํ   กิร   ภิกฺขเว   ฉนฺโน   ภิกฺขุ  อาปตฺตึ  อาปชฺชิตฺวา  น  อิจฺฉติ
อาปตฺตึ   ปฏิกาตุนฺติ   ฯ   สจฺจํ   ภควาติ   ฯ  วิครหิ  พุทฺโธ  ภควา
อนนุจฺฉวิกํ   ฯเปฯ   อกรณียํ   กถํ  หิ  นาม  โส  ภิกฺขเว  โมฆปุริโส
อาปตฺตึ    อาปชฺชิตฺวา    น    อิจฺฉิสฺสติ    อาปตฺตึ   ปฏิกาตุํ   เนตํ
ภิกฺขเว   อปฺปสนฺนานํ   วา  ปสาทาย  ฯเปฯ  วิครหิตฺวา  ฯเปฯ  ธมฺมึ
กถํ   กตฺวา   ภิกฺขู   อามนฺเตสิ   เตนหิ   ภิกฺขเว   สงฺโฆ   ฉนฺนสฺส็
ภิกฺขุโน   อาปตฺติยา   อปฺปฏิกมฺเม   อุกฺเขปนียกมฺมํ   กโรตุ   อสมฺโภคํ
สงฺเฆน ฯ
     [๒๒๖]   เอวญฺจ  ปน  ภิกฺขเว  กาตพฺพํ  ฯ  ปฐมํ  ฉนฺโน  ภิกฺขุ
โจเทตพฺโพ     โจเทตฺวา     สาเรตพฺโพ     สาเรตฺวา     อาปตฺติ
อาโรเปตพฺพา  อาปตฺตึ  อาโรเปตฺวา  พฺยตฺเตน  ภิกฺขุนา ปฏิพเลน สงฺโฆ
ญาเปตพฺโพ    สุณาตุ    เม    ภนฺเต   สงฺโฆ   อยํ   ฉนฺโน   ภิกฺขุ
อาปตฺตึ   อาปชฺชิตฺวา   น   อิจฺฉติ  อาปตฺตึ  ปฏิกาตุํ  ฯ  ยทิ  สงฺฆสฺส
ปตฺตกลฺลํ  สงฺโฆ  ฉนฺนสฺส  ภิกฺขุโน  อาปตฺติยา อปฺปฏิกมฺเม อุกฺเขปนีย-
กมฺมํ  กเรยฺย   อสมฺโภคํ   สงฺเฆน  ฯ  เอสา  ญตฺติ  ฯ  สุณาตุ  เม  ภนฺเต
สงฺโฆ    อยํ    ฉนฺโน    ภิกฺขุ   อาปตฺตึ   อาปชฺชิตฺวา   น   อิจฺฉติ
