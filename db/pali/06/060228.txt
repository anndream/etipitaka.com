ยาเจยฺยนฺติ   ฯ   โส  สงฺฆํ  เอกิสฺสา  อาปตฺติยา  เทฺวมาสปฏิจฺฉนฺนาย
เทฺวมาสปริวาสํ    ยาจติ   ฯ   ตสฺส   สงฺโฆ   เอกิสฺสา   อาปตฺติยา
เทฺวมาสปฏิจฺฉนฺนาย   เทฺวมาสปริวาสํ   เทติ   ฯ   ตสฺส   ปริวสนฺตสฺส
ลชฺชิธมฺโม    โอกฺกมิ    อหํ   โข   เทฺว   สงฺฆาทิเสสา   อาปตฺติโย
อาปชฺชึ   เทฺวมาสปฏิจฺฉนฺนาโย   ตสฺส  เม  เอตทโหสิ  อหํ  โข  เทฺว
สงฺฆาทิเสสา    อาปตฺติโย   อาปชฺชึ   เทฺวมาสปฏิจฺฉนฺนาโย   ยนฺนูนาหํ
สงฺฆํ    เอกิสฺสา    อาปตฺติยา   เทฺวมาสปฏิจฺฉนฺนาย   เทฺวมาสปริวาสํ
ยาเจยฺยนฺติ   โสหํ   สงฺฆํ   เอกิสฺสา   อาปตฺติยา  เทฺวมาสปฏิจฺฉนฺนาย
เทฺวมาสปริวาสํ    ยาจึ   ตสฺส   เม   สงฺโฆ   เอกิสฺสา   อาปตฺติยา
เทฺวมาสปฏิจฺฉนฺนาย   เทฺวมาสปริวาสํ   อทาสิ   ตสฺส  เม  ปริวสนฺตสฺส
ลชฺชิธมฺโม โอกฺกมิ ยนฺนูนาหํ สงฺฆํ อิตริสฺสาปิ อาปตฺติยา เทฺวมาสปฏิจฺฉนฺนาย
เทฺวมาสปริวาสํ     ยาเจยฺยนฺติ     ฯ     โส    สงฺฆํ    อิตริสฺสาปิ
อาปตฺติยา   เทฺวมาสปฏิจฺฉนฺนาย   เทฺวมาสปริวาสํ   ยาจติ   ฯ   ตสฺส
สงฺโฆ   อิตริสฺสาปิ   อาปตฺติยา   เทฺวมาสปฏิจฺฉนฺนาย   เทฺวมาสปริวาสํ
เทติ ฯ เตน ภิกฺขเว ภิกฺขุนา ตทุปาทาย เทฺว มาสา ปริวสิตพฺพา ฯ
     [๔๕๐]  อิธ  ปน  ภิกฺขเว  ภิกฺขุ  เทฺว  สงฺฆาทิเสสา  อาปตฺติโย
อาปชฺชติ    เทฺวมาสปฏิจฺฉนฺนาโย    เอกํ    อาปตฺตึ   ชานาติ   เอกํ
อาปตฺตึ   น   ชานาติ   ฯ   โส   สงฺฆํ  ยํ  อาปตฺตึ  ชานาติ  ตสฺสา
อาปตฺติยา  เทฺวมาสปฏิจฺฉนฺนาย  เทฺวมาสปริวาสํ  ยาจติ  ฯ  ตสฺส สงฺโฆ
ตสฺสา   อาปตฺติยา  เทฺวมาสปฏิจฺฉนฺนาย  เทฺวมาสปริวาสํ  เทติ  ฯ  โส
