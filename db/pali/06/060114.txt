     [๒๙๑]   ตีหิ   ภิกฺขเว   องฺเคหิ  สมนฺนาคตํ  ปาปิกาย  ทิฏฺฐิยา
อปฺปฏินิสฺสคฺเค    อุกฺเขปนียกมฺมํ    ธมฺมกมฺมญฺเจว   โหติ   วินยกมฺมญฺจ
สุวูปสนฺตญฺจ     สมฺมุขา     กตํ    โหติ    ปฏิปุจฺฉา    กตํ    โหติ
ปฏิญฺญาย   กตํ   โหติ   อิเมหิ   โข   ภิกฺขเว   ตีหงฺเคหิ  สมนฺนาคตํ
ปาปิกาย    ทิฏฺฐิยา    อปฺปฏินิสฺสคฺเค   อุกฺเขปนียกมฺมํ   ธมฺมกมฺมญฺเจว
โหติ วินยกมฺมญฺจ สุวูปสนฺตญฺจ ฯ
     [๒๙๒]   อปเรหิปิ   ภิกฺขเว   ตีหงฺเคหิ   สมนฺนาคตํ   ปาปิกาย
ทิฏฺฐิยา     อปฺปฏินิสฺสคฺเค    อุกฺเขปนียกมฺมํ    ธมฺมกมฺมญฺเจว    โหติ
วินยกมฺมญฺจ    สุวูปสนฺตญฺจ   อาปตฺติยา   กตํ   โหติ   เทสนาคามินิยา
อาปตฺติยา กตํ โหติ อเทสิตาย อาปตฺติยา กตํ โหติ ฯเปฯ
     [๒๙๓]   อปเรหิปิ   ฯเปฯ   โจเทตฺวา   กตํ  โหติ  สาเรตฺวา
กตํ โหติ อาปตฺตึ อาโรเปตฺวา กตํ โหติ ฯเปฯ
     [๒๙๔]   อปเรหิปิ   ฯเปฯ   สมฺมุขา   กตํ  โหติ  ธมฺเมน  กตํ
โหติ    สมคฺเคน    กตํ    โหติ   อิเมหิ   โข   ภิกฺขเว   ตีหงฺเคหิ
สมนฺนาคตํ ฯเปฯ
     [๒๙๕]   อปเรหิปิ   ฯเปฯ   ปฏิปุจฺฉา  กตํ  โหติ  ธมฺเมน  กตํ
โหติ สมคฺเคน กตํ โหติ อิเมหิ โข ภิกฺขเว ตีหงฺเคหิ ฯเปฯ
     [๒๙๖]   อปเรหิปิ   ฯเปฯ   ปฏิญฺญาย   กตํ   โหติ    ธมฺเมน
กตํ โหติ สมคฺเคน กตํ โหติ อิเมหิ โข ภิกฺขเว ตีหงฺเคหิ ฯเปฯ
     [๒๙๗]   อปเรหิปิ   ฯเปฯ   อาปตฺติยา   กตํ   โหติ   ธมฺเมน
