อิมํ   อธิกรณํ   วูปสเมยฺยามาติ  ฯ  เต  เจ  ภิกฺขเว  ภิกฺขู  ตํ  ภิกฺขุํ
วุฏฺฐาเปตฺวา    สกฺโกนฺติ    ตํ    อธิกรณํ    วูปสเมตุํ   อิทํ   วุจฺจติ
ภิกฺขเว   อธิกรณํ   วูปสนฺตํ   ฯ  เกน  วูปสนฺตํ  ฯ  สมฺมุขาวินเยน  ฯ
กิญฺจ    ตตฺถ    สมฺมุขาวินยสฺมึ    ฯ    ธมฺมสมฺมุขตา    วินยสมฺมุขตา
ปุคฺคลสมฺมุขตา    ฯเปฯ    เอวํ    วูปสนฺตํ   เจ   ภิกฺขเว   อธิกรณํ
การโก อุกฺโกเฏติ อุกฺโกฏนกํ ปาจิตฺติยํ ฯ
     [๖๗๙]  เตหิ  เจ  ภิกฺขเว  ภิกฺขูหิ  ตสฺมึ  อธิกรเณ วินิจฺฉิยมาเน
ตตฺรสฺส   ภิกฺขุ   ธมฺมกถิโก   ตสฺส   สุตฺตํ  หิ  โข  อาคตํ  โหติ  โน
สุตฺตวิภงฺโค  โส  อตฺถํ  อสลฺลกฺเขนฺโต  พฺยญฺชนจฺฉายาย  อตฺถํ  ปฏิพาหติ
พฺยตฺเตน   ภิกฺขุนา   ปฏิพเลน   เต   ภิกฺขู   ญาเปตพฺพา  สุณนฺตุ  เม
อายสฺมนฺตา   อยํ  อิตฺถนฺนาโม  ภิกฺขุ  ธมฺมกถิโก  อิมสฺส  สุตฺตํ  หิ  โข
อาคตํ  โหติ  โน  สุตฺตวิภงฺโค  โส  อตฺถํ อสลฺลกฺเขนฺโต พฺยญฺชนจฺฉายาย
อตฺถํ     ปฏิพาหติ     ฯ    ยทายสฺมนฺตานํ    ปตฺตกลฺลํ    อิตฺถนฺนามํ
ภิกฺขุํ   วุฏฺฐาเปตฺวา   อวเสสา   อิมํ   อธิกรณํ   วูปสเมยฺยามาติ   ฯ
เต   เจ   ภิกฺขเว   ภิกฺขู   ตํ   ภิกฺขุํ   วุฏฺฐาเปตฺวา   สกฺโกนฺติ  ตํ
อธิกรณํ   วูปสเมตุํ   อิทํ   วุจฺจติ  ภิกฺขเว  อธิกรณํ  วูปสนฺตํ  ฯ  เกน
วูปสนฺตํ   ฯ   สมฺมุขาวินเยน   ฯ   กิญฺจ   ตตฺถ   สมฺมุขาวินยสฺมึ   ฯ
ธมฺมสมฺมุขตา   วินยสมฺมุขตา   ปุคฺคลสมฺมุขตา   ฯเปฯ   เอวํ   วูปสนฺตํ
เจ ภิกฺขเว อธิกรณํ การโก อุกฺโกเฏติ อุกฺโกฏนกํ ปาจิตฺติยํ ฯ
     [๖๘๐]   เต   เจ   ภิกฺขเว   ภิกฺขู  น  สกฺโกนฺติ  ตํ  อธิกรณํ
