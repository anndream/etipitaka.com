อาสาเทติ   อนฺโต   วา   พหิ  วา  อิเมหิ  โข  ภิกฺขเว  ปญฺจหงฺเคหิ
สมนฺนาคตสฺส    ภิกฺขุโน    อาปตฺติยา   อทสฺสเน   อุกฺเขปนียกมฺมํ   น
ปฏิปฺปสฺสมฺเภตพฺพํ ฯ
     [๒๑๕]  อฏฺฐหิ  ภิกฺขเว  องฺเคหิ  สมนฺนาคตสฺส ภิกฺขุโน อาปตฺติยา
อทสฺสเน   อุกฺเขปนียกมฺมํ   น   ปฏิปฺปสฺสมฺเภตพฺพํ   ปกตตฺตสฺส  ภิกฺขุโน
อุโปสกํ    ฐเปติ    ปวารณํ    ฐเปติ    สวจนียํ    กโรติ   อนุวาทํ
ปฏฺฐเปติ    โอกาสํ    กาเรติ    โจเทติ    สาเรติ   ภิกฺขู   ภิกฺขูหิ
สมฺปโยเชติ   อิเมหิ   โข  ภิกฺขเว  อฏฺฐหงฺเคหิ  สมนฺนาคตสฺส  ภิกฺขุโน
อาปตฺติยา อทสฺสเน อุกฺเขปนียกมฺมํ น ปฏิปฺปสฺสมฺเภตพฺพํ ฯ
     อาปตฺติยา อทสฺสเน อุกฺเขปนียกมฺเม น ปฏิปฺปสฺสมฺเภตพฺพเตจตฺตาฬีสกํ
นิฏฺฐิตํ ฯ
     [๒๑๖]  ปญฺจหิ  ภิกฺขเว  องฺเคหิ  สมนฺนาคตสฺส ภิกฺขุโน อาปตฺติยา
อทสฺสเน     อุกฺเขปนียกมฺมํ    ปฏิปฺปสฺสมฺเภตพฺพํ    น    อุปสมฺปาเทติ
น   นิสฺสยํ   เทติ   น   สามเณรํ  อุปฏฺฐาเปติ  น  ภิกฺขุโนวาทกสมฺมตึ
สาทิยติ   สมฺมโตปิ   ภิกฺขุนิโย   น   โอวทติ   อิเมหิ   โข   ภิกฺขเว
ปญฺจหงฺเคหิ     สมนฺนาคตสฺส     ภิกฺขุโน     อาปตฺติยา     อทสฺสเน
อุกฺเขปนียกมฺมํ ปฏิปฺปสฺสมฺเภตพฺพํ ฯ
     [๒๑๗]   อปเรหิปิ   ภิกฺขเว  ปญฺจหงฺเคหิ  สมนฺนาคตสฺส  ภิกฺขุโน
อาปตฺติยา     อทสฺสเน    อุกฺเขปนียกมฺมํ    ปฏิปฺปสฺสมฺเภตพฺพํ    ยาย
อาปตฺติยา   สงฺเฆน   อาปตฺติยา   อทสฺสเน  อุกฺเขปนียกมฺมํ  กตํ  โหติ
