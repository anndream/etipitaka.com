ฉนฺนาย  ปุริมาย     อาปตฺติยา     สโมธานปริวาสํ    ทเทยฺย    ฯ    เอสา
ญตฺติ   ฯ   สุณาตุ   เม   ภนฺเต   สงฺโฆ   อยํ   อุทายิ  ภิกฺขุ  เอกํ
อาปตฺตึ    อาปชฺชิ    สญฺเจตนิกํ    สุกฺกวิสฏฺฐึ    ปกฺขปฏิจฺฉนฺนํ    โส
สงฺฆํ  เอกิสฺสา  อาปตฺติยา  สญฺเจตนิกาย  สุกฺกวิสฏฺฐิยา  ปกฺขปฏิจฺฉนฺนาย
ปกฺขปริวาสํ    ยาจิ    ฯ    สงฺโฆ    อุทายิสฺส   ภิกฺขุโน   เอกิสฺสา
อาปตฺติยา   สญฺเจตนิกาย   สุกฺกวิสฏฺฐิยา   ปกฺขปฏิจฺฉนฺนาย  ปกฺขปริวาสํ
อทาสิ    ฯ    โส   ปริวสนฺโต   อนฺตรา   เอกํ   อาปตฺตึ   อาปชฺชิ
สญฺเจตนิกํ    สุกฺกวิสฏฺฐึ    ปญฺจาหปฏิจฺฉนฺนํ    โส    สงฺฆํ    อนฺตรา
เอกิสฺสา   อาปตฺติยา   สญฺเจตนิกาย   สุกฺกวิสฏฺฐิยา  ปญฺจาหปฏิจฺฉนฺนาย
มูลาย   ปฏิกสฺสนํ   ยาจิ   ฯ  สงฺโฆ  อุทายึ  ภิกฺขุํ  อนฺตรา  เอกิสฺสา
อาปตฺติยา    สญฺเจตนิกาย   สุกฺกวิสฏฺฐิยา   ปญฺจาหปฏิจฺฉนฺนาย   มูลาย
ปฏิกสฺสิ   ฯ   โส   สงฺฆํ  อนฺตรา  เอกิสฺสา  อาปตฺติยา  สญฺเจตนิกาย
สุกฺกวิสฏฺฐิยา   ปญฺจาหปฏิจฺฉนฺนาย   ปุริมาย  อาปตฺติยา  สโมธานปริวาสํ
ยาจติ    ฯ    สงฺโฆ    อุทายิสฺส    ภิกฺขุโน    อนฺตรา    เอกิสฺสา
อาปตฺติยา   สญฺเจตนิกาย   สุกฺกวิสฏฺฐิยา   ปญฺจาหปฏิจฺฉนฺนาย   ปุริมาย
อาปตฺติยา   สโมธานปริวาสํ   เทติ   ฯ  ยสฺสายสฺมโต  ขมติ  อุทายิสฺส
ภิกฺขุโน   อนฺตรา   เอกิสฺสา   อาปตฺติยา   สญฺเจตนิกาย  สุกฺกวิสฏฺฐิยา
ปญฺจาหปฏิจฺฉนฺนาย    ปุริมาย    อาปตฺติยา   สโมธานปริวาสสฺส   ทานํ
โส   ตุณฺหสฺส   ยสฺส   นกฺขมติ   โส  ภาเสยฺย  ฯ  ทุติยมฺปิ  เอตมตฺถํ
วทามิ   ฯเปฯ   ตติยมฺปิ   เอตมตฺถํ   วทามิ  ฯเปฯ   ทินฺโน  สงฺเฆน
