สโมธานปริวาสํ    เทติ    ฯ   โส   ปริวสามีติ   มญฺญมาโน   ฯเปฯ
ธมฺเมน   สโมธานปริวาสํ   เทติ   ธมฺเมน   มานตฺตํ   เทติ   ธมฺเมน
อพฺเภติ ฯ โส ภิกฺขเว ภิกฺขุ วิสุทฺโธ ตาหิ อาปตฺตีหิ ฯ
     [๕๘๑]   อิธ   ปน   ภิกฺขเว   ภิกฺขุ   สมฺพหุลา   สงฺฆาทิเสสา
อาปตฺติโย    อาปชฺชติ   ปริมาณมฺปิ   อปริมาณมฺปิ   ฯเปฯ   ววตฺถิตมฺปิ
สมฺภินฺนมฺปิ   ฯ  โส  สงฺฆํ  ตาสํ  อาปตฺตีนํ  สโมธานปริวาสํ  ยาจติ  ฯ
ตสฺส    สงฺโฆ   ตาสํ   อาปตฺตีนํ   สโมธานปริวาสํ   เทติ   ฯ   โส
ปริวสนฺโต   อนฺตรา   สมฺพหุลา   สงฺฆาทิเสสา   อาปตฺติโย   อาปชฺชติ
ปริมาณาโยปิ    อปริมาณาโยปิ    อปฺปฏิจฺฉนฺนาโย    ฯ    โส   สงฺฆํ
อนฺตรา   อาปตฺตีนํ   มูลาย   ปฏิกสฺสนํ  ยาจติ  ฯ  ตํ  สงฺโฆ  อนฺตรา
อาปตฺตีนํ     มูลาย     ปฏิกสฺสติ    อธมฺมิเกน    กมฺเมน    กุปฺเปน
อฏฺฐานารเหน  อธมฺเมน  สโมธานปริวาสํ  เทติ  ๑  ฯ  โส ปริวสามีติ
มญฺญมาโน    ฯเปฯ    ธมฺเมน    สโมธานปริวาสํ    เทติ    ธมฺเมน
มานตฺตํ   เทติ  ธมฺเมน  อพฺเภติ  ฯ  โส  ภิกฺขเว  ภิกฺขุ  วิสุทฺโธ  ๒
ตาหิ อาปตฺตีหิ ฯ
     [๕๘๒]   อิธ   ปน   ภิกฺขเว   ภิกฺขุ   สมฺพหุลา   สงฺฆาทิเสสา
อาปตฺติโย    อาปชฺชติ   ปริมาณมฺปิ   อปริมาณมฺปิ   ฯเปฯ   ววตฺถิตมฺปิ
สมฺภินฺนมฺปิ   ฯ  โส  สงฺฆํ  ตาสํ  อาปตฺตีนํ  สโมธานปริวาสํ  ยาจติ  ฯ
ตสฺส    สงฺโฆ   ตาสํ   อาปตฺตีนํ   สโมธานปริวาสํ   เทติ   ฯ   โส
ปริวสนฺโต   อนฺตรา   สมฺพหุลา   สงฺฆาทิเสสา   อาปตฺติโย   อาปชฺชติ
#๑ ยุ. อธมฺเมน สโมธานปริวาสํ เทตีติ นตฺถิ ฯ  ๒ ยุ. อวิสุทฺโธ ฯ
