ทฺวินฺนํ   อาปตฺตีนํ   เทฺวมาสปฏิจฺฉนฺนานํ  อิตรมฺปิ  มาสปริวาสํ  เทติ  ฯ
ยสฺสายสฺมโต    ขมติ    อิตฺถนฺนามสฺส    ภิกฺขุโน    ทฺวินฺนํ   อาปตฺตีนํ
เทฺวมาสปฏิจฺฉนฺนานํ   อิตรสฺสปิ  มาสปริวาสสฺส  ๑  ทานํ  โส  ตุณฺหสฺสs
ยสฺส   นกฺขมติ   โส   ภาเสยฺย  ฯ  ทุติยมฺปิ  เอตมตฺถํ  วทามิ  ฯเปฯ
ตติยมฺปิ   เอตมตฺถํ   วทามิ   ฯเปฯ   ทินฺโน   สงฺเฆน   อิตฺถนฺนามสฺส
ภิกฺขุโน  ทฺวินฺนํ  อาปตฺตีนํ  เทฺวมาสปฏิจฺฉนฺนานํ  อิตโรปิ มาสปริวาโส ๒
ขมติ   สงฺฆสฺส   ตสฺมา   ตุณฺหี   ฯ   เอวเมตํ   ธารยามีติ  ฯ  เตน
ภิกฺขเว ภิกฺขุนา ปุริมํ อุปาทาย เทฺว มาสา ปริวสิตพฺพา ฯ
     [๔๕๙]  อิธ  ปน  ภิกฺขเว  ภิกฺขุ  เทฺว  สงฺฆาทิเสสา  อาปตฺติโย
อาปชฺชติ   เทฺวมาสปฏิจฺฉนฺนาโย   ฯ   ตสฺส   เอวํ   โหติ   อหํ  โข
เทฺว    สงฺฆาทิเสสา    อาปตฺติโย    อาปชฺชึ    เทฺวมาสปฏิจฺฉนฺนาโย
ยนฺนูนาหํ      สงฺฆํ      ทฺวินฺนํ     อาปตฺตีนํ     เทฺวมาสปฏิจฺฉนฺนานํ
เอกมาสปริวาสํ    ยาเจยฺยนฺติ    ฯ   โส   สงฺฆํ   ทฺวินฺนํ   อาปตฺตีนํ
เทฺวมาสปฏิจฺฉนฺนานํ   เอกมาสปริวาสํ   ยาจติ  ฯ  ตสฺส  สงฺโฆ  ทฺวินฺนํ
อาปตฺตีนํ    เทฺวมาสปฏิจฺฉนฺนานํ    เอกมาสปริวาสํ   เทติ   ฯ   ตสฺส
ปริวสนฺตสฺส    ลชฺชิธมฺโม   โอกฺกมิ   อหํ   โข   เทฺว   สงฺฆาทิเสสา
อาปตฺติโย    อาปชฺชึ   เทฺวมาสปฏิจฺฉนฺนาโย   ตสฺส   เม   เอตทโหสิ
อหํ  โข  เทฺว  สงฺฆาทิเสสา  อาปตฺติโย  อาปชฺชึ  เทฺวมาสปฏิจฺฉนฺนาโย
#๑ ม. ยุ. อิตรมฺปิ มาสํ ปริวาสสฺส ฯ     ๒ ม. ยุ. อิตรมฺปิ มาสํ ปริวาโส ฯ
