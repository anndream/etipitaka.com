ปฏิปฺปสฺสทฺธึ   ยาจติ   ฯ   สงฺโฆ   สุธมฺมสฺส   ภิกฺขุโน  ปฏิสารณียกมฺมํ
ปฏิปฺปสฺสมฺเภติ  ฯ  ยสฺสายสฺมโต  ขมติ สุธมฺมสฺส ภิกฺขุโน ปฏิสารณียกมฺมสฺส
ปฏิปฺปสฺสทฺธิ        โส        ตุณฺหสฺส        ยสฺส        นกฺขมติ
โส   ภาเสยฺย   ฯ  ตติยมฺปิ  เอตมตฺถํ  วทามิ  ฯ  สุณาตุ  เม  ภนฺเต
สงฺโฆ    อยํ   สุธมฺโม   ภิกฺขุ   สงฺเฆน   ปฏิสารณียกมฺมกโต   สมฺมา
วตฺตติ     โลมํ    ปาเตติ    เนตฺถารํ    วตฺตติ    ปฏิสารณียกมฺมสฺส
ปฏิปฺปสฺสทฺธึ   ยาจติ   ฯ   สงฺโฆ   สุธมฺมสฺส   ภิกฺขุโน  ปฏิสารณียกมฺมํ
ปฏิปฺปสฺสมฺเภติ    ฯ    ยสฺสายสฺมโต    ขมติ     สุธมฺมสฺส    ภิกฺขุโน
ปฏิสารณียกมฺมสฺส    ปฏิปฺปสฺสทฺธิ    โส    ตุณฺหสฺส    ยสฺส    นกฺขมติ
โส  ภาเสยฺย  ฯ  ปฏิปฺปสฺสทฺธํ  สงฺเฆน  สุธมฺมสฺส ภิกฺขุโน ปฏิสารณียกมฺมํ
ขมติ       สงฺฆสฺส       ตสฺมา       ตุณฺหี      ฯ      เอวเมตํ
ธารยามีติ ฯk
              ปฏิสารณียกมฺมํ จตุตฺถํ นิฏฺฐิตํ ฯ
     [๑๗๔]  เตน สมเยน พุทฺโธ ภควา โกสมฺพิยํ วิหรติ โฆสิตาราเม ฯ
เตน   โข   ปน   สมเยน   อายสฺมา   ฉนฺโน   อาปตฺตึ  อาปชฺชิตฺวา
น   อิจฺฉติ   อาปตฺตึ   ปสฺสิตุํ   ฯ   เย  เต  ภิกฺขู  อปฺปิจฺฉา  ฯเปฯ
เต    อุชฺฌายนฺติ    ขียนฺติ   วิปาเจนฺติ   กถํ   หิ   นาม   อายสฺมา
ฉนฺโน   อาปตฺตึ   อาปชฺชิตฺวา   น   อิจฺฉิสฺสติ   อาปตฺตึ  ปสฺสิตุนฺติ  ฯ
อถ โข เต ภิกฺขู ภควโต เอตมตฺถํ อาโรเจสุํ ฯ
     [๑๗๕]  อถโข  ภควา  เอตสฺมึ  นิทาเน เอตสฺมึ ปกรเณ ภิกฺขุสงฺฆํ
