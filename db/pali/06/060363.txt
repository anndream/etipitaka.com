อมูฬฺหวินเยน   จาติ   ฯ   สิยาติสฺส   วจนียํ   ฯ  ยถา  กถํ  วิย  ฯ
อิธ   ปน   ภิกฺขเว   ภิกฺขุ   อุมฺมตฺตโก  โหติ  จิตฺตวิปริยาสกโต  เตน
อุมฺมตฺตเกน     จิตฺตวิปริยาสกเตน     พหุํ    อสฺสามณกํ    อชฺฌาจิณฺณํ
โหติ   ภาสิตปริกฺกนฺตํ   ฯ   ตํ   ภิกฺขู  อุมฺมตฺตเกน  จิตฺตวิปริยาสกเตน
อชฺฌาจิณฺเณน   อาปตฺติยา   โจเทนฺติ   สรตายสฺมา   เอวรูปึ   อาปตฺตึ
อาปชฺชิตาติ   ฯ   โส   เอวํ   วเทติ   อหํ  โข  อาวุโส  อุมฺมตฺตโก
อโหสึ   จิตฺตวิปริยาสกโต   เตน   เม  อุมฺมตฺตเกน  จิตฺตวิปริยาสกเตน
พหุํ    อสฺสามณกํ    อชฺฌาจิณฺณํ    ภาสิตปริกฺกนฺตํ    นาหนฺตํ    สรามิ
มูเฬฺหน   เม   เอตํ   กตนฺติ   ฯ  เอวํปิ  นํ  วุจฺจมานา  โจเทนฺเตว
สรตายสฺมา   เอวรูปึ   อาปตฺตึ   อาปชฺชิตาติ   ฯ  ตสฺส  โข  ภิกฺขเว
ภิกฺขุโน    อมูฬฺหสฺส    อมูฬฺหวินโย    ทาตพฺโพ    ฯ   เอวญฺจ   ปน
ภิกฺขเว   ทาตพฺโพ   ฯ   เตน   ภิกฺขเว  ภิกฺขุนา  สงฺฆํ  อุปสงฺกมิตฺวา
เอกํสํ    อุตฺตราสงฺคํ    กริตฺวา    ฯเปฯ   เอวมสฺส   วจนีโย   อหํ
ภนฺเต   อุมฺมตฺตโก   อโหสึ   จิตฺตวิปริยาสกโต  เตน  เม  อุมฺมตฺตเกน
จิตฺตวิปริยาสกเตน    พหุํ    อสฺสามณกํ    อชฺฌาจิณฺณํ    ภาสิตปริกฺกนฺตํ
มํ   ภิกฺขู   อุมฺมตฺตเกน   จิตฺตวิปริยาสกเตน   อชฺฌาจิณฺเณน  อาปตฺติยา
โจเทนฺติ   สรตายสฺมา   เอวรูปึ   อาปตฺตึ   อาปชฺชิตาติ  ตฺยาหํ  เอวํ
วทามิ    อหํ   โข   อาวุโส   อุมฺมตฺตโก   อโหสึ   จิตฺตวิปริยาสกโต
เตน    เม    อุมฺมตฺตเกน    จิตฺตวิปริยาสกเตน    พหุํ    อสฺสามณกํ
อชฺฌาจิณฺณํ    ภาสิตปริกฺกนฺตํ   นาหนฺตํ   สรามิ   มุเฬฺหน   เม   เอตํ
