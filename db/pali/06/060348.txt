อธิกรณํ   ฯ   ตตฺถ   กตมํ   อธิกรณํ   โน   อาปตฺติ  ฯ  กิจฺจาธิกรณํ
วิวาทาธิกรณํ    อนุวาทาธิกรณํ    อิทํ    อธิกรณํ   โน   อาปตฺติ   ฯ
ตตฺถ    กตมํ    อธิกรณญฺเจว    อาปตฺติ    จ    ฯ   อาปตฺตาธิกรณํ
อธิกรณญฺเจว อาปตฺติ จ ฯ
     [๖๗๐]    กิจฺจํ   กิจฺจาธิกรณํ   กิจฺจํ   โน   อธิกรณํ   อธิกรณํ
โน   กิจฺจํ   อธิกรณญฺเจว   กิจฺจญฺจ   ฯ   สิยา   กิจฺจํ   กิจฺจาธิกรณํ
สิยา    กิจฺจํ    โน   อธิกรณํ   สิยา   อธิกรณํ   โน   กิจฺจํ   สิยา
อธิกรณญฺเจว กิจฺจญฺจ ฯ
     [๖๗๑]   ตตฺถ   กตมํ   กิจฺจํ   กิจฺจาธิกรณํ   ฯ   ยา  สงฺฆสฺส
กิจฺจยตา     กรณียตา     อปโลกนกมฺมํ     ญตฺติกมฺมํ    ญตฺติทุติยกมฺมํ
ญตฺติจตุตฺถกมฺมํ    อิทํ   กิจฺจํ   กิจฺจาธิกรณํ   ฯ   ตตฺถ   กตมํ   กิจฺจํ
โน    อธิกรณํ    ฯ    อาจริยกิจฺจํ   อุปชฺฌายกิจฺจํ   สมานุปชฺฌายกิจฺจํ
สมานาจริยกิจฺจํ   อิทํ   กิจฺจํ   โน   อธิกรณํ  ฯ  ตตฺถ  กตมํ  อธิกรณํ
โน   กิจฺจํ   ฯ   วิวาทาธิกรณํ   อนุวาทาธิกรณํ   อาปตฺตาธิกรณํ   อิทํ
อธิกรณํ   โน   กิจฺจํ   ฯ   ตตฺถ   กตมํ   อธิกรณญฺเจว   กิจฺจญฺจ  ฯ
กิจฺจาธิกรณํ อธิกรณญฺเจว กิจฺจญฺจ ฯ
     [๖๗๒]   วิวาทาธิกรณํ   กตีหิ  สมเถหิ  สมฺมติ  ฯ  วิวาทาธิกรณํ
ทฺวีหิ  สมเถหิ  สมฺมติ  สมฺมุขาวินเยน  ๑  จ  เยภุยฺยสิกาย  จ ฯ สิยา
วิวาทาธิกรณํ   เอกํ   สมถํ   อนาคมฺม   เยภุยฺยสิกํ   เอเกน  สมเถน
สมฺเมยฺย   สมฺมุขาวินเยนาติ   ฯ   สิยาติสฺส   วจนียํ  ฯ  ยถากถํ  วิย
#๑ ยุ. สมฺมุขาวินเยน จ ฯ
