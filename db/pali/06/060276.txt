ปฏิกสฺสิตพฺโพ       ยถาปฏิจฺฉนฺนานญฺจสฺส       อาปตฺตีนํ      ปุริมาย
อาปตฺติยา สโมธานปริวาโส ทาตพฺโพ ฯ
     [๕๔๙]   อิธ  ปน  ภิกฺขเว  ภิกฺขุ  ปริวสนฺโต  อนฺตรา  สมฺพหุลา
สงฺฆาทิเสสา   อาปตฺติโย   อาปชฺชิตฺวา   อปฺปฏิจฺฉาเทตฺวา   สามเณโร
โหติ   ฯเปฯ   อุมฺมตฺตโก   โหติ   ฯเปฯ   ขิตฺตจิตฺโต   โหติ  ฯเปฯ
เวทนฏฺโฏ   โหติ   ฯเปฯ   ตสฺส   โหนฺติ   อาปตฺติโย  ปฏิจฺฉนฺนาโยปิ
อปฺปฏิจฺฉนฺนาโยปิ   ยถา   ปริวาสํ   วิตฺถาริตํ   ตถา  วิตฺถาเรตพฺพํ  ฯ
ฯเปฯ    เอกจฺจา   อาปตฺติโย   ชานาติ   เอกจฺจา   อาปตฺติโย   น
ชานาติ   ฯเปฯ   เอกจฺจา  อาปตฺติโย  สรติ  เอกจฺจา  อาปตฺติโย  น
สรติ   ฯเปฯ   เอกจฺจาสุ  อาปตฺตีสุ  นิพฺเพมติโก  เอกจฺจาสุ  อาปตฺตีสุ
เวมติโก   ยาสุ   อาปตฺตีสุ   นิพฺเพมติโก   ตา   อาปตฺติโย   ฉาเทติ
ยาสุ   อาปตฺตีสุ   เวมติโก   ตา   อาปตฺติโย   น   ฉาเทติ  ฯ  โส
เวทนฏฺโฏ   โหติ   ฯ   โส  ปุน  อเวทนฏฺโฏ  หุตฺวา  ยา  อาปตฺติโย
ปุพฺเพ   นิพฺเพมติโก   ฉาเทสิ   ตา   อาปตฺติโย   ปจฺฉา  นิพฺเพมติโก
น   ฉาเทติ   ยา   อาปตฺติโย   ปุพฺเพ   เวมติโก   น  ฉาเทสิ  ตา
อาปตฺติโย   ปจฺฉา   นิพฺเพมติโก   น  ฉาเทติ  ฯเปฯ  ยา  อาปตฺติโย
ปุพฺเพ   นิพฺเพมติโก   ฉาเทสิ   ตา   อาปตฺติโย   ปจฺฉา  นิพฺเพมติโก
น   ฉาเทติ   ยา   อาปตฺติโย   ปุพฺเพ   เวมติโก   น  ฉาเทสิ  ตา
อาปตฺติโย   ปจฺฉา   นิพฺเพมติโก   ฉาเทติ   ฯเปฯ   ยา   อาปตฺติโย
ปุพฺเพ   นิพฺเพมติโก   ฉาเทสิ   ตา   อาปตฺติโย   ปจฺฉา  นิพฺเพมติโก
