อิเมสํ   โข   ภิกฺขเว   ติณฺณํ   ภิกฺขูนํ  อากงฺขมาโน  สงฺโฆ  ปาปิกาย
ทิฏฺฐิยา อปฺปฏินิสฺสคฺเค อุกฺเขปนียกมฺมํ กเรยฺย ฯ
     [๓๐๗]   อปเรสมฺปิ  ภิกฺขเว  ติณฺณํ  ภิกฺขูนํ  อากงฺขมาโน  สงฺโฆ
ปาปิกาย   ทิฏฺฐิยา   อปฺปฏินิสฺสคฺเค   อุกฺเขปนียกมฺมํ   กเรยฺย   เอโก
อธิสีเล    สีลวิปนฺโน    โหติ    เอโก   อชฺฌาจาเร   อาจารวิปนฺโน
โหติ   เอโก   อติทิฏฺฐิยา   ทิฏฺฐิวิปนฺโน   โหติ   อิเมสํ  โข  ภิกฺขเว
ติณฺณํ   ภิกฺขูนํ   อากงฺขมาโน  สงฺโฆ  ปาปิกาย  ทิฏฺฐิยา  อปฺปฏินิสฺสคฺเค
อุกฺเขปนียกมฺมํ กเรยฺย ฯ
     [๓๐๘]   อปเรสมฺปิ  ภิกฺขเว  ติณฺณํ  ภิกฺขูนํ  อากงฺขมาโน  สงฺโฆ
ปาปิกาย   ทิฏฺฐิยา   อปฺปฏินิสฺสคฺเค   อุกฺเขปนียกมฺมํ   กเรยฺย   เอโก
พุทฺธสฺส     อวณฺณํ    ภาสติ    เอโก    ธมฺมสฺส    อวณฺณํ    ภาสติ
เอโก    สงฺฆสฺส    อวณฺณํ    ภาสติ   อิเมสํ   โข   ภิกฺขเว   ติณฺณํ
ภิกฺขูนํ    อากงฺขมาโน    สงฺโฆ   ปาปิกาย   ทิฏฺฐิยา   อปฺปฏินิสฺสคฺเค
อุกฺเขปนียกมฺมํ กเรยฺย ฯ
    ปาปิกาย  ทิฏฺฐิยา  อปฺปฏินิสฺสคฺเค  อุกฺเขปนียกมฺเม อากงฺขมานจฺฉกฺกํ
นิฏฺฐิตํ ฯ
     [๓๐๙]   ปาปิกาย   ทิฏฺฐิยา  อปฺปฏินิสฺสคฺเค  อุกฺเขปนียกมฺมกเตน
ภิกฺขเว   ภิกฺขุนา   สมฺมา   วตฺติตพฺพํ   ฯ   ตตฺรายํ  สมฺมาวตฺตนา  น
อุปสมฺปาเทตพฺพํ   น  นิสฺสโย  ทาตพฺโพ  น  สามเณโร  อุปฏฺฐา-
เปตพฺโพ    น     ภิกฺขุโนวาทกสมฺมติ     สาทิตพฺพา     สมฺมเตนปิ
