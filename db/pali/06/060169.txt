สุกฺกวิสฏฺฐึ    เอกาหปฏิจฺฉนฺนํ    โสหํ    สงฺฆํ   เอกิสฺสา   อาปตฺติยา
สญฺเจตนิกาย     สุกฺกวิสฏฺฐิยา     เอกาหปฏิจฺฉนฺนาย    เอกาหปริวาสํ
ยาจึ   ฯ   ตสฺส   เม   สงฺโฆ   เอกิสฺสา   อาปตฺติยา  สญฺเจตนิกาย
สุกฺกวิสฏฺฐิยา   เอกาหปฏิจฺฉนฺนาย   เอกาหปริวาสํ   อทาสิ   ฯ   โสหํ
ภนฺเต   ๑  ปริวุตฺถปริวาโส  สงฺฆํ  เอกิสฺสา  อาปตฺติยา  สญฺเจตนิกาย
สุกฺกวิสฏฺฐิยา    เอกาหปฏิจฺฉนฺนาย   ฉารตฺตํ   มานตฺตํ   ยาจามีติ   ฯ
ทุติยมฺปิ ยาจิตพฺพํ ตติยมฺปิ ยาจิตพฺพํ ฯ
     [๓๘๘]    พฺยตฺเตน   ภิกฺขุนา   ปฏิพเลน   สงฺโฆ   ญาเปตพฺโพ
สุณาตุ   เม   ภนฺเต   สงฺโฆ   อยํ   อุทายิ   ภิกฺขุ   เอกํ   อาปตฺตึ
อาปชฺชิ    สญฺเจตนิกํ    สุกฺกวิสฏฺฐึ    เอกาหปฏิจฺฉนฺนํ    โส    สงฺฆํ
เอกิสฺสา   อาปตฺติยา   สญฺเจตนิกาย   สุกฺกวิสฏฺฐิยา  เอกาหปฏิจฺฉนฺนาย
เอกาหปริวาสํ  ยาจิ  ฯ  สงฺโฆ  อุทายิสฺส  ภิกฺขุโน  เอกิสฺสา อาปตฺติยา
สญฺเจตนิกาย     สุกฺกวิสฏฺฐิยา     เอกาหปฏิจฺฉนฺนาย    เอกาหปริวาสํ
อทาสิ  ฯ  โส  ปริวุตฺถปริวาโส  สงฺฆํ  เอกิสฺสา อาปตฺติยา สญฺเจตนิกาย
สุกฺกวิสฏฺฐิยา    เอกาหปฏิจฺฉนฺนาย    ฉารตฺตํ    มานตฺตํ   ยาจติ   ฯ
ยทิ    สงฺฆสฺส    ปตฺตกลฺลํ    สงฺโฆ   อุทายิสฺส   ภิกฺขุโน   เอกิสฺสา
อาปตฺติยา   สญฺเจตนิกาย   สุกฺกวิสฏฺฐิยา   เอกาหปฏิจฺฉนฺนาย   ฉารตฺตํ
มานตฺตํ   ทเทยฺย   ฯ   เอสา  ญตฺติ  ฯ  สุณาตุ   เม  ภนฺเต  สงฺโฆ
อยํ   อุทายิ   ภิกฺขุ   เอกํ   อาปตฺตึ   อาปชฺชิ  สญฺเจตนิกํ  สุกฺกวิสฏฺฐึ
เอกาหปฏิจฺฉนฺนํ    โส    สงฺฆํ   เอกิสฺสา   อาปตฺติยา   สญฺเจตนิกาย
#๑ ยุ. ภนฺเตติ นตฺถิ ฯ
