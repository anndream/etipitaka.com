ยายํ    อาวุโส    อาปตฺติ    นิพฺเพมติกปฏิจฺฉนฺนา    ธมฺมิกํ    ตสฺสา
อาปตฺติยา   ปริวาสทานํ   ธมฺมตา   รูหติ   ยา   จ   ขฺวายํ  อาวุโส
อาปตฺติ   เวมติกปฏิจฺฉนฺนา   อธมฺมิกํ   ตสฺสา   อาปตฺติยา  ปริวาสทานํ
อธมฺมตา    น    รูหติ    เอติสฺสา    อาวุโส    อาปตฺติยา    ภิกฺขุ
มานตฺตารโหติ ฯ
     [๔๕๖]   เตน   โข   ปน   สมเยน   อญฺญตโร   ภิกฺขุ   เทฺว
สงฺฆาทิเสสา   อาปตฺติโย   อาปนฺโน   โหติ   เทฺวมาสปฏิจฺฉนฺนาโย  ฯ
ตสฺส   เอตทโหสิ   อหํ   โข  เทฺว  สงฺฆาทิเสสา  อาปตฺติโย  อาปชฺชึ
เทฺวมาสปฏิจฺฉนฺนาโย      ยนฺนูนาหํ     สงฺฆํ     ทฺวินฺนํ     อาปตฺตีนํ
เทฺวมาสปฏิจฺฉนฺนานํ  เอกมาสปริวาสํ  ยาเจยฺยนฺติ  ฯ  โส  สงฺฆํ  ทฺวินฺนํ
อาปตฺตีนํ    เทฺวมาสปฏิจฺฉนฺนานํ    เอกมาสปริวาสํ   ยาจิ   ฯ   ตสฺส
สงฺโฆ    ทฺวินฺนํ    อาปตฺตีนํ    เทฺวมาสปฏิจฺฉนฺนานํ    เอกมาสปริวาสํ
อทาสิ    ฯ    ตสฺส   ปริวสนฺตสฺส   ลชฺชิธมฺโม   โอกฺกมิ   อหํ   โข
เทฺว   สงฺฆาทิเสสา   อาปตฺติโย   อาปชฺชึ  เทฺวมาสปฏิจฺฉนฺนาโย  ตสฺส
เม   เอตทโหสิ   อหํ   โข   เทฺว  สงฺฆาทิเสสา  อาปตฺติโย  อาปชฺชึ
เทฺวมาสปฏิจฺฉนฺนาโย      ยนฺนูนาหํ     สงฺฆํ     ทฺวินฺนํ     อาปตฺตีนํ
เทฺวมาสปฏิจฺฉนฺนานํ   เอกมาสปริวาสํ   ยาเจยฺยนฺติ  โสหํ  สงฺฆํ  ทฺวินฺนํ
อาปตฺตีนํ    เทฺวมาสปฏิจฺฉนฺนานํ   เอกมาสปริวาสํ   ยาจึ   ตสฺส   เม
สงฺโฆ    ทฺวินฺนํ    อาปตฺตีนํ    เทฺวมาสปฏิจฺฉนฺนานํ    เอกมาสปริวาสํ
อทาสิ    ตสฺส    เม   ปริวสนฺตสฺส   ลชฺชิธมฺโม   โอกฺกมิ   ยนฺนูนาหํ
