เอสา   ญตฺติ   ฯ   สุณาตุ   เม   ภนฺเต   สงฺโฆ  สงฺโฆ  อิตฺถนฺนามํ
ภิกฺขุํ   สลากคาหาปกํ   สมฺมนฺนติ  ฯ  ยสฺสายสฺมโต  ขมติ  อิตฺถนฺนามสฺส
ภิกฺขุโน    สลากคาหาปกสฺส   สมฺมติ   โส   ตุณฺหสฺส   ยสฺส   นกฺขมติ
โส  ภาเสยฺย  ฯ  สมฺมโต  สงฺเฆน  อิตฺถนฺนาโม  ภิกฺขุ  สลากคาหาปโก
ขมติ สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
     [๖๑๒]  ทสยิเม  ภิกฺขเว  อธมฺมิกา สลากคาหา ทส ธมฺมิกา ๑ ฯ
กตเม    ทส    อธมฺมิกา   สลากคาหา   ฯ   โอรมตฺตกญฺจ   อธิกรณํ
โหติ   น   จ   คติคตํ   โหติ   น   จ   สริตสาริตํ   โหติ  ชานาติ
อธมฺมวาที    พหุตราติ    อปฺเปวนาม    อธมฺมวาที   พหุตรา   อสฺสูติ
ชานาติ    สงฺโฆ    ภิชฺชิสฺสตีติ    อปฺเปวนาม    สงฺโฆ   ภิชฺเชยฺยาติ
อธมฺเมน   คณฺหนฺติ   วคฺคา   คณฺหนฺติ   น   จ   ยถาทิฏฺฐิยา  คณฺหนฺติ
อิเม ทส อธมฺมิกา สลากคาหา ฯ
     [๖๑๓]  กตเม  ทส  ธมฺมิกา  สลากคาหา  ฯ  น  จ  โอรมตฺตกํ
อธิกรณํ    โหติ    คติคตญฺจ    โหติ   สริตสาริตญฺจ   โหติ   ชานาติ
ธมฺมวาที    พหุตราติ    อปฺเปวนาม    ธมฺมวาที    พหุตรา    อสฺสูติ
ชานาติ     สงฺโฆ    น    ภิชฺชิสฺสตีติ    อปฺเปวนาม    สงฺโฆ    น
ภิชฺเชยฺยาติ    ธมฺเมน    คณฺหนฺติ    สมคฺคา    คณฺหนฺติ   ยถาทิฏฺฐิยา
จ คณฺหนฺติ อิเม ทส ธมฺมิกา สลากคาหาติ ฯ
     [๖๑๔]  เตน  โข  ปน  สมเยน  อุปวาโฬ  ๒  ภิกฺขุ สงฺฆมชฺเฌ
#๑ ม. ธมฺมิกา สลากคาหา ฯ  ๒ อุปวาโฬฺหติปิ อุวาโฬติปิ ปาโฐ ทิสฺสติ ฯ
