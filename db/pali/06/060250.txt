ภิกฺขู ภควโต เอตมตฺถํ อาโรเจสุํ ฯ
     [๔๗๒]   อิธ   ปน   ภิกฺขเว   ภิกฺขุ   ปริวสนฺโต   วิพฺภมติ  ฯ
วิพฺภนฺตกสฺส  ภิกฺขเว  ปริวาโส  น  รูหติ  ฯ  โส  เจ  ปุน อุปสมฺปชฺชติ
ตสฺส    ตเทว    ปุริมํ   ปริวาสทานํ    ฯ   โย   ปริวาโส   ทินฺโน
สุทินฺโน ฯ โย ปริวุตฺโถ สุปริวุตฺโถ ฯ อวเสโส ปริวสิตพฺโพ ฯ
     [๔๗๓]  อิธ  ปน  ภิกฺขเว  ภิกฺขุ  ปริวสนฺโต  สามเณโร  โหติ ฯ
สามเณรสฺส  ภิกฺขเว  ปริวาโส  น  รูหติ  ฯ  โส  เจ  ปุน อุปสมฺปชฺชติ
ตสฺส    ตเทว    ปุริมํ    ปริวาสทานํ   ฯ   โย   ปริวาโส   ทินฺโน
สุทินฺโน ฯ โย ปริวุตฺโถ สุปริวุตฺโถ ฯ อวเสโส ปริวสิตพฺโพ ฯ
     [๔๗๔]    อิธ   ปน   ภิกฺขเว   ภิกฺขุ   ปริวสนฺโต   อุมฺมตฺตโก
โหติ   ฯ   อุมฺมตฺตกสฺส   ภิกฺขเว   ปริวาโส   น  รูหติ  ฯ  โส  เจ
ปุน   อนุมฺมตฺตโก   โหติ   ตสฺส   ตเทว   ปุริมํ  ปริวาสทานํ  ฯ  โย
ปริวาโส    ทินฺโน    สุทินฺโน   ฯ   โย   ปริวุตฺโถ   สุปริวุตฺโถ   ฯ
อวเสโส ปริวสิตพฺโพ ฯ
     [๔๗๕]    อิธ   ปน   ภิกฺขเว   ภิกฺขุ   ปริวสนฺโต   ขิตฺตจิตฺโต
โหติ   ฯ   ขิตฺตจิตฺตสฺส   ภิกฺขเว   ปริวาโส   น  รูหติ  ฯ  โส  เจ
ปุน   อขิตฺตจิตฺโต   โหติ   ตสฺส   ตเทว   ปุริมํ  ปริวาสทานํ  ฯ  โย
ปริวาโส    ทินฺโน    สุทินฺโน   ฯ   โย   ปริวุตฺโถ   สุปริวุตฺโถ   ฯ
อวเสโส ปริวสิตพฺโพ ฯ
     [๔๗๖]  อิธ  ปน  ภิกฺขเว  ภิกฺขุ ปริวสนฺโต เวทนฏฺโฏ ๑ โหติ ฯ
#๑ ม. เวทนาฏฺโฏ ฯ อิโต ปรํ สพฺพตฺถ เอเสว นโย ฯ
