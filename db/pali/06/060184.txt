ยาจติ   ฯ   สงฺโฆ   อุทายึ   ภิกฺขุํ   อนฺตรา   เอกิสฺสา   อาปตฺติยา
สญฺเจตนิกาย    สุกฺกวิสฏฺฐิยา   อปฺปฏิจฺฉนฺนาย   มูลาย   ปฏิกสฺสติ   ฯ
ยสฺสายสฺมโต   ขมติ   อุทายิสฺส  ภิกฺขุโน  อนฺตรา  เอกิสฺสา  อาปตฺติยา
สญฺเจตนิกาย    สุกฺกวิสฏฺฐิยา    อปฺปฏิจฺฉนฺนาย    มูลาย    ปฏิกสฺสนา
โส    ตุณฺหสฺส    ยสฺส    นกฺขมติ    โส    ภาเสยฺย   ฯ   ทุติยมฺปิ
เอตมตฺถํ    วทามิ    ฯเปฯ    ตติยมฺปิ    เอตมตฺถํ   วทามิ   ฯเปฯ
ปฏิกสฺสิโต   สงฺเฆน   อุทายิ   ภิกฺขุ   อนฺตรา   เอกิสฺสา   อาปตฺติยา
สญฺเจตนิกาย   สุกฺกวิสฏฺฐิยา  อปฺปฏิจฺฉนฺนาย  มูลาย  ๑  ขมติ  สงฺฆสฺส
ตสฺมา ตุณฺหี ฯ เอวเมตํ ธารยามีติ ฯ
     [๔๐๑]   โส   ปริวุตฺถปริวาโส  ภิกฺขูนํ  อาโรเจสิ  อหํ  อาวุโส
เอกํ    อาปตฺตึ    อาปชฺชึ   สญฺเจตนิกํ   สุกฺกวิสฏฺฐึ   ปญฺจาหปฏิจฺฉนฺนํ
โสหํ    สงฺฆํ    เอกิสฺสา    อาปตฺติยา   สญฺเจตนิกาย   สุกฺกวิสฏฺฐิยา
ปญฺจาหปฏิจฺฉนฺนาย    ปญฺจาหปริวาสํ    ยาจึ    ตสฺส    เม    สงฺโฆ
เอกิสฺสา   อาปตฺติยา   สญฺเจตนิกาย   สุกฺกวิสฏฺฐิยา  ปญฺจาหปฏิจฺฉนฺนาย
ปญฺจาหปริวาสํ     อทาสิ     โสหํ     ปริวสนฺโต    อนฺตรา    เอกํ
อาปตฺตึ    อาปชฺชึ    สญฺเจตนิกํ    สุกฺกวิสฏฺฐึ    อปฺปฏิจฺฉนฺนํ    โสหํ
สงฺฆํ    อนฺตรา   เอกิสฺสา   อาปตฺติยา   สญฺเจตนิกาย   สุกฺกวิสฏฺฐิยา
อปฺปฏิจฺฉนฺนาย   มูลาย   ปฏิกสฺสนํ   ยาจึ   ตํ   มํ   สงฺโฆ   อนฺตรา
เอกิสฺสา    อาปตฺติยา    สญฺเจตนิกาย   สุกฺกวิสฏฺฐิยา   อปฺปฏิจฺฉนฺนาย
มูลาย    ปฏิกสฺสิ    โสหํ    ปริวุตฺถปริวาโส   มานตฺตารโห   อนฺตรา
#๑ ม. มูลาย ปฏิกสฺสนา ฯ  ยุ. มูลาย ปฏิกสฺสนํ ฯ
