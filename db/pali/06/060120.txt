ปฏิปฺปสฺสมฺเภตพฺพํ ฯ
     [๓๑๔]  อฏฺฐหิ  ภิกฺขเว  องฺเคหิ  สมนฺนาคตสฺส  ภิกฺขุโน ปาปิกาย
ทิฏฺฐิยา     อปฺปฏินิสฺสคฺเค    อุกฺเขปนียกมฺมํ    น    ปฏิปฺปสฺสมฺเภตพฺพํ
ปกตตฺตสฺส    ภิกฺขุโน    อุโปสถํ   ฐเปติ   ปวารณํ   ฐเปติ   สวจนียํ
กโรติ    อนุวาทํ    ปฏฺฐเปติ   โอกาสํ   กาเรติ   โจเทติ   สาเรติ
ภิกฺขู    ภิกฺขูหิ    สมฺปโยเชติ    อิเมหิ   โข   ภิกฺขเว   อฏฺฐหงฺเคหิ
สมนฺนาคตสฺส     ภิกฺขุโน     ปาปิกาย     ทิฏฺฐิยา     อปฺปฏินิสฺสคฺเค
อุกฺเขปนียกมฺมํ น ปฏิปฺปสฺสมฺเภตพฺพํ ฯ
     ปาปิกาย      ทิฏฺฐิยา      อปฺปฏินิสฺสคฺเค      อุกฺเขปนียกมฺเม
นปฏิปฺปสฺสมฺเภตพฺพอฏฺฐารสกํ ๑ นิฏฺฐิตํ ฯ
     [๓๑๕]  ปญฺจหิ  ภิกฺขเว  องฺเคหิ  สมนฺนาคตสฺส  ภิกฺขุโน ปาปิกาย
ทิฏฺฐิยา     อปฺปฏินิสฺสคฺเค    อุกฺเขปนียกมฺมํ    ปฏิปฺปสฺสมฺเภตพฺพํ    น
อุปสมฺปาเทติ    น   นิสฺสยํ   เทติ   น   สามเณรํ   อุปฏฺฐาเปติ   น
ภิกฺขุโนวาทกสมฺมตึ    สาทิยติ    สมฺมโตปิ    ภิกฺขุนิโย    น   โอวทติ
อิเมหิ   โข   ภิกฺขเว   ปญฺจหงฺเคหิ   สมนฺนาคตสฺส  ภิกฺขุโน  ปาปิกาย
ทิฏฺฐิยา อปฺปฏินิสฺสคฺเค อุกฺเขปนียกมฺมํ ปฏิปฺปสฺสมฺเภตพฺพํ ฯ
     [๓๑๖]   อปเรหิปิ   ภิกฺขเว  ปญฺจหงฺเคหิ  สมนฺนาคตสฺส  ภิกฺขุโน
ปาปิกาย   ทิฏฺฐิยา   อปฺปฏินิสฺสคฺเค   อุกฺเขปนียกมฺมํ   ปฏิปฺปสฺสมฺเภตพฺพํ
ยาย    อาปตฺติยา    สงฺเฆน    ปาปิกาย    ทิฏฺฐิยา   อปฺปฏินิสฺสคฺเค
อุกฺเขปนียกมฺมํ   กตํ   โหติ   ตํ   อาปตฺตึ   น   อาปชฺชติ  อญฺญํ  วา
#๑ ม. ...เตจตฺตาลีสกํ ฯ
