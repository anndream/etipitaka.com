กตํ โหติ สมคฺเคน กตํ โหติ อิเมหิ โข ภิกฺขเว ตีหงฺเคหิ ฯเปฯ
     [๒๙๘]  อปเรหิปิ  ฯเปฯ  เทสนาคามินิยา  อาปตฺติยา  กตํ  โหติ
ธมฺเมน กตํ โหติ สมคฺเคน กตํ โหติ ฯเปฯ
     [๒๙๙]   อปเรหิปิ   ฯเปฯ   อเทสิตาย   อาปตฺติยา  กตํ  โหติ
ธมฺเมน กตํ โหติ สมคฺเคน กตํ โหติ ฯเปฯ
     [๓๐๐]   อปเรหิปิ   ฯเปฯ  โจเทตฺวา  กตํ  โหติ  ธมฺเมน  กตํ
โหติ สมคฺเคน กตํ โหติ อิเมหิ โข ภิกฺขเว ตีหงฺเคหิ ฯเปฯ
     [๓๐๑]   อปเรหิปิ   ฯเปฯ  สาเรตฺวา  กตํ  โหติ  ธมฺเมน  กตํ
โหติ    สมคฺเคน    กตํ    โหติ   อิเมหิ   โข   ภิกฺขเว   ตีหงฺเคหิ
สมนฺนาคตํ ฯเปฯ
     [๓๐๒]   อปเรหิปิ   ฯเปฯ   อาปตฺตึ   อาโรเปตฺวา  กตํ  โหติ
ธมฺเมน   กตํ   โหติ   สมคฺเคน   กตํ   โหติ   อิเมหิ   โข  ภิกฺขเว
ตีหงฺเคหิ      สมนฺนาคตํ     ปาปิกาย     ทิฏฺฐิยา     อปฺปฏินิสฺสคฺเค
อุกฺเขปนียกมฺมํ ธมฺมกมฺมญฺเจว โหติ วินยกมฺมญฺจ สุวูปสนฺตญฺจ ฯ
     ปาปิกาย      ทิฏฺฐิยา      อปฺปฏินิสฺสคฺเค      อุกฺเขปนียกมฺเม
ธมฺมกมฺมทฺวาทสกํ นิฏฺฐิตํ ฯ
     [๓๐๓]    ตีหิ    ภิกฺขเว    องฺเคหิ    สมนฺนาคตสฺส   ภิกฺขุโน
อากงฺขมาโน   สงฺโฆ  ปาปิกาย  ทิฏฺฐิยา  อปฺปฏินิสฺสคฺเค  อุกฺเขปนียกมฺมํ
กเรยฺย   ภณฺฑนการโก   โหติ   กลหการโก  วิวาทการโก  ภสฺสการโก
สงฺเฆ    อธิกรณการโก    พาโล    โหติ    อพฺยตฺโต   อาปตฺติพหุโล
