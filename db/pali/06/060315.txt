สติเวปุลฺลปฺปตฺตสฺส    สติวินโย    ขมติ   สงฺฆสฺส   ตสฺมา   ตุณฺหี   ฯ
เอวเมตํ ธารยามีติ ฯ
     [๕๙๙]    ปญฺจิมานิ   ภิกฺขเว   ธมฺมิกานิ   สติวินยสฺส   ทานานิ
สุทฺโธ   โหติ   ภิกฺขุ   อนาปตฺติโก   อนุวทนฺติ   จ   นํ   ยาจติ   จ
ตสฺส   สงฺโฆ   สติวินยํ   เทติ   ธมฺเมน   สมคฺเคน  ๑  อิมานิ  โข
ภิกฺขเว ปญฺจ ธมฺมิกานิ สติวินยสฺส ทานานีติ ฯ
     [๖๐๐]   เตน   โข   ปน   สมเยน   คคฺโค  ภิกฺขุ  อุมฺมตฺตโก
โหติ   จิตฺตวิปริยาสกโต   ฯ   เตน   อุมฺมตฺตเกน   จิตฺตวิปริยาสกเตน
พหุํ   อสฺสามณกํ   อชฺฌาจิณฺณํ   โหติ   ภาสิตปริกฺกนฺตํ   ฯ  ภิกฺขู  คคฺคํ
ภิกฺขุํ    อุมฺมตฺตเกน    จิตฺตวิปริยาสกเตน    อชฺฌาจิณฺเณน   อาปตฺติยา
โจเทนฺติ   สรตายสฺมา   เอวรูปึ   อาปตฺตึ  อาปชฺชิตาติ  ฯ  โส  เอวํ
วเทติ    อหํ   โข   อาวุโส   อุมฺมตฺตโก   อโหสึ   จิตฺตวิปริยาสกโต
เตน    เม    อุมฺมตฺตเกน    จิตฺตวิปริยาสกเตน    พหุํ    อสฺสามณกํ
อชฺฌาจิณฺณํ     ภาสิตปริกฺกนฺตํ     นาหนฺตํ    สรามิ    มูเฬฺหน    เม
เอตํ   กตนฺติ   ฯ   เอวมฺปิ   นํ  วุจฺจมานา  โจเทนฺเตว  สรตายสฺมา
เอวรูปึ   อาปตฺตึ   อาปชฺชิตาติ   ฯ  เย  เต  ภิกฺขู  อปฺปิจฺฉา  ฯเปฯ
เต   อุชฺฌายนฺติ   ขียนฺติ   วิปาเจนฺติ   กถํ   หิ   นาม   ภิกฺขู  คคฺคํ
ภิกฺขุํ    อุมฺมตฺตเกน    จิตฺตวิปริยาสกเตน    อชฺฌาจิณฺเณน   อาปตฺติยา
โจเทสฺสนฺติ   สรตายสฺมา   เอวรูปึ   อาปตฺตึ   อาปชฺชิตาติ  โส  เอวํ
#๑ ยุ. สมคฺโค ฯ
