อาโรเจสุํ  ฯ  นีหตเมตํ  ภิกฺขเว  อธิกรณํ  สนฺตํ วูปสนฺตํ สุวูปสนฺตํ ๑ ฯ
อนุชานามิ   ภิกฺขเว   เตสํ   ภิกฺขูนํ   สญฺญตฺติยา   ตโย   สลากคาเห
คูฬฺหกํ    สกณฺณชปฺปกํ    วิวฏกํ    ฯ    กถญฺจ    ภิกฺขเว    คูฬฺหโก
สลากคาโห   โหติ   ฯ   เตน   สลากคาหาปเกน  ภิกฺขุนา  สลากาโย
วณฺณาวณฺณาโย   กตฺวา   เอเกโก   ๒  ภิกฺขุ  อุปสงฺกมิตฺวา  เอวมสฺส
วจนีโย    อยํ    เอวํวาทิสฺส   สลากา   อยํ   เอวํวาทิสฺส   สลากา
ยํ   อิจฺฉสิ   ตํ   คณฺหาหีติ   ฯ   คหิเต   วตฺตพฺโพ   มา  จ  กสฺสจิ
ทสฺเสหีติ    ฯ    สเจ    ชานาติ   อธมฺมวาที   พหุตราติ   ทุคฺคโหติ
ปจฺจุกฺกฑฺฒิตพฺพํ   ฯ   สเจ   ชานาติ   ธมฺมวาที   พหุตราติ   สุคฺคโหติ
สาเวตพฺพํ   ฯ   เอวํ   โข   ภิกฺขเว  คูฬฺหโก  สลากคาโห  โหติ  ฯ
กถญฺจ    ภิกฺขเว    สกณฺณชปฺปโก    สลากคาโห    โหติ   ฯ   เตน
สลากคาหาปเกน     ภิกฺขุนา     เอกเมกสฺส    ภิกฺขุโน    อุปกณฺณเก
อาโรเจตพฺพํ   อยํ   เอวํวาทิสฺส   สลากา   อยํ  เอวํวาทิสฺส  สลากา
ยํ   อิจฺฉสิ   ตํ   คณฺหาหีติ   ฯ   คหิเต   วตฺตพฺโพ   มา  จ  กสฺสจิ
อาโรเจหีติ    ฯ   สเจ   ชานาติ   อธมฺมวาที   พหุตราติ   ทุคฺคโหติ
ปจฺจุกฺกฑฺฒิตพฺพํ   ฯ   สเจ   ชานาติ   ธมฺมวาที   พหุตราติ   สุคฺคโหติ
สาเวตพฺพํ    ฯ    เอวํ   โข   ภิกฺขเว   สกณฺณชปฺปโก   สลากคาโห
โหติ   ฯ   กถญฺจ   ภิกฺขเว   วิวฏโก   สลากคาโห   โหติ  ฯ  สเจ
ชานาติ   ธมฺมวาที   พหุตราติ   วิสฺสฏฺเฐเนว   วิวเฏน   สลากคาเหน
#๑ ม. ยุ. สุวูปสนฺตนฺติ ฯ  ๒ ม. ยุ. เอกเมโก ฯ
