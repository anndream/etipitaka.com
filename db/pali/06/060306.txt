ธารยามีติ ฯ
     [๕๙๓]   สมฺมโต   จายสฺมา   ๑  ทพฺโพ  มลฺลปุตฺโต  สภาคานํ
สภาคานํ  ๒  ภิกฺขูนํ เอกชฺฌํ เสนาสนํ ปญฺญาเปติ เย เต ภิกฺขู สุตฺตนฺติกา
เตสํ    เอกชฺฌํ    เสนาสนํ    ปญฺญาเปติ   เต   อญฺญมญฺญํ   สุตฺตนฺตํ
สงฺคายิสฺสนฺตีติ   เย   เต   ภิกฺขู   วินยธรา  เตสํ  เอกชฺฌํ  เสนาสนํ
ปญฺญาเปติ    เต    อญฺญมญฺญํ    วินยํ    วินิจฺฉินิสฺสนฺตีติ    เย   เต
ภิกฺขู    ธมฺมกถิกา    เตสํ    เอกชฺฌํ    เสนาสนํ   ปญฺญาเปติ   เต
อญฺญมญฺญํ   ธมฺมํ   สากจฺฉิสฺสนฺตีติ   เย   เต   ภิกฺขู   ฌายิโน   เตสํ
เอกชฺฌํ   เสนาสนํ   ปญฺญาเปติ   เต   อญฺญมญฺญํ   น  พฺยาพาธิสฺสนฺตีติ
เย    เต    ภิกฺขู    ติรจฺฉานกถิกา   กายทฬฺหิพหุลา   ๓   วิหรนฺติ
เตสมฺปิ  เอกชฺฌํ  เสนาสนํ  ปญฺญาเปติ  อิมายปีเม  ๔  อายสฺมนฺตา ๕
รติยา   อจฺฉิสฺสนฺตีติ   เยปิ   เต   ภิกฺขู  วิกาเล  อาคจฺฉนฺติ  เตสมฺปิ
เตโชธาตุํ   สมาปชฺชิตฺวา  เตเนว  อาโลเกน  เสนาสนํ  ปญฺญาเปติ  ฯ
อปิสฺสุ    ภิกฺขู    สญฺจิจฺจ    วิกาเล    อาคจฺฉนฺติ   มยํ   อายสฺมโต
ทพฺพสฺส   มลฺลปุตฺตสฺส  อิทฺธิปาฏิหาริยํ  ปสฺสิสฺสามาติ  ฯ  เต  อายสฺมนฺตํ
ทพฺพํ   มลฺลปุตฺตํ   อุปสงฺกมิตฺวา  เอวํ  วเทนฺติ  อมฺหากํ  อาวุโส  ทพฺพ
เสนาสนํ  ปญฺญาเปหีติ  ฯ  เต  อายสฺมา  ทพฺโพ  มลฺลปุตฺโต เอวํ วเทติ
กตฺถ   อายสฺมนฺตา   อิจฺฉนฺติ   กตฺถ   ปญฺญาเปมีติ   ฯ   เต  สญฺจิจฺจ
ทูเร   อปทิสฺสนฺติ   อมฺหากํ   อาวุโส   ทพฺพ   คิชฺฌกูเฏ  ปพฺพเต  ๖
#๑ ม. จ ปนายสฺมา ฯ ยุ. จ อายสฺมา ฯ  ๒ ม. ยุ. อยํ ปาโฐ นตฺถิ ฯ
#๓ ยุ. กายทฬฺหีพหุลา ฯ  ๔ ม. ยุ. อิมายปิเม ฯ  ๕ ม. อายสฺมนฺโต ฯ
#๖ ยุ. อยํ ปาโฐ น ทิสฺสติ ฯ
