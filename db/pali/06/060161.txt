อาปตฺติยา    สญฺเจตนิกาย    สุกฺกวิสฏฺฐิยา    อปฺปฏิจฺฉนฺนาย   ฉารตฺตํ
มานตฺตํ   ยาจามิ   ฯ  อหํ  ภนฺเต  เอกํ  อาปตฺตึ  อาปชฺชึ  สญฺเจตนิกํ
สุกฺกวิสฏฺฐึ   อปฺปฏิจฺฉนฺนํ   ตติยมฺปิ   โสหํ  ภนฺเต  ๑  สงฺฆํ  เอกิสฺสา
อาปตฺติยา    สญฺเจตนิกาย    สุกฺกวิสฏฺฐิยา    อปฺปฏิจฺฉนฺนาย   ฉารตฺตํ
มานตฺตํ ยาจามีติ ฯ
     [๓๗๙]    พฺยตฺเตน   ภิกฺขุนา   ปฏิพเลน   สงฺโฆ   ญาเปตพฺโพ
สุณาตุ   เม   ภนฺเต   สงฺโฆ   อยํ   อุทายิ   ภิกฺขุ   เอกํ   อาปตฺตึ
อาปชฺชิ   สญฺเจตนิกํ   สุกฺกวิสฏฺฐึ   อปฺปฏิจฺฉนฺนํ   โส   สงฺฆํ  เอกิสฺสา
อาปตฺติยา    สญฺเจตนิกาย    สุกฺกวิสฏฺฐิยา    อปฺปฏิจฺฉนฺนาย   ฉารตฺตํ
มานตฺตํ    ยาจติ   ฯ   ยทิ   สงฺฆสฺส   ปตฺตกลฺลํ   สงฺโฆ   อุทายิสฺส
ภิกฺขุโน  เอกิสฺสา  อาปตฺติยา  สญฺเจตนิกาย  สุกฺกวิสฏฺฐิยา อปฺปฏิจฺฉนฺนาย
ฉารตฺตํ    มานตฺตํ   ทเทยฺย   ฯ   เอสา   ญตฺติ   ฯ   สุณาตุ   เม
ภนฺเต   สงฺโฆ   อยํ  อุทายิ  ภิกฺขุ  เอกํ  อาปตฺตึ  อาปชฺชิ  สญฺเจตนิกํ
สุกฺกวิสฏฺฐึ     อปฺปฏิจฺฉนฺนํ     โส    สงฺฆํ    เอกิสฺสา    อาปตฺติยา
สญฺเจตนิกาย  สุกฺกวิสฏฺฐิยา  อปฺปฏิจฺฉนฺนาย  ฉารตฺตํ  มานตฺตํ  ยาจติ  ฯ
สงฺโฆ    อุทายิสฺส    ภิกฺขุโน    เอกิสฺสา   อาปตฺติยา   สญฺเจตนิกาย
สุกฺกวิสฏฺฐิยา   อปฺปฏิจฺฉนฺนาย  ฉารตฺตํ  มานตฺตํ  เทติ  ฯ  ยสฺสายสฺมโต
ขมติ    อุทายิสฺส    ภิกฺขุโน    เอกิสฺสา    อาปตฺติยา   สญฺเจตนิกาย
สุกฺกวิสฏฺฐิยา    อปฺปฏิจฺฉนฺนาย    ฉารตฺตํ    มานตฺตสฺส    ทานํ   โส
#๑ ม. ยุ. ตติยมฺปิ ภนฺเต ฯ
