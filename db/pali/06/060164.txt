โสหํ    สงฺฆํ    เอกิสฺสา    อาปตฺติยา   สญฺเจตนิกาย   สุกฺกวิสฏฺฐิยา
อปฺปฏิจฺฉนฺนาย  ฉารตฺตํ  มานตฺตํ  ยาจึ  ฯ  ตสฺส  เม  สงฺโฆ  เอกิสฺสา
อาปตฺติยา    สญฺเจตนิกาย    สุกฺกวิสฏฺฐิยา    อปฺปฏิจฺฉนฺนาย   ฉารตฺตํ
มานตฺตํ   อทาสิ   ฯ   โสหํ   จิณฺณมานตฺโต   ทุติยมฺปิ   ภนฺเต   สงฺฆํ
อพฺภานํ   ยาจามิ   ฯ  อหํ  ภนฺเต  เอกํ  อาปตฺตึ  อาปชฺชึ  สญฺเจตนิกํ
สุกฺกวิสฏฺฐึ     อปฺปฏิจฺฉนฺนํ    โสหํ    สงฺฆํ    เอกิสฺสา    อาปตฺติยา
สญฺเจตนิกาย     สุกฺกวิสฏฺฐิยา    อปฺปฏิจฺฉนฺนาย    ฉารตฺตํ    มานตฺตํ
ยาจึ   ฯ   ตสฺส   เม   สงฺโฆ   เอกิสฺสา   อาปตฺติยา  สญฺเจตนิกาย
สุกฺกวิสฏฺฐิยา    อปฺปฏิจฺฉนฺนาย    ฉารตฺตํ    มานตฺตํ    อทาสิ   โสหํ
จิณฺณมานตฺโต ตติยมฺปิ ภนฺเต สงฺฆํ อพฺภานํ ยาจามีติ ฯ
     [๓๘๒]    พฺยตฺเตน   ภิกฺขุนา   ปฏิพเลน   สงฺโฆ   ญาเปตพฺโพ
สุณาตุ   เม   ภนฺเต   สงฺโฆ   อยํ   อุทายิ   ภิกฺขุ   เอกํ   อาปตฺตึ
อาปชฺชิ   สญฺเจตนิกํ   สุกฺกวิสฏฺฐึ   อปฺปฏิจฺฉนฺนํ   โส   สงฺฆํ  เอกิสฺสา
อาปตฺติยา    สญฺเจตนิกาย    สุกฺกวิสฏฺฐิยา    อปฺปฏิจฺฉนฺนาย   ฉารตฺตํแ
มานตฺตํ   ยาจิ   ฯ   สงฺโฆ   อุทายิสฺส  ภิกฺขุโน  เอกิสฺสา  อาปตฺติยา
สญฺเจตนิกาย  สุกฺกวิสฏฺฐิยา  อปฺปฏิจฺฉนฺนาย  ฉารตฺตํ  มานตฺตํ  อทาสิ  ฯ
โส   จิณฺณมานตฺโต   สงฺฆํ  อพฺภานํ  ยาจติ  ฯ  ยทิ  สงฺฆสฺส  ปตฺตกลฺลํ
สงฺโฆ   อุทายึ   ภิกฺขุํ   อพฺเภยฺย   ฯ   เอสา  ญตฺติ  ฯ  สุณาตุ  เม
ภนฺเต   สงฺโฆ   อยํ  อุทายิ  ภิกฺขุ  เอกํ  อาปตฺตึ  อาปชฺชิ  สญฺเจตนิกํ
สุกฺกวิสฏฺฐึ     อปฺปฏิจฺฉนฺนํ     โส    สงฺฆํ    เอกิสฺสา    อาปตฺติยา
