สามเณรํ     อุปฏฺฐาเปติ    ภิกฺขุโนวาทกสมฺมตึ    สาทิยติ    สมฺมโตปิ
ภิกฺขุนิโย   โอวทติ   อิเมหิ   โข   ภิกฺขเว  ปญฺจหงฺเคหิ  สมนฺนาคตสฺส
ภิกฺขุโน ปพฺพาชนียกมฺมํ น ปฏิปฺปสฺสมฺเภตพฺพํ ฯ
     [๑๒๓]   อปเรหิปิ   ภิกฺขเว  ปญฺจหงฺเคหิ  สมนฺนาคตสฺส  ภิกฺขุโน
ปพฺพาชนียกมฺมํ    น    ปฏิปฺปสฺสมฺเภตพฺพํ   ยาย   อาปตฺติยา   สงฺเฆน
ปพฺพาชนียกมฺมํ    กตํ    โหติ   ตํ   อาปตฺตึ   อาปชฺชติ   อญฺญํ   วา
ตาทิสิกํ     ตโต     วา    ปาปิฏฺฐตรํ    กมฺมํ    ครหติ    กมฺมิเก
ครหติ   อิเมหิ   โข   ภิกฺขเว   ปญฺจหงฺเคหิ   สมนฺนาคตสฺส   ภิกฺขุโน
ปพฺพาชนียกมฺมํ น ปฏิปฺปสฺสมฺเภตพฺพํ ฯ
     [๑๒๔]  อฏฺฐหิ ภิกฺขเว องฺเคหิ สมนฺนาคตสฺส ภิกฺขุโน ปพฺพาชนียกมฺมํ
น       ปฏิปฺปสฺสมฺเภตพฺพํ      ปกตตฺตสฺส      ภิกฺขุโน      อุโปสถํ
ฐเปติ    ปวารณํ    ฐเปติ    สวจนียํ    กโรติ   อนุวาทํ   ปฏฺฐเปติ
โอกาสํ    กาเรติ    โจเทติ   สาเรติ   ภิกฺขู   ภิกฺขูหิ   สมฺปโยเชติ
อิเมหิ     โข     ภิกฺขเว    อฏฺฐหงฺเคหิ    สมนฺนาคตสฺส    ภิกฺขุโน
ปพฺพาชนียกมฺมํ น ปฏิปฺปสฺสมฺเภตพฺพํ ฯ
         ปพฺพาชนียกมฺเม นปฏิปฺปสฺสมฺเภตพฺพอฏฺฐารสกํ นิฏฺฐิตํ ฯ
     [๑๒๕]    ปญฺจหิ    ภิกฺขเว   องฺเคหิ   สมนฺนาคตสฺส   ภิกฺขุโน
ปพฺพาชนียกมฺมํ    ปฏิปฺปสฺสมฺเภตพฺพํ    น    อุปสมฺปาเทติ   น   นิสฺสยํ
เทติ   น   สามเณรํ   อุปฏฺฐาเปติ   น   ภิกฺขุโนวาทกสมฺมตึ   สาทิยติ
สมฺมโตปิ   ภิกฺขุนิโย   น   โอวทติ   อิเมหิ  โข  ภิกฺขเว  ปญฺจหงฺเคหิ
