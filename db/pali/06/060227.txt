สงฺฆํ    เอกิสฺสา    อาปตฺติยา   เทฺวมาสปฏิจฺฉนฺนาย   เทฺวมาสปริวาสํ
ยาเจยฺยนฺติ   โสหํ   สงฺฆํ   เอกิสฺสา   อาปตฺติยา  เทฺวมาสปฏิจฺฉนฺนาย
เทฺวมาสปริวาสํ   ยาจึ   ฯ   ตสฺส   เม  สงฺโฆ  เอกิสฺสา  อาปตฺติยา
เทฺวมาสปฏิจฺฉนฺนาย  เทฺวมาสปริวาสํ  อทาสิ  ฯ  ตสฺส  เม  ปริวสนฺตสฺส
ลชฺชิธมฺโม    โอกฺกมิ    ยนฺนูนาหํ    สงฺฆํ    อิตริสฺสาปิ    อาปตฺติยา
เทฺวมาสปฏิจฺฉนฺนาย    เทฺวมาสปริวาสํ   ยาเจยฺยนฺติ   ฯ   โส   สงฺฆํ
อิตริสฺสาปิ      อาปตฺติยา     เทฺวมาสปฏิจฺฉนฺนาย     เทฺวมาสปริวาสํ
ยาจติ   ฯ   สงฺโฆ   อิตฺถนฺนามสฺส   ภิกฺขุโน   อิตริสฺสาปิ   อาปตฺติยา
เทฺวมาสปฏิจฺฉนฺนาย   เทฺวมาสปริวาสํ   เทติ   ฯ   ยสฺสายสฺมโต  ขมติ
อิตฺถนฺนามสฺส    ภิกฺขุโน   อิตริสฺสาปิ   อาปตฺติยา   เทฺวมาสปฏิจฺฉนฺนาย
เทฺวมาสปริวาสสฺส    ทานํ    โส    ตุณฺหสฺส    ยสฺส   นกฺขมติ   โส
ภาเสยฺย   ฯ   ทุติยมฺปิ   เอตมตฺถํ   วทามิ  ฯเปฯ  ตติยมฺปิ  เอตมตฺถํ
วทามิ   ฯเปฯ   ทินฺโน   สงฺเฆน   อิตฺถนฺนามสฺส   ภิกฺขุโน  อิตริสฺสาปิ
อาปตฺติยา    เทฺวมาสปฏิจฺฉนฺนาย    เทฺวมาสปริวาโส   ขมติ   สงฺฆสฺส
ตสฺมา   ตุณฺหี   ฯ   เอวเมตํ   ธารยามีติ  ฯ  เตน  ภิกฺขเว  ภิกฺขุนา
ตทุปาทาย เทฺว มาสา ปริวสิตพฺพา ฯ
     [๔๔๙]  อิธ  ปน  ภิกฺขเว  ภิกฺขุ  เทฺว  สงฺฆาทิเสสา  อาปตฺติโย
อาปชฺชติ   เทฺวมาสปฏิจฺฉนฺนาโย  ฯ  ตสฺส  เอวํ  โหติ  อหํ  โข  เทฺว
สงฺฆาทิเสสา    อาปตฺติโย   อาปชฺชึ   เทฺวมาสปฏิจฺฉนฺนาโย   ยนฺนูนาหํ
สงฺฆํ    เอกิสฺสา    อาปตฺติยา   เทฺวมาสปฏิจฺฉนฺนาย   เทฺวมาสปริวาสํ
