โน วิวาโท สิยา อธิกรณญฺเจว วิวาโท จ ฯ
     [๖๖๕]   ตตฺถ   กตโม   วิวาโท   วิวาทาธิกรณํ   ฯ  อิธ  ปน
ภิกฺขเว    ภิกฺขู    วิวทนฺติ   ธมฺโมติ   วา   อธมฺโมติ   วา   ฯเปฯ
ทุฏฺฐุลฺลา    อาปตฺตีติ   วา   อทุฏฺฐุลฺลา   อาปตฺตีติ   วา   ยํ   ตตฺถ
ภณฺฑนํ    กลโห    วิคฺคโห    วิวาโท    นานาวาโท    อญฺญถาวาโท
วิปจฺจตาย   โวหาโร   เมธคํ   อยํ   วิวาโท  วิวาทาธิกรณํ  ฯ  ตตฺถ
กตโม   วิวาโท   โน   อธิกรณํ  ฯ  มาตาปิ  ปุตฺเตน  วิวทติ  ปุตฺโตปิ
มาตรา    วิวทติ    ปิตาปิ    ปุตฺเตน    วิวทติ    ปุตฺโตปิ    ปิตรา
วิวทติ    ภาตาปิ    ภาตรา    วิวทติ    ภาตาปิ    ภคินิยา   วิวทติ
ภคินีปิ    ภาตรา    วิวทติ    สหาโยปิ    สหาเยน    วิวทติ    อยํ
วิวาโท   โน   อธิกรณํ   ฯ   ตตฺถ   กตมํ   อธิกรณํ   โน   วิวาโท
อนุวาทาธิกรณํ    อาปตฺตาธิกรณํ    กิจฺจาธิกรณํ    อิทํ   อธิกรณํ   โน
วิวาโท   ฯ   ตตฺถ  กตมํ  อธิกรณญฺเจว  วิวาโท  จ  ฯ  วิวาทาธิกรณํ
อธิกรณญฺเจว วิวาโท จ ฯ
     [๖๖๖]    อนุวาโท   อนุวาทาธิกรณํ   อนุวาโท   โน   อธิกรณํ
อธิกรณํ    โน   อนุวาโท   อธิกรณญฺเจว   อนุวาโท   จ   ฯ   สิยา
อนุวาโท    อนุวาทาธิกรณํ    สิยา   อนุวาโท   โน   อธิกรณํ   สิยา
อธิกรณํ โน อนุวาโท สิยา อธิกรณญฺเจว อนุวาโท จ ฯ
     [๖๖๗]   ตตฺถ   กตโม   อนุวาโท  อนุวาทาธิกรณํ  ฯ  อิธ  ปน
ภิกฺขเว   ภิกฺขู   ภิกฺขุํ   อนุวทนฺติ   สีลวิปตฺติยา   วา  อาจารวิปตฺติยา
