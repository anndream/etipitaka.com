โส   เอวํ   วเทติ   อามาวุโส   ๑  ปาราชิกํ  อชฺฌาปนฺโนติ  ฯ  ตํ
สงฺโฆ   ปาราชิเกน   กาเรติ   ฯ   ธมฺมิกํ   ปฏิญฺญาตกรณํ   ฯ  ภิกฺขุ
สงฺฆาทิเสสํ  ฯเปฯ  ถุลฺลจฺจยํ  ฯเปฯ  ปาจิตฺติยํ ฯเปฯ ปาฏิเทสนียํ ฯเปฯ
ทุกฺกฏํ   ฯเปฯ   ทุพฺภาสิตํ   อชฺฌาปนฺโน   โหติ   ฯ   ตเมนํ  โจเทติ
สงฺโฆ   วา   สมฺพหุลา   วา   เอกปุคฺคโล   วา  ทุพฺภาสิตํ  อายสฺมา
อชฺฌาปนฺโนติ  ฯ  โส เอวํ วเทติ อามาวุโส ๑ ทุพฺภาสิตํ อชฺฌาปนฺโนติ ฯ
ตํ    สงฺโฆ   ทุพฺภาสิเตน   กาเรติ   ฯ   ธมฺมิกํ   ปฏิญฺญาตกรณํ   ฯ
เอวํ โข ภิกฺขเว ธมฺมิกํ โหติ ปฏิญฺญาตกรณนฺติ ฯ
     [๖๑๑]   เตน  โข  ปน  สมเยน  ภิกฺขู  สงฺฆมชฺเฌ  ภณฺฑนชาตา
กลหชาตา   วิวาทาปนฺนา   อญฺญมญฺญํ   มุขสตฺตีหิ   วิตุเทนฺตา   วิหรนฺติ
น   สกฺโกนฺติ  ตํ  อธิกรณํ  วูปสเมตุํ  ฯ  เต  ภิกฺขู  ภควโต  เอตมตฺถํ
อาโรเจสุํ   ฯ   อนุชานามิ   ภิกฺขเว   เอวรูปํ  อธิกรณํ  เยภุยฺยสิกาย
วูปสเมตุํ    ฯ    ปญฺจหงฺเคหิ    สมนฺนาคโต   ภิกฺขุ   สลากคาหาปโก
สมฺมนฺนิตพฺโพ    โย    น    ฉนฺทาคตึ    คจฺเฉยฺย    น    โทสาคตึ
คจฺเฉยฺย   น  โมหาคตึ  คจฺเฉยฺย  น  ภยาคตึ  คจฺเฉยฺย  คหิตาคหิตญฺจ
ชาเนยฺย     ฯ     เอวญฺจ    ปน    ภิกฺขเว    สมฺมนฺนิตพฺโพ    ฯ
ปฐมํ    ภิกฺขุ   ยาจิตพฺโพ   ยาจิตฺวา   พฺยตฺเตน   ภิกฺขุนา   ปฏิพเลน
สงฺโฆ    ญาเปตพฺโพ   สุณาตุ   เม   ภนฺเต   สงฺโฆ   ยทิ   สงฺฆสฺส
ปตฺตกลฺลํ   สงฺโฆ   อิตฺถนฺนามํ   ภิกฺขุํ   สลากคาหาปกํ  สมฺมนฺเนยฺย  ฯ
#๑ ม. อาม อาวุโส ฯ
