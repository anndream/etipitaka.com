โสเธตุํ  ฯ  เต  ภิกฺขู  ๑  ภควโต  เอตมตฺถํ  อาโจเรสุํ ฯ อนุชานามิ
ภิกฺขเว   ปริวาสํ   นิกฺขิปิตุํ   เอวญฺจ   ปน   ภิกฺขเว  นิกฺขิปิตพฺโพ  ฯ
เตน    ปาริวาสิเกน   ภิกฺขุนา   เอกํ   ภิกฺขุํ   อุปสงฺกมิตฺวา   เอกํสํ
อุตฺตราสงฺคํ    กริตฺวา    อุกฺกุฏิกํ    นิสีทิตฺวา    อญฺชลึ   ปคฺคเหตฺวา
เอวมสฺส    วจนีโย    ปริวาสํ    นิกฺขิปามีติ    ฯ   นิกฺขิตฺโต   โหติ
ปริวาโส ฯ วตฺตํ นิกฺขิปามีติ ฯ นิกฺขิตฺโต โหติ ปริวาโสติ ๒ ฯ
     [๓๓๓]  เตน  โข  ปน  สมเยน  สาวตฺถิยา  ภิกฺขู  ตหึ  ตหึ ๓
ปกฺกมึสุ   ฯ   สกฺโกนฺติ   ๔  ปาริวาสิกา  ภิกฺขู  ปริวาสํ  โสเธตุํ  ฯ
เต   ภิกฺขู  ๑  ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว
ปริวาสํ  สมาทาตุํ  ๕  ฯ  เอวญฺจ ปน ภิกฺขเว สมาทิตพฺโพ ๖ ฯ  เตน
ปาริวาสิเกน   ภิกฺขุนา   เอกํ  ภิกฺขุํ  อุปสงฺกมิตฺวา  เอกํสํ  อุตฺตราสงฺคํ
กริตฺวา   อุกฺกุฏิกํ   นิสีทิตฺวา   อญฺชลึ   ปคฺคเหตฺวา  เอวมสฺส  วจนีโย
ปริวาสํ   สมาทิยามีติ   ฯ   สมาทินฺโน   โหติ   ปริวาโส   ฯ   วตฺตํ
สมาทิยามีติ ฯ สมาทินฺโน โหติ ปริวาโสติ ๒ ฯ
                   ปาริวาสิกวตฺตํ นิฏฺฐิตํ ฯ
#๑ ม. ยุ. เต ภิกฺขูติ นตฺถิ ฯ ๒ ม. ยุ. อิติสทฺโท นตฺถิ ฯ  ๓ ม. ยุ. ตหํ ตหํ ฯ
#๔ เยภุยฺเยน น สกฺโกนฺตีติ ปาโฐ ทิสฺสติ ฯ เอตฺถ นสทฺเทน ปฏิเสโธ อยุตฺตรูโปเยว
#ปริวาสสมาทานสฺส โสเธตุํ สมตฺถกาเล ภควตา อนุชานิยมานตฺตา ฯ ปุรโต
#วกฺขมาเน มานตฺตสมาทาเนปิ เอเสว นโย ฯ   ๕ ม. สมาทิยิตุํ ฯ ยุ. สมาทิตุํ ฯ
#๖ ม. สมาทิยิตพฺโพ ฯ อิโต ปรํ สพฺพตฺถ เอเสว นโย ฯ
