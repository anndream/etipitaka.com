ปกฺกมึสุ   ฯ  สกฺโกนฺติ  ๑  มานตฺตจาริกา  ภิกฺขู  มานตฺตํ  โสเธตุํ  ฯ
เต   ภิกฺขู   ภควโต   เอตมตฺถํ   อาโรเจสุํ   ฯ  อนุชานามิ  ภิกฺขเว
มานตฺตํ  สมาทิยิตุํ  ๒  ฯ  เอวญฺจ  ปน  ภิกฺขเว  สมาทิตพฺพํ  ฯ  เตน
มานตฺตจาริเกน  ภิกฺขุนา  เอกํ  ภิกฺขุํ  อุปสงฺกมิตฺวา  เอกํสํ  อุตฺตราสงฺคํ
กริตฺวา   อุกฺกุฏิกํ   นิสีทิตฺวา   อญฺชลึ   ปคฺคเหตฺวา  เอวมสฺส  วจนีโย
มานตฺตํ    สมาทิยามีติ    ฯ   สมาทินฺนํ   โหติ   มานตฺตํ   ฯ   วตฺตํ
สมาทิยามีติ ฯ สมาทินฺนํ โหติ มานตฺตนฺติ ฯ
                มานตฺตจาริกวตฺตํ นิฏฺฐิตํ  ๓ ฯ
     [๓๖๘]   เตน  โข  ปน  สมเยน  อพฺภานารหา  ภิกฺขู  สาทิยนฺติ
ปกตตฺตานํ     ภิกฺขูนํ     อภิวาทนํ    ปจฺจุฏฺฐานํ    ฯเปฯ    นหาเน
ปิฏฺฐิปริกมฺมํ   ฯ   เย   เต   ภิกฺขู  อปฺปิจฺฉา  ฯเปฯ  เต  อุชฺฌายนฺติ
ขียนฺติ   วิปาเจนฺติ   กถํ   หิ   นาม  อพฺภานารหา  ภิกฺขู  สาทิยิสฺสนฺติ
ปกตตฺตานํ     ภิกฺขูนํ     อภิวาทนํ    ปจฺจุฏฺฐานํ    ฯเปฯ    นหาเน
ปิฏฺฐิปริกมฺมนฺติ ฯ อถโข เต ภิกฺขู ภควโต เอตมตฺถํ อาโรเจสุํ ฯ
     [๓๖๙]   อถโข   ภควา   เอตสฺมึ   นิทาเน   เอตสฺมึ  ปกรเณ
ภิกฺขุสงฺฆํ    สนฺนิปาตาเปตฺวา   ภิกฺขู   ปฏิปุจฺฉิ   สจฺจํ   กิร   ภิกฺขเว
อพฺภานารหา    ภิกฺขู    สาทิยนฺติ    ปกตตฺตานํ    ภิกฺขูนํ    อภิวาทนํ
ปจฺจุฏฺฐานํ   ฯเปฯ   นหาเน   ปิฏฺฐิปริกมฺมนฺติ   ฯ   สจฺจํ  ภควาติ  ฯ
วิครหิ   พุทฺโธ   ภควา   กถํ   หิ  นาม  ภิกฺขเว  อพฺภานารหา  ภิกฺขู
สาทิยิสฺสนฺติ   ปกตตฺตานํ   ภิกฺขูนํ  อภิวาทนํ  ปจฺจุฏฺฐานํ  ฯเปฯ  นหาเน
#๑ ยุ. น สกฺโกนฺติ ฯ ๒ ยุ. สมาทิตุํ ฯ ๓ ยุ. มานตฺตจาริกวตฺตํ นิฏฺฐิตนฺติ นตฺถิ ฯ
