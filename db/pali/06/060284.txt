ยาจติ   ฯ   ตํ  สงฺโฆ  อนฺตรา  อาปตฺตีนํ  มูลาย  ปฏิกสฺสติ  ธมฺมิเกน
กมฺเมน    อกุปฺเปน    ฐานารเหน   ธมฺเมน   สโมธานปริวาสํ   เทติ
อธมฺเมน   มานตฺตํ   เทติ   อธมฺเมน  อพฺเภติ  ฯ  โส  ภิกฺขเว  ภิกฺขุ
อวิสุทฺโธ ตาหิ อาปตฺตีหิ ฯ
     [๕๗๐]   อิธ   ปน   ภิกฺขเว   ภิกฺขุ   สมฺพหุลา   สงฺฆาทิเสสา
อาปตฺติโย     อาปชฺชติ     ปริมาณมฺปิ     อปริมาณมฺปิ    เอกนามมฺปิ
นานานามมฺปิ   สภาคมฺปิ   วิสภาคมฺปิ   ววตฺถิตมฺปิ   สมฺภินฺนมฺปิ  ฯ  โส
สงฺฆํ   ตาสํ  อาปตฺตีนํ  สโมธานปริวาสํ  ยาจติ  ฯ  ตสฺส  สงฺโฆ  ตาสํ
อาปตฺตีนํ  สโมธานปริวาสํ  เทติ  ฯ  โส  ปริวสนฺโต  อนฺตรา  สมฺพหุลา
สงฺฆาทิเสสา  อาปตฺติโย  อาปชฺชติ  อปริมาณาโย  ปฏิจฺฉนฺนาโย  ฯ  โส
สงฺฆํ  อนฺตรา  อาปตฺตีนํ  มูลาย  ปฏิกสฺสนํ  ยาจติ  ฯ  ตํ สงฺโฆ อนฺตรา
อาปตฺตีนํ   มูลาย   ปฏิกสฺสติ  ธมฺมิเกน  กมฺเมน  อกุปฺเปน  ฐานารเหน
ธมฺเมน   สโมธานปริวาสํ   เทติ   อธมฺเมน   มานตฺตํ  เทติ  อธมฺเมน
อพฺเภติ ฯ โส ภิกฺขเว ภิกฺขุ อวิสุทฺโธ ตาหิ อาปตฺตีหิ ฯ
     [๕๗๑]   อิธ   ปน   ภิกฺขเว   ภิกฺขุ   สมฺพหุลา   สงฺฆาทิเสสา
อาปตฺติโย     อาปชฺชติ     ปริมาณมฺปิ     อปริมาณมฺปิ    เอกนามมฺปิ
นานานามมฺปิ   สภาคมฺปิ   วิสภาคมฺปิ   ววตฺถิตมฺปิ   สมฺภินฺนมฺปิ  ฯ  โส
สงฺฆํ   ตาสํ  อาปตฺตีนํ  สโมธานปริวาสํ  ยาจติ  ฯ  ตสฺส  สงฺโฆ  ตาสํ
อาปตฺตีนํ    สโมธานปริวาสํ    เทติ   ฯ   โส   ปริวสนฺโต   อนฺตรา
สมฺพหุลา     สงฺฆาทิเสสา     อาปตฺติโย    อาปชฺชติ    อปริมาณาโย
