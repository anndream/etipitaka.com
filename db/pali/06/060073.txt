ณียกมฺมํ  น ปฏิปฺปสฺสมฺเภตพฺพํ ฯ
         ปฏิสารณียกมฺเม น ปฏิปฺปสฺสมฺเภตพฺพอฏฺฐารสกํ นิฏฺฐิตํ ฯ
     [๑๗๐]  ปญฺจหิ  ภิกฺขเว องฺเคหิ สมนฺนาคสฺส ภิกฺขุโน ปฏิสารณียกมฺมํ
ปฏิปฺปสฺสมฺเภตพฺพํ       น       อุปสมฺปาเทติ       น       นิสฺสยํ
เทติ   น   สามเณรํ   อุปฏฺฐาเปติ   น   ภิกฺขุโนวาทกสมฺมตึ   สาทิยติ
สมฺมโตปิ   ภิกฺขุนิโย   น   โอวทติ   อิเมหิ  โข  ภิกฺขเว  ปญฺจหงฺเคหิ
สมนฺนาคตสฺส ภิกฺขุโน ปฏิสารณียกมฺมํ ปฏิปฺปสฺสมฺเภตพฺพํ ฯ
     [๑๗๑]   อปเรหิปิ   ภิกฺขเว  ปญฺจหงฺเคหิ  สมนฺนาคตสฺส  ภิกฺขุโน
ปฏิสารณียกมฺมํ     ปฏิปฺปสฺสมฺเภตพฺพํ     ยาย    อาปตฺติยา    สงฺเฆน
ปฏิสารณียกมฺมํ    กตํ    โหติ    ตํ   อาปตฺตึ   น   อาปชฺชติ   อญฺญํ
วา   ตาทิสิกํ   ตโต   วา   ปาปิฏฺฐตรํ   กมฺมํ   น   ครหติ  กมฺมิเก
น   ครหติ   อิเมหิ   โข  ภิกฺขเว  ปญฺจหงฺเคหิ  สมนฺนาคตสฺส  ภิกฺขุโน
ปฏิสารณียกมฺมํ ปฏิปฺปสฺสมฺเภตพฺพํ ฯ
     [๑๗๒]  อฏฺฐหิ ภิกฺขเว องฺเคหิ สมนฺนาคตสฺส ภิกฺขุโน ปฏิสาร-
ณียกมฺมํ  ปฏิปฺปสฺสมฺเภตพฺพํ    น   ปกตตฺตสฺส   ภิกฺขุโน   อุโปสถํ
ฐเปติ    น   ปวารณํ   ฐเปติ   น   สวจนียํ   กโรติ   น   อนุวาทํ
ปฏฺฐเปติ    น   โอกาสํ   กาเรติ   น   โจเทติ   น   สาเรติ   น
ภิกฺขู    ภิกฺขูหิ    สมฺปโยเชติ    อิเมหิ   โข   ภิกฺขเว   อฏฺฐหงฺเคหิ
สมนฺนาคตสฺส ภิกฺขุโน ปฏิสารณียกมฺมํ ปฏิปฺปสฺสมฺเภตพฺพํ ฯ
     ปฏิสารณียกมฺเม ปฏิปฺปสฺสมฺเภตพฺพอฏฺฐารสกํ นิฏฺฐิตํ ฯ
