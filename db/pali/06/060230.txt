เทฺวมาสปริวาสํ    ยาจึ    ตสฺส    เม   สงฺโฆ   ตสฺสา   อาปตฺติยา
เทฺวมาสปฏิจฺฉนฺนาย    เทฺวมาสปริวาสํ    อทาสิ    โสหํ    ปริวสนฺโต
อิตรมฺปิ   อาปตฺตึ   สรามิ   ยนฺนูนาหํ   สงฺฆํ   อิตริสฺสาปิ   อาปตฺติยา
เทฺวมาสปฏิจฺฉนฺนาย    เทฺวมาสปริวาสํ   ยาเจยฺยนฺติ   ฯ   โส   สงฺฆํ
อิตริสฺสาปิ      อาปตฺติยา     เทฺวมาสปฏิจฺฉนฺนาย     เทฺวมาสปริวาสํ
ยาจติ   ฯ   ตสฺส   สงฺโฆ  อิตริสฺสาปิ  อาปตฺติยา  เทฺวมาสปฏิจฺฉนฺนาย
เทฺวมาสปริวาสํ   เทติ   ฯ   เตน  ภิกฺขเว  ภิกฺขุนา  ตทุปาทาย  เทฺว
มาสา ปริวสิตพฺพา ฯ
     [๔๕๒]  อิธ  ปน  ภิกฺขเว  ภิกฺขุ  เทฺว  สงฺฆาทิเสสา  อาปตฺติโย
อาปชฺชติ  เทฺวมาสปฏิจฺฉนฺนาโย  เอกาย  อาปตฺติยา  นิพฺเพมติโก เอกาย
อาปตฺติยา   เวมติโก   ฯ   โส   สงฺฆํ  ยาย  อาปตฺติยา  นิพฺเพมติโก
ตสฺสา   อาปตฺติยา   เทฺวมาสปฏิจฺฉนฺนาย   เทฺวมาสปริวาสํ   ยาจติ  ฯ
ตสฺส   สงฺโฆ   ตสฺสา  อาปตฺติยา  เทฺวมาสปฏิจฺฉนฺนาย  เทฺวมาสปริวาสํ
เทติ  ฯ  โส  ปริวสนฺโต  อิตริสฺสาปิ  อาปตฺติยา  นิพฺเพมติโก  โหติ  ฯ
ตสฺส   เอวํ   โหติ  อหํ  โข  เทฺว  สงฺฆาทิเสสา  อาปตฺติโย  อาปชฺชึ
เทฺวมาสปฏิจฺฉนฺนาโย    เอกาย    อาปตฺติยา    นิพฺเพมติโก   เอกาย
อาปตฺติยา   เวมติโก   โสหํ   สงฺฆํ   ยาย   อาปตฺติยา   นิพฺเพมติโก
ตสฺสา   อาปตฺติยา   เทฺวมาสปฏิจฺฉนฺนาย   เทฺวมาสปริวาสํ  ยาจึ  ตสฺส
เม   สงฺโฆ   ตสฺสา   อาปตฺติยา  เทฺวมาสปฏิจฺฉนฺนาย  เทฺวมาสปริวาสํ
อทาสิ    โสหํ    ปริวสนฺโต    อิตริสฺสาปิ    อาปตฺติยา   นิพฺเพมติโก
