น   นีเจ   จงฺกเม  จงฺกมนฺเต  อุจฺเจ  จงฺกเม  จงฺกมิตพฺพํ  น  ฉมายํ
จงฺกมนฺเต จงฺกเม จงฺกมิตพฺพํ ฯ
     [๓๕๒]  น  ภิกฺขเว  มานตฺตารเหน  ภิกฺขุนา ปาริวาสิเกน ภิกฺขุนา
สทฺธึ    ฯเปฯ    มูลาย    ปฏิกสฺสนารเหน   ภิกฺขุนา   สทฺธึ   ฯเปฯ
มานตฺตารเหน   วุฑฺฒตเรน   ภิกฺขุนา   สทฺธึ   ฯเปฯ   มานตฺตจาริเกน
ภิกฺขุนา   สทฺธึ   ฯเปฯ   อพฺภานารเหน   ภิกฺขุนา   สทฺธึ  เอกจฺฉนฺเน
อาวาเส    วตฺถพฺพํ    น    เอกจฺฉนฺเน    อนาวาเส   วตฺถพฺพํ   น
เอกจฺฉนฺเน   อาวาเส   วา   อนาวาเส  วา  วตฺถพฺพํ  น  เอกาสเน
นิสีทิตพฺพํ   น   นีเจ   อาสเน  นิสินฺเน  อุจฺเจ  อาสเน  นิสีทิตพฺพํ  น
ฉมายํ    นิสินฺเน   อาสเน   นิสีทิตพฺพํ   น   เอกจงฺกเม   จงฺกมิตพฺพํ
น   นีเจ   จงฺกเม  จงฺกมนฺเต  อุจฺเจ  จงฺกเม  จงฺกมิตพฺพํ  น  ฉมายํ
จงฺกมนฺเต จงฺกเม จงฺกมิตพฺพํ ฯ
     [๓๕๓]  มานตฺตารหจตุตฺโถ  เจ  ภิกฺขเว  ปริวาสํ  ทเทยฺย มูลาย
ปฏิกสฺเสยฺย    มานตฺตํ    ทเทยฺย    ตพฺพีโส   อพฺเภยฺย   อกมฺมํ   ตํ
น จ กรณียนฺติ ฯ
                 มานตฺตารหวตฺตํ นิฏฺฐิตํ ๑ ฯ
     [๓๕๔]   เตน  โข  ปน  สมเยน  มานตฺตจาริกา  ภิกฺขู สาทิยนฺติ
ปกตตฺตานํ    ภิกฺขูนํ    อภิวาทนํ   ปจฺจุฏฺฐานํ   อญฺชลิกมฺมํ   สามีจิกมฺมํ
อาสนาภิหารํ     เสยฺยาภิหารํ     ปาโททกํ     ปาทปีฐํ    ปาทกถลิกํ
ปตฺตจีวรปฏิคฺคหณํ    นหาเน    ปิฏฺฐิปริกมฺมํ    ฯ    เย   เต   ภิกฺขู
#๑ ยุ. มานตฺตารหวตฺตํ นิฏฺฐิตนฺติ นตฺถิ ฯ
