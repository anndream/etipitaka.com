ครหิตพฺพา   น   ปกตตฺตสฺส   ภิกฺขุโน  อภิวาทนํ  ปจฺจุฏฺฐานํ  อญฺชลิกมฺมํ
สามีจิกมฺมํ     อาสนาภิหาโร    เสยฺยาภิหาโร    ปาโททกํ    ปาทปีฐํ
ปาทกถลิกํ     ปตฺตจีวรปฏิคฺคหณํ    นหาเน    ปิฏฺฐิปริกมฺมํ    สาทิตพฺพํ
น   ปกตตฺโต   ภิกฺขุ   สีลวิปตฺติยา   อนุทฺธํสิตพฺโพ  น  อาจารวิปตฺติยา
อนุทฺธํสิตพฺโพ    น   ทิฏฺฐิวิปตฺติยา   อนุทฺธํสิตพฺโพ   น   อาชีววิปตฺติยา
อนุทฺธํสิตพฺโพ   น   ภิกฺขู   ภิกฺขูหิ   เภเทตพฺพา   ๑   น   คิหิทฺธโช
ธาเรตพฺโพ   น   ติตฺถิยทฺธโช   ธาเรตพฺโพ   น   ติตฺถิยา  เสวิตพฺพา
ภิกฺขู   เสวิตพฺพา   ภิกฺขุสิกฺขา  สิกฺขิตพฺพา  ๒  น  ปกตตฺเตน  ภิกฺขุนา
สทฺธึ   เอกจฺฉนฺเน   อาวาเส   วตฺถพฺพํ   น   เอกจฺฉนฺเน  อนาวาเส
วตฺถพฺพํ   น   เอกจฺฉนฺเน   อาวาเส   วา   อนาวาเส  วา  วตฺถพฺพํ
ปกตตฺตํ   ภิกฺขุํ   ทิสฺวา   อาสนา   วุฏฺฐาตพฺพํ   น   ปกตตฺโต   ภิกฺขุ
อาสาเทตพฺโพ    อนฺโต   วา   พหิ   วา   น   ปกตตฺตสฺส   ภิกฺขุโน
อุโปสโถ    ฐเปตพฺโพ    น    ปวารณา    ฐเปตพฺพา   น   สวจนียํ
กาตพฺพํ    น   อนุวาโท   ปฏฺฐเปตพฺโพ   น   โอกาโส   กาเรตพฺโพ
น  โจเทตพฺโพ  น  สาเรตพฺโพ  น  ภิกฺขู  ภิกฺขูหิ  สมฺปโยเชตพฺพนฺติ  ฯ
อาปตฺติยา อทสฺสเน อุกฺเขปนียกมฺเม เตจตฺตาฬีสวตฺตํ นิฏฺฐิตํ ฯ
     [๒๐๗]  อถ  โข  สงฺโฆ  ฉนฺนสฺส  ภิกฺขุโน  อาปตฺติยา  อทสฺสเน
อุกฺเขปนียกมฺมํ   อกาสิ  อสมฺโภคํ  สงฺเฆน  ฯ  โส  สงฺเฆน  อาปตฺติยา
อทสฺสเน    อุกฺเขปนียกมฺมกโต    ตมฺหา    อาวาสา   อญฺญํ   อาวาสํ
อคมาสิ   ตตฺถ  ภิกฺขู  เนว  อภิวาเทสุํ  น   ปจฺจุฏฺเฐสุํ  น  อญฺชลิกมฺมํ
#๑ โป. ม. ยุ. น ภิกฺขุ ภิกฺขูหิ เภเทตพฺโพ ฯ    ๒ ม. ยุ. ภิกฺขุสิกฺขาย
#สิกฺขิตพฺพํ ฯ อิโต ปรํ อีทิสเมว ฯ
