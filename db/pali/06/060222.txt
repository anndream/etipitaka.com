อาปตฺติโย    อาปชฺชิ    เอกา    อาปตฺติ   เอกาหปฏิจฺฉนฺนา   ฯเปฯ
ทส    อาปตฺติโย   ทสาหปฏิจฺฉนฺนาโย   โส   สงฺฆํ   ตาสํ   อาปตฺตีนํ
ยา   อาปตฺติโย   สพฺพจิรปฏิจฺฉนฺนาโย   ตาสํ  อคฺเฆน  สโมธานปริวาสํ
ยาจติ    ฯ    สงฺโฆ    อิตฺถนฺนามสฺส    ภิกฺขุโน    ตาสํ   อาปตฺตีนํ
ยา   อาปตฺติโย   สพฺพจิรปฏิจฺฉนฺนาโย   ตาสํ  อคฺเฆน  สโมธานปริวาสํ
เทติ    ฯ    ยสฺสายสฺมโต    ขมติ    อิตฺถนฺนามสฺส   ภิกฺขุโน   ตาสํ
อาปตฺตีนํ    ยา    อาปตฺติโย    สพฺพจิรปฏิจฺฉนฺนาโย   ตาสํ   อคฺเฆน
สโมธานปริวาสสฺส    ทานํ    โส    ตุณฺหสฺส    ยสฺส   นกฺขมติ   โส
ภาเสยฺย   ฯ   ทุติยมฺปิ   เอตมตฺถํ   วทามิ  ฯเปฯ  ตติยมฺปิ  เอตมตฺถํ
วทามิ    ฯเปฯ    ทินฺโน    สงฺเฆน   อิตฺถนฺนามสฺส   ภิกฺขุโน   ตาสํ
อาปตฺตีนํ    ยา    อาปตฺติโย    สพฺพจิรปฏิจฺฉนฺนาโย   ตาสํ   อคฺเฆน
สโมธานปริวาโส    ขมติ    สงฺฆสฺส    ตสฺมา   ตุณฺหี   ฯ   เอวเมตํ
ธารยามีติ ฯ
     [๔๔๖]  เตน  โข  ปน  สมเยน อญฺญตโร ภิกฺขุ เทฺว สงฺฆาทิเสสา
อาปตฺติโย   อาปนฺโน  โหติ  เทฺวมาสปฏิจฺฉนฺนาโย  ฯ  ตสฺส  เอตทโหสิ
อหํ  โข  เทฺว  สงฺฆาทิเสสา  อาปตฺติโย  อาปชฺชึ  เทฺวมาสปฏิจฺฉนฺนาโย
ยนฺนูนาหํ     สงฺฆํ     เอกิสฺสา     อาปตฺติยา    เทฺวมาสปฏิจฺฉนฺนาย
เทฺวมาสปริวาสํ   ยาเจยฺยนฺติ   ฯ   โส   สงฺฆํ   เอกิสฺสา  อาปตฺติยา
เทฺวมาสปฏิจฺฉนฺนาย   เทฺวมาสปริวาสํ  ยาจิ  ฯ  ตสฺส  สงฺโฆ  เอกิสฺสา
อาปตฺติยา   เทฺวมาสปฏิจฺฉนฺนาย   เทฺวมาสปริวาสํ   อทาสิ   ฯ   ตสฺส
