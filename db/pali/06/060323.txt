ปาราชิกํ    อชฺฌาปนฺโน   โหติ   ฯ   ตเมนํ   โจเทติ   สงฺโฆ   วา
สมฺพหุลา   วา  เอกปุคฺคโล  วา  ปาราชิกํ  อายสฺมา  อชฺฌาปนฺโนติ  ฯ
โส   เอวํ   วเทติ   น   โข   อหํ   อาวุโส  ปาราชิกํ  อชฺฌาปนฺโน
ทุพฺภาสิตํ   อชฺฌาปนฺโนติ   ฯ   ตํ   สงฺโฆ   ทุพฺภาสิเตน   กาเรติ  ฯ
อธมฺมิกํ   ปฏิญฺญาตกรณํ   ฯ   ภิกฺขุ   สงฺฆาทิเสสํ   อชฺฌาปนฺโน  ฯเปฯ
ถุลฺลจฺจยํ   ฯเปฯ  ปาจิตฺติยํ  ฯเปฯ  ปาฏิเทสนียํ  ฯเปฯ  ทุกฺกฏํ  ฯเปฯ
ทุพฺภาสิตํ    อชฺฌาปนฺโน    โหติ    ฯ    ตเมนํ    โจเทติ    สงฺโฆ
วา  สมฺพหุลา  วา  เอกปุคฺคโล  วา  ทุพฺภาสิตํ อายสฺมา อชฺฌาปนฺโนติ ฯ
โส     เอวํ     วเทติ    น    โข    อหํ    อาวุโส    ทุพฺภาสิตํ
อชฺฌาปนฺโน   ปาราชิกํ   อชฺฌาปนฺโนติ   ฯ   ตํ   สงฺโฆ   ปาราชิเกน
กาเรติ   ฯ   อธมฺมิกํ   ปฏิญฺญาตกรณํ  ฯ  ภิกฺขุ  ทุพฺภาสิตํ  อชฺฌาปนฺโน
โหติ   ฯ   ตเมนํ   โจเทติ   สงฺโฆ  วา  สมฺพหุลา  วา  เอกปุคฺคโล
วา    ทุพฺภาสิตํ   อายสฺมา   อชฺฌาปนฺโนติ   ฯ   โส   เอวํ   วเทติ
น   โข   อหํ   อาวุโส   ทุพฺภาสิตํ   อชฺฌาปนฺโน  สงฺฆาทิเสสํ  ฯเปฯ
ถุลฺลจฺจยํ    ฯเปฯ   ปาจิตฺติยํ   ฯเปฯ   ปาฏิเทสนียํ   ฯเปฯ   ทุกฺกฏํ
อชฺฌาปนฺโนติ    ฯ    ตํ   สงฺโฆ   ทุกฺกเฏน   กาเรติ   ฯ   อธมฺมิกํ
ปฏิญฺญาตกรณํ ฯ เอวํ โข ภิกฺขเว อธมฺมิกํ โหติ ปฏิญฺญาตกรณํ ฯ
     [๖๑๐]   กถญฺจ   ภิกฺขเว  ธมฺมิกํ  โหติ  ปฏิญฺญาตกรณํ  ฯ  ภิกฺขุ
ปาราชิกํ    อชฺฌาปนฺโน   โหติ   ฯ   ตเมนํ   โจเทติ   สงฺโฆ   วา
สมฺพหุลา   วา  เอกปุคฺคโล  วา  ปาราชิกํ  อายสฺมา  อชฺฌาปนฺโนติ  ฯ
