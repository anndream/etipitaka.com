เวทนฏฺฏสฺส  ภิกฺขเว  ปริวาโส  น  รูหติ  ฯ  โส  เจ  ปุน อเวทนฏฺโฏ
โหติ   ตสฺส   ตเทว   ปุริมํ   ปริวาสทานํ   ฯ  โย  ปริวาโส  ทินฺโน
สุทินฺโน ฯ โย ปริวุตฺโถ สุปริวุตฺโถ ฯ อวเสโส ปริวสิตพฺโพ ฯ
     [๔๗๗]  อิธ  ปน  ภิกฺขเว  ภิกฺขุ  ปริวสนฺโต  อาปตฺติยา อทสฺสเนะ
อุกฺขิปิยติ   ฯ   อุกฺขิตฺตกสฺส   ภิกฺขเว   ปริวาโส   น   รูหติ  ฯ  โส
เจ   ปุน   โอสาริยติ   ตสฺส   ตเทว   ปุริมํ   ปริวาสทานํ   ฯ  โย
ปริวาโส    ทินฺโน    สุทินฺโน   ฯ   โย   ปริวุตฺโถ   สุปริวุตฺโถ   ฯ
อวเสโส ปริวสิตพฺโพ ฯ
     [๔๗๘]  อิธ  ปน  ภิกฺขเว  ภิกฺขุ ปริวสนฺโต อาปตฺติยา อปฺปฏิกมฺเม
อุกฺขิปิยติ    ฯ    อุกฺขิตฺตกสฺส    ภิกฺขเว   ปริวาโส   น   รูหติ   ฯ
โส   เจ   ปุน   โอสาริยติ   ตสฺส   ตเทว   ปุริมํ   ปริวาสทานํ  ฯ
โย   ปริวาโส   ทินฺโน   สุทินฺโน   ฯ   โย  ปริวุตฺโถ  สุปริวุตฺโถ  ฯ
อวเสโส ปริวสิตพฺโพ ฯ
     [๔๗๙]   อิธ  ปน  ภิกฺขเว  ภิกฺขุ  ปริวสนฺโต  ปาปิกาย  ทิฏฺฐิยา
อปฺปฏินิสฺสคฺเค   อุกฺขิปิยติ   ฯ   อุกฺขิตฺตกสฺส   ภิกฺขเว   ปริวาโส   น
รูหติ  ฯ  โส  เจ  ปุน  โอสาริยติ  ตสฺส  ตเทว  ปุริมํ  ปริวาสทานํ ฯ
โย   ปริวาโส   ทินฺโน   สุทินฺโน   ฯ   โย  ปริวุตฺโถ  สุปริวุตฺโถ  ฯ
อวเสโส ปริวสิตพฺโพ ฯ
     [๔๘๐]  อิธ  ปน  ภิกฺขเว  ภิกฺขุ  มูลาย ปฏิกสฺสนารโห วิพฺภมติ ฯ
วิพฺภนฺตกสฺส   ภิกฺขเว   มูลาย   ปฏิกสฺสนา   น   รูหติ   ฯ  โส  เจ
