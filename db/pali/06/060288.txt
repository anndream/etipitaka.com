อาปตฺตีนํ   มูลาย   ปฏิกสฺสติ  ธมฺมิเกน  กมฺเมน  อกุปฺเปน  ฐานารเหน
ธมฺเมน   สโมธานปริวาสํ   เทติ   ธมฺเมน   มานตฺตํ   เทติ   ธมฺเมน
อพฺเภติ ฯ โส ภิกฺขเว ภิกฺขุ วิสุทฺโธ ตาหิ อาปตฺตีหิ ฯ
     [๕๗๗]   อิธ   ปน   ภิกฺขเว   ภิกฺขุ   สมฺพหุลา   สงฺฆาทิเสสา
อาปตฺติโย    อาปชฺชติ   ปริมาณมฺปิ   อปริมาณมฺปิ   ฯเปฯ   ววตฺถิตมฺปิ
สมฺภินฺนมฺปิ   ฯ  โส  สงฺฆํ  ตาสํ  อาปตฺตีนํ  สโมธานปริวาสํ  ยาจติ  ฯ
ตสฺส    สงฺโฆ   ตาสํ   อาปตฺตีนํ   สโมธานปริวาสํ   เทติ   ฯ   โส
ปริวสนฺโต   อนฺตรา   สมฺพหุลา   สงฺฆาทิเสสา   อาปตฺติโย   อาปชฺชติ
ปริมาณาโยปิ   อปริมาณาโยปิ   อปฺปฏิจฺฉนฺนาโย   ฯเปฯ   ปริมาณาโยปิ
อปริมาณาโยปิ        ปฏิจฺฉนฺนาโย        ฯเปฯ       ปริมาณาโยปิ
อปริมาณาโยปิ    ปฏิจฺฉนฺนาโยปิ    อปฺปฏิจฺฉนฺนาโยปิ   ฯ   โส   สงฺฆํ
อนฺตรา   อาปตฺตีนํ   มูลาย   ปฏิกสฺสนํ  ยาจติ  ฯ  ตํ  สงฺโฆ  อนฺตรา
อาปตฺตีนํ   มูลาย   ปฏิกสฺสติ  ธมฺมิเกน  กมฺเมน  อกุปฺเปน  ฐานารเหน
ธมฺเมน   สโมธานปริวาสํ   เทติ   ธมฺเมน   มานตฺตํ   เทติ   ธมฺเมน
อพฺเภติ ฯ โส ภิกฺขเว ภิกฺขุ วิสุทฺโธ ตาหิ อาปตฺตีหิ ๑ ฯ
                  มูลาย วิสุทฺธินวกํ นิฏฺฐิตํ ฯ
     [๕๗๘]   อิธ   ปน   ภิกฺขเว   ภิกฺขุ   สมฺพหุลา   สงฺฆาทิเสสา
อาปตฺติโย    อาปชฺชติ   ปริมาณมฺปิ   อปริมาณมฺปิ   ฯเปฯ   ววตฺถิตมฺปิ
สมฺภินฺนมฺปิ   ฯ  โส  สงฺฆํ  ตาสํ  อาปตฺตีนํ  สโมธานปริวาสํ  ยาจติ  ฯ
#๑ ยุ. อิทํ วิสุทฺธินวกํ น ทิสฺสติ ฯ
