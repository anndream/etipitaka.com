โสหํ      ตสฺมึ      ภูมิยํ      ฐิโต     ปุริมาอาปตฺตีนํ     อนฺตรา
อาปตฺติโย    สรามิ    อปราอาปตฺตีนํ    อนฺตรา   อาปตฺติโย   สรามิ
ยนฺนูนาหํ   สงฺฆํ   ปุริมาอาปตฺตีนํ   อนฺตรา  อาปตฺตีนญฺจ  อปราอาปตฺตีนํ
อนฺตรา   อาปตฺตีนญฺจ   มูลาย   ปฏิกสฺสนํ  ยาเจยฺยํ  ธมฺมิเกน  กมฺเมน
อกุปฺเปน   ฐานารเหน   ธมฺเมน   สโมธานปริวาสํ   ธมฺเมน   มานตฺตํ
ธมฺเมน    อพฺภานนฺติ    ฯ    โส    สงฺฆํ   ปุริมาอาปตฺตีนํ   อนฺตรา
อาปตฺตีนญฺจ  อปราอาปตฺตีนํ  อนฺตรา  อาปตฺตีนญฺจ  มูลาย ปฏิกสฺสนํ ยาจติ
ธมฺมิเกน   กมฺเมน   อกุปฺเปน   ฐานารเหน   ธมฺเมน  สโมธานปริวาสํ
ธมฺเมน   มานตฺตํ   ธมฺเมน   อพฺภานํ   ฯ   ตํ  สงฺโฆ  ปุริมาอาปตฺตีนํ
อนฺตรา   อาปตฺตีนญฺจ   อปราอาปตฺตีนํ   อนฺตรา   อาปตฺตีนญฺจ   มูลาย
ปฏิกสฺสติ    ธมฺมิเกน    กมฺเมน    อกุปฺเปน    ฐานารเหน   ธมฺเมน
สโมธานปริวาสํ   เทติ   ธมฺเมน   มานตฺตํ  เทติ  ธมฺเมน  อพฺเภติ  ฯ
โส ภิกฺขเว ภิกฺขุ วิสุทฺโธ ตาหิ อาปตฺตีหิ ฯ
     [๕๗๙]   อิธ   ปน   ภิกฺขเว   ภิกฺขุ   สมฺพหุลา   สงฺฆาทิเสสา
อาปตฺติโย    อาปชฺชติ   ปริมาณมฺปิ   อปริมาณมฺปิ   ฯเปฯ   ววตฺถิตมฺปิ
สมฺภินฺนมฺปิ   ฯ  โส  สงฺฆํ  ตาสํ  อาปตฺตีนํ  สโมธานปริวาสํ  ยาจติ  ฯ
ตสฺส    สงฺโฆ   ตาสํ   อาปตฺตีนํ   สโมธานปริวาสํ   เทติ   ฯ   โส
ปริวสนฺโต   อนฺตรา   สมฺพหุลา   สงฺฆาทิเสสา   อาปตฺติโย   อาปชฺชติ
ปริมาณาโย    ปฏิจฺฉนฺนาโย    ฯเปฯ    ปริมาณาโย    ปฏิจฺฉนฺนาโยปิ
อปฺปฏิจฺฉนฺนาโยปิ   ฯ   โส  สงฺฆํ  อนฺตรา  อาปตฺตีนํ  มูลาย  ปฏิกสฺสนํ
