อาปตฺติยา    สญฺเจตนิกาย    สุกฺกวิสฏฺฐิยา    อปฺปฏิจฺฉนฺนาย    มูลาย
ปฏิกสฺสิ   ฯ   โส   สงฺฆํ  อนฺตรา  เอกิสฺสา  อาปตฺติยา  สญฺเจตนิกาย
สุกฺกวิสฏฺฐิยา   อปฺปฏิจฺฉนฺนาย   ฉารตฺตํ   มานตฺตํ   ยาจิ   ฯ   สงฺโฆ
อุทายิสฺส    ภิกฺขุโน    อนฺตรา   เอกิสฺสา   อาปตฺติยา   สญฺเจตนิกาย
สุกฺกวิสฏฺฐิยา    อปฺปฏิจฺฉนฺนาย   ฉารตฺตํ   มานตฺตํ   อทาสิ   ฯ   โส
จิณฺณมานตฺโต    อพฺภานารโห    อนฺตรา    เอกํ    อาปตฺตึ   อาปชฺชิ
สญฺเจตนิกํ   สุกฺกวิสฏฺฐึ   อปฺปฏิจฺฉนฺนํ   โส   สงฺฆํ   อนฺตรา  เอกิสฺสา
อาปตฺติยา    สญฺเจตนิกาย    สุกฺกวิสฏฺฐิยา    อปฺปฏิจฺฉนฺนาย    มูลาย
ปฏิกสฺสนํ  ยาจิ  ฯ  สงฺโฆ  อุทายึ  ภิกฺขุํ  อนฺตรา  เอกิสฺสา  อาปตฺติยา
สญฺเจตนิกาย    สุกฺกวิสฏฺฐิยา    อปฺปฏิจฺฉนฺนาย   มูลาย   ปฏิกสฺสิ   ฯ
โส   สงฺฆํ   อนฺตรา  เอกิสฺสา  อาปตฺติยา  สญฺเจตนิกาย  สุกฺกวิสฏฺฐิยา
อปฺปฏิจฺฉนฺนาย   ฉารตฺตํ   มานตฺตํ  ยาจิ  ฯ  สงฺโฆ  อุทายิสฺส  ภิกฺขุโน
อนฺตรา     เอกิสฺสา     อาปตฺติยา     สญฺเจตนิกาย    สุกฺกวิสฏฺฐิยา
อปฺปฏิจฺฉนฺนาย   ฉารตฺตํ   มานตฺตํ  อทาสิ  ฯ  โส  จิณฺณมานตฺโต  สงฺฆํ
อพฺภานํ   ยาจติ   ฯ   ยทิ   สงฺฆสฺส   ปตฺตกลฺลํ  สงฺโฆ  อุทายึ  ภิกฺขุํ
อพฺเภยฺย   ฯ   เอสา   ญตฺติ   ฯ   สุณาตุ   เม  ภนฺเต  สงฺโฆ  อยํ
อุทายิ    ภิกฺขุ    เอกํ    อาปตฺตึ   อาปชฺชิ   สญฺเจตนิกํ   สุกฺกวิสฏฺฐึ
ปญฺจาหปฏิจฺฉนฺนํ   ฯเปฯ   โส  จิณฺณมานตฺโต  สงฺฆํ  อพฺภานํ  ยาจติ  ฯ
สงฺโฆ   อุทายึ   ภิกฺขุํ   อพฺเภติ   ฯ   ยสฺสายสฺมโต   ขมติ  อุทายิสฺส
ภิกฺขุโน   อพฺภานํ   โส   ตุณฺหสฺส   ยสฺส   นกฺขมติ  โส  ภาเสยฺย  ฯ
