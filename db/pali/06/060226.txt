ยนฺนูนาหํ     สงฺฆํ     เอกิสฺสา     อาปตฺติยา    เทฺวมาสปฏิจฺฉนฺนาย
เทฺวมาสปริวาสํ    ยาเจยฺยนฺติ    โสหํ   สงฺฆํ   เอกิสฺสา   อาปตฺติยา
เทฺวมาสปฏิจฺฉนฺนาย   เทฺวมาสปริวาสํ   ยาจึ   ฯ   ตสฺส   เม  สงฺโฆ
เอกิสฺสา   อาปตฺติยา   เทฺวมาสปฏิจฺฉนฺนาย  เทฺวมาสปริวาสํ  อทาสิ  ฯ
ตสฺส    เม    ปริวสนฺตสฺส    ลชฺชิธมฺโม   โอกฺกมิ   ยนฺนูนาหํ   สงฺฆํ
อิตริสฺสาปิ      อาปตฺติยา     เทฺวมาสปฏิจฺฉนฺนาย     เทฺวมาสปริวาสํ
ยาเจยฺยนฺติ   ฯ  โส  สงฺฆํ  อิตริสฺสาปิ  อาปตฺติยา  เทฺวมาสปฏิจฺฉนฺนาย
เทฺวมาสปริวาสํ    ยาจติ    ฯ    ยทิ    สงฺฆสฺส   ปตฺตกลฺลํ   สงฺโฆ
อิตฺถนฺนามสฺส    ภิกฺขุโน   อิตริสฺสาปิ   อาปตฺติยา   เทฺวมาสปฏิจฺฉนฺนาย
เทฺวมาสปริวาสํ   ทเทยฺย   ฯ   เอสา   ญตฺติ  ฯ  สุณาตุ  เม  ภนฺเต
สงฺโฆ    อยํ   อิตฺถนฺนาโม   ภิกฺขุ   เทฺว   สงฺฆาทิเสสา   อาปตฺติโย
อาปชฺชิ   เทฺวมาสปฏิจฺฉนฺนาโย   ฯ   ตสฺส  เอตทโหสิ  อหํ  โข  เทฺว
สงฺฆาทิเสสา    อาปตฺติโย   อาปชฺชึ   เทฺวมาสปฏิจฺฉนฺนาโย   ยนฺนูนาหํ
สงฺฆํ    เอกิสฺสา    อาปตฺติยา   เทฺวมาสปฏิจฺฉนฺนาย   เทฺวมาสปริวาสํ
ยาเจยฺยนฺติ   ฯ   โส  สงฺฆํ  เอกิสฺสา  อาปตฺติยา  เทฺวมาสปฏิจฺฉนฺนาย
เทฺวมาสปริวาสํ    ยาจิ    ฯ   ตสฺส   สงฺโฆ   เอกิสฺสา   อาปตฺติยา
เทฺวมาสปฏิจฺฉนฺนาย   เทฺวมาสปริวาสํ   อทาสิ   ฯ   ตสฺส  ปริวสนฺตสฺส
ลชฺชิธมฺโม   โอกฺกมิ  อหํ  โข  เทฺว  สงฺฆาทิเสสา  อาปตฺติโย  อาปชฺชึ
เทฺวมาสปฏิจฺฉนฺนาโย    ตสฺส    เม    เอตทโหสิ   อหํ   โข   เทฺว
สงฺฆาทิเสสา    อาปตฺติโย   อาปชฺชึ   เทฺวมาสปฏิจฺฉนฺนาโย   ยนฺนูนาหํ
