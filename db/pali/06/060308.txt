ปวิสิตพฺพํ   อิมํ   กาลํ   นิกฺขมิตพฺพนฺติ   ฯ   เตสํ   อายสฺมา   ทพฺโพ
มลฺลปุตฺโต เอวํ เสนาสนํ ปญฺญาเปตฺวา ปุนเทว เวฬุวนํ ปจฺจาคจฺฉติ ฯ
     [๕๙๔]  เตน โข ปน สมเยน เมตฺติยภุมฺมชกา ๑ ภิกฺขู นวกา เจว
โหนฺติ   อปฺปปุญฺญา  จ  ฯ  ยานิ  สงฺฆสฺส  ลามกานิ  เสนาสนานิ  ตานิ
เตสํ  ๒  ปาปุณนฺติ ลามกานิ จ ภตฺตานิ ฯ เตน โข ปน สมเยน ราชคเห
มนุสฺสา   อิจฺฉนฺติ  เถรานํ  ภิกฺขูนํ  อภิสงฺขาริกํ  ทาตุํ  สปฺปิมฺปิ  เตลมฺปิ
อุตฺตริภงฺคมฺปิ    เมตฺติยภุมฺมชกานํ    ปน    ภิกฺขูนํ    ปากติกํ   เทนฺติ
ยถารทฺธํ   กาณาชกํ  พิลงฺคทุติยํ  ฯ  เต  ปจฺฉาภตฺตํ  ปิณฺฑปาตปฏิกฺกนฺตา
เถเร    ภิกฺขู   ปุจฺฉนฺติ   ตุมฺหากํ   อาวุโส   ภตฺตคฺเค   กึ   อโหสิ
ตุมฺหากํ  กึ  นาโหสีติ  ๓  ฯ  เอกจฺเจ  เถรา  เอวํ  วเทนฺติ อมฺหากํ
อาวุโส    สปฺปิ    อโหสิ   เตลํ   อโหสิ   อุตฺตริภงฺคํ   อโหสีติ   ฯ
เมตฺติยภุมฺมชกา   ปน   ภิกฺขู   เอวํ   วเทนฺติ   อมฺหากํ   อาวุโส  น
กิญฺจิ อโหสิ ปากติกํ ยถารทฺธํ กาณาชกํ พิลงฺคทุติยนฺติ ฯ
     [๕๙๕]  เตน  โข  ปน  สมเยน  กลฺยาณภตฺติโก  คหปติ  สงฺฆสฺส
จตุกฺกภตฺตํ  เทติ  นิจฺจภตฺตํ  ฯ  โส  ภตฺตคฺเค  สปุตฺตทาโร  อุปติฏฺฐิตฺวา
ปริวิสติ   ฯ   อญฺเญ   โอทเนน   ปุจฺฉนฺติ   อญฺเญ   สูเปน   ปุจฺฉนฺติ
อญฺเญ เตเลน ปุจฺฉนฺติ อญฺเญ อุตฺตริภงฺเคน ปุจฺฉนฺติ ฯ
     [๕๙๖]   เตน   โข   ปน   สมเยน  กลฺยาณภตฺติกสฺส  คหปติโน
ภตฺตํ    สฺวาตนาย    เมตฺติยภุมฺมชกานํ   ภิกฺขูนํ   อุทฺทิฏฺฐํ   โหติ   ฯ
#๑ ม. สพฺพวาเร เมตฺติยภูมชกา ฯ  ๒ ม. เตสํ ตานิ ฯ  ๓ ม. ยุ. กึ อโหสีติ ฯ
#นสทฺโท น ทิสฺสติ ฯ
