     [๒๔๑]   อปเรหิปิ   ภิกฺขเว   ตีหงฺเคหิ   สมนฺนาคตํ  อาปตฺติยา
อปฺปฏิกมฺเม    อุกฺเขปนียกมฺมํ    ธมฺมกมฺมญฺเจว    โหติ    วินยกมฺมญฺจฒ
สุวูปสนฺตญฺจ    โจเทตฺวา    กตํ    โหติ    สาเรตฺวา    กตํ   โหติ
อาปตฺตึ   อาโรเปตฺวา   กตํ   โหติ   อิเมหิ   โข  ภิกฺขเว  ตีหงฺเคหิ
สมนฺนาคตํ    อาปตฺติยา   อปฺปฏิกมฺเม   อุกฺเขปนียกมฺมํ   ธมฺมกมฺมญฺเจว
โหติ วินยกมฺมญฺจ สุวูปสนฺตญฺจ ฯ
     [๒๔๒]  ตีหิ  ภิกฺขเว  องฺเคหิ  สมนฺนาคตํ  อาปตฺติยา อปฺปฏิกมฺเม
อุกฺเขปนียกมฺมํ    ธมฺมกมฺมญฺเจว    โหติ    วินยกมฺมญฺจ    สุวูปสนฺตญฺจ
สมฺมุขา    กตํ    โหติ    ธมฺเมน    กตํ    โหติ    สมคฺเคน   กตํ
โหติ    อิเมหิ    โข    ภิกฺขเว   ตีหงฺเคหิ   สมนฺนาคตํ   อาปตฺติยา
อปฺปฏิกมฺเม    อุกฺเขปนียกมฺมํ    ธมฺมกมฺมญฺเจว    โหติ    วินยกมฺมญฺจ
สุวูปสนฺตญฺจ ฯเปฯ
     [๒๔๓]   อปเรหิปิ   ฯเปฯ   ปฏิปุจฺฉา  กตํ  โหติ  ธมฺเมน  กตํ
โหติ สมคฺเคน กตํ โหติ ฯเปฯ
     [๒๔๔]    อปเรหิปิ   ฯเปฯ   ปฏิญฺญาย   กตํ   โหติ   ธมฺเมน
กตํ โหติ สมคฺเคน กตํ โหติ อิเมหิ โข ภิกฺขเว ตีหงฺเคหิ ฯเปฯ
     [๒๔๕]   อปเรหิ   ฯเปฯ   อาปตฺติยา  กตํ  โหติ  ธมฺเมน  กตํ
โหติ สมคฺเคน กตํ โหติ อิเมหิ โข ภิกฺขเว ตีหงฺเคหิ ฯเปฯ
     [๒๔๖]   อปเรหิ  ฯเปฯ  เทสนาคามินิยา  อาปตฺติยา  กตํ  โหติ
ธมฺเมน กตํ โหติ สมคฺเคน กตํ โหติ ฯเปฯ
