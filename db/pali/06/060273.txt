ตพฺโพ  ยถาปฏิจฺฉนฺนานญฺจสฺส    อาปตฺตีนํ   ปุริมาย    อาปตฺติยา
สโมธานปริวาโส ทาตพฺโพ ฯ
     [๕๔๓]   อิธ  ปน  ภิกฺขเว  ภิกฺขุ  ปริวสนฺโต  อนฺตรา  สมฺพหุลา
สงฺฆาทิเสสา    อาปตฺติโย    อาปชฺชติ   เอกจฺจา   อาปตฺติโย   สรติ
เอกจฺจา    อาปตฺติโย    น    สรติ   ยา   อาปตฺติโย   สรติ   ตา
อาปตฺติโย   ฉาเทติ   ยา   อาปตฺติโย   น   สรติ   ตา   อาปตฺติโย
น   ฉาเทติ   ฯ   โส   วิพฺภมิตฺวา  ปุน  อุปสมฺปนฺโน  ยา  อาปตฺติโย
ปุพฺเพ   สริตฺวา   ฉาเทสิ   ตา   อาปตฺติโย  ปจฺฉา  สริตฺวา  ฉาเทติ
ยา   อาปตฺติโย   ปุพฺเพ   อสริตฺวา   น   ฉาเทสิ   ตา   อาปตฺติโย
ปจฺฉา   สริตฺวา   น   ฉาเทติ   ฯ   โส  ภิกฺขุ  มูลาย  ปฏิกสฺสิตพฺโพ
ยถาปฏิจฺฉนฺนานญฺจสฺส   อาปตฺตีนํ   ปุริมาย  อาปตฺติยา  สโมธานปริวาโส
ทาตพฺโพ ฯ
     [๕๔๔]   อิธ  ปน  ภิกฺขเว  ภิกฺขุ  ปริวสนฺโต  อนฺตรา  สมฺพหุลา
สงฺฆาทิเสสา    อาปตฺติโย    อาปชฺชติ   เอกจฺจา   อาปตฺติโย   สรติ
เอกจฺจา    อาปตฺติโย    น    สรติ   ยา   อาปตฺติโย   สรติ   ตา
อาปตฺติโย   ฉาเทติ   ยา   อาปตฺติโย   น   สรติ   ตา   อาปตฺติโย
น   ฉาเทติ   ฯ   โส   วิพฺภมิตฺวา  ปุน  อุปสมฺปนฺโน  ยา  อาปตฺติโย
ปุพฺเพ   สริตฺวา   ฉาเทสิ   ตา   อาปตฺติโย  ปจฺฉา  สริตฺวา  ฉาเทติ
ยา   อาปตฺติโย   ปุพฺเพ   อสริตฺวา   น   ฉาเทสิ   ตา   อาปตฺติโย
ปจฺฉา    สริตฺวา   ฉาเทติ   ฯ   โส   ภิกฺขุ   มูลาย   ปฏิกสฺสิตพฺโพ
