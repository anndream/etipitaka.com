     [๑๗๓]   เอวญฺจ   ปน   ภิกฺขเว   ปฏิปฺปสฺสมฺเภตพฺพํ  ฯ  เตนหิ
ภิกฺขเว   สุธมฺเมน   ภิกฺขุนา   สงฺฆํ  อุปสงฺกมิตฺวา  เอกํสํ  อุตฺตราสงฺคํ
กริตฺวา    วุฑฺฒานํ    ภิกฺขูนํ   ปาเท   วนฺทิตฺวา   อุกฺกุฏิกํ   นิสีทิตฺวา
อญฺชลึ    ปคฺคเหตฺวา    เอวมสฺส    วจนีโย   อหํ   ภนฺเต   สงฺเฆน
ปฏิสารณียกมฺมกโต    สมฺมา    วตฺตามิ    โลมํ    ปาเตมิ   เนตฺถารํ
วตฺตามิ    ปฏิสารณียกมฺมสฺส    ปฏิปฺปสฺสทฺธึ    ยาจามีติ   ฯ   ทุติยมฺปิ
ยาจิตพฺพา   ฯ   ตติยมฺปิ   ยาจิตพฺพา  ฯ  พฺยตฺเตน  ภิกฺขุนา  ปฏิพเลน
สงฺโฆ    ญาเปตพฺโพ   สุณาตุ   เม   ภนฺเต   สงฺโฆ   อยํ   สุธมฺโม
ภิกฺขุ   สงฺเฆน   ปฏิสารณียกมฺมกโต   สมฺมา   วตฺตติ   โลมํ   ปาเตติ
เนตฺถารํ    วตฺตติ    ปฏิสารณียกมฺมสฺส    ปฏิปฺปสฺสทฺธึ    ยาจติ    ฯ
ยทิ   สงฺฆสฺส   ปตฺตกลฺลํ   สงฺโฆ   สุธมฺมสฺส   ภิกฺขุโน  ปฏิสารณียกมฺมํ
ปฏิปฺปสฺสมฺเภยฺย    ฯ    เอสา    ญตฺติ    ฯ   สุณาตุ   เม   ภนฺเต
สงฺโฆ    อยํ   สุธมฺโม   ภิกฺขุ   สงฺเฆน   ปฏิสารณียกมฺมกโต   สมฺมา
วตฺตติ     โลมํ    ปาเตติ    เนตฺถารํ    วตฺตติ    ปฏิสารณียกมฺมสฺส
ปฏิปฺปสฺสทฺธึ   ยาจติ   ฯ   สงฺโฆ   สุธมฺมสฺส   ภิกฺขุโน  ปฏิสารณียกมฺมํ
ปฏิปฺปสฺสมฺเภติ  ฯ  ยสฺสายสฺมโต  ขมติ สุธมฺมสฺส ภิกฺขุโน ปฏิสาร-
ณียกมฺมสฺส  ปฏิปฺปสฺสทฺธิ        โส        ตุณฺหสฺส     ยสฺส     นกฺขมติ
โส   ภาเสยฺย   ฯ  ทุติยมฺปิ  เอตมตฺถํ  วทามิ  ฯ  สุณาตุ  เม  ภนฺเต
สงฺโฆ    อยํ   สุธมฺโม   ภิกฺขุ   สงฺเฆน   ปฏิสารณียกมฺมกโต   สมฺมา
วตฺตติ     โลมํ    ปาเตติ    เนตฺถารํ    วตฺตติ    ปฏิสารณียกมฺมสฺส
