อธมฺเมน วูปสมฺมติ สมฺมุขาวินยปฏิรูปเกน ฯ
                  กณฺหปกฺขนวกํ นิฏฺฐิตํ ฯ
     [๕๘๘]    ธมฺมวาที   ปุคฺคโล   อธมฺมวาทึ   ปุคฺคลํ   สญฺญาเปติ
นิชฺฌาเปติ   เปกฺเขติ   อนุเปกฺเขติ   ทสฺเสติ   อนุทสฺเสติ  อยํ  ธมฺโม
อยํ    วินโย    อิทํ    สตฺถุสาสนํ    อิมํ   คณฺหาหิ   อิมํ   โรเจหีติ
เอวญฺเจ   ตํ  อธิกรณํ  วูปสมฺมติ  ธมฺเมน  วูปสมฺมติ  สมฺมุขาวินเยน  ฯ
ธมฺมวาที      ปุคฺคโล      อธมฺมวาที      สมฺพหุเล      สญฺญาเปติ
นิชฺฌาเปติ   เปกฺเขติ   อนุเปกฺเขติ   ทสฺเสติ   อนุทสฺเสติ  อยํ  ธมฺโม
อยํ    วินโย    อิทํ    สตฺถุสาสนํ    อิมํ   คณฺหถ   อิมํ   โรเจถาติ
เอวญฺเจ   ตํ  อธิกรณํ  วูปสมฺมติ  ธมฺเมน  วูปสมฺมติ  สมฺมุขาวินเยน  ฯ
ธมฺมวาที       ปุคฺคโล       อธมฺมวาทึ       สงฺฆํ      สญฺญาเปติ
นิชฺฌาเปติ    เปกฺเขติ    อนุเปกฺเขติ    ทสฺเสติ    อนุทสฺเสติ    อยํ
ธมฺโม    อยํ    วินโย    อิทํ    สตฺถุสาสนํ    อิมํ    คณฺหาหิ   อิมํ
โรเจหีติ    เอวญฺเจ    ตํ   อธิกรณํ   วูปสมฺมติ   ธมฺเมน   วูปสมฺมติ
สมฺมุขาวินเยน     ฯ    ธมฺมวาที    สมฺพหุลา    อธมฺมวาทึ    ปุคฺคลํ
สญฺญาเปนฺติ     นิชฺฌาเปนฺติ    เปกฺเขนฺติ    อนุเปกฺเขนฺติ    ทสฺเสนฺติ
อนุทสฺเสนฺติ    อยํ    ธมฺโม    อยํ   วินโย   อิทํ   สตฺถุสาสนํ   อิมํ
คณฺหาหิ   อิมํ   โรเจหีติ   เอวญฺเจ   ตํ   อธิกรณํ  วูปสมฺมติ  ธมฺเมน
วูปสมฺมติ    สมฺมุขาวินเยน    ฯ    ธมฺมวาที    สมฺพหุลา   อธมฺมวาที
สมฺพหุเล     สญฺญาเปนฺติ    นิชฺฌาเปนฺติ    เปกฺเขนฺติ    อนุเปกฺเขนฺติ
