                 ปพฺพาชนียกมฺมํ ตติยํ นิฏฺฐิตํ ฯ
     [๑๒๙]  เตน  โข  ปน  สมเยน  อายสฺมา  สุธมฺโม มจฺฉิกาสณฺเฑ
จิตฺตสฺส    คหปติโน   อาวาสิโก   โหติ   นวกมฺมิโก   ธุวภตฺติโก   ฯ
ยทา   จิตฺโต  คหปติ  สงฺฆํ  วา  คณํ  วา  ปุคฺคลํ  วา  นิมนฺเตตุกาโม
โหติ   [๑]   น   อายสฺมนฺตํ  สุธมฺมํ  อนปโลเกตฺวา  สงฺฆํ  วา  คณํ
วา   ปุคฺคลํ   วา   นิมนฺเตติ   ฯ  เตน  โข  ปน  สมเยน  สมฺพหุลา
เถรา   ภิกฺขู  อายสฺมา  จ  สารีปุตฺโต  อายสฺมา  จ  มหาโมคฺคลฺลาโน
อายสฺมา   จ   มหากจฺจาโน   อายสฺมา   จ   มหาโกฏฺฐิโก  อายสฺมา
จ   มหากปฺปิโน   อายสฺมา   จ   มหาจุนฺโท   อายสฺมา  จ  อนุรุทฺโธ
อายสฺมา   จ   เรวโต   อายสฺมา  จ  อุปาลิ  อายสฺมา  จ  อานนฺโท
อายสฺมา   จ   ราหุโล   กาสีสุ   จาริกญฺจรมานา  เยน  มจฺฉิกาสณฺโฑ
ตทวสรุํ ฯ
     [๑๓๐]  อสฺโสสิ  โข  จิตฺโต  คหปติ  เถรา กิร ภิกฺขู มจฺฉิกาสณฺฑํ
อนุปฺปตฺตาติ    ฯ    อถโข    จิตฺโต   คหปติ   เยน   เถรา   ภิกฺขู
เตนุปสงฺกมิ    อุปสงฺกมิตฺวา   เถเร   ภิกฺขู   อภิวาเทตฺวา   เอกมนฺตํ
นิสีทิ   ฯ   เอกมนฺตํ   นิสินฺนํ  โข  จิตฺตํ  คหปตึ  อายสฺมา  สารีปุตฺโต
ธมฺมิยา   กถาย   สนฺทสฺเสสิ   สมาทเปสิ   สมุตฺเตเชสิ  สมฺปหํเสสิ  ฯ
อถโข    จิตฺโต   คหปติ   อายสฺมตา   สารีปุตฺเตน   ธมฺมิยา   กถาย
สนฺทสฺสิโต    สมาทปิโต    สมุตฺเตชิโต    สมฺปหํสิโต    เถเร   ภิกฺขู
#๑ ม. ตทา ฯ
