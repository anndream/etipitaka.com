ภิกฺขุโน ตชฺชนียกมฺมํ ปฏิปฺปสฺสมฺเภตพฺพํ ฯ
              ปฏิปฺปสฺสมฺเภตพฺพํ อฏฺฐารสกํ นิฏฺฐิตํ ฯ
     [๔๒]  เอวญฺจ  ปน  ภิกฺขเว  ปฏิปฺปสฺสมฺเภตพฺพํ  ฯ  เตหิ ภิกฺขเว
ปณฺฑุกโลหิตเกหิ    ภิกฺขูหิ   สงฺฆํ   อุปสงฺกมิตฺวา   เอกํสํ   อุตฺตราสงฺคํ
กริตฺวา   วุฑฺฒานํ   ภิกฺขูนํ  ปาเท  วนฺทิตฺวา  อุกฺกุฏิกํ  นิสีทิตฺวา  อญฺชลึ
ปคฺคเหตฺวา   เอวมสฺส  วจนีโย   มยํ  ภนฺเต  สงฺเฆน  ตชฺชนียกมฺมกตา
สมฺมา   วตฺตาม   โลมํ   ปาเตม   เนตฺถารํ   วตฺตาม  ตชฺชนียกมฺมสฺส
ปฏิปฺปสฺสทฺธึ    ยาจามาติ    ฯ    ทุติยมฺปิ   ยาจิตพฺพา   ฯ   ตติยมฺปิ
ยาจิตพฺพา      ฯ     พฺยตฺเตน     ภิกฺขุนา     ปฏิพเลน     สงฺโฆ
ญาเปตพฺโพ    สุณาตุ    เม   ภนฺเต   สงฺโฆ   อิเม   ปณฺฑุกโลหิตกา
ภิกฺขู   สงฺเฆน   ตชฺชนียกมฺมกตา   สมฺมา   วตฺตนฺติ   โลมํ   ปาเตนฺติ
เนตฺถารํ    วตฺตนฺติ    ตชฺชนียกมฺมสฺส    ปฏิปฺปสฺสทฺธึ    ยาจนฺติ    ฯ
ยทิ   สงฺฆสฺส   ปตฺตกลฺลํ   สงฺโฆ  ปณฺฑุกโลหิตกานํ  ภิกฺขูนํ  ตชฺชนียกมฺมํ
ปฏิปฺปสฺสมฺเภยฺย    ฯ    เอสา    ญตฺติ    ฯ   สุณาตุ   เม   ภนฺเต
สงฺโฆ    อิเม    ปณฺฑุกโลหิตกา    ภิกฺขู    สงฺเฆน   ตชฺชนียกมฺมกตา
สมฺมา   วตฺตนฺติ   โลมํ   ปาเตนฺติ   เนตฺถารํ  วตฺตนฺติ  ตชฺชนียกมฺมสฺส
ปฏิปฺปสฺสทฺธึ   ยาจนฺติ   ฯ  สงฺโฆ  ปณฺฑุกโลหิตกานํ  ภิกฺขูนํ  ตชฺชนียกมฺมํ
ปฏิปฺปสฺสมฺเภติ      ฯ     ยสฺสายสฺมโต     ขมติ     ปณฺฑุกโลหิตกานํ
ภิกฺขูนํ     ตชฺชนียกมฺมสฺส     ปฏิปฺปสฺสทฺธิ     โส    ตุณฺหสฺส    ยสฺส
นกฺขมติ   โส   ภาเสยฺย   ฯ   ทุติยมฺปิ   เอตมตฺถํ  วทามิ  ฯ  สุณาตุ
