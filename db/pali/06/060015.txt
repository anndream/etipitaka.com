อกาสิ   ฯ   เต   สงฺเฆน   ตชฺชนียกมฺมกตา   สมฺมา   วตฺตนฺติ  โลมํ
ปาเตนฺติ   เนตฺถารํ   วตฺตนฺติ   ภิกฺขู   อุปสงฺกมิตฺวา   เอวํ   วเทนฺติ
มยํ    อาวุโส    สงฺเฆน   ตชฺชนียกมฺมกตา   สมฺมา   วตฺตาม   โลมํ
ปาเตม   เนตฺถารํ   วตฺตาม  กถํ  นุ  โข  อเมฺหหิ  ปฏิปชฺชิตพฺพนฺติ  ฯ
(๑)   ภควโต   เอตมตฺถํ   อาโรเจสุํ   ฯ   เตนหิ  ภิกฺขเว  สงฺโฆ
ปณฺฑุกโลหิตกานํ ภิกฺขูนํ ตชฺชนียกมฺมํ ปฏิปฺปสฺสมฺเภตุ ฯ
     [๓๖]    ปญฺจหิ    ภิกฺขเว    องฺเคหิ   สมนฺนาคตสฺส   ภิกฺขุโน
ตชฺชนียกมฺมํ    น    ปฏิปฺปสฺสมฺเภตพฺพํ    อุปสมฺปาเทติ   นิสฺสยํ   เทติ
สามเณรํ     อุปฏฺฐาเปติ    ภิกฺขุโนวาทกสมฺมตึ    สาทิยติ    สมฺมโตปิ
ภิกฺขุนิโย   โอวทติ   อิเมหิ   โข   ภิกฺขเว  ปญฺจหงฺเคหิ  สมนฺนาคตสฺส
ภิกฺขุโน ตชฺชนียกมฺมํ น ปฏิปฺปสฺสมฺเภตพฺพํ ฯ
     [๓๗]   อปเรหิปิ   ภิกฺขเว   ปญฺจหงฺเคหิ  สมนฺนาคตสฺส  ภิกฺขุโน
ตชฺชนียกมฺมํ    น    ปฏิปฺปสฺสมฺเภตพฺพํ    ยาย    อาปตฺติยา   สงฺเฆน
ตชฺชนียกมฺมํ    กตํ    โหติ    ตํ    อาปตฺตึ   อาปชฺชติ   อญฺญํ   วา
ตาทิสิกํ    ตโต   วา   ปาปิฏฺฐตรํ   กมฺมํ   ครหติ   กมฺมิเก   ครหติ
อิเมหิ   โข   ภิกฺขเว  ปญฺจหงฺเคหิ  สมนฺนาคตสฺส  ภิกฺขุโน  ตชฺชนียกมฺมํ
น ปฏิปฺปสฺสมฺเภตพฺพํ ฯ
     [๓๘]    อฏฺฐหิ    ภิกฺขเว    องฺเคหิ   สมนฺนาคตสฺส   ภิกฺขุโน
ตชฺชนียกมฺมํ    น    ปฏิปฺปสฺสมฺเภตพฺพํ   ปกตตฺตสฺส   ภิกฺขุโน   อุโปสถํ
ฐเปติ    ปวารณํ    ฐเปติ    สวจนียํ    กโรติ   อนุวาทํ   ปฏฺฐเปติ
#๑ ม. ภิกฺขู ฯ
