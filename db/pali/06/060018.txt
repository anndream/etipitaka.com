เม   ภนฺเต   ฯเปฯ   ยสฺสายสฺมโต   ขมติ   ปณฺฑุกโลหิตกานํ   ภิกฺขูนํ
ตชฺชนียกมฺมสฺส     ปฏิปฺปสฺสทฺธิ     โส    ตุณฺหสฺส    ยสฺส    นกฺขมติ
โส   ภาเสยฺย   ฯ  ตติยมฺปิ  เอตมตฺถํ  วทามิ  ฯ  สุณาตุ  เม  ภนฺเต
สงฺโฆ    อิเม    ปณฺฑุกโลหิตกา    ภิกฺขู    สงฺเฆน   ตชฺชนียกมฺมกตา
สมฺมา   วตฺตนฺติ   โลมํ   ปาเตนฺติ   เนตฺถารํ  วตฺตนฺติ  ตชฺชนียกมฺมสฺส
ปฏิปฺปสฺสทฺธึ   ยาจนฺติ   ฯ  สงฺโฆ  ปณฺฑุกโลหิตกานํ  ภิกฺขูนํ  ตชฺชนียกมฺมํ
ปฏิปฺปสฺสมฺเภติ      ฯ     ยสฺสายสฺมโต     ขมติ     ปณฺฑุกโลหิตกานํ
ภิกฺขูนํ     ตชฺชนียกมฺมสฺส     ปฏิปฺปสฺสทฺธิ     โส    ตุณฺหสฺส    ยสฺส
นกฺขมติ   โส   ภาเสยฺย   ฯ   ปฏิปฺปสฺสทฺธํ   สงฺเฆน  ปณฺฑุกโลหิตกานํ
ภิกฺขูนํ     ตชฺชนียกมฺมํ     ขมติ     สงฺฆสฺส    ตสฺมา    ตุณฺหี    ฯ
เอวเมตํ ธารยามีติ ฯ
                  ตชฺชนียกมฺมํ ปฐมํ นิฏฺฐิตํ ฯ
     [๔๓]   เตน    โข  ปน  สมเยน  อายสฺมา  เสยฺยสโก  พาโล
โหติ    อพฺยตฺโต    อาปตฺติพหุโล    อนปทาโน    คิหิสํสฏฺโฐ   วิหรติ
อนนุโลมิเกหิ   คิหิสํสคฺเคหิ   อปิสฺสุ   ภิกฺขู   ปกตตฺตา   ๑   ปริวาสํ
เทนฺตา    มูลาย    ปฏิกสฺสนฺตา   มานตฺตํ   เทนฺตา   อพฺเภนฺตา   ฯ
เย   เต   ภิกฺขู  อปฺปิจฺฉา  ฯเปฯ  เต  อุชฺฌายนฺติ  ขียนฺติ  วิปาเจนฺติ
กถํ   หิ   นาม   อายสฺมา   เสยฺยสโก   พาโล   ภวิสฺสติ   อพฺยตฺโต
อาปตฺติพหุโล     อนปทาโน    คิหิสํสฏฺโฐ    วิหริสฺสติ    อนนุโลมิเกหิ
#๑ ม. ยุ. ปกตา ฯ
