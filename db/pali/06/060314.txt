สุณาตุ   เม   ภนฺเต   สงฺโฆ  อิเม  เมตฺติยภุมฺมชกา  ภิกฺขู  อายสฺมนฺตํ
ทพฺพํ   มลฺลปุตฺตํ   อมูลิกาย   สีลวิปตฺติยา   อนุทฺธํเสนฺติ   ฯ  อายสฺมา
ทพฺโพ    มลฺลปุตฺโต   สติเวปุลฺลปฺปตฺโต   สงฺฆํ   สติวินยํ   ยาจติ   ฯ
ยทิ   สงฺฆสฺส   ปตฺตกลฺลํ   สงฺโฆ   อายสฺมโต   ทพฺพสฺส   มลฺลปุตฺตสฺส
สติเวปุลฺลปฺปตฺตสฺส   สติวินยํ   ทเทยฺย   ฯ   เอสา   ญตฺติ  ฯ  สุณาตุ
เม    ภนฺเต    สงฺโฆ    อิเม   เมตฺติยภุมฺมชกา   ภิกฺขู   อายสฺมนฺตํ
ทพฺพํ   มลฺลปุตฺตํ   อมูลิกาย   สีลวิปตฺติยา   อนุทฺธํเสนฺติ   ฯ  อายสฺมา
ทพฺโพ   มลฺลปุตฺโต  สติเวปุลฺลปฺปตฺโต  สงฺฆํ  สติวินยํ  ยาจติ  ฯ  สงฺโฆ
อายสฺมโต     ทพฺพสฺส    มลฺลปุตฺตสฺส    สติเวปุลฺลปฺปตฺตสฺส    สติวินยํ
เทติ    ฯ   ยสฺสายสฺมโต   ขมติ   อายสฺมโต   ทพฺพสฺส   มลฺลปุตฺตสฺส
สติเวปุลฺลปฺปตฺตสฺส     สติวินยสฺส     ทานํ    โส    ตุณฺหสฺส    ยสฺส
นกฺขมติ    โส   ภาเสยฺย   ฯ   ทุติยมฺปิ   เอตมตฺถํ   วทามิ   ฯเปฯ
ตติยมฺปิ   เอตมตฺถํ   วทามิ   ฯ   สุณาตุ   เม   ภนฺเต  สงฺโฆ  อิเม
เมตฺติยภุมฺมชกา    ภิกฺขู    อายสฺมนฺตํ    ทพฺพํ    มลฺลปุตฺตํ   อมูลิกาย
สีลวิปตฺติยา     อนุทฺธํเสนฺติ    ฯ    อายสฺมา    ทพฺโพ    มลฺลปุตฺโต
สติเวปุลฺลปฺปตฺโต    สงฺฆํ   สติวินยํ   ยาจติ   ฯ   สงฺโฆ   อายสฺมโต
ทพฺพสฺส    สติเวปุลฺลปฺปตฺตสฺส    สติวินยํ    เทติ    ฯ   ยสฺสายสฺมโต
ขมติ     อายสฺมโต     ทพฺพสฺส     มลฺลปุตฺตสฺส    สติเวปุลฺลปฺปตฺตสฺส
สติวินยสฺส     ทานํ     โส     ตุณฺหสฺส     ยสฺส    นกฺขมติ    โส
ภาเสยฺย    ฯ   ทินฺโน   สงฺเฆน   อายสฺมโต   ทพฺพสฺส   มลฺลปุตฺตสฺส
