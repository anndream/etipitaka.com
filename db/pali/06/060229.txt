ปริวสนฺโต   อิตรมฺปิ   อาปตฺตึ   ชานาติ   ฯ   ตสฺส  เอวํ  โหติ  อหํ
โข   เทฺว   สงฺฆาทิเสสา   อาปตฺติโย   อาปชฺชึ  เทฺวมาสปฏิจฺฉนฺนาโย
เอกํ  อาปตฺตึ  ชานึ  เอกํ  อาปตฺตึ  น  ชานึ  โสหํ  สงฺฆํ  ยํ  อาปตฺตึ
ชานึ    ตสฺสา    อาปตฺติยา    เทฺวมาสปฏิจฺฉนฺนาย    เทฺวมาสปริวาสํ
ยาจึ   ตสฺส   เม   สงฺโฆ   ตสฺสา   อาปตฺติยา   เทวมาสปฏิจฺฉนฺนาย
เทฺวมาสปริวาสํ   อทาสิ   โสหํ   ปริวสนฺโต   อิตรํปิ  อาปตฺตึ  ชานามิ
ยนฺนูนาหํ     สงฺฆํ     อิตริสฺสาปิ    อาปตฺติยา    เทฺวมาสปฏิจฺฉนฺนาย
เทฺวมาสปริวาสํ   ยาเจยฺยนฺติ   ฯ   โส   สงฺฆํ  อิตริสฺสาปิ  อาปตฺติยา
เทฺวมาสปฏิจฺฉนฺนาย    เทฺวมาสปริวาสํ    ยาจติ    ฯ   ตสฺส   สงฺโฆ
อิตริสฺสาปิ   อาปตฺติยา   เทฺวมาสปฏิจฺฉนฺนาย  เทฺวมาสปริวาสํ  เทติ  ฯ
เตน ภิกฺขเว ภิกฺขุนา ตทุปาทาย เทฺว มาสา ปริวสิตพฺพา ฯ
     [๔๕๑]  อิธ  ปน  ภิกฺขเว  ภิกฺขุ  เทฺว  สงฺฆาทิเสสา  อาปตฺติโย
อาปชฺชติ    เทฺวมาสปฏิจฺฉนฺนาโย    เอกํ    อาปตฺตึ    สรติ    เอกํ
อาปตฺตึ   น   สรติ   ฯ   โส   สงฺฆํ   ยํ   อาปตฺตึ   สรติ   ตสฺสา
อาปตฺติยา   เทฺวมาสปฏิจฺฉนฺนาย   เทฺวมาสปริวาสํ   ยาจติ   ฯ   ตสฺส
สงฺโฆ    ตสฺสา    อาปตฺติยา    เทฺวมาสปฏิจฺฉนฺนาย   เทฺวมาสปริวาสํ
เทติ   ฯ   โส   ปริวสนฺโต   อิตรมฺปิ  อาปตฺตึ  สรติ  ฯ  ตสฺส  เอวํ
โหติ    อหํ    โข    เทฺว    สงฺฆาทิเสสา    อาปตฺติโย    อาปชฺชึ
เทฺวมาสปฏิจฺฉนฺนาโย   เอกํ   อาปตฺตึ   สรึ   เอกํ   อาปตฺตึ  น  สรึ
โสหํ   สงฺฆํ   ยํ  อาปตฺตึ  สรึ  ตสฺสา  อาปตฺติยา  เทฺวมาสปฏิจฺฉนฺนาย
