     [๒๓๖]   อปเรหิปิ   ฯเปฯ   อโจเทตฺวา   กตํ  โหติ  อธมฺเมน
กตํ โหติ วคฺเคน กตํ โหติ อิเมหิ โข ภิกฺขเว ตีหงฺเคหิ ฯเปฯ
     [๒๓๗]   อปเรหิปิ   ฯเปฯ   อสาเรตฺวา   กตํ  โหติ  อธมฺเมน
กตํ โหติ วคฺเคน กตํ โหติ อิเมหิ โข ภิกฺขเว ตีหงฺเคหิ ฯเปฯ
     [๒๓๘]   อปเรหิปิ   ฯเปฯ   อาปตฺตึ  อนาโรเปตฺวา  กตํ  โหติ
อธมฺเมน   กตํ   โหติ   วคฺเคน   กตํ   โหติ   อิเมหิ   โข  ภิกฺขเว
ตีหงฺเคหิ     สมนฺนาคตํ    อาปตฺติยา    อปฺปฏิกมฺเม    อุกฺเขปนียกมฺมํ
อธมฺมกมฺมญฺเจว      โหติ      อวินยกมฺมญฺจ      ทุวูปสนฺตญฺจ     ฯ
อาปตฺติยา อปฺปฏิกมฺเม อุกฺเขปนียกมฺเม อธมฺมกมฺมทฺวาทสกํนิฏฺฐิตํ ฯ
     [๒๓๙]  ตีหิ  ภิกฺขเว  องฺเคหิ  สมนฺนาคตํ  อาปตฺติยา อปฺปฏิกมฺเม
อุกฺเขปนียกมฺมํ    ธมฺมกมฺมญฺเจว    โหติ    วินยกมฺมญฺจ    สุวูปสนฺตญฺจ
สมฺมุขา   กตํ   โหติ   ปฏิปุจฺฉา   กตํ   โหติ   ปฏิญฺญาย   กตํ  โหติ
อิเมหิ   โข   ภิกฺขเว   ตีหงฺเคหิ   สมนฺนาคตํ  อาปตฺติยา  อปฺปฏิกมฺเม
อุกฺเขปนียกมฺมํ ธมฺมกมฺมญฺเจว โหติ วินยกมฺมญฺจ สุวูปสนฺตญฺจ ฯ
     [๒๔๐]   อปเรหิปิ   ภิกฺขเว   ตีหงฺเคหิ   สมนฺนาคตํ  อาปตฺติยา
อปฺปฏิกมฺเม    อุกฺเขปนียกมฺมํ    ธมฺมกมฺมญฺเจว    โหติ    วินยกมฺมญฺจ
สุวูปสนฺตญฺจ    อาปตฺติยา    กตํ   โหติ   เทสนาคามินิยา   อาปตฺติยา
กตํ   โหติ   อเทสิตาย   อาปตฺติยา   กตํ  โหติ  อิเมหิ  โข  ภิกฺขเว
ตีหงฺเคหิ     สมนฺนาคตํ    อาปตฺติยา    อปฺปฏิกมฺเม    อุกฺเขปนียกมฺมํ
ธมฺมกมฺมญฺเจว โหติ วินยกมฺมญฺจ สุวูปสนฺตญฺจ ฯ
