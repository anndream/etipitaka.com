ตถาคเตนาติ     วา     อาจิณฺณํ    ตถาคเตนาติ    วา    อนาจิณฺณํ
ตถาคเตนาติ  วา  ปญฺญตฺตํ  ตถาคเตนาติ  วา  อปฺปญฺญตฺตํ  ตถาคเตนาติ
วา   อาปตฺตีติ   วา   อนาปตฺตีติ   วา  ลหุกา  อาปตฺตีติ  วา  ครุกา
อาปตฺตีติ    วา   สาวเสสา   อาปตฺตีติ   วา   อนวเสสา   อาปตฺตีติ
วา   ทุฏฺฐุลฺลา   อาปตฺตีติ   วา   อทุฏฺฐุลฺลา   อาปตฺตีติ   วา  อิมานิ
ตีณิ อกุสลมูลานิ วิวาทาธิกรณสฺส มูลํ ฯ
     [๖๔๐]   กตมานิ   ตีณิ   กุสลมูลานิ   วิวาทาธิกรณสฺส   มูลํ  ฯ
อิธ   ปน   ภิกฺขเว   ภิกฺขู  อลุทฺธจิตฺตา  วิวทนฺติ  อทุฏฺฐจิตฺตา  วิวทนฺติ
อมูฬฺหจิตฺตา    วิวทนฺติ    ธมฺโมติ    วา    อธมฺโมติ    วา   ฯเปฯ
ทุฏฺฐุลฺลา    อาปตฺตีติ    วา    อทุฏฺฐุลฺลา    อาปตฺตีติ   วา   อิมานิ
ตีณิ กุสลมูลานิ วิวาทาธิกรณสฺส มูลํ ฯ
     [๖๔๑]    อนุวาทาธิกรณสฺส   กึ   มูลํ   ฯ   ฉ   อนุวาทมูลานิ
อนุวาทาธิกรณสฺส     มูลํ     ตีณิปิ    อกุสลมูลานิ    อนุวาทาธิกรณสฺส
มูลํ     ตีณิปิ     กุสลมูลานิ     อนุวาทาธิกรณสฺส     มูลํ    กาโยปิ
อนุวาทาธิกรณสฺส มูลํ วาจาปิ อนุวาทาธิกรณสฺส มูลํ ฯ
     [๖๔๒]   กตมานิ   ฉ   อนุวาทมูลานิ  อนุวาทาธิกรณสฺส  มูลํ  ฯ
อิธ  ปน  ภิกฺขเว  ภิกฺขุ  โกธโน  โหติ  อุปนาหี  โย  โส  ภิกฺขเว ๑
ภิกฺขุ    โกธโน   โหติ   อุปนาหี   โส   สตฺถริปิ   อคารโว   วิหรติ
อปฺปติสฺโส   ธมฺเมปิ   อคารโว   วิหรติ  อปฺปติสฺโส  สงฺเฆปิ  อคารโว
#๑ ม. ภิกฺขเวติ นตฺถิ ฯ
