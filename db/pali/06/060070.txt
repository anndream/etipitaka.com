กาเรตพฺโพ   น   โจเทตพฺโพ   น   สาเรตพฺโพ   น   ภิกฺขู   ภิกฺขูหิ
สมฺปโยเชตพฺพนฺติ ฯ
           ปฏิสารณียกมฺเม อฏฺฐารสวตฺตํ นิฏฺฐิตํ ฯ
     [๑๖๔]   อถ   โข   สงฺโฆ   สุธมฺมสฺส  ภิกฺขุโน  ปฏิสารณียกมฺมํ
อกาสิ    จิตฺโต    เต   คหปติ   ขมาเปตพฺโพติ   ฯ   โส   สงฺเฆน
ปฏิสารณียกมฺมกโต     มจฺฉิกาสณฺฑํ     คนฺตฺวา    มงฺกุภูโต    นาสกฺขิ
จิตฺตํ   คหปตึ  ขมาเปตุํ  ฯ  โส  ๑  ปุนเทว  สาวตฺถึ  ปจฺจาคจฺฉิ  ฯ
ภิกฺขู   เอวมาหํสุ   ขมาปิโต   ตยา  อาวุโส  สุธมฺมจิตฺโต  คหปตีติ  ฯ
อิธาหํ    อาวุโส   มจฺฉิกาสณฺฑํ   คนฺตฺวา   มงฺกุภูโต   นาสกฺขึ   จิตฺตํ
คหปตึ  ขมาเปตุนฺติ  ฯ  เต  ภิกฺขู  ๒  ภควโต  เอตมตฺถํ อาโรเจสุํ ฯ
เตนหิ   ภิกฺขเว   สงฺโฆ   สุธมฺมสฺส   ภิกฺขุโน   อนุทูตํ   เทตุ   จิตฺตํ
คหปตึ   ขมาเปตุํ   ฯ   เอวญฺจ   ปน   ภิกฺขเว   ทาตพฺโพ  ฯ  ปฐมํ
ภิกฺขุ   ยาจิตพฺโพ   ยาจิตฺวา   พฺยตฺเตน   ภิกฺขุนา   ปฏิพเลน   สงฺโฆ
ญาเปตพฺโพ   สุณาตุ   เม   ภนฺเต   สงฺโฆ   ยทิ   สงฺฆสฺส  ปตฺตกลฺลํ
สงฺโฆ    อิตฺถนฺนามํ    ภิกฺขุํ    สุธมฺมสฺส   ภิกฺขุโน   อนุทูตํ   ทเทยฺย
จิตฺตํ   คหปตึ   ขมาเปตุํ   ฯ   เอสา   ญตฺติ  ฯ  สุณาตุ  เม  ภนฺเต
สงฺโฆ    สงฺโฆ    อินฺถนฺนามํ    ภิกฺขุํ    สุธมฺมสฺส   ภิกฺขุโน   อนุทูตํ
เทติ   จิตฺตํ   คหปตึ   ขมาเปตุํ  ฯ  ยสฺสายสฺมโต  ขมติ  อิตฺถนฺนามสฺส
ภิกฺขุโน  สุธมฺมสฺส  ภิกฺขุโน  อนุทูตสฺส  ทานํ  จิตฺตํ  คหปตึ  ขมาเปตุํ  ฯ
#๑ ม. ยุ. โสติ น ทิสฺสติ ฯ ม. เตติ น ทิสฺสติ ฯ
