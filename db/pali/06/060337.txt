อปฺปติสฺโส    สงฺเฆปิ    อคารโว    วิหรติ    อปฺปติสฺโส    สิกฺขายปิ
น  ปริปูรีการี  ๑  โหติ  โย  โส  ภิกฺขเว  ภิกฺขุ สตฺถริปิ ๒ อคารโว
วิหรติ   อปฺปติสฺโส   ธมฺเมปิ   อคารโว   วิหรติ   อปฺปติสฺโส  สงฺเฆปิ
อคารโว   วิหรติ   อปฺปติสฺโส   สิกฺขายปิ   น   ปริปูรีการี  โหติ  ๓
โส   สงฺเฆ   วิวาทํ   ชเนติ   โย  ๔  โหติ  วิวาโท  พหุชนอหิตาย
พหุชนอสุขาย    ๕    พหุโน   ชนสฺส   อนตฺถาย   อหิตาย   ทุกฺขาย
เทวมนุสฺสานํ   ฯ  เอวรูปญฺเจ  ตุเมฺห  ภิกฺขเว  วิวาทมูลํ  อชฺฌตฺตํ  วา
พหิทฺธา  วา  สมนุปสฺเสยฺยาถ  ตตฺร  ตุเมฺห  ภิกฺขเว  ตสฺเสว  ปาปกสฺส
วิวาทมูลสฺส   ปหานาย   วายเมยฺยาถ  ฯ  เอวรูปญฺเจ  ตุเมฺห  ภิกฺขเว
วิวาทมูลํ   อชฺฌตฺตํ   วา   พหิทฺธา   วา   น   สมนุปสฺเสยฺยาถ  ตตฺร
ตุเมฺห   ภิกฺขเว   ตสฺเสว   ปาปกสฺส  วิวาทมูลสฺส  อายตึ  อนวสฺสวาย
ปฏิปชฺเชยฺยาถ    ฯ    เอวเมตสฺส    ปาปกสฺส   วิวาทมูลสฺส   ปหานํ
โหติ ฯ เอวเมตสฺส ปาปกสฺส วิวาทมูลสฺส อายตึ อนวสฺสโว โหติ ฯ
     [๖๓๘]   ปุน   จปรํ  ภิกฺขเว  ภิกฺขุ  มกฺขี  โหติ  ปฬาสี  ฯเปฯ
อิสฺสุกี   โหติ   มจฺฉรี   ฯเปฯ  สโฐ  โหติ  มายาวี  ฯเปฯ  ปาปิจฺโฉ
โหติ   มิจฺฉาทิฏฺฐิ   ฯเปฯ   สนฺทิฏฺฐิปรามาสี   โหติ   อาทานคาหี  ๖
ทุปฺปฏินิสฺสคฺคี    โย    โส   ภิกฺขเว   ภิกฺขุ   สนฺทิฏฺฐิปรามาสี   โหติ
#๑ ม. ยุ. ปริปูรการี ฯ  ๒ ยุ. อปิสทฺโท นตฺถิ ฯ  ๓ ม. ยุ. โหตีติ นตฺถิ ฯ
#เอวมุปริ ฯ  ๔ ยุ. โส ฯ  ๕ ม. พหุชนาหิตาย พหุชนาสฺขาย ฯ เอวมุปริ ฯ
#๖ ม. ยุ. อาธานคาหี ฯ เอวมุปริ ฯ
