ยา    อาปตฺติ    ทสาหปฏิจฺฉนฺนา   ตสฺสา   อคฺเฆน   สโมธานปริวาสํ
ยาจติ   ฯ   สงฺโฆ   อิตฺถนฺนามสฺส   ภิกฺขุโน   ตาสํ   อาปตฺตีนํ   ยา
อาปตฺติ   ทสาหปฏิจฺฉนฺนา   ตสฺสา   อคฺเฆน  สโมธานปริวาสํ  เทติ  ฯ
ยสฺสายสฺมโต   ขมติ   อิตฺถนฺนามสฺส   ภิกฺขุโน   ตาสํ   อาปตฺตีนํ   ยา
อาปตฺติ     ทสาหปฏิจฺฉนฺนา    ตสฺสา    อคฺเฆน    สโมธานปริวาสสฺส
ทานํ   โส   ตุณฺหสฺส   ยสฺส   นกฺขมติ   โส   ภาเสยฺย   ฯ  ทุติยมฺปิ
เอตมตฺถํ   วทามิ   ฯเปฯ   ตติยมฺปิ   เอตมตฺถํ  วทามิ  ฯเปฯ  ทินฺโน
สงฺเฆน    อิตฺถนฺนามสฺส    ภิกฺขุโน   ตาสํ   อาปตฺตีนํ   ยา   อาปตฺติ
ทสาหปฏิจฺฉนฺนา     ตสฺสา     อคฺเฆน     สโมธานปริวาโส     ขมติ
สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
     [๔๔๓]   เตน   โข   ปน   สมเยน  อญฺญตโร  ภิกฺขุ  สมฺพหุลา
สงฺฆาทิเสสา     อาปตฺติโย    อาปนฺโน    โหติ    เอกา    อาปตฺติ
เอกาหปฏิจฺฉนฺนา   เทฺว   อาปตฺติโย   ทฺวีหปฏิจฺฉนฺนาโย   ๑   ติสฺโส
อาปตฺติโย    ตีหปฏิจฺฉนฺนาโย   จตสฺโส   อาปตฺติโย   จตูหปฏิจฺฉนฺนาโย
ปญฺจ     อาปตฺติโย    ปญฺจาหปฏิจฺฉนฺนาโย    ๑    ฉ    อาปตฺติโย
ฉาหปฏิจฺฉนฺนาโย  ๑  สตฺต  อาปตฺติโย  สตฺตาหปฏิจฺฉนฺนาโย  ๑  อฏฺฐ
อาปตฺติโย   อฏฺฐาหปฏิจฺฉนฺนาโย   นว   อาปตฺติโย   นวาหปฏิจฺฉนฺนาโย
ทส     อาปตฺติโย     ทสาหปฏิจฺฉนฺนาโย     ฯ     โส      ภิกฺขูนํ
อาโรเจสิ    อหํ    อาวุโส    สมฺพหุลา    สงฺฆาทิเสสา   อาปตฺติโย
อาปชฺชึ   เอกา   อาปตฺติ   เอกาหปฏิจฺฉนฺนา   ฯเปฯ  ทส  อาปตฺติโย
#๑ ยุ. ... ฉนฺนา ฯ อิโต ปรํ สพฺพตฺถ เอเสว นโย ฯ
