     [๖๗๔]  เต เจ ภิกฺขเว ภิกฺขู ตํ อาวาสํ คจฺฉนฺตา ๓ อนฺตรามคฺเค
น    สกฺโกนฺติ    ตํ    อธิกรณํ   วูปสเมตุํ   เตหิ   ภิกฺขเว   ภิกฺขูหิ
ตํ   อาวาสํ   คนฺตฺวา   อาวาสิกา   ภิกฺขู   เอวมสฺสุ   วจนียา   อิทํ
โข   อาวุโส   อธิกรณํ   เอวํชาตํ   เอวํสมุปฺปนฺนํ  สาธายสฺมนฺโต  ๒
อิมํ   อธิกรณํ  วูปสเมนฺตุ  ธมฺเมน  วินเยน  สตฺถุสาสเนน  ยถายิทํ  ๓
อธิกรณํ   สุวูปสนฺตํ   อสฺสาติ   ฯ   สเจ   ภิกฺขเว   อาวาสิกา  ภิกฺขู
วุฑฺฒตรา    โหนฺติ    อาคนฺตุกา    ภิกฺขู   นวกตรา   เตหิ   ภิกฺขเว
อาวาสิเกหิ    ภิกฺขูหิ   อาคนฺตุกา   ภิกฺขู   เอวมสฺสุ   วจนียา   อิงฺฆ
ตุเมฺห   อายสฺมนฺโต  มุหุตฺตํ  เอกมนฺตํ  โหถ  ยาว  มยํ  มนฺเตมาติ  ฯ
สเจ   ปน   ภิกฺขเว   อาวาสิกา   ภิกฺขู  นวกตรา  โหนฺติ  อาคนฺตุกา
ภิกฺขู    วุฑฺฒตรา   เตหิ   ภิกฺขเว   อาวาสิเกหิ   ภิกฺขูหิ   อาคนฺตุกา
ภิกฺขู    เอวมสฺสุ    วจนียา    เตนหิ   ตุเมฺห   อายสฺมนฺโต   มุหุตฺตํ
อิเธว  ตาว  ๔  โหถ  ยาว  มยํ  มนฺเตมาติ  ฯ  สเจ  ๕  ภิกฺขเว
อาวาสิกานํ   ภิกฺขูนํ   มนฺตยมานานํ   เอวํ   โหติ   น   มยํ  สกฺโกม
อิมํ   อธิกรณํ   วูปสเมตุํ   ธมฺเมน   วินเยน   สตฺถุสาสเนนาติ  น  ตํ
อธิกรณํ  อาวาสิเกหิ  ภิกฺขูหิ  ๖  ปฏิจฺฉิตพฺพํ  ๗  ฯ  สเจ ปน ภิกฺขเว
อาวาสิกานํ   ภิกฺขูนํ  มนฺตยมานานํ  เอวํ  โหติ  สกฺโกม  มยํ  อิมํ  ๘
อธิกรณํ   วูปสเมตุํ   ธมฺเมน   วินเยน  สตฺถุสาสเนนาติ  เตหิ  ภิกฺขเว
#๑ ม. อาคจฺฉนฺตา ฯ  ๒ ม. ยุ. สาธายสฺมนฺตา ฯ  ๓ ม. ยุ. ยถยิทํ ฯ  ๔ ยุ.
#ตาวสทฺโท น ทิสฺสติ ฯ  ๕ ม. สเจ ปน ฯ  ๖ ยุ. อาวาสิเกหิ ภิกฺขูหีติ ปททฺวยํ
#น ทิสฺสติ ฯ  ๗ ม. สมฺปฏิจฺฉิตพฺพํ ฯ  ๘ ม. อิทํ ฯ อิโต ปรํ อีทิสเมว ฯ
