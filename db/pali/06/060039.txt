ทสฺสนายาติ   เตนหิ   ภนฺเต   มม   วจเนน   ภควโต  ปาเท  สิรสา
วนฺทาหิ    เอวญฺจ    วเทหิ   ทุฏฺโฐ   ภนฺเต   กิฏาคิริสฺมึ   อาวาโส
อสฺสชิปุนพฺพสุกา   นาม   กิฏาคิริสฺมึ   อาวาสิกา   อลชฺชิโน   ปาปภิกฺขู
เต  เอวรูปํ  อนาจารํ อาจรนฺติ มาลาวจฺฉํ โรเปนฺติปิ โรปาเปนฺติปิ ฯเปฯ
วิวิธํปิ   อนาจารํ   อาจรนฺติ    เยปิ   เต   ภนฺเต   มนุสฺสา  ปุพฺเพ
สทฺธา    อเหสุํ    ปสนฺนา    เตปิ   เอตรหิ   อสฺสทฺธา   อปฺปสนฺนา
ยานิปิ   ตานิ  สงฺฆสฺส  ปุพฺเพ  ทานปถานิ  ตานิปิ  เอตรหิ  อุปจฺฉินฺนานิ
ริญฺจนฺติ    เปสลา    ภิกฺขู    นิวสนฺติ    ปาปภิกฺขู    สาธุ    ภนฺเต
ภควา    กิฏาคิรึ    ภิกฺขู   ปหิเณยฺย   ยถายํ   กิฏาคิริสฺมึ   อาวาโส
สณฺฐเหยฺยาติ ตโต อหํ ภควา อาคจฺฉามีติ ฯ
     [๘๗]  อถโข  ภควา  เอตสฺมึ  นิทาเน  เอตสฺมึ ปกรเณ ภิกฺขุสงฺฆํ
สนฺนิปาตาเปตฺวา     ภิกฺขู     ปฏิปุจฺฉิ     สจฺจํ     กิร     ภิกฺขเว
อสฺสชิปุนพฺพสุกา   นาม   กิฏาคิริสฺมึ   อาวาสิกา   อลชฺชิโน   ปาปภิกฺขู
เต     เอวรูปํ     อนาจารํ    อาจรนฺติ    มาลาวจฺฉํ    โรเปนฺติปิ
โรปาเปนฺติปิ   ฯเปฯ   วิวิธํปิ  อนาจารํ  อาจรนฺติ  เยปิ  เต  มนุสฺสา
ปุพฺเพ   สทฺธา   อเหสุํ   ปสนฺนา  เตปิ  เอตรหิ  อสฺสทฺธา  อปฺปสนฺนา
ยานิปิ    ตานิ    สงฺฆสฺส    ปุพฺเพ    ทานปถานิ    ตานิปิ   เอตรหิ
อุปจฺฉินฺนานิ    ริญฺจนฺติ    เปสลา    ภิกฺขู   นิวสนฺติ   ปาปภิกฺขูติ   ฯ
สจฺจํ  ภควาติ  ๑  ฯ  วิครหิ  พุทฺโธ  ภควา  อนนุจฺฉวิกํ  ภิกฺขเว เตสํ
โมฆปุริสานํ  ฯเปฯ  ๒  กถํ  หิ  นาม  เต  ภิกฺขเว โมฆปุริสา เอวรูปํ
#๑ ยุ. อิติสทฺโท น ทิสฺสติ ฯ   ๒ โป. ยุ. อนนุจฺฉวิกํ ฯเปฯ อกรณียนฺติ อิเม
#ปาฐา นตฺถิ ฯ
