ตชฺชนียกมฺมํ กเรยฺย ฯ
     [๓๓]   อปเรสํปิ   ภิกฺขเว   ติณฺณํ  ภิกฺขูนํ  อากงฺขมาโน  สงฺโฆ
ตชฺชนียกมฺมํ    กเรยฺย    เอโก    พุทฺธสฺส   อวณฺณํ   ภาสติ   เอโก
ธมฺมสฺส     อวณฺณํ    ภาสติ    เอโก    สงฺฆสฺส    อวณฺณํ    ภาสติ
อิเมสํ   โข   ภิกฺขเว  ติณฺณํ  ภิกฺขูนํ  อากงฺขมาโน  สงฺโฆ  ตชฺชนียกมฺมํ
กเรยฺย ฯ
                  อากงฺขมานจฺฉกฺกํ นิฏฺฐิตํ ฯ
     [๓๔]   สงฺเฆน  ๑  ตชฺชนียกมฺมกเตน  ภิกฺขเว  ภิกฺขุนา  สมฺมา
วตฺติตพฺพํ    ฯ    ตตฺรายํ    สมฺมาวตฺตนา   น   อุปสมฺปาเทตพฺพํ   น
นิสฺสโย  ทาตพฺโพ  น  สามเณโร  อุปฏฺฐาเปตพฺโพ  น ภิกฺขุโนวาทกสมฺมติ
สาทิตพฺพา       สมฺมเตนปิ       ภิกฺขุนิโย      น      โอวทิตพฺพา
ยาย   อาปตฺติยา   สงฺเฆน   ตชฺชนียกมฺมํ   กตํ   โหติ   สา  อาปตฺติ
น   อาปชฺชิตพฺพา   อญฺญา   ว   ตาทิสิกา   ตโต   วา   ปาปิฏฺฐตรา
กมฺมํ    น    ครหิตพฺพํ    กมฺมิกา   น   ครหิตพฺพา   น   ปกตตฺตสฺส
ภิกฺขุโน    อุโปสโถ    ฐเปตพฺโพ    น    ปวารณา   ฐเปตพฺพา   น
สวจนียํ    กาตพฺพํ    น    อนุวาโท    ปฏฺฐเปตพฺโพ   น   โอกาโส
กาเรตพฺโพ   น   โจเทตพฺโพ   น  สาเรตพฺโพ  น  ภิกฺขู  ๒  ภิกฺขูหิ
สมฺปโยเชตพฺพนฺติ ฯ
              ตชฺชนียกมฺเม อฏฺฐารสวตฺตํ นิฏฺฐิตํ ฯ
     [๓๕]   อถโข   สงฺโฆ   ปณฺฑุกโลหิตกานํ   ภิกฺขูนํ   ตชฺชนียกมฺมํ
#๑ ม. ยุ. อยํ ปาโฐ น ทิสฺสติ ฯ      ๒ ม. ยุ. อยํ ปาโฐ น ทิสฺสติ ฯ
