เอกถาลเกปิ   ปิวนฺติ   เอกาสเนปิ   นิสีทนฺติ   เอกมญฺเจปิ  ตุวฏฺเฏนฺติ
เอกตฺถรณาปิ        ตุวฏฺเฏนฺติ       เอกปาวุรณาปิ       ตุวฏฺเฏนฺติ
เอกตฺถรณปาวุรณาปิ     ตุวฏฺเฏนฺติ     วิกาเลปิ    ภุญฺชนฺติ    มชฺชมฺปิ
ปิวนฺติ   มาลาคนฺธวิเลปนมฺปิ   ธาเรนฺติ  นจฺจนฺติปิ  คายนฺติปิ  วาเทนฺติปิ
ลาเสนฺติปิ   นจฺจนฺติยาปิ   นจฺจนฺติ   นจฺจนฺติยาปิ   คายนฺติ  นจฺจนฺติยาปิ
วาเทนฺติ   นจฺจนฺติยาปิ   ลาเสนฺติ   คายนฺติยาปิ   นจฺจนฺติ  คายนฺติยาปิ
คายนฺติ   คายนฺติยาปิ   วาเทนฺติ   คายนฺติยาปิ  ลาเสนฺติ  วาเทนฺติยาปิ
นจฺจนฺติ   วาเทนฺติยาปิ   คายนฺติ  วาเทนฺติยาปิ  วาเทนฺติ  วาเทนฺติยาปิ
ลาเสนฺติ      ลาเสนฺติยาปิ     นจฺจนฺติ     ลาเสนฺติยาปิ     คายนฺติ
ลาเสนฺติยาปิ   วาเทนฺติ   ลาเสนฺติยาปิ   ลาเสนฺติ   อฏฺฐปเทปิ  กีฬนฺติ
ทสปเทปิ   กีฬนฺติ   อากาเสปิ  กีฬนฺติ  ปริหารปเถปิ  กีฬนฺติ  สนฺติกายปิ
กีฬนฺติ    ขลิกายปิ   กีฬนฺติ   ฆฏิกายปิ   ๑   กีฬนฺติ   สลากหตฺเถนปิ
กีฬนฺติ   อกฺเขนปิ   กีฬนฺติ  ปงฺกจิเรนปิ  ๒  กีฬนฺติ  วงฺกเกนปิ  กีฬนฺติ
โมกฺขจิกายปิ    กีฬนฺติ   จิงฺคุลเกนปิ   กีฬนฺติ   ปตฺตาฬฺหเกนปิ   กีฬนฺติ
รถเกนปิ   กีฬนฺติ   ธนุเกนปิ   กีฬนฺติ  อกฺขริกายปิ  กีฬนฺติ  มเนสิกายปิ
กีฬนฺติ    ยถาวชฺเชนปิ    กีฬนฺติ    หตฺถิสฺมิมฺปิ    สิกฺขนฺติ   อสฺสสฺมิมฺปิ
สิกฺขนฺติ  รถสมิมฺปิ  สิกฺขนฺติ  ธนุสฺมิมฺปิ  สิกฺขนฺติ  ถรุสฺมิมฺปิ  สิกฺขนฺติ
หตฺถิสฺสปิ    ปุรโต    ธาวนฺติ   อสฺสสฺสปิ   ปุรโต   ธาวนฺติ   รถสฺสปิ
ปุรโต    ธาวนฺติ    ธาวนฺติปิ    อาธาวนฺติปิ    อุสฺเสเฬฺหนฺติปิ    ๓
#๑ ยุ. ฆฏิเกนปิ ฯ   ๒ ม. ยุ. ปงฺคจีเรนปิ ฯ   ๓ ม. อุสฺเสเฬนฺติ ฯ
