จงฺกเม   จงฺกมนฺเต  อุจฺเจ  จงฺกเม  จงฺกมิตพฺพํ  น  ฉมายํ  จงฺกมนฺเต
จงฺกเม จงฺกมิตพฺพํ ฯ
     [๓๗๔]  น  ภิกฺขเว  อพฺภานารเหน  ภิกฺขุนา ปาริวาสิเกน ภิกฺขุนา
สทฺธึ    ฯเปฯ    มูลาย    ปฏิกสฺสนารเหน   ภิกฺขุนา   สทฺธึ   ฯเปฯ
มานตฺตารเหน    ภิกฺขุนา    สทฺธึ   ฯเปฯ   มานตฺตจาริเกน   ภิกฺขุนา
สทฺธึ   ฯเปฯ   อพฺภานารเหน   วุฑฺฒตเรน  ภิกฺขุนา  สทฺธึ  เอกจฺฉนฺเน
อาวาเส    วตฺถพฺพํ    น    เอกจฺฉนฺเน    อนาวาเส   วตฺถพฺพํ   น
เอกจฺฉนฺเน   อาวาเส   วา   อนาวาเส  วา  วตฺถพฺพํ  น  เอกาสเน
นิสีทิตพฺพํ   น   นีเจ   อาสเน   นิสินฺเน   อุจฺเจ   อาสเน  นิสีทิตพฺพํ
น   ฉมายํ   นิสินฺเน   อาสเน   นิสีทิตพฺพํ  น  เอกจงฺกเม  จงฺกมิตพฺพํ
น   นีเจ  จงฺกเม  จงฺกมนฺเต   อุจฺเจ  จงฺกเม  จงฺกมิตพฺพํ  น  ฉมายํ
จงฺกมนฺเต จงฺกเม จงฺกมิตพฺพํ ฯ
     [๓๗๕]    อพฺภานารหจตุตฺโถ   เจ   ภิกฺขเว   ปริวาสํ  ทเทยฺย
มูลาย   ปฏิกสฺเสยฺย   มานตฺตํ   ทเทยฺย   ตพฺพีโส   อพฺเภยฺย   อกมฺมํ
ตํ น จ กรณียนฺติ ฯ
                อพฺภานารหวตฺตํ นิฏฺฐิตํ ๑  ฯ
              ปาริวาสิกกฺขนฺธกํ นิฏฺฐิตํ ทุติยํ ๒ ฯ
                อิมสฺมึ ขนฺธเก วตฺถู ๓ ปญฺจ ฯ
                ___________________________
#๑ ยุ. อพฺภานารหวตฺตํ นิฏฺฐิตนฺติ นตฺถิ ฯ  ๒ ม. ปาริวาสิกกฺขนฺธโก ทุติโย ฯ
#๓ ยุ. วตฺถุ ฯ
