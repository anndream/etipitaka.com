ตาทิสิกํ    ตโต    วา    ปาปิฏฺฐตรํ    กมฺมํ   น   ครหติ   กมฺมิเก
น    ครหติ    อิเมหิ    โข    ภิกฺขเว   ปญฺจหงฺเคหิ   สมนฺนาคตสฺส
ภิกฺขุโน     ปาปิกาย     ทิฏฺฐิยา     อปฺปฏินิสฺสคฺเค    อุกฺเขปนียกมฺมํ
ปฏิปฺปสฺสมฺเภตพฺพํ ฯ
     [๓๑๗]  อฏฺฐหิ  ภิกฺขเว  องฺเคหิ  สมนฺนาคตสฺส  ภิกฺขุโน ปาปิกาย
ทิฏฺฐิยา     อปฺปฏินิสฺสคฺเค    อุกฺเขปนียกมฺมํ    ปฏิปฺปสฺสมฺเภตพฺพํ    น
ปกตตฺตสฺส    ภิกฺขุโน    อุโปสถํ   ฐเปติ   น   ปวารณํ   ฐเปติ   น
สวจนียํ    กโรติ    น   อนุวาทํ   ปฏฺฐเปติ   น   โอกาสํ   กาเรติ
น   โจเทติ   น   สาเรติ   น   ภิกฺขู   ภิกฺขูหิ   สมฺปโยเชติ  อิเมหิ
โข   ภิกฺขเว   อฏฺฐหงฺเคหิ   สมนฺนาคตสฺส  ภิกฺขุโน  ปาปิกาย  ทิฏฺฐิยา
อปฺปฏินิสฺสคฺเค อุกฺเขปนียกมฺมํ ปฏิปฺปสฺสมฺเภตพฺพํ ฯ
     ปาปิกาย      ทิฏฺฐิยา      อปฺปฏินิสฺสคฺเค      อุกฺเขปนียกมฺเม
ปฏิปฺปสฺสมฺเภตพฺพอฏฺฐารสกํ ๑ นิฏฺฐิตํ ฯ
     [๓๑๘]   เอวญฺจ  ปน  ภิกฺขเว  ปฏิปฺปสฺสมฺเภตพฺพํ  เตน  ภิกฺขเว
ปาปิกาย    ทิฏฺฐิยา    อปฺปฏินิสฺสคฺเค    อุกฺเขปนียกมฺมกเตน   ภิกฺขุนา
สงฺฆํ   อุปสงฺกมิตฺวา   เอกํสํ   อุตฺตราสงฺคํ   กริตฺวา   วุฑฺฒานํ  ภิกฺขูนํ
ปาเท   วนฺทิตฺวา   อุกฺกุฏิกํ   นิสีทิตฺวา   อญฺชลึ  ปคฺคเหตฺวา  เอวมสฺส
วจนีโย   อหํ   ภนฺเต   สงฺเฆน   ปาปิกาย   ทิฏฺฐิยา   อปฺปฏินิสฺสคฺเค
อุกฺเขปนียกมฺมกโต    สมฺมา    วตฺตามิ    โลมํ    ปาเตมิ   เนตฺถารํ
วตฺตามิ     ปาปิกาย    ทิฏฺฐิยา    อปฺปฏินิสฺสคฺเค    อุกฺเขปนียกมฺมสฺส
#๑ ม. ...เตจตฺตาลีสกํ ฯ
