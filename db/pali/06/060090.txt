น    อนุวาทํ   ปฏฺฐเปติ   น   โอกาสํ   กาเรติ   น   โจเทติ   น
สาเรติ    น    ภิกฺขู   ภิกฺขูหิ   สมฺปโยเชติ   อิเมหิ   โข   ภิกฺขเว
อฏฺฐหงฺเคหิ     สมนฺนาคตสฺส     ภิกฺขุโน     อาปตฺติยา     อทสฺสเน
อุกฺเขปนียกมฺมํ ปฏิปฺปสฺสมฺเภตพฺพํ ฯ
     อาปตฺติยา  อทสฺสเน  อุกฺเขปนียกมฺเม ปฏิปฺปสฺสมฺเภตพฺพเตจตฺตาฬีสกํ
นิฏฺฐิตํ ฯ
     [๒๒๔]   เอวญฺจ   ปน   ภิกฺขเว   ปฏิปฺปสฺสมฺเภตพฺพํ   ฯ  เตน
ภิกฺขเว   ฉนฺเนน   ภิกฺขุนา   สงฺฆํ   อุปสงฺกมิตฺวา  เอกํสํ  อุตฺตราสงฺคํ
กริตฺวา    วุฑฺฒานํ    ภิกฺขูนํ   ปาเท   วนฺทิตฺวา   อุกฺกุฏิกํ   นิสีทิตฺวา
อญฺชลึ    ปคฺคเหตฺวา    เอวมสฺส    วจนีโย   อหํ   ภนฺเต   สงฺเฆน
อาปตฺติยา  อทสฺสเน  อุกฺเขปนียกมฺมกโต  สมฺมา  วตฺตามิ  โลมํ  ปาเตมิ
เนตฺถารํ   วตฺตามิ  อาปตฺติยา  อทสฺสเน  อุกฺเขปนียกมฺมสฺส  ปฏิปฺปสฺสทฺธึ
ยาจามีติ  ฯ  ทุติยมฺปิ  ยาจิตพฺพา  ฯ  ตติยมฺปิ  ยาจิตพฺพา  ฯ  พฺยตฺเตน
ภิกฺขุนา   ปฏิพเลน   สงฺโฆ   ญาเปตพฺโพ   สุณาตุ  เม  ภนฺเต  สงฺโฆ
อยํ   ฉนฺโน   ภิกฺขุ   สงฺเฆน  อาปตฺติยา  อทสฺสเน  อุกฺเขปนียกมฺมกโต
สมฺมา   วตฺตติ   โลมํ  ปาเตติ  เนตฺถารํ  วตฺตติ  อาปตฺติยา  อทสฺสเน
อุกฺเขปนียกมฺมสฺส   ปฏิปฺปสฺสทฺธึ   ยาจติ   ฯ   ยทิ   สงฺฆสฺส  ปตฺตกลฺลํ
สงฺโฆ    ฉนฺนสฺส    ภิกฺขุโน    อาปตฺติยา   อทสฺสเน   อุกฺเขปนียกมฺมํ
ปฏิปฺปสฺสมฺเภยฺย   ฯ   เอสา   ญตฺติ   ฯ   สุณาตุ  เม  ภนฺเต  สงฺโฆ
อยํ   ฉนฺโน   ภิกฺขุ   สงฺเฆน  อาปตฺติยา  อทสฺสเน  อุกฺเขปนียกมฺมกโต
