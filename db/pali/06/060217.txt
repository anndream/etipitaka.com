ปริวุตฺถปริวาโส   สงฺฆํ   อนฺตรา   เอกิสฺสา   อาปตฺติยา  สญฺเจตนิกาย
สุกฺกวิสฏฺฐิยา    ปญฺจาหปฏิจฺฉนฺนาย    ฉารตฺตํ    มานตฺตํ    ยาจิ   ฯ
สงฺโฆ   อุทายิสฺส  ภิกฺขุโน  อนฺตรา  เอกิสฺสา  อาปตฺติยา  สญฺเจตนิกาย
สุกฺกวิสฏฺฐิยา   ปญฺจาหปฏิจฺฉนฺนาย   ฉารตฺตํ   มานตฺตํ   อทาสิ  ฯ  โส
จิณฺณมานตฺโต  อพฺภานารโห  อนฺตรา  เอกํ  อาปตฺตึ  อาปชฺชิ  สญฺเจตนิกํ
สุกฺกวิสฏฺฐึ     ปญฺจาหปฏิจฺฉนฺนํ    โส    สงฺฆํ    อนฺตรา    เอกิสฺสา
อาปตฺติยา    สญฺเจตนิกาย   สุกฺกวิสฏฺฐิยา   ปญฺจาหปฏิจฺฉนฺนาย   มูลาย
ปฏิกสฺสนํ  ยาจิ  ฯ  สงฺโฆ  อุทายึ  ภิกฺขุํ  อนฺตรา  เอกิสฺสา  อาปตฺติยา
สญฺเจตนิกาย   สุกฺกวิสฏฺฐิยา   ปญฺจาหปฏิจฺฉนฺนาย   มูลาย   ปฏิกสฺสิ  ฯ
โส   สงฺฆํ   อนฺตรา  เอกิสฺสา  อาปตฺติยา  สญฺเจตนิกาย  สุกฺกวิสฏฺฐิยา
ปญฺจาหปฏิจฺฉนฺนาย   ปุริมาย   อาปตฺติยา   สโมธานปริวาสํ   ยาจิ   ฯ
สงฺโฆ   อุทายิสฺส  ภิกฺขุโน  อนฺตรา  เอกิสฺสา  อาปตฺติยา  สญฺเจตนิกาย
สุกฺกวิสฏฺฐิยา   ปญฺจาหปฏิจฺฉนฺนาย   ปุริมาย  อาปตฺติยา  สโมธานปริวาสํ
อทาสิ    ฯ    โส    ปริวุตฺถปริวาโส    สงฺฆํ    อนฺตรา   เอกิสฺสา
อาปตฺติยา   สญฺเจตนิกาย   สุกฺกวิสฏฺฐิยา   ปญฺจาหปฏิจฺฉนฺนาย   ฉารตฺตํ
มานตฺตํ   ยาจิ   ฯ   สงฺโฆ   อุทายิสฺส   ภิกฺขุโน   อนฺตรา  เอกิสฺสา
อาปตฺติยา   สญฺเจตนิกาย   สุกฺกวิสฏฺฐิยา   ปญฺจาหปฏิจฺฉนฺนาย   ฉารตฺตํ
มานตฺตํ   อทาสิ   ฯ   โส   จิณฺณมานตฺโต   สงฺฆํ  อพฺภานํ  ยาจติ  ฯ
ยทิ   สงฺฆสฺส   ปตฺตกลฺลํ   สงฺโฆ   อุทายึ  ภิกฺขุํ  อพฺเภยฺย  ฯ  เอสา
ญตฺติ   ฯ   สุณาตุ   เม   ภนฺเต   สงฺโฆ   อยํ   อุทายิ  ภิกฺขุ  เอกํ
