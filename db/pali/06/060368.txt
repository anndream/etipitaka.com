ปาปิยสิกากมฺมํ  กโรติ  ฯ  ยสฺสายสฺมโต  ขมติ  อิตฺถนฺนามสฺส  ภิกฺขุโน
ตสฺสปาปิยสิกากมฺมสฺส    กรณํ    โส   ตุณฺหสฺส   ยสฺส   นกฺขมติ   โส
ภาเสยฺย   ฯ   ทุติยมฺปิ   เอตมตฺถํ   วทามิ  ฯเปฯ  ตติยมฺปิ  เอตมตฺถํ
วทามิ   ฯเปฯ  กตํ  สงฺเฆน  อิตฺถนฺนามสฺส  ภิกฺขุโน  ตสฺสปาปิยสิกากมฺมํ
ขมติ    สงฺฆสฺส    ตสฺมา    ตุณฺหี   ฯ   เอวเมตํ   ธารยามีติ   อิทํ
วุจฺจติ  ภิกฺขเว  อธิกรณํ  วูปสนฺตํ  ฯ  เกน  วูปสนฺตํ  ฯ  สมฺมุขาวินเยน
จ  ตสฺสปาปิยสิกาย  จ  ฯ  กิญฺจ  ตตฺถ  สมฺมุขาวินยสฺมึ  ฯ สงฺฆสมฺมุขตา
ธมฺมสมฺมุขตา   วินยสมฺมุขตา   ปุคฺคลสมฺมุขตา   ฯเปฯ   กา   จ  ตตฺถ
ตสฺสปาปิยสิกาย   ฯ   ยา   ตสฺสปาปิยสิกาย   กมฺมสฺส   กิริยา   กรณํ
อุปคมนํ  อชฺฌุปคมนํ  อธิวาสนา อปฺปฏิกฺโกสนา อยํ ตตฺถ ตสฺสปาปิยสิกาย ฯ
เอวํ    วูปสนฺตํ    เจ    ภิกฺขเว    อธิกรณํ    การโก   อุกฺโกเฏติ
อุกฺโกฏนกํ ปาจิตฺติยํ ฯ ฉนฺททายโก ขียติ ขียนกํ ปาจิตฺติยํ ฯ
     [๖๘๙]  อาปตฺตาธิกรณํ  กตีหิ  สมเถหิ  สมฺมติ  ฯ  อาปตฺตาธิกรณํ
ตีหิ    สมเถหิ    สมฺมติ    สมฺมุขาวินเยน   จ   ปฏิญฺญาตกรเณน   จ
ติณวตฺถารเกน จ ฯ
     [๖๙๐]  สิยา  อาปตฺตาธิกรณํ  เอกํ  สมถํ  อนาคมฺม  ติณวตฺถารกํ
ทฺวีหิ   สมเถหิ  สมฺเมยฺย  สมฺมุขาวินเยน  จ  ปฏิญฺญาตกรเณน  จาติ  ฯ
สิยาติสฺส   วจนียํ   ฯ   ยถา   กถํ  วิย  ฯ  อิธ  ปน  ภิกฺขเว  ภิกฺขุ
ลหุกํ   อาปตฺตึ   อาปนฺโน   โหติ   ฯ   เตน  ภิกฺขเว  ภิกฺขุนา  เอกํ
ภิกฺขุํ  อุปสงฺกมิตฺวา  เอกํ  อุตฺตราสงฺคํ  กริตฺวา  อุกฺกุฏิกํ  ๑  นิสีทิตฺวา
#๑ ม. กริตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฏิกํ ฯ
