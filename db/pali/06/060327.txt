ปฏิชานิตฺวา    อวชานาติ    อญฺเญน    อญฺญํ   ปฏิจรติ   สมฺปชานมุสา
ภาสติ   ฯ   สงฺโฆ  อุปวาฬสฺส  ภิกฺขุโน  ตสฺสปาปิยสิกากมฺมํ  กโรติ  ฯ
ยสฺสายสฺมโต    ขมติ    อุปวาฬสฺส    ภิกฺขุโน    ตสฺสปาปิยสิกากมฺมสฺส
กรณํ   โส   ตุณฺหสฺส   ยสฺส   นกฺขมติ   โส   ภาเสยฺย   ฯ  ทุติยมฺปิ
เอตมตฺถํ   วทามิ   ฯเปฯ   ตติยมฺปิ   เอตมตฺถํ   วทามิ   ฯเปฯ  กตํ
สงฺเฆน    อุปวาฬสฺส    ภิกฺขุโน   ตสฺสปาปิยสิกากมฺมํ   ขมติ   สงฺฆสฺส
ตสฺมา ตุณฺหี เอวเมตํ ธารยามีติ ฯ
     [๖๑๕]    ปญฺจิมานิ   ภิกฺขเว   ธมฺมิกานิ   ตสฺสปาปิยสิกากมฺมสฺส
กรณานิ    อสุจิ    จ    โหติ   อลชฺชี   จ   สานุวาโท   จ   ตสฺส
สงฺโฆ    ตสฺสปาปิยสิกากมฺมํ    กโรติ    ธมฺเมน    สมคฺเคน   อิมานิ
โข ภิกฺขเว ปญฺจ ธมฺมิกานิ ตสฺสปาปิยสิกากมฺมสฺส กรณานิ ฯ
     [๖๑๖]   ตีหิ   ภิกฺขเว   องฺเคหิ  สมนฺนาคตํ  ตสฺสปาปิยสิกากมฺมํ
อธมฺมกมฺมญฺเจว    ๑   โหติ   อวินยกมฺมญฺจ   ทุวูปสนฺตญฺจ   อสมฺมุขา
กตํ    โหติ    อปฺปฏิปุจฺฉา    กตํ   โหติ   อปฺปฏิญฺญาย   กตํ   โหติ
อิเมหิ    โข    ภิกฺขเว    ตีหงฺเคหิ   สมนฺนาคตํ   ตสฺสปาปิยสิกากมฺมํ
อธมฺมกมฺมญฺเจว     โหติ     อวินยกมฺมญฺจ     ทุวูปสนฺตญฺจ     ฯเปฯ
อปเรหิปิ     ภิกฺขเว     ตีหงฺเคหิ    สมนฺนาคตํ    ตสฺสปาปิยสิกากมฺมํ
อธมฺมกมฺมญฺเจว     โหติ     อวินยกมฺมญฺจ     ทุวูปสนฺตญฺจ    อาปตฺตึ
อนาโรเปตฺวา    กตํ   โหติ   อธมฺเมน   กตํ   โหติ   วคฺเคน   กตํ
#๑ ม. ยุ. เอวสทฺโท น ทิสฺสติ ฯ
