อาปชฺชิตาติ   ฯ   โส   เอวํ   วเทติ   อหํ  โข  อาวุโส  อุมฺมตฺตโก
อโหสึ   จิตฺตวิปริยาสกโต   เตน   เม  อุมฺมตฺตเกน  จิตฺตวิปริยาสกเตน
พหุํ      อสฺสามณกํ      อชฺฌาจิณฺณํ      ภาสิตปริกฺกนฺตํ      นาหนฺตํ
สรามิ   มูเฬฺหน   เม   เอตํ   กตนฺติ   ฯ   เอวํปิ   นํ   วุจฺจมานา
โจเทนฺเตว   สรตายสฺมา   เอวรูปึ   อาปตฺตึ   อาปชฺชิตาติ   ฯ   โส
อมูโฬฺห   สงฺฆํ   อมูฬฺหวินยํ   ยาจติ  ฯ  สงฺโฆ  อิตฺถนฺนามสฺส  ภิกฺขุโน
อมูฬฺหสฺส   อมูฬฺหวินยํ   เทติ   ฯ   ยสฺสายสฺมโต   ขมติ  อิตฺถนฺนามสฺส
ภิกฺขุโน    อมูฬฺหสฺส    อมูฬฺหวินยสฺส    ทานํ    โส   ตุณฺหสฺส   ยสฺส
นกฺขมติ    โส   ภาเสยฺย   ฯ   ทุติยมฺปิ   เอตมตฺถํ   วทามิ   ฯเปฯ
ตติยมฺปิ   เอตมตฺถํ   วทามิ   ฯเปฯ   ทินฺโน   สงฺเฆน   อิตฺถนฺนามสฺส
ภิกฺขุโน     อมูฬฺหสฺส     อมูฬฺหวินโย     ขมติ     สงฺฆสฺส    ตสฺมา
ตุณฺหี   ฯ   เอวเมตํ   ธารยามีติ   ฯ   อิทํ  วุจฺจติ  ภิกฺขเว  อธิกรณํ
วูปสนฺตํ   ฯ   เกน   วูปสนฺตํ   ฯ   สมฺมุขาวินเยน   จ  อมูฬฺหวินเยน
จ   ฯ   กิญฺจ   ตตฺถ   สมฺมุขาวินยสฺมึ  ฯ  สงฺฆสมฺมุขตา  ธมฺมสมฺมุขตา
วินยสมฺมุขตา   ปุคฺคลสมฺมุขตา   ฯเปฯ   กิญฺจ   ตตฺถ  อมูฬฺหวินยสฺมึ  ฯ
ยา    อมูฬฺหวินยสฺส    กมฺมสฺส   กิริยา   กรณํ   อุปคมนํ   อชฺฌุปคมนํ
อธิวาสนา    อปฺปฏิกฺโกสนา    อิทํ   ตตฺถ   อมูฬฺหวินยสฺมึ   ฯ   เอวํ
วูปสนฺตํ    เจ   ภิกฺขเว   อธิกรณํ   การโก   อุกฺโกเฏติ   อุกฺโกฏนกํ
ปาจิตฺติยํ ฯ  ฉนฺททายโก ขียติ ขียนกํ ปาจิตฺติยํ ฯ
     [๖๘๗]  สิยา  อนุวาทาธิกรณํ  เทฺว  สมเถ  อนาคมฺม  สติวินยญฺจ
