ปฏิจฺฉนฺนาโยปิ     อปฺปฏิจฺฉนฺนาโยปิ    ฯ    โส    วิพฺภมิตฺวา    ปุน
อุปสมฺปนฺโน   ยา   อาปตฺติโย  ปุพฺเพ  ฉาเทสิ  ตา  อาปตฺติโย  ปจฺฉา
น   ฉาเทติ   ยา   อาปตฺติโย   ปุพฺเพ   น  ฉาเทสิ  ตา  อาปตฺติโย
ปจฺฉา  ฉาเทติ  ฯ  โส  ภิกฺขุ  มูลาย ปฏิกสฺสิตพฺโพ ยถาปฏิจฺฉนฺนานญฺจสฺส
อาปตฺตีนํ         ปุริมาย        อาปตฺติยา        สโมธานปริวาโส
ทาตพฺโพ ฯ
     [๕๓๕]   อิธ  ปน  ภิกฺขเว  ภิกฺขุ  ปริวสนฺโต  อนฺตรา  สมฺพหุลา
สงฺฆาทิเสสา   อาปตฺติโย   อาปชฺชติ   ฯ   ตสฺส   โหนฺติ   อาปตฺติโย
ปฏิจฺฉนฺนาโยปิ     อปฺปฏิจฺฉนฺนาโยปิ    ฯ    โส    วิพฺภมิตฺวา    ปุน
อุปสมฺปนฺโน   ยา   อาปตฺติโย  ปุพฺเพ  ฉาเทสิ  ตา  อาปตฺติโย  ปจฺฉา
ฉาเทติ    ยา   อาปตฺติโย   ปุพฺเพ   น   ฉาเทสิ   ตา   อาปตฺติโย
ปจฺฉา  น  ฉาเทติ  ฯ โส ภิกฺขุ มูลาย ปฏิกสฺสิตพฺโพ ยถาปฏิจฺฉนฺนานญฺจสฺส
อาปตฺตีนํ         ปุริมาย        อาปตฺติยา        สโมธานปริวาโส
ทาตพฺโพ ฯ
     [๕๓๖]   อิธ  ปน  ภิกฺขเว  ภิกฺขุ  ปริวสนฺโต  อนฺตรา  สมฺพหุลา
สงฺฆาทิเสสา   อาปตฺติโย   อาปชฺชติ   ฯ   ตสฺส   โหนฺติ   อาปตฺติโย
ปฏิจฺฉนฺนาโยปิ     อปฺปฏิจฺฉนฺนาโยปิ    ฯ    โส    วิพฺภมิตฺวา    ปุน
อุปสมฺปนฺโน   ยา   อาปตฺติโย  ปุพฺเพ  ฉาเทสิ  ตา  อาปตฺติโย  ปจฺฉา
ฉาเทติ    ยา   อาปตฺติโย   ปุพฺเพ   น   ฉาเทสิ   ตา   อาปตฺติโย
ปจฺฉา  ฉาเทติ  ฯ  โส  ภิกฺขุ  มูลาย ปฏิกสฺสิตพฺโพ ยถาปฏิจฺ-
