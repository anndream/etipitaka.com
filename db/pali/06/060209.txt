เอกํ    อาปตฺตึ    อาปชฺชึ    สญฺเจตนิกํ    สุกฺกวิสฏฺฐึ   ปกฺขปฏิจฺฉนฺนํ
ฯเปฯ   โสหํ   ปริวุตฺถปริวาโส  กถํ  นุ  โข  มยา  ปฏิปชฺชิตพฺพนฺติ  ฯ
เต   ภิกฺขู   ภควโต  เอตมตฺถํ  อาโรเจสุํ  ฯ  เตนหิ  ภิกฺขเว  สงฺโฆ
อุทายิสฺส ภิกฺขุโน ติสฺสนฺนํ อาปตฺตีนํ ฉารตฺตํ มานตฺตํ เทตุ ฯ
     [๔๒๗]  เอวญฺจ  ปน  ภิกฺขเว  ทาตพฺพํ  ฯ เตน ภิกฺขเว อุทายินา
ภิกฺขุนา   สงฺฆํ   อุปสงฺกมิตฺวา   เอกํสํ   อุตฺตราสงฺคํ  กริตฺวา  วุฑฺฒานํ
ภิกฺขูนํ   ปาเท   วนฺทิตฺวา   อุกฺกุฏิกํ   นิสีทิตฺวา   อญฺชลึ   ปคฺคเหตฺวา
เอวมสฺส   วจนีโย   อหํ   ภนฺเต   เอกํ  อาปตฺตึ  อาปชฺชึ  สญฺเจตนิกํ
สุกฺกวิสฏฺฐึ    ปกฺขปฏิจฺฉนฺนํ    ฯเปฯ   โสหํ   ภนฺเต   ปริวุตฺถปริวาโส
สงฺฆํ   ติสฺสนฺนํ   อาปตฺตีนํ   ฉารตฺตํ   มานตฺตํ   ยาจามีติ  ฯ  ทุติยมฺปิ
ยาจิตพฺพํ ตติยมฺปิ ยาจิตพฺพํ ฯ
     [๔๒๘]    พฺยตฺเตน   ภิกฺขุนา   ปฏิพเลน   สงฺโฆ   ญาเปตพฺโพ
สุณาตุ   เม   ภนฺเต   สงฺโฆ   อยํ   อุทายิ   ภิกฺขุ   เอกํ   อาปตฺตึ
อาปชฺชิ      สญฺเจตนิกํ      สุกฺกวิสฏฺฐึ      ปกฺขปฏิจฺฉนฺนํ     ฯเปฯ
ปริวุตฺถปริวาโส   สงฺฆํ  ติสฺสนฺนํ  อาปตฺตีนํ  ฉารตฺตํ  มานตฺตํ  ยาจติ  ฯ
ยทิ    สงฺฆสฺส    ปตฺตกลฺลํ    สงฺโฆ    อุทายิสฺส   ภิกฺขุโน   ติสฺสนฺนํ
อาปตฺตีนํ   ฉารตฺตํ   มานตฺตํ   ทเทยฺย   ฯ   เอสา  ญตฺติ  ฯ  สุณาตุ
เม   ภนฺเต   สงฺโฆ   อยํ   อุทายิ   ภิกฺขุ   เอกํ   อาปตฺตึ  อาปชฺชิ
สญฺเจตนิกํ   สุกฺกวิสฏฺฐึ   ปกฺขปฏิจฺฉนฺนํ   ฯเปฯ   โส   ปริวุตฺถปริวาโส
สงฺฆํ  ติสฺสนฺนํ  อาปตฺตีนํ  ฉารตฺตํ  มานตฺตํ  ยาจติ  ฯ  สงฺโฆ  อุทายิสฺส
