     [๒๖๐]   อปเรหิปิ   ภิกฺขเว  ปญฺจหงฺเคหิ  สมนฺนาคตสฺส  ภิกฺขุโน
อาปตฺติยา     อปฺปฏิกมฺเม    อุกฺเขปนียกมฺมํ    น    ปฏิปฺปสฺสมฺเภตพฺพํ
ยาย   อาปตฺติยา   สงฺเฆน   อาปตฺติยา   อปฺปฏิกมฺเม   อุกฺเขปนียกมฺมํ
กตํ    โหติ   ตํ   อาปตฺตึ   อาปชฺชติ   อญฺญํ   วา   ตาทิสิกํ   ตโต
วา ปาปิฏฺฐตรํ กมฺมํ ครหติ กมฺมิเก ครหติ ฯเปฯ
     [๒๖๑]    อปเรหิปิ    ฯเปฯ   ปกตตฺตสฺส   ภิกฺขุโน   อภิวาทนํ
ปจฺจุฏฺฐานํ อญฺชลิกมฺมํ สามีจิกมฺมํ อาสนาภิหารํ สาทิยติ ฯเปฯ
     [๒๖๒]   อปเรหิปิ   ฯเปฯ   ปกตตฺตสฺส   ภิกฺขุโน  เสยฺยาภิหารํ
ปาโททกํ     ปาทปีฐํ     ปาทกถลิกํ     ปตฺตจีวรปฏิคฺคหณํ     นหาเน
ปิฏฺฐิปริกมฺมํ สาทิยติ ฯเปฯ
     [๒๖๓]  อปเรหิปิ  ฯเปฯ  ปกตตฺตํ  ภิกฺขุํ  สีลวิปตฺติยา  อนุทฺธํเสติ
อาจารวิปตฺติยา   อนุทฺธํเสติ   ทิฏฺฐิวิปตฺติยา   อนุทฺธํเสติ  อาชีววิปตฺติยา
อนุทฺธํเสติ ภิกฺขู ภิกฺขูหิ เภเทติ ฯเปฯ
     [๒๖๔]   อปเรหิปิ  ฯเปฯ  คิหิทฺธชํ  ธาเรติ  ติตฺถิยทฺธชํ  ธาเรติ
ติตฺถิเย เสวติ น ภิกฺขู เสวติ ภิกฺขุสิกฺขาย น สิกฺขติ ฯเปฯ
     [๒๖๕]  อปเรหิปิ  ฯเปฯ  ปกตฺตเตน  ภิกฺขุนา  สทฺธึ  เอกจฺฉนฺเน
อาวาเส   วสติ   เอกจฺฉนฺเน  อนาวาเส  วสติ  เอกจฺฉนฺเน  อาวาเส
วา   อนาวาเส   วา   วสติ   ปกตตฺตํ   ภิกฺขุํ   ทิสฺวา   อาสนา  น
วุฏฺฐาติ   ปกตตฺตํ   ภิกฺขุํ   อาสาเทติ   อนฺโต   วา  พหิ  วา  อิเมหิ
โข    ภิกฺขเว    ปญฺจหงฺเคหิ    สมนฺนาคตสฺส    ภิกฺขุโน   อาปตฺติยา
