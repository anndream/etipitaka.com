ตสฺส    สงฺโฆ   ตาสํ   อาปตฺตีนํ   สโมธานปริวาสํ   เทติ   ฯ   โส
ปริวสนฺโต   อนฺตรา   สมฺพหุลา   สงฺฆาทิเสสา   อาปตฺติโย   อาปชฺชติ
ปริมาณาโย   อปฺปฏิจฺฉนฺนาโย   ๑   ฯ  โส  สงฺฆํ  อนฺตรา  อาปตฺตีนํ
มูลาย   ปฏิกสฺสนํ   ยาจติ   ฯ   ตํ  สงฺโฆ  อนฺตรา  อาปตฺตีนํ  มูลาย
ปฏิกสฺสติ    อธมฺมิเกน   กมฺเมน   กุปฺเปน   อฏฺฐานารเหน   อธมฺเมน
สโมธานปริวาสํ    เทติ   ฯ   โส   ปริวสามีติ   มญฺญมาโน   อนฺตรา
สมฺพหุลา     สงฺฆาทิเสสา     อาปตฺติโย     อาปชฺชติ    ปริมาณาโย
อปฺปฏิจฺฉนฺนาโย  ๑  ฯ  โส  ตสฺมึ  ๒  ภูมิยํ  ฐิโต ปุริมาอาปตฺตีนํ ๓
อนฺตรา   อาปตฺติโย   สรติ   อปราอาปตฺตีนํ   ๔  อนฺตรา  อาปตฺติโย
สรติ   ฯ   ตสฺส   เอวํ   โหติ   อหํ   โข   สมฺพหุลา  สงฺฆาทิเสสา
อาปตฺติโย    อาปชฺชึ    ปริมาณมฺปิ   อปริมาณมฺปิ   ฯเปฯ   ววตฺถิตมฺปิ
สมฺภินฺนมฺปิ    โสหํ   สงฺฆํ   ตาสํ   อาปตฺตีนํ   สโมธานปริวาสํ   ยาจึ
ตสฺส   เม   สงฺโฆ   ตาสํ   อาปตฺตีนํ   สโมธานปริวาสํ  อทาสิ  โสหํ
ปริวสนฺโต    อนฺตรา   สมฺพหุลา   สงฺฆาทิเสสา   อาปตฺติโย   อาปชฺชึ
ปริมาณาโย   อปฺปฏิจฺฉนฺนาโย   ๑   โสหํ   สงฺฆํ   อนฺตรา  อาปตฺตีนํ
มูลาย   ปฏิกสฺสนํ   ยาจึ   ตํ   มํ   สงฺโฆ  อนฺตรา  อาปตฺตีนํ  มูลาย
ปฏิกสฺสิ   อธมฺมิเกน   กมฺเมน   กุปฺเปน  อฏฺฐานารเหน  ๒  อธมฺเมน
สโมธานปริวาสํ   อทาสิ   ฯ   โสหํ   ปริวสามีติ   มญฺญมาโน  อนฺตรา
สมฺพหุลา  สงฺฆาทิเสสา อาปตฺติโย อาปชฺชึ ปริมาณาโย อปฺปฏิจฺฉนฺนาโย ๑
#๑ ยุ. ปฏิจฺฉนฺนาโย ฯ  ๒ ตสฺสํ ฯ  ๓ ยุ. ปุริมานํ อาปตฺตีนํ ฯ เอวมุปริปิ ฯ
#๔ ยุ. อปราปตฺตีนํ ฯ เอวมุปริปิ ฯ
