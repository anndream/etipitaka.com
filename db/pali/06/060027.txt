โข    ภิกฺขเว    ตีหงฺเคหิ    สมนฺนาคตํ   นิยสฺสกมฺมํ   ธมฺมกมฺมญฺเจว
โหติ วินยกมฺมญฺจ สุวูปสนฺตญฺจ ฯ
     [๖๘]   อปเรหิปิ   ภิกฺขเว   ตีหงฺเคหิ   สมนฺนาคตํ   นิยสฺสกมฺมํ
ธมฺมกมฺมญฺเจว      โหติ     วินยกมฺมญฺจ     สุวูปสนฺตญฺจ     อาปตฺตึ
อาโรเปตฺวา    กตํ    โหติ   ธมฺเมน   กตํ   โหติ   สมคฺเคน   กตํ
โหติ    อิเมหิ    โข    ภิกฺขเว   ตีหงฺเคหิ   สมนฺนาคตํ   นิยสฺสกมฺมํ
ธมฺมกมฺมญฺเจว โหติ วินยกมฺมญฺจ สุวูปสนฺตญฺจ ฯ
                  ธมฺมกมฺเม ทฺวาทสกํ นิฏฺฐิตํ
     [๖๙]  ตีหิ  ภิกฺขเว  องฺเคหิ  สมนฺนาคตสฺส  ภิกฺขุโน อากงฺขมาโน
สงฺโฆ    นิยสฺสกมฺมํ    กเรยฺย    ภณฺฑนการโก    โหติ   กลหการโก
วิวาทการโก    ภสฺสการโก    สงฺเฆ   อธิกรณการโก   พาโล   โหติ
อพฺยตฺโต   อาปตฺติพหุโล   อนปทาโน   คิหิสํสฏฺโฐ  วิหรติ  อนนุโลมิเกหิ
คิหิสํสคฺเคหิ     อิเมหิ    โข    ภิกฺขเว    ตีหงฺเคหิ    สมนฺนาคตสฺส
ภิกฺขุโน อากงฺขมาโน สงฺโฆ นิยสฺสกมฺมํ กเรยฺย ฯ
     [๗๐]   อปเรหิปิ   ภิกฺขเว   ตีหงฺเคหิ   สมนฺนาคตสฺส   ภิกฺขุโน
อากงฺขมาโน    สงฺโฆ    นิยสฺสกมฺมํ    กเรยฺย   อธิสีเล   สีลวิปนฺโน
โหติ    อชฺฌาจาเร   อาจารวิปนฺโน   โหติ   อติทิฏฺฐิยา   ทิฏฺฐิวิปนฺโน
โหติ    อิเมหิ    โข    ภิกฺขเว   ตีหงฺเคหิ   สมนฺนาคตสฺส   ภิกฺขุโน
อากงฺขมาโน สงฺโฆ นิยสฺสกมฺมํ กเรยฺย ฯ
     [๗๑]   อปเรหิปิ   ภิกฺขเว   ตีหงฺเคหิ   สมนฺนาคตสฺส   ภิกฺขุโน
