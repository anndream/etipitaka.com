ภนฺเต   สงฺโฆ   อยํ  อุทายิ  ภิกฺขุ  เอกํ  อาปตฺตึ  อาปชฺชิ  สญฺเจตนิกํ
สุกฺกวิสฏฺฐึ    ปญฺจาหปฏิจฺฉนฺนํ    โส    สงฺฆํ    เอกิสฺสา   อาปตฺติยา
สญฺเจตนิกาย     สุกฺกวิสฏฺฐิยา     ปญฺจาหปฏิจฺฉนฺนาย    ปญฺจาหปริวาสํ
ยาจิ  ฯ  สงฺโฆ  อุทายิสฺส  ภิกฺขุโน  เอกิสฺสา  อาปตฺติยา  สญฺเจตนิกาย
สุกฺกวิสฏฺฐิยา     ปญฺจาหปฏิจฺฉนฺนาย     ปญฺจาหปริวาสํ    อทาสิ    ฯ
โส  ปริวสนฺโต  อนฺตรา  เอกํ  อาปตฺตึ  อาปชฺชิ  สญฺเจตนิกํ  สุกฺกวิสฏฺฐึ
อปฺปฏิจฺฉนฺนํ   โส   สงฺฆํ   อนฺตรา  เอกิสฺสา  อาปตฺติยา  สญฺเจตนิกาย
สุกฺกวิสฏฺฐิยา   อปฺปฏิจฺฉนฺนาย   มูลาย   ปฏิกสฺสนํ   ยาจติ   ฯ  สงฺโฆ
อุทายึ  ภิกฺขุํ  อนฺตรา  เอกิสฺสา  อาปตฺติยา  สญฺเจตนิกาย  สุกฺกวิสฏฺฐิยา
อปฺปฏิจฺฉนฺนาย   มูลาย   ปฏิกสฺสติ   ฯ   ยสฺสายสฺมโต  ขมติ  อุทายิสฺส
ภิกฺขุโน   อนฺตรา   เอกิสฺสา   อาปตฺติยา   สญฺเจตนิกาย  สุกฺกวิสฏฺฐิยา
อปฺปฏิจฺฉนฺนาย    มูลาย   ปฏิกสฺสนา   โส   ตุณฺหสฺส   ยสฺส   นกฺขมติ
โส    ภาเสยฺย   ฯ   ทุติยมฺปิ   เอตมตฺถํ   วทามิ   ฯเปฯ   ตติยมฺปิ
เอตมตฺถํ   วทามิ   ฯ   สุณาตุ   เม   ภนฺเต   สงฺโฆ   อยํ   อุทายิ
ภิกฺขุ   เอกํ   อาปตฺตึ  อาปชฺชิ  สญฺเจตนิกํ  สุกฺกวิสฏฺฐึ  ปญฺจาหปฏิจฺฉนฺนํ
โส    สงฺฆํ    เอกิสฺสา    อาปตฺติยา    สญฺเจตนิกาย   สุกฺกวิสฏฺฐิยา
ปญฺจาหปฏิจฺฉนฺนาย      ปญฺจาหปริวาสํ      ยาจิ      ฯ      สงฺโฆ
อุทายิสฺส   ภิกฺขุโน   เอกิสฺสา   อาปตฺติยา  สญฺเจตนิกาย  สุกฺกวิสฏฺฐิยา
ปญฺจาหปฏิจฺฉนฺนาย    ปญฺจาหปริวาสํ    อทาสิ    ฯ   โส   ปริวสนฺโต
อนฺตรา   เอกํ   อาปตฺตึ   อาปชฺชิ  สญฺเจตนิกํ  สุกฺกวิสฏฺฐึ  อปฺปฏิจฺฉนฺนํ
