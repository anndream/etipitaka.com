ปพฺพาชนียกมฺมํ    กเรยฺย    เอโก    กายิเกน   ทเวน   สมนฺนาคโต
โหติ    เอโก    วาจสิเกน    ทเวน    สมนฺนาคโต   โหติ   เอโก
กายิกวาจสิเกน   ทเวน   สมนฺนาคโต   โหติ   อิเมสํ   โข   ภิกฺขเว
ติณฺณํ ภิกฺขูนํ อากงฺขมาโน สงฺโฆ ปพฺพาชนียกมฺมํ กเรยฺย ฯ
     [๑๑๖]   อปเรสมฺปิ  ภิกฺขเว  ติณฺณํ  ภิกฺขูนํ  อากงฺขมาโน  สงฺโฆ
ปพฺพาชนียกมฺมํ   กเรยฺย   เอโก   กายิเกน   อนาจาเรน  สมนฺนาคโต
โหติ   เอโก   วาจสิเกน   อนาจาเรน   สมนฺนาคโต   โหติ   เอโก
กายิกวาจสิเกน   อนาจาเรน   สมนฺนาคโต  โหติ  อิเมสํ  โข  ภิกฺขเว
ติณฺณํ ภิกฺขูนํ อากงฺขมาโน สงฺโฆ ปพฺพาชนียกมฺมํ กเรยฺย ฯ
     [๑๑๗]   อปเรสมฺปิ  ภิกฺขเว  ติณฺณํ  ภิกฺขูนํ  อากงฺขมาโน  สงฺโฆ
ปพฺพาชนียกมฺมํ   กเรยฺย   เอโก   กายิเกน   อุปฆาติเกน  สมนฺนาคโต
โหติ   เอโก   วาจสิเกน   อุปฆาติเกน   สมนฺนาคโต   โหติ   เอโก
กายิกวาจสิเกน   อุปฆาติเกน   สมนฺนาคโต  โหติ  อิเมสํ  โข  ภิกฺขเว
ติณฺณํ ภิกฺขูนํ อากงฺขมาโน สงฺโฆ ปพฺพาชนียกมฺมํ กเรยฺย ฯ
     [๑๑๘]   อปเรสมฺปิ  ภิกฺขเว  ติณฺณํ  ภิกฺขูนํ  อากงฺขมาโน  สงฺโฆ
ปพฺพาชนียกมฺมํ   กเรยฺย   เอโก   กายิเกน   มิจฺฉาชีเวน  สมนฺนาคโต
โหติ   เอโก   วาจสิเกน   มิจฺฉาชีเวน   สมนฺนาคโต   โหติ   เอโก
กายิกวาจสิเกน   มิจฺฉาชีเวน   สมนฺนาคโต  โหติ  อิเมสํ  โข  ภิกฺขเว
ติณฺณํ ภิกฺขูนํ อากงฺขมาโน สงฺโฆ ปพฺพาชนียกมฺมํ กเรยฺย ฯ
               อากงฺขมานจุทฺทสกํ นิฏฺฐิตํ ฯ
