ตุณฺหี ฯ เอวเมตํ ธารยามีติ ฯ
     [๖๐๒]   ตีณีมานิ   ภิกฺขเว   อธมฺมิกานิ   อมูฬฺหวินยสฺส  ทานานิ
ตีณิ   ธมฺมิกานิ  ฯ  กตมานิ  ตีณิ  อธมฺมิกานิ  อมูฬฺหวินยสฺส  ทานานิ  ฯ
อิธ   ปน   ภิกฺขเว   ภิกฺขุ   อาปตฺตึ   อาปนฺโน   โหติ   ฯ   ตเมนํ
โจเทติ   สงฺโฆ   วา   สมฺพหุลา   วา  เอกปุคฺคโล  วา  สรตายสฺมา
เอวรูปึ   อาปตฺตึ   อาปชฺชิตาติ   ฯ   โส  สรมาโน  ว  เอวํ  วเทติ
น   โข   อหํ   อาวุโส   สรามิ   เอวรูปึ   อาปตฺตึ  อาปชฺชิตาติ  ฯ
ตสฺส สงฺโฆ อมูฬฺหวินยํ เทติ ฯ อธมฺมิกํ อมูฬฺหวินยสฺส ทานํ ฯ
     [๖๐๓]   อิธ   ปน  ภิกฺขเว  ภิกฺขุ  อาปตฺตึ  อาปนฺโน  โหติ  ฯ
ตเมนํ    โจเทติ   สงฺโฆ   วา   สมฺพหุลา   วา   เอกปุคฺคโล   วา
สรตายสฺมา   เอวรูปึ   อาปตฺตึ   อาปชฺชิตาติ   ฯ   โส  สรมาโน  ว
เอวํ   วเทติ   สรามิ   โข  อหํ  อาวุโส  ยถาสุปินนฺเตนาติ  ฯ  ตสฺส
สงฺโฆ อมูฬฺหวินยํ เทติ ฯ อธมฺมิกํ อมูฬฺหวินยสฺส ทานํ ฯ
     [๖๐๔]   อิธ   ปน  ภิกฺขเว  ภิกฺขุ  อาปตฺตึ  อาปนฺโน  โหติ  ฯ
ตเมนํ    โจเทติ   สงฺโฆ   วา   สมฺพหุลา   วา   เอกปุคฺคโล   วา
สรตายสฺมา   เอวรูปึ   อาปตฺตึ   อาปชฺชิตาติ   ฯ   โส   อนุมฺมตฺตโก
อุมฺมตฺตกาลยํ   กโรติ   อหํปิ   [๑]   เอวํ   กโรมิ   ตุเมฺหปิ  เอวํ
กโรถ   มยฺหมฺปิ   เอตํ   กปฺปติ   ตุมฺหากมฺเปตํ   กปฺปตีติ   ฯ   ตสฺส
สงฺโฆ    อมูฬฺหวินยํ   เทติ   ฯ   อธมฺมิกํ   อมูฬฺหวินยสฺส   ทานํ   ฯ
อิมานิ ตีณิ อธมฺมิกานิ อมูฬฺหวินยสฺส ทานานิ ฯ
#๑ ม. โข ฯ
