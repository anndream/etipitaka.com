ปุพฺเพ   อชานิตฺวา   น   ฉาเทสิ   ตา   อาปตฺติโย  ปจฺฉา  ชานิตฺวา
น   ฉาเทติ   ฯ   ตสฺส   ภิกฺขเว   ภิกฺขุโน   ปุริมสฺมึ  อาปตฺติกฺขนฺเธ
ยถาปฏิจฺฉนฺเน ปริวาสํ ทตฺวา มานตฺตํ ทาตพฺพํ ฯ
     [๕๑๗]  อิธ  ปน  ภิกฺขเว  ภิกฺขุ สมฺพหุลา สงฺฆาทิเสสา อาปตฺติโย
อาปชฺชติ    เอกจฺจา    อาปตฺติโย    ชานาติ   เอกจฺจา   อาปตฺติโย
น   ชานาติ   ยา   อาปตฺติโย   ชานาติ   ตา   อาปตฺติโย   ฉาเทติ
ยา   อาปตฺติโย   น   ชานาติ   ตา  อาปตฺติโย  น  ฉาเทติ  ฯ  โส
วิพฺภมิตฺวา    ปุน   อุปสมฺปนฺโน   ยา   อาปตฺติโย   ปุพฺเพ   ชานิตฺวา
ฉาเทสิ    ตา    อาปตฺติโย   ปจฺฉา   ชานิตฺวา   น   ฉาเทติ   ยา
อาปตฺติโย   ปุพฺเพ   อชานิตฺวา   น   ฉาเทสิ  ตา  อาปตฺติโย  ปจฺฉา
ชานิตฺวา   ฉาเทติ  ฯ  ตสฺส  ภิกฺขเว  ภิกฺขุโน  ปุริมสฺมิญฺจ  ปจฺฉิมสฺมิญฺจ
อาปตฺติกฺขนฺเธ ยถาปฏิจฺฉนฺเน ปริวาสํ ทตฺวา มานตฺตํ ทาตพฺพํ ฯ
     [๕๑๘]  อิธ  ปน  ภิกฺขเว  ภิกฺขุ สมฺพหุลา สงฺฆาทิเสสา อาปตฺติโย
อาปชฺชติ   เอกจฺจา   อาปตฺติโย   ชานาติ   เอกจฺจา   อาปตฺติโย  น
ชานาติ   ยา   อาปตฺติโย   ชานาติ   ตา   อาปตฺติโย   ฉาเทติ  ยา
อาปตฺติโย   น   ชานาติ   ตา   อาปตฺติโย   น   ฉาเทติ   ฯ   โส
วิพฺภมิตฺวา    ปุน   อุปสมฺปนฺโน   ยา   อาปตฺติโย   ปุพฺเพ   ชานิตฺวา
ฉาเทสิ   ตา   อาปตฺติโย   ปจฺฉา  ชานิตฺวา  ฉาเทติ  ยา  อาปตฺติโย
ปุพฺเพ   อชานิตฺวา   น   ฉาเทสิ   ตา   อาปตฺติโย  ปจฺฉา  ชานิตฺวา
น   ฉาเทติ   ฯ   ตสฺส   ภิกฺขเว   ภิกฺขุโน   ปุริมสฺมิญฺจ  ปจฺฉิมสฺมิญฺจ
