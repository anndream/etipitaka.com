ญตฺติ   ฯ   สุณาตุ   เม   ภนฺเต   สงฺโฆ   อยํ   อุทายิ  ภิกฺขุ  เอกํ
อาปตฺตึ    อาปชฺชิ   สญฺเจตนิกํ   สุกฺกวิสฏฺฐึ   ปญฺจาหปฏิจฺฉนฺนํ   ฯเปฯ
โส   ปริวุตฺถปริวาโส   สงฺฆํ   ติสฺสนฺนํ   อาปตฺตีนํ   ฉารตฺตํ   มานตฺตํ
ยาจิ   ฯ   สงฺโฆ   อุทายิสฺส   ภิกฺขุโน   ติสฺสนฺนํ   อาปตฺตีนํ  ฉารตฺตํ
มานตฺตํ  อทาสิ  ฯ  โส  มานตฺตํ  จรนฺโต  อนฺตรา เอกํ อาปตฺตึ อาปชฺชิ
สญฺเจตนิกํ   สุกฺกวิสฏฺฐึ   อปฺปฏิจฺฉนฺนํ   โส   สงฺฆํ   อนฺตรา  เอกิสฺสา
อาปตฺติยา    สญฺเจตนิกาย    สุกฺกวิสฏฺฐิยา    อปฺปฏิจฺฉนฺนาย    มูลาย
ปฏิกสฺสนํ  ยาจิ  ฯ  สงฺโฆ  อุทายึ  ภิกฺขุํ  อนฺตรา  เอกิสฺสา  อาปตฺติยา
สญฺเจตนิกาย    สุกฺกวิสฏฺฐิยา    อปฺปฏิจฺฉนฺนาย   มูลาย   ปฏิกสฺสิ   ฯ
โส   สงฺฆํ   อนฺตรา  เอกิสฺสา  อาปตฺติยา  สญฺเจตนิกาย  สุกฺกวิสฏฺฐิยา
อปฺปฏิจฺฉนฺนาย    ฉารตฺตํ    มานตฺตํ   ยาจติ   ฯ   สงฺโฆ   อุทายิสฺส
ภิกฺขุโน   อนฺตรา   เอกิสฺสา   อาปตฺติยา   สญฺเจตนิกาย  สุกฺกวิสฏฺฐิยา
อปฺปฏิจฺฉนฺนาย    ฉารตฺตํ   มานตฺตํ   เทติ   ฯ   ยสฺสายสฺมโต   ขมติ
อุทายิสฺส    ภิกฺขุโน    อนฺตรา   เอกิสฺสา   อาปตฺติยา   สญฺเจตนิกาย
สุกฺกวิสฏฺฐิยา    อปฺปฏิจฺฉนฺนาย    ฉารตฺตํ    มานตฺตสฺส    ทานํ   โส
ตุณฺหสฺส    ยสฺส   นกฺขมติ   โส   ภาเสยฺย   ฯ   ทุติยมฺปิ   เอตมตฺถํ
วทามิ   ฯเปฯ   ตติยมฺปิ   เอตมตฺถํ   วทามิ   ฯเปฯ   ทินฺนํ  สงฺเฆน
อุทายิสฺส    ภิกฺขุโน    อนฺตรา   เอกิสฺสา   อาปตฺติยา   สญฺเจตนิกาย
สุกฺกวิสฏฺฐิยา    อปฺปฏิจฺฉนฺนาย    ฉารตฺตํ    มานตฺตํ   ขมติ   สงฺฆสฺส
ตสฺมา ตุณฺหี ฯ เอวเมตํ ธารยามีติ ฯ
