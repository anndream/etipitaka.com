อปฺปฏินิสฺสคฺเค    อุกฺขิปิยติ    ฯ   อุกฺขิตฺตกสฺส   ภิกฺขเว   มานตฺตทานํ
น   รูหติ   ฯ   โส   เจ   ปุน   โอสาริยติ   ตสฺส   ตเทว   ปุริมํ
ปริวาสทานํ   ฯ   โย   ปริวาโส   ทินฺโน  สุทินฺโน  ฯ  โย  ปริวุตฺโถ
สุปริวุตฺโถ ฯ ตสฺส ภิกฺขุโน มานตฺตํ ทาตพฺพํ ฯ
     [๔๘๔]   อิธ  ปน  ภิกฺขเว  ภิกฺขุ  มานตฺตํ  จรนฺโต  วิพฺภมติ  ฯ
วิพฺภนฺตกสฺส   ภิกฺขเว   มานตฺตจริยา   น   รูหติ   ฯ   โส  เจ  ปุน
อุปสมฺปชฺชติ   ตสฺส   ตเทว   ปุริมํ   ปริวาสทานํ   ฯ   โย  ปริวาโส
ทินฺโน   สุทินฺโน   ฯ   โย   ปริวุตฺโถ   สุปริวุตฺโถ   ฯ   ยํ  มานตฺตํ
ทินฺนํ สุทินฺนํ ฯ ยํ มานตฺตํ จิณฺณํ สุจิณฺณํ ฯ อวเสสํ จริตพฺพํ ฯ
     [๔๘๕]   อิธ   ปน  ภิกฺขเว  ภิกฺขุ  มานตฺตํ  จรนฺโต  สามเณโร
โหติ   ฯเปฯ   อุมฺมตฺตโก   โหติ   ฯเปฯ   ขิตฺตจิตฺโต   โหติ  ฯเปฯ
เวทนฏฺโฏ   โหติ   ฯเปฯ   อาปตฺติยา   อทสฺสเน   อุกฺขิปิยติ   ฯเปฯ
อาปตฺติยา    อปฺปฏิกมฺเม    อุกฺขิปิยติ    ฯเปฯ    ปาปิกาย   ทิฏฺฐิยา
อปฺปฏินิสฺสคฺเค    อุกฺขิปิยติ   ฯ   อุกฺขิตฺตกสฺส   ภิกฺขเว   มานตฺตจริยา
น  รูหติ  ฯ  โส  เจ  ปุน  โอสาริยติ  ตสฺส ตเทว ปุริมํ ปริวาสทานํ ฯ
โย     ปริวาโส     ทินฺโน     สุทินฺโน     ฯ     โย    ปริวุตฺโถ
สุปริวุตฺโถ   ฯ   ยํ   มานตฺตํ   ทินฺนํ   สุทินฺนํ   ฯ  ยํ  มานตฺตํ  จิณฺณํ
สุจิณฺณํ ฯ อวเสสํ จริตพฺพํ ฯ
     [๔๘๖]   อิธ   ปน   ภิกฺขเว   ภิกฺขุ  อพฺภานารโห  วิพฺภมติ  ฯ
วิพฺภนฺตกสฺส    ภิกฺขเว    อพฺภานํ   น   รูหติ   ฯ   โส   เจ   ปุน
