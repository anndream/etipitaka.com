ปาปิฏฺฐตรํ กมฺมํ น ครหติ กมฺมิเก น ครหติ ฯเปฯ
     [๒๖๙]   อปเรหิปิ   ฯเปฯ   น   ปกตตฺตสฺส  ภิกฺขุโน  อภิวาทนํ
ปจฺจุฏฺฐานํ อญฺชลิกมฺมํ สามีจิกมฺมํ อาสนาภิหารํ สาทิยติ ฯเปฯ
     [๒๗๐]   อปเรหิปิ  ฯเปฯ  น  ปกตตฺตสฺส  ภิกฺขุโน  เสยฺยาภิหารํ
ปาโททกํ     ปาทปีฐํ     ปาทกถลิกํ     ปตฺตจีวรปฏิคฺคหณํ     นหาเน
ปิฏฺฐิปริกมฺมํ สาทิยติ ฯเปฯ
     [๒๗๑]   อปเรหิปิ   ฯเปฯ   น   ปกตตฺตํ   ภิกฺขุํ   สีลวิปตฺติยา
อนุทฺธํเสติ    น    อาจารวิปตฺติยา    อนุทฺธํเสติ    น   ทิฏฺฐิวิปตฺติยา
อนุทฺธํเสติ    น    อาชีววิปตฺติยา    อนุทฺธํเสติ    น   ภิกฺขู   ภิกฺขูหิ
เภเทติ ฯเปฯ
     [๒๗๒]   อปเรหิปิ   ฯเปฯ  น  คิหิทฺธชํ  ธาเรติ  น  ติตฺถิยทฺธชํ
ธาเรติ     น    ติตฺถิเย    เสวติ    ภิกฺขู    เสวติ    ภิกฺขุสิกฺขาย
สิกฺขติ ฯเปฯ
     [๒๗๓]  อปเรหิปิ  ฯเปฯ  น  ปกตตฺเตน ภิกฺขุนา สทฺธึ เอกจฺฉนฺเน
อาวาเส     วสติ     น    เอกจฺฉนฺเน    อนาวาเส    วสติ    น
เอกจฺฉนฺเน   อาวาเส   วา   อนาวาเส   วา   วสติ  ปกตตฺตํ  ภิกฺขุํ
ทิสฺวา   อาสนา   วุฏฺฐาติ   น  ปกตตฺตํ  ภิกฺขุํ  อาสาเทติ  อนฺโต  วา
พหิ   วา   อิเมหิ   โข   ภิกฺขเว  ปญฺจหงฺเคหิ  สมนฺนาคตสฺส  ภิกฺขุโน
อาปตฺติยา อปฺปฏิกมฺเม อุกฺเขปนียกมฺมํ ปฏิปฺปสฺสมฺเภตพฺพํ ฯ
     [๒๗๔]    อฏฺฐหิ    ภิกฺขเว   องฺเคหิ   สมนฺนาคตสฺส   ภิกฺขุโน
