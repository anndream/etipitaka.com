ทุติยมฺปิ   ยาจิตพฺพา   ฯ   ตติยมฺปิ   ยาจิตพฺพา  ฯ  พฺยตฺเตน  ภิกฺขุนา
ปฏิพเลน   สงฺโฆ   ญาเปตพฺโพ   สุณาตุ   เม   ภนฺเต   สงฺโฆ   อยํ
อิตฺถนฺนาโม    ภิกฺขุ    สงฺเฆน    ปพฺพาชนียกมฺมกโต   สมฺมา   วตฺตติ
โลมํ    ปาเตติ    เนตฺถารํ   วตฺตติ   ปพฺพาชนียกมฺมสฺส   ปฏิปฺปสฺสทฺธึ
ยาจติ   ฯ   ยทิ   สงฺฆสฺส   ปตฺตกลฺลํ   สงฺโฆ  อิตฺถนฺนามสฺส  ภิกฺขุโน
ปพฺพาชนียกมฺมํ   ปฏิปฺปสฺสมฺเภยฺย   ฯ   เอสา   ญตฺติ   ฯ  สุณาตุ  เม
ภนฺเต   สงฺโฆ   อยํ   อิตฺถนฺนาโม   ภิกฺขุ  สงฺเฆน  ปพฺพาชนียกมฺมกโต
สมฺมา   วตฺตติ   โลมํ   ปาเตติ   เนตฺถารํ   วตฺตติ  ปพฺพาชนียกมฺมสฺส
ปฏิปฺปสฺสทฺธึ   ยาจติ   ฯ  สงฺโฆ  อิตฺถนฺนามสฺส  ภิกฺขุโน  ปพฺพาชนียกมฺมํ
ปฏิปฺปสฺสมฺเภติ    ฯ    ยสฺสายสฺมโต    ขมติ   อิตฺถนฺนามสฺส   ภิกฺขุโน
ปพฺพาชนียกมฺมสฺส    ปฏิปฺปสฺสทฺธิ    โส    ตุณฺหสฺส    ยสฺส    นกฺขมติ
โส    ภาเสยฺย   ฯ   ทุติยมฺปิ   เอตมตฺถํ   วทามิ   ฯเปฯ   ตติยมฺปิ
เอตมตฺถํ   วทามิ   ฯ   สุณาตุ   เม  ภนฺเต  สงฺโฆ  อยํ  อิตฺถนฺนาโม
ภิกฺขุ   สงฺเฆน   ปพฺพาชนียกมฺมกโต   สมฺมา   วตฺตติ   โลมํ   ปาเตติ
เนตฺถารํ    วตฺตติ    ปพฺพาชนียกมฺมสฺส    ปฏิปฺปสฺสทฺธึ    ยาจติ    ฯ
สงฺโฆ    อิตฺถนฺนามสฺส   ภิกฺขุโน   ปพฺพาชนียกมฺมํ   ปฏิปฺปสฺสมฺเภติ   ฯ
ยสฺสายสฺมโต     ขมติ    อิตฺถนฺนามสฺส    ภิกฺขุโน    ปพฺพาชนียกมฺมสฺส
ปฏิปฺปสฺสทฺธิ    โส    ตุณฺหสฺส   ยสฺส   นกฺขมติ   โส   ภาเสยฺย   ฯ
ปฏิปฺปสฺสทฺธํ    ๑   สงฺเฆน   อิตฺถนฺนามสฺส   ภิกฺขุโน   ปพฺพาชนียกมฺมํ
ขมติ สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
#๑ โป. ปฏิปฺปสฺสมฺภิตํ ฯ
