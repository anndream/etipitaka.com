โส   สงฺฆํ   อนฺตรา  เอกิสฺสา  อาปตฺติยา  สญฺเจตนิกาย  สุกฺกวิสฏฺฐิยา
อปฺปฏิจฺฉนฺนาย   มูลาย   ปฏิกสฺสนํ   ยาจติ   ฯ   สงฺโฆ  อุทายึ  ภิกฺขุํ
อนฺตรา  เอกิสฺสา  อาปตฺติยา  สญฺเจตนิกาย  สุกฺกวิสฏฺฐิยา อปฺปฏิจฺฉนฺนาย
มูลาย      ปฏิกสฺสติ     ฯ     ยสฺสายสฺมโต     ขมติ     อุทายิสฺส
ภิกฺขุโน   อนฺตรา   เอกิสฺสา   อาปตฺติยา   สญฺเจตนิกาย  สุกฺกวิสฏฺฐิยา
อปฺปฏิจฺฉนฺนาย    มูลาย   ปฏิกสฺสนา   โส   ตุณฺหสฺส   ยสฺส   นกฺขมติ
โส  ภาเสยฺย  ฯ  ปฏิกสฺสิโต  สงฺเฆน  อุทายิ  ภิกฺขุ  อนฺตรา  เอกิสฺสา
อาปตฺติยา   สญฺเจตนิกาย   สุกฺกวิสฏฺฐิยา   อปฺปฏิจฺฉนฺนาย   มูลาย  ๑
ขมติ สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
     [๓๙๘]  โส  ปริวุตฺถปริวาโส  มานตฺตารโห  อนฺตรา เอกํ อาปตฺตึ
อาปชฺชิ    สญฺเจตนิกํ    สุกฺกวิสฏฺฐึ    อปฺปฏิจฺฉนฺนํ   ฯ   โส   ภิกฺขูนํ
อาโรเจสิ    อหํ    อาวุโส    เอกํ   อาปตฺตึ   อาปชฺชึ   สญฺเจตนิกํ
#๑ อิโต ปรํ ปฏิกสฺสนนฺติปิ ปฏิกสฺสนาติปิ ปาโฐ อญฺเญสุ โปตฺถเกสุ เยภุยฺเยน
#ทิสฺสติ ฐเปตฺวา ปาลิมฺตฺตกวินยวินิจฺฉยํ ฯ ยทิ ปฏิกสฺสนนฺติ ปทํ ปฏิกสฺสิโตติ
#ปเท กิริยาวิเสสนํ สิยา ตํ อพฺภิโต สงฺเฆน อุทายิ ภิกฺขูติ อพฺภานปาลิยา น
#สเมติ เอตฺถ อพฺภิโตติ ปทสฺส นิกฺกิริยาวิเสสนตฺตา ฯ ยทิ ปฏิกสฺสนาติ ปทํ
#ขมตีติ ปเท กตฺตาติ คเหตพฺพํ ตํ น ยุชฺชติ อญฺเญสุ กมฺเมสุ ขมตีติ ปทสฺส กตฺตุโน
#อทิสฺสมานรูปภูตปฺพฺพตฺตา ฯ ตสฺมา โส ทุพฺพิโธ ปาโฐ อยุตฺตรูโปเยว ฯ
