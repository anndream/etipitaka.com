     [๖๕๐]   วิวาทาธิกรณํ  กุสลํ  อกุสลํ  อพฺยากตํ  ฯ  วิวาทาธิกรณํ
สิยา กุสลํ สิยา อกุสลํ สิยา อพฺยากตํ ฯ
     [๖๕๑]  ตตฺถ  กตมํ  วิวาทาธิกรณํ  อกุสลํ  ฯ  อิธ  ปน  ภิกฺขเว
ภิกฺขู   อกุสลจิตฺตา   วิวทนฺติ   ธมฺโมติ   วา   อธมฺโมติ   วา  ฯเปฯ
ทุฏฺฐุลฺลา    อาปตฺตีติ   วา   อทุฏฺฐุลฺลา   อาปตฺตีติ   วา   ยํ   ตตฺถ
ภณฺฑนํ    กลโห    วิคฺคโห    วิวาโท    นานาวาโท    อญฺญถาวาโท
วิปจฺจตาย    โวหาโร    เมธคํ    ๑   อิทํ   วุจฺจติ   วิวาทาธิกรณํ
อกุสลํ ฯ
     [๖๕๒]   ตตฺถ  กตมํ  วิวาทาธิกรณํ  กุสลํ  ฯ  อิธ  ปน  ภิกฺขเว
ภิกฺขู   กุสลจิตฺตา   วิวทนฺติ   ธมฺโมติ   วา   อธมฺโมติ   วา   ฯเปฯ
ทุฏฺฐุลฺลา    อาปตฺตีติ   วา   อทุฏฺฐุลฺลา   อาปตฺตีติ   วา   ยํ   ตตฺถ
ภณฺฑนํ    กลโห    วิคฺคโห    วิวาโท    นานาวาโท    อญฺญถาวาโท
วิปจฺจตาย โวหาโร เมธคํ อิทํ วุจฺจติ วิวาทาธิกรณํ กุสลํ ๒ ฯ
     [๖๕๓]   ตตฺถ   กตมํ   วิวาทาธิกรณํ   อพฺยากตํ   ฯ  อิธ  ปน
ภิกฺขเว   ภิกฺขู   ภิกฺขุํ   ๓   อพฺยากตจิตฺตา   วิวทนฺติ   ธมฺโมติ  วา
อธมฺโมติ    วา    ฯเปฯ    ทุฏฺฐุลฺลา    อาปตฺตีติ   วา   อทุฏฺฐุลฺลา
อาปตฺตีติ    วา    ยํ    ตตฺถ    ภณฺฑนํ   กลโห   วิคฺคโห   วิวาโท
นานาวาโท   อญฺญถาวาโท   วิปจฺจตาย   โวหาโร   เมธคํ   ๑  อิทํ
วุจฺจติ วิวาทาธิกรณํ อพฺยากตํ ฯ
#๑ ยุ. เมธกํ ฯ  ๒ ม. ยุ. โปตฺถเกสุ ปฐมํ กุสลํ อาคตํ ปจฺฉา อกุสลํ อาคตํ ฯ
#๓ ม. ยุ. อยํ ปาโฐ นตฺถิ ฯ
