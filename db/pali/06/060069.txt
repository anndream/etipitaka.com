คิหีนํ    อนตฺถาย   ปริสกฺกติ   เอโก   คิหีนํ   อนาวาสาย   ปริสกฺกติ
เอโก    คิหี    อกฺโกสติ   ปริภาสติ   เอโก   คิหี   คิหีหิ   เภเทติ
อิเมสํ    โข    ภิกฺขเว    ปญฺจนฺนํ    ภิกฺขูนํ   อากงฺขมาโน   สงฺโฆ
ปฏิสารณียกมฺมํ กเรยฺย ฯ
     [๑๖๒]  อปเรสํปิ  ภิกฺขเว  ปญฺจนฺนํ  ภิกฺขูนํ  อากงฺขมาโน  สงฺโฆ
ปฏิสารณียกมฺมํ    กเรยฺย    เอโก   คิหีนํ   พุทฺธสฺส   อวณฺณํ   ภาสติ
เอโก    คิหีนํ    ธมฺมสฺส   อวณฺณํ   ภาสติ   เอโก   คิหีนํ   สงฺฆสฺส
อวณฺณํ   ภาสติ   เอโก   คิหี   หีเนน   ขขเสติ   คิหี  หีเนน  วมฺเภติ
เอโก   คิหีนํ   ธมฺมิกํ   ปฏิสฺสวํ   น  สจฺจาเปติ  อิเมสํ  โข  ภิกฺขเว
ปญฺจนฺนํ ภิกฺขูนํ อากงฺขมาโน สงฺโฆ ปฏิสารณียกมฺมํ กเรยฺย ฯ
             อากงฺขมานจตุปญฺจกํ ๑ นิฏฺฐิตํ ฯ
     [๑๖๓]  ปฏิสารณียกมฺมกเตน  ภิกฺขเว  ภิกฺขุนา  สมฺมา วตฺติตพฺพํ ฯ
ตตฺรายํ     สมฺมาวตฺตนา     น     อุปสมฺปาเทตพฺพํ    น    นิสฺสโย๔
ทาตพฺโพ    น   สามเณโร   อุปฏฺฐาเปตพฺโพ   น   ภิกฺขุโนวาทกสมฺมติ
สาทิตพฺพา       สมฺมเตนปิ       ภิกฺขุนิโย      น      โอวทิตพฺพา
ยาย   อาปตฺติยา   สงฺเฆน   ปฏิสารณียกมฺมํ   กตํ  โหติ  สา  อาปตฺติ
น   อาปชฺชิตพฺพา   อญฺญา   วา   ตาทิสิกา   ตโต   วา  ปาปิฏฺฐตรา
กมฺมํ    น    ครหิตพฺพํ    กมฺมิกา   น   ครหิตพฺพา   น   ปกตตฺตสฺส
ภิกฺขุโน    อุโปสโถ    ฐเปตพฺโพ   น     ปวารณา   ฐเปตพฺพา   น
สวจนียํ    กาตพฺพํ    น    อนุวาโท    ปฏฺฐเปตพฺโพ   น   โอกาโส
#๑ ม. อากงฺขมานจตุกฺกํ ฯ
