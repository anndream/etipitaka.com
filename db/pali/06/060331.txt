ภาสิตปริกฺกนฺตํ  ฯ  ตตฺร  เจ  ภิกฺขเว  ๑ ภิกฺขูนํ เอวํ โหติ อมฺหากํ โข
ภณฺฑนชาตานํ   กลหชาตานํ   วิวาทาปนฺนานํ   วิหรตํ   พหุํ   อสฺสามณกํ
อชฺฌาจิณฺณํ   ภาสิตปริกฺกนฺตํ   สเจ   มยํ   อิมาหิ   อาปตฺตีหิ  อญฺญมญฺญํ
กาเรสฺสาม     สิยาปิ     ตํ     อธิกรณํ     กกฺขฬตาย    วาฬตาย
เภทาย   สํวตฺเตยฺยาติ   ฯ   อนุชานามิ   ภิกฺขเว   เอวรูปํ   อธิกรณํ
ติณวตฺถารเกน วูปสเมตุํ ฯ
     [๖๒๗]   เอวญฺจ   ปน   ภิกฺขเว   วูปสเมตพฺพํ   ฯ  สพฺเพเหว
เอกชฺฌํ    สนฺนิปติตพฺพํ    สนฺนิปติตฺวา   พฺยตฺเตน   ภิกฺขุนา   ปฏิพเลน
สงฺโฆ    ญาเปตพฺโพ    สุณาตุ    เม    ภนฺเต    สงฺโฆ    อมฺหากํ
ภณฺฑนชาตานํ   กลหชาตานํ   วิวาทาปนฺนานํ   วิหรตํ   พหุํ   อสฺสามณกํ
อชฺฌาจิณฺณํ     ภาสิตปริกฺกนฺตํ     สเจ     มยํ    อิมาหิ    อาปตฺตีหิ
อญฺญมญฺญํ   กาเรสฺสาม   สิยาปิ   ตํ   อธิกรณํ   กกฺขฬตาย   วาฬตาย
เภทาย    สํวตฺเตยฺย    ฯ   ยทิ   สงฺฆสฺส   ปตฺตกลฺลํ   สงฺโฆ   อิมํ
อธิกรณํ   ติณวตฺถารเกน  วูปสเมยฺย  ฐเปตฺวา  ถุลฺลวชฺชํ  ๒  ฐเปตฺวา
คิหิปฏิสํยุตฺตนฺติ    ฯ    เอกโตปกฺขิกานํ    ภิกฺขูนํ   พฺยตฺเตน   ภิกฺขุนา
ปฏิพเลน    สโก    ปกฺโข   ญาเปตพฺโพ   สุณนฺตุ   เม   อายสฺมนฺตา
อมฺหากํ    ภณฺฑนชาตานํ    กลหชาตานํ   วิวาทาปนฺนานํ   วิหรตํ   พหุํ
อสฺสามณกํ     อชฺฌาจิณฺณํ     ภาสิตปริกฺกนฺตํ    สเจ    มยํ    อิมาหิ
อาปตฺตีหิ     อญฺญมญฺญํ     กาเรสฺสาม     สิยาปิ     ตํ     อธิกรณํ
#๑ ม. ยุ. ภิกฺขเวติ นตฺถิ ฯ  ๒ ยุ. ถูลวชฺชํ ฯ
