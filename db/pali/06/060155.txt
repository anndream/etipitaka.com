ปิฏฺฐิปริกมฺมํ    เนตํ   ภิกฺขเว   อปฺปสนฺนานํ   วา   ปสาทาย   ฯเปฯ
วิครหิตฺวา    ธมฺมึ    กถํ   กตฺวา   ภิกฺขู   อามนฺเตสิ   น   ภิกฺขเว
อพฺภานารเหน    ภิกฺขุนา    สาทิตพฺพํ   ปกตตฺตานํ   ภิกฺขูนํ   อภิวาทนํ
ปจฺจุฏฺฐานํ   ฯเปฯ   นหาเน   ปิฏฺฐิปริกมฺมํ   โย   สาทิเยยฺย  อาปตฺติ
ทุกฺกฏสฺส    ฯ    อนุชานามิ   ภิกฺขเว   อพฺภานารหานํ   ภิกฺขูนํ   มิถุ
ยถาวุฑฺฒํ   อภิวาทนํ   ปจฺจุฏฺฐานํ   ฯเปฯ   นหาเน   ปิฏฺฐิปริกมฺมํ   ฯ
อนุชานามิ   ภิกฺขเว    อพฺภานารหานํ  ภิกฺขูนํ  ปญฺจ  ยถาวุฑฺฒํ  อุโปสถํ
ปวารณํ    วสฺสิกสาฏิกํ    โอโณชนํ    ภตฺตญฺจ   ฯ   เตนหิ   ภิกฺขเว
อพฺภานารหานํ   ภิกฺขูนํ   วตฺตํ   ปญฺญาเปสฺสามิ   ยถา   อพฺภานารเหหิ
ภิกฺขูหิ วตฺติตพฺพํ ฯ
     [๓๗๐]   อพฺภานารเหน   ภิกฺขเว  ภิกฺขุนา  สมฺมา  วตฺติตพฺพํ  ฯ
ตตฺรายํ     สมฺมาวตฺตนา     น     อุปสมฺปาเทตพฺพํ    น    นิสฺสโย|
ทาตพฺโพ    น   สามเณโร   อุปฏฺฐาเปตพฺโพ   ฯเปฯ   ยถา   มูลาย
ปฏิกสฺสนารหสฺส    วตฺตํ   ตถา   มานตฺตารหสฺส   จ   มานตฺตจาริกสฺส
จ   อพฺภานารหสฺส   จ   ติณฺณํ   เอกสทิสํ   วิตฺถาเรตพฺพํ   ฯเปฯ  น
ภิกฺขู ภิกฺขูหิ สมฺปโยเชตพฺพํ ฯ
     [๓๗๑]  น  ภิกฺขเว  อพฺภานารเหน  ภิกฺขุนา  ปกตตฺตสฺส  ภิกฺขุโน
ปุรโต    คนฺตพฺพํ    น    ปุรโต    นิสีทิตพฺพํ   โย   โหติ   สงฺฆสฺส
อาสนปริยนฺโต   เสยฺยาปริยนฺโต   วิหารปริยนฺโต  โส  ตสฺส  ปทาตพฺโพ
เตน    จ    โส    สาทิตพฺโพ    ฯ   น   ภิกฺขเว   อพฺภานารเหน
