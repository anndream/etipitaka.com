โอกาสํ   กาเรติ   โจเทติ   สาเรติ   ภิกฺขู  ๑  ภิกฺขูหิ  สมฺปโยเชติ
อิเมหิ   โข   ภิกฺขเว  อฏฺฐหงฺเคหิ  สมนฺนาคตสฺส  ภิกฺขุโน  ตชฺชนียกมฺมํ
น ปฏิปฺปสฺสมฺเภตพฺพํ ฯ
              นปฏิปฺปสฺสมฺเภตพฺพอฏฺฐารสกํ นิฏฺฐิตํ ฯ
     [๓๙]    ปญฺจหิ    ภิกฺขเว    องฺเคหิ   สมนฺนาคตสฺส   ภิกฺขุโน
ตชฺชนียกมฺมํ   ปฏิปฺปสฺสมฺเภตพฺพํ   น   อุปสมฺปาเทติ   น   นิสฺสยํ  เทติ
น     สามเณรํ    อุปฏฺฐาเปติ    น    ภิกฺขุโนวาทกสมฺมตึ    สาทิยติ
สมฺมโตปิ   ภิกฺขุนิโย   น   โอวทติ   อิเมหิ  โข  ภิกฺขเว  ปญฺจหงฺเคหิ
สมนฺนาคตสฺส ภิกฺขุโน ตชฺชนียกมฺมํ ปฏิปฺปสฺสมฺเภตพฺพํ ฯ
     [๔๐]   อปเรหิปิ   ภิกฺขเว   ปญฺจหงฺเคหิ  สมนฺนาคตสฺส  ภิกฺขุโน
ตชฺชนียกมฺมํ     ปฏิปฺปสฺสมฺเภตพฺพํ     ยาย     อาปตฺติยา     สงฺเฆน
ตชฺชนียกมฺมํ   กตํ  โหติ  ตํ  อาปตฺตึ  น  อาปชฺชติ  อญฺญํ  วา  ตาทิสิกํ
ตโต   วา   ปาปปิฏฺฐตรํ   กมฺมํ   น   ครหติ   กมฺมิเก   น   ครหติ
อิเมหิ   โข   ภิกฺขเว  ปญฺจหงฺเคหิ  สมนฺนาคตสฺส  ภิกฺขุโน  ตชฺชนียกมฺมํ
ปฏิปฺปสฺสมฺเภตพฺพํ ฯ
     [๔๑]  อฏฺฐหิ  ภิกฺขเว  องฺเคหิ  สมนฺนาคตสฺส ภิกฺขุโน ตชฺชนียกมฺมํ
ปฏิปฺปสฺสมฺเภตพฺพํ     น    ปกตตฺตสฺส    ภิกฺขุโน    อุโปสถํ    ฐเปติ
น   ปวารณํ   ฐเปติ   น   สวจนียํ   กโรติ   น   อนุวาทํ  ปฏฺฐเปติ
น   โอกาสํ  กาเรติ   น  โจเทติ  น  สาเรติ  น  ภิกฺขู  ๑  ภิกฺขูหิ
สมฺปโยเชติ    อิเมหิ    โข    ภิกฺขเว    อฏฺฐหงฺเคหิ   สมนฺนาคตสฺส
#๑ ม. ยุ. อยํ ปาโฐ น ทิสฺสติ ฯ
