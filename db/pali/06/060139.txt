วา   ปจฺฉาสมเณน   วา   กุลานิ   อุปสงฺกมิตพฺพานิ   น   อารญฺญิกงฺคํ
สมาทิตพฺพํ    น    ปิณฺฑปาติกงฺคํ    สมาทิตพฺพํ    น   จ   ตปฺปจฺจยา
ปิณฺฑปาโต นีหราเปตพฺโพ มา มํ ชานึสูติ ฯ
     [๓๓๘]   น  ภิกฺขเว  มูลาย  ปฏิกสฺสนารเหน  ภิกฺขุนา  สภิกฺขุกา
อาวาสา   อภิกฺขุโก   ๑   อาวาโส   คนฺตพฺโพ   อญฺญตฺร  ปกตตฺเตน
อญฺญตฺร   อนฺตรายา   น   ภิกฺขเว   มูลาย   ปฏิกสฺสนารเหน  ภิกฺขุนา
สภิกฺขุกา    อาวาสา    อภิกฺขุโก    อนาวาโส    คนฺตพฺโพ   อญฺญตฺร
ปกตตฺเตน   อญฺญตฺร   อนฺตรายา   น  ภิกฺขเว  มูลาย  ปฏิกสฺสนารเหน
ภิกฺขุนา   สภิกฺขุกา   อาวาสา   อภิกฺขุโก   อาวาโส   วา  อนาวาโส
วา    คนฺตพฺโพ    อญฺญตฺร    ปกตตฺเตน    อญฺญตฺร   อนฺตรายา   น
ภิกฺขเว    มูลาย    ปฏิกสฺสนารเหน   ภิกฺขุนา   สภิกฺขุกา   อนาวาสา
อภิกฺขุโก   อาวาโส  คนฺตพฺโพ  อญฺญตฺร  ปกตตฺเตน  อญฺญตฺร  อนฺตรายา
น   ภิกฺขเว   มูลาย   ปฏิกสฺสนารเหน   ภิกฺขุนา  สภิกฺขุกา  อนาวาสา
อภิกฺขุโก    อนาวาโส    คนฺตพฺโพ    อญฺญตฺร    ปกตตฺเตน   อญฺญตฺร
อนฺตรายา   น   ภิกฺขเว   มูลาย   ปฏิกสฺสนารเหน  ภิกฺขุนา  สภิกฺขุกา
อนาวาสา    อภิกฺขุโก   อาวาโส   วา   อนาวาโส   วา   คนฺตพฺโพ
อญฺญตฺร    ปกตตฺเตน    อญฺญตฺร    อนฺตรายา   น   ภิกฺขเว   มูลาย
ปฏิกสฺสนารเหน   ภิกฺขุนา   สภิกฺขุกา   อาวาสา   วา  อนาวาสา  วา
อภิกฺขุโก  อาวาโส  คนฺตพฺโพ  ฯเปฯ อภิกฺขุโก อนาวาโส คนฺตพฺโพ ฯเปฯ
อภิกฺขุโก    อาวาโส    วา    อนาวาโส   วา   คนฺตพฺโพ   อญฺญตฺร
#๑ ยุ. สภิกฺขุโก ฯ
