     [๔๖๕]  อิธ  ปน  ภิกฺขเว  ภิกฺขุ  เทฺว  สงฺฆาทิเสสา  อาปตฺติโย
อาปชฺชติ   เทฺวมาสปฏิจฺฉนฺนาโย   เอโก   มาโส   นิพฺเพมติกปฏิจฺฉนฺโน
เอโก   มาโส   เวมติกปฏิจฺฉนฺโน   ฯ   โส   สงฺฆํ  ทฺวินฺนํ  อาปตฺตีนํ
เทฺวมาสปฏิจฺฉนฺนานํ  เทฺวมาสปริวาสํ  ยาจติ  ฯ  สงฺโฆ  ตสฺส ๑ ทฺวินฺนํ
อาปตฺตีนํ    เทฺวมาสปฏิจฺฉนฺนานํ    เทฺวมาสปริวาสํ   เทติ   ฯ   ตสฺส
ปริวสนฺตสฺส    อญฺโญ    ภิกฺขุ    อาคจฺฉติ    พหุสฺสุโต    อาคตาคโม
ธมฺมธโร   วินยธโร   มาติกาธโร   ปณฺฑิโต   วิยตฺโต   เมธาวี  ลชฺชี
กุกฺกุจฺจโก   สิกฺขากาโม   ฯ   โส   เอวํ   วเทติ   กึ  อยํ  อาวุโส
ภิกฺขุ   อาปนฺโน   กิสฺสายํ   ภิกฺขุ   ปริวสตีติ   ฯ  เต  เอวํ  วเทนฺติ
อยํ    อาวุโส    ภิกฺขุ    เทฺว   สงฺฆาทิเสสา   อาปตฺติโย   อาปชฺชิ
เทฺวมาสปฏิจฺฉนฺนาโย  เอโก  มาโส  นิพฺเพมติกปฏิจฺฉนฺโน  เอโก  มาโส
เวมติกปฏิจฺฉนฺโน   โส   สงฺฆํ   ทฺวินฺนํ   อาปตฺตีนํ  เทฺวมาสปฏิจฺฉนฺนานํ
เทฺวมาสปริวาสํ  ยาจิ  ตสฺส  สงฺโฆ  ทฺวินฺนํ อาปตฺตีนํ เทฺวมาสปฏิจฺฉนฺนานํz
เทฺวมาสปริวาสํ      อทาสิ     ตาโย     อยํ     อาวุโส     ภิกฺขุ
อาปนฺโน   ตาสายํ   ภิกฺขุ   ปริวสตีติ   ฯ   โส  เอวํ  วเทติ  ยฺวายํ
อาวุโส    มาโส    นิพฺเพมติกปฏิจฺฉนฺโน    ธมฺมิกํ    ตสฺส    มาสสฺส
ปริวาสทานํ    ธมฺมตา    รูหติ   โย   จ   ขฺวายํ   อาวุโส   มาโส
เวมติกปฏิจฺฉนฺโน    อธมฺมิกํ   ตสฺส   มาสสฺส   ปริวาสทานํ   อธมฺมตา
น รูหติ เอตสฺส อาวุโส มาสสฺส ภิกฺขุ มานตฺตารโหติ ฯ
     [๔๖๖]   เตน   โข   ปน   สมเยน  อญฺญตโร  ภิกฺขุ  สมฺพหุลา
#๑ ม. ตสฺส สงฺโฆ ฯ
