อชฺฌาจิณฺณํ    ภาสิตปริกฺกนฺตํ   นาหนฺตํ   สรามิ   มูเฬฺหน   เม   เอตํ
กตนฺติ    ฯ    เอวมฺปิ    นํ   วุจฺจมานา   โจเทนฺเตว   สรตายสฺมา
เอวรูปึ   อาปตฺตึ   อาปชฺชิตาติ   ฯ   โส   อมูโฬฺห  สงฺฆํ  อมูฬฺหวินยํ
ยาจติ    ฯ    ยทิ   สงฺฆสฺส   ปตฺตกลฺลํ   สงฺโฆ   คคฺคสฺส   ภิกฺขุโน
อมูฬฺหสฺส   อมูฬฺหวินยํ   ทเทยฺย   ฯ   เอสา   ญตฺติ   ฯ  สุณาตุ  เม
ภนฺเต     สงฺโฆ     อยํ     คคฺโค    ภิกฺขุ    อุมฺมตฺตโต    อโหสิ
จิตฺตวิปริยาสกโต     เตน    อุมฺมตฺตเกน    จิตฺตวิปริยาสกเตน    พหุํ
อสฺสามณกํ    อชฺฌาจิณฺณํ    ภาสิตปริกฺกนฺตํ    ฯ   ภิกฺขู   คคฺคํ   ภิกฺขุํ
อุมฺมตฺตเกน  จิตฺตวิปริยาสกเตน  อชฺฌาจิณฺเณน  อาปตฺติยา  โจเทนฺติ  ๑
สรตายสฺมา   เอวรูปึ  อาปตฺตึ  อาปชฺชิตาติ  ฯ  โส  เอวํ  วเทติ  อหํ
โข    อาวุโส    อุมฺมตฺตโก   อโหสึ   จิตฺตวิปริยาสกโต   เตน   เม
อุมฺมตฺตเกน     จิตฺตวิปริยาสกเตน     พหุํ    อสฺสามณกํ    อชฺฌาจิณฺณํ
ภาสิตปริกฺกนฺตํ   นาหนฺตํ   สรามิ   มูเฬฺหน   เม   เอตํ   กตนฺติ   ฯ
เอวมฺปิ   นํ   วุจฺจมานา   โจเทนฺเตว   สรตายสฺมา  เอวรูปึ  อาปตฺตึ
อาปชฺชิตาติ   ฯ   โส   อมูโฬฺห   สงฺฆํ  อมูฬฺหวินยํ  ยาจติ  ฯ  สงฺโฆ
คคฺคสฺส    ภิกฺขุโน   อมูฬฺหสฺส   อมูฬฺหวินยํ   เทติ   ฯ   ยสฺสายสฺมโต
ขมติ    คคฺคสฺส    ภิกฺขุโน    อมูฬฺหสฺส    อมูฬฺหวินยสฺส   ทานํ   โส
ตุณฺหสฺส    ยสฺส   นกฺขมติ   โส   ภาเสยฺย   ฯ   ทุติยมฺปิ   เอตมตฺถํ
วทามิ   ฯเปฯ   ตติยมฺปิ   เอตมตฺถํ   วทามิ   ฯเปฯ  ทินฺโน  สงฺเฆน
คคฺคสฺส    ภิกฺขุโน   อมูฬฺหสฺส   อมูฬฺหวินโย   ขมติ   สงฺฆสฺส   ตสฺมา
#๑ ม. โจเทนฺเตว ฯ
