ภิกฺขุนา   ปฏิพเลน   สงฺโฆ   ญาเปตพฺโพ   สุณาตุ  เม  ภนฺเต  สงฺโฆ
อยํ    เสยฺยสโก    ภิกฺขุ    พาโล   โหติ   อพฺยตฺโต   อาปตฺติพหุโล
อนปทาโน     คิหิสํสฏฺโฐ     วิหรติ     อนนุโลมิเกหิ     คิหิสํสคฺเคหิ
อปิสฺสุ    ภิกฺขู    ปกตตฺตา   ปริวาสํ   เทนฺตา   มูลาย   ปฏิกสฺสนฺตา
มานตฺตํ   เทนฺตา   อพฺเภนฺตา   ฯ   ยทิ   สงฺฆสฺส   ปตฺตกลฺลํ  สงฺโฆ
เสยฺยสกสฺส   ภิกฺขุโน  นิยสฺสกมฺมํ  กเรยฺย  นิสฺสาย  เต  วตฺถพฺพนฺติ  ฯ
เอสา   ญตฺติ   ฯ   สุณาตุ   เม   ภนฺเต   สงฺโฆ   อยํ   เสยฺยสโก
ภิกฺขุ   พาโล   โหติ   อพฺยตฺโต   อาปตฺติพหุโล  อนปทาโน  คิหิสํสฏฺโฐ
วิหรติ     อนนุโลมิเกหิ    คิหิสํสคฺเคหิ    อปิสฺสุ    ภิกฺขู    ปกตตฺตา
ปริวาสํ     เทนฺตา     มูลาย     ปฏิกสฺสนฺตา    มานตฺตํ    เทนฺตา
อพฺเภนฺตา    ฯ   สงฺโฆ   เสยฺยสกสฺส   ภิกฺขุโน   นิยสฺสกมฺมํ   กโรติ
นิสฺสาย    เต    วตฺถพฺพนฺติ   ฯ   ยสฺสายสฺมโต   ขมติ   เสยฺยสกสฺส
ภิกฺขุโน    นิยสฺสกมฺมสฺส    กรณํ    นิสฺสาย    เต   วตฺถพฺพนฺติ   โส
ตุณฺหสฺส    ยสฺส   นกฺขมติ   โส   ภาเสยฺย   ฯ   ทุติยมฺปิ   เอตมตฺถํ
วทามิ   ฯ   สุณาตุ   เม   ภนฺเต   สงฺโฆ   อยํ   เสยฺยสโก   ภิกฺขุ
พาโล    โหติ    อพฺยตฺโต    อาปตฺติพหุโล    อนปทาโน   คิหิสํสฏฺโฐ
วิหรติ   อนนุโลมิเกหิ   คิหิสํสคฺเคหิ   อปิสฺสุ   ภิกฺขู  ปกตตฺตา  ปริวาสํ
เทนฺตา    มูลาย    ปฏิกสฺสนฺตา   มานตฺตํ   เทนฺตา   อพฺเภนฺตา   ฯ
สงฺโฆ    เสยฺยสกสฺส    ภิกฺขุโน   นิยสฺสกมฺมํ   กโรติ   นิสฺสาย   เต
วตฺถพฺพนฺติ   ฯ  ยสฺสายสฺมโต  ขมติ  เสยฺยสกสฺส  ภิกฺขุโน  นิยสฺส-
