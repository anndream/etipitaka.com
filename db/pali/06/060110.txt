ขณสิ    พหุญฺจ   อปุญฺญํ   ปสวสิ   ตํ   หิ   เต   โมฆปุริส   ภวิสฺสติ
ทีฆรตฺตํ    อหิตาย    ทุกฺขาย    เนตํ   โมฆปุริส   อปฺปสนฺนานํ   วา
ปสาทาย  ปสนฺนานํ  วา  ภิยฺโยภาวาย  ฯเปฯ  วิครหิตฺวา  ฯเปฯ  ธมฺมึ
กถํ   กตฺวา   ภิกฺขู   อามนฺเตสิ   เตนหิ   ภิกฺขเว   สงฺโฆ  อริฏฺฐสฺส
ภิกฺขุโน     คนฺธพาธิปุพฺพสฺส     ปาปิกาย    ทิฏฺฐิยา    อปฺปฏินิสฺสคฺเค
อุกฺเขปนียกมฺมํ กโรตุ อสมฺโภคํ สงฺเฆน ฯ
     [๒๗๘]   เอวญฺจ   ปน   ภิกฺขเว  กาตพฺพํ  ปฐมํ  อริฏฺโฐ  ภิกฺขุ
คนฺธพาธิปุพฺโพ   ๑   โจเทตพฺโพ   โจเทตฺวา  สาเรตพฺโพ  สาเรตฺวา
อาปตฺติ   อาโรเปตพฺพา  ๒  อาปตฺตึ  อาโรเปตฺวา  พฺยตฺเตน  ภิกฺขุนา
ปฏิพเลน    สงฺโฆ    ญาเปตพฺโพ    สุณาตุ    เม    ภนฺเต   สงฺโฆ
อริฏฺฐสฺส    ภิกฺขุโน    คนฺธพาธิปุพฺพสฺส    เอวรูปํ    ปาปกํ   ทิฏฺฐิคตํ
อุปฺปนฺนํ   ตถาหํ   ภควตา   ธมฺมํ   เทสิตํ   อาชานามิ   ยถา  เยเม
อนฺตรายิกา    ธมฺมา    วุตฺตา    ภควตา    เต   ปฏิเสวโต   นาลํ
อนฺตรายายาติ  ฯ  โส  ตํ  ทิฏฺฐึ  นปฺปฏินิสฺสชฺชติ ฯ ยทิ สงฺฆสฺส ปตฺตกลฺลํ
สงฺโฆ    อริฏฺฐสฺส    ภิกฺขุโน    คนฺธพาธิปุพฺพสฺส   ปาปิกาย   ทิฏฺฐิยา
อปฺปฏินิสฺสคฺเค   อุกฺเขปนียกมฺมํ   กเรยฺย  อสมฺโภคํ  สงฺเฆน  ฯ  เอสา
ญตฺติ  ฯ  สุณาตุ  เม  ภนฺเต  สงฺโฆ  อริฏฺฐสฺส  ภิกฺขุโน คนฺธพาธิปุพฺพสฺส
เอวรูปํ      ปาปกํ      ทิฏฺฐิคตํ     อุปฺปนฺนํ     ตถาหํ     ภควตา
ธมฺมํ   เทสิตํ   อาชานามิ   ยถา   เยเม  อนฺตรายิกา  ธมฺมา  วุตฺตา
ภควตา   เต   ปฏิเสวโต   นาลํ   อนฺตรายายาติ   ฯ  โส  ตํ  ทิฏฺฐึ
#๑ ม. ยุ. อยํ ปาโฐ นตฺถิ ฯ   ๒ ม. อาปตฺตึ อาโรเปตพฺโพ ฯ ยุ. อาปตฺตึ โรเปตพฺโพ ฯ
#สพฺพตฺถ อีทิสเมว ฯ
