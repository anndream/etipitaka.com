     [๓๙๑]    พฺยตฺเตน   ภิกฺขุนา   ปฏิพเลน   สงฺโฆ   ญาเปตพฺโพ
สุณาตุ   เม   ภนฺเต   สงฺโฆ   อยํ   อุทายิ   ภิกฺขุ   เอกํ   อาปตฺตึ
อาปชฺชิ    สญฺเจตนิกํ    สุกฺกวิสฏฺฐึ    เอกาหปฏิจฺฉนฺนํ    โส    สงฺฆํ
เอกิสฺสา   อาปตฺติยา   สญฺเจตนิกาย   สุกฺกวิสฏฺฐิยา  เอกาหปฏิจฺฉนฺนาย
เอกาหปริวาสํ  ยาจิ  ฯ  สงฺโฆ  อุทายิสฺส  ภิกฺขุโน  เอกิสฺสา อาปตฺติยา
สญฺเจตนิกาย     สุกฺกวิสฏฺฐิยา     เอกาหปฏิจฺฉนฺนาย    เอกาหปริวาสํ
อทาสิ  ฯ  โส  ปริวุตฺถปริวาโส  สงฺฆํ  เอกิสฺสา อาปตฺติยา สญฺเจตนิกาย
สุกฺกวิสฏฺฐิยา    เอกาหปฏิจฺฉนฺนาย    ฉารตฺตํ    มานตฺตํ    ยาจิ   ฯ
สงฺโฆ    อุทายิสฺส    ภิกฺขุโน    เอกิสฺสา   อาปตฺติยา   สญฺเจตนิกาย
สุกฺกวิสฏฺฐิยา   เอกาหปฏิจฺฉนฺนาย   ฉารตฺตํ   มานตฺตํ   อทาสิ  ฯ  โส
จิณฺณมานตฺโต   สงฺฆํ   อพฺภานํ   ยาจติ   ฯ   ยทิ   สงฺฆสฺส  ปตฺตกลฺลํ
สงฺโฆ   อุทายึ   ภิกฺขุํ   อพฺเภยฺย   ฯ   เอสา  ญตฺติ  ฯ  สุณาตุ  เม
ภนฺเต   สงฺโฆ   อยํ  อุทายิ  ภิกฺขุ  เอกํ  อาปตฺตึ  อาปชฺชิ  สญฺเจตนิกํ
สุกฺกวิสฏฺฐึ    เอกาหปฏิจฺฉนฺนํ    โส    สงฺฆํ    เอกิสฺสา   อาปตฺติยา
สญฺเจตนิกาย     สุกฺกวิสฏฺฐิยา     เอกาหปฏิจฺฉนฺนาย    เอกาหปริวาสํ
ยาจิ  ฯ  สงฺโฆ  อุทายิสฺส  ภิกฺขุโน  เอกิสฺสา  อาปตฺติยา  สญฺเจตนิกาย
สุกฺกวิสฏฺฐิยา     เอกาหปฏิจฺฉนฺนาย     เอกาหปริวาสํ    อทาสิ    ฯ
โส    ปริวุตฺถปริวาโส    สงฺฆํ   เอกิสฺสา   อาปตฺติยา   สญฺเจตนิกาย
สุกฺกวิสฏฺฐิยา   เอกาหปฏิจฺฉนฺนาย   ฉารตฺตํ   มานตฺตํ  ยาจิ  ฯ  สงฺโฆ
อุทายิสฺส   ภิกฺขุโน   เอกิสฺสา   อาปตฺติยา  สญฺเจตนิกาย  สุกฺกวิสฏฺฐิยา
