อธิกรณการโก    พาโล   โหติ   อพฺยตฺโต   อาปตฺติพหุโล   อนปทาโน
คิหิสํสฏฺโฐ   วิหรติ   อนนุโลมิเกหิ   คิหิสํสคฺเคหิ   อิเมหิ  โข  ภิกฺขเว
ตีหงฺเคหิ   สมนฺนาคตสฺส   ภิกฺขุโน   อากงฺขมาโน   สงฺโฆ   อาปตฺติยา
อทสฺสเน อุกฺเขปนียกมฺมํ กเรยฺย ฯ
     [๒๐๑]   อปเรหิปิ   ภิกฺขเว   ตีหงฺเคหิ   สมนฺนาคตสฺส  ภิกฺขุโน
อากงฺขมาโน   สงฺโฆ   อาปตฺติยา   อทสฺสเน   อุกฺเขปนียกมฺมํ  กเรยฺย
อธิสีเล    สีลวิปนฺโน    โหติ    อชฺฌาจาเร    อาจารวิปนฺโน   โหติ
อติทิฏฺฐิยา    ทิฏฺฐิวิปนฺโน    โหติ   อิเมหิ   โข   ภิกฺขเว   ตีหงฺเคหิ
สมนฺนาคตสฺส   ภิกฺขุโน   อากงฺขมาโน   สงฺโฆ   อาปตฺติยา   อทสฺสเน
อุกฺเขปนียกมฺมํ กเรยฺย ฯ
     [๒๐๒]   อปเรหิปิ   ภิกฺขเว   ตีหงฺเคหิ   สมนฺนาคตสฺส  ภิกฺขุโน
อากงฺขมาโน   สงฺโฆ   อาปตฺติยา   อทสฺสเน   อุกฺเขปนียกมฺมํ  กเรยฺย
พุทฺธสฺส    อวณฺณํ    ภาสติ    ธมฺมสฺส    อวณฺณํ    ภาสติ    สงฺฆสฺส
อวณฺณํ    ภาสติ    อิเมหิ    โข   ภิกฺขเว   ตีหงฺเคหิ   สมนฺนาคตสฺส
ภิกฺขุโน   อากงฺขมาโน   สงฺโฆ   อาปตฺติยา   อทสฺสเน  อุกฺเขปนียกมฺมํ
กเรยฺย ฯ
     [๒๐๓]   ติณฺณํ  ภิกฺขเว  ภิกฺขูนํ  อากงฺขมาโน  สงฺโฆ  อาปตฺติยา
อทสฺสเน   อุกฺเขปนียกมฺมํ   กเรยฺย  เอโก  ภณฺฑนการโก  โหติ  ฯเปฯ
สงฺเฆ     อธิกรณการโก     เอโก     พาโล     โหติ    อพฺยตฺโต
อาปตฺติพหุโล   อนปทาโน   เอโก   คิหิสํสฏฺโฐ   วิหรติ   อนนุโลมิเกหิ
