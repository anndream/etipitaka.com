อธมฺเมน   กตํ   โหติ   วคฺเคน   กตํ   โหติ   อิเมหิ   โข  ภิกฺขเว
ตีหงฺเคหิ     สมนฺนาคตํ     อาปตฺติยา     อทสฺสเน    อุกฺเขปนียกมฺมํ
อธมฺมกมฺมญฺเจว      โหติ      อวินยกมฺมญฺจ      ทุวูปสนฺตญฺจ     ฯ
อาปตฺติยา อทสฺสเน อุกฺเขปนียกมฺเม อธมฺมกมฺมทฺวาทสกํ นิฏฺฐิตํ ฯ
     [๑๘๘]   ตีหิ  ภิกฺขเว  องฺเคหิ  สมนฺนาคตํ  อาปตฺติยา  อทสฺสเน
อุกฺเขปนียกมฺมํ    ธมฺมกมฺมญฺเจว    โหติ    วินยกมฺมญฺจ    สุวูปสนฺตญฺจ
สมฺมุขา    กตํ    โหติ    ปฏิปุจฺฉา    กตํ    โหติ   ปฏิญฺญาย   กตํ
โหติ    อิเมหิ    โข    ภิกฺขเว   ตีหงฺเคหิ   สมนฺนาคตํ   อาปตฺติยา
อทสฺสเน     อุกฺเขปนียกมฺมํ     ธมฺมกมฺมญฺเจว    โหติ    วินยกมฺมญฺจ
สุวูปสนฺตญฺจ ฯ
     [๑๘๙]   อปเรหิปิ   ภิกฺขเว   ตีหงฺเคหิ   สมนฺนาคตํ  อาปตฺติยา
อทสฺสเน     อุกฺเขปนียกมฺมํ     ธมฺมกมฺมญฺเจว    โหติ    วินยกมฺมญฺจ
สุวูปสนฺตญฺจ    อาปตฺติยา    กตํ   โหติ   เทสนาคามินิยา   อาปตฺติยา
กตํ โหติ อเทสิตาย อาปตฺติยา กตํ โหติ ฯเปฯ
     [๑๙๐]   อปเรหิปิ   ฯเปฯ   โจเทตฺวา   กตํ  โหติ  สาเรตฺวา
กตํ โหติ  อาปตฺตึ อาโรเปตฺวา กตํ โหติ ฯเปฯ
     [๑๙๑]   อปเรหิปิ   ฯเปฯ   สมฺมุขา   กตํ  โหติ  ธมฺเมน  กตํ
โหติ สมคฺเคน กตํ โหติ ฯเปฯ
     [๑๙๒]   อปเรหิปิ   ฯเปฯ   ปฏิปุจฺฉา  กตํ  โหติ  ธมฺเมน  กตํ
โหติ สมคฺเคน กตํ โหติ ฯเปฯ
