อธมฺมวาที   สมฺพหุลา   ธมฺมวาที   สมฺพหุเล   สญฺญาเปนฺติ  นิชฺฌาเปนฺติ
เปกฺเขนฺติ   อนุเปกฺเขนฺติ   ทสฺเสนฺติ   อนุทสฺเสนฺติ   อยํ   ธมฺโม  อยํ
วินโย   อิทํ   สตฺถุสาสนํ   อิมํ   คณฺหถ   อิมํ   โรเจถาติ   เอวญฺเจ
ตํ   อธิกรณํ   วูปสมฺมติ   อธมฺเมน  วูปสมฺมติ  สมฺมุขาวินยปฏิรูปเกน  ฯ
อธมฺมวาที       สมฺพหุลา      ธมฺมวาทึ      สงฺฆํ      สญฺญาเปนฺติ
นิชฺฌาเปนฺติ   เปกฺเขนฺติ   อนุเปกฺเขนฺติ   ทสฺเสนฺติ   อนุทสฺเสนฺติ   อยํ
ธมฺโม    อยํ   วินโย   อิทํ   สตฺถุสาสนํ   อิมํ   คณฺหาหิ   ๑   อิมํ
โรเจหีติ   ๒   เอวญฺเจ   ตํ  อธิกรณํ  วูปสมฺมติ  อธมฺเมน  วูปสมฺมติ
สมฺมุขาวินยปฏิรูปเกน    ฯ    อธมฺมวาที    สงฺโฆ   ธมฺมวาทึ   ปุคฺคลํ
สญฺญาเปติ   นิชฺฌาเปติ   เปกฺเขติ   อนุเปกฺเขติ   ทสฺเสติ   อนุทสฺเสติ
อยํ    ธมฺโม    อยํ    วินโย    อิทํ    สตฺถุสาสนํ    อิมํ   คณฺหาหิ
อิมํ    โรเจหีติ    เอวญฺเจ    ตํ    อธิกรณํ    วูปสมฺมติ   อธมฺเมน
วูปสมฺมติ    สมฺมุขาวินยปฏิรูปเกน   ฯ   อธมฺมวาที   สงฺโฆ   ธมฺมวาที
สมฺพหุเล    สญฺญาเปติ   นิชฺฌาเปติ   เปกฺเขติ   อนุเปกฺเขติ   ทสฺเสติ
อนุทสฺเสติ    อยํ    ธมฺโม    อยํ    วินโย   อิทํ   สตฺถุสาสนํ   อิมํ
คณฺหถ    อิมํ    โรเจถาติ    เอวญฺเจ    ตํ    อธิกรณํ    วูปสมฺมติ
อธมฺเมน    วูปสมฺมติ   สมฺมุขาวินยปฏิรูปเกน   ฯ   อธมฺมวาที   สงฺโฆ
ธมฺมวาทึ    สงฺฆํ    สญฺญาเปติ    นิชฺฌาเปติ   เปกฺเขติ   อนุเปกฺเขติ
ทสฺเสติ    อนุทสฺเสติ   อยํ   ธมฺโม   อยํ   วินโย   อิทํ   สตฺถุสาสนํ
อิมํ    คณฺหาหิ   อิมํ   โรเจหีติ   เอวญฺเจ   ตํ   อธิกรณํ   วูปสมฺมติ
#๑ ม. คณฺหถ ฯ เอวมุปริปิ ฯ  ๒ ม. โรเจถาติ ฯ เอวมุปริปิ ฯ
