สญฺเจตนิกาย     สุกฺกวิสฏฺฐิยา    อปฺปฏิจฺฉนฺนาย    มูลาย    ปฏิกสฺสนํ
ยาจึ   ฯ   ตํ  มํ  สงฺโฆ  อนฺตรา  เอกิสฺสา  อาปตฺติยา  สญฺเจตนิกาย
สุกฺกวิสฏฺฐิยา   อปฺปฏิจฺฉนฺนาย   มูลาย  ปฏิกสฺสิ  ฯ  โสหํ  ภนฺเต  สงฺฆํ
อนฺตรา     เอกิสฺสา     อาปตฺติยา     สญฺเจตนิกาย    สุกฺกวิสฏฺฐิยา
อปฺปฏิจฺฉนฺนาย   ฉารตฺตํ   มานตฺตํ   ยาจามีติ   ฯ   ทุติยมฺปิ  ยาจิตพฺพํ
ตติยมฺปิ ยาจิตพฺพํ ฯ
     [๔๐๘]    พฺยตฺเตน   ภิกฺขุนา   ปฏิพเลน   สงฺโฆ   ญาเปตพฺโพ
สุณาตุ   เม   ภนฺเต   สงฺโฆ   อยํ   อุทายิ   ภิกฺขุ   เอกํ   อาปตฺตึ
อาปชฺชิ    สญฺเจตนิกํ    สุกฺกวิสฏฺฐึ    ปญฺจาหปฏิจฺฉนฺนํ    ฯเปฯ   โส
ปริวุตฺถปริวาโส   สงฺฆํ   ติสฺสนฺนํ  อาปตฺตีนํ  ฉารตฺตํ  มานตฺตํ  ยาจิ  ฯ
สงฺโฆ    อุทายิสฺส   ภิกฺขุโน   ติสฺสนฺนํ   อาปตฺตีนํ   ฉารตฺตํ   มานตฺตํ
อทาสิ   ฯ   โส   มานตฺตํ   จรนฺโต  อนฺตรา  เอกํ  อาปตฺตึ  อาปชฺชิ
สญฺเจตนิกํ   สุกฺกวิสฏฺฐึ   อปฺปฏิจฺฉนฺนํ   โส   สงฺฆํ   อนฺตรา  เอกิสฺสา
อาปตฺติยา    สญฺเจตนิกาย    สุกฺกวิสฏฺฐิยา    อปฺปฏิจฺฉนฺนาย    มูลาย
ปฏิกสฺสนํ  ยาจิ  ฯ  สงฺโฆ  อุทายึ  ภิกฺขุํ  อนฺตรา  เอกิสฺสา  อาปตฺติยา
สญฺเจตนิกาย    สุกฺกวิสฏฺฐิยา    อปฺปฏิจฺฉนฺนาย   มูลาย   ปฏิกสฺสิ   ฯ
โส   สงฺฆํ   อนฺตรา  เอกิสฺสา  อาปตฺติยา  สญฺเจตนิกาย  สุกฺกวิสฏฺฐิยา
อปฺปฏิจฺฉนฺนาย   ฉารตฺตํ   มานตฺตํ   ยาจติ  ฯ  ยทิ  สงฺฆสฺส  ปตฺตกลฺลํ
สงฺโฆ   อุทายิสฺส  ภิกฺขุโน  อนฺตรา  เอกิสฺสา  อาปตฺติยา  สญฺเจตนิกาย
สุกฺกวิสฏฺฐิยา   อปฺปฏิจฺฉนฺนาย   ฉารตฺตํ   มานตฺตํ   ทเทยฺย  ฯ  เอสา
