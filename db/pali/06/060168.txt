สญฺเจตนิกาย     สุกฺกวิสฏฺฐิยา     เอกาหปฏิจฺฉนฺนาย    เอกาหปริวาสํ
เทติ   ฯ  ยสฺสายสฺมโต  ขมติ  อุทายิสฺส  ภิกฺขุโน  เอกิสฺสา  อาปตฺติยา
สญฺเจตนิกาย    สุกฺกวิสฏฺฐิยา    เอกาหปฏิจฺฉนฺนาย    เอกาหปริวาสสฺส
ทานํ   โส   ตุณฺหสฺส   ยสฺส   นกฺขมติ   โส   ภาเสยฺย   ฯ   ทินฺโน
สงฺเฆน    อุทายิสฺส    ภิกฺขุโน   เอกิสฺสา   อาปตฺติยา   สญฺเจตนิกาย
สุกฺกวิสฏฺฐิยา    เอกาหปฏิจฺฉนฺนาย    เอกาหปริวาโส   ขมติ   สงฺฆสฺส
ตสฺมา ตุณฺหี ฯ เอวเมตํ ธารยามีติ ฯ
     [๓๘๖]   โส   ปริวุตฺถปริวาโส  ภิกฺขูนํ  อาโรเจสิ  อหํ  อาวุโส
เอกํ    อาปตฺตึ    อาปชฺชึ   สญฺเจตนิกํ   สุกฺกวิสฏฺฐึ   เอกาหปฏิจฺฉนฺนํ
โสหํ    สงฺฆํ    เอกิสฺสา    อาปตฺติยา   สญฺเจตนิกาย   สุกฺกวิสฏฺฐิยา
เอกาหปฏิจฺฉนฺนาย   เอกาหปริวาสํ   ยาจึ  ตสฺส  เม  สงฺโฆ  เอกิสฺสา
อาปตฺติยา  สญฺเจตนิกาย  สุกฺกวิสฏฺฐิยา  เอกาหปฏิจฺฉนฺนาย เอกาหปริวาสํ
อทาสิ     โสหํ     ปริวุตฺถปริวาโส     กถํ     นุ     โข    มยา
ปฏิปชฺชิตพฺพนฺติ  ฯ  เต  ภิกฺขู  ภควโต  เอตมตฺถํ  อาโรเจสุํ  ฯ  เตนหิ
ภิกฺขเว   สงฺโฆ  อุทายิสฺส  ภิกฺขุโน  เอกิสฺสา  อาปตฺติยา  สญฺเจตนิกาย
สุกฺกวิสฏฺฐิยา เอกาหปฏิจฺฉนฺนาย ฉารตฺตํ มานตฺตํ เทตุ ฯ
     [๓๘๗]  เอวญฺจ  ปน  ภิกฺขเว  ทาตพฺพํ  ฯ เตน ภิกฺขเว อุทายินา
ภิกฺขุนา   สงฺฆํ   อุปสงฺกมิตฺวา   เอกํสํ   อุตฺตราสงฺคํ  กริตฺวา  วุฑฺฒานํ
ภิกฺขูนํ   ปาเท   วนฺทิตฺวา   อุกฺกุฏิกํ   นิสีทิตฺวา   อญฺชลึ   ปคฺคเหตฺวา
เอวมสฺส   วจนีโย   อหํ   ภนฺเต   เอกํ  อาปตฺตึ  อาปชฺชึ  สญฺเจตนิกํ
