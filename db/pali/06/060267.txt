ปุพฺเพ   เวมติโก   น   ฉาเทสิ   ตา  อาปตฺติโย  ปจฺฉา  นิพฺเพมติโก
น   ฉาเทติ   ฯเปฯ   ยา   อาปตฺติโย   ปุพฺเพ  นิพฺเพมติโก  ฉาเทสิ
ตา   อาปตฺติโย   ปจฺฉา   นิพฺเพมติโก   น   ฉาเทติ  ยา  อาปตฺติโย
ปุพฺเพ   เวมติโก   น   ฉาเทสิ   ตา  อาปตฺติโย  ปจฺฉา  นิพฺเพมติโก
ฉาเทติ   ฯเปฯ   ยา   อาปตฺติโย   ปุพฺเพ  นิพฺเพมติโก  ฉาเทสิ  ตา
อาปตฺติโย   ปจฺฉา   นิพฺเพมติโก   ฉาเทติ   ยา   อาปตฺติโย   ปุพฺเพ
เวมติโก   น   ฉาเทสิ   ตา   อาปตฺติโย   ปจฺฉา   นิพฺเพมติโก   น
ฉาเทติ   ฯเปฯ   ยา   อาปตฺติโย   ปุพฺเพ  นิพฺเพมติโก  ฉาเทสิ  ตา
อาปตฺติโย   ปจฺฉา   นิพฺเพมติโก   ฉาเทติ   ยา   อาปตฺติโย   ปุพฺเพ
เวมติโก    น    ฉาเทสิ    ตา    อาปตฺติโย   ปจฺฉา   นิพฺเพมติโก
ฉาเทติ    ฯ    ตสฺส    ภิกฺขเว   ภิกฺขุโน   ปุริมสฺมิญฺจ   ปจฺฉิมสฺมิญฺจ
อาปตฺติกฺขนฺเธ ยถาปฏิจฺฉนฺเน ปริวาสํ ทตฺวา มานตฺตํ ทาตพฺพํ ฯ
                   มานตฺตสตํ นิฏฺฐิตํ ๑ ฯ
     [๕๒๙]   อิธ  ปน  ภิกฺขเว  ภิกฺขุ  ปริวสนฺโต  อนฺตรา  สมฺพหุลา
สงฺฆาทิเสสา   อาปตฺติโย   อาปชฺชิตฺวา   อปฺปฏิจฺฉาเทตฺวา  วิพฺภมติ  ฯ
โส   ปุน   อุปสมฺปนฺโน   ตา   อาปตฺติโย  น  ฉาเทติ  ฯ  โส  ภิกฺขุ
มูลาย ปฏิกสฺสิตพฺโพ ฯ
     [๕๓๐]   อิธ  ปน  ภิกฺขเว  ภิกฺขุ  ปริวสนฺโต  อนฺตรา  สมฺพหุลา
สงฺฆาทิเสสา   อาปตฺติโย   อาปชฺชิตฺวา   อปฺปฏิจฺฉาเทตฺวา  วิพฺภมติ  ฯ
โส   ปุน  อุปสมฺปนฺโน  ตา  อาปตฺติโย  ฉาเทติ  ฯ  โส  ภิกฺขุ  มูลาย
ปฏิกสฺสิตพฺโพ       ยถาปฏิจฺฉนฺนานญฺจสฺส       อาปตฺตีนํ      ปุริมาย
อาปตฺติยา สโมธานปริวาโส ทาตพฺโพ ฯ
#๑ ยุ. นิฏฺฐิตนฺติ นตฺถิ ฯ
