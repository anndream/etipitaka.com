มยเมว   อิมสฺส  อธิกรณสฺส  สามิโน  ภวิสฺสามาติ  ฯ  เอวํ  สุปริคฺคหิตํ
โข   ภิกฺขเว   กตฺวา   อาคนฺตุเกหิ   ภิกฺขูหิ  ตํ  อธิกรณํ  อาวาสิกานํ
ภิกฺขูนํ   นิยฺยาเทตพฺพํ   ฯ   เต   เจ   ภิกฺขเว   ภิกฺขู  สกฺโกนฺติ  ตํ
อธิกรณํ   วูปสเมตุํ   อิทํ   วุจฺจติ   ภิกฺขเว   อธิกรณํ   สุวูปสนฺตํ   ฯ
เกน   วูปสนฺตํ   ฯ  สมฺมุขาวินเยน  ฯ  กิญฺจ  ตตฺถ  สมฺมุขาวินยสฺมึ  ฯ
สงฺฆสมฺมุขตา    ธมฺมสมฺมุขตา    วินยสมฺมุขตา   ปุคฺคลสมฺมุขตา   ฯเปฯ
เอวํ   วูปสนฺตํ   เจ  ภิกฺขเว  อธิกรณํ  การโก  อุกฺโกเฏติ  อุกฺโกฏนกํ
ปาจิตฺติยํ ฯ ฉนฺททายโก ขียติ ขียนกํ ปาจิตฺติยํ ฯ
     [๖๗๕]  เตหิ  เจ  ภิกฺขเว  ภิกฺขูหิ  ตสฺมึ  อธิกรเณ วินิจฺฉิยมาเน
อนนฺตานิ  ๑  เจว  ภสฺสานิ  ชายนฺติ  น  เจตสฺส  ๒ ภาสิตสฺส อตฺโถ
วิญฺญายติ    อนุชานามิ    ภิกฺขเว    เอวรูปํ    อธิกรณํ   อุพฺพาหิกาย
วูปสเมตุํ     ฯ     ทสหงฺเคหิ    สมนฺนาคโต    ภิกฺขุ    อุพฺพาหิกาย
สมฺมนฺนิตพฺโพ      สีลวา     โหติ     ปาติโมกฺขสํวรสํวุโต     วิหรติ
อาจารโคจรสมฺปนฺโน  ๓  อณุมตฺเตสุ  วชฺเชสุ ภยทสฺสาวี สมาทาย สิกฺขติ
สิกฺขาปเทสุ    พหุสฺสุโต    โหติ   สุตธโร   สุตสนฺนิจฺจโย   เย   เต
ธมฺมา    อาทิกลฺยาณา    มชฺเฌกลฺยาณา    ปริโยสานกลฺยาณา   สาตฺถํ
สพฺยญฺชนํ  ๔  เกวลปริปุณฺณํ  ปริสุทฺธํ พฺรหฺมจริยํ อภิวทนฺติ ตถารูปาสฺส ๕
ธมฺมา   พหุสฺสุตา   โหนฺติ  ธตา  ๖  วจสา  ปริจิตา  มนสานุเปกฺขิตา
#๑ ยุ. อนคฺคานิ ฯ  ๒ ม. ยุ. น เจกสฺส ฯ  ๓ ยุ. อาจารสมฺปนฺโน ฯ  ๔ ยุ. สาตฺถา
#สพฺยญฺชนา ฯ  ๕ ม. ยุ. ตถารูปสฺส ฯ  ๖ ม. ธาตา ฯ
