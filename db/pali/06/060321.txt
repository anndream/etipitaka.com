เอวํ    กโรมิ    ตุเมฺหปิ    เอวํ   กโรถ   มยฺหมฺปิ   เอตํ   กปฺปติ
ตุมฺหากมฺเปตํ    กปฺปตีติ   ฯ   ตสฺส   สงฺโฆ   อมูฬฺหวินยํ   เทติ   ฯ
ธมฺมิกํ   อมูฬฺหวินยสฺส   ทานํ   ฯ  อิมานิ  ตีณิ  ธมฺมิกานิ  อมูฬฺหวินยสฺส
ทานานีติ ฯ
     [๖๐๘]   เตน  โข  ปน  สมเยน  ฉพฺพคฺคิยา  ภิกฺขู  อปฺปฏิญฺญาย
ภิกฺขูนํ    กมฺมานิ    กโรนฺติ    ตชฺชนียมฺปิ    นิยสฺสมฺปิ   ปพฺพาชนียมฺปิ
ปฏิสารณียมฺปิ   อุกฺเขปนียมฺปิ   ฯ   เย   เต   ภิกฺขู  อปฺปิจฺฉา  ฯเปฯ
เต    อุชฺฌายนฺติ   ขียนฺติ   วิปาเจนฺติ   กถํ   หิ   นาม   ฉพฺพคฺคิยา
ภิกฺขู     อปฺปฏิญฺญาย     ภิกฺขูนํ    กมฺมานิ    กริสฺสนฺติ    ตชฺชนียมฺปิ
นิยสฺสมฺปิ    ปพฺพาชนียมฺปิ   ปฏิสารณียมฺปิ   อุกฺเขปนียมฺปีติ   ฯ   อถโข
เต  ภิกฺขู  ภควโต  เอตมตฺถํ  อาโรเจสุํ  ฯ  สจฺจํ  กิร  ภิกฺขเว ฯเปฯ
สจฺจํ    ภควาติ    ฯเปฯ    วิครหิตฺวา   ธมฺมึ   กถํ   กตฺวา   ภิกฺขู
อามนฺเตสิ    น    ภิกฺขเว    อปฺปฏิญฺญาย    ภิกฺขูนํ   กมฺมํ   กาตพฺพํ
ตชฺชนียํ   วา  นิยสฺสํ  วา  ปพฺพาชนียํ  วา  ปฏิสารณียํ  วา  อุกฺเขปนียํ
วา โย กเรยฺย อาปตฺติ ทุกฺกฏสฺส ฯ
     [๖๐๙]   เอวํ   โข   ภิกฺขเว   อธมฺมิกํ   โหติ   ปฏิญฺญาตกรณํ
เอวํ   ธมฺมิกํ   ฯ   กถญฺจ   ภิกฺขเว  อธมฺมิกํ  โหติ  ปฏิญฺญาตกรณํ  ฯ
ภิกฺขุ   ปาราชิกํ   อชฺฌาปนฺโน   โหติ   ฯ   ตเมนํ   โจเทติ   สงฺโฆ
วา  สมฺพหุลา  วา  เอกปุคฺคโล  วา  ปาราชิกํ อายสฺมา อชฺฌาปนฺโนติ ฯ
โส     เอวํ     วเทติ    น    โข    อหํ    อาวุโส    ปาราชิกํ
