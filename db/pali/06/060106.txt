ภิกฺขุโน   อาปตฺติยา   อปฺปฏิกมฺเม   อุกฺเขปนียกมฺมํ  ปฏิปฺปสฺสมฺเภยฺย  ฯ
เอสา     ญตฺติ     ฯ     สุณาตุ    เม    ภนฺเต    สงฺโฆ    อยํ
ฉนฺโน   ภิกฺขุ   สงฺเฆน   อาปตฺติยา   อปฺปฏิกมฺเม   อุกฺเขปนียกมฺมกโต
สมฺมา  วตฺตติ  โลมํ  ปาเตติ  เนตฺถารํ  วตฺตติ  อาปตฺติยา  อปฺปฏิกมฺเม
อุกฺเขปนียกมฺมสฺส     ปฏิปฺปสฺสทฺธึ    ยาจติ    ฯ    สงฺโฆ    ฉนฺนสฺส
ภิกฺขุโน   อาปตฺติยา   อปฺปฏิกมฺเม   อุกฺเขปนียกมฺมํ   ปฏิปฺปสฺสมฺเภติ  ฯ
ยสฺสายสฺมโต    ขมติ    ฉนฺนสฺส    ภิกฺขุโน   อาปตฺติยา   อปฺปฏิกมฺเม
อุกฺเขปนียกมฺมสฺส    ปฏิปฺปสฺสทฺธิ    โส    ตุณฺหสฺส    ยสฺส    นกฺขมติ
โส    ภาเสยฺย   ฯ   ทุติยมฺปิ   เอตมตฺถํ   วทามิ   ฯเปฯ   ตติยมฺปิ
เอตมตฺถํ   วทามิ   ฯ   สุณาตุ   เม   ภนฺเต   สงฺโฆ   อยํ   ฉนฺโน
ภิกฺขุ   สงฺเฆน   อาปตฺติยา   อปฺปฏิกมฺเม   อุกฺเขปนียกมฺมกโต   สมฺมา
วตฺตติ   โลมํ   ปาเตติ   เนตฺถารํ   วตฺตติ   อาปตฺติยา   อปฺปฏิกมฺเม
อุกฺเขปนียกมฺมสฺส   ปฏิปฺปสฺสทฺธึ   ยาจติ   ฯ   สงฺโฆ  ฉนฺนสฺส  ภิกฺขุโน
อาปตฺติยา     อปฺปฏิกมฺเม     อุกฺเขปนียกมฺมํ     ปฏิปฺปสฺสมฺเภติ    ฯ
ยสฺสายสฺมโต    ขมติ    ฉนฺนสฺส    ภิกฺขุโน   อาปตฺติยา   อปฺปฏิกมฺเม
อุกฺเขปนียกมฺมสฺส   ปฏิปฺปสฺสทฺธิ   โส   ตุณฺหสฺส   ยสฺส   นกฺขมติ   โส
ภาเสยฺย   ฯ   ปฏิปฺปสฺสทฺธํ   สงฺเฆน   ฉนฺนสฺส   ภิกฺขุโน   อาปตฺติยา
อปฺปฏิกมฺเม    อุกฺเขปนียกมฺมํ    ขมติ    สงฺฆสฺส   ตสฺมา   ตุณฺหี   ฯ
เอวเมตํ ธารยามีติ ฯ
     อาปตฺติยา อปฺปฏิกมฺเม อุกฺเขปนียกมฺมํ ฉฏฺฐํ นิฏฺฐิตํ ๑ ฯ
#๑ ม. ยุ. นิฏฺฐิตํ ฉฏฺฐํ ฯ
