ภิกฺขุนิโย    น   โอวทิตพฺพา   ยาย   อาปตฺติยา   สงฺเฆน   ปาปิกาย
ทิฏฺฐิยา   อปฺปฏินิสฺสคฺเค   อุกฺเขปนียกมฺมํ   กตํ   โหติ   สา   อาปตฺติ
น   อาปชฺชิตพฺพา   อญฺญา   วา   ตาทิสิกา   ตโต   วา  ปาปิฏฺฐตรา
กมฺมํ    น    ครหิตพฺพํ    กมฺมิกา   น   ครหิตพฺพา   น   ปกตตฺตสฺส
ภิกฺขุโน    อุโปสโถ    ฐเปตพฺโพ    น    ปวารณา   ฐเปตพฺพา   น
สวจนียํ    กาตพฺพํ    น    อนุวาโท    ปฏฺฐเปตพฺโพ   น   โอกาโส
กาเรตพฺโพ   น   โจเทตพฺโพ   น   สาเรตพฺโพ   น   ภิกฺขู   ภิกฺขูหิ
สมฺปโยเชตพฺพนฺติ ฯ
     ปาปิกาย  ทิฏฺฐิยา  อปฺปฏินิสฺสคฺเค อุกฺเขปนียกมฺเม อฏฺฐารสวตฺตํ ๑
นิฏฺฐิตํ ฯ
     [๓๑๐]   อถโข   สงฺโฆ   อริฏฺฐสฺส   ภิกฺขุโน   คนฺธพาธิปุพฺพสฺส
ปาปิกาย   ทิฏฺฐิยา   อปฺปฏินิสฺสคฺเค   อุกฺเขปนียกมฺมํ   อกาสิ  อสมฺโภคํ
สงฺเฆน    ฯ    โส    สงฺเฆน   ปาปิกาย   ทิฏฺฐิยา   อปฺปฏินิสฺสคฺเค
อุกฺเขปนียกมฺมกโต   วิพฺภมิ   ฯ  เย  เต  ภิกฺขู  อปฺปิจฺฉา  ฯเปฯ  เต
อุชฺฌายนฺติ    ขียนฺติ    วิปาเจนฺติ   กถํ   หิ   นาม   อริฏฺโฐ   ภิกฺขุ
คนฺธพาธิปุพฺโพ      สงฺเฆน     ปาปิกาย    ทิฏฺฐิยา    อปฺปฏินิสฺสคฺเค
อุกฺเขปนียกมฺมกโต    วิพฺภมิสฺสตีติ   ฯ   อถโข   เต   ภิกฺขู   ภควโต
เอตมตฺถํ อาโรเจสุํ ฯ
     [๓๑๑]   อถโข   ภควา   เอตสฺมึ   นิทาเน   เอตสฺมึ  ปกรเณ
ภิกฺขุสงฺฆํ    สนฺนิปาตาเปตฺวา   ภิกฺขู   ปฏิปุจฺฉิ   สจฺจํ   กิร   ภิกฺขเว
#๑ ม. เตจตฺตาลีสวตฺตํ ฯ
