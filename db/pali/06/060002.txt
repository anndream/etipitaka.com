ภณฺฑนการกา     กลหการกา    วิวาทการกา    ภสฺสการกา    สงฺเฆ
อธิกรณการกา   เต   อุปสงฺกมิตฺวา   เอวํ   วกฺขนฺติ  มา  โข  ตุเมฺห
อายสฺมนฺโต    เอโส    อเชสิ    พลวา   พลวํ   ปฏิมนฺเตถ   ตุเมฺห
เตน   ปณฺฑิตตรา   จ   พฺยตฺตตรา   จ   พหุสฺสุตตรา  จ  อลมตฺถตรา
จ   มา   จสฺส   ภายิตฺถ   มยํปิ   ตุมฺหากํ   ปกฺขา   ภวิสฺสามาติ  ฯ
เตน    อนุปฺปนฺนานิ    เจว   ภณฺฑนานิ   อุปฺปชฺชนฺติ   อุปฺปนฺนานิ   จ
ภณฺฑนานิ    ภิยฺโยภาวาย   เวปุลฺลาย   สํวตฺตนฺตีติ   ฯ   อถโข   เต
ภิกฺขู ภควโต เอตมตฺถํ อาโรเจสุํ ฯ
     [๒]  อถโข  ภควา  เอตสฺมึ  นิทาเน  เอตสฺมึ  ปกรเณ ภิกฺขุสงฺฆํ
สนฺนิปาตาเปตฺวา   ภิกฺขู   ปฏิปุจฺฉิ   สจฺจํ  กิร  ภิกฺขเว  ปณฺฑุกโลหิตกา
ภิกฺขู      อตฺตนา     ภณฺฑนการกา     กลหการกา     วิวาทการกา
ภสฺสการกา   สงฺเฆ   อธิกรณการกา  เยปิ  จญฺเญ  ภิกฺขู  ภณฺฑนการกา
กลหการกา    วิวาทการกา    ภสฺสการกา    สงฺเฆ    อธิกรณการกา
เต     อุปสงฺกมิตฺวา     เอวํ     วเทนฺติ     มา    โข    ตุเมฺห
อายสฺมนฺโต    เอโส    อเชสิ    พลวา   พลวํ   ปฏิมนฺเตถ   ตุเมฺห
เตน   ปณฺฑิตตรา   จ   พฺยตฺตตรา   จ   พหุสฺสุตตรา  จ  อลมตฺถตรา
จ    มา    จสฺส   ภายิตฺถ   มยํปิ   ตุมฺหากํ   ปกฺขา   ภวิสฺสสามาติ
เตน    อนุปฺปนฺนานิ    เจว   ภณฺฑนานิ   อุปฺปชฺชนฺติ   อุปฺปนฺนานิ   จ
ภณฺฑนานิ  ภิยฺโยภาวาย  เวปุลฺลาย  สํวตฺตนฺตีติ  ฯ  สจฺจํ  ภควาติ ๑ ฯ
#๑ ยุ. อิติสทฺโท น ปญฺญายติ ฯ
