อปฺปฏิจฺฉาเทตฺวา    วิพฺภมติ    ฯเปฯ   นานานามา   อปฺปฏิจฺฉาเทตฺวา
วิพฺภมติ   ฯเปฯ   สภาคา  อปฺปฏิจฺฉาเทตฺวา  วิพฺภมติ  ฯเปฯ  วิสภาคา
อปฺปฏิจฺฉาเทตฺวา    วิพฺภมติ    ฯเปฯ    ววตฺถิตา    อปฺปฏิจฺฉาเทตฺวา
วิพฺภมติ ฯเปฯ สมฺภินฺนา อปฺปฏิจฺฉาเทตฺวา วิพฺภมติ ฯเปฯ
     [๕๕๕]  เทฺว  ภิกฺขู  สงฺฆาทิเสสํ อาปนฺนา โหนฺติ เต สงฺฆาทิเสเส
สงฺฆาทิเสสทิฏฺฐิโน   โหนฺติ   เอโก   ฉาเทติ   เอโก  น  ฉาเทติ  ฯ
โย   ฉาเทติ   โส   ทุกฺกฏํ   เทสาเปตพฺโพ  ฯ  ยถาปฏิจฺฉนฺเน  จสฺส
ปริวาสํ ทตฺวา อุภินฺนมฺปิ มานตฺตํ ทาตพฺพํ ฯ
     [๕๕๖]    เทฺว   ภิกฺขู   สงฺฆาทิเสสํ   อาปนฺนา   โหนฺติ   เต
สงฺฆาทิเสเส  เวมติกา  โหนฺติ  เอโก  ฉาเทติ  เอโก  น  ฉาเทติ  ฯ
โย   ฉาเทติ   โส   ทุกฺกฏํ   เทสาเปตพฺโพ  ฯ  ยถาปฏิจฺฉนฺเน  จสฺส
ปริวาสํ ทตฺวา อุภินฺนมฺปิ มานตฺตํ ทาทพฺพํ ฯ
     [๕๕๗]    เทฺว   ภิกฺขู   สงฺฆาทิเสสํ   อาปนฺนา   โหนฺติ   เต
สงฺฆาทิเสเส    มิสฺสกทิฏฺฐิโน   โหนฺติ   เอโก   ฉาเทติ   เอโก   น
ฉาเทติ  ฯ  โย  ฉาเทติ  โส  ทุกฺกฏํ  เทสาเปตพฺโพ  ฯ ยถาปฏิจฺฉนฺเน
จสฺส ปริวาสํ ทตฺวา อุภินฺนมฺปิ มานตฺตํ ทาตพฺพํ ฯ
     [๕๕๘]   เทฺว   ภิกฺขู   มิสฺสกํ   อาปนฺนา  โหนฺติ  เต  มิสฺสเก
สงฺฆาทิเสสทิฏฺฐิโน   โหนฺติ   เอโก   ฉาเทติ   เอโก  น  ฉาเทติ  ฯ
โย   ฉาเทติ   โส   ทุกฺกฏํ   เทสาเปตพฺโพ  ฯ  ยถาปฏิจฺฉนฺเน  จสฺส
ปริวาสํ ทตฺวา อุภินฺนมฺปิ มานตฺตํ ทาตพฺพํ ฯ
