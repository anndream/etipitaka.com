วา   ทิฏฺฐิวิปตฺติยา   วา   อาชีววิปตฺติยา   วา   โย  ตตฺถ  อนุวาโท
อนุวทนา     อนุลฺลปนา    อนุภณนา    อนุสมฺปวงฺกตา    อพฺภุสฺสหนตา
อนุพลปฺปทานํ    อยํ    อนุวาโท   อนุวาทาธิกรณํ   ฯ   ตตฺถ   กตโม
อนุวาโท    โน    อธิกรณํ   ฯ   มาตาปิ   ปุตฺตํ   อนุวทติ   ปุตฺโตปิ
มาตรํ   อนุวทติ   ปิตาปิ   ปุตฺตํ   อนุวทติ   ปุตฺโตปิ   ปิตรํ   อนุวทติ
ภาตาปิ    ภาตรํ    อนุวทติ    ภาตาปิ    ภคินึ    อนุวทติ    ภคินีปิ
ภาตรํ   อนุวทติ   สหาโยปิ   สหายํ   อนุวทติ   อยํ   อนุวาโท   โน
อธิกรณํ   ฯ   ตตฺถ   กตมํ  อธิกรณํ  โน  อนุวาโท  ฯ  อาปตฺตาธิกรณํ
กิจฺจาธิกรณํ    วิวาทาธิกรณํ    อิทํ    อธิกรณํ    โน   อนุวาโท   ฯ
ตตฺถ    กตมํ    อธิกรณญฺเจว    อนุวาโท    จ   ฯ   อนุวาทาธิกรณํ
อธิกรณญฺเจว อนุวาโท จ ฯ
     [๖๖๘]    อาปตฺติ    อาปตฺตาธิกรณํ    อาปตฺติ   โน   อธิกรณํ
อธิกรณํ    โน    อาปตฺติ    อธิกรณญฺเจว   อาปตฺติ   จ   ฯ   สิยา
อาปตฺติ    อาปตฺตาธิกรณํ    สิยา    อาปตฺติ    โน   อธิกรณํ   สิยา
อธิกรณํ โน อาปตฺติ สิยา อธิกรณญฺเจว อาปตฺติ จ ฯ
     [๖๖๙]   ตตฺถ   กตมา  ๑  อาปตฺติ  อาปตฺตาธิกรณํ  ฯ  ปญฺจปิ
อาปตฺติกฺขนฺธา   อาปตฺตาธิกรณํ   สตฺตปิ   อาปตฺติกฺขนฺธา  อาปตฺตาธิกรณํ
อยํ    อาปตฺติ    อาปตฺตาธิกรณํ   ฯ   ตตฺถ   กตมา   ๒   อาปตฺติ
โน    อธิกรณํ    ฯ    โสตาปตฺติ    สมาปตฺติ   อยํ   อาปตฺติ   โน
#๑-๒ ม. ยุ. กตมํ ฯ
