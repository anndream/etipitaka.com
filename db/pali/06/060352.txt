อาวาสิเกหิ    ภิกฺขูหิ   อาคนฺตุกา   ภิกฺขู   เอวมสฺสุ   วจนียา   สเจ
ตุเมฺห   อายสฺมนฺโต   อมฺหากํ   อิมํ   อธิกรณํ  ยถาชาตํ  ยถาสมุปฺปนฺนํ
อาโรเจสฺสถ   ยถา   จ   มยํ   อิมํ   อธิกรณํ  วูปสเมสฺสาม  ธมฺเมน
วินเยน   สตฺถุสาสเนน   ตถา   สุวูปสนฺตํ   ๒   ภวิสฺสติ   เอวํ  มยํ
อิมํ  อธิกรณํ  ปฏิจฺฉิสฺสาม  ๓  ฯ  โน  เจ  ตุเมฺห อายสฺมนฺโต อมฺหากํ
อิมํ    อธิกรณํ    ยถาชาตํ   ยถาสมุปฺปนฺนํ   อาโรเจสฺสถ   ยถา   จ
มยํ   อิมํ   อธิกรณํ   วูปสเมสฺสาม   ธมฺเมน   วินเยน   สตฺถุสาสเนน
ตถา   น  สุวูปสนฺตํ  ภวิสฺสติ  น  มยํ  อิมํ  อธิกรณํ  ปฏิจฺฉิสฺสามาติ  ฯ
เอวํ   สุปริคฺคหิตํ   โข   ภิกฺขเว   กตฺวา   อาวาสิเกหิ   ภิกฺขูหิ   ตํ
อธิกรณํ  ปฏิจฺฉิตพฺพํ  ๔  ฯ  เตหิ  ภิกฺขเว อาคนฺตุเกหิ ภิกฺขูหิ อาวาสิกา
ภิกฺขู   เอวมสฺสุ   วจนียา  ยถาชาตํ  ยถาสมุปฺปนฺนํ  โข  ๔  มยํ  อิมํ
อธิกรณํ  อายสฺมนฺตานํ  อาโรเจสฺสาม  สเจ  อายสฺมนฺโต  ๕  สกฺโกนฺติ
เอตฺตเกน  วา  เอตฺตเกน  วา  ๖  อนฺตเรน  อิมํ  อธิกรณํ  วูปสเมตุํ
ธมฺเมน   วินเยน   สตฺถุสาสเนน   ตถา  สุวูปสนฺตํ  ภวิสฺสติ  เอวํ  มยํ
อิมํ   อธิกรณํ   อายสฺมนฺตานํ   นิยฺยาเทสฺสาม   โน   เจ  อายสฺมนฺโต
สกฺโกนฺติ   เอตฺตเกน   วา   เอตฺตเกน   วา  อนฺตเรน  อิมํ  อธิกรณํ
วูปสเมตุํ    ธมฺเมน    วินเยน   สตฺถุสาสเนน   ตถา   น   สุวูปสนฺตํ
ภวิสฺสติ    น    มยํ    อิมํ   อธิกรณํ   อายสฺมนฺตานํ   นิยฺยาเทสฺสาม
#๑ ยุ. วูปสนฺตํ ฯ  ๒ ม. สมฺปฏิจฺฉิสฺสาม ฯ  ๓ ม. สมฺปฏิจฺฉิตพฺพํ ฯ  ๔ ม. ยุ.
#โขสทฺโท นตฺถิ ฯ  ๕ ม. ยุ. อายสฺมนฺตา ฯ  ๖ ยุ. อาเมฑิตวจนํ นตฺถิ ฯ
