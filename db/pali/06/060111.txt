นปฺปฏินิสฺสชฺชติ    ฯ    สงฺโฆ    อริฏฺฐสฺส   ภิกฺขุโน   คนฺธพาธิปุพฺพสฺส
ปาปิกาย   ทิฏฺฐิยา   อปฺปฏินิสฺสคฺเค   อุกฺเขปนียกมฺมํ   กโรติ  อสมฺโภคํ
สงฺเฆน   ฯ   ยสฺสายสฺมโต   ขมติ  อริฏฺฐสฺส  ภิกฺขุโน  คนฺธพาธิปุพฺพสฺส
ปาปิกาย   ทิฏฺฐิยา   อปฺปฏินิสฺสคฺเค   อุกฺเขปนียกมฺมสฺส  กรณํ  อสมฺโภคํ
สงฺเฆน    โส    ตุณฺหสฺส    ยสฺส    นกฺขมติ    โส   ภาเสยฺย   ฯ
ทุติยมฺปิ   เอตมตฺถํ   วทามิ   ฯเปฯ   ตติยมฺปิ   เอตมตฺถํ   วทามิ  ฯ
สุณาตุ    เม   ภนฺเต   สงฺโฆ   อริฏฺฐสฺส   ภิกฺขุโน   คนฺธพาธิปุพฺพสฺส
เอวรูปํ   ปาปกํ   ทิฏฺฐิคตํ   อุปฺปนฺนํ   ตถาหํ   ภควตา   ธมฺมํ  เทสิตํ
อาชานามิ   ยถา   เยเม   อนฺตรายิกา   ธมฺมา  วุตฺตา  ภควตา  เต
ปฏิเสวโต   นาลํ  อนฺตรายายาติ  ฯ  โส  ตํ  ทิฏฺฐึ  นปฺปฏินิสฺสชฺชติ  ฯ
สงฺโฆ    อริฏฺฐสฺส    ภิกฺขุโน    คนฺธพาธิปุพฺพสฺส   ปาปิกาย   ทิฏฺฐิยา
อปฺปฏินิสฺสคฺเค    อุกฺเขปนียกมฺมํ    กโรติ    อสมฺโภคํ    สงฺเฆน   ฯ
ยสฺสายสฺมโต   ขมติ   อริฏฺฐสฺส   ภิกฺขุโน   คนฺธพาธิปุพฺพสฺส   ปาปิกาย
ทิฏฺฐิยา   อปฺปฏินิสฺสคฺเค   อุกฺเขปนียกมฺมสฺส   กรณํ   อสมฺโภคํ  สงฺเฆน
โส   ตุณฺหสฺส   ยสฺส   นกฺขมติ   โส   ภาเสยฺย   ฯ   กตํ   สงฺเฆน
อริฏฺฐสฺส   ภิกฺขุโน   คนฺธพาธิปุพฺพสฺส  ปาปิกาย  ทิฏฺฐิยา  อปฺปฏินิสฺ-
สคฺเค  อุกฺเขปนียกมฺมํ     อสมฺโภคํ     สงฺเฆน    ขมติ    สงฺฆสฺส    ตสฺมา
ตุณฺหี   ฯ   เอวเมตํ   ธารยามีติ  ฯ  อาวาสปรมฺปรญฺจ  ภิกฺขเว  สํสถ
อริฏฺโฐ  ภิกฺขุ  คนฺธพาธิปุพฺโพ สงฺเฆน ๑ ปาปิกาย ทิฏฺฐิยา อปฺปฏิ-
#๑ ม. ยุ. อยํ ปาโฐ นตฺถิ ฯ
