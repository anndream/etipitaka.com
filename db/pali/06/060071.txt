โส   ตุณฺหสฺส   ยสฺส   นกฺขมติ   โส   ภาเสยฺย   ฯ  ทินฺโน  สงฺเฆน
อิตฺถนฺนาโม    ภิกฺขุ    สุธมฺมสฺส    ภิกฺขุโน   อนุทูโต   จิตฺตํ   คหปตึ
ขมาเปตุํ ขมติ สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
     [๑๖๕]  เตน  [๑]   ภิกฺขเว สุธมฺเมน ภิกฺขุนา อนุทูเตน ภิกฺขุนา
สทฺธึ    มจฺฉิกาสณฺฑํ    คนฺตฺวา   จิตฺโต   คหปติ   ขมาเปตพฺโพ   ขม
คหปติ    ปสาเทมิ    ตนฺติ    เอวญฺเจ   วุจฺจมาโน   ขมติ   อิจฺเจตํ
กุสลํ    ฯ   โน   เจ   ขมติ   อนุทูเตน   ภิกฺขุนา   วตฺตพฺโพ   ขม
คหปติ    อิมสฺส    ภิกฺขุโน   ปสาเทติ   ตนฺติ   เอวญฺเจ   วุจฺจมาโน
ขมติ    อิจฺเจตํ   กุสลํ   ฯ   โน   เจ   ขมติ   อนุทูเตน   ภิกฺขุนา
วตฺตพฺโพ    ขม    คหปติ    อิมสฺส    ภิกฺขุโน    อหนฺตํ   ปสาเทมีติ
เอวญฺเจ   วุจฺจมาโน   ขมติ   อิจฺเจตํ   กุสลํ   ฯ   โน   เจ  ขมติ
อนุทูเตน    ภิกฺขุนา    วตฺตพฺโพ    ขม    คหปติ    อิมสฺส   ภิกฺขุโน
สงฺฆสฺส   วจเนนาติ   เอวญฺเจ   วุจฺจมาโน   ขมติ  อิจฺเจตํ  กุสลํ  ฯ
โน  เจ  ขมติ  อนุทูเตน  ภิกฺขุนา  สุธมฺมํ  ภิกฺขุํ  ๒  จิตฺตสฺส คหปติโน
ทสฺสนุปจารํ  อวิชหาเปตฺวา  สวนุปจารํ  อวิชหาเปตฺวา เอกํสํ อุตฺตราสงฺคํ
การาเปตฺวา     อุกฺกุฏิกํ    นิสีทาเปตฺวา    อญฺชลึ    ปคฺคณฺหาเปตฺวา
สา อาปตฺติ เทสาเปตพฺพาติ ๓ ฯ
     [๑๖๖]   อถ   โข  อายสฺมา  สุธมฺโม  อนุทูเตน  ภิกฺขุนา  สทฺธึ
มจฺฉิกาสณฺฑํ    คนฺตฺวา   จิตฺตํ   คหปตึ   ขมาเปสิ   ฯ   โส   สมฺมา
วตฺตติ   โลมํ   ปาเตติ   เนตฺถารํ   วตฺตติ  ภิกฺขู  อุปสงฺกมิตฺวา  เอวํ
#๑ ม. หิ ฯ   ๒ ม. ยุ. สุธมฺโม ภิกฺขุ ฯ   ๓ ม. ตํ อาปตฺตึ เทสาเปตพฺโพติ ฯ
