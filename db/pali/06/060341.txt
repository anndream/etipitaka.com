อคารโว    วิหรติ    อปฺปติสฺโส   ธมฺเมปิ   ฯเปฯ   สงฺเฆปิ   ฯเปฯ
สิกฺขายปิ  น  ปริปูรีการี  โหติ  โส  สงฺเฆ  อนุวาทํ  ชเนติ  โย  โหติ
อนุวาโท    พหุชนอหิตาย    พหุชนอสุขาย   พหุโน   ชนสฺส   อนตฺถาย
อหิตาย   ทุกฺขาย   เทวมนุสฺสานํ   ฯ   เอวรูปญฺเจ   ตุเมฺห   ภิกฺขเว
อนุวาทมูลํ    อชฺฌตฺตํ    วา   พหิทฺธา   วา   สมนุปสฺเสยฺยาถ   ตตฺร
ตุเมฺห    ภิกฺขเว    ตสฺเสว    ปาปกสฺส    อนุวาทมูลสฺส    ปหานาย
วายเมยฺยาถ  ฯ  เอวรูปญฺเจ  ตุเมฺห  ภิกฺขเว  อนุวาทมูลํ  อชฺฌตฺตํ  วา
พหิทฺธา   วา   น   สมนุปสฺเสยฺยาถ   ตตฺร   ตุเมฺห  ภิกฺขเว  ตสฺเสว
ปาปกสฺส    อนุวาทมูลสฺส    อายตึ   อนวสฺสวาย   ปฏิปชฺเชยฺยาถ   ฯ
เอวเมตสฺส   ปาปกสฺส   อนุวาทมูลสฺส   ปหานํ   โหติ  ฯ  เอวเมตสฺส
ปาปกสฺส    อนุวาทมูลสฺส    อายตึ    อนวสฺสโว   โหติ   อิมานิ   ฉ
อนุวาทมูลานิ อนุวาทาธิกรณสฺส มูลํ ฯ
     [๖๔๔]   กตมานิ   ตีณิ   อกุสลมูลานิ  อนุวาทาธิกรณสฺส  มูลํ  ฯ
อิธ   ปน   ภิกฺขเว   ภิกฺขู   ภิกฺขุํ   ลุทฺธจิตฺตา   อนุวทนฺติ  ทุฏฺฐจิตฺตา
อนุวทนฺติ   มูฬฺหจิตฺตา   อนุวทนฺติ   สีลวิปตฺติยา   วา   อาจารวิปตฺติยา
วา   ทิฏฺฐิวิปตฺติยา   วา  อาชีววิปตฺติยา  วา  อิมานิ  ตีณิ  อกุสลมูลานิ
อนุวาทาธิกรณสฺส มูลํ ฯ
     [๖๔๕]   กตมานิ   ตีณิ   กุสลมูลานิ   อนุวาทาธิกรณสฺส  มูลํ  ฯ
อิธ   ปน   ภิกฺขเว   ภิกฺขู   ภิกฺขุํ  อลุทฺธจิตฺตา  อนุวทนฺติ  อทุฏฺฐจิตฺตา
อนุวทนฺติ   อมูฬฺหจิตฺตา   อนุวทนฺติ   สีลวิปตฺติยา   วา  อาจารวิปตฺติยา
