สุกฺกวิสฏฺฐึ   อปฺปฏิจฺฉนฺนํ   โสหํ   สงฺฆํ   อนฺตรา  เอกิสฺสา  อาปตฺติยา
สญฺเจตนิกาย     สุกฺกวิสฏฺฐิยา    อปฺปฏิจฺฉนฺนาย    มูลาย    ปฏิกสฺสนํ
ยาจึ   ฯ   ตํ  มํ  สงฺโฆ  อนฺตรา  เอกิสฺสา  อาปตฺติยา  สญฺเจตนิกาย
สุกฺกวิสฏฺฐิยา    อปฺปฏิจฺฉนฺนาย    มูลาย   ปฏิกสฺสิ   ฯ   โสหํ   สงฺฆํ
อนฺตรา     เอกิสฺสา     อาปตฺติยา     สญฺเจตนิกาย    สุกฺกวิสฏฺฐิยา
อปฺปฏิจฺฉนฺนาย   ฉารตฺตํ  มานตฺตํ  ยาจึ  ฯ  ตสฺส  เม  สงฺโฆ  อนฺตรา
เอกิสฺสา    อาปตฺติยา    สญฺเจตนิกาย   สุกฺกวิสฏฺฐิยา   อปฺปฏิจฺฉนฺนาย
ฉารตฺตํ    มานตฺตํ   อทาสิ   ฯ   โสหํ   จิณฺณมานตฺโต   อพฺภานารโห
อนฺตรา   เอกํ   อาปตฺตึ   อาปชฺชึ  สญฺเจตนิกํ  สุกฺกวิสฏฺฐึ  อปฺปฏิจฺฉนฺนํ
โสหํ     สงฺฆํ     อนฺตรา    เอกิสฺสา    อาปตฺติยา    สญฺเจตนิกาย
สุกฺกวิสฏฺฐิยา   อปฺปฏิจฺฉนฺนาย   มูลาย   ปฏิกสฺสนํ   ยาจึ   ฯ   ตํ  มํ
สงฺโฆ   อนฺตรา   เอกิสฺสา   อาปตฺติยา   สญฺเจตนิกาย   สุกฺกวิสฏฺฐิยา
อปฺปฏิจฺฉนฺนาย   มูลาย   ปฏิกสฺสิ   ฯ   โสหํ  สงฺฆํ  อนฺตรา  เอกิสฺสา
อาปตฺติยา    สญฺเจตนิกาย    สุกฺกวิสฏฺฐิยา    อปฺปฏิจฺฉนฺนาย   ฉารตฺตํ
มานตฺตํ   ยาจึ   ฯ   ตสฺส  เม  สงฺโฆ  อนฺตรา  เอกิสฺสา  อาปตฺติยา
สญฺเจตนิกาย     สุกฺกวิสฏฺฐิยา    อปฺปฏิจฺฉนฺนาย    ฉารตฺตํ    มานตฺตํ
อทาสิ   ฯ   โสหํ   ภนฺเต  จิณฺณมานตฺโต  สงฺฆํ  อพฺภานํ  ยาจามีติ  ฯ
ทุติยมฺปิ ยาจิตพฺพํ ตติยมฺปิ ยาจิตพฺพํ ฯ
     [๔๑๔]  พฺยตฺเตน  ภิกฺขุนา  ปฏิพเลน  สงฺโฆ  ญาเปตพฺโพ  สุณาตุ
เม   ภนฺเต   สงฺโฆ   อยํ   อุทายิ   ภิกฺขุ   เอกํ   อาปตฺตึ  อาปชฺชิ
