เอกจฺฉนฺเน   อาวาเส   วา   อนาวาเส  วา  วตฺถพฺพํ  น  เอกาสเน
นิสีทิตพฺพํ   น   นีเจ   อาสเน   นิสินฺเน   อุจฺเจ   อาสเน  นิสีทิตพฺพํ
น   ฉมายํ   นิสินฺเน   อาสเน   นิสีทิตพฺพํ  น  เอกจงฺกเม  จงฺกมิตพฺพํ
น   นีเจ   จงฺกเม  จงฺกมนฺเต  อุจฺเจ  จงฺกเม  จงฺกมิตพฺพํ  น  ฉมายํ
จงฺกมนฺเต จงฺกเม จงฺกมิตพฺพํ ฯ
     [๓๓๐]    ปาริวาสิกจตุตฺโถ   เจ   ภิกฺขเว   ปริวาสํ   ทเทยฺย
มูลาย    ปฏิกสฺเสยฺย    มานตฺตํ   ทเทยฺย   ตพฺพีโส   ๑   อพฺเภยฺย
อกมฺมํ ตํ ๒ น จ กรณียนฺติ ฯ
                จตุนวุติปาริวาสิกวตฺตํ นิฏฺฐิตํ ฯ
     [๓๓๑]   อถโข   อายสฺมา   อุปาลิ   เยน  ภควา  เตนุปสงฺกมิ
อุปสงฺกมิตฺวา    ภควนฺตํ    อภิวาเทตฺวา   เอกมนฺตํ   นิสีทิ   เอกมนฺตํ
นิสินฺโน   โข  อายสฺมา  อุปาลิ  ภควนฺตํ  เอตทโวจ  กตี  ๓  นุ  โข
ภนฺเต   ปาริวาสิกสฺส   ภิกฺขุโน   รตฺติจฺเฉทาติ   ฯ  ตโย  โข  อุปาลิ
ปาริวาสิกสฺส     ภิกฺขุโน     รตฺติจฺเฉทา     สหวาโส     วิปฺปวาโส
อนาโรจนา    อิเม    โข    อุปาลิ   ตโย   ปาริวาสิกสฺส   ภิกฺขุโน
รตฺติจฺเฉทาติ ฯ
     [๓๓๒]   เตน   โข   ปน   สมเยน   สาวตฺถิยํ  มหาภิกฺขุสงฺโฆ
สนฺนิปติโต   โหติ   ฯ   น   สกฺโกนฺติ   ปาริวาสิกา   ภิกฺขู   ปริวาสํ
#๑ ม. ยุ. วีโส ฯ    ๒ ม. ยุ. อยํ สทฺโท นตฺถิ ฯ     ๓ ม. ยุ. กติ ฯ
