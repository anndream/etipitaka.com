อุภินฺนมฺปิ มานตฺตํ ทาตพฺพํ ฯ
     [๕๖๓]    เทฺว   ภิกฺขู   สงฺฆาทิเสสํ   อาปนฺนา   โหนฺติ   เต
สงฺฆาทิเสเส  สงฺฆาทิเสสทิฏฺฐิโน  โหนฺติ  เต คจฺฉนฺติ อาโรเจสฺสามาติ ฯ
เอกสฺส       อนฺตรามคฺเค       มกฺขธมฺโม       อุปฺปชฺชติ      น
อาโรเจสฺสามีติ   ฯ   โส   ปฐมมฺปิ   ยามํ   ฉาเทติ   ทุติยมฺปิ  ยามํ
ฉาเทติ   ตติยมฺปิ   ยามํ   ฉาเทติ   อุฏฺฐิเต   อรุเณ   ฉนฺนา   โหติ
อาปตฺติ  ฯ  โย  ฉาเทติ  โส  ทุกฺกฏํ  เทสาเปตพฺโพ  ฯ ยถาปฏิจฺฉนฺเน
จสฺส ปริวาสํ ทตฺวา อุภินฺนมฺปิ มานตฺตํ ทาตพฺพํ ฯ
     [๕๖๔]    เทฺว   ภิกฺขู   สงฺฆาทิเสสํ   อาปนฺนา   โหนฺติ   เต
สงฺฆาทิเสเส  สงฺฆาทิเสสทิฏฺฐิโน  โหนฺติ  ฯ  เต  อุมฺมตฺตกา  โหนฺติ  ฯ
เต    ปจฺฉา    อนุมฺมตฺตกา   หุตฺวา   เอโก   ฉาเทติ   เอโก   น
ฉาเทติ  ฯ  โย  ฉาเทติ  โส  ทุกฺกฏํ  เทสาเปตพฺโพ  ฯ ยถาปฏิจฺฉนฺเน
จสฺส ปริวาสํ ทตฺวา อุภินฺนมฺปิ มานตฺตํ ทาตพฺพํ ฯ
     [๕๖๕]  เทฺว  ภิกฺขู  สงฺฆาทิเสสํ  อาปนฺนา โหนฺติ เต ปาติโมกฺเข
อุทฺทิสฺสมาเน   เอวํ   วเทนฺติ   อิทาเนว   โข   มยํ  ชานาม  อยมฺปิ
กิร    ธมฺโม    สุตฺตาคโต    สุตฺตปริยาปนฺโน   อนฺวฑฺฒมาสํ   อุทฺเทสํ
อาคจฺฉตีติ   ฯ   เต   สงฺฆาทิเสเส   สงฺฆาทิเสสทิฏฺฐิโน   โหนฺติ   ฯ
เอโก   ฉาเทติ   เอโก   น   ฉาเทติ  ฯ  โย  ฉาเทติ  โส  ทุกฺกฏํ
เทสาเปตพฺโพ   ฯ   ยถาปฏิจฺฉนฺเน   จสฺส   ปริวาสํ  ทตฺวา  อุภินฺนมฺปิ
มานตฺตํ ทาตพฺพํ ฯ
