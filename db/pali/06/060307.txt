เสนาสนํ   ปญฺญาเปหิ   ฯ   อมฺหากํ  อาวุโส  ทพฺพ  ๑  โจรปฺปปาเต
เสนาสนํ    ปญฺญาเปหิ    ฯ   อมฺหากํ   อาวุโส   ทพฺพ   อิสิคิลิปสฺเส
กาฬสิลายํ    เสนาสนํ    ปญฺญาเปหิ    ฯ   อมฺหากํ   อาวุโส   ทพฺพ
เวภารปสฺเส    สตฺตปณฺณคุหายํ    เสนาสนํ   ปญฺญาเปหิ   ฯ   อมฺหากํ
อาวุโส   ทพฺพ   สีตวเน  สปฺปโสณฺฑิกปพฺภาเร  เสนาสนํ  ปญฺญาเปหิ  ฯ
อมฺหากํ   อาวุโส   ทพฺพ   โคมฏกนฺทรายํ   เสนาสนํ   ปญฺญาเปหิ   ฯ
อมฺหากํ   อาวุโส   ทพฺพ  ติณฺฑุกกนฺทรายํ  ๒  เสนาสนํ  ปญฺญาเปหิ  ฯ
อมฺหากํ   อาวุโส   ทพฺพ  กโปตกนฺทรายํ  ๓  เสนาสนํ  ปญฺญาเปหิ  ฯ
อมฺหากํ    อาวุโส   ทพฺพ   ตโปทาราเม   เสนาสนํ   ปญฺญาเปหิ   ฯ
อมฺหากํ   อาวุโส  ทพฺพ  ชีวกมฺพวเน  เสนาสนํ  ปญฺญาเปหิ  ฯ  อมฺหากํ
อาวุโส   ทพฺพ   มทฺทกุจฺฉิมฺหิ   มิคทาเย   เสนาสนํ   ปญฺญาเปหีติ   ฯ
เตสํ    อายสฺมา    ทพฺโพ    มลฺลปุตฺโต    เตโชธาตุํ   สมาปชฺชิตฺวา
องฺคุลิยา   ชลมานาย   ปุรโต   ปุรโต   คจฺฉติ   ฯ   เตปิ   เตเนว
อาโลเกน    อายสฺมโต    ทพฺพสฺส    มลฺลปุตฺตสฺส   ปิฏฺฐิโต   ปิฏฺฐิโต
คจฺฉนฺติ   ฯ   เตสํ   อายสฺมา   ทพฺโพ   มลฺลปุตฺโต   เอวํ  เสนาสนํ
ปญฺญาเปติ    อยํ    มญฺโจ   อิทํ   ปีฐํ   อยํ   ภิสี   อิทํ   พิมฺโพหนํ
อิทํ   วจฺจฏฺฐานํ   อิทํ   ปสฺสาวฏฺฐานํ   อิทํ   ปานียํ   อิทํ  ปริโภชนียํ
อยํ     กตฺตรทณฺโฑ    อิทํ    สงฺฆสฺส    กติกสณฺฐานํ    อิมํ    กาลํ
#๑ อิโต ปรํ ทพฺพาตฺยาลปนํ สพฺพตฺถ น ทิสฺสติ ฯ  ๒ ยุ. รา. ตินฺทุกกนฺทรายํ ฯ
#๓ ยุ. ตโปทกนฺทรายํ ฯ
