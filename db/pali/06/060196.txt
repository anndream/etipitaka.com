     [๔๐๙]    โส    จิณฺณมานตฺโต   อพฺภานารโห   อนฺตรา   เอกํธ
อาปตฺตึ   อาปชฺชิ   สญฺเจตนิกํ  สุกฺกวิสฏฺฐึ  อปฺปฏิจฺฉนฺนํ  ฯ  โส  ภิกฺขูนํ
อาโรเจสิ    อหํ    อาวุโส    เอกํ   อาปตฺตึ   อาปชฺชึ   สญฺเจตนิกํ
สุกฺกวิสฏฺฐึ      ปญฺจาหปฏิจฺฉนฺนํ     ฯเปฯ     โสหํ     จิณฺณมานตฺโต
อพฺภานารโห     อนฺตรา    เอกํ    อาปตฺตึ    อาปชฺชึ    สญฺเจตนิกํ
สุกฺกวิสฏฺฐึ   อปฺปฏิจฺฉนฺนํ   กถํ   นุ  โข  มยา  ปฏิปชฺชิตพฺพนฺติ  ฯ  เต
ภิกฺขู   ภควโต   เอตมตฺถํ   อาโรเจสุํ   ฯ   เตนหิ   ภิกฺขเว  สงฺโฆ
อุทายึ  ภิกฺขุํ  อนฺตรา  เอกิสฺสา  อาปตฺติยา  สญฺเจตนิกาย  สุกฺกวิสฏฺฐิยา
อปฺปฏิจฺฉนฺนาย มูลาย ปฏิกสฺสิตฺวา ฉารตฺตํ มานตฺตํ เทตุ ฯ
     [๔๑๐] เอวญฺจ ภิกฺขเว มูลาย ปฏิกสฺสิตพฺโพ ฯเปฯ
     [๔๑๑]  เอวญฺจ  ปน  ภิกฺขเว  ฉารตฺตํ  มานตฺตํ  ทาตพฺพํ  ฯเปฯ
เทติ   ฯเปฯ   ทินฺนํ   สงฺเฆน   อุทายิสฺส  ภิกฺขุโน  อนฺตรา  เอกิสฺสา
อาปตฺติยา    สญฺเจตนิกาย    สุกฺกวิสฏฺฐิยา    อปฺปฏิจฺฉนฺนาย   ฉารตฺตํ
มานตฺตํ ขมติ สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
     [๔๑๒]   โส   จิณฺณมานตฺโต   ภิกฺขูนํ   อาโรเจสิ  อหํ  อาวุโส
เอกํ   อาปตฺตึ  อาปชฺชึ  สญฺเจตนิกํ  สุกฺกวิสฏฺฐึ  ปญฺจาหปฏิจฺฉนฺนํ  ฯเปฯ
โสหํ    จิณฺณมานตฺโต    กถํ    นุ   โข   มยา   ปฏิปชฺชิตพฺพนฺติ   ฯ
เต  ภิกฺขู  ๑  ภควโต  เอตมตฺถํ  อาโรเจสุํ  ฯ  เตนหิ ภิกฺขเว สงฺโฆ
อุทายึ ภิกฺขุํ อพฺเภตุ ฯ
     [๔๑๓]   เอวญฺจ   ปน  ภิกฺขเว  อพฺเภตพฺโพ  ฯ  เตน  ภิกฺขเว
