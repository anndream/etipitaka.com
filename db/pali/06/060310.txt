โสมนสฺเสน   น   จิตฺตรูปํ   รตฺติยา  สุปึสุ  ฯ  อถโข  เมตฺติยภุมฺมชกา
ภิกฺขู      ปุพฺพณฺหสมยํ      นิวาเสตฺวา     ปตฺตจีวรมาทาย     เยน
กลฺยาณภตฺติกสฺส    คหปติโน    นิเวสนํ    เตนุปสงฺกมึสุ   ฯ   อทฺทสา
โข   สา   ทาสี   เมตฺติยภุมฺมชเก   ภิกฺขู   ทูรโต   ว   อาคจฺฉนฺเต
ทิสฺวาน    โกฏฺฐเก    อาสนํ   ปญฺญาเปตฺวา   เมตฺติยภุมฺมชเก   ภิกฺขู
เอตทโวจ   นิสีทถ   ภนฺเตติ   ฯ   อถโข   เมตฺติยภุมฺมชกานํ   ภิกฺขูนํ
เอตทโหสิ   นิสฺสํสยํ   โข   น   ตาว   ภตฺตํ   สิทฺธํ   ภวิสฺสติ  ยถา
มยํ   โกฏฺฐเก  นิสีทาปิยามาติ  ๒  ฯ  อถโข  สา  ทาสี  กาณาชเกน
พิลงฺคทุติเยน    อุปคญฺฉิ    ภุญฺชถ    ภนฺเตติ   ฯ   มยํ   โข   ภคินิ
นิจฺจภตฺติกาติ   ฯ   ชานามิ  อยฺยา  นิจฺจภตฺติกาติ  ๓  อปิจาหํ  หิยฺโย
ว    คหปตินา    อาณตฺตา   เย   เช   เสฺว   ภตฺติกา   อาคจฺฉนฺติ
(๔)  โกฏฺฐเก  อาสนํ  ปญฺญาเปตฺวา กาณาชเกน พิลงฺคทุติเยน ปริวิสาติ
ภุญฺชถ   ภนฺเตติ   ฯ   อถโข   เมตฺติยภุมฺมชกา   ภิกฺขู   หิยฺโย   โข
อาวุโส   กลฺยาณภตฺติโก  คหปติ  อารามํ  อคมาสิ  ทพฺพสฺส  มลฺลปุตฺตสฺส
สนฺติเก    นิสฺสํสยํ    โข    มยํ    ทพฺเพน   มลฺลปุตฺเตน   คหปติโน
สนฺติเก  ๕  ปริภินฺนาติ  ฯ  เต เตเนว โทมนสฺเสน น จิตฺตรูปํ ภุญฺชึสุ ฯ
อถโข     เมตฺติยภุมฺมชกา    ภิกฺขู    ปจฺฉาภตฺตํ    ปิณฺฑปาตปฏิกฺกนฺตา
อารามํ     คนฺตฺวา     ปตฺตจีวรํ    ปฏิสาเมตฺวา    พหารามโกฏฺฐเก
สงฺฆาฏิปลฺลตฺถิกาย   นิสีทึสุ   ตุณฺหีภูตา  มงฺกุภูตา  ปตฺตกฺขนฺธา  อโธมุขา
#๑ สพฺพตฺถ นิสีทาเปยฺยามาติ ทิสฺสติ ฯ  ๒ ยุ. อิติสทฺโท นตฺถิ ฯ  ๓ ม. เต ฯ
#๔ ม. ยุ. อนฺตเร ฯ
