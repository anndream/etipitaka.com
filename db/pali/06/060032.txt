ยาจิตพฺพา   ฯ   พฺยตฺเตน   ภิกฺขุนา  ปฏิพเลน  สงฺโฆ  ญาเปตพฺโพ  ฯ
สุณาตุ  เม  ภนฺเต  สงฺโฆ  อยํ  เสยฺยสโก  ภิกฺขุ สงฺเฆน นิยสฺสกมฺมกโต
สมฺมา    วตฺตติ    โลมํ   ปาเตติ   เนตฺถารํ   วตฺตติ   นิยสฺสกมฺมสฺส
ปฏิปฺปสฺสทฺธึ     ยาจติ    ฯ    ยทิ    สงฺฆสฺส    ปตฺตกลฺลํ    สงฺโฆ
เสยฺยสกสฺส   ภิกฺขุโน  นิยสฺสกมฺมํ  ปฏิปฺปสฺสมฺเภยฺย  ฯ  เอสา  ญตฺติ  ฯ
สุณาตุ    เม    ภนฺเต    สงฺโฆ   อยํ   เสยฺยสโก   ภิกฺขุ   สงฺเฆน
นิยสฺสกมฺมกโต    สมฺมา   วตฺตติ   โลมํ   ปาเตติ   เนตฺถารํ   วตฺตติ
นิยสฺสกมฺมสฺส   ปฏิปฺปสฺสทฺธึ   ยาจติ   ฯ   สงฺโฆ  เสยฺยสกสฺส  ภิกฺขุโน
นิยสฺสกมฺมํ    ปฏิปฺปสฺสมฺเภติ    ฯ   ยสฺสายสฺมโต   ขมติ   เสยฺยสกสฺส
ภิกฺขุโน     นิยสฺสกมฺมสฺส     ปฏิปฺปสฺสทฺธิ     โส    ตุณฺหสฺส    ยสฺส
นกฺขมติ   โส  ภาเสยฺย  ฯ  ทุติยมฺปิ  เอตมตฺถํ  วทามิ  ฯ  สุณาตุ  เม
ภนฺเต   สงฺโฆ   อยํ  เสยฺยสโก  ภิกฺขุ  สงฺเฆน  นิยสฺสกมฺมกโต  สมฺมา
วตฺตติ   โลมํ   ปาเตติ   เนตฺถารํ   วตฺตติ  นิยสฺสกมฺมสฺส  ปฏิปฺปสฺสทฺธึ
ยาจติ   ฯ  สงฺโฆ  เสยฺยสกสฺส  ภิกฺขุโน  นิยสฺสกมฺมํ  ปฏิปฺปสฺสมฺเภติ  ฯ
ยสฺสายสฺมโต      ขมติ     เสยฺยสกสฺส     ภิกฺขุโน     นิยสฺสกมฺมสฺส
ปฏิปฺปสฺสทฺธิ    โส    ตุณฺหสฺส   ยสฺส   นกฺขมติ   โส   ภาเสยฺย   ฯ
ตติยมฺปิ    เอตมตฺถํ    วทามิ    ฯ    สุณาตุ   เม   ภนฺเต   สงฺโฆ
อยํ   เสยฺยสโก   ภิกฺขุ   สงฺเฆน  นิยสฺสกมฺมกโต  สมฺมา  วตฺตติ  โลมํ
ปาเตติ   เนตฺถารํ   วตฺตติ   นิยสฺสกมฺมสฺส   ปฏิปฺปสฺสทฺธึ   ยาจติ   ฯ
สงฺโฆ    เสยฺยสกสฺส    ภิกฺขุโน    นิยสฺสกมฺมํ    ปฏิปฺปสฺสมฺเภติ    ฯ
