ยทิ    สงฺฆสฺส    ปตฺตกลฺลํ   สงฺโฆ   อิตฺถนฺนามสฺส   ภิกฺขุโน   ทฺวินฺนํ
อาปตฺตีนํ    เทฺวมาสปฏิจฺฉนฺนานํ   อิตรมฺปิ   มาสปริวาสํ   ทเทยฺย   ฯ
เอสา   ญตฺติ   ฯ   สุณาตุ   เม   ภนฺเต   สงฺโฆ   อยํ  อิตฺถนฺนาโม
ภิกฺขุ  เทฺว  สงฺฆาทิเสสา  อาปตฺติโย  อาปชฺชิ  เทฺวมาสปฏิจฺฉนฺนาโย  ฯ
ตสฺส      เอตทโหสิ      อหํ      โข      เทฺว     สงฺฆาทิเสสา
อาปตฺติโย   อาปชฺชึ   เทฺวมาสปฏิจฺฉนฺนาโย   ยนฺนูนาหํ   สงฺฆํ   ทฺวินฺนํ
อาปตฺตีนํ    เทฺวมาสปฏิจฺฉนฺนานํ    เอกมาสปริวาสํ    ยาเจยฺยนฺติ   ฯ
โส   สงฺฆํ   ทฺวินฺนํ   อาปตฺตีนํ   เทฺวมาสปฏิจฺฉนฺนานํ   เอกมาสปริวาสํ
ยาจิ    ฯ    ตสฺส   สงฺโฆ   ทฺวินฺนํ   อาปตฺตีนํ   เทฺวมาสปฏิจฺฉนฺนานํ
เอกมาสปริวาสํ   อทาสิ   ฯ   ตสฺส   ปริวสนฺตสฺส  ลชฺชิธมฺโม  โอกฺกมิ
อหํ  โข  เทฺว  สงฺฆาทิเสสา  อาปตฺติโย  อาปชฺชึ  เทฺวมาสปฏิจฺฉนฺนาโย
ตสฺส   เม   เอตทโหสิ   อหํ   โข   เทฺว   สงฺฆาทิเสสา  อาปตฺติโย
อาปชฺชึ    เทฺวมาสปฏิจฺฉนฺนาโย   ยนฺนูนาหํ   สงฺฆํ   ทฺวินฺนํ   อาปตฺตีนํ
เทฺวมาสปฏิจฺฉนฺนานํ    เอกมาสปริวาสํ    ยาเจยฺยนฺติ    โสหํ    สงฺฆํ
ทฺวินฺนํ   อาปตฺตีนํ   เทฺวมาสปฏิจฺฉนฺนานํ   เอกมาสปริวาสํ   ยาจึ  ตสฺส
เม   สงฺโฆ   ทฺวินฺนํ   อาปตฺตีนํ   เทฺวมาสปฏิจฺฉนฺนานํ  เอกมาสปริวาสํ
อทาสิ    ตสฺส    เม   ปริวสนฺตสฺส   ลชฺชิธมฺโม   โอกฺกมิ   ยนฺนูนาหํ
สงฺฆํ   ทฺวินฺนํ   อาปตฺตีนํ   เทฺวมาสปฏิจฺฉนฺนานํ   อิตรมฺปิ   มาสปริวาสํ
ยาเจยฺยนฺติ   ฯ   โส   สงฺฆํ   ทฺวินฺนํ   อาปตฺตีนํ  เทฺวมาสปฏิจฺฉนฺนานํ
อิตรมฺปิ    มาสปริวาสํ   ยาจติ   ฯ   สงฺโฆ   อิตฺถนฺนามสฺส   ภิกฺขุโน
