ทฺวินฺนํ   อาปตฺตีนํ  เทฺวมาสปฏิจฺฉนฺนานํ  อิตรมฺปิ  มาสปริวาสํ  ยาจติ  ฯ
ตสฺส    สงฺโฆ    ทฺวินฺนํ    อาปตฺตีนํ    เทฺวมาสปฏิจฺฉนฺนานํ   อิตรมฺปิ
มาสปริวาสํ   เทติ   ฯ  เตน  ภิกฺขเว  ภิกฺขุนา  ปุริมํ  อุปาทาย  เทฺว
มาสา ปริวสิตพฺพา ฯ
     [๔๖๒]  อิธ  ปน  ภิกฺขเว  ภิกฺขุ  เทฺว  สงฺฆาทิเสสา  อาปตฺติโย
อาปชฺชติ    เทฺวมาสปฏิจฺฉนฺนาโย    เอกํ   มาสํ   นิพฺเพมติโก   เอกํ
มาสํ   เวมติโก   ฯ  โส  สงฺฆํ  ทฺวินฺนํ  อาปตฺตีนํ  เทฺวมาสปฏิจฺฉนฺนานํ
ยํ   มาสํ   นิพฺเพมติโก   ตํ   มาสํ  ปริวาสํ  ยาจติ  ฯ  ตสฺส  สงฺโฆ
ทฺวินฺนํ    อาปตฺตีนํ    เทฺวมาสปฏิจฺฉนฺนานํ    ยํ    มาสํ   นิพฺเพมติโก
ตํ  มาสํ  ปริวาสํ  เทติ  ฯ  โส  ปริวสนฺโต  อิตรมฺปิ  มาสํ นิพฺเพมติโก
โหติ   ฯ  ตสฺส  เอวํ  โหติ  อหํ  โข  เทฺว  สงฺฆาทิเสสา  อาปตฺติโย
อาปชฺชึ    เทฺวมาสปฏิจฺฉนฺนาโย    เอกํ    มาสํ   นิพฺเพมติโก   เอกํ
มาสํ   เวมติโก   โสหํ   สงฺฆํ   ทฺวินฺนํ  อาปตฺตีนํ  เทฺวมาสปฏิจฺฉนฺนานํ
ยํ   มาสํ   นิพฺเพมติโก   ตํ   มาสํ  ปริวาสํ  ยาจึ  ตสฺส  เม  สงฺโฆ
ทฺวินฺนํ   อาปตฺตีนํ   เทฺวมาสปฏิจฺฉนฺนานํ   ยํ   มาสํ   นิพฺเพมติโก   ตํ
มาสํ   ปริวาสํ   อทาสิ   โสหํ  ปริวสนฺโต  อิตรมฺปิ  มาสํ  นิพฺเพมติโก
ยนฺนูนาหํ    สงฺฆํ    ทฺวินฺนํ   อาปตฺตีนํ   เทฺวมาสปฏิจฺฉนฺนานํ   อิตรมฺปิ
มาสปริวาสํ  ยาเจยฺยนฺติ  ฯ โส สงฺฆํ ทฺวินฺนํ อาปตฺตีนํ เทฺวมาส-
ปฏิจฺฉนฺนานํ  อิตรมฺปิ     มาสปริวาสํ     ยาจติ    ฯ    ตสฺส    สงฺโฆ    ทฺวินฺนํ
อาปตฺตีนํ   เทฺวมาสปฏิจฺฉนฺนานํ   อิตรมฺปิ   มาสปริวาสํ  เทติ  ฯ  เตน
