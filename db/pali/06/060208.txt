อุทายิสฺส    ภิกฺขุโน    อนฺตรา   เอกิสฺสา   อาปตฺติยา   สญฺเจตนิกาย
สุกฺกวิสฏฺฐิยา   ปญฺจาหปฏิจฺฉนฺนาย  ปุริมาย  อาปตฺติยา  สโมธานปริวาโส
ขมติ สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
     [๔๒๓]   โส   ปริวุตฺถปริวาโส   มานตฺตารโห   อนฺตรา   เอกํ
อาปตฺตึ    อาปชฺชิ    สญฺเจตนิกํ    สุกฺกวิสฏฺฐึ    ปญฺจาหปฏิจฺฉนฺนํ   ฯ
โส    ภิกฺขูนํ   อาโรเจสิ   อหํ   อาวุโส   เอกํ   อาปตฺตึ   อาปชฺชึ
สญฺเจตนิกํ   สุกฺกวิสฏฺฐึ   ปกฺขปฏิจฺฉนฺนํ   ฯเปฯ   โสหํ  ปริวุตฺถปริวาโส
มานตฺตารโห     อนฺตรา    เอกํ    อาปตฺตึ    อาปชฺชึ    สญฺเจตนิกํ
สุกฺกวิสฏฺฐึ   ปญฺจาหปฏิจฺฉนฺนํ   กถํ   นุ   โข  มยา  ปฏิปชฺชิตพฺพนฺติ  ฯ
เต   ภิกฺขู   ภควโต  เอตมตฺถํ  อาโรเจสุํ  ฯ  เตนหิ  ภิกฺขเว  สงฺโฆ
อุทายึ     ภิกฺขุํ    อนฺตรา    เอกิสฺสา    อาปตฺติยา    สญฺเจตนิกาย
สุกฺกวิสฏฺฐิยา    ปญฺจาหปฏิจฺฉนฺนาย    มูลาย    ปฏิกสฺสิตฺวา    ปุริมาย
อาปตฺติยา สโมธานปริวาสํ เทตุ ฯ
     [๔๒๔] เอวญฺจ ปน ภิกฺขเว มูลาย ปฏิกสฺสิตพฺโพ ฯเปฯ
     [๔๒๕]  เอวญฺจ  ปน  ภิกฺขเว ปุริมาย อาปตฺติยา สโมธานปริวาโส
ทาตพฺโพ    ฯเปฯ    เทติ    ฯเปฯ    ทินฺโน    สงฺเฆน   อุทายิสฺส
ภิกฺขุโน   อนฺตรา   เอกิสฺสา   อาปตฺติยา   สญฺเจตนิกาย  สุกฺกวิสฏฺฐิยา
ปญฺจาหปฏิจฺฉนฺนาย    ปุริมาย    อาปตฺติยา    สโมธานปริวาโส   ขมติ
สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
     [๔๒๖]   โส   ปริวุตฺถปริวาโส  ภิกฺขูนํ  อาโรเจสิ  อหํ  อาวุโส
