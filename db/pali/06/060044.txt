อสฺสชิปุนพฺพสุกานํ     ภิกฺขูนํ    กิฏาคิริสฺมา    ปพฺพาชนียกมฺมํ    กโรติ
นาสฺสชิปุนพฺพสุเกหิ   ภิกฺขูหิ   กิฏาคิริสฺมึ   วตฺถพฺพนฺติ   ฯ  ยสฺสายสฺมโต
ขมติ    อสฺสชิปุนพฺพสุกานํ    ภิกฺขูนํ    กิฏาคิริสฺมา    ปพฺพาชนียกมฺมสฺส
กรณํ    นาสฺสชิปุนพฺพสุเกหิ    ภิกฺขูหิ    กิฏาคิริสฺมึ    วตฺถพฺพนฺติ   โส
ตุณฺหสฺส    ยสฺส    นกฺขมติ    โส    ภาเสยฺย    ฯ   กตํ   สงฺเฆน
อสฺสชิปุนพฺพสุกานํ       ภิกฺขูนํ       กิฏาคิริสฺมา       ปพฺพาชนียกมฺมํ
นาสฺสชิปุนพฺพสุเกหิ    ภิกฺขูหิ   กิฏาคิริสฺมึ   วตฺถพฺพนฺติ   ขมติ   สงฺฆสฺส
ตสฺมา ตุณฺหี ฯ เอวเมตํ ธารยามีติ ฯ
     [๘๙]    ตีหิ    ภิกฺขเว   องฺเคหิ   สมนฺนาคตํ   ปพฺพาชนียกมฺมํ
อธมฺมกมฺมญฺเจว     โหติ     อวินยกมฺมญฺจ    ทุวูปสนฺตญฺจ    อสมฺมุขา
กตํ    โหติ    อปฺปฏิปุจฺฉา    กตํ   โหติ   อปฺปฏิญฺญาย   กตํ   โหติ
อิเมหิ     โข    ภิกฺขเว    ตีหงฺเคหิ    สมนฺนาคตํ    ปพฺพาชนียกมฺมํ
อธมฺมกมฺมญฺเจว โหติ อวินยกมฺมญฺจ ทุวูปสนฺตญฺจ ฯ
     [๙๐]   อปเรหิปิ   ภิกฺขเว  ตีหงฺเคหิ  สมนฺนาคตํ  ปพฺพาชนียกมฺมํ
อธมฺมกมฺมญฺเจว    โหติ    อวินยกมฺมญฺจ    ทุวูปสนฺตญฺจ    อนาปตฺติยา
กตํ    โหติ    อเทสนาคามินิยา   อาปตฺติยา   กตํ   โหติ   เทสิตาย
อาปตฺติยา   กตํ   โหติ   อิเมหิ   โข   ภิกฺขเว  ตีหงฺเคหิ  สมนฺนาคตํ
ปพฺพาชนียกมฺมํ อธมฺมกมฺมญฺเจว  โหติ อวินยกมฺมญฺจ  ทุวูปสนฺตญฺจ ฯ
     [๙๑]   อปเรหิปิ   ภิกฺขเว  ตีหงฺเคหิ  สมนฺนาคตํ  ปพฺพาชนียกมฺมํ
อธมฺมกมฺมญฺเจว    โหติ    อวินยกมฺมญฺจ    ทุวูปสนฺตญฺจ    อโจเทตฺวา
