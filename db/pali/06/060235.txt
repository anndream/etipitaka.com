สงฺฆํ   ทฺวินฺนํ   อาปตฺตีนํ   เทฺวมาสปฏิจฺฉนฺนานํ   อิตรมฺปิ   มาสปริวาสํ
ยาเจยฺยนฺติ   ฯ   โส   ภิกฺขูนํ   อาโรเจสิ   อหํ  โข  อาวุโส  เทฺว
สงฺฆาทิเสสา    อาปตฺติโย    อาปชฺชึ    เทฺวมาสปฏิจฺฉนฺนาโย    ตสฺส
เม   เอตทโหสิ   อหํ   โข   เทฺว  สงฺฆาทิเสสา  อาปตฺติโย  อาปชฺชึ
เทฺวมาสปฏิจฺฉนฺนาโย      ยนฺนูนาหํ     สงฺฆํ     ทฺวินฺนํ     อาปตฺตีนํ
เทฺวมาสปฏิจฺฉนฺนานํ    เอกมาสปริวาสํ    ยาเจยฺยนฺติ    โสหํ    สงฺฆํ
ทฺวินฺนํ   อาปตฺตีนํ   เทฺวมาสปฏิจฺฉนฺนานํ   เอกมาสปริวาสํ   ยาจึ  ตสฺส
เม   สงฺโฆ   ทฺวินฺนํ   อาปตฺตีนํ   เทฺวมาสปฏิจฺฉนฺนานํ  เอกมาสปริวาสํ
อทาสิ    ตสฺส   เม   ปริวสนฺตสฺส   ลชฺชิธมฺโม   โอกฺกมิ   อหํ   โข
เทฺว    สงฺฆาทิเสสา    อาปตฺติโย    อาปชฺชึ    เทฺวมาสปฏิจฺฉนฺนาโย
ตสฺส   เม   เอตทโหสิ   อหํ   โข   เทฺว   สงฺฆาทิเสสา  อาปตฺติโย
อาปชฺชึ    เทฺวมาสปฏิจฺฉนฺนาโย   ยนฺนูนาหํ   สงฺฆํ   ทฺวินฺนํ   อาปตฺตีนํ
เทฺวมาสปฏิจฺฉนฺนานํ    เอกมาสปริวาสํ    ยาเจยฺยนฺติ    โสหํ    สงฺฆํ
ทฺวินฺนํ   อาปตฺตีนํ   เทฺวมาสปฏิจฺฉนฺนานํ   เอกมาสปริวาสํ   ยาจึ  ตสฺส
เม   สงฺโฆ   ทฺวินฺนํ   อาปตฺตีนํ   เทฺวมาสปฏิจฺฉนฺนานํ  เอกมาสปริวาสํ
อทาสิ    ตสฺส    เม   ปริวสนฺตสฺส   ลชฺชิธมฺโม   โอกฺกมิ   ยนฺนูนาหํ
สงฺฆํ   ทฺวินฺนํ   อาปตฺตีนํ   เทฺวมาสปฏิจฺฉนฺนานํ   อิตรมฺปิ   มาสปริวาสํ
ยาเจยฺยนฺติ  กถํ  นุ  โข  มยา  ปฏิปชฺชิตพฺพนฺติ  ฯ  เต  ภิกฺขู  ภควโต
เอตมตฺถํ   อาโรเจสุํ   ฯ   เตนหิ   ภิกฺขเว   สงฺโฆ   ตสฺส  ภิกฺขุโน
