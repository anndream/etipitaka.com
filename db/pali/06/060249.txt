รตฺติปริยนฺตํ   เอกจฺจํ   ชานาติ   เอกจฺจํ   น  ชานาติ  อาปตฺติปริยนฺตํ
เอกจฺจํ    สรติ   เอกจฺจํ   น   สรติ   รตฺติปริยนฺตํ   เอกจฺจํ   สรติ
เอกจฺจํ   น   สรติ   อาปตฺติปริยนฺเต   เอกจฺเจ   เวมติโก  เอกจฺเจ
นิพฺเพมติโก   รตฺติปริยนฺเต   เอกจฺเจ  เวมติโก  เอกจฺเจ  นิพฺเพมติโก
สุทฺธนฺตปริวาโส   ทาตพฺโพ   ฯ   เอวํ   โข  ภิกฺขเว  สุทฺธนฺตปริวาโส
ทาตพฺโพ ฯ
     [๔๗๐]  กถญฺจ  ภิกฺขเว  ปริวาโส  ทาตพฺโพ   ฯ  อาปตฺติปริยนฺตํ
ชานาติ    รตฺติปริยนฺตํ   ชานาติ   อาปตฺติปริยนฺตํ   สรติ   รตฺติปริยนฺตํ
สรติ    อาปตฺติปริยนฺเต    นิพฺเพมติโก    รตฺติปริยนฺเต    นิพฺเพมติโก
ปริวาโส   ทาตพฺโพ   ฯ   อาปตฺติปริยนฺตํ   น   ชานาติ   รตฺติปริยนฺตํ
ชานาติ   อาปตฺติปริยนฺตํ   น  สรติ  รตฺติปริยนฺตํ  สรติ  อาปตฺติปริยนฺเต
เวมติโก    รตฺติปริยนฺเต    นิพฺเพมติโก    ปริวาโส    ทาตพฺโพ   ฯ
อาปตฺติปริยนฺตํ   เอกจฺจํ   ชานาติ   เอกจฺจํ   น  ชานาติ  รตฺติปริยนฺตํ
ชานาติ   อาปตฺติปริยนฺตํ  เอกจฺจํ  สรติ  เอกจฺจํ  น  สรติ  รตฺติปริยนฺตํ
สรติ      อาปตฺติปริยนฺเต      เอกจฺเจ      เวมติโก     เอกจฺเจ
นิพฺเพมติโก    รตฺติปริยนฺเต    นิพฺเพมติโก   ปริวาโส   ทาตพฺโพ   ฯ
เอวํ โข ภิกฺขเว ปริวาโส ทาตพฺโพ ฯ
                    ปริวาโส นิฏฺฐิโต ฯ
     [๔๗๑]   เตน   โข   ปน  สมเยน  อญฺญตโร  ภิกฺขุ  ปริวสนฺโต
วิพฺภมิ   ฯ   โส   ปุน   ปจฺจาคนฺตฺวา  ภิกฺขู  อุปสมฺปทํ  ยาจิ  ฯ  เต
