     [๖๐๕]   กตมานิ   ตีณิ   ธมฺมิกานิ   อมูฬฺหวินยสฺส   ทานานิ  ฯ
อิธ   ปน   ภิกฺขเว   ภิกฺขุ   อุมฺมตฺตโก   โหติ   จิตฺตวิปริยาสกโต  ฯ
เตน   อุมฺมตฺตเกน   จิตฺตวิปริยาสกเตน   พหุํ   อสฺสามณกํ   อชฺฌาจิณฺณํ
โหติ   ภาสิตปริกฺกนฺตํ   ฯ   ตเมนํ   โจเทติ   สงฺโฆ   วา  สมฺพหุลา
วา   เอกปุคฺคโล   วา  สรตายสฺมา  เอวรูปึ  อาปตฺตึ  อาปชฺชิตาติ  ฯ
โส   อสรมาโน   ว   เอวํ   วเทติ   น   โข  อหํ  อาวุโส  สรามิ
เอวรูปึ   อาปตฺตึ   อาปชฺชิตาติ  ฯ  ตสฺส  สงฺโฆ  อมูฬฺหวินยํ  เทติ  ฯ
ธมฺมิกํ อมูฬฺหวินยสฺส ทานํ ฯ
     [๖๐๖]    อิธ    ปน    ภิกฺขเว    ภิกฺขุ    อุมฺมตฺตโก   โหติ
จิตฺตวิปริยาสกโต    ฯ   เตน   อุมฺมตฺตเกน   จิตฺตวิปริยาสกเตน   พหุํ
อสฺสามณกํ   อชฺฌาจิณฺณํ   โหติ   ภาสิตปริกฺกนฺตํ   ฯ   ตเมนํ   โจเทติ
สงฺโฆ   วา   สมฺพหุลา   วา   เอกปุคฺคโล  วา  สรตายสฺมา  เอวรูปึ
อาปตฺตึ   อาปชฺชิตาติ   ฯ   โส   อสรมาโน  ว  เอวํ  วเทติ  สรามิ
โข   อหํ   อาวุโส   ยถาสุปินนฺเตนาติ   ฯ   ตสฺส  สงฺโฆ  อมูฬฺหวินยํ
เทติ ฯ ธมฺมิกํ อมูฬฺหวินยสฺส ทานํ ฯ
    [๖๐๗]  อิธ  ปน  ภิกฺขเว ภิกฺขุ อุมฺมตฺตโก โหติ จิตฺตวิปริยาสกโต ฯ
เตน      อุมฺมตฺตเกน      จิตฺตวิปริยาสกเตน     พหุํ     อสฺสามณกํ
อชฺฌาจิณฺณํ    โหติ    ภาสิตปริกฺกนฺตํ    ฯ   ตเมนํ   โจเทติ   สงฺโฆ
วา   สมฺพหุลา   วา   เอกปุคฺคโล  วา  สรตายสฺมา  เอวรูปึ  อาปตฺตึ
อาปชฺชิตาติ    ฯ    โส   อุมฺมตฺตโก   อุมฺมตฺตกาลยํ   กโรติ   อหมฺปิ
