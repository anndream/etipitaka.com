วิครหิ   พุทฺโธ   ภควา   อนนุจฺฉวิกํ   ๑  ภิกฺขเว  เตสํ  โมฆปุริสานํ
อนนุโลมิกํ    อปฺปฏิรูปํ    อสฺสามณกํ    อกปฺปิยํ    อกรณียํ   กถํ   หิ
นาม    เต    ภิกฺขเว   โมฆปุริสา   อตฺตนา   ภณฺฑนการกา   ฯเปฯ
สงฺเฆ   อธิกรณการกา   เยปิ   จญฺเญ   ภิกฺขู   ภณฺฑนการกา   ฯเปฯ
สงฺเฆ    อธิกรณการกา    เต   อุปสงฺกมิตฺวา   เอวํ   วกฺขนฺติ   มา
โข   ตุเมฺห   อายสฺมนฺโต   เอโส   อเชสิ   พลวา  พลวํ  ปฏิมนฺเตถ
ตุเมฺห    เตน    ปณฺฑิตตรา   จ   พฺยตฺตตรา   จ   พหุสฺสุตตรา   จ
อลมตฺถตรา    จ    มา    จสฺส   ภายิตฺถ   มยํปิ   ตุมฺหากํ   ปกฺขา
ภวิสฺสามาติ    เตน    อนุปฺปนฺนานิ    เจว    ภณฺฑนานิ    อุปฺปชฺชนฺติ
อุปฺปนฺนานิ    จ    ภณฺฑนานิ    ภิยฺโยภาวาย    เวปุลฺลาย   สํวตฺตนฺติ
เนตํ    ภิกฺขเว    อปฺปสนฺนานํ    วา    ปสาทาย    ปสนฺนานํ   วา
ภิยฺโยภาวาย   อถเขฺวตํ   ๒  ภิกฺขเว  อปฺปสนฺนานํ  เจว  อปฺปสาทาย
ปสนฺนานํ จ เอกจฺจานํ อญฺญถตฺตายาติ ฯ
     [๓]   อถโข  ภควา  ปณฺฑุกโลหิตเก  ๓  ภิกฺขู  อเนกปริยาเยน
วิครหิตฺวา   ทุพฺภรตาย   ทุปฺโปสตาย   มหิจฺฉตาย   อสนฺตุฏฺฐตาย   ๔
สงฺคณิกาย   โกสชฺชสฺส   อวณฺณํ   ภาสิตฺวา   อเนกปริยาเยน  สุภรตาย
สุโปสตาย   อปฺปิจฺฉสฺส   สนฺตุฏฺฐสฺส   สลฺเลขสฺส   ธูตสฺส   ปาสาทิกสฺส
อปจยสฺส    วิริยารมฺภสฺส    วณฺณํ    ภาสิตฺวา    ภิกฺขูนํ    ตทนุจฺฉวิกํ
#๑ ยุ. อนนุจฺฉวิยํ ฯ   ๒ ม. ยุ. อถโข ตํ ฯ  ๓ ม. ยุ. เต ฯ ๔ ม. ยุ. อสนฺตุฏฺฐิยา ฯ
