ปฏิปฺปสฺสทฺธึ    ยาจามีติ    ฯ    ทุติยมฺปิ    ยาจิตพฺพา   ฯ   ตติยมฺปิ
ยาจิตพฺพา   ฯ   พฺยตฺเตน   ภิกฺขุนา   ปฏิพเลน   สงฺโฆ   ญาเปตพฺโพ
สุณาตุ    เม    ภนฺเต   สงฺโฆ   อยํ   อิตฺถนฺนาโม   ภิกฺขุ   สงฺเฆน
ปาปิกาย     ทิฏฺฐิยา    อปฺปฏินิสฺสคฺเค    อุกฺเขปนียกมฺมกโต    สมฺมา
วตฺตติ    โลมํ    ปาเตติ    เนตฺถารํ    วตฺตติ   ปาปิกาย   ทิฏฺฐิยา
อปฺปฏินิสฺสคฺเค   อุกฺเขปนียกมฺมสฺส  ปฏิปฺปสฺสทฺธึ  ยาจติ  ฯ  ยทิ  สงฺฆสฺส
ปตฺตกลฺลํ    สงฺโฆ    อิตฺถนฺนามสฺส    ภิกฺขุโน    ปาปิกาย    ทิฏฺฐิยา
อปฺปฏินิสฺสคฺเค   อุกฺเขปนียกมฺมํ   ปฏิปฺปสฺสมฺเภยฺย   ฯ  เอสา  ญตฺติ  ฯ
สุณาตุ    เม    ภนฺเต   สงฺโฆ   อยํ   อิตฺถนฺนาโม   ภิกฺขุ   สงฺเฆน
ปาปิกาย     ทิฏฺฐิยา    อปฺปฏินิสฺสคฺเค    อุกฺเขปนียกมฺมกโต    สมฺมา
วตฺตติ    โลมํ    ปาเตติ    เนตฺถารํ    วตฺตติ   ปาปิกาย   ทิฏฺฐิยา
อปฺปฏินิสฺสคฺเค    อุกฺเขปนียกมฺมสฺส   ปฏิปฺปสฺสทฺธึ   ยาจติ   ฯ   สงฺโฆ
อิตฺถนฺนามสฺส     ภิกฺขุโน     ปาปิกาย     ทิฏฺฐิยา     อปฺปฏินิสฺสคฺเค
อุกฺเขปนียกมฺมํ   ปฏิปฺปสฺสมฺเภติ   ฯ   ยสฺสายสฺมโต  ขมติ  อิตฺถนฺนามสฺส
ภิกฺขุโน     ปาปิกาย    ทิฏฺฐิยา    อปฺปฏินิสฺสคฺเค    อุกฺเขปนียกมฺมสฺส
ปฏิปฺปสฺสทฺธิ    โส    ตุณฺหสฺส   ยสฺส   นกฺขมติ   โส   ภาเสยฺย   ฯ
ทุติยมฺปิ   เอตมตฺถํ   วทามิ   ฯเปฯ   ตติยมฺปิ   เอตมตฺถํ   วทามิ  ฯ
สุณาตุ    เม    ภนฺเต   สงฺโฆ   อยํ   อิตฺถนฺนาโม   ภิกฺขุ   สงฺเฆน
ปาปิกาย     ทิฏฺฐิยา    อปฺปฏินิสฺสคฺเค    อุกฺเขปนียกมฺมกโต    สมฺมา
วตฺตติ    โลมํ    ปาเตติ    เนตฺถารํ    วตฺตติ   ปาปิกาย   ทิฏฺฐิยา
