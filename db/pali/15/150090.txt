		เอตํ ภยํ มรเณ เปกฺขมาโน
		ปุญฺญานิ กยิราถ สุขาวหานีติ ฯ
		[๓๐๐] อจฺเจนฺติ กาลา ตรยนฺติ รตฺติโย
		วโยคุณา อนุปุพฺพํ ชหนฺติ
		เอตํ ภยํ มรเณ เปกฺขมาโน
		โลกามิสํ ปชเห สนฺติเปกฺโขติ ฯ
			อฏฺฐมํ นนฺทิวิสาลสุตฺตํ
	[๓๐๑]   เอกมนฺตํ   ฐิโต  โข  นนฺทิวิสาโล  เทวปุตฺโต  ภควนฺตํ
คาถาย อชฺฌภาสิ
		จตุจกฺกํ นวทฺวารํ         ปุณฺณํ โลเภน สํยุตํ
		ปงฺกชาตํ มหาวีร         กถํ ยาตฺรา ภวิสฺสตีติ ฯ
	[๓๐๒] เฉตฺวา นทฺธึ วรตฺตญฺจ     อิจฺฉาโลภญฺจ ปาปกํ
		สมูลํ ตณฺหํ อพฺพุยฺห        เอวํ ยาตฺรา ภวิสฺสตีติ ฯ
			นวมํ สุสิมสุตฺตํ
	[๓๐๓]   สาวตฺถีนิทานํ   ฯ  อถ  โข  อายสฺมา  อานนฺโท  เยน
ภควา     เตนุปสงฺกมิ     อุปสงฺกมิตฺวา     ภควนฺตํ     อภิวาเทตฺวา
เอกมนฺตํ   นิสีทิ  ฯ  เอกมนฺตํ  นิสินฺนํ  โข  อายสฺมนฺตํ  อานนฺทํ  ภควา
เอตทโวจ   ตุยฺหํปิ   โน   อานนฺท   สารีปุตฺโต  รุจฺจตีติ  ฯ  กสฺส  หิ
นาม    ภนฺเต    อพาลสฺส    อทุฏฺฐสฺส   อมูฬฺหสฺส   อวิปลฺลตฺถจิตฺตสฺส
อายสฺมา    สารีปุตฺโต    น   รุจฺเจยฺย   ปณฺฑิโต   ภนฺเต   อายสฺมา
