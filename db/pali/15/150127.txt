มยฺหํ    ภนฺเต    รโหคตสฺส   ปฏิสลฺลีนสฺส   เอวญฺเจตโส   ปริวิตกฺโก
อุทปาทิ   สฺวากฺขาโต   ภควตา   ธมฺโม   โส  จ  โข  กลฺยาณมิตฺตสฺส
กลฺยาณสหายสฺส     กลฺยาณสมฺปวงฺกสฺส     โน     ปาปมิตฺตสฺส    โน
ปาปสหายสฺส    โน    ปาปสมฺปวงฺกสฺสาติ    ฯ   เอวเมตํ   มหาราช
เอวเมตํ   มหาราช   สฺวากฺขาโต   มหาราช   มยา   ธมฺโม  โส  จ
โข     กลฺยาณมิตฺตสฺส    กลฺยาณสหายสฺส    กลฺยาณสมฺปวงฺกสฺส    โน
ปาปมิตฺตสฺส โน ปาปสหายสฺส โน ปาปสมฺปวงฺกสฺสาติ ฯ
	[๓๘๒]  เอกมิทาหํ  มหาราช สมยํ สกฺเกสุ วิหรามิ นครกํ นาม ๑
สกฺยานํ   นิคโม   ฯ   อถ   โข   มหาราช  อานนฺโท  ภิกฺขุ  เยนาหํ
เตนุปสงฺกมิ   อุปสงฺกมิตฺวา   มํ   อภิวาเทตฺวา   เอกมนฺตํ   นิสีทิ   ฯ
เอกมนฺตํ   นิสินฺโน   โข   มหาราช   อานนฺโท   ภิกฺขุ  มํ  เอตทโวจ
อุปฑฺฒมิทํ   ภนฺเต   พฺรหฺมจริยสฺส  ยทิทํ  กลฺยาณมิตฺตตา  กลฺยาณสหายตา
กลฺยาณสมฺปวงฺกตาติ     ฯ    เอวํ    วุตฺตาหํ    มหาราช    อานนฺทํ
ภิกฺขุํ    เอตทโวจํ   มา   เหวํ   อานนฺท   สกลเมว   หิทํ   อานนฺท
พฺรหฺมจริยํ   ยทิทํ   กลฺยาณมิตฺตตา   กลฺยาณสหายตา  กลฺยาณสมฺปวงฺกตา
กลฺยาณมิตฺตสฺเสตํ   ๒   อานนฺท   ภิกฺขุโน   ปาฏิกงฺขํ   กลฺยาณมิตฺตสฺส
กลฺยาณสหายสฺส     กลฺยาณสมฺปวงฺกสฺส     อริยํ     อฏฺฐงฺคิกํ    มคฺคํ
ภาเวสฺสติ อริยํ อฏฺฐงฺคิกํ มคฺคํ พหุลีกริสฺสตีติ ฯ
	[๓๘๓]   กถญฺจ   อานนฺท   ภิกฺขุ   กลฺยาณมิตฺโต  กลฺยาณสหาโย
#๑ สกฺกรํ นามาติ ปาเฐน ภวิตพฺพํ ฯ  ๒ สี. กลฺยาณมิตฺตสฺสิทํ ฯ
