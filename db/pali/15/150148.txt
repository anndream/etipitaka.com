ภวนฺติ   ฯเปฯ   ปตฺติยุทฺธานิ   ภวนฺติ   เตสมฺปิ   ภนฺเต   ปตฺติยุทฺธานํ
นตฺถิ    คติ   นตฺถิ   วิสโย   อธิวตฺตมาเน   ชรามรเณ   สนฺติ   โข
ปน   ภนฺเต   อิมสฺมึ   ราชกุเล   มนฺติโน   มหามตฺตา   เย  ปโหนฺติ
อาคเต   ปจฺจตฺถิเก   มนฺเตหิ   เภทยิตุํ   เตสมฺปิ  ภนฺเต  มนฺตยุทฺธานํ
นตฺถิ   คติ   นตฺถิ   วิสโย   อธิวตฺตมาเน   ชรามรเณ   สํวิชฺชติ  โข
ปน    ภนฺเต    อิมสฺมึ   ราชกุเล   ปหูตํ   หิรญฺญสุวณฺณํ   ภูมิคตญฺเจว
เวหาสฏฺฐญฺจ  เยน  มยํ  ปโหม  อาคเต  ปจฺจตฺถิเก  ธเนน  อุปลาเปตุํ
เตสมฺปิ   ภนฺเต   ธนยุทฺธานํ   นตฺถิ   คติ  นตฺถิ  วิสโย  อธิวตฺตมาเน
ชรามรเณ   อธิวตฺตมาเน   จ   เม  ภนฺเต  ชรามรเณ  กิมสฺส  กรณียํ
อญฺญตฺร    ธมฺมจริยาย    อญฺญตฺร   สมจริยาย   อญฺญตฺร   กุสลกิริยาย
อญฺญตฺร ปุญฺญกิริยายาติ ฯ
	[๔๑๔]   เอวเมตํ   มหาราช   เอวเมตํ  อธิวตฺตมาเน  จ  เต
ชรามรเณ   กิมสฺส   กรณียํ   อญฺญตฺร  ธมฺมจริยาย  อญฺญตฺร  สมจริยาย
อญฺญตฺร กุสลกิริยาย อญฺญตฺร ปุญฺญกิริยายาติ ฯ
	[๔๑๕] อิทมโวจ ภควา ฯเปฯ สตฺถา
		ยถาปิ เสลา วิปุลา        นภํ อาหจฺจ ปพฺพตา
		สมนฺตา อนุปริเยยฺยุํ        นิปฺโปเถนฺตา ๑ จตุทฺทิสา
		เอวํ ชรา จ มจฺจุ จ       อธิวตฺตนฺติ ปาณิโน
		ขตฺติเย พฺราหฺมเณ เวสฺเส   สุทฺเท จณฺฑาลปุกฺกุเส
#๑ โป. ม. ยุ. นิปฺโปเถนุโต ฯ
