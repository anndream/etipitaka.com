วิทิตฺวา มารํ ปาปิมนฺตํ คาถาย อชฺฌภาสิ
		สทฺธายาหํ ปพฺพชิโต       อคารสฺมา อนคาริยํ
		สติ ปญฺญา จ เม พุทฺธา    จิตฺตญฺจ สุสมาหิตํ
		กามํ กรสฺสุ รูปานิ        เนว มํ พฺยาธยิสฺสสีติ ฯ
อถ   โข   มาโร  ปาปิมา  ชานาติ  มํ  สมิทฺธิ  ภิกฺขูติ  ทุกฺขี  ทุมฺมโน
ตตฺเถวนฺตรธายีติ ฯ
			ตติยํ โคธิกสุตฺตํ
	[๔๘๘]   เอวมฺเม   สุตํ   เอกํ  สมยํ  ภควา  ราชคเห  วิหรติ
เวฬุวเน  กลนฺทกนิวาเป  ฯ  เตน  โข  ปน  สมเยน  อายสฺมา โคธิโก
อิสิคิลิปสฺเส วิหรติ กาฬสิลายํ ฯ
	[๔๘๙]  อถ  โข  อายสฺมา  โคธิโก  อปฺปมตฺโต อาตาปี ปหิตตฺโต
วิหรนฺโต   สามายิกํ   ๑   เจโตวิมุตฺตึ   ผุสิ  ฯ  อถ  โข  อายสฺมา
โคธิโก   ตมฺหา   สามายิกาย   เจโตวิมุตฺติยา   ปริหายิ   ฯ  ทุติยมฺปิ
โข   อายสฺมา   โคธิโก   อปฺปมตฺโต   อาตาปี   ปหิตตฺโต   วิหรนฺโต
สามายิกํ   เจโตวิมุตฺตึ   ผุสิ   ฯ   ทุติยมฺปิ   โข   อายสฺมา  โคธิโก
ตมฺหา  สามายิกาย  เจโตวิมุตฺติยา  ปริหายิ  ฯ  ตติยมฺปิ  โข  อายสฺมา
โคธิโก  อปฺปมตฺโต  อาตาปี  ปหิตตฺโต  วิหรนฺโต  สามายิกํ  เจโตวิมุตฺตึ
ผุสิ    ฯ    ตติยมฺปิ    โข    อายสฺมา    โคธิโก   ตมฺหา   ฯเปฯ
ปริหายิ   ฯ   จตุตฺถมฺปิ   โข   อายสฺมา   โคธิโก  อปฺปมตฺโต  ฯเปฯ
#๑ ยุ. สามาธิกํ ฯ ม. สามยิกํ ฯ
