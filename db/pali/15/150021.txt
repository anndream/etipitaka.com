		อหํ วทามีติปิ โส วเทยฺย
		มมํ วทนฺตีติปิ โส วเทยฺยาติ ฯ
		[๖๕] โย โหติ ภิกฺขุ อรหํ กตาวี
		ขีณาสโว อนฺติมเทหธารี
		อหํ วทามีติปิ โส วเทยฺย
		มมํ วทนฺตีติปิ โส วเทยฺย
		โลเก สมญฺญํ กุสโล วิทิตฺวา
		โวหารมตฺเตน โส โวหเรยฺยาติ ฯ
		[๖๖] โย โหติ ภิกฺขุ อรหํ กตาวี
		ขีณาสโว อนฺติมเทหธารี
		มานํ นุ โข โส อุปาคมฺม ๑ ภิกฺขุ
		อหํ วทามีติปิ โส วเทยฺย
		มม วทนฺตีติปิ โส วเทยฺยาติ ฯ
		[๖๗] ปหีนมานสฺส น สนฺติ คนฺถา
		วิธูปิตา มานคนฺถสฺส ๒ สพฺเพ
		ส วีติวตฺโต ยมตํ สุเมโธ
		อหํ วทามีติปิ โส วเทยฺย
		มมํ วทนฺตีติปิ โส วเทยฺย ๓
		โลเก สมญฺญํ ๔ กุสโล วิทิตฺวา
		โวหารมตฺเตน โส โวหเรยฺยาติ ฯ
#๑ โป. ม. อุปคมฺม ฯ ๒ สี. ม. มานคนฺธสฺส ฯ ๓ สี. อยํ ปาโฐ นตฺถิ ฯ
#๔ โป. ม. มญฺญตํ. ฯ
