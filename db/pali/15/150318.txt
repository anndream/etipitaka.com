ปจฺจุยฺยาหีติ   ฯ   เอวํ   ภทฺทนฺตวาติ  โข  ภิกฺขเว  สุวีโร  เทวปุตฺโต
สกฺกสฺส   เทวานมินฺทสฺส   ปฏิสฺสุตฺวา   ทุติยมฺปิ   ปมาทํ  อาปาเทสิ  ฯ
ตติยมฺปิ  โข  ภิกฺขเว  สกฺโก  เทวานมินฺโท  สุวีรํ  เทวปุตฺตํ  อามนฺเตสิ
เอเต   ตาต  สุวีร  อสุรา  เทเว  อภิยนฺติ  คจฺฉ  ตาต  สุวีร  อสุเร
ปจฺจุยฺยาหีติ   ฯ   เอวํ   ภทฺทนฺตวาติ  โข  ภิกฺขเว  สุวีโร  เทวปุตฺโตฝ
สกฺกสฺส เทวานมินฺทสฺส ปฏิสฺสุตฺวา ตติยมฺปิ ปมาทํ อาปาเทสิ ฯ
	[๘๔๙]  อถ  โข  ภิกฺขเว  สกฺโก  เทวานมินฺโท  สุวีรํ  เทวปุตฺตํ
คาถาย อชฺฌภาสิ
		อนุฏฺฐหํ อวายามํ          สุขํ ยตฺราธิคจฺฉติ
		สุวีร ตตฺถ คจฺฉาหิ         มญฺจ ตตฺเถว ปาปยาติ ฯ
   [๘๕๐] อลสฺวายํ ๑ อนุฏฺฐาตา     น จ กิจฺจานิ การเย
		สพฺพกามสมิทฺธสฺส          ตมฺเม สกฺก วรํ ทิสาติ ฯ
   [๘๕๑] ยตฺถาลโส อนุฏฺฐาตา       อจฺจนฺตสุขเมธติ
		สุวีร ตตฺถ คจฺฉาหิ         มญฺจ ตตฺเถว ปาปยาติ ฯ
   [๘๕๒] อกมฺมุนา เทวเสฏฺฐ        สกฺก วินฺเทมุ ยํ สุขํ
		อโสกํ อนุปายาสํ          ตมฺเม สกฺก วรํ ทิสาติ ฯ
   [๘๕๓] สเจ อตฺถิ อกมฺเมน        โกจิ กฺวจิ น ชีวติ
		นิพฺพานสฺส หิ โส มคฺโค     สุวีร ตตฺถ คจฺฉาหิ
		.................     มญฺจ ตตฺเถว ปาปยาติ ฯ
	[๘๕๔]  โส  หิ  นาม  ภิกฺขเว  สกฺโก  เทวานมินฺโท สกํ ปุญฺญผลํ
อุปชีวมาโน   เทวานํ  ตาวตึสานํ  อิสฺสริยาธิปจฺจํ  รชฺชํ  กาเรนฺโต  ๒
อุฏฺฐานวิริยสฺส   วณฺณวาที   ภวิสฺสติ   ฯ  อิธ  เขฺวตํ  ภิกฺขเว  โสเภถ
ยํ    ตุเมฺห    เอวํ    สฺวากฺขาเต   ธมฺมวินเย   ปพฺพชิตา   สมานา
#๑ ม. อลสวสฺส ฯ ยุ. อลสสฺส ฯ ๒ ยุ. กโรนฺโต ฯ เอวํ สพฺพตฺถ ญาตพฺพํ ฯ
