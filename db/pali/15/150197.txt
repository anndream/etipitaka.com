เสลํ ภิกฺขุนึ คาถาย อชฺฌภาสิ
		เกนิทํ ปกตํ พิมฺพํ          กฺวจิ ๑ พิมฺพสฺส การโก
		กฺวจิ ๒ ๓ พิมฺพํ สมุปฺปนฺนํ  กฺวจิ ๔ พิมฺพํ นิรุชฺฌตีติ ฯ
	[๕๕๑]  อถ  โข  เสลาย  ภิกฺขุนิยา  เอตทโหสิ  โก  นุ  ขฺวายํ
มนุสฺโส   วา   อมนุสฺโส   วา   คาถํ  ภาสตีติ  ฯ  อถ  โข  เสลาย
ภิกฺขุนิยา   เอตทโหสิ   มาโร   โข  อยํ  ปาปิมา  มม  ภยํ  ฉมฺภิตตฺตํ
โลมหํสํ   อุปฺปาเทตุกาโม   สมาธิมฺหา  จาเวตุกาโม  คาถํ  ภาสตีติ  ฯ
อถ   โข   เสลา   ภิกฺขุนี   มาโร  อยํ  ปาปิมา  อิติ  วิทิตฺวา  มารํ
ปาปิมนฺตํ คาถาหิ อชฺฌภาสิ
		นยิทํ ปกตํ ๕ พิมฺพํ        นยิทํ ปกตํ ๖ อฆํ
		เหตุํ ปฏิจฺจ สมฺภูตํ         เหตุภงฺคา นิรุชฺฌติ
		ยถาปิ อญฺญตรํ พีชํ         เขตฺเต วุตฺตํ วิรูหติ
		ปฐวีรสญฺจ อาคมฺม         สิเนหญฺจ ตทูภยํ
		เอวํ ขนฺธา จ ธาตุโย      ฉ จ อายตนา อิเม
		เหตุํ ปฏิจฺจ สมฺภูตา        เหตุภงฺคา นิรุชฺฌเรติ ฯ
อถ   โข   มาโร   ปาปิมา   ชานาติ   มํ   เสลา   ภิกฺขุนีติ   ทุกฺขี
ทุมฺมโน ตตฺเถวนฺตรธายีติ ฯ
			ทสมํ วชิราสุตฺตํ
	[๕๕๒]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   อถ   โข   วชิรา  ภิกฺขุนี
#๑-๒-๔ ม. ยุ. กฺวนุ ฯ ๓ ยุ. กฺวญฺจ ฯ ๔ ม. ยุ. อตฺตกตํ ฯ ๖ โป. ม. ยุ. ปรกตํ ฯ
