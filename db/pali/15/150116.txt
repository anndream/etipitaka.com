		จรนฺติ โลเก ๑ ปริวารฉนฺนา
		อนฺโต อสุทฺธา พหิ โสภมานาติ ฯ
			ทุติยํ ปญฺจราชสุตฺตํ
	[๓๕๙]  สาวตฺถิยํ  วิหรติ  ...  เตน  โข  ปน  สมเยน ปญฺจนฺนํ
ราชูนํ   ปเสนทิปมุขานํ   ปญฺจหิ   กามคุเณหิ   สมปฺปิตานํ   สมงฺคิภูตานํ
ปริจารยมานานํ    อยมนฺตรากถา    อุทปาทิ   กึ   นุ   โข   กามานํ
อคฺคนฺติ   ฯ   ตเตฺรกจฺเจ   เอวมาหํสุ   รูปา   กามานํ   อคฺคนฺติ  ฯ
เอกจฺเจ  เอวมาหํสุ  สทฺทา  กามานํ  อคฺคนฺติ  ฯ  เอกจฺเจ  เอวมาหํสุ
คนฺธา   กามานํ   อคฺคนฺติ   ฯ   เอกจฺเจ   เอวมาหํสุ  รสา  กามานํ
อคฺคนฺติ   ฯ   เอกจฺเจ   เอวมาหํสุ   โผฏฺฐพฺพา  กามานํ  อคฺคนฺติ  ฯ
ยโต   โข   เต   ราชาโน   นาสกฺขึสุ   อญฺญมญฺญํ   สญฺญาเปตุํ   อถ
โข    ราชา   ปเสนทิโกสโล   เต   ราชาโน   เอตทโวจ   อายาม
มาริสา    เยน    ภควา   เตนุปสงฺกมิสฺสาม   อุปสงฺกมิตฺวา   ภควนฺตํ
เอตมตฺถํ   ปฏิปุจฺฉิสฺสาม   ยถา   โน   ภควา   พฺยากริสฺสติ  ตถา  นํ
ธาเรยฺยามาติ   ๒   ฯ   เอวํ  มาริสาติ  โข  เต  ราชาโน  รญฺโญ
ปเสนทิโกสลสฺส ปจฺจสฺโสสุํ ฯ
	[๓๖๐]   อถ   โข   เต   ปญฺจ  ราชาโน  ปเสนทิปมุขา  เยน
ภควา   เตนุปสงฺกมึสุ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ
นิสีทึสุ   ฯ   เอกมนฺตํ   นิสินฺโน   โข  ราชา  ปเสนทิโกสโล  ภควนฺตํ
#๑ สี. ยุ. เอเก ฯ  ๒ ม. ธาเรสฺสนฺตีติ ฯ
