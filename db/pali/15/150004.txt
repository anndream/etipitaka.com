			จตุตฺถํ อจฺเจนฺติสุตฺตํ
	[๙] เอกมนฺตํ ฐิตา โข สา เทวตา ภควโต สนฺติเก อิมํ
	คาถํ อภาสิ
		อจฺเจนฺติ กาลา ตรยนฺติ รตฺติโย
		วโยคุณา อนุปุพฺพํ ชหนฺติ
		เอตํ ภยํ มรเณ เปกฺขมาโน
		ปุญฺญานิ กยิราถ สุขาวหานีติ ฯ
		[๑๐] อจฺเจนฺติ กาลา ตรยนฺติ รตฺติโย
		วโยคุณา อนุปุพฺพํ ชหนฺติ
		เอตํ ภยํ มรเณ เปกฺขมาโน
		โลกามิสํ ปชเห สนฺติเปกฺโขติ ฯ
			ปญฺจมํ กติฉินฺทิสุตฺตํ
	[๑๑] เอกมนฺตํ ฐิตา โข สา เทวตา ภควนฺตํ คาถาย อชฺฌภาสิ
		กติ ฉินฺเท กติ ชเห        กติ วุตฺตริ ๑ ภาวเย
		กติ สงฺคาติโต ๒ ภิกฺขุ     โอฆติณฺโณติ วุจฺจตีติ ฯ
	[๑๒] ปญฺจ ฉินฺเท ปญฺจ ชเห      ปญฺจ วุตฺตริ ๓ ภาวเย
		ปญฺจ สงฺคาติโต ๔ ภิกฺขุ    โอฆติณฺโณติ วุจฺจตีติ ฯ
#๑-๓ ม. กติ จุตฺตริ ฯ คาถํ อภาสิ. ๒-๔ สี. สงฺคาติโก ฯ ม. ยุ. สงฺคาติโค ฯ
#อ. สงฺคาตีโต สงฺเค อตีโต อติกฺกนฺโต ฯ
