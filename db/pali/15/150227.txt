		อินฺทฺริยคุตฺโต นิปโก สติมา
		เสเวถ ปนฺตานิ สยนาสนานิ
		ภยา ปมุตฺโต อภเย วิมุตฺโต
		ยตฺถ เภรวา สิรึสปา ๑
		วิชฺชุ สญฺจรติ ถเนติ ๒ เทโว
		อนฺธการติมิสาย รตฺติยา
		นิสีทิ ตตฺถ ภิกฺขุ วิคตโลมหํโส
		อิทญฺจ ๓ ชาตุ เม ทิฏฺฐํ    นยิทํ อิติหีติหํ
		เอกสฺมึ พฺรหฺมจริยสฺมึ       สหสฺสํ มจฺจุหายินํ
		ภีโย ปญฺจสตา เสกฺขา      ทสา จ ทสธา ทส
		สพฺเพ โสตํ สมาปนฺนา      อติรจฺฉานคามิโน
		อถายํ อิตรา ปชา         ปุญฺญภาคาติ เม มโน
		สงฺขาตุํ โนปิ สกฺโกมิ       มุสาวาทสฺส โอตฺตปนฺติ ๔ ฯ
			จตุตฺถํ อรุณวตีสุตฺตํ
	[๖๑๓]  เอกํ  สมยํ  ภควา  สาวตฺถิยํ  วิหรติ  ฯเปฯ  ตตฺร  โข
ภควา   ภิกฺขู   อามนฺเตสิ  ภิกฺขโวติ  ฯ  ภทนฺเตติ  เต  ภิกฺขู  ภควโต
ปจฺจสฺโสสุํ ฯ
	[๖๑๔]   ภควา   เอตทโวจ   ภูตปุพฺพํ   ภิกฺขเว  ราชา  อโหสิ
อรุณวา   นาม   ฯ   รญฺโญ   โข   ปน   ภิกฺขเว  อรุณวโต  อรุณวตี
นาม  ราชธานี  อโหสิ  ฯ  อรุณวตึ  โข  ปน  ภิกฺขเว ราชธานึ ๕ สิขี
#๑ ม. สรึสปา ฯ ๒ ถนยติ ฯ ๓ ม. ยุ. อิทํ หิ ๔ ยุ. โอตฺตเป ฯ ๕ อรุณวติยํ
#... ราชธานิยํ ฯ
