ภนฺเต  ภเรยฺยํ  ตํ  ปุริสํ  น  จ  เม  อตฺโถ  ตาทิเสน  ปุริเสนาติ  ฯ
อถ   อาคจฺเฉยฺย   พฺราหฺมณกุมาโร  อสิกฺขิโต  ฯเปฯ  อถ  อาคจฺเฉยฺย
เวสฺสกุมาโร  อสิกฺขิโต  ฯเปฯ  อถ  อาคจฺเฉยฺย  สุทฺทกุมาโร  อสิกฺขิโต
ฯเปฯ น จ เม อตฺโถ ตาทิเสน ปุริเสนาติ ฯ
	[๔๐๘]   ตํ  กึ  มญฺญสิ  มหาราช  อิธ  ตฺยสฺส  ยุทฺธํ  ปจฺจุปฏฺฐิตํ
สงฺคาโม    สมุปพฺยูโฬฺห   อถ   อาคจฺเฉยฺย   ขตฺติยกุมาโร   สุสิกฺขิโต
กตหตฺโถ   กตโยคฺโค   กตุปาสโน   อภีรุ   อจฺฉมฺภี  อนุตฺราสี  อปลายี
ภเรยฺยาสิ   ตํ   ปุริสํ   อตฺโถ   จ   เต   ตาทิเสน   ปุริเสนาติ  ฯ
ภเรยฺยาหํ   ภนฺเต  ตํ  ปุริสํ  อตฺโถ  จ  เม  ตาทิเสน  ปุริเสนาติ  ฯ
อถ  อาคจฺเฉยฺย  พฺราหฺมณกุมาโร  ฯเปฯ  อถ  อาคจฺเฉยฺย เวสฺสกุมาโร
ฯเปฯ     อถ    อาคจฺเฉยฺย    สุทฺทกุมาโร    สุสิกฺขิโต    กตหตฺโถ
กตโยคฺโค   กตุปาสโน   อภีรุ   อจฺฉมฺภี  อนุตฺราสี  อปลายี  ภเรยฺยาสิ
ตํ  ปุริสํ  อตฺโถ  จ  เต  ตาทิเสน  ปุริเสนาติ  ฯ  ภเรยฺยาหํ ภนฺเต ตํ
ปุริสํ อตฺโถ จ เม ตาทิเสน ปุริเสนาติ ฯ
	[๔๐๙]  เอวเมว  โข มหาราช ยสฺมา [๑]- เจปิ กุลา อคารสฺมา
อนคาริยํ  ปพฺพชิโต  โหติ  โส จ โหติ ปญฺจงฺควิปฺปหีโน ปญฺจงฺค-
สมนฺนาคโต  ตสฺมึ     ทินฺนํ     มหปฺผลํ     โหติ  ฯ    กตมานิ  ปญฺจงฺคานิ
ปหีนานิ   โหนฺติ   ฯ   กามจฺฉนฺโท   ปหีโน   โหติ  พฺยาปาโท  ปหีโน
โหติ   ถีนมิทฺธํ   ปหีนํ   โหติ   อุทฺธจฺจกุกฺกุจฺจํ   ปหีนํ  โหติ  วิจิกิจฺฉา
ปหีนา   โหติ   ฯ   อิมานิ   ปญฺจงฺคานิ   ปหีนานิ  โหนฺติ  ฯ  กตเมหิ
#๑ ม. ยุ. เอตฺถนฺตเร กสฺมาติ ทิสฺสติ ฯ
