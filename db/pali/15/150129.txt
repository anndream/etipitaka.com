เต    มหาราช    สิกฺขิตพฺพํ    ฯ    กลฺยาณมิตฺตสฺส   เต   มหาราช
กลฺยาณสหายสฺส   กลฺยาณสมฺปวงฺกสฺส   อยํ   เอโก   ธมฺโม  อุปนิสฺสาย
วิหาตพฺโพ    อปฺปมาโท    กุสเลสุ   ธมฺเมสุ   ฯ   อปฺปมตฺตสฺส   เต
มหาราช   วิหรโต   อปฺปมาทํ   อุปนิสฺสาย  อิตฺถาคารสฺส  อนุยายนฺตสฺส
เอวํ   ภวิสฺสติ   ราชา   โข  อปฺปมตฺโต  วิหรติ  อปฺปมาทํ  อุปนิสฺสาย
หนฺท    มยํปิ    อปฺปมตฺตา    วิหราม   อปฺปมาทํ   อุปนิสฺสายาติ   ฯ
อปฺปมตฺตสฺส   เต  มหาราช  วิหรโต  อปฺปมาทํ  อุปนิสฺสาย  ขตฺติยานมฺปิ
อนุยนฺตานํ    เอวํ    ภวิสฺสติ    ราชา    โข    อปฺปมตฺโต   วิหรติ
อปฺปมาทํ   อุปนิสฺสาย   หนฺท   มยํปิ   อปฺปมตฺตา   วิหราม   อปฺปมาทํ
อุปนิสฺสายาติ   ฯ   อปฺปมตฺตสฺส   เต   มหาราช   วิหรโต   อปฺปมาทํ
อุปนิสฺสาย    พลกายสฺสปิ   เอวํ   ภวิสฺสติ   ราชา   โข   อปฺปมตฺโต
วิหรติ    อปฺปมาทํ    อุปนิสฺสาย   หนฺท   มยํปิ   อปฺปมตฺตา   วิหราม
อปฺปมาทํ   อุปนิสฺสายาติ   ฯ   อปฺปมตฺตสฺส   เต   มหาราช   วิหรโต
อปฺปมาทํ   อุปนิสฺสาย   เนคม   ชานปทสฺสาปิ   เอวํ   ภวิสฺสติ  ราชา
โข    อปฺปมตฺโต    วิหรติ    อปฺปมาทํ    อุปนิสฺสาย    หนฺท   มยํปิ
อปฺปมตฺตา   วิหราม   อปฺปมาทํ   อุปนิสฺสายาติ   ฯ   อปฺปมตฺตสฺส  เต
มหาราช   วิหรโต   อปฺปมาทํ   อุปนิสฺสาย   อตฺตาปิ   คุตฺโต  รกฺขิโต
ภวิสฺสติ    อิตฺถาคารมฺปิ   คุตฺตํ   รกฺขิตํ   ภวิสฺสติ   โกสโกฏฺฐาคารมฺปิ
คุตฺตํ รกฺขิตํ ภวิสฺสตีติ ฯ
	[๓๘๕] อิทมโวจ ฯเปฯ
