กุมารกานํ   ๑   ปาหุนกานิ  ภวนฺติ  ฯ  อถ  โข  ภควา  ปุพฺพณฺหสมยํ
นิวาเสตฺวา    ปตฺตจีวรมาทาย    ปญฺจสาลํ    พฺราหฺมณคามํ    ปิณฺฑาย
ปาวิสิ   ฯ  เตน  โข  ปน  สมเยน  ปญฺจสาเลยฺยกา  พฺราหฺมณคหปติกา
มาเรน    ปาปิมตา    อนฺวาวิฏฺฐา    ภวนฺติ   มา   สมโณ   โคตโม
ปิณฺฑมลตฺถาติ   ฯ   อถ  โข  ภควา  ยถา  โธเตน  ปตฺเตน  ปญฺจสาลํ
พฺราหฺมณคามํ ปิณฺฑาย ปาวิสิ ตถา โธเตน ปตฺเตน ปฏิกฺกมิ ฯ
	[๔๖๘]   อถ   โข   มาโร  ปาปิมา  เยน  ภควา  เตนุปสงฺกมิ
อุปสงฺกมิตฺวา   ภควนฺตํ  เอตทโวจ  อปิ  สมณ  [๒]-  ปิณฺฑมลตฺถาติ  ฯ
ตถา   นุ   ตฺวํ  ปาปิม  อกาสิ  ยถาหํ  ปิณฺฑํ  น  ลเภยฺยนฺติ  ฯ  เตน
หิ    ภนฺเต    ภควา    ทุติยมฺปิ   ปญฺจสาลํ   พฺราหฺมณคามํ   ปิณฺฑาย
ปวิสตุ ตถาหํ กริสฺสามิ ยถา ภควา ปิณฺฑํ ลจฺฉตีติ ฯ
	[๔๖๙] อปุญฺญํ ปสวิ มาโร        อาสชฺชนํ ตถาคตํ
		กึ นุ มญฺญสิ ปาปิม        น เม ปาปํ วิปจฺจติ
		สุสุขํ วต ชีวาม          เยสนฺโน นตฺถิ กิญฺจนํ
		ปีติภกฺขา ภวิสฺสาม        เทวา อาภสฺสรา ยถาติ ฯ
อถ   โข   มาโร   ปาปิมา  ชานาติ  มํ  ภควา  ชานาติ  มํ  สุคโตติ
ทุกฺขี ทุมฺมโน ตตฺเถวนฺตรธายีติ ฯ
			นวมํ กสฺสกสุตฺตํ
	[๔๗๐]  สาวตฺถีนิทานํ  ฯ  เตน  โข  ปน  สมเยน  ภควา  ภิกฺขู
นิพฺพานปฏิสํยุตฺตาย   ธมฺมิยา  กถาย  สนฺทสฺเสติ  สมาทเปติ  สมุตฺเตเชติ
#๑ โป. ม. กุมาริกานํ ฯ ๒ ม. เอตฺถนฺตเร ตวนฺติ ทิสฺสติ ฯ
