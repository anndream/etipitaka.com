		เอตํ สมฺมคฺคตา ยญฺญํ        อุปยนฺติ มเหสิโน
		เอตํ ยเชถ เมธาวี         เอโส ยญฺโญ มหปฺผโล
		เอตญฺหิ ยชมานสฺส          เสยฺโย โหติ น ปาปิโย
		ยญฺโญ จ วิปุโล โหติ        ปสีทนฺติ จ เทวตาติ ฯ
			ทสมํ พนฺธนสุตฺตํE
	[๓๕๒]   เตน   โข   ปน   สมเยน   รญฺญา   ปเสนทิโกสเลน
มหาชนกาโย   พนฺธาปิโต   โหติ   ฯ  อปฺเปกจฺเจ  รชฺชูหิ  อปฺเปกจฺเจ
อทฺทูหิ   ๑   อปฺเปกจฺเจ   สงฺขลิกาหิ   ฯ  อถ  โข  สมฺพหุลา  ภิกฺขู
ปุพฺพณฺหสมยํ     นิวาเสตฺวา     ปตฺตจีวรมาทาย    สาวตฺถึ    ปิณฺฑาย
ปวิสึสุ   สาวตฺถิยํ  ปิณฺฑาย  จริตฺวา  ๒  ปจฺฉาภตฺตํ  ปิณฺฑปาตปฏิกฺกนฺตา
เยน       ภควา      เตนุปสงฺกมึสุ      อุปสงฺกมิตฺวา      ภควนฺตํ
อภิวาเทตฺวา   เอกมนฺตํ   นิสีทึสุ   ฯ   เอกมนฺตํ   นิสินฺนา   โข  เต
ภิกฺขู    ภควนฺตํ   เอตทโวจุํ   อิธ   ภนฺเต   รญฺญา   ปเสนทิโกสเลน
มหาชนกาโย   พนฺธาปิโต   โหติ  ๓  อปฺเปกจฺเจ  รชฺชูหิ  อปฺเปกจฺเจ
อทฺทูหิ อปฺเปกจฺเจ สงฺขลิกาหีติ ฯ
	[๓๕๓]  อถ  โข  ภควา  เอตมตฺถํ  วิทิตฺวา  ตายํ  เวลายํ อิมา
คาถาโย อภาสิ
#๑ สี. ยุ. อนฺทูหิ ฯ  ๒ สี. ปวิสิตฺวา ฯ  ๓ สี. ม. ยุ. อยํ ปาโฐ น ทิสฺสติ ฯ
