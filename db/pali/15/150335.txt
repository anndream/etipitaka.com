			ทุติยวคฺโค ทุติโย
			_____________
			ปฐมํ ปฐมเทวสุตฺตํ
	[๙๐๕]  เอกํ  สมยํ ภควา สาวตฺถิยํ วิหรติ เชตวเน อนาถปิณฺฑิกสฺส
อาราเม ฯ ตตฺร โข ฯเปฯ
	[๙๐๖]   ภควา   เอตทโวจ   สกฺกสฺส   ภิกฺขเว  เทวานมินฺทสฺส
ปุพฺเพ  มนุสฺสภูตสฺส  สตฺต  วตฺตปทานิ  ๑  สมตฺตานิ  สมาทินฺนานิ อเหสุํ
เยสํ   สมาทินฺนตฺตา   สกฺโก   สกฺกตฺตํ  อชฺฌคา  ฯ  กตมานิ  สตฺต  ฯ
ยาวชีวํ   มาตาเปตฺติภโร   อสฺสํ   ยาวชีวํ   กุเล  เชฏฺฐาปจายี  อสฺสํ
ยาวชีวํ    สณฺหวาโจ   อสฺสํ   ยาวชีวํ   อปิสุณวาโจ   อสฺสํ   ยาวชีวํ
วิคตมลมจฺเฉเรน   เจตสา   อคารํ  อชฺฌาวเสยฺยํ  มุตฺตจาโค  ปยตปาณี
โวสฺสคฺครโต   ยาจโยโค   ทานสํวิภาครโต   ยาวชีวํ  สจฺจวาโจ  อสฺสํ
ยาวชีวํ   อกฺโกธโน   อสฺสํ  สเจปิ  เม  โกโธ  อุปฺปชฺเชยฺย  ขิปฺปเมว
นํ  ปฏิวิเนยฺยนฺติ  ฯ  สกฺกสฺส  ภิกฺขเว  เทวานมินฺทสฺส ปุพฺเพ มนุสฺสภูตสฺส
อิมานิ    สตฺต    วตฺตปทานิ    ๒   สมตฺตานิ   สมาทินฺนานิ   อเหสุํ
เยสํ สมาทินฺนตฺตา สกฺโก สกฺกตฺตํ อชฺฌคาติ ฯ
	[๙๐๗]    อิทมโวจ   ภควา   อิทํ   วตฺวาน   สุคโต   อถาปรํ
เอตทโวจ สตฺถา
#๑-๒ ม. ยุ. วตปทานิ ฯ
