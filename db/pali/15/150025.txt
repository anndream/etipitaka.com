		สพฺภิเรว สมาเสถ         สพฺภิ กุพฺเพถ สนฺถวํ
		สตํ สทฺธมฺมมญฺญาย         ญาติมชฺเฌ วิโรจตีติ ฯ
	[๘๓] อถ โข อปรา เทวตา ภควโต สนฺติเก อิมํ คาถํ อภาสิ
		สพฺภิเรว สมาเสถ         สพฺภิ กุพฺเพถ สนฺถวํ
		สตํ สทฺธมฺมมญฺญาย         สตฺตา คจฺฉนฺติ สุคตินฺติ ฯ
	[๘๔] อถ โข อปรา เทวตา ภควโต สนฺติเก อิมํ คาถํ อภาสิ
		สพฺภิเรว สมาเสถ         สพฺภิ กุพฺเพถ สนฺถวํ
		สตํ สทฺธมฺมมญฺญาย         สตฺตา ติฏฺฐนฺติ สาตตนฺติ ฯ
อถ   โข   อปรา  เทวตา  ภควนฺตํ  เอตทโวจ  กสฺส  นุ  โข  ภควา
สุภาสิตนฺติ ฯ
	[๘๕] สพฺพาสํ โว สุภาสิตํ ปริยาเยน อปิจ มมาปิ สุณาถ
		สพฺภิเรว สมาเสถ         สพฺภิ กุพฺเพถ สนฺถวํ
		สตํ สทฺธมฺมมญฺญาย         สพฺพทุกฺขา ปมุจฺจตีติ ฯ [๑]-
			ทุติยํ มจฺฉริสุตฺตํ
	[๘๖]  เอกํ  สมยํ  ภควา สาวตฺถิยํ วิหรติ เชตวเน อนาถปิณฺฑิกสฺส
อาราเม    ฯ    อถ    โข   สมฺพหุลา   สตุลฺลปกายิกา   เทวตาโย
อภิกฺกนฺตาย     รตฺติยา     อภิกฺกนฺตวณฺณา     เกวลกปฺปํ     เชตวนํ
โอภาเสตฺวา    เยน   ภควา   เตนุปสงฺกมึสุ   อุปสงฺกมิตฺวา   ภควนฺตํ...
อภิวาเทตฺวา เอกมนฺตํ อฏฺฐํสุ ฯ
	[๘๗]   เอกมนฺตํ   ฐิตา  โข  เอกา  เทวตา  ภควโต  สนฺติเก
#๑ ม. อิทมโวจ ภควา อตฺตมนา ตา เทวตาโย ภควนฺตํ อภิวาเทตฺวา ปทกฺขิณํ
#กตฺวา ตตฺเถวนฺตรธายึสูติ ฯ
