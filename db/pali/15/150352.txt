	[๙๕๕]  ภูตปุพฺพํ  ภิกฺขเว  สกฺโก  เทวานมินฺโท  สุธมฺมายํ  สภายํ
เทเว ตาวตึเส อนุนยมาโน ตายํ เวลายํ อิมํ คาถํ อภาสิ
		โกโธ โว วสมายาตุ       มา จ มิตฺเต หิ โว ชรา
		อครหิยํ มา ครหิตฺถ        มา จ ภาสิตฺถ เปสุณํ
		อถ ปาปชนํ โกโธ         ปพฺพโตวาภิมทฺทตีติ ฯ
			ปญฺจมํ อกฺโกธสุตฺตํ
	[๙๕๖]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน อนาถปิณฺฑิกสฺส อาราเม ฯ ตตฺร โข ภควา ภิกฺขู ฯเปฯ
	[๙๕๗]  ภควา  เอตทโวจ  ภูตปุพฺพํ  ภิกฺขเว  สกฺโก เทวานมินฺโท
สุธมฺมายํ   สภายํ   เทเว   ตาวตึเส  อนุนยมาโน  ตายํ  เวลายํ  อิมํ
คาถํ อภาสิ
		มา โว โกโธ อชฺฌภวิ      มา จ กุชฺฌิตฺถ กุชฺฌตํ
		อกฺโกโธ อวิหึสา จ        อริเยสุ วสตี ๑ สทา
		อถ ปาปชนํ โกโธ         ปพฺพโตวาภิมทฺทตีติ ฯ
			สกฺกปญฺจกํ ฯ
			ตสฺสุทฺทานํ
		ฆตฺวา ทุพฺพณฺณิยมายา       อจฺจเยน อกฺโกธโน
		เทสิตํ พุทฺธเสฏฺเฐน        อิทํ สกฺกปญฺจกํ ฯ
			สกฺกสํยุตฺตํ สมตฺตํ ฯ
#๑ ม. จ ปฏิปทา ฯ
