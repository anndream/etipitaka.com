ภิกฺขโวติ ฯ ภทนฺเตติ เต ภิกฺขู ภควโต ปจฺจสฺโสสุํ ฯ
	[๘๖๔]   ภควา   เอตทโวจ  ภูตปุพฺพํ  ภิกฺขเว  เทวาสุรสงฺคาโม
สมุปพฺยูโฬฺห   อโหสิ   ฯ   อถ   โข   ภิกฺขเว   สกฺโก  เทวานมินฺโท
เทเว   ตาวตึเส   อามนฺเตสิ   สเจ   มาริสา  เทวานํ  สงฺคามคตานํ
อุปฺปชฺเชยฺย   ภยํ   วา   ฉมฺภิตตฺตํ   วา  โลมหํโส  วา  มเมว  ตสฺมึ
สมเย   ธชคฺคํ   อุลฺโลเกยฺยาถ   ฯ   มมญฺหิ   โว  ธชคฺคํ  อุลฺโลกยตํ
ยมฺภวิสฺสติ   ภยํ  วา  ฉมฺภิตตฺตํ  วา  โลมหํโส  วา  โส  ปหียิสฺสติ  ฯ
โน   เจ   เม   ธชคฺคํ   อุลฺโลเกยฺยาถ  อถ  ปชาปติสฺส  เทวราชสฺส
ธชคฺคํ   อุลฺโลเกยฺยาถ   ฯ   ปชาปติสฺส   หิ  โว  เทวราชสฺส  ธชคฺคํ
อุลฺโลกยตํ   ยมฺภวิสฺสติ   ภยํ   วา  ฉมฺภิตตฺตํ  วา  โลมหํโส  วา  โส
ปหียิสฺสติ   ฯ  โน  เจ  ปชาปติสฺส  เทวราชสฺส  ธชคฺคํ  อุลฺโลเกยฺยาถ
อถ   วรุณสฺส  เทวราชสฺส  ธชคฺคํ  อุลฺโลเกยฺยาถ  ฯ  วรุณสฺส  หิ  โว
เทวราชสฺส   ธชคฺคํ   อุลฺโลกยตํ   ยมฺภวิสฺสติ  ภยํ  วา  ฉมฺภิตตฺตํ  วา
โลมหํโส  วา  โส  ปหียิสฺสติ  ฯ  โน  เจ  วรุณสฺส  เทวราชสฺส ธชคฺคํ
อุลฺโลเกยฺยาถ   อถ   อีสานสฺส  เทวราชสฺส  ธชคฺคํ  อุลฺโลเกยฺยาถ  ฯ
อีสานสฺส   หิ   โว   เทวราชสฺส   ธชคฺคํ  อุลฺโลกยตํ  ยมฺภวิสฺสติ  ภยํ
วา   ฉมฺภิตตฺตํ   วา  โลมหํโส  วา  โส  ปหียิสฺสตีติ  ฯ  ตํ  โข  ปน
ภิกฺขเว   สกฺกสฺส   วา   เทวานมินฺทสฺส  ธชคฺคํ  อุลฺโลกยตํ  ปชาปติสฺส
วา    เทวราชสฺส   ธชคฺคํ   อุลฺโลกยตํ   วรุณสฺส   วา   เทวราชสฺส
ธชคฺคํ   อุลฺโลกยตํ   อีสานสฺส   วา   เทวราชสฺส   ธชคฺคํ  อุลฺโลกยตํ
