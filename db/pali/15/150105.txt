ปริวิตกฺโก  อุทปาทิ  เกสํ  นุ  โข  รกฺขิโต  อตฺตา  เกสํ  นุ  โข  ๑
อรกฺขิโต   อตฺตาติ   ตสฺส   มยฺหํ   ภนฺเต   เอตทโหสิ   เย  จ  โข
เกจิ   กาเยน   ทุจฺจริตํ   จรนฺติ   วาจาย   ทุจฺจริตํ   จรนฺติ  มนสา
ทุจฺจริตํ   จรนฺติ   เตสํ   อรกฺขิโต   อตฺตา   กิญฺจาปิ  เต  หตฺถิกาโย
วา   รกฺเขยฺย   อสฺสกาโย   วา   รกฺเขยฺย  รถกาโย  วา  รกฺเขยฺย
ปตฺติกาโย   วา   รกฺเขยฺย   อถ   โข   เตสํ   อรกฺขิโต  อตฺตา  ตํ
กิสฺส   เหตุ  พาหิรา  เหสา  รกฺขา  เนสา  รกฺขา  อชฺฌตฺติกา  ตสฺมา
เตสํ   อรกฺขิโต   อตฺตาติ  เย  จ  โข  เกจิ  กาเยน  สุจริตํ  จรนฺติ
วาจาย   สุจริตํ   จรนฺติ  มนสา  สุจริตํ  จรนฺติ  เตสํ  รกฺขิโต  อตฺตา
กิญฺจาปิ   เต   เนว   หตฺถิกาโย   รกฺเขยฺย  น  อสฺสกาโย  รกฺเขยฺย
น   รถกาโย   รกฺเขยฺย   น   ปตฺติกาโย   รกฺเขยฺย  อถ  โข  เตสํ
รกฺขิโต   อตฺตา   ตํ   กิสฺส   เหตุ  อชฺฌตฺติกา  เหสา  รกฺขา  เนสา
รกฺขา พาหิรา ตสฺมา เตสํ รกฺขิโต อตฺตาติ ฯ
	[๓๓๘]   เอวเมตํ  มหาราช  เอวเมตํ  มหาราช  เย  หิ  เกจิ
มหาราช   กาเยน   ทุจฺจริตํ   จรนฺติ  ฯเปฯ  เตสํ  อรกฺขิโต  อตฺตาติ
ตํ   กิสฺส   เหตุ   พาหิรา   เหสา   มหาราช  รกฺขา  เนสา  รกฺขา
อชฺฌตฺติกา   ตสฺมา   เตสํ  อรกฺขิโต  อตฺตาติ  เย  หิ  เกจิ  มหาราช
กาเยน   สุจริตํ  จรนฺติ  วาจาย  สุจริตํ  จรนฺติ  มนสา  สุจริตํ  จรนฺติ
เตสํ   รกฺขิโต   อตฺตา   กิญฺจาปิ  เต  เนว  หตฺถิกาโย  รกฺเขยฺย  น
#๑ สี. ยุ. อยํ สทฺโท น ทิสฺสติ ฯ
