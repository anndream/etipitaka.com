		วิรโต กามสญฺญาย         รูปสญฺโญชนาติโต ๑
		นนฺทิภวปริกฺขีโณ ๒        โส คมฺภีเร น สีทตีติ ฯ
			ฉฏฺฐํ วาสุทตฺตสุตฺตํ
	[๒๖๒]   เอกมนฺตํ   ฐิโต   โข   วาสุทตฺโต  เทวปุตฺโต  ภควโต
สนฺติเก อิมํ คาถํ อภาสิ
		สตฺติยา วิย โอมฏฺโฐ       ฑยฺหมาเนว ๓ มตฺถเก
		กามราคปฺปหานาย         สโต ภิกฺขุ ปริพฺพเชติ ฯ
	[๒๖๓] สตฺติยา วิย โอมฏฺโฐ       ฑยฺหมาเนว มตฺถเก
		สกฺกายทิฏฺฐิปฺปหานาย       สโต ภิกฺขุ ปริพฺพเชติ ฯ
			สตฺตมํ สุพฺรหฺมสุตฺตํ
	[๒๖๔]   เอกมนฺตํ   ฐิโต   โข   สุพฺรหฺมา   เทวปุตฺโต  ภควนฺตํ
คาถาย อชฺฌภาสิ
		นิจฺจมุตฺรสฺตมิทํ จิตฺตํ        นิจฺจมุพฺพิคฺคมิทํ มโน
		อนุปฺปนฺเนสุ กิจฺเจสุ        อโถ อุปฺปตฺติเตสุ จ
		สเจ อตฺถิ อนุตฺรสฺตํ        ตํ เม อกฺขาหิ ปุจฺฉิโตติ ฯ
	[๒๖๕] นาญฺญตฺร โพชฺฌงฺค ตปสา ๔ นาญฺญตฺร อินฺทฺริยสํวรา
		นาญฺญตฺร สพฺพนิสฺสคฺคา      โสตฺถึ ปสฺสามิ ปาณินนฺติ ฯ
อิทมโวจ ฯเปฯ ตตฺเถวนฺตรธายีติ ฯ
#๑ รูปสญฺโญชนาติโคติ วา ปาโฐ ฯ  ๒ โป. ม. นนฺทิราคปริกฺขีโณ ฯ
#๓ ม. ฑยฺหมาโนว ฯ  ๔ ม. โพชฺฌาตปสา ฯ
