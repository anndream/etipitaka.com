เจตโส   ปริวิตกฺโก   อุทปาทิ   สกฺกา   นุ  โข  รชฺชํ  กาเรตุํ  อหนํ
อฆาตนํ อชินํ อชาปยํ อโสจํ อโสจาปยํ ธมฺเมนาติ ฯ
	[๔๗๖]   อถ   โข   มาโร   ปาปิมา  ภควโต  เจตสา  เจโต
ปริวิตกฺกมญฺญาย   เยน   ภควา   เตนุปสงฺกมิ   อุปสงฺกมิตฺวา   ภควนฺตํ
เอตทโวจ   กาเรตุ   ภนฺเต   ภควา   รชฺชํ   กาเรตุ   สุคโต  รชฺชํ
อหนํ   อฆาตนํ   อชินํ   อชาปยํ   อโสจํ   อโสจาปยํ   ธมฺเมนาติ  ฯ
กึ  ปน  เม  ตฺวํ  ปาปิม  ปสฺสสิ  ยํ  ๑  มํ  ตฺวํ  เอวํ วเทสิ กาเรตุ
ภนฺเต   ภควา   รชฺชํ   กาเรตุ   สุคโต   รชฺชํ  อหนํ  อฆาตยํ  อชินํ
อชาปยํ   อโสจํ   อโสจาปยํ  ธมฺเมนาติ  ฯ  ภควโต  ๒  โข  ภนฺเต
จตฺตาโร   อิทฺธิปาทา  ภาวิตา  พหุลีกตา  ยานีกตา  วตฺถุกตา  อนุฏฺฐิตา
ปริจิตา   สุสมารทฺธา   อากงฺขมาโน   ปน   ภนฺเต   ภควา   หิมวนฺตํ
ปพฺพตราชํ สุวณฺณนฺเตฺวว อธิมุจฺเจยฺย สุวณฺณปพฺพตสฺสาติ ฯ ๓
	[๔๗๗] ปพฺพตฺตสฺส สุวณฺณสฺส       ชาตรูปสฺส เกวลา ๔
		ทฺวิตาว นาลเมกสฺส ๕    อิติ วิทฺธา ๖ สมญฺจเร
		โย ทุกฺขมทฺทกฺขิ ยโตนิทานํ
		กาเมสุ โส ชนฺตุ กถํ นเมยฺย
		อุปธึ วิทิตฺวาน สงฺโคติ โลเก
		ตสฺเสว   ชนฺตุ วินยาย สิกฺเขติ ฯ
#๑ สี. กึ ฯ ๒ ม. ยุ. ภควตา ฯ ๓ ม. สุวณฺณญฺจปนสฺสาติ ฯ ๔ ม. ยุ.
#เกวโล ฯ ๕ สี. วิตฺตวินาลเมกสฺส ฯ ๖ สี. วิทิตฺวาติ วา วิทฺวาติ วา ปาโฐ ฯ
#ยุ. วิทฺวา ฯ ม. วิชฺชา ฯ
