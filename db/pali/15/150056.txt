			อฏฺฐมํ ปิหิตสุตฺตํ
	[๑๙๒] เกนสฺสุ ปิหิโต โลโก      กิสฺมึ โลโก ปติฏฺฐิโต
		เกนสฺสุ อุฑฺฑิโต โลโก     เกนสฺสุ ปริวาริโตติ ฯ
	[๑๙๓] มจฺจุนา ปิหิโต โลโก      ทุกฺเข โลโก ปติฏฺฐิโต
		ตณฺหาย อุฑฺฑิโต โลโก     ชราย ปริวาริโตติ ฯ
			นวมํ อิจฺฉาสุตฺตํ
	[๑๙๔] เกนสฺสุ พชฺฌติ โลโก      กิสฺส วินยาย มุจฺจติ
		กิสฺสสฺส ๑ วิปฺปหาเนน    สพฺพํ ฉินฺทติ พนฺธนนฺติ ฯ
	[๑๙๕] อิจฺฉาย พชฺฌติ โลโก      อิจฺฉาวินยาย มุจฺจติ
		อิจฺฉาย วิปฺปหาเนน       สพฺพํ ฉินฺทติ พนฺธนนฺติ ฯ
			ทสมํ โลกสุตฺตํ
	[๑๙๖] กิสฺมึ โลโก สมุปฺปนฺโน     กิสฺมึ กุพฺพติ สนฺถวํ
		กิสฺส โลโก อุปาทาย      กิสฺมึ โลโก วิหญฺญตีติ ฯ
	[๑๙๗] ฉสุ โลโก สมุปฺปนฺโน      ฉสุ กุพฺพติ สนฺถวํ
		ฉนฺนเมว อุปาทาย        ฉสุ โลโก วิหญฺญตีติ ฯ
			อนฺธวคฺโค สตฺตโม ฯ
			ตสฺสุทฺทานํ
		นามํ จิตฺตญฺจ ตณฺหา จ     สญฺโญชนญฺจ พนฺธนา
		อพฺภาหตุฑฺฑิโต ปิหิโต      อิจฺฉา โลเกน เต ทสาติ ฯ
			__________
#๑ ม. ยุ. กิสฺสสฺสุ ฯ
