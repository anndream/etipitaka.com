			ทุติยวคฺโค ทุติโย
			_______________
			ปฐมํ ปาสาณสุตฺตํ
	[๔๔๖]  เอกํ  สมยํ  ภควา  ราชคเห  วิหรติ คิชฺฌกูเฏ ปพฺพเต ฯ
เตน   โข   ปน   สมเยน   ภควา   รตฺตนฺธการติมิสายํ   อชฺโฌกาเส
นิสินฺโน โหติ ฯ เทโว จ เอกเมกํ ผุสายติ ฯ
	[๔๔๗]  อถ  โข  มาโร  ปาปิมา  ภควโต  ภยํ ฉมฺภิตตฺตํ โลมหํสํ
อุปฺปาเทตุกาโม   เยน   ภควา   เตนุปสงฺกมิ   อุปสงฺกมิตฺวา   ภควโต
อวิทูเร มหนฺเต มหนฺเต ปาสาเณ ปคฺคเฬสิ ๑ ฯ
	[๔๔๘]   อถ   โข   ภควา  มาโร  อยํ  ปาปิมา  อิติ  วิทิตฺวา
มารํ ปาปิมนฺตํ คาถาย อชฺฌภาสิ
		สเจปิ เกวลํ สพฺพํ        คิชฺฌกูฏํ คเฬยฺยสิ ๒
		เนว สมฺมา วิมุตฺตานํ      พุทฺธานํ อตฺถิ อิญฺชิตนฺติ ฯ
อถ   โข   มาโร   ปาปิมา  ชานาติ  มํ  ภควา  ชานาติ  มํ  สุคโตติ
ทุกฺขี ทุมฺมโน ตตฺเถวนฺตรธายีติ ฯ
			ทุติยํ สีหสุตฺตํ
	[๔๔๙]  เอกํ  สมยํ ภควา สาวตฺถิยํ วิหรติ เชตวเน อนาถปิณฺฑิกสฺส
#๑ สี. ปวฑฺเฑสีติปิ ปวทฺเธสีติปิ ปวฏฺเฏสีติปิ ปาโฐ ฯ ม. ยุ. ปทาเลสิ ฯ
#๒ ม. ยุ. จเลสฺสสิ ฯ
