ตสฺส โผฏฺฐพฺพา อนุตฺตรา โหนฺตีติ ฯ
	[๓๖๒]  เตน  โข  ปน  สมเยน  จนฺทนงฺคลิโก ๑ อุปาสโก ตสฺสํ
ปริสายํ    นิสินฺโน   โหติ   ฯ   อถ   โข   จนฺทนงฺคลิโก   อุปาสโก
อุฏฺฐายาสนา   เอกํสํ   อุตฺตราสงฺคํ   กริตฺวา   เยน  ภควา  เตนญฺชลึ
ปณาเมตฺวา   ภควนฺตํ   เอตทโวจ   ปฏิภาติ   มํ   ภควา  ปฏิภาติ  มํ
สุคตาติ   ฯ   ปฏิภาตุ  ตํ  จนฺทนงฺคลิกาติ  ภควา  อโวจ  ฯ  อถ  โข
จนฺทนงฺคลิโก   อุปาสโก   ภควนฺตํ   ๒   สมฺมุขา  ตทนุรูปาย  คาถาย
อภิตฺถวิ
		ปทุมํ ยถา โกกนทํ สุคนฺธํ
		ปาโต สิยา ผุลฺลมวีตคนฺธํ
		องฺคีรสํ ปสฺส วิโรจมานํ
		ตปนฺตมาทิจฺจมิวนฺตลิกฺเขติ ฯ
	[๓๖๓]   อถ   โข   เต  ปญฺจ  ราชาโน  จนฺทนงฺคลิกํ  อุปาสกํ
ปญฺจหิ  อุตฺตราสงฺเคหิ  อจฺฉาเทสุํ  ฯ  อถ  โข  จนฺทนงฺคลิโก  อุปาสโก
เตหิ ปญฺจหิ อุตฺตราสงฺเคหิ ภควนฺตํ อจฺฉาเทสีติ ฯ
			ตติยํ โทณปากสุตฺตํ
	[๓๖๔]  สาวตฺถิยํ  วิหรติ  ...  เตน  โข  ปน  สมเยน  ราชา
ปเสนทิโกสโล    โทณปากสุธํ   ๓   ภุญฺชติ   ฯ   อถ   โข   ราชา
#๑ สี. จนฺทนงฺกลิโกติ ปาโฐ ทิสฺสติ ฯ อ. จนฺทนงฺคลิโย ฯ  ๒ ภควโตติปิ ปาโฐ ฯ
#๓ ม. โทณปากกุรํ ฯ โป. ยุ. โทณปากสุทํ ฯ
