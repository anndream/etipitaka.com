			จตุตฺถํ สมฺพหุลสุตฺตํ
	[๗๖๘]  เอกํ  สมยํ  สมฺพหุลา  ภิกฺขู  โกสเลสุ วิหรนฺติ อญฺญตรสฺมึ
วนสณฺเฑ   ฯ   อถ   โข   เต   ภิกฺขู   วสฺสํ  วุตฺถา  เตมาสจฺจเยน
จาริกํ ปกฺกมึสุ ฯ
	[๗๖๙]   อถ  โข  ยา  ตสฺมึ  วนสณฺเฑ  อธิวตฺถา  เทวตา  เต
ภิกฺขู อปสฺสนฺตี ปริเทวมานา ตายํ เวลายํ อิมํ คาถํ อภาสิ
		อรติ วิย เมชฺชํ ขายติ
		พหุเก ทิสฺวาน วิวิตฺเต อาสเน
		เต จิตฺตกถา พหุสฺสุตา
		โกเม โคตมสาวกา คตาติ ฯ
	[๗๗๐] เอวํ วุตฺเต อญฺญตรา เทวตา ตํ เทวตํ คาถาย อชฺฌภาสิ
		มคธํ คตา โกสลํ คตา
		เอกจฺจิยา ปน วชฺชิภูมิยา
		มกฏา ๑ วิย สงฺฆจาริโน ๒
		อนิเกตา วิหรนฺติ ภิกฺขโวติ ฯ
			ปญฺจมํ อานนฺทสุตฺตํ
	[๗๗๑]  เอกํ  สมยํ  อายสฺมา อานนฺโท โกสเลสุ วิหรติ อญฺญตรสฺมึ
วนสณฺเฑ   ฯ   เตน   โข  ปน  สมเยน  อายสฺมา  อานนฺโท  อติเวลํ
คิหิสญฺญตฺติพหุโล วิหรติ ฯ
	[๗๗๒]  อถ  โข  ยา  ตสฺมึ วนสณฺเฑ อธิวตฺถา เทวตา อายสฺมโต
#๑ ม. ยุ. มคา ฯ  ๒ ม. อสงฺฆจาริโน ฯ
