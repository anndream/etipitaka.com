		สงฺกปฺปราโค ปุริสสฺส กาโม
		ติฏฺฐนฺติ จิตฺรานิ ตเถว โลเก
		อเถตฺถ ธีรา วินยนฺติ ฉนฺทํ ฯ
		โกธํ ชเห วิปฺปชเหยฺย มานํ
		สญฺโญชนํ สพฺพมติกฺกเมยฺย
		ตํ นามรูปสฺมิมสชฺชมานํ
		อกิญฺจนํ นานุปตนฺติ ทุกฺขา ฯ
		ปหาสิ สงฺขํ น วิมานมาคา ๑
		อจฺเฉชฺชิ ตณฺหํ อิธ นามรูเป
		ตํ ฉินฺนคนฺถํ อนิฆํ นิราสํ
		ปริเยสมานา นาชฺฌคมม ๒
		เทวา มนุสฺสา อิธ วา หุรํ วา
		สคฺเคสุ วา สพฺพนิเวสเนสูติ ฯ
	[๑๐๔] ตญฺเจ หิ นาทฺทกฺขุํ ตถา วิมุตฺตํ [อิจฺจายสฺมา โมฆราชา]
		เทวา มนุสฺสา อิธ วา หุรํ วา
		นรุตฺตมํ อตฺถจรํ นรานํ
		เย ตํ นมสฺสนฺติ ปสํสิยา เตติ ฯ
	[๑๐๕] ปสํสิยา เตปิ ภวนฺติ ภิกฺขุ [โมฆราชาติ ภควา]
		เย ตํ นมสฺสนฺติ ตถา วิมุตฺตํ
#๑ โป. ม. ยุ. น วิมานมชฺฌคา ฯ ๒ ยุ. น จ อชฺฌคมม ฯ
