วนสณฺเฑ   ฯ  เตน  โข  ปน  สมเยน  นวกมฺมิกภารทฺวาโช  พฺราหฺมโณ
ตสฺมึ  วนสณฺเฑ  กมฺมนฺตํ  การาเปติ  ฯ  อทฺทสา โข นวกมฺมิกภารทฺวาโช
พฺราหฺมโณ      ภควนฺตํ      อญฺญตรสฺมึ      สาลรุกฺขมูเล     นิสินฺนํ
ปลฺลงฺกํ   อาภุชิตฺวา  อุชุํ  กายํ  ปณิธาย  ปริมุขํ  สตึ  อุปฏฺฐเปตฺวา  ฯ
ทิสฺวานสฺส    เอตทโหสิ    อหํ    โข    อิมสฺมึ   วนสณฺเฑ   กมฺมนฺตํ
การาเปนฺโต รมามิ อยํ สมโณปิ ๑ กึ การาเปนฺโต รมตีติ ฯ
	[๗๐๖]   อถ  โข  นวกมฺมิกภารทฺวาโช  พฺราหฺมโณ  เยน  ภควา
เตนุปสงฺกมิ อุปสงฺกมิตฺวา ภควนฺตํ คาถาย อชฺฌภาสิ
		เก นุ กมฺมนฺตา กยิรนฺติ    ภิกฺขุ สาลวเน ภว
		ยเทกโก อรญฺญสฺมึ        รตึ วินฺทติ โคตโมติ ฯ
		[๗๐๗] น จ เม วนสฺมึ กรณียมตฺถิ
		อุจฺฉินฺนมูลํ เม วนํ วิสูกํ
		สฺวาหํ วเน นิพฺพนโถ วิสลฺโล
		เอโก รเม อรตึ วิปฺปหายาติ ฯ
	[๗๐๘]   เอวํ   วุตฺเต  นวกมฺมิกภารทฺวาโช  พฺราหฺมโณ  ภควนฺตํ
เอตทโวจ   อภิกฺกนฺตํ   โภ   โคตม   อภิกฺกนฺตํ   โภ   โคตม  ฯเปฯ
อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณงฺคตนฺติ ฯ
			อฏฺฐมํ กฏฺฐหารสุตฺตํ
	[๗๐๙]   เอกํ   สมยํ   ภควา   โกสเลสุ   วิหรติ   อญฺญตรสฺมึ
วนสณฺเฑ   ฯ   เตน  โข  ปน  สมเยน  อญฺญตรสฺส  ภารทฺวาชโคตฺตสฺส
#๑ ม. ยุ. สมโณ โคตโม ฯ
