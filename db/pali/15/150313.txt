รถิกาย   รถิกํ   สิงฺฆาฏเกน   สิงฺฆาฏกํ   อุปสงฺกมิตฺวา  ตายํ  เวลายํ=
อิมา คาถาโย อภาสิ
		กิมฺเม กตา ราชคเห มนุสฺสา มธุปิตาว เสยเร ๑
		เย สุกฺกํ น ปยิรุปาสนฺติ     เทเสนฺตึ อมตํ ปทํ
		ตญฺจ ปน อปฺปฏิวานิยํ       อเสจนกโมชวํ
		ปิวนฺติ มญฺเญ สปฺปญฺญา      วลาหกมิว ปนฺถคูติ ฯ
			ทสมํ ทุติยสุกฺกาสุตฺตํ
   [๘๓๔]  เอกํ  สมยํ ภควา ราชคเห วิหรติ เวฬุวเน กลนฺทกนิวาเป ฯ
เตน     โข     ปน    สมเยน    อญฺญตโร    อุปาสโก    สุกฺกาย
ภิกฺขุนิยา โภชนํ อทาสิ ฯ
   [๘๓๕]  อถ  โข  สุกฺกาย  ภิกฺขุนิยา  อภิปฺปสนฺโน  ยกฺโข  ราชคเห
รถิกาย   รถิกํ   สิงฺฆาฏเกน   สิงฺฆาฏกํ   อุปสงฺกมิตฺวา  ตายํ  เวลายํ
อิมํ คาถํ อภาสิ
		ปุญฺญํ วต ปสวิ พหุํ         สปฺปญฺโญ วตายมุปาสโก
		โย สุกฺกาย อทาสิ โภชนํ    สพฺพคนฺเถหิ วิปฺปมุตฺตายาติ ๒ ฯ
			เอกาทสมํ จีราสุตฺตํ
   [๘๓๖]  เอกํ  สมยํ ภควา ราชคเห วิหรติ เวฬุวเน กลนฺทกนิวาเป ฯ
เตน    โข    ปน    สมเยน    อญฺญตโร   อุปาสโก   จีราย   ๓
ภิกฺขุนิยา จีวรํ อทาสิ ฯ
#๑ อจฺฉเร ฯ ๒ ม. ยุ. วิปฺปมุตฺติยาติ ฯ เอวํ สพฺพตฺถ ญาตพฺพํ ฯ ๓ สี. วีราย ฯ
