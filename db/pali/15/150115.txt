โน อมนสิการา ปญฺญวตา โน ทุปฺปญฺเญนาติ ฯ
	[๓๕๗]   อจฺฉริยํ   ภนฺเต   อพฺภูตํ   ภนฺเต   ยาว  สุภาสิตญฺจิทํ
ภนฺเต    ภควตา    ทุชฺชานํ   โข   เอตํ   มหาราช   ตยา   คิหินา
กามโภคินา   ฯเปฯ   ปญฺญวตา   โน   ทุปฺปญฺเญนาติ   เอเต   ภนฺเต
มม  ปุริสา  จารา  ๑  โอจรกา  ๒ ชนปทํ โอจริตฺวา อาคจฺฉนฺติ เตหิ
ปฐมํ   โอจิณฺณํ   อหํ   ปจฺฉา   โอหยิสฺสามิ   ๓  อิทานิ  เต  ภนฺเต
ตํ    รโชชลฺลํ    ปวาเหตฺวา    สุนฺหาตา   สุวิลิตฺตา   กปฺปิตเกสมสฺสู
โอทาตวตฺถวสนา    ปญฺจหิ    กามคุเณหิ    สมปฺปิตา   สมงฺคิภูตา   มํ
ปริจารยนฺตีติ ฯ
	[๓๕๘]   อถ   โข   ภควา   เอตมตฺถํ  วิทิตฺวา  ตายํ  เวลายํ
อิมา คาถาโย อภาสิ
		น วณฺณรูเปน นโร สุชาโต ๔
		น วิสฺสเส อิตฺตรทสฺสเนน
		สุสญฺญตานญฺหิ วิยญฺชเนน
		อสญฺญตา โลกมิมํ จรนฺติ
		ปฏิรูปโก มตฺติกกุณฺฑโล จ ๕
		โลหทฺธมาโส ๖ จ ๗ สุวณฺณฉนฺโน
#๑ สี. โจรา ฯ  ๒ สี. โอกจราติ วา โอกาจราติ วา ปาโฐ ฯ  ๓ สี. โอยายิสฺสามีติปิ
#โอภายิสฺสามีติปิ ปาโฐ ฯ ม. ยุ. โอสาปยิสฺสามิ ฯ  ๔ ม. ยุ. สุชาโน ฯ  ๕ สี. ยุ.
#ว. ฯ  ๖ โป. ม. ยุ. โลหฑฺฒมาโส ฯ  ๗ สี. ยุ. ว. ฯ
