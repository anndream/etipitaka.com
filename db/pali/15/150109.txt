โก   จญฺโญ   อตฺตนา   ปิยตโรติ  เอวํ  วุตฺเต  ภนฺเต  มลฺลิกา  เทวี
มํ   เอตทโวจ   นตฺถิ   โข   เม   มหาราช   โก   จญฺโญ  อตฺตนา
ปิยตโรติ  ๑  ตุยฺหํ  ปน  มหาราช  อตฺถญฺโญ  โกจิ  อตฺตนา  ปิยตโรติ
เอวํ    วุตฺตาหํ   ภนฺเต   มลฺลิกํ   เทวึ   เอตทโวจํ   มยฺหมฺปิ   โข
มลฺลิเก นตฺถญฺโญ โกจิ อตฺตนา ปิยตโรติ ฯ
	[๓๔๘]  อถ  โข  ภควา  เอตมตฺถํ  วิทิตฺวา  ตายํ  เวลายํ  อิมํ
คาถํ อภาสิ
		สพฺพา ทิสา อนุปริคมฺม เจตสา
		เนวชฺฌคา ปิยตรมตฺตนา กฺวจิ
		เอวํ ปิโย ปุถุ อตฺตา ปเรสํ
		ตสฺมา น หึเส ปรํ อตฺตกาโมติ ฯ
			นวมํ ยญฺญสุตฺตํ
	[๓๔๙]   สาวตฺถิยํ   ...   เตน   โข   ปน   สมเยน  รญฺโญ
ปเสนทิโกสลสฺส  มหายญฺโญ  ปจฺจุปฏฺฐิโต  โหติ  ฯ  ปญฺจ  จ  อุสภสตานิ
ปญฺจ   จ   วจฺฉตรสตานิ   ปญฺจ  จ  วจฺฉตริสตานิ  ปญฺจ  จ  อชสตานิ
ปญฺจ   จ   อุรพฺภสตานิ   ถูณูปนีตานิ   โหนฺติ   ยญฺญตฺถาย  ฯ  เยปิสฺส
เต   โหนฺติ   ทาสาติ  วา  ๒  เปสฺสาติ  วา  กมฺมกราติ  วา  เตปิ
ทณฺฑตชฺชิตา ภยตชฺชิตา อสฺสุมุขา รุทมานา ปริกมฺมานิ กโรนฺติ ฯ
	[๓๕๐]   อถ   โข   สมฺพหุลา   ภิกฺขู  ปุพฺพณฺหสมยํ  นิวาเสตฺวา
#๑ ม. อิติสทฺโท นตฺถิ ฯ  ๒ ม. ทาสีติ วาติ อีทิโส ปาโฐ ทิสฺสติ ฯ
