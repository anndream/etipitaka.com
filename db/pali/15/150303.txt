			ยกฺขสํยุตฺตํ
			__________
			ปฐมํ อินฺทกสุตฺตํ
	[๘๐๑]   เอวมฺเม   สุตํ   เอกํ  สมยํ  ภควา  ราชคเห  วิหรติ
อินฺทกูเฏ ปพฺพเต อินฺทกสฺส ยกฺขสฺส ภวเน ฯ
	[๘๐๒]   อถ   โข   อินฺทโก  ยกฺโข  เยน  ภควา  เตนุปสงฺกมิ
อุปสงฺกมิตฺวา ภควนฺตํ คาถาย อชฺฌภาสิ
		รูปํ น ชีวนฺติ วทนฺติ พุทฺธา
		กถํ นฺวยํ วินฺทติมํ สรีรํ
		กุตสฺส อฏฺฐียกปิณฺฑเมติ
		กถํ นฺวยํ สชฺชติ คพฺภสฺมินฺติ ฯ
   [๘๐๓] ปฐมํ กลลํ โหติ           กลลา โหติ อพฺพุทํ
		อพฺพุทา ชายเต เปสิ       เปสิ นิพฺพตฺตตี ฆโน
		ฆนา ปสาขา ชายนฺติ       เกสา โลมา นขาปิ จ
		ยญฺจสฺส ภุญฺชติ มาตา       อนฺนํ ปานญฺจ โภชนํ
		เตน โส ตตฺถ ยาเปติ      มาตุกุจฺฉิคฺคโต นโรติ ฯ
			ทุติยํ สกฺกสุตฺตํ
	[๘๐๔] เอกํ สมยํ ภควา ราชคเห วิหรติ คิชฺฌกูเฏ ปพฺพเต ฯ
	[๘๐๕]  อถ  โข  สกฺกนามโก  ยกฺโข  เยน  ภควา  เตนุปสงฺกมิ
