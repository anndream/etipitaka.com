ภควนฺตํ   อุโณฺหทเกน   นฺหาเปตฺวา   อุโณฺหทเกน  ผาณิตํ  อาโลเฬตฺวา
ภควโต ปาทาสิ ฯ อถ โข ภควโต โส อาพาโธ ปฏิปฺปสฺสมฺภิ ฯ
	[๖๘๖]  อถ  โข  เทวหิโต  พฺราหฺมโณ  เยน  ภควา เตนุปสงฺกมิ
อุปสงฺกมิตฺวา   ภควตา   สทฺธึ   สมฺโมทิ   สมฺโมทนียํ   กถํ   สาราณียํ
วีติสาเรตฺวา   เอกมนฺตํ   นิสีทิ   ฯ  เอกมนฺตํ  นิสินฺโน  โข  เทวหิโต
พฺราหฺมโณ ภควนฺตํ คาถาย อชฺฌภาสิ
		กตฺถ ทชฺชา เทยฺยธมฺมํ     กตฺถ ทินฺนํ มหปฺผลํ
		กถํ หิ ยชมานสฺส         กตฺถ ๑ อิชฺฌติ ทกฺขิณาติ ฯ
	[๖๘๗] ปุพฺเพนิวาสํ โย เวทิ      สคฺคาปายญฺจ ปสฺสติ
		อโถ ชาติกฺขยํ ปตฺโต      อภิญฺญา โวสิโต มุนิ
		เอตฺถ ทชฺชา เทยฺยธมฺมํ    เอตฺถ ทินฺนํ มหปฺผลํ
		เอวํ หิ ยชมานสฺส        เอวํ อิชฺฌติ ทกฺขิณาติ ฯ
	[๖๘๘]   เอวํ  วุตฺเต  เทวหิโต  พฺราหฺมโณ  ภควนฺตํ  เอตทโวจ
อภิกฺกนฺตํ   โภ   โคตม   อภิกฺกนฺตํ   โภ   โคตม  ฯเปฯ  อุปาสกํ  มํ
ภวํ โคตโม ธาเรตุ อชฺชตคฺเค ปาณุเปตํ สรณงฺคตนฺติ ฯ
			จตุตฺถํ มหาสาลสุตฺตํ
	[๖๘๙]  สาวตฺถินิทานํ  ฯ  อถ  โข  อญฺญตโร  พฺราหฺมณมหาสาโล
ลูโข   ลูขปาปุรโณ   ๒   เยน   ภควา   เตนุปสงฺกมิ   อุปสงฺกมิตฺวา
ภควตา   สทฺธึ   สมฺโมทิ   สมฺโมทนียํ   กถํ   สาราณียํ   วีติสาเรตฺวา
เอกมนฺตํ   นิสีทิ   ฯ   เอกมนฺตํ   นิสินฺนํ   โข   ตํ  พฺราหฺมณมหาสาลํ
#๑ ม. ยุ. กถํ ฯ ๒ ม. ลูขปาวุรโณ ฯ
