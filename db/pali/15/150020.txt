			ตติยํ ชฏาสุตฺตํ
	[๖๐] อนฺโตชฏา พหิชฏา         ชฏาย ชฏิตา ปชา
		ตํ ตํ โคตม ปุจฺฉามิ        โก อิมํ วิชฏเย ชฏนฺติ ฯ
	[๖๑] สีเล ปติฏฺฐาย นโร สปญฺโญ จิตฺตํ ปญฺญญฺจ ภาวยํ
		อาตาปี นิปโก ภิกฺขุ        โส อิมํ วิชฏเย ชฏํ ๑
		เยสํ ราโค จ โทโส จ     อวิชฺชา จ วิราชิตา
		ขีณาสวา อรหนฺโต         เตสํ วิชฏิตา ชฏา
		ยตฺถ นามญฺจ รูปญฺจ        อเสสํ อุปรุชฺฌติ
		ปฏิฆรูปสญฺญา ๒ จ        เอตฺถ สา ฉิชฺชเต ๓ ชฏาติ ฯ
			จตุตฺถํ มโนนิวารณสุตฺตํ
	[๖๒] ยโต ยโต มโน นิวารเย    น ทุกฺขเมติ นํ ตโต ตโต
		ส สพฺพโต มโน นิวารเย    ส สพฺพโต ทุกฺขา ปมุจฺจตีติ ๔ ฯ
	[๖๓] น สพฺพโต มโน นิวารเย    มโน ยตตฺตมาคตํ ๕
		ยโต ยโต จ ปาปกํ        ตโต ตโต มโน นิวารเยติ ฯ
			ปญฺจมํ อรหนฺตสุตฺตํ
		[๖๔] โย โหติ ภิกฺขุ อรหํ กตาวี
		ขีณาสโว อนฺติมเทหธารี ๖
#๑ โป. ยุ. ชฏนฺติ ฯ ๒ ม. ยุ. ปฏิมํ ฯ ๓ ม. เอตฺเถสา วิชเฏ ฯ ๔ โป.
#ม. ยุ. อิติสทฺโท นตฺถิ ฯ ๕ ม. ยุ. น มโน สํยตตฺตมาคตํ ฯ
#๖ สี. สพฺพตฺถหนฺติมเทหธารีติ ปาโฐ ทิสฺสติ ฯ
