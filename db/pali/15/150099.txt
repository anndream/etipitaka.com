มยา    อนุตฺตรํ   สมฺมาสมฺโพธึ   อภิสมฺพุทฺโธติ   ปฏิชานาถาติ   ปุฏฺฐาฝ
สมานา    น    อนุตฺตรํ    สมฺมาสมฺโพธึ    อภิสมฺพุทฺโธติ   ปฏิชานนฺติ
กึ ปน ภวํ โคตโม ทหโร เจว ชาติยา นโว จ ปพฺพชฺชายาติ ฯ
	[๓๒๕]   จตฺตาโร   โขเม   มหาราช  ทหราติ  น  อุญฺญาตพฺพา
ทหราติ   น   ปริโภตพฺพา   กตเม   จตฺตาโร  ขตฺติโย  โข  มหาราช
ทหโรติ   น   อุญฺญาตพฺโพ   ทหโรติ   น   ปริโภตพฺโพ   อุรโค   โข
มหาราช   ทหโรติ   น   อุญฺญาตพฺโพ   ทหโรติ  น  ปริโภตพฺโพ  อคฺคิ
โข   มหาราช   ทหโรติ   น   อุญฺญาตพฺโพ   ทหโรติ  น  ปริโภตพฺโพ
ภิกฺขุ    โข    มหาราช    ทหโรติ   น   อุญฺญาตพฺโพ   ทหโรติ   น
ปริโภตพฺโพ   อิเม   โข  มหาราช  จตฺตาโร  ทหราติ  น  อุญฺญาตพฺพา
ทหราติ น ปริโภตพฺพาติ ฯ
	[๓๒๖]    อิทมโวจ   ภควา   อิทํ   วตฺวาน   สุคโต   อถาปรํ
เอตทโวจ สตฺถา
		ขตฺติยํ ชาติสมฺปนฺนํ        อภิชาตํ ยสสฺสินํ
		ทหโรติ นาวชาเนยฺย      น นํ ปริภเว นโร
		ฐานมฺหิ โส มนุสฺสินฺโท     รชฺชํ ลทฺธาน ขตฺติโย
		โส กุทฺโธ ราชทณฺเฑน     ตสฺมึ ปกฺกมเต ภุสํ
		ตสฺมา ตํ ปริวชฺเชยฺย      รกฺขํ ชีวิตมตฺตโน
		คาเม วา ยทิ วารญฺเญ    ยตฺถ ปสฺเส ภุชงฺคมํ
		ทหโรติ นาวชาเนยฺย      น นํ ปริภเว นโร
