น   จ   สตฺเตสุ   วิปฺปฏิปชฺชนฺติ   อถ   โข  เอเตว  พหุตรา  สตฺตา
โลกสฺมึ  เย  อุฬาเร  อุฬาเร  โภเค  ลภิตฺวา  มชฺชนฺติ  เจว ปมชฺชนฺติ
จ กาเมสุ จ เคธํ อาปชฺชนฺติ สตฺเตสุ จ วิปฺปฏิปชฺชนฺตีติ ฯ
	[๓๔๒] อิทมโวจ ฯเปฯ
		สารตฺตา กามโภเคสุ     คิทฺธา กาเมสุ มุจฺฉิตา
		อติสารํ น พุชฺฌนฺติ       มิคา ๑ กูฏํว โอฑฺฑิตํ
		ปจฺฉาสํ กฏุกํ โหติ       วิปาโก หิสฺส ปาปโกติ ฯ
			สตฺตมํ อตฺถกรณสุตฺตํ
	[๓๔๓]   เอกมนฺตํ  นิสินฺโน  โข  ราชา  ปเสนทิโกสโล  ภควนฺตํ
เอตทโวจ   อิธาหํ  ภนฺเต  อตฺถกรเณ  ๒  นิสินฺโน  โข  ๓  ปสฺสามิ
ขตฺติยมหาสาเลปิ  ขตฺติยมหาสาเลปิ  พฺราหฺมณมหาสาเลปิ คหปติมหาสาเลปิ
อฑฺเฒ  มหทฺธเน มหาโภเค ปหูตชาตรูปรชเต ปหูตวิตฺตูปกรเณ ปหูตธนธญฺเญ
กามเหตุ   กามนิทานํ  กามาธิกรณํ  สมฺปชานมุสา  ภาสนฺเต  ตสฺส  มยฺหํ
ภนฺเต    เอตทโหสิ    อลํทานิ    เม    อตฺถกรเณน    ภทฺรมุโขทานิ
อตฺถกรเณน ปญฺญายิสฺสตีติ ฯ
	[๓๔๔]  เอวเมตํ  มหาราช  เอวเมตํ  มหาราช  ๔  เยปิ  เต
มหาราช     ขตฺติยมหาสาลา     พฺราหฺมณมหาสาลา    คหปติมหาสาลา
อฑฺฒา    มหทฺธนา    มหาโภคา    ปหูตชาตรูปรชตา   ปหูตวิตฺตูปกรณา
#๑ มคาติปิ ปาโฐ ฯ  ๒ ม. อฏฺฏกรเณ ฯ  ๓ โป. ยุ. อยํ สทฺโท น ทิสฺสติ ฯ
#๔ สี. ยุ. อิเม ปาฐา น ทิสฺสนฺติ ฯ
