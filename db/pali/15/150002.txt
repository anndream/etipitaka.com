สํสีทามิ  ยทา  สฺวาหํ  อายูหามิ  ๑  ตทาสฺสุ  นิวุยฺหามิ ๒ เอวํ ขฺวาหํ
อาวุโส อปฺปติฏฺฐํ อนายูหํ โอฆมตรินฺติ ฯ
		จิรสฺสํ วต ปสฺสามิ       พฺราหฺมณํ ปรินิพฺพุตํ
		อปฺปติฏฺฐํ อนายูหํ        ติณฺณํ โลเก วิสตฺติกนฺติ ฯ
	[๓]   อิทมโวจ   สา   เทวตา   สมนุญฺโญ   สตฺถา  อโหสิ  ฯ
อถ  โข  สา  เทวตา  สมนุญฺโญ  ๓  เม สตฺถาติ ภควนฺตํ อภิวาเทตฺวา
ปทกฺขิณํ กตฺวา ตตฺเถวนฺตรธายีติ ฯ
			ทุติยํ นิโมกฺขสุตฺตํ
	[๔]   สาวตฺถิยํ  ...  อถ  โข  อญฺญตรา  เทวตา  อภิกฺกนฺตาย
รตฺติยา    อภิกฺกนฺตวณฺณา   เกวลกปฺปํ   เชตวนํ   โอภาเสตฺวา   เยน
ภควา     เตนุปสงฺกมิ     อุปสงฺกมิตฺวา     ภควนฺตํ     อภิวาเทตฺวา
เอกมนฺตํ อฏฺฐาสิ ฯ
	[๕]   เอกมนฺตํ   ฐิตา   โข  สา  เทวตา  ภควนฺตํ  เอตทโวจ
ชานาสิ   โน   ตฺวํ   มาริส   สตฺตานํ  นิโมกฺขํ  ปโมกฺขํ  วิเวกนฺติ  ฯ
ชานามิ   ขฺวาหํ  อาวุโส  สตฺตานํ  นิโมกฺขํ  ปโมกฺขํ  ๔  วิเวกนฺติ  ฯ
ยถากถํ    ปน   ตฺวํ   มาริส   ชานาสิ   สตฺตานํ   นิโมกฺขํ   ปโมกฺขํ
วิเวกนฺติ ฯ
#๑ ยุ. ยทา สฺวาหํ อาวุโส อายูหามิ ฯ ม. ยทาหํ อายูหามิ ฯ
#๒ ม. ยุ. นิพฺพุยฺหามิ ฯ ๓ สี. สมนุญฺญาโต ฯ ๔ สี. ปาโมกฺขํ ฯ
