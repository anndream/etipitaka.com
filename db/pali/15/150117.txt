เอตทโวจ    อิธ    ภนฺเต    อมฺหากํ    ปญฺจนฺนํ    ราชูนํ    ปญฺจหิ
กามคุเณหิ   สมปฺปิตานํ   สมงฺคิภูตานํ   ปริจารยมานานํ   อยมนฺตรากถา
อุทปาทิ    กึ    นุ   โข   กามานํ   อคฺคนฺติ   เอกจฺเจ   เอวมาหํสุ
รูปา    กามานํ    อคฺคนฺติ   เอกจฺเจ   เอวมาหํสุ   สทฺทา   กามานํ
อคฺคนฺติ   เอกจฺเจ   เอวมาหํสุ   คนฺธา   กามานํ   อคฺคนฺติ  เอกจฺเจ
เอวมาหํสุ   รสา   กามานํ   อคฺคนฺติ  เอกจฺเจ  เอวมาหํสุ  โผฏฺฐพฺพา
กามานํ อคฺคนฺติ กึ นุ โข ภนฺเต กามานํ อคฺคนฺติ ฯ
	[๓๖๑]   มนาปปริยนฺตํ   ขฺวาหํ   มหาราช   ปญฺจสุ   กามคุเณสุ
อคฺคนฺติ   วทามิ   เย   จ   ๑  มหาราช  รูปา  เอกจฺจสฺส  มนาปา
โหนฺติ   เต   จ   ๒   รูปา  เอกจฺจสฺส  อมนาปา  โหนฺติ  เยหิ  จ
โส    รูเปหิ    อตฺตมโน    โหติ    ปริปุณฺณสงฺกปฺโป    โส    เตหิ
รูเปหิ    อญฺญํ   รูปํ   อุตฺตริตรํ   วา   ปณีตตรํ   วา   น   ปตฺเถติ
เต    ตสฺส   รูปา   ปรมา   โหนฺติ   เต   ตสฺส   รูปา   อนุตฺตรา
โหนฺติ  ฯ  เย  จ  มหาราช  สทฺทา  ...  เย จ มหาราช คนฺธา ...
เย  จ  มหาราช  รสา  ...  เย  จ  มหาราช  โผฏฺฐพฺพา เอกจฺจสฺส
มนาปา   โหนฺติ   เต   จ   โผฏฺฐพฺพา   เอกจฺจสฺส  อมนาปา  โหนฺติ
เยหิ    จ    โส    โผฏฺฐพฺเพหิ   อตฺตมโน   โหติ   ปริปุณฺณสงฺกปฺโป
โส   เตหิ   โผฏฺฐพฺเพหิ   อญฺญํ   โผฏฺฐพฺพํ   อุตฺตริตรํ   วา  ปณีตตรํ
วา    น   ปตฺเถติ   เต   ตสฺส   โผฏฺฐพฺพา   ปรมา   โหนฺติ   เต
#๑ สี. ตญฺเจ ฯ ม. ยุ. เต จ ฯ  ๒ สี. ว. ฯ  ๓ ม. ยุ. โย ฯ
