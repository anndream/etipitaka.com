			ทฺวาทสมํ โขมทุสฺสสุตฺตํ
	[๗๒๔]   เอวมฺเม   สุตํ   เอกํ   สมยํ  ภควา  สกฺเกสุ  วิหรติ
โขมทุสฺสนฺนาม   สกฺยานํ   นิคโม   ฯ   อถ   โข  ภควา  ปุพฺพณฺหสมยํ
นิวาเสตฺวา   ปตฺตจีวรมาทาย   โขมทุสฺสํ   ปิณฺฑาย   ปาวิสิ   ฯ  เตน
โข   ปน   สมเยน   โขมทุสฺสกา  พฺราหฺมณคหปติกา  สภายํ  สนฺนิปติตา
โหนฺติ  เกนจิเทว  กรณีเยน  ฯ  เทโว  จ  เอกเมกํ ผุสายติ ฯ อถ โข
ภควา   เยน   สา   สภา  เตนุปสงฺกมิ  ฯ  อทฺทสํสุ  โข  โขมทุสฺสกา
พฺราหฺมณคหปติกา   ภควนฺตํ   ทูรโตว   อาคจฺฉนฺตํ   ทิสฺวาน  เอตทโวจุํ
เก จ มุณฺฑกา สมณกา เก จ สภาธมฺมํ ชานิสฺสนฺตีติ ฯ
	[๗๒๕]  อถ  โข  ภควา  โขมทุสฺสเก  พฺราหฺมณคหปติเก  คาถาย
อชฺฌภาสิ
		เนสา สภา ยตฺถ น สนฺติ สนฺโต
		สนฺโต น เต เย น วทนฺติ ธมฺมํ
		ราคญฺจ โทสญฺจ ปหาย โมหํ
		ธมฺมํ วทนฺตา จ ภวนฺติ สนฺโตติ ฯ
	[๗๒๖]   เอวํ   วุตฺเต   โขมทุสฺสกา  พฺราหฺมณคหปติกา  ภควนฺตํ
เอตทโวจุํ   อภิกฺกนฺตํ   โภ   โคตม  อภิกฺกนฺตํ  โภ  โคตม  เสยฺยถาปิ
โภ   โคตม   นิกฺกุชฺชิตํ   วา   อุกฺกุชฺเชยฺย   ปฏิจฺฉนฺนํ  วา  วิวเรยฺย
มูฬฺหสฺส  วา  มคฺคํ  อาจิกฺเขยฺย  อนฺธกาเร  วา  เตลปชฺโชตํ  ธาเรยฺย
จกฺขุมนฺโต     รูปานิ     ทกฺขนฺตีติ    เอวเมว    โภตา    โคตเมน
