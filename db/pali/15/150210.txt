น    อุปปชฺชตีติ   ๑   สนฺตญฺจ   ปนญฺญํ   อุตฺตรึ   นิสฺสรณํ   นตฺถญฺญํ
อุตฺตรึ นิสฺสรณนฺติ วกฺขตีติ ฯ
		[๕๖๙] ทฺวาสตฺตติ โคตม ปุญฺญกมฺมา
		วสวตฺติโน ชาติชรํ อตีตา
		อยมนฺติมา เวทคู พฺรหฺมุปปตฺติ
		อสฺมาภิชปฺปนฺติ ชนา อเนกาติ ฯ
		[๕๗๐] อปฺปํ หิ เอตํ น หิ ทีฆมายุํ ๒
		ยํ ตฺวํ พก มญฺญสิ ทีฆมายุํ
		สตํ สหสฺสาน นิรพฺพุทานํ
		อายุํ ปชานามิ ตฺวาหํ พฺรเหฺมติ ฯ
		[๕๗๑] อนนฺตทสฺสี ภควาหมสฺมิ
		ชาติชรํ โสกมุปาติวตฺโต
		กึ เม ปุราณํ วต สีลวตฺตํ
		อาจิกฺขเมตํ ยมหํ วิชญฺญาติ ฯ
		[๕๗๒] ยํ ตฺวํ อปาเยสิ พหู มนุสฺเส
		ปิปาสิเต ฆมฺมนิ สมฺปเรเต
		ตนฺเต ปุราณํ วต สีลวตฺตํ
		สุตฺตปฺปพุทฺโธว อนุสฺสรามิ
		ยํ เอณิกุลสฺมึ ชนตํ ๓ คหิตํ
		อโมจยี คยฺหกํ นียมานํ
#๑ ม. ยุ. อิติสทฺโท นตฺถิ ฯ ๒ ม. ยุ. ทีฆมายุ ฯ ๓ ม. ยุ. ชนํ คหีตํ ฯ
