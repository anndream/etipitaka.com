ปจฺเจกพฺรหฺมา    สุทฺธาวาโส   จ   ปจฺเจกพฺรหฺมา   เสยฺยถาปิ   นาม
พลวา   ปุริโส   ฯเปฯ   เอวเมว   ภควโต  ปุรโต  อนฺตรหิตา  ตสฺมึ
พฺรหฺมโลเก  ปาตุรเหสุํ  ฯ  อทฺทสา  โข  โส  พฺรหฺมา  เต  พฺรหฺมาโน
ทูรโตว   อาคจฺฉนฺเต   ทิสฺวาน   เต   พฺรหฺมาโน   เอตทโวจ   หนฺท
กุโต   นุ  ตุเมฺห  มาริสา  อาคจฺฉถาติ  ฯ  อถ  ๑  โข  มยํ  มาริส
อาคจฺฉาม    ตสฺส    ภควโต    อรหโต    สมฺมาสมฺพุทฺธสฺส   สนฺติกา
คจฺฉสิ   ๒   ปน   ตฺวํ   มาริส   ตสฺส   ภควโต  อุปฏฺฐานํ  อรหโต
สมฺมาสมฺพุทฺธสฺสาติ ฯ
	[๕๘๗]  เอวํ  วุตฺเต  ๓  โข โส พฺรหฺมา ตํ วจนํ อนธิวาเสนฺโต
สหสฺสกฺขตฺตุํ    อตฺตานํ    อภินิมฺมินิตฺวา    สุพฺรหฺมานํ   ปจฺเจกพฺรหฺมานํ
เอตทโวจ   ปสฺสสิ   เม  โน  ตฺวํ  มาริส  เอวรูปํ  อิทฺธานุภาวนฺติ  ฯ
ปสฺสามิ  โข  ๔  ตฺยาหํ  มาริส  เอวรูปํ  อิทฺธานุภาวนฺติ  ฯ โส ขฺวาหํ
มาริส    เอวํมหิทฺธิโก    เอวํมหานุภาโว    กสฺส   อญฺญสฺส   สมณสฺส
วา พฺราหฺมณสฺส วา อุปฏฺฐานํ คมิสฺสามีติ ฯ
	[๕๘๘]   อถ   โข   สุพฺรหฺมา   ปจฺเจกพฺรหฺมา   ทฺวิสหสฺสกฺขตฺตุํ
อตฺตานํ   อภินิมฺมินิตฺวา   [๕]-  พฺรหฺมานํ  เอตทโวจ  ปสฺสสิ  เม  โน
ตฺวํ   มาริส   เอวรูปํ   ตํ   อิทฺธานุภาวนฺติ   ฯ  ปสฺสามิ  โข  ตฺยาหํ
มาริส   เอวรูปํ   อิทฺธานุภาวนฺติ   ฯ  ตยา  จ  โข  มาริส  มยา  จ
เสฺวว   ภควา  มหิทฺธิกตโร  เจว  มหานุภาโว  จ  อาคจฺเฉยฺยาสิ  ๖
ตฺวํ มาริส ตสฺส ภควโต อุปฏฺฐานํ อรหโต สมฺมาสมฺพุทฺธสฺสาติ ฯ
#๑ ม. อาคตา โข มยํ มาริส อมฺห ... ฯ ๒ ม. ยุ. คจฺเฉยฺยาสิ ฯ  ๓ เอวํ วุตฺโต ฯ
#๔ ยุ. โน ฯ ๕ ม. ยุ. เอตฺถนฺตเร ตํ อิติ ทิสฺสติ ฯ ๖ ม. ยุ. คจฺเฉยฺยาสิ ฯ
