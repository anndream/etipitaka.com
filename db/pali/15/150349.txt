ยถา  ยถา  โข  ภิกฺขเว  เทวา  ตาวตึสา  อุชฺฌายนฺติ ขียนฺติ วิปาเจนฺติ
ตถา   ตถา   โส   ยกฺโข   อภิรูปตโร   เจว  โหติ  ทสฺสนียตโร  จ
ปาสาทิกตโร จ ฯ
	[๙๔๗]  อถ  โข ภิกฺขเว เทวา ตาวตึสา เยน สกฺโก เทวานมินฺโท
เตนุปสงฺกมึสุ     อุปสงฺกมิตฺวา     สกฺกํ     เทวานมินฺทํ    เอตทโวจุํ
อิธ   เต   มาริส   อญฺญตโร   ยกฺโข  ทุพฺพณฺโณ  โอโกฏิมโก  ตุมฺหากํ
อาสเน   นิสินฺโน   ฯ  ตตฺร  สุทํ  มาริส  เทวา  ตาวตึสา  อุชฺฌายนฺติ
ขียนฺติ    วิปาเจนฺติ   อจฺฉริยํ   วต   โภ   อพฺภูตํ   วต   โภ   อยํ
ยกฺโข    ทุพฺพณฺโณ    โอโกฏิมโก   สกฺกสฺส   เทวานมินฺทสฺส   อาสเน
นิสินฺโนติ   ยถา   ยถา   โข   มาริส   เทวา   ตาวตึสา  อุชฺฌายนฺติ
ขียนฺติ   วิปาเจนฺติ   ตถา   ตถา  โส  ยกฺโข  อภิรูปตโร  เจว  โหติ
ทสฺสนียตโร   จ   ปาสาทิกตโร  จาติ  โส  หิ  นูน  มาริส  โกธภกฺโข
ยกฺโข ภวิสฺสตีติ ฯ
	[๙๔๘]  อถ  โข  ภิกฺขเว สกฺโก เทวานมินฺโท เยน โส โกธภกฺโข
ยกฺโข    เตนุปสงฺกมิ    อุปสงฺกมิตฺวา   เอกํสํ   อุตฺตราสงฺคํ   กริตฺวา
ทกฺขิณชานุมณฺฑลํ    ปฐวิยํ    นิหตฺวา    ๑   เยน   โส   โกธภกฺโข
ยกฺโข    เตนญฺชลิมฺปณาเมตฺวา    ติกฺขตฺตุํ    นามํ   สาเวติ   สกฺวาหํ
มาริส  เทวานมินฺโท  ...  สกฺวาหํ  มาริส  เทวานมินฺโทติ ฯ ยถา ยถา
โข   ภิกฺขเว   สกฺโก   เทวานมินฺโท  นามํ  สาเวติ  ตถา  ตถา  โส
ยกฺโข   ทุพฺพณฺณตโร   เจว   อโหสิ   โอโกฏิมกตโร   จ  ทุพฺพณฺณตโร
#๑ โป. นิหจฺจ ฯ ม. ยุ. นิหนฺตฺวา ฯ
