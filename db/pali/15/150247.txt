		ตุมฺหาทิสานํ หิ อทสฺสเนน
		อญฺโญ ชโน ภุญฺชติ หพฺยเสสนฺติ ฯ
ภุญฺชตุ ภวํ โคตโม พฺราหฺมโณ ภวนฺติ ฯ
		[๖๖๒] คาถาภิคีตํ เม อโภชเนยฺยํ
		สมฺปสฺสตํ พฺราหฺมณ เนส ธมฺโม
		คาถาภิคีตํ ปนุทนฺติ พุทฺธา
		ธมฺเม สติ พฺราหฺมณ วุตฺติ เรสา
		อญฺเญน จ เกวลินํ มเหสึ
		ขีณาสวํ กุกฺกุจฺจวูปสนฺตํ
		อนฺเนน ปาเนน อุปฏฺฐหสฺสุ
		เขตฺตญฺหิ ตํ ปุญฺญเปกฺขสฺส โหตีติ ฯ
	[๖๖๓]  อถ  กสฺส  จาหํ  โภ  โคตม  อิมํ  หพฺยเสสํ  ทมฺมีติ  ฯ
น  ขฺวาหนฺตํ  พฺราหฺมณ  ปสฺสามิ  สเทวเก  โลเก  สมารเก  สพฺรหฺมเก
สสฺสมณพฺราหฺมณิยา    ปชาย    สเทวมนุสฺสาย    ยสฺเสโส   หพฺยเสโส
ภุตฺโต  สมฺมาปริณามํ  คจฺเฉยฺย  อญฺญตฺร  ตถาคตสฺส  วา ตถาคตสาวกสฺส
วา    เตนหิ    ตฺวํ    พฺราหฺมณ    ตํ    หพฺยเสสํ   อปหริเต   วา
ฉฑฺเฑหิ อปฺปาณเก วา อุทเก โอปิลาเปหีติ ฯ
	[๖๖๔]   อถ   โข  สุนฺทริกภารทฺวาโช  พฺราหฺมโณ  ตํ  หพฺยเสสํ
อปฺปาณเก   อุทเก   โอปิลาเปสิ  ฯ  อถ  โข  โส  หพฺยเสโส  อุทเก
ปกฺขิตฺโต  วิจิฏายติ  วิฏิจิฏายติ  ๑  สนฺธูปายติ สมฺปธูปายติ ฯ เสยฺยถาปิ
#๑ ม. ยุ. จิจฺจฏายติ จิฏฺฏิจิฏฺฏายติ ฯ
