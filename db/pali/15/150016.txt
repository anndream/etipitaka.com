อาคจฺเฉยฺยาม   ธมฺมสฺสวนายาติ   ฯ   สเจ   ภนฺเต  ตสฺสา  เทวตาย
สจฺจํ   วจนํ   อิเธว   สา   เทวตา  อวิทูเรติ  ฯ  เอวํ  วุตฺเต  สา
เทวตา   อายสฺมนฺตํ   สมิทฺธึ   เอตทโวจ   ปุจฺฉ   ภิกฺขุ   ปุจฺฉ  ภิกฺขุ
ยมหํ อนุปฺปตฺตาติ ๑ ฯ
	[๕๒] อถ โข ภควา ตํ เทวตํ คาถาหิ อชฺฌภาสิ
		อกฺเขยฺยสญฺญิโน สตฺตา      อกฺเขยฺยสฺมึ ปติฏฺฐิตา
		อกฺเขยฺยมปริญฺญาย         โยคมายนฺติ มจฺจุโน
		อกฺเขยฺยญฺจ ปริญฺญาย       อกฺขาตารํ น มญฺญติ
		ตญฺหิ ตสฺส น โหตีติ        เยน นํ วชฺชา น ตสฺส อตฺถิ ๒
		สเจ วิชานาสิ วเทหิ ยกฺขาติ ๓ ฯ
น  ขฺวาหํ  ภนฺเต  อิมสฺส  ภควตา  สงฺขิตฺเตน  ภาสิตสฺส วิตฺถาเรน อตฺถํ
อาชานามิ   สาธุ   เม   ภนฺเต   ภควา  ตถา  ภาสตุ  ยถาหํ  อิมสฺส
ภควตา สงฺขิตฺเตน ภาสิตสฺส วิตฺถาเรน อตฺถํ อาชาเนยฺยนฺติ ๔ ฯ
		[๕๓] สโม วิเสสี อุทวา ๕ นิหีโน
		โย มญฺญติ โส วิวเทถ เตน
		ตีสุ วิธาสุ อวิกมฺปมาโน
		สโม วิเสสีติ น ตสฺส โหติ
		สเจ วิชานาสิ วเทหิ ยกฺขาติ ๖ ฯ
#๑ ยุ. อนุปฺปตฺโตติ ฯ ๒ สี. น ตสฺส อตฺถีติ ปาฐตฺตยํ  น ทิสฺสติ ฯ ๓-๖ ยกฺขีติ ฯ
#๔ ม. ยุ. ชาเนยฺยนฺติ ฯ ๕ ยุ. อถ วา ฯ
