ปาปิม    โสตํ    ตว   สทฺทา   ตว   โสตสมฺผสฺสวิญฺญาณายตนํ   ยตฺถ
จ  โข  ปาปิม  นตฺถิ  โสตํ  นตฺถิ  สทฺทา  นตฺถิ โสตสมฺผสฺสวิญฺญาณายตนํ
อคติ      ตว      ตตฺถ     ปาปิม     ตเวว     ปาปิม     ฆานํ
ตว   คนฺธา   ตว   ฆานสมฺผสฺสวิญฺญาณายตนํ   ยตฺถ   จ   โข  ปาปิม
นตฺถิ    ฆานํ   นตฺถิ   คนฺธา   นตฺถิ   ฆานสมฺผสฺสวิญฺญาณายตนํ   อคติ
ตว  ตตฺถ  ปาปิม  ตเวว  ปาปิม  ชิวฺหา  ตว  รสา  ตว ชิวฺหาสมฺผสฺส-
วิญฺญาณายตนํ    ฯเปฯ    ตเวว   ปาปิม   กาโย   ตว   โผฏฺฐพฺพา
ตว    กายสมฺผสฺสวิญฺญาณายตนํ   ฯเปฯ   ตเวว   ปาปิม   มโน   ตว
ธมฺมา    ตว    มโนสมฺผสฺสวิญฺญาณายตนํ    ยตฺถ    จ   โข   ปาปิม
นตฺถิ    มโน   นตฺถิ   ธมฺมา   นตฺถิ   มโนสมฺผสฺสวิญฺญาณายตนํ   อคติ
ตว ตตฺถ ปาปิมาติ ฯ
	[๔๗๓] ยํ วทนฺติ มมยิทนฺติ        เย วทนฺติ มมนฺติ จ
		เอตฺถ เจ เต มโน อตฺถิ   น เม สมณ โมกฺขสีติ ฯ
	[๔๗๔] ยํ วทนฺติ น ตํ มยฺหํ       เย วทนฺติ น เต อหํ
		เอวํ ปาปิม ชานาหิ       น เม มคฺคมฺปิ ทกฺขสีติ ฯ
อถ โข มาโร ปาปิมา ฯเปฯ ตตฺเถวนฺตรธายีติ ฯ
			ทสมํ รชฺชสุตฺตํ
	[๔๗๕]  เอกํ  สมยํ  ภควา  โกสเลสุ  วิหรติ หิมวนฺตปฺปเทเส ๑
อรญฺญกุฏิกายํ   ฯ   อถ   โข   ภควโต  รโหคตสฺส  ปฏิสลฺลีนสฺส  เอวํ
#๑ สี. หิมวนฺตปสฺเส ฯ
