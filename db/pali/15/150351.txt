คาถาย อชฺฌภาสิ
		มายาวี มฆวา สกฺก        เทวราชา สุชมฺปติ
		อุเปติ นิรยํ โฆรํ          สมฺพโรว สตํ สมนฺติ ฯ
			จตุตฺถํ อจฺจยสุตฺตํ
	[๙๕๒]    เอกํ   สมยํ   ภควา   สาวตฺถิยํ   วิหรติ   เชตวเน
อนาถปิณฺฑิกสฺส   อาราเม   ฯ   เตน   โข  ปน  สมเยน  เทฺว  ภิกฺขู
สมฺปโยเชสุํ   ฯ   ตเตฺรโก   ภิกฺขุ  อจฺจสรา  ฯ  อถ  โข  โส  ภิกฺขุ
ตสฺส   ภิกฺขุโน   สนฺติเก  อจฺจยํ  อจฺจยโต  เทเสติ  ฯ  โส  ภิกฺขุ  น
ปฏิคฺคณฺหาติ ฯ
	[๙๕๓]   อถ   โข  สมฺพหุลา  ภิกฺขู  เยน  ภควา  เตนุปสงฺกมึสุ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ  นิสีทึสุ  ฯ  เอกมนฺตํ
นิสินฺนา   โข   เต   ภิกฺขู   ภควนฺตํ   เอตทโวจุํ   อิธ  ภนฺเต  เทฺว
ภิกฺขู   สมฺปโยเชสุํ   ตเตฺรโก   ภิกฺขุ   อจฺจสรา   อถ   โข   ภนฺเต
โส   ภิกฺขุ   ตสฺส   ภิกฺขุโน   สนฺติเก  อจฺจยํ  อจฺจยโต  เทเสติ  โส
ภิกฺขุ น ปฏิคฺคณฺหาตีติ ฯ
	[๙๕๔]   เทฺวเม  ภิกฺขเว  พาลา  ฯ  โย  จ  อจฺจยํ  อจฺจยโต
น   ปสฺสติ  โย  จ  อจฺจยํ  เทเสนฺตสฺส  ยถาธมฺมํ  น  ปฏิคฺคณฺหาติ  ฯ
อิเม   โข   ภิกฺขเว   เทฺว  พาลา  ฯ  เทฺวเม  ภิกฺขเว  ปณฺฑิตา  ฯ
โย   จ   อจฺจยํ   อจฺจยโต   ปสฺสติ   โย   จ   อจฺจยํ  เทเสนฺตสฺส
ยถาธมฺมํ ปฏิคฺคณฺหาติ ฯ อิเม โข ภิกฺขเว เทฺว ปณฺฑิตา ฯ
