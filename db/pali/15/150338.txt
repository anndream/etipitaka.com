เอกมนฺตํ  นิสินฺโน  โข  มหลี  ลิจฺฉวี  ภควนฺตํ  เอตทโวจ ทิฏฺโฐ โว ๑
ภนฺเต   ๒  สกฺโก  เทวานมินฺโทติ  ฯ  ทิฏฺโฐ  โข  เม  มหลิ  สกฺโก
เทวานมินฺโทติ  ฯ  โส  หิ  นูน  ภนฺเต  สกฺกปฏิรูปโก  ภวิสฺสติ  ทุทฺทโส
หิ ภนฺเต สกฺโก เทวานมินฺโทติ ฯ
	[๙๑๓]   สกฺกญฺจาหํ   มหลิ   ปชานามิ   สกฺกกรเณ   จ  ธมฺเม
เยสญฺจ    ธมฺมานํ   สมาทินฺนตฺตา   สกฺโก   สกฺกตฺตํ   อชฺฌคา   ตญฺจ
ปชานามิ   ฯ   สกฺโก  มหลิ  เทวานมินฺโท  ปุพฺเพ  มนุสฺสภูโต  สมาโน
มโฆ   นาม   มาณโว   อโหสิ   ตสฺมา   มฆวาติ   วุจฺจติ  ฯ  สกฺโก
มหลิ   เทวานมินฺโท   ปุพฺเพ   มนุสฺสภูโต  สมาโน  ปุเร  ทานํ  อทาสิ
ตสฺมา   ปุรินฺทโทติ   วุจฺจติ   ฯ   สกฺโก   มหลิ  เทวานมินฺโท  ปุพฺเพ
มนุสฺสภูโต    สมาโน    สกฺกจฺจํ    ทานํ    อทาสิ   ตสฺมา   สกฺโกติ
วุจฺจติ   ฯ   สกฺโก   มหลิ   เทวานมินฺโท  ปุพฺเพ  มนุสฺสภูโต  สมาโน
อาวสถํ    อทาสิ    ตสฺมา    วาสโวติ   วุจฺจติ   ฯ   สกฺโก   มหลิ
เทวานมินฺโท    สหสฺสมฺปิ    อตฺถานํ    มุหุตฺเตน    จินฺเตติ    ตสฺมา
สหสฺสกฺโขติ   วุจฺจติ   ฯ   สกฺกสฺส   มหลิ  เทวานมินฺทสฺส  สุชา  นาม
อสุรกญฺญา   ปชาปตี   ตสฺมา   สุชมฺปตีติ   วุจฺจติ   ฯ   สกฺโก   มหลิ
เทวานมินฺโท   เทวานํ   ตาวตึสานํ  อิสฺสริยาธิปจฺจํ  รชฺชํ  กาเรติ  ๓
ตสฺมา เทวานมินฺโทติ วุจฺจติ ฯ
	[๙๑๔]   สกฺกสฺส   มหลิ   เทวานมินฺทสฺส   ปุพฺเพ   มนุสฺสภูตสฺส
#๑ ม. โข ฯ ๒ สี. ยุ. ทิฏฺโฐ โน ภนฺเต ภควตา ฯ ๓ ยุ. กาเรสิ ฯ
