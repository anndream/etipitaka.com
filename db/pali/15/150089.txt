	[๒๙๘]  ยตฺถ  ๑  โข  อาวุโส  น  ชายติ น ชิยฺยติ น มิยฺยติ น
จวติ   น   อุปปชฺชติ   นาหนฺตํ   คมเนน   โลกสฺส   อนฺตํ   ญาเตยฺยํ
ทฏฺเฐยฺยํ   ปตฺเตยฺยนฺติ   วทามิ  น  จ  ปนาหํ  ๒  อาวุโส  อปฺปตฺวา
โลกสฺส   อนฺตํ   ทุกฺขสฺส   อนฺตกิริยํ   วทามิ   อปิจาหํ   ๓  อาวุโส
อิมสฺมึเยว    พฺยามมตฺเต    กเฬวเร    สสญฺญมฺหิ   สมนเก   โลกญฺจ
ปญฺญเปมิ    ๔    โลกสมุทยญฺจ    โลกนิโรธญฺจ    โลกนิโรธคามินิญฺจ
ปฏิปทนฺติ ฯ
		คมเนน น ปตฺตพฺโพ       โลกสฺสนฺโต กุทาจนํ
		น จ อปฺปตฺวา โลกนฺตํ     ทุกฺขา อตฺถิ ปโมจนํ
		ตสฺมา หเว โลกวิทู สุเมโธ
		โลกนฺตคู วุสิตพฺรหฺมจริโย
		โลกสฺส อนฺตํ สมิตาวิ ญตฺวา
		นาสึสติ โลกมิมํ ปรญฺจาติ ฯ
			สตฺตมํ นนฺทสุตฺตํ
	[๒๙๙]  เอกมนฺตํ  ฐิโต  โข  นนฺโท  เทวปุตฺโต  ภควโต สนฺติเก
อิมํ คาถํ อภาสิ
		อจฺเจนฺติ กาลา ตรยนฺติ รตฺติโย
		วโยคุณา อนุปุพฺพํ ชหนฺติ
#๑ โป. ม. ยุ. ยตฺถ โข ... ปตฺเตยฺยนฺติ วทามีติ น ทิสฺสติ ฯ  ๒ ม. ยุ. น โข
#ปนาหํ ฯ ๓ ม. ยุ. อปิ ขฺวาหํ ฯ  ๔ ปญฺญาเปมีติ วา ปาโฐ ฯ
