		เอวํ ธมฺมา อปกฺกมฺม       อธมฺมมนุวตฺติย
		มนฺโท มจฺจุมุขํ ปตฺโต       อกฺขจฺฉินฺโนว ฌายตีติ ฯ
			ตติยํ เสรีสุตฺตํ
	[๒๘๒]   เอกมนฺตํ  ฐิโต  โข  เสรี  เทวปุตฺโต  ภควนฺตํ  คาถาย
อชฺฌภาสิ
		อนฺนเมวาภินนฺทนฺติ         อุภโย ๑ เทวมานุสา
		อถ โข นาม โส ยกฺโข     ยํ อนฺนํ นาภินนฺทตีติ ฯ
	[๒๘๓] เย นํ ททนฺติ สทฺธาย       วิปฺปสนฺเนน เจตสา
		ตเมว อนฺนํ ภชติ          อสฺมึ โลเก ปรมฺหิ จ
		ตสฺมา วิเนยฺย มจฺเฉรํ      ทชฺชา ทานํ มลาภิภู
		ปุญฺญานิ ปรโลกสฺมึ         ปติฏฺฐา โหนฺติ ปาณินนฺติ ฯ
	[๒๘๔]   อจฺฉริยํ   ภนฺเต  อพฺภูตํ  ภนฺเต  ยาว  สุภาสิตญฺจิทํ  ๒
ภนฺเต ภควตา
		เย นํ ททนฺติ สทฺธาย       วิปฺปสนฺเนน เจตสา
		ตเมว อนฺนํ ภชติ          อสฺมึ โลเก ปรมฺหิ จ
		ตสฺมา วิเนยฺย มจฺเฉรํ      ทชฺชา ทานํ มลาภิภู
		ปุญฺญานิ ปรโลกสฺมึ         ปติฏฺฐา โหนฺติ ปาณินนฺติ ฯ
	[๒๘๕]   ภูตปุพฺพาหํ   ภนฺเต  เสรี  นาม  ราชา  อโหสึ  ทายโก
ทานปติ   ทานสฺส   วณฺณวาที   ฯ  ตสฺส  มยฺหํ  ภนฺเต  จตูสุ  ทฺวาเรสุ
ทานํ     ทียิตฺถ     สมณพฺราหฺมณกปณทฺธิกวณิพฺพกยาจกานํ     ฯ    อถ
#๑ โป. ม. อุภเย ฯ  ๒ ม. สุภาสิตมิทํ ฯ ยุ. สุภาสิตํ อิทํ ฯ
