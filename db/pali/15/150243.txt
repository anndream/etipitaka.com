	[๖๔๗]   เอวํ   วุตฺเต   ชฏาภารทฺวาโช   พฺราหฺมโณ   ภควนฺตํ
เอตทโวจ   อภิกฺกนฺตํ   โภ   โคตม   ฯเปฯ  อญฺญตโร  จ  ปนายสฺมา
ภารทฺวาโช อรหตํ อโหสีติ ฯ
			สตฺตมํ สุทฺธิกสุตฺตํ
	[๖๔๘]  สาวตฺถีนิทานํ  ฯ  อถ  โข  สุทฺธิกภารทฺวาโช  พฺราหฺมโณ
เยน   ภควา   เตนุปสงฺกมิ   อุปสงฺกมิตฺวา   ภควตา   สทฺธึ   สมฺโมทิ
สมฺโมทนียํ กถํ สาราณียํ วีติสาเรตฺวา เอกมนฺตํ นิสีทิ ฯ
	[๖๔๙]   เอกมนฺตํ   นิสินฺโน   โข  สุทฺธิกภารทฺวาโช  พฺราหฺมโณ
ภควโต สนฺติเก อิมํ คาถํ อภาสิ
	น พฺราหฺมโณ สุชฺฌติ โกจิ โลเก สีลวาปิ ตโป กรํ
	วิชฺชาจรณสมฺปนฺโน โส สุชฺฌติ      น อญฺญา อิตรา ปชาติ ฯ
	[๖๕๐] พหุมฺปิ ปลปํ ชปฺปํ         น ชจฺจา โหติ พฺราหฺมโณ
		อนฺโต กสมฺพุสงฺกฺลิฏฺโฐ ๑  กุหนา ๒ อุปนิสฺสิโต
		ขตฺติโย พฺราหฺมโณ เวสฺโส  สุทฺโท จณฺฑาลปุกฺกุโส
		อารทฺธวิริโย ปหิตตฺโต     นิจฺจํ ทฬฺหปรกฺกโม
		ปปฺโปติ ปรมํ สุทฺธึ        เอวํ ชานาหิ พฺราหฺมณาติ ฯ
	[๖๕๑]   เอวํ   วุตฺเต   สุทฺธิกภารทฺวาโช   พฺราหฺมโณ  ภควนฺตํ
เอตทโวจ   อภิกฺกนฺตํ   โภ   โคตม   อภิกฺกนฺตํ   โภ   โคตม  ฯเปฯ
อญฺญตโร จ ปนายสฺมา ภารทฺวาโช อรหตํ อโหสีติ ฯ
#๑ ม. ยุ. กสมฺพุสงฺกิลิฏฺโฐ ฯ ๒ กุหนํ ฯ
