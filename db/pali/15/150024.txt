			สตุลฺลปกายิกวคฺโค จตุตฺโถ
			___________
			ปฐมํ สพฺภิสุตฺตํ
	[๗๘]  เอวมฺเม  สุตํ  เอกํ  สมยํ ภควา สาวตฺถิยํ วิหรติ เชตวเน
อนาถปิณฺฑิกสฺส   อาราเม   ฯ   อถ   โข   สมฺพหุลา   สตุลฺลปกายิกา
เทวตาโย   อภิกฺกนฺตาย   รตฺติยา   อภิกฺกนฺตวณฺณา  เกวลกปฺปํ  เชตวนํ
โอภาเสตฺวา    เยน   ภควา   เตนุปสงฺกมึสุ   อุปสงฺกมิตฺวา   ภควนฺตํ
อภิวาเทตฺวา เอกมนฺตํ อฏฺฐํสุ ฯ
	[๗๙]  เอกมนฺตํ  ฐิตา  โข  เอกา  เทวตา  ภควโต สนฺติเก อิมํ
คาถํ อภาสิ
		สพฺภิเรว สมาเสถ         สพฺภิ กุพฺเพถ สนฺถวํ
		สตํ สทฺธมฺมมญฺญาย         เสยฺโย โหติ น ปาปิโยติ ฯ
	[๘๐] อถ โข อปรา เทวตา ภควโต สนฺติเก อิมํ คาถํ อภาสิ
		สพฺภิเรว สมาเสถ         สพฺภิ กุพฺเพถ สนฺถวํ
		สตํ สทฺธมฺมมญฺญาย         ปญฺญํ ๑ ลภติ นาญฺญโตติ ฯ
	[๘๑] อถ โข อปรา เทวตา ภควโต สนฺติเก อิมํ คาถํ อภาสิ
		สพฺภิเรว สมาเสถ         สพฺภิ กุพฺเพถ สนฺถวํ
		สตํ สทฺธมฺมมญฺญาย         โสกมชฺเฌ น โสจตีติ ฯ
	[๘๒] อถ โข อปรา เทวตา ภควโต สนฺติเก อิมํ คาถํ อภาสิ
#๑ ม. ยุ. ปญฺญา ฯ
