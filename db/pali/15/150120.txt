		ตนุกสฺส ภวนฺติ เวทนา
		สณิกํ ชีรติ อายุ ปาลยนฺติ ฯ
	[๓๖๗]  อถ โข ราชา ปเสนทิโกสโล อนุปุพฺเพน นาฬิโกทนปรมตาย
สณฺฐาสิ   ฯ   อถ   โข   ราชา   ปเสนทิโกสโล   อปเรน   สมเยน
สุสลฺลิขิตคตฺโต    ปาณินา    คตฺตานิ    อนุมชฺชนฺโต    ตายํ   เวลายํ
อิมํ   อุทานํ  อุทาเนสิ  อุภเยน  วต  มํ  โส  ภควา  อตฺเถน  อนุกมฺปิ
ทิฏฺฐธมฺมิเกน เจว อตฺเถน ๑ สมฺปรายิเกน จาติ ฯ
			จตุตฺถํ ปฐมสงฺคามวตฺถุสุตฺตํ
	[๓๖๘]  สาวตฺถิยํ  วิหรติ  ...  อถ โข ราชา มาคโธ อชาตสตฺตุ
 เวเทหิปุตฺโต  จตุรงฺคินึ  เสนํ  สนฺนยฺหิตฺวา  ๒  ราชานํ  ปเสนทิโกสลํ
 อพฺภุยฺยาสิ  เยน  กาสิ  ๓  ฯ อสฺโสสิ โข ราชา ปเสนทิโกสโล ราชา
 กิร   มาคโธ   อชาตสตฺตุ  เวเทหิปุตฺโต  จตุรงฺคินึ  เสนํ  สนฺนยฺหิตฺวา
 มมํ   อพฺภุยฺยาโต   เยน  กาสีติ  ฯ  อถ  โข  ราชา  ปเสนทิโกสโล
 จตุรงฺคินึ   เสนํ  สนฺนยฺหิตฺวา  ราชานํ  มาคธํ  อชาตสตฺตุํ  เวเทหิปุตฺตํ
 ปจฺจุยฺยาสิ  ๔  เยน  กาสิ  ฯ  อถ  โข  ราชา จ มาคโธ อชาตสตฺตุ
 เวเทหิปุตฺโต  ราชา  จ  ปเสนทิโกสโล  สงฺคาเมสุํ  ฯ  ตสฺมึ  ๕ โข
 ปน   สงฺคาเม   ราชา   มาคโธ   อชาตสตฺตุ  เวเทหิปุตฺโต  ราชานํ
 ปเสนทิโกสลํ   ปราเชสิ   ฯ   ปราชิโต   จ   ราชา  ปเสนทิโกสโล
 สกเมว ๖ ราชธานึ สาวตฺถึ ปจฺจุยฺยาสิ ฯ
#๑ ยุ. อตฺเถนาติ นตฺถิ ฯ ๒ สี. สนฺนยหิตฺวา สนฺนยหิตฺวา ฯ ๓ โป. ยุ. กาสี ฯ
#๔ ยุ. สพฺพตฺถ ปาจายาสิ ฯ  ๕ ยุ. เตน ฯ  ๖ ม. สงฺคามา ฯ
