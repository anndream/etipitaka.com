ผุสิ   ฯ  จตุตฺถมฺปิ  โข  อายสฺมา  โคธิโก  ตมฺหา  ฯเปฯ  ปริหายิ  ฯ
ปญฺจมมฺปิ    โข    อายสฺมา   โคธิโก   ฯเปฯ   ผุสิ   ฯ   ปญฺจมมฺปิ
โข   อายสฺมา   โคธิโก   ฯเปฯ  ปริหายิ  ฯ  ฉฏฺฐมฺปิ  โข  อายสฺมา
โคธิโก  อปฺปมตฺโต  อาตาปี  ปหิตตฺโต  วิหรนฺโต  สามายิกํ  เจโตวิมุตฺตึ
ผุสิ    ฯ   ฉฏฺฐมฺปิ   โข   อายสฺมา   โคธิโก   ตมฺหา   สามายิกาย
เจโตวิมุตฺติยา  ปริหายิ  ฯ  สตฺตมมฺปิ  โข  อายสฺมา  โคธิโก อปฺปมตฺโต
อาตาปี    ปหิตตฺโต    วิหรนฺโต    สามายิกํ   เจโตวิมุตฺตึ   ผุสิ   ฯ
อถ   โข   อายสฺมโต   โคธิกสฺส   เอตทโหสิ   ยาว   ฉฏฺฐํ   ขฺวาหํ
สามายิกาย เจโตวิมุตฺติยา ปริหีโน ยนฺนูนาหํ สตฺถํ อาหเรยฺยนฺติ ฯ
	[๔๙๐]  อถ  โข  มาโร  ปาปิมา  อายสฺมโต  โคธิกสฺส  เจตสา
เจโตปริวิตกฺกมญฺญาย    เยน    ภควา    เตนุปสงฺกมิ    อุปสงฺกมิตฺวา
ภควนฺตํ คาถาหิ อชฺฌภาสิ
		มหาวีร มหาปญฺญ         อิทฺธิยา ยสสา ชล
		สพฺพเวรภยาตีต          ปาเท วนฺทามิ จกฺขุม
		สาวโก เต มหาวีร       มรณํ มรณาภิภู
		อากงฺขติ เจตยติ         ตํ นิเสธ ชุตินฺธร
		กถญฺหิ ภควา ตุยฺหํ        สาวโก สาสเน รโต
		อปฺปตฺตมานโส เสโข      กาลํ กยิรา ชเนสุตาติ ฯ
เตน โข ปน สมเยน อายสฺมตา โคธิเกน สตฺถํ อาหริตํ โหติ ฯ
	[๔๙๑]   อถ   โข   ภควา  มาโร  อยํ  ปาปิมา  อิติ  วิทิตฺวา
