ปเสนทิโกสโล    ภุตฺตาวี    มหสฺสาสี    เยน    ภควา   เตนุปสงฺกมิ
อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิ ฯ
	[๓๖๕]  อถ  โข  ภควา  ตํ  ๑  ราชานํ  ปเสนทิโกสลํ ภุตฺตาวึ
มหสฺสาสึ วิทิตฺวา ตายํ เวลายํ อิมํ คาถํ อภาสิ
		มนุชสฺส สทา สติมโต
		มตฺตํ ชานโต ลทฺธโภชเน
		ตนุกสฺส ๒ ภวนฺติ เวทนา
		สณิกํ ชีรติ อายุ ปาลยนฺติ ฯ
	[๓๖๖]   เตน   โข   ปน   สมเยน  สุทสฺสโน  มาณโว  รญฺโญ
ปเสนทิโกสลสฺส  ปิฏฺฐิโต  ฐิโต  โหติ  ฯ  อถ  โข ราชา ปเสนทิโกสโล
สุทสฺสนํ   มาณวํ   อามนฺเตสิ   เอหิ   ตฺวํ   ตาต   สุทสฺสน   ภควโต
สนฺติเก    อิมํ    คาถํ    ปริยาปุณิตฺวา    มม   ภตฺตาภิหาเร   ภาส
อหญฺจ   เต   เทวสิกํ   กหาปณสตํ   นิจฺจภตฺตํ  ๓  ปวตฺตยิสฺสามีติ  ฯ
ปรมํ   โภติ   ๔   โข   สุทสฺสโน   มาณโว  รญฺโญ  ปเสนทิโกสลสฺส
ปฏิสฺสุณิตฺวา    ภควโต   สนฺติเก   อิมํ   คาถํ   ปริยาปุณิตฺวา   รญฺโญ
ปเสนทิโกสลสฺส ภตฺตาภิหาเร [๕]- ภาสติ
		มนุชสฺส สทา สติมโต
		มตฺตํ ชานโต ลทฺธโภชเน
#๑ โป. ม. ตนฺติ นตฺถิ ฯ  ๒ ยุ. ตนุ ตสฺส ฯ  ๓ นิจฺจภิกฺขนฺติปิ ปาโฐ ฯ
#๔ ยุ. เอวํ เทวาติ ฯ  ๕ โป. ม. ยุ เอตฺถนฺตเร สุทนฺติ ทิสฺสติ ฯ
