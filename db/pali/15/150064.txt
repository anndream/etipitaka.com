		ภิกฺขุ สิยา ฌายิ วิมุตฺตจิตฺโต
		อากงฺเข เว ๑ หทยสฺสานุปตฺตึ
		โลกสฺส ญตฺวา อุทยพฺยญฺจ
		สุเจตโส อนิสฺสิโต ๒ ตทานิสํ โสติ ฯ
			ตติยํ มาฆสุตฺตํ
	[๒๒๔]   สาวตฺถิยํ   อาราเม  ...  อถ  โข  มาโฆ  เทวปุตฺโต
อภิกฺกนฺตาย   รตฺติยา  อภิกฺกนฺตวณฺโณ  เกวลกปฺปํ  เชตวนํ  โอภาเสตฺวา
เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา
เอกมนฺตํ อฏฺฐาสิ ฯ
	[๒๒๕]    เอกมนฺตํ   ฐิโต   โข   มาโฆ   เทวปุตฺโต   ภควนฺตํ
คาถาย อชฺฌภาสิ
		กึสุ ฆตฺวา สุขํ เสติ       กึสุ ฆตฺวา น โสจติ
		กิสฺสสฺส เอกธมฺมสฺส       วธํ โรเจสิ โคตมาติ ฯ
	[๒๒๖] โกธํ ฆตฺวา สุขํ เสติ      โกธํ ฆตฺวา น โสจติ
		โกธสฺส วิสมูลสฺส         มธุรคฺคสฺส วตฺรภู
		วธํ อริยา ปสํสนฺติ        ตญฺหิ ฆตฺวา น โสจตีติ ฯ
			จตุตฺถํ มาคธสุตฺตํ
	[๒๒๗]  เอกมนฺตํ  ฐิโต  โข มาคโธ ๓ เทวปุตฺโต ภควนฺตํ คาถาย
อชฺฌภาสิ
#๑ สี. ยุ. จ ฯ ม. เจ ฯ  ๒ สี. ยุ. อสิโต ฯ  ๓ สี. มาโฆ ฯ
