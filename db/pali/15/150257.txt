			ตติยํ เทวหิตสุตฺตํ
	[๖๘๒]  สาวตฺถิยํ  วิหรติ  เชตวเน  ...  เตน  โข ปน สมเยน
ภควา   วาเตหาพาธิโก   โหติ   ฯ   อายสฺมา  จ  อุปวาโณ  ภควโต
อุปฏฺฐาโก   โหติ  ฯ  อถ  โข  ภควา  อายสฺมนฺตํ  อุปวาณํ  อามนฺเตสิ
อิงฺฆ   เม   ตฺวํ   อุปวาณ   อุโณฺหทกํ   ชานาหีติ   ฯ  เอวํ  ภนฺเตติ
โข  อายสฺมา  อุปวาโณ  ภควโต  ปฏิสฺสุตฺวา นิวาเสตฺวา ปตฺตจีวรมาทาย
เยน      เทวหิตสฺส      พฺราหฺมณสฺส      นิเวสนํ      เตนุปสงฺกมิ
อุปสงฺกมิตฺวา ตุณฺหีภูโต เอกมนฺตํ อฏฺฐาสิ ฯ
	[๖๘๓]   อทฺทสา  โข  เทวหิโต  พฺราหฺมโณ  อายสฺมนฺตํ  อุปวาณํ
ตุณฺหีภูตํ    เอกมนฺตํ    ฐิตํ   ทิสฺวาน   อายสฺมนฺตํ   อุปวาณํ   คาถาย
อชฺฌภาสิ
		ตุณฺหีภูโต ภวํ ติฏฺฐ        มุณฺโฑ สงฺฆาฏิปารุโต
		กึ ปตฺถยาโน กึ เอสํ      กึ นุ ยาจิตุมาคโตติ ฯ
	[๖๘๔] อรหํ สุคโต โลเก        วาเตหาพาธิโก มุนิ
		สเจ อุโณฺหทกํ อตฺถิ       มุนิโน เทหิ พฺราหฺมณ
		ปูชิโต ปูชเนยฺยานํ        สกฺกเรยฺยาน สกฺกโต
		อปจิโต อปจิเนยฺยานํ ๑   ตสฺส อิจฺฉามิ หาตเวติ ฯ
	[๖๘๕]  อถ  โข  เทวหิโต  พฺราหฺมโณ  อุโณฺหทกสฺส กาชํ ปุริเสน
คาหาเปตฺวา  ผาณิตสฺส  จ  ปุฏํ  จ  อายสฺมโต  อุปวาณสฺส  ปาทาสิ  ฯ
อถ   โข  อายสฺมา  อุปวาโณ  เยน  ภควา  เตนุปสงฺกมิ  อุปสงฺกมิตฺวา
#๑ ม. ยุ. อปเจยฺยานํ ฯ
