			ภิกฺขุนีสํยุตฺตํ
			_________
			ปฐมํ อาฬวิกาสุตฺตํ
	[๕๒๒]   เอวมฺเม   สุตํ   เอกํ   สมยํ  ภควา  สาตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   อถ  โข  อาฬวิกา  ภิกฺขุนี
ปุพฺพณฺหสมยํ     นิวาเสตฺวา     ปตฺตจีวรมาทาย    สาวตฺถึ    ปิณฺฑาย
ปาวิสิ   สาวตฺถิยํ   ปิณฺฑาย   จริตฺวา   ปจฺฉาภตฺตํ   ปิณฺฑปาตปฏิกฺกนฺตา
เยน อนฺธวนํ เตนุปสงฺกมิ วิเวกตฺถิกินี ๑ ฯ
	[๕๒๓]   อถ   โข   มาโร  ปาปิมา  อาฬวิกาย  ภิกฺขุนิยา  ภยํ
ฉมฺภิตตฺตํ   โลมหํสํ   อุปฺปาเทตุกาโม   วิเวกมฺหา   จาเวตุกาโม  เยน
อาฬวิกา    ภิกฺขุนี    เตนุปสงฺกมิ    อุปสงฺกมิตฺวา    อาฬวิกํ   ภิกฺขุนึ
คาถาย อชฺฌภาสิ
		นตฺถิ นิสฺสรณํ โลเก       กึ วิเวเกน กาหสิ
		ภุญฺชสฺสุ กามรติโย        มาหุ ปจฺฉานุตาปินีติ ฯ
	[๕๒๔]  อถ  โข  อาฬวิกาย  ภิกฺขุนิยา  เอตทโหสิ  โก  นุ  โข
อยํ  มนุสฺโส  วา  อมนุสฺโส  วา  คาถํ  ภาสตีติ  ฯ  อถ โข อาฬวิกาย
ภิกฺขุนิยา   เอตทโหสิ   มาโร   โข  อยํ  ปาปิมา  มม  ภยํ  ฉมฺภิตตฺตํ
โลมหํสํ   อุปฺปาเทตุกาโม   วิเวกมฺหา  จาเวตุกาโม  คาถํ  ภาสตีติ  ฯ
อถ   โข   อาฬวิกา  ภิกฺขุนี  มาโร  อยํ  ปาปิมา  อิติ  วิทิตฺวา  มารํ
#๑ ม. วิเวกตฺถินี ฯ
