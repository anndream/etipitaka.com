		มา ราหุ คิลี จรมนฺตลิกฺเข
		ปชํ มม ราหุ ปมุญฺจ สุริยนฺติ ฯ
	[๒๔๘]   อถ   โข   ราหุ   อสุรินฺโท  สุริยํ  เทวปุตฺตํ  มุญฺจิตฺวา
ตรมานรูโป   เยน   เวปจิตฺติ   อสุรินฺโท   เตนุปสงฺกมิ   อุปสงฺกมิตฺวา
สํวิคฺโค โลมหฏฺฐชาโต เอกมนฺตํ อฏฺฐาสิ ฯ
	[๒๔๙]   เอกมนฺตํ   ฐิตํ  โข  ราหุํ  อสุรินฺทํ  เวปจิตฺติ  อสุรินฺโท
คาถาย อชฺฌภาสิ
		กินฺนุ สนฺตรมาโนว         ราหุ สุริยํ ปมุญฺจสิ
		สํวิคฺครูโป อาคมฺม         กินฺนุ ภีโตว ติฏฺฐสีติ ฯ
	[๒๕๐] สตฺตธา เม ผเล มุทฺธา     ชีวนฺโต น สุขํ ลเภ
		พุทฺธคาถาภิคีโตมฺหิ         โน เจ มุญฺเจยฺย สุริยนฺติ ฯ
			ปฐโม วคฺโค ฯ
			ตสฺสุทฺทานํ
		เทฺว กสฺสปา จ มาโฆ จ     มาคโธ ทามลิ กามโท
		ปญฺจาลจณฺโฑ จ ตายโน      จนฺทิมสุริเยน เต ทสาติ ฯ
			____________
