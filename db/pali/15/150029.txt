	[๙๗]   อถ  โข  อปรา  เทวตา  ภควโต  สนฺติเก  อิมํ  อุทานํ
อุทาเนสิ
	สาธุ โข มาริส ทานํ  อปฺปกสฺมึปิ สาหุ ทานํ
		อปิจ สทฺธายปิ สาหุ ทานํ
		ทานญฺจ ยุทฺธญฺจ สมานมาหุ
		อปฺปาปิ สนฺตา พหุเก ชินนฺติ
		อปฺปมฺปิ เจ สทฺทหาโน ททาติ
		เตเนว โส โหติ สุขี ปรตฺถาติ ฯ
	[๙๘]   อถ  โข  อปรา  เทวตา  ภควโต  สนฺติเก  อิมํ  อุทานํ
อุทาเนสิ
		สาธุ โข มาริส ทานํ       อปฺปกสฺมึปิ สาหุ ทานํ
		สทฺธายปิ สาหุ ทานํ        อปิจ ธมฺมลทฺธสฺสปิ สาหุ ทานํ
		โย ธมฺมลทฺธสฺส ททาติ ทานํ
		อุฏฺฐานวิริยาธิคตสฺส ชนฺตุ
		อติกฺกมฺม [๑]- เวตรณึ ยมสฺส
		ทิพฺพานิ ฐานานิ อุเปติ มจฺโจติ ฯ
	[๙๙]   อถ  โข  อปรา  เทวตา  ภควโต  สนฺติเก  อิมํ  อุทานํ
อุทาเนสิ
		สาธุ โข มาริส ทานํ       อปฺปกสฺมึปิ สาหุ ทานํ
		สทฺธายปิ สาหุ ทานํ        ธมฺมลทฺธสฺสปิ สาหุ ทานํ
#๑ ม. ยุ. เอตฺถนฺตเร โสติ อตฺถิ ฯ
