ทาสกมฺมกรโปริเส   สุเขติ   ปิเณติ   น   มิตฺตามจฺเจ   สุเขติ  ปิเณติ
น   สมเณสุ   พฺราหฺมเณสุ   อุทฺธคฺคิกํ   ทกฺขิณํ   ปติฏฺฐาเปติ  โสวคฺคิกํ
สุขวิปากํ  สคฺคสํวตฺตนิกํ  ฯ  ตสฺส  เต  โภเค เอวํ สมฺมา อปริภุญฺชมาเน
ราชาโน    วา    หรนฺติ    โจรา    วา    หรนฺติ    อคฺคิ    วา
ฑหติ   อุทกํ   วา   วหติ   อปฺปิยา  วา  ทายาทา  หรนฺติ  ฯ  เอวํส
เต   ๑   มหาราช   โภคา  สมฺมา  อปริภุญฺชมานา  ปริกฺขยํ  คจฺฉนฺติ
โน   ปริโภคํ   ฯ   เสยฺยถาปิ   มหาราช   อมนุสฺสฏฺฐาเน   โปกฺขรณี
อจฺโฉทกา   สีโตทกา   สาโตทกา   ๒   เสตกา   สุปติตฺถา  รมณียา
ตญฺชโน  ๓  เนว  หเรยฺย น ปิเวยฺย น นฺหาเยยฺย ๔ น ยถาปจฺจยํ วา
กเรยฺย  เอวญฺหิ  ตํ  มหาราช  อุทกํ  สมฺมา  อปริภุญฺชมานํ  ปริกฺขยํ ๕
คจฺเฉยฺย   โน   ปริโภคํ  เอวเมว  โข  มหาราช  อสปฺปุริโส  อุฬาเร
โภเค  ลภิตฺวา  เนวตฺตานํ  สุเขติ  ปิเณติ  ฯเปฯ  เอวํส  เต มหาราช
โภคา สมฺมา อปริภุญฺชมานา ปริกฺขยํ คจฺฉนฺติ โน ปริโภคํ ฯ
	[๓๘๘]   สปฺปุริโส   จ  โข  มหาราช  อุฬาเร  โภเค  ลภิตฺวา
อตฺตานํ    สุเขติ    ปิเณติ   มาตาปิตโร   สุเขติ   ปิเณติ   ปุตฺตทารํ
สุเขติ    ปิเณติ    ทาสกมฺมกรโปริเส    สุเขติ   ปิเณติ   มิตฺตามจฺเจ
สุเขติ   ปิเณติ   สมเณสุ   พฺราหฺมเณสุ   อุทฺธคฺคิกํ  ทกฺขิณํ  ปติฏฺฐาเปติ
#๑ ยุ. เอวํ สนฺเต ฯ  ๒ สี. อจฺโฉทิกา สีโตทิกา สาโตทิกา ฯ  ๓ สี. ราชาโนติปิ
#มหาชโนติปิ ปาโฐ ฯ  ๔ สี. ยุ. นหาเยยฺย ฯ  ๕ สี. ปริโสสํ ฯ
