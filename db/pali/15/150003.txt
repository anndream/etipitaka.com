	[๖] นนฺทิภวปริกฺขยา สญฺญาวิญฺญาณสงฺขยา
		เวทนานํ นิโรธา ๑ อุปสมา
		เอวํ ขฺวาหํ อาวุโส ชานามิ
		สตฺตานํ นิโมกฺขํ ๒ ปโมกฺขํ วิเวกนฺติ ฯ
			ตติยํ อุปเนยฺยสุตฺตํ
	[๗]  ๓  เอกมนฺตํ  ฐิตา  โข  สา  เทวตา ภควโต สนฺติเก อิมํ
คาถํ อภาสิ
		อุปนียติ ชีวิตมปฺปมายุํ ๔
		ชรูปนีตสฺส น สนฺติ ตาณา
		เอตํ ภยํ มรเณ เปกฺขมาโน
		ปุญฺญานิ กยิราถ สุขาวหานีติ ๕
		[๘] อุปนียติ ชีวิตมปฺปมายุํ ๖
		ชรูปนีตสฺส น สนฺติ ตาณา
		เอตํ ภยํ มรเณ เปกฺขมาโน
		โลกามิสํ ปชเห สนฺติเปกฺโขติ ฯ
#๑ สารตฺถปฺปกาสินีอฏฺฐกถามฺรมฺมโปตฺถเกสุ เวทนานิโรธาติ ปาโฐ ทิสฺสติ ฯ
#๒ สี. วิโมกฺขํ ฯ ๓ สีหฬโปตฺถเกเยว สพฺพสุตฺเตสุ นิทานวจนํ โหติ
#ยุโรปิยมฺรมฺมโปตฺถเกสุ ปน นตฺถิ ฯ ๔-๖ ม. ยุ. ชีวิตมปฺปมายุ ฯ
#๕ สี. อิติสทฺโท น ทิสฺสติ ฯ
