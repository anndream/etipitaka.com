		สุณนฺตุ ธมฺมํ วิมเลนานุพุทฺธํ
		เสเล ยถา ปพฺพตมุทฺธนิฏฺฐิโต
		ยถาปิ ปสฺเส ชนตํ สมนฺตโต
		ตถูปมํ ธมฺมมยํ สุเมธโส ๑
		ปาสาทมารุยฺห สมนฺตจกฺขุ
		โสกาวติณฺณํ ชนตมเปตโสโก
		อเวกฺขสฺสุ ชาติชราภิภูตนฺติ ๒ ฯ
		อุฏฺเฐหิ วีร วิชิตสงฺคาม
		สตฺถวาห อนณ วิจร โลเก
		เทเสตุ ๓ ภควา ธมฺมํ      อญฺญาตาโร ภวิสฺสนฺตีติ ฯ
	[๕๕๗]   อถ   โข   ภควา   พฺรหฺมุโน   จ  อชฺเฌสนํ  วิทิตฺวา
สตฺเตสุ   จ   การุญฺญตํ   ปฏิจฺจ   พุทฺธจกฺขุนา   โลกํ   โวโลเกสิ  ฯ
อทฺทสา    โข    ภควา   พุทฺธจกฺขุนา   โลกํ   โวโลเกนฺโต   สตฺเต
อปฺปรชกฺเข   มหารชกฺเข  ติกฺขินฺทฺริเย  มุทินฺทฺริเย  สฺวากาเร ทฺวากาเร
สุวิญฺญาปเย   ทุวิญฺญาปเย   อปฺเปกจฺเจ   ปรโลกวชฺชภยทสฺสาวิโน   ๔
วิหรนฺเต  ฯ  เสยฺยถาปิ  นาม  อุปฺปลินิยํ  วา  ปทุมินิยํ  วา  ปุณฺฑรีกินิยํ
วา   อปฺเปกจฺจานิ   อุปฺปลานิ   วา   ปทุมานิ   วา   ปุณฺฑรีกานิ  วา
อุทเก   ชาตานิ   อุทเก   สํวฑฺฒานิ   อุทกานุคตานิ  อนฺโตนิมฺมุคฺคโปสีนิ
อปฺเปกจฺจานิ   อุปฺปลานิ   วา   ปทุมานิ   วา  ปุณฺฑรีกานิ  วา  อุทเก
ชาตานิ   อุทเก   สํวฑฺฒานิ   สโมทกํ   ฐิตานิ  อปฺเปกจฺจานิ  อุปฺปลานิ
#๑ ม. ยุ. สุเมธ ฯ ๒ โป. ม. อิติสทฺโท นตฺถิ ฯ ๓ ม. เทสสฺสุ ฯ ๔ ม. ... เน ฯ
