วิทิตฺวา ตายํ เวลายํ อิมํ คาถํ อภาสิ
		โย ทุกฺขมทฺทกฺขิ ยโตนิทานํ
		กาเมสุ โส ชนฺตุ กถํ นเมยฺย
		อุปธึ วิทิตฺวา สงฺโคติ โลเก
		ตสฺเสว ชนฺตุ วินยาย สิกฺเขติ ฯ
			ทุติยํ สมิทฺธิสุตตํ
	[๔๘๒]   เอวมฺเม   สุตํ   เอกํ   สมยํ  ภควา  สกฺเกสุ  วิหรติ
สิลาวติยํ   ฯ   เตน   โข   ปน   สมเยน  อายสฺมา  สมิทฺธิ  ภควโต
อวิทูเร  อปฺปมตฺโต  อาตาปี  ปหิตตฺโต  วิหรติ  ฯ  อถ  โข  อายสฺมโต
สมิทฺธิสฺส   รโหคตสฺส  ปฏิสลฺลลีนสฺส  เอวํ  เจตโส  ปริวิตกฺโก  อุทปาทิ
ลาภา  วต  เม  สุลทฺธํ  วต  เม  ยสฺส  เม สตฺถา อรหํ สมฺมาสมฺพุทฺโธ
ลาภา    วต   เม   สุลทฺธํ   วต   เม   โยหํ   เอวํ   สฺวากฺขาเต
ธมฺมวินเย   ปพฺพชิโต   ลาภา   วต   เม   สุลทฺธํ   วต   เม  ยสฺส
เม สพฺรหฺมจาริโน ๑ สีลวนฺโต กลฺยาณธมฺมาติ ฯ
	[๔๘๓]  อถ  โข  มาโร  ปาปิมา  อายสฺมโต  สมิทฺธิสฺส  เจตสา
เจโตปริวิตกฺกมญฺญาย   เยนายสฺมา   สมิทฺธิ   เตนุปสงฺกมิ  อุปสงฺกมิตฺวา
อายสฺมโต    สมิทฺธิสฺส    อวิทูเร    มหนฺตํ    ภยเภรวํ    สทฺทมกาสิ
อปิสฺสุทํ ปฐวี มญฺเญ อุทฺรียตีติ ฯ
	[๔๘๔]   อถ   โข  อายสฺมา  สมิทฺธิ  เยน  ภควา  เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ
#๑ โป. สพฺรหฺมจารโย ฯ ยุ. สพฺรหฺมจาริโย ฯ
