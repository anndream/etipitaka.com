สํวิคฺโค โลมหฏฺฐชาโต เอกมนฺตํ อฏฺฐาสิ ฯ
	[๒๔๔]   เอกมนฺตํ   ฐิตํ  โข  ราหุํ  อสุรินฺทํ  เวปจิตฺติ  อสุรินฺโท
คาถาย อชฺฌภาสิ
		กินฺนุ สนฺตรมาโนว         ราหุ จนฺทํ ปมุญฺจสิ
		สํวิคฺครูโป อาคมฺม         กินฺนุ ภีโตว ติฏฺฐสีติ ฯ
	[๒๔๕] สตฺตธา เม ผเล มุทฺธา     ชีวนฺโต น สุขํ ลเภ
		พุทฺธคาถาภิคีโตมฺหิ ๑      โน เจ มุญฺเจยฺย จนฺทิมนฺติ ฯ
			ทสมํ สุริยสุตฺตํ
	[๒๔๖]   เตน   โข   ปน   สมเยน  สุริโย  เทวปุตฺโต  ราหุนา
อสุรินฺเทน   คหิโต   โหติ   ฯ   อถ  โข  สุริโย  เทวปุตฺโต  ภควนฺตํ
อนุสฺสรมาโน ตายํ เวลายํ อิมํ คาถํ อภาสิ
		นโม เต พุทฺธวีรตฺถุ        วิปฺปมุตฺโตสิ สพฺพธิ
		สมฺพาธปฏิปนฺโนสฺมิ         ตสฺส เม สรณํ ภวาติ ฯ
	[๒๔๗]  อถ  โข  ภควา  สุริยํ  เทวปุตฺตํ  อารพฺภ  ราหุํ  อสุรินฺทํ
คาถาย อชฺฌภาสิ
		ตถาคตํ อรหนฺตํ           สุริโย สรณํ คโต
		ราหุ สุริยํ ปมุญฺจสฺสุ        พุทฺธา โลกานุกมฺปกา
		โย อนฺธกาเร ตมสี ปภงฺกโร
		เวโรจโน มณฺฑลิ อุคฺคเตโช
#๑ ยุ. พุทฺธคาถาภิหีโตมฺหิ ฯ
