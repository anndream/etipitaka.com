   [๘๗๓] เอตเทว อหมฺมญฺเญ        พาลสฺส ปฏิเสธนํ
		ปรํ สงฺกุปิตํ ญตฺวา         โย สโต อุปสมฺมตีติ ฯ
   [๘๗๔] เอตเทว ติติกฺขาย         วชฺชํ ปสฺสามิ วาสว
		ยทา นํ มญฺญติ พาโล       ภยา มฺยายํ ติติกฺขติ
		อชฺฌารูหติ ทุมฺเมโธ        โคว ภิยฺโย ปลายินนฺติ ฯ
   [๘๗๕] กามํ มญฺญตุ วา มา วา     ภยา มฺยายํ ติติกฺขติ
		สทตฺถปรมา อตฺถา         ขนฺตฺยา ภิยฺโย น วิชฺชติ
		โย หเว พลวา สนฺโต      ทุพฺพลสฺส ติติกฺขติ
		ตมาหุ ปรมํ ขนฺตึ          นิจฺจํ ขมติ ทุพฺพโล
		อพลนฺตํ พลํ อาหุ          ยสฺส พาลพลํ พลํ
		พลวสฺส ๑ ธมฺมคุตฺตสฺส     ปฏิวตฺตา น วิชฺชติ
		ตสฺเสว เตน ปาปิโย       โย กุทฺธํ ปฏิกุชฺฌติ
		กุทฺธํ อปฺปฏิกุชฺฌนฺโต        สงฺคามํ เชติ ทุชฺชยํ
		อุภินฺนมตฺถํ จรติ           อตฺตโน จ ปรสฺส จ
		ปรํ สงฺกุปิตํ ญตฺวา         โย สโต อุปสมฺมติ
		อุภินฺนํ ติกิจฺฉนฺตานํ         อตฺตโน จ ปรสฺส จ
		ชนา มญฺญนฺติ พาโลติ       เย ธมฺมสฺส อโกวิทาติ ฯ
	[๘๗๖]  โส  หิ  นาม  ภิกฺขเว  สกฺโก  เทวานมินฺโท สกํ ปุญฺญผลํ
อุปชีวมาโน   เทวานํ   ตาวตึสานํ   อิสฺสริยาธิปจฺจํ   รชฺชํ   กาเรนฺโต
ขนฺติโสรจฺจสฺส   วณฺณวาที   ภวิสฺสติ   ฯ  อิธ  เขฺวตํ  ภิกฺขเว  โสเภถ
#๑ ม. ยุ. พลสฺส ฯ
