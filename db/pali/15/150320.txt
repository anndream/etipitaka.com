		อนุฏฺฐหํ อวายามํ          สุขํ ยตฺราธิคจฺฉติ
		สุสิม ตตฺถ คจฺฉาหิ         มญฺจ ตตฺเถว ปาปยาติ ฯ
   [๘๕๘] อลสฺวายํ อนุฏฺฐาตา        น จ กิจฺจานิ การเย
		สพฺพกามสมิทฺธสฺส          ตํ เม สกฺก วรํ ทิสาติ ฯ
   [๘๕๙] ยตฺถาลโส อนุฏฺฐาตา       อจฺจนฺตสุขเมธติ
		สุสิม ตตฺถ คจฺฉาหิ         มญฺจ ตตฺเถว ปาปยาติ ฯ
   [๘๖๐] อกมฺมุนา เทวเสฏฺฐ        สกฺก วินฺเทมุ ยํ สุขํ
		อโสกํ อนุปายาสํ          ตํ เม สกฺก วรํ ทิสาติ ฯ
   [๘๖๑] สเจ อตฺถิ อกมฺเมน        โกจิ กฺวจิ น ชีวติ
		นิพฺพานสฺส หิ โส มคฺโค     สุสิม ตตฺถ คจฺฉาหิ
		.................     มญฺจ ตตฺเถว ปาปยาติ ฯ
	[๘๖๒]  โส  หิ  นาม  ภิกฺขเว  สกฺโก  เทวานมินฺโท สกํ ปุญฺญผลํ
อุปชีวมาโน   เทวานํ   ตาวตึสานํ   อิสฺสริยาธิปจฺจํ   รชฺชํ   กาเรนฺโต
อุฏฺฐานวิริยสฺส   วณฺณวาที   ภวิสฺสติ   ฯ  อิธ  เขฺวตํ  ภิกฺขเว  โสเภถ
ยํ    ตุเมฺห    เอวํ    สฺวากฺขาเต   ธมฺมวินเย   ปพฺพชิตา   สมานา
อุฏฺฐเหยฺยาถ     ฆเฏยฺยาถ     วายเมยฺยาถ    อปฺปตฺตสฺส    ปตฺติยา
อนธิคตสฺส อธิคมาย อสจฺฉิกตสฺส สจฺฉิกิริยายาติ ฯ
			ตติยํ ธชคฺคสุตฺตํ
	[๘๖๓]  เอกํ  สมยํ ภควา สาวตฺถิยํ วิหรติ เชตวเน อนาถปิณฺฑิกสฺส
อาราเม     ฯ     ตตฺร     โข     ภควา     ภิกฺขู    อามนฺเตสิ
