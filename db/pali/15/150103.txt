			จตุตฺถํ ปิยสุตฺตํ
	[๓๓๔]  สาวตฺถิยํ  ... เอกมนฺตํ นิสินฺโน โข ราชา ปเสนทิโกสโล
ภควนฺตํ    เอตทโวจ   อิธ   มยฺหํ   ภนฺเต   รโหคตสฺส   ปฏิสลฺลีนสฺส
เอวํ   เจตโส   ปริวิตกฺโก   อุทปาทิ   เกสํ   นุ   โข  ปิโย  อตฺตา
เกสํ   อปฺปิโย   อตฺตาติ   ตสฺส   มยฺหํ   ภนฺเต   เอตทโหสิ  เย  จ
โข   เกจิ   กาเยน  ทุจฺจริตํ  จรนฺติ  วาจาย  ทุจฺจริตํ  จรนฺติ  มนสา
ทุจฺจริตํ   จรนฺติ   เตสํ   อปฺปิโย  อตฺตา  กิญฺจาปิ  เต  เอวํ  วเทยฺยุํ
ปิโย   โน   อตฺตาติ  อถ  โข  เตสํ  อปฺปิโย  อตฺตา  ตํ  กิสฺส  เหตุ
ยํ  หิ  อปฺปิโย  อปฺปิยสฺส  กเรยฺย  ตํ  เต  อตฺตนาว  อตฺตโน  กโรนฺติ
ตสฺมา   เตสํ   อปฺปิโย   อตฺตา   เย  จ  โข  เกจิ  กาเยน  สุจริตํ
จรนฺติ   วาจาย   สุจริตํ   จรนฺติ   มนสา  สุจริตํ  จรนฺติ  เตสํ  ปิโย
อตฺตา   กิญฺจาปิ   เต   เอวํ   วเทยฺยุํ   อปฺปิโย   โน  อตฺตาติ  อถ
โข  เตสํ  ปิโย  อตฺตา  ตํ  กิสฺส  เหตุ  ยํ  หิ  ปิโย  ปิยสฺส  กเรยฺย
ตํ เต อตฺตนาว อตฺตโน กโรนฺติ ตสฺมา เตสํ ปิโย อตฺตาติ ฯ
	[๓๓๕]   เอวเมตํ  มหาราช  เอวเมตํ  มหาราช  เย  หิ  เกจิ
มหาราช   กาเยน   ทุจฺจริตํ   จรนฺติ  วาจาย  ทุจฺจริตํ  จรนฺติ  มนสา
ทุจฺจริตํ  จรนฺติ  [๑]-  เตสํ  อปฺปิโย  อตฺตา  กิญฺจาปิ เต เอวํ วเทยฺยุํ
ปิโย   โน   อตฺตาติ   อถ   โข   เตสํ   อปฺปิโย   อตฺตา  ตํ  กิสฺส
เหตุ   ยํ  หิ  มหาราช  อปฺปิโย  อปฺปิยสฺส  กเรยฺย  ตํ  เต  อตฺตนาว
อตฺตโน   กโรนฺติ   ตสฺมา  เตสํ  อปฺปิโย  อตฺตาติ  เย  จ  โข  เกจิ
#๑ ม. ยุ. เอตฺถนฺตเร ตสฺมาติ ทิสฺสติ ฯ
