ปน   ภวํ   โคตโม   เอวมาห   อหมฺปิ   โข   พฺราหฺมณ   กสามิ  จ
วปามิ จ กสิตฺวา จ วปิตฺวา จ ภุญฺชามีติ ฯ
	[๖๗๓]   อถ   โข  กสิภารทฺวาโช  พฺราหฺมโณ  ภควนฺตํ  คาถาย
อชฺฌภาสิ
		กสฺสโก ปฏิชานาสิ      น จ ปสฺสามิ เต กสึ
		กสฺสโก ปุจฺฉิโต พฺรูหิ    กถํ ชาเนมุ ตํ กสินฺติ ฯ
	[๖๗๔] สทฺธา พีชํ ตโป วุฏฺฐิ    ปญฺญา เม ยุคนงฺคลํ
		หิริ อีสา มโน โยตฺตํ    สติ เม ผาลปาจนํ
		กายคุตฺโต วจีคุตฺโต     อาหาเร อุทเร ยโต
		สจฺจํ กโรมิ นิทฺทานํ     โสรจฺจํ เม ปโมจนํ
		วิริยํ เม ธุรโธรยฺหํ     โยคกฺเขมาธิวาหนํ
		คจฺฉติ อนิวตฺตนฺตํ       ยตฺถ คนฺตฺวา น โสจติ
		เอวเมสา กสี กฏฺฐา    สา โหติ อมตปฺผลา
		เอตํ กสึ กสิตฺวาน      สพฺพทุกฺขา ปมุจฺจตีติ ฯ
ภุญฺชตุ  ภวํ  โคตโม  กสฺสโก  ภวํ  ยญฺหิ  ภวํ  โคตโม  อมตปฺผลํปิ  ๑
กสตีติ ฯ
		[๖๗๕] คาถาภิคีตํ เม อโภชเนยฺยํ
		สมฺปสฺสตํ พฺราหฺมณ เอส ๒ ธมฺโม
		คาถาภิคีตํ ปนุทนฺติ พุทฺธา
		ธมฺเม สติ พฺราหฺมณ วุตฺติ เรสา
#๑ ม. ยุ. เอตฺถนฺตเร กสึ อิติ ทิสฺสติ ฯ ๒ เนส ฯ
