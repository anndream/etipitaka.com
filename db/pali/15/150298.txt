ตํ ภิกฺขุํ คาถาย อชฺฌภาสิ
		กสฺมา ตุวํ ธมฺมปทานิ ภิกฺขุ
		นาธียสิ ๑ ภิกฺขูหิ สํวสนฺโต
		สุตฺวาน ธมฺมํ ลภติปฺปสาทํ
		ทิฏฺเฐว ธมฺเม ลภติปฺปสํสนฺติ ฯ
		[๗๘๘] อหุ ปุเร ธมฺมปเทสุ ฉนฺโท
		ยาว วิราเคน สมาคมิมฺห
		ยโต วิราเคน สมาคมิมฺห
		ยงฺกิญฺจิ ทิฏฺฐํว สุตํ มุตํ วา
		อญฺญาย นิกฺเขปนมาหุ สนฺโตติ ฯ
		เอกาทสมํ อโยนิโสมนสิการสุตฺตํ
	[๗๘๙]  เอกํ  สมยํ  อญฺญตโร  ภิกฺขุ  โกสเลสุ  วิหรติ อญฺญตรสฺมึ
วนสณฺเฑ   ฯ   เตน   โข   ปน   สมเยน  โส  ภิกฺขุ  ทิวาวิหารคโต
ปาปเก     อกุสเล    วิตกฺเก    วิตกฺเกติ    เสยฺยถีทํ    กามวิตกฺกํ
พฺยาปาทวิตกฺกํ วิหึสาวิตกฺกํ ฯ
	[๗๙๐]   อถ   โข   ยา   ตสฺมึ   วนสณฺเฑ  อธิวตฺถา  เทวตา
ตสฺส    ภิกฺขุโน   อนุกมฺปิกา   อตฺถกามา   ตํ   ภิกฺขุํ   สํเวเชตุกามา
เยน   โส   ภิกฺขุ   เตนุปสงฺกมิ   อุปสงฺกมิตฺวา   ตํ   ภิกฺขุํ   คาถาหิ
อชฺฌภาสิ
#๑ นาทียสีติปิ ปาเฐน ภวิตพฺพํ ฯ
