		เอวํ ภิกฺขุ ปธานวา สติมา
		ปาตยติ สิตํ รชนฺติ ฯ
อถ โข โส ภิกฺขุ ตาย เทวตาย สํเวชิโต สํเวคมาปาทีติ ฯ
			ทุติยํ อุปฏฺฐานสุตฺตํ
	[๗๖๓]  เอกํ  สมยํ  อญฺญตโร  ภิกฺขุ  โกสเลสุ  วิหรติ อญฺญตรสฺมึ
วนสณฺเฑ   ฯ   เตน   โข   ปน   สมเยน  โส  ภิกฺขุ  ทิวาวิหารคโต
สุปติ ฯ
	[๗๖๔]  อถ  โข  ยา  ตสฺมึ  วนสณฺเฑ  อธิวตฺถา  เทวตา  ตสฺส
ภิกฺขุโน   อนุกมฺปิกา   อตฺถกามา   ตํ  ภิกฺขุํ  สํเวเชตุกามา  เยน  โส
ภิกฺขุ เตนุปสงฺกมิ อุปสงฺกมิตฺวา ตํ ภิกฺขุํ คาถาหิ อชฺฌภาสิ
		อุฏฺเฐหิ ภิกฺขุ กึ โสปิ ๑     โก อตฺโถ สุปิเตน เต
		อาตุรสฺส หิ เต ๒ นิทฺทา    สลฺลวิทฺธสฺส รุปฺปโต
		ยาย สทฺธาปพฺพชิโต ๓      อคารสฺมานคาริยํ
		ตเมว สทฺธํ พฺรูเหหิ         มา นิทฺทาย วสํ คมีติ ฯ
   [๗๖๕] อนิจฺจา อทฺธุวา กามา       เยสุ มนฺโทว มุจฺฉิโต
		พทฺเธสุ มุตฺตํ อสิตํ          กสฺมา ปพฺพชิตํ ตเป
		ฉนฺทราคสฺส วินยา          อวิชฺชาสมติกฺกมา
		ตํ ญาณํ ปรโมทาตํ ๔       กสฺมา ปพฺพชิตํ ตเป
#๑ ม. ยุ. เสสิ ฯ ๒ ม. ยุ. กา ฯ ๓ ม. ยุ. สทฺธาย ปพฺพชิโต ฯ ๔ ม. ปริโมทานํ ฯ
#ยุ. ปริโยทาตํ ฯ
