			นวมํ ปฐมอายุสุตฺตํ
	[๔๔๐]   เอวมฺเม   สุตํ   เอกํ  สมยํ  ภควา  ราชคเห  วิหรติ
เวฬุวเน   กลนฺทกนิวาเป   ฯ   ตตฺร   โข   ภควา  ภิกฺขู  อามนฺเตสิ
ภิกฺขโวติ   ฯ   ภทนฺเตติ   เต   ภิกฺขู  ภควโต  ปจฺจสฺโสสุํ  ฯ  ภควา
เอตทโวจ   อปฺปมิทํ   ภิกฺขเว   มนุสฺสานํ   อายุ   คมนีโย  สมฺปราโย
กตฺตพฺพํ   กุสลํ   จริตพฺพํ   พฺรหฺมจริยํ   นตฺถิ   ชาตสฺส   อมรณํ   โย
ภิกฺขเว จิรํ ชีวติ โส วสฺสสตํ อปฺปํ วา ภิยฺโยติ ฯ
	[๔๔๑]   อถ   โข   มาโร  ปาปิมา  เยน  ภควา  เตนุปสงฺกมิ
อุปสงฺกมิตฺวา ภควนฺตํ คาถาย อชฺฌภาสิ
		ทีฆมายุ มนุสฺสานํ         น นํ หิเฬ สุโปริโส
		จเรยฺย ขีรมตฺโตว        นตฺถิ มจฺจุสฺส อาคโมติ ฯ
	[๔๔๒] อปฺปมายุ มนุสฺสานํ        หิเฬยฺย นํ สุโปริโส
		จเรยฺยาทิตฺตสีโสว        นตฺถิ มจฺจุสฺส นาคโมติ ฯ
อถ โข มาโร ปาปิมา ฯเปฯ ตตฺเถวนฺตรธายีติ ฯ
			ทสมํ ทุติยอายุสุตฺตํ
	[๔๔๓]  เอกํ  สมยํ  ภควา  ราชคเห  ฯเปฯ  ตตฺร  โข  ภควา
เอตทโวจ   อปฺปมิทํ   ภิกฺขเว   มนุสฺสานํ   อายุ   คมนีโย  สมฺปราโย
กตฺตพฺพํ   กุสลํ   จริตพฺพํ   พฺรหฺมจริยํ   นตฺถิ   ชาตสฺส   อมรณํ   โย
ภิกฺขเว จิรํ  ชีวติ โส วสฺสสตํ อปฺปํ วา ภิยฺโยติ ฯ
	[๔๔๔]   อถ   โข   มาโร  ปาปิมา  เยน  ภควา  เตนุปสงฺกมิ
