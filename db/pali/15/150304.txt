อุปสงฺกมิตฺวา ภควนฺตํ คาถาย อชฺฌภาสิ
		สพฺพคนฺถปฺปหีนสฺส          วิปฺปมุตฺตสฺส เต สโต
		สมณสฺส น ตํ สาธุ         ยทญฺญมนุสาสตีติ ๑ ฯ
   [๘๐๖] เยน เกนจิ วณฺเณน        สํวาโส สกฺก ชายติ
		น ตํ อรหติ สปฺปญฺโญ       มนสา อนุกมฺปิตุํ
		มนสา เจ ปสนฺเนน        ยทญฺญมนุสาสติ
		น เตน โหติ สํยุตฺโต       ยานุกมฺปา ๒ อนุทฺทยาติ ฯ
			ตติยํ สูจิโลมสุตฺตํ
	[๘๐๗]    เอกํ   สมยํ   ภควา   คยายํ   วิหรติ   ฏงฺกิตมญฺเจ
สูจิโลมสฺส  ยกฺขสฺส  ภวเน  ฯ  เตน  โข  ปน  สมเยน  ขโร จ ยกฺโข
สูจิโลโม   จ   ยกฺโข   ภควโต   อวิทูเร   อติกฺกมนฺติ   ฯ  อถ  โข
ขโร   ยกฺโข   สูจิโลมํ   ยกฺขํ  เอตทโวจ  เอโส  สมโณติ  ฯ  เนโส
สมโณ   สมณโก   เอโส   ยาว   ชานามิ   ยทิ   วา   โส   สมโณ
ยทิ วา ๓ สมณโกติ ฯ
	[๘๐๘]   อถ   โข  สูจิโลโม  ยกฺโข  เยน  ภควา  เตนุปสงฺกมิ
อุปสงฺกมิตฺวา   ภควโต   กายํ   อุปนาเมสิ  ฯ  อถ  โข  ภควา  กายํ
อปนาเมสิ   ฯ  อถ  โข  สูจิโลโม  ยกฺโข  ภควนฺตํ  เอตทโวจ  ภายสิ
มํ   สมณาติ   ฯ  น  ขฺวาหนฺตํ  อาวุโส  ภายามิ  อปิจ  เต  สมฺผสฺโส
ปาปโกติ   ฯ   ปญฺหํ   ตํ   สมณ   ปุจฺฉิสฺสามิ   สเจ   เม  สมณ  น
พฺยากริสฺสสิ   จิตฺตํ   วา   เต  ขิปิสฺสามิ  หทยํ  วา  เต  ผาเลสฺสามิ
#๑ โป. ม. ยทญฺญมนุสาสสีติ ฯ ๒ ยุ. สานุกมฺปา ฯ ๓ ม. ยุ. ยทิ วา ปน โส ฯ
