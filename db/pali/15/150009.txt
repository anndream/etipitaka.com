				ทุติยํ นนฺทิสุตฺตํ
	[๒๖]  เอกมนฺตํ  ฐิตา  โข  สา  เทวตา  ภควโต  สนฺติเก  อิมํ
คาถํ อภาสิ
		นนฺทติ ปุตฺเตหิ ปุตฺติมา
		โคมิโก ๑ โคหิ ตเถว นนฺทติ
		อุปธีหิ นรสฺส นนฺทนา
		น หิ โส นนฺทติ โย นิรูปธีติ ฯ
		[๒๗] โสจติ ปุตฺเตหิ ปุตฺติมา
		โคมิโก ๒ โคหิ ตเถว โสจติ
		อุปธีหิ นรสฺส โสจนา
		น หิ โส โสจติ โย นิรูปธีติ ฯ
			ตติยํ นตฺถิปุตฺตสมสุตฺตํ
	[๒๘]  เอกมนฺตํ  ฐิตา  โข  สา  เทวตา  ภควโต  สนฺติเก  อิมํ
คาถํ อภาสิ
		นตฺถิ ปุตฺตสมํ เปมํ         นตฺถิ โคสมิกํ ธนํ
		นตฺถิ สุริยสมา อาภา       สมุทฺทปรมา สราติ ฯ
	[๒๙] นตฺถิ อตฺตสมํ เปมํ         นตฺถิ ธญฺญสมํ ธนํ
		นตฺถิ ปญฺญาสมา อาภา      วุฏฺฐิ เว ๓ ปรมา สราติ ฯ
#๑-๒ ม. โคมา ฯ ๓ สี. เจ ฯ
