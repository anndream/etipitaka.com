สุตฺวา ปริเทวมาโน ตายํ เวลายํ อิมํ คาถํ อภาสิ
		เอกกา มยํ อรญฺเญ วิหราม
		อปวิฏฺฐํว ๑ วนสฺมึ ทารุกํ
		เอตาทิสิกาย รตฺติยา
		โก สุ นามเมฺหหิ ปาปิโยติ ฯ
	[๗๘๕]  อถ  โข  ยา  ตสฺมึ  วนสณฺเฑ  อธิวตฺถา  เทวตา ตสฺส
ภิกฺขุโน   อนุกมฺปิกา   อตฺถกามา   ตํ  ภิกฺขุํ  สํเวเชตุกามา  เยน  โส๊
ภิกฺขุ เตนุปสงฺกมิ อุปสงฺกมิตฺวา ตํ ภิกฺขุํ คาถาย อชฺฌภาสิ
		เอกโกว ตฺวํ อรญฺเญ วิหรสิ
		อปวิฏฺฐํว วนสฺมึ ทารุกํ
		ตสฺส เต พหุกา ปิหยนฺติ
		เนรยิกา วิย สคฺคคามินนฺติ ฯ
อถ โข โส ภิกฺขุ ตาย เทวตาย สํเวชิโต สํเวคมาปาทีติ ฯ
			ทสมํ สชฺฌายสุตฺตํ
	[๗๘๖]  เอกํ  สมยํ  อญฺญตโร  ภิกฺขุ  โกสเลสุ  วิหรติ อญฺญตรสฺมึ
วนสณฺเฑ    ฯ   เตน   โข   ปน   สมเยน   โส   ภิกฺขุ   ยํ   สุทํ
ปุพฺเพ   อติเวลํ   สชฺฌายพหุโล   วิหรติ   ฯ   โส   อปเรน  สมเยน
อปฺโปสฺสุกฺโก ตุณฺหีภูโต สกมายติ ๒ ฯ
	[๗๘๗]  อถ  โข  ยา  ตสฺมึ  วนสณฺเฑ  อธิวตฺถา  เทวตา  ตสฺส
ภิกฺขุโน   ธมฺมํ   อสุณนฺตี   เยน  โส  ภิกฺขุ  เตนุปสงฺกมิ  อุปสงฺกมิตฺวา
#๑ ม. อปวิทฺธํว ฯ ๒ ม. ยุ. สงฺกสายติ ฯ
