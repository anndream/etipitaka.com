	[๕๘๙]   อถ   โข   โส   พฺรหฺมา  สุพฺรหฺมานํ  ปจฺเจกพฺรหฺมานํ
คาถาย อชฺฌภาสิ
		ตโย สุปณฺณา จตุโร จ หํสา
		พฺยคฺฆีนิสา ปญฺจสตา จ ฌายิโน
		ตยิทํ วิมานํ ชลเต จ พฺรเหฺม
		โอภาสยํ อุตฺตรสฺสํ ทิสายนฺติ ฯ
		[๕๙๐] กิญฺจาปิ เต ตํ ชลตี ๑ วิมานํ
		โอภาสยํ อุตฺตรสฺสํ ทิสายํ
		รูเป รณํ ทิสฺวา สทา ปเวธิตํ
		ตสฺมา น รูเป รมตี สุเมโธติ ฯ
	[๕๙๑]   อถ   โข   สุพฺรหฺมา   จ  ปจฺเจกพฺรหฺมา  สุทฺธาวาโส
จ   ปจฺเจกพฺรหฺมา   ตํ   พฺรหฺมานํ   สํเวเชตฺวา  ตตฺเถวนฺตรธายึสุ  ฯ
อคมาสิ  จ  ๒  โส  พฺรหฺมา  อปเรน สมเยน ภควโต อุปฏฺฐานํ อรหโต
สมฺมาสมฺพุทฺธสฺสาติ ฯ
			สตฺตมํ ปฐมโกกาลิกสุตฺตํ
	[๕๙๒]  สาวตฺถิยํ  ... เตน โข ปน สมเยน ภควา ทิวาวิหารคโต
โหติ    ปฏิสลฺลีโน    ฯ   อถ   โข   สุพฺรหฺมา   จ   ปจฺเจกพฺรหฺมา
สุทฺธาวาโส    จ    ปจฺเจกพฺรหฺมา    เยน    ภควา    เตนุปสงฺกมึสุ
อุปสงฺกมิตฺวา ปจฺเจกํ ทฺวารพาหํ นิสฺสาย อฏฺฐํสุ ฯ
	[๕๙๓]   อถ   โข   สุพฺรหฺมา   ปจฺเจกพฺรหฺมา  โกกาลิกํ  ภิกฺขุํ
#๑ ม. ยุ. ชลเต ฯ ๒ อคมาสิ จ โข โส ฯ
