	[๖๒๔]  ปรินิพฺพุเต  ภควติ  สห  ปรินิพฺพานา  อายสฺมา  อานนฺโท
อิมํ คาถํ อภาสิ
		ตทาสิ ยํ ภึสนกํ          ตทาสิ โลมหํสนํ
		สพฺพาการวรูเปเต        สมฺพุทฺเธ ปรินิพฺพุเตติ ฯ
	[๖๒๕]  ปรินิพฺพุเต  ภควติ  สห  ปรินิพฺพานา  อายสฺมา  อนุรุทฺโธ
อิมา คาถาโย อภาสิ
		นาหุ อสฺสาสปสฺสาโส      ฐิตจิตฺตสฺส ตาทิโน
		อเนโช สนฺติมารพฺภ       จกฺขุมา ปรินิพฺพุโต ๑
		อสลฺลีเนน จิตฺเตน        เวทนํ อชฺฌวาสยิ
		ปชฺโชตสฺเสว นิพฺพานํ      วิโมกฺโข เจตโส อหูติ ฯ
			พฺรหฺมปญฺจกํ ฯ
				ตสฺสุทฺทานํ
		พฺรหฺมาสนํ เทวทตฺโต      อนฺธกวินฺโท อรุณวตี
		ปรินิพฺพาเนน จ เทสิตํ     อิทํ พฺรหฺมปญฺจกํ ๒ ฯ
			พฺรหฺมสํยุตฺตํ สมตฺตํ ฯ
#๑ ที. มหา. ๑๐/๑๘๒. มหาปรินิพฺพานสุตฺเต ยํ กาลมกรี มุนีติ ปาโฐ ทิสฺสติ ฯ
#๒ อิมสฺมิญฺจ พฺรหฺมสํยุตฺตสฺสนฺเต ฯ
#				ตสฺสุทฺทานํ
#พฺรหฺมายาจนํ คารวญฺจ  พฺรหฺมเทโว พโก พฺรหฺมา
