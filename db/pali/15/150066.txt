		นายูหติ ปารคโต หิ โหติ ๑
		เอสูปมา ทามลิ พฺราหฺมณสฺส
		ขีณาสวสฺส นิปกสฺส ฌายิโน
		ปปฺปุยฺย ชาติมรณสฺส อนฺตํ
		นายูหติ ปารคโต หิ โหตีติ ฯ
			ฉฏฺฐํ กามทสุตฺตํ
	[๒๓๒]   เอกมนฺตํ   ฐิโต   โข   กามโท   เทวปุตฺโต   ภควนฺตํ
เอตทโวจ ทุกฺกรํ ภควา สุทุกฺกรํ ภควาติ ฯ
	ทุกฺกรํ วาปิ กโรนฺติ [กามทาติ ภควา] เสกฺขสีลสมาหิตา ๒ ฐิตตฺตา
		อนคาริยุเปตสฺส           ตุฏฺฐิ โหติ สุขาวหาติ ฯ
	[๒๓๓] ทุลฺลภา ภควา ยทิทํ ตุฏฺฐีติ ฯ
		ทุลฺลภํ วาปิ ลภนฺติ [กามทาติ ภควา] จิตฺตวูปสเม รตา
		เยสํ ทิวา จ รตฺโต จ      ภาวนาย รโต มโนติ ฯ
	[๒๓๔] ทุสฺสมาทหํ ภควา ยทิทํ จิตฺตนฺติ ฯ
	ทุสฺสมาทหํ วาปิ สมาทหนฺติ [กามทาติ ภควา] อินฺทฺริยูปสเม รตา
		เต เฉตฺวา มจฺจุโน ชาลํ    อริยา คจฺฉนฺติ กามทาติ ฯ
	[๒๓๕] ทุคฺคโม ภควา วิสโม มคฺโคติ ฯ
		ทุคฺคเม วิสเม วาปิ        อริยา คจฺฉนฺติ กามท
		อนริยา วิสเม มคฺเค       ปปตนฺติ อวํสิรา
		อริยานํ สโม มคฺโค        อริยา หิ วิสเม สมาติ ฯ
#๑ ม. โสว ฯ ยุ. โสติ ฯ  ๒ โป. ม. ยุ. เสขาสีลสมาหิตา ฯ
