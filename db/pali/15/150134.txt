ตสฺเสว   กมฺมสฺส   วิปากาวเสเสน  อิมิสฺสาเยว  สาวตฺถิยา  สตฺตกฺขตฺตุํ
เสฏฺฐิตฺตํ   กาเรสิ   ฯ  ยํ  โข  โส  มหาราช  เสฏฺฐี  คหปติ  ทตฺวา
ปจฺฉา   วิปฺปฏิสารี   อโหสิ   วรเมตํ  ปิณฺฑปาตํ  ทาสา  วา  กมฺมกรา
วา   ภุญฺเชยฺยุนฺติ   ตสฺส  กมฺมสฺส  วิปาเกน  นาสฺสุฬาราย  ภตฺตโภคาย
จิตฺตํ   นมติ   นาสฺสุฬาราย   วตฺถโภคาย   จิตฺตํ   นมติ  นาสฺสุฬาราย
ยานโภคาย    จิตฺตํ    นมติ    นาสฺสุฬารานํ    ปญฺจนฺนํ    กามคุณานํ
โภคาย  จิตฺตํ  นมติ  ฯ  ยํ  โข  โส  มหาราช  เสฏฺฐี  คหปติ ภาตุ จ
ปน   เอกํ   ปุตฺตกํ   สาปเตยฺยสฺส   การณา  ชีวิตา  โวโรเปสิ  ตสฺส
กมฺมสฺส  วิปาเกน  พหูนิ  วสฺสานิ  พหูนิ  วสฺสสตานิ  พหูนิ  วสฺสสหสฺสานิ
พหูนิ   วสฺสสตสหสฺสานิ  นิรเย  ปจฺจิตฺถ  ตสฺเสว  วสฺสสตานิ  พหูนิ  ๑
กมฺมสฺส  วิปากาวเสเสน  อิทํ  ๒  สตฺตมํ  อปุตฺตกํ  สาปเตยฺยํ ราชโกสํ
ปเวเสนฺติ  ฯ  ตสฺส  โข  ปน  มหาราช  เสฏฺฐิสฺส  คหปติสฺส  ปุราณญฺจ
ปุญฺญํ   ปริกฺขีณํ   นวญฺจ   ปุญฺญํ   อนุปจิตํ   ฯ   อชฺช   ปน  มหาราช
เสฏฺฐี   คหปติ   มหาโรรุเว  นิรเย  ปจฺจตีติ  ฯ  เอวํ  ภนฺเต  เสฏฺฐี
คหปติ   มหาโรรุวํ   นิรยํ   อุปปนฺโนติ   ฯ   เอวํ   มหาราช  เสฏฺฐี
คหปติ มหาโรรุวํ นิรยํ ๓ อุปปนฺโนติ ฯ
	[๓๙๒] อิทมโวจ ฯเปฯ
		ธญฺญํ ธนํ รชตํ ชาตรูปํ     ปริคฺคหํ วาปิ ยทตฺถิ กิญฺจิ
		ทาสา กมฺมกรา เปสฺสา    เย จสฺส อนุชีวิโน
#๑ โป. ม. ยุ. วสฺสสตานิ พหูนิ น ทิสฺสนฺติ ฯ  ๒ สี อิธ ฯ  ๓ ยุ. มหาโรรุเว
#นิรเย ฯ
