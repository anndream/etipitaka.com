หิตาย  สุขาย  เทวมนุสฺสานํ  มา  เอเกน  เทฺว  อคมิตฺถ  ๑  เทเสถ
ภิกฺขเว     ธมฺมํ     อาทิกลฺยาณํ    มชฺเฌกลฺยาณํ    ปริโยสานกลฺยาณํ
สาตฺถํ    สพฺยญฺชนํ    เกวลปริปุณฺณํ    ปริสุทฺธํ   พฺรหฺมจริยํ   ปกาเสถ
สนฺติ    สตฺตา    อปฺปรชกฺขชาติกา   อสฺสวนตา   ธมฺมสฺส   ปริหายนฺติ
ภวิสฺสนฺติ   ธมฺมสฺส   อญฺญาตาโร   อหมฺปิ   ภิกฺขเว   เยน   อุรุเวลา
เสนานิคโม ๒ เตนุปสงฺกมิสฺสามิ ธมฺมเทสนายาติ ฯ
	[๔๒๙]   อถ   โข   มาโร   ปาปิมา  เยน  ภควา  เตนุปสงฺกมิ
อุปสงฺกมิตฺวา ภควนฺตํ คาถาย อชฺฌภาสิ
		พนฺโธสิ ๓ สพฺพปาเสหิ     เย ทิพฺพา เย จ มานุสา
		มหาพนฺธนพนฺโธสิ          น เม สมณ โมกฺขสีติ ฯ
	[๔๓๐] มุตฺโตหํ สพฺพปาเสหิ        เย ทิพฺพา เย จ มานุสา
		มหาพนฺธนมุตฺโตมฺหิ         นิหโต ตฺวมสิ อนฺตกาติ ฯ
อถ โข มาโร ปาปิมา ฯเปฯ ตตฺเถวนฺตรธายีติ ฯ
			ฉฏฺฐํ สปฺปสุตฺตํ
	[๔๓๑]   เอวมฺเม   สุตํ   เอกํ   สมยํ  ภควา  ราชคเห  วิหรติ
เวฬุวเน  กลนฺทกนิวาเป ฯ เตน โข ปน สมเยน ภควา รตฺตนฺธการติมิสายํ
อชฺโฌกาเส    ๔    นิสินฺโน    โหติ    ฯ   เทโว   จ   เอกเมกํ
ผุสายติ ฯ
#๑ ยุ. อคเมตฺถ ฯ ๒ วินยโปตฺถเก เยน อุรุเวลา เยน เสนานิคโมติ อีทิโส ปาโฐ
#ทิสฺสติ ฯ ๓ ม. ยุ. พทฺโธสิ ฯ ๔ ม. อพฺโภกาเส ฯ
