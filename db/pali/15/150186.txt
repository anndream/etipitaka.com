		อจฺเฉชฺช ตณฺหํ ตณสงฺฆวารี ๑
		อทฺธา จริสฺสนฺติ ๒ พหู จ สทฺธา
		พหุํ วตายํ ชนตํ อโนโก
		อจฺเฉชฺช ๓ เนสฺสติ มจฺจุราชสฺส ปารนฺติ ฯ
	[๕๒๐] นยนฺติ เว มหาวีรา       สทฺธมฺเมน ตถาคตา
		ธมฺเมน นยมานานํ        กา อุสฺสุยา ๔ วิชานตนฺติ ฯ
	[๕๒๑]   อถ   โข  ตณฺหา  จ  อรตี  จ  ราคา  จ  มารธีตโร
เยน   มาโร  ปาปิมา  เตนุปสงฺกมึสุ  ฯ  อทฺทสา  โข  มาโร  ปาปิมา
ตณฺหญฺจ    อรติญฺจ    ราคญฺจ    มารธีตโร    ทูรโตว   อาคจฺฉนฺติโย
ทิสฺวาน คาถาหิ อชฺฌภาสิ
		พาลา กุมุทนาเฬหิ        ปพฺพตํ อภิมตฺถุํ
		คิรึ นเขน ขนถ          อโยทนฺเตภิ ขาทถ
		เสลํว สิรสิ โอหจฺจ       ปาตาเล คาธเมสถ
		ขาณณว อุรสาสชฺช         นิพฺพิชฺชาเปถ โคตมนฺติ ฯ
		ททฺทลฺหมานา ๕ อาคญฺฉฉ   ตณฺหา จ อรตี ราคา
		ตา ตตฺถ ปนุที สตฺถา      ตุลํ ภฏฺฐํว มาลุโตติ ๖ ฯ
			ตติโย วคฺโค ฯ
#๑ ม. คณสงฺฆจารี ฯ ๒ สี. ตริสฺสนฺติ ฯ ๓ ยุ. อจฺฉิชฺช ฯ ๔ ม. ยุ. อุสูยา ฯ
#๕ ม. ยุ. ททฺทลฺลมานาติ ทิสฺสติ ฯ ๖ สี. ยุ. มารุโต ฯ
