		ตสฺมา สตญฺจ อสตญฺจ       นานา โหติ อิโต คติ
		อสนฺโต นิรยํ ยนฺติ         สนฺโต สคฺคปรายนาติ ฯ
อถ   โข  อปรา  เทวตา   ภควนฺตํ  เอตทโวจ  กสฺส  นุ  โข  ภควา
สุภาสิตนฺติ ฯ
	[๙๑] สพฺพาสํ โว สุภาสิตํ ปริยาเยน อปิจ มมาปิ สุณาถ
		ธมฺมํ จเร โยปิ สมุญฺชกํ ๑ จเร
		ทารํ จ โปสํ ททํ อปฺปกสฺมึ
		สตํ สหสฺสาน สหสฺสยาคินํ
		กลํปิ นาคฺฆนฺติ ตถาวิธสฺส เตติ ฯ
	[๙๒] อถ โข อปรา เทวตา ภควนฺตํ คาถาย อชฺฌภาสิ
		เกเนส ยญฺโญ วิปุโล มหคฺคโต
		สเมน ทินฺนสฺส น อคฺฆเมติ
		กถํ ๒ สหสฺสาน สหสฺสยาคินํ
		กลํปิ นาคฺฆนฺติ ตถาวิธสฺส เตติ ฯ
	[๙๓] อถ โข ภควา ตํ เทวตํ คาถาย อชฺฌภาสิ
		ททนฺติ เหเก วิสเม นิวิฏฺฐา
		ฆตฺวา ๓ วธิตฺวา อถ โสจยิตฺวา
#๑ สี. ยุ. สมุจฺฉกํ ฯ ๒ สี. ม. ยุ. สตํ ฯ ๓ สี. ฌตฺวา ฯ ยุ. เฉตฺวา ฯ
