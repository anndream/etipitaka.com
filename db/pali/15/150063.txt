			เทวปุตฺตสํยุตฺตํ
			ปฐโม วคฺโค
			_______
			ปฐมํ ปฐมกสฺสปสุตฺตํ
	[๒๒๑]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม  ฯ  อถ  โข  กสฺสโป  เทวปุตฺโต
อภิกฺกนฺตาย     รตฺติยา     อภิกฺกนฺตวณฺโณ     เกวลกปฺปํ     เชตวนํ
โอภาเสตฺวา    เยน    ภควา   เตนุปสงฺกมิ   อุปสงฺกมิตฺวา   ภควนฺตํ
อภิวาเทตฺวา   เอกมนฺตํ   อฏฺฐาสิ   ฯ   เอกมนฺตํ  ฐิโต  โข  กสฺสโป
เทวปุตฺโต   ภควนฺตํ   เอตทโวจ   ภิกฺขุํ   ภควา   ปกาเสสิ   โน  จ
ภิกฺขุโน อนุสาสนฺติ ๑ ฯ เตน หิ กสฺสป ตญฺเญเวตฺถ ปฏิภาตูติ ฯ
	[๒๒๒] สุภาสิตสฺส สิกฺเขถ         สมณุปาสนสฺส จ
		เอกาสนสฺส จ รโห        จิตฺตวูปสมสฺส จาติ
อิทมโวจ   กสฺสโป   เทวปุตฺโต   สมนุญฺโญ   สตฺถา   อโหสิ   ฯ  อถ
โข    กสฺสโป    เทวปุตฺโต    สมนุญฺโญ    เม    สตฺถาติ   ภควนฺตํ
อภิวาเทตฺวา ปทกฺขิณํ กตฺวา ตตฺเถวนฺตรธายีติ ฯ
			ทุติยํ ทุติยกสฺสปสุตฺตํ
	[๒๒๓]  สาวตฺถิยํ  อาราเม  ...  เอกมนฺตํ  ฐิโต  โข  กสฺสโปฎ
เทวปุตฺโต ภควโต สนฺติเก อิมํ คาถํ อภาสิ
#๑ สี. อนุสาสนินฺติปิ อนุสาสินินฺติปิ ปาโฐ ฯ
