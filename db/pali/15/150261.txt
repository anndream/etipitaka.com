			ปญฺจมํ มานตฺถทฺธสุตฺตํ
	[๖๙๔]   สาวตฺถินิทานํ  ฯ  เตน  โข  ปน  สมเยน  มานตฺถทฺโธ
นาม   พฺราหฺมโณ  สาวตฺถิยํ  ปฏิวสติ  ฯ  โส  เนว  มาตรํ  อภิวาเทติ
น ปิตรํ อภิวาเทติ น อาจริยํ อภิวาเทติ น เชฏฺฐภาตรํ อภิวาเทติ ฯ
	[๖๙๕]  เตน  โข  ปน  สมเยน  ภควา  มหติยา ปริสาย ปริวุโต
ธมฺมํ   เทเสติ   ฯ   อถ   โข  มานตฺถทฺธสฺส  พฺราหฺมณสฺส  เอตทโหสิ
อยํ   โข   สมโณ   โคตโม  มหติยา  ปริสาย  ปริวุโต  ธมฺมํ  เทเสติ
ยนฺนูนาหํ   เยน   สมโณ   โคตโม   เตนุปสงฺกเมยฺยํ  สเจ  มํ  สมโณ
โคตโม   อาลปิสฺสติ   อหมฺปิ   ตํ   อาลปิสฺสามิ   โน  เจ  มํ  สมโณ
โคตโม  อาลปิสฺสติ  อหมฺปิ  ตํ  นาลปิสฺสามีติ  ฯ  อถ  โข  มานตฺถทฺโธ
พฺราหฺมโณ    เยน    ภควา    เตนุปสงฺกมิ    อุปสงฺกมิตฺวา    [๑]-
เอกมนฺตํ  อฏฺฐาสิ  ฯ อถ โข ภควา [๒]- นาลปติ ฯ อถ โข มานตฺถทฺโธ
พฺราหฺมโณ   นายํ   สมโณ   โคตโม   กิญฺจิ   ชานาตีติ   ตโตว   ปุน
นิวตฺติตุกาโม อโหสิ ฯ
	[๖๙๖]   อถ   โข   ภควา  มานตฺถทฺธสฺส  พฺราหฺมณสฺส  เจตสา
เจโตปริวิตกฺกมญฺญาย มานตฺถทฺธํ พฺราหฺมณํ คาถาย อชฺฌภาสิ
		น มานํ พฺราหฺมณ สาธุ      อตฺถิ กสฺสีธ พฺราหฺมณ
		เยน อตฺเถน อาคญฺฉิ ๓    ตเมวมนุพฺรูหเยติ ฯ
	[๖๙๗]   อถ   โข   มานตฺถทฺโธ  พฺราหฺมโณ  จิตฺตํ  เม  สมโณ
โคตโม  ชานาตีติ  ตตฺเถว  ภควโต  ปาเทสุ  สิรสา  นิปติตฺวา  ภควโต
#๑ โป. ม. ยุ. เอตฺถนฺตเร ตุณฺหีภูโตติ ทิสฺสติ ฯ ๒ ม. ยุ. ตํ นาลปิ ฯ ๓ ม. ยุ.
#อาคจฺฉิ ฯ
