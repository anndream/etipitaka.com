			ทุติยวคฺโค ทุติโย
			_______
			ปฐมํ ชฏิลสุตฺตํ
	[๓๕๔]   เอกํ   สมยํ   ภควา   สาวตฺถิยํ   วิหรติ  ปุพฺพาราเม
มิคารมาตุ   ปาสาเท  ฯ  เตน  โข  ปน  สมเยน  ภควา  สายณฺหสมยํ
ปฏิสลฺลานา   วุฏฺฐิโต   พหิทฺวารโกฏฺฐเก   นิสินฺโน  โหติ  ฯ  อถ  โข
ราชา    ปเสนทิโกสโล    เยน   ภควา   เตนุปสงฺกมิ   อุปสงฺกมิตฺวา
ภควนฺตํ อภิวาเทตฺวา เอกมนฺตํ นิสีทิ ฯ
	[๓๕๕]  เตน  โข  ปน  สมเยน  สตฺต  จ  ๑  ชฏิลา  สตฺต จ
นิคนฺถา   สตฺต   จ   อเจลา   ๒   สตฺต  จ  เอกสาฏกา  สตฺต  จ
ปริพฺพาชกา   ปรุฬฺหกจฺฉนขโลมา  ขาริวิวิธมาทาย  ๓  ภควโต  อวิทูเร
อติกฺกมนฺติ   ฯ   อถ  โข  ราชา  ปเสนทิโกสโล  อุฏฺฐายาสนา  เอกํสํ
อุตฺตราสงฺคํ   กริตฺวา  ทกฺขิณชานุมณฺฑลํ  ปฐวิยํ  นิหนฺโต  ๔  เยน  เต
สตฺต   จ  ชฏิลา  สตฺต  จ  นิคนฺถา  สตฺต  จ  อเจลา  ๕  สตฺต  จ
เอกสาฏกา   สตฺต   จ   ปริพฺพาชกา   เตนญฺชลึ  ปณาเมตฺวา  ติกฺขตฺตุํ
นามํ   สาเวสิ   ราชาหํ  ภนฺเต  ปเสนทิโกสโล  ...  ราชาหํ  ภนฺเต
ปเสนทิโกสโลติ   ฯ   อถ   โข  ราชา  ปเสนทิโกสโล  อจิรปกฺกนฺเตสุ
#สี. จกาโร วชฺชิโต ฯ  ๒-๕ ม. อเจลกา ฯ  ๓ สี. วิวิธํ ฯ ยุ. ขาริวิธํ ฯ
#ทาริวิธํ ฯ  ๔ สี. ยุ. นิหนฺตฺวา ฯ
