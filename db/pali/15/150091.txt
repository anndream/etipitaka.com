สารีปุตฺโต    มหาปญฺโญ    ภนฺเต    อายสฺมา   สารีปุตฺโต   ปุถุปญฺโญ
ภนฺเต   อายสฺมา   สารีปุตฺโต  หาสปญฺโญ  ภนฺเต  อายสฺมา  สารีปุตฺโต
ชวนปญฺโญ   ภนฺเต   อายสฺมา  สารีปุตฺโต  ติกฺขปญฺโญ  ภนฺเต  อายสฺมา
สารีปุตฺโต   นิพฺเพธิกปญฺโญ   ภนฺเต   อายสฺมา   สารีปุตฺโต   อปฺปิจฺโฉ
ภนฺเต   อายสฺมา   สารีปุตฺโต   สนฺตุฏฺโฐ  ภนฺเต  อายสฺมา  สารีปุตฺโต
ปวิวิตฺโต   ภนฺเต   อายสฺมา   สารีปุตฺโต   อสํสฏฺโฐ  ภนฺเต  อายสฺมา
สารีปุตฺโต    อารทฺธวิริโย    ภนฺเต    อายสฺมา   สารีปุตฺโต   วตฺตา
ภนฺเต   อายสฺมา   สารีปุตฺโต  วจนกฺขโม  ภนฺเต  อายสฺมา  สารีปุตฺโตฤ
โจทโก   ภนฺเต   อายสฺมา   สารีปุตฺโต   ปาปครหี   ภนฺเต  อายสฺมา
สารีปุตฺโต   กสฺส   หิ   นาม   ภนฺเต   อพาลสฺส  อทุฏฺฐสฺส  อมูฬฺหสฺส
อวิปลฺลตฺถจิตฺตสฺส อายสฺมา สารีปุตฺโต น รุจฺเจยฺยาติ ฯ
	[๓๐๔]   เอวเมตํ   อานนฺท  เอวเมตํ  อานนฺท  กสฺส  หิ  นาม
อานนฺท     อพาลสฺส     อทุฏฺฐสฺส     อมูฬฺหสฺส     อวิปลฺลตฺถจิตฺตสฺส
สารีปุตฺโต   น   รุจฺเจยฺย   ปณฺฑิโต   อานนฺท   สารีปุตฺโต  มหาปญฺโญ
อานนฺท    สารีปุตฺโต    ปุถุปญฺโญ    อานนฺท   สารีปุตฺโต   หาสปญฺโญ
อานนฺท    สารีปุตฺโต    ชวนปญฺโญ   อานนฺท   สารีปุตฺโต   ติกฺขปญฺโญ
อานนฺท   สารีปุตฺโต   นิพฺเพธิกปญฺโญ   อานนฺท   สารีปุตฺโต   อปฺปิจฺโฉ
อานนฺท   สารีปุตฺโต   สนฺตุฏฺโฐ  อานนฺท  สารีปุตฺโต  ปวิวิตฺโต  อานนฺท
สารีปุตฺโต    อสํสฏฺโฐ   อานนฺท   สารีปุตฺโต   อารทฺธวิริโย   อานนฺท
สารีปุตฺโต    วตฺตา    อานนฺท    สารีปุตฺโต    วจนกฺขโม    อานนฺท
