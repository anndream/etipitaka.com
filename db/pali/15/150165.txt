	[๔๖๒]   อถ   โข   มาโร  ปาปิมา  พลิพทฺทวณฺณํ  อภินิมฺมินิตฺวาี
เยน   เต  ปตฺตา  เตนุปสงฺกมิ  ฯ  อถ  โข  อญฺญตโร  ภิกฺขุ  อญฺญตรํ
ภิกฺขุํ  เอตทโวจ  ภิกฺขุ  ภิกฺขุ  เอโส  พลิพทฺโท  ปตฺเต  ภินฺเทยฺยาติ  ฯ
เอวํ  วุตฺเต  ภควา  ตํ  ภิกฺขุํ  เอตทโวจ  เนโส  ๑  ภิกฺขุ  พลิพทฺโท
มาโร เอโส ปาปิมา ตุมฺหากํ วิจกฺขุกมฺมาย อาคโตติ ฯ
	[๔๖๓]   อถ   โข   ภควา  มาโร  อยํ  ปาปิมา  อิติ  วิทิตฺวา
มารํ ปาปิมนฺตํ คาถาย อชฺฌภาสิ
		รูปํ เวทยิตํ สญฺญํ ๒      วิญฺญาณํ ยญฺจ สงฺขตํ
		เนโสหมสฺมิ เนตํ เม      เอวํ ตตฺถ วิรชฺชติ
		เอวํ วิรตฺตํ เขมตฺตํ       สพฺพสญฺโญชนาติตํ ๓
		อเนฺวสํ สพฺพฐาเนสุ       มารเสนาปิ นาชฺฌคาติ ฯ
อถ โข มาโร ปาปิมา ฯเปฯ ตตฺเถวนฺตรธายีติ ฯ
		สตฺตมํ อายตนสุตฺตํ
	[๔๖๔]    เอกํ   สมยํ   ภควา   เวสาลิยํ   วิหรติ   มหาวเน
กูฏาคารสาลายํ  ฯ  เตน  โข  ปน  สมเยน  ภควา  ฉนฺนํ ผสฺสายตนานํ
อุปาทาย  ภิกฺขู  ๔  ธมฺมิยา  กถาย  สนฺทสฺเสติ  สมาทเปติ สมุตฺเตเชติ
สมฺปหํเสติ   ฯ   เต   จ   ภิกฺขู   อฏฺฐิกตฺวา  มนสิกตฺวา  สพฺพเจตโส
สมนฺนาหริตฺวา   โอหิตโสตา   ธมฺมํ   สุณนฺติ   ฯ   อถ   โข  มารสฺส
ปาปิมโต   เอตทโหสิ   อยํ   โข  สมโณ  โคตโม  ฉนฺนํ  ผสฺสายตนานํ
อุปาทาย  ภิกฺขู  ๔  ธมฺมิยา  กถาย  สนฺทสฺเสติ  สมาทเปติ สมุตฺเตเชติ
#๑ ม. ยุ. น โส ฯ ๒ ม. สญฺญา ฯ ๓ สพฺพสญฺโญชนาติคํ ฯ ๔ ม. ภิกฺขูนํ ฯ
