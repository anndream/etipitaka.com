			นานาติตฺถิยวคฺโค ตติโย
				__________
				ปฐมํ สิวสุตฺตํ
	[๒๗๘]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   อถ  โข  สิโว  เทวปุตฺโต
อภิกฺกนฺตาย     รตฺติยา     อภิกฺกนฺตวณฺโณ     เกวลกปฺปํ     เชตวนํ
โอภาเสตฺวา    เยน    ภควา   เตนุปสงฺกมิ   อุปสงฺกมิตฺวา   ภควนฺตํ
อภิวาเทตฺวา เอกมนฺตํ อฏฺฐาสิ ฯ
	[๒๗๙]  เอกมนฺตํ  ฐิโต  โข  สิโว  เทวปุตฺโต  ภควโต  สนฺติเก
อิมา คาถาโย อภาสิ
		สพฺภิเรว สมาเสถ         สพฺภิ กุพฺเพถ สนฺถวํ
		สตํ สทฺธมฺมมญฺญาย         เสยฺโย โหติ น ปาปิโย
		สพฺภิเรว สมาเสถ         สพฺภิ กุพฺเพถ สนฺถวํ
		สตํ สทฺธมฺมมญฺญาย         ปญฺญํ ลภติ ๑ นาญฺญโต
		สพฺภิเรว สมาเสถ         สพฺภิ กุพฺเพถ สนฺถวํ
		สตํ สทฺธมฺมมญฺญาย         โสกมชฺเฌ น โสจติ
		สพฺภิเรว สมาเสถ         สพฺภิ กุพฺเพถ สนฺถวํ
		สตํ สทฺธมฺมมญฺญาย         ญาติมชฺเฌ วิโรจติ
		สพฺภิเรว สมาเสถ         สพฺภิ กุพฺเพถ สนฺถวํ
#๑ ม. ยุ. ปญฺญา ลพฺภติ ฯ
