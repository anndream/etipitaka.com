สมารเก    สพฺรหฺมเก    สสฺสมณพฺราหฺมณิยา    ปชาย   สเทวมนุสฺสาย
โย  เม  จิตฺตํ  วา  ขิเปยฺย  หทยํ  วา  ผาเลยฺย ปาเทสุ วา คเหตฺวา
ปารคงฺคาย ขิเปยฺย อปิจ ตฺวํ อาวุโส ปุจฺฉ ยทากงฺขสีติ ฯ
		[๘๔๐] กึสูธ วิตฺตํ ปุริสสฺส เสฏฺฐํ
		กึสุ สุจิณฺณํ สุขมาวหาติ
		กึสุ หเว สาธุตรํ รสานํ
		กถํชีวึ ๑ ชีวิตมาหุ เสฏฺฐนฺติ ฯ
		[๘๔๑] สทฺธีธ วิตฺตํ ปุริสสฺส เสฏฺฐํ
		ธมฺโม สุจิณฺโณ สุขมาวหาติ
		สจฺจํ หเว สาธุตรํ รสานํ
		ปญฺญาชีวึ ชีวิตมาหุ เสฏฺฐนฺติ ฯ
   [๘๔๒] กถํสุ ตรติ โอฆํ           กถํสุ ตรติ อณฺณวํ
		กถํสุ ทุกฺขมจฺเจติ          กถํสุ ปริสุชฺฌตีติ ฯ
   [๘๔๓] สทฺธาย ตรติ โอฆํ         อปฺปมาเทน อณฺณวํ
		วิริเยน ทุกฺขมจฺเจติ        ปญฺญาย ปริสุชฺฌตีติ ฯ
   [๘๔๔] กถํสุ ลภเต ปญฺญํ          กถํสุ วินฺทเต ธนํ
		กถํสุ กิตฺตึ ปปฺโปติ         กถํ มิตฺตานิ คนฺถติ
		อสฺมา โลกา ปรํ โลกํ      กถํ เปจฺจ น โสจตีติ ฯ
   [๘๔๕] สทฺทหาโน อรหตํ          ธมฺมํ นิพฺพานปตฺติยา
#๑ ฆตฺวาวคฺคสฺส วิตฺตสุตฺเต กถํชีวีติ ... ปญฺญาชีวีติ ทิสฺสนฺติ ฯ
