ปาปิมนฺตํ คาถาหิ อชฺฌภาสิ
		อตฺถิ นิสฺสรณํ โลเก       ปญฺญาย เม สุผุสฺสิตํ
		ปมตฺตพนฺธุ ปาปิม         น ตฺวํ ชานาสิ ตํ ปทํ
		สตฺติสูลูปมา กามา        ขนฺธาสํ อธิกุฏฺฐนา
		ยํ ตฺวํ กามรตึ พฺรูสิ       อรติ มยฺห สา อหูติ ฯ
อถ   โข   มาโร   ปาปิมา   ชานาติ   มํ   อาฬวิกา  ภิกฺขุนีติ  ทุกฺขี
ทุมฺมโน ตตฺเถวนฺตรธายีติ ฯ
			ทุติยํ โสมาสุตฺตํ
	[๕๒๕]   สาวตฺถีนิทานํ  ฯ  อถ  โข  โสมา  ภิกฺขุนี  ปุพฺพณฺหสมยํ
นิวาเสตฺวา    ปตฺตจีวรมาทาย   สาวตฺถึ   ปิณฺฑาย   ปาวิสิ   สาวตฺถิยํ
ปิณฺฑาย    จริตฺวา    ปจฺฉาภตฺตํ   ปิณฺฑปาตปฏิกฺกนฺตา   เยน   อนฺธวนํ
เตนุปสงฺกมิ   ทิวาวิหาราย   อนฺธวนํ   อชฺโฌคเหตฺวา   ๑  อญฺญตรสฺมึ
รุกฺขมูเล ทิวาวิหารํ นิสีทิ ฯ
	[๕๒๖]  อถ  โข  มาโร  ปาปิมา  โสมาย ภิกฺขุนิยา ภยํ ฉมฺภิตตฺตํ
โลมหํสํ  อุปฺปาเทตุกาโม  สมาธิมฺหา  จาเวตุกาโม  เยน  โสมา  ภิกฺขุนี
เตนุปสงฺกมิ อุปสงฺกมิตฺวา โสมํ ภิกฺขุนึ คาถาย อชฺฌภาสิ
		ยนฺตํ อิสีหิ ปตฺตพฺพํ        ฐานํ ทุรภิสมฺภวํ
		น ตํ ทฺวงฺคุลปญฺญาย       สกฺกา ปปฺโปตุมิตฺถิยาติ ฯ
	[๕๒๗]  อถ  โข  โสมาย  ภิกฺขุนิยา  เอตทโหสิ  โก  นุ โข อยํ
มนุสฺโส   วา   อมนุสฺโส   วา   คาถํ  ภาสตีติ  ฯ  อถ  โข  โสมาย
#๑ โป. ม. อชฺโฌคาเหตุวา ฯ
