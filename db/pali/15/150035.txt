		โกปนฺตโร โทสครุ         ส ๑ เวรํ ปฏิมุจฺจติ
		ตํ เวรํ นาภินนฺทามิ        ปฏิคฺคณฺหามิ โวจฺจยนฺติ ฯ
			ฉฏฺฐํ สทฺธาสุตฺตํ
	[๑๑๒]  เอกํ  สมยํ ภควา สาวตฺถิยํ วิหรติ เชตวเน อนาถปิณฺฑิกสฺส
อาราเม    ฯ    อถ    โข   สมฺพหุลา   สตุลฺลปกายิกา   เทวตาโย
อภิกฺกนฺตาย   รตฺติยา  อภิกฺกนฺตวณฺณา  เกวลกปฺปํ  เชตวนํ  โอภาเสตฺวา
เยน    ภควา   เตนุปสงฺกมึสุ   อุปสงฺกมิตฺวา   ภควนฺตํ   อภิวาเทตฺวา
เอกมนฺตํ อฏฺฐํสุ ฯ
	[๑๑๓]   เอกมนฺตํ  ฐิตา  โข  เอกา  เทวตา  ภควโต  สนฺติเก
อิมํ คาถํ อภาสิ
		สทฺธา ทุติยา ปุริสสฺส โหติ
		โน เจ อสฺสทฺธิยมวติฏฺฐติ
		ยโส จ กิตฺตี จ ตตฺวสฺส โหติ ๒
		สคฺคญฺจ โส คจฺฉติ สรีรํ ปหายาติ ฯ
		โกธํ ชเห วิปฺปชเหยฺย มานํ
		สญฺโญชนํ สพฺพมติกฺกเมยฺย
		ตํ นามรูปสฺมิมสชฺชมานํ
		อกิญฺจนํ นานุปตนฺติ สงฺคาติ ฯ
#๑ สี. ยุ. ยํ ฯ ๒ สี. ยโต สา จ กิตฺตี จ ตํ ตสฺส โหตีติปิ วตํ ตสฺส โหตีติปิ
#ปาโฐ ฯ
