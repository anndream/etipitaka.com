		ตญฺหิสฺส ตชฺชิตํ ๑ โหติ     เทวสฺเสว ปวสฺสโต
		สา ปุญฺญธารา วิปุลา       ทาตารํ อภิวสฺสตีติ ฯ
			ปญฺจมํ ปพฺพโตปมสุตฺตํ
	[๔๑๑]   สาวตฺถีนิทานํ   ฯ   อถ   โข   ราชา  ปเสนทิโกสโล
ทิวาทิวสฺส  เยน  ภควา  เตนุปสงฺกมิ  อุปสงฺกมิตฺวา ภควนฺตํ อภิวาเทตฺวา
เอกมนฺตํ   นิสีทิ   ฯ   เอกมนฺตํ   นิสินฺนํ   โข  ราชานํ  ปเสนทิโกสลํ
ภควา    เอตทโวจ    หนฺท   กุโต   นุ   ตฺวํ   มหาราช   อาคจฺฉสิ
ทิวาทิวสฺสาติ   ฯ   ยานิ  ตานิ  ภนฺเต  รญฺญํ  ขตฺติยานํ  มุทฺธาวสิตฺตานํ
อิสฺสริยมทมตฺตานํ       กามเคธปริยุฏฺฐิตานํ      ชนปทตฺถาวริยปฺปตฺตานํ
มหนฺตํ     ปฐวีมณฺฑลํ     อภิวิชิย     อชฺฌาวสนฺตานํ     ราชกรณียานิ
ภวนฺติ เตสฺวาหํ ๒ เอตรหิ อุสฺสุกฺกํ อาปนฺโนติ ฯ
	[๔๑๒]   ตํ  กึ  มญฺญสิ  มหาราช  อิธ  เต  ปุริโส  อาคจฺเฉยฺย
ปุรตฺถิมาย    ทิสาย   สทฺธายิโก   ปจฺจยิโก   โส   ตํ   อุปสงฺกมิตฺวา
เอวํ  วเทยฺย  ยคฺเฆ  มหาราช  ชาเนยฺย  ๓ อหํ อาคจฺฉามิ ปุรตฺถิมาย
ทิสาย    ตตฺถทฺทสํ    มหนฺตํ    ปพฺพตํ    อพฺภสมํ    สพฺเพ    ปาเณ
นิปฺโปเถนฺโต   ๔  อาคจฺฉติ  ยนฺเต  มหาราช  กรณียํ  ตํ  กโรหีติ  ฯ
อถ   ทุติโย   ปุริโส   อาคจฺเฉยฺย   ทกฺขิณาย   ทิสาย   ฯเปฯ   อถ
ตติโย   ปุริโส   อาคจฺเฉยฺย   ปจฺฉิมาย   ทิสาย  ฯเปฯ  อถ  จตุตฺโถ
ปุริโส   อาคจฺเฉยฺย   อุตฺตราย   ทิสาย   สทฺธายิโก   ปจฺจยิโก   โส
#๑ โป. ม. ยุ. คชฺชิตํ ฯ ๒ ม. เตสุ ขฺวาหํ ฯ ๓ ม. ยุ. ชาเนยฺยาสิ ฯ ๔ สี. ยุ.
#นิปุโผเฏนฺโต ฯ ม. นิปฺโผเถนุโต ฯ
