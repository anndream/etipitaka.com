		สเรน รชนีเยน           สวนีเยน วคฺคุนา
		อุทคฺคจิตฺตา มุทิตา         โสตํ โอเธนฺติ ภิกฺขโวติ ฯ
			สตฺตมํ ปวารณาสุตฺตํ
	[๗๔๔]   เอกํ   สมยํ   ภควา   สาวตฺถิยํ   วิหรติ  ปุพฺพาราเม
มิคารมาตุปาสาเท     มหตา     ภิกฺขุสงฺเฆน     สทฺธึ    ปญฺจมตฺเตหิ
ภิกฺขุสเตหิ   สพฺเพเหว  อรหนฺเตหิ  ฯ  เตน  โข  ปน  สมเยน  ภควา
ตทหุโปสเถ    ปณฺณรเส    ปวารณาย    ภิกฺขุสงฺฆปริวุโต   อชฺโฌกาเส
นิสินฺโน   โหติ  ฯ  อถ  โข  ภควา  ตุณฺหีภูตํ  ภิกฺขุสงฺฆํ  อนุวิโลเกตฺวา
ภิกฺขู   อามนฺเตสิ   หนฺททานิ   ภิกฺขเว   ปวารยามิ   ๑  โว  น  จ
เม กิญฺจิ ครหถ กายิกํ วา วาจสิกํ วาติ ฯ
	[๗๔๕]  เอวํ  วุตฺเต  อายสฺมา  สารีปุตฺโต  อุฏฺฐายาสนา  เอกํสํ
อุตฺตราสงฺคํ   กริตฺวา   เยน   ภควา   เตนญฺชลิมฺปณาเมตฺวา   ภควนฺตํซ
เอตทโวจ   น   โข   มยํ   ภนฺเต   ภควโต   กิญฺจิ  ครหาม  กายิกํ
วา    วาจสิกํ    วา    ภควา   หิ   ภนฺเต   อนุปฺปนฺนสฺส   มคฺคสฺส
อุปฺปาเทตา   อสญฺชาตสฺส   มคฺคสฺส   สญฺชเนตา   อนกฺขาตสฺส  มคฺคสฺส
อกฺขาตา    มคฺคญฺญู   มคฺควิทู   มคฺคโกวิโท   มคฺคานุคา   จ   ภนฺเต
เอตรหิ   สาวกา   วิหรนฺติ   ปจฺฉา   สมนฺนาคตา  อหญฺจ  โข  ภนฺเต
ภควนฺตํ   ปวาเรมิ   น   จ   เม   ภควา  กิญฺจิ  ครหติ  กายิกํ  วา
วาจสิกํ   วาติ   ฯ   น  ขฺวาหํ  เต  สารีปุตฺต  กิญฺจิ  ครหามิ  กายิกํ
วา    วาจสิกํ    วา    ปณฺฑิโต   ตฺวํ   สารีปุตฺต   มหาปญฺโญ   ตฺวํ
#๑ ม. ปวาเรมิ ฯ
