ภิยฺโยโส มตฺตาย ภควนฺตํ ปุพฺเพ อปริวิตกฺกิตาหิ คาถาหิ อภิตฺถวิ
		อุมฺมคฺคสตํ ๑ มารสฺส อภิภุยฺย
		จรสิ ปภิชฺช ขีลานิ
		ตํ ปสฺสถ พนฺธปมุญฺจกรํ
		อสิตํ ภาคโส ปวิภชฺชํ
		โอฆสฺส หิ นิตฺถรณตฺถํ
		อเนกวิหิตํ มคฺคํ อกฺขาสิ
		ตสฺมึ เจ อมเต อกฺขาเต
		ธมฺมทฺทสา ฐิตา อสํหิรา
		ปชฺโชตกโร อติวิชฺฌ ธมฺมํ ๒
		สพฺพทิฏฺฐีนํ อติกฺกมมทฺทส
		ญตฺวา จ สจฺฉิกตฺวา จ     อคฺคํ โส เทสยิ ทสฏฺฐานํ
		เอวํ สุเทสิเต ธมฺเม      โก ปมาโท วิชานตํ [๓]-
		ตสฺมา หิ ตสฺส ภควโต สาสเน
		อปฺปมตฺโต สทา นมสฺสมนุสิกฺเขติ ฯ
			นวมํ โกณฺฑญฺญสุตฺตํ
	[๗๕๑]    เอกํ   สมยํ   ภควา   ราชคเห   วิหรติ   เวฬุวเน
กลนฺทกนิวาเป  ฯ  อถ  โข  อายสฺมา  อญฺญาโกณฺฑญฺโญ  ๔  สุจิรสฺเสว
เยน   ภควา   เตนุปสงฺกมิ   อุปสงฺกมิตฺวา   ภควโต   ปาเทสุ  สิรสา
#๑ ม. ยุ. อุมฺมคฺปถํ ฯ ๒ ม. ยุ. อยํปาโฐนตฺถิ ฯ ๓ ม. ยุ. เอตฺถนฺตเร ธมฺมนฺติ
#ทิสฺสติ ฯ ๔ ม. ยุ. อญฺญาสิโกณฺฑญฺโญ ฯ
