	[๑๒๖]  อถ  โข  อปรา  เทวตา  ภควโต  สนฺติเก  อิมํ  อุทานํ
อุทาเนสิ   อาชานีโย   วต   โภ   สมโณ   โคตโม  อาชานียวตา  จ
ปนุปฺปนฺนา   สารีริกา   เวทนา   ทุกฺขา  ติพฺพา  ขรา  กฏุกา  อสาตา
อมนาปา สโต สมฺปชาโน อธิวาเสติ อวิหญฺญมาโนติ ฯ
	[๑๒๗]  อถ  โข  อปรา  เทวตา  ภควโต  สนฺติเก  อิมํ  อุทานํ
อุทาเนสิ   นิสโภ   วต  โภ  สมโณ  โคตโม  นิสภวตา  จ  ปนุปฺปนฺนา
สารีริกา   เวทนา   ทุกฺขา   ติพฺพา   ขรา  กฏุกา  อสาตา  อมนาปา
สโต สมฺปชาโน อธิวาเสติ อวิหญฺญมาโนติ ฯ
	[๑๒๘]  อถ  โข  อปรา  เทวตา  ภควโต  สนฺติเก  อิมํ  อุทานํ
อุทาเนสิ   โธรโยฺห   วต   โภ   สมโณ   โคตโม   โธรยฺหวตา   จ
ปนุปฺปนฺนา   สารีริกา   เวทนา   ทุกฺขา  ติพฺพา  ขรา  กฏุกา  อสาตา
อมนาปา สโต สมฺปชาโน อธิวาเสติ อวิหญฺญมาโนติ ฯ
	[๑๒๙]  อถ  โข  อปรา  เทวตา  ภควโต  สนฺติเก  อิมํ  อุทานํ
อุทาเนสิ   ทนฺโต   วต  โภ  สมโณ  โคตโม  ทนฺตวตา  จ  ปนุปฺปนฺนา
สารีริกา  เวทนา  ทุกฺขา  ติพฺพา  ขรา  กฏุกา  อสาตา  อมนาปา สโต
สมฺปชาโน อธิวาเสติ อวิหญฺญมาโนติ ฯ
	[๑๓๐]  อถ  โข  อปรา  เทวตา  ภควโต  สนฺติเก  อิมํ  อุทานํ
อุทาเนสิ  ปสฺส  สมาธึ  สุภาวิตํ  ๑  จิตฺตญฺจ สุวิมุตฺตํ ๒ น จาภิณตํ ๓
#๑ สี. กตฺถจิ สีหฬโปตฺถเก สมาธีติ ปาโฐ น ทิสฺสติ ฯ ม. สุภาวิโต ฯ
#๒ ยุ. วิมุตฺตํ ฯ ๓ สี. น วา ปหิณตํ ฯ ยุ. อ. อภิณตํ ฯ
