			โกสลสํยุตฺตํ
			ปฐมวคฺโค ปฐโม
			_______
			ปฐมํ ทหรสุตฺตํ
	[๓๒๒]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน  อนาถปิณฺฑิกสฺส  อาราเม  ฯ  อถ  โข  ราชา  ปเสนทิโกสโล
เยน   ภควา   เตนุปสงฺกมิ   อุปสงฺกมิตฺวา   ภควตา   สทฺธึ   สมฺโมทิ
สมฺโมทนียํ กถํ สาราณียํ วีติสาเรตฺวา เอกมนฺตํ นิสีทิ ฯ
	[๓๒๓]   เอกมนฺตํ  นิสินฺโน  โข  ราชา  ปเสนทิโกสโล  ภควนฺตํ
เอตทโวจ   ภวํปิ   โน   โคตโม  อนุตฺตรํ  สมฺมาสมฺโพธึ  อภิสมฺพุทฺโธติ
ปฏิชานาตีติ   ๑   ฯ  ยํ  หิ  ตํ  มหาราช  สมฺมา  วทมาโน  วเทยฺย
อนุตฺตรํ   สมฺมาสมฺโพธึ   อภิสมฺพุทฺโธติ   มมนฺตํ   ๒  สมฺมา  วทมาโน
วเทยฺย อหํ หิ มหาราช อนุตฺตรํ สมฺมาสมฺโพธึ อภิสมฺพุทฺโธติ ฯ
	[๓๒๔]   เยปิ  เต  โภ  โคตม  สมณพฺราหฺมณา  สงฺฆิโน  คณิโน
คณาจริยา    ญาตา    ยสสฺสิโน    ติตฺถกรา   สาธุสมฺมตา   พหุชนสฺส
เสยฺยถีทํ   ปูรโณ   กสฺสโป   มกฺขลิ   โคสาโล   นิคนฺโถ   นาฏปุตฺโต
สญฺชโย  เวลฏฺฐปุตฺโต  ปกุโธ  ๓ กจฺจายโน อชิโต เกสกมฺพโล ๔ เตปิ
#๑ สี. อิติ ปฏิชานาตีติ ปาฐทฺวยํ น ปญฺญายติ ฯ  ๒ ม. มเมว ตํ ฯ
#๓ สี. ยุ. กกุโธ ฯ  ๔ สี. เกสกมฺพลี ฯ
