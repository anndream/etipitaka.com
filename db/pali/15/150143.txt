โมโห    โข   มหาราช   โลกสฺส   ธมฺโม   อุปฺปชฺชมาโน   อุปฺปชฺชติ
อหิตาย  ทุกฺขาย  อผาสุวิหาราย  ฯ  อิเม  โข  มหาราช  ตโย โลกสฺส
ธมฺมา อุปฺปชฺชมานา อุปฺปชฺชนฺติ อหิตาย ทุกฺขาย อผาสุวิหารายาติ ฯ
	[๔๐๔] อิทมโวจ ฯเปฯ
		โลโภ โทโส จ โมโห จ    ปุริสํ ปาปเจตสํ
		หึสนฺติ อตฺตสมฺภูตา         ตจสารํว สปฺผลนฺติ ๑ ฯ
			จตุตฺถํ อิสฺสตฺถสุตฺตํ
	[๔๐๕]  สาวตฺถิยํ  ... เอกมนฺตํ นิสินฺโน โข ราชา ปเสนทิโกสโล
ภควนฺตํ   เอตทโวจ   กตฺถ  นุ  ๒  โข  ภนฺเต  ทานํ  ทาตพฺพนฺติ  ฯ
ยตฺถ   โข   มหาราช   จิตฺตํ   ปสีทตีติ   ฯ  กตฺถ  ปน  ภนฺเต  ทินฺนํ
มหปฺผลนฺติ ฯ
	[๔๐๖]   อญฺญํ  โข  เอตํ  มหาราช  กตฺถ  ทานํ  ทาตพฺพํ  อญฺญํ
ปเนตํ    กตฺถ   ทินฺนํ   มหปฺผลนฺติ   สีลวโต   โข   มหาราช   ทินฺนํ
มหปฺผลํ   โน   ตถา   ทุสฺสีเล   ฯ   เตน  หิ  มหาราช  ตญฺเญเวตฺถ
ปฏิปุจฺฉิสฺสามิ ยถา เต ขเมยฺย ตถา นํ พฺยากเรยฺยาสิ ฯ
	[๔๐๗]   ตํ  กึ  มญฺญสิ  มหาราช  อิธ  ตฺยสฺส  ยุทฺธํ  ปจฺจุปฏฺฐิตํ
สงฺคาโม    สมุปพฺยูโฬฺห   อถ   อาคจฺเฉยฺย   ขตฺติยกุมาโร   อสิกฺขิโต
อกตหตฺโถ   อกตโยคฺโค   อกตุปาสโน   ภีรุ   ฉมฺภี   อุตฺราสี   ปลายี
ภเรยฺยาสิ   ตํ   ปุริสํ  อตฺโถ  จ  เต  ตาทิเสน  ปุริเสนาติ  ฯ  นาหํ
#๑ ม. ยุ. สมฺผลนฺติ ฯ ๒ สี. กถนฺนูติ ปาโฐ ฯ
