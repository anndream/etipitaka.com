		เย จ อตีตา สมฺพุทฺธา     เย จ พุทฺธา อนาคตา
		โย เจตรหิ สมฺพุทฺโธ      พหุนฺนํ ๑ โสกนาสโน
		สพฺเพ สทฺธมฺมครุโน       วิหรึสุ ๒ วิหรนฺติ จ
		อถาปิ วิหริสฺสนฺติ         เอสา พุทฺธาน ธมฺมตา
		ตสฺมา หิ อตฺตกาเมน      มหตฺตมภิกงฺขตา
		สทฺธมฺโม ครุกาตพฺโพ      สรํ พุทฺธาน สาสนนฺติ ฯ
			ตติยํ พฺรหฺมเทวสุตฺตํ
	[๕๖๓]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   เตน   โข   ปน  สมเยน
อญฺญตริสฺสา    พฺราหฺมณิยา    พฺรหฺมเทโว    นาม    ปุตฺโต   ภควโต
สนฺติเก   [๓]-   อนคาริยํ   ปพฺพชิโต   โหติ  ฯ  อถ  โข  อายสฺมา
พฺรหฺมเทโว   เอโก  วูปกฏฺโฐ  อปฺปมตฺโต  อาตาปี  ปหิตตฺโต  วิหรนฺโต
นจิรสฺเสว    ยสฺสตฺถาย   กุลปุตฺตา   สมฺมเทว   อคารสฺมา   อนคาริยํ
ปพฺพชนฺติ    ตทนุตฺตรํ    พฺรหฺมจริยปริโยสานํ    ทิฏฺเฐว   ธมฺเม   สยํ
อภิญฺญา    สจฺฉิกตฺวา    อุปสมฺปชฺช    วิหาสิ    ขีณา    ชาติ   วุสิตํ
พฺรหฺมจริยํ    กตํ    กรณียํ    นาปรํ   อิตฺถตฺตายาติ   อพฺภญฺญาสิ   ฯ
อญฺญตโร จ ปนายสฺมา พฺรหฺมเทโว อรหตํ อโหสิ ฯ
	[๕๖๔]  อถ  โข  อายสฺมา  พฺรหฺมเทโว  ปุพฺพณฺหสมยํ นิวาเสตฺวา
ปตฺตจีวรมาทาย   สาวตฺถิยํ   ๔   ปิณฺฑาย   ปาวิสิ  สาวตฺถิยํ  สปทานํ
ปิณฺฑาย   จรมาโน  เยน  สกมาตุ  นิเวสนํ  เตนุปสงฺกมิ  ฯ  เตน  โข
#๑ ม. พหูนํ ฯ ๒ ม. วิหํสุ ฯ ๓ ม. ยุ. อคารสฺมา ฯ ๔ โป. ม. สาวตฺถึ ฯ
