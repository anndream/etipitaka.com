อธิปฺปายา  ยนฺนูน  มยํ เอกสตเอกสตํ อวิชาตวณฺณสตํ อภินิมฺมิเนยฺยามาติ ฯ
อถ    โข    ตณฺหา    จ    อรตี    จ    ราคา   จ   มารธีตโร
เอกสตเอกสตํ     อวิชาตวณฺณสตํ     อภินิมฺมินิตฺวา     เยน    ภควา
เตนุปสงฺกมึสุ   อุปสงฺกมิตฺวา   ภควนฺตํ   เอตทโวจุํ   ปาเท  เต  สมณ
ปริจาเรมาติ   ฯ   ตมฺปิ   ภควา   น   มนสากาสิ   ยถาตํ  อนุตฺตเร
อุปธิสงฺขเย วิมุตฺโต ฯ
	[๕๑๐]   อถ   โข  ตณฺหา  จ  อรตี  จ  ราคา  จ  มารธีตโร
เอกมนฺตํ    อปกฺกมฺม   เอวํ   สมจินฺเตสุํ   อุจฺจาวจา   โข   ปุริสานํ
อธิปฺปายา     ยนฺนูน    มยํ    เอกสตเอกสตํ    สกึ    วิชาตวณฺณสตํ
อภินิมฺมิเนยฺยามาติ   ฯ  อถ  โข  ตณฺหา  จ  ฯเปฯ  สกึ  วิชาตวณฺณสตํ
อภินิมฺมินิตฺวา   เยน   ภควา   ฯเปฯ   ยถาตํ   อนุตฺตเร  อุปธิสงฺขเย
วิมุตฺโต ฯ
	[๕๑๑]    อถ    โข    ตณฺหา    จ   ฯเปฯ   ทุวิชาตวณฺณสตํ
อภินิมฺมินิตฺวา   เยน   ภควา   ฯเปฯ   ยถาตํ   อนุตฺตเร  อุปธิสงฺขเย
วิมุตฺโต ฯ
	[๕๑๒]    อถ    โข    ตณฺหา   จ   ฯเปฯ   มชฺฌิมิตฺถีวณฺณสตํ
อภินิมฺมิเนยฺยามาติ   ฯ   อถ   โข  ตณฺหา  จ  ฯเปฯ  มชฺฌิมิตฺถีวณฺณสตํ
อภินิมฺมินิตฺวา     เยน     ภควา     ฯเปฯ     ยถาตํ     อนุตฺตเร
อุปธิสงฺขเย วิมุตฺโต ฯ
	[๕๑๓]  อถ โข ตณฺหา จ ฯเปฯ มหิตฺถีวณฺณสตํ อภินิมฺมิเนยฺยามาติ ฯ
