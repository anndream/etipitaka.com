			สตฺตมํ อุปจาลาสุตฺตํ
	[๕๔๑]  สาวตฺถีนิทานํ  ฯ  อถ  โข  อุปจาลา  ภิกฺขุนี ปุพฺพณฺหสมยํ
นิวาเสตฺวา ฯเปฯ อญฺญตรสฺมึ รุกฺขมูเล ทิวาวิหารํ นิสีทิ ฯ
	[๕๔๒]   อถ   โข   มาโร   ปาปิมา   ฯเปฯ  อุปจาลํ  ภิกฺขุนึ
เอตทโวจ   กถนฺนุ   ตฺวํ   ภิกฺขุนิ   อุปฺปชฺชิตุกามาติ   ฯ   น   ขฺวาหํ
อาวุโส กตฺถจิ อุปฺปชฺชิตุกามาติ ฯ
	[๕๔๓] ตาวตึสา จ ยามา จ      ตุสิตา จาปิ เทวตา
		นิมฺมานรติโน เทวา       เย เทวา วสวตฺติโน
		ตตฺถ จิตฺตํ ปณิเธหิ        รติ ๑ ปจฺจนุโภสฺสสีติ ฯ
	[๕๔๔] ตาวตึสา จ ยามา จ      ตุสิตา จาปิ เทวตา
		นิมฺมานรติโน เทวา       เย เทวา วสวตฺติโน
		กามพนฺธนพนฺธา เต       เอนฺติ มารวสํ ปุน
		สพฺโพว อาทิตฺโต ๒ โลโก สพฺโพ โลโก ปธูปิโต
		สพฺโพ ปชฺชลิโต ๓ โลโก  สพฺโพ โลโก ปกมฺปิโต
		อกมฺปิตํ อจลิตํ ๔        อปุถุชฺชนเสวิตํ
		อคติ ยตฺถ มารสฺส        ตตฺถ เม นิรโต มโนติ ฯ
 อถ   โข   มาโร   ปาปิมา   ชานาติ   มํ  อุปจาลา  ภิกฺขุนีติ  ทุกฺขี
 ทุมฺมโน ตตฺเถวนฺตรธายีติ ฯ
			อฏฺฐมํ สีสุปจาลาสุตฺตํ
	[๕๔๕]  สาวตฺถิยํ  ...  อถ  โข  สีสุปจาลา  ภิกฺขุนี ปุพฺพณฺหสมยํ
#๑ ม. ยุ. รตึ ฯ ๒ ม. สพฺโพ อาทีปิโต ฯ ยุ. - อาทิปิโต ฯ ๓ ม. ปชฺชาลิโต ฯ
#๔ ม. อปชฺชลิตํ ฯ
