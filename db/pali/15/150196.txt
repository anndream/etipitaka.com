นิวาเสตฺวา ฯเปฯ อญฺญตรสฺมึ รุกฺขมูเล ทิวาวิหารํ นิสีทิ ฯ
	[๕๔๖]   อถ   โข   มาโร   ปาปิมา  เยน  สีสุปจาลา  ภิกฺขุนี
เตนุปสงฺกมิ    อุปสงฺกมิตฺวา    สีสุปจารํ    ภิกฺขุนึ   เอตทโวจ   กสฺส
นุ   ตฺวํ   ภิกฺขุนิ   ปาสณฺฑํ   โรเจสีติ  ฯ  น  ขฺวาหํ  อาวุโส  กสฺสจิ
ปาสณฺฑํ โรเจมีติ ฯ
	[๕๔๗] กึ นุ อุทฺทิสฺส มุณฺฑาสิ      สมณี วิย ทิสฺสสิ
		น จ โรเจสิ ปาสณฺฑํ      กิมิทํ ๑ จรสิ โมมุหาติ ฯ
	[๕๔๘] อิโต พหิทฺธา ปาสณฺฑา     ทิฏฺฐีสุ สํสิทนฺติ ๒ เต
		น เตสํ ธมฺมํ โรเจมิ      น เต ธมฺมสฺส โกวิทา
		อตฺถิ สกฺยกุเล ชาโต      พุทฺโธ อปฺปฏิปุคฺคโล
		สพฺพาภิภู มารนุโท        สพฺพตฺถ มปราชิโต
		สพฺพตฺถ มุตฺโต อสฺสิโต     สพฺพํ ปสฺสติ จกฺขุมา
		สพฺพกมฺมกฺขยํ ปตฺโต       วิมุตฺโต อุปธิสงฺขเย
		โส มยฺหํ ภควา สตฺถา     ตสฺส โรเจมิ สาสนนฺติ ฯ
อถ   โข   มาโร   ปาปิมา   ชานาติ   มํ  สีสุปจาลา  ภิกฺขุนีติ  ทุกฺขี
ทุมฺมโน ตตฺเถวนฺตรธายีติ ฯ
			นวมํ เสลาสุตฺตํ
	[๕๔๙]   สาวตฺถิยํ   ...  อถ  โข  เสลา  ภิกฺขุนี  ปุพฺพณฺหสมยํ
นิวาเสตฺวา ฯเปฯ อญฺญตรสฺมึ รุกฺขมูเล ทิวาวิหารํ นิสีทิ ฯ
	[๕๕๐]  อถ  โข  มาโร  ปาปิมา  เสลาย  ภิกฺขุนิยา  ภยํ ฯเปฯ
#๑ โป. ม. ยุ. กิมิว ฯ ๒ ม. ยุ. ปสีทนฺติ เต - เย ฯ
