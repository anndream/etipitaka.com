		จาตุทฺทสึ ปญฺจทสึ          ยา จ ปกฺขสฺส อฏฺฐมี
		ปาริหาริกปกฺขญฺจ          อฏฺฐงฺคสุสมาคตํ
		อุโปสถํ อุปวสนฺติ          พฺรหฺมจริยํ จรนฺติ เย
		น เตหิ ยกฺขา กีฬนฺติ       อิติ เม อรหตํ สุตํ
		สาทานิ อชฺช ปสฺสามิ       ยกฺขา กีฬนฺติ สานุนาติ ฯ
   [๘๑๖] จาตุทฺทสึ ปญฺจทสึ          ยา จ ปกฺขสฺส อฏฺฐมี
		ปาริหาริกปกฺขญฺจ          อฏฺฐงฺคสุสมาคตํ
		อุโปสถํ อุปวสนฺติ          พฺรหฺมจริยํ จรนฺติ เย
		น เตหิ ยกฺขา กีฬนฺติ       สาหุ ๑ เต อรหตํ สุตํ
		สานน ปพุทฺธํ วชฺชาสิ        ยกฺขานํ วจนํ อิทํ
		มากาสิ ปาปกํ กมฺมํ        อาวิ วา ยทิ วา รโห
		สเจว ๒ ปาปกํ กมฺมํ      กริสฺสสิ กโรสิ วา
		น เต ทุกฺขา ปมุตฺยตฺถิ      อุปฺปจฺจาปิ ปลายโตติ ฯ
   [๘๑๗] มตํ วา อมฺม โรทนฺติ       โย วา ชีวํ น ทิสฺสติ
		ชีวนฺตํ อมฺม ปสฺสนฺตี        กสฺมา มํ อมฺม โรทสีติ ฯ
   [๘๑๘] มตํ วา ปุตฺต โรทนฺติ       โย วา ชีวํ น ทิสฺสติ
		โย จ กาเม จชิตฺวาน ๓   ปุนราคจฺฉเต ๔ อิธ
		ตํ วาปิ ปุตฺต โรทนฺติ       ปุน ชีวํ มโต หิ โส
		กุกฺกุลา อุพฺภโต ตาต       กุกฺกุลํ ปติตุมิจฺฉสิ
		นรกา อุภโต ตาต         นรกํ ปติตุมิจฺฉสิ
#๑ ยุ. อิติ เม ฯ ๒ ม. ยุ. สเจ จ ฯ ๓ ยุ. วชิตฺวาน ฯ ๔ โป. ปุนราวตฺตเต ฯ
