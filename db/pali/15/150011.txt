			สตฺตมํ ทุกฺกรสุตฺตํ
	[๓๖] ทุกฺกรํ ทุตฺติติกฺขญฺจ         อพฺยตฺเตน จ สามญฺญํ
		พหู หิ ตตฺถ สมฺพาธา       ยตฺถ พาโล วิสีทตีติ ฯ
	[๓๗] กติหํ จเรยฺย สามญฺญํ       จิตฺตํ เจ น นิวารเย
		ปเท ปเท วิสีเทยฺย        สงฺกปฺปานํ วสานุโค ๑
		กุมฺโมว องฺคานิ สเก กปาเล
		สโมทหํ ภิกฺขุ มโนวิตกฺเก
		อนิสฺสิโต อญฺญมเหฐยาโน
		ปรินิพฺพุโต นูปวเทยฺย กญฺจีติ ฯ
		อฏฺฐมํ หิริสุตฺตํ
	[๓๘] หิรินิเสโธ ปุริโส          โกจิ โลกสฺมิ วิชฺชติ
		โย นิทฺทํ อปโพเธติ        อสฺโส ภโทฺร กสามิวาติ ฯ
	[๓๙] หิรินิเสธา ตนุยา          เย จรนฺติ สทา สตา
		อนฺตํ ทุกฺขสฺส ปปฺปุยฺย       จรนฺติ วิสเม สมนฺติ ฯ
			นวมํ กุฏิกาสุตฺตํ
	[๔๐] กจฺจิ เต กุฏิกา นตฺถิ       กจฺจิ นตฺถิ กุลาวกา
		กจฺจิ สนฺตานกา นตฺถิ       กจฺจิ มุตฺโตสิ พนฺธนาติ ฯ
	[๔๑] ตคฺฆ เม กุฏิกา นตฺถิ       ตคฺฆ นตฺถิ กุลาวกา
		ตคฺฆ สนฺตานกา นตฺถิ       ตคฺฆ มุตฺโตมฺหิ พนฺธนาติ ฯ
#๑ โป. ม. อิติสทฺโท อตฺถิ ฯ
