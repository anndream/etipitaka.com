น  จาปณตํ  ๑  น จ สสงฺขารนิคฺคยฺห จาริตวตํ ๒ โย เอวรูปํ ปุริสนาคํ
ปุริสสีหํ   ปุริสอาชานียํ   ปุริสนิสภํ  ปุริสโธรยฺหํ  ปุริสทนฺตํ  อติกฺกมิตพฺพํ
มญฺเญยฺย กิมญฺญตฺร อทสฺสนาติ ฯ
		ปญฺจเวทา สตํ สมํ         ตปสฺสี พฺราหฺมณา จรํ
		จิตฺตญฺจ เนสํ น สมฺมา วิมุตฺตํ
		หีนตฺตรูปา น ปารงฺคมา เตติ ๓ ฯ
		ตณฺหาธิปนฺนา วตฺตสีลพทฺธา
		ลูขํ ตปํ วสฺสสตํ จรนฺตา
		จิตฺตญฺจ เยสํ น สมฺมา วิมุตฺตํ
		หีนตฺตรูปา น ปารงฺคมา เตติ ๔ ฯ
		น มานกามสฺส ทโม อิธตฺถิ
		น โมนมตฺถิ อสมาหิตสฺส
		เอโก อรญฺเญ วิหรมฺปมตฺโต
		น มจฺจุเธยฺยสฺส ตเรยฺย ปารนฺติ ฯ
		มานํ ปหาย สุสมาหิตตฺโต
		สุเจตโส สพฺพธิ วิปฺปมุตฺโต
		เอโก อรญฺเญ วิหรํ อปฺปมตฺโต
		ส มจฺจุเธยฺยสฺส ตเรยฺย ปารนฺติ ฯ
#๑ สี. อ. อุปณตํ ฯ ๒ ม. วาริตคตํ ฯ ๓-๔ ม. ยุ. อิติสทฺโท นตฺถิ ฯ
