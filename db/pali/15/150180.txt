		กสฺมา ชเนน ๑ กโรสิ สกฺขึ
		สกฺขี น สมฺปชฺชติ เกนจิ เตติ ฯ
		[๔๙๘] โสกสฺส มูลํ ปลิขาย สพฺพํ
		อนาคุ ฌายามิ อโสจมาโน
		เชตฺวาน สพฺพํ ภวโลภชปฺปํ
		อนาสโว ฌายามิ ปมตฺตพนฺธูติ ฯ
	[๔๙๙] ยํ วทนฺติ มมยิทนฺติ        เย วทนฺติ มมนฺติ จ
		เอตฺถ เจเต มโน อตฺถิ    น เม สมณ โมกฺขสีติ ฯ
	[๕๐๐] ยํ วทนฺติ น ตํ มยฺหํ       เย วทนฺติ น เต อหํ
		เอวํ ปาปิม ชานาหิ       น เม มคฺคมฺปิ ทกฺขสีติ ฯ
	[๕๐๑] สเจ มคฺคํ อนุพุทฺธํ        เขมํ อมตคามินึ ๒
		อเปหิ คจฺฉ ตฺวเมโก ๓   กิมญฺญมนุสาสสีติ ฯ
	[๕๐๒] อมจฺจุเธยฺยํ มุญฺจนฺติ       เย ชนา ปารคามิโน
		เตสาหํ ปุฏฺโฐ อกฺขามิ     ยํ สจฺจํ ตํ นิรูปธินฺติ ฯ
		[๕๐๓] เสยฺยถาปิ ภนฺเต คามสฺส วา นิคมสฺส วา อวิทูเร
โปกฺขรณี    ตตฺรสฺส    กกฺกฏโก    อถ    โข    ภนฺเต    สมฺพหุลา
กุมารกา   วา   กุมาริกาโย   วา   ตมฺหา   คามา  วา  นิคมา  วา
นิกฺขมิตฺวา    เยน    สา   โปกฺขรณี   เตนุปสงฺกเมยฺยุํ   อุปสงฺกมิตฺวา
ตํ   กกฺกฏกํ   อุทกา   อุทฺธริตฺวา   ถเล  ปติฏฺฐาเปยฺยุํ  ยํ  ยเทว  หิ
โส   ภนฺเต   กกฺกฏโก  อฬํ  อภินินฺนาเมยฺย  ตํ  ตเทว  เต  กุมารกา
#๑ ม. ยุ. ชเน ฯ ๒ โป. ม. ยุ. อมตคามินํ ฯ ๓ ม. ตวเมเวโก ฯ
