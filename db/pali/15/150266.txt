		มญฺญามหํ โลกาธิปติสหพฺยตํ
		อากงฺขมาโน ติทิวํ อนุตฺตรํ
		กสฺมา ภวํ วิชนมรญฺญมสฺสิโต
		ตโป อิธ กุพฺพติ ๑ พฺรหฺมปตฺติยาติ ฯ
		[๗๑๑] ยากาจิ กงฺขา อภินนฺทนา วา
		อเนกธาตูสุ ปุถู สทา สิตา
		อญฺญาณมูลปฺปภวา ปชปฺปิตา
		สพฺพา มยา พฺยนฺตีกตา สมูลิกา
		สฺวาหํ อกงฺโข อสิโต อนุปโย
		สพฺเพสุ ธมฺเมสุ วิสุทฺธทสฺสโน
		ปปฺปุยฺย สมฺโพธิมนุตฺตรํ สิวํ
		ฌายามหํ พฺรหฺมรโห วิสารโหติ ฯ
	[๗๑๒]   เอวํ   วุตฺเต   ภารทฺวาชโคตฺโต   พฺราหฺมโณ  ภควนฺตํ
เอตทโวจ   อภิกฺกนฺตํ   โภ   โคตม   อภิกฺกนฺตํ   โภ   โคตม  ฯเปฯ
อชฺชตคฺเค ปาณุเปตํ สรณงฺคตนฺติ ฯ
			นวมํ มาตุโปสกสุตฺตํ
	[๗๑๓]   สาวตฺถีนิทานํ   ฯ   อถ   โข  มาตุโปสโก  พฺราหฺมโณ
เยน   ภควา   เตนุปสงฺกมิ   อุปสงฺกมิตฺวา   ภควตา   สทฺธึ   สมฺโมทิ
สมฺโมทนียํ   กถํ  สาราณียํ  วีติสาเรตฺวา  เอกมนฺตํ  นิสีทิ  ฯ  เอกมนฺตํ
นิสินฺโน   โข   มาตุโปสโก   พฺราหฺมโณ   ภควนฺตํ   เอตทโวจ  อหญฺหิ
#๑ โป. ม. ยุ. กุพฺพสิ ฯ
