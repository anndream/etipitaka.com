		สหาโย อตฺถชาตสฺส        โหติ มิตฺตํ ปุนปฺปุนํ
		สยํ กตานิ ปุญฺญานิ         ตํ มิตฺตํ สมฺปรายิกนฺติ ฯ
			จตุตฺถํ วตฺถุสุตฺตํ
	[๑๖๔] กึสุ วตฺถุ มนุสฺสานํ         กึสูธ ปรมา สขา
		กึสุ ภูตา อุปชีวนฺติ         เย ปาณา ปฐวึ สิตาติ ฯ
	[๑๖๕] ปุตฺตา วตฺถุ มนุสฺสานํ       ภริยา ปรมา สขา
		วุฏฺฐึ ภูตา อุปชีวนฺติ        เย ปาณา ปฐวึ สิตาติ ฯ
			ปญฺจมํ ปฐมชนสุตฺตํ
	[๑๖๖] กึสุ ชเนติ ปุริสํ           กึสุ ตสฺส วิธาวติ
		กึสุ สํสารมาปาทิ          กึสุ ตสฺส มหพฺภยนฺติ ฯ
	[๑๖๗] ตณฺหา ชเนติ ปุริสํ         จิตฺตมสฺส วิธาวติ
		สตฺโต สํสารมาปาทิ        ทุกฺขมสฺส มหพฺภยนฺติ ฯ
			ฉฏฺฐํ ทุติยชนสุตฺตํ
	[๑๖๘] กึสุ ชเนติ ปุริสํ           กึสุ ตสฺส วิธาวติ
		กึสุ สํสารมาปาทิ          กิสฺมา น ปริมุจฺจตีติ ฯ
	[๑๖๙] ตณฺหา ชเนติ ปุริสํ         จิตฺตมสฺส วิธาวติ
		สตฺโต สํสารมาปาทิ        ทุกฺขา น ปริมุจฺจตีติ ฯ
			สตฺตมํ ตติยชนสุตฺตํ
	[๑๗๐] กึสุ ชเนติ ปุริสํ           กึสุ ตสฺส วิธาวติ
		กึสุ สํสารมาปาทิ          กึสุ ตสฺส ปรายนนฺติ ฯ
