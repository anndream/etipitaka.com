	[๘๘๐]   เอวํ  วุตฺเต  ภิกฺขเว  สกฺโก  เทวานมินฺโท  อิมํ  คาถํ
อภาสิ
		เอตเทว อหํ มญฺเญ        พาลสฺส ปฏิเสธนํ
		ปรํ สงฺกุปิตํ ญตฺวา         โย สโต อุปสมฺมตีติ ฯฉ
ภาสิตาย   โข   ปน  ภิกฺขเว  สกฺเกน  เทวานมินฺเทน  คาถาย  เทวา
อนุโมทึสุ   อสุรา   ตุณฺหี   อเหสุํ   ฯ   อถ   โข   ภิกฺขเว   สกฺโก
เทวานมินฺโท เวปจิตฺตึ อสุรินฺทํ เอตทโวจ ภณ เวปจิตฺติ คาถนฺติ ฯ
	[๘๘๑] เอวํ วุตฺเต ภิกฺขเว เวปจิตฺติ อสุรินฺโท อิมํ คาถํ อภาสิ
		เอตเทว ติติกฺขาย         วชฺชํ ปสฺสามิ วาสว
		ยทา นํ มญฺญติ พาโล       ภยา มฺยายํ ติติกฺขติ
		อชฺฌารูหติ ทุมฺเมโธ        โคว ภิยฺโย ปลายินนฺติ ฯ
ภาสิตาย   โข   ปน  ภิกฺขเว  เวปจิตฺตินา  อสุรินฺเทน  คาถาย  อสุรา
อนุโมทึสุ   เทวา   ตุณฺหี   อเหสุํ   ฯ   อถ   โข  ภิกฺขเว  เวปจิตฺติ
อสุรินฺโท สกฺกํ เทวานมินฺทํ เอตทโวจ ภณ เทวานมินฺท คาถนฺติ ฯ
	[๘๘๒]  เอวํ  วุตฺเต  ภิกฺขเว  สกฺโก เทวานมินฺโท อิมา คาถาโย
อภาสิ
		กามํ มญฺญตุ วา มา วา     ภยา มฺยายํ ติติกฺขติ
		สทตฺถปรมา อตฺถา         ขนฺตฺยา ภิยฺโย น วิชฺชติ
		โย หเว พลวา สนฺโต      ทุพฺพลสฺส ติติกฺขติ
		ตมาหุ ปรมํ ขนฺตึ          นิจฺจํ ขมติ ทุพฺพโล
