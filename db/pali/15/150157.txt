		[๔๓๖] ยสฺส ชาลินี วิสตฺติกา
		ตณฺหา นตฺถิ กุหิญฺจิ เนตเว
		สพฺพปธีนํ ปริกฺขยา พุทฺโธ
		โสปฺปติ กึ ตเวตฺถ มาราติ ฯh
อถ โข มาโร ปาปิมา ฯเปฯ ตตฺเถวนฺตรธายีติ ฯ่
			อฏฺฐมํ นนฺทนสุตฺตํ
	[๔๓๗]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน อนาถปิณฺฑิกสฺส อาราเม ฯ
	[๔๓๘]   อถ   โข   มาโร  ปาปิมา  เยน  ภควา  เตนุปสงฺกมิ
อุปสงฺกมิตฺวา ภควโต สนฺติเก อิมํ คาถํ อภาสิ
		นนฺทติ ปุตฺเตหิ  ปุตฺติมา
		โคมิโก โคหิ ๑ ตเถว นนฺทติ
		อุปธีหิ นรสฺส นนฺทนา
		น หิ โส นนฺทติ โย นิรูปธีติ ฯ
		[๔๓๙] โสจติ ปุตฺเตหิ ปุตฺติมา
		โคมิโก โคหิ ตเถว โสจติ
		อุปธีหิ นรสฺส โสจนา
		น หิ โส โสจติ โย นิรูปธีติ ฯ
อถ   โข   มาโร   ปาปิมา  ชานาติ  มํ  ภควา  ชานาติ  มํ  สุคโตติ
ทุกฺขี ทุมฺมโน ตตฺเถวนฺตรธายีติ ฯ
#๑ ม. โคมา โคภิ ฯ
