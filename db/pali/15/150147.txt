ตํ   อุปสงฺกมิตฺวา  เอวํ  วเทยฺย  ยคฺเฆ  มหาราช  ชาเนยฺย  ๑  อหํ
อาคจฺฉามิ    อุตฺตราย   ทิสาย   ตตฺถทฺทสํ   มหนฺตํ   ปพฺพตํ   อพฺภสมํ
สพฺเพ   ปาเณ   นิปฺโปเถนฺโต   อาคจฺฉติ   ยนฺเต   มหาราช   กรณียํ
ตํ   กโรหีติ   ฯ  เอวรูเป  เต  มหาราช  มหติ  มหพฺภเย  สมุปฺปนฺเน
ทารุเณ   มนุสฺสกฺขเย   ๒   ทุลฺลเภ  มนุสฺสตฺเต  กิมสฺส  กรณียนฺติ  ฯ
เอวรูเป  เม  ภนฺเต  มหติ  มหพฺภเย  สมุปฺปนฺเน  ทารุเณ  มนุสฺสกฺขเย
ทุลฺลเภ   มนุสฺสตฺเต   กิมสฺส   กรณียํ   อญฺญตฺร   ธมฺมจริยาย  อญฺญตฺร
สมจริยาย อญฺญตฺร กุสลกิริยาย อญฺญตฺร ปุญฺญกิริยายาติ ฯ
	[๔๑๓]   อาโรเจมิ   โข   เต  มหาราช  ปฏิเวเทมิ  โข  เต
มหาราช   อธิวตฺตติ   โข   ตํ   มหาราช  ชรามรณํ  อธิวตฺตมาเน  จ
เต   มหาราช   ชรามรเณ   กิมสฺส   กรณียนฺติ   ฯ  อธิวตฺตมาเน  จ
เม    ภนฺเต    ชรามรเณ    กิมสฺส   กรณียํ   อญฺญตฺร   ธมฺมจริยาย
อญฺญตฺร    สมจริยาย    อญฺญตฺร   กุสลกิริยาย   อญฺญตฺร   ปุญฺญกิริยาย๏
ยานิ   ตานิ   ภนฺเต  รญฺญํ  ขตฺติยานํ  มุทฺธาวสิตฺตานํ  อิสฺสริยมทมตฺตานํ
กามเคธปริยุฏฺฐิตานํ     ชนปทตฺถาวริยปฺปตฺตานํ     มหนฺตํ    ปฐวีมณฺฑลํ
อภิวิชิย      อชฺฌาวสนฺตานํ      หตฺถิยุทฺธานิ      ภวนฺติ     เตสมฺปิ
ภนฺเต    หตฺถิยุทฺธานํ    นตฺถิ    คติ    นตฺถิ   วิสโย   อธิวตฺตมาเน
ชรามรเณ   ยานิปิ   ตานิ   ภนฺเต   รญฺญํ   ขตฺติยานํ   มุทฺธาวสิตฺตานํ
ฯเปฯ    อชฺฌาวสนฺตานํ    อสฺสยุทฺธานิ    ภวนฺติ   ฯเปฯ   รถยุทฺธานิ
#๑ ม. ยุ. ชาเนยฺยาสิ ฯ ๒ ม. มนุสฺสกาเย ฯ
