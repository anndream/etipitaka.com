	[๕๙๙]   เอวํ   วุตฺเต  ภควา  โกกาลิกํ  ภิกฺขุํ  เอตทโวจ  มา
เหวํ   โกกาลิก  อวจ  มา  เหวํ  โกกาลิก  อวจ  ปสาเทหิ  โกกาลิก
สารีปุตฺตโมคฺคลฺลาเนสุ    จิตฺตํ    เปสลา   สารีปุตฺตโมคฺคลฺลานาติ   ฯ
ทุติยมฺปิ   โข   โกกาลิโก   ภิกฺขุ   ภควนฺตํ   เอตทโวจ  กิญฺจาปิ  เม
ภนฺเต  [๑]- สทฺธายโก ปจฺจยโก อถ โข ปาปิจฺฉาว สารีปุตฺตโมคฺคลฺลานา
ปาปกานํ    อิจฺฉานํ    วสํ    คตาติ    ฯ    ทุติยมฺปิ   โข   ภควา
โกกาลิกํ    ภิกฺขุํ    เอตทโวจ   มา   เหวํ   โกกาลิก   อวจ   มา
เหวํ   โกกาลิก   อวจ   ปสาเทหิ   โกกาลิก   สารีปุตฺตโมคฺคลฺลาเนสุ
จิตฺตํ   เปสลา   สารีปุตฺตโมคฺคลฺลานาติ   ฯ   ตติยมฺปิ  โข  โกกาลิโก
ภิกฺขุ   ภควนฺตํ   เอตทโวจ   ฯเปฯ  อิจฺฉานํ  วสํ  คตาติ  ฯ  ตติยมฺปิ
โข    ภควา    โกกาลิกํ    ภิกฺขุํ    เอตทโวจ    ฯเปฯ    เปสลา
สารีปุตฺตโมคฺคลฺลานาติ ฯ
	[๖๐๐]   อถ   โข   โกกาลิโก   ภิกฺขุ   อุฏฺฐายาสนา  ภควนฺตํ
อภิวาเทตฺวา  ปทกฺขิณํ  กตฺวา  ปกฺกามิ  ฯ  อจิรปกฺกนฺตสฺส จ โกกาลิกสฺส
ภิกฺขุโน    สาสปมตฺตีหิ    ปิฬกาหิ    สพฺโพ   กาโย   ผุฏฺโฐ   อโหสิ
สาสปมตฺติโย    หุตฺวา    มุคฺคมตฺติโย    อเหสุํ   มุคฺคมตฺติโย   หุตฺวา
กฬายมตฺติโย   อเหสุํ   กฬายมตฺติโย   หุตฺวา   โกลฏฺฐิมตฺติโย   อเหสุํ
โกลฏฺฐิมตฺติโย    หุตฺวา    โกลมตฺติโย   อเหสุํ   โกลมตฺติโย   หุตฺวา
อามลกมตฺติโย    อเหสุํ   อามลกมตฺติโย   หุตฺวา   เวลุวสลาฏุกมตฺติโย
อเหสุํ      เวลุวสลาฏุกมตฺติโย     หุตฺวา     พิลฺลมตฺติโย     อเหสุํ
#๑ ม. ยุ. เอตฺถนฺตเร ภควา สทฺธายิโก ปจฺจยิโกติ ทิสฺสนฺติ ฯ
