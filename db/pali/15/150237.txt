อปฺปมตฺโต   อาตาปี   ปหิตตฺโต   วิหรนฺโต   น   จิรสฺเสว  ยสฺสตฺถาย
กุลปุตฺตา    สมฺมเทว    อคารสฺมา    อนคาริยํ   ปพฺพชนฺติ   ตทนุตฺตรํ
พฺรหฺมจริยปริโยสานํ    ทิฏฺเฐว    ธมฺเม    สยํ   อภิญฺญา   สจฺฉิกตฺวา
อุปสมฺปชฺช    วิหาสิ   ขีณา   ชาติ   วุสิตํ   พฺรหฺมจริยํ   กตํ   กรณียํ
นาปรํ    อิตฺถตฺตายาติ    อพฺภญฺญาสิ   ฯ   อญฺญตโร   จ   ปนายสฺมา
ภารทฺวาโช อรหตํ อโหสีติ ฯ
					ทุติยํ อกฺโกสกสุตฺตํ
	[๖๓๑] เอกํ สมยํ ภควา ราชคเห วิหรติ เวฬุวเน กลนฺทกนิวาเป ฯ
อสฺโสสิ    โข    อกฺโกสกภารทฺวาโช    พฺราหฺมโณ   ภารทฺวาชโคตฺโต
กิร     พฺราหฺมโณ     สมณสฺส     โคตมสฺส    สนฺติเก    อคารสฺมา
อนคาริยํ   ปพฺพชิโตติ   กุปิโต   อนตฺตมโน   เยน  ภควา  เตนุปสงฺกมิ
อุปสงฺกมิตฺวา    ภควนฺตํ    อสพฺภาหิ    ผรุสาหิ    วาจาหิ   อกฺโกสติ
ปริภาสติ ฯ
	[๖๓๒]   เอวํ   วุตฺเต   ภควา   อกฺโกสกภารทฺวาชํ   พฺราหฺมณํ
เอตทโวจ   ตํ   กึ   มญฺญสิ   พฺราหฺมณ   อปิ   นุ   เต   อาคจฺฉนฺติ
มิตฺตามจฺจา  ญาติ  สาโลหิตา  อติถิโยติ  ฯ  อปฺเปกทา  เม  โภ โคตม
อาคจฺฉนฺติ   มิตฺตามจฺจา  ญาติ  สาโลหิตา  อติถิโยติ  ฯ  ตํ  กึ  มญฺญสิ
พฺราหฺมณ   อปิ   นุ   เตสํ   อนุปฺปเทสิ   ขาทนียํ   วา  โภชนียํ  วา
สายนียํ  วาติ  ฯ  อปฺเปกทา  เนสาหํ  โภ  โคตม  อนุปฺปเทมิ  ขาทนียํ
วา  โภชนียํ  วา  สายนียํ  วาติ  ฯ  สเจ  [๑]-  ปน  เต  พฺราหฺมณ
#๑ ม. ยุ. เอตฺถนฺตเร โขสทฺโท ทิสฺสติ ฯ
