เทวปุตฺตา  อสโม  จ  สหลี  จ นิโก ๑ จ อาโกฏโก จ เวฏมฺพรี ๒ จ
มาณวคามิโย   จ   อภิกฺกนฺตาย   รตฺติยา   อภิกฺกนฺตวณฺณา   เกวลกปฺปํ
เวฬุวนํ    โอภาเสตฺวา   เยน   ภควา   เตนุปสงฺกมึสุ   อุปสงฺกมิตฺวา
ภควนฺตํ อภิวาเทตฺวา เอกมนฺตํ อฏฺฐํสุ ฯ
	[๓๑๔]   เอกมนฺตํ   ฐิโต  โข  อสโม  เทวปุตฺโต  ปูรณํ  กสฺสปํ
อารพฺภ ภควโต สนฺติเก อิมํ คาถํ อภาสิ
		อิธ ฉินฺทิตมาริเต         หตชานีสุ กสฺสโป
		น ปาปํ สมนุปสฺสติ        ปุญฺญํ วา ปน อตฺตโน
		ส เว ๓ วิสฺสาสมาจิกฺขิ   สตฺถา อรหติ มานนนฺติ ๔ ฯ
	[๓๑๕]   อถ   โข   สหลี  เทวปุตฺโต  มกฺขลึ  โคสาลํ  อารพฺภ
ภควโต สนฺติเก อิมํ คาถํ อภาสิ
		ตโปชิคุจฺฉาย สุสํวุตตฺโต
		วาจํ ปหาย กลหํ ชเนน
		สโม สวชฺชา วิรโต สจฺจวาที
		นหิ นูน ตาที ปกโรติ ๕ ปาปนฺติ ฯ
	[๓๑๖]   อถ   โข  นิโก  เทวปุตฺโต  นิคนฺถํ  นาฏปุตฺตํ  อารพฺภ
ภควโต สนฺติเก อิมํ คาถํ อภาสิ
#๑ สี. ยุ. นึโก ฯ  ๒ ม. เวตพฺภริ ฯ  ๓ ม. สเจติปิ ปาโฐ ฯ  ๔ สี. อรชาติ
#มานินนฺติ ฯ  ๕ ม. ยุ. นหิ นุน ตาทิสํ กโรติ ฯ
