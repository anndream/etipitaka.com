วทนฺเต  กินฺติ  วเทยฺยนฺติ  ฯ  โส  ขฺวาหํ  ภนฺเต  ตติยทฺวารํ พลกายสฺส
อทาสึ   ตตฺถ   พลกายสฺส   ทานํ   ทียิตฺถ   มม   ทานํ   ปฏิกฺกมิ  ฯ
อถ   โข   มํ   ภนฺเต   พฺราหฺมณคหปติกา   อุปสงฺกมิตฺวา   เอตทโวจุํ
เทวสฺส   โข   ทานํ   ทียติ   อิตฺถาคารสฺส   ทานํ   ทียติ   ขตฺติยานํ
อนุยุตฺตานํ   ทานํ   ทียติ   พลกายสฺส   ทานํ   ทียติ   อมฺหากํ   ทานํ
น   ทียติ   สาธุ   มยมฺปิ  เทวํ  นิสฺสาย  ทานานิ  ทเทยฺยาม  ปุญฺญานิ
กเรยฺยามาติ    ฯ   ตสฺส   มยฺหํ   ภนฺเต   เอตทโหสิ   อหํ   โขสฺมิ
ทายโก    ทานปติ   ทานสฺส   วณฺณวาที   ทานํ   ทสฺสามาติ   วทนฺเต
กินฺติ  วเทยฺยนฺติ  ฯ  โส  ขฺวาหํ  ภนฺเต  จตุตฺถทฺวารํ พฺราหฺมณคหปติกานํ
อทาสึ      ตตฺถ     พฺราหฺมณคหปติกานํ     ทานํ     ทียิตฺถ     มม
ทานํ  ปฏิกฺกมิ  ฯ  อถ  โข  มํ  ภนฺเต  ปุริสา  อุปสงฺกมิตฺวา เอตทโวจุํ
น  โขทานิ  เทวสฺส  โกจิ  ทานํ  ทียตีติ  ฯ เอวํ วุตฺตาหํ ๑ ภนฺเต เต
ปุริเส   เอตทโวจํ   เตนหิ   ภเณ   โย   พาหิเรสุ  ชนปเทสุ  อาโย
สญฺชายติ   ตโต   อุปฑฺฒํ   อนฺเตปุรํ   ปเวเสถ  อุปฑฺฒํ  ตตฺเถว  ทานํ
เทถ     สมณพฺราหฺมณกปณทฺธิกวณิพฺพกยาจกานนฺติ    ฯ    โส    ขฺวาหํ
ภนฺเต  เอวํ  ทีฆรตฺตํ  กตานํ  ปุญฺญานํ  เอวํ  ทีฆรตฺตํ กตานํ กุสลานํ ๒
ปริยนฺตํ   นาธิคจฺฉามิ   เอตฺตกํ   ปุญฺญนฺติ  วา  เอตฺตโก  ปุญฺญวิปาโกติ
วา เอตฺตกํ สมคฺเค ๓ ฐาตพฺพนฺติ วาติ ฯ
	[๒๘๖]   อจฺฉริยํ   ภนฺเต   อพฺภูตํ   ภนฺเต   ยาว  สุภาสิตญฺจิทํ
ภนฺเต ภควตา
#๑ โป. ยุ. วุตฺโตหํ ฯ  ๒ โป. ม. เอตฺถนฺตเร ธมฺมานนฺติ อตฺถิ ฯ  ๓ โป. มคฺเค
#ม. ยุ. สคฺเค ฯ
