ชินึสุ   เทวา   ปราชินึสุ   ฯ   ปราชิตา   จ   โข   ภิกฺขเว  เทวา
อปายํเสฺวว อุตฺตเรน มุขา อภิยํเสฺวว เน อสุรา ฯ
	[๘๘๕]  อถ  โข  ภิกฺขเว  สกฺโก  เทวานมินฺโท  มาตลึ สงฺคาหกํ
คาถาย อชฺฌภาสิ
		กุลาวกา มาตลิ สิมฺพลิสฺมึ
		อีสามุเขน ปริวชฺชยสฺสุ
		กามํ จชาม อสุเรสุ ปาณํ
		มา ยิเม ทิชา วิกุลาวา ๑ อเหสุนฺติ ฯ
เอวํ    ภทฺทนฺตวาติ    โข    ภิกฺขเว   มาตลิ   สงฺคาหโก   สกฺกสฺส
เทวานมินฺทสฺส ปฏิสฺสุตฺวา สหสฺสยุตฺตํ อาชญฺญรถํ ปจฺจุทาวตฺเตสิ ฯ
	[๘๘๖]   อถ   โข   ภิกฺขเว  อสุรานํ  เอตทโหสิ  ปจฺจุทาวตฺโต
โขทานิ   สกฺกสฺส   เทวานมินฺทสฺส   สหสฺสยุตฺโต   อาชญฺญรโถ  ทุติยมฺปิ
โข   เทวา   อสุเรหิ   สงฺคาเมสฺสนฺตีติ  ฯ  อสุรา  ภีตา  อสุรปุรเมว
ปาวิสึสุ   ฯ   อิติ   โข   ภิกฺขเว  สกฺกสฺส  เทวานมินฺทสฺส  ธมฺเมเนว
ชโย อโหสีติ ฯ
			สตฺตมํ นทุพฺภิยสุตฺตํ๔
	[๘๘๗]    สาวตฺถีนิทานํ    ฯ    ภูตปุพฺพํ    ภิกฺขเว    สกฺกสฺส
เทวานมินฺทสฺส   รโหคตสฺส   ปฏิสลฺลีนสฺส   เอวํ   เจตโส   ปริวิตกฺโก
อุทปาทิ   โยปิ   เม   อสฺส  ปจฺจตฺถิโก  ตสฺสปาหํ  น  ทุพฺเภยฺยนฺติ  ฯ
อถ  โข  ภิกฺขเว  เวปจิตฺติ  อสุรินฺโท  สกฺกสฺส  เทวานมินฺทสฺส  เจตสา
#๑ ม. ยุ. วิกุลาวกา ฯ
