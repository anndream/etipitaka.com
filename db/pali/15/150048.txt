		ปรสมฺภเตสุ โภเคสุ        วสวตฺตีว โมทเร
		ทิฏฺเฐ ธมฺเม ส วิปาโก     สมฺปราโย จ สุคตีติ ฯ
			ทสมํ ฆฏิกรสุตฺตํ
	[๑๕๒] อวิหํ อุปปนฺนาเส          วิมุตฺตา สตฺต ภิกฺขโว
		ราคโทสปริกฺขีณา          ติณฺณา โลเก วิสตฺติกนฺติ ฯ
		เย จ เต ๑ อตรุํ สงฺคํ ๒ มจฺจุเธยฺยํ สุทุตฺตรํ
		เต หิตฺวา มานุสํ เทหํ      ทิพฺพโยคํ อุปจฺจคุนฺติ ฯ
		อุปโก ผลคณฺโฑ ๓ จ      ปุกฺกุสาติ จ เต ตโย
		ภทฺทิโย ขณฺฑเทโว ๔ จ    พหุทนฺตี ๕ จ สิงฺคิโย ๖
		เต หิตฺวา มานุสํ เทหํ      ทิพฺพโยคํ อุปจฺจคุนฺติ ฯ
	[๑๕๓] กุสลี ๗ ภาสสี เตสํ       มารปาสปฺปหายินํ
		กสฺส เต ธมฺมมญฺญาย       อจฺฉิทุํ ภวพนฺธนนฺติ ฯ
	[๑๕๔] น อญฺญตฺร ภควตา         นาญฺญตฺร ตว สาสนา
		ยสฺส เต ธมฺมมญฺญาย       อจฺฉิทุํ ภวพนฺธนํ
		ยตฺถ นามญฺจ รูปญฺจ        อเสสํ อุปรุชฺฌติ
		ตํ เต ธมฺมมิธญฺญาย        อจฺฉิทุํ ภวพนฺธนนฺติ ฯ
	[๑๕๕] คมฺภีรํ ภาสสี วาจํ         ทุพฺพิชานํ สุทุพฺพุธํ
#๑ ยุ. เก จ เต ฯ ๒ ม. ยุ. ปงฺกํ ฯ ๓ ม. ปลคณฺโฑ ฯ ๔ สี. ภทฺทิโก
#ภทฺทเทโว ฯ ๕ ม. ยุ. ภาหุรคฺคิ ฯ ๖ สี. ยุ. ปิงฺคิโย ฯ ๗ กุสลนฺติปิ ปาโฐ ฯ
