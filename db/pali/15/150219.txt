ภควตา   อนาคามี   พฺยากโต   กถญฺจรหิ   ๑   อิธาคโตติ  ฯ  ปสฺส
ยาวญฺจ เต อิทํ อปรทฺธนฺติ ฯ
	[๕๙๗] ปุริสสฺส หิ ชาตสฺส       กุธารี ๒ ชายเต มุเข
		ยาย ฉินฺทติ อตฺตานํ      พาโล ทุพฺภาสิตํ ภณํ
		โย นินฺทิยํ ปสํสติ        ตํ วา นินฺทติ โย ปสํสิโย
		วิจินาติ มุเขน โส กลึ    กลินา เตน สุขํ น วินฺทติ
		อปฺปมตฺโต ๓ อยํ กลิ    โย อกฺเขสุ ธนปราชโย
		สพฺพสฺสาปิ สหาปิ อตฺตนา
		อยเมว มหนฺตตโร กลิ
		โย สุคเตสุ มนํ ปโทสเย ฯ
		สตํ สหสฺสาน นิรพฺพุทานํ
		ฉตฺตึสติ ปญฺจ จ อพฺพุทานิ
		ยมริเย ๔ ครหี นิรยํ อุเปติ
		วาจํ มนญฺจ ปณิธาย ปาปกนฺติ ฯ
			ทสมํ ทุติยโกกาลิกสุตฺตํ
	[๕๙๘]  สาวตฺถิยํ  ...  อถ  โข  โกกาลิโก  ภิกฺขุ  เยน ภควา
เตนุปสงฺกมิ     อุปสงฺกมิตฺวา     ภควนฺตํ    อภิวาเทตฺวา    เอกมนฺตํ
นิสีทิ  ฯ  เอกมนฺตํ  นิสินฺโน  โข  โกกาลิโก  ภิกฺขุ  ภควนฺตํ  เอตทโวจ
ปาปิจฺฉา    ภนฺเต    สารีปุตฺตโมคฺคลฺลานา   ปาปิกานํ   อิจฺฉานํ   วสํ
คตาติ ฯ
#๑ ม. ยุ. อถ กิญฺจรหิ ฯ ๒ ม. ยุ. กุฐารี ฯ  ๓ ม. ยุ. อปฺปมตฺตโถ ฯ
#๔ ม. ยุ. ยมริยครหี ฯ
