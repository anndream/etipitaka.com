	[๑๐๙]   อถ  โข  ตา  เทวตาโย  ปฐวิยํ  ปติฏฺฐหิตฺวา  ภควโต
ปาเทสุ   สิรสา   นิปติตฺวา   ภควนฺตํ  เอตทโวจุํ  อจฺจโย  โน  ภนฺเต
อจฺจคมา   ยถาพาลา   ยถามูฬฺหา   ยถาอกุสลา   ยา   มยํ   ภควนฺตํ
อปสาเทตพฺพํ    อมญฺญิมฺหา    ตาสํ    โน    ภนฺเต   ภควา   อจฺจยํ
อจฺจยโต   ปฏิคฺคณฺหาตุ   อายตึ   สํวรายาติ   ฯ   อถ   โข   ภควา
สิตํ ปาตฺวากาสิ ฯ
	[๑๑๐]  อถ  โข ตา เทวตาโย ภิยฺโยโส มตฺตาย ๑ อุชฺฌายนฺติโย
เวหาสํ อพฺภุคฺคจฺฉฉ ฯ เอกา เทวตา ภควโต สนฺติเก อิมํ คาถํ อภาสิ
		อจฺจยํ เทสยนฺตีนํ          โย เจ ๒ น ปฏิคณฺหติ
		โกปนฺตโร โทสครุ         ส เวรํ ปฏิมุจฺจตีติ ฯ
		อจฺจโย เจ น วิชฺเชถ      โนจีธ อปหตํ ๓ สิยา
		เวรานิ น จ สมฺเมยฺยุํ      เกนีธ ๔ กุสโล สิยาติ ฯ
		กสฺสจฺจยา น วิชฺชนฺติ       กสฺส นตฺถิ อปาหตํ
		โก น สมฺโมหมาปาทิ       โกธ ธีโร สทา สโตติ ฯ
	[๑๑๑] ตถาคตสฺส พุทฺธสฺส         สพฺพภูตานุกมฺปิโน
		ตสฺสจฺจยา น วิชฺชนฺติ       ตสฺส นตฺถิ อปาหตํ
		โส น สมฺโมหมาปาทิ       โสธ ๕ ธีโร สทา สโตติ ฯ
		อจฺจยํ เทสยนฺตีนํ          โย เจ น ปฏิคณฺหติ
#๑ ภีโยโส มตฺตายาติปิ ปาโฐ ฯ ๒ โป. ยุ. โย เว ฯ ๓ สี. ม. จีธ อปคตํ ฯ
#ยุ. จีธาปคตํ ฯ ๔ สี. โกนีธ ฯ ๕ โป. ม. โสว ฯ
