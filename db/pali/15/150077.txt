			นวมํ อุตฺตรสุตฺตํ
	[๒๗๓]  ราชคหนิทานํ  ฯ  เอกมนฺตํ  ฐิโต  โข  อุตฺตโร เทวปุตฺโต
ภควโต สนฺติเก อิมํ คาถํ อภาสิ
		อุปนียติ ชีวิตมปฺปมายุํ
		ชรูปนีตสฺส น สนฺติ ตาณา
		เอตํ ภยํ มรเณ เปกฺขมาโน
		ปุญฺญานิ กยิราถ สุขาวหานีติ ฯ
		[๒๗๔] อุปนียติ ชีวิตมปฺปมายุํ
		ชรูปนีตสฺส น สนฺติ ตาณา
		เอตํ ภยํ มรเณ เปกฺขมาโน
		โลกามิสํ ปชเห สนฺติเปกฺโขติ ฯ
			ทสมํ อนาถปิณฺฑิกสุตฺตํ
	[๒๗๕]   เอกมนฺตํ   ฐิโต  โข  อนาถปิณฺฑิโก  เทวปุตฺโต  ภควโต
สนฺติเก อิมา คาถาโย อภาสิ
		อิทํ หิตํ เชตวนํ           อิสิสงฺฆนิเสวิตํ
		อาวุตฺถํ ธมฺมราเชน        ปีติสญฺชนนํ มม
		กมฺมํ วิชฺชา จ ธมฺโม จ     สีลํ ชีวิตมุตฺตมํ
		เอเตน มจฺจา สุชฺฌนฺติ      น โคตฺเตน ธเนน วา
		ตสฺมา หิ ปณฺฑิโต โปโส     สมฺปสฺสํ อตฺถมตฺตโน ๑
#๑ อตฺตมตฺตโนติปิ ปาโฐ ฯ
