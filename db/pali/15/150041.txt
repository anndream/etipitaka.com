			นวมํ ปฐมปชฺชุนฺนธีตุสุตฺตํ
	[๑๓๑]   เอวมฺเม   สุตํ   เอกํ  สมยํ  ภควา  เวสาลิยํ  วิหรติ
มหาวเน   กูฏาคารสาลายํ   ฯ   อถ  โข  โกกนทา  ปชฺชุนฺนสฺส  ธีตา
อภิกฺกนฺตาย     รตฺติยา     อภิกฺกนฺตวณฺณา     เกวลกปฺปํ     มหาวนํ
โอภาเสตฺวา    เยน    ภควา   เตนุปสงฺกมิ   อุปสงฺกมิตฺวา   ภควนฺตํ
อภิวาเทตฺวา เอกมนฺตํ อฏฺฐาสิ ฯ
	[๑๓๒]  เอกมนฺตํ ฐิตา โข [๑]- โกกนทา ปชฺชุนฺนสฺส ธีตา ภควโต
สนฺติเก อิมา คาถาโย อภาสิ
		เวสาลิวเน วิหรนฺตํ        อคฺคํ สตฺตสฺส สมฺพุทฺธํ
		โกกนทาหมสฺมิ อภิวนฺเท     โกกนทา ปชฺชุนฺนสฺส ธีตา
		สุตเมว ปุเร ๒ อาสิ      ธมฺโม จกฺขุมตานุพุทฺโธ
		สาหํทานิ สกฺขิ ชานามิ      มุนิโน เทสยโต สุคตสฺส
		เยเกจิ อริยํ ธมฺมํ         วิครหนฺตา ๓ จรนฺติ ทุมฺเมธา
		อุเปนฺติ โรรุวํ โฆรํ        จิรรตฺตํ ทุกฺขมนุภวนฺติ
		เย จ โข อริเย ธมฺเม     ขนฺติยา อุปสเมน อุเปตา
		ปหาย มานุสํ เทหํ         เทวกายํ ปริปูเรสฺสนฺตีติ ฯ
			ทสมํ ทุติยปชฺชุนฺนธีตุสุตฺตํ
	[๑๓๓]   เอวมฺเม   สุตํ   เอกํ  สมยํ  ภควา  เวสาลิยํ  วิหรติ
มหาวเน   กูฏาคารสาลายํ   ฯ   อถ   โข   จุลฺลโกกนทา  ปชฺชุนฺนสฺส
#๑ ยุ. สา เทวตา ฯ ๒ สี. สุมวเม ปุเร ฯ ยุ. สุตเมว เม ปุเร ฯ ๓ สี.
#วิหรนฺตา ฯ
