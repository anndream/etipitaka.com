		อปิจ วิเจยฺยทานํปิ สาธุ
		วิเจยฺยทานํ สุคตปฺปสตฺถํ
		เย ทกฺขิเณยฺยา อิธ ชีวโลเก
		เอเตสุ ทินฺนานิ มหปฺผลานิ
		วีชานิ วุตฺตานิ ยถา สุเขตฺเตติ ฯ
	[๑๐๐] อถ โข อปรา เทวตา ภควโต สนฺติเก อิมํ อุทานํ อุทาเนสิ
		สาธุ โข มาริส ทานํ       อปฺปกสฺมึปิ สาหุ ทานํ
		สทฺธายปิ สาหุ ทานํ        ธมฺมลทฺธสฺสปิ สาหุ ทานํ
		วิเจยฺยทานํปิ สาธุ         อปิจ ปาเณสุปิ สาธุ สํยโม
		โย ปาณภูตานิ ๑ อเหฐยํ จรํ
		ปรูปวาทา น กโรติ ปาปํ
		ภีรุํ ปสํสนฺติ น หิ ตตฺถ สูรํ
		ภยา หิ สนฺโต น กโรนฺติ ปาปนฺติ ฯ
อถ   โข   อปรา  เทวตา  ภควนฺตํ  เอตทโวจ  กสฺส  นุ  โข  ภควา
สุภาสิตนฺติ ฯ
	[๑๐๑] สพฺพาสํ โว สุภาสิตํ ปริยาเยน อปิจ มมาปิ ๒ สุณาถ
		สทฺธาหิ ๓ ทานํ พหุธา ปสตฺถํ
		ทานา จ ๔ โข ธมฺมปทํว เสยฺโย
#๑ ยุ. ปาณภูเตสุ ฯ ๒ ยุ. มมํปิติ ทิสฺสติ ฯ ๓ อทฺธาหีติ วา ปาโฐ ฯ
#๔ สี. ทานญฺจ ฯ
