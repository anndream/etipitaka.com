		เยสํ ธมฺมา สุสมฺมุฏฺฐา      ปรวาเทสุ นียเร
		สุตฺตา เต นปฺปพุชฺฌนฺติ      กาโล เตสํ ปพุชฺฌิตุนฺติ ฯ
	[๑๘] เยสํ ธมฺมา อสมฺมุฏฺฐา      ปรวาเทสุ น นียเร
		สมฺพุทฺธา สมฺมทญฺญาย       จรนฺติ วิสเม สมนฺติ ฯ
			นวมํ มานกามสุตฺตํ
	[๑๙]  เอกมนฺตํ  ฐิตา  โข  สา  เทวตา  ภควโต  สนฺติเก  อิมํ
คาถํ อภาสิ
		น มานกามสฺส ทโม อิธตฺถิ ๑
		น โมนมตฺถิ อสมาหิตสฺส
		เอโก อรญฺเญ วิหรมฺปมตฺโต
		น มจฺจุเธยฺยสฺส ตเรยฺย ๒ ปารนฺติ ๓
		[๒๐] มานํ ปหาย สุสมาหิตตฺโต
		สุเจตโส สพฺพธิ วิปฺปมุตฺโต ๔
		เอโก อรญฺเญ วิหรํ อปฺปมตฺโต
		ส มจฺจุเธยฺยสฺส ตเรยฺย ปารนฺติ ฯ
			ทสมํ อรญฺญสุตฺตํ
	[๒๑] เอกมนฺตํ ฐิตา โข สา เทวตา ภควนฺตํ คาถาย อชฺฌภาสิ
#๑ สี. มานิกามสฺส ทโม อิทตฺถิ ฯ ๒ สี. ตรนฺติ ฯ ๓ สี. ปาเรนฺตีติปิ
#ปเรสฺสนฺตีติปิ ปาโฐ ฯ ๔ ม. วิปฺปยุตฺโต ฯ
