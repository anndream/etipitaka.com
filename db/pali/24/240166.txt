ปุณฺณิย   ทสหิ  ธมฺเมหิ  สมนฺนาคตา  เอกนฺตํ  ๑  ตถาคตํ  ธมฺมเทสนา
ปฏิภาตีติ ฯ
     [๘๔]   ตตฺร  โข  อายสฺมา  มหาโมคฺคลฺลาโน  ภิกฺขู  อามนฺเตสิ
อาวุโส   ภิกฺขโวติ   ๒   ฯ   อาวุโสติ   โข  เต  ภิกฺขู  อายสฺมโต
มหาโมคฺคลฺลานสฺส  ปจฺจสฺโสสุํ  ฯ  อายสฺมา  มหาโมคฺคลฺลาโน เอตทโวจ
อิธาวุโส   ภิกฺขุ   อญฺญํ   พฺยากโรติ   ขีณา   ชาติ   วุสิตํ  พฺรหฺมจริยํ
กตํ   กรณียํ   นาปรํ   อิตฺถตฺตายาติ  ปชานามีติ  ตเมนํ  ตถาคโต  วา
ตถาคตสาวโก  วา  ฌายี สมาปตฺติกุสโล ปรจิตฺตกุสโล ปรจิตฺตปริยายกุสโล
สมนุยุญฺชติ     สมนุคฺคาหติ     สมนุภาสติ    โส    ตถาคเตน    วา
ตถาคตสาวเกน    วา    ฌายินา    สมาปตฺติกุสเลน    ปรจิตฺตกุสเลน
ปรจิตฺตปริยายกุสเลน  สมนุยุญฺชิยมาโน  สมนุคฺคาหิยมาโน  สมนุภาสิยมาโน
อิรณํ   ๓   อาปชฺชติ   วิจินํ   ๔  อาปชฺชติ  อนยํ  อาปชฺชติ  พฺยสนํ
อาปชฺชติ   อนยพฺยสนํ   อาปชฺชติ  ตเมนํ  ตถาคโต  วา  ตถาคตสาวโก
วา  ฌายี  สมาปตฺติกุสโล  ปรจิตฺตกุสโล ปรจิตฺตปริยายกุสโล เอวํ เจตสา
เจโต   ปริจฺจ   มนสิกโรติ  กึ  นุ  โข  อยมายสฺมา  อญฺญํ  พฺยากโรติ
ขีณา   ชาติ   วุสิตํ   พฺรหฺมจริยํ   กตํ   กรณียํ   นาปรํ  อิตฺถตฺตายาติ
ปชานามีติ    ตเมนํ    ตถาคโต    วา   ตถาคตสาวโก   วา   ฌายี
สมาปตฺติกุสโล  ปรจิตฺตกุสโล  ปรจิตฺตปริยายกุสโล  เอวํ  เจตสา  เจโต
ปริจฺจ   ปชานาติ   โกธโน   โข   ปน   อยมายสฺมา  โกธปริยุฏฺฐิเตน
เจตสา   พหุลํ   วิหรติ   โกธปริยุฏฺฐานํ   โข   ปน  ตถาคตปฺปเวทิเต
#๑ โป. ... สมนฺนาคโต เอกมนฺตํ ปฏิภานา ตถาคตํ ธมฺมเทสนา โหตีติ ฯ ม.
#เอกนฺตปฏิภานา ตถาคตํ ... ฯ ยุ. เอกนฺตํ ปฏิภานํ ตถาคตํ
#ธมฺมเทสนา โหตีติ ฯ ๒ ม. ภิกฺขเวติ ฯ อีทิสฏฺฐาเน สพฺพตฺถ เอวํ ญาตพฺพํ ฯ
#๓ โป. ยุ. อิริณํ ฯ ม. อิรีณํ ฯ ๔ ยุ. ปุวิชินํ ฯ
