อวิปฺปฏิสาเร       สติ       อวิปฺปฏิสารสมฺปนฺนสฺส      อุปนิสสมฺปนฺนํ
โหติ ฯเปฯ วิมุตฺติญาณทสฺสนนฺติ ฯ
     [๒๑๒]  ๕  ตตฺร  โข  อายสฺมา  อานนฺโท ภิกฺขู อามนฺเตสิ ฯเปฯ
ทุสฺสีลสฺส  อาวุโส  สีลวิปนฺนสฺส  หตูปนิโส โหติ อวิปฺปฏิสาโร อวิปฺปฏิสาเร
อสติ    อวิปฺปฏิสารวิปนฺนสฺส    หตูปนิสํ    โหติ    ปามุชฺชํ   ปามุชฺเช
อสติ   ปามุชฺชวิปนฺนสฺส  หตูปนิสา  โหติ  ปีติ  ปีติยา  อสติ  ปีติวิปนฺนสฺส
หตูปนิสา   โหติ   ปสฺสทฺธิ   ปสฺสทฺธิยา  อสติ  ปสฺสทฺธิวิปนฺนสฺส  หตูปนิสํ
โหติ   สุขํ   สุเข   อสติ   สุขวิปนฺนสฺส   หตูปนิโส  โหติ  สมฺมาสมาธิ
สมฺมาสมาธิมฺหิ  อสติ  สมฺมาสมาธิวิปนฺนสฺส  หตูปนิสํ โหติ ยถาภูตญาณทสฺสนํ
ยถาภูตญาณทสฺสเน           อสติ          ยถาภูตญาณทสฺสนวิปนฺนสฺส
หตูปนิสา   โหติ   นิพฺพิทา   นิพฺพิทาย  อสติ  นิพฺพิทาวิปนฺนสฺส  หตูปนิโส
โหติ  วิราโค  วิราเค  อสติ วิราควิปนฺนสฺส หตูปนิสํ โหติ วิมุตฺติญาณทสฺสนํ๋
เสยฺยถาปิ      อาวุโส      รุกฺโข      สาขาปลาสวิปนฺโน     ตสฺส
ปปฺปฏิกาปิ   น   ปาริปูรึ  คจฺฉติ  ตโจปิ  เผคฺคุปิ  สาโรปิ  น  ปาริปูรึ
คจฺฉติ   เอวเมว   โข   อาวุโส   ทุสฺสีลสฺส   สีลวิปนฺนสฺส   หตูปนิโส
โหติ   อวิปฺปฏิสาโร   อวิปฺปฏิสาเร  อสติ  อวิปฺปฏิสารวิปนฺนสฺส  หตูปนิสํ
โหติ   ฯเปฯ   วิมุตฺติญาณทสฺสนํ   ฯ   สีลวโต   อาวุโส  สีลสมฺปนฺนสฺส
อุปนิสสมฺปนฺโน  โหติ  อวิปฺปฏิสาโร อวิปฺปฏิสาเร สติ อวิปฺปฏิสารสมฺปนฺนสฺส
อุปนิสสมฺปนฺนํ    โหติ    ปามุชฺชํ    ปามุชฺเช   สติ   ปามุชฺชสมฺปนฺนสฺส
อุปนิสสมฺปนฺนา     โหติ     ปีติ     ปีติยา     สติ     ปีติสมฺปนฺนสฺส
