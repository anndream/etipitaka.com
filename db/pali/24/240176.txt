     [๘๗]  ตตฺร  โข  ภควา  กาฬกภิกฺขุํ  ๑ อารพฺภ ภิกฺขู อามนฺเตสิ
ภิกฺขโวติ   ฯ   ภทนฺเตติ   เต   ภิกฺขู  ภควโต  ปจฺจสฺโสสุํ  ฯ  ภควา
เอตทโวจ   อิธ   ภิกฺขเว   ภิกฺขุ   อธิกรณิโก   โหติ   อธิกรณสมถสฺส
น   วณฺณวาที   ยมฺปิ   ภิกฺขเว  ภิกฺขุ  อธิกรณิโก  โหติ  อธิกรณสมถสฺส
น    วณฺณวาที    อยมฺปิ    ธมฺโม   น   ปิยตาย   น   ครุตาย   น
ภาวนาย  น  สามญฺญาย  น  เอกีภาวาย  สํวตฺตติ  ฯ  ปุน จปรํ ภิกฺขเว
ภิกฺขุ  น  สิกฺขากาโม  โหติ  สิกฺขาสมาทานสฺส  ๒  น  วณฺณวาที  ยมฺปิ
ภิกฺขเว   ภิกฺขุ   น  สิกฺขากาโม  โหติ  สิกฺขาสมาทานสฺส  น  วณฺณวาที
อยมฺปิ   ธมฺโม   น  ปิยตาย  น  ครุตาย  น  ภาวนาย  น  สามญฺญาย
น  เอกีภาวาย  สํวตฺตติ  ฯ  ปุน  จปรํ  ภิกฺขเว  ภิกฺขุ  ปาปิจฺโฉ  โหติ
อิจฺฉาวินยสฺส   น   วณฺณวาที   ยมฺปิ   ภิกฺขเว   ภิกฺขุ  ปาปิจฺโฉ  โหติ
อิจฺฉาวินยสฺส   น   วณฺณวาที   อยมฺปิ  ธมฺโม  น  ปิยตาย  น  ครุตาย
น   ภาวนาย   น  สามญฺญาย  น  เอกีภาวาย  สํวตฺตติ  ฯ  ปุน  จปรํ
ภิกฺขเว   ภิกฺขุ   โกธโน   โหติ   โกธวินยสฺส   น   วณฺณวาที   ยมฺปิ
ภิกฺขเว   ภิกฺขุ   โกธโน   โหติ   โกธวินยสฺส   น   วณฺณวาที  อยมฺปิ
ธมฺโม  น  ปิยตาย  น  ครุตาย  น ภาวนาย น สามญฺญาย น เอกีภาวาย
สํวตฺตติ   ฯ   ปุน   จปรํ   ภิกฺขเว   ภิกฺขุ   มกฺขี  โหติ  มกฺขวินยสฺส
น   วณฺณวาที   ยมฺปิ   ภิกฺขเว   ภิกฺขุ   มกฺขี   โหติ  มกฺขวินยสฺส  น
วณฺณวาที   อยมฺปิ   ธมฺโม   น  ปิยตาย  น  ครุตาย  น  ภาวนาย  น
สามญฺญาย  น  เอกีภาวาย  สํวตฺตติ  ฯ  ปุน  จปรํ  ภิกฺขเว  ภิกฺขุ สโฐ
#๑ ม. กาลงฺกตํ ภิกฺขุํ ฯ ยุ. กาลกํ ภิกฺขุํ ฯ
#๒ ม. สิกฺขากามสฺส ฯ สพฺพตฺถ อีทิสเมว ฯ
