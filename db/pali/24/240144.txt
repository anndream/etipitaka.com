ภเทฺรหิ  ภเทฺรหิ  ยาเนหิ  ปรมฺปราย  ๑ อุจฺจาสทฺทา มหาสทฺทา มหาวนํ
อชฺโฌคาหนฺติ   ภควนฺตํ   ทสฺสนาย  ฯ  อถโข  อายสฺมนฺตานํ  เอตทโหสิ
อิเม   โข   สมฺพหุลา  อภิญฺญาตา  อภิญฺญาตา  ลิจฺฉวี  ภเทฺรหิ  ภเทฺรหิ
ยาเนหิ  ปรมฺปราย  ๑  อุจฺจาสทฺทา  มหาสทฺทา  มหาวนํ  อชฺโฌคาหนฺติ
ภควนฺตํ   ทสฺสนาย   สทฺทกณฺฏกา   โข   ปน   ฌานา  วุตฺตา  ภควตา
ยนฺนูน    มยํ   เยน   โคสิงฺคสาลวนทาโย   เตนุปสงฺกเมยฺยาม   ตตฺถ
มยํ   อปฺปสทฺทา   อปฺปกิณฺณา   ผาสุ   ๒  วิหเรยฺยามาติ  อถโข  เต
อายสฺมนฺโต    เยน   โคสิงฺคสาลวนทาโย   เตนุปสงฺกมึสุ   ตตฺถ   เต
อายสฺมนฺโต  อปฺปสทฺทา  อปฺปกิณฺณา  ผาสุ  ๒  วิหรนฺติ  ฯ อถโข ภควา
ภิกฺขู  อามนฺเตสิ  กหํ  นุ  โข  ภิกฺขเว  ปาโล ๓ กหํ อุปปาโล ๔ กหํ
กกฺกโฏ    กหํ    กฬิมฺโภ   กหํ   นิกโฏ   กหํ   กฏิสฺสโห   กหํ   นุ
โข   เต   ภิกฺขเว   เถรา   สาวกา   คตาติ  ฯ  อิธ  ภนฺเต  เตสํ
อายสฺมนฺตานํ   เอตทโหสิ   อิเม  โข  สมฺพหุลา  อภิญฺญาตา  อภิญฺญาตา
ลิจฺฉวี  ภเทฺรหิ  ภเทฺรหิ  ยาเนหิ  ปรมฺปราย  ๑ อุจฺจาสทฺทา มหาสทฺทา
มหาวนํ   อชฺโฌคาหนฺติ   ภควนฺตํ   ทสฺสนาย   สทฺทกณฺฏกา  โข  ฌานา
วุตฺตา  ภควตา  ยนฺนูน  มยํ  เยน โคสิงฺคสาลวนทาโย เตนุปสงฺกเมยฺยาม
ตตฺถ     มยํ     อปฺปสทฺทา     อปฺปกิณฺณา    ผาสุ    วิหเรยฺยามาติ
อถโข  เต  ภนฺเต  อายสฺมนฺโต  เยน  โคสิงฺคสาลวนทาโย เตนุปสงฺกมึสุ
ตตฺถ     เต     อายสฺมนฺโต     อปฺปสทฺทา     อปฺปกิณฺณา     ผาสุ
#๑ โป. ปริปุราย ฯ ม. ปรปุราย ฯ ยุ. จรปุราย ฯ  ๒ ม. อปฺปากิณฺณา ผาสุํ ฯ
#๓ ม. ยุ. จาโล ฯ  ๔ ม. ยุ. อุปจาโล ฯ
