โหติ    ยนฺตํ   ปรสฺส   ปรวิตฺตูปกรณํ   ตํ   อนภิชฺฌิตา   โหติ   อโห
วต  ยํ  ปรสฺส  ตํ  มม อสฺสาติ อพฺยาปนฺนจิตฺโต โหติ อปฺปทุฏฺฐมนสงฺกปฺโป
อิเม    สตฺตา    อเวรา    อพฺยาปชฺฌา    อนีฆา    สุขี    อตฺตานํ
ปริหรนฺตูติ    สมฺมาทิฏฺฐิโก    โหติ    อวิปริตฺตทสฺสโน    อตฺถิ   ทินฺนํ
อตฺถิ   ยิฏฺฐํ   อตฺถิ   หุตํ   อตฺถิ  สุกตทุกฺกตานํ  กมฺมานํ  ผลํ  วิปาโก
อตฺถิ   อยํ   โลโก   อตฺถิ   ปโร   โลโก  อตฺถิ  มาตา  อตฺถิ  ปิตา
อตฺถิ   สตฺตา   โอปปาติกา   อตฺถิ   โลเก  สมณพฺราหฺมณา  สมฺมคฺคตา
สมฺมาปฏิปนฺนา    เย   อิมญฺจ   โลกํ   ปรญฺจ   โลกํ   สยํ   อภิญฺญา
สจฺฉิกตฺวา  ปเวเทนฺตีติ  อิเมหิ  โข  ภิกฺขเว  ทสหิ  ธมฺเมหิ สมนฺนาคโต
ยถาภตํ นิกฺขิตฺโต เอวํ สคฺเคติ ฯ
     [๑๙๐]  ทสหิ  ภิกฺขเว  ธมฺเมหิ  สมนฺนาคโต  มาตุคาโม  ยถาภตํ
นิกฺขิตฺโต   เอวํ   นิรเย   กตเมหิ   ทสหิ   ปาณาติปาตี  โหติ  ฯเปฯ
มิจฺฉาทิฏฺฐิโก   โหติ   อิเมหิ  โข  ภิกฺขเว  ทสหิ  ธมฺเมหิ  สมนฺนาคโต
มาตุคาโม  ยถาภตํ  นิกฺขิตฺโต  เอวํ  นิรเย  ฯ  ทสหิ  ภิกฺขเว  ธมฺเมหิ
สมนฺนาคโต  มาตุคาโม  ยถาภตํ  นิกฺขิตฺโต  เอวํ  สคฺเค  กตเมหิ  ทสหิ
ปาณาติปาตา   ปฏิวิรโต  โหติ  ฯเปฯ  สมฺมาทิฏฺฐิโก  โหติ  อิเมหิ  โข
ภิกฺขเว   ทสหิ   ธมฺเมหิ   สมนฺนาคโต   มาตุคาโม  ยถาภตํ  นิกฺขิตฺโต
เอวํ สคฺเคติ ฯ
     [๑๙๑]   ทสหิ  ภิกฺขเว  ธมฺเมหิ  สมนฺนาคตา  อุปาสิกา  ยถาภตํ
นิกฺขิตฺตา   เอวํ   นิรเย   กตเมหิ   ทสหิ  ปาณาติปาตินี  โหติ  ฯเปฯ
