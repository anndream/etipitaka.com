ทุกฺขวิปากา โหติ ฯ
     กถญฺจ  ภิกฺขเว  ติวิธํ  มโนกมฺมนฺตสนฺโทสพฺยาปตฺติ อกุสลสญฺเจตนิกา
ทุกฺขุทฺรยา    ทุกฺขวิปากา    โหติ    ฯเปฯ    เอวํ    โข   ภิกฺขเว
ติวิธํ     มโนกมฺมนฺตสนฺโทสพฺยาปตฺติ     อกุสลสญฺเจตนิกา    ทุกฺขุทฺรยา
ทุกฺขวิปากา    โหติ   ติวิธกายกมฺมนฺตสนฺโทสพฺยาปตฺติอกุสลสญฺเจตนิกาเหตุ
วา  ภิกฺขเว  สตฺตา  กายสฺส  เภทา  ปรมฺมรณา  อปายํ  ทุคฺคตึ วินิปาตํ
นิรยํ    อุปปชฺชนฺติ   จตุพฺพิธวจีกมฺมนฺตสนฺโทสพฺยาปตฺติอกุสลสญฺเจตนิกาเหตุ
วา      ฯเปฯ      ติวิธมโนกมฺมนฺตสนฺโทสพฺยาปตฺติอกุสลสญฺเจตนิกาเหตุ
วา    ภิกฺขเว    สตฺตา    กายสฺส    เภทา    ปรมฺมรณา    อปายํ
ทุคฺคตึ   วินิปาตํ   นิรยํ   อุปปชฺชนฺติ   ฯ  นาหํ  ภิกฺขเว  สญฺเจตนิกานํ
กมฺมานํ   กตานํ   อุปจิตานํ   อปฺปฏิสํวิทิตฺวา   พฺยนฺติภาวํ  วทามิ  ตญฺจ
โข  ทิฏฺเฐว  ธมฺเม  อุปปชฺเช  วา  อปเร  วา  ปริยาเย  น เตฺววาหํ
ภิกฺขเว    สญฺเจตนิกานํ   กมฺมานํ   กตานํ   อุปจิตานํ   อปฺปฏิสํวิทิตฺวา
ทุกฺขสฺสนฺตกิริยํ    วทามิ    ตตฺร   ภิกฺขเว   ติวิธํ   กายกมฺมนฺตสมฺปตฺติ
กุสลสญฺเจตนิกา   สุขุทฺรยา  สุขวิปากา  โหติ  จตุพฺพิธํ  วจีกมฺมนฺตสมฺปตฺติ
กุสลสญฺเจตนิกา       สุขุทฺรยา      สุขวิปากา      โหติ      ติวิธํ
มโนกมฺมนฺตสมฺปตฺติ กุสลสญฺเจตนิกา สุขุทฺรยา สุขวิปากา โหติ ฯ
     กถญฺจ    ภิกฺขเว    ติวิธํ   กายกมฺมนฺตสมฺปตฺติ   กุสลสญฺเจตนิกา
สุขุทฺรยา  สุขวิปากา โหติ ฯเปฯ เอวํ โข ภิกฺขเว ติวิธํ กายกมฺมนฺตสมฺปตฺติ
กุสลสญฺเจตนิกา สุขุทฺรยา สุขวิปากา โหติ ฯ
