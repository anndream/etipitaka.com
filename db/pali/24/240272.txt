         อถายํ อิตรา ปชา        ตีรเมวานุธาวติ ฯ
         เย จ โข สมฺมทกฺขาเต    ธมฺเม ธมฺมานุวตฺติโน
         เต ชนา ปารเมสฺสนฺติ     มจฺจุเธยฺยํ สุทุตฺตรํ ฯ
         กณฺหํ ธมฺมํ วิปฺปหาย       สุกฺกํ ภาเวถ ปณฺฑิโต
         โอกา อโนกมาคมฺม       วิเวเก ยตฺถ ทูรมํ ฯ
         ตตฺราภิรติมิจฺเฉยฺย        หิตฺวา กาเม อกิญฺจโน
         ปริโยทเปยฺย อตฺตานํ      จิตฺตเกฺลเสหิ ปณฺฑิโต ฯ
         เยสํ สมฺโพธิยงฺเคสุ       สมฺมา จิตฺตํ สุภาวิตํ
         อาทานปฏินิสฺสคฺเค        อนุปาทาย เย รตา
         ขีณาสวา ชุติมนฺโต        เต โลเก ปรินิพฺพุตาติ ฯ
     [๑๕๙]   โอริมญฺจ  โว  ภิกฺขเว  ตีรํ  เทสิสฺสามิ  ปาริมญฺจ  ตีรํ
ตํ   สุณาถ   ฯเปฯ   กตมญฺจ   ภิกฺขเว   โอริมํ  ตีรํ  กตมญฺจ  ปาริมํ
ตีรํ   ปาณาติปาโต   โข   ภิกฺขเว  โอริมํ  ตีรํ  ปาณาติปาตา  เวรมณี
ปาริมํ   ตีรํ   อทินฺนาทานํ   โอริมํ  ตีรํ  อทินฺนาทานา  เวรมณี  ปาริมํ
ตีรํ   กาเมสุ   มิจฺฉาจาโร  โอริมํ  ตีรํ  กาเมสุ  มิจฺฉาจารา  เวรมณี
ปาริมํ   ตีรํ   มุสาวาโท   โอริมํ   ตีรํ   มุสาวาทา   เวรมณี  ปาริมํ
ตีรํ   ปิสุณา   วาจา   โอริมํ   ตีรํ  ปิสุณาย  วาจาย  เวรมณี  ปาริมํ
ตีรํ  ผรุสา  วาจา  โอริมํ  ตีรํ  ผรุสาย  วาจาย  เวรมณี  ปาริมํ  ตีรํ
สมฺผปฺปลาโป   โอริมํ  ตีรํ  สมฺผปฺปลาปา  เวรมณี  ปาริมํ  ตีรํ  อภิชฺฌา
โอริมํ  ตีรํ  อนภิชฺฌา  ปาริมํ  ตีรํ  พฺยาปาโท  โอริมํ  ตีรํ  อพฺยาปาโท
