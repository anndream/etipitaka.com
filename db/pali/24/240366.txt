ปจฺจสฺโสสิ   ฯ   ภควา   เอตทโวจ   อิธ   สุภูติ  ภิกฺขุ  สีลวา  โหติ
ปาติโมกฺขสํวรสํวุโต   วิหรติ   อาจารโคจรสมฺปนฺโน  อณุมตฺเตสุ  วชฺเชสุ
ภยทสฺสาวี   สมาทาย   สิกฺขติ   สิกฺขาปเทสุ  ยมฺปิ  สุภูติ  ภิกฺขุ  สีลวา
โหติ   ฯเปฯ   สมาทาย   สิกฺขติ   สิกฺขาปเทสุ  อิทมฺปิ  สุภูติ  สทฺธสฺส
สทฺธาปทานํ โหติ ฯ
     ปุน   จปรํ   สุภูติ   ภิกฺขุ  พหุสฺสุโต  โหติ  สุตธโร  สุตสนฺนิจโย
เย  เต  ธมฺมา  อาทิกลฺยาณา  มชฺเฌกลฺยาณา  ปริโยสานกลฺยาณา สาตฺถํ
สพฺยญฺชนํ   เกวลปริปุณฺณํ   ปริสุทฺธํ   พฺรหฺมจริยํ   อภิวทนฺติ  ตถารูปาสฺส
ธมฺมา  พหุสฺสุตา  โหนฺติ  ธตา  วจสา  ปริจิตา  มนสานุเปกฺขิตา ทิฏฺฐิยา
สุปฺปฏิวิทฺธา   ยมฺปิ   สุภูติ   ภิกฺขุ   พหุสฺสุโต   โหติ   ฯเปฯ  ทิฏฺฐิยา
สุปฺปฏิวิทฺธา อิทมฺปิ สุภูติ สทฺธสฺส สทฺธาปทานํ โหติ ฯ
     ปุน   จปรํ   สุภูติ   ภิกฺขุ   กลฺยาณมิตฺโต   โหติ  กลฺยาณสหาโย
กลฺยาณสมฺปวงฺโก     ยมฺปิ     สุภูติ    ภิกฺขุ    กลฺยาณมิตฺโต    โหติ
กลฺยาณสหาโย กลฺยาณสมฺปวงฺโก อิทมฺปิ ๑ สทฺธสฺส สทฺธาปทานํ โหติ ฯ
     ปุน   จปรํ   สุภูติ  ภิกฺขุ  สุวโจ  โหติ  โสวจสฺสกรเณหิ  ธมฺเมหิ
สมนฺนาคโต    ขโม    ปทกฺขิณคฺคาหี   อนุสาสนึ   ยมฺปิ   สุภูติ   ภิกฺขุ
สุวโจ     โหติ    โสวจสฺสกรเณหิ    ธมฺเมหิ    สมนฺนาคโต    ขโม
ปทกฺขิณคฺคาหี อนุสาสนึ อิทมฺปิ สุภูติ สทฺธสฺส สทฺธาปทานํ โหติ ฯ
     ปุน   จปรํ   สุภูติ  ภิกฺขุ  ยานิ  ตานิ  สพฺรหฺมจารีนํ  อุจฺจาวจานิ
กึกรณียานิ    ตตฺถ    ทกฺโข   โหติ   อนลโส   ตตฺรุปายาย   วีมํสาย
#๑ ม. เอตฺถนฺตเร สุภูตีติ ทิสฺสติ ฯ
