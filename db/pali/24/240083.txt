อชฺฌตฺตํ  ปจฺจเวกฺขิตพฺพา  โจทเกน  ภิกฺขเว  ภิกฺขุนา  ปรํ โจเทตุกาเมน
เอวํ   ปจฺจเวกฺขิตพฺพํ   ปริสุทฺธกายสมาจาโร   นุ  โขมฺหิ  ปริสุทฺเธนมฺหิ
กายสมาจาเรน    สมนฺนาคโต    อจฺฉิทฺเทน    อปฺปฏิมํเสน    สํวิชฺชติ
นุ   โข   เม   เอโส  ธมฺโม  อุทาหุ  โนติ  โน  เจ  ภิกฺขเว  ภิกฺขุ
ปริสุทฺธกายสมาจาโร   โหติ   ปริสุทฺเธน   กายสมาจาเรน  สมนฺนาคโต
อจฺฉิทฺเทน   อปฺปฏิมํเสน  ตสฺส  ภวนฺติ  วตฺตาโร  อิงฺฆ  ตาว  อายสฺมา
กายิกํ  สิกฺขสฺสูติ  ๑  อิติสฺส  ภวนฺติ  วตฺตาโร  ฯ ปุน ๒ จปรํ ภิกฺขเว
โจทเกน    ภิกฺขุนา    ปรํ    โจเทตุกาเมน    เอวํ   ปจฺจเวกฺขิตพฺพํ
ปริสุทฺธวจีสมาจาโร  นุ  โขมฺหิ  ปริสุทฺเธนมฺหิ  วจีสมาจาเรน สมนฺนาคโต
อจฺฉิทฺเทน   อปฺปฏิมํเสน   สํวิชฺชติ  นุ  โข  เม  เอโส  ธมฺโม  อุทาหุ
โนติ   โน   เจ  ภิกฺขเว  ภิกฺขุ  ปริสุทฺธวจีสมาจาโร  โหติ  ปริสุทฺเธน
วจีสมาจาเรน   สมนฺนาคโต   อจฺฉิทฺเทน   อปฺปฏิมํเสน   ตสฺส   ภวนฺติ
วตฺตาโร   อิงฺฆ   ตาว   อายสฺมา   วาจสิกํ  สิกฺขสฺสูติ  อิติสฺส  ภวนฺติ
วตฺตาโร  ๒  ฯ  ปุน  จปรํ ภิกฺขเว โจทเกน ภิกฺขุนา ปรํ โจเทตุกาเมน
เอวํ   ปจฺจเวกฺขิตพฺพํ   เมตฺตํ  นุ  โข  จิตฺตํ  ปจฺจุปฏฺฐิตํ  สพฺรหฺมจารีสุ
อนาฆาตํ   สํวิชฺชติ   นุ   โข   เม  เอโส  ธมฺโม  อุทาหุ  โนติ  โน
เจ  ภิกฺขเว  ภิกฺขุโน  เมตฺตจิตฺตํ  ปจฺจุปฏฺฐิตํ โหติ สพฺรหฺมจารีสุ อนาฆาตํ
ตสฺส  ภวนฺติ  วตฺตาโร  อิงฺฆ  [๓]  อายสฺมา  สพฺรหฺมจารีสุ เมตฺตจิตฺตํ
อุปฏฺฐเปหีติ  อิติสฺส  ภวนฺติ  วตฺตาโร  ฯ  ปุน  จปรํ  ภิกฺขเว  โจทเกน
#๑ โป. สิกฺขิสฺสติ ฯ ๒ ม. ปน จปรํ ... วตฺตาโรติ นตฺถิ ฯ ๓ ม. ยุ. เอตฺถนฺตเร
#ตาวาติ อตฺถิ ฯ
