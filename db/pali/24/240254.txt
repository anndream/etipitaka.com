อิติ   ปฏิสญฺจิกฺขติ   มิจฺฉาทิฏฺฐิยา   โข   ปาปโก   วิปาโก  ทิฏฺเฐเจว
ธมฺเม   อภิสมฺปรายญฺจาติ   โส   อิติ   ปฏิสงฺขาย   มิจฺฉาทิฏฺฐึ  ปชหติ
มิจฺฉาทิฏฺฐิยา   ปจฺโจโรหติ   มิจฺฉาสงฺกปฺปสฺส   โข  ...  มิจฺฉาวาจาย
โข ... มิจฺฉากมฺมนฺตสฺส โข ... มิจฺฉาอาชีวสฺส โข ... มิจฺฉาวายามสฺส่
โข  ...  มิจฺฉาสติยา  โข  ...  มิจฺฉาสมาธิสฺส โข ... มิจฺฉาญาณสฺส
โข   ...   มิจฺฉาวิมุตฺติยา   โข  ปาปโก  วิปาโก  ทิฏฺเฐเจว  ธมฺเม
อภิสมฺปรายญฺจาติ  โส  อิติ  ปฏิสงฺขาย  มิจฺฉาวิมุตฺตึ ปชหติ มิจฺฉาวิมุตฺติยา
ปจฺโจโรหติ อยํ วุจฺจติ ภิกฺขเว อริยา ปจฺโจโรหณีติ ฯ
     [๑๒๑]   สุริยสฺส   ภิกฺขเว   อุทยโต   เอตํ   ปุพฺพงฺคมํ   เอตํ
ปุพฺพนิมิตฺตํ  ยทิทํ  อรุณุตฺตํ  ๑  เอวเมว  โข  ภิกฺขเว  กุสลานํ ธมฺมานํ
เอตํ   ปุพฺพงฺคมํ   เอตํ   ปุพฺพนิมิตฺตํ   ยทิทํ  สมฺมาทิฏฺฐิ  สมฺมาทิฏฺฐิกสฺส
ภิกฺขเว   สมฺมาสงฺกปฺโป   ปโหติ   สมฺมาสงฺกปฺปสฺส  สมฺมาวาจา  ปโหติ
สมฺมาวาจสฺส   สมฺมากมฺมนฺโต   ปโหติ   สมฺมากมฺมนฺตสฺส   สมฺมาอาชีโว
ปโหติ    สมฺมาอาชีวสฺส    สมฺมาวายาโม    ปโหติ    สมฺมาวายามสฺส
สมฺมาสติ   ปโหติ   สมฺมาสติสฺส   สมฺมาสมาธิ   ปโหติ   สมฺมาสมาธิสฺส
สมฺมาญาณํ ปโหติ สมฺมาญาณิสฺส สมฺมาวิมุตฺติ ปโหติ ๒ ฯ
     [๑๒๒]   ทสยิเม   ภิกฺขเว  ธมฺมา  ภาวิตา  พหุลีกตา  อาสวานํ
ขยาย   สํวตฺตนฺติ   กตเม  ทส  สมฺมาทิฏฺฐิ  สมฺมาสงฺกปฺโป  สมฺมาวาจา
สมฺมากมฺมนฺโต   สมฺมาอาชีโว   สมฺมาวายาโม   สมฺมาสติ   สมฺมาสมาธิ
#๑ ยุ. อรุณคฺคํ ฯ โป. ม. อรุณุคฺคํ ฯ ๒ ม. ยุ. ปโหตีติ ฯ
