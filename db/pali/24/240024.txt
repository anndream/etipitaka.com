โคปานสิโย  สพฺพา  ตา  กูฏงฺคมา  กูฏนินฺนา  กูฏสโมสรณา กูฏํ ๑ ตาสํ
อคฺคมกฺขายติ   เอวเมว   โข  ภิกฺขเว  เยเกจิ  กุสลา  ธมฺมา  สพฺเพ
เต   อปฺปมาทมูลกา  อปฺปมาทสโมสรณา  อปฺปมาโท  เตสํ  อคฺคมกฺขายติ
เสยฺยถาปิ    ภิกฺขเว    เยเกจิ    มูลคนฺธา    กาฬานุสาริยํ    เตสํ
อคฺคมกฺขายติ   เอวเมว   โข   ภิกฺขเว   ฯเปฯ   เสยฺยถาปิ  ภิกฺขเว
เยเกจิ   สารคนฺธา   โลหิตจนฺทนํ   เตสํ  อคฺคมกฺขายติ  เอวเมว  โข
ภิกฺขเว   ฯเปฯ  เสยฺยถาปิ  ภิกฺขเว  เยเกจิ  ปุปฺผคนฺธา  วสฺสิกํ  เตสํ
อคฺคมกฺขายติ  เอวเมว  โข  ภิกฺขเว  ฯเปฯ  เสยฺยถาปิ ภิกฺขเว เยเกจิ
กุฑฺฑราชาโน   สพฺเพ   เต   รญฺโญ   จกฺกวตฺติสฺส   อนุยนฺตา  วตฺตนฺติ
ราชา   เตสํ   จกฺกวตฺติ  อคฺคมกฺขายติ  เอวเมว  โข  ภิกฺขเว  ฯเปฯ
เสยฺยถาปิ  ภิกฺขเว  ยากาจิ  ตารกรูปานํ  ปภา  สพฺพา  ตา จนฺทปฺปภาย
กลํ   นาคฺฆนฺติ   โสฬสึ   จนฺทปฺปภา   ตาสํ   อคฺคมกฺขายติ   เอวเมว
โข  ภิกฺขเว  ฯเปฯ  เสยฺยถาปิ  ภิกฺขเว  สรทสมเย วิทฺเธ วิคตวลาหเก
เทเว  อาทิจฺโจ  นภํ  อพฺภุสฺสกฺกมาโน  สพฺพํ  อากาสคตํ ตมคตํ อภิวิหจฺจ
ภาสเต   จ   ตปเต   จ  วิโรจติ  จ  เอวเมว  โข  ภิกฺขเว  ฯเปฯ
เสยฺยถาปิ   ภิกฺขเว   ยากาจิ   มหานทิโย   เสยฺยถีทํ   คงฺคา  ยมุนา
อจิรวตี   สรภู  มหี  สพฺพา  ตา  สมุทฺทงฺคมา  สมุทฺทนินฺนา  สมุทฺทโปณา
สมุทฺทปพฺภารา    มหาสมุทฺโท    ตาสํ   อคฺคมกฺขายติ   เอวเมว   โข
ภิกฺขเว  เยเกจิ กุสลา ธมฺมา สพฺเพ เต อปฺปมาทมูลกา อปฺปมาทสโมสรณา
อปฺปมาโท เตสํ อคฺคมกฺขายตีติ ฯ
#๑ ม. กูโฏ ฯ๔
