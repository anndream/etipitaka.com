นิพฺพาปนาย   อธิมตฺตํ   ฉนฺทญฺจ   วายามญฺจ   อุสฺสาหญฺจ   อุสฺโสฬฺหิญฺจ
อปฺปฏิวานิญฺจ   สติญฺจ   สมฺปชญฺญญฺจ   กเรยฺย   เอวเมว  โข  อาวุโส
เตน  ภิกฺขุนา  เตสํเยว  ปาปกานํ  อกุสลานํ  ธมฺมานํ ปหานาย อธิมตฺโต
ฉนฺโท  จ  วายาโม  จ  อุสฺสาโห  จ  อุสฺโสฬฺหิ  จ  อปฺปฏิวานี  จ สติ
จ   สมฺปชญฺญญฺจ   กรณียํ   ฯ   สเจ  ปนาวุโส  ภิกฺขุ  ปจฺจเวกฺขมาโน
เอวํ   ชานาติ   อนภิชฺฌาลุ   พหุลํ   วิหรามิ   ฯเปฯ  สมาหิโต  พหุลํ
วิหรามีติ   เตนาวุโส   ภิกฺขุนา   เตสุเยว  กุสเลสุ  ธมฺเมสุ  ปติฏฺฐาย
อุตฺตรึ  อาสวานํ ขยาย โยโค กรณีโยติ ฯ
     [๕๓]  ฐิติมฺปหํ  ภิกฺขเว  น  วณฺเณมิ  ๑  กุสเลสุ ธมฺเมสุ ปเคว
ปาริหานึ   วุฑฺฒิญฺจ   โข  อหํ  ภิกฺขเว  วณฺเณมิ  ๒  กุสเลสุ  ธมฺเมสุ
โน ฐิตึ โน หานึ ฯ
     กถญฺจ   ภิกฺขเว   หานิ   โหติ  กุสเลสุ  ธมฺเมสุ  โน  ฐิติ  โน
วุฑฺฒิ   ๓  อิธ  ภิกฺขเว  ภิกฺขุ  ยตฺตโก  โหติ  สทฺธาย  สีเลน  สุเตน
จาเคน   ปญฺญาย   ปฏิภาเณน   ตสฺส   เต   ธมฺมา   เนว   ติฏฺฐนฺติ
โน   วฑฺฒนฺติ   หานิเมตํ   ภิกฺขเว   วทามิ   กุสเลสุ   ธมฺเมสุ   โน
ฐิตึ   โน   วุฑฺฒึ   เอวํ   โข  ภิกฺขเว  หานิ  โหติ  กุสเลสุ  ธมฺเมสุ
โน ฐิติ โน วุฑฺฒิ ฯ
     กถญฺจ   ภิกฺขเว   ฐิติ   โหติ  กุสเลสุ  ธมฺเมสุ  โน  หานิ  โน
วุฑฺฒิ   อิธ   ภิกฺขเว   ภิกฺขุ   ยตฺตโก   โหติ  สทฺธาย  สีเลน  สุเตน
จาเคน   ปญฺญาย   ปฏิภาเณน   ตสฺส  เต  ธมฺมา  เนว  หายนฺติ  โน
#๑-๒ สพฺพตฺถ โปตฺถเกสุ วณฺณยามีติ ทิสฺสติ ฯ  ๓ ยุ. วุทฺธิ ฯ สพฺพตฺถ อีทิสเมว ฯ
