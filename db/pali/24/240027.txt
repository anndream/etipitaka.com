โหติ  ปรเมน  สติเนปกฺเกน  สมนฺนาคโต  จิรกตมฺปิ  จิรภาสิตมฺปิ  สริตา
อนุสฺสริตา   ยมฺปิ   ภิกฺขเว  ภิกฺขุ  สติมา  โหติ  ปรเมน  สติเนปกฺเกน
สมนฺนาคโต   จิรกตมฺปิ   จิรภาสิตมฺปิ  สริตา  อนุสฺสริตา  อยมฺปิ  ธมฺโม
นาถกรโณ  ฯ  ปุน  จปรํ  ภิกฺขเว  ภิกฺขุ  ปญฺญวา  โหติ อุทยตฺถคามินิยา
ปญฺญาย    สมนฺนาคโต   อริยาย   นิพฺเพธิกาย   สมฺมาทุกฺขกฺขยคามินิยา
ยมฺปิ    ภิกฺขเว    ภิกฺขุ   ปญฺญวา   โหติ   อุทยตฺถคามินิยา   ปญฺญาย
สมนฺนาคโต    อริยาย    นิพฺเพธิกาย   สมฺมาทุกฺขกฺขยคามินิยา   อยมฺปิ
ธมฺโม   นาถกรโณ   ฯ   สนาถา  ภิกฺขเว  วิหรถ  มา  อนาถา  ทุกฺขํ
ภิกฺขเว อนาโถ วิหรติ อิเม โข ภิกฺขเว ทส นาถกรณา ธมฺมาติ ฯ
     [๑๘]   สนาถา   ภิกฺขเว   วิหรถ  มา  อนาถา  ทุกฺขํ  ภิกฺขเว
อนาโถ   วิหรติ   ทสยิเม   ภิกฺขเว   นาถกรณา   ธมฺมา  กตเม  ทส
อิธ  ภิกฺขเว  ภิกฺขุ  สีลวา  โหติ  ฯเปฯ  สมาทาย  สิกฺขติ  สิกฺขาปเทสุ
สีลวา   วตายํ  ภิกฺขุ  ปาติโมกฺขสํวรสํวุโต  วิหรติ  อาจารโคจรสมฺปนฺโน
อณุมตฺเตสุ  วชฺเชสุ  ภยทสฺสาวี  สมาทาย  สิกฺขติ  สิกฺขาปเทสูติ  เถราปิ
นํ   ภิกฺขู   วตฺตพฺพํ   อนุสาสิตพฺพํ   มญฺญนฺติ   มชฺฌิมาปิ   ภิกฺขู  นวาปิ
ภิกฺขู  วตฺตพฺพํ  อนุสาสิตพฺพํ มญฺญนฺติ ตสฺส เถรานุกมฺปิตสฺส มชฺฌิมานุกมฺปิตสฺส
นวานุกมฺปิตสฺส      วุฑฺฒิเยว      ปาฏิกงฺขา     กุสเลสุ     ธมฺเมสุ
โน   ปริหานิ  อยมฺปิ  ธมฺโม  นาถกรโณ  ฯ  ปุน  จปรํ  ภิกฺขเว  ภิกฺขุ
พหุสฺสุโต   โหติ   ฯเปฯ  ทิฏฺฐิยา  สุปฺปฏิวิทฺธา  พหุสฺสุโต  วตายํ  ภิกฺขุ
สุตธโร   สุตสนฺนิจโย   เย   เต  ธมฺมา  อาทิกลฺยาณา  มชฺเฌกลฺยาณา
