ภูตสฺส   อุปปตฺติ   โหติ   ยํ   กโรติ   เตน   อุปปชฺชติ   อุปปนฺนเมนํ
ผสฺสา   ผุสนฺติ   เอวมหํ   ภิกฺขเว   กมฺมทายาทา  สตฺตาติ  วทามิ  ฯ
กมฺมสฺสกา  ภิกฺขเว  สตฺตา  กมฺมทายาทา กมฺมโยนี กมฺมพนฺธู กมฺมปฏิสรณา
ยํ   กมฺมํ   กโรนฺติ   กลฺยาณํ   วา   ปาปกํ   วา   ตสฺส   ทายาทา
ภวนฺติ ฯ อยํ โข ภิกฺขเว สํสปฺปติปริยาโย ธมฺมปริยาโยติ ฯ
     [๑๙๔]   นาหํ  ภิกฺขเว  สญฺเจตนิกานํ  กมฺมานํ  กตานํ  อุปจิตานํ
อปฺปฏิสํวิทิตฺวา   ๑   พฺยนฺติภาวํ   วทามิ   ตญฺจ  โข  ทิฏฺเฐว  ธมฺเม
อุปปชฺเช  ๒  วา  อปเร วา ปริยาเย น เตฺววาหํ ภิกฺขเว สญฺเจตนิกานํ
กมฺมานํ    กตานํ   อุปจิตานํ   อปฺปฏิสํวิทิตฺวา   ทุกฺขสฺสนฺตกิริยํ   วทามิ
ตตฺร  ภิกฺขเว  ติวิธํ  ๓ กายกมฺมนฺตสนฺโทสพฺยาปตฺติ ๔ อกุสลสญฺเจตนิกา
ทุกฺขุทฺรยา   ทุกฺขวิปากา   โหติ  จตุพฺพิธํ  ๕  วจีกมฺมนฺตสนฺโทสพฺยาปตฺติ
อกุสลสญฺเจตนิกา   ทุกฺขุทฺรยา   ทุกฺขวิปากา   โหติ  ติวิธํ  มโนกมฺมนฺต-
สนฺโทสพฺยาปตฺติ อกุสลสญฺเจตนิกา ทุกฺขุทฺรยา ทุกฺขวิปากา โหติ ฯ
     กถญฺจ  ภิกฺขเว  ติวิธํ  กายกมฺมนฺตสนฺโทสพฺยาปตฺติ อกุสลสญฺเจตนิกา
ทุกฺขุทฺรยา     ทุกฺขวิปากา     โหติ     อิธ     ภิกฺขเว    เอกจฺโจ
ปาณาติปาตี   โหติ   ลุทฺโธ  โลหิตปาณี  หตปหเต  นิวิฏฺโฐ  อทยาปนฺโน
สพฺพปาณภูเตสุ    อทินฺนาทายี    โหติ    ยนฺตํ   ปรสฺส   ปรวิตฺตูปกรณํ
คามคตํ   วา   อรญฺญคตํ   วา   อทินฺนํ  เถยฺยสงฺขาตํ  อาทาตา  โหติ
กาเมสุ  มิจฺฉาจารี  โหติ  ยา  ตา  มาตุรกฺขตา  ปิตุรกฺขิตา ภาตุรกฺขิตา
ภคินิรกฺขิตา   ญาติรกฺขิตา   ธมฺมรกฺขิตา  สสามิกา  สปริทณฺฑา  อนฺตมโส
#๑ โป. ม. อปฏิสํเวทิตฺวา ฯ ๒ โป. ม. ยุ. อปปชฺชํ ฯ ๓-๕ โป. ม. ยุ. สพฺพตฺถ
#ติวิธา จตุพฺพิธา ฯ ๔ โป. สพฺพตฺถ ... สโทสพฺยาปตฺติ ฯ
