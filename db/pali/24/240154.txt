อิสิทตฺตสฺส   คติปิ  ๑  อญฺญสฺส  ยถารูปาย  อานนฺท  ปญฺญาย  อิสิทตฺโต
สมนฺนาคโต   อโหสิ  ตถารูปาย  ปญฺญาย  ปุราโณ  สมนฺนาคโต  อภวิสฺส
นยิธ   อิสิทตฺโต   ปูราณสฺส   คติปิ   ๑   อญฺญสฺส  อิติ  โข  อานนฺท
อิเม ปุคฺคลา อุภโต เอกนฺตหีนาติ ๒ ฯ
     [๗๖]  ตโยเม  ภิกฺขเว  ธมฺมา  โลเก  น สํวิชฺเชยฺยุํ น ตถาคโต
โลเก    อุปฺปชฺเชยฺย    อรหํ   สมฺมาสมฺพุทฺโธ   น   ตถาคตปฺปเวทิโต
ธมฺมวินโย  โลเก  ทีเปยฺย  ๓  กตเม  ตโย  ชาติ  จ ชรา จ มรณญฺจ
อิเม   โข  ภิกฺขเว  ตโย  ธมฺมา  โลเก  น  สํวิชฺเชยฺยุํ  น  ตถาคโต
โลเก    อุปฺปชฺเชยฺย    อรหํ   สมฺมาสมฺพุทฺโธ   น   ตถาคตปฺปเวทิโต
ธมฺมวินโย  โลเก  ทีเปยฺย  ยสฺมา  จ  โข  ภิกฺขเว  อิเม  ตโย ธมฺมา
โลเก    สํวิชฺชนฺติ    ตสฺมา    ตถาคโต    โลเก   อุปฺปชฺชติ   อรหํ
สมฺมาสมฺพุทฺโธ   ตสฺมา  ตถาคตปฺปเวทิโต  ธมฺมวินโย  โลเก  ทิปฺปติ  ฯ
ตโย   ภิกฺขเว   ธมฺเม   อปฺปหาย  อภพฺโพ  ชาตึ  ปหาตุํ  ชรํ  ปหาตุํ
มรณํ   ปหาตุํ   กตเม   ตโย   ราคํ  อปฺปหาย  โทสํ  อปฺปหาย  โมหํ
อปฺปหาย   อิเม   โข  ภิกฺขเว  ตโย  ธมฺเม  อปฺปหาย  อภพฺโพ  ชาตึ
ปหาตุํ  ชรํ  ปหาตุํ  มรณํ  ปหาตุํ  ตโย  ๔  ภิกฺขเว  ธมฺเม  อปฺปหาย
อภพฺโพ   ราคํ   ปหาตุํ   โทสํ   ปหาตุํ   โมหํ   ปหาตุํ  กตเม  ตโย
สกฺกายทิฏฺฐึ  อปฺปหาย  วิจิกิจฺฉํ  อปฺปหาย  สีลพฺพตฺตปรามาสํ ๕ อปฺปหาย
อิเม  โข  ภิกฺขเว  ตโย  ธมฺเม  อปฺปหาย  อภพฺโพ  ราคํ  ปหาตุํ โทสํ
ปหาตุํ   โมหํ   ปหาตุํ   ตโย   ภิกฺขเว   ธมฺเม   อปฺปหาย   อภพฺโพ
#๑ ม. ยุ. คติมฺปิ ฯ ๒ ม. ยุ. เอกงฺคหีนาติ ฯ ๓ ม. ยุ. ทิปฺเปยฺย ฯ สพฺพตฺถ
#อีทิสเมว ฯ ๔ ม. ตโยเม ฯ ๕ สีลพฺพตปรามาสํ ฯ สพฺพตฺถ อีทิสเมว ฯ
