ภิกฺขเว   อาจยคามี   ธมฺโม   มิจฺฉาทิฏฺฐิ   ฯเปฯ   มิจฺฉาวิมุตฺติ   อยํ
วุจฺจติ   ภิกฺขเว  อาจยคามี  ธมฺโม  ฯ  กตโม  จ  ภิกฺขเว  อปจยคามี
ธมฺโม    สมฺมาทิฏฺฐิ    ฯเปฯ    สมฺมาวิมุตฺติ   อยํ   วุจฺจติ   ภิกฺขเว
อปจยคามี ธมฺโมติ ฯ
     [๑๔๓]   ทุกฺขุทฺรยญฺจ  โว  ภิกฺขเว  ธมฺมํ  เทสิสฺสามิ  สุขุทฺรยญฺจ
ตํ   สุณาถ   สาธุกํ   มนสิกโรถ   ภาสิสฺสามีติ  ฯ  เอวํ  ภนฺเตติ  โข
เต   ภิกฺขู   ภควโต   ปจฺจสฺโสสุํ   ฯ   ภควา  เอตทโวจ  กตโม  จ
ภิกฺขเว   ทุกฺขุทฺรโย   ธมฺโม   มิจฺฉาทิฏฺฐิ   ฯเปฯ   มิจฺฉาวิมุตฺติ   อยํ
วุจฺจติ   ภิกฺขเว   ทุกฺขุทฺรโย  ธมฺโม  ฯ  กตโม  จ  ภิกฺขเว  สุขุทฺรโย
ธมฺโม    สมฺมาทิฏฺฐิ    ฯเปฯ    สมฺมาวิมุตฺติ   อยํ   วุจฺจติ   ภิกฺขเว
สุขุทฺรโย ธมฺโมติ ฯ
     [๑๔๔]  ทุกฺขวิปากญฺจ  โว  ภิกฺขเว  ธมฺมํ  เทสิสฺสามิ สุขวิปากญฺจ
ตํ    สุณาถ   สาธุกํ   มนสิกโรถ   ภาสิสฺสามีติ   ฯ   เอวํ   ภนฺเตติ
โข   เต  ภิกฺขู  ภควโต  ปจฺจสฺโสสุํ  ฯ  ภควา  เอตทโวจ  กตโม  จ
ภิกฺขเว   ทุกฺขวิปาโก   ธมฺโม   มิจฺฉาทิฏฺฐิ   ฯเปฯ   มิจฺฉาวิมุตฺติ  อยํ
วุจฺจติ  ภิกฺขเว  ทุกฺขวิปาโก  ธมฺโม  ฯ  กตโม  จ  ภิกฺขเว  สุขวิปาโก
ธมฺโม    สมฺมาทิฏฺฐิ    ฯเปฯ    สมฺมาวิมุตฺติ   อยํ   วุจฺจติ   ภิกฺขเว
สุขวิปาโก ธมฺโมติ ฯ
                    สาธุวคฺโค จตุตฺโถ ฯ
                      ___________
