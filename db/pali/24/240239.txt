วิทิตฺวา   อตฺถญฺจ   ยถา   ธมฺโม   ยถา   อตฺโถ   ตถา  ปฏิปชฺชิตพฺพํ
กตโม    จ    ภิกฺขเว   อธมฺโม   กตโม   จ   ธมฺโม   กตโม   จ
อนตฺโถ   กตโม   จ   อตฺโถ  มิจฺฉาทิฏฺฐิ  ภิกฺขเว  อธมฺโม  สมฺมาทิฏฺฐิ
ธมฺโม   เย   จ   มิจฺฉาทิฏฺฐิปจฺจยา  อเนเก  ปาปกา  อกุสลา  ธมฺมา
สมฺภวนฺติ    อยํ    อนตฺโถ   สมฺมาทิฏฺฐิปจฺจยา   จ   อเนเก   กุสลา
ธมฺมา  ภาวนาปาริปูรึ  คจฺฉนฺติ  อยํ  อตฺโถ  ฯ  มิจฺฉาสงฺกปฺโป  ภิกฺขเว
อธมฺโม   สมฺมาสงฺกปฺโป   ธมฺโม  เย  จ  มิจฺฉาสงฺกปฺปปจฺจยา  อเนเก
ปาปกา   อกุสลา   ธมฺมา  สมฺภวนฺติ  อยํ  อนตฺโถ  สมฺมาสงฺกปฺปปจฺจยา
จ   อเนเก   กุสลา   ธมฺมา  ภาวนาปาริปูรึ  คจฺฉนฺติ  อยํ  อตฺโถ  ฯ
มิจฺฉาวาจา  ภิกฺขเว  อธมฺโม สมฺมาวาจา ธมฺโม เย จ มิจฺฉาวาจาปจฺจยา
อเนเก    ปาปกา    อกุสลา    ธมฺมา    สมฺภวนฺติ    อยํ   อนตฺโถ
สมฺมาวาจาปจฺจยา   จ  อเนเก  กุสลา  ธมฺมา  ภาวนาปาริปูรึ  คจฺฉนฺติ
อยํ  อตฺโถ  ฯ  มิจฺฉากมฺมนฺโต  ภิกฺขเว  อธมฺโม  สมฺมากมฺมนฺโต  ธมฺโม
เย  จ  มิจฺฉากมฺมนฺตปจฺจยา  อเนเก  ปาปกา  อกุสลา  ธมฺมา สมฺภวนฺติ
อยํ  อนตฺโถ  สมฺมากมฺมนฺตปจฺจยา  จ อเนเก กุสลา ธมฺมา ภาวนาปาริปูรึ
คจฺฉนฺติ    อยํ    อตฺโถ    ฯ    มิจฺฉาอาชีโว    ภิกฺขเว    อธมฺโม
สมฺมาอาชีโว   ธมฺโม   เย   จ   มิจฺฉาอาชีวปจฺจยา  อเนเก  ปาปกา
อกุสลา    ธมฺมา   สมฺภวนฺติ   อยํ   อนตฺโถ   สมฺมาอาชีวปจฺจยา   จ
อเนเก  กุสลา  ธมฺมา ภาวนาปาริปูรึ คจฺฉนฺติ อยํ อตฺโถ ฯ มิจฺฉาวายาโม
ภิกฺขเว   อธมฺโม   สมฺมาวายาโม  ธมฺโม  เย  จ  มิจฺฉาวายามปจฺจยา
