ตํ  ทานํ  น  อุปกปฺปติ  อิธ  พฺราหฺมณ  เอกจฺโจ ปาณาติปาตี โหติ ฯเปฯ
มิจฺฉาทิฏฺฐิโก    โหติ   โส   กายสฺส   เภทา   ปรมฺมรณา   ปิตฺติวิสยํ
อุปปชฺชติ   โย  ปิตฺติวิสยิกานํ  ๑  สตฺตานํ  อาหาโร  เตน  โส  ตตฺถ
ยาเปติ    เตน    โส    ตตฺถ    ติฏฺฐติ   ยํ   วา   ปนสฺส   อิโต
อนุปฺปเวจฺฉนฺติ  มิตฺตามจฺจา  ๒  วา  ญาติสาโลหิตา  วา เตน โส ตตฺถ
ยาเปติ   เตน   โส  ตตฺถ  ติฏฺฐติ  อิทมฺปิ  โข  พฺราหฺมณ  ฐานํ  ยตฺถ
ฐิตสฺส   ตํ   ทานํ  อุปกปฺปตีติ  ฯ  สเจ  ปน  โภ  โคตม  โส  เปโต
ญาติสาโลหิโต  ตํ  ฐานํ  อนุปปนฺโน  โหติ  โก  ตํ  ทานํ  ปริภุญฺชตีติ ฯ
อญฺเญปิสฺส   พฺราหฺมณ   เปตา   ญาติสาโลหิตา   ตํ   ฐานํ   อุปปนฺนา
โหนฺติ  เต  ตํ  ทานํ  ปริภุญฺชนฺตีติ  ฯ  สเจ  ปน  โภ  โคตม  โสเจว
เปโต   ญาติสาโลหิโต   ตํ  ฐานํ  อนุปปนฺโน  โหติ  อญฺเญปิสฺส  เปตา
ญาติสาโลหิตา  ๓  ตํ  ฐานํ  อนุปปนฺนา โหนฺติ โก ตํ ทานํ ปริภุญฺชตีติ ฯ
อฏฺฐานํ   โข   เอตํ   พฺราหฺมณ  อนวกาโส  ยนฺตํ  ฐานํ  วิวิตฺตํ  อสฺส
อิมินา  ทีเฆน  อทฺธุนา  ยทิทํ  เปเตหิ  ญาติสาโลหิเตหิ  อปิจ  พฺราหฺมณ
ทายโกปิ   อนิปฺผโลติ  ฯ  อฏฺฐาเนปิ  ภวํ  โคตโม  ปริกปฺปํ  วทตีติ  ฯ
อฏฺฐาเนปิ   โข   อหํ   พฺราหฺมณ   ปริกปฺปํ   วทามิ   อิธ   พฺราหฺมณ
เอกจฺโจ   ปาณาติปาตี   โหติ   อทินฺนาทายี  โหติ  กาเมสุ  มิจฺฉาจารี
โหติ   มุสาวาที  โหติ  ปิสุณวาโจ  โหติ  ผรุสวาโจ  โหติ  สมฺผปฺปลาปี
โหติ     อภิชฺฌาลุ    โหติ    พฺยาปนฺนจิตฺโต    โหติ    มิจฺฉาทิฏฺฐิโก
โหติ   โส   ทาตา  โหติ  สมณสฺส  วา  พฺราหฺมณสฺส  วา  อนฺนํ  ปานํ
#๑ ม. ยุ. เปตฺติวิสยิกานํ ฯ ๒ โป. ยุ. มิตฺตา วา อมจฺจา วา ฯ ๓ ม. ญาติ
#สาโลหิตา เปตา ฯ
