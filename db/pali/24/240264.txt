ภาเวตพฺพญฺจ   ตํ   สุณาถ   สาธุกํ   มนสิกโรถ  ภาสิสฺสามีติ  ฯ  เอวํ
ภนฺเตติ   โข   เต   ภิกฺขู  ภควโต  ปจฺจสฺโสสุํ  ฯ  ภควา  เอตทโวจะ
กตโม  จ  ภิกฺขเว  น  ภาเวตพฺโพ  ธมฺโม มิจฺฉาทิฏฺฐิ ฯเปฯ มิจฺฉาวิมุตฺติ
อยํ    วุจฺจติ   ภิกฺขเว   น   ภาเวตพฺโพ   ธมฺโม   ฯ   กตโม   จ
ภิกฺขเว   ภาเวตพฺโพ   ธมฺโม   สมฺมาทิฏฺฐิ   ฯเปฯ   สมฺมาวิมุตฺติ  อยํ
วุจฺจติ ภิกฺขเว ภาเวตพฺโพ ธมฺโมติ ฯ
     [๑๕๒] พหุลีกาตพฺพญฺจ โว ภิกฺขเว ธมฺมํ เทสิสฺสามิ น พหุลีกาตพฺพญฺจ
ตํ     สุณาถ     สาธุกํ     มนสิกโรถ    ภาสิสฺสามีติ    ฯ    เอวํ
ภนฺเตติ   โข   เต   ภิกฺขู  ภควโต  ปจฺจสฺโสสุํ  ฯ  ภควา  เอตทโวจ
กตโม   จ   ภิกฺขเว   น   พหุลีกาตพฺโพ   ธมฺโม   มิจฺฉาทิฏฺฐิ  ฯเปฯ
มิจฺฉาวิมุตฺติ   อยํ  วุจฺจติ  ภิกฺขเว  น  พหุลีกาตพฺโพ  ธมฺโม  ฯ  กตโม
จ   ภิกฺขเว   พหุลีกาตพฺโพ   ธมฺโม   สมฺมาทิฏฺฐิ   ฯเปฯ  สมฺมาวิมุตฺติ
อยํ วุจฺจติ ภิกฺขเว พหุลีกาตพฺโพ ธมฺโมติ ฯ
     [๑๕๓]   อนุสฺสริตพฺพญฺจ   โว   ภิกฺขเว   ธมฺมํ   เทสิสฺสามิ  น
อนุสสริตพฺพญฺจ   ตํ   สุณาถ   สาธุกํ  มนสิกโรถ  ภาสิสฺสามีติ  ฯ  เอวํ
ภนฺเตติ   โข   เต   ภิกฺขู  ภควโต  ปจฺจสฺโสสุํ  ฯ  ภควา  เอตทโวจ
กตโม   จ   ภิกฺขเว   น   อนุสฺสริตพฺโพ   ธมฺโม   มิจฺฉาทิฏฺฐิ  ฯเปฯ
มิจฺฉาวิมุตฺติ   อยํ  วุจฺจติ  ภิกฺขเว  น  อนุสฺสริตพฺโพ  ธมฺโม  ฯ  กตโม
จ   ภิกฺขเว   อนุสฺสริตพฺโพ   ธมฺโม   สมฺมาทิฏฺฐิ   ฯเปฯ  สมฺมาวิมุตฺติ
อยํ วุจฺจติ ภิกฺขเว อนุสฺสริตพฺโพ ธมฺโมติ ฯ
