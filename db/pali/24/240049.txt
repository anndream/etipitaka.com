สญฺชานาติ    ...    นีลกสิณเมโก   สญฺชานาติ   ...   ปีตกสิณเมโก
สญฺชานาติ   ...   โลหิตกสิณเมโก  สญฺชานาติ  ...  โอทาตกสิณเมโก
สญฺชานาติ   ...  อากาสกสิณเมโก  สญฺชานาติ  ...  วิญฺญาณกสิณเมโก
สญฺชานาติ    อุทฺธํ    อโธ   ติริยํ   อทฺวยํ   อปฺปมาณํ   อิมานิ   โข
ภิกฺขเว ทส กสิณายตนานีติ ฯ
     [๒๖]   เอกํ   สมยํ   อายสฺมา   มหากจฺจาโน  อวนฺตีสุ  วิหรติ
กุรรฆเร  ปวตฺเต  ปพฺพเต  ฯ  อถโข  กาลี  อุปาสิกา  กุรรฆริกา  ๑
เยนายสฺมา    มหากจฺจาโน    เตนุปสงฺกมิ   อุปสงฺกมิตฺวา   อายสฺมนฺตํ
มหากจฺจานํ   อภิวาเทตฺวา   เอกมนฺตํ   นิสีทิ   เอกมนฺตํ  นิสินฺนา  โข
กาลี    อุปาสิกา    กุรรฆริกา   อายสฺมนฺตํ   มหากจฺจานํ   เอตทโวจ
วุตฺตมิทํ ภนฺเต ภควตา กุมารีปเญฺหสุ
                อตฺถสฺส ปตฺติ หทยสฺส สนฺติ
                เชตฺวาน เสนํ ปิยสาตรูปํ
                เอโกห ๒ ฌายี ๓ สุขมานุโพธึ
                ตสฺมา ชเนน น กโรมิ สกฺขึ
                สกฺขี น สมฺปชฺชติ เกนจิ เมติ ฯ
อิมสฺส   นุ  โข  ภนฺเต  ภควตา  สงฺขิตฺเตน  ภาสิตสฺส  กถํ  วิตฺถาเรน
อตฺโถ   ทฏฺฐพฺโพติ   ฯ   ปฐวีกสิณสมาปตฺติปรมา   โข   ภคินิ   เอเก
สมณพฺราหฺมณา  อตฺถาภินิพฺพตฺเตสุํ ยาวตา โข ภคินิ ปฐวีกสิณสมาปตฺติปรมตา
#๑ โป. ม. กุรฆริกา ฯ  ๒ ม. ยุ. เอโกหํ ฯ โป. เอกาหํ ฯ  ๓ ม. ฌายํ ฯ
