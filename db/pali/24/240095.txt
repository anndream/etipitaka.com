ตานิ  สพฺรหฺมจารี  อุจฺจาวจานิ  กึกรณียานิ  ตตฺถ  ทกฺโข  โหติ  อนลโส
ตตฺรุปายาย   วีมํสาย   สมนฺนาคโต   อลํ   กาตุํ  อลํ  สํวิธาตุํ  อยมฺปิ
ธมฺโม  สาราณีโย  ปิยกรโณ  ครุกรโณ  สงฺคหาย  อวิวาทาย  สามคฺคิยา
เอกีภาวาย   สํวตฺตติ   ฯ  ปุน  จปรํ  ภิกฺขเว  ภิกฺขุ  ธมฺมกาโม  โหติ
ปิยสมุทาหาโร   อภิธมฺเม  อภิวินเย  อุฬารปามุชฺโช  ๑  ยมฺปิ  ภิกฺขเว
ภิกฺขุ  ธมฺมกาโม โหติ ปิยสมุทาหาโร อภิธมฺเม อภิวินเย อุฬารปามุชฺโช ๑
อยมฺปิ     ธมฺโม     สาราณีโย    ปิยกรโณ    ครุกรโณ    สงฺคหาย
อวิวาทาย  สามคฺคิยา  เอกีภาวาย  สํวตฺตติ  ฯ  ปุน  จปรํ ภิกฺขเว ภิกฺขุ
อารทฺธวิริโย   วิหรติ   อกุสลานํ   ธมฺมานํ  ปหานาย  กุสลานํ  ธมฺมานํ๔
อุปสมฺปทาย   ถามวา   ทฬฺหปรกฺกโม   อนิกฺขิตฺตธุโร   กุสเลสุ  ธมฺเมสุ
ยมฺปิ  ภิกฺขเว  ภิกฺขุ  อารทฺธวิริโย  วิหรติ  อกุสลานํ  ธมฺมานํ  ปหานาย
กุสลานํ   ธมฺมานํ   อุปสมฺปทาย   ถามวา   ทฬฺหปรกฺกโม  อนิกฺขิตฺตธุโร
กุสเลสุ   ธมฺเมสุ   อยมฺปิ   ธมฺโม   สาราณีโย   ปิยกรโณ   ครุกรโณ
สงฺคหาย   อวิวาทาย   สามคฺคิยา  เอกีภาวาย  สํวตฺตติ  ฯ  ปุน  จปรํ
ภิกฺขเว    ภิกฺขุ   สนฺตุฏฺโฐ   โหติ   อิตรีตรจีวรปิณฺฑปาตเสนาสนคิลาน-
ปจฺจยเภสชฺชปริกฺขาเรน    ยมฺปิ    ภิกฺขเว   ภิกฺขุ   สนฺตุฏฺโฐ   โหติ
อิตรีตรจีวรปิณฺฑปาตเสนาสนคิลานปจฺจยเภสชฺชปริกฺขาเรน   อยมฺปิ   ธมฺโม
สาราณีโย  ปิยกรโณ  ครุกรโณ สงฺคหาย อวิวาทาย สามคฺคิยา เอกีภาวาย
สํวตฺตติ   ฯ   ปุน   จปรํ   ภิกฺขเว   ภิกฺขุ   สติมา   โหติ   ปรเมน
สติเนปกฺเกน   สมนฺนาคโต   จิรกตมฺปิ   จิรภาสิตมฺปิ  สริตา  อนุสฺสริตา
#๑ ม. ปาโมชฺโช ฯ สพฺพตฺถาปิ เอวํ ญาตพฺพํ ฯ
