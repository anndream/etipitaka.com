ปญฺโจรมฺภาคิยานิ   สํโยชนานิ   สกฺกายทิฏฺฐิ  วิจิกิจฺฉา  สีลพฺพตปรามาโส
กามจฺฉนฺโท     พฺยาปาโท    อิมานิ    ปญฺโจรมฺภาคิยานิ    สํโยชนานิ
กตมานิ   ปญฺจุทฺธมฺภาคิยานิ   สํโสชนานิ   รูปราโค   อรูปราโค  มาโน
อุทฺธจฺจํ   อวิชฺชา   อิมานิ   ปญฺจุทฺธมฺภาคิยานิ   สํโยชนานิ  อิมานิ  โข
ภิกฺขเว ทส สํโยชนานีติ ๑ ฯ
     [๑๔]   ยสฺสกสฺสจิ   ภิกฺขเว  ภิกฺขุสฺส  วา  ภิกฺขุนิยา  วา  ปญฺจ
เจโตขิลา   ๒  อปฺปหีนา  ปญฺจ  เจตโส  วินิพนฺธา  อสมุจฺฉินนา  ตสฺส
ยา   รตฺติ   วา  ทิวโส  วา  อาคจฺฉติ  หานิเยว  ปาฏิกงฺขา  กุสเลสุ
ธมฺเมสุ   โน   วุฑฺฒิ   กตมสฺส   ปญฺจ   เจโตขิลา   อปฺปหีนา  โหนฺติ
อิธ   ภิกฺขเว  ภิกฺขุ  สตฺถริ  กงฺขติ  วิจิกิจฺฉติ  นาธิมุจฺจติ  น  สมฺปสีทติ
โย   โส   ภิกฺขเว   ภิกฺขุ   สตฺถริ   กงฺขติ  วิจิกิจฺฉติ  นาธิมุจฺจติ  น
สมฺปสีทติ   ตสฺส   จิตฺตํ   น   นมติ  อาตปฺปาย  อนุโยคาย  สาตจฺจาย
ปธานาย   ยสฺส   จิตฺตํ   น   นมติ  อาตปฺปาย  อนุโยคาย  สาตจฺจาย
ปธานาย  เอวมสฺสายํ  ปฐโม  เจโตขิโล  อปฺปหีโน  โหติ  ฯ  ปุน จปรํ
ภิกฺขเว   ภิกฺขุ   ธมฺเม  กงฺขติ  ฯเปฯ  สงฺเฆ  กงฺขติ  สิกฺขาย  กงฺขติ
สพฺรหฺมจารีสุ   กุปิโต   โหติ   อนตฺตมโน   อาหตจิตฺโต  ขิลชาโต  โย
โส  ภิกฺขเว  ภิกฺขุ  สพฺรหฺมจารีสุ  กุปิโต  โหติ  อนตฺตมโน  อาหตจิตฺโต
ขิลชาโต   ตสฺส   จิตฺตํ   น   นมติ  อาตปฺปาย  อนุโยคาย  สาตจฺจาย
ปธานาย   ยสฺส   จิตฺตํ   น   นมติ  อาตปฺปาย  อนุโยคาย  สาตจฺจาย
ปธานาย   เอวมสฺสายํ  ปญฺจโม  เจโตขิโล  อปฺปหีโน  โหติ  ฯ  อิมสฺส
#๑ ม. อิติสทฺโท นตฺถิ ฯ ๒ ม. เจโตขีลา ฯ อิโต ปรํ อีทิสเมว ฯ
