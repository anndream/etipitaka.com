ขิลชาโต  ตสฺส  จิตฺตํ  นมติ  อาตปฺปาย  อนุโยคาย  สาตจฺจาย ปธานาย
ยสฺส    จิตฺตํ   นมติ   อาตปฺปาย   อนุโยคาย   สาตจฺจาย   ปธานาย
เอวมสฺสายํ  ปญฺจโม  เจโตขิโล  ปหีโน  โหติ  ฯ อิมสฺส ปญฺจ เจโตขิลา
ปหีนา   โหนฺติ   ฯ   กตมสฺส   ปญฺจ   เจตโส  วินิพนฺธา  สุสมุจฺฉินฺนา
โหนฺติ   อิธ   ภิกฺขเว   ภิกฺขุ   กาเมสุ   วีตราโค  โหติ  วิคตจฺฉนฺโท
วิคตเปโม   วิคตปิปาโส   วิคตปริฬาโห   วิคตตโณฺห  โย  โส  ภิกฺขเว
ภิกฺขุ   กาเมสุ   วีตราโค   โหติ  วิคตจฺฉนฺโท  วิคตเปโม  วิคตปิปาโส
วิคตปริฬาโห   วิคตตโณฺห   ตสฺส   จิตฺตํ   นมติ  อาตปฺปาย  อนุโยคาย
สาตจฺจาย    ปธานาย   ยสฺส   จิตฺตํ   นมติ   อาตปฺปาย   อนุโยคาย
สาตจฺจาย  ปธานาย  เอวมสฺสายํ  ปฐโม  เจตโส  วินิพนฺโธ สุสมุจฺฉินฺโน
โหติ   ฯ   ปุน   จปรํ  ภิกฺขเว  ภิกฺขุ  กาเย  วีตราโค  โหติ  ฯเปฯ
รูเป   วีตราโค  โหติ  น  ยาวทตฺถํ  อุทราวเทหกํ  ภุญฺชิตฺวา  เสยฺยสุขํ
ปสฺสสุขํ   มิทฺธสุขํ   อนุยุตฺโต   วิหรติ  น  อญฺญตรํ  เทวนิกายํ  ปณิธาย
พฺรหฺมจริยํ  จรติ  อิมินาหํ  สีเลน  วา วเตน วา ตเปน วา พฺรหฺมจริเยน
วา   เทโว   วา   ภวิสฺสามิ   เทวญฺญตโร   วาติ  โย  โส  ภิกฺขเว
ภิกฺขุ   น   อญฺญตรํ   เทวนิกายํ   ปณิธาย   พฺรหฺมจริยํ  จรติ  อิมินาหํ
สีเลน  วา  วเตน  วา  ตเปน วา พฺรหฺมจริเยน วา เทโว วา ภวิสฺสามิ
เทวญฺญตโร  วาติ  ตสฺส  จิตฺตํ  นมติ  อาตปฺปาย  อนุโยคาย  สาตจฺจาย
ปธานาย  ยสฺส  จิตฺตํ  นมติ  อาตปฺปาย  อนุโยคาย  สาตจฺจาย ปธานาย
เอวมสฺสายํ   ปญฺจโม  เจตโส  วินิพนฺโธ  สุสมุจฺฉินฺโน  โหติ  ฯ  อิมสฺส
