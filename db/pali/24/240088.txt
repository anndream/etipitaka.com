นิพฺพิเสยฺย   ตโย  กหาปเณ  นิพฺพิเสยฺย  จตฺตาโร  กหาปเณ  นิพฺพิเสยฺย
ปญฺจ    กหาปเณ    นิพฺพิเสยฺย    ฉ    กหาปเณ   นิพฺพิเสยฺย   สตฺต
กหาปเณ   นิพฺพิเสยฺย   อฏฺฐ   กหาปเณ   นิพฺพิเสยฺย   นว   กหาปเณ
นิพฺพิเสยฺย   ทส   กหาปเณ   นิพฺพิเสยฺย   วีสํ   กหาปเณ   นิพฺพิเสยฺย
ตึสํ  ๑  กหาปเณ  นิพฺพิเสยฺย  จตฺตาฬีสํ  กหาปเณ  นิพฺพิเสยฺย  ปญฺญาสํ
กหาปเณ    นิพฺพิเสยฺย    กหาปณสตํ    นิพฺพิเสยฺย    ทกฺโข    ปุริโส
อุฏฺฐานสมฺปนฺโนติ   อลํ  วจนายาติ  ฯ  เอวํ  ภนฺเต  ฯ  ตํ  กึ  มญฺญถ
สกฺกา   อปิ   นุ   โข   โส  ปุริโส  ทิวเส  กหาปณสตํ  กหาปณสหสฺสํ
นิพฺพิสมาโน  ลทฺธํ  ลทฺธํ  นิกฺขิปนฺโต  วสฺสสตชีวี  ๒  มหนฺตํ  โภคกฺขนฺธํ
อธิคจฺเฉยฺยาติ  ฯ  เอวํ  ภนฺเต  ฯ  ตํ  กึ  มญฺญถ  สกฺกา  อปิ  นุ โข
โส  ปุริโส  โภคเหตุกํ  ๓  โภคนิทานํ  โภคาธิกรณํ เอกํ วา รตฺตึ เอกํ
วา  ทิวสํ  [๔]  อุปฑฺฒํ  วา ทิวสํ เอกนฺตสุขปฏิสํเวที วิหเรยฺยาติ ฯ โน
เหตํ  ภนฺเต  ฯ  ตํ  กิสฺส  เหตุ  ฯ  กามา  หิ  ภนฺเต  อนิจฺจา ตุจฺฉา
มุสา  โมสธมฺมาติ  ฯ  อิธ  ปน  โว  สกฺกา  มม  สาวโก  ทส วสฺสานิ
อปฺปมตฺโต  อาตาปี  ปหิตตฺโต วิหรนฺโต ยถา มยานุสิฏฺฐํ ตถา ปฏิปชฺชมาโน
สตํปิ     วสฺสานิ     สตํปิ     วสฺสสตานิ     สตํปิ     วสฺสสหสฺสานิ
เอกนฺตสุขปฏิสํเวที  วิหเรยฺย  โส  จ  ขฺวสฺส  สกทาคามี  วา  อนาคามี
วา   อปณฺณกํ   วา   โสตาปนฺโน   ติฏฺฐนฺตุ  สกฺกา  ทส  วสฺสานิ  อิธ
มม  สาวโก  นว  วสฺสานิ  อฏฺฐ  วสฺสานิ  สตฺต วสฺสานิ ฉ วสฺสานิ ปญฺจ
วสฺสานิ  จตฺตาริ  วสฺสานิ  ตีณิ วสฺสานิ เทฺว วสฺสานิ เอกํ วสฺสํ อปฺปมตฺโต
#๑ โป. ม. ยุ. ตึส ฯ ๒ โป. ม. ยุ. วสฺสสตายุโก ฯ ๓ ม. ยุ. โภคเหตุ ฯ
#๔ โป. ยุ. อุปฑฺฒํ วา รตฺตึ ฯ
