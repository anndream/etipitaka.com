ภิกฺขเว  เอตํ  ปาฏิกงฺขํ  ยา  จายํ  ตสฺส  ๑  ภเว  อปฺปฏิกุลฺยตา สา
จสฺส   น   ภวิสฺสติ   ยา   จายํ   ตสฺส   ภวนิโรเธ  ปฏิกุลฺยตา  สา
จสฺส   น   ภวิสฺสตีติ   เอวํทิฏฺฐิโนปิ  โข  ภิกฺขเว  สนฺติ  สตฺตา  เอวํ
ทิฏฺฐีนํปิ   โข   ภิกฺขเว   สตฺตานํ  อตฺเถว  อญฺญถตฺตํ  อตฺถิ  วิปริณาโม
เอวํ   ปสฺสํ   ภิกฺขเว   สุตวา   อริยสาวโก   ตสฺมึปิ  นิพฺพินฺทติ  ตสฺมึ
นิพฺพินฺทนฺโต   อคฺเค  วิรชฺชติ  ปเคว  หีนสฺมึ  ฯ  สนฺติ  ภิกฺขเว  เอเก
สมณพฺราหฺมณา   ปรมยกฺขวิสุทฺธึ   ๒   ปญฺญเปนฺติ   เอตทคฺคํ   ภิกฺขเว
ปรมยกฺขวิสุทฺธึ     ปญฺญเปนฺตานํ    ยทิทํ    สพฺพโส    อากิญฺจญฺญายตนํ
สมติกฺกมฺม     เนวสญฺญานาสญฺญายตนํ     อุปสมฺปชฺช     วิหรติ    เต
ตทภิญฺญาย  ตสฺส  สจฺฉิกิริยาย  ธมฺมํ  เทเสนฺติ  เอวํวาทิโนปิ โข ภิกฺขเว
สนฺติ   สตฺตา   เอวํวาทีนํปิ   โข  ภิกฺขเว  สตฺตานํ  อตฺเถว  อญฺญถตฺตํ
อตฺถิ   วิปริณาโม   เอวํ   ปสฺสํ   ภิกฺขเว  สุตวา  อริยสาวโก  ตสฺมึปิ
นิพฺพินฺทติ   ตสฺมึ  นิพฺพินฺทนฺโต  อคฺเค  วิรชฺชติ  ปเคว  หีนสฺมึ  ฯ  สนฺติ
ภิกฺขเว    เอเก    สมณพฺราหฺมณา    ปรมทิฏฺฐธมฺมนิพฺพานํ   ปญฺญเปนฺติ
เอตทคฺคํ     ภิกฺขเว     ปรมทิฏฺฐธมฺมนิพฺพานํ    ปญฺญเปนฺตานํ    ยทิทํ
ฉนฺนํ   ผสฺสายตนานํ   สมุทยญฺจ   อฏฺฐงฺคมญฺจ   อสฺสาทญฺจ   อาทีนวญฺจ
นิสฺสรณญฺจ   ยถาภูตํ   วิทิตฺวา   อนุปาทา  วิโมกฺโข  เอวํวาทึ  โข  มํ
ภิกฺขเว  เอวมกฺขายึ  เอเก  สมณพฺราหฺมณา  อสตา  ตุจฺฉา มุสา อภูเตน
อพฺภาจิกฺขนฺติ    น    สมโณ    โคตโม   กามานํ   ปริญฺญํ   ปญฺญเปติ
#๑ ม. ยุ. อยํ ปาโฐ นตฺถิ ฯ  ๒ ม. ยุ. ปรมตฺถวิสุทฺธึ ปญฺญาเปนฺติ ฯ
