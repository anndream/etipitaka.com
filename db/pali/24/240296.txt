สาธุกํ  มนสิกโรถ  ภาสิสฺสามีติ  ฯ  เอวํ  ภนฺเตติ  โข เต ภิกฺขู ภควโต
ปจฺจสฺโสสุํ   ฯ   ภควา   เอตทโวจ   กตมญฺจ   ภิกฺขเว   อสาธธ  ๑
ปาณาติปาโต   อทินฺนนาทานํ   กาเมสุ   มิจฺฉาจาโร  มุสาวาโท  ปิสุณา
วาจา   ผรุสา   วาจา   สมฺผปฺปลาโป  อภิชฺฌา  พฺยาปาโท  มิจฺฉาทิฏฺฐิ
อิทํ  วุจฺจติ  ภิกฺขเว  อสาธธ ๑ ฯ กตมญฺจ ภิกฺขเว สาธธ ๒ ปาณาติปาตา
เวรมณี    อทินฺนาทานา    เวรมณี    กาเมสุ   มิจฺฉาจารา   เวรมณี
มุสาวาทา   เวรมณี   ปิสุณาย   วาจาย   เวรมณี   ผรุสาย   วาจาย
เวรมณี   สมฺผปฺปลาปา   เวรมณี   อนภิชฺฌา   อพฺยาปาโท   สมฺมาทิฏฺฐิ
อิทํ วุจฺจติ ภิกฺขเว สาธุนฺติ ๓ ฯ
     [๑๖๘]   อริยธมฺมญฺจ  โว  ภิกฺขเว  เทสิสฺสามิ  อนริยธมฺมญฺจ  ตํ
สุณาถ   สาธุกํ   มนสิกโรถ   ภาสิสฺสามีติ  ฯ  เอวํ  ภนฺเตติ  โข  เต
ภิกฺขู   ภควโต   ปจฺจสฺโสสุํ  ฯ  ภควา  เอตทโวจ  กตโม  จ  ภิกฺขเว
อนริโย    ธมฺโม    ปาณาติปาโต   ฯเปฯ   มิจฺฉาทิฏฺฐิ   อยํ   วุจฺจติ
ภิกฺขเว   อนริโย   ธมฺโม   ฯ   กตโม   จ   ภิกฺขเว  อริโย  ธมฺโม
ปาณาติปาตา    เวรมณี   ฯเปฯ   สมฺมาทิฏฺฐิ   อยํ   วุจฺจติ   ภิกฺขเว
อริโย ธมฺโมติ ฯ
     [๑๖๙]   กุสลญฺจ  โว  ภิกฺขเว  เทสิสฺสามิ  อกุสลญฺจ  ตํ  สุณาถ
สาธุกํ   มนสิกโรถ   ภาสิสฺสามีติ   ฯ   เอวํ  ภนฺเตติ  โข  เต  ภิกฺขู
ภควโต   ปจฺจสฺโสสุํ   ฯ   ภควา  เอตทโวจ  กตมญฺจ  ภิกฺขเว  อกุสลํ
ปาณาติปาโต   ฯเปฯ   มิจฺฉาทิฏฺฐิ   อิทํ   วุจฺจติ   ภิกฺขเว  อกุสลํ  ฯ
#๑-๒ โป. ม. อสาธุ ... สาธุ ฯ ๓ โป. ม. สาธูติ ฯ
