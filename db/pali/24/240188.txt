ภิกฺขุ   อาสวานํ   ขยํ   ปฏิชานาติ   ขีณา   เม  อาสวาติ  ฯ  อิมานิ
โข  ภนฺเต  ทส  ขีณาสวสฺส  ภิกฺขุโน  พลานิ  เยหิ  พเลหิ  สมนฺนาคโต
ขีณาสโว ภิกฺขุ อาสวานํ ขยํ ปฏิชานาติ ขีณา เม อาสวาติ ฯ
                    เถรวคฺโค จตุตฺโถ ฯ
                        ตสฺสุทฺทานํ
         วาหุโน จานนฺโท จ ๑    ปุณฺณิโย จ พฺยากรณํ
         กตฺถี อญฺญาธิกรณํ         โกกาลิโก จ พลานิ จ ๒ ฯ
                     ____________
                    อุปาสกวคฺโค ปญฺจโม
     [๙๑]  เอกํ  สมยํ  ภควา สาวตฺถิยํ วิหรติ เชตวเน อนาถปิณฺฑิกสฺส
อาราเม    ฯ    อถโข    อนาถปิณฺฑิโก    คหปติ    เยน    ภควา
เตนุปสงฺกมิ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ  นิสีทิ  ฯ
เอกมนฺตํ   นิสินฺนํ  โข  อนาถปิณฺฑิกํ  คหปตึ  ภควา  เอตทโวจ  ทสยิเม
คหปติ   กามโภคิโน   สนฺโต   สํวิชฺชมานา   โลกสฺมึ  กตเม  ทส  อิธ
คหปติ  เอกจฺโจ  กามโภคี  อธมฺเมน  โภเค ปริเยสติ สาหเสน อธมฺเมน
โภเค  ปริเยสิตฺวา  สาหเสน  น  อตฺตานํ สุเขติ [๓] ปิเนติ น สํวิภชติ
น   ปุญฺญานิ   กโรติ   อิธ  ปน  คหปติ  เอกจฺโจ  กามโภคี  อธมฺเมน
โภเค   ปริเยสติ   สาหเสน   อธมฺเมน  โภเค  ปริเยสิตฺวา  สาหเสน
อตฺตานํ   สุเขติ   ปิเนติ   น   สํวิภชติ   น   ปุญฺญานิ   กโรติ   อิธ
#๑ ม. วาหนานนฺโท ปุณฺณิโย พฺยากรณํ กตฺถิ มานิโก น ปิยกฺโก สโกกาลิ ขีณาสวพเลน
#จาติ ฯ ๒ ม. ยุ. จาติ ฯ ๓ ม. น สทฺโท อตฺถิ ฯ
