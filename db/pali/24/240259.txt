สุณาถ   สาธุกํ   มนสิกโรถ   ภาสิสฺสามีติ  ฯ  เอวํ  ภนฺเตติ  โข  เต
ภิกฺขู   ภควโต   ปจฺจสฺโสสุํ   ฯ   ภควา  เอตทโวจ  กตมญฺจ  ภิกฺขเว
อกุสลํ    มิจฺฉาทิฏฺฐิ    ฯเปฯ    มิจฺฉาวิมุตฺติ   อิทํ   วุจฺจติ   ภิกฺขเว
อกุสลํ   ฯ   กตมญฺจ   ภิกฺขเว   กุสลํ  สมฺมาทิฏฺฐิ  ฯเปฯ  สมฺมาวิมุตฺติ
อิทํ วุจฺจติ ภิกฺขเว กุสลนฺติ ฯ
     [๑๓๗]   อตฺถญฺจ  โว  ภิกฺขเว  เทสิสฺสามิ  อนตฺถญฺจ  ตํ  สุณาถ
สาธุกํ   มนสิกโรถ   ภาสิสฺสามีติ   ฯ   เอวํ  ภนฺเตติ  โข  เต  ภิกฺขู
ภควโต  ปจฺจสฺโสสุํ  ฯ  ภควา  เอตทโวจ  กตโม  จ  ภิกฺขเว  อนตฺโถ
มิจฺฉาทิฏฺฐิ   ฯเปฯ   มิจฺฉาวิมุตฺติ   อยํ   วุจฺจติ   ภิกฺขเว  อนตฺโถ  ฯ
กตโม   จ   ภิกฺขเว   อตฺโถ   สมฺมาทิฏฺฐิ   ฯเปฯ   สมฺมาวิมุตฺติ  อยํ
วุจฺจติ ภิกฺขเว อตฺโถติ ฯ
     [๑๓๘]   ธมฺมญฺจ  โว  ภิกฺขเว  เทสิสฺสามิ  อธมฺมญฺจ  ตํ  สุณาถ
สาธุกํ   มนสิกโรถ   ภาสิสฺสามีติ   ฯ   เอวํ  ภนฺเตติ  โข  เต  ภิกฺขูษ
ภควโต  ปจฺจสฺโสสุํ  ฯ  ภควา  เอตทโวจ  กตโม  จ  ภิกฺขเว  อธมฺโม
มิจฺฉาทิฏฺฐิ   ฯเปฯ   มิจฺฉาวิมุตฺติ   อยํ   วุจฺจติ   ภิกฺขเว  อธมฺโม  ฯ
กตโม   จ   ภิกฺขเว   ธมฺโม   สมฺมาทิฏฺฐิ   ฯเปฯ   สมฺมาวิมุตฺติ  อยํ
วุจฺจติ ภิกฺขเว ธมฺโมติ ฯ
     [๑๓๙]   สาสวญฺจ   โว   ภิกฺขเว  ธมฺมํ  เทสิสฺสามิ  อนาสวญฺจ
ตํ   สุณาถ   สาธุกํ   มนสิกโรถ   ภาสิสฺสามีติ  ฯ  เอวํ  ภนฺเตติ  โข
เต  ภิกฺขู  ภควโต  ปจฺจสฺโสสุํ  ฯ  ภควา  เอตทโวจ  กตโม จ ภิกฺขเว
