โหติ    ชาตรูปรชตปฏิคฺคหณา    ปฏิวิรโต   โหติ   อามกธญฺญปฏิคฺคหณา
ปฏิวิรโต  โหติ  อามกมํสปฏิคฺคหณา  ปฏิวิรโต  โหติ  อิตฺถีกุมาริปฏิคฺคหณา
ปฏิวิรโต      โหติ      ทาสิทาสปฏิคฺคหณา      ปฏิวิรโต      โหติ
อเชฬกปฏิคฺคหณา    ปฏิวิรโต    โหติ   กุกฺกุฏสูกรปฏิคฺคหณา   ปฏิวิรโต
โหติ  หตฺถิควาสฺสวฬวปฏิคฺคหณา  ๑  ปฏิวิรโต  โหติ เขตฺตวตฺถุปฏิคฺคหณา
ปฏิวิรโต   โหติ   ทูเตยฺยปหีนคมนานุโยคา   ปฏิวิรโต  โหติ  กยวิกฺกยา
ปฏิวิรโต  โหติ  ตุลากูฏกํสกูฏมานกูฏา  ปฏิวิรโต  โหติ  อุกฺโกฏนวญฺจนิก-
นิกติสาวิโยคา ๒ ปฏิวิรโต โหติ เฉทนวธพนฺธวิปราโมสอาโลปสาหสา ๓
ปฏิวิรโต    โหติ   โส   สนฺตุฏฺโฐ   โหติ   กายปริหาริเกน   จีวเรน
กุจฺฉิปริหาริเกน  ปิณฺฑปาเตน  เยน  เยเนว  ปกฺกมติ สมาทาเยว ปกฺกมติ
เสยฺยถาปิ  นาม  ปกฺขี  สกุโณ  เยน เยเนว เฑติ ๔ สปตฺตภาโรว เฑติ
เอวเมว  ภิกฺขุ  สนฺตุฏฺโฐ  โหติ  กายปริหาริเกน จีวเรน กุจฺฉิปริหาริเกน$
ปิณฺฑปาเตน   เยน  เยเนว  ปกฺกมติ  สมาทาเยว  ปกฺกมติ  โส  อิมินา
อริเยน สีลกฺขนฺเธน สมนฺนาคโต อชฺฌตฺตํ อนวชฺชสุขํ ปฏิสํเวเทติ ฯ
     โส  จกฺขุนา  รูปํ  ทิสฺวา  น  นิมิตฺตคฺคาหี  โหติ นานุพฺยญฺชนคฺคาหี
ยตฺวาธิกรณเมนํ   จกฺขุนฺทฺริยํ  อสํวุตํ  วิหรนฺตํ  อภิชฺฌาโทมนสฺสา  ปาปกา
อกุสลา   ธมฺมา   อนฺวาสฺสเวยฺยุํ   ตสฺส   สํวราย   ปฏิปชฺชติ   รกฺขติ
จกฺขุนฺทฺริยํ   จกฺขุนฺทฺริเย   สํวรํ  อาปชฺชติ  โสเตน  สทฺทํ  สุตฺวา  ...
ฆาเนน  คนฺธํ  ฆายิตฺวา ... ชิวฺหาย รสํ สายิตฺวา ... กาเยน โผฏฺฐพฺพํ
ผุสิตฺวา  ...  มนสา  ธมฺมํ วิญฺญาย น นิมิตฺตคฺคาหี โหติ นานุพฺยญฺชนคฺคาหี
#๑ ม. ยุ. ... ควาสฺส ... ฯ ๒ ม. ยุ. สาจิโยคา ฯ ๓ ม. ยุ. เฉทนวธพนฺธนวิปราโมส
#อาโลปสหสาการา ฯ ๔ โป. สณฺเฑติ ฯ
