โข ภิกฺขเว ทส ธมฺมา มหปฺผลา มหานิสํสา น อญฺญตฺร สุคตวินยาติ ฯ
     [๑๒๖]   ทสยิเม   ภิกฺขเว   ธมฺมา  ราควินยปริโยสานา  โหนฺติ
โทสวินยปริโยสานา     โหนฺติ     โมหวินยปริโยสานา    โหนฺติ    น
อญฺญตฺร   สุคตวินยา   กตเม   ทส   สมฺมาทิฏฺฐิ   ฯเปฯ   สมฺมาวิมุตฺติ
อิเม    โข    ภิกฺขเว    ทส   ธมฺมา   ราควินยปริโยสานา   โหนฺติ
โทสวินยปริโยสานา     โหนฺติ     โมหวินยปริโยสานา    โหนฺติ    น
อญฺญตฺร สุคตวินยาติ ฯ
     [๑๒๗]  ทสยิเม  ภิกฺขเว ธมฺมา เอกนฺตนิพฺพิทาย วิราคาย นิโรธาย
อุปสมาย   อภิญฺญาย   สมฺโพธาย   นิพฺพานาย   สํวตฺตนฺติ   น  อญฺญตฺร
สุคตวินยาติ    กตเม   ทส   สมฺมาทิฏฺฐิ   ฯเปฯ   สมฺมาวิมุตฺติ   อิเม
โข  ภิกฺขเว  ทส  ธมฺมา  เอกนฺตนิพฺพิทาย  วิราคาย  นิโรธาย อุปสมาย
อภิญฺญาย สมฺโพธาย นิพฺพานาย สํวตฺตนฺติ น อญฺญตฺร สุคตวินยาติ ฯ
     [๑๒๘]   ทสยิเม  ภิกฺขเว  ธมฺมา  ภาวิตา  พหุลีกตา  อนุปฺปนฺนา
อุปฺปชฺชนฺติ   น   อญฺญตฺร   สุคตวินยา   กตเม  ทส  สมฺมาทิฏฺฐิ  ฯเปฯ
สมฺมาวิมุตฺติ   อิเม   โข   ภิกฺขเว   ทส   ธมฺมา   ภาวิตา  พหุลีกตา
อนุปฺปนฺนา อุปฺปชฺชนฺติ น อญฺญตฺร สุคตวินยาติ ฯ
     [๑๒๙]   ทสยิเม   ภิกฺขเว  ธมฺมา  ภาวิตา  พหุลีกตา  มหปฺผลา
โหนฺติ    มหานิสํสา    น    อญฺญตฺร    สุคตวินยาติ    กตเม    ทส
สมฺมาทิฏฺฐิ  ฯเปฯ  สมฺมาวิมุตฺติ  อิเม  โข  ภิกฺขเว  ทส  ธมฺมา ภาวิตา
พหุลีกตา มหปฺผลา โหนฺติ มหานิสํสา น อญฺญตฺร สุคตวินยาติ ฯ
