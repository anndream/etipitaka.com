                        ตสฺสุทฺทานํ
          สมณสญฺญา โพชฺฌงฺคา     มิจฺฉตฺตํ อุปวิชฺชย
          วิชฺชานํ โธวนติกิจฺฉา     นิทฺธเมน เทฺว จาติ ๑ ฯ
                      ___________
                   ปจฺโจโรหณิวคฺโค ทุติโย
     [๑๑๓]   อธมฺโม   จ   ภิกฺขเว  เวทิตพฺโพ  อนตฺโถ  จ  ธมฺโม
จ   เวทิตพฺโพ   อตฺโถ   จ   อธมฺมญฺจ   วิทิตฺวา   อนตฺถญฺจ  ธมฺมญฺจ
วิทิตฺวา   อตฺถญฺจ   ยถา   ธมฺโม   ยถา   อตฺโถ   ตถา  ปฏิปชฺชิตพฺพํ
กตโม  จ  ภิกฺขเว  อธมฺโม  จ  อนตฺโถ  จ  มิจฺฉาทิฏฺฐิ  มิจฺฉาสงฺกปฺโป
มิจฺฉาวาจา   มิจฺฉากมฺมนฺโต   มิจฺฉาอาชีโว   มิจฺฉาวายาโม   มิจฺฉาสติ
มิจฺฉาสมาธิ   มิจฺฉาญาณํ   มิจฺฉาวิมุตฺติ   อยํ   วุจฺจติ  ภิกฺขเว  อธมฺโม
จ   อนตฺโถ  จ  กตโม  จ  ภิกฺขเว  ธมฺโม  จ  อตฺโถ  จ  สมฺมาทิฏฺฐิ
สมฺมาสงฺกปฺโป  สมฺมาวาจา  สมฺมากมฺมนฺโต  สมฺมาอาชีโว  สมฺมาวายาโม
สมฺมาสติ   สมฺมาสมาธิ   สมฺมาญาณํ   สมฺมาวิมุตฺติ  อยํ  วุจฺจติ  ภิกฺขเว
ธมฺโม   จ   อตฺโถ   จ  อธมฺโม  จ  ภิกฺขเว  เวทิตพฺโพ  อนตฺโถ  จ
ธมฺโม   จ   เวทิตพฺโพ   อตฺโถ   จ   อธมฺมญฺจ   วิทิตฺวา   อนตฺถญฺจ
ธมฺมญฺจ    วิทิตฺวา    อตฺถญฺจ   ยถา   ธมฺโม   ยถา   อตฺโถ   ตถา
ปฏิปชฺชิตพฺพนฺติ อิติ ยนฺตํ วุตฺตํ อิทเมตํ ปฏิจฺจ วุตฺตนฺติ ฯ
     [๑๑๔]   อธมฺโม   จ   ภิกฺขเว  เวทิตพฺโพ  ธมฺโม  จ  อนตฺโถ
จ   เวทิตพฺโพ   อตฺโถ   จ   อธมฺมญฺจ   วิทิตฺวา   ธมฺมญฺจ  อนตฺถญฺจ
#๑ ม.   สญฺญา โพชฺฌงฺคา มิจฺฉตฺตํ    พีชํ วิชฺชาย นิชฺชรํ
#       โธวนํ ติกิจฺฉา วมนํ        นิทฺธมนํ เทฺว อเสขาติ ฯ
