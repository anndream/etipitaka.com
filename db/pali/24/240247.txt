วีติสาเรตฺวา  เอกมนฺตํ  นิสีทิ  เอกมนฺตํ  นิสินฺโน  โข [๑] ปริพฺพาชโก
ภควนฺตํ   เอตทโวจ   อมฺหากํ  โภ  โคตม  ปณฺฑิโต  นาม  สพฺรหฺมจารี
เตน    ปญฺจมตฺตานิ    จิตฺตฏฺฐานสตานิ    [๒]   เยหิ   อญฺญติตฺถิยา
อุปารทฺธาว  ชานนฺติ  อุปารทฺธสฺมาติ  ฯ  อถโข  ภควา  ภิกฺขู อามนฺเตสิ
ธาเรถ  โน  ตุเมฺห  ภิกฺขเว  ปณฺฑิตวตฺถูนีติ  ฯ  เอตสฺส  ภควา  กาโล
เอตสฺส   สุคต   กาโล   ยํ   ภควา  ภาเสยฺย  ภควโต  สุตฺวา  ภิกฺขู
ธาเรสฺสนฺตีติ  ฯ  เตนหิ  ภิกฺขเว  สุณาถ สาธุกํ มนสิกโรถ ภาสิสฺสามีติ ฯ
เอวํ  ภนฺเตติ  โข  เต  ภิกฺขู  ภควโต  ปจฺจสฺโสสุํ  ฯ ภควา เอตทโวจ
อิธ  ภิกฺขเว  เอกจฺโจ  อธมฺมิเกน  วาเทน  อธมฺมิกํ  วาทํ อภินิคฺคณฺหาติ
อภินิปฺปีเฬติ   เตน   จ   อธมฺมิกํ  ปริสํ  รญฺเชติ  เตน  สา  อธมฺมิกา
ปริสา   อุจฺจาสทฺทา   มหาสทฺทา   โหติ   ปณฺฑิโต   วต  โภ  ปณฺฑิโต
วต   โภติ   อิธ   ปน  ภิกฺขเว  เอกจฺโจ  อธมฺมิเกน  วาเทน  ธมฺมิกํ
วาทํ   อภินิคฺคณฺหาติ   อภินิปฺปีเฬติ   เตน   จ  อธมฺมิกํ  ปริสํ  รญฺเชติ
เตน   สา   อธมฺมิกา   ปริสา  อุจฺจาสทฺทา  มหาสทฺทา  โหติ  ปณฺฑิโต
วต   โภ  ปณฺฑิโต  วต  โภติ  อิธ  ปน  ภิกฺขเว  เอกจฺโจ  อธมฺมิเกน
วาเทน   ธมฺมิกญฺจ   วาทํ  อธมฺมิกญฺจ  วาทํ  อภินิคฺคณฺหาติ  อภินิปฺปีเฬติ
เตน   จ   อธมฺมิกํ   ปริสํ   รญฺเชติ   เตน   สา   อธมฺมิกา  ปริสา
อุจฺจาสทฺทา   มหาสทฺทา   โหติ  ปณฺฑิโต  วต  โภ  ปณฺฑิโต  วต  โภติ
อิธ   ปน   ภิกฺขเว   เอกจฺโจ   ธมฺมิเกน   วาเทน   อธมฺมิกํ   วาทํ
#๑ ม. ยุ. อชิโต ฯ โป. อาชิโน ฯ  ๒ ม. ยุ. เอตฺถนฺตเร จินฺติตานีติ อตฺถิ ฯ
