เอกมนฺตํ   นิสินฺนํ   โข   จุนฺทํ   กมฺมารปุตฺตํ  ภควา  เอตทโวจ  กสฺส
โน  ตฺวํ  จุนฺท  โสเจยฺยานิ โรเจสีติ ฯ พฺราหฺมณา ภนฺเต ปจฺฉาภูมกา ๑
กมณฺฑลุกา  เสวาลมาลกา  ๒  อคฺคิปริจาริกา  อุทโกโรหกา โสเจยฺยานิ
ปญฺญาเปนฺติ  ๓  เตสาหํ  [๔] โรเจมีติ ฯ ยถากถํ ปน จุนฺท พฺราหฺมณา
ปจฺฉาภูมกา   กมณฺฑลุกา   เสวาลมาลกา   อคฺคิปริจาริกา  อุทโกโรหกา
โสเจยฺยานิ   ปญฺญาเปนฺตีติ   ฯ   อิธ   ภนฺเต  พฺราหฺมณา  ปจฺฉาภูมกา
กมณฺฑลุกา  เสวาลมาลกา  อคฺคิปริจาริกา  อุทโกโรหกา  เต สาวเก ๕
เอวํ  สมาทเปนฺติ  เอหิ  ตฺวํ  อมฺโภ  ปุริส  สกาลสฺเสว  ๖ อุฏฺฐหนฺโต
สยนมฺหา  ปฐวึ  อามเสยฺยาสิ  โน  เจ  ปฐวึ อามเสยฺยาสิ อลฺลโคมยานิ
อามเสยฺยาสิ   โน   เจ   อลฺลโคมยานิ  อามเสยฺยาสิ  หริตานิ  ติณานิ
อามเสยฺยาสิ  โน  เจ  หริตานิ  ติณานิ  อามเสยฺยาสิ อคฺคึ ปริจเรยฺยาสิ
โน  เจ  อคฺคึ  ปริจเรยฺยาสิ  ปญฺชลิโก  อาทิจฺจํ  นมสฺเสยฺยาสิ  โน เจ
ปญฺชลิโก  อาทิจฺจํ  นมสฺเสยฺยาสิ สายตติยกํ อุทกํ โอโรเหยฺยาสีติ เอวํ โข
ภนฺเต  พฺราหฺมณา  ปจฺฉาภูมกา  กมณฺฑลุกา  เสวาลมาลกา อคฺคิปริจาริกา
อุทโกโรหกา  โสเจยฺยานิ  ปญฺญาเปนฺติ  เตสาหํ  โสเจยฺยานิ โรเจมีติ ฯ
อญฺญถา   โข  จุนฺท  พฺราหฺมณา  ปจฺฉาภูมกา  กมณฺฑลุกา  เสวาลมาลกา
อคฺคิปริจาริกา   อุทโกโรหกา   โสเจยฺยานิ   ปญฺญาเปนฺติ   อญฺญถา  จ
ปน  อริยสฺส  วินเย  โสเจยฺยํ  โหตีติ  ฯ  ยถากถํ  ปน  ภนฺเต อริยสฺส
วินเย  โสเจยฺยํ  โหติ  สาธุ  เม  ภนฺเต  ภควา  ตถา  ธมฺมํ  เทเสตุ
ยถา  อริยสฺส  วินเย  โสเจยฺยํ  โหตีติ  ฯ  เตนหิ  จุนฺท  สุณาหิ สาธุกํ
#๑ โป. ปจฺฉาภูมิกา ฯ ๒ ม. เสวาลมาลิกา ฯ ๓ ปญฺญเปนฺติปิ ปาโฐ ฯ
#๔ โป. ม. ยุ. โสเจยฺยานีติ อตฺถิ ฯ ๕ ม. ยุ. สาวกํ ฯ ๖ กาลสฺเสว อิติปิ ปาโฐ ฯ
