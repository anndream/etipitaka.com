ยถาภูตญาณทสฺสนานิสํโส   ฯ   ยถาภูตญาณทสฺสนํ   ปน   ภนฺเต  กิมตฺถิยํ
กิมานิสํสนฺติ  ฯ  ยถาภูตญาณทสฺสนํ  โข  อานนฺท  นิพฺพิทตฺถํ นิพฺพิทานิสํสํ ฯ
นิพฺพิทา   ปน  ภนฺเต  กิมตฺถิยา  กิมานิสํสาติ  ฯ  นิพฺพิทา  โข  อานนฺท
วิราคตฺถา  วิราคานิสํสา  ฯ  วิราโค  ปน ภนฺเต กิมตฺถิโย กิมานิสํโสติ ฯ
วิราโค   โข   อานนฺท   วิมุตฺติญาณทสฺสนตฺโถ   วิมุตฺติญาณทสฺสนานิสํโสติ
อิติ  โข  อานนฺท  กุสลานิ  สีลานิ  อวิปฺปฏิสารตฺถานิ อวิปฺปฏิสารานิสํสานิ
อวิปฺปฏิสาโร   ปามุชฺชตฺโถ   ปามุชฺชานิสํโส   ปามุชฺชํ  ปีตตฺถํ  ปีตานิสํสํ
ปีติ   ปสฺสทฺธตฺถา   ปสฺสทฺธานิสํสา   ปสฺสทฺธิ   สุขตฺถา  สุขานิสํสา  สุขํ
สมาธตฺถํ  สมาธานิสํสํ สมาธิ ยถาภูตญาณทสฺสนตฺโถ ยถาภูตญาณทสฺสนานิสํโส
ยถาภูตญาณทสฺสนํ        นิพฺพิทตฺถํ        นิพฺพิทานิสํสํ        นิพฺพิทา
วิราคตฺถา วิราคานิสํสา วิราโค วิมุตฺติญาณทสฺสนตฺโถ วิมุตฺติญาณทสฺสนานิสํโส
อิติ    โข    อานนฺท    กุสลานิ    สีลานิ    อนุปุพฺเพน   อรหตฺตาย
ปริปูเรนฺตีติ ฯ
     [๒๐๙]  ๒  สีลวโต  ภิกฺขเว  สีลสมฺปนฺนสฺส  น  เจตนาย  กรณียํ
อวิปฺปฏิสาโร   เม   อุปฺปชฺชตูติ   ธมฺมตา  เอสา  ภิกฺขเว  ยํ  สีลวโต
สีลสมฺปนฺนสฺส   อวิปฺปฏิสาโร  อุปฺปชฺชติ  อวิปฺปฏิสาริสฺส  ๑  ภิกฺขเว  น
เจตสา   กรณียํ   ปามุชฺชํ   เม   อุปฺปชฺชตูติ  ธมฺมตา  เอสา  ภิกฺขเว
ยํ   อวิปฺปฏิสาริสฺส  ปามุชฺชํ  อุปฺปชฺชติ  ปมุทิตสฺส  ภิกฺขเว  น  เจตนาย
กรณียํ   ปีติ   เม   อุปฺปชฺชตูติ  ธมฺมตา  เอสา  ภิกฺขเว  ยํ  ปมุทิตสฺส
ปีติ   อุปฺปชฺชติ   ปีติมนสฺส   ภิกฺขเว   น   เจตนาย   กรณียํ   กาโย
#๑ โป. ม. อวิปฺปฏิสารสฺส ฯ
