ตติยชฺฌานํ     จตุตฺถชฺฌานํ     เมตฺตาเจโตวิมุตฺติ     กรุณาเจโตวิมุตฺติ
มุทิตาเจโตวิมุตฺติ        อุเปกฺขาเจโตวิมุตฺติ        อากาสานญฺจายตนํ
วิญฺญาณญฺจายตนํ     อากิญฺจญฺญายตนํ    ราคสฺส    ภิกฺขเว    อภิญฺญาย
อิเม เอกาทส ธมฺมา ภาเวตพฺพาติ ๑ ฯ
     [๒๓๑]  ๒๔  ราคสฺส  ภิกฺขเว  อภิญฺญาย  ๒ ปริญฺญาย ปริกฺขยาย
ปหานาย  ขยาย  วยาย  วิราคาย  นิโรธาย  จาคาย ปฏินิสฺสคฺคาย อิเม
เอกาทส   ธมฺมา   ภาเวตพฺพา   โทสสฺส  โมหสฺส  โกธสฺส  อุปนาหสฺส
มกฺขสฺส   ปฬาสสฺส   อิสฺสาย  มจฺฉริยสฺส  มายาย  สาเฐยฺยสฺส  ถมฺภสฺส
สารมฺภสฺส   มานสฺส   มทสฺส  ปมาทสฺส  อภิญฺญาย  ปริญฺญาย  ปริกฺขยาย
ปหานาย   ขยาย   วยาย   วิราคาย  นิโรธาย  จาคาย  ปฏินิสฺสคฺคาย
อิเม   เอกาทส   ธมฺมา  ภาเวตพฺพาติ  อิทมโวจ  ภควา  ฯ  อตฺตมนา
เต ภิกฺขู ภควโต ภาสิตํ อภินนฺทุนฺติ ฯ
			นวสุตฺตสหสฺสานิ           ภิยฺโย ปญฺจสตานิ จ
			สตฺตปญฺญาสสุตฺตนฺตา        องฺคุตฺตรสมายุตาติ ฯ
			    เอกาทสกนิปาโต นิฏฺฐิโต ฯ
				 _________________
#๑ ม. อิติสทฺโท นตฺถิ ฯ  ๒ ม. อยํ ปาโฐ นตฺถิ ฯ
