ปริเยสิตํ   อนุวิจริตํ   มนสา   ตมฺปิ   น   มนสิกเรยฺย  มนสิ  จ  ปน
กเรยฺยาติ   ฯ   อิธานนฺท   ภิกฺขุ  เอวํ  มนสิกโรติ  เอตํ  สนฺตํ  เอตํ
ปณีตํ     ยทิทํ    สพฺพสงฺขารสมโถ    สพฺพูปธิปฏินิสฺสคฺโค    ตณฺหกฺขโย
วิราโค  นิโรโธ  นิพฺพานนฺติ  เอวํ  โข  อานนฺท  สิยา ภิกฺขุโน ตถารูโป
สมาธิปฏิลาโภ   ยถา   น   จกฺขุํ   มนสิกเรยฺย   น  รูปํ  มนสิกเรยฺย
น   โสตํ   มนสิกเรยฺย   น  สทฺทํ  มนสิกเรยฺย  น  ฆานํ  มนสิกเรยฺย
น   คนฺธํ   มนสิกเรยฺย   น   ชิวฺหํ  มนสิกเรยฺย  น  รสํ  มนสิกเรยฺย
น  กายํ  มนสิกเรยฺย  น  โผฏฺฐพฺพํ  มนสิกเรยฺย  น  ปฐวึ  มนสิกเรยฺย
น   อาปํ   มนสิกเรยฺย   น  เตชํ  มนสิกเรยฺย  น  วายํ  มนสิกเรยฺย
น      อากาสานญฺจายตนํ     มนสิกเรยฺย     น     วิญฺญาณญฺจายตนํ
มนสิกเรยฺย  น  อากิญฺจญฺญายตนํ  มนสิกเรยฺย  น  เนวสญฺญานาสญฺญายตนํ
มนสิกเรยฺย      น      อิธโลกํ     มนสิกเรยฺย     น     ปรโลกํ
มนสิกเรยฺย    ยมิทํ    ทิฏฺฐํ   สุตํ   มุตํ   วิญฺญาตํ   ปตฺตํ   ปริเยสิตํ
อนุวิจริตํ มนสา ตมฺปิ น มนสิกเรยฺย มนสิ จ ปน กเรยฺยาติ ฯ
     [๒๑๖]  ๙ เอกํ สมยํ ภควา นาทิเก ๑ วิหรติ อิญฺชกาวสเถ ๒ ฯ
อถโข   อายสฺมา  สนฺโธ  ๓  เยน  ภควา  เตนุปสงฺกมิ  อุปสงฺกมิตฺวา
ภควนฺตํ   อภิวาเทตฺวา   เอกมนฺตํ   นิสีทิ   ฯ   เอกมนฺตํ  นิสินฺนํ  โข
อายสฺมนฺตํ  สนฺธํ  ภควา  เอตทโวจ  อาชานียฌายิตํ  โข  สนฺธ ฌาย ๔
มา  ขฬุงฺคฌายิตํ  ๕  กถญฺจ  สนฺธ  ๖  ขฬุงฺคฌายิตํ  โหติ อสฺสขฬุงฺโค
#๑ ม. ยุ. นาติเก ฯ ๒ ม. ยุ. คิญฺชกาวสเถ ฯ ๓ โป. ม. สทฺโธ ฯ อิโต
#ปรํ เอวเมว ญาตพฺพํ ฯ ๔ โป. ฌายิตํ ฯ ยุ. ฌายถ ฯ ๕ ม. ยุ. ขฬุงฺกฌายิตํ ฯ
#๖ ม. อยํ ปาโฐ นตฺถิ ฯ
