อิติ     สาการํ    สอุทฺเทสํ    อเนกวิหิตํ    ปุพฺเพนิวาสํ    อนุสฺสรติ
อเนกวิหิตญฺจ    ปุพฺเพนิวาสํ    อนุสฺสรติ    เสยฺยถีทํ   เอกมฺปิ   ชาตึ
เทฺวปิ  ชาติโย  ฯเปฯ  อิติ  สาการํ  สอุทฺเทสํ  อเนกวิหิตํ  ปุพฺเพนิวาสํ
อนุสฺสรติ  โน  จ  ทิพฺเพน  จกฺขุนา  วิสุทฺเธน  อติกฺกนฺตมานุสเกน ฯเปฯ
ยถากมฺมูปเค    สตฺเต   ปชานาติ   ทิพฺเพน   จ   จกฺขุนา   วิสุทฺเธน๔
อติกฺกนฺตมานุสเกน   ฯเปฯ   ยถากมฺมูปเค   สตฺเต   ปชานาติ  โน  จ
อาสวานํ   ขยา   ฯเปฯ   สจฺฉิกตฺวา   อุปสมฺปชฺช   วิหรติ  เอวํ  โส
เตนงฺเคน   อปริปูโร   โหติ   เตน   ตํ   องฺคํ  ปริปูเรตพฺพํ  กินฺตาหํ
สทฺโธ   จ  อสฺสํ  สีลวา  จ  พหุสฺสุโต  จ  ธมฺมกถิโก  จ  ปริสาวจโร
จ   วิสารโท  จ  ปริสาย  ธมฺมํ  เทเสยฺยํ  วินยธโร  จ  อเนกวิหิตญฺจ
ปุพฺเพนิวาสํ  อนุสฺสเรยฺยํ  เสยฺยถีทํ  เอกมฺปิ  ชาตึ  เทฺวปิ ชาติโย ฯเปฯ
อิติ   สาการํ   สอุทฺเทสํ  อเนกวิหิตํ  ปุพฺเพนิวาสํ  อนุสฺสเรยฺยํ  ทิพฺเพน
จ   จกฺขุนา  วิสุทฺเธน  อติกฺกนฺตมานุสเกน  ฯเปฯ  ยถากมฺมูปเค  สตฺเต
ปชาเนยฺยํ  อาสวานญฺจ  ขยา  ฯเปฯ  สจฺฉิกตฺวา  อุปสมฺปชฺช วิหเรยฺยนฺติ
ยโต  จ  โข  ภิกฺขเว  ภิกฺขุ  สทฺโธ  จ  โหติ  สีลวา  จ  พหุสฺสุโต จ
ธมฺมกถิโก   จ   ปริสาวจโร  จ  วิสารโท  จ  ปริสาย  ธมฺมํ  เทเสติ
วินยธโร   จ   อเนกวิหิตญฺจ  ปุพฺเพนิวาสํ  อนุสฺสรติ  เสยฺยถีทํ  เอกมฺปิ
ชาตึ   เทฺวปิ   ชาติโย   ฯเปฯ   อิติ   สาการํ  สอุทฺเทสํ  อเนกวิหิตํ
ปุพฺเพนิวาสํ  อนุสฺสรติ  ทิพฺเพน  จ  จกฺขุนา  วิสุทฺเธน อติกฺกนฺตมานุสเกน
ฯเปฯ   ยถากมฺมูปเค   สตฺเต   ปชานาติ   อาสวานญฺจ  ขยา  อนาสวํ
