     [๑๗๖]   ทุกฺขุทฺรยญฺจ  โว  ภิกฺขเว  ธมฺมํ  เทสิสฺสามิ  สุขุทฺรยญฺจ
ตํ   สุณาถ   สาธุกํ   มนสิกโรถ   ภาสิสฺสามีติ  ฯ  เอวํ  ภนฺเตติ  โข
เต   ภิกฺขู   ภควโต   ปจฺจสฺโสสุํ   ฯ   ภควา  เอตทโวจ  กตโม  จ
ภิกฺขเว   ทุกฺขุทฺรโย   ธมฺโม   ปาณาติปาโต   ฯเปฯ   มิจฺฉาทิฏฺฐิ  อยํ
วุจฺจติ   ภิกฺขเว   ทุกฺขุทฺรโย  ธมฺโม  ฯ  กตโม  จ  ภิกฺขเว  สุขุทฺรโย
ธมฺโม    ปาณาติปาตา    เวรมณี   ฯเปฯ   สมฺมาทิฏฺฐิ   อยํ   วุจฺจติ
ภิกฺขเว สุขุทฺรโย ธมฺโมติ ฯ
     [๑๗๗]  ทุกฺขวิปากญฺจ  โว  ภิกฺขเว  ธมฺมํ  เทสิสฺสามิ สุขวิปากญฺจ
ตํ    สุณาถ   สาธุกํ   มนสิกโรถ   ภาสิสฺสามีติ   ฯ   เอวํ   ภนฺเตติ
โข   เต  ภิกฺขู  ภควโต  ปจฺจสฺโสสุํ  ฯ  ภควา  เอตทโวจ  กตโม  จ
ภิกฺขเว   ทุกฺขวิปาโก   ธมฺโม   ปาณาติปาโต   ฯเปฯ  มิจฺฉาทิฏฺฐิ  อยํ
วุจฺจติ  ภิกฺขเว  ทุกฺขวิปาโก  ธมฺโม  ฯ  กตโม  จ  ภิกฺขเว  สุขวิปาโก
ธมฺโม    ปาณาติปาตา    เวรมณี   ฯเปฯ   สมฺมาทิฏฺฐิ   อยํ   วุจฺจติ
ภิกฺขเว สุขวิปาโก ธมฺโมติ ฯ
                   สุนฺทรวคฺโค ๑ ตติโย ฯ
                    _______________
                    เสฏฺฐวคฺโค จตุตฺโถ
     [๑๗๘]   อริยมคฺคญฺจ   โว   ภิกฺขเว   เทสิสฺสามิ  อนริยมคฺคญฺจ
ตํ  สุณาถ  ฯเปฯ  กตโม  จ  ภิกฺขเว อนริโย มคฺโค ปาณาติปาโต ฯเปฯ
มิจฺฉาทิฏฺฐิ    อยํ    วุจฺจติ   ภิกฺขเว   อนริโย   มคฺโค   ฯ   กตโม
#๑ ม. สาธุวคฺโค ตติโย ฯ ยุ. สาธุวคฺโค อฏฺฐโม ฯ
