จตฺตาโร   รตฺตินฺทิเว  ตโย  รตฺตินฺทิเว  เทฺว  รตฺตินฺทิเว  เอกรตฺตินฺทิวํ
อปฺปมตฺโต  อาตาปี  ปหิตตฺโต วิหรนฺโต ยถา มยานุสิฏฺฐํ ตถา ปฏิปชฺชมาโน
สตํปิ     วสฺสานิ     สตํปิ     วสฺสสตานิ     สตํปิ     วสฺสสหสฺสานิ
เอกนฺตสุขปฏิสํเวที  วิหเรยฺย  โส  จ  ขฺวสฺส สกทาคามี วา อนาคามี วา
อปณฺณกํ    วา    โสตาปนฺโน   เตสํ   โว   สกฺกา   อลาภา   เตสํ
ทุลฺลทฺธํ   เย   ตุเมฺห   เอวํ   โสกสภเย   ชีวิเต  มรณสภเย  ชีวิเต
อปฺเปกทา  อฏฺฐงฺคสมนฺนาคตํ  อุโปสถํ  อุปวสถ อปฺเปกทา น อุปวสถาติ ฯ
เอเต     มยํ    ภนฺเต    อชฺชตคฺเค    อฏฺฐงฺคสมนฺนาคตํ    อุโปสถํ
อุปวสิสฺสามาติ ฯ
     [๔๗] เอกํ สมยํ ภควา เวสาลิยํ วิหรติ มหาวเน กูฏาคารสาลายํ ฯ
อถโข    มหาลิ   ลิจฺฉวี   เยน   ภควา   เตนุปสงฺกมิ   อุปสงฺกมิตฺวา
ภควนฺตํ       อภิวาเทตฺวา       เอกมนฺตํ      นิสีทิ      เอกมนฺตํ
นิสินฺโน   โข  มหาลิ  ลิจฺฉวี  ภควนฺตํ  เอตทโวจ  โก  นุ  โข  ภนฺเต
เหตุ   โก   ปจฺจโย   ปาปสฺส   กมฺมสฺส   กิริยาย   ปาปสฺส  กมฺมสฺส
ปวตฺติยาติ   ฯ   โลโภ   โข   มหาลิ  เหตุ  โลโภ  ปจฺจโย  ปาปสฺส
กมฺมสฺส   กิริยาย   ปาปสฺส   กมฺมสฺส   ปวตฺติยา   โทโส  โข  มหาลิ
เหตุ   โทโส   ปจฺจโย   ปาปสฺส   กมฺมสฺส  กิริยาย  ปาปสฺส  กมฺมสฺส
ปวตฺติยา   โมโห  โข  มหาลิ  เหตุ  โมโห  ปจฺจโย  ปาปสฺส  กมฺมสฺส
กิริยาย   ปาปสฺส  กมฺมสฺส  ปวตฺติยา  อโยนิโส  มนสิกาโร  โข  มหาลิ
เหตุ  อโยนิโส  มนสิกาโร  ปจฺจโย  ปาปสฺส  กมฺมสฺส  กิริยาย  ปาปสฺส
