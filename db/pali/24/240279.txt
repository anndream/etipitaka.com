อยํ   อตฺโถ   ฯ   อภิชฺฌา   อาวุโส   อธมฺโม  อนภิชฺฌา  ธมฺโม  เย
จ   อภิชฺฌาปจฺจยา   อเนเก   ปาปกา  อกุสลา  ธมฺมา  สมฺภวนฺติ  อยํ
อนตฺโถ   อนภิชฺฌาปจฺจยา   จ   อเนเก  กุสลา  ธมฺมา  ภาวนาปาริปูรึ
คจฺฉนฺติ   อยํ   อตฺโถ   ฯ   พฺยาปาโท  อาวุโส  อธมฺโม  อพฺยาปาโท
ธมฺโม   เย   จ   พฺยาปาทปจฺจยา   อเนเก  ปาปกา  อกุสลา  ธมฺมา
สมฺภวนฺติ   อยํ   อนตฺโถ  อพฺยาปาทปจฺจยา  จ  อเนเก  กุสลา  ธมฺมา
ภาวนาปาริปูรึ   คจฺฉนฺติ   อยํ  อตฺโถ  ฯ  มิจฺฉาทิฏฺฐิ  อาวุโส  อธมฺโม
สมฺมาทิฏฺฐิ  ธมฺโม  เย  จ  มิจฺฉาทิฏฺฐิปจฺจยา  อเนเก  ปาปกา  อกุสลา
ธมฺมา    สมฺภวนฺติ    อยํ   อนตฺโถ   สมฺมาทิฏฺฐิปจฺจยา   จ   อเนเก
กุสลา   ธมฺมา   ภาวนาปาริปูรึ  คจฺฉนฺติ  อยํ  อตฺโถ  ฯ  ยํ  โข  โน
อาวุโส  ภควา  สงฺขิตฺเตน  อุทฺเทสํ อุทฺทิสิตฺวา วิตฺถาเรน อตฺถํ อวิภชิตฺวา
อุฏฺฐายาสนา   วิหารํ  ปวิฏฺโฐ  อธมฺโม  จ  ภิกฺขเว  เวทิตพฺโพ  ธมฺโม
จ   อนตฺโถ   จ   เวทิตพฺโพ   อตฺโถ  จ  อธมฺมญฺจ  วิทิตฺวา  ธมฺมญฺจ
อนตฺถญฺจ    วิทิตฺวา   อตฺถญฺจ   ยถา   ธมฺโม   ยถา   อตฺโถ   ตถา
ปฏิปชฺชิตพฺพนฺติ  อิมสฺสปิ  ๑ โข อหํ อาวุโส ภควตา สงฺขิตฺเตน อุทฺเทสสฺส
อุทฺทิฏฺฐสฺส  วิตฺถาเรน  อตฺถํ  อวิภชิตฺวา  เอวํ วิตฺถาเรน อตฺถํ อาชานามิ
อากงฺขมานา  จปน  ตุเมฺห  อาวุโส  ภควนฺตํเยว  อุปสงฺกมิตฺวา เอตมตฺถํ
ปุจฺเฉยฺยาถ  ยถา  โน  ๒  ภควา พฺยากเรยฺย ตถา นํ ธาเรยฺยาถาติ ฯ
เอวมาวุโสติโข  เต  ภิกฺขู  อายสฺมโต  มหากจฺจานสฺส ภาสิตํ อภินนฺทิตฺวา
อนุโมทิตฺวา   อุฏฺฐายาสนา   เยน   ภควา  เตนุปสงฺกมึสุ  อุปสงฺกมิตฺวา
#๑ ม. ยุ. อิมสฺส ฯ ๒ ม. ยุ. โว ฯ
