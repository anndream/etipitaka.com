เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ  อภิญฺญา  สจฺฉิกตฺวา
อุปสมฺปชฺช   วิหรติ   เอวํ   โส   เตนงฺเคน   ปริปูโร   โหติ  อิเมหิ
โข   ภิกฺขเว   ทสหิ   ธมฺเมหิ  สมนฺนาคโต  ภิกฺขุ  สมนฺตปาสาทิโก  จ
โหติ สพฺพาการปริปูโร จาติ ฯ
                    อานิสํสวคฺโค ปฐโม ฯ
				   ตสฺสุทฺทานํ
		  กิมตฺถิยํ ๑ เจตนา สีลํ    อุปนิสา อานนฺทปญฺจมํ
		  สมาธิ สารีปุตฺโต จ       สทฺโธ สนฺเตน วิชฺชยาติ ฯ
				____________
			      นาถกรณวคฺโค ทุติโย
     [๑๑]    ปญฺจงฺคสมนฺนาคโต   ภิกฺขเว   ภิกฺขุ   ปญฺจงฺคสมนฺนาคตํ
เสนาสนํ   เสวมาโน   ภชมาโน   นจิรสฺเสว  อาสวานํ  ขยา  อนาสวํ
เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ  อภิญฺญา  สจฺฉิกตฺวา
อุปสมฺปชฺช   วิหเรยฺย   กถญฺจ  ภิกฺขเว  ภิกฺขุ  ปญฺจงฺคสมนฺนาคโต  โหติ
อิธ   ภิกฺขเว   ภิกฺขุ   สทฺโธ   โหติ  สทฺทหติ  ตถาคตสฺส  โพธึ  อิติปิ
โส   ภควา   อรหํ  สมฺมาสมฺพุทฺโธ  วิชฺชาจรณสมฺปนฺโน  สุคโต  โลกวิทู
อนุตฺตโร    ปุริสทมฺมสารถิ    สตฺถา   เทวมนุสฺสานํ   พุทฺโธ   ภควาติ
อปฺปาพาโธ   โหติ   อปฺปาตงฺโก   สมเวปากินิยา  คหณิยา  สมนฺนาคโต
นาติสีตาย  นาจฺจุณฺหาย  มชฺฌิมาย  ปธานกฺขมาย  อสโฐ  โหติ  อมายาวี
ยถาภูตํ   อตฺตานํ   อาวิกตฺตา   สตฺถริ  วา  วิญฺญูสุ  วา  สพฺรหฺมจารีสุ
#๑ ม.    กิมตฺถิยํ เจตนา จ        ตโย อุปนิสาปิ จ
#        สมาธิ สาริปุตฺโต จ       ฌานํ สนฺเตน วิชฺชยาติ ฯ
