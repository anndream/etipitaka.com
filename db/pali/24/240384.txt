โข  ภิกฺขเว  ภิกฺขุ  เย  เต  ภิกฺขู เถรา รตฺตญฺญู จิรปพฺพชิตา สงฺฆปิตโร
สงฺฆปรินายกา   เต  อติเรกปูชาย  ปูเชตา  โหติ  อิเมหิ  โข  ภิกฺขเว
เอกาทสหิ  ธมฺเมหิ  สมนฺนาคโต  ภิกฺขุ  ภพฺโพ  อิมสฺมึ  ธมฺมวินเย  วุฑฺฒึ
วิรูฬฺหึ เวปุลฺลํ อาปชฺชิตุนฺติ ฯ
     [๒๒๕]  ๑๘  อถโข  สมฺพหุลา  ภิกฺขู  เยน  ภควา  เตนุปสงฺกมึสุ
อุปสงฺกมิตฺวา    ภควนฺตํ   อภิวาเทตฺวา   เอกมนฺตํ   นิสีทึสุ   เอกมนฺตํ
นิสินฺนา   โข   เต   ภิกฺขู  ภควนฺตํ  เอตทโวจุํ  สิยา  นุ  โข  ภนฺเต
ภิกฺขุโน   ตถารูโป   สมาธิปฏิลาโภ   ยถา   เนว   ปฐวิยํ   ปฐวีสญฺญี
อสฺส    น    อาปสฺมึ   อาโปสญฺญี   อสฺส   น   เตชสฺมึ   เตโชสญฺญี
อสฺส    น    วายสฺมึ    วาโยสญฺญี   อสฺส   น   อากาสานญฺจายตเน
อากาสานญฺจายตนสญฺญี   อสฺส  น  วิญฺญาณญฺจายตเน  วิญฺญาณญฺจายตนสญฺญี
อสฺส         น        อากิญฺจญฺญายตเน        อากิญฺจญฺญายตนสญฺญี
อสฺส     น     เนวสญฺญานาสญฺญายตเน     เนวสญฺญานาสญฺญายตนสญฺญี
อสฺส     น     อิธโลเก     อิธโลกสญฺญี    อสฺส    น    ปรโลเก
ปรโลกสญฺญี   อสฺส   ยมิทํ   ทิฏฺฐํ   สุตํ  มุตํ  วิญฺญาตํ  ปตฺตํ  ปริเยสิตํ
อนุวิจริตํ    มนสา    ตตฺราปิ    น   สญฺญี   อสฺส   สญฺญี   จ   ปน
อสฺสาติ   ฯ   สิยา   ภิกฺขเว  ภิกฺขุโน  ตถารูโป  สมาธิปฏิลาโภ  ยถา
เนว   ปฐวิยํ   ปฐวีสญฺญี  อสฺส  ฯเปฯ  ยมิทํ  ทิฏฺฐํ  สุตํ  มุตํ  วิญฺญาตํ
ปตฺตํ   ปริเยสิตํ   อนุวิจริตํ   มนสา   ตตฺราปิ   น  สญฺญี  อสฺส  สญฺญี
จ   ปน   อสฺสาติ   ฯ  ยถากถํ  ปน  ภนฺเต  สิยา  ภิกฺขุโน  ตถารูโป
