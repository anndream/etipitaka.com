วต  มํ  สพฺรหฺมจารี  สกฺกเรยฺยุํ  ครุกเรยฺยุํ  มาเนยฺยุํ  ปูเชยฺยุนฺติ อถโข
นํ  สพฺรหฺมจารี  เนว  สกฺกโรนฺติ  น  ครุกโรนฺติ  น มาเนนฺติ น ปูเชนฺติ
ตํ   กิสฺส   เหตุ   ตถาหิสฺส  ภิกฺขเว  วิญฺญู  สพฺรหฺมจารี  เต  ปาปเก
อกุสเล  ธมฺเม  อปฺปหีเน  สมนุปสฺสนฺติ  เสยฺยถาปิ  ภิกฺขเว อสฺสมูฬฺหกสฺส
กิญฺจาปิ    เอวํ    อิจฺฉา    อุปฺปชฺเชยฺย   อโห   วต   มํ   มนุสฺสา
อาชานียฏฺฐาเน  จ ฐเปยฺยุํ อาชานียโภชนญฺจ โภเชยฺยุํ อาชานียปริมชฺชนญฺจ
ปริมชฺเชยฺยุนฺติ    อถโข    ตํ   มนุสฺสา   น   เจว   อาชานียฏฺฐาเน
  ฐเปนฺติ   น   จ   อาชานียโภชนํ   โภเชนฺติ  น  จ  อาชานียปริมชฺชนํ
ปริมชฺชนฺติ     ตํ     กิสฺส     เหตุ    ตถาหิสฺส    ภิกฺขเว    วิญฺญู
มนุสฺสา  ตานิ  สาเฐยฺยานิ  กูเฏยฺยานิ ชิเมฺหยฺยานิ วงฺเกยฺยานิ อปฺปหีนานิ
สมนุปสฺสนฺติ   เอวเมว   โข   ภิกฺขเว   เอวรูปสฺส   ภิกฺขุโน  กิญฺจาปิ
เอวํ   อิจฺฉา   อุปฺปชฺเชยฺย   อโห   วต   มํ  สพฺรหฺมจารี  สกฺกเรยฺยุํ
ครุกเรยฺยุํ  มาเนยฺยุํ  ปูเชยฺยุนฺติ  อถโข  นํ  สพฺรหฺมจารี เนว สกฺกโรนฺติ
น   ครุกโรนฺติ   น   มาเนนฺติ  น  ปูเชนฺติ  ตํ  กิสฺส  เหตุ  ตถาหิสฺส
ภิกฺขเว   วิญฺญู   สพฺรหฺมจารี   เต  ปาปเก  อกุสเล  ธมฺเม  อปฺปหีเน
สมนุปสฺสนฺติ  ฯ  อิธ  ปน  ภิกฺขเว ภิกฺขุ น อธิกรณิโก โหติ อธิกรณสมถสฺส
วณฺณวาที     ยมฺปิ     ภิกฺขเว     ภิกฺขุ    น    อธิกรณิโก    โหติ
อธิกรณสมถสฺส   วณฺณวาที   อยมฺปิ   ธมฺโม  ปิยตาย  ครุตาย  ภาวนาย
สามญฺญาย  เอกีภาวาย  สํวตฺตติ  ฯ  ปุน  จปรํ ภิกฺขเว ภิกฺขุ สิกฺขากาโม
โหติ   สิกฺขาสมาทานสฺส   วณฺณวาที   ยมฺปิ  ภิกฺขเว  ภิกฺขุ  สิกฺขากาโม
