ถุลฺลผุสิตเก  เทเว  วสฺสนฺเต  เทเว  คฬคฬายนฺเต ๑ ตํ อุทกํ ยถานินฺนํ
ปวตฺตมานํ    ปพฺพตกนฺทรปทรสาขา    ปริปูเรติ    ปพฺพตกนฺทรปทรสาขา
ปริปูรา  กุสุพฺเภ  ๒  ปริปูเรนฺติ  กุสุพฺภา ปริปูรา มหาโสพฺเภ ปริปูเรนฺติ
มหาโสพฺภา    ปริปูรา    กุนฺนทิโย    ปริปูเรนฺติ   กุนฺนทิโย   ปริปูรา
มหานทิโย  ปริปูเรนฺติ  มหานทิโย ปริปูรา มหาสมุทฺทํ ๓ สาครํ ปริปูเรนฺติ
เอวเมตสฺส   มหาสมุทฺทสฺส  สาครสฺส  อาหาโร  โหติ  เอวญฺจ  ปาริปูริ
เอวเมว  โข  ภิกฺขเว  อสปฺปุริสสํเสโว ปริปูโร อสฺสทฺธมฺมสฺสวนํ ปริปูเรติ
อสฺสทฺธมฺมสฺสวนํ    ปริปูรํ    อสฺสทฺธิยํ    ปริปูเรติ   อสฺสทฺธิยํ   ปริปูรํ
อโยนิโส    มนสิการํ    ปริปูเรติ    อโยนิโส    มนสิกาโร   ปริปูโร
อสตาสมฺปชญฺญํ    ปริปูเรติ    อสตาสมฺปชญฺญํ    ปริปูรํ    อินฺทฺริยาสํวรํ
ปริปูเรติ   อินฺทฺริยาสํวโร   ปริปูโร   ตีณิ   ทุจฺจริตานิ   ปริปูเรติ  ตีณิ
ทุจฺจริตานิ    ปริปูรานิ   ปญฺจ   นีวรเณ   ปริปูเรนฺติ   ปญฺจ   นีวรณา
ปริปูรา  อวิชฺชํ  ปริปูเรนฺติ  เอวเมติสฺสา อวิชฺชาย อาหาโร โหติ เอวญฺจ
ปาริปูริ  ฯ  วิชฺชาวิมุตฺติมฺปหํ  ภิกฺขเว  สาหารํ  วทามิ  โน อนาหารํ โก
จาหาโร  วิชฺชาวิมุตฺติยา  สตฺต  โพชฺฌงฺคาติสฺส  วจนียํ  สตฺตปหํ  ภิกฺขเว
โพชฺฌงฺเค   สาหาเร   วทามิ  โน  อนาหาเร  โก  จาหาโร  สตฺตนฺนํ
โพชฺฌงฺคานํ   จตฺตาโร   สติปฏฺฐานาติสฺส   วจนียํ  จตฺตาโรปหํ  ภิกฺขเว
สติปฏฺฐาเน   สาหาเร   วทามิ  โน  อนาหาเร  โก  จาหาโร  จตุนฺนํ
สติปฏฺฐานานํ   ตีณิ   สุจริตานีติสฺส   วจนียํ   ตีณิปหํ  ภิกฺขเว  สุจริตานิ
สาหารานิ   วทามิ   โน   อนาหารานิ  โก  จาหาโร  ติณฺณํ  สุจริตานํ
#๑ โป. ม. เทเว คฬคฬายนฺเตติ อิเม ปาฐา นตฺถิ ฯ ยุ. คลคลายนฺเต ฯ ๒ โป.
#กุสมฺเภ ฯ ม. กุโสมฺเภ ฯ อญฺญตฺถ เอวํ ญาตพฺพํ ฯ ๓ โป. สพฺพตฺถวาเรสุ สมุทฺทํ ฯ
