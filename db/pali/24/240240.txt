อเนเก    ปาปกา    อกุสลา    ธมฺมา    สมฺภวนฺติ    อยํ   อนตฺโถ
สมฺมาวายามปจฺจยา  จ  อเนเก  กุสลา  ธมฺมา  ภาวนาปาริปูรึ  คจฺฉนฺติ
อยํ   อตฺโถ   ฯ   มิจฺฉาสติ   ภิกฺขเว  อธมฺโม  สมฺมาสติ  ธมฺโม  เย
จ   มิจฺฉาสติปจฺจยา   อเนเก  ปาปกา  อกุสลา  ธมฺมา  สมฺภวนฺติ  อยํ
อนตฺโถ   สมฺมาสติปจฺจยา   จ   อเนเก  กุสลา  ธมฺมา  ภาวนาปาริปูรึ
คจฺฉนฺติ   อยํ   อตฺโถ   ฯ  มิจฺฉาสมาธิ  ภิกฺขเว  อธมฺโม  สมฺมาสมาธิ
ธมฺโม   เย   จ  มิจฺฉาสมาธิปจฺจยา  อเนเก  ปาปกา  อกุสลา  ธมฺมา
สมฺภวนฺติ    อยํ   อนตฺโถ   สมฺมาสมาธิปจฺจยา   จ   อเนเก   กุสลา
ธมฺมา   ภาวนาปาริปูรึ   คจฺฉนฺติ   อยํ  อตฺโถ  ฯ  มิจฺฉาญาณํ  ภิกฺขเว
อธมฺโม    สมฺมาญาณํ   ธมฺโม   เย   จ   มิจฺฉาญาณปจฺจยา   อเนเก
ปาปกา   อกุสลา   ธมฺมา   สมฺภวนฺติ  อยํ  อนตฺโถ   สมฺมาญาณปจฺจยา
จ   อเนเก   กุสลา   ธมฺมา  ภาวนาปาริปูรึ  คจฺฉนฺติ  อยํ  อตฺโถ  ฯ
มิจฺฉาวิมุตฺติ  ภิกฺขเว  อธมฺโม สมฺมาวิมุตฺติ ธมฺโม เย จ มิจฺฉาวิมุตฺติปจฺจยา\
อเนเก    ปาปกา    อกุสลา    ธมฺมา    สมฺภวนฺติ    อยํ   อนตฺโถ
สมฺมาวิมุตฺติปจฺจยา   จ  อเนเก  กุสลา  ธมฺมา  ภาวนาปาริปูรึ  คจฺฉนฺติ
อยํ   อตฺโถ   ฯ  อธมฺโม  จ  ภิกฺขเว  เวทิตพฺโพ  ธมฺโม  จ  อนตฺโถ
จ   เวทิตพฺโพ   อตฺโถ   จ   อธมฺมญฺจ   วิทิตฺวา   ธมฺมญฺจ  อนตฺถญฺจ
วิทิตฺวา   อตฺถญฺจ   ยถา   ธมฺโม   ยถา  อตฺโถ  ตถา  ปฏิปชฺชิตพฺพนฺติ
อิติ ยนฺตํ วุตฺตํ อิทเมตํ ปฏิจฺจ วุตฺตนฺติ ฯ
     [๑๑๕]   อธมฺโม   จ   ภิกฺขเว  เวทิตพฺโพ  ธมฺโม  จ  อนตฺโถ
