อกุสลา  ธมฺมา  สมฺภวนฺติ  เต  จสฺส  นิทฺธนฺตา โหนฺติ สมฺมาวิมุตฺติปจฺจยา
จ    อเนเก    กุสลา    ธมฺมา    ภาวนาปาริปูรึ    คจฺฉนฺติ   อิเม
โข ภิกฺขเว ทส นิทฺธมนิยา ธมฺมาติ ฯ
     [๑๑๑]   อถโข   อญฺญตโร   ภิกฺขุ   เยน   ภควา  เตนุปสงฺกมิ
อุปสงฺกมิตฺวา  ภควนฺตํ  อภิวาเทตฺวา  เอกมนฺตํ  นิสีทิ  เอกมนฺตํ  นิสินฺโน
โข   โส  ภิกฺขุ  ภควนฺตํ  เอตทโวจ  อเสโข  อเสโขติ  ภนฺเต  วุจฺจติ
กิตฺตาวตา  นุ  โข  ภนฺเต  ภิกฺขุ อเสโข โหตีติ ฯ อิธ ภิกฺขุ ๑ อเสขาย
สมฺมาทิฏฺฐิยา  สมนฺนาคโต  โหติ  อเสเขน  สมฺมาสงฺกปฺเปน  สมนฺนาคโต
โหติ  อเสขาย  สมฺมาวาจาย  สมนฺนาคโต โหติ อเสเขน สมฺมากมฺมนฺเตน
สมนฺนาคโต     โหติ     อเสเขน     สมฺมาอาชีเวน     สมนฺนาคโต
โหติ  อเสเขน  สมฺมาวายาเมน  สมนฺนาคโต  โหติ อเสขาย สมฺมาสติยา
สมนฺนาคโต     โหติ     อเสเขน     สมฺมาสมาธินา     สมนฺนาคโต
โหติ  อเสเขน  สมฺมาญาเณน  สมนฺนาคโต  โหติ อเสขาย สมฺมาวิมุตฺติยา
สมนฺนาคโต โหติ เอวํ โข ภิกฺขุ ๒ อเสโข โหตีติ ฯ
     [๑๑๒]  ทสยิเม  ภิกฺขเว  อเสขิยา  ธมฺมา  กตเม  ทส  อเสขา
สมฺมาทิฏฺฐิ   อเสโข   สมฺมาสงฺกปฺโป   อเสขา   สมฺมาวาจา   อเสโข
สมฺมากมฺมนฺโต   อเสโข  สมฺมาอาชีโว  อเสโข  สมฺมาวายาโม  อเสขา
สมฺมาสติ  อเสโข  สมฺมาสมาธิ อเสขํ สมฺมาญาณํ อเสขา สมฺมาวิมุตฺติ อิเม
โข ภิกฺขเว ทส อเสขิยา ธมฺมาติ ฯ
                  สมณสญฺญาวคฺโค ปฐโม ฯ
#๑-๒ ม. ยุ. อาเมณฺฑิตํ ฯ
