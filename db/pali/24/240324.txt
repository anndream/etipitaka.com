ปจฺจโย  เยนมิเธกจฺเจ  สตฺตา  กายสฺส  เภทา  ปรมฺมรณา  สุคตึ  สคฺคํ
โลกํ  อุปปชฺชนฺตีติ  ฯ  ธมฺมจริยสมจริยาเหตุ  โข พฺราหฺมณ เอวมิเธกจฺเจ
สตฺตา   กายสฺส   เภทา  ปรมมรณา  สุคตึ  สคฺคํ  โลกํ  อุปปชฺชนฺติ  ฯ
น  โข  อหํ  อิมสฺส  โภโต  โคตมสฺส  สงฺขิตฺเตน  ภาสิตสฺส  วิตฺถาเรน
อตฺถํ  อาชานามิ  สาธุ  เม  ภวํ  โคตโม  ตถา  ธมฺมํ  เทเสตุ  ยถาหํ
อิมสฺส   โภโต   โคตมสฺส   สงฺขิตฺเตน   ภาสิตสฺส   วิตฺถาเรน   อตฺถํ
อาชาเนยฺยนฺติ    ฯ   เตนหิ   พฺราหฺมณ   สุณาหิ   สาธุกํ   มนสิกโรหิh
ภาสิสฺสามีติ  ฯ  เอวํ  โภติ  โข  โส  พฺราหฺมโณ  ภควโต ปจฺจสฺโสสิ ฯ
ภควา   เอตทโวจ   ติวิธํ  โข  พฺราหฺมณ  กาเยน  อธมฺมจริยวิสมจริยา
โหติ   จตุพฺพิธํ   วาจาย   อธมฺมจริยวิสมจริยา   โหติ   ติวิธํ   มนสา
อธมฺมจริยวิสมจริยา โหติ ฯ
     กถญฺจ  พฺราหฺมณ  ติวิธํ กาเยน อธมฺมจริยวิสมจริยา ๑ โหติ ฯเปฯ
เอวํ โข พฺราหฺมณ ติวิธํ กาเยน อธมฺมจริยวิสมจริยา โหติ ฯ
     กถญฺจ    พฺราหฺมณ    จตุพฺพิธํ    วาจาย    อธมฺมจริยวิสมจริยา
โหติ  ฯเปฯ  เอวํ  โข  พฺราหฺมณ  จตุพฺพิธํ  วาจาย อธมฺมจริยวิสมจริยา
โหติ ฯ
     กถญฺจ  พฺราหฺมณ  ติวิธํ  มนสา  อธมฺมจริยวิสมจริยา  โหติ  ฯเปฯ
เอวํ    โข    พฺราหฺมณ   ติวิธํ   มนสา   อธมฺมจริยวิสมจริยา   โหติ
เอวํ   อธมฺมจริยวิสมจริยาเหตุ   โข   พฺราหฺมณ  เอวมิเธกจฺเจ  สตฺตา
กายสฺส  เภทา  ปรมฺมรณา  อปายํ  ทุคฺคตึ  วินิปาตํ  นิรยํ  อุปปชฺชนฺติ ฯ
#๑ ม. อธมฺมจริยา วิสมจริยา ฯ
