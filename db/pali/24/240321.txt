     กถญฺจ    ภิกฺขเว   จตุพฺพิธํ   วจีกมฺมนฺตสมฺปตฺติ   กุสลสญฺเจตนิกา
สุขุทฺรยา   สุขวิปากา   โหติ   ฯเปฯ   เอวํ   โข   ภิกฺขเว  จตุพฺพิธํ
วจีกมฺมนฺตสมฺปตฺติ โหติ ฯ
     กถญฺจ    ภิกฺขเว    ติวิธํ   มโนกมฺมนฺตสมฺปตฺติ   กุสลสญฺเจตนิกา
สุขุทฺรยา    สุขวิปากา   โหติ   ฯเปฯ   เอวํ   โข   ภิกฺขเว   ติวิธํ
มโนกมฺมนฺตสมฺปตฺติ    กุสลสญฺเจตนิกา    สุขุทฺรยา    สุขวิปากา   โหติ
ติวิธกายกมฺมนฺตสมฺปตฺติกุสลสญฺเจตนิกาเหตุ   วา  ภิกฺขเว  สตฺตา  กายสฺส
เภทา      ปรมฺมรณา      สุคตึ      สคฺคํ     โลกํ     อุปปชฺชนฺติ
จตุพฺพิธวจีกมฺมนฺตสมฺปตฺติกุสลสญฺเจตนิกาเหตุ         วา         ฯเปฯ
ติวิธมโนกมฺมนฺตสมฺปตฺติกุสลสญฺเจตนิกาเหตุ   วา  ภิกฺขเว  สตฺตา  กายสฺส
เภทา ปรมฺมรณา สุคตึ สคฺคํ โลกํ อุปปชฺชนฺติ ฯ
     [๑๙๖]   นาหํ  ภิกฺขเว  สญฺเจตนิกานํ  กมฺมานํ  กตานํ  อุปจิตานํ
อปฺปฏิสํวิทิตฺวา  พฺยนฺติภาวํ  วทามิ  ตญฺจ  โข  ทิฏฺเฐว  ธมฺเม  อุปปชฺเช
วา  อปเร  วา  ปริยาเย  น  เตฺววาหํ  ภิกฺขเว  สญฺเจตนิกานํ กมฺมานํ
กตานํ   อุปจิตานํ   อปฺปฏิสํวิทิตฺวา   ทุกฺขสฺสนฺตกิริยํ   วทามิ  สโข  โส
ภิกฺขเว  อริยสาวโก  เอวํวิคตาภิชฺโฌ วิคตพฺยาปาโท อสมฺมูโฬฺห สมฺปชาโน
ปติสฺสโต   เมตฺตาสหคเตน   เจตสา  เอกํ  ทิสํ  ผริตฺวา  วิหรติ  ตถา
ทุติยํ   ตถา   ตติยํ   ตถา   จตุตฺถํ   อิติ   อุทฺธมโธ   ติริยํ   สพฺพธิ
สพฺพตฺตตาย   ๑   สพฺพาวนฺตํ  โลกํ  เมตฺตาสหคเตน  เจตสา  วิปุเลน
#๑ ยุ. สพฺพตฺถตาย ฯ
