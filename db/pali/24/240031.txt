นวาปิ   ภิกฺขู   วตฺตพฺพํ   อนุสาสิตพฺพํ   มญฺญนฺติ  ตสฺส  เถรานุกมฺปิตสฺส
มชฺฌิมานุกมฺปิตสฺส    นวานุกมฺปิตสฺส    วุฑฺฒิเยว    ปาฏิกงฺขา   กุสเลสุ
ธมฺเมสุ   โน  ปริหานิ  อยมฺปิ  ธมฺโม  นาถกรโณ  ฯ  สนาถา  ภิกฺขเว
วิหรถ   มา   อนาถา   ทุกฺขํ   ภิกฺขเว   อนาโถ   วิหรติ  อิเม  โข
ภิกฺขเว ทส นาถกรณา ธมฺมาติ ฯ
     [๑๙]   ทสยิเม   ภิกฺขเว  อริยวาสา  เย  อริยา  อาวสึสุ  วา
อาวสนฺติ วา อาวสิสฺสนฺติ วา กตเม ทส อิธ ภิกฺขเว  ภิกฺขุ ปญฺจงฺควิปฺปหีโน
โหติ        ฉฬงฺคสมนฺนาคโต       เอการกฺโข       จตุราปสฺเสโน
ปนุณฺณปจฺเจกสจฺโจ  สมวยสฏฺเฐสโน  อนาวิลสงฺกปฺโป  ปสฺสทฺธกายสงฺขาโร
สุวิมุตฺตจิตฺโต       สุวิมุตฺตปญฺโญ       อิเม       โข      ภิกฺขเว
ทส   อริยวาสา  เย  อริยา  อาวสึสุ  วา  อาวสนฺติ  วา  อาวสิสฺสนฺติ
วาติ ฯ
     [๒๐]   เอกํ   สมยํ   ภควา   กุรูสุ  วิหรติ  กมฺมาสธมฺมํ  นาม
กุรูนํ   นิคโม   ตตฺร   โข   ภควา   ภิกฺขู  อามนฺเตสิ  ฯเปฯ  ภควา
เอตทโวจ   ทสยึเม   ภิกฺขเว   อริยวาสา   เย  อริยา  อาวสึสุ  วา
อาวสนฺติ   วา   อาวสิสฺสนฺติ   วา   กตเม   ทส  อิธ  ภิกฺขเว  ภิกฺขุ
ปญฺจงฺควิปฺปหีโน   โหติ   ฉฬงฺคสมนฺนาคโต   เอการกฺโข  จตุราปสฺเสโน
ปนุณฺณปจฺเจกสจฺโจ          สมวยสฏฺเฐสโน          อนาวิลสงฺกปฺโป
ปสฺสทฺธกายสงฺขาโร     สุวิมุตฺตจิตฺโต     สุวิมุตฺตปญฺโญ    ฯ    กถญฺจ
ภิกฺขเว  ภิกฺขุ  ปญฺจงฺควิปฺปหีโน  โหติ  อิธ  ภิกฺขเว  ภิกฺขุโน กามจฺฉนฺโท
