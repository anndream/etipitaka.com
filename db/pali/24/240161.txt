     [๘๐]   ทสยิเม   ภิกฺขเว   อาฆาตปฏิวินยา  กตเม  ทส  อนตฺถํ
เม   อจริ   ตํ   กุเตตฺถ   ลพฺภาติ   อาฆาตํ   ปฏิวิเนติ  อนตฺถํ  เม
จรติ   ตํ   กุเตตฺถ   ลพฺภาติ  อาฆาตํ  ปฏิวิเนติ  อนตฺถํ  เม  จริสฺสติ
ตํ   กุเตตฺถ   ลพฺภาติ   อาฆาตํ   ปฏิวิเนติ   ปิยสฺส   เม   มนาปสฺส
อนตฺถํ  อจริ  ฯเปฯ  อนตฺถํ  จรติ  ฯเปฯ  อนตฺถํ  จริสฺสติ  ตํ  กุเตตฺถ
ลพฺภาติ  อาฆาตํ  ปฏิวิเนติ  อปฺปิยสฺส  เม  อมนาปสฺส  อตฺถํ อจริ ฯเปฯ
อตฺถํ  จรติ  ฯเปฯ  อตฺถํ  จริสฺสติ  ตํ  กุเตตฺถ ลพฺภาติ อาฆาตํ ปฏิวิเนติ
อฏฺฐาเน จ น กุปฺปติ อิเม โข ภิกฺขเว ทส อาฆาตปฏิวินยาติ ฯ
                   อากงฺขวคฺโค ตติโย ฯ
                        ตสฺสุทฺทานํ
        อากงฺโข กณฺฏโก อิฏฺฐา     วฑฺฒี จ มิคสาลย ๑
        อภพฺโพเจว ๒ กาโก จ    นิคนฺถา ทส วตฺถุนิ ๓ ฯ
                    _______________
                     เถรวคฺโค จตุตฺโถ
     [๘๑]  เอกํ  สมยํ  ภควา  จมฺปายํ  วิหรติ  คคฺคราย โปกฺขรณิยา
ตีเร   ฯ   อถโข   อายสฺมา  วาหุโน  ๔  เยน  ภควา  เตนุปสงฺกมิ
อุปสงฺกมิตฺวา    ภควนฺตํ    อภิวาเทตฺวา   เอกมนฺตํ   นิสีทิ   เอกมนฺตํ
นิสินฺโน   โข   อายสฺมา   วาหุโน  ภควนฺตํ  เอตทโวจ  กตีหิ  นุ  โข
ภนฺเต  ธมฺเมหิ  ตถาคโต  นิสฺสโฏ  วิสํยุตฺโต  วิปฺปมุตฺโต  วิมริยาทิกเตน
#๑ โป. ม. ยุ มิคสาลาย ฯ ๒ โป. วิปฺปมญฺญาโต ฯ ม. ตโย ธมฺมา จ
#๓ โป. นิคนฺถา เนว วตฺถูนีติ ฯ ม. นิคนฺถา เทฺว จ อาฆาตาติ ฯ ยุ. นิคนฺถา เทฺว
#วตฺถูนีติ ฯ ๔ โป. ม. วาหโน ฯ ยุ. พาหุโน ฯ สพฺพตฺถ อีทิสเมว ฯ
