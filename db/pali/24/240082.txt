ทีเปนฺติ   ภาสิตํ   ลปิตํ   ตถาคเตน   อภาสิตํ   อลปิตํ   ตถาคเตนาติ
ทีเปนฺติ    อนาจิณฺณํ    ตถาคเตน    อาจิณฺณํ   ตถาคเตนาติ   ทีเปนฺติ
อาจิณฺณํ    ตถาคเตน   อนาจิณฺณํ   ตถาคเตนาติ   ทีเปนฺติ   อปฺปญฺญตฺตํ
ตถาคเตน    ปญฺญตฺตํ    ตถาคเตนาติ   ทีเปนฺติ   ปญฺญตฺตํ   ตถาคเตน
อปฺปญฺญตฺตํ ตถาคเตนาติ ทีเปนฺติ อิมานิ โข อุปาลิ ทส วิวาทมูลานีติ ฯ
     [๔๓]   กติ  นุ  โข  ภนฺเต  วิวาทมูลานีติ  ฯ  ทส  โข  อุปาลิ
วิวาทมูลานิ    กตมานิ    ทส   อิธุปาลิ   ภิกฺขู   อนาปตฺตึ   อาปตฺตีติ
ทีเปนฺติ   อาปตฺตึ   อนาปตฺตีติ   ทีเปนฺติ   ลหุกํ   อาปตฺตึ  ครุกาปตฺตีติ
ทีเปนฺติ     ครุกํ     อาปตฺตึ     ลหุกาปตฺตีติ     ทีเปนฺติ    ทุฏฺฐุลฺลํ
อาปตฺตึ   อทุฏฺฐุลฺลาปตฺตีติ  ทีเปนฺติ  อทุฏฺฐุลฺลํ  อาปตฺตึ  ทุฏฺฐุลฺลาปตฺตีติ
ทีเปนฺติ     สาวเสสํ     อาปตฺตึ    อวเสสา    อาปตฺตีติ    ทีเปนฺติ
อนวเสสํ    อาปตฺตึ   สาวเสสาปตฺตีติ   ทีเปนฺติ   สปฺปฏิกมฺมํ   อาปตฺตึ
อปฺปฏิกมฺมาปตฺตีติ    ทีเปนฺติ    อปฺปฏิกมฺมํ   อาปตฺตึ   สปฺปฏิกมฺมาปตฺตีติ
ทีเปนฺติ อิมานิ โข อุปาลิ ทส วิวาทมูลานีติ ฯ
     [๔๔]  เอกํ  สมยํ  ภควา  กุสินารายํ  วิหรติ  พลิหรเณ วนสณฺเฑ
ตตฺร  โข  ภควา  ภิกฺขู  อามนฺเตสิ  ภิกฺขโวติ  ฯ  ภทนฺเตติ  เต  ภิกฺขู
ภควโต   ปจฺจสฺโสสุํ  ฯ  ภควา  เอตทโวจ  โจทเกน  ภิกฺขเว  ภิกฺขุนา
ปรํ  โจเทตุกาเมน  ปญฺจ  ธมฺเม  อชฺฌตฺตํ  ปจฺจเวกฺขิตฺวา  ปญฺจ  ธมฺเม
อชฺฌตฺตํ   อุปฏฺฐาเปตฺวา   ปโร   โจเทตพฺโพ   กตเม   ปญฺจ   ธมฺมา
