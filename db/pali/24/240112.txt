อุสฺสาโห   จ   อุสฺโสฬฺหิ   จ   อปฺปฏิวานี   จ   สติ  จ  สมฺปชญฺญญฺจ
กรณียํ  เสยฺยถาปิ  อาวุโส  อาทิตฺตเจโล  วา  อาทิตฺตสีโส  วา ตสฺเสว
เจลสฺส   วา   สีสสฺส   วา  นิพฺพาปนาย  อธิมตฺตํ  ฉนฺทญฺจ  วายามญฺจ
อุสฺสาหญฺจ   อุสฺโสฬฺหิญฺจ   อปฺปฏิวานิญฺจ   สติญฺจ   สมฺปชญฺญญฺจ  กเรยฺย
เอวเมว  โข  อาวุโส  เตน  ภิกฺขุนา เย กุสเล ธมฺเม อตฺตนิ สมนุปสฺสติ
เตสุ    กุสเลสุ   ธมฺเมสุ   ปติฏฺฐาย   เย   กุสเล   ธมฺเม   อตฺตนิ
น  สมนุปสฺสติ  เตสํ  กุสลานํ  ธมฺมานํ  ปฏิลาภาย  อธิมตฺโต  ฉนฺโท  จ
วายาโม   จ   อุสฺสาโห   จ   อุสฺโสฬฺหิ   จ  อปฺปฏิวานี  จ  สติ  จ
สมฺปชญฺญญฺจ  กรณียํ  ฯ  สเจ  ปนาวุโส  ภิกฺขุ ปจฺจเวกฺขมาโน สพฺเพปีเม
กุสเล  ธมฺเม  อตฺตนิ  สมนุปสฺสติ  เตนาวุโส  ภิกฺขุนา  สพฺเพเสฺวว  ๑
อิเมสุ   กุสเลสุ   ธมฺเมสุ   ปติฏฺฐาย  อุตฺตรึ  อาสวานํ  ขยาย  โยโค
กรณีโยติ ฯ
     [๕๖]   ทสยิมา   ภิกฺขเว   สญฺญา  ภาวิตา  พหุลีกตา  มหปฺผลา
โหนฺติ   มหานิสํสา  อมโตคธา  อมตปริโยสานา  กตมา  ทส  อสุภสญฺญา
มรณสญฺญา     อาหาเร    ปฏิกฺกุลสญฺญา    สพฺพโลเก    อนภิรตสญฺญา
อนิจฺจสญฺญา      อนิจฺเจ      ทุกฺขสญฺญา      ทุกฺเข     อนตฺตสญฺญา
ปหานสญฺญา    วิราคสญฺญา   นิโรธสญฺญา   อิมา   โข   ภิกฺขเว   ทส
สญฺญา   ภาวิตา   พหุลีกตา   มหปฺผลา   โหนฺติ  มหานิสํสา  อมโตคธา
อมตปริโยสานาติ ฯ
     [๕๗]   ทสยิมา   ภิกฺขเว   สญฺญา  ภาวิตา  พหุลีกตา  มหปฺผลา
#๑ ยุ. สพฺเพสุเยว ฯ
