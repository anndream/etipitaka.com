ยมฺปานนฺท   ฯเปฯ   อิทมฺปานนฺท  ฯเปฯ  ปุน  จปรํ  อานนฺท  ตถาคโต
สตฺตานํ    นานาธิมุตฺติกตํ    ยถาภูตํ    ปชานาติ   ยมฺปานนฺท   ฯเปฯ
อิทมฺปานนฺท  ฯเปฯ  ปุน  จปรํ  อานนฺท  ตถาคโต ปรสตฺตานํ ปรปุคฺคลานํ
อินฺทฺริยปโรปริยตฺตํ     ยถาภูตํ     ปชานาติ     ยมฺปานนฺท     ฯเปฯ
อิทมฺปานนฺท  ฯเปฯ  ปุน จปรํ อานนฺท ตถาคโต ฌานวิโมกฺขสมาธิสมาปตฺตีนํ
สงฺกิเลสํ     โวทานํ    วุฏฺฐานํ    ยถาภูตํ    ปชานาติ    ยมฺปานนฺท
ฯเปฯ    อิทมฺปานนฺท    ฯเปฯ    ปุน    จปรํ    อานนฺท   ตถาคโต
อเนกวิหิตํ   ปุพฺเพนิวาสํ   อนุสฺสรติ   เสยฺยถีทํ   เอกมฺปิ  ชาตึ  เทฺวปิ
ชาติโย   ฯเปฯ   อิติ   สาการํ   สอุทฺเทสํ   อเนกวิหิตํ   ปุพฺเพนิวาสํ
อนุสฺสรติ    ยมฺปานนฺท    ฯเปฯ    อิทมฺปานนฺท   ฯเปฯ   ปุน   จปรํ
อานนฺท  ตถาคโต  ทิพฺเพน  จกฺขุนา  วิสุทฺเธน  อติกฺกนฺตมานุสเกน ฯเปฯ
ยถากมฺมูปเค   สตฺเต  ปชานาติ  ยมฺปานนฺท  ฯเปฯ  อิทมฺปานนฺท  ฯเปฯ
ปุน   จปรํ   อานนฺท   ตถาคโต  อาสวานํ  ขยา  อนาสวํ  เจโตวิมุตฺตึ
ปญฺญาวิมุตฺตึ   ทิฏฺเฐว   ธมฺเม   สยํ   อภิญฺญา   สจฺฉิกตฺวา  อุปสมฺปชฺช
วิหรติ     ยมฺปานนฺท     ตถาคโต     อาสวานํ     ขยา    อนาสวํ
เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ  อภิญฺญา  สจฺฉิกตฺวา
อุปสมฺปชฺช   วิหรติ   อิทมฺปานนฺท   ตถาคตสฺส   ตถาคตพลํ   โหติ   ยํ
พลํ   อาคมฺม   ตถาคโต   อาสภณฺฐานํ   ปฏิชานาติ   ปริสาสุ  สีหนาทํ
นทติ   พฺรหฺมจกฺกํ   ปวตฺเตติ   อิมานิ   โข   อานนฺท  ทส  ตถาคตสฺส
ตถาคตพลานิ    เยหิ    พเลหิ   สมนฺนาคโต   ตถาคโต   อาสภณฺฐานํ
