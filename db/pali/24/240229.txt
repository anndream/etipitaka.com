อนฺวเทว    อหิริกํ    อโนตฺตปฺปํ   อวิชฺชาคตสฺส   ภิกฺขเว   อวิทฺทสุโน
มิจฺฉาทิฏฺฐิ  ปโหติ  มิจฺฉาทิฏฺฐิกสฺส  มิจฺฉาสงฺกปฺโป  ปโหติ มิจฺฉาสงฺกปฺปสฺส
มิจฺฉาวาจา     ปโหติ     มิจฺฉาวาจสฺส     มิจฺฉากมฺมนฺโต     ปโหติ
มิจฺฉากมฺมนฺตสฺส   มิจฺฉาอาชีโว   ปโหติ   มิจฺฉาอาชีวสฺส  มิจฺฉาวายาโม
ปโหติ   มิจฺฉาวายามสฺส   มิจฺฉาสติ   ปโหติ   มิจฺฉาสติสฺส  มิจฺฉาสมาธิ
ปโหติ      มิจฺฉาสมาธิสฺส     มิจฺฉาญาณํ     ปโหติ     มิจฺฉาญาณิสฺส
มิจฺฉาวิมุตฺติ   ปโหติ   ฯ  วิชฺชา  ภิกฺขเว  ปุพฺพงฺคมา  กุสลานํ  ธมฺมานํ
สมาปตฺติยา   อนฺวเทว   หิโรตฺตปฺปํ   วิชฺชาคตสฺส   ภิกฺขเว   วิทฺทสุโน
สมฺมาทิฏฺฐิ  ปโหติ  สมฺมาทิฏฺฐิกสฺส  สมฺมาสงฺกปฺโป  ปโหติ สมฺมาสงฺกปฺปสฺส
สมฺมาวาจา     ปโหติ     สมฺมาวาจสฺส     สมฺมากมฺมนฺโต     ปโหติ
สมฺมากมฺมนฺตสฺส   สมฺมาอาชีโว   ปโหติ   สมฺมาอาชีวสฺส  สมฺมาวายาโม
ปโหติ   สมฺมาวายามสฺส   สมฺมาสติ   ปโหติ   สมฺมาสติสฺส  สมฺมาสมาธิ
ปโหติ   สมฺมาสมาธิสฺส   สมฺมาญาณํ   ปโหติ  สมฺมาญาณิสฺส  สมฺมาวิมุตฺติ
ปโหติ ฯ
     [๑๐๖]  ทสยิมานิ  ภิกฺขเว  นิชฺชรวตฺถูนิ กตมานิ ทส สมฺมาทิฏฺฐิกสฺส
ภิกฺขเว    มิจฺฉาทิฏฺฐิ   นิชฺชิณฺณา   โหติ   เย   จ   มิจฺฉาทิฏฺฐิปจฺจยา
อเนเก     ปาปกา    อกุสลา    ธมฺมา    สมฺภวนฺติ    เต    จสฺส
นิชฺชิณฺณา    โหนฺติ   สมฺมาทิฏฺฐิปจฺจยา   จ   อเนเก   กุสลา   ธมฺมา
ภาวนาปาริปูรึ   คจฺฉนฺติ   ฯ   สมฺมาสงฺกปฺปสฺส  ภิกฺขเว  มิจฺฉาสงฺกปฺโป
นิชฺชิณฺโณ  โหติ  เย  จ  มิจฺฉาสงฺกปฺปปจฺจยา  อเนเก  ปาปกา  อกุสลา
