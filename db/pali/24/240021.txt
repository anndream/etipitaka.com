ปญฺจ   เจตโส   วินิพนฺธา   อสมุจฺฉินฺนา  ตสฺส  ยา  รตฺติ  วา  ทิวโส
วา   อาคจฺฉติ   หานิเยว   ปาฏิกงฺขา   กุสเลสุ   ธมฺเมสุ  โน  วุฑฺฒิ
เสยฺยถาปิ   ภิกฺขเว   กาฬปกฺเข  จนฺทสฺส  ยา  รตฺติ  วา  ทิวโส  วา
อาคจฺฉติ    หายเตว   วณฺเณน   หายติ   มณฺฑเลน   หายติ   อาภาย
หายติ   อาโรหปริณาเหน   เอวเมว  โข  ภิกฺขเว  ยสฺสกสฺสจิ  ภิกฺขุสฺส
วา   ภิกฺขุนิยา   วา   อิเม   ปญฺจ  เจโตขิลา  อปฺปหีนา  อิเม  ปญฺจ
เจตโส   วินิพนฺธา   อสมุจฺฉินฺนา   ตสฺส   ยา  รตฺติ  วา  ทิวโส  วา
อาคจฺฉติ   หานิเยว   ปาฏิกงฺขา   กุสเลสุ   ธมฺเมสุ   โน   วุฑฺฒิ  ฯ
ยสฺสกสฺสจิ  ภิกฺขเว  ภิกฺขุสฺส  วา  ภิกฺขุนิยา  วา  ปญฺจ เจโตขิลา ปหีนา
ปญฺจ   เจตโส   วินิพนฺธา   สมุจฺฉินฺนา   ตสฺส  ยา  รตฺติ  วา  ทิวโส
วา   อาคจฺฉติ   วุฑฺฒิเยว   ปาฏิกงฺขา  กุสเลสุ  ธมฺเมสุ  โน  ปริหานิ
กตมสฺส   ปญฺจ   เจโตขิลา  ปหีนา  โหนฺติ  อิธ  ภิกฺขเว  ภิกฺขุ  สตฺถริ
น   กงฺขติ   น   วิจิกิจฺฉติ   อธิมุจฺจติ   สมฺปสีทติ   โย  โส  ภิกฺขเว
ภิกฺขุ   สตฺถริ   น   กงฺขติ   น   วิจิกิจฺฉติ  อธิมุจฺจติ  สมฺปสีทติ  ตสฺส
จิตฺตํ   นมติ   อาตปฺปาย  อนุโยคาย  สาตจฺจาย  ปธานาย  ยสฺส  จิตฺตํ
นมติ   อาตปฺปาย  อนุโยคาย  สาตจฺจาย  ปธานาย  เอวมสฺสายํ  ปฐโม
เจโตขิโล  ปหีโน  โหติ  ฯ  ปุน  จปรํ  ภิกฺขเว  ภิกฺขุ  ธมฺเม น กงฺขติ
ฯเปฯ   สงฺเฆ   น   กงฺขติ   สิกฺขาย   น   กงฺขติ  สพฺรหฺมจารีสุ  น
กุปิโต  โหติ  อตฺตมโน  น  อาหตจิตฺโต  น  ขิลชาโต  โย  โส ภิกฺขเว
ภิกฺขุ   สพฺรหฺมจารีสุ   น   กุปิโต  โหติ  อตฺตมโน  น  อาหตจิตฺโต  น
