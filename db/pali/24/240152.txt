วา  ปนสฺส  มาทิโส  ฯ  อิธ  ปนานนฺท  เอกจฺโจ  ปุคฺคโล โกธโน โหติ
ตญฺจ    เจโตวิมุตฺตึ    ปญฺญาวิมุตฺตึ    ยถาภูตํ   นปฺปชานาติ   ยตฺถสฺส
โส    โกโธ   อปริเสโส   นิรุชฺฌติ   ตสฺส   สวเนนปิ   อกตํ   โหติ
พาหุสจฺเจนปิ   อกตํ   โหติ   ทิฏฺฐิยาปิ   อปฺปฏิวิทฺธํ  โหติ  สามายิกมฺปิ
วิมุตฺตึ   น   ลภติ   โส   กายสฺส  เภทา  ปรมฺมรณา  หานาย  ปเรติ
โน   วิเสสาย   หานคามีเยว   โหติ   โน  วิเสสคามี  อิธ  ปนานนฺท
เอกจฺโจ   ปุคฺคโล   โกธโน   โหติ   ตญฺจ   เจโตวิมุตฺตึ  ปญฺญาวิมุตฺตึ
ยถาภูตํ   ปชานาติ   ยตฺถสฺส   โส   โกโธ  อปริเสโส  นิรุชฺฌติ  ตสฺส
สวเนนปิ   กตํ   โหติ   พาหุสจฺเจนปิ  กตํ  โหติ  ทิฏฺฐิยาปิ  สุปฺปฏิวิทฺธํ
โหติ   สามายิกมฺปิ   วิมุตฺตึ   ลภติ   โส   กายสฺส  เภทา  ปรมฺมรณา
วิเสสาย   ปเรติ   โน   หานาย  วิเสสคามีเยว  โหติ  โน  หานคามี
ตตฺรานนฺท   ฯเปฯ   อหญฺจานนฺท   ปุคฺคเลสุ   ปมาณํ   คเณฺหยฺยํ   โย
วา   ปนสฺส   มาทิโส   ฯ  อิธ  ปนานนฺท  เอกจฺโจ  ปุคฺคโล  อุทฺธโต
โหติ    ตญฺจ    เจโตวิมุตฺตึ    ปญฺญาวิมุตฺตึ    ยถาภูตํ    นปฺปชานาติ
ยตฺถสฺส  [๑]  อุทฺธจฺจํ  อปริเสสํ  นิรุชฺฌติ  ตสฺส  สวเนนปิ  อกตํ โหติ
พาหุสจฺเจนปิ   อกตํ   โหติ   ทิฏฺฐิยาปิ   อปฺปฏิวิทฺธํ  โหติ  สามายิกมฺปิ
วิมุตฺตึ   น   ลภติ   โส   กายสฺส  เภทา  ปรมฺมรณา  หานาย  ปเรติ
โน   วิเสสาย   หานคามีเยว   โหติ   โน  วิเสสคามี  อิธ  ปนานนฺท
เอกจฺโจ   ปุคฺคโล   อุทฺธโต   โหติ   ตญฺจ   เจโตวิมุตฺตึ  ปญฺญาวิมุตฺตึ
ยถาภูตํ   ปชานาติ   ยตฺถสฺส   ตํ   อุทฺธจฺจํ   อปริเสสํ  นิรุชฺฌติ  ตสฺส
#๑ โป. ม. ตํ ฯ
