สมฺภวนฺติ   อยํ   อนตฺโถ   อทินฺนาทานา   เวรมณีปจฺจยา   จ  อเนเก
กุสลา  ธมฺมา  ภาวนาปาริปูรึ  คจฺฉนฺติ  อยํ อตฺโถ ฯ กาเมสุ มิจฺฉาจาโร
อาวุโส   อธมฺโม   กาเมสุ   มิจฺฉาจารา   เวรมณี   ธมฺโม   เย  จ
กาเมสุ   มิจฺฉาจารปจฺจยา  อเนเก  ปาปกา  อกุสลา  ธมฺมา  สมฺภวนฺติ
อยํ   อนตฺโถ  กาเมสุ  มิจฺฉาจารา  เวรมณีปจฺจยา  จ  อเนเก  กุสลา
ธมฺมา   ภาวนาปาริปูรึ   คจฺฉนฺติ   อยํ  อตฺโถ  ฯ  มุสาวาโท  อาวุโส
อธมฺโม    มุสาวาทา    เวรมณี   ธมฺโม   เย   จ   มุสาวาทปจฺจยา
อเนเก   ปาปกา   อกุสลา  ธมฺมา  สมฺภวนฺติ  อยํ  อนตฺโถ  มุสาวาทา
เวรมณีปจฺจยา   จ   อเนเก   กุสลา   ธมฺมา  ภาวนาปาริปูรึ  คจฺฉนฺติ
อยํ   อตฺโถ   ฯ   ปิสุณา   วาจา  อาวุโส  อธมฺโม  ปิสุณาย  วาจาย
เวรมณี  ธมฺโม  เย  จ  ปิสุณา  วาจาปจฺจยา  อเนเก  ปาปกา อกุสลา
ธมฺมา   สมฺภวนฺติ   อยํ   อนตฺโถ   ปิสุณาย   วาจาย   เวรมณีปจฺจยา
จ   อเนเก   กุสลา   ธมฺมา  ภาวนาปาริปูรึ  คจฺฉนฺติ  อยํ  อตฺโถ  ฯ
ผรุสา   วาจา   อาวุโส   อธมฺโม   ผรุสาย  วาจาย  เวรมณี  ธมฺโม
เย   จ  ผรุสวาจาปจฺจยา  อเนเก  ปาปกา  อกุสลา  ธมฺมา  สมฺภวนฺติ
อยํ   อนตฺโถ   ผรุสาย   วาจาย   เวรมณีปจฺจยา  จ  อเนเก  กุสลา
ธมฺมา   ภาวนาปาริปูรึ  คจฺฉนฺติ  อยํ  อตฺโถ  ฯ  สมฺผปฺปลาโป  อาวุโส
อธมฺโม   สมฺผปฺปลาปา   เวรมณี   ธมฺโม   เย  จ  สมฺผปฺปลาปปจฺจยา
อเนเก  ปาปกา  อกุสลา  ธมฺมา  สมฺภวนฺติ  อยํ  อนตฺโถ  สมฺผปฺปลาปา
เวรมณีปจฺจยา   จ   อเนเก   กุสลา   ธมฺมา  ภาวนาปาริปูรึ  คจฺฉนฺติ
