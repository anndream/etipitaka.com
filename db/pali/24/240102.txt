วฑฺฒนฺติ   ฐิติเมตํ   ภิกฺขเว   วทามิ   กุสเลสุ   ธมฺเมสุ   โน   หานึ
โน   วุฑฺฒึ   เอวํ   โข   ภิกฺขเว   ฐิติ  โหติ  กุสเลสุ  ธมฺเมสุ  โน
หานิ โน วุฑฺฒิ ๑ ฯ
     กถญฺจ   ภิกฺขเว   วุฑฺฒิ   โหติ  กุสเลสุ  ธมฺเมสุ  โน  ฐิติ  โน
หานิ   อิธ   ภิกฺขเว   ภิกฺขุ   ยตฺตโก   โหติ  สทฺธาย  สีเลน  สุเตน
จาเคน   ปญฺญาย   ปฏิภาเณน   ตสฺส   เต   ธมฺมา   เนว   ติฏฺฐนฺติ
โน   หายนฺติ   วุฑฺฒิเมตํ   ภิกฺขเว   วทามิ   กุสเลสุ   ธมฺเมสุ   โน
ฐิตึ   โน   หานึ   เอวํ   โข  ภิกฺขเว  วุฑฺฒิ  โหติ  กุสเลสุ  ธมฺเมสุ
โน   ฐิติ   โน   หานิ   โน  เจ  ภิกฺขเว  ภิกฺขุ  ปรจิตฺตปริยายกุสโล
โหติ   อถ   สจิตฺตปริยายกุสลา   ภวิสฺสามาติ   เอวญฺหิ   โว  ภิกฺขเว
สิกฺขิตพฺพํ ฯ
     กถญฺจ   ภิกฺขเว   สจิตฺตปริยายกุสโล   โหติ  เสยฺยถาปิ  ภิกฺขเว
อิตฺถี  วา  ปุริโส  วา  ทหโร  ยุวา  มณฺฑนกชาติโก  ๒  อาทาเส วา
ปริสุทฺเธ    ปริโยทาเต    อจฺเฉ   วา   อุทกปตฺเต   สกํ   มุขนิมิตฺตํ
ปจฺจเวกฺขมาโน  สเจ  ตตฺถ  ปสฺสติ  รชํ  วา  องฺคณํ วา ตสฺเสว รชสฺส
วา   องฺคณสฺส   วา   ปหานาย  วายมติ  โน  เจ  ตตฺถ  ปสฺสติ  รชํ
วา    องฺคณํ   วา   เตเนวตฺตมโน   โหติ   ปริปุณฺณสงฺกปฺโป   ลาภา
วต   เม   ปริสุทฺธํ   วต   เมติ   เอวเมว   โข   ภิกฺขเว  ภิกฺขุโน
ปจฺจเวกฺขณา   พหุการา   โหติ   กุสเลสุ   ธมฺเมสุ  อภิชฺฌาลุ  นุ  โข
พหุลํ   วิหรามิ   อนภิชฺฌาลุ   นุ   โข   พหุลํ  วิหรามิ  พฺยาปนฺนจิตฺโต
#๑ ม. โน วุฑฺฒิ โน หานิ ฯ  ๒ ยุ. มณฺฑนกชาติโย ฯ สพฺพตฺถ อีทิสเมว ฯ
