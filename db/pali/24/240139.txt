ปวิเวกกถา     อสํสคฺคกถา    วิริยารมฺภกถา    สีลกถา    สมาธิกถา
ปญฺญากถา   วิมุตฺติกถา   วิมุตฺติญาณทสฺสนกถา  ๑  อิมานิ  โข  ภิกฺขเว
ทส   กถาวตฺถูนิ   อิเมสํ   เจ   ตุเมฺห   ภิกฺขเว   ทสนฺนํ  กถาวตฺถูนํ
อุปาทายุปาทาย  กถํ  กเถยฺยาถ  อิเมสมฺปิ  จนฺทิมสุริยานํ  เอวํมหิทฺธิกานํ
เอวํมหานุภาวานํ   เตชสา   เตชํ   ปริยาทิเยยฺยาถ   โก  ปน  วาโท
อญฺญติตฺถิยานํ ปริพฺพาชกานนฺติ ฯ
     [๗๐]  เอกํ  สมยํ  ภควา สาวตฺถิยํ วิหรติ เชตวเน อนาถปิณฺฑิกสฺส
อาราเม   ฯ   เตน   โข   ปน  สมเยน  สมฺพหุลา  ภิกฺขู  ปจฺฉาภตฺตํ
ปิณฺฑปาตปฏิกฺกนฺตา   อุปฏฺฐานสาลายํ   สนฺนิสนฺนา  สนฺนิปติตา  อเนกวิหิตํ
ติรจฺฉานกถํ  อนุยุตฺตา  วิหรนฺติ  เสยฺยถีทํ  ราชกถํ  โจรกถํ  มหามตฺตกถํ

ฯเปฯ   อิติ   ภวาภวกถํ   อิติ   วาติ  ฯ  อถโข  ภควา  สายณฺหสมยํ
ปฏิสลฺลานา   วุฏฺฐิโต   เยน  อุปฏฺฐานสาลา  เตนุปสงฺกมิ  อุปสงฺกมิตฺวา
ปญฺญตฺเต   อาสเน   นิสีทิ   นิสชฺช   โข   ภควา   ภิกฺขู   อามนฺเตสิ
กาย   นุตฺถ   ภิกฺขเว   เอตรหิ  กถาย  สนฺนิสินฺนา  กา  จ  ปน  โว
อนฺตรากถา  วิปฺปกตาติ  ฯ  อิธ  มยํ ภนฺเต ปจฺฉาภตฺตํ ปิณฺฑปาตปฏิกฺกนฺตา
อุปฏฺฐานสาลายํ        สนฺนิสินฺนา        สนฺนิปติตา       อเนกวิหิตํ
ติรจฺฉานกถํ   อนุยุตฺตา   วิหราม   เสยฺยถีทํ   ราชกถํ  โจรกถํ  ฯเปฯ
อิติ  ภวาภวกถํ  อิติ  วา  ฯ  น  โข  ปเนตํ  ภิกฺขเว  ตุมฺหากํ  ปฏิรูปํ
กุลปุตฺตานํ  สทฺธา  อคารสฺมา  อนคาริยํ  ปพฺพชิตานํ  ยํ ตุเมฺห อเนกวิหิตํ
ติรจฺฉานกถํ     อนุยุตฺตา    วิหราม    เสยฺยถีทํ    ราชกถํ    ฯเปฯ
#๑ โป. ม. วิมุตฺติ ... กถาติ ฯ
