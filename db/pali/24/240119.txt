สพฺพสงฺขาเรสุ อนิจฺจสญฺญา ฯ
     กตมา   จานนฺท   อานาปานสติ  อิธานนฺท  ภิกฺขุ  อรญฺญคโต  วา
รุกฺขมูลคโต   วา  สุญฺญาคารคโต  วา  นิสีทติ  ปลฺลงฺกํ  อาภุชิตฺวา  อุชุํ
กายํ  ปณิธาย  ปริมุขํ  สตึ  อุปฏฺฐเปตฺวา  โส  สโตว  อสฺสสติ สโต ๑
ปสฺสสติ    ทีฆํ   วา   อสฺสสนฺโต   ทีฆํ   อสฺสสามีติ   ปชานาติ   ทีฆํ
วา   ปสฺสสนฺโต   ทีฆํ   ปสฺสสามีติ   ปชานาติ   รสฺสํ  วา  อสฺสสนฺโต
รสฺสํ   อสฺสสามีติ   ปชานาติ   รสฺสํ  วา  ปสฺสสนฺโต  รสฺสํ  ปสฺสสามีติ
ปชานาติ   สพฺพกายปฏิสํเวที   อสฺสสิสฺสามีติ   สิกฺขติ   สพฺพกายปฏิสํเวที
ปสฺสสิสฺสามีติ   สิกฺขติ   ปสฺสมฺภยํ   กายสงฺขารํ   อสฺสสิสฺสามีติ   สิกฺขติ
ปสฺสมฺภยํ     กายสงฺขารํ     ปสฺสสิสฺสามีติ     สิกฺขติ     ปีติปฏิสํเวที
อสฺสสิสฺสามีติ      สิกฺขติ     ปีติปฏิสํเวที     ปสฺสสิสฺสามีติ     สิกฺขติ
สุขปฏิสํเวที   อสฺสสิสฺสามีติ   สิกฺขติ   สุขปฏิสํเวที  ปสฺสสิสฺสามีติ  สิกฺขติ
จิตฺตสงฺขารปฏิสํเวที     อสฺสสิสฺสามีติ     สิกฺขติ    จิตฺตสงฺขารปฏิสํเวที
ปสฺสสิสฺสามีติ   สิกฺขติ   ปสฺสมฺภยํ   จิตฺตสงฺขารํ   อสฺสสิสฺสามีติ   สิกฺขติ
ปสฺสมฺภยํ     จิตฺตสงฺขารํ     ปสฺสสิสฺสามีติ     สิกฺขติ    จิตฺตปฏิสํเวที
อสฺสสิสฺสามีติ     สิกฺขติ     จิตฺตปฏิสํเวที     ปสฺสสิสฺสามีติ     สิกฺขติ
อภิปฺปโมทยํ  จิตฺตํ ... สมาทหํ จิตฺตํ ... วิโมจยํ จิตฺตํ ... อนิจฺจานุปสฺสี
...  วิราคานุปสฺสี ... นิโรธานุปสฺสี ... ปฏินิสฺสคฺคานุปสฺสี อสฺสสิสฺสามีติ
สิกฺขติ    ปฏินิสฺสคฺคานุปสฺสี   ปสฺสสิสฺสามีติ   สิกฺขติ   อยํ   วุจฺจตานนฺท
อานาปานสติ  ฯ  สเจ โข ตฺวํ อานนฺท คิริมานนฺทสฺส ภิกฺขุโน อุปสงฺกมิตฺวา
#๑ ม. สโตว ฯ
