ปจฺโจโรหติ    มิจฺฉาอาชีวสฺส    โข    ปาปโก   วิปาโก   ทิฏฺเฐเจว
ธมฺเม   อภิสมฺปรายญฺจาติ   โส   อิติ   ปฏิสงฺขาย  มิจฺฉาอาชีวํ  ปชหติ
มิจฺฉาอาชีวา  ปจฺโจโรหติ  มิจฺฉาวายามสฺส โข ปาปโก วิปาโก ทิฏฺเฐเจว
ธมฺเม   อภิสมฺปรายญฺจาติ   โส   อิติ  ปฏิสงฺขาย  มิจฺฉาวายามํ  ปชหติ
มิจฺฉาวายามา  ปจฺโจโรหติ  มิจฺฉาสติยา  โข  ปาปโก วิปาโก ทิฏฺเฐเจว
ธมฺเม   อภิสมฺปรายญฺจาติ   โส   อิติ   ปฏิสงฺขาย   มิจฺฉาสตึ   ปชหติ
มิจฺฉาสติยา  ปจฺโจโรหติ  มิจฺฉาสมาธิสฺส  โข  ปาปโก วิปาโก ทิฏฺเฐเจว
ธมฺเม   อภิสมฺปรายญฺจาติ   โส   อิติ   ปฏิสงฺขาย  มิจฺฉาสมาธึ  ปชหติ
มิจฺฉาสมาธิมฺหา   ปจฺโจโรหติ   มิจฺฉาญาณสฺส   โข   ปาปโก   วิปาโก
ทิฏฺเฐเจว   ธมฺเม   อภิสมฺปรายญฺจาติ  โส  อิติ  ปฏิสงฺขาย  มิจฺฉาญาณํ
ปชหติ   มิจฺฉาญาณา   ๑   ปจฺโจโรหติ   มิจฺฉาวิมุตฺติยา  โข  ปาปโก
วิปาโก   ทิฏฺเฐเจว   ธมฺเม   อภิสมฺปรายญฺจาติ   โส  อิติ  ปฏิสงฺขาย
มิจฺฉาวิมุตฺตึ   ปชหติ   มิจฺฉาวิมุตฺติยา  ปจฺโจโรหติ  เอวํ  โข  พฺราหฺมณ
อริยสฺส  วินเย  ปจฺโจโรหณี  โหตีติ  ฯ  อญฺญถา  โภ โคตม พฺราหฺมณานํ
ปจฺโจโรหณี    อญฺญถา   จปน   อริยสฺส   วินเย   ปจฺโจโรหณี   โหติ
อิมิสฺสา   จ   โภ  โคตม  อริยสฺส  วินเย  ปจฺโจโรหณิยา  พฺราหฺมณานํ
ปจฺโจโรหณี   กลฺลํ   น   อคฺฆติ  โสฬสึ  อภิกฺกนฺตํ  โภ  โคตม  ฯเปฯ
อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณคตนฺติ ฯ
     [๑๒๐]  อริยํ  โว  ภิกฺขเว  ปจฺโจโรหณึ เทสิสฺสามิ ตํ สุณาถ ...
กตมา   จ   ภิกฺขเว   อริยา   ปจฺโจโรหณี  อิธ  ภิกฺขเว  อริยสาวโก
#๑ ม. มิจฺฉาญาณมฺหา ฯ
