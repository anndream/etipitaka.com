จ    ภิกฺขเว    อริโย    มคฺโค    ปาณาติปาตา    เวรมณี   ฯเปฯ
สมฺมาทิฏฺฐิ อยํ วุจฺจติ ภิกฺขเว อริโย มคฺโคติ ฯ
     [๑๗๙]   กณฺหมคฺคญฺจ   โว  ภิกฺขเว  เทสิสฺสามิ  สุกฺกมคฺคญฺจ  ตํ
สุณาถ  ฯเปฯ  กตโม  จ  ภิกฺขเว  กโณฺห  มคฺโค  ปาณาติปาโต  ฯเปฯ
มิจฺฉาทิฏฺฐิ    อยํ    วุจฺจติ    ภิกฺขเว   กโณฺห   มคฺโค   ฯ   กตโม
จ   ภิกฺขเว   สุกฺโก  มคฺโค  ปาณาติปาตา  เวรมณี  ฯเปฯ  สมฺมาทิฏฺฐิ
อยํ วุจฺจติ ภิกฺขเว สุกฺโก มคฺโคติ ฯ
     [๑๘๐]   สทฺธมฺมญฺจ   โว   ภิกฺขเว  เทสิสฺสามิ  อสทฺธมฺมญฺจ  ตํ
สุณาถ   ฯเปฯ   กตโม   จ  ภิกฺขเว  อสทฺธมฺโม  ปาณาติปาโต  ฯเปฯ
มิจฺฉาทิฏฺฐิ   อยํ   วุจฺจติ   ภิกฺขเว  อสทฺธมฺโม  ฯ  กตโม  จ  ภิกฺขเว
สทฺธมฺโม   ปาณาติปาตา   เวรมณี   ฯเปฯ   สมฺมาทิฏฺฐิ   อยํ   วุจฺจติ
ภิกฺขเว สทฺธมฺโมติ ฯ
     [๑๘๑]  สปฺปุริสธมฺมญฺจ  โว  ภิกฺขเว  เทสิสฺสามิ  อสปฺปุริสธมฺมญฺจ
ตํ     สุณาถ     ฯเปฯ    กตโม    จ    ภิกฺขเว    อสปฺปุริสธมฺโม
ปาณาติปาโต     ฯเปฯ     มิจฺฉาทิฏฺฐิ     อยํ     วุจฺจติ    ภิกฺขเว
อสปฺปุริสธมฺโม   ฯ   กตโม   จ   ภิกฺขเว  สปฺปุริสธมฺโม  ปาณาติปาตา
เวรมณี ฯเปฯ สมฺมาทิฏฺฐิ อยํ วุจฺจติ ภิกฺขเว สปฺปุริสธมฺโมติ ฯ
     [๑๘๒]   อุปฺปาเทตพฺพญฺจ   โว   ภิกฺขเว   ธมฺมํ  เทสิสฺสามิ  น
อุปฺปาเทตพฺพญฺจ    ตํ    สุณาถ    ฯเปฯ   กตโม   จ   ภิกฺขเว   น
