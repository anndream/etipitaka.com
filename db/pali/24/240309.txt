มิจฺฉาทิฏฺฐิกา   โหติ   อิเมหิ  โข  ภิกฺขเว  ทสหิ  ธมฺเมหิ  สมนฺนาคตา
อุปาสิกา   ยถาภตํ  นิกฺขิตฺตา  เอวํ  นิรเย  ฯ  ทสหิ  ภิกฺขเว  ธมฺเมหิ
สมนฺนาคตา   อุปาสิกา  ยถาภตํ  นิกฺขิตฺตา  เอวํ  สคฺเค  กตเมหิ  ทสหิ
ปาณาติปาตา   ปฏิวิรตา   โหติ   ฯเปฯ   สมฺมาทิฏฺฐิกา   โหติ  อิเมหิ
โข   ภิกฺขเว  ทสหิ  ธมฺเมหิ  สมนฺนาคตา  อุปาสิกา  ยถาภตํ  นิกฺขิตฺตา
เอวํ สคฺเคติ ฯ
     [๑๙๒]  ทสหิ  ภิกฺขเว  ธมฺเมหิ  สมนฺนาคตา  อุปาสิกา อวิสารทา
อคารํ    อชฺฌาวสติ    กตเมหิ   ทสหิ   ปาณาติปาตินี   โหติ   ฯเปฯ
มิจฺฉาทิฏฺฐิกา   โหติ   อิเมหิ  โข  ภิกฺขเว  ทสหิ  ธมฺเมหิ  สมนฺนาคตา
อุปาสิกา   อวิสารทา   อคารํ   อชฺฌาวสติ  ฯ  ทสหิ  ภิกฺขเว  ธมฺเมหิ
สมนฺนาคตา   อุปาสิกา   วิสารทา   อคารํ   อชฺฌาวสติ  กตเมหิ  ทสหิ
ปาณาติปาตา   ปฏิวิรตา   โหติ   ฯเปฯ   สมฺมาทิฏฺฐิกา   โหติ  อิเมหิ
โข   ภิกฺขเว   ทสหิ  ธมฺเมหิ  สมนฺนาคตา  อุปาสิกา  วิสารทา  อคารํ
อชฺฌาวสตีติ ฯ
     [๑๙๓]  สํสปฺปติปริยายํ  ๑  โว ภิกฺขเว ธมฺมปริยายํ เทสิสฺสามิ ตํ
สุณาถ   สาธุกํ   มนสิกโรถ   ภาสิสฺสามีติ  ฯ  เอวํ  ภนฺเตติ  โข  เต
ภิกฺขู   ภควโต   ปจฺจสฺโสสุํ  ฯ  ภควา  เอตทโวจ  กตโม  จ  ภิกฺขเว
สํสปฺปติปริยาโย  ธมฺมปริยาโย  กมฺมสฺสกา  ภิกฺขเว  สตฺตา  กมฺมทายาทา
กมฺมโยนี    กมฺมพนฺธู    กมฺมปฏิสรณา   ยํ   กมฺมํ   กโรนฺติ   กลฺยาณํ
วา   ปาปกํ   วา  ตสฺส  ทายาทา  ภวนฺติ  ฯ  อิธ  ภิกฺขเว  เอกจฺโจ
#๑ โป. สํสปฺปติยปริยายํ ฯ ม. ยุ. สพฺพตฺถ สํสปฺปนิยปริยายํ ฯ
