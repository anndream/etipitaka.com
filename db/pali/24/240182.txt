จิตฺตํ       เปสลา      สารีปุตฺตโมคฺคลฺลานาติ      ฯ      ตติยมฺปิ
โข   โกกาลิโก   ภิกฺขุ  ภควนฺตํ  เอตทโวจ  กิญฺจาปิ  โข  เม  ภนฺเต
ภควา   สทฺธายิโก   ปจฺจยิโก  อถโข  ปาปิจฺฉาว  สารีปุตฺตโมคฺคลฺลานา
ปาปิกานํ   อิจฺฉานํ   วสงฺคตาติ   ฯ   มา  เหวํ  โกกาลิก  มา  เหวํ
โกกาลิก   ปสาเทหิ   โกกาลิก   สารีปุตฺตโมคฺคลฺลาเนสุ  จิตฺตํ  เปสลา
สารีปุตฺตโมคฺคลฺลานาติ  ฯ  อถโข  โกกาลิโก  ภิกฺขุ อุฏฺฐายาสนา ภควนฺตํ
อภิวาเทตฺวา   ปทกฺขิณํ  กตฺวา  ปกฺกามิ  อจิรปกฺกนฺตสฺส  จ  โกกาลิกสฺส
ภิกฺขุโน  สาสปมตฺตีหิ  ปิฬกาหิ  สพฺโพ  กาโย  ผุฏฺโฐ อโหสิ สาสปมตฺติโย
หุตฺวา   มุคฺคมตฺติโย   อเหสุํ   มุคฺคมตฺติโย  หุตฺวา  กาฬายมตฺติโย  ๑
อเหสุํ   กาฬายมตฺติโย   หุตฺวา   โกลฏฺฐิมตฺติโย  อเหสุํ  โกลฏฺฐิมตฺติโย
หุตฺวา    โกลมตฺติโย    อเหสุํ   โกลมตฺติโย   หุตฺวา   อามลกมตฺติโย
อเหสุํ   อามลกมตฺติโย  หุตฺวา  [๒]  เวลุวสลาฏุกมตฺติโย  ๓  อเหสุํ
เวลุวสลาฏุกมตฺติโย   หุตฺวา   วิลฺลมตฺติโย   อเหสุํ  วิลฺลมตฺติโย  หุตฺวา
ปภิชฺชึสุ    ปุพฺพญฺจ    โลหิตญฺจ    ปคฺฆรึสุ    สฺวาสฺสุทํ   กทฺทลิปตฺเตสุ
เสติ มจฺโฉว วิสกลิกโต ๔ ฯ อถโข ตุทิปจฺเจกพฺรหฺมา ๕ เยน โกกาลิโก
ภิกฺขุ   เตนุปสงฺกมิ   อุปสงฺกมิตฺวา   เวหาเส   ฐตฺวา  โกกาลิกํ  ภิกฺขุํ
เอตทโวจ   ปสาเทหิ   โกกาลิก  สารีปุตฺตโมคฺคลฺลาเนสุ  จิตฺตํ  เปสลา
สารีปุตฺตโมคฺคลฺลานาติ  ฯ  โกสิ ตฺวํ อาวุโสติ ฯ อหํ ตุทิปจฺเจกพฺรหฺมาติ ฯ
นนุ     ตฺวํ     อาวุโส     ภควตา    อนาคามี    พฺยากโต    อถ
กิญฺจรหิ   อิธาคโต   ปสฺส   ยาวญฺจ   เต  อิทํ  อปรทฺธนฺติ  ฯ  อถโข
#๑ โป. กฬายมตฺติโย ฯ ม. ยุ. กลายมตฺติโย ฯ ๒ ม. ติณฺฑุกฺมตฺติโย อเหสุํ
#ติณฺฑุกมตฺติโย หุตฺวา ฯ ๓ ม. ยุ. เพฬุวสิลาฏฺกมตฺติโย ฯ ๔ โป. วิสกเลกโต ฯ
#ม. ยุ. วิสคิลิโต ฯ ๕ ม. ตุลูปจฺเจกพฺรหฺมา ฯ ยุ. ตุทุปจฺเจกพฺรหฺมา ฯ
