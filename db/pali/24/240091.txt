กมฺมสฺส   ปวตฺติยา   มิจฺฉาปณิหิตํ  โข  มหาลิ  จิตฺตํ  เหตุ  มิจฺฉาปณิหิตํ
จิตฺตํ    ปจฺจโย    ปาปสฺส    กมฺมสฺส    กิริยาย   ปาปสฺส   กมฺมสฺส
ปวตฺติยา   อยํ   โข   มหาลิ   เหตุ   อยํ  ปจฺจโย  ปาปสฺส  กมฺมสฺส
กิริยาย   ปาปสฺส   กมฺมสฺส  ปวตฺติยา  ฯ  โก  ปน  ภนฺเต  เหตุ  โก
ปจฺจโย     กลฺยาณสฺส    กมฺมสฺส    กิริยาย    กลฺยาณสฺส    กมฺมสฺส
ปวตฺติยาติ  ฯ  อโลโภ  โข  มหาลิ  เหตุ  อโลโภ  ปจฺจโย  กลฺยาณสฺส
กมฺมสฺส   กิริยาย   กลฺยาณสฺส  กมฺมสฺส  ปวตฺติยา  อโทโส  โข  มหาลิ
เหตุ  อโทโส  ปจฺจโย  กลฺยาณสฺส  กมฺมสฺส  กิริยาย  กลฺยาณสฺส กมฺมสฺส
ปวตฺติยา   อโมโห   โข   มหาลิ   เหตุ  อโมโห  ปจฺจโย  กลฺยาณสฺส
กมฺมสฺส   กิริยาย   กลฺยาณสฺส   กมฺมสฺส  ปวตฺติยา  โยนิโส  มนสิกาโร
โข   มหาลิ   เหตุ   โยนิโส  มนสิกาโร  ปจฺจโย  กลฺยาณสฺส  กมฺมสฺส
กิริยาย   กลฺยาณสฺส   กมฺมสฺส   ปวตฺติยา   สมฺมาปณิหิตํ   โข   มหาลิ
จิตฺตํ    เหตุ    สมฺมาปณิหิตํ    จิตฺตํ   ปจฺจโย   กลฺยาณสฺส   กมฺมสฺส
กิริยาย   กลฺยาณสฺส   กมฺมสฺส   ปวตฺติยา  อยํ  โข  มหาลิ  เหตุ  อยํ
ปจฺจโย  กลฺยาณสฺส  กมฺมสฺส  กิริยาย  กลฺยาณสฺส  กมฺมสฺส  ปวตฺติยาติ ฯ
อิเม  [๑]  โข  มหาลิ  ทส ธมฺมา โลเก น สํวิชฺเชยฺยุํ นยิธ ปญฺญาเยถ
อธมฺมจริยวิสมจริยาติ   วา   ธมฺมจริยสมจริยาติ   วา   ยสฺมา  จ  โข
มหาลิ    อิเม   ทส   ธมฺมา   โลเก   สํวิชฺชนฺติ   ตสฺมา   ปญฺญายติ
อธมฺมจริยวิสมจริยาติ วา ธมฺมจริยสมจริยาติ วาติ ฯ
     [๔๘]  ทสยิเม  ภิกฺขเว  ธมฺมา  ปพฺพชิเตน อภิณฺหํ ปจฺจเวกฺขิตพฺพา
#๑ ม. ยุ. จสทฺโท อตฺถิ ฯ  โป. อิเม หิ โข ฯ
