สมนฺนาคโต เถโร ภิกฺขุ ยสฺสํ ยสฺสํ ทิสายํ วิหรติ ผาสุเยว วิหรตีติ ฯ
     [๙๙]   อถโข   อายสฺมา   อุปาลิ   เยน   ภควา  เตนุปสงฺกมิ
อุปสงฺกมิตฺวา  ภควนฺตํ  อภิวาเทตฺวา  เอกมนฺตํ  นิสีทิ  เอกมนฺตํ  นิสินฺโน
โข อายสฺมา อุปาลิ ภควนฺตํ เอตทโวจ อิจฺฉามหํ ภนฺเต อรญฺญวนปตฺถานิ ๑
ปนฺตานิ    เสนาสนานิ    ปฏิเสวิตุนฺติ    ฯ   ทุรภิสมฺภวานิ   หิ   ๒
โข   อุปาลิ   อรญฺญวนปตฺถานิ   ปนฺตานิ   เสนาสนานิ  ทุกฺกรํ  ปวิเวกํ
ทุรภิรมํ   เอกตฺเต   หรนฺติ   มญฺเญ  มโน  วนานิ  สมาธึ  อลภมานสฺส
ภิกฺขุโน   โย   โข   อุปาลิ   เอวํ   วเทยฺย  อหํ  สมาธึ  อลภมาโน
อรญฺญวนปตฺถานิ    ปนฺตานิ    เสนาสนานิ    ปฏิเสวิสฺสามีติ    ตสฺเสตํ
ปาฏิกงฺขํ สํสีทิสฺสติ วา อุปฺปิลวิสฺสติ ๓ วา เสยฺยถาปิ อุปาลิ มหาอุทกรหโท
อถ   อาคจฺเฉยฺย   หตฺถินาโค   สตฺตรตโน   วา   อฑฺฒฏฺฐรตโน   ๔
วา  ตสฺส  เอวมสฺส  ยนฺนูนาหํ  อิมํ อุทกรหทํ โอคาเหตฺวา กณฺณสนฺโธวิกํปิ
ขิฑฺฑํ    กีเฬยฺยํ    ปิฏฺฐิสนฺโธวิกํปิ    ขิฑฺฑํ    กีเฬยฺยํ   กณฺณสนฺโธวิกํปิ
ขิฑฺฑํ    กีฬิตฺวา    ปิฏฺฐิสนฺโธวิกํปิ    ขิฑฺฑํ   กีฬิตฺวา   นฺหาตฺวา   ๕
จ   ปีวิตฺวา   จ   ปจฺจุตฺตริตฺวา   เยน   กามํ  ปกฺกเมยฺยนฺติ  โส  ตํ
อุทกรหทํ   โอคาเหตฺวา   กณฺณสนฺโธวิกํปิ  ขิฑฺฑํ  กีเฬยฺย  ปิฏฺฐิสนฺโธวิกํปิ
ขิฑฺฑํ    กีเฬยฺย    กณฺณสนฺโธวิกํปิ    ขิฑฺฑํ    กีฬิตฺวา   ปิฏฺฐิสนฺโธวิกํปิ
ขิฑฺฑํ    กีฬิตฺวา   นฺหาตฺวา   จ   ปิวิตฺวา   จ   ปจฺจุตฺตริตฺวา   เยน
กามํ  ปกฺกเมยฺย  ตํ  กิสฺส  เหตุ  มหา  อุปาลิ  ๖  อตฺตภาโว คมฺภีเร
คาธํ  วินฺทติ  อถ  อาคจฺเฉยฺย  สโส  วา  พิฬาโร  วา  ตสฺส เอวมสฺส
#๑ โป. ยุ. อรญฺเญ วนปตฺกานิ ฯ สพฺพตฺถ อีทิสเมว ฯ ๒ ยุ. หิสทฺโท นตฺถิ ฯ
#๓ ม. สพฺพตฺถ วาเรสุ อุปฺลวิสฺสติ ฯ ๔ โป. อฑฺฒฏฺฐฺตฺตรรตโน ฯ ยุ. อฑฺฒรตโน ฯ
#๕ ม. สพฺพตฺถ วาเรสุ นฺหตฺวา ฯ ๖ สี. ยุ. มหา หุปาล ฯ
