ปหีโน     โหติ     พฺยาปาโท    ปหีโน    โหติ    ถีนมิทฺธํ    ปหีนํ
โหติ   อุทฺธจฺจกุกฺกุจฺจํ   ปหีนํ   โหติ   วิจิกิจฺฉา   ปหีนา   โหติ  เอวํ
โข   ภิกฺขเว   ภิกฺขุ  ปญฺจงฺควิปฺปหีโน  โหติ  ฯ  กถญฺจ  ภิกฺขเว  ภิกฺขุ
ฉฬงฺคสมนฺนาคโต   โหติ   อิธ   ภิกฺขเว   ภิกฺขุ   จกฺขุนา  รูปํ  ทิสฺวา
เนว   สุมโน   โหติ  น  ทุมฺมโน  อุเปกฺขโก  วิหรติ  สโต  สมฺปชาโน
โสเตน   สทฺทํ   สุตฺวา  ฯเปฯ  ฆาเนน  คนฺธํ  ฆายิตฺวา  ชิวฺหาย  รสํ
สายิตฺวา   กาเยน   โผฏฺฐพฺพํ   ผุสิตฺวา   มนสา  ธมฺมํ  วิญฺญาย  เนว
สุมโน   โหติ   น  ทุมฺมโน  อุเปกฺขโก  วิหรติ  สโต  สมฺปชาโน  เอวํ
โข   ภิกฺขเว  ภิกฺขุ  ฉฬงฺคสมนฺนาคโต  โหติ  ฯ  กถญฺจ  ภิกฺขเว  ภิกฺขุ
เอการกฺโข  โหติ  อิธ  ภิกฺขเว  ภิกฺขุ  สตารกฺเขน  เจตสา สมนฺนาคโต
โหติ  เอวํ  โข  ภิกฺขเว  ภิกฺขุ  เอการกฺโข  โหติ  ฯ  กถญฺจ  ภิกฺขเว
ภิกฺขุ   จตุราปสฺเสโน   โหติ  อิธ  ภิกฺขเว  ภิกฺขุ  สงฺขาเยกํ  ปฏิเสวติ
สงฺขาเยกํ   อธิวาเสติ   สงฺขาเยกํ   ปริวชฺเชติ   สงฺขาเยกํ  วิโนเทติ
เอวํ  โข  ภิกฺขเว  ภิกฺขุ  จตุราปสฺเสโน  โหติ  ฯ  กถญฺจ ภิกฺขเว ภิกฺขุ
ปนุณฺณปจฺเจกสจฺโจ    โหติ    อิธ    ภิกฺขเว   ภิกฺขุโน   ยานิ   ตานิ
ปุถุสมณพฺราหฺมณานํ    ปุถุปจฺเจกสจฺจานิ    เสยฺยถีทํ   สสฺสโต   โลโกติ
วา    อสสฺสโต   โลโกติ   วา   อนฺตวา   โลโกติ   วา   อนนฺตวา
โลโกติ   วา   ตํ   ชีวํ   ตํ  สรีรนฺติ  วา  อญฺญํ  ชีวํ  อญฺญํ  สรีรนฺติ
วา  โหติ  ตถาคโต  ปรมฺมรณาติ  วา  น  โหติ  ตถาคโต  ปรมฺมรณาติ
วา   โหติ   จ   น   จ   โหติ   ตถาคโต   ปรมฺมรณาติ  วา  เนว
