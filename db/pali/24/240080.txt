ทีเปนฺติ    วินยํ    วินโยติ    ทีเปนฺติ   อภาสิตํ   อลปิตํ   ตถาคเตน
อภาสิตํ   อลปิตํ   ตถาคเตนาติ   ทีเปนฺติ   ภาสิตํ   ลปิตํ   ตถาคเตน
ภาสิตํ   ลปิตํ   ตถาคเตนาติ   ทีเปนฺติ  อนาจิณฺณํ  ตถาคเตน  อนาจิณฺณํ
ตถาคเตนาติ   ทีเปนฺติ   อาจิณฺณํ   ตถาคเตน   อาจิณฺณํ   ตถาคเตนาติ
ทีเปนฺติ   อปฺปญฺญตฺตํ   ตถาคเตน   อปฺปญฺญตฺตํ   ตถาคเตนาติ   ทีเปนฺติ
ปญฺญตฺตํ   ตถาคเตน   ปญฺญตฺตํ   ตถาคเตนาติ   ทีเปนฺติ   เต   อิเมหิ็
ทสหิ   วตฺถูหิ   น   อวกสฺสนฺติ   น   ปวกสฺสนฺติ   น  อาเวนิกกมฺมานิ
กโรนฺติ   น   อาเวนิกปาติโมกฺขํ  อุทฺทิสฺสนฺติ  เอตฺตาวตา  โข  อานนฺท
สงฺโฆ สมคฺโค โหตีติ ฯ
     [๔๐]  ภินฺนํ  ปน  ภนฺเต  สงฺฆํ  สมคฺคํ  กตฺวา  กึ โส ปสวตีติ ฯ
พฺรหฺมํ  อานนฺท  ปุญฺญํ  ปสวตีติ  ฯ  กึ  ปน  ภนฺเต  พฺรหฺมํ  ปุญฺญนฺติ  ฯ
กปฺปํ อานนฺท สคฺคมฺหิ โมทตีติ ฯ
         สุขา สํฆสฺส สามคฺคี       สมคฺคานญฺจนุคฺคโห
         สมคฺครโต ธมฺมฏฺโฐ       โยคกฺเขมา น ธํสติ
         สงฺฆํ สมคฺคํ กตฺวาน       กปฺปํ สคฺคมฺหิ โมทตีติ ฯ
                    อุปาลิวคฺโค จตุตฺโถ ฯ
                        ตสฺสุทฺทานํ
         อุปาลี ปน อุพฺพาโห       อุปสมฺปทนิสฺสเยน ๑ จ
         สามเณโร จ เทฺว เภทา   อานนฺเทหิ อปเร เทฺว ๒ ฯ
#๑ ม. อุปสมฺปทนิสฺสยา ฯ   ๒ ม. ยุ. เทฺวติ ฯ
