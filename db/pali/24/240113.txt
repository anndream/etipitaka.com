โหนฺติ    มหานิสํสา    อมโตคธา    อมตปริโยสานา    กตมา    ทส
อนิจฺจสญฺญา     อนตฺตสญฺญา    มรณสญฺญา    อาหาเร    ปฏิกฺกุลสญฺญา
สพฺพโลเก   อนภิรตสญฺญา   อฏฺฐิกสญฺญา   ปุฬุวกสญฺญา  ๑  วินีลกสญฺญาฅ
วิจฺฉิทฺทกสญฺญา     อุทฺธูมาตกสญฺญา     อิมา    โข    ภิกฺขเว    ทส
สญฺญา   ภาวิตา   พหุลีกตา   มหปฺผลา   โหนฺติ  มหานิสํสา  อมโตคธา
อมตปริโยสานาติ ฯ
     [๕๘]   สเจ  ภิกฺขเว  อญฺญติตฺถิยา  ปริพฺพาชกา  เอวํ  ปุจฺเฉยฺยุํ
กึมูลกา   อาวุโส   สพฺเพ   ธมฺมา  กึสมฺภวา  สพฺเพ  ธมฺมา  กึสมุทยา
สพฺเพ   ธมฺมา   กึสโมสรณา   สพฺเพ   ธมฺมา  กึปมุขา  สพฺเพ  ธมฺมา
กึอธิปเตยฺยา    สพฺเพ   ธมฺมา   กึอุตฺตรา   สพฺเพ   ธมฺมา   กึสารา
สพฺเพ   ธมฺมา  กึโอคธา  สพฺเพ  ธมฺมา  กึปริโยสานา  สพฺเพ  ธมฺมาติ
เอวํ   ปุฏฺฐา  ตุเมฺห  ภิกฺขเว  เตสํ  อญฺญติตฺถิยานํ  ปริพฺพาชกานํ  กินฺติ
พฺยากเรยฺยาถาติ ฯ ภควํมูลกา โน ภนฺเต ธมฺมา ภควํเนตฺติกา ภควํปฏิสรณา
สาธุ   วต   ภนฺเต   ๒   ภควนฺตํเยว   ปฏิภาตุ   เอตสฺส  ภาสิตสฺส
อตฺโถ  ภควโต  สุตฺวา  ภิกฺขู  ธาเรสฺสนฺตีติ  ฯ  เตนหิ  ภิกฺขเว  สุณาถ
สาธุกํ  มนสิกโรถ  ภาสิสฺสามีติ  ฯ  เอวํ  ภนฺเตติ  โข เต ภิกฺขู ภควโต
ปจฺจสฺโสสุํ    ฯ    ภควา   เอตทโวจ   สเจ   ภิกฺขเว   อญฺญติตฺถิยา
ปริพฺพาชกา  เอวํ  ปุจฺเฉยฺยุํ  กึมูลกา  อาวุโส  สพฺเพ  ธมฺมา  กึสมฺภวา
สพฺเพ   ธมฺมา   กึสมุทยา   สพฺเพ  ธมฺมา  กึสโมสรณา  สพฺเพ  ธมฺมา
#๑ ยุ. ปุฬวกสญฺญา ฯ ๒ โป. อยํ ปาโฐ นตฺถิ ฯ
