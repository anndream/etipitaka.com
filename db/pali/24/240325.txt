ติวิธํ   โข   พฺราหฺมณ   กาเยน  ธมฺมจริยสมจริยา  ๑  โหติ  จตุพฺพิธํ
วาจาย    ธมฺมจริยสมจริยา   โหติ   ติวิธํ   มนสา   ธมฺมจริยสมจริยา
โหติ   กถญฺจ  พฺราหฺมณ  ติวิธํ  กาเยน  ธมฺมจริยสมจริยา  โหติ  ฯเปฯ
เอวํ    โข    พฺราหฺมณ    ติวิธํ   กาเยน   ธมฺมจริยสมจริยา   โหติ
กถญฺจ   พฺราหฺมณ   จตุพฺพิธํ   วาจาย   ธมฺมจริยสมจริยา  โหติ  ฯเปฯ่
เอวํ    โข   พฺราหฺมณ   จตุพฺพิธํ   วาจาย   ธมฺมจริยสมจริยา   โหติ
กถญฺจ    พฺราหฺมณ   ติวิธํ   มนสา   ธมฺมจริยสมจริยา   โหติ   ฯเปฯ
เอวํ   โข   พฺราหฺมณ   ติวิธํ   มนสา   ธมฺมจริยสมจริยา  โหติ  เอวํ
ธมฺมจริยสมจริยาเหตุ   โข   พฺราหฺมณ   เอวมิเธกจฺเจ  สตฺตา  กายสฺส
เภทา   ปรมฺมรณา   สุคตึ  สคฺคํ  โลกํ  อุปปชฺชนฺตีติ  ฯ  อภิกฺกนฺตํ  โภ
โคตม  ฯเปฯ  อุปาสกํ  มํ  ภวํ  โคตโม  ธาเรตุ  อชฺชตคฺเค  ปาณุเปตํ
สรณงฺคตนฺติ ฯ
                   ปฐมวคฺโค ๒ ปฐโม ฯ
                      ___________
                     ทุติยวคฺโค ทุติโย
     [๑๙๘]   ทสหิ  ภิกฺขเว  ธมฺเมหิ  สมนฺนาคโต  ยถาภตํ  นิกฺขิตฺโต
เอวํ   นิรเย   กตเมหิ   ทสหิ   ปาณาติปาตี  โหติ  อทินฺนาทายี  โหติ
กาเมสุ    มิจฺฉาจารี    โหติ    มุสาวาที   โหติ   ปิสุณวาโจ   โหติ
ผรุสวาโจ  โหติ  สมฺผปฺปลาปี  ๓  โหติ  อภิชฺฌาลุ  โหติ พฺยาปนฺนจิตฺโต
โหติ   มิจฺฉาทิฏฺฐิโก   โหติ   อิเมหิ   โข   ภิกฺขเว   ทสหิ   ธมฺเมหิ
#๑ ธมฺมจริยาสมจริยาติปิ ปาโฐ ฯ ๒ โป. ม. ยุ. กรชกายวคฺโค ฯ ๓ โป. สมฺผปฺปลาโป ฯ
