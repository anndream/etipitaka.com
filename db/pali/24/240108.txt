ปริหายนฺตีติ   เอวรูโป   คามนิคโม   น   เสวิตพฺโพ  ตตฺถ  ยํ  ชญฺญา
คามนิคมํ    อิทํ    โข   เม   คามนิคมํ   เสวโต   อกุสลา   ธมฺมา
ปริหายนฺติ  กุสลา  ธมฺมา  อภิวฑฺฒนฺตีติ  เอวรูโป  คามนิคโม  เสวิตพฺโพ
คามนิคมมฺปหํ   ภิกฺขเว   ทุวิเธน  วทามิ  เสวิตพฺพํปิ  อเสวิตพฺพํปีติ  อิติ
ยนฺตํ   วุตฺตํ   อิทเมตํ   ปฏิจฺจ   วุตฺตํ   ฯ   ชนปทปเทสมฺปหํ  ภิกฺขเว
ทุวิเธน   วทามิ   เสวิตพฺพํปิ   อเสวิตพฺพํปีติ   อิติ   โข  ปเนตํ  วุตฺตํ
กิญฺเจตํ   ปฏิจฺจ   วุตฺตํ   ตตฺถ   ยํ   ชญฺญา   ชนปทปเทสํ   อิทํ  โข
เม   ชนปทปเทสํ  เสวโต   อกุสลา  ธมฺมา  อภิวฑฺฒนฺติ  กุสลา  ธมฺมา
ปริหายนฺตีติ   เอวรูโป   ชนปทปเทโส  น  เสวิตพฺโพ  ตตฺถ  ยํ  ชญฺญา
ชนปทปเทสํ   อิทํ   โข   เม   ชนปทปเทสํ   เสวโต  อกุสลา  ธมฺมา
ปริหายนฺติ    กุสลา    ธมฺมา   อภิวฑฺฒนฺตีติ   เอวรูโป   ชนปทปเทโส
เสวิตพฺโพ    ชนปทปเทสมฺปหํ   ภิกฺขเว   ทุวิเธน   วทามิ   เสวิตพฺพํปิ
อเสวิตพฺพํปีติ    อิติ    ยนฺตํ    วุตฺตํ    อิทเมตํ   ปฏิจฺจ   วุตฺตํ   ฯ
ปุคฺคลมฺปหํ   ภิกฺขเว   ทุวิเธน   วทามิ   เสวิตพฺพํปิ  อเสวิตพฺพํปีติ  อิติ
โข   ปเนตํ   วุตฺตํ   กิญฺเจตํ   ปฏิจฺจ  วุตฺตํ  ตตฺถ  ยํ  ชญฺญา  ปุคฺคลํ
อิทํ   โข   เม   ปุคฺคลํ   เสวโต  อกุสลา  ธมฺมา  อภิวฑฺฒนฺติ  กุสลา
ธมฺมา   ปริหายนฺตีติ   เอวรูโป   ปุคฺคโล   น   เสวิตพฺโพ   ตตฺถ  ยํ
ชญฺญา   ปุคฺคลํ   อิทํ   โข   เม   ปุคฺคลํ   เสวโต   อกุสลา  ธมฺมา
ปริหายนฺติ     กุสลา    ธมฺมา    อภิวฑฺฒนฺตีติ    เอวรูโป    ปุคฺคโล
