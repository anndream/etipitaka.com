โหติ   สิกฺขาสมาทานสฺส   วณฺณวาที   อยมฺปิ   ธมฺโม  ปิยตาย  ครุตาย
ภาวนาย  สามญฺญาย  เอกีภาวาย  สํวตฺตติ  ฯ   ปุน  จปรํ ภิกฺขเว ภิกฺขุ
อปฺปิจฺโฉ    โหติ    อิจฺฉาวินยสฺส   วณฺณวาที   ยมฺปิ   ภิกฺขเว   ภิกฺขุ
อปฺปิจฺโฉ    โหติ   อิจฺฉาวินยสฺส   วณฺณวาที   อยมฺปิ   ธมฺโม   ฯเปฯ
เอกีภาวาย   สํวตฺตติ   ฯ  ปุน  จปรํ  ภิกฺขเว  ภิกฺขุ  อกฺโกธโน  โหติ
โกธวินยสฺส  วณฺณวาที  ยมฺปิ  ภิกฺขเว  ภิกฺขุ  อกฺโกธโน โหติ โกธวินยสฺส
วณฺณวาที    อยมฺปิ    ธมฺโม    ฯเปฯ    เอกีภาวาย    สํวตฺตติ   ฯ
ปุน   จปรํ   ภิกฺขเว  ภิกฺขุ  อมกฺขี  โหติ  มกฺขวินยสฺส  วณฺณวาที  ยมฺปิ
ภิกฺขเว   ภิกฺขุ   อมกฺขี   โหติ   มกฺขวินยสฺส  วณฺณวาที  อยมฺปิ  ธมฺโม
ฯเปฯ  เอกีภาวาย  สํวตฺตติ  ฯ  ปุน  จปรํ  ภิกฺขเว  ภิกฺขุ  อสโฐ โหติ
สาเฐยฺยวินยสฺส  วณฺณวาที  ยมฺปิ ภิกฺขเว ภิกฺขุ อสโฐ โหติ สาเฐยฺยวินยสฺส
วณฺณวาที    อยมฺปิ    ธมฺโม    ฯเปฯ    เอกีภาวาย    สํวตฺตติ   ฯ
ปุน   จปรํ   ภิกฺขเว   ภิกฺขุ   อมายาวี  โหติ  มายาวินยสฺส  วณฺณวาที
ยมฺปิ   ภิกฺขเว   ภิกฺขุ  อมายาวี  โหติ  มายาวินยสฺส  วณฺณวาที  อยมฺปิ
ธมฺโม   ฯเปฯ   เอกีภาวาย   สํวตฺตติ   ฯ  ปุน  จปรํ  ภิกฺขเว  ภิกฺขุ
ธมฺมานํ   นิสามกชาติโก   โหติ  ธมฺมนิสนฺติยา  วณฺณวาที  ยมฺปิ  ภิกฺขเว
ภิกฺขุ   ธมฺมานํ   นิสามกชาติโก   โหติ  ธมฺมนิสนฺติยา  วณฺณวาที  อยมฺปิ
ธมฺโม   ฯเปฯ   เอกีภาวาย   สํวตฺตติ   ฯ  ปุน  จปรํ  ภิกฺขเว  ภิกฺขุ
ปฏิสลฺลาโน   โหติ   ปฏิสลฺลานสฺส   วณฺณวาที   ยมฺปิ   ภิกฺขเว   ภิกฺขุ
ปฏิสลฺลาโน   โหติ   ปฏิสลฺลานสฺส   วณฺณวาที   อยมฺปิ   ธมฺโม  ฯเปฯ
