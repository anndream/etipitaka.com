เวลํ  อนฺตรา  จ  อคฺยาคารํ  เสยฺยํ  กปฺเปนฺติ  เต  ตํ  รตฺตึ  ติกฺขตฺตุํ
ปจฺจุฏฺฐาย    ปญฺชลิกา    อคฺคึ    นมสฺสนฺติ    ปจฺโจโรหาม    ภวนฺตํ
ปจฺโจโรหาม   ภวนฺตนฺติ   ปหุเตน   จ   สปฺปิเตเลน   นวนีเตน  อคฺคึ
สนฺตปฺเปนฺติ  ตสฺสา  จ  รตฺติยา  อจฺจเยน  ปณีเตน ขาทนีเยน โภชนีเยน
พฺราหฺมเณ   สนฺตปฺเปนฺติ   เอวํ   โภ  โคตม  พฺราหฺมณานํ  ปจฺโจโรหณี
โหตีติ  ฯ  อญฺญถา  โข  พฺราหฺมณ พฺราหฺมณานํ ปจฺโจโรหณี [๑] อญฺญถา
จ   ปน   อริยสฺส   วินเย  ปจฺโจโรหณี  โหตีติ  ฯ  ยถากถํ  ปน  โภ
โคตม   อริยสฺส   วินเย   ปจฺโจโรหณี  โหติ  สาธุ  เม  ภวํ  โคตโม
ตถาธมฺมํ   เทเสตุ   ยถา   อริยสฺส   วินเย   ปจฺโจโรหณี  โหตีติ  ฯ
เตนหิ  พฺราหฺมณ  สุณาหิ  สาธุกํ  มนสิกโรหิ  ภาสิสฺสามีติ  ฯ  เอวํ โภติ
โข   ชาณุสฺโสณิ  พฺราหฺมโณ  ภควโต  ปจฺจสฺโสสิ  ฯ  ภควา  เอตทโวจ
อิธ   พฺราหฺมณ   อริยสาวโก   อิติ   ปฏิสญฺจิกฺขติ   มิจฺฉาทิฏฺฐิยา   โข
ปาปโก  วิปาโก  ทิฏฺเฐเจว  ธมฺเม  อภิสมฺปรายญฺจาติ โส อิติ ปฏิสงฺขาย
มิจฺฉาทิฏฺฐึ   ปชหติ   มิจฺฉาทิฏฺฐิยา   ปจฺโจโรหติ   มิจฺฉาสงฺกปฺปสฺส  โข
ปาปโก   วิปาโก   ทิฏฺเฐเจว   ธมฺเม   อภิสมฺปรายญฺจาติ   โส   อิติ
ปฏิสงฺขาย     มิจฺฉาสงฺกปฺปํ    ปชหติ    มิจฺฉาสงฺกปฺปา    ปจฺโจโรหติ
มิจฺฉาวาจาย  โข  ปาปโก  วิปาโก  ทิฏฺเฐเจว  ธมฺเม อภิสมฺปรายญฺจาติ
โส   อิติ   ปฏิสงฺขาย   มิจฺฉาวาจํ   ปชหติ  มิจฺฉาวาจาย  ปจฺโจโรหติ
มิจฺฉากมฺมนฺตสฺส  โข  ปาปโก  วิปาโก ทิฏฺเฐเจว ธมฺเม อภิสมฺปรายญฺจาติ
โส     อิติ    ปฏิสงฺขาย    มิจฺฉากมฺมนฺตํ    ปชหติ    มิจฺฉากมฺมนฺตา
#๑ ม. เอตฺถนฺตเร โหตีติ อตฺถิ ฯ
