อิมสฺมึ   ธมฺมวินเย   เกวลี   วุสิตวา   อุตฺตมปุริโสติ   วุจฺจติ   กถญฺจ
ภิกฺขเว  ภิกฺขุ  ปญฺจงฺควิปฺปหีโน  โหติ  อิธ  ภิกฺขเว  ภิกฺขุโน กามจฺฉนฺโท
ปหีโน     โหติ     พฺยาปาโท    ปหีโน    โหติ    ถีนมิทฺธํ    ปหีนํ
โหติ   อุทฺธจฺจกุกฺกุจฺจํ   ปหีนํ   โหติ   วิจิกิจฺฉา   ปหีนา   โหติ  เอวํ
โข   ภิกฺขเว   ภิกฺขุ  ปญฺจงฺควิปฺปหีโน  โหติ  ฯ  กถญฺจ  ภิกฺขเว  ภิกฺขุ
ปญฺจงฺคสมนฺนาคโต   โหติ   อิธ   ภิกฺขเว  ภิกฺขุ  อเสเขน  สีลกฺขนฺเธน
สมนฺนาคโต    โหติ    อเสเขน   สมาธิกฺขนฺเธน   สมนฺนาคโต   โหติ
อเสเขน   ปญฺญากฺขนฺเธน   สมนฺนาคโต  โหติ  อเสเขน  วิมุตฺติกฺขนฺเธน
สมนฺนาคโต    โหติ   อเสเขน   วิมุตฺติญาณทสฺสนกฺขนฺเธน   สมนฺนาคโต
โหติ  เอวํ  โข  ภิกฺขเว ภิกฺขุ ปญฺจงฺคสมนฺนาคโต โหติ ฯ ปญฺจงฺควิปฺปหีโน
โข     ภิกฺขเว    ภิกฺขุ    ปญฺจงฺคสมนฺนาคโต    อิมสฺมึ    ธมฺมวินเย
เกวลี วุสิตวา อุตฺตมปุริโสติ วุจฺจตีติ ๑ ฯ
		กามจฺฉนฺโท จ พฺยาปาโท    ถีนมิทฺธญฺจ ภิกฺขุโน
		อุทฺธจฺจํ วิจิกิจฺฉา จ        สพฺพโสว น วิชฺชติ
		อเสเขน จ สีเลน         อเสเขน สมาธินา
		วิมุตฺติยา จ สมฺปนฺโน       ญาเณน จ ตถาวิโธ
		ส เว ปญฺจงฺคสมฺปนฺโน      ปญฺจงฺคานิ ๒ วิวชฺชยํ
		ส ๓ เว อิมสฺมึ ธมฺมวินเย  เกวลี อิติ วุจฺจตีติ ๔ ฯ
     [๑๓]     ทสยิมานิ    ภิกฺขเว    สํโยชนานิ    กตมานิ    ทส
ปญฺโจรมฺภาคิยานิ   สํโยชนานิ   ปญฺจุทฺธมฺภาคิยานิ   สํโยชนานิ   กตมานิ
#๑ โป. ม. อิติสทฺโท นตฺถิ ฯ  ๒ โป. ม. ยุ. ปญฺจ องฺเค ฯ ๓ ม. ยุ. ส เวติ ปาฐทฺวยํ
#นตฺถิ ฯ ๔ ม. อิติสทฺโท นตฺถิ ฯ
