ปฏิชานาติ ปริสาสุ สีหนาทํ นทติ พฺรหฺมจกฺกํ ปวตฺเตตีติ ฯ
     [๒๓]   อตฺถิ  ภิกฺขเว  ธมฺมา  กาเยน  ปหาตพฺพา  โน  วาจาย
อตฺถิ  ภิกฺขเว  ธมฺมา  วาจาย  ปหาตพฺพา  โน  กาเยน  อตฺถิ  ภิกฺขเว
ธมฺมา  เนว  กาเยน  ปหาตพฺพา  โน  วาจาย  ปญฺญาย  ทิสฺวา  ทิสฺวา
ปหาตพฺพา  กตเม  จ  ภิกฺขเว  ธมฺมา  กาเยน  ปหาตพฺพา  โน วาจาย
อิธ  ภิกฺขเว  ภิกฺขุ  อกุสลํ  อาปนฺโน  โหติ  กญฺจิเทว  ๑ เทสํ กาเยน
ตเมนํ   อนุวิจฺจ   วิญฺญู  สพฺรหฺมจารี  เอวมาหํสุ  อายสฺมา  โข  อกุสลํ
อาปนฺโน   กญฺจิเทว   เทสํ   กาเยน   สาธุ   วตายสฺมา  กายทุจฺจริตํ
ปหาย   กายสุจริตํ   ภาเวตูติ   โส   อนุวิจฺจ   วิญฺญูหิ   สพฺรหฺมจารีหิ
วุจฺจมาโน   กายทุจฺจริตํ   ปหาย   กายสุจริตํ   ภาเวติ  อิเม  วุจฺจนฺติ
ภิกฺขเว  ธมฺมา  กาเยน  ปหาตพฺพา  โน  วาจาย  ฯ  กตเม จ ภิกฺขเว
ธมฺมา   วาจาย   ปหาตพฺพา  โน  กาเยน  อิธ  ภิกฺขเว  ภิกฺขุ  อกุสลํ8
อาปนฺโน   โหติ   กญฺจิเทว   เทสํ   วาจาย   ตเมนํ   อนุวิจฺจ  วิญฺญู
สพฺรหฺมจารี   เอวมาหํสุ   อายสฺมา   โข   อกุสลํ  อาปนฺโน  กญฺจิเทว
เทสํ  วาจาย  สาธุ  วตายสฺมา  วจีทุจฺจริตํ  ปหาย  วจีสุจริตํ  ภาเวตูติ
โส   อนุวิจฺจ   วิญฺญูหิ   สพฺรหฺมจารีหิ   วุจฺจมาโน   วจีทุจฺจริตํ  ปหาย
วจีสุจริตํ   ภาเวติ  อิเม  วุจฺจนฺติ  ภิกฺขเว  ธมฺมา  วาจาย  ปหาตพฺพา
โน  กาเยน  ฯ  กตเม  จ  ภิกฺขเว  ธมฺมา เนว กาเยน ปหาตพฺพา โน
วาจาย   ปญฺญาย   ทิสฺวา   ทิสฺวา   ปหาตพฺพา  โลโภ  ภิกฺขเว  เนว
กาเยน  ปหาตพฺโพ  โน  วาจาย  ปญฺญาย  ทิสฺวา  ทิสฺวา  ปหาตพฺโพ ฯ
#๑ โป. ม. กิญฺจิ ฯ
