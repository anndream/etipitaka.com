ญาโย    ปญฺญาย   สุทิฏฺโฐ   โหติ   สุปฺปฏิวิทฺโธ   โส   อากงฺขมาโน
อตฺตนาว     อตฺตานํ    พฺยากเรยฺย    ขีณนิรโยมฺหิ    ขีณติรจฺฉานโยนิ
ขีณปิตฺติวิสโย         ขีณาปายทุคฺคติวินิปาโต         โสตาปนฺโนหมสฺมิ
อวินิปาตธมฺโม นิยโต สมฺโพธิปรายโนติ ฯ
     [๙๓]    เอกํ    สมยํ   ภควา   สาวตฺถิยํ   วิหรติ   เชตวเน
อนาถปิณฺฑิกสฺส   อาราเม   ฯ  อถโข  อนาถปิณฺฑิโก  คหปติ  ทิวาทิวสฺส
สาวตฺถิยา    นิกฺขมิ    ภควนฺตํ    ทสฺสนาย    อถโข   อนาถปิณฺฑิกสฺส
คหปติสฺส  เอตทโหสิ  อกาโล  โข  ตาว  ภควนฺตํ  ทสฺสนาย  ปฏิสลฺลีโน
ภควา    มโนภาวนียานมฺปิ    ภิกฺขูนํ   อกาโล   ทสฺสนาย   ปฏิสลฺลีนา
มโนภาวนียา    ภิกฺขู   ยนฺนูนาหํ   เยน   อญฺญติตฺถิยานํ   ปริพฺพาชกานํ
อาราโม    เตนุปสงฺกเมยฺยนฺติ   อถโข   อนาถปิณฺฑิโก   คหปติ   เยน
อญฺญติตฺถิยานํ   ปริพฺพาชกานํ   อาราโม   เตนุปสงฺกมิ   ฯ   เตน  โข
ปน   สมเยน   อญฺญติตฺถิยา  ปริพฺพาชกา  สงฺคมฺม  สมาคมฺม  อุนฺนาทิโน
อุจฺจาสทฺทา  มหาสทฺทา  ๑  อเนกวิหิตํ  ติรจฺฉานกถํ  กเถนฺตา  นิสินฺนา
โหนฺติ   อทฺทสํสุ   โข   เต   อญฺญติตฺถิยา   ปริพฺพาชกา   อนาถปิณฺฑิกํ
คหปตึ     ทูรโตว     อาคจฺฉนฺตํ    ทิสฺวาน    อญฺญมญฺญํ    สณฺฐเปสุํ
อปฺปสทฺทา    โภนฺโต    โหนฺตุ    มา    โภนฺโต    สทฺทมกตฺถ   อยํ
อนาถปิณฺฑิโก   คหปติ   [๒]   อาคจฺฉติ   สมณสฺส  โคตมสฺส  สาวโก
ยาวตา  โข  ปน  สมณสฺส  โคตมสฺส  สาวกา คิหี โอทาตวสนา สาวตฺถิยํ
ปฏิวสนฺติ     อยํ     เตสํ     อญฺญตโร     อนาถปิณฺฑิโก     คหปติ
#๑ ม. อุจฺจาสทฺทมหาสทฺทา ฯ  ๒ ม. อารามนฺติ ทิสฺสติ ฯ
