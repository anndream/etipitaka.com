			  สุตฺตนฺตปิฏเก องฺคุตฺตรนิกายสฺส
				 ปญฺจโม ภาโค
				  ___________
				  ทสกนิปาโต
	  นโม ตสฺส ภควโต อรหโต สมฺมาสมฺพุทฺธสฺส ฯ
				 ปฐมปณฺณาสโก
			      อานิสํสวคฺโค ปฐโม
	[๑]   เอวมฺเม   สุตํ  ฯ  เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   อถโข  อายสฺมา  อานนฺโท
เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา
เอกมนฺตํ   นิสีทิ   เอกมนฺตํ  นิสินฺโน  โข  อายสฺมา  อานนฺโท  ภควนฺตํ
เอตทโวจ   กิมตฺถิยานิ   ภนฺเต   กุสลานิ   สีลานิ   กิมานิสํสานีติ   ฯ
อวิปฺปฏิสารตฺถานิ  โข  อานนฺท  กุสลานิ สีลานิ อวิปฺปฏิสารานิสํสานิ ๑ ฯ
อวิปฺปฏิสาโร  ปน  ภนฺเต  กิมตฺถิโย  กิมานิสํโสติ  ฯ  อวิปฺปฏิสาโร  โข
อานนฺท  ปามุชฺชตฺโถ  ปามุชฺชานิสํโส ๒ ฯ ปามุชฺชํ ๓ ปน ภนฺเต กิมตฺถิยํ
กิมานิสํสนฺติ  ฯ  ปามุชฺชํ โข อานนฺท ปีตตฺถํ ปีตานิสํสํ ๔ ฯ ปีติ ปน ภนฺเต
กิมตฺถิยา    กิมานิสํสาติ    ฯ    ปีติ    โข    อานนฺท   ปสฺสทฺธตฺถา
ปสฺสทฺธานิสํสา  ๕  ฯ ปสฺสทฺธิ ปน ภนฺเต กิมตฺถิยา กิมานิสํสาติ ฯ ปสฺสทฺธิ
#๑-๒-๔-๕ ม. ยุ. อิติสทฺโท อตฺถิ ฯ     ๓ ปาโมชฺชนฺติปิ ปาโฐ ฯ
