โลกวิทู  อนุตฺตโร  ปุริสทมฺมสารถิ  สตฺถา  เทวมนุสฺสานํ  พุทฺโธ  ภควาติ
อิติ โข เต นนฺทิย ตถาคตํ อารพฺภ อชฺฌตฺตํ สติ อุปฏฺฐเปตพฺพา ฯ
     ปุน  จปรํ  ตฺวํ  นนฺทิย  ธมฺมํ  อนุสฺสเรยฺยาสิ  สฺวากฺขาโต ภควตา
ธมฺโม    สนฺทิฏฺฐิโก    อกาลิโก    เอหิปสฺสิโก   โอปนยิโก   ปจฺจตฺตํ
เวทิตพฺโพ   วิญฺญูหีติ   อิติ   โข   เต  นนฺทิย  ธมฺมํ  อารพฺภ  อชฺฌตฺตํ
สติ อุปฏฺฐเปตพฺพา ฯ
     ปุน  จปรํ  ตฺวํ  นนฺทิย  กลฺยาณมิตฺเต อนุสฺสเรยฺยาสิ ลาภา วต เม
สุลทฺธํ   วต   เม   ยสฺส  [๑]  กลฺยาณมิตฺตา  อนุกมฺปกา  อตฺถกามา
โอวาทกา   อนุสาสกาติ   อิติ  โข  เต  นนฺทิย  กลฺยาณมิตฺเต  อารพฺภ
อชฺฌตฺตํ สติ อุปฏฺฐเปตพฺพา ฯ
     ปุน   จปรํ   ตฺวํ   นนฺทิย  อตฺตโน  จาคํ  อนุสฺสเรยฺยาสิ  ลาภา
วต   เม   สุลทฺธํ   วต   เม   โยหํ   มจฺเฉรมลปริยุฏฺฐิตาย   ปชาย
วิคตมลมจฺเฉเรน   เจตสา   อคารํ   อชฺฌาวสามิ  มุตฺตจาโค  ปยตปาณี
โวสฺสคฺครโต  ยาจโยโค  ทานสํวิภาครโตติ  อิติ  โข  เต  นนฺทิย  จาคํ
อารพฺภ อชฺฌตฺตํ สติ อุปฏฺฐเปตพฺพา ฯ
     ปุน  จปรํ  ตฺวํ  นนฺทิย  เทวตา อนุสฺสเรยฺยาสิ ยา ตา ๒ เทวตา
อติกฺกมฺเมว   กพฬีการภกฺขานํ  ๓  เทวตานํ  สหพฺยตํ  อญฺญตรํ  มโนมยํ
กายํ   อุปปนฺนา   ตา   กรณียํ   อตฺตโน  น  สมนุปสฺสนฺติ  กตสฺส  วา
ปฏิจฺจยํ   เสยฺยถาปิ   นนฺทิย   ภิกฺขุ   อสมยวิมุตฺโต   อกรณียํ  อตฺตโน
น   สมนุปสฺสติ   กตสฺส  วา  ปฏิจฺจยํ  เอวเมว  โข  นนฺทิย  ยา  ตา
#๑ ม. ยุ. เมสทฺโท ทิสฺสติ ฯ ๒ ม. อยํ ปาโฐ นตฺถิ ฯ ๓ ม. กพฬีการาหารภกฺขานํ ฯ
