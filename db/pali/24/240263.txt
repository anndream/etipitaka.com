ตํ  สุณาถ  สาธุกํ  มนสิกโรถ  ภาสิสฺสามีติ  ฯ  เอวํ  ภนฺเตติ  โข  เต
ภิกฺขู   ภควโต   ปจฺจสฺโสสุํ  ฯ  ภควา  เอตทโวจ  กตโม  จ  ภิกฺขเว
อสปฺปุริสธมฺโม   มิจฺฉาทิฏฺฐิ   ฯเปฯ   มิจฺฉาวิมุตฺติ  อยํ  วุจฺจติ  ภิกฺขเว
อสปฺปุริสธมฺโม  ฯ  กตโม  จ  ภิกฺขเว  สปฺปุริส  ธมฺโม สมฺมาทิฏฺฐิ ฯเปฯ
สมฺมาวิมุตฺติ อยํ วุจฺจติ ภิกฺขเว สปฺปุริสธมฺโมติ ฯ
     [๑๔๙]   อุปฺปาเทตพฺพญฺจ   โว   ภิกฺขเว   ธมฺมํ  เทสิสฺสามิ  น
อุปฺปาเทตพฺพญฺจ    ตํ   สุณาถ   สาธุกํ   มนสิกโรถ   ภาสิสฺสามีติ   ฯ
เอวํ  ภนฺเตติ  โข  เต  ภิกฺขู  ภควโต  ปจฺจสฺโสสุํ  ฯ ภควา เอตทโวจ
กตโม   จ   ภิกฺขเว   น   อุปฺปาเทตพฺโพ   ธมฺโม  มิจฺฉาทิฏฺฐิ  ฯเปฯ
มิจฺฉาวิมุตฺติ   อยํ   วุจฺจติ   ภิกฺขเว   น   อุปฺปาเทตพฺโพ   ธมฺโม  ฯ
กตโม  จ  ภิกฺขเว  อุปฺปาเทตพฺโพ  ธมฺโม  สมฺมาทิฏฺฐิ ฯเปฯ สมฺมาวิมุตฺติ
อยํ วุจฺจติ ภิกฺขเว อุปฺปาเทตพฺโพ ธมฺโมติ ฯ
     [๑๕๐]   อาเสวิตพฺพญฺจ   โว   ภิกฺขเว   ธมฺมํ   เทสิสฺสามิ  น
อาเสวิตพฺพญฺจ   ตํ   สุณาถ   สาธุกํ  มนสิกโรถ  ภาสิสฺสามีติ  ฯ  เอวํ
ภนฺเตติ   โข   เต   ภิกฺขู  ภควโต  ปจฺจสฺโสสุํ  ฯ  ภควา  เอตทโวจ
กตโม   จ   ภิกฺขเว   น   อาเสวิตพฺโพ   ธมฺโม   มิจฺฉาทิฏฺฐิ  ฯเปฯ
มิจฺฉาวิมุตฺติ   อยํ  วุจฺจติ  ภิกฺขเว  น  อาเสวิตพฺโพ  ธมฺโม  ฯ  กตโม
จ   ภิกฺขเว   อาเสวิตพฺโพ   ธมฺโม   สมฺมาทิฏฺฐิ   ฯเปฯ  สมฺมาวิมุตฺติ
อยํ วุจฺจติ ภิกฺขเว อาเสวิตพฺโพ ธมฺโมติ ฯ
     [๑๕๑]   ภาเวตพฺพญฺจ   โว   ภิกฺขเว   ธมฺมํ   เทสิสฺสามิ   น
