มหคฺคเตน   อปฺปมาเณน   อเวเรน  อพฺยาปชฺเฌน  ผริตฺวา  วิหรติ  โส
เอวํ  ปชานาติ  ปุพฺเพ  โข  เม  อิทํ  จิตฺตํ  ปริตฺตํ  โหติ  ๑ อภาวิตํ
เอตรหิ   ปน   เม  อิทํ  จิตฺตํ  อปฺปมาณํ  สุภาวิตํ  ยํ  โข  ปน  กิญฺจิ
ปมาณกตํ   กมฺมํ   น   ตํ  ตตฺราวสิสฺสติ  น  ตํ  ตตฺราวติฏฺฐติ  ๒  ตํ
กึ  มญฺญถ ภิกฺขเว ทหรตคฺเค เจ [๓] อยํ กุมาโร เมตฺตาเจโตวิมุตฺตึ ๔
ภาเวยฺย  อปินุ  โข  ปาปกมฺมํ  กเรยฺยาติ ฯ โน เหตํ ภนฺเต ฯ อกโรนฺตํ
โข  ปน  ปาปกมฺมํ  อปินุ  โข  ทุกฺขํ  ผุเสยฺยาติ  ฯ  โน  เหตํ  ภนฺเต
อกโรนฺตญฺหิ   ภนฺเต   ปาปกมฺมํ  กุโต  ทุกฺขํ  ผุสิสฺสตีติ  ฯ  ภาเวตพฺพา
โข  ปนายํ  ภิกฺขเว  เมตฺตาเจโตวิมุตฺติ  อิตฺถิยา วา ปุริเสน วา อิตฺถิยา
วา   ภิกฺขเว  ปุริสสฺส  วา  นายํ  กาโย  อาทาย  คมนีโย  จิตฺตนฺตโร
อยํ  ภิกฺขเว  มจฺโจ  โส  เอวํ  ปชานาติ  ยํ  โข  เม  อิทํ  ๕ กิญฺจิ
ปุพฺเพ   อิมินา   กรชกาเยน  ปาปกมฺมํ  กตํ  สพฺพนฺตํ  อิธ  เวทนิยํ  น
ตํ  [๖]  อนุภวิสฺสตีติ  เอวํ  ภาวิตา  โข  ภิกฺขเว  เมตฺตาเจโตวิมุตฺติ
อนาคามิตาย  สํวตฺตติ  อิธ ปญฺญสฺส ภิกฺขุโน อุตฺตรึ วิมุตฺตึ อปฺปฏิวิชฺฌโตติ ฯ
กรุณาสหคเตน    เจตสา   มุทิตาสหคเตน   เจตสา   อุเปกฺขาสหคเตน
เจตสา   เอกํ   ทิสํ   ผริตฺวา  วิหรติ  ตถา  ทุติยํ  ตถา  ตติยํ  ตถา
จตุตฺถํ   อิติ   อุทฺธมโธ   ติริยํ   สพฺพธิ  สพฺพตฺตตาย  สพฺพาวนฺตํ  โลกํ
อุเปกฺขาสหคเตน   เจตสา   วิปุเลน  มหคฺคเตน  อปฺปมาเณน  อเวเรน
อพฺยาปชฺเฌน   ผริตฺวา   วิหรติ  โส  เอวํ  ปชานาติ  ปุพฺเพ  โข  เม
อิทํ   จิตฺตํ   ปริตฺตํ   โหติ   อภาวิตํ   เอตรหิ   ปน  เม  อิทํ  จิตฺตํ
#๑ โป. ม. ยุ. อโหสิ ฯ ๒ ม. ตตฺราวติฏฺฐตีติ ฯ ๓ โป. ม. ยุ. โส ฯ
#๔ โป. ม. สพฺพวาเรสุ เมตฺตํ เจโตวิมุตฺตินฺติ ทิสฺสติ ฯ ๕ ยุ. อิธ ฯ ๖ โป. ม. ยุ.
#เอตฺถนฺตเร อนุคนฺติ ทิสฺสติ ฯ
