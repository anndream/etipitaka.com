สิกฺขติ   สิกฺขาปเทสุ   อยมฺปิ   ธมฺโม   สาราณีโย  ปิยกรโณ  ครุกรโณ
สงฺคหาย   อวิวาทาย   สามคฺคิยา  เอกีภาวาย  สํวตฺตติ  ฯ  ปุน  จปรํ
ภิกฺขเว   ภิกฺขุ  พหุสฺสุโต  โหติ  สุตธโร  สุตสนฺนิจโย  เย  เต  ธมฺมา
อาทิกลฺยาณา    มชฺเฌกลฺยาณา   ปริโยสานกลฺยาณา   สาตฺถํ   สพฺยญฺชนํ
เกวลปริปุณฺณํ    ปริสุทฺธํ   พฺรหฺมจริยํ   อภิวทนฺติ   ตถารูปาสฺส   ธมฺมา
พหุสฺสุตา   โหนฺติ  ธตา  ๑  วจสา  ปริจิตา  มนสานุเปกฺขิตา  ทิฏฺฐิยา
สุปฺปฏิวิทฺธา   ยมฺปิ   ภิกฺขเว   ภิกฺขุ   พหุสฺสุโต  โหติ  ฯเปฯ  ทิฏฺฐิยา
สุปฺปฏิวิทฺธา   อยมฺปิ   ธมฺโม  สาราณีโย  ปิยกรโณ  ครุกรโณ  สงฺคหาย
อวิวาทาย  สามคฺคิยา  เอกีภาวาย  สํวตฺตติ  ฯ  ปุน  จปรํ ภิกฺขเว ภิกฺขุ
กลฺยาณมิตฺโต   โหติ   กลฺยาณสหาโย   กลฺยาณสมฺปวงฺโก  ยมฺปิ  ภิกฺขเว
ภิกฺขุ   กลฺยาณมิตฺโต   [๒]   กลฺยาณสหาโย  กลฺยาณสมฺปวงฺโก  อยมฺปิ
ธมฺโม  สาราณีโย  ปิยกรโณ  ครุกรโณ  สงฺคหาย  อวิวาทาย  สามคฺคิยา
เอกีภาวาย  สํวตฺตติ ฯ ปุน จปรํ ภิกฺขเว ภิกฺขุ สุวโจ โหติ โสวจสฺสกรเณหิ
ธมฺเมหิ      สมนฺนาคโต      ขโม      ปทกฺขิณคฺคาหี      อนุสาสนึ
ยมฺปิ  ภิกฺขเว  ภิกฺขุ  สุวโจ  โหติ  โสวจสฺสกรเณหิ  ธมฺเมหิ สมนฺนาคโต
ขโม     ปทกฺขิณคฺคาหี     อนุสาสนึ    อยมฺปิ    ธมฺโม    สาราณีโย
ปิยกรโณ   ครุกรโณ   สงฺคหาย   อวิวาทาย   สามคฺคิยา   เอกีภาวาย
สํวตฺตติ  ฯ  ปุน  จปรํ  ภิกฺขเว ภิกฺขุ ยานิ ตานิ สพฺรหฺมจารีนํ อุจฺจาวจานิ
กึกรณียานิ    ตตฺถ    ทกฺโข   โหติ   อนลโส   ตตฺรุปายาย   วีมํสาย
สมนฺนาคโต   อลํ   กาตุํ   อลํ   สํวิธาตุํ   ยมฺปิ  ภิกฺขเว  ภิกฺขุ  ยานิ
#๑ ม. ธาตา ฯ   ๒ ม. โหติ ฯ
