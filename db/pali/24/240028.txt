ปริโยสานกลฺยาณา   สาตฺถํ  สพฺยญฺชนํ  เกวลปริปุณฺณํ  ปริสุทฺธํ  พฺรหฺมจริยํ
อภิวทนฺติ    ตถารูปาสฺส    ธมฺมา   พหุสฺสุตา   โหนฺติ   ธตา   วจสา
ปริจิตา   มนสานุเปกฺขิตา   ทิฏฺฐิยา   สุปฺปฏิวิทฺธาติ   เถราปิ  นํ  ภิกฺขู
วตฺตพฺพํ    อนุสาสิตพฺพํ    มญฺญนฺติ    มชฺฌิมาปิ   ภิกฺขู   นวาปิ   ภิกฺขู
วตฺตพฺพํ   อนุสาสิตพฺพํ  มญฺญนฺติ  ตสฺส  เถรานุกมฺปิตสฺส  มชฺฌิมานุกมฺปิตสฺส
นวานุกมฺปิตสฺส    วุฑฺฒิเยว    ปาฏิกงฺขา    กุสเลสุ    ธมฺเมสุ    โน
ปริหานิ   อยมฺปิ   ธมฺโม   นาถกรโณ   ฯ   ปุน  จปรํ  ภิกฺขเว  ภิกฺขุ
กลฺยาณมิตฺโต   โหติ   กลฺยาณสหาโย   กลฺยาณสมฺปวงฺโก   กลฺยาณมิตฺโต
วตายํ   ภิกฺขุ   กลฺยาณสหาโย   กลฺยาณสมฺปวงฺโกติ   เถราปิ  นํ  ภิกฺขู
วตฺตพฺพํ    อนุสาสิตพฺพํ    มญฺญนฺติ    มชฺฌิมาปิ   ภิกฺขู   นวาปิ   ภิกฺขู
วตฺตพฺพํ   อนุสาสิตพฺพํ  มญฺญนฺติ  ตสฺส  เถรานุกมฺปิตสฺส  มชฺฌิมานุกมฺปิตสฺส
นวานุกมฺปิตสฺส    วุฑฺฒิเยว    ปาฏิกงฺขา    กุสเลสุ    ธมฺเมสุ    โน
ปริหานิ   อยมฺปิ   ธมฺโม   นาถกรโณ   ฯ   ปุน  จปรํ  ภิกฺขเว  ภิกฺขุ
สุวโจ  โหติ  โสวจสฺสกรเณหิ  ธมฺเมหิ  สมนฺนาคโต  ขโม  ปทกฺขิณคฺคาหี
อนุสาสนึ   สุวโจ   วตายํ  ภิกฺขุ  โสวจสฺสกรเณหิ  ธมฺเมหิ  สมนฺนาคโต
ขโม  ปทกฺขิณคฺคาหี  อนุสาสนินฺติ  เถราปิ  นํ  ภิกฺขู  วตฺตพฺพํ อนุสาสิตพฺพํ
มญฺญนฺติ    มชฺฌิมาปิ    ภิกฺขู    นวาปิ   ภิกฺขู   วตฺตพฺพํ   อนุสาสิตพฺพํ
มญฺญนฺติ    ตสฺส    เถรานุกมฺปิตสฺส   มชฺฌิมานุกมฺปิตสฺส   นวานุกมฺปิตสฺส
วุฑฺฒิเยว   ปาฏิกงฺขา   กุสเลสุ   ธมฺเมสุ  โน  ปริหานิ  อยมฺปิ  ธมฺโม
นาถกรโณ   ฯ   ปุน   จปรํ  ภิกฺขเว  ภิกฺขุ  ยานิ  ตานิ  สพฺรหฺมจารีนํ
