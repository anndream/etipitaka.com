อปรามฏฺเฐหิ    สมาธิสํวตฺตนิเกหิ    อิเมหิ    จตูหิ   โสตาปตฺติยงฺเคหิ
สมนฺนาคโต  โหติ  ฯ  กตโม  จสฺส  อริโย  ญาโย ปญฺญาย สุทิฏฺโฐ โหติ
สุปฺปฏิวิทฺโธ    อิธ    คหปติ    อริยสาวโก   อิติ   ปฏิสญฺจิกฺขติ   อิติ
อิมสฺมึ    สติ    อิทํ   โหติ   อิมสฺสุปฺปาทา   อิทํ   อุปฺปชฺชติ   อิมสฺมึ
อสติ    อิทํ    น    โหติ   อิมสฺส   นิโรธา   อิทํ   นิรุชฺฌติ   ยทิทํ
อวิชฺชาปจฺจยา    สงฺขารา    สงฺขารปจฺจยา   วิญฺญาณํ   วิญฺญาณปจฺจยา
นามรูปํ   นามรูปปจฺจยา   สฬายตนํ  สฬาตนปจฺจยา  ผสฺโส  ผสฺสปจฺจยา
เวทนา      เวทนาปจฺจยา     ตณฺหา     ตณฺหาปจฺจยา     อุปาทานํ
อุปาทานปจฺจยา    ภโว    ภวปจฺจยา   ชาติ   ชาติปจฺจยา   ชรามรณํ
โสกปริเทวทุกฺขโทมนสฺสุปายาสา    สมฺภวนฺติ    เอวเมตสฺส    เกวลสฺส
ทุกฺขกฺขนฺธสฺส   สมุทโย   โหติ   อวิชฺชาย   เตฺวว   อเสสวิราคนิโรธา
สงฺขารนิโรโธ     สงฺขารนิโรธา     วิญฺญาณนิโรโธ     วิญฺญาณนิโรธา
นามรูปนิโรโธ     นามรูปนิโรธา    สฬายตนนิโรโธ    สฬายตนนิโรธา
ผสฺสนิโรโธ   ผสฺสนิโรธา   เวทนานิโรโธ  เวทนานิโรธา  ตณฺหานิโรโธ
ตณฺหานิโรธา   อุปาทานนิโรโธ   อุปาทานนิโรธา  ภวนิโรโธ  ภวนิโรธา
ชาตินิโรโธ    ชาตินิโรธา   ชรามรณํ   โสกปริเทวทุกฺขโทมนสฺสุปายาสา
นิรุชฺฌนฺติ  เอวเมตสฺส  เกวลสฺส  ทุกฺขกฺขนฺธสฺส  นิโรโธ  โหติ  อยญฺจสฺส
อริโย   ญาโย   ปญฺญาย   สุทิฏฺโฐ   โหติ  สุปฺปฏิวิทฺโธ  ฯ  ยโต  โข
คหปติ   อริยสาวกสฺส  อิมานิ  ปญฺจ  ภยานิ  เวรานิ  วูปสนฺตานิ  โหนฺติ
อิเมหิ   จตูหิ   โสตาปตฺติยงฺเคหิ   สมนฺนาคโต  โหติ  อยญฺจสฺส  อริโย
