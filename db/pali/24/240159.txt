ธมฺเม   ปหาย  ภพฺโพ  อนาทริยํ  ปหาตุํ  โทวจสฺสตํ  ปหาตุํ  ปาปมิตฺตตํ
ปหาตุํ  หิริมายํ  ภิกฺขเว  โอตฺตปฺปี  ๑  อปฺปมตฺโต  โหติ โส อปฺปมตฺโต
สมาโน   ภพฺโพ   อนาทริยํ   ปหาตุํ   โทวจสฺสตํ   ปหาตุํ   ปาปมิตฺตตํ
ปหาตุํ    โส    กลฺยาณมิตฺโต    สมาโน   ภพฺโพ   อสฺสทฺธิยํ   ปหาตุํ
อวทญฺญุตํ   ปหาตุํ   โกสชฺชํ  ปหาตุํ  โส  อารทฺธวิริโย  สมาโน  ภพฺโพ
อุทฺธจฺจํ   ปหาตุํ   อสํวรํ  ปหาตุํ  ทุสฺสีลฺยํ  ปหาตุํ  โส  สีลวา  สมาโน
ภพฺโพ   อริยานํ   อทสฺสนกมฺยตํ   ปหาตุํ  อริยธมฺมํ  อโสตุกมฺยตํ  ปหาตุํ
อุปารมฺภจิตฺตตํ    ปหาตุํ    โส    อนุปารมฺภจิตฺโต    สมาโน   ภพฺโพ
มุฏฺฐสจฺจํ   ปหาตุํ   อสมฺปชญฺญํ   ปหาตุํ   เจตโส  วิกฺเขปํ  ปหาตุํ  โส
อวิกฺขิตฺตจิตฺโต  สมาโน  ภพฺโพ  อโยนิโส  มนสิการํ  ปหาตุํ กุมฺมคฺคเสวนํ
ปหาตุํ   เจตโส   ลีนตฺตํ   ปหาตุํ   โส   อลีนจิตฺโต   สมาโน  ภพฺโพ
สกฺกายทิฏฺฐึ   ปหาตุํ   วิจิกิจฺฉํ   ปหาตุํ   สีลพฺพตฺตปรามาสํ  ปหาตุํ  โส
อวิจิกิจฺโฉ   สมาโน   ภพฺโพ  ราคํ  ปหาตุํ  โทสํ  ปหาตุํ  โมหํ  ปหาตุํ
ราคํ   ปหาย   โทสํ   ปหาย  โมหํ  ปหาย  ภพฺโพ  ชาตึ  ปหาตุํ  ชรํ
ปหาตุํ มรณํ ปหาตุนฺติ ฯ
     [๗๗]   ทสหิ  ภิกฺขเว  อสทฺธมฺเมหิ  สมนฺนาคโต  กาโก  กตเมหิ
ทสหิ   ธํสี   จ   ปคพฺโภ   จ   ตินฺติโณ  จ  มหคฺฆโส  จ  ลุทฺโธ  จ
อการุณิโก  จ  ทุพฺพโล  จ  โอรวี  ๒  จ  มุฏฺฐสฺสติ  จ  เนจยิโก  จ
อิเมหิ   โข  ภิกฺขเว  ทสหิ  อสทฺธมฺเมหิ  สมนฺนาคโต  กาโก  เอวเมว
#๑ ม. โอตฺตาปี ฯ ๒ โป. ม. ยุ. โอรวิตา ฯ อปรํปิ เอวํ ญาตพฺพํ ฯ
