นิสินฺนา  โข  มิคสาลา อุปาสิกา อายสฺมนฺตํ อานนฺทํ เอตทโวจ กถํกถา ๑
นามายํ   ภนฺเต   อานนฺท   ภควตา  ธมฺโม  เทสิโต  อญฺเญยฺโย  ยตฺร
หิ   นาม  พฺรหฺมจารี  จ  อพฺรหฺมจารี  จ  อุโภ  สมสมคติกา  ภวิสฺสนฺติ
อภิสมฺปรายํ   ปิตา  เม  ภนฺเต  ปุราโณ  พฺรหฺมจารี  อโหสิ  อาราจารี
วิรโต  เมถุนา  คามธมฺมา  โส  กาลกโต  ภควตา  พฺยากโต สกทาคามี
สตฺโต  ๒  ตุสิตํ  กายํ  อุปปนฺโนติ  ปิตุ  ปิโย  ๓ เม ภนฺเต อิสิทตฺโต
อพฺรหฺมจารี   อโหสิ  สทารสนฺตุฏฺโฐ  โสปิ  กาลกโต  ภควตา  พฺยากโต
สกทาคามี   สตฺโต   ตุสิตํ   กายํ  อุปปนฺโนติ  กถํกถา  นามายํ  ภนฺเต
อานนฺท  ภควตา  ธมฺโม  เทสิโต  อญฺเญยฺโย  ยตฺร  หิ  นาม พฺรหฺมจารี
จ   อพฺรหฺมจารี   จ   อุโภ  สมสมคติกา  ภวิสฺสนฺติ  อภิสมฺปรายนฺติ  ฯ
เอวเมว   โข   ปเนตํ   ภคินิ   ภควตา  พฺยากตนฺติ  อถโข  อายสฺมา
อานนฺโท  มิคสาลาย  อุปาสิกาย นิเวสเน ปิณฺฑปาตํ คเหตฺวา อุฏฺฐายาสนา
ปกฺกามิ   อถโข   อายสฺมา   อานนฺโท   ปจฺฉาภตฺตํ  ปิณฺฑปาตปฏิกฺกนฺโต
เยน       ภควา       เตนุปสงฺกมิ      อุปสงฺกมิตฺวา      ภควนฺตํ
อภิวาเทตฺวา  เอกมนฺตํ  นิสีทิ  เอกมนฺตํ  นิสินฺโน  โข อายสฺมา อานนฺโท
ภควนฺตํ    เอตทโวจ    อิธาหํ    ภนฺเต    ปุพฺพณฺหสมยํ   นิวาเสตฺวา
ปตฺตจีวรมาทาย   เยน   มิคสาลาย   อุปาสิกาย   นิเวสนํ  เตนุปสงฺกมึ
อุปสงฺกมิตฺวา   ปญฺญตฺเต   อาสเน   นิสีทึ   อถโข   ภนฺเต   มิคสาลา
อุปาสิกา    เยนาหํ    เตนุปสงฺกมิ   อุปสงฺกมิตฺวา   มํ   อภิวาเทตฺวา
เอกมนฺตํ  นิสีทิ  เอกมนฺตํ  นิสินฺนา  โข  [๔]  มิคสาลา  อุปาสิกา  มํ
#๑ ม. กถํกถํ ฯ สพฺพตฺถ อีทิสเมว ฯ ๒ ม. สกทาคามิปตฺโต ฯ สพฺพตฺถ อีทิสเมว ฯ
#๓ โป. สพฺพตฺถวาเรสุ ปิตา ปิโย ฯ ม. ปิตามโห ฯ ยุ. เปตฺตา ปิโย ฯ
#๔ ม. ยุ. ภนฺเต ฯ
