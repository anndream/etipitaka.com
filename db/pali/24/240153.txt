สวเนนปิ   กตํ   โหติ   พาหุสจฺเจนปิ  กตํ  โหติ  ทิฏฺฐิยาปิ  สุปฺปฏิวิทฺธํ
โหติ   สามายิกมฺปิ   วิมุตฺตึ   ลภติ   โส   กายสฺส  เภทา  ปรมฺมรณา
วิเสสาย   ปเรติ   โน   หานาย  วิเสสคามีเยว  โหติ  โน  หานคามี
ตตฺรานนฺท   ปมาณิกา   ปมินนฺติ   อิมสฺสาปิ   เตว   ธมฺมา  อปรสฺสาปิ
เตว   ธมฺมา   กสฺมา   เนสํ   เอโก   หีโน   เอโก  ปณีโตติ  ตญฺหิ
เตสํ   อานนฺท   โหติ   ทีฆรตฺตํ   อหิตาย  ทุกฺขาย  ตตฺรานนฺท  ยฺวายํ
ปุคฺคโล   อุทฺธโต   โหติ   ตญฺจ   เจโตวิมุตฺตึ   ปญฺญาวิมุตฺตึ   ยถาภูตํ
นปฺปชานาติ   ๑   ยตฺถสฺส   ตํ   อุทฺธจฺจํ   อปริเสสํ   นิรุชฺฌติ  ตสฺส
สวเนนปิ   กตํ   โหติ   พาหุสจฺเจนปิ  กตํ  โหติ  ทิฏฺฐิยาปิ  สุปฺปฏิวิทฺธํ
โหติ   สามายิกมฺปิ   วิมุตฺตึ   ลภติ   อยํ   อานนฺท   ปุคฺคโล   อมุนา
ปุริเมน   ปุคฺคเลน   อภิกฺกนฺตตโร   จ   ปณีตตโร  จ  ตํ  กิสฺส  เหตุ
อิมญฺหิ   อานนฺท   ปุคฺคลํ  ธมฺมโสโต  นิพฺพหติ  ตทนนฺตรํ  โก  ชาเนยฺย
อญฺญตฺร    ตถาคเตน   ตสฺมา   ติหานนฺท   มา   ปุคฺคเลสุ   ปมาณิกา
อหุวตฺถ   มา   ปุคฺคเลสุ   ปมาณํ   คณฺหิตฺถ   มญฺญติ  หานนฺท  ปุคฺคโล
ปุคฺคเลสุ     ปมาณํ    คณฺหนฺโต    อหญฺจานนฺท    ปุคฺคเลสุ    ปมาณํ
คณฺเหยฺยํ  โย  วา  ปนสฺส  มาทิโส  ฯ  กา  จานนฺท มิคสาลา อุปาสิกา
พาลา    อพฺยตฺตา    อนฺธกา    อนฺธกปญฺญา   เก   จ   ปุริสปุคฺคลา
ปโรปริยญาเณ   อิเม   โข  อานนฺท  ทส  ปุคฺคลา  สนฺโต  สํวิชฺชมานา
โลกสฺมึ   ยถารูเปน   อานนฺท   สีเลน   ปุราโณ   สมนฺนาคโต  อโหสิ
ตถารูเปน   สีเลน   อิสิทตฺโต   สมนฺนาคโต   อภวิสฺส   นยิธ  ปุราโณ
#๑ ม. ยุ. ปชานาติ ฯ
