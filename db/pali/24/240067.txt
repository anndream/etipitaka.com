เอวํ   ปสฺสํ   ภิกฺขเว   สุตวา   อริยสาวโก   ตสฺมึปิ  นิพฺพินฺทติ  ตสฺมึ
นิพฺพินฺทนฺโต  อคฺเค  วิรชฺชติ  ปเคว  หีนสฺมึ  ฯ  จตสฺโส  อิมา  ภิกฺขเว
ปฏิปทา    กตมา    จตสฺโส   ทุกฺขา   ปฏิปทา   ทนฺธาภิญฺญา   ทุกฺขา
ปฏิปทา   ขิปฺปาภิญฺญา   สุขา   ปฏิปทา   ทนฺธาภิญฺญา   สุขา   ปฏิปทา
ขิปฺปาภิญฺญา    อิมา    โข    ภิกฺขเว   จตสฺโส   ปฏิปทา   เอตทคฺคํ
ภิกฺขเว   อิมาสํ   จตุนฺนํ   ปฏิปทานํ  ยทิทํ  สุขา  ปฏิปทา  ขิปฺปาภิญฺญา
เอวํปฏิปนฺนาปิ   โข   ภิกฺขเว   สนฺติ   สตฺตา   เอวํปฏิปนฺนานํปิ   โข
ภิกฺขเว    สตฺตานํ    อตฺเถว    อญฺญถตฺตํ   อตฺถิ   วิปริณาโม   เอวํ
ปสฺสํ    ภิกฺขเว    สุตวา    อริยสาวโก    ตสฺมึปิ   นิพฺพินฺทติ   ตสฺมึ
นิพฺพินฺทนฺโต  อคฺเค  วิรชฺชติ  ปเคว  หีนสฺมึ  ฯ  จตสฺโส  อิมา  ภิกฺขเว
สญฺญา    กตมา    จตสฺโส    ปริตฺตเมโก   สญฺชานาติ   มหคฺคตเมโก
สญฺชานาติ  อปฺปมาณเมโก  สญฺชานาติ  นตฺถิ  กิญฺจีติ อากิญฺจญฺญายตนเมโก
สญฺชานาติ      อิมา      โข      ภิกฺขเว      จตสฺโส     สญฺญา
เอตทคฺคํ   ภิกฺขเว   อิมาสํ   จตุนฺนํ   สญฺญานํ   ยทิทํ   นตฺถิ   กิญฺจีติ
อากิญฺจญฺญายตนเมโก   สญฺชานาติ   เอวํสญฺญิโนปิ   โข   ภิกฺขเว  สนฺติ
สตฺตา    เอวํสญฺญีนํปิ    โข   ภิกฺขเว   สตฺตานํ   อตฺเถว   อญฺญถตฺตํ
อตฺถิ   วิปริณาโม   เอวํ   ปสฺสํ   ภิกฺขเว  สุตวา  อริยสาวโก  ตสฺมึปิ
นิพฺพินฺทติ   ตสฺมึ   นิพฺพินฺทนฺโต   อคฺเค   วิรชฺชติ   ปเคว   หีนสฺมึ  ฯ
เอตทคฺคํ   ภิกฺขเว   พาหิรกานํ   ทิฏฺฐิคตานํ   ยทิทํ   โน   จสฺสํ  โน
จ    เม   สิยา   น   ภวิสฺสามิ   น   เม   ภวิสฺสตีติ   เอวํทิฏฺฐิโน
