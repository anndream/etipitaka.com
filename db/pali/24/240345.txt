อสฺส         น        อากิญฺจญฺญายตเน        อากิญฺจญฺญายตนสญฺญี
อสฺส     น     เนวสญฺญานาสญฺญายตเน     เนวสญฺญานาสญฺญายตนสญฺญี
อสฺส     น     อิธโลเก     อิธโลกสญฺญี    อสฺส    น    ปรโลเก
ปรโลกสญฺญี   อสฺส   ยมิทํ   ทิฏฺฐํ   สุตํ  มุตํ  วิญฺญาตํ  ปตฺตํ  ปริเยสิตํ
อนุวิจริตํ    มนสา    ตตฺราปิ    น   สญฺญี   อสฺส   สญฺญี   จ   ปน
อสฺสาติ   ฯ   อถโข  อายสฺมา  อานนฺโท  ภควโต  ภาสิตํ  อภินนฺทิตฺวา
อนุโมทิตฺวา   อุฏฺฐายาสนา   ภควนฺตํ   อภิวาเทตฺวา   ปทกฺขิณํ   กตฺวา
เยนายสฺมา    สารีปุตฺโต    เตนุปสงฺกมิ    อุปสงฺกมิตฺวา    อายสฺมตา
สารีปุตฺเตน   สทฺธึ   สมฺโมทิ   สมฺโมทนียํ  กถํ  สาราณียํ  วีติสาเรตฺวา
เอกมนฺตํ  นิสีทิ  เอกมนฺตํ  นิสินฺโน  โข  อายสฺมา  อานนฺโท  อายสฺมนฺตํ
สารีปุตฺตํ  เอตทโวจ  สิยา  นุ  โข  อาวุโส  สารีปุตฺต ภิกฺขุโน ตถารูโป
สมาธิปฏิลาโภ   ยถา   เนว   ปฐวิยํ   ปฐวีสญฺญี   อสฺส  ฯเปฯ  ยมิทํ
ทิฏฺฐํ   สุตํ   มุตํ   วิญฺญาตํ  ปตฺตํ  ปริเยสิตํ  อนุวิจริตํ  มนสา  ตตฺราปิ
น   สญฺญี   อสฺส   สญฺญี  จ  ปน  อสฺสาติ  ฯ  สิยา  อาวุโส  อานนฺท
ภิกฺขุโน   ตถารูโป   สมาธิปฏิลาโภ   ยถา   เนว   ปฐวิยํ   ปฐวีสญฺญี
อสฺส  ฯเปฯ  ยมิทํ  ทิฏฺฐํ  สุตํ  มุตํ  วิญฺญาตํ  ปตฺตํ  ปริเยสิตํ  อนุวิจริตํ
มนสา   ตตฺราปิ   น   สญฺญี   อสฺส   สญฺญี   จ   ปน   อสฺสาติ   ฯ
ยถากถํ   ปนาวุโส   สารีปุตฺต  สิยา  ภิกฺขุโน  ตถารูโป  สมาธิปฏิลาโภ
ยถา   เนว   ปฐวิยํ   ปฐวีสญฺญี   อสฺส  ฯเปฯ  ยมิทํ  ทิฏฺฐํ  สุตํ  มุตํ
วิญฺญาตํ    ปตฺตํ   ปริเยสิตํ   อนุวิจริตํ   มนสา   ตตฺราปิ   น   สญฺญี
