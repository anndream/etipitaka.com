ธมฺมเวทํ    น   ลภติ   ธมฺมูปสญฺหิตํ   ปามุชฺชํ   เอวํ   โข   ภิกฺขเว
ภิกฺขุ ปีตํ น ชานาติ ๑ ฯ
     กถญฺจ   ภิกฺขเว   ภิกฺขุ   น   วีถึ  ชานาติ  อิธ  ภิกฺขเว  ภิกฺขุ
อริยํ   อฏฺฐงฺคิกํ  มคฺคํ  ยถาภูตํ  นปฺปชานาติ  เอวํ  โข  ภิกฺขเว  ภิกฺขุ
น วีถึ ชานาติ ฯ
     กถญฺจ  ภิกฺขเว  ภิกฺขุ  น  โคจรกุสโล  โหติ  อิธ  ภิกฺขเว  ภิกฺขุ
จตฺตาโร   สติปฏฺฐาเน  ยถาภูตํ  นปฺปชานาติ  เอวํ  โข  ภิกฺขเว  ภิกฺขุ
น โคจรกุสโล โหติ ฯ
     กถญฺจ   ภิกฺขเว   ภิกฺขุ  อนวเสสโทหี  โหติ  อิธ  ภิกฺขเว  ภิกฺขุ
สทฺธา คหปติกา อภิหฏฺฐุํ ปวาเรนฺติ จีวรปิณฺฑปาตเสนาสนคิลานปจฺจยเภสชฺช-
ปริกฺขาเรน  ๒  ตตฺร  ภิกฺขเว  ๓  ภิกฺขุ มตฺตํ น ชานาติ ปฏิคฺคหณาย
เอวํ โข ภิกฺขเว ภิกฺขุ อนวเสสโทหี โหติ ฯ
     กถญฺจ  ภิกฺขเว  ภิกฺขุ  เย  เต  ภิกฺขู  เถรา รตฺตญฺญู จิรปพฺพชิตา
สงฺฆปิตโร   สงฺฆปรินายกา   เต  น  อติเรกปูชาย  ปูเชตา  โหติ  อิธ
ภิกฺขเว  ภิกฺขุ  เย  เต  ภิกฺขู  เถรา  รตฺตญฺญู  จิรปพฺพชิตา  สงฺฆปิตโร
สงฺฆปรินายกา  เตสุ  น  เมตฺตํ  กายกมฺมํ  ปจฺจุปฏฺฐาเปติ  อาวีเจว ๔
รโห  จ  น  เมตฺตํ  วจีกมฺมํ  ...  น  เมตฺตํ  มโนกมฺมํ ปจฺจุปฏฺฐาเปติ
อาวีเจว   รโห  จ  เอวํ  โข  ภิกฺขเว  ภิกฺขุ  เย  เต  ภิกฺขู  เถรา
รตฺตญฺญู  จิรปพฺพชิตา  สงฺฆปิตโร  สงฺฆปรินายกา  เต น ๕ อติเรกปูชาย
ปูเชตา   โหติ   อิเมหิ  โข  ภิกฺขเว  เอกาทสหิ  ธมฺเมหิ  สมนฺนาคโต
#๑ ม. ยุ. น ปีตํ ชานาติ ฯ  ๒ ม. จีวร ... ปริกฺขาเรหิ ฯ สพฺพตฺถ อีทิสเมว ฯ
#๓ ม. ยุ. อาลปนมิทํ นตฺถิ ฯ ๔ โป. ม. สพฺพวาเรสุ อาวิเจว ฯ ๕ ม. น เต ฯ
