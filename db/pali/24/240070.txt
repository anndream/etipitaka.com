มุเขน   จ   ปริจุมฺพติ   ปาณีหิ   จ   ปริสมฺพาหติ   นามญฺจ   สาเวติ
ราชาหํ  ภนฺเต  ปเสนทิ  โกสโล  ราชาหํ  ภนฺเต  ปเสนทิ  โกสโลติ ฯ
กมฺปน   ตฺวํ   มหาราช  อตฺถวสํ  สมฺปสฺสมาโน  อิมสฺมึ  สรีเร  เอวรูปํ
ปรมนิปจฺจการํ   กโรสิ   เมตฺตูปหารํ   อุปทํเสสีติ   ฯ   กตญฺญุตํ   โข
อหํ   ภนฺเต   กตเวทิตํ   สมฺปสฺสมาโน  ภควติ  เอวรูปํ  ปรมนิปจฺจการํ
กโรมิ    เมตฺตูปหารํ    อุปทํเสมิ   ภควา   หิ   ภนฺเต   พหุชนหิตาย
ปฏิปนฺโน   พหุชนสุขาย   พหุชนหิตาย   อริยญาเย   ปติฏฺฐาปิตา   ยทิทํ
กลฺยาณธมฺมตาย    กุสลธมฺมตาย   ยมฺปิ   ภนฺเต   ภควา   พหุชนหิตาย
ปฏิปนฺโน   พหุชนสุขาย   พหุชนหิตาย   อริยญาเย   ปติฏฺฐาปิตา   ยทิทํ
กลฺยาณธมฺมตาย   กุสลธมฺมตาย   อิทมฺปิ   โข   อหํ   ภนฺเต   อตฺถวสํ
สมฺปสฺสมาโน   ภควติ   เอวรูปํ   ปรมนิปจฺจการํ   กโรมิ   เมตฺตูปหารํ
อุปทํเสมิ   ฯ   ปุน   จปรํ  ภนฺเต  ภควา  สีลวา  พุทฺธสีโล  อริยสีโล
กุสลสีโล  กุสลสีเลน  สมนฺนาคโต  ยมฺปิ  ภนฺเต  ภควา  สีลวา พุทฺธสีโล
อริยสีโล   กุสลสีโล   กุสลสีเลน  สมนฺนาคโต  อิทมฺปิ  โข  อหํ  ภนฺเต
อตฺถวสํ  สมฺปสฺสมาโน  ภควติ  เอวรูปํ  ปรมนิปจฺจการํ กโรมิ เมตฺตูปหารํ
อุปทํเสมิ    ฯ    ปุน   จปรํ   ภนฺเต   ภควา   ทีฆรตฺตํ   อารญฺญโก
อรญฺญวนปตฺถานิ   ปนฺตานิ   เสนาสนานิ  ปฏิเสวติ  ยมฺปิ  ภนฺเต  ภควา
ทีฆรตฺตํ   อารญฺญโก   อรญฺญวนปตฺถานิ   ปนฺตานิ  เสนาสนานิ  ปฏิเสวติ
อิทมฺปิ  โข  อหํ ภนฺเต อตฺถวสํ สมฺปสฺสมาโน ภควติ เอวรูปํ ปรมนิปจฺจการํ
กโรมิ    เมตฺตูปหารํ    อุปทํเสมิ   ฯ   ปุน   จปรํ   ภนฺเต   ภควา
