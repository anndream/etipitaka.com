กึปมุขา    สพฺเพ   ธมฺมา   กึอธิปเตยฺยา   สพฺเพ   ธมฺมา   กึอุตฺตรา
สพฺเพ   ธมฺมา   กึสารา   สพฺเพ   ธมฺมา   กึโอคธา   สพฺเพ  ธมฺมา
กึปริโยสานา   สพฺเพ   ธมฺมาติ   เอวํ   ปุฏฺฐา  ตุเมฺห  ภิกฺขเว  เตสํ
อญฺญติตฺถิยานํ   ปริพฺพาชกานํ   เอวํ  พฺยากเรยฺยาถ  ฉนฺทมูลกา  อาวุโส
สพฺเพ   ธมฺมา   มนสิการสมฺภวา   สพฺเพ   ธมฺมา  ผสฺสสมุทยา  สพฺเพ
ธมฺมา   เวทนาสโมสรณา   สพฺเพ   ธมฺมา  สมาธิปมุขา  สพฺเพ  ธมฺมา
สตาธิปเตยฺยา   สพฺเพ   ธมฺมา  ปญฺญุตฺตรา  สพฺเพ  ธมฺมา  วิมุตฺติสารา
สพฺเพ    ธมฺมา    อมโตคธา    สพฺเพ    ธมฺมา   นิพฺพานปริโยสานา
สพฺเพ   ธมฺมาติ   เอวํ   ปุฏฺฐา   ตุเมฺห  ภิกฺขเว  เตสํ  อญฺญติตฺถิยานํ
ปริพฺพาชกานํ เอวํ พฺยากเรยฺยาถาติ ฯ
     [๕๙]  ตสฺมา  ติห  ภิกฺขเว  เอวํ  สิกฺขิตพฺพํ ยถาปพฺพชฺชาปริจิตญฺจ
โน    จิตฺตํ    ภวิสฺสติ    น    จ    อุปฺปนฺนา    ปาปกา   อกุสลา
ธมฺมา   จิตฺตํ   ปริยาทาย   ฐสฺสนฺติ   อนิจฺจสญฺญาปริจิตญฺจ   โน  จิตฺตํ
ภวิสฺสติ   อนตฺตสญฺญาปริจิตญฺจ   โน   จิตฺตํ  ภวิสฺสติ  อสุภสญฺญาปริจิตญฺจ
โน     จิตฺตํ     ภวิสฺสติ     อาทีนวสญฺญาปริจิตญฺจ     โน     จิตฺตํ
ภวิสฺสติ    โลกสฺส    สมญฺจ    วิสมญฺจ   ญตฺวา   ตํ   สญฺญาปริจิตญฺจ
โน   จิตฺตํ   ภวิสฺสติ   โลกสฺส   สมฺภวญฺจ   ๑   วิภวญฺจ  ญตฺวา  ตํ
สญฺญาปริจิตญฺจ   โน   จิตฺตํ   ภวิสฺสติ   โลกสฺส  สมุทยญฺจ  อฏฺฐงฺคมญฺจ
ญตฺวา   ตํ   สญฺญาปริจิตญฺจ   โน   จิตฺตํ  ภวิสฺสติ  ปหานสญฺญาปริจิตญฺจ
#๑ ม. ภวญฺจ ฯ
