กตมญฺจ   ภิกฺขเว   กุสลํ   ปาณาติปาตา   เวรมณี   ฯเปฯ  สมฺมาทิฏฺฐิ
อิทํ วุจฺจติ ภิกฺขเว กุสลนฺติ ฯ
     [๑๗๐]   อตฺถญฺจ  โว  ภิกฺขเว  เทสิสฺสามิ  อนตฺถญฺจ  ตํ  สุณาถ
สาธุกํ   มนสิกโรถ   ภาสิสฺสามีติ   ฯ   เอวํ  ภนฺเตติ  โข  เต  ภิกฺขู
ภควโต  ปจฺจสฺโสสุํ  ฯ  ภควา  เอตทโวจ  กตโม  จ  ภิกฺขเว  อนตฺโถ
ปาณาติปาโต   ฯเปฯ   มิจฺฉาทิฏฺฐิ   อยํ   วุจฺจติ  ภิกฺขเว  อนตฺโถ  ฯ
กตโม   จ   ภิกฺขเว  อตฺโถ  ปาณาติปาตา  เวรมณี  ฯเปฯ  สมฺมาทิฏฺฐิ
อยํ วุจฺจติ ภิกฺขเว อตฺโถติ ฯ
     [๑๗๑]   ธมฺมญฺจ  โว  ภิกฺขเว  เทสิสฺสามิ  อธมฺมญฺจ  ตํ  สุณาถ
สาธุกํ   มนสิกโรถ   ภาสิสฺสามีติ   ฯ   เอวํ  ภนฺเตติ  โข  เต  ภิกฺขู
ภควโต  ปจฺจสฺโสสุํ  ฯ  ภควา  เอตทโวจ  กตโม  จ  ภิกฺขเว  อธมฺโม
ปาณาติปาโต   ฯเปฯ   มิจฺฉาทิฏฺฐิ   อยํ   วุจฺจติ  ภิกฺขเว  อธมฺโม  ฯ
กตโม   จ   ภิกฺขเว  ธมฺโม  ปาณาติปาตา  เวรมณี  ฯเปฯ  สมฺมาทิฏฺฐิ
อยํ วุจฺจติ ภิกฺขเว ธมฺโมติ ฯ
     [๑๗๒]  สาสวญฺจ  โว  ภิกฺขเว  [๑]  เทสิสฺสามิ  อนาสวญฺจ ตํ
สุณาถ   สาธุกํ   มนสิกโรถ   ภาสิสฺสามีติ  ฯ  เอวํ  ภนฺเตติ  โข  เต
ภิกฺขู   ภควโต   ปจฺจสฺโสสุํ  ฯ  ภควา  เอตทโวจ  กตโม  จ  ภิกฺขเว
สาสโว    ธมฺโม    ปาณาติปาโต   ฯเปฯ   มิจฺฉาทิฏฺฐิ   อยํ   วุจฺจติ
ภิกฺขเว   สาสโว   ธมฺโม   ฯ   กตโม  จ  ภิกฺขเว  อนาสโว  ธมฺโม
ปาณาติปาตา    เวรมณี   ฯเปฯ   สมฺมาทิฏฺฐิ   อยํ   วุจฺจติ   ภิกฺขเว
#๑ ม. ยุ. เอตฺถนฺตเร ธมฺมนฺติ อตฺถิ ฯ
