เวรมณิยา   จ   สมาทเปติ   สมฺผปฺปลาปา   เวรมณิยา   จ  สมนุญฺโญ
โหติ    สมฺผปฺปลาปา   เวรมณิยา   จ   วณฺณํ   ภาสติ   อตฺตนา   จ
อนภิชฺฌาลุ    โหติ    ปรญฺจ    อนภิชฺฌาย    สมาทเปติ    อนภิชฺฌาย
จ   สมนุญฺโญ   โหติ   อนภิชฺฌาย   จ   วณฺณํ   ภาสติ   อตฺตนา   จ
อพฺยาปนฺนจิตฺโต   โหติ   ปรญฺจ   อพฺยาปาเท   สมาทเปติ  อพฺยาปาเท
จ    สมนุญฺโญ    โหติ   อพฺยาปาทสฺส   จ   วณฺณํ   ภาสติ   อตฺตนา
จ   สมฺมาทิฏฺฐิโก  โหติ  ปรญฺจ  สมฺมาทิฏฺฐิยา  สมาทเปติ  สมฺมาทิฏฺฐิยา
จ     สมนุญฺโญ     โหติ     สมฺมาทิฏฺฐิยา     จ    วณฺณํ    ภาสติ
อิเมหิ  โข  ภิกฺขเว  จตฺตาฬีสาย  ธมฺเมหิ  สมนฺนาคโต ยถาภตํ นิกฺขิตฺโต
เอวํ สคฺเคติ ฯ
     [๒๐๒]  ทสหิ  ภิกฺขเว  ธมฺเมหิ  สมนฺนาคโต  ขตํ  อุปหตํ อตฺตานํ
ปริหรติ  ...  อกฺขตํ  อนุปหตํ อตฺตานํ ปริหรติ ... วีสติยา ภิกฺขเว ...
ตึสาย   ภิกฺขเว  ...  จตฺตาฬีสาย  ภิกฺขเว  ธมฺเมหิ  สมนฺนาคโต  ขตํ
อุปหตํ  อตฺตานํ  ปริหรติ  ...  อกฺขตํ  อนุปหตํ  อตฺตานํ  ปริหรติ ฯเปฯ
อิเมหิ  โข  ภิกฺขเว  จตฺตาฬีสาย  ธมฺเมหิ  สมนฺนาคโต  อกฺขตํ  อนุปหตํ
อตฺตานํ ปริหรตีติ ฯ
                    ทุติยวคฺโค ทุติโย ฯ
                      ___________
