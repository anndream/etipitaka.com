เต  กาเลน  กาลํ  อุปสงฺกมิตฺวา  ปริปุจฺฉติ  [๑] อิทํ ภนฺเต กถํ อิมสฺส
โก  อตฺโถติ  ตสฺส  เต  อายสฺมนฺโต  อวิวฏญฺเจว วิวรนฺติ อนุตฺตานีกตญฺจ
อุตฺตานีกโรนฺติ   อเนกวิหิเตสุ   [๒]   กงฺขฏฺฐานิเยสุ   ธมฺเมสุ  กงฺขํ
วิโนเทนฺติ  ๓  ปฏิวิโนเทนฺติ  เอวํ  โข  ภิกฺขเว  ภิกฺขุ ติตฺถํ ชานาติ ฯ
กถญฺจ  ภิกฺขเว  ภิกฺขุ  ปีตํ  ชานาติ  อิธ  ภิกฺขเว ภิกฺขุ ตถาคตปฺปเวทิเต
ธมฺมวินเย    เทสิยมาเน   ลภติ   อตฺถเวทํ   ลภติ   ธมฺมเวทํ   ลภติ
ธมฺมูปสญฺหิตํ   ปามุชฺชํ   เอวํ   โข   ภิกฺขเว   ภิกฺขุ  ปีตํ  ชานาติ  ฯ
กถญฺจ  ภิกฺขเว  ภิกฺขุ  วีถึ  ชานาติ  อิธ  ภิกฺขเว  ภิกฺขุ  อริยํ อฏฺฐงฺคิกํ
มคฺคํ   ยถาภูตํ  ปชานาติ  เอวํ  โข  ภิกฺขเว  ภิกฺขุ  วีถึ  ปชานาติ  ฯ
กถญฺจ  ภิกฺขเว  ภิกฺขุ  โคจรกุสโล  โหติ  อิธ  ภิกฺขเว  ภิกฺขุ  จตฺตาโร
สติปฏฺฐาเน   ยถาภูตํ  ปชานาติ  เอวํ  โข  ภิกฺขเว  ภิกฺขุ  โคจรกุสโล
โหติ   ฯ   กถญฺจ   ภิกฺขเว   ภิกฺขุ  สาวเสสโทหี  โหติ  อิธ  ภิกฺขเว
ภิกฺขุ        สทฺธา        คหปติกา       อภิหฏฺฐุํ       ปวาเรนฺติ
จีวรปิณฺฑปาตเสนาสนคิลานปจฺจยเภสชฺชปริกฺขาเรน  ตตฺร ภิกฺขุ มตฺตํ ชานาติ
ปฏิคฺคหณาย  เอวํ  โข  ภิกฺขเว ภิกฺขุ สาวเสสโทหี โหติ ฯ กถญฺจ ภิกฺขเว
ภิกฺขุ   เย   เต   ภิกฺขู   เถรา   รตฺตญฺญู   จิรปพฺพชิตา   สงฺฆปิตโร
สงฺฆปรินายกา   เต   อติเรกปูชาย  ปูเชตา  โหติ  อิธ  ภิกฺขเว  ภิกฺขุ
เย  เต  ภิกฺขู  ๔  เถรา รตฺตญฺญู จิรปพฺพชิตา สงฺฆปิตโร สงฺฆปรินายกา
เตสุ   เมตฺตํ   กายกมฺมํ   ปจฺจุปฏฺฐาเปติ   อาวีเจว  รโห  จ  เมตฺตํ
วจีกมฺมํ  ...  เมตฺตํ  มโนกมฺมํ  ปจฺจุปฏฺฐาเปติ  อาวีเจว  รโห จ เอวํ
#๑ โป. ม. ปริปญฺหติ ฯ ๒ ม. จสทฺโท ฯ ๓ ม. ยุ. อยํ ปาโฐ นตฺถิ ฯ
#๔ ม. อยํ ปาโฐ นตฺถิ ฯ
