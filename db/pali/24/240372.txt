ภิกฺขุโน   อปฺปมตฺตสฺส   อาตาปิโน   ปหิตตฺตสฺส   วิหรโต  อวิมุตฺตํ  วา
จิตฺตํ   วิมุจฺจติ   อปริกฺขีณา  วา  อาสวา  ปริกฺขยํ  คจฺฉนฺติ  อนนุปฺปตฺตํ
วา   อนุตฺตรํ  โยคกฺเขมํ  อนุปาปุณาตีติ  ฯ  อตฺถิ  [๑]  คหปติ  เตน
ภควตา    ชานตา    ปสฺสตา   อรหตา   สมฺมาสมฺพุทฺเธน   เอกธมฺโม
สมฺมทกฺขาโต    ยตฺถ   ภิกฺขุโน   อปฺปมตฺตสฺส   อาตาปิโน   ปหิตตฺตสฺส
วิหรโต  อวิมุตฺตํ  วา  จิตฺตํ  วิมุจฺจติ  อปริกฺขีณา  วา  อาสวา  ปริกฺขยํ
คจฺฉนฺติ    อนนุปฺปตฺตํ   วา   อนุตฺตรํ   โยคกฺเขมํ   อนุปาปุณาตีติ   ฯ
กตโม   ปน  ภนฺเต  อานนฺท  เตน  ภควตา  ชานตา  ปสฺสตา  อรหตา
สมฺมาสมฺพุทฺเธน   เอกธมฺโม   สมฺมทกฺขาโต  ยตฺถ  ภิกฺขุโน  อปฺปมตฺตสฺส
อาตาปิโน    ปหิตตฺตสฺส    วิหรโต    อวิมุตฺตํ   วา   จิตฺตํ   วิมุจฺจติ
อปริกฺขีณา   วา   อาสวา   ปริกฺขยํ  คจฺฉนฺติ  อนนุปฺปตฺตํ  วา  อนุตฺตรํ
โยคกฺเขมํ   อนุปาปุณาตีติ   ฯ   อิธ   คหปติ  ภิกฺขุ  วิวิจฺเจว  กาเมหิ
วิวิจฺจ   อกุสเลหิ   ธมฺเมหิ   สวิตกฺกํ   สวิจารํ  วิเวกชํ  ปีติสุขํ  ปฐมํ
ฌานํ   อุปสมฺปชฺช   วิหรติ  โส  อิติ  ปฏิสญฺจิกฺขติ  อิทํ  ๒  โข  ปฐมํ
ฌานํ    อภิสงฺขตํ    อภิสญฺเจตยิตํ   ยํ   โข   ปน   กิญฺจิ   อภิสงฺขตํ
อภิสญฺเจตยิตํ   ตทนิจฺจํ   นิโรธธมฺมนฺติ   ปชานาติ   โส   ตตฺถ   ฐิโต
อาสวานํ   ขยํ   ปาปุณาติ  โน  เจ  อาสวานํ  ขยํ  ปาปุณาติ  เตเนว
ธมฺมราเคน   ตาย   ธมฺมนนฺทิยา   ปญฺจนฺนํ   โอรมฺภาคิยานํ  สํโยชนานํ
ปริกฺขยา  โอปปาติโก  โหติ  ตตฺถ ปรินิพฺพายี อนาวตฺติธมฺโม ตสฺมา โลกา
อยํ  ๓  โข คหปติ เตน ภควตา ชานตา ปสฺสตา อรหตา สมฺมาสมฺพุทฺเธน
#๑ ม. โขสทฺโท ทิสฺสติ ฯ ๒ ม. ยุ. อิทมฺปิ ฯ ๓ ม. ยุ. อยมฺปิ ฯ
