อารทฺธวิริโย   วิหรติ   อกุสลานํ   ธมฺมานํ  ปหานาย  กุสลานํ  ธมฺมานํ
อุปสมฺปทาย   ถามวา   ทฬฺหปรกฺกโม   อนิกฺขิตฺตธุโร   กุสเลสุ  ธมฺเมสุ
ปญฺญวา  โหติ  อุทยตฺถคามินิยา  ปญฺญาย  สมนฺนาคโต อริยาย นิพฺเพ-
ธิกาย  สมฺมาทุกฺขกฺขยคามินิยา   เอวํ   โข   ภิกฺขเว  ภิกฺขุ  ปญฺจงฺค-
สมนฺนาคโต  โหติ     ฯ     กถญฺจ     ภิกฺขเว     เสนาสนํ    ปญฺจงฺคสมนฺนาคตํ
โหติ  อิธ  ภิกฺขเว  เสนาสนํ  นาติทูรํ โหติ นาจฺจาสนฺนํ คมนาคมน-
สมฺปนฺนํ  ทิวา  อปฺปกิณฺณํ รตฺตึ อปฺปสทฺทํ อปฺปนิคฺโฆสํ อปฺป-
ฑํสมกสวาตาตปสิรึสปสมฺผสฺสํ  ตสฺมึ   โข  ปน  เสนาสเน  วิหรนฺตสฺส
อปฺปกสิเรเนว  อุปฺปชฺชนฺติ จีวรปิณฺฑปาตเสนาสนคิลานปจฺจยเภสชฺช-
ปริกฺขารา  ตสฺมึ    โข    ปน   เสนาสเน   เถรา   ภิกฺขู   วิหรนฺติ   พหุสฺสุตา
อาคตาคมา  ธมฺมธรา  วินยธรา   มาติกาธรา   เต   กาเลน  กาลํ  อุป-
สงฺกมิตฺวา  ปริปุจฺฉติ     ปริปญฺหติ     อิทํ   ภนฺเต   กถํ   อิมสฺส  โก
อตฺโถติ   ตสฺส   เต  อายสฺมนฺโต  อวิวฏญฺเจว  วิวรนฺติ  อนุตฺตานี-
กตญฺจ  อุตฺตานีกโรนฺติ    อเนกวิหิเตสุ    จ   กงฺขฏฺฐานิเยสุ   ธมฺเมสุ   กงฺขํ
ปฏิวิโนเทนฺติ  เอวํ  โข  ภิกฺขเว  เสนาสนํ  ปญฺจงฺคสมนฺนาคตํ  โหติ  ฯ
ปญฺจงฺคสมนฺนาคโต   โข   ภิกฺขเว   ภิกฺขุ   ปญฺจงฺคสมนฺนาคตํ  เสนาสนํ
เสวมาโน   ภชมาโน   นจิรสฺเสว   อาสวานํ  ขยา  ฯเปฯ  สจฺฉิกตฺวา
อุปสมฺปชฺช วิหเรยฺยาติ ฯ
     [๑๒]    ปญฺจงฺควิปฺปหีโน    ภิกฺขเว   ภิกฺขุ   ปญฺจงฺคสมนฺนาคโต
