ตุทิปจฺเจกพฺรหฺมา โกกาลิกํ ภิกฺขุํ คาถาย ๑ อชฺฌภาสิ
         ปุริสสฺส หิ ชาตสฺส        กุธารี ชายเต มุเข
         ยาย ฉินฺทติ อตฺตานํ       พาโล ทุพฺภาสิตํ ภณํ ฯ
         โย นินฺทิยํ ปสํสติ         ตํ วา นินฺทติ โย ปสํสิโย
         วิจินาติ มุเขน โส กลึ     กลินา เตน สุขํ น วินฺทติ ฯ
                อปฺปมตฺโต อยํ กลิ
                โย อกฺเขสุ ธนปราชโย
                (สพฺพสฺสาปิ สหาปิ อตฺตนา)
                อยเมว มหตฺตโร ๒ กลิ
                โย สุคเตสุ มนํ ปโทสเย ๓ ฯ
                สตํ สหสฺสานํ นิรพฺพุทานํ
                ฉตฺตึสติ ปญฺจ จ อพฺพุทานิ
                ยมริยครหี นิรยํ อุเปติ
                วาจํ มนญฺจ ๔ ปณิธาย ปาปกนฺติ ฯ
     อถโข   โกกาลิโก   ภิกฺขุ  เตเนวาพาเธน  กาลมกาสิ  กาลกโต
จ   โกกาลิโก  ภิกฺขุ  ปทุมนิรยํ  อุปปชฺชติ  สารีปุตฺตโมคฺคลฺลาเนสุ  จิตฺตํ
อาฆาเฏตฺวา  ฯ อถโข พฺรหฺมา สหมฺปติ อภิกฺกนฺตาย รตฺติยา อภิกฺกนฺตวณฺโณ
เกวลกปฺปํ    เชตวนํ    โอภาเสตฺวา    เยน    ภควา   เตนุปสงฺกมิ
อุปสงฺกมิตฺวา      ภควนฺตํ     อภิวาเทตฺวา     เอกมนฺตํ     อฏฺฐาสิ
เอกมนฺตํ   ฐิโต  โข  พฺรหฺมา  สหมฺปติ  ภควนฺตํ  เอตทโวจ  โกกาลิโก
#๑ ม. คาถาหิ ฯ ๒ โป. มหนฺตตโร ฯ ๓ โป. ม. ปทูสเย ฯ ๔ โป. วาจามนญฺจ ฯ
