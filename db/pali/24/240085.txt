ปญฺจ  ธมฺมา  อชฺฌตฺตํ  อุปฏฺฐาเปตพฺพา  กาเลน  วกฺขามิ  โน  อกาเลน
ภูเตน  วกฺขามิ  โน  อภูเตน  สเณฺหน  วกฺขามิ โน ผรุเสน อตฺถสญฺหิเตน
วกฺขามิ    โน    อนตฺถสญฺหิเตน    เมตฺตจิตฺโต   ๑   วกฺขามิ   โน
โทสนฺตโรติ    อิเม    ปญฺจ   ธมฺมา   อชฺฌตฺตํ   อุปฏฺฐาเปตพฺพา   ฯ
โจทเกน   ภิกฺขเว   ภิกฺขุนา   ปรํ  โจเทตุกาเมน  อิเม  ปญฺจ  ธมฺเม
อชฺฌตฺตํ   ปจฺจเวกฺขิตฺวา   อิเม   ปญฺจ  ธมฺเม  อชฺฌตฺตํ  อุปฏฺฐาเปตฺวา
ปโร โจเทตพฺโพติ ฯ
     [๔๕]   ทสยิเม  ภิกฺขเว  อาทีนวา  ราชนฺเตปุรปฺปเวสเน  กตเมk
ทส   อิธ   ภิกฺขเว   ราชา   มเหสิยา   สทฺธึ   นิสินฺโน  โหติ  ตตฺร
ภิกฺขุ  ปวิสติ  มเหสี  ตํ  ๒  ภิกฺขุํ  ทิสฺวา  สิตํ  ปาตุกโรติ  ภิกฺขุ  วา
มเหสึ   ทิสฺวา   สิตํ   ปาตุกโรติ   ตตฺถ   รญฺโญ  เอวํ  โหติ  อทฺธา
อิเมสํ   กตํ   วา   กริสฺสนฺติ   วาติ   อยํ  ภิกฺขเว  ปฐโม  อาทีนโว
ราชนฺเตปุรปฺปเวสเน  ฯ  ปุน  จปรํ  ภิกฺขเว  ราชา พหุกิจฺโจ พหุกรณีโยo
อญฺญตรํ   อิตฺถึ   คนฺตฺวา   น   สรติ  สา  เตน  คพฺภํ  คณฺหาติ  ตตฺถ
รญฺโญ   เอวํ   โหติ   น   โข   อิธ   อญฺโญ  โกจิ  ปวิสติ  อญฺญตฺร
ปพฺพชิเตน   สิยา   นุ   โข  ปพฺพชิตสฺส  กมฺมนฺติ  อยํ  ภิกฺขเว  ทุติโย
อาทีนโว  ราชนฺเตปุรปฺปเวสเน  ฯ  ปุน  จปรํ  ภิกฺขเว รญฺโญ อนฺเตปุเร
อญฺญตรํ   รตนํ   นสฺสติ   ตตฺถ   รญฺโญ   เอวํ   โหติ   น  โข  อิธ
อญฺโญ   โกจิ   ปวิสติ   อญฺญตฺร  ปพฺพชิเตน  สิยา  นุ  โข  ปพฺพชิตสฺส
กมฺมนฺติ   อยํ   ภิกฺขเว   ตติโย   อาทีนโว   ราชนฺเตปุรปฺปเวสเน  ฯ
#๑ โป. เมตฺตจิตฺเตน ฯ   ๒ ยุ. อยํ ปาโฐ นตฺถิ ฯ
