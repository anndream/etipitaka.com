ปาการวิวรํ   วา  อนฺตมโส  วิฬารนิสฺสกนมตฺตมฺปิ  ๑  โน  จ  ขฺวาสฺส
เอวํ   ญาณํ   โหติ   เอตฺตกา   ปาณา   อิมํ   นครํ   ปวิสนฺติ   วา
นิกฺขมนฺติ  วาติ  ฯ  อถ  ขฺวาสฺส เอวเมตฺถ โหติ เย โข เกจิ โอฬาริกา
ปาณา   อิมํ   นครํ   ปวิสนฺติ  วา  นิกฺขมนฺติ  วา  สพฺเพ  เต  อิมินา
ทฺวาเรน  ปวิสนฺติ  วา  นิกฺขมนฺติ  วาติ  เอวเมว  โข  อาวุโส  อุตฺติย
น  ตถาคตสฺส  เอวํ  อุสฺสุกฺกตํ ๒ โหติ สพฺโพ วา เตน โลโก นิยฺยาสฺสติ
อุปฑฺโฒ   วา   ติภาโค  วาติ  ฯ  อถโข  เอวเมตฺถ  ตถาคตสฺส  โหติ
เย   โข  เกจิ  โลกมฺหา  นิยฺยึสุ  วา  นิยฺยนฺติ  วา  นิยฺยาสฺสนฺติ  วา
สพฺเพ   เต   ปญฺจ   นีวรเณ   ปหาย   เจตโส  อุปกฺกิเลเส  ปญฺญาย
ทุพฺพลีกรเณ   จตูสุ   สติปฏฺฐาเนสุ   สุปติฏฺฐิตจิตฺตา   สตฺต   โพชฺฌงฺเค
ยถาภูตํ  ภาเวตฺวา เอวเมเต โลกมฺหา นิยฺยึสุ วา นิยฺยนฺติ วา นิยฺยาสฺสนฺติ
วาติ  ฯ  ยเทว  โข  ตฺวํ อาวุโส ๓ อุตฺติย ภควนฺตํ อิมํ ๔ ปญฺหํ อปุจฺฉิ
ตเทเวตํ   ปญฺหํ  ภควนฺตํ  อญฺเญน  ปริยาเยน  อปุจฺฉิ  ๕  ตสฺมา  เต
ตํ ภควา น พฺยากาสีติ ฯ
     [๙๖]  เอกํ  สมยํ  อายสฺมา  อานนฺโท  [๖] รตฺติยา ปจฺจูสสมยํ
ปจฺจุฏฺฐาย  เยน  ตโปทา  เตนุปสงฺกมิ  คตฺตานิ  ปริสิญฺจิตุํ  ตโปทาย ๗
คตฺตานิ    ปริสิญฺจิตฺวา   ปจฺจุตฺตริตฺวา   เอกจีวโร   อฏฺฐาสิ   คตฺตานิ
#๑ ม. พิฬารนิกฺขมนมตฺตมฺปิ ฯ ๒ โป. ม. อุสฺสุกฺกํ ฯ ๓ โป. ยเทว เขฺวตฺถ
#อาวุโส อิมํ ปญฺหํ อปุจฺฉ ฯ ๔ ม. ยุ. อยํ ปาโฐ นตฺถิ ฯ ๕ โป. อปุจฺฉ ฯ
#๖ ม. ยุ. ราชคเห วิหรติ ตโปทาราเม อถโข อายสฺมา อานนฺโทติ อตฺถิ ฯ ๗ โป. ม.
#ตโปเท ฯ
