วิหรนฺตีติ   ฯ   สาธุ   สาธุ   ภิกฺขเว  ยถา  เต  มหาสาวกา  สมฺมา
พฺยากรมานา   พฺยากเรยฺยุํ   สทฺทกณฺฏกา   หิ   ภิกฺขเว  ฌานา  วุตฺตา
มยา    ทสยิเม    ภิกฺขเว   กณฺฏกา   กตเม   ทส   ปวิเวการามสฺส
สงฺคณิการามตา  กณฺฏโก  อสุภนิมิตฺตานุโยคํ  อนุยุตฺตสฺส  สุภนิมิตฺตานุโยโค
กณฺฏโก      อินฺทฺริเยสุ      คุตฺตทฺวารสฺส     วิสูกทสฺสนํ     กณฺฏโก
พฺรหฺมจริยสฺส   มาตุคามูปจาโร   ๑  กณฺฏโก  ปฐมสฺส  ฌานสฺส  สทฺโท
กณฺฏโก     ทุติยสฺส    ฌานสฺส    วิตกฺกวิจารา    กณฺฏกา    ตติยสฺส
ฌานสฺส  ปีติ  กณฺฏกา   ๒ จตุตฺถสฺส ฌานสฺส อสฺสาสปสฺสาสา ๓ กณฺฏกา
สญฺญาเวทยิตนิโรธสมาปตฺติยา  สญฺญา  จ  เวทนา  จ  กณฺฏกา ๔ ราโค
กณฺฏโก  โทโส  กณฺฏโก  อกณฺฏกา  ภิกฺขเว  วิหรถ  [๕] อกณฺฏกา ๖
นิกณฺฏกา  ภิกฺขเว  วิหรถ  อกณฺฏกา ภิกฺขเว อรหนฺโต [๖] อกณฺฏกา ๗
นิกณฺฏกา ภิกฺขเว อรหนฺโตติ ฯ
     [๗๓]  ทสยิเม  ภิกฺขเว  ธมฺมา  อิฏฺฐา  กนฺตา  มนาปา  ทุลฺลภา
โลกสฺมึ    กตเม   ทส   โภคา   อิฏฺฐา   กนฺตา   มนาปา   ทุลฺลภา
โลกสฺมึ   วณฺโณ   อิฏฺโฐ   กนฺโต  มนาโป  ทุลฺลโภ  โลกสฺมึ  อาโรคฺยํ
อิฏฺฐํ  กนฺตํ  มนาปํ  ทุลฺลภํ  โลกสฺมึ  สีลานิ อิฏฺฐานิ กนฺตานิ มนาปานิ ๘
ทุลฺลภานิ   โลกสฺมึ   พฺรหฺมจริยํ   อิฏฺฐํ   กนฺตํ  มนาปํ  โลกสฺมึ  มิตฺตา
อิฏฺฐา   กนฺตา   มนาปา   ทุลฺลภา   โลกสฺมึ   พาหุสจฺจํ   อิฏฺฐํ  กนฺตํ
มนาปํ   ทุลฺลภํ   โลกสฺมึ   ปญฺญา   อิฏฺฐา   กนฺตา   มนาปา  ทุลฺลภา
#๑ ยุ. มาตุคาโมปวิจาโร ฯ ๒ โป. ม. ยุ. ปีติ กณฺฏโก ฯ ๓ ม. อสฺสาสปสฺสาโส
#กณฺฏโก ฯ ยุ. อสฺสาสปสฺสาสกณฺฏโก ฯ ๔ ม. ยุ. กณฺฏโก ฯ ๕-๖ ม. ยุ.
#เอตฺถนฺตเร นิกณฺฏกา ภิกฺขเว วิหรถาติ ทิสฺสนฺติ ฯ ๗ ม. ยุ. อกณฺฏกนิกณฺฏกา ฯ
#๘ ม. สีลํ กนฺตํ ... ฯ
