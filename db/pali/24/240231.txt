สมฺภวนฺติ    เต    จสฺส   นิชฺชิณฺณา   โหนฺติ   สมฺมาสมาธิปจฺจยา   จ
อเนเก  กุสลา  ธมฺมา  ภาวนาปาริปูรึ  คจฺฉนฺติ  ฯ สมฺมาญาณิสฺส ภิกฺขเว
มิจฺฉาญาณํ    นิชฺชิณฺณํ    โหติ   เย   จ   มิจฺฉาญาณปจฺจยา   อเนเก
ปาปกา   อกุสลา   ธมฺมา   สมฺภวนฺติ   เต   จสฺส   นิชฺชิณฺณา  โหนฺติ
สมฺมาญาณปจฺจยา  จ  อเนเก  กุสลา  ธมฺมา  ภาวนาปาริปูรึ  คจฺฉนฺติ ฯ
สมฺมาวิมุตฺติสฺส    ภิกฺขเว    มิจฺฉาวิมุตฺติ   นิชฺชิณฺณา   โหติ   เย   จ
มิจฺฉาวิมุตฺติปจฺจยา   อเนเก   ปาปกา   อกุสลา  ธมฺมา  สมฺภวนฺติ  เต
จสฺส    นิชฺชิณฺณา   โหนฺติ   สมฺมาวิมุตฺติปจฺจยา   จ   อเนเก   กุสลา
ธมฺมา ภาวนาปาริปูรึ คจฺฉนฺติ ฯ อิมานิ โข ภิกฺขเว ทส นิชฺชรวตฺถูนีติ ฯ
     [๑๐๗]  อตฺถิ  ภิกฺขเว  ทกฺขิเณสุ  ชนปเทสุ  โธวนํ ๑ นาม ตตฺถ
โหติ  อนฺนมฺปิ  ปานมฺปิ  ขชฺชมฺปิ  โภชฺชมฺปิ ๒ เสยฺยมฺปิ เปยฺยมฺปิ นจฺจมฺปิ
คีตมฺปิ   วาทิตมฺปิ   อตฺเถตํ   ภิกฺขเว   โธวนํ   เนตํ   นตฺถีติ  วทามิ
ตญฺจ  โข  เอตํ  ภิกฺขเว  โธวนํ  หีนํ คมฺมํ โปถุชฺชนิกํ อนริยํ อนตฺถสญฺหิตํ
น    นิพฺพิทาย    น   วิราคาย   น   นิโรธาย   น   อุปสมาย   น
อภิญฺญาย    น   สมฺโพธาย   น   นิพฺพานาย   สํวตฺตติ   อหญฺจ   โข
ภิกฺขเว  อริยํ  โธวนํ  เทสิสฺสามิ  ๓ ยํ โธวนํ เอกนฺตนิพฺพิทาย วิราคาย
นิโรธาย   อุปสมาย   อภิญฺญาย   สมฺโพธาย   นิพฺพานาย   สํวตฺตติ  ยํ
โธวนํ   อาคมฺม   ชาติธมฺมา   สตฺตา   ชาติยา  ปริมุจฺจนฺติ  ชราธมฺมา
สตฺตา   ชราย   ปริมุจฺจนฺติ   มรณธมฺมา   สตฺตา   มรเณน  ปริมุจฺจนฺติ
#๑ โป. สพฺพวาเรสุ โธปนํ ฯ ๒ โป. โภชนมฺปิ ฯ ๓ ม. เทเสสฺสามิ ฯ อิโต
#ปรํ เอวํ ญาตพฺพํ ฯ
