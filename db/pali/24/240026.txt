ปุน    จปรํ    ภิกฺขเว    ภิกฺขุ    สุวโจ    โหติ    โสวจสฺสกรเณหิ
ธมฺเมหิ   สมนฺนาคโต   ขโม   ปทกฺขิณคฺคาหี   อนุสาสนึ  ยมฺปิ  ภิกฺขเว
ภิกฺขุ   สุวโจ   โหติ   โสวจสฺสกรเณหิ   ธมฺเมหิ   สมนฺนาคโต   ขโม
ปทกฺขิณคฺคาหี  อนุสาสนึ  อยมฺปิ  ธมฺโม  นาถกรโณ  ฯ  ปุน จปรํ ภิกฺขเว
ภิกฺขุ    ยานิ   ตานิ   สพฺรหฺมจารีนํ   อุจฺจาวจานิ   กึกรณียานิ   ตตฺถ
ทกฺโข  โหติ  อนลโส  ตตฺรุปายาย  วีมํสาย  สมนฺนาคโต  อลํ  กาตุํ อลํ
สํวิธาตุํ   ยมฺปิ   ภิกฺขเว  ภิกฺขุ  ยานิ  ตานิ  สพฺรหฺมจารีนํ  อุจฺจาวจานิ
กึกรณียานิ  ฯเปฯ  อลํ  กาตุํ  อลํ  สํวิธาตุํ  อยมฺปิ  ธมฺโม นาถกรโณ ฯ
ปุน    จปรํ    ภิกฺขเว    ภิกฺขุ    ธมฺมกาโม   โหติ   ปิยสมุทาหาโร
อภิธมฺเม   อภิวินเย   อุฬารปามุชฺโช   ยมฺปิ  ภิกฺขเว  ภิกฺขุ  ธมฺมกาโม
โหติ  ปิยสมุทาหาโร  อภิธมฺเม  อภิวินเย  อุฬารปามุชฺโช  อยมฺปิ  ธมฺโม
นาถกรโณ  ฯ  ปุน  จปรํ  ภิกฺขเว  ภิกฺขุ  อารทฺธวิริโย  วิหรติ อกุสลานํ
ธมฺมานํ  ปหานาย  กุสลานํ  ธมฺมานํ  อุปสมฺปทาย  ถามวา  ทฬฺหปรกฺกโม
อนิกฺขิตฺตธุโร   กุสเลสุ   ธมฺเมสุ   ยมฺปิ   ภิกฺขเว  ภิกฺขุ  อารทฺธวิริโย
วิหรติ   อกุสลานํ   ธมฺมานํ   ปหานาย   กุสลานํ  ธมฺมานํ  อุปสมฺปทาย
ถามวา   ทฬฺหปรกฺกโม   อนิกฺขิตฺตธุโร  กุสเลสุ  ธมฺเมสุ  อยมฺปิ  ธมฺโม
นาถกรโณ    ฯ    ปุน    จปรํ    ภิกฺขเว   ภิกฺขุ   สนฺตุฏฺโฐ   โหติ
อิตรีตรจีวรปิณฺฑปาตเสนาสนคิลานปจฺจยเภสชฺชปริกฺขาเรน ยมฺปิ ภิกฺขเว ภิกฺขุ
สนฺตุฏฺโฐ   โหติ  อิตรีตรจีวรปิณฺฑปาตเสนาสนคิลานปจฺจยเภสชฺชปริกฺขาเรน
อยมฺปิ   ธมฺโม   นาถกรโณ   ฯ   ปุน   จปรํ   ภิกฺขเว  ภิกฺขุ  สติมา
