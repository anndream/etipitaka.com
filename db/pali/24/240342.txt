อุปนิสสมฺปนฺนา    โหติ   ปสฺสทฺธิ   ปสฺสทฺธิยา   สติ   ปสฺสทฺธิสมฺปนฺนสฺส
อุปนิสสมฺปนฺนํ   โหติ   สุขํ   สุเข   สติ   สุขสมฺปนฺนสฺส  อุปนิสสมฺปนฺโน
โหติ  สมฺมาสมาธิ  สมฺมาสมาธิมฺหิ  สติ สมฺมาสมาธิสมฺปนฺนสฺส อุปนิสสมฺปนฺนํ
โหติ  ยภาภูตญาณทสฺสนํ  ยถาภูตญาณทสฺสเน สติ ยถาภูตญาณทสฺสนสมฺปนฺนสฺส
อุปนิสสมฺปนฺนา           โหติ          นิพฺพิทา          นิพฺพิทาย
สติ   นิพฺพิทาสมฺปนฺนสฺส   อุปนิสสมฺปนฺโน   โหติ   วิราโค  วิราเค  สติ
วิราคสมฺปนฺนสฺส    อุปนิสสมฺปนฺนํ    โหติ   วิมุตฺติญาณทสฺสนํ   เสยฺยถาปิ
(๑)   รุกฺโข   สาขาปลาสสมฺปนฺโน  ตสฺส  ปปฺปฏิกาปิ  ปาริปูรึ  คจฺฉติ
ตโจปิ   เผคฺคุปิ   สาโรปิ   ปาริปูรึ   คจฺฉติ   เอวเมว  โข  อาวุโส
สีลวโต     สีลสมฺปนฺนสฺส     อุปนิสสมฺปนฺโน     โหติ    อวิปฺปฏิสาโร
อวิปฺปฏิสาเร   สติ   อวิปฺปฏิสารสมฺปนฺนสฺส   อุปนิสสมฺปนฺนํ  โหติ  ฯเปฯ
วิมุตฺติญาณทสฺสนนฺติ ฯ
     [๒๑๓]  ๖  โย  โส  ภิกฺขเว  ภิกฺขุ อกฺโกสกปริภาสโก อริยูปวาที
สพฺรหฺมจารีนํ   อฏฺฐานเมตํ   อนวกาโส  ยํ  โส  เอกาทสนฺนํ  พฺยสนานํ
อญฺญตรํ    พฺยสนํ    น   นิคจฺเฉยฺย   กตเมสํ   เอกาทสนฺนํ   อนธิคตํ
นาธิคจฺฉติ   อธิคตา   ปริหายติ   สทฺธมฺมสฺส   น  โวทายติ  สทฺธมฺเมสุ
วา   อธิมานิโก   โหติ   อนภิรโต   วา   พฺรหฺมจริยํ   จรติ  อญฺญตรํ
วา   สงฺกิลิฏฺฐํ  อาปตฺตึ  อาปชฺชติ  สิกฺขํ  วา  ปจฺจกฺขาย  หีนายาวตฺตติ
คาฬฺหํ   วา   โรคาตงฺคํ   ผุสติ   อุมฺมาทํ   วา  ปาปุณาติ  จิตฺตกฺเขปํ
สมฺมูโฬฺห   กาลํ   กโรติ   กายสฺส   เภทา  ปรมฺมรณา  อปายํ  ทุคฺคตึ
#๑ โป. ม. อาวุโส ฯ
