สตฺเต     ปชานาติ     ยมฺปิ    สุภูติ    ภิกฺขุ    ทิพฺเพน    จกฺขุนา
วิสุทฺเธน    ฯเปฯ   ยถากมฺมูปเค   สตฺเต   ปชานาติ   อิทมฺปิ   สุภูติ(
สทฺธสฺส สทฺธาปทานํ โหติ ฯ
     ปุน   จปรํ   สุภูติ   ภิกฺขุ  อาสวานํ  ขยา  อนาสวํ  เจโตวิมุตฺตึ
ปญฺญาวิมุตฺตึ   ทิฏฺเฐว   ธมฺเม   สยํ   อภิญฺญา   สจฺฉิกตฺวา  อุปสมฺปชฺช
วิหรติ    ยมฺปิ   สุภูติ   ภิกฺขุ   อาสวานํ   ขยา   ฯเปฯ   สจฺฉิกตฺวา
อุปสมฺปชฺช วิหรติ อิทมฺปิ สุภูติ สทฺธสฺส สทฺธาปทานํ โหตีติ ฯ
     เอวํ   วุตฺเต   อายสฺมา   สุภูติ   ภควนฺตํ  เอตทโวจ  ยานิมานิ
ภนฺเต   ภควตา   สทฺธสฺส   สทฺธาปทานานิ   ภาสิตานิ  สํวิชฺชนฺติ  ตานิ
อิมสฺส    ภิกฺขุโน   อยญฺจ   ภิกฺขุ   เอเตสุ   สนฺทิสฺสติ   อยํ   ภนฺเต
ภิกฺขุ   สีลวา   โหติ  ปาติโมกฺขสํวรสํวุโต  วิหรติ  อาจารโคจรสมฺปนฺโน
อณุมตฺเตสุ   วชฺเชสุ   ภยทสฺสาวี   สมาทาย   สิกฺขติ  สิกฺขาปเทสุ  อยํ
ภนฺเต   ภิกฺขุ   พหุสฺสุโต  โหติ  สุตธโร  สุตสนฺนิจโย  เย  เต  ธมฺมา
อาทิกลฺยาณา    มชฺเฌกลฺยาณา   ปริโยสานกลฺยาณา   สาตฺถํ   สพฺยญฺชนํ
เกวลปริปุณฺณํ    ปริสุทฺธํ   พฺรหฺมจริยํ   อภิวทนฺติ   ตถารูปาสฺส   ธมฺมา
พหุสฺสุตา   โหนฺติ   ธตา   วจสา   ปริจิตา   มนสานุเปกฺขิตา  ทิฏฺฐิยา
สุปฺปฏิวิทฺธา   อยํ   ภนฺเต   ภิกฺขุ  กลฺยาณมิตฺโต  [๑]  กลฺยาณสหาโย
กลฺยาณสมฺปวงฺโก  อยํ  ภนฺเต  ภิกฺขุ สุวโจ [๒] โสวจสฺสกรเณหิ ธมฺเมหิ
สมนฺนาคโต   ขโม   ปทกฺขิณคฺคาหี   อนุสาสนึ  อยํ  ภนฺเต  ภิกฺขุ  ยานิ
#๑-๒ ม. ยุ. โหติ ฯ
