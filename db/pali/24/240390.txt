ยถา   เนว   ปฐวิยํ   ปฐวีสญฺญี   อสฺส  ฯเปฯ  ยมิทํ  ทิฏฺฐํ  สุตํ  มุตํ
วิญฺญาตํ    ปตฺตํ   ปริเยสิตํ   อนุวิจริตํ   มนสา   ตตฺราปิ   น   สญฺญี
อสฺส   สญฺญี   จ   ปน   อสฺสาติ   ฯ   อิธ  อาวุโส  ภิกฺขุ  เอวํสญฺญี
โหติ     เอตํ    สนฺตํ    เอตํ    ปณีตํ    ยทิทํ    สพฺพสงฺขารสมโถ
สพฺพูปธิปฏินิสฺสคฺโค  ตณฺหกฺขโย  วิราโค  นิโรโธ  นิพฺพานนฺติ  เอวมฺปิ ๑
โข   อาวุโส   สิยา   ภิกฺขุโน   ตถารูโป  สมาธิปฏิลาโภ  ยถา  เนว
ปฐวิยํ    ปฐวีสญฺญี    อสฺส    น    อาปสฺมึ   อาโปสญฺญี   อสฺส   น
เตชสฺมึ    เตโชสญฺญี    อสฺส   น   วายสฺมึ   วาโยสญฺญี   อสฺส   น
อากาสานญฺจายตเน   อากาสานญฺจายตนสญฺญี  อสฺส  น  วิญฺญาณญฺจายตเน
วิญฺญาณญฺจายตนสญฺญี         อสฺส        น        อากิญฺจญฺญายตเน
อากิญฺจญฺญายตนสญฺญี       อสฺส       น      เนวสญฺญานาสญฺญายตเน
เนวสญฺญานาสญฺญายตนสญฺญี   อสฺส   น   อิธโลเก   อิธโลกสญฺญี   อสฺส
น   ปรโลเก   ปรโลกสญฺญี   อสฺส   ยมิทํ   ทิฏฺฐํ   สุตํ  มุตํ  วิญฺญาตํ
ปตฺตํ   ปริเยสิตํ   อนุวิจริตํ   มนสา   ตตฺราปิ   น  สญฺญี  อสฺส  สญฺญี
จ ปน อสฺสาติ ฯ
                    ทุติยวคฺโค ทุติโย ฯ
                       ตสฺสุทฺทานํ
     เทฺว มหานามา จ นนฺทิเยน     สุภูตินา จ เมตฺตา
     ทสโม โคปาลโก             จตฺตาโร จ สมาธิโนติ ๒
#๑ ม. เอวํ โข ฯ ๒ ม. เทฺว วุตฺตา มหานาเมน   นนฺทิเยน สุภูตินา
# เมตฺตา อฏฺฐโก โคปาโล  จตฺตาโร จ สมาธินาติ
# ยุ. เทฺว มหานามา นนฺทิเยน  สุภูตินา จ เมตฺตา
# ทสโม เจว โคปาโล     จตฺตาโร จ สมาธิโนติ ฯ
