ปาณาติปาตา    เวรมณี   ฯเปฯ   สมฺมาทิฏฺฐิ   อยํ   วุจฺจติ   ภิกฺขเว
พหุลีกาตพฺโพ ธมฺโมติ ฯ
     [๑๘๖]   อนุสฺสริตพฺพญฺจ  โว  ภิกฺขเว  ธมฺมํ  เทสิสฺสามิ  น  ๑
อนุสฺสริตพฺพญฺจ    ตํ    สุณาถ    ฯเปฯ    กตโม   จ   ภิกฺขเว   น
อนุสฺสริตพฺโพ    ธมฺโม    ปาณาติปาโต    ฯเปฯ    มิจฺฉาทิฏฺฐิ    อยํ
วุจฺจติ   ภิกฺขเว   น   อนุสฺสริตพฺโพ   ธมฺโม   ฯ  กตโม  จ  ภิกฺขเว
อนุสฺสริตพฺโพ    ธมฺโม    ปาณาติปาตา   เวรมณี   ฯเปฯ   สมฺมาทิฏฺฐิ
อยํ วุจฺจติ ภิกฺขเว อนุสฺสริตพฺโพ ธมฺโมติ ฯ
     [๑๘๗]   สจฺฉิกาตพฺพญฺจ   โว   ภิกฺขเว   ธมฺมํ   เทสิสฺสามิ  น
สจฺฉิกาตพฺพญฺจ    ตํ    สุณาถ    ฯเปฯ    กตโม   จ   ภิกฺขเว   น
สจฺฉิกาตพฺโพ    ธมฺโม    ปาณาติปาโต    ฯเปฯ    มิจฺฉาทิฏฺฐิ    อยํ
วุจฺจติ   ภิกฺขเว   น   สจฺฉิกาตพฺโพ   ธมฺโม   ฯ  กตโม  จ  ภิกฺขเว
สจฺฉิกาตพฺโพ    ธมฺโม    ปาณาติปาตา   เวรมณี   ฯเปฯ   สมฺมาทิฏฺฐิ
อยํ วุจฺจติ ภิกฺขเว สจฺฉิกาตพฺโพ ธมฺโมติ ฯ
                  เสฏฺฐวคฺโค จตุตฺโถ ๒ ฯ
                      ___________
                เสวิตพฺพาเสวิตพฺพวคฺโค ปญฺจโม
     [๑๘๘]   ทสหิ   ภิกฺขเว   ธมฺเมหิ   สมนฺนาคโต   ปุคฺคโล   น
เสวิตพฺโพ     กตเมหิ    ทสหิ    ปาณาติปาตี    โหติ    อทินฺนาทายี
โหติ   กาเมสุ   มิจฺฉาจารี   โหติ   มุสาวาที  โหติ  ปิสุณวาโจ  โหติ
#๑ โป. ม. นานุสฺสริตพฺพํ ฯ ๒ ม. ยุ. อริยมคฺควคฺโค นวโม ฯ
