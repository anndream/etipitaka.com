โน      จิตฺตํ     ภวิสฺสติ     วิราคสญฺญาปริจิตญฺจ     โน     จิตฺตํ
ภวิสฺสติ    นิโรธสญฺญาปริจิตญฺจ    โน    จิตฺตํ    ภวิสฺสตีติ    เอวญฺหิ
โว  ภิกฺขเว  สิกฺขิตพฺพํ  ฯ ยโต โข ภิกฺขเว ภิกฺขุโน ยถาปพฺพชฺชาปริจิตญฺจ
จิตฺตํ   โหติ   น   จ   อุปฺปนฺนา   ปาปกา   อกุสลา   ธมฺมา   จิตฺตํ
ปริยาทาย      ติฏฺฐนฺติ      อนิจฺจสญฺญาปริจิตญฺจ      จิตฺตํ     โหติ
อนตฺตสญฺญาปริจิตญฺจ     จิตฺตํ     โหติ     อสุภสญฺญาปริจิตญฺจ    จิตฺตํ
โหติ   อาทีนวสญฺญาปริจิตญฺจ   จิตฺตํ   โหติ   โลกสฺส   สมญฺจ  วิสมญฺจ
ญตฺวา    ตํ    สญฺญาปริจิตญฺจ    จิตฺตํ    โหติ    โลกสฺส   สมฺภวญฺจ
วิภวญฺจ    ตํ    สญฺญาปริจิตญฺจ    จิตฺตํ    โหติ   โลกสฺส   สมุทยญฺจ
อฏฺฐงฺคมญฺจ      ญตฺวา     ตํ     สญฺญาปริจิตญฺจ     จิตฺตํ     โหติ
ปหานสญฺญาปริจิตญฺจ   จิตฺตํ   โหติ   วิราคสญฺญาปริจิตญฺจ   จิตฺตํ   โหติ
นิโรธสญฺญาปริจิตญฺจ    จิตฺตํ   โหติ   ตสฺส   ทฺวินฺนํ   ผลานํ   อญฺญตรํ
ผลํ    ปาฏิกงฺขํ   ทิฏฺเฐว   ธมฺเม   อญฺญา   สติ   วา   อุปาทิเสเส
อนาคามิตาติ ฯ
     [๖๐]  เอกํ  สมยํ  ภควา สาวตฺถิยํ วิหรติ เชตวเน อนาถปิณฺฑิกสฺส
อาราเม    ฯ   เตน   โข   ปน   สมเยน   อายสฺมา   คิริมานนฺโท
อาพาธิโก  โหติ  ทุกฺขิโต  พาฬฺหคิลาโน  ฯ  อถโข  อายสฺมา  อานนฺโท
เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา
เอกมนฺตํ   นิสีทิ   เอกมนฺตํ  นิสินฺโน  โข  อายสฺมา  อานนฺโท  ภควนฺตํ
เอตทโวจ   อายสฺมา   ภนฺเต   คิริมานนฺโท  อาพาธิโก  โหติ  ทุกฺขิโต
