โกโธ   อุปนาโห   มกฺโข   ปฬาโส  มจฺฉริยํ  ปาปิกา  อิสฺสา  ปาปิกา
อิจฺฉา   น   โหติ   ตถาหีมํ   อายสฺมนฺตํ   ปาปิกา   อิจฺฉา  นาภิภุยฺย
อิริยตีติ ฯ
     [๒๔]  เอกํ  สมยํ  อายสฺมา  มหาจุนฺโท  เจตีสุ  วิหรติ สหชาติยํ
ตตฺร    โข    อายสฺมา    มหาจุนฺโท    ภิกฺขู   อามนฺเตสิ   อาวุโส
ภิกฺขโวติ  ฯ  อาวุโสติ  โข  ภิกฺขู  อายสฺมโต  มหาจุนฺทสฺส ปจฺจสฺโสสุํ ฯ
อายสฺมา   มหาจุนฺโท   เอตทโวจ   ญาณวาทํ  อาวุโส  ภิกฺขุ  วทมาโน
ชานามีมํ   ธมฺมํ   ปสฺสามีมํ   ธมฺมนฺติ   ตญฺเจ   อาวุโส  ภิกฺขุํ  โลโภ
อภิภุยฺย   ติฏฺฐติ   โทโส   โมโห   โกโธ   อุปนาโห  มกฺโข  ปฬาโส
มจฺฉริยํ   ปาปิกา   อิสฺสา   ปาปิกา   อิจฺฉา   อภิภุยฺย   ติฏฺฐติ   โส
เอวมสฺส   เวทิตพฺโพ  น  อยมายสฺมา  ตถา  ปชานาติ  ยถา  ปชานโต
โลโภ   น   โหติ   ตถาหีมํ   อายสฺมนฺตํ   โลโภ  อภิภุยฺย  ติฏฺฐติ  น
อยมายสฺมา   ตถา  ปชานาติ  ยถา  ปชานโต  โทโส  น  โหติ  โมโห
โกโธ   อุปนาโห   มกฺโข   ปฬาโส  มจฺฉริยํ  ปาปิกา  อิสฺสา  ปาปิกา
อิจฺฉา   น   โหติ   ตถาหีมํ   อายสฺมนฺตํ   ปาปิกา   อิจฺฉา   อภิภุยฺย
ติฏฺฐติ  ฯ  ภาวนาวาทํ  อาวุโส  ภิกฺขุ วทมาโน ภาวิตกาโยมฺหิ ภาวิตสีโล
ภาวิตจิตฺโต     ภาวิตปญฺโญติ     ตญฺเจ    อาวุโส    ภิกฺขุํ    โลโภ
อภิภุยฺย   ติฏฺฐติ   โทโส   โมโห   โกโธ   อุปนาโห  มกฺโข  ปฬาโส
มจฺฉริยํ   ปาปิกา   อิสฺสา   ปาปิกา   อิจฺฉา   อภิภุยฺย   ติฏฺฐติ   โส
เอวมสฺส   เวทิตพฺโพ  น  อยมายสฺมา  ตถา  ปชานาติ  ยถา  ปชานโต
