ยมฺปิ   ภิกฺขเว  ภิกฺขุ  สติมา  โหติ  ปรเมน  สติเนปกฺเกน  สมนฺนาคโต
จิรกตมฺปิ   จิรภาสิตมฺปิ   สริตา   อนุสฺสริตา  อยมฺปิ  ธมฺโม  สาราณีโย
ปิยกรโณ   ครุกรโณ   สงฺคหาย   อวิวาทาย   สามคฺคิยา   เอกีภาวาย
สํวตฺตติ   ฯ  ปุน  จปรํ  ภิกฺขเว  ภิกฺขุ  ปญฺญวา  โหติ  อุทยตฺถคามินิยา
ปญฺญาย    สมนฺนาคโต   อริยาย   นิพฺเพธิกาย   สมฺมาทุกฺขกฺขยคามินิยา
ยมฺปิ    ภิกฺขเว    ภิกฺขุ   ปญฺญวา   โหติ   อุทยตฺถคามินิยา   ปญฺญาย
สมนฺนาคโต    อริยาย    นิพฺเพธิกาย   สมฺมาทุกฺขกฺขยคามินิยา   อยมฺปิ
ธมฺโม  สาราณีโย  ปิยกรโณ  ครุกรโณ  สงฺคหาย  อวิวาทาย  สามคฺคิยา
เอกีภาวาย   สํวตฺตติ   ฯ  อิเม  โข  ภิกฺขเว  ทส  ธมฺมา  สาราณียา
ปิยกรณา   ครุกรณา   สงฺคหาย   อวิวาทาย   สามคฺคิยา   เอกีภาวาย
สํวตฺตนฺตีติ ฯ
                   อกฺโกสวคฺโค ปญฺจโม ฯ
                        ตสฺสุทฺทานํ
      วิวาทา เทฺว [๑] มูลานิ     กุสินารา ปเวสเน
      สกฺกา มหาลิ ธมฺมา จ ๒     สรีรฏฺฐา จ ภณฺฑนาติ ฯ
                  อานิสํสปณฺณาสโก ปฐโม ฯ
                       ___________
#๑ ม. ยุ. เอตฺถนฺตเร จสทฺโท ทิสฺสติ   ๒ ม. สกฺโก มหาลิ อภิณฺหํ ฯ
