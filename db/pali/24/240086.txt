ปุน   จปรํ  ภิกฺขเว  รญฺโญ  อนฺเตปุเร  อพฺภนฺตรา  คุยฺหมนฺตา  พหิทฺธา
สมฺเภทํ   คจฺฉนฺติ   ตตฺถ   รญฺโญ   เอวํ   โหติ  น  โข  อิธ  รญฺโญ
โกจิ   ปวิสติ   อญฺญตฺร  ปพฺพชิเตน  สิยา  นุ  โข  ปพฺพชิตสฺส  กมฺมนฺติ
อยํ   ภิกฺขเว   จตุตฺโถ  อาทีนโว  ราชนฺเตปุรปฺปเวสเน  ฯ  ปุน  จปรํ
ภิกฺขเว   รญฺโญ   อนฺเตปุเร   ปิตา   วา  ปุตฺตํ  ปตฺเถติ  ปุตฺโต  วา
ปิตรํ   ปตฺเถติ   เตสํ  เอวํ  โหติ  น  โข  อิธ  อญฺโญ  โกจิ  ปวิสติ
อญฺญตฺร    ปพฺพชิเตน    สิยา   นุ   โข   ปพฺพชิตสฺส   กมฺมนฺติ   อยํ
โข   ภิกฺขเว   ปญฺจโม  อาทีนโว  ราชนฺเตปุรปฺปเวสเน  ฯ  ปุน  จปรํ
ภิกฺขเว   ราชา   นีจถานิยํ   อุจฺเจ   ถาเน  ฐเปติ  เยสนฺตํ  อมนาปํ
เตสํ   เอวํ   โหติ   ราชา   โข  ปพฺพชิเตน  สํสฏฺโฐ  สิยา  นุ  โข
ปพฺพชิตสฺส  กมฺมนฺติ  อยํ  ภิกฺขเว ฉฏฺโฐ อาทีนโว ราชนฺเตปุรปฺปเวสเน ฯ
ปุน    จปรํ    ภิกฺขเว   ราชา   อุจฺจถานิยํ   นีเจ   ถาเน   ฐเปติ
เยสนฺตํ   อมนาปํ   เตสํ  เอวํ  โหติ  ราชา  โข  ปพฺพชิเตน  สํสฏฺโฐ
สิยา   นุ   โข   ปพฺพชิตสฺส   กมฺมนฺติ   อยํ   โข   ภิกฺขเว  สตฺตโม
อาทีนโว  ราชนฺเตปุรปฺปเวสเน  ฯ  ปุน  จปรํ  ภิกฺขเว  ราชา  อกาเล
เสนํ   อุยฺโยเชติ   เยสนฺตํ   อมนาปํ   เตสํ  เอวํ  โหติ  ราชา  โข
ปพฺพชิเตน    สํสฏฺโฐ    สิยา   นุ   โข   ปพฺพชิตสฺส   กมฺมนฺติ   อยํ
ภิกฺขเว  อฏฺฐโม  อาทีนโว  ราชนฺเตปุรปฺปเวสเน  ฯ  ปุน  จปรํ ภิกฺขเว
ราชา  กาเล  เสนํ  อุยฺโยเชตฺวา อนฺตรามคฺคโต นิวตฺตาเปสิ ๑ เยสนฺตํ
อมนาปํ   เตสํ   เอวํ   โหติ   ราชา  โข  ปพฺพชิเตน  สํสฏฺโฐ  สิยา
#๑ ม. ยุ. นิวตฺตาเปติ ฯ
