                      ตติยปณฺณาสโก
                   สมณสญฺญาวคฺโค ปฐโม
     [๑๐๑]  ติสฺโส  [๑]  ภิกฺขเว  สมณสญฺญา ภาวิตา พหุลีกตา สตฺต
ธมฺเม     ปริปูเรนฺติ    กตมา    ติสฺโส    เววณฺณิยมฺหิ    อชฺฌูปคโต
ปรปฏิพทฺธา   เม   ชีวิกา   อญฺโญ   เม   อากปฺโป   กรณีโยติ  อิมา
โข   ภิกฺขเว   ติสฺโส   สมณสญฺญา   ภาวิตา   พหุลีกตา  สตฺต  ธมฺเม
ปริปูเรนฺติ   กตเม  สตฺต  นิจฺจํ  สตตการี  โหติ  สตตวุตฺตี  ๒  สีเลสุ
อนภิชฺฌาลุ   โหติ   อพฺยาปชฺโฌ   โหติ   อนติมานี   โหติ  สิกฺขากาโม
โหติ  อิจฺจตฺถนฺติสฺส  ๓  โหติ ชีวิตปริกฺขาเรสุ อารทฺธวิริโย [๔] วิหรติ
อิมา   โข  ภิกฺขเว  ติสฺโส  สมณสญฺญา  ภาวิตา  พหุลีกตา  อิเม  สตฺต
ธมฺเม ปริปูเรนฺตีติ ฯ
     [๑๐๒]   สตฺติเม  ภิกฺขเว  โพชฺฌงฺคา  ภาวิตา  พหุลีกตา  ติสฺโส
วิชฺชา   ปริปูเรนฺติ  กตเม  สตฺต  สติสมฺโพชฺฌงฺโค  ธมฺมวิจยสมฺโพชฺฌงฺโค
วิริยสมฺโพชฺฌงฺโค         ปีติสมฺโพชฺฌงฺโค         ปสฺสทฺธิสมฺโพชฺฌงฺโค
สมาธิสมฺโพชฺฌงฺโค   อุเปกฺขาสมฺโพชฺฌงฺโค   อิเม   โข   ภิกฺขเว  สตฺต
โพชฺฌงฺคา   ภาวิตา   พหุลีกตา   ติสฺโส   วิชฺชา   ปริปูเรนฺติ   กตมา
ติสฺโส  อิธ  ภิกฺขเว  ภิกฺขุ  อเนกวิหิตํ  ปุพฺเพนิวาสํ  อนุสฺสรติ  เสยฺยถีทํ
#๑ ม. อิมา ฯ ๒ ม. สนฺตตการี โหติ สนฺตวุตฺติ ฯ นิจฺจนฺติ นตฺถิ ฯ
#๓ โป. อิจฺฉตฺถนฺติสฺส ฯ ม. อิทมตฺถํติสฺส ฯ ยุ. อิทมตานฺติสฺส ฯ ๔ ม. ยุ. จ ฯ
