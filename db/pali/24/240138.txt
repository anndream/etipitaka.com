ปิณฺฑปาตปฏิกฺกนฺตา   อุปฏฺฐานสาลายํ   สนฺนิสินฺนา  สนฺนิปติตา  อเนกวิหิตํ
ติรจฺฉานกถํ  อนุยุตฺตา  วิหรนฺติ  เสยฺยถีทํ  ราชกถํ  โจรกถํ  มหามตฺตกถํ
เสนากถํ    ภยกถํ    ยุทฺธกถํ   อนฺนกถํ   ปานกถํ   วตฺถกถํ   สยนกถํ
มาลากถํ  คนฺธกถํ  ญาติกถํ  ยานกถํ  คามกถํ  นิคมกถํ  นครกถํ ชนปทกถํ
อิตฺถีกถํ   สูรกถํ   ๑  วิสิขากถํ  กุมฺภฏฺฐานกถํ  ปุพฺพเปตกถํ  นานตฺตกถํ
โลกกฺขายิกํ  สมุทฺทกฺขายิกํ  อิติ  ภวาภวกถํ  อิติ  วาติ  ฯ  อถโข ภควา
สายณฺหสมยํ    ปฏิสลฺลานา    วุฏฺฐิโต   เยนุปฏฺฐานสาลา   เตนุปสงฺกมิ
อุปสงฺกมิตฺวา   ปญฺญตฺเต   อาสเน   นิสีทิ   นิสชฺช   โข  ภควา  ภิกฺขู
อามนฺเตสิ   กาย   นุตฺถ  ภิกฺขเว  เอตรหิ  กถาย  สนฺนิสินฺนา  กา  จ
ปน   โว   อนฺตรากถา   วิปฺปกตาติ   ฯ  อิธ  มยํ  ภนฺเต  ปจฺฉาภตฺตํ
ปิณฺฑปาตปฏิกฺกนฺตา   อุปฏฺฐานสาลายํ   สนฺนิสินฺนา  สนฺนิปติตา  อเนกวิหิตํ
ติรจฺฉานกถํ   อนุยุตฺตา   วิหราม   เสยฺยถีทํ   ราชกถํ  โจรกถํ  ฯเปฯ
อิติ  ภวาภวกถํ  อิติ  วาติ  ฯ  น  โข  ปเนตํ  ภิกฺขเว  ตุมฺหากํ ปฏิรูปํ
กุลปุตฺตานํ  สทฺธา  ๒ อคารสฺมา อนคาริยํ ปพฺพชิตานํ ยํ ตุเมฺห อเนกวิหิตํ
ติรจฺฉานกถํ    อนุยุตฺตา    วิหเรยฺยาถ   เสยฺยถีทํ   ราชกถํ   โจรกถํ
มหามตฺตกถํ   เสนากถํ   ภยกถํ   ยุทฺธกถํ   อนฺนกถํ   ปานกถํ  วตฺถกถํ
สยนกถํ  มาลากถํ  คนฺธกถํ  ญาติกถํ  ยานกถํ  คามกถํ  นิคมกถํ  นครกถํ
ชนปทกถํ  อิตฺถีกถํ  สูรกถํ  วิสิขากถํ  กุมฺภฏฺฐานกถํ ปุพฺพเปตกถํ นานตฺตกถํ
โลกกฺขายิกํ    สมุทฺทกฺขายิกํ   อิติ   ภวาภวกถํ   อิติ   วา   ทสยิมานิ
ภิกฺขเว    กถาวตฺถูนิ    กตมานิ    ทส    อปฺปิจฺฉกถา    สนฺตุฏฺฐิกถา
#๑ โป. สุรากถํ ฯ   ๒ ม. สทฺธาย ฯ
