ปทกฺขิณํ กตฺวา ปกฺกามีติ ฯ
                     มหาวคฺโค ตติโย ฯ
                        ตสฺสุทฺทานํ
         สีหาธิมุตฺติกาเยน         จุนฺโท ๑ กสิเณน จ่
         กาลี เทฺว มหาปญฺหา      โกสเลหิ อปเร เทฺวติ ฯ
                     ____________
                    อุปาลิวคฺโค จตุตฺโถ
     [๓๑]   อถโข   อายสฺมา   อุปาลิ   เยน   ภควา  เตนุปสงฺกมิ
อุปสงฺกมิตฺวา    ภควนฺตํ    อภิวาเทตฺวา   เอกมนฺตํ   นิสีทิ   เอกมนฺตํ
นิสินฺโน   โข   อายสฺมา   อุปาลิ   ภควนฺตํ   เอตทโวจ  กติ  นุ  โข
ภนฺเต  อตฺถวเส  ปฏิจฺจ  ตถาคเตน สาวกานํ สิกฺขาปทํ ปญฺญตฺตํ ปาติโมกฺขํ
อุทฺทิฏฺฐนฺติ    ฯ   ทส   โข   อุปาลิ   อตฺถวเส   ปฏิจฺจ   ตถาคเตน
สาวกานํ    สิกฺขาปทํ    ปญฺญตฺตํ   ปาติโมกฺขํ   อุทฺทิฏฺฐํ   กตเม   ทส
สงฺฆสุฏฺฐุตาย   สงฺฆผาสุตาย   ทุมฺมงฺกูนํ   ปุคฺคลานํ  นิคฺคหาย  เปสลานํ
ภิกฺขูนํ   ผาสุวิหาราย   ทิฏฺฐธมฺมิกานํ   อาสวานํ  สํวราย  สมฺปรายิกานํ
อาสวานํ   ปฏิฆาตาย   อปฺปสนฺนานํ   ปสาทาย  ปสนฺนานํ  ภิยฺโยภาวาย
สทฺธมฺมฏฺฐิติยา   วินยานุคฺคหาย   อิเม   โข   อุปาลิ   ทส   อตฺถวเส
ปฏิจฺจ    ตถาคเตน    สาวกานํ    สิกฺขาปทํ    ปญฺญตฺตํ    ปาติโมกฺขํ
อุทฺทิฏฺฐนฺติ  ฯ  กติ  นุ  โข  ภนฺเต  ปาติโมกฺขฏฺฐปนาติ ฯ ทส โข อุปาลิ
ปาติโมกฺขฏฺฐปนา   กตเม   ทส   ปาราชิโก   ตสฺสํ   ปริสายํ  นิสินฺโน
#๑ ม. ยุ. จุนฺเทน ฯ
