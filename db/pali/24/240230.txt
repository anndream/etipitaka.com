ธมฺมา   สมฺภวนฺติ   เต   จสฺส   นิชฺชิณฺณา  โหนฺติ  สมฺมาสงฺกปฺปปจฺจยา
จ   อเนเก   กุสลา  ธมฺมา  ภาวนาปาริปูรึ  คจฺฉนฺติ  ฯ  สมฺมาวาจสฺส
ภิกฺขเว   มิจฺฉาวาจา   นิชฺชิณฺณา   โหติ   เย   จ  มิจฺฉาวาจาปจฺจยา
อเนเก   ปาปกา   อกุสลา   ธมฺมา   สมฺภวนฺติ   เต  จสฺส  นิชฺชิณฺณา
โหนฺติ   สมฺมาวาจาปจฺจยา   จ  อเนเก  กุสลา  ธมฺมา  ภาวนาปาริปูรึ
คจฺฉนฺติ   ฯ   สมฺมากมฺมนฺตสฺส  ภิกฺขเว  มิจฺฉากมฺมนฺโต  นิชฺชิณฺโณ  โหติ
เย  จ  มิจฺฉากมฺมนฺตปจฺจยา  อเนเก  ปาปกา  อกุสลา  ธมฺมา สมฺภวนฺติ
เต   จสฺส   นิชฺชิณฺณา  โหนฺติ  สมฺมากมฺมนฺตปจฺจยา  จ  อเนเก  กุสลา
ธมฺมา  ภาวนาปาริปูรึ  คจฺฉนฺติ  ฯ  สมฺมาอาชีวสฺส  ภิกฺขเว มิจฺฉาอาชีโว
นิชฺชิณฺโณ   โหติ  เย  จ  มิจฺฉาอาชีวปจฺจยา  อเนเก  ปาปกา  อกุสลา
ธมฺมา   สมฺภวนฺติ   เต   จสฺส   นิชฺชิณฺณา   โหนฺติ  สมฺมาอาชีวปจฺจยา
จ  อเนเก  กุสลา  ธมฺมา  ภาวนาปาริปูรึ  คจฺฉนฺติ  ฯ  สมฺมาวายามสฺส
ภิกฺขเว   มิจฺฉาวายาโม   นิชฺชิณฺโณ  โหติ  เย  จ  มิจฺฉาวายามปจฺจยา
อเนเก   ปาปกา   อกุสลา   ธมฺมา   สมฺภวนฺติ   เต  จสฺส  นิชฺชิณฺณา
โหนฺติ   สมฺมาวายามปจฺจยา  จ  อเนเก  กุสลา  ธมฺมา  ภาวนาปาริปูรึ
คจฺฉนฺติ   ฯ   สมฺมาสติสฺส   ภิกฺขเว   มิจฺฉาสติ   นิชฺชิณฺณา  โหติ  เย
จ   มิจฺฉาสติปจฺจยา   อเนเก  ปาปกา  อกุสลา  ธมฺมา  สมฺภวนฺติ  เต
จสฺส   นิชฺชิณฺณา   โหนฺติ   สมฺมาสติปจฺจยา  จ  อเนเก  กุสลา  ธมฺมา
ภาวนาปาริปูรึ  คจฺฉนฺติ  ฯ  สมฺมาสมาธิสฺส  ภิกฺขเว มิจฺฉาสมาธิ นิชฺชิณฺโณ
โหติ   เย   จ   มิจฺฉาสมาธิปจฺจยา  อเนเก  ปาปกา  อกุสลา  ธมฺมา
