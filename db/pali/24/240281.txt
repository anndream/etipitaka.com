มหากจฺจาโน   เตนุปสงฺกมิมฺหา   อุปสงฺกมิตฺวา   อายสฺมนฺตํ  มหากจฺจานํ
เอตมตฺถํ   ปุจฺฉิมฺหา  ๑  เตสํ  โน  ภนฺเต  อายสฺมตา  มหากจฺจาเนนฅ
อิเมหิ  อากาเรหิ  อิเมหิ  ปเทหิ  อิเมหิ  พฺยญฺชเนหิ อตฺโถ สุวิภตฺโตติ ฯ
สาธุ  สาธุ  ภิกฺขเว  ปณฺฑิโต  ภิกฺขเว  มหากจฺจาโน  มหาปญฺโญ ภิกฺขเว
มหากจฺจาโน   มํ   เจปิ   ตุเมฺห   ภิกฺขเว   อุปสงฺกมิตฺวา   เอตมตฺถํ
ปุจฺเฉยฺยาถ   อหมฺปิเจตํ   เอวเมว  พฺยากเรยฺยํ  ยถาตํ  มหากจฺจาเนน
พฺยากตํ เอโสเจว ตสฺส ๒ อตฺโถ เอวญฺจ นํ ธาเรยฺยาถาติ ฯ
     [๑๖๒]   อธมฺโม   จ   ภิกฺขเว  เวทิตพฺโพ  ธมฺโม  จ  อนตฺโถ
จ   เวทิตพฺโพ   อตฺโถ   จ   อธมฺมญฺจ   วิทิตฺวา   ธมฺมญฺจ  อนตฺถญฺจ
วิทิตฺวา   อตฺถญฺจ   ยถา   ธมฺโม   ยถา  อตฺโถ  ตถา  ปฏิปชฺชิตพฺพนฺติ
กตโม   จ   ภิกฺขเว   อธมฺโม  กตโม  จ  ธมฺโม  กตโม  จ  อนตฺโถ
กตโม   จ   อตฺโถ   ปาณาติปาโต   ภิกฺขเว   อธมฺโม   ปาณาติปาตา
เวรมณี   ธมฺโม  เย  จ  ปาณาติปาตปจฺจยา  อเนเก  ปาปกา  อกุสลา
ธมฺมา   สมฺภวนฺติ   อยํ   อนตฺโถ   ปาณาติปาตา   เวรมณีปจฺจยา   จ
อเนเก  กุสลา  ธมฺมา  ภาวนาปาริปูรึ  คจฺฉนฺติ อยํ อตฺโถ ฯ อทินฺนาทานํ
ภิกฺขเว    อธมฺโม   อทินฺนาทานา   เวรมณี   ธมฺโม   ...   กาเมสุ
มิจฺฉาจาโร  ภิกฺขเว  อธมฺโม  กาเมสุ  มิจฺฉาจารา  เวรมณี ธมฺโม ...
มุสาวาโท   ภิกฺขเว  อธมฺโม  มุสาวาทา  เวรมณี  ธมฺโม  ...  ปิสุณา
วาจา  ภิกฺขเว  อธมฺโม  ปิสุณาย  วาจาย เวรมณี ธมฺโม ... ผรุสวาจา
ภิกฺขเว  อธมฺโม  ผรุสาย  วาจาย  เวรมณี  ธมฺโม  ...  สมฺผปฺปลาโป
#๑ ม. อปุจฺฉิมฺหา ฯ ๒ โป. เอโสเจเวตสฺส ฯ
