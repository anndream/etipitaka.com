สมฺมาญาณํ   สมฺมาวิมุตฺติ   อิเม   โข   ภิกฺขเว   ทส  ธมฺมา  ภาวิตา
พหุลีกตา อาสวานํ ขยาย สํวตฺตนฺตีติ ฯ
                  ปจฺโจโรหณิวคฺโค ทุติโย ฯ
                         [๑]
                      ___________
                    ปาริสุทฺธิวคฺโค ตติโย
     [๑๒๓]  ทสยิเม ภิกฺขเว ธมฺมา ปริสุทฺธา ปริโยทาตา น อญฺญตฺร ๒
สุคตวินยา    กตเม    ทส   สมฺมาทิฏฺฐิ   สมฺมาสงฺกปฺโป   สมฺมาวาจา
สมฺมากมฺมนฺโต   สมฺมาอาชีโว   สมฺมาวายาโม   สมฺมาสติ   สมฺมาสมาธิ
สมฺมาญาณํ   สมฺมาวิมุตฺติ   อิเม   โข   ภิกฺขเว  ทส  ธมฺมา  ปริสุทฺธา
ปริโยทาตา น อญฺญตฺร สุคตวินยาติ ฯ
     [๑๒๔]   ทสยิเม   ภิกฺขเว   ธมฺมา   อนุปฺปนฺนา  อุปฺปชฺชนฺติ  น
อญฺญตฺร   ๓   สุคตวินยา  กตเม  ทส  สมฺมาทิฏฺฐิ  ฯเปฯ  สมฺมาวิมุตฺติ
อิเม   โข   ภิกฺขเว   ทส  ธมฺมา  อนุปฺปนฺนา  อุปฺปชฺชนฺติ  น  อญฺญตฺร
สุคตวินยาติ ฯ
     [๑๒๕]  ทสยิเม  ภิกฺขเว  ธมฺมา  มหปฺผลา  มหานิสํสา น อญฺญตฺร
สุคตวินยา    กตเม    ทส   สมฺมาทิฏฺฐิ   ฯเปฯ   สมฺมาวิมุตฺติ   อิเม
#๑ ยุ.                  ตสฺสุทฺทานํ
#       ตโย อธมฺมา อชิโต       สคารโว จ โอริมํ
#       เทฺว เจว ปจฺโจโรหณิ     ปุพฺพงฺคมํ อาวุโส ๔ จาติ ฯ
#๒-๓ ม. นาญฺญตฺร ฯ  ๔ ม. อาสวกฺขโยติ ฯ
