ปญฺจ  เจโตขิลา  อปฺปหีนา  โหนฺติ  ฯ  กตมสฺส  ปญฺจ  เจตโส วินิ-
พนฺธา  อสมุจฺฉินฺนา    โหนฺติ    อิธ    ภิกฺขเว   ภิกฺขุ   กาเมสุ   อวีตราโค
โหติ  อวิคตจฺฉนฺโท  อวิคตเปโม  อวิคตปิปาโส อวิคตปริฬาโห อวิคต-
ตโณฺห  โย   โส   ภิกฺขเว   ภิกฺขุ   กาเมสุ   อวีตราโค  โหติ  อวิคตจฺฉนฺโท
อวิคตเปโม     อวิคตปิปาโส    อวิคตปริฬาโห    อวิคตตโณฺห    ตสฺส
จิตฺตํ   น   นมติ   อาตปฺปาย   อนุโยคาย  สาตจฺจาย  ปธานาย  ยสฺส
จิตฺตํ    น    นมติ    อาตปฺปาย   อนุโยคาย   สาตจฺจาย   ปธานาย
เอวมสฺสายํ  ปฐโม  เจตโส  วินิพนฺโธ  อสมุจฺฉินฺโน  โหติ  ฯ  ปุน จปรํ
ภิกฺขเว  ภิกฺขุ  กาเย  อวีตราโค  โหติ  ฯเปฯ  รูเป  อวีตราโค  โหติ
ยาวทตฺถํ  อุทราวเทหกํ  ภุญฺชิตฺวา  เสยฺยสุขํ  ปสฺสสุขํ  มิทฺธสุขํ  อนุยุตฺโต
วิหรติ    อญฺญตรํ   เทวนิกายํ   ปณิธาย   พฺรหฺมจริยํ   จรติ   อิมินาหํ
สีเลน  วา  วเตน  วา  ตเปน วา พฺรหฺมจริเยน วา เทโว วา ภวิสฺสามิ
เทวญฺญตโร   วาติ   โย   โส   ภิกฺขเว   ภิกฺขุ   อญฺญตรํ  เทวนิกายํ
ปณิธาย   พฺรหฺมจริยํ   จรติ   อิมินาหํ  สีเลน  วา  วเตน  วา  ตเปน
วา  พฺรหฺมจริเยน  วา  เทโว  วา  ภวิสฺสามิ  เทวญฺญตโร  วาติ  ตสฺส
จิตฺตํ   น   นมติ   อาตปฺปาย   อนุโยคาย  สาตจฺจาย  ปธานาย  ยสฺส
จิตฺตํ    น    นมติ    อาตปฺปาย   อนุโยคาย   สาตจฺจาย   ปธานาย
เอวมสฺสายํ   ปญฺจโม  เจตโส  วินิพนฺโธ  อสมุจฺฉินฺโน  โหติ  ฯ  อิมสฺส
ปญฺจ   เจตโส   วินิพนฺธา  อสมุจฺฉินฺนา  โหนฺติ  ฯ  ยสฺสกสฺสจิ  ภิกฺขเว
ภิกฺขุสฺส   วา   ภิกฺขุนิยา  วา  อิเม  ปญฺจ  เจโตขิลา  อปฺปหีนา  อิเม
