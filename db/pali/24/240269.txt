ธมฺเม   อภิสมฺปรายญฺจาติ   โส   อิติ   ปฏิสงฺขาย  ปิสุณํ  วาจํ  ปชหติ
ปิสุณาย   วาจาย  ปจฺโจโรหติ  ผรุสาย  วาจาย  โข  ปาปโก  วิปาโก
ทิฏฺเฐเจว   ธมฺเม  อภิสมฺปรายญฺจาติ  โส  อิติ  ปฏิสงฺขาย  ผรุสํ  วาจํ
ปชหติ   ผรุสาย   วาจาย   ปจฺโจโรหติ   สมฺผปฺปลาปสฺส  โข  ปาปโก
วิปาโก   ทิฏฺเฐเจว   ธมฺเม   อภิสมฺปรายญฺจาติ   โส  อิติ  ปฏิสงฺขาย
สมฺผปฺปลาปํ    ปชหติ    สมฺผปฺปลาปา    ปจฺโจโรหติ   อภิชฺฌาย   โข
ปาปโก   วิปาโก   ทิฏฺเฐเจว   ธมฺเม   อภิสมฺปรายญฺจาติ   โส   อิติ
ปฏิสงฺขาย    อภิชฺฌํ    ปชหติ    อภิชฺฌาย   ปจฺโจโรหติ   พฺยาปาทสฺส
โข   ปาปโก   วิปาโก  ทิฏฺเฐเจว  ธมฺเม  อภิสมฺปรายญฺจาติ  โส  อิติ
ปฏิสงฺขาย   พฺยาปาทํ   ปชหติ   พฺยาปาทา   ปจฺโจโรหติ  มิจฺฉาทิฏฺฐิยา
โข   ปาปโก   วิปาโก  ทิฏฺเฐเจว  ธมฺเม  อภิสมฺปรายญฺจาติ  โส  อิติ
ปฏิสงฺขาย   มิจฺฉาทิฏฺฐึ   ปชหติ   มิจฺฉาทิฏฺฐิยา  ปจฺโจโรหติ  เอวํ  โข
พฺราหฺมณ  อริยสฺส  วินเย  ปจฺโจโรหณี  โหตีติ  ฯ  อญฺญถา  [๑]  โภ
โคตม   พฺราหฺมณานํ   ปจฺโจโรหณี   โหติ   อญฺญถา   จ  ปน  อริยสฺส
วินเย   ปจฺโจโรหณี   โหติ   อิมิสฺสา  จ  โภ  โคตม  อริยสฺส  วินเย
ปจฺโจโรหณิยา    พฺราหฺมณานํ    ปจฺโจโรหณี   กลฺลํ   นาคฺฆติ   โสฬสึ
อภิกฺกนฺตํ   โภ   โคตม   ฯเปฯ   อุปาสกํ   มํ  ภวํ  โคตโม  ธาเรตุ
อชฺชตคฺเค ปาณุเปตํ สรณงฺคตนฺติ ฯ
     [๑๕๗]   อริยํ  โว  ภิกฺขเว  ปจฺโจโรหณึ  เทสิสฺสามิ  ตํ  สุณาถ
สาธุกํ  มนสิกโรถ  ภาสิสฺสามีติ  ฯ  เอวํ  ภนฺเตติ  โข เต ภิกฺขู ภควโต
#๑ ม. ยุ. โขสทฺโท ทิสฺสติ ฯ
