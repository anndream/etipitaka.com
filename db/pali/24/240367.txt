สมนฺนาคโต   อลํ   กาตุํ  อลํ  สํวิธาตุํ  ยมฺปิ  สุภูติ  ภิกฺขุ  ยานิ  ตานิ
สพฺรหฺมจารีนํ    ฯเปฯ    อลํ   กาตุํ   อลํ   สํวิธาตุํ   อิทมฺปิ   สุภูติ
สทฺธสฺส สทฺธาปทานํ โหติ ฯ
     ปุน    จปรํ   สุภูติ   ภิกฺขุ   ธมฺมกาโม   โหติ   ปิยสมุทาหาโร
อภิธมฺเม  อภิวินเย  อุฬารปามุชฺโช  ยมฺปิ  สุภูติ  ภิกฺขุ  ธมฺมกาโม  โหติ
ปิยสมุทาหาโร    อภิธมฺเม   อภิวินเย   อุฬารปามุชฺโช   อิทมฺปิ   สุภูติ
สทฺธสฺส สทฺธาปทานํ โหติ ฯ
     ปุน   จปรํ  สุภูติ  ภิกฺขุ  อารทฺธวิริโย  วิหรติ  อกุสลานํ  ธมฺมานํ
ปหานาย  กุสลานํ  ธมฺมานํ อุปสมฺปทาย ถามวา ทฬฺหปรกฺกโม อนิกฺขิตฺตธุโร
กุสเลสุ   ธมฺเมสุ   ยมฺปิ   สุภูติ   ภิกฺขุ   อารทฺธวิริโย  วิหรติ  ฯเปฯ
อิทมฺปิ สุภูติ สทฺธสฺส สทฺธาปทานํ โหติ ฯ
     ปุน    จปรํ    สุภูติ   ภิกฺขุ   จตุนฺนํ   ฌานานํ   อาภิเจตสิกานํ
ทิฏฺฐธมฺมสุขวิหารานํ     นิกามลาภี    โหติ    อกิจฺฉลาภี    อกสิรลาภี
ยมฺปิ   สุภูติ   ภิกฺขุ  จตุนฺนํ  ฌานานํ  อาภิเจตสิกานํ  ทิฏฺฐธมฺมสุวิหารานํ
นิกามลาภี    โหติ   อกิจฺฉลาภี   อกสิรลาภี   อิทมฺปิ   สุภูติ   สทฺธสฺส
สทฺธาปทานํ โหติ ฯ
     ปุน   จปรํ   สุภูติ   ภิกฺขุ   อเนกวิหิตํ   ปุพฺเพนิวาสํ   อนุสฺสรติ
เสยฺยถีทํ   เอกมฺปิ   ชาตึ  เทฺวปิ  ชาติโย  ติสฺโสปิ  ชาติโย  จตสฺโสปิ
ชาติโย  ปญฺจปิ  ชาติโย  ทสปิ  ชาติโย  วีสมฺปิ  ชาติโย  ตึสมฺปิ ชาติโย
จตฺตาฬีสมฺปิ   ชาติโย   ปญฺญาสมฺปิ   ชาติโย   ชาติสตมฺปิ  ชาติสหสฺสมฺปิ
ชาติสตสหสฺสมฺปิ    อเนเกปิ    สํวฏฺฏกปฺเป    อเนเกปิ    วิวฏฺฏกปฺเป
