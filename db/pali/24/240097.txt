                      ทุติยปณฺณาสโก
                     สจิตฺตวคฺโค ปฐโม
     [๕๑]  เอกํ  สมยํ  ภควา สาวตฺถิยํ วิรหติ เชตวเน อนาถปิณฺฑิกสฺส
อาราเม   ฯ   ตตฺร   โข   ภควา   ภิกฺขู   อามนฺเตสิ  ภิกฺขโวติ  ฯ
ภทนฺเตติ   เต   ภิกฺขู  ภควโต  ปจฺจสฺโสสุํ  ฯ  ภควา  เอตทโวจ  โน
เจ   ภิกฺขเว  ภิกฺขุ  ปรจิตฺตปริยายกุสโล  โหติ  อถ  สจิตฺตปริยายกุสลา
ภวิสฺสามาติ ๑ เอวญฺหิ โว ภิกฺขเว สิกฺขิตพฺพํ ฯ
     กถญฺจ   ภิกฺขเว   ภิกฺขุ   สจิตฺตปริยายกุสโล   โหติ   เสยฺยถาปิ
ภิกฺขเว  อิตฺถี  วา  ปุริโส  วา  ทหโร  ยุวา  มณฺฑนกชาติโก  อาทาเส
วา   ปริสุทฺเธ   ปริโยทาเต   อจฺเฉ   วา  อุทกปตฺเต  สกํ  มุขนิมิตฺตํ
ปจฺจเวกฺขมาโน   สเจ   ตตฺถ   ปสฺสติ  รชํ  วา  องฺคณํ  วา  ตสฺเสว
รชสฺส   วา   องฺคณสฺส  วา  ปหานาย  วายมติ  โน  จ  ตตฺถ  ปสฺสติ
รชํ   วา   องฺคณํ   วา  เตเนวตฺตมโน  โหติ  ปริปุณฺณสงฺกปฺโป  ลาภา
วต  เม  ปริสุทฺธํ  วต  เมติ  เอวเมว โข ภิกฺขเว ภิกฺขุโน ปจฺจเวกฺขณา
พหุการา   โหติ   ๒   กุสเลสุ   ธมฺเมสุ   อภิชฺฌาลุ   นุ  โข  พหุลํ
วิหรามิ   อนภิชฺฌาลุ   นุ   โข   พหุลํ   วิหรามิ   พฺยาปนฺนจิตฺโต   นุ
โข  พหุลํ  วิหรามิ  อพฺยาปนฺนจิตฺโต นุ โข พหุลํ วิหรามิ ถีนมิทฺธปริยุฏฺฐิโต
นุ     โข    พหุลํ    วิหรามิ    วิคตถีนมิทฺโธ    นุ    โข    พหุลํ
#๑ ม. ยุ. สพฺพตฺถ สจิตฺตปริยายกุสโล ภวิสฺสามีติ ฯ ๒ โป. ภิกฺขุ ปจฺจเวกฺขมาโน
#พหุกาโร โหติ ฯ
