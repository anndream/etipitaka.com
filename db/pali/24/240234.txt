ปริมุจฺจนฺติ         โสกปริเทวทุกฺขโทมนสฺสุปายาสธมฺมา         สตฺตา
โสกปริเทวทุกฺขโทมนสฺสุปายาเสหิ  ปริมุจฺจนฺติ  ฯ  สมฺมาทิฏฺฐิกสฺส  ภิกฺขเว
มิจฺฉาทิฏฺฐิ วิริตา ๑ โหติ เย จ มิจฺฉาทิฏฺฐิปจฺจยา อเนเก ปาปกา อกุสลา
ธมฺมา    สมฺภวนฺติ    เต   จสฺส   วิริตา   โหนฺติ   สมฺมาทิฏฺฐิปจฺจยา
จ  อเนเก  กุสลา  ธมฺมา  ภาวนาปาริปูรึ  คจฺฉนฺติ  ฯ  สมฺมาสงฺกปฺปสฺส
ภิกฺขเว  มิจฺฉาสงฺกปฺโป วิริโต โหติ ... สมฺมาวาจสฺส ภิกฺขเว มิจฺฉาวาจา
วิริตา  โหติ ... สมฺมากมฺมนฺตสฺส ภิกฺขเว มิจฺฉากมฺมนฺโต วิริโต โหติ ...
สมฺมาอาชีวสฺส  ภิกฺขเว  มิจฺฉาอาชีโว  วิริโต  โหติ ... สมฺมาวายามสฺส
ภิกฺขเว  มิจฺฉาวายาโม  วิริโต  โหติ  ... สมฺมาสติสฺส ภิกฺขเว มิจฺฉาสติ
วิริตา  โหติ  ...  สมฺมาสมาธิสฺส  ภิกฺขเว มิจฺฉาสมาธิ วิริโต โหติ ...
สมฺมาญาณิสฺส   ภิกฺขเว   มิจฺฉาญาณํ   วิริตํ  โหติ  ...  สมฺมาวิมุตฺติสฺส
ภิกฺขเว  มิจฺฉาวิมุตฺติ  วิริตา  โหติ  เย  จ  มิจฺฉาวิมุตฺติปจฺจยา  อเนเก
ปาปกา  อกุสลา ธมฺมา สมฺภวนฺติ เต จสฺส วิริตา โหนฺติ สมฺมาวิมุตฺติปจฺจยา
จ     อเนเก    กุสลา    ธมฺมา    ภาวนาปาริปูรึ    คจฺฉนฺติ    ฯ
อิทํ   โข   ตํ  ภิกฺขเว  อริยํ  วิเรจนํ  ยํ  วิเรจนํ  สมฺปชฺชติเยว  โน
วิปชฺชติ   ยํ   วิเรจนํ  อาคมฺม  ชาติธมฺมา  สตฺตา  ชาติยา  ปริมุจฺจนฺติ
ชราธมฺมา   สตฺตา   ชราย   ปริมุจฺจนฺติ   มรณธมฺมา   สตฺตา  มรเณน
ปริมุจฺจนฺติ         โสกปริเทวทุกฺขโทมนสฺสุปายาสธมฺมา         สตฺตา
โสกปริเทวทุกฺขโทมนสฺสุปายาเสหิ ปริมุจฺจนฺตีติ ฯ
     [๑๐๙]   ติกิจฺฉกา   ภิกฺขเว   วมนํ   เทนฺติ  ปิตฺตสมุฏฺฐานานมฺปิภ
#๑ ม. ยุ. สพฺพวาเรสุ วิริตฺตา ฯ
