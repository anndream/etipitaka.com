อาสาฏิกํ   สาเฏตา   โหติ   น   วณํ   ปฏิจฺฉาเทตา   โหติ  น  ธูมํ
กตฺตา   โหติ   น   ติตฺถํ  ชานาติ  น  ปีตํ  ชานาติ  น  วีถึ  ชานาติ
น   โคจรกุสโล   โหติ   อนวเสสโทหี   โหติ  เย  เต  ภิกฺขู  เถรา
รตฺตญฺญู   จิรปพฺพชิตา  สงฺฆปิตโร  สงฺฆปรินายกา  เต  น  อติเรกปูชาย
ปูเชตา โหติ ฯ
     กถญฺจ    ภิกฺขเว    ภิกฺขุ   น   รูปญฺญู   โหติ   อิธ   ภิกฺขเว
ภิกฺขุ  ยงฺกิญฺจิ  รูปํ  [๑]  จตฺตาริ จ ๒ มหาภูตานิ จตุนฺนญฺจ มหาภูตานํ
อุปาทายรูปนฺติ   ยถาภูตํ   นปฺปชานาติ   เอวํ   โข  ภิกฺขเว  ภิกฺขุ  น
รูปญฺญู โหติ ฯ
     กถญฺจ   ภิกฺขเว   ภิกฺขุ   น   ลกฺขณกุสโล   โหติ  อิธ  ภิกฺขเว
ภิกฺขุ     กมฺมลกฺขโณ    พาโล    กมฺมลกฺขโณ    ปณฺฑิโตติ    ยถาภูตํ
นปฺปชานาติ เอวํ โข ภิกฺขเว ภิกฺขุ น ลกฺขณกุสโล โหติ ฯ
     กถญฺจ  ภิกฺขเว  ภิกฺขุ  น  อาสาฏิกํ  สาเฏตา  โหติ  อิธ ภิกฺขเว
ภิกฺขุ  อุปฺปนฺนํ  กามวิตกฺกํ  อธิวาเสติ น ปชหติ น วิโนเทติ น พฺยนฺตีกโรติ
น  อนภาวํ  คเมติ  อุปฺปนฺนํ พฺยาปาทวิตกฺกํ ... อุปฺปนฺนํ วิหึสาวิตกฺกํ ...
อุปฺปนฺนุปฺปนฺเน  ปาปเก  อกุสเล  ธมฺเม  อธิวาเสติ น ปชหติ น วิโนเทติ
น   พฺยนฺตีกโรติ   น   อนภาวํ   คเมติ  เอวํ  โข  ภิกฺขเว  ภิกฺขุ  น
อาสาฏิกํ สาเฏตา โหติ ฯ
     กถญฺจ  ภิกฺขเว  ภิกฺขุ  น  วณํ  ปฏิจฺฉาเทตา  โหติ  อิธ  ภิกฺขเว
ภิกฺขุ  จกฺขุนา รูปํ ทิสฺวา นิมิตฺตคฺคาหี โหติ อนุพฺยญฺชนคฺคาหี ยตฺวาธิกรณเมนํ
จกฺขุนฺทฺริยํ      อสํวุตํ      วิหรนฺตํ     อภิชฺฌาโทมนสฺสา     ปาปกา
#๑ ม. สพฺพํ ตํ รูปํ ฯ  ๒ โป. ม. จสทฺโท นตฺถิ ฯ
