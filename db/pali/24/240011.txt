สญฺญี  จ  ปน  อสฺสาติ  ฯ  ยถากถํ  ปนาวุโส  สารีปุตฺต  สิยา  ภิกฺขุโน
ตถารูโป   สมาธิปฏิลาโภ   ยถา  เนว  ปฐวิยํ  ปฐวีสญฺญี  อสฺส  ฯเปฯ
น    ปรโลเก   ปรโลกสญฺญี   อสฺส   สญฺญี   จ   ปน   อสฺสาติ   ฯ
เอกมิทาหํ  อาวุโส  อานนฺท  สมยํ  อิเธว  สาวตฺถิยํ  วิหรามิ อนฺธวนสฺมึ
ตตฺถาหํ   ตถารูปํ   สมาธึ   สมาปชฺชึ   ยถา   เนว  ปฐวิยํ  ปฐวีสญฺญี
อโหสึ   น   อาปสฺมึ   อาโปสญฺญี   อโหสึ   น   เตชสฺมึ   เตโชสญฺญี
อโหสึ    น   วายสฺมึ   วาโยสญฺญี   อโหสึ   น   อากาสานญฺจายตเน
อากาสานญฺจายตนสญฺญี  อโหสึ  น  วิญฺญาณญฺจายตเน  วิญฺญาณญฺจายตนสญฺญี
อโหสึ        น        อากิญฺจญฺญายตเน        อากิญฺจญฺญายตนสญฺญี
อโหสึ     น     เนวสญฺญานาสญฺญายตเน    เนวสญฺญานาสญฺญายตนสญฺญี
อโหสึ     น    อิธโลเก    อิธโลกสญฺญี    อโหสึ    น    ปรโลเก
ปรโลกสญฺญี   อโหสึ   สญฺญี   จ  ปน  อโหสินฺติ  ฯ  กึสญฺญี  ปนายสฺมา
สารีปุตฺโต   ตสฺมึ   สมเย  อโหสีติ  ฯ  ภวนิโรโธ  นิพฺพานํ  ภวนิโรโธ
นิพฺพานนฺติ   โข   เม   อาวุโส   อญฺญาว   สญฺญา  อุปฺปชฺชติ  อญฺญาว
สญฺญา    นิรุชฺฌติ    เสยฺยถาปิ    อาวุโส   สกลิกคฺคิสฺส   ฌายมานสฺส
อญฺญาว   อจฺจิ   อุปฺปชฺชติ   อญฺญาว   อจฺจิ   นิรุชฺฌติ   เอวเมว  โข
เม   อาวุโส   ภวนิโรโธ   นิพฺพานํ   ภวนิโรโธ   นิพฺพานนฺติ  อญฺญาว
สญฺญา     อุปฺปชฺชติ     อญฺญาว     สญฺญา     นิรุชฺฌติ    ภวนิโรโธ
นิพฺพานนฺติ ๑ สญฺญี จ ปนาหํ อาวุโส ตสฺมึ สมเย อโหสินฺติ ฯ
     [๘]   สทฺโธ   ภิกฺขเว  ภิกฺขุ  โหติ  โน  จ  สีลวา  เอวํ  โส
#๑ โป. ยุ. อิติสทฺโท นตฺถิ ฯ
