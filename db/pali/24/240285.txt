มนสิกโรหิ   ภาสิสฺสามีติ   ฯ  เอวํ  ภนฺเตติ  โข  จุนฺโท  กมฺมารปุตฺโต
ภควโต   ปจฺจสฺโสสิ   ฯ  ภควา  เอตทโวจ  ติวิธํ  โข  จุนฺท  กาเยน
อโสเจยฺยํ   โหติ   จตุพฺพิธํ   วาจาย   อโสเจยฺยํ  โหติ  ติวิธํ  มนสา
อโสเจยฺยํ โหติ ฯ
     กถญฺจ   จุนฺท   ติวิธํ   กาเยน   อโสเจยฺยํ   โหติ   อิธ  จุนฺท
เอกจฺโจ  ปาณาติปาตี  โหติ  ลุทฺโธ  ๑  โลหิตปาณี  หตปหเต  นิวิฏฺโฐ
อทยาปนฺโน   ปาณภูเตสุ  อทินฺนาทายี  โหติ  ยนฺตํ  ปรสฺส  ปรวิตฺตูปกรณํ
คามคตํ    วา    อรญฺญคตํ    วา   อทินฺนํ   เถยฺยสงฺขาตํ   อาทาตา
โหติ   กาเมสุ   มิจฺฉาจารี   โหติ   ยา  ตา  มาตุรกฺขิตา  ปิตุรกฺขิตา
ภาตุรกฺขิตา   ภคินิรกฺขิตา   ญาติรกฺขิตา   [๒]  ธมฺมรกฺขิตา  สสามิกา
สปริทณฺฑา   อนฺตมโส   มาลาคุณปริกฺขิตาปิ   ๓   ตถารูปาสุ   จาริตฺตํ
อาปชฺชิตา โหติ เอวํ จุนฺท ติวิธํ กาเยน อโสเจยฺยํ โหติ ฯ
     กถญฺจ   จุนฺท   จตุพฺพิธํ   วาจาย   อโสเจยฺยํ  โหติ  อิธ  จุนฺท
เอกจฺโจ  มุสาวาที  โหติ  สภคฺคโต ๔ วา ปริสคฺคโต วา ญาติมชฺฌคฺคโต
วา  ปูคมชฺฌคฺคโต  วา  ราชกุลมชฺฌคฺคโต  วา  อภินีโต สกฺขึ ปุฏฺโฐ เอหิ
โภ  ปุริส  ยํ  ชานาสิ  ตํ  วเทหีติ  โส  อชานํ  วา อาห ๕ ชานามีติ
ชานํ   วา   อาห   น   ชานามีติ  อปสฺสํ  วา  อาห  ปสฺสามีติ  ปสฺสํ
วา  อาห  น  ปสฺสามีติ  อิติ  อตฺตเหตุ วา ปรเหตุ วา อามิสกิญฺจิกฺขเหตุ
วา      สมฺปชานมุสา     ภาสิตา     โหติ     ปิสุณวาโจ     โหติ
อิโต   สุตฺวา   อมุตฺร   อกฺขาตา  อิเมสํ  เภทาย  อมุตฺร  วา  สุตฺวา
#๑ ม. ยุ. ลุทฺโท ฯ ๒ ม. โคตฺตรกฺขิตา ฯ ๓ โป. มาลาคุล ... ม. ยุ. มาลาคุฬ ... ฯ
#๔ ยุ. สภาคโต วา ฯ ๕ โป. ยุ. สพฺพตฺถ อาหาติ นตฺถิ ฯ
