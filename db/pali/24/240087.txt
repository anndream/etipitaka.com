นุ    โข    ปพฺพชิตสฺส   กมฺมนฺติ   อยํ   ภิกฺขเว   นวโม   อาทีนโว
ราชนฺเตปุรปฺปเวสเน  ฯ  ปุน  จปรํ  ภิกฺขเว รญฺโญ อนฺเตปุรํ หตฺถิสมฺพาธํ
อสฺสสมฺพาธํ    รถสมฺพาธํ   รชนียานิ   รูปสทฺทคนฺธรสโผฏฺฐพฺพานิ   ยานิ
น  ปพฺพชิตสารุปฺปานิ  อยํ ภิกฺขเว ทสโม อาทีนโว ราชนฺเตปุรปฺปเวสเน ฯ
อิเม โข ภิกฺขเว ทส อาทีนวา ราชนฺเตปุรปฺปเวสเนติ ฯ
     [๔๖] เอกํ สมยํ ภควา สกฺเกสุ วิหรติ กปิลวตฺถุสฺมึ นิโคฺรธาราเม ฯ
อถโข    สมฺพหุลา    สกฺกา   อุปาสกา   ตทหุโปสเถ   เยน   ภควา
เตนุปสงฺกมึสุ  อุปสงฺกมิตฺวา  ภควนฺตํ  อภิวาเทตฺวา  เอกมนฺตํ  นิสีทึสุ  ฯ
เอกมนฺตํ   นิสินฺเน   โข   สกฺเก   อุปาสเก  ภควา  เอตทโวจ  อปินุ
ตุเมฺห   สกฺกา   อฏฺฐงฺคสมนฺนาคตํ   อุโปสถํ  อุปวสถาติ  ฯ  อปฺเปกทา
มยํ   ภนฺเต   อฏฺฐงฺคสมนฺนาคตํ   อุโปสถํ   อุปวสาม   อปฺเปกทา   น
อุปวสามาติ  ฯ  เตสํ  โว  สกฺกา  อลาภา  เตสํ  ทุลฺลทฺธํ  เย  ตุเมฺห
เอวํ  โสกสภเย  ชีวิเต  มรณสภเย  ชีวิเต  อปฺเปกทา อฏฺฐงฺคสมนฺนาคตํ
อุโปสถํ   อุปวสถ   อปฺเปกทา  น  อุปวสถ  ตํ  กึ  มญฺญถ  สกฺกา  อิธ
ปุริโส  เยน  [๑]  กมฺมฏฺฐาเนน  อนาปชฺช  อกุสลํ  ทิวสํ  อฑฺฒกหาปณํ
นิพฺพิเสยฺย   ทกฺโข  ปุริโส  อุฏฺฐานสมฺปนฺโนติ  อลํ  วจนายาติ  ฯ  เอวํ
ภนฺเต   ฯ   ตํ   กึ   มญฺญถ  สกฺกา  อิธ  ปุริโส  เยน  กมฺมฏฺฐาเนน
อนาปชฺช  อกุสลํ  ทิวสํ  กหาปณํ นิพฺพิเสยฺย ทกฺโข ปุริโส อุฏฺฐานสมฺปนฺโนติ
อลํ   วจนายาติ   ฯ   เอวํ   ภนฺเต   ฯ   ตํ   กึ   มญฺญถ   สกฺกา
อิธ  ปุริโส  เยน  กมฺมฏฺฐาเนน  อนาปชฺช  อกุสลํ  ทิวสํ  เทฺว กหาปเณ
#๑ ม. ยุ. เกนิจิ ฯ
