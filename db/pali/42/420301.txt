โนคนฺเถ   ขนฺเธ   ครุํ   กตฺวา  อสฺสาเทติ  อภินนฺทติ  ตํ  ครุํ  กตฺวา
คนฺถา   จ   สมฺปยุตฺตกา   จ   ขนฺธา   อุปฺปชฺชนฺติ  ฯ  สหชาตาธิปติ:
โนคนฺถาธิปติ   สมฺปยุตฺตกานํ   ขนฺธานํ   คนฺถานญฺจ   จิตฺตสมุฏฺฐานานญฺจ
รูปานํ    อธิปติปจฺจเยน    ปจฺจโย   ฯ   คนฺโถ   จ   โนคนฺโถ   จ
ธมฺมา   คนฺถสฺส   ธมฺมสฺส   อธิปติปจฺจเยน   ปจฺจโย:  อารมฺมณาธิปติ:
ตีณิ ฯ
     [๕๑๕]    คนฺโถ   ธมฺโม   คนฺถสฺส   ธมฺมสฺส   อนนฺตรปจฺจเยน
ปจฺจโย:    ปุริมา    ปุริมา   คนฺถา   ปจฺฉิมานํ   ปจฺฉิมานํ   คนฺถานํ
อนนฺตรปจฺจเยน   ปจฺจโย   ฯ   คนฺโถ   ธมฺโม   โนคนฺถสฺส   ธมฺมสฺส
อนนฺตรปจฺจเยน    ปจฺจโย:    ปุริมา    ปุริมา    คนฺถา    ปจฺฉิมานํ
ปจฺฉิมานํ    โนคนฺถานํ    ขนฺธานํ   อนนฺตรปจฺจเยน   ปจฺจโย   คนฺถา
วุฏฺฐานสฺส   อนนฺตรปจฺจเยน   ปจฺจโย   ฯ  คนฺโถ  ธมฺโม  คนฺถสฺส  จ
โนคนฺถสฺส   จ   ธมฺมสฺส   อนนฺตรปจฺจเยน   ปจฺจโย:   ปุริมา  ปุริมา๔
คนฺถา    ปจฺฉิมานํ    ปจฺฉิมานํ    คนฺถานํ   สมฺปยุตฺตกานญฺจ   ขนฺธานํ
อนนฺตรปจฺจเยน   ปจฺจโย   ฯ   โนคนฺโถ   ธมฺโม  โนคนฺถสฺส  ธมฺมสฺส
อนนฺตรปจฺจเยน   ปจฺจโย:   ตีณิ   เทฺว   อาวชฺชนา  กาตพฺพา  ปฐโม
นตฺถิ  ฯ  คนฺโถ  จ  โนคนฺโถ  จ ธมฺมา คนฺถสฺส ธมฺมสฺส อนนฺตรปจฺจเยน
ปจฺจโย:     ตีณิ     เอกมฺปิ     วุฏฺฐานํ    กาตพฺพํ    มชฺเฌ    ฯ
คนฺโถ   ธมฺโม   คนฺถสฺส  ธมฺมสฺส  สมนนฺตรปจฺจเยน  ปจฺจโย:  นว  ฯ
สหชาตปจฺจเยน    ปจฺจโย:    นว   ฯ   อญฺญมญฺญปจฺจเยน   ปจฺจโย:
