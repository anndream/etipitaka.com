ตํ ครุํ กตฺวา ราโค อุปฺปชฺชติ ทิฏฺฐิ อุปฺปชฺชติ ฯ
     [๘๓]   สเหตุโก   ธมฺโม   สเหตุกสฺส  ธมฺมสฺส  อนนฺตรปจฺจเยน
ปจฺจโย:    ปุริมา   ปุริมา   สเหตุกา   ขนฺธา   ปจฺฉิมานํ   ปจฺฉิมานํ
สเหตุกานํ   ขนฺธานํ   อนนฺตรปจฺจเยน   ปจฺจโย   อนุโลมํ   โคตฺรภุสฺส
อนุโลมํ    โวทานสฺส   โคตฺรภุ   มคฺคสฺส   โวทานํ   มคฺคสฺส   มคฺโค
ผลสฺส   ผลํ   ผลสฺส   อนุโลมํ   ผลสมาปตฺติยา   นิโรธา  วุฏฺฐหนฺตสฺส
เนวสญฺญานาสญฺญายตนํ         ผลสมาปตฺติยา         อนนฺตรปจฺจเยน
ปจฺจโย   ฯ   สเหตุโก   ธมฺโม   อเหตุกสฺส  ธมฺมสฺส  อนนฺตรปจฺจเยน
ปจฺจโย:    ปุริมา   ปุริมา   วิจิกิจฺฉาสหคตา   อุทฺธจฺจสหคตา   ขนฺธา
ปจฺฉิมสฺส    ปจฺฉิมสฺส    วิจิกิจฺฉาสหคตสฺส    อุทฺธจฺจสหคตสฺส   โมหสฺส
อนนฺตรปจฺจเยน   ปจฺจโย   สเหตุกํ  จุติจิตฺตํ  อเหตุกสฺส  อุปปตฺติจิตฺตสฺส
อนนฺตรปจฺจเยน      ปจฺจโย      สเหตุกํ     ภวงฺคํ     อาวชฺชนาย
อนนฺตรปจฺจเยน    ปจฺจโย    สเหตุกํ   ภวงฺคํ   อเหตุกสฺส   ภวงฺคสฺส
อนนฺตรปจฺจเยน   ปจฺจโย   สเหตุกา   ขนฺธา   อเหตุกสฺส   วุฏฺฐานสฺส
อนนฺตรปจฺจเยน    ปจฺจโย    ฯ   สเหตุโก   ธมฺโม   สเหตุกสฺส   จ
อเหตุกสฺส   จ   ธมฺมสฺส   อนนฺตรปจฺจเยน   ปจฺจโย:   ปุริมา  ปุริมา
วิจิกิจฺฉาสหคตา  อุทฺธจฺจสหคตา ขนฺธา ปจฺฉิมานํ ปจฺฉิมานํ วิจิกิจฺฉาสหคตานํ
อุทฺธจฺจสหคตานํ      ขนฺธานํ      โมหสฺส     จ     อนนฺตรปจฺจเยน
ปจฺจโย   ฯ   อเหตุโก   ธมฺโม   อเหตุกสฺส  ธมฺมสฺส  อนนฺตรปจฺจเยน
ปจฺจโย:    ปุริโม   ปุริโม   วิจิกิจฺฉาสหคโต   อุทฺธจฺจสหคโต   โมโห
