ปจฺจโย:     อารมฺมณาธิปติ     สหชาตาธิปติ    ฯ    อารมฺมณาธิปติ:
ทานํ   ...   สีลํ  ...  อุโปสถกมฺมํ  ครุํ  กตฺวา  ปจฺจเวกฺขติ  ปุพฺเพ
สุจิณฺณานิ  ...  ฌานา  วุฏฺฐหิตฺวา  ฌานํ  ...  อริยา มคฺคา วุฏฺฐหิตฺวา
มคฺคํ   ...   ผลํ   ...  นิพฺพานํ  ครุํ  กตฺวา  ปจฺจเวกฺขนฺติ  นิพฺพานํ
โคตฺรภุสฺส   โวทานสฺส   มคฺคสฺส   ผลสฺส   อธิปติปจฺจเยน  ปจฺจโย  ฯ
สหชาตาธิปติ: อาสววิปฺปยุตฺตาธิปติ สมฺปยุตฺตกานํ ขนฺธานํ จิตฺตสมุฏฺฐานานญฺจ
รูปานํ      อธิปติปจฺจเยน      ปจฺจโย      ฯ      อาสววิปฺปยุตฺโต
ธมฺโม     อาสวสมฺปยุตฺตสฺส     ธมฺมสฺส    อธิปติปจฺจเยน    ปจฺจโย:
อารมฺมณาธิปติ:  ทานํ  ...  สีลํ  ...  อุโปสถกมฺมํ กตฺวา ตํ ครุํ กตฺวา
อสฺสาเทติ    อภินนฺทติ   ตํ   ครุํ   กตฺวา   ราโค   อุปฺปชฺชติ   ทิฏฺฐิ
อุปฺปชฺชติ  ปุพฺเพ  สุจิณฺณานิ  ...  ฌานา  ...  จกฺขุํ  ...  วตฺถุํ ...
อาสววิปฺปยุตฺเต   ขนฺเธ   ครุํ   กตฺวา   อสฺสาเทติ  อภินนฺทติ  ตํ  ครุํ
กตฺวา ราโค อุปฺปชฺชติ ทิฏฺฐิ อุปฺปชฺชติ ฯ
     [๓๘๗]    อาสวสมฺปยุตฺโต   ธมฺโม   อาสวสมฺปยุตฺตสฺส   ธมฺมสฺส
อนนฺตรปจฺจเยน   ปจฺจโย:   ปุริมา   ปุริมา   อาสวสมฺปยุตฺตา   ขนฺธา
ปจฺฉิมานํ    ปจฺฉิมานํ    อาสวสมฺปยุตฺตานํ    ขนฺธานํ   อนนฺตรปจฺจเยน
ปจฺจโย    ฯ    อาสวสมฺปยุตฺโต   ธมฺโม   อาสววิปฺปยุตฺตสฺส   ธมฺมสฺส
อนนฺตรปจฺจเยน  ปจฺจโย:  ปุริมา  ปุริมา โทมนสฺสสหคตา วิจิกิจฺฉาสหคตา
อุทฺธจฺจสหคตา     ขนฺธา    ปจฺฉิมสฺส    ปจฺฉิมสฺส    โทมนสฺสสหคตสฺส
วิจิกิจฺฉาสหคตสฺส      อุทฺธจฺจสหคตสฺส     โมหสฺส     อนนฺตรปจฺจเยน
