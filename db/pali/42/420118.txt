อนิทสฺสโน  เอโก  ขนฺโธ  ติณฺณนฺนํ ขนฺธานํ อนิทสฺสนานญฺจ จิตฺตสมุฏฺฐานานํ
รูปานํ    อตฺถิปจฺจเยน    ปจฺจโย    เทฺว    ขนฺธา   ...   สงฺขิตฺตํ
ยาว   อสญฺญสตฺตา   ฯ  ปุเรชาตํ:  จกฺขุํ  ...  วตฺถุํ  อนิจฺจโต  ...
โทมนสฺสํ     อุปฺปชฺชติ     ทิพฺพาย     โสตธาตุยา    สทฺทํ    สุณาติ
สทฺทายตนํ      โสตวิญฺญาณสฺส      โผฏฺฐพฺพายตนํ      กายวิญฺญาณสฺส
จกฺขายตนํ     จกฺขุวิญฺญาณสฺส     กายายตนํ    กายวิญฺญาณสฺส    วตฺถุ
อนิทสฺสนานํ    ขนฺธานํ    อตฺถิปจฺจเยน    ปจฺจโย   ฯ   ปจฺฉาชาตา:
อนิทสฺสนา    ขนฺธา    ปุเรชาตสฺส    อิมสฺส    อนิทสฺสนสฺส   กายสฺส
อตฺถิปจฺจเยน    ปจฺจโย   กพฬึกาโร   อาหาโร   อิมสฺส   อนิทสฺสนสฺส
กายสฺส     อตฺถิปจฺจเยน     ปจฺจโย     รูปชีวิตินฺทฺริยํ    อนิทสฺสนานํ
กฏตฺตารูปานํ  อตฺถิปจฺจเยน  ปจฺจโย  ฯ  อนิทสฺสโน  ธมฺโม  สนิทสฺสนสฺส
ธมฺมสฺส    อตฺถิปจฺจเยน    ปจฺจโย:    สหชาตํ   ปจฺฉาชาตํ   อาหารํ
อินฺทฺริยํ  ฯ  สหชาตา:  อนิทสฺสนา  ขนฺธา  สนิทสฺสนานํ  จิตฺตสมุฏฺฐานานํ
รูปานํ      อตฺถิปจฺจเยน      ปจฺจโย     ปฏิสนฺธิกฺขเณ     มหาภูตา
สนิทสฺสนานํ    จิตฺตสมุฏฺฐานานํ    รูปานํ   กฏตฺตารูปานํ   อุปาทารูปานํ
อตฺถิปจฺจเยน  ปจฺจโย  พาหิรํ ... อาหารสมุฏฺฐานํ ... อุตุสมุฏฺฐานํ ...
อสญฺญสตฺตานํ    มหาภูตา    สนิทสฺสนสฺส   อตฺถิปจฺจเยน   ปจฺจโย   ฯ
ปจฺฉาชาตา:   อนิทสฺสนา   ขนฺธา   ปุเรชาตสฺส   อิมสฺส   สนิทสฺสนสฺส
กายสฺส    อตฺถิปจฺจเยน    ปจฺจโย    กพฬึกาโร    อาหาโร   อิมสฺส
สนิทสฺสนสฺส     กายสฺส     อตฺถิปจฺจเยน     ปจฺจโย    รูปชีวิตินฺทฺริยํ
