อเหตุโก      ธมฺโม     สเหตุกสฺส     ธมฺมสฺส     อารมฺมณปจฺจเยน
ปจฺจโย:    อริยา    นิพฺพานํ    ปจฺจเวกฺขนฺติ    นิพฺพานํ   โคตฺรภุสฺส
โวทานสฺส    มคฺคสฺส    ผลสฺส    อารมฺมณปจฺจเยน   ปจฺจโย   อริยา
อเหตุเก  ปหีเน  กิเลเส  ปจฺจเวกฺขนฺติ ปุพฺเพ ... จกฺขุํ ... วตฺถุํ ...
อเหตุเก  ขนฺเธ  จ โมหํ จ อนิจฺจโต ... โทมนสฺสํ อุปฺปชฺชติ กุสลากุสเล
นิรุทฺเธ    สเหตุโก    วิปาโก    ตทารมฺมณตา    อุปฺปชฺชติ   ทิพฺเพน
จกฺขุนา  รูปํ  ปสฺสนฺติ  ทิพฺพาย  โสตธาตุยา สทฺทํ สุณนฺติ เจโตปริยญาเณน
อเหตุกจิตฺตสมงฺคิสฺส      จิตฺตํ      ชานนฺติ      อเหตุกา     ขนฺธา
อิทฺธิวิธญาณสฺส        เจโตปริยญาณสฺส       ปุพฺเพนิวาสานุสฺสติญาณสฺส
ยถากมฺมูปคญาณสฺส     อนาคตํสญาณสฺส     อารมฺมณปจฺจเยน    ปจฺจโย
อเหตุเก  ขนฺเธ  จ  โมหญฺจ  อารพฺภ  สเหตุกา  ขนฺธา  อุปฺปชฺชนฺติ  ฯ
อเหตุโก  ธมฺโม  สเหตุกสฺส  จ  อเหตุกสฺส  จ ธมฺมสฺส อารมฺมณปจฺจเยน
ปจฺจโย:     จกฺขุํ     อารพฺภ     วิจิกิจฺฉาสหคตา     อุทฺธจฺจสหคตา
ขนฺธา  จ  โมโห  จ  อุปฺปชฺชนฺติ โสตํ ... วตฺถุํ ... อเหตุเก ขนฺเธ จ
โมหญฺจ  อารพฺภ  วิจิกิจฺฉาสหคตา  อุทฺธจฺจสหคตา  ขนฺธา  จ  โมโห  จ
อุปฺปชฺชนฺติ   ฯ  สเหตุโก  จ  อเหตุโก  จ  ธมฺมา  สเหตุกสฺส  ธมฺมสฺส
อารมฺมณปจฺจเยน   ปจฺจโย:  วิจิกิจฺฉาสหคเต  อุทฺธจฺจสหคเต  ขนฺเธ  จ
โมหญฺจ   อารพฺภ   สเหตุกา   ขนฺธา   อุปฺปชฺชนฺติ   ฯ   สเหตุโก  จ
อเหตุโก   จ   ธมฺมา  อเหตุกสฺส  ธมฺมสฺส  อารมฺมณปจฺจเยน  ปจฺจโย:
วิจิกิจฺฉาสหคเต   อุทฺธจฺจสหคเต  ขนฺเธ  จ  โมหญฺจ  อารพฺภ  อเหตุกา
