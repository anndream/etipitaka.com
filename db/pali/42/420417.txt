โคตฺรภุสฺส    โวทานสฺส    มคฺคสฺส   ผลสฺส   อธิปติปจฺจเยน   ปจฺจโย
จกฺขุํ  ...  วตฺถุํ  ...  ปรามาสวิปฺปยุตฺเต  ขนฺเธ ครุํ กตฺวา อสฺสาเทติ
อภินนฺทติ   ตํ   ครุํ   กตฺวา   ปรามาสวิปฺปยุตฺโต  ราโค  อุปฺปชฺชติ  ฯ
สหชาตาธิปติ:     ปรามาสวิปฺปยุตฺตาธิปติ     สมฺปยุตฺตกานํ     ขนฺธานํ
จิตฺตสมุฏฺฐานานญฺจ  รูปานํ  อธิปติปจฺจเยน  ปจฺจโย  ฯ ปรามาสวิปฺปยุตฺโต
ธมฺโม        ปรามาสสมฺปยุตฺตสฺส       ธมฺมสฺส       อธิปติปจฺจเยน
ปจฺจโย:   อารมฺมณาธิปติ:  ทานํ  ...  สีลํ  ...  อุโปสถกมฺมํ  กตฺวา
ตํ  ครุํ  กตฺวา  อสฺสาเทติ  อภินนฺทติ  ตํ  ครุํ  กตฺวา ปรามาสสมฺปยุตฺโต
ราโค   อุปฺปชฺชติ  ปุพฺเพ  ...  ฌานา  ...  จกฺขุํ  ...  วตฺถุํ  ...
ปรามาสวิปฺปยุตฺเต   ขนฺเธ   ครุํ  กตฺวา  อสฺสาเทติ  อภินนฺทติ  ตํ  ครุํ
กตฺวา ปรามาสสมฺปยุตฺโต ราโค อุปฺปชฺชติ ฯ
     [๗๑๓]   ปรามาสสมฺปยุตฺโต  ธมฺโม  ปรามาสสมฺปยุตฺตสฺส  ธมฺมสฺส
อนนฺตรปจฺจเยน   ปจฺจโย:   ปุริมา   ปุริมา  ปรามาสสมฺปยุตฺตา  ขนฺธา
ปจฺฉิมานํ    ปจฺฉิมานํ   ปรามาสสมฺปยุตฺตานํ   ขนฺธานํ   อนนฺตรปจฺจเยน
ปจฺจโย   ฯ   ปรามาสสมฺปยุตฺโต   ธมฺโม  ปรามาสวิปฺปยุตฺตสฺส  ธมฺมสฺส
อนนฺตรปจฺจเยน    ปจฺจโย:    ปรามาสสมฺปยุตฺตา   ขนฺธา   วุฏฺฐานสฺส
อนนฺตรปจฺจเยน      ปจฺจโย     ฯ     ปรามาสวิปฺปยุตฺโต     ธมฺโม
ปรามาสวิปฺปยุตฺตสฺส   ธมฺมสฺส  อนนฺตรปจฺจเยน  ปจฺจโย:  ปุริมา  ปุริมา
ปรามาสวิปฺปยุตฺตา   ขนฺธา   ปจฺฉิมานํ   ปจฺฉิมานํ   ปรามาสวิปฺปยุตฺตานํ
ขนฺธานํ    อนุโลมํ    ผลสมาปตฺติยา    อนนฺตรปจฺจเยน   ปจฺจโย   ฯ
