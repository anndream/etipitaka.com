อวิคเต นว ฯ
                    สญฺโญชนทุกํ นิฏฺฐิตํ ฯ
                      _________________
                       สญฺโญชนิยทุกํF
                       ปฏิจฺจวาโร
     [๔๔๔]    สญฺโญชนิยํ    ธมฺมํ    ปฏิจฺจ    สญฺโญชนิโย   ธมฺโม
อุปฺปชฺชติ    เหตุปจฺจยา:    สญฺโญชนิยํ   เอกํ   ขนฺธํ   ปฏิจฺจ   ตโย
ขนฺธา    จิตฺตสมุฏฺฐานญฺจ   รูปํ   เทฺว   ขนฺเธ   ...   ปฏิสนฺธิกฺขเณ
ขนฺเธ   ปฏิจฺจ   วตฺถุ   วตฺถุํ  ปฏิจฺจ  ขนฺธา  เอกํ  มหาภูตํ  ...  ฯ
จูฬนฺตรทุเก โลกิยทุกสทิสํ นินฺนานากรณํ ฯ
                   สญฺโญชนิยทุกํ นิฏฺฐิตํ ฯ
                     _______________________
                    สญฺโญชนสมฺปยุตฺตทุกํ
                       ปฏิจฺจวาโร
     [๔๔๕]    สญฺโญชนสมฺปยุตฺตํ   ธมฺมํ   ปฏิจฺจ   สญฺโญชนสมฺปยุตฺโต
ธมฺโม    อุปฺปชฺชติ    เหตุปจฺจยา:    สญฺโญชนสมฺปยุตฺตํ   เอกํ   ขนฺธํ
ปฏิจฺจ   ตโย   ขนฺธา  เทฺว  ขนฺเธ  ...  ฯ  สญฺโญชนสมฺปยุตฺตํ  ธมฺมํ
ปฏิจฺจ     สญฺโญชนวิปฺปยุตฺโต     ธมฺโม     อุปฺปชฺชติ    เหตุปจฺจยา:
สญฺโญชนสมฺปยุตฺเต  ขนฺเธ  ปฏิจฺจ  จิตฺตสมุฏฺฐานํ  รูปํ ฯ สญฺโญชนสมฺปยุตฺตํ
ธมฺมํ      ปฏิจฺจ     สญฺโญชนสมฺปยุตฺโต     จ     สญฺโญชนวิปฺปยุตฺโต
