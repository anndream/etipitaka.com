ธมฺมํ    ปจฺจยา    สเหตุโก    ธมฺโม    อุปฺปชฺชติ   อารมฺมณปจฺจยา:
สเหตุกํ   เอกํ  ขนฺธญฺจ  วตฺถุญฺจ  ปจฺจยา  ตโย  ขนฺธา  วิจิกิจฺฉาสหคตํ
อุทฺธจฺจสหคตํ    เอกํ    ขนฺธญฺจ    โมหญฺจ   ปจฺจยา   ตโย   ขนฺธา
เทฺว  ขนฺเธ  ...  ปฏิสนฺธิกฺขเณ  ...  ฯ  สเหตุกญฺจ  อเหตุกญฺจ ธมฺมํ
ปจฺจยา   อเหตุโก  ธมฺโม  อุปฺปชฺชติ  อารมฺมณปจฺจยา:  วิจิกิจฺฉาสหคเต
อุทฺธจฺจสหคเต    ขนฺเธ    จ    วตฺถุญฺจ    ปจฺจยา   วิจิกิจฺฉาสหคโต
อุทฺธจฺจสหคโต     โมโห     ฯ     สเหตุกญฺจ    อเหตุกญฺจ    ธมฺมํ
ปจฺจยา  สเหตุโก  จ  อเหตุโก  จ  ธมฺมา  อุปฺปชฺชนฺติ อารมฺมณปจฺจยา:
วิจิกิจฺฉาสหคตํ      อุทฺธจฺจสหคตํ      เอกํ      ขนฺธญฺจ     วตฺถุญฺจ
ปจฺจยา   ตโย  ขนฺธา  โมโห  จ  เทฺว  ขนฺเธ  ปจฺจยา  เทฺว  ขนฺธา
โมโห จ ฯ
     [๖๑]   สเหตุกํ   ธมฺมํ   ปจฺจยา   สเหตุโก   ธมฺโม  อุปฺปชฺชติ
อธิปติปจฺจยา: อธิปติยา นว ปญฺหา ปวตฺเตเยว ฯ
     [๖๒]   สเหตุกํ   ธมฺมํ   ปจฺจยา   สเหตุโก   ธมฺโม  อุปฺปชฺชติ
อนนฺตรปจฺจยา: ฯ ... สมนนฺตรปจฺจยา: ฯ
     [๖๓]  ...  สหชาตปจฺจยา:  ตีณิ ปฏิจฺจวารสทิสา ฯ อเหตุกํ ธมฺมํ
ปจฺจยา   อเหตุโก   ธมฺโม   อุปฺปชฺชติ  สหชาตปจฺจยา:  อเหตุกํ  เอกํ
ขนฺธํ   ปจฺจยา  ตโย  ขนฺธา  จิตฺตสมุฏฺฐานญฺจ  รูปํ  เทฺว  ขนฺเธ  ...
ปฏิสนฺธิ    ยาว    อสญฺญสตฺตา    จกฺขายตนํ    ปจฺจยา   จกฺขุวิญฺญาณํ
กายายตนํ   ปจฺจยา   กายวิญฺญาณํ  วตฺถุํ  ปจฺจยา  อเหตุกา  ขนฺธา  ฯ
