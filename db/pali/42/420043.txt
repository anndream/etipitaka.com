                       สํสฏฺฐวาโร
     [๗๐]   สเหตุกํ   ธมฺมํ   สํสฏฺโฐ   สเหตุโก   ธมฺโม  อุปฺปชฺชติ
เหตุปจฺจยา:  สเหตุกํ  เอกํ  ขนฺธํ  สํสฏฺฐา ตโย ขนฺธา เทฺว ขนฺเธ ...
ปฏิสนฺธิกฺขเณ  ...  ฯ  อเหตุกํ  ธมฺมํ  สํสฏฺโฐ สเหตุโก ธมฺโม อุปฺปชฺชติ
เหตุปจฺจยา:  วิจิกิจฺฉาสหคตํ  อุทฺธจฺจสหคตํ  โมหํ สํสฏฺฐา วิจิกิจฺฉาสหคตา
อุทฺธจฺจสหคตา     ขนฺธา     ฯ     สเหตุกญฺจ    อเหตุกญฺจ    ธมฺมํ
สํสฏฺโฐ   สเหตุโก   ธมฺโม   อุปฺปชฺชติ   เหตุปจฺจยา:   วิจิกิจฺฉาสหคตํ
อุทฺธจฺจสหคตํ   เอกํ   ขนฺธญฺจ   โมหญฺจ   สํสฏฺฐา  ตโย  ขนฺธา  เทฺว
ขนฺเธ ... ฯ
     [๗๑]   สเหตุกํ   ธมฺมํ   สํสฏฺโฐ    สเหตุโก  ธมฺโม  อุปฺปชฺชติ
อารมฺมณปจฺจยา:    สเหตุกํ    เอกํ   ขนฺธํ   สํสฏฺฐา   ตโย   ขนฺธา
เทฺว  ขนฺเธ  ...  ปฏิสนฺธิกฺขเณ  ... ฯ สเหตุกํ ธมฺมํ สํสฏฺโฐ อเหตุโก
ธมฺโม   อุปฺปชฺชติ   อารมฺมณปจฺจยา:   วิจิกิจฺฉาสหคเต   อุทฺธจฺจสหคเต
ขนฺเธ    สํสฏฺโฐ    วิจิกิจฺฉาสหคโต    อุทฺธจฺจสหคโต    โมโห    ฯ
สเหตุกํ   ธมฺมํ  สํสฏฺโฐ  สเหตุโก  จ  อเหตุโก  จ  ธมฺมา  อุปฺปชฺชนฺติ
อารมฺมณปจฺจยา:     วิจิกิจฺฉาสหคตํ     อุทฺธจฺจสหคตํ    เอกํ    ขนฺธํ
สํสฏฺฐา  ตโย  ขนฺธา  โมโห  จ  เทฺว  ขนฺเธ  ...  ฯ  อเหตุกํ ธมฺมํ
สํสฏฺโฐ    อเหตุโก    ธมฺโม   อุปฺปชฺชติ   อารมฺมณปจฺจยา:   อเหตุกํ
เอกํ  ขนฺธํ  สํสฏฺฐา  ตโย  ขนฺธา เทฺว ขนฺเธ ... ปฏิสนฺธิกฺขเณ ... ฯ
อเหตุกํ   ธมฺมํ   สํสฏฺโฐ  สเหตุโก  ธมฺโม  อุปฺปชฺชติ  อารมฺมณปจฺจยา:
