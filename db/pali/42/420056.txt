สเหตุโก  จ  อเหตุโก  จ  ธมฺมา  อเหตุกสฺส ธมฺมสฺส ปจฺฉาชาตปจฺจเยน
ปจฺจโย:       ปจฺฉาชาตา       วิจิกิจฺฉาสหคตา      อุทฺธจฺจสหคตา
ขนฺธา   จ  โมโห  จ  ปุเรชาตสฺส  อิมสฺส  กายสฺส  ปจฺฉาชาตปจฺจเยน
ปจฺจโย ฯ
     [๘๘]   สเหตุโก   ธมฺโม  สเหตุกสฺส  ธมฺมสฺส  อาเสวนปจฺจเยน
ปจฺจโย:  อนนฺตรสทิสํ  ฯ  อาวชฺชนมฺปิ  ภวงฺคมฺปิ  นตฺถิ  อาเสวนปจฺจเย
วชฺเชตพฺพา นวปิ ฯ
     [๘๙]   สเหตุโก   ธมฺโม   สเหตุกสฺส   ธมฺมสฺส   กมฺมปจฺจเยน
ปจฺจโย:   สหชาตา   นานาขณิกา   ฯ   สหชาตา:  สเหตุกา  เจตนา
สมฺปยุตฺตกานํ    ขนฺธานํ    กมฺมปจฺจเยน   ปจฺจโย   ฯ   นานาขณิกา:
สเหตุกา    เจตนา    วิปากานํ   สเหตุกานํ   ขนฺธานํ   กมฺมปจฺจเยน
ปจฺจโย   ฯ   สเหตุโก   ธมฺโม   อเหตุกสฺส   ธมฺมสฺส   กมฺมปจฺจเยน
ปจฺจโย:   สหชาตา   นานาขณิกา   ฯ   สหชาตา:  สเหตุกา  เจตนา
จิตฺตสมุฏฺฐานานํ    รูปานํ   กมฺมปจฺจเยน   ปจฺจโย   ฯ   นานาขณิกา:
สเหตุกา   เจตนา   วิปากานํ  อเหตุกานํ  ขนฺธานํ  กฏตฺตา  จ  รูปานํ
กมฺมปจฺจเยน    ปจฺจโย    ฯ    สเหตุโก    ธมฺโม   สเหตุกสฺส   จ
อเหตุกสฺส  จ  ธมฺมสฺส  กมฺมปจฺจเยน  ปจฺจโย:  สหชาตา นานาขณิกา ฯ
สหชาตา:      สเหตุกา      เจตนา      สมฺปยุตฺตกานํ     ขนฺธานํ
จิตฺตสมุฏฺฐานานญฺจ   รูปานํ   กมฺมปจฺจเยน   ปจฺจโย   ฯ  นานาขณิกา:
สเหตุกา   เจตนา   วิปากานํ  สเหตุกานํ  ขนฺธานํ  กฏตฺตา  จ  รูปานํ
