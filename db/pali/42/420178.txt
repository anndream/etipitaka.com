ขนฺธญฺจ   อาสเว   จ   ปฏิจฺจ   ตโย   ขนฺธา   จิตฺตสมุฏฺฐานญฺจ  รูปํ
เทฺว  ขนฺเธ  ...  ฯ  อาสวญฺจ  โนอาสวญฺจ  ธมฺมํ  ปฏิจฺจ  อาสโว จ
โนอาสโว   จ   ธมฺมา   อุปฺปชฺชนฺติ   เหตุปจฺจยา:   โนอาสวํ   เอกํ
ขนฺธญฺจ   กามาสวญฺจ   ปฏิจฺจ   ตโย   ขนฺธา  ทิฏฺฐาสโว  อวิชฺชาสโว
จิตฺตสมุฏฺฐานญฺจ รูปํ เทฺว ขนฺเธ ... ฯ จกฺกํ ฯ สงฺขิตฺตํ ฯ
     [๓๓๐]   เหตุยา   นว   อารมฺมเณ  นว  สพฺพตฺถ  นว  วิปาเก
เอกํ อาหาเร นว อวิคเต นว ฯ
                     อนุโลมํ นิฏฺฐิตํ ฯ
     [๓๓๑]   โนอาสวํ   ธมฺมํ   ปฏิจฺจ  โนอาสโว  ธมฺโม  อุปฺปชฺชติ
นเหตุปจฺจยา:   อเหตุกํ   โนอาสวํ   เอกํ  ขนฺธํ  ปฏิจฺจ  ตโย  ขนฺธา
จิตฺตสมุฏฺฐานญฺจ    รูปํ    เทฺว    ขนฺเธ   ...   อเหตุกปฏิสนฺธิกฺขเณ
ขนฺเธ   ปฏิจฺจ   วตฺถุ   วตฺถุํ   ปฏิจฺจ   ขนฺธา   เอกํ  มหาภูตํ  ...
ยาว   อสญฺญสตฺตา   ฯ   โนอาสวํ   ธมฺมํ   ปฏิจฺจ   อาสโว   ธมฺโม
อุปฺปชฺชติ    นเหตุปจฺจยา:    วิจิกิจฺฉาสหคเต   อุทฺธจฺจสหคเต   ขนฺเธ
ปฏิจฺจ วิจิกิจฺฉาสหคโต อุทฺธจฺจสหคโต โมโห ฯ
     [๓๓๒]   อาสวํ   ธมฺมํ   ปฏิจฺจ   โนอาสโว   ธมฺโม  อุปฺปชฺชติ
นอารมฺมณปจฺจยา:   อาสเว   ปฏิจฺจ   จิตฺตสมุฏฺฐานํ  รูปํ  ฯ  โนอาสวํ
ธมฺมํ    ปฏิจฺจ    โนอาสโว    ธมฺโม   อุปฺปชฺชติ   นอารมฺมณปจฺจยา:
โนอาสเว    ขนฺเธ    ปฏิจฺจ    จิตฺตสมุฏฺฐานํ    รูปํ    ปฏิสนฺธิกฺขเณ
ขนฺเธ   ปฏิจฺจ   วตฺถุ   เอกํ   มหาภูตํ   ...  ยาว  อสญฺญสตฺตา  ฯ
