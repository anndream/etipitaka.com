จกฺขุวิญฺญาณสฺส     โผฏฺฐพฺพายตนํ    กายวิญฺญาณสฺส    ปุเรชาตปจฺจเยน
ปจฺจโย   ฯ   วตฺถุปุเรชาตํ:   จกฺขายตนํ   จกฺขุวิญฺญาณสฺส   กายายตนํ
กายวิญฺญาณสฺส     ปุเรชาตปจฺจเยน     ปจฺจโย    วตฺถุ    อเหตุกานํ
ขนฺธานํ   โมหสฺส   จ  ปุเรชาตปจฺจเยน  ปจฺจโย  ฯ  อเหตุโก  ธมฺโม
สเหตุกสฺส    ธมฺมสฺส   ปุเรชาตปจฺจเยน   ปจฺจโย:   อารมฺมณปุเรชาตํ
วตฺถุปุเรชาตํ  ฯ  อารมฺมณปุเรชาตํ:  จกฺขุํ  ...  วตฺถุํ  อนิจฺจโต  ...
โทมนสฺสํ    อุปฺปชฺชติ     กุสลากุสเล    นิรุทฺเธ   สเหตุโก   วิปาโก
ตทารมฺมณตา    อุปฺปชฺชติ   ทิพฺเพน   จกฺขุนา   รูปํ   ปสฺสติ   ทิพฺพาย
โสตธาตุยา    สทฺทํ   สุณาติ   ฯ   วตฺถุปุเรชาตํ:   วตฺถุ   สเหตุกานํ
ขนฺธานํ  ปุเรชาตปจฺจเยน  ปจฺจโย  ฯ  อเหตุโก  ธมฺโม  สเหตุกสฺส  จ
อเหตุกสฺส   จ   ธมฺมสฺส  ปุเรชาตปจฺจเยน  ปจฺจโย:  อารมฺมณปุเรชาตํ
วตฺถุปุเรชาตํ   ฯ   อารมฺมณปุเรชาตํ:   จกฺขุํ   ...   วตฺถุํ   อารพฺภ
วิจิกิจฺฉาสหคตา   อุทฺธจฺจสหคตา   ขนฺธา  จ  โมโห  จ  อุปฺปชฺชนฺติ  ฯ
วตฺถุปุเรชาตํ:    วตฺถุ    วิจิกิจฺฉาสหคตานํ   อุทฺธจฺจสหคตานํ   ขนฺธานํ
โมหสฺส จ ปุเรชาตปจฺจเยน ปจฺจโย ฯ
     [๘๗]   สเหตุโก  ธมฺโม  อเหตุกสฺส  ธมฺมสฺส  ปจฺฉาชาตปจฺจเยน
ปจฺจโย:   ปจฺฉาชาตา   สเหตุกา  ขนฺธา  ปุเรชาตสฺส  อิมสฺส  กายสฺส
ปจฺฉาชาตปจฺจเยน    ปจฺจโย  ฯ  อเหตุโก  ธมฺโม  อเหตุกสฺส  ธมฺมสฺส
ปจฺฉาชาตปจฺจเยน    ปจฺจโย:    ปจฺฉาชาตา   อเหตุกา   ขนฺธา   จ
โมโห  จ  ปุเรชาตสฺส  อิมสฺส  กายสฺส  ปจฺฉาชาตปจฺจเยน  ปจฺจโย  ฯ
