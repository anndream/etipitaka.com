ขนฺธานํ      อุปนิสฺสยปจฺจเยน      ปจฺจโย     ฯ     คนฺโถ     จ
โนคนฺโถ   จ   ธมฺมา   คนฺถสฺส   ธมฺมสฺส  อุปนิสฺสยปจฺจเยน  ปจฺจโย:
อารมฺมณูปนิสฺสโย   อนนฺตรูปนิสฺสโย  ปกตูปนิสฺสโย  ฯเปฯ  ปกตูปนิสฺสโย:
ตีณิ อารมฺมณนเยน กาตพฺพา ฯ
     [๕๑๗]   โนคนฺโถ  ธมฺโม  โนคนฺถสฺส  ธมฺมสฺส  ปุเรชาตปจฺจเยน
ปจฺจโย:         อารมฺมณปุเรชาตํ         วตฺถุปุเรชาตํ         ฯ
อารมฺมณปุเรชาตํ:  จกฺขุํ  ...  วตฺถุํ  อนิจฺจโต  ... โทมนสฺสํ อุปฺปชฺชติ
ทิพฺเพน   จกฺขุนา   รูปํ   ปสฺสติ   ทิพฺพาย   โสตธาตุยา  สทฺทํ  สุณาติ
รูปายตนํ     จกฺขุวิญฺญาณสฺส     โผฏฺฐพฺพายตนํ    กายวิญฺญาณสฺส    ฯ
วตฺถุปุเรชาตํ:   จกฺขายตนํ   จกฺขุวิญฺญาณสฺส   กายายตนํ  กายวิญฺญาณสฺส
วตฺถุ     โนคนฺถานํ     ขนฺธานํ    ปุเรชาตปจฺจเยน    ปจฺจโย    ฯ
โนคนฺโถ    ธมฺโม    คนฺถสฺส   ธมฺมสฺส   ปุเรชาตปจฺจเยน   ปจฺจโย:
อารมฺมณปุเรชาตํ   วตฺถุปุเรชาตํ   ฯ   อารมฺมณปุเรชาตํ:   จกฺขุํ  ...
วตฺถุํ   อสฺสาเทติ   อภินนฺทติ   ตํ   อารพฺภ   ราโค   อุปฺปชฺชติ  ทิฏฺฐิ
อุปฺปชฺชติ    ฯเปฯ   โทมนสฺสํ   อุปฺปชฺชติ   ฯ   วตฺถุปุเรชาตํ:   วตฺถุ
คนฺถานํ   ปุเรชาตปจฺจเยน   ปจฺจโย  ฯ  โนคนฺโถ  ธมฺโม  คนฺถสฺส  จ
โนคนฺถสฺส   จ   ธมฺมสฺส  ปุเรชาตปจฺจเยน  ปจฺจโย:  อารมฺมณปุเรชาตํ
วตฺถุปุเรชาตํ   ฯ   อารมฺมณปุเรชาตํ:   จกฺขุํ   ...  วตฺถุํ  อสฺสาเทติ
อภินนฺทติ   ตํ  อารพฺภ  ราโค  อุปฺปชฺชติ  ทิฏฺฐิ  ...  ฯเปฯ  โทมนสฺสํ
อุปฺปชฺชติ    คนฺถา    จ   สมฺปยุตฺตกา   จ   ขนฺธา   อุปฺปชฺชนฺติ   ฯ
