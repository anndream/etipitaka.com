     [๒๗๗]    อรูปี   ธมฺโม   อรูปิสฺส   ธมฺมสฺส   อาเสวนปจฺจเยน
ปจฺจโย: ปุริมา ปุริมา ... ฯ
     [๒๗๘]   อรูปี  ธมฺโม  อรูปิสฺส  ธมฺมสฺส  กมฺมปจฺจเยน  ปจฺจโย:
สหชาตา   นานาขณิกา   ฯ   สหชาตา:   อรูปี  เจตนา  สมฺปยุตฺตกานํ
ขนฺธานํ   กมฺมปจฺจเยน   ปจฺจโย   ฯ   นานาขณิกา:   อรูปี   เจตนา
วิปากานํ   ขนฺธานํ   กมฺมปจฺจเยน   ปจฺจโย   ฯ  อรูปี  ธมฺโม  รูปิสฺส
ธมฺมสฺส    กมฺมปจฺจเยน    ปจฺจโย:    สหชาตา    นานาขณิกา    ฯ
สหชาตา:    อรูปี   เจตนา   จิตฺตสมุฏฺฐานานํ   รูปานํ   กมฺมปจฺจเยน
ปจฺจโย   ฯ   นานาขณิกา:  อรูปี  เจตนา  กฏตฺตารูปานํ  กมฺมปจฺจเยน
ปจฺจโย    ฯ    อรูปี   ธมฺโม   รูปิสฺส   จ   อรูปิสฺส   จ   ธมฺมสฺส
กมฺมปจฺจเยน    ปจฺจโย:    สหชาตา    นานาขณิกา   ฯ   สหชาตา:
อรูปี    เจตนา   สมฺปยุตฺตกานํ   ขนฺธานํ   จิตฺตสมุฏฺฐานานญฺจ   รูปานํ
กมฺมปจฺจเยน   ปจฺจโย   ฯ   นานาขณิกา:   อรูปี   เจตนา  วิปากานํ
ขนฺธานํ กฏตฺตา จ รูปานํ กมฺมปจฺจเยน ปจฺจโย ฯ
     [๒๗๙]    อรูปี    ธมฺโม    อรูปิสฺส   ธมฺมสฺส   วิปากปจฺจเยน
ปจฺจโย: ตีณิ ฯ
     [๒๘๐]   รูปี  ธมฺโม  รูปิสฺส  ธมฺมสฺส  อาหารปจฺจเยน  ปจฺจโย:
กพฬึกาโร   อาหาโร   อิมสฺส   กายสฺส   อาหารปจฺจเยน  ปจฺจโย  ฯ
อรูปี ธมฺโม อรูปิสฺส ธมฺมสฺส อาหารปจฺจเยน ปจฺจโย: ตีณิ ฯ
     [๒๘๑]   รูปี  ธมฺโม  รูปิสฺส  ธมฺมสฺส  อินฺทฺริยปจฺจเยน  ปจฺจโย:
