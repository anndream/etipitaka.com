     [๓๑๑]  โลกิโย  ธมฺโม  โลกิยสฺส  ธมฺมสฺส กมฺมปจฺจเยน ปจฺจโย:
สหชาตา   นานาขณิกา   ฯ  สหชาตา:  โลกิยา  เจตนา  สมฺปยุตฺตกานํ
ขนฺธานํ    จิตฺตสมุฏฺฐานานญฺจ    รูปานํ    กมฺมปจฺจเยน   ปจฺจโย   ฯ
นานาขณิกา:   โลกิยา  เจตนา  วิปากานํ  ขนฺธานํ  กฏตฺตา  จ  รูปานํ
กมฺมปจฺจเยน   ปจฺจโย   ฯ   โลกุตฺตโร   ธมฺโม  โลกุตฺตรสฺส  ธมฺมสฺส
กมฺมปจฺจเยน    ปจฺจโย:    สหชาตา    นานาขณิกา   ฯ   สหชาตา:
โลกุตฺตรา   เจตนา   สมฺปยุตฺตกานํ  ขนฺธานํ  กมฺมปจฺจเยน  ปจฺจโย  ฯ
นานาขณิกา:   โลกุตฺตรา   เจตนา   วิปากานํ   ขนฺธานํ  กมฺมปจฺจเยน
ปจฺจโย   ฯ   โลกุตฺตโร   ธมฺโม   โลกิยสฺส   ธมฺมสฺส   กมฺมปจฺจเยน
ปจฺจโย:   โลกุตฺตรา   เจตนา   จิตฺตสมุฏฺฐานานํ  รูปานํ  กมฺมปจฺจเยน
ปจฺจโย   ฯ  โลกุตฺตโร  ธมฺโม  โลกิยสฺส  จ  โลกุตฺตรสฺส  จ  ธมฺมสฺส
กมฺมปจฺจเยน   ปจฺจโย:   โลกุตฺตรา   เจตนา   สมฺปยุตฺตกานํ  ขนฺธานํ
จิตฺตสมุฏฺฐานานญฺจ รูปานํ กมฺมปจฺจเยน ปจฺจโย ฯ
     [๓๑๒]   โลกิโย   ธมฺโม   โลกิยสฺส   ธมฺมสฺส   วิปากปจฺจเยน
ปจฺจโย:  วิปาโก โลกิโย เอโก ขนฺโธ ติณฺณนฺนํ ขนฺธานํ จิตฺตสมุฏฺฐานานญฺจ
รูปานํ      วิปากปจฺจเยน     ปจฺจโย     เทฺว     ขนฺเธ     ...
ปฏิสนฺธิกฺขเณ   ...   ฯ   โลกุตฺตโร   ธมฺโม   โลกุตฺตรสฺส   ธมฺมสฺส
วิปากปจฺจเยน ปจฺจโย: ตีณิ ฯ
     [๓๑๓]   โลกิโย   ธมฺโม   โลกิยสฺส   ธมฺมสฺส  อาหารปจฺจเยน
ปจฺจโย:   โลกิยา  อาหารา  สมฺปยุตฺตกานํ  ขนฺธานํ  จิตฺตสมุฏฺฐานานญฺจ
