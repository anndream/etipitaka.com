     [๖๒๔]   นเหตุยา   เทฺว   นอธิปติยา  เทฺว  นปุเรชาเต  เทฺว
นกมฺเม    เทฺว   นวิปาเก   เทฺว   นฌาเน   เอกํ   นมคฺเค   เอกํ
นวิปฺปยุตฺเต เทฺว ฯ
   เอวํ อิตเร เทฺว คณนาปิ สมฺปยุตฺตวาโรปิ กาตพฺพา ฯ
                       ปญฺหาวาโร
     [๖๒๕]    นีวรณสมฺปยุตฺโต   ธมฺโม   นีวรณสมฺปยุตฺตสฺส   ธมฺมสฺส
เหตุปจฺจเยน   ปจฺจโย:   นีวรณสมฺปยุตฺตา  เหตู  สมฺปยุตฺตกานํ  ขนฺธานํ
เหตุปจฺจเยน   ปจฺจโย   ฯ   มูลานิ   ปุจฺฉิตพฺพานิ  ฯ  นีวรณสมฺปยุตฺตา
เหตู  จิตฺตสมุฏฺฐานานํ  รูปานํ  เหตุปจฺจเยน  ปจฺจโย  ฯ นีวรณสมฺปยุตฺตา
เหตู      สมฺปยุตฺตกานํ     ขนฺธานํ     จิตฺตสมุฏฺฐานานญฺจ     รูปานํ
เหตุปจฺจเยน   ปจฺจโย   ฯ   นีวรณวิปฺปยุตฺโต  ธมฺโม  นีวรณวิปฺปยุตฺตสฺส
ธมฺมสฺส        เหตุปจฺจเยน        ปจฺจโย:        นีวรณวิปฺปยุตฺตา
เหตู   สมฺปยุตฺตกานํ   ขนฺธานํ  จิตฺตสมุฏฺฐานานญฺจ  รูปานํ  เหตุปจฺจเยน
ปจฺจโย ปฏิสนฺธิ ฯ
     [๖๒๖]    นีวรณสมฺปยุตฺโต   ธมฺโม   นีวรณสมฺปยุตฺตสฺส   ธมฺมสฺส
อารมฺมณปจฺจเยน    ปจฺจโย:    ราคํ    อสฺสาเทติ    อภินนฺทติ    ตํ
อารพฺภ    ราโค    ทิฏฺฐิ   วิจิกิจฺฉา   อุทฺธจฺจํ   โทมนสฺสํ   อุปฺปชฺชติ
ทิฏฺฐึ   อสฺสาเทติ   อภินนฺทติ   ตํ   อารพฺภ   ราโค   ทิฏฺฐิ  วิจิกิจฺฉา
อุทฺธจฺจํ     โทมนสฺสํ     อุปฺปชฺชติ    วิจิกิจฺฉํ    อารพฺภ    วิจิกิจฺฉา
ทิฏฺฐิ    อุทฺธจฺจํ    โทมนสฺสํ   อุทฺธจฺจํ   อารพฺภ   อุทฺธจฺจํ   อุปฺปชฺชติ
