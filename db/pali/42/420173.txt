                     เกนจิวิญฺเญยฺยทุกํ
                       ปฏิจฺจวาโร
     [๓๒๓]   เกนจิวิญฺเญยฺยํ   ธมฺมํ   ปฏิจฺจ  เกนจิวิญฺเญยฺโย  ธมฺโม
อุปฺปชฺชติ   เหตุปจฺจยา:   เกนจิวิญฺเญยฺยํ   เอกํ   ขนฺธํ   ปฏิจฺจ  ตโย
ขนฺธา    จิตฺตสมุฏฺฐานญฺจ   รูปํ   เทฺว   ขนฺเธ   ...   ปฏิสนฺธิกฺขเณ
ขนฺเธ   ปฏิจฺจ   วตฺถุ   วตฺถุํ   ปฏิจฺจ   ขนฺธา  เอกํ  มหาภูตํ  ปฏิจฺจ
ตโย   มหาภูตา   มหาภูเต   ปฏิจฺจ   จิตฺตสมุฏฺฐานํ   รูปํ   กฏตฺตารูปํ
อุปาทารูปํ    ฯ    เกนจิวิญฺเญยฺยํ    ธมฺมํ   ปฏิจฺจ   เกนจินวิญฺเญยฺโย
ธมฺโม   อุปฺปชฺชติ   เหตุปจฺจยา:   เกนจิวิญฺเญยฺยํ   เอกํ  ขนฺธํ  ปฏิจฺจ
เกนจินวิญฺเญยฺยา  ตโย  ขนฺธา  จิตฺตสมุฏฺฐานญฺจ  รูปํ  เทฺว  ขนฺเธ ...
ปฏิสนฺธิกฺขเณ   ขนฺเธ   ปฏิจฺจ   วตฺถุ   วตฺถุํ   ปฏิจฺจ   ขนฺธา   เอกํ
มหาภูตํ    ...   มหาภูเต   ปฏิจฺจ   จิตฺตสมุฏฺฐานํ   รูปํ   กฏตฺตารูปํ
อุปาทารูปํ   ฯ   เกนจิวิญฺเญยฺยํ   ธมฺมํ   ปฏิจฺจ   เกนจิวิญฺเญยฺโย   จ
เกนจินวิญฺเญยฺโย   จ   ธมฺมา  อุปฺปชฺชนฺติ  เหตุปจฺจยา:  เกนจิวิญฺเญยฺยํ
เอกํ     ขนฺธํ    ปฏิจฺจ    เกนจิวิญฺเญยฺยา    จ    เกนจินวิญฺเญยฺยา
จ    ตโย    ขนฺธา    จิตฺตสมุฏฺฐานญฺจ   รูปํ   เทฺว   ขนฺเธ   ...
ปฏิสนฺธิกฺขเณ   ขนฺเธ   ปฏิจฺจ   วตฺถุ   วตฺถุํ   ปฏิจฺจ   ขนฺธา   เอกํ
มหาภูตํ    ...   มหาภูเต   ปฏิจฺจ   จิตฺตสมุฏฺฐานํ   รูปํ   กฏตฺตารูปํ
อุปาทารูปํ    ฯ    เกนจินวิญฺเญยฺยํ   ธมฺมํ   ปฏิจฺจ   เกนจินวิญฺเญยฺโย
