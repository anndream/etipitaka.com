                         คนฺถทุกํ
                       ปฏิจฺจวาโร
     [๔๙๘]  คนฺถํ  ธมฺมํ  ปฏิจฺจ  คนฺโถ  ธมฺโม อุปฺปชฺชติ เหตุปจฺจยา:
สีลพฺพตปรามาสํ      กายคนฺถํ      ปฏิจฺจ     อภิชฺฌา     กายคนฺโถ
อภิชฺฌา  กายคนฺถํ  ปฏิจฺจ  สีลพฺพตปรามาโส  กายคนฺโถ  อิทํสจฺจาภินิเวสํ
กายคนฺถํ     ปฏิจฺจ     อภิชฺฌา    กายคนฺโถ    อภิชฺฌา    กายคนฺถํ
ปฏิจฺจ   อิทํสจฺจาภินิเวโส  กายคนฺโถ  ฯ  คนฺถํ  ธมฺมํ  ปฏิจฺจ  โนคนฺโถ
ธมฺโม   อุปฺปชฺชติ   เหตุปจฺจยา:   คนฺเถ   ปฏิจฺจ  สมฺปยุตฺตกา  ขนฺธา
จิตฺตสมุฏฺฐานญฺจ   รูปํ  ฯ  คนฺถํ  ธมฺมํ  ปฏิจฺจ  คนฺโถ  จ  โนคนฺโถ  จ
ธมฺมา   อุปฺปชฺชนฺติ   เหตุปจฺจยา:   สีลพฺพตปรามาสํ   กายคนฺถํ  ปฏิจฺจ
อภิชฺฌา   กายคนฺโถ   สมฺปยุตฺตกา   จ   ขนฺธา   จิตฺตสมุฏฺฐานญฺจ  รูปํ
จกฺกํ  ฯ  โนคนฺถํ  ธมฺมํ  ปฏิจฺจ  โนคนฺโถ  ธมฺโม อุปฺปชฺชติ เหตุปจฺจยา:
โนคนฺถํ    เอกํ    ขนฺธํ    ปฏิจฺจ    ตโย   ขนฺธา   จิตฺตสมุฏฺฐานญฺจ
รูปํ    เทฺว    ขนฺเธ   ...   ปฏิสนฺธิกฺขเณ   ขนฺเธ   ปฏิจฺจ   วตฺถุ
วตฺถุํ   ปฏิจฺจ   ขนฺธา  เอกํ  มหาภูตํ  ...  ฯ  โนคนฺถํ  ธมฺมํ  ปฏิจฺจ
คนฺโถ   ธมฺโม   อุปฺปชฺชติ   เหตุปจฺจยา:   โนคนฺเถ   ขนฺเธ   ปฏิจฺจ
คนฺถา   ฯ   โนคนฺถํ   ธมฺมํ   ปฏิจฺจ  คนฺโถ  จ  โนคนฺโถ  จ  ธมฺมา
อุปฺปชฺชนฺติ   เหตุปจฺจยา:   โนคนฺถํ   เอกํ  ขนฺธํ  ปฏิจฺจ  ตโย  ขนฺธา
คนฺถา   จ   จิตฺตสมุฏฺฐานญฺจ   รูปํ   เทฺว   ขนฺเธ  ...  ฯ  คนฺถญฺจ
