อภินนฺทติ   ตํ   อารพฺภ   ราโค   ทิฏฺฐิ   วิจิกิจฺฉา  อุทฺธจฺจํ  โทมนสฺสํ
อุปฺปชฺชติ ฯ
     [๖๒๗]    นีวรณสมฺปยุตฺโต   ธมฺโม   นีวรณสมฺปยุตฺตสฺส   ธมฺมสฺส
อธิปติปจฺจเยน     ปจฺจโย:     อารมฺมณาธิปติ     สหชาตาธิปติ    ฯ
อารมฺมณาธิปติ:   ราคํ   ครุํ   กตฺวา   อสฺสาเทติ   อภินนฺทติ  ตํ  ครุํ
กตฺวา   ราโค  ทิฏฺฐิ  อุปฺปชฺชติ  ฯ  สหชาตาธิปติ:  นีวรณสมฺปยุตฺตาธิปติ
นีวรณสมฺปยุตฺตานํ      ขนฺธานํ      อธิปติปจฺจเยน     ปจฺจโย     ฯ
นีวรณสมฺปยุตฺโต    ธมฺโม   นีวรณวิปฺปยุตฺตสฺส   ธมฺมสฺส   อธิปติปจฺจเยน
ปจฺจโย:     สหชาตาธิปติ:     นีวรณสมฺปยุตฺตาธิปติ    จิตฺตสมุฏฺฐานานํ
รูปานํ      อธิปติปจฺจเยน      ปจฺจโย     ฯ     มูลํ     ปุจฺฉิตพฺพํ
นีวรณสมฺปยุตฺตาธิปติ     สมฺปยุตฺตกานํ     ขนฺธานํ    จิตฺตสมุฏฺฐานานญฺจ
รูปานํ  อธิปติปจฺจเยน  ปจฺจโย ฯ นีวรณวิปฺปยุตฺโต ธมฺโม นีวรณวิปฺปยุตฺตสฺส
ธมฺมสฺส        อธิปติปจฺจเยน        ปจฺจโย:        อารมฺมณาธิปติ
สหชาตาธิปติ  ฯ  อารมฺมณาธิปติ  ทานํ  ...  สีลํ ... อุโปสถกมฺมํ ...
ตํ    ครุํ    กตฺวา   ปจฺจเวกฺขติ   ปุพฺเพ   สุจิณฺณานิ   ...   ฌานา
วุฏฺฐหิตฺวา  ฌานํ  ...  อริยา  มคฺคา  วุฏฺฐหิตฺวา  มคฺคํ ครุํ กตฺวา ...
ผลํ  ...  นิพฺพานํ  ...  นิพฺพานํ  โคตฺรภุสฺส  โวทานสฺส มคฺคสฺส ผลสฺส
อธิปติปจฺจเยน    ปจฺจโย    ฯ    สหชาตาธิปติ:   นีวรณวิปฺปยุตฺตาธิปติ
สมฺปยุตฺตกานํ    ขนฺธานํ    จิตฺตสมุฏฺฐานานญฺจ   รูปานํ   อธิปติปจฺจเยน
ปจฺจโย    ฯ    นีวรณวิปฺปยุตฺโต   ธมฺโม   นีวรณสมฺปยุตฺตสฺส   ธมฺมสฺส
