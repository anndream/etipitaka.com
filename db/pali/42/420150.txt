     [๒๗๔]  รูปี  ธมฺโม  อรูปิสฺส  ธมฺมสฺส  อุปนิสฺสยปจฺจเยน ปจฺจโย:
อารมฺมณูปนิสฺสโย    ปกตูปนิสฺสโย   ฯเปฯ   ปกตูปนิสฺสโย   อุตุํ   ...
โภชนํ   ...   เสนาสนํ  อุปนิสฺสาย  ทานํ  เทติ  ฯเปฯ  สงฺฆํ  ภินฺทติ
อุตุ  โภชนํ  เสนาสนํ  สทฺธาย  ฯเปฯ  ผลสมาปตฺติยา  อุปนิสฺสยปจฺจเยน
ปจฺจโย    ฯ    อรูปี   ธมฺโม   อรูปิสฺส   ธมฺมสฺส   อุปนิสฺสยปจฺจเยน
ปจฺจโย:      อารมฺมณูปนิสฺสโย      อนนฺตรูปนิสฺสโย     ปกตูปนิสฺสโย
ฯเปฯ    ปกตูปนิสฺสโย:    สทฺธํ    อุปนิสฺสาย    ทานํ   เทติ   ...
สีลํ   ...  ฯเปฯ  กายิกํ  ทุกฺขํ  อุปนิสฺสาย  ทานํ  เทติ  ฯเปฯ  สงฺฆํ
ภินฺทติ  สทฺธา  ฯ  ฯเปฯ  กายิกํ  ทุกฺขํ  สทฺธาย  ฯเปฯ  ผลสมาปตฺติยา
อุปนิสฺสยปจฺจเยน ปจฺจโย ฯ
     [๒๗๕]  รูปี  ธมฺโม  อรูปิสฺส  ธมฺมสฺส  ปุเรชาตปจฺจเยน ปจฺจโย:
อารมฺมณปุเรชาตํ   วตฺถุปุเรชาตํ   ฯ   อารมฺมณปุเรชาตํ:   จกฺขุํ  ...
วตฺถุํ  ...  กพฬึการํ  อาหารํ อนิจฺจโต ... โทมนสฺสํ อุปฺปชฺชติ  ทิพฺเพน
จกฺขุนา   รูปํ   ปสฺสติ   ทิพฺพาย   โสตธาตุยา  สทฺทํ  สุณาติ  รูปายตนํ
จกฺขุวิญฺญาณสฺส    โผฏฺฐพฺพายตนํ    กายวิญฺญาณสฺส   ฯ   วตฺถุปุเรชาตํ:
จกฺขายตนํ       จกฺขุวิญฺญาณสฺส       กายายตนํ       กายวิญฺญาณสฺส
วตฺถุ อรูปีนํ ขนฺธานํ ปุเรชาตปจฺจเยน ปจฺจโย: ฯ
     [๒๗๖]    อรูปี   ธมฺโม   รูปิสฺส   ธมฺมสฺส   ปจฺฉาชาตปจฺจเยน
ปจฺจโย:   ปจฺฉาชาตา   อรูปิโน   ขนฺธา  ปุเรชาตสฺส  อิมสฺส  กายสฺส
ปจฺฉาชาตปจฺจเยน ปจฺจโย ฯ
