                        สปฺปฏิฆทุกํ
                       ปฏิจฺจวาโร
     [๒๒๐]   สปฺปฏิฆํ   ธมฺมํ   ปฏิจฺจ   สปฺปฏิโฆ   ธมฺโม  อุปฺปชฺชติ
เหตุปจฺจยา:    สปฺปฏิฆํ    เอกํ   มหาภูตํ   ปฏิจฺจ   เทฺว   มหาภูตา
เทฺว  มหาภูเต  ปฏิจฺจ  เอกํ  ...  สปฺปฏิเฆ  มหาภูเต  ปฏิจฺจ สปฺปฏิฆํ
จิตฺตสมุฏฺฐานํ    รูปํ   กฏตฺตารูปํ   อุปาทารูปํ   โผฏฺฐพฺพายตนํ   ปฏิจฺจ
จกฺขายตนํ   รสายตนํ   ฯ   สปฺปฏิฆํ   ธมฺมํ   ปฏิจฺจ  อปฺปฏิโฆ  ธมฺโม
อุปฺปชฺชติ    เหตุปจฺจยา:    สปฺปฏิเฆ   มหาภูเต   ปฏิจฺจ   อาโปธาตุ
สปฺปฏิเฆ   มหาภูเต   ปฏิจฺจ   อปฺปฏิฆํ   จิตฺตสมุฏฺฐานํ  รูปํ  กฏตฺตารูปํ
อุปาทารูปํ   โผฏฺฐพฺพายตนํ   ปฏิจฺจ   อาโปธาตุ  อิตฺถินฺทฺริยํ  กพฬึกาโร
อาหาโร   ฯ   สปฺปฏิฆํ   ธมฺมํ   ปฏิจฺจ   สปฺปฏิโฆ   จ  อปฺปฏิโฆ  จ
ธมฺมา   อุปฺปชฺชนฺติ   เหตุปจฺจยา:   สปฺปฏิฆํ   เอกํ   มหาภูตํ   ปฏิจฺจ
เทฺว  มหาภูตา  อาโปธาตุ  จ  เทฺว  มหาภูเต  ... สปฺปฏิเฆ มหาภูเต
ปฏิจฺจ    สปฺปฏิฆญฺจ    อปฺปฏิฆญฺจ    จิตฺตสมุฏฺฐานํ    รูปํ   กฏตฺตารูปํ
อุปาทารูปํ      โผฏฺฐพฺพายตนํ     ปฏิจฺจ     จกฺขายตนํ     รสายตนํ
อาโปธาตุ    อิตฺถินฺทฺริยํ   กพฬึกาโร   อาหาโร   ฯ   อปฺปฏิฆํ   ธมฺมํ
ปฏิจฺจ     อปฺปฏิโฆ    ธมฺโม    อุปฺปชฺชติ    เหตุปจฺจยา:    อปฺปฏิฆํ
เอกํ   ขนฺธํ   ปฏิจฺจ   ตโย   ขนฺธา   อปฺปฏิฆํ   จิตฺตสมุฏฺฐานญฺจ  รูปํ
เทฺว   ขนฺเธ   ...  ปฏิสนฺธิกฺขเณ  ขนฺเธ  ปฏิจฺจ  วตฺถุ  วตฺถุํ  ปฏิจฺจ
