อปฺปฏิฆา  ขนฺธา  ปุเรชาตสฺส  อิมสฺส  สปฺปฏิฆสฺส  กายสฺส  อตฺถิปจฺจเยน
ปจฺจโย     กพฬึกาโร    อาหาโร    อิมสฺส    สปฺปฏิฆสฺส    กายสฺส
อตฺถิปจฺจเยน    ปจฺจโย    รูปชีวิตินฺทฺริยํ    สปฺปฏิฆานํ    กฏตฺตารูปานํ
อตฺถิปจฺจเยน    ปจฺจโย    ฯ    อปฺปฏิโฆ    ธมฺโม   สปฺปฏิฆสฺส   จ
อปฺปฏิฆสฺส   จ   ธมฺมสฺส   อตฺถิปจฺจเยน  ปจฺจโย:  สหชาตํ  ปจฺฉาชาตํ
อาหารํ   อินฺทฺริยํ   ฯ   สหชาโต:   อปฺปฏิโฆ  เอโก  ขนฺโธ  ติณฺณนฺนํ
ขนฺธานํ    สปฺปฏิฆานญฺจ    อปฺปฏิฆานญฺจ    ...    ปฏิจฺจสทิสํ   ยาว
อสญฺญสตฺตา   ฯ   ปจฺฉาชาตา:   อปฺปฏิฆา  ขนฺธา  ปุเรชาตสฺส  อิมสฺส
สปฺปฏิฆสฺส    จ    อปฺปฏิฆสฺส   จ   กายสฺส   อตฺถิปจฺจเยน   ปจฺจโย
กพฬึกาโร   อาหาโร   อิมสฺส   สปฺปฏิฆสฺส  จ  อปฺปฏิฆสฺส  จ  กายสฺส
อตฺถิปจฺจเยน    ปจฺจโย    รูปชีวิตินฺทฺริยํ   สปฺปฏิฆานญฺจ   อปฺปฏิฆานญฺจ
กฏตฺตารูปานํ   อตฺถิปจฺจเยน   ปจฺจโย   ฯ   สปฺปฏิโฆ   จ   อปฺปฏิโฆ
จ     ธมฺมา     สปฺปฏิฆสฺส     ธมฺมสฺส    อตฺถิปจฺจเยน    ปจฺจโย:
ปฏิจฺจสทิสํ    ยาว   อสญฺญสตฺตา   ฯ   สปฺปฏิโฆ   จ   อปฺปฏิโฆ   จ
ธมฺมา    อปฺปฏิฆสฺส    ธมฺมสฺส    อตฺถิปจฺจเยน    ปจฺจโย:   สหชาตํ
ปุเรชาตํ  ฯ  สหชาตา:  อปฺปฏิฆา  ขนฺธา  จ  มหาภูตา  จ  อปฺปฏิฆานํ
จิตฺตสมุฏฺฐานานํ   รูปานํ   ...   ปฏิจฺจสทิสํ   ยาว   อสญฺญสตฺตา   ฯ
สหชาโต:    จกฺขุวิญฺญาณสหคโต    เอโก   ขนฺโธ   จ   จกฺขายตนญฺจ
ติณฺณนฺนํ   ขนฺธานํ  ...  เทฺว  ขนฺธา  ...  กายวิญฺญาณสหคโต  เอโก
ขนฺโธ   จ   กายายตนญฺจ   ติณฺณนฺนํ   ขนฺธานํ   อตฺถิปจฺจเยน  ปจฺจโย
