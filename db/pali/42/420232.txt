ขนฺธญฺจ   อาสเว   จ   ปฏิจฺจ   ตโย   ขนฺธา   จิตฺตสมุฏฺฐานญฺจ  รูปํ
เทฺว   ขนฺเธ   ...   ฯ  อาสวญฺเจวสาสวญฺจ  อาสวญฺเจวโนจอาสวญฺจ
ธมฺมํ   ปฏิจฺจ   อาสโวเจวสาสโวจ   สาสโวเจวโนจอาสโว  จ  ธมฺมา
อุปฺปชฺชนฺติ    เหตุปจฺจยา:    สาสวญฺเจวโนจอาสวํ    เอกํ    ขนฺธญฺจ
กามาสวญฺจ  ปฏิจฺจ  ตโย  ขนฺธา  ทิฏฺฐาสโว อวิชฺชาสโว จิตฺตสมุฏฺฐานญฺจ
รูปํ เทฺว ขนฺเธ ... จกฺกํ ฯ สงฺขิตฺตํ ฯ
        เอวํ ปฏิจฺจวาโรปิ สหชาตวาโรปิ ปจฺจยวาโรปิ
        นิสฺสยวาโรปิ สํสฏฺฐวาโรปิ สมฺปยุตฺตวาโรปิ
        ยถา อาสวทุกํ เอวํ กาตพฺพํ นินฺนานํ ฯ
                       ปญฺหาวาโร
     ปญฺหาวาเร    เหตุปจฺจเยปิ    อารมฺมณปจฺจเยปิ   โลกุตฺตรํ   น
กาตพฺพํ    เสกฺขา   โคตฺรภุํ   ปจฺจเวกฺขนฺติ   โวทานํ   ปจฺจเวกฺขนฺตีติ
กาตพฺพํ อธิปติปจฺจเยปิ สพฺพํ ชานิตฺวา กาตพฺพํ ฯ
     [๔๐๔]    อาสโวเจวสาสโวจ    ธมฺโม   อาสวสฺสเจวสาสวสฺสจ
ธมฺมสฺส   อนนฺตรปจฺจเยน   ปจฺจโย:  ปุริมา  ปุริมา  อาสวา  ปจฺฉิมานํ
ปจฺฉิมานํ   อาสวานํ   อนนฺตรปจฺจเยน  ปจฺจโย  ฯ  อาสโวเจวสาสโวจ
ธมฺโม      สาสวสฺสเจวโนจอาสวสฺส      ธมฺมสฺส     อนนฺตรปจฺจเยน
ปจฺจโย:   ปุริมา  ปุริมา  อาสวา  ปจฺฉิมานํ  ปจฺฉิมานํ  สาสวานญฺเจว-
*โนจอาสวานํ     ขนฺธานํ     อนนฺตรปจฺจเยน     ปจฺจโย    อาสวา
วุฏฺฐานสฺส   อนนฺตรปจฺจเยน   ปจฺจโย   ฯ  อาสโวเจวสาสโวจ  ธมฺโม
