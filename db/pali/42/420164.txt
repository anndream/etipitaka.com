สหชาตาธิปติ:  โลกุตฺตราธิปติ  สมฺปยุตฺตกานํ  ขนฺธานํ  จิตฺตสมุฏฺฐานานญฺจ
รูปานํ อธิปติปจฺจเยน ปจฺจโย ฯ
     [๓๐๖]   โลกิโย   ธมฺโม   โลกิยสฺส   ธมฺมสฺส  อนนฺตรปจฺจเยน
ปจฺจโย:    ปุริมา    ปุริมา   โลกิยา   ขนฺธา   ปจฺฉิมานํ   ปจฺฉิมานํ
โลกิยานํ   ขนฺธานํ   ...   อนุโลมํ   โคตฺรภุสฺส   อนุโลมํ  โวทานสฺส
อนนฺตรปจฺจเยน   ปจฺจโย   ฯ   โลกิโย   ธมฺโม  โลกุตฺตรสฺส  ธมฺมสฺส
อนนฺตรปจฺจเยน    ปจฺจโย:    โคตฺรภุ    มคฺคสฺส   โวทานํ   มคฺคสฺส
อนุโลมํ   ผลสมาปตฺติยา   นิโรธา   วุฏฺฐหนฺตสฺส  เนวสญฺญานาสญฺญายตนํ
ผลสมาปตฺติยา      อนนฺตรปจฺจเยน     ปจฺจโย     ฯ     โลกุตฺตโร
ธมฺโม    โลกุตฺตรสฺส    ธมฺมสฺส   อนนฺตรปจฺจเยน   ปจฺจโย:   ปุริมา
ปุริมา   โลกุตฺตรา   ขนฺธา   ปจฺฉิมานํ  ปจฺฉิมานํ  โลกุตฺตรานํ  ขนฺธานํ
อนนฺตรปจฺจเยน   ปจฺจโย:  มคฺโค  ผลสฺส  ผลํ  ผลสฺส  อนนฺตรปจฺจเยน
ปจฺจโย:   ฯ   โลกุตฺตโร   ธมฺโม  โลกิยสฺส  ธมฺมสฺส  อนนฺตรปจฺจเยน
ปจฺจโย:     ผลํ     วุฏฺฐานสฺส     อนนฺตรปจฺจเยน    ปจฺจโย    ฯ
โลกิโย   ธมฺโม   โลกิยสฺส   ธมฺมสฺส   สมนนฺตรปจฺจเยน  ปจฺจโย:  ฯ
สหชาตปจฺจเยน  ปจฺจโย:  ปญฺจ  ปญฺหา  ฆฏนา นตฺถิ ฯ อญฺญมญฺญปจฺจเยน
ปจฺจโย: เทฺว ฯ นิสฺสยปจฺจเยน ปจฺจโย: สตฺต ฯ
     [๓๐๗]   โลกิโย   ธมฺโม   โลกิยสฺส  ธมฺมสฺส  อุปนิสฺสยปจฺจเยน
ปจฺจโย:      อารมฺมณูปนิสฺสโย      อนนฺตรูปนิสฺสโย     ปกตูปนิสฺสโย
ฯเปฯ   ปกตูปนิสฺสโย:   โลกิยํ   สทฺธํ  อุปนิสฺสาย  ทานํ  เทติ  ฯเปฯ
