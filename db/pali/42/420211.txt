สํสฏฺโฐ   วิจิกิจฺฉาสหคโต   อุทฺธจฺจสหคโต   โมโห   ฯ  อาสววิปฺปยุตฺตํ
ธมฺมํ สํสฏฺโฐ อาสววิปฺปยุตฺโต ธมฺโม อุปฺปชฺชติ นเหตุปจฺจยา: ฯเปฯ
     [๓๘๓]    นเหตุยา   เทฺว   นอธิปติยา   ฉ   นปุเรชาเต   ฉ
นปจฺฉาชาเต   ฉ   นอาเสวเน   ฉ   นกมฺเม   จตฺตาริ  นวิปาเก  ฉ
นฌาเน เอกํ นมคฺเค เอกํ นวิปฺปยุตฺเต ฉ ฯ
              เอวํ อิตเรปิ เทฺว คณนา กาตพฺพา ฯ
               สมฺปยุตฺตวาโรปิ สํสฏฺฐวารสทิโส ฯ๓
                       ปญฺหาวาโร
     [๓๘๔]    อาสวสมฺปยุตฺโต   ธมฺโม   อาสวสมฺปยุตฺตสฺส   ธมฺมสฺส
เหตุปจฺจเยน   ปจฺจโย:   อาสวสมฺปยุตฺตา  เหตู  สมฺปยุตฺตกานํ  ขนฺธานํ
เหตุปจฺจเยน   ปจฺจโย   ฯ   อาสวสมฺปยุตฺโต  ธมฺโม  อาสววิปฺปยุตฺตสฺส
ธมฺมสฺส        เหตุปจฺจเยน        ปจฺจโย:        อาสวสมฺปยุตฺตา
เหตู    จิตฺตสมุฏฺฐานานํ    รูปานํ    เหตุปจฺจเยน    ปจฺจโย   โทโส
โมหสฺส    จิตฺตสมุฏฺฐานานญฺจ    รูปานํ    เหตุปจฺจเยน   ปจฺจโย   ฯ
อาสวสมฺปยุตฺโต   ธมฺโม   อาสวสมฺปยุตฺตสฺส   จ   อาสววิปฺปยุตฺตสฺส  จ
ธมฺมสฺส   เหตุปจฺจเยน   ปจฺจโย:  อาสวสมฺปยุตฺตา  เหตู  สมฺปยุตฺตกานํ
ขนฺธานํ        จิตฺตสมุฏฺฐานานญฺจ        รูปานํ        เหตุปจฺจเยน
ปจฺจโย   โทโส   สมฺปยุตฺตกานํ   ขนฺธานํ   โมหสฺส  จิตฺตสมุฏฺฐานานญฺจ
รูปานํ       เหตุปจฺจเยน      ปจฺจโย      ฯ      อาสววิปฺปยุตฺโต
ธมฺโม     อาสววิปฺปยุตฺตสฺส     ธมฺมสฺส     เหตุปจฺจเยน    ปจฺจโย:
