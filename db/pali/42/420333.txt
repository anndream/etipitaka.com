ปจฺจโย: จตฺตาริ ฯ สมฺปยุตฺตปจฺจเยน ปจฺจโย: ฉ ฯ
     [๕๕๗]    คนฺถสมฺปยุตฺโต    ธมฺโม    คนฺถวิปฺปยุตฺตสฺส   ธมฺมสฺส
วิปฺปยุตฺตปจฺจเยน    ปจฺจโย:    สหชาตํ    ปจฺฉาชาตํ    ฯ   สงฺขิตฺตํ
วิภชิตพฺพํ    ฯ    คนฺถวิปฺปยุตฺโต    ธมฺโม   คนฺถวิปฺปยุตฺตสฺส   ธมฺมสฺส
วิปฺปยุตฺตปจฺจเยน    ปจฺจโย:    สหชาตํ    ปุเรชาตํ   ปจฺฉาชาตํ   ฯ
สงฺขิตฺตํ    ฯ    คนฺถวิปฺปยุตฺโต    ธมฺโม    คนฺถสมฺปยุตฺตสฺส   ธมฺมสฺส
วิปฺปยุตฺตปจฺจเยน    ปจฺจโย:    ปุเรชาตํ:    วตฺถุ    คนฺถสมฺปยุตฺตานํ
ขนฺธานํ    วิปฺปยุตฺตปจฺจเยน    ปจฺจโย    ฯ   คนฺถวิปฺปยุตฺโต   ธมฺโม
คนฺถสมฺปยุตฺตสฺส   จ   คนฺถวิปฺปยุตฺตสฺส   จ   ธมฺมสฺส  วิปฺปยุตฺตปจฺจเยน
ปจฺจโย:       ปุเรชาตํ:      วตฺถุ      ทิฏฺฐิคตวิปฺปยุตฺตโลภสหคตานํ
ขนฺธานํ    โลภสฺส    จ    โทมนสฺสสหคตานํ   ขนฺธานํ   ปฏิฆสฺส   จ
วิปฺปยุตฺตปจฺจเยน   ปจฺจโย   ฯ   คนฺถสมฺปยุตฺโต  จ  คนฺถวิปฺปยุตฺโต  จ
ธมฺมา     คนฺถวิปฺปยุตฺตสฺส    ธมฺมสฺส    วิปฺปยุตฺตปจฺจเยน    ปจฺจโย:
สหชาตํ    ปจฺฉาชาตํ    ฯ    สหชาตา:    ทิฏฺฐิคตวิปฺปยุตฺตโลภสหคตา
ขนฺธา   จ   โลโภ   จ   จิตฺตสมุฏฺฐานานํ   รูปานํ   วิปฺปยุตฺตปจฺจเยน
ปจฺจโย    โทมนสฺสสหคตา    ขนฺธา    จ   ปฏิฆญฺจ   จิตฺตสมุฏฺฐานานํ
รูปานํ      วิปฺปยุตฺตปจฺจเยน      ปจฺจโย      ฯ      ปจฺฉาชาตา:
ทิฏฺฐิคตวิปฺปยุตฺตโลภสหคตา  ขนฺธา  จ  โลโภ จ โทมนสฺสสหคตา ขนฺธา จ
ปฏิฆญฺจ ปุเรชาตสฺส อิมสฺส กายสฺส วิปฺปยุตฺตปจฺจเยน ปจฺจโย ฯ
     [๕๕๘]    คนฺถสมฺปยุตฺโต    ธมฺโม    คนฺถสมฺปยุตฺตสฺส   ธมฺมสฺส
