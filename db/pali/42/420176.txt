     สหชาตวาโรปิ     ปจฺจยวาโรปิ    นิสฺสยวาโรปิ    สํสฏฺฐวาโรปิ
สมฺปยุตฺตวาโรปิ  เอวํ  วิตฺถาเรตพฺพา ฯ ปจฺจยวาเร วตฺถุ จ ปญฺจายตนานิ
จ ทสฺเสตพฺพานิ ฯ ยถา ยถา ลพฺภติ ตํ ตํ กาตพฺพํ ฯ
                       ปญฺหาวาโร
     [๓๒๖]    เกนจิวิญฺเญยฺโย   ธมฺโม   เกนจิวิญฺเญยฺยสฺส   ธมฺมสฺส
เหตุปจฺจเยน   ปจฺจโย:   เกนจิวิญฺเญยฺยา  เหตู  สมฺปยุตฺตกานํ  ขนฺธานํ
จิตฺตสมุฏฺฐานานญฺจ รูปานํ เหตุปจฺจเยน ปจฺจโย ปฏิสนฺธิ ฯ
                        สงฺขิตฺตํ ฯ
     [๓๒๗]    เหตุยา   นว   อารมฺมเณ   นว   ฯ   สงฺขิตฺตํ   ฯ
อวิคเต นว ฯ
                     อนุโลมํ นิฏฺฐิตํ ฯ
     [๓๒๘] นเหตุยา นว โนวิคเต นว ฯ
                     ปจฺจนียํ นิฏฺฐิตํ ฯ
               เอวํ จตฺตาริปิ คณนา ปริปุณฺณา ฯ
                  เกนจิวิญฺเญยฺยทุกํ นิฏฺฐิตํ ฯ
                     __________________
                        อาสวทุกํ
                       ปฏิจฺจวาโร
     [๓๒๙]    อาสวํ   ธมฺมํ   ปฏิจฺจ   อาสโว   ธมฺโม   อุปฺปชฺชติ
เหตุปจฺจยา:   กามาสวํ   ปฏิจฺจ   ทิฏฺฐาสโว   อวิชฺชาสโว   ทิฏฺฐาสวํ
