     [๓๐๘]   โลกิโย   ธมฺโม   โลกิยสฺส  ธมฺมสฺส  ปุเรชาตปจฺจเยน
ปจฺจโย:    อารมฺมณปุเรชาตํ    วตฺถุปุเรชาตํ   ฯ   อารมฺมณปุเรชาตํ:
จกฺขุํ  ...  วตฺถุํ  อนิจฺจโต  ทุกฺขโต  อนตฺตโต  ... โทมนสฺสํ อุปฺปชฺชติ
ทิพฺเพน   จกฺขุนา   รูปํ   ปสฺสติ   ทิพฺพาย   โสตธาตุยา  สทฺทํ  สุณาติ
รูปายตนํ     จกฺขุวิญฺญาณสฺส     โผฏฺฐพฺพายตนํ    กายวิญฺญาณสฺส    ฯ
วตฺถุปุเรชาตํ:   จกฺขายตนํ   จกฺขุวิญฺญาณสฺส   กายายตนํ  กายวิญฺญาณสฺส
วตฺถุ     โลกิยานํ     ขนฺธานํ     ปุเรชาตปจฺจเยน    ปจฺจโย    ฯ
โลกิโย   ธมฺโม   โลกุตฺตรสฺส   ธมฺมสฺส   ปุเรชาตปจฺจเยน   ปจฺจโย:
วตฺถุปุเรชาตํ: วตฺถุ โลกุตฺตรานํ ขนฺธานํ ปุเรชาตปจฺจเยน ปจฺจโย ฯ
     [๓๐๙]   โลกิโย   ธมฺโม  โลกิยสฺส  ธมฺมสฺส  ปจฺฉาชาตปจฺจเยน
ปจฺจโย:   ปจฺฉาชาตา   โลกิยา   ขนฺธา  ปุเรชาตสฺส  อิมสฺส  กายสฺส
ปจฺฉาชาตปจฺจเยน   ปจฺจโย   ฯ  โลกุตฺตโร  ธมฺโม  โลกิยสฺส  ธมฺมสฺส
ปจฺฉาชาตปจฺจเยน     ปจฺจโย:    ปจฺฉาชาตา    โลกุตฺตรา    ขนฺธา
ปุเรชาตสฺส อิมสฺส กายสฺส ปจฺฉาชาตปจฺจเยน ปจฺจโย ฯ
     [๓๑๐]   โลกิโย   ธมฺโม   โลกิยสฺส  ธมฺมสฺส  อาเสวนปจฺจเยน
ปจฺจโย:    ปุริมา    ปุริมา   โลกิยา   ขนฺธา   ปจฺฉิมานํ   ปจฺฉิมานํ
โลกิยานํ   ขนฺธานํ   อาเสวนปจฺจเยน   ปจฺจโย   อนุโลมํ   โคตฺรภุสฺส
อนุโลมํ   โวทานสฺส   อาเสวนปจฺจเยน   ปจฺจโย   ฯ  โลกิโย  ธมฺโม
โลกุตฺตรสฺส   ธมฺมสฺส   อาเสวนปจฺจเยน   ปจฺจโย:   โคตฺรภุ  มคฺคสฺส
โวทานํ มคฺคสฺส อาเสวนปจฺจเยน ปจฺจโย ฯ
