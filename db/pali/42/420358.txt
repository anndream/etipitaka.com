โนนีวรณสฺส   จ   ธมฺมสฺส   อธิปติปจฺจเยน   ปจฺจโย:   อารมฺมณาธิปติ
สหชาตาธิปติ  ฯ  อารมฺมณาธิปติ:  ทานํ  ... สีลํ ... อุโปสถกมฺมํ ...
ปุพฺเพ  ...  ฌานา  ...  จกฺขุํ  ...  วตฺถุํ  ...  โนนีวรเณ  ขนฺเธ
ครุํ   กตฺวา   อสฺสาเทติ   อภินนฺทติ   ตํ   ครุํ   กตฺวา   นีวรณา  จ
สมฺปยุตฺตกา   จ   ขนฺธา  อุปฺปชฺชนฺติ  ฯ  สหชาตาธิปติ:  โนนีวรณาธิปติ
สมฺปยุตฺตกานํ       ขนฺธานํ       นีวรณานญฺจ      จิตฺตสมุฏฺฐานานญฺจ
รูปานํ   อธิปติปจฺจเยน   ปจฺจโย   ฯ   นีวรโณ   จ   โนนีวรโณ   จ
ธมฺมา   นีวรณสฺส   ธมฺมสฺส   อธิปติปจฺจเยน   ปจฺจโย:  อารมฺมณาธิปติ
ตีณิ อารมฺมณาธิปติเยว ฯ
     [๕๙๗]   นีวรโณ   ธมฺโม   นีวรณสฺส   ธมฺมสฺส  อนนฺตรปจฺจเยน
ปจฺจโย:   ปุริมา   ปุริมา   นีวรณา   ปจฺฉิมานํ   ปจฺฉิมานํ   นีวรณานํ
อนนฺตรปจฺจเยน   ปจฺจโย   ฯ   มูลํ  ปุจฺฉิตพฺพํ  ปุริมา  ปุริมา  นีวรณา
ปจฺฉิมานํ   ปจฺฉิมานํ   โนนีวรณานํ   ขนฺธานํ   อนนฺตรปจฺจเยน  ปจฺจโย
นีวรณา   วุฏฺฐานสฺส    อนนฺตรปจฺจเยน   ปจฺจโย   ฯ   มูลํ  ปุจฺฉิตพฺพํ
ปุริมา   ปุริมา  นีวรณา  ปจฺฉิมานํ  ปจฺฉิมานํ  นีวรณานํ  สมฺปยุตฺตกานญฺจ
ขนฺธานํ     อนนฺตรปจฺจเยน     ปจฺจโย    ฯ    โนนีวรโณ    ธมฺโม
โนนีวรณสฺส    ธมฺมสฺส    อนนฺตรปจฺจเยน   ปจฺจโย:   ปุริมา   ปุริมา
โนนีวรณา    ขนฺธา    ปจฺฉิมานํ    ปจฺฉิมานํ    โนนีวรณานํ   ขนฺธานํ
อนนฺตรปจฺจเยน   ปจฺจโย   นิโรธา  วุฏฺฐหนฺตสฺส  เนวสญฺญานาสญฺญายตนํ
ผลสมาปตฺติยา      อนนฺตรปจฺจเยน      ปจฺจโย      ฯ      มูลานิ
