     [๒๗๒]   รูปี  ธมฺโม  อรูปิสฺส  ธมฺมสฺส  อธิปติปจฺจเยน  ปจฺจโย:
อารมฺมณาธิปติ   จกฺขุ  ...  กพฬึการํ  อาหารํ  ครุํ  กตฺวา  อสฺสาเทติ
อภินนฺทติ   ตํ   ครุํ   กตฺวา   ราโค   อุปฺปชฺชติ   ทิฏฺฐิ  อุปฺปชฺชติ  ฯ
อรูปี     ธมฺโม     อรูปิสฺส    ธมฺมสฺส    อธิปติปจฺจเยน    ปจฺจโย:
อารมฺมณาธิปติ   สหชาตาธิปติ   ฯ   อารมฺมณาธิปติ:   ทานํ   ...  ฯ
สงฺขิตฺตํ   ฯ  นิพฺพานํ  มคฺคสฺส  ผลสฺส  อธิปติปจฺจเยน  ปจฺจโย  อรูปิโน
ขนฺเธ  ครุํ  กตฺวา  อสฺสาเทติ  ...  ราโค  อุปฺปชฺชติ ทิฏฺฐิ อุปฺปชฺชติ ฯ
สหชาตาธิปติ:      อรูปี      อธิปติ      สมฺปยุตฺตกานํ      ขนฺธานํ
อธิปติปจฺจเยน  ปจฺจโย  ฯ  อรูปี  ธมฺโม  รูปิสฺส  ธมฺมสฺส อธิปติปจฺจเยน
ปจฺจโย:      สหชาตาธิปติ:     อรูปี     อธิปติ     จิตฺตสมุฏฺฐานานํ
รูปานํ  อธิปติปจฺจเยน  ปจฺจโย  ฯ   อรูปี  ธมฺโม  รูปิสฺส  จ อรูปิสฺส จ
ธมฺมสฺส    อธิปติปจฺจเยน    ปจฺจโย:   สหชาตาธิปติ:   อรูปี   อธิปติ
สมฺปยุตฺตกานํ    ขนฺธานํ    จิตฺตสมุฏฺฐานานญฺจ   รูปานํ   อธิปติปจฺจเยน
ปจฺจโย ฯ
     [๒๗๓]    อรูปี    ธมฺโม   อรูปิสฺส   ธมฺมสฺส   อนนฺตรปจฺจเยน
ปจฺจโย:   ปุริมา   ปุริมา  อรูปิโน  ขนฺธา  ปจฺฉิมานํ  ปจฺฉิมานํ  อรูปีนํ
ขนฺธานํ   ผลสมาปตฺติยา   อนนฺตรปจฺจเยน   ปจฺจโย   สมนนฺตรปจฺจเยน
ปจฺจโย   ฯ   สหชาตปจฺจเยน   ปจฺจโย:   สตฺต   มิหฆฏนา  นตฺถิ  ฯ
อญฺญมญฺญปจฺเยน   ปจฺจโย:   ฉ   ฯ   นิสฺสยปจฺจเยน   ปจฺจโย:  สตฺต
ปญฺหา มิหฆฏนา นตฺถิ ฯ
