โนอาสวานํ   ขนฺธานํ  ปุเรชาตปจฺจเยน  ปจฺจโย  ฯ  โนอาสโว  ธมฺโม
อาสวสฺส    ธมฺมสฺส    ปุเรชาตปจฺจเยน   ปจฺจโย:   อารมฺมณปุเรชาตํ
วตฺถุปุเรชาตํ   ฯ   อารมฺมณปุเรชาตํ:   จกฺขุํ   ...  วตฺถุํ  อสฺสาเทติ
อภินนฺทติ   ตํ   อารพฺภ   อาสวา  อุปฺปชฺชนฺติ  ฯ  วตฺถุปุเรชาตํ:  วตฺถุ
อาสวานํ  ปุเรชาตปจฺจเยน  ปจฺจโย  ฯ  โนอาสโว  ธมฺโม  อาสวสฺส จ
โนอาสวสฺส   จ  ธมฺมสฺส  ปุเรชาตปจฺจเยน  ปจฺจโย:  อารมฺมณปุเรชาตํ
วตฺถุปุเรชาตํ      ฯ      อารมฺมณปุเรชาตํ:     จกฺขุํ     อสฺสาเทติ
อภินนฺทติ   ตํ  อารพฺภ  อาสวา  สมฺปยุตฺตกา  จ  ขนฺธา  อุปฺปชฺชนฺติ  ฯ
วตฺถุปุเรชาตํ:    วตฺถุ    อาสวานญฺจ   อาสวสมฺปยุตฺตกานญฺจ   ขนฺธานํ
ปุเรชาตปจฺจเยน ปจฺจโย ฯ
     [๓๔๙]  อาสโว  ธมฺโม  โนอาสวสฺส  ธมฺมสฺส  ปจฺฉาชาตปจฺจเยน
ปจฺจโย:    ปจฺฉาชาตา    อาสวา    ปุเรชาตสฺส    อิมสฺส   กายสฺส
ปจฺฉาชาตปจฺจเยน    ปจฺจโย    ฯ   โนอาสโว   ธมฺโม   โนอาสวสฺส
ธมฺมสฺส   ปจฺฉาชาตปจฺจเยน   ปจฺจโย:  ปจฺฉาชาตา  โนอาสวา  ขนฺธา
ปุเรชาตสฺส  อิมสฺส  กายสฺส  ปจฺฉาชาตปจฺจเยน  ปจฺจโย  ฯ  อาสโว จ
โนอาสโว    จ    ธมฺมา   โนอาสวสฺส   ธมฺมสฺส   ปจฺฉาชาตปจฺจเยน
ปจฺจโย:  ปจฺฉาชาตา  อาสวา  จ  สมฺปยุตฺตกา  จ  ขนฺธา  ปุเรชาตสฺส
อิมสฺส กายสฺส ปจฺฉาชาตปจฺจเยน ปจฺจโย ฯ
     [๓๕๐]   อาสโว   ธมฺโม   อาสวสฺส  ธมฺมสฺส  อาเสวนปจฺจเยน
ปจฺจโย: นว ฯ
