อนนฺตเร   จตฺตาริ   สมนนฺตเร   จตฺตาริ   สหชาเต   นว  อญฺญมญฺเญ
ฉ     นิสฺสเย    นว    อุปนิสฺสเย    จตฺตาริ    ปุเรชาเต    เทฺว
อาเสวเน   เทฺว   กมฺเม   นว   วิปาเก   นว   อาหาเร   นว  ฯ
สงฺขิตฺตํ   ฯ   สพฺพตฺถ   นว   สมฺปยุตฺเต   จตฺตาริ   วิปฺปยุตฺเต   นว
อตฺถิยา นว นตฺถิยา จตฺตาริ วิคเต จตฺตาริ อวิคเต นว ฯ
                     เอวํ คเณตพฺพํ ฯ
                     อนุโลมํ นิฏฺฐิตํ ฯ
     [๑๓๓]   นเหตุํ  อเหตุกํ  ธมฺมํ  ปฏิจฺจ  นเหตุ  อเหตุโก  ธมฺโม
อุปฺปชฺชติ   นเหตุปจฺจยา:   นเหตุํ   อเหตุกํ  เอกํ  ขนฺธํ  ปฏิจฺจ  ตโย
ขนฺธา   จิตฺตสมุฏฺฐานญฺจ   รูปํ   เทฺว  ขนฺเธ  ...  ฯ  ปฏิสนฺธิ  ยาว
อสญฺญสตฺตา โมโห นตฺถิ ฯ
     [๑๓๔]   นเหตุํ  สเหตุกํ  ธมฺมํ  ปฏิจฺจ  นเหตุ  อเหตุโก  ธมฺโม
อุปฺปชฺชติ  นอารมฺมณปจฺจยา:  นเหตู  สเหตุเก ขนฺเธ ปฏิจฺจ จิตฺตสมุฏฺฐานํ
รูปํ   ฯ   นเหตุํ   อเหตุกํ   ธมฺมํ   ปฏิจฺจ   นเหตุ  อเหตุโก  ธมฺโม
อุปฺปชฺชติ  นอารมฺมณปจฺจยา:  นเหตู  อเหตุเก ขนฺเธ ปฏิจฺจ จิตฺตสมุฏฺฐานํ
รูปํ   ปฏิสนฺธิกฺขเณ   ...   ยาว   อสญฺญสตฺตา  ฯ  นเหตุํ  สเหตุกญฺจ
นเหตุํ    อเหตุกญฺจ    ธมฺมํ    ปฏิจฺจ    นเหตุ    อเหตุโก   ธมฺโม
อุปฺปชฺชติ  นอารมฺมณปจฺจยา:  นเหตู  สเหตุเก  ขนฺเธ  จ  มหาภูเต  จ
ปฏิจฺจ จิตฺตสมุฏฺฐานํ รูปํ ปฏิสนฺธิกฺขเณ ... ฯ สงฺขิตฺตํ ฯ
     [๑๓๕]   นเหตุยา   เอกํ   นอารมฺมเณ   ตีณิ   นอธิปติยา  นว
