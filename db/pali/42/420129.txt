สงฺขิตฺตํ   ฯ   อวิคตปจฺจยา:   เอกาเยว   ปญฺหา   ฯ  เทฺวปิ  วารา
กาตพฺพา ฯ
                       ปญฺหาวาโร
     [๒๓๓]   อปฺปฏิโฆ   ธมฺโม   อปฺปฏิฆสฺส   ธมฺมสฺส  เหตุปจฺจเยน
ปจฺจโย:    อปฺปฏิฆา    เหตู   สมฺปยุตฺตกานํ   ขนฺธานํ   อปฺปฏิฆานญฺจ
จิตฺตสมุฏฺฐานานํ    รูปานํ    เหตุปจฺจเยน    ปจฺจโย    ปฏิสนฺธิ    ฯ
อปฺปฏิโฆ    ธมฺโม    สปฺปฏิฆสฺส    ธมฺมสฺส   เหตุปจฺจเยน   ปจฺจโย:
อปฺปฏิฆา   เหตู   สปฺปฏิฆานํ   จิตฺตสมุฏฺฐานานํ   รูปานํ   เหตุปจฺจเยน
ปจฺจโย     ปฏิสนฺธิ     ฯ    อปฺปฏิโฆ    ธมฺโม    สปฺปฏิฆสฺส    จ
อปฺปฏิฆสฺส   จ   ธมฺมสฺส   เหตุปจฺจเยน   ปจฺจโย:   อปฺปฏิฆา   เหตู
สมฺปยุตฺตกานํ   ขนฺธานํ   สปฺปฏิฆานญฺจ   อปฺปฏิฆานญฺจ   จิตฺตสมุฏฺฐานานํ
รูปานํ เหตุปจฺจเยน ปจฺจโย ปฏิสนฺธิกฺขเณ ... ฯ
     [๒๓๔]   สปฺปฏิโฆ  ธมฺโม  อปฺปฏิฆสฺส  ธมฺมสฺส  อารมฺมณปจฺจเยน
ปจฺจโย:    จกฺขุํ    ...    โผฏฺฐพฺเพ   อนิจฺจโต   ...   โทมนสฺสํ
อุปฺปชฺชติ    ทิพฺเพน    จกฺขุนา   รูปํ   ปสฺสติ   ทิพฺพาย   โสตธาตุยา
สทฺทํ      สุณาติ      รูปายตนํ     จกฺขุวิญฺญาณสฺส     โผฏฺฐพฺพายตนํ
กายวิญฺญาณสฺส  สปฺปฏิฆา  ขนฺธา  อิทฺธิวิธญาณสฺส ปุพฺเพนิวาสานุสฺสติญาณสฺส
อนาคตํสญาณสฺส อาวชฺชนาย อารมฺมณปจฺจเยน
ปจฺจโย      ฯ      อปฺปฏิโฆ     ธมฺโม     อปฺปฏิฆสฺส     ธมฺมสฺส
อารมฺมณปจฺจเยน  ปจฺจโย:  ทานํ  ...  สีลํ  ...  อุโปสถกมฺมํ  กตฺวา
