อนาคตํสญาณสฺส อาวชฺชนาย อารมฺมณปจฺจเยน
ปจฺจโย ฯ
     [๓๐๕]   โลกิโย   ธมฺโม   โลกิยสฺส   ธมฺมสฺส   อธิปติปจฺจเยน
ปจฺจโย:     อารมฺมณาธิปติ     สหชาตาธิปติ    ฯ    อารมฺมณาธิปติ:
ทานํ  ทตฺวา  สีลํ  ... อุโปสถกมฺมํ ... ปุพฺเพ ... ฌานา ... เสกฺขา
โคตฺรภุํ  ครุํ  กตฺวา  ...  โวทานํ  ครุํ  กตฺวา ปจฺจเวกฺขนฺติ จกฺขุํ ...
วตฺถุํ  ...  โลกิเย  ขนฺเธ  ครุํ  กตฺวา  อสฺสาเทติ  อภินนฺทติ  ตํ  ครุํ
กตฺวา  ราโค  อุปฺปชฺชติ  ทิฏฺฐิ  อุปฺปชฺชติ  ฯ  สหชาตาธิปติ: โลกิยาธิปติ
สมฺปยุตฺตกานํ    ขนฺธานํ    จิตฺตสมุฏฺฐานานญฺจ   รูปานํ   อธิปติปจฺจเยน
ปจฺจโย     ฯ     โลกุตฺตโร     ธมฺโม     โลกุตฺตรสฺส     ธมฺมสฺส
อธิปติปจฺจเยน     ปจฺจโย:     อารมฺมณาธิปติ     สหชาตาธิปติ    ฯ
อารมฺมณาธิปติ:   นิพฺพานํ   มคฺคสฺส  ผลสฺส  อธิปติปจฺจเยน  ปจฺจโย  ฯ
สหชาตาธิปติ:   โลกุตฺตราธิปติ   สมฺปยุตฺตกานํ   ขนฺธานํ  อธิปติปจฺจเยน
ปจฺจโย   ฯ   โลกุตฺตโร   ธมฺโม   โลกิยสฺส   ธมฺมสฺส  อธิปติปจฺจเยน
ปจฺจโย:     อารมฺมณาธิปติ     สหชาตาธิปติ    ฯ    อารมฺมณาธิปติ:
อริยา   มคฺคา   วุฏฺฐหิตฺวา  มคฺคํ  ครุํ  ...  ผลํ  ครุํ  ...  นิพฺพานํ
ครุํ     กตฺวา    ปจฺจเวกฺขนฺติ    นิพฺพานํ    โคตฺรภุสฺส    โวทานสฺส
อธิปติปจฺจเยน  ปจฺจโย  ฯ  สหชาตาธิปติ: โลกุตฺตราธิปติ จิตฺตสมุฏฺฐานานํ
รูปานํ     อธิปติปจฺจเยน     ปจฺจโย     ฯ     โลกุตฺตโร    ธมฺโม
โลกิยสฺส   จ   โลกุตฺตรสฺส   จ   ธมฺมสฺส   อธิปติปจฺจเยน   ปจฺจโย:
