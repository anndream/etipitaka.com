สเหตุเก   ขนฺเธ   อนิจฺจโต   ...   โทมนสฺสํ  อุปฺปชฺชติ  กุสลากุสเล
นิรุทฺเธ   สเหตุโก   วิปาโก  ตทารมฺมณตา  อุปฺปชฺชติ  เจโตปริยญาเณน
สเหตุกจิตฺตสมงฺคิสฺส       จิตฺตํ       ชานนฺติ      อากาสานญฺจายตนํ
วิญฺญาณญฺจายตนสฺส       อากิญฺจญฺญายตนํ      เนวสญฺญานาสญฺญายตนสฺส

สเหตุกา        ขนฺธา        อิทฺธิวิธญาณสฺส       เจโตปริยญาณสฺส
ปุพฺเพนิวาสานุสฺสติญาณสฺส       ยถากมฺมูปคญาณสฺส      อนาคตํสญาณสฺส
อารมฺมณปจฺจเยน   ปจฺจโย  สเหตุเก  ขนฺเธ  อารพฺภ  สเหตุกา  ขนฺธา
อุปฺปชฺชนฺติ   ฯ  สเหตุโก  ธมฺโม  อเหตุกสฺส  ธมฺมสฺส  อารมฺมณปจฺจเยน
ปจฺจโย:     สเหตุเก     ขนฺเธ     อนิจฺจโต     ...    โทมนสฺสํ
อุปฺปชฺชติ    กุสลากุสเล   นิรุทฺเธ   อเหตุโก   วิปาโก   ตทารมฺมณตา
อุปฺปชฺชติ   สเหตุเก   ขนฺเธ  อารพฺภ  อเหตุกา  ขนฺธา  จ  โมโห  จ
อุปฺปชฺชนฺติ   ฯ   สเหตุโก   ธมฺโม   สเหตุกสฺส   จ   อเหตุกสฺส   จ
ธมฺมสฺส    อารมฺมณปจฺจเยน    ปจฺจโย:   สเหตุเก   ขนฺเธ   อารพฺภ
วิจิกิจฺฉาสหคตา   อุทฺธจฺจสหคตา   ขนฺธา  จ  โมโห  จ  อุปฺปชฺชนฺติ  ฯ
อเหตุโก   ธมฺโม   อเหตุกสฺส   ธมฺมสฺส   อารมฺมณปจฺจเยน   ปจฺจโย:
นิพฺพานํ  อาวชฺชนาย  อารมฺมณปจฺจเยน  ปจฺจโย:  จกฺขุํ  ... วตฺถุํ ...
อเหตุเก  ขนฺเธ  จ โมหญฺจ อนิจฺจโต ... โทมนสฺสํ อุปฺปชฺชติ กุสลากุสเล
นิรุทฺเธ      อเหตุโก      วิปาโก      ตทารมฺมณตา      อุปฺปชฺชติ
รูปายตนํ    จกฺขุวิญฺญาณสฺส   โผฏฺฐพฺพายตนํ   กายวิญฺญาณสฺส   อเหตุเก
ขนฺเธ  จ  โมหญฺจ  อารพฺภ  อเหตุกา  ขนฺธา  จ โมโห จ อุปฺปชฺชนฺติ ฯ
