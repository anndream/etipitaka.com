อนนฺตรปจฺจเยน    ปจฺจโย:    ปุริมา    ปุริมา    โนอาสวา   ขนฺธา
ปจฺฉิมานํ   ปจฺฉิมานํ   โนอาสวานํ   ขนฺธานํ   อนนฺตรปจฺจเยน  ปจฺจโย
อนุโลมํ    โคตฺรภุสฺส   ผลสมาปตฺติยา   อนนฺตรปจฺจเยน   ปจฺจโย   ฯ
โนอาสโว    ธมฺโม   อาสวสฺส   ธมฺมสฺส   อนนฺตรปจฺจเยน   ปจฺจโย:
ปุริมา   ปุริมา   โนอาสวา   ขนฺธา   ปจฺฉิมานํ   ปจฺฉิมานํ   อาสวานํ
ขนฺธานํ   อนนฺตรปจฺจเยน  ปจฺจโย  ฯ  โนอาสโว  ธมฺโม  อาสวสฺส  จ
โนอาสวสฺส   จ   ธมฺมสฺส   อนนฺตรปจฺจเยน   ปจฺจโย:  ปุริมา  ปุริมา
โนอาสวา   ขนฺธา   ปจฺฉิมานํ   ปจฺฉิมานํ   อาสวานํ   สมฺปยุตฺตกานญฺจ
ขนฺธานํ  อนนฺตรปจฺจเยน  ปจฺจโย  ฯ  อาสโว  จ  โนอาสโว  จ ธมฺมา
อาสวสฺส   ธมฺมสฺส  อนนฺตรปจฺจเยน  ปจฺจโย:  ตีณิ  ฯ  อาสโว  ธมฺโม
อาสวสฺส   ธมฺมสฺส   สมนนฺตรปจฺจเยน   ปจฺจโย:   ฯ  สหชาตปจฺจเยน
ปจฺจโย:   นว  ฯ  อญฺญมญฺญปจฺจเยน  ปจฺจโย:  นว  ฯ  นิสฺสยปจฺจเยน
ปจฺจโย: นว วตฺถุ จ ทสฺเสตพฺพํ ฯ
     [๓๔๗]   อาสโว   ธมฺโม   อาสวสฺส  ธมฺมสฺส  อุปนิสฺสยปจฺจเยน
ปจฺจโย:    อารมฺมณูปนิสฺสโย   อนนฺตรูปนิสฺสโย   ปกตูปนิสฺสโย   ฯเปฯ
ปกตูปนิสฺสโย:   อาสวา   อาสวานํ  อุปนิสฺสยปจฺจเยน  ปจฺจโย  ตีณิ  ฯ
โนอาสโว   ธมฺโม   โนอาสวสฺส   ธมฺมสฺส  อุปนิสฺสยปจฺจเยน  ปจฺจโย:
อารมฺมณูปนิสฺสโย   อนนฺตรูปนิสฺสโย  ปกตูปนิสฺสโย  ฯเปฯ  ปกตูปนิสฺสโย:
สทฺธํ      อุปนิสฺสาย      ทานํ      เทติ      ฯเปฯ     สมาปตฺตึ
อุปฺปาเทติ   มานํ  ชปฺเปติ  ทิฏฺฐึ  คณฺหาติ  สีลํ  ...  ฯเปฯ  เสนาสนํ
