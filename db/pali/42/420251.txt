ทิพฺเพน   จกฺขุนา   รูปํ   ปสฺสติ   ทิพฺพาย   โสตธาตุยา  สทฺทํ  สุณาติ
รูปายตนํ       จกฺขุวิญฺญาณสฺส      โผฏฺฐพฺพายตนํ      กายวิญฺญาณสฺส
อารมฺมณปจฺจเยน     ปจฺจโย     ฯ     วตฺถุปุราชาตํ:     จกฺขายตนํ
จกฺขุวิญฺญาณสฺส    กายายตนํ    กายวิญฺญาณสฺส    วตฺถุ   โนสญฺโญชนานํ
ขนฺธานํ    ปุเรชาตปจฺจเยน    ปจฺจโย    ฯ    โนสญฺโญชโน   ธมฺโม
สญฺโญชนสฺส   ธมฺมสฺส   ปุเรชาตปจฺจเยน   ปจฺจโย:   อารมฺมณปุเรชาตํ
วตฺถุปุเรชาตํ     ฯ     อารมฺมณปุเรชาตํ:     จกฺขุํ    ...    วตฺถุํ
อสฺสาเทติ  อภินนฺทติ  ตํ  อารพฺภ  ราโค  ...  โทมนสฺสํ  อุปฺปชฺชติ  ฯ
วตฺถุปุเรชาตํ:    วตฺถุ   สญฺโญชนานํ   ปุเรชาตปจฺจเยน   ปจฺจโย   ฯ
โนสญฺโญชโน   ธมฺโม   สญฺโญชนสฺส   จ   โนสญฺโญชนสฺส   จ  ธมฺมสฺส
ปุเรชาตปจฺจเยน    ปจฺจโย:    อารมฺมณปุเรชาตํ    วตฺถุปุเรชาตํ   ฯ
อารมฺมณปุเรชาตํ:  จกฺขุํ  ...  วตฺถุํ  อสฺสาเทติ  อภินนฺทติ  ตํ  อารพฺภ
สญฺโญชนา   จ   สมฺปยุตฺตกา  จ  ขนฺธา  อุปฺปชฺชนฺติ  ฯ  วตฺถุปุเรชาตํ:
วตฺถุ    สญฺโญชนานํ    สมฺปยุตฺตกานญฺจ    ขนฺธานํ    ปุเรชาตปจฺจเยน
ปจฺจโย ฯ
     [๔๓๔]  สญฺโญชโน ธมฺโม โนสญฺโญชนสฺส ธมฺมสฺส ปจฺฉาชาตปจฺจเยน
ปจฺจโย:     เอกํ     ฯ    โนสญฺโญชโน    ธมฺโม    โนสญฺโญชนสฺส
ธมฺมสฺส      ปจฺฉาชาตปจฺจเยน      ปจฺจโย:      ฯ     สญฺโญชโน
จ  โนสญฺโญชโน  จ  ธมฺมา  โนสญฺโญชนสฺส  ธมฺมสฺส  ปจฺฉาชาตปจฺจเยน
ปจฺจโย: ฯ
