ปจฺจโย:     อารมฺมณาปธิติ     สหชาตาธิปติ    ฯ    อารมฺมณาธิปติ:
ทานํ  ทตฺวา  สีลํ  ...  อุโปสถกมฺมํ  ...  ตํ  ครุํ  กตฺวา ... ปุพฺเพ
สุจิณฺณานิ  ...  ฌานา  วุฏฺฐหิตฺวา  ...  อริยา  มคฺคา วุฏฺฐหิตฺวา มคฺคํ
ครุํ  กตฺวา  ...  ผลํ  ครุํ  กตฺวา  ...  นิพฺพานํ โคตฺรภุสฺส โวทานสฺส
มคฺคสฺส   ผลสฺส   อธิปติปจฺจเยน   ปจฺจโย   จกฺขุํ   ...  วตฺถุํ  ...
อนิทสฺสเน   ขนฺเธ   ครุํ  กตฺวา  อสฺสาเทติ  อภินนฺทติ  ตํ  ครุํ  กตฺวา
ราโค   อุปฺปชฺชติ   ทิฏฺฐิ   อุปฺปชฺชติ  ฯ  สหชาตาธิปติ:  อนิทสฺสนาธิปติ
สมฺปยุตฺตกานํ    ขนฺธานํ    อนิทสฺสนานํ    จิตฺตสมุฏฺฐานานญฺจ    รูปานํ
อธิปติปจฺจเยน   ปจฺจโย   ฯ   อนิทสฺสโน  ธมฺโม  สนิทสฺสนสฺส  ธมฺมสฺส
อธิปติปจฺจเยน       ปจฺจโย:      สหชาตาธิปติ:      อนิทสฺสนาธิปติ
สนิทสฺสนานํ    จิตฺตสมุฏฺฐานานํ   รูปานํ   อธิปติปจฺจเยน   ปจฺจโย   ฯ
อนิทสฺสโน    ธมฺโม    สนิทสฺสนสฺส    จ   อนิทสฺสนสฺส   จ   ธมฺมสฺส
อธิปติปจฺจเยน   ปจฺจโย:   สหชาตาธิปติ:  อนิทสฺสนาธิปติ  สมฺปยุตฺตกานํ
ขนฺธานํ      สนิทสฺสนานญฺจ      อนิทสฺสนานญฺจ     จิตฺตสมุฏฺฐานานญฺจ
รูปานํ อธิปติปจฺจเยน ปจฺจโย ฯ
     [๒๐๕]  อนิทสฺสโน  ธมฺโม  อนิทสฺสนสฺส  ธมฺมสฺส  อนนฺตรปจฺจเยน
ปจฺจโย:     ปุริมา     ปุริมา     อนิทสฺสนา     ขนฺธา    ปจฺฉิมานํ
ปจฺฉิมานํ   อนิทสฺสนานํ   ขนฺธานํ   อนนฺตรปจฺจเยน   ปจฺจโย   อนุโลมํ
โคตฺรภุสฺส   โคตฺรภุ   มคฺคสฺส   เนวสญฺญานาสญฺญายตนํ   ผลสมาปตฺติยา
อนนฺตรปจฺจเยน ปจฺจโย ฯ
