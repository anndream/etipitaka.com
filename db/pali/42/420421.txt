รูปานํ   กมฺมปจฺจเยน   ปจฺจโย   ฯ   นานาขณิกา:  ปรามาสสมฺปยุตฺตา
เจตนา      วิปากานํ      ขนฺธานํ      กฏตฺตา      จ     รูปานํ
กมฺมปจฺจเยน    ปจฺจโย    ฯ    มูลํ    ปุจฺฉิตพฺพํ   ปรามาสสมฺปยุตฺตา
เจตนา  สมฺปยุตฺตกานํ  ขนฺธานํ  จิตฺตสมุฏฺฐานานญฺจ  รูปานํ  กมฺมปจฺจเยน
ปจฺจโย     ฯ     ปรามาสวิปฺปยุตฺโต    ธมฺโม    ปรามาสวิปฺปยุตฺตสฺส
ธมฺมสฺส    กมฺมปจฺจเยน    ปจฺจโย:    สหชาตา    นานาขณิกา    ฯ
สหชาตา:       ปรามาสวิปฺปยุตฺตา       เจตนา       สมฺปยุตฺตกานํ
ขนฺธานํ    จิตฺตสมุฏฺฐานานญฺจ    รูปานํ    กมฺมปจฺจเยน   ปจฺจโย   ฯ
นานาขณิกา:  ปรามาสวิปฺปยุตฺตา  เจตนา  วิปากานํ  ขนฺธานํ  กฏตฺตา จ
รูปานํ   กมฺมปจฺจเยน   ปจฺจโย  ฯ  วิปากปจฺจเยน  ปจฺจโย:  เอกํ  ฯ
อาหารปจฺจเยน   ปจฺจโย:   จตฺตาริ   ฯ   อินฺทฺริยปจฺจเยน   ปจฺจโย:
จตฺตาริ    ฯ   ฌานปจฺจเยน   ปจฺจโย:   จตฺตาริ   ฯ   มคฺคปจฺจเยน
ปจฺจโย: จตฺตาริ ฯ สมฺปยุตฺตปจฺจเยน ปจฺจโย: เทฺว ฯ
     [๗๒๐]   ปรามาสสมฺปยุตฺโต  ธมฺโม  ปรามาสวิปฺปยุตฺตสฺส  ธมฺมสฺส
วิปฺปยุตฺตปจฺจเยน   ปจฺจโย:   สหชาตํ   ปจฺฉาชาตํ   ฯ   สงฺขิตฺตํ   ฯ
ปรามาสวิปฺปยุตฺโต       ธมฺโม      ปรามาสวิปฺปยุตฺตสฺส      ธมฺมสฺส
วิปฺปยุตฺตปจฺจเยน    ปจฺจโย:    สหชาตํ    ปุเรชาตํ   ปจฺฉาชาตํ   ฯ
สงฺขิตฺตํ     ฯ     ปรามาสวิปฺปยุตฺโต    ธมฺโม    ปรามาสสมฺปยุตฺตสฺส
ธมฺมสฺส  วิปฺปยุตฺตปจฺจเยน  ปจฺจโย:  ปุเรชาตํ: วตฺถุ ปรามาสสมฺปยุตฺตานํ
ขนฺธานํ วิปฺปยุตฺตปจฺจเยน ปจฺจโย ฯ
