     [๑๗๒]  นเหตุปจฺจยา  อารมฺมเณ เอกํ ... อนนฺตเร เอกํ สงฺขิตฺตํ
... อวิคเต เอกํ ฯ
                   ปจฺจนียานุโลมํ นิฏฺฐิตํ ฯ
                สหชาตวาโร ปฏิจฺจวารสทิโส ฯ
                       ปจฺจยวาโร
     [๑๗๓]   สปฺปจฺจยํ   ธมฺมํ  ปจฺจยา  สปฺปจฺจโย  ธมฺโม  อุปฺปชฺชติ
เหตุปจฺจยา:  สปฺปจฺจยํ  เอกํ  ขนฺธํ  ปจฺจยา ตโย ขนฺธา จิตฺตสมุฏฺฐานญฺจ
รูปํ      ปฏิสนฺธิกฺขเณ      ขนฺเธ      ปจฺจยา      วตฺถุ     วตฺถุํ
ปจฺจยา ขนฺธา เอกํ มหาภูตํ ... วตฺถุํ ปจฺจยา สปฺปจฺจยา ขนฺธา ฯ
     [๑๗๔]   สปฺปจฺจยํ   ธมฺมํ  ปจฺจยา  สปฺปจฺจโย  ธมฺโม  อุปฺปชฺชติ
อารมฺมณปจฺจยา: ฯ สงฺขิตฺตํ ฯ
       เอวํ ปจฺจยวาโรปิ นิสฺสยวาโรปิ สํสฏฺฐวาโรปิ
               สมฺปยุตฺตวาโรปิ วิตฺถาเรตพฺพา ฯ
                 สพฺพตฺถ เอกาเยว ปญฺหา ฯ
                       ปญฺหาวาโร
     [๑๗๕]   สปฺปจฺจโย   ธมฺโม  สปฺปจฺจยสฺส  ธมฺมสฺส  เหตุปจฺจเยน
ปจฺจโย:   สปฺปจฺจยา   เหตู  สมฺปยุตฺตกานํ  ขนฺธานํ  จิตฺตสมุฏฺฐานานญฺจ
รูปานํ เหตุปจฺจเยน ปจฺจโย ปฏิสนฺธิกฺขเณ ... ฯ
     [๑๗๖]  สปฺปจฺจโย  ธมฺโม  สปฺปจฺจยสฺส  ธมฺมสฺส อารมฺมณปจฺจเยน
ปจฺจโย:    ทานํ    ทตฺวา    สีลํ   สมาทิยิตฺวา   อุโปสถกมฺมํ   ...
