ขนฺธานํ    อปฺปฏิฆานญฺจ    กฏตฺตารูปานํ   กมฺมปจฺจเยน   ปจฺจโย   ฯ
อปฺปฏิโฆ    ธมฺโม    สปฺปฏิฆสฺส    ธมฺมสฺส   กมฺมปจฺจเยน   ปจฺจโย:
สหชาตา   นานาขณิกา  ฯ  สหชาตา:  อปฺปฏิฆา  เจตนา  สมฺปยุตฺตกานํ
ขนฺธานํ     สปฺปฏิฆานญฺจ    จิตฺตสมุฏฺฐานานํ    รูปานํ    กมฺมปจฺจเยน
ปจฺจโย   ฯ   นานาขณิกา:   อปฺปฏิฆา   เจตนา   วิปากานํ   ขนฺธานํ
สปฺปฏิฆานญฺจ    กฏตฺตารูปานํ   กมฺมปจฺจเยน   ปจฺจโย   ฯ   อปฺปฏิโฆ
ธมฺโม    สปฺปฏิฆสฺส    จ    อปฺปฏิฆสฺส   จ   ธมฺมสฺส   กมฺมปจฺจเยน
ปจฺจโย: สหชาตา นานาขณิกา ฯเปฯ
     [๒๔๔]   อปฺปฏิโฆ   ธมฺโม   อปฺปฏิฆสฺส  ธมฺมสฺส  วิปากปจฺจเยน
ปจฺจโย: วิปาโก อปฺปฏิโฆ ... ตีณิ ฯ
     [๒๔๕]   อปฺปฏิโฆ   ธมฺโม  อปฺปฏิฆสฺส  ธมฺมสฺส  อาหารปจฺจเยน
ปจฺจโย:   อปฺปฏิฆา   อาหารา   สมฺปยุตฺตกานํ   ขนฺธานํ  อปฺปฏิฆานญฺจ
จิตฺตสมุฏฺฐานานํ    รูปานํ    อาหารปจฺจเยน    ปจฺจโย   ปฏิสนฺธิกฺขเณ
กพฬึกาโร   อาหาโร   อิมสฺส   อปฺปฏิฆสฺส   กายสฺส   อาหารปจฺจเยน
ปจฺจโย   ฯ   อวเสสา   เทฺวปิ  ปญฺหา  กาตพฺพา  ปฏิสนฺธิ  กพฬึกาโร
อาหาโร ทฺวีสุปิ กาตพฺโพ อคฺเค ฯ
     [๒๔๖]   สปฺปฏิโฆ   ธมฺโม  อปฺปฏิฆสฺส  ธมฺมสฺส  อินฺทฺริยปจฺจเยน
ปจฺจโย:    จกฺขุนฺทฺริยํ    จกฺขุวิญฺญาณสฺส    กายินฺทฺริยํ   กายวิญฺญาณสฺส
อินฺทฺริยปจฺจเยน     ปจฺจโย    ฯ    อปฺปฏิโฆ    ธมฺโม    อปฺปฏิฆสฺส
ธมฺมสฺส   อินฺทฺริยปจฺจเยน   ปจฺจโย:   ตีณิ   ตีสุปิ   ชีวิตินฺทฺริยํ  อคฺเค
