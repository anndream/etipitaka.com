สมฺปยุตฺตกานํ    ขนฺธานํ    จิตฺตสมุฏฺฐานานญฺจ   รูปานํ   อธิปติปจฺจเยน
ปจฺจโย   ฯ   นเหตุ   อเหตุโก   ธมฺโม   นเหตุ  สเหตุกสฺส  ธมฺมสฺส
อธิปติปจฺจเยน   ปจฺจโย:  อารมฺมณาธิปติ:  อริยา  นิพฺพานํ  ครุํ  กตฺวา
ปจฺจเวกฺขนฺติ    นิพฺพานํ    โคตฺรภุสฺส    โวทานสฺส   มคฺคสฺส   ผลสฺส
อธิปติปจฺจเยน  ปจฺจโย  จกฺขุํ  ... วตฺถุํ ... นเหตู อเหตุเก ขนฺเธ ครุํ
กตฺวา   อสฺสาเทติ   อภินนฺทติ   ตํ   ครุํ   กตฺวา   ราโค   อุปฺปชฺชติ
ทิฏฺฐิ อุปฺปชฺชติ ฯ
     [๑๔๗]   นเหตุ   สเหตุโก   ธมฺโม  นเหตุ  สเหตุกสฺส  ธมฺมสฺส
อนนฺตรปจฺจเยน   ปจฺจโย:   ปุริมา   ปุริมา   นเหตู  สเหตุกา  ขนฺธา
ปจฺฉิมานํ    ปจฺฉิมานํ   นเหตุ   สเหตุกานํ   ขนฺธานํ   อนนฺตรปจฺจเยน
ปจฺจโย     อนุโลมํ    โคตฺรภุสฺส    สงฺขิตฺตํ    เนวสญฺญานาสญฺญายตนํ
ผลสมาปตฺติยา   อนนฺตรปจฺจเยน   ปจฺจโย  ฯ  นเหตุ  สเหตุโก  ธมฺโม
นเหตุ   อเหตุกสฺส  ธมฺมสฺส  อนนฺตรปจฺจเยน  ปจฺจโย:  นเหตุ  สเหตุกํ
จุติจิตฺตํ     นเหตุ     อเหตุกสฺส    อุปปตฺติจิตฺตสฺส    อนนฺตรปจฺจเยน
ปจฺจโย   นเหตุ   สเหตุกํ  ภวงฺคํ  อาวชฺชนาย  นเหตุ  สเหตุกํ  ภวงฺคํ
นเหตุ  อเหตุกสฺส  ภวงฺคสฺส  นเหตุ  สเหตุกา  ขนฺธา  นเหตุ อเหตุกสฺส
วุฏฺฐานสฺส   อนนฺตรปจฺจเยน   ปจฺจโย   ฯ   นเหตุ   อเหตุโก  ธมฺโม
นเหตุ   อเหตุกสฺส   ธมฺมสฺส  อนนฺตรปจฺจเยน  ปจฺจโย:  ปุริมา  ปุริมา
นเหตู  อเหตุกา  ขนฺธา  ปจฺฉิมานํ  ปจฺฉิมานํ  นเหตุ  อเหตุกานํ ขนฺธานํ
อนนฺตรปจฺจเยน  ปจฺจโย  อาวชฺชนา  ปญฺจนฺนํ  วิญฺญาณานํ อนนฺตรปจฺจเยน
