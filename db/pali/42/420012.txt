สหชาตาธิปติ  ฯ  อารมฺมณาธิปติ:  ทานํ ทตฺวา สีลํ ... อุโปสถกมฺมํ ...
ตํ   ครุํ   กตฺวา   ปจฺจเวกฺขติ   ตํ   ครุํ  กตฺวา   นเหตู  ขนฺธา  จ
เหตู   จ  อุปฺปชฺชนฺติ  ปุพฺเพ  สุจิณฺณานิ  ยาว  วตฺถุ  นเหตู  ขนฺธา  จ
ตาว  กาตพฺพํ  ฯ  สหชาตาธิปติ:  นเหตุ  อธิปติ  สมฺปยุตฺตกานํ  ขนฺธานํ
เหตูนญฺจ    จิตฺตสมุฏฺฐานานญฺจ   รูปานํ   อธิปติปจฺจเยน   ปจฺจโย   ฯ
เหตุ  จ  นเหตุ  จ  ธมฺมา  เหตุสฺส  ธมฺมสฺส  อธิปติปจฺจเยน  ปจฺจโย:
อารมฺมณาธิปติ:   เหตุญฺจ   สมฺปยุตฺตเก   จ  ขนฺเธ  ครุํ  กตฺวา  เหตู
อุปฺปชฺชนฺติ   ฯ   เหตุ   จ   นเหตุ   จ   ธมฺมา   นเหตุสฺส  ธมฺมสฺส
อธิปติปจฺจเยน   ปจฺจโย:   อารมฺมณาธิปติ:   เหตุญฺจ   สมฺปยุตฺตเก  จ
ขนฺเธ  ครุํ  กตฺวา  นเหตู  ขนฺธา  อุปฺปชฺชนฺติ  ฯ  เหตุ  จ  นเหตุ  จ
ธมฺมา   เหตุสฺส   จ   นเหตุสฺส  จ  ธมฺมสฺส  อธิปติปจฺจเยน  ปจฺจโย:
อารมฺมณาธิปติ:  เหตุญฺจ  สมฺปยุตฺตเก  จ  ขนฺเธ  ครุํ  กตฺวา  เหตู  จ
สมฺปยุตฺตกา จ ขนฺธา อุปฺปชฺชนฺติ ฯ
     [๒๐]  เหตุ  ธมฺโม  เหตุสฺส  ธมฺมสฺส  อนนฺตรปจฺจเยน  ปจฺจโย:
ปุริมา   ปุริมา   เหตู   ปจฺฉิมานํ   ปจฺฉิมานํ   เหตูนํ  อนนฺตรปจฺจเยน
ปจฺจโย  ฯ  เหตุ  ธมฺโม  นเหตุสฺส  ธมฺมสฺส  อนนฺตรปจฺจเยน  ปจฺจโย:
ปุริมา  ปุริมา  เหตู  ปจฺฉิมานํ  ปจฺฉิมานํ นเหตูนํ ขนฺธานํ อนนฺตรปจฺจเยน
ปจฺจเยน  ปจฺจโย  ฯ  เหตุ  ธมฺโม  เหตุสฺส  จ  นเหตุสฺส  จ  ธมฺมสฺส
อนนฺตรปจฺจเยน   ปจฺจโย:   ปุริมา   ปุริมา  เหตู  ปจฺฉิมานํ  ปจฺฉิมานํ
เหตูนํ   สมฺปยุตฺตกานญฺจ   ขนฺธานํ  อนนฺตรปจฺจเยน  ปจฺจโย  ฯ  นเหตุ
