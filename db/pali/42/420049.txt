ขนฺธา  จ  โมโห  จ  อุปฺปชฺชนฺติ  ฯ  สเหตุโก  จ  อเหตุโก  จ ธมฺมา
สเหตุกสฺส   จ   อเหตุกสฺส   จ   ธมฺมสฺส  อารมฺมณปจฺจเยน  ปจฺจโย:
วิจิกิจฺฉาสหคเต  อุทฺธจฺจสหคเต  ขนฺเธ จ โมหญฺจ อารพฺภ วิจิกิจฺฉาสหคตา
อุทฺธจฺจสหคตา ขนฺธา จ โมโห จ อุปฺปชฺชนฺติ ฯ
     [๘๒]   สเหตุโก   ธมฺโม   สเหตุกสฺส   ธมฺมสฺส  อธิปติปจฺจเยน
ปจฺจโย:   อารมฺมณาธิปติ   สหชาตาธิปติ   ฯ   อารมฺมณาธิปติ:   ทานํ
ทตฺวา  สีลํ  ...  อุโปสถกมฺมํ ... ตํ ครุํ กตฺวา ปจฺจเวกฺขติ ฌานา ...
อริยา  มคฺคา  วุฏฺฐหิตฺวา  มคฺคํ ครุํ กตฺวา ... ผลํ ... สเหตุเก ขนฺเธ
ครุํ   กตฺวา   อสฺสาเทติ   อภินนฺทติ  ตํ  ครุํ  กตฺวา  ราโค  อุปฺปชฺชติ
ทิฏฺฐิ   อุปฺปชฺชติ   ฯ   สหชาตาธิปติ:   สเหตุกา  อธิปติ  สมฺปยุตฺตกานํ
ขนฺธานํ   อธิปติปจฺจเยน   ปจฺจโย   ฯ   สเหตุโก   ธมฺโม  อเหตุกสฺส
ธมฺมสฺส   อธิปติปจฺจเยน   ปจฺจโย:   สหชาตาธิปติ:   สเหตุกา  อธิปติ
จิตฺตสมุฏฺฐานานํ    รูปานํ    อธิปติปจฺจเยน    ปจฺจโย   ฯ   สเหตุโก
ธมฺโม    สเหตุกสฺส    จ   อเหตุกสฺส   จ   ธมฺมสฺส   อธิปติปจฺจเยน
ปจฺจโย:   สหชาตาธิปติ:   สเหตุกา   อธิปติ   สมฺปยุตฺตกานํ   ขนฺธานํ
จิตฺตสมุฏฺฐานานญฺจ    รูปานํ   อธิปติปจฺจเยน   ปจฺจโย   ฯ   อเหตุโก
ธมฺโม     สเหตุกสฺส     ธมฺมสฺส    อธิปติปจฺจเยน    ปจฺจโย:    ฯ
อารมฺมณาธิปติ:   อริยา   นิพฺพานํ   ครุํ  กตฺวา  ปจฺจเวกฺขนฺติ  นิพฺพานํ
โคตฺรภุสฺส    โวทานสฺส    มคฺคสฺส   ผลสฺส   อธิปติปจฺจเยน   ปจฺจโย
จกฺขุํ  ...  วตฺถุํ  ...  อเหตุเก  ขนฺเธ ครุํ กตฺวา อสฺสาเทติ อภินนฺทติ
