กมฺมปจฺจเยน   ปจฺจโย   ฯ   อเหตุโก   ธมฺโม   อเหตุกสฺส   ธมฺมสฺส
กมฺมปจฺจเยน   ปจฺจโย:   อเหตุกา   เจตนา   สมฺปยุตฺตกานํ   ขนฺธานํ
จิตฺตสมุฏฺฐานานญฺจ รูปานํ กมฺมปจฺจเยน ปจฺจโย ฯ
     [๙๐]   สเหตุโก   ธมฺโม   สเหตุกสฺส   ธมฺมสฺส  วิปากปจฺจเยน
ปจฺจโย:   วิปาโก   สเหตุโก   เอโก  ขนฺโธ  ติณฺณนฺนํ  ขนฺธานํ  ...
เทฺว  ขนฺธา  ...  ปฏิสนฺธิกฺขเณ  ...  ฯ  สเหตุโก  ธมฺโม อเหตุกสฺส
ธมฺมสฺส  วิปากปจฺจเยน  ปจฺจโย: วิปากา สเหตุกา ขนฺธา จิตฺตสมุฏฺฐานานํ
รูปานํ     วิปากปจฺจเยน     ปจฺจโย     ปฏิสนฺธิกฺขเณ    ...    ฯ
สเหตุโก  ธมฺโม  สเหตุกสฺส  จ  อเหตุกสฺส  จ  ธมฺมสฺส  วิปากปจฺจเยน
ปจฺจโย: วิปาโก สเหตุโก เอโก ขนฺโธ ติณฺณนฺนํ ขนฺธานํ จิตฺตสมุฏฺฐานานญฺจ
รูปานํ    ...    เทฺว    ขนฺธา    ...   ปฏิสนฺธิกฺขเณ   ...   ฯ
อเหตุโก    ธมฺโม    อเหตุกสฺส   ธมฺมสฺส   วิปากปจฺจเยน   ปจฺจโย:
วิปาโก   อเหตุโก  เอโก  ขนฺโธ  ติณฺณนฺนํ  ขนฺธานํ  จิตฺตสมุฏฺฐานานญฺจ
รูปานํ   ...   เทฺว   ขนฺธา   ...   ปฏิสนฺธิกฺขเณ   ขนฺธา  วตฺถุสฺส
วิปากปจฺจเยน ปจฺจโย ฯ
     [๙๑]   สเหตุโก   ธมฺโม   สเหตุกสฺส  ธมฺมสฺส  อาหารปจฺจเยน
ปจฺจโย:  ตีณิ  ฯ  อเหตุโก  ธมฺโม  อเหตุกสฺส  ธมฺมสฺส อาหารปจฺจเยน
ปจฺจโย:  อเหตุกา  อาหารา  สมฺปยุตฺตกานํ  ขนฺธานํ  จิตฺตสมุฏฺฐานานญฺจ
รูปานํ         อาหารปจฺจเยน         ปจฺจโย        ปฏิสนฺธิกฺขเณ
กพฬึกาโร อาหาโร อิมสฺส กายสฺส อาหารปจฺจเยน ปจฺจโย ฯ
