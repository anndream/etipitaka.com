ปฏิสนฺธิกฺขเณ   ขนฺเธ   ปฏิจฺจ   วตฺถุ   วตฺถุํ   ปฏิจฺจ   ขนฺธา   เอกํ
มหาภูตํ  ...  ฯ  อาสววิปฺปยุตฺตํ  อนาสวํ  ธมฺมํ  ปฏิจฺจ อาสววิปฺปยุตฺโต
อนาสโว   ธมฺโม   อุปฺปชฺชติ  เหตุปจฺจยา:  ตีณิ  ฯ  ยถา  จูฬนฺตรทุเก
โลกิยทุกํ เอวํ วิตฺถาเรตพฺพํ นินฺนานากรณํ ฯ สงฺขิตฺตํ ฯ
                อาสววิปฺปยุตฺตสาสวทุกํ นิฏฺฐิตํ ฯ
                      _________________
                       สญฺโญชนทุกํ
                       ปฏิจฺจวาโร
     [๔๑๘]   สญฺโญชนํ   ธมฺมํ   ปฏิจฺจ  สญฺโญชโน  ธมฺโม  อุปฺปชฺชติ
เหตุปจฺจยา:   กามราคสญฺโญชนํ   ปฏิจฺจ  ทิฏฺฐิสญฺโญชนํ  อวิชฺชาสญฺโญชนํ
กามราคสญฺโญชนํ           ปฏิจฺจ           สีลพฺพตปรามาสสญฺโญชนํ
อวิชฺชาสญฺโญชนํ  กามราคสญฺโญชนํ  ปฏิจฺจ  มานสญฺโญชนํ  อวิชฺชาสญฺโญชนํ
กามราคสญฺโญชนํ       ปฏิจฺจ      อวิชฺชาสญฺโญชนํ      ปฏิฆสญฺโญชนํ
ปฏิจฺจ       อิสฺสาสญฺโญชนํ       อวิชฺชาสญฺโญชนํ       ปฏิฆสญฺโญชนํ
ปฏิจฺจ       มจฺฉริยสญฺโญชนํ       อวิชฺชาสญฺโญชนํ      ปฏิฆสญฺโญชนํ
ปฏิจฺจ         อวิชฺชาสญฺโญชนํ         มานสญฺโญชนํ         ปฏิจฺจ
ภวราคสญฺโญชนํ      อวิชฺชาสญฺโญชนํ      ภวราคสญฺโญชนํ      ปฏิจฺจ
อวิชฺชาสญฺโญชนํ    วิจิกิจฺฉาสญฺโญชนํ    ปฏิจฺจ    อวิชฺชาสญฺโญชนํ    ฯ
สญฺโญชนํ   ธมฺมํ   ปฏิจฺจ  โนสญฺโญชโน  ธมฺโม  อุปฺปชฺชติ  เหตุปจฺจยา:
สญฺโญชเน      ปฏิจฺจ     สมฺปยุตฺตกา     ขนฺธา     จิตฺตสมุฏฺฐานญฺจ
