อารมฺมณูปนิสฺสโย   อนนฺตรูปนิสฺสโย  ปกตูปนิสฺสโย  ฯเปฯ  ปกตูปนิสฺสโย:
ทุติยอุปนิสฺสยสทิสํ    ฯ    เหตุ    จ   นเหตุ   จ   ธมฺมา   เหตุสฺส
ธมฺมสฺส       อุปนิสฺสยปจฺจเยน       ปจฺจโย:      อารมฺมณูปนิสฺสโย
อนนฺตรูปนิสฺสโย    ปกตูปนิสฺสโย    ฯเปฯ   ปกตูปนิสฺสโย:   เหตู   จ
สมฺปยุตฺตกา  จ  ขนฺธา  เหตูนํ  อุปนิสฺสยปจฺจเยน  ปจฺจโย  ฯ  เหตุ  จ
นเหตุ   จ   ธมฺมา   นเหตุสฺส   ธมฺมสฺส   อุปนิสฺสยปจฺจเยน  ปจฺจโย:
อารมฺมณูปนิสฺสโย   อนนฺตรูปนิสฺสโย  ปกตูปนิสฺสโย  ฯเปฯ  ปกตูปนิสฺสโย:
เหตู     จ     สมฺปยุตฺตกา     จ     ขนฺธา    นเหตูนํ    ขนฺธานํ
อุปนิสฺสยปจฺจเยน  ปจฺจโย  ฯ  เหตุ  จ  นเหตุ  จ  ธมฺมา  เหตุสฺส  จ
นเหตุสฺส   จ   ธมฺมสฺส  อุปนิสฺสยปจฺจเยน  ปจฺจโย:  อารมฺมณูปนิสฺสโย:
อนนฺตรูปนิสฺสโย       ปกตูปนิสฺสโย       ฯเปฯ       ปกตูปนิสฺสโย:
เหตู   จ   สมฺปยุตฺตกา   จ   ขนฺธา  เหตูนํ  สมฺปยุตฺตกานญฺจ  ขนฺธานํ
อุปนิสฺสยปจฺจเยน ปจฺจโย ฯ
     [๒๓]  นเหตุ  ธมฺโม  นเหตุสฺส ธมฺมสฺส ปุเรชาตปจฺจเยน ปจฺจโย:
อารมฺมณปุเรชาตํ   วตฺถุปุเรชาตํ   ฯ   อารมฺมณปุเรชาตํ:  จกฺขุํ  ฯเปฯ
วตฺถุํ    อนิจฺจโต    ทุกฺขโต   อนตฺตโต   วิปสฺสติ   ฯเปฯ   โทมนสฺสํ
อุปฺปชฺชติ    ทิพฺเพน    จกฺขุนา   รูปํ   ปสฺสติ   ทิพฺพาย   โสตธาตุยา
สทฺทํ    สุณาติ    รูปายตนํ    จกฺขุวิญฺญาณสฺส   ฯเปฯ   โผฏฺฐพฺพายตนํ
กายวิญฺญาณสฺส  ปุเรชาตปจฺจเยน  ปจฺจโย  ฯ  วตฺถุปุเรชาตํ:  จกฺขายตนํ
จกฺขุวิญฺญาณสฺส     ปุเรชาตปจฺจเยน    ปจฺจโย    ฯเปฯ    กายายตนํ
