ปรามาโส   จ   สมฺปยุตฺตกา  จ  ขนฺธา  อุปฺปชฺชนฺติ  ฯ  วตฺถุปุเรชาตํ:
วตฺถุ   ปรามาสสฺส   จ   สมฺปยุตฺตกานญฺจ   ขนฺธานํ   ปุเรชาตปจฺจเยน
ปจฺจโย ฯ
     [๖๘๒]     ปรามาโส     ธมฺโม     โนปรามาสสฺส    ธมฺมสฺส
ปจฺฉาชาตปจฺจเยน    ปจฺจโย:    ตีณิ    ปจฺฉาชาตา    กาตพฺพา   ฯ
อาเสวนปจฺจเยน ปจฺจโย: นว ฯ
     [๖๘๓]  โนปรามาโส  ธมฺโม  โนปรามาสสฺส ธมฺมสฺส กมฺมปจฺจเยน
ปจฺจโย:    สหชาตา    นานาขณิกา    ฯ   สหชาตา:   โนปรามาสา
เจตนาสมฺปยุตฺตกานํ       ขนฺธานํ      จิตฺตสมุฏฺฐานานญฺจ      รูปานํ
กมฺมปจฺจเยน    ปจฺจโย    ฯ   นานาขณิกา:   โนปรามาสา   เจตนา
วิปากานํ   ขนฺธานํ   กฏตฺตา   จ   รูปานํ   กมฺมปจฺจเยน  ปจฺจโย  ฯ
มูลานิ     กาตพฺพานิ    ฯ    โนปรามาสา    เจตนา    ปรามาสสฺส
กมฺมปจฺจเยน   ปจฺจโย   ฯ   โนปรามาสา   เจตนา   ปรามาสสฺส  จ
สมฺปยุตฺตกานญฺจ    ขนฺธานํ   จิตฺตสมุฏฺฐานานญฺจ   รูปานํ   กมฺมปจฺจเยน
ปจฺจโย ฯ
     [๖๘๔]  โนปรามาโส  ธมฺโม โนปรามาสสฺส ธมฺมสฺส วิปากปจฺจเยน
ปจฺจโย:     เอกํ    ฯ    อาหารปจฺจเยน    ปจฺจโย:    ตีณิ    ฯ
อินฺทฺริยปจฺจเยน ปจฺจโย: ตีณิ ฯ ฌานปจฺจเยน ปจฺจโย: ตีณิ ฯ
     [๖๘๕]  ปรามาโส  ธมฺโม  โนปรามาสสฺส  ธมฺมสฺส  มคฺคปจฺจเยน
ปจฺจโย:  ปรามาสานิ  มคฺคงฺคานิ  ...  เอวํ  ปญฺจ  ปญฺหา กาตพฺพา ฯ
