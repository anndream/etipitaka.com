รูปชีวิตินฺทฺริยํ   กฏตฺตารูปานํ   อินฺทฺริยปจฺจเยน  ปจฺจโย  ฯ  รูปี  ธมฺโม
อรูปิสฺส   ธมฺมสฺส  อินฺทฺริยปจฺจเยน  ปจฺจโย:  จกฺขุนฺทฺริยํ  จกฺขุวิญฺญาณสฺส
กายินฺทฺริยํ กายวิญฺญาณสฺส อินฺทฺริยปจฺจเยน
ปจฺจโย   ฯ  อรูปี  ธมฺโม  อรูปิสฺส  ธมฺมสฺส  อินฺทฺริยปจฺจเยน  ปจฺจโย:
ตีณิ   ฯ   รูปี  จ  อรูปี  จ  ธมฺมา  อรูปิสฺส  ธมฺมสฺส  อินฺทฺริยปจฺจเยน
ปจฺจโย:      จกฺขุนฺทฺริยญฺจ     จกฺขุวิญฺญาณญฺจ     จกฺขุวิญฺญาณสหคตานํ
ขนฺธานํ อินฺทฺริยปจฺจเยน ปจฺจโย กายินฺทฺริยญฺจ ... ฯ
     [๒๘๒]   อรูปี  ธมฺโม  อรูปิสฺส  ธมฺมสฺส  ฌานปจฺจเยน  ปจฺจโย:
ตีณิ    ฯ    มคฺคปจฺจเยน    ปจฺจโย:    ตีณิ   ฯ   สมฺปยุตฺตปจฺจเยน
ปจฺจโย: เอกํ ฯ
     [๒๘๓]  รูปี  ธมฺโม  อรูปิสฺส  ธมฺมสฺส  วิปฺปยุตฺตปจฺจเยน ปจฺจโย:
สหชาตํ   ปุเรชาตํ   ฯ  สหชาตํ:  ปฏิสนฺธิกฺขเณ  วตฺถุ  อรูปีนํ  ขนฺธานํ
วิปฺปยุตฺตปจฺจเยน   ปจฺจโย   ฯ   ปุเรชาตํ:  จกฺขายตนํ  จกฺขุวิญฺญาณสฺส
กายายตนํ       กายวิญฺญาณสฺส       วตฺถุ      อรูปีนํ      ขนฺธานํ
วิปฺปยุตฺตปจฺจเยน    ปจฺจโย    ฯ    อรูปี   ธมฺโม   รูปิสฺส   ธมฺมสฺส
วิปฺปยุตฺตปจฺจเยน    ปจฺจโย:    สหชาตํ   ปจฺฉาชาตํ   ฯ   สหชาตา:
อรูปิโน   ขนฺธา   จิตฺตสมุฏฺฐานานํ   รูปานํ   วิปฺปยุตฺตปจฺจเยน  ปจฺจโย
ปฏิสนฺธิกฺขเณ     อรูปี     ขนฺธา    กฏตฺตารูปานํ    วิปฺปยุตฺตปจฺจเยน
ปจฺจโย    ฯ   ปจฺฉาชาตา:   อรูปิโน   ขนฺธา   ปุเรชาตสฺส   อิมสฺส
กายสฺส วิปฺปยุตฺตปจฺจเยน ปจฺจโย ฯ
