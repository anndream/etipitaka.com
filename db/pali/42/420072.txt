อารมฺมณาธิปติ     สหชาตาธิปติ    ฯ    อารมฺมณาธิปติ:
เหตุํ    ครุํ    กตฺวา   สเหตุกาเจวนจเหตู   ขนฺธา   อุปฺปชฺชนฺติ   ฯ
สหชาตาธิปติ:  เหตุเจวสเหตุกาปธิปติ สมฺปยุตฺตกานํ ขนฺธานํ อธิปติปจฺจเยน
ปจฺจโย   ฯ   เหตุเจวสเหตุโก   จ   ธมฺโม  เหตุสฺสเจวสเหตุกสฺส  จ
สเหตุกสฺสเจวนจเหตุสฺส    จ    ธมฺมสฺส    อธิปติปจฺจเยน    ปจฺจโย:
อารมฺมณาธิปติ   สหชาตาธิปติ   ฯ   อารมฺมณาธิปติ:  เหตุํ  ครุํ  กตฺวา
เหตู   จ   สมฺปยุตฺตกา   จ   ขนฺธา   อุปฺปชฺชนฺติ   ฯ  สหชาตาธิปติ:
เหตุเจวสเหตุกาธิปติ   สมฺปยุตฺตกานํ   ขนฺธานํ  เหตูนญฺจ  อธิปติปจฺจเยน
ปจฺจโย    ฯ    สเหตุโกเจวนจเหตุ   ธมฺโม   สเหตุกสฺสเจวนจเหตุสฺส
ธมฺมสฺส   อธิปติปจฺจเยน   ปจฺจโย:   อารมฺมณาธิปติ   สหชาตาธิปติ  ฯ
อารมฺมณาธิปติ:    ทานํ    ทตฺวา   สีลํ   ...   อุโปสถกมฺมํ   กตฺวา
ตํ   ครุํ   กตฺวา   ปจฺจเวกฺขติ  ปุพฺเพ  ...  ฌานา  วุฏฺฐหิตฺวา  ฌานํ
ครุํ   กตฺวา   ปจฺจเวกฺขติ   อริยา   มคฺคา   วุฏฺฐหิตฺวา   มคฺคํ   ครุํ
กตฺวา   ...   ผลํ   ครุํ   กตฺวา   ปจฺจเวกฺขนฺติ  สเหตุเกเจวนจเหตู
ขนฺเธ   ครุํ   กตฺวา   อสฺสาเทติ   อภินนฺทติ   ตํ  ครุํ  กตฺวา  ราโค
อุปฺปชฺชติ   ทิฏฺฐิ   อุปฺปชฺชติ   ฯ   สหชาตาธิปติ:   สเหตุโกเจวนจเหตุ
อธิปติ  สมฺปยุตฺตกานํ ขนฺธานํ อธิปติปจฺจเยน ปจฺจโย ฯ สเหตุโกเจวนจเหตุ
ธมฺโม       เหตุสฺสเจวสเหตุกสฺสจ       ธมฺมสฺส      อธิปติปจฺจเยน
ปจฺจโย:     อารมฺมณาธิปติ     สหชาตาธิปติ    ฯ    อารมฺมณาธิปติ:
ทานํ  ทตฺวา  ...  ปฐมคมนํเยว  ฯ  สหชาตาธิปติ: สเหตุโกเจวนจเหตุ
