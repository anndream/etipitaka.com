ยถา จูฬนฺตรทุเก โลกิยทุกํ เอวํ กาตพฺพํ นินฺนานากรณํ ฯ
                     สาสวทุกํ นิฏฺฐิตํ ฯ
                      _________________
                     อาสวสมฺปยุตฺตทุกํ
                       ปฏิจฺจวาโร
     [๓๖๓]   อาสวสมฺปยุตฺตํ   ธมฺมํ   ปฏิจฺจ  อาสวสมฺปยุตฺโต  ธมฺโม
อุปฺปชฺชติ   เหตุปจฺจยา:   อาสวสมฺปยุตฺตํ   เอกํ   ขนฺธํ   ปฏิจฺจ  ตโย
ขนฺธา  เทฺว  ขนฺเธ  ...  ฯ อาสวสมฺปยุตฺตํ ธมฺมํ ปฏิจฺจ อาสววิปฺปยุตฺโตn
ธมฺโม      อุปฺปชฺชติ     เหตุปจฺจยา:     อาสวสมฺปยุตฺเต     ขนฺเธ
ปฏิจฺจ   จิตฺตสมุฏฺฐานํ   รูปํ   โทมนสฺสสหคเต   ขนฺเธ   ปฏิจฺจ  โมโห
จิตฺตสมุฏฺฐานญฺจ   รูปํ  ฯ  อาสวสมฺปยุตฺตํ  ธมฺมํ  ปฏิจฺจ  อาสวสมฺปยุตฺโต
จ     อาสววิปฺปยุตฺโต     จ    ธมฺมา    อุปฺปชฺชนฺติ    เหตุปจฺจยา:
อาสวสมฺปยุตฺตํ   เอกํ   ขนฺธํ   ปฏิจฺจ   ตโย   ขนฺธา  จิตฺตสมุฏฺฐานญฺจ
รูปํ  เทฺว  ขนฺเธ  ...  โทมนสฺสสหคตํ  เอกํ  ขนฺธํ  ปฏิจฺจ ตโย ขนฺธา
โมโห  จิตฺตสมุฏฺฐานญฺจ  รูปํ  เทฺว  ขนฺเธ  ...  ฯ อาสววิปฺปยุตฺตํ ธมฺมํ
ปฏิจฺจ   อาสววิปฺปยุตฺโต  ธมฺโม  อุปฺปชฺชติ  เหตุปจฺจยา:  อาสววิปฺปยุตฺตํ
เอกํ    ขนฺธํ   ปฏิจฺจ   ตโย   ขนฺธา   จิตฺตสมุฏฺฐานญฺจ   รูปํ   เทฺว
ขนฺเธ    ...   โทมนสฺสสหคตํ   วิจิกิจฺฉาสหคตํ   อุทฺธจฺจสหคตํ   โมหํ
ปฏิจฺจ    จิตฺตสมุฏฺฐานํ    รูปํ   ปฏิสนฺธิกฺขเณ   ขนฺเธ   ปฏิจฺจ   วตฺถุ
วตฺถุํ    ปฏิจฺจ    ขนฺธา   เอกํ   มหาภูตํ   ปฏิจฺจ   ตโย   มหาภูตา
