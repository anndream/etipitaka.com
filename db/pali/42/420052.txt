อนนฺตรปจฺจเยน   ปจฺจโย   ฯ   สเหตุโก   จ   อเหตุโก   จ  ธมฺมา
อเหตุกสฺส    ธมฺมสฺส    อนนฺตรปจฺจเยน    ปจฺจโย:   ปุริมา   ปุริมา
วิจิกิจฺฉาสหคตา   อุทฺธจฺจสหคตา   ขนฺธา   จ   โมโห   จ   ปจฺฉิมสฺส
ปจฺฉิมสฺส   วิจิกิจฺฉาสหคตสฺส   อุทฺธจฺจสหคตสฺส  โมหสฺส  อนนฺตรปจฺจเยน
ปจฺจโย      วิจิกิจฺฉาสหคตา      อุทฺธจฺจสหคตา      ขนฺธา      จ
โมโห    จ   อเหตุกสฺส   วุฏฺฐานสฺส   อนนฺตรปจฺจเยน   ปจฺจโย   ฯ
สเหตุโก   จ   อเหตุโก   จ   ธมฺมา   สเหตุกสฺส  จ  อเหตุกสฺส  จ
ธมฺมสฺส   อนนฺตรปจฺจเยน   ปจฺจโย:   ปุริมา   ปุริมา  วิจิกิจฺฉาสหคตา
อุทฺธจฺจสหคตา    ขนฺธา    จ    โมโห    จ    ปจฺฉิมานํ   ปจฺฉิมานํ
วิจิกิจฺฉาสหคตานํ  อุทฺธจฺจสหคตานํ  ขนฺธานํ  โมหสฺส  จ  อนนฺตรปจฺจเยน
ปจฺจโย ฯ
     [๘๔]   สเหตุโก   ธมฺโม   สเหตุกสฺส  ธมฺมสฺส  สหชาตปจฺจเยน
ปจฺจโย:   ปฏิจฺจวาเร   สหชาตสทิสํ   อิห   ฆฏนา   นตฺถิ   ฯ  ...
อญฺญมญฺญปจฺจเยน   ปจฺจโย:   ปฏิจฺจวารสทิสํ   ฯ  ...  นิสฺสยปจฺจเยน
ปจฺจโย: ปฏิจฺจวาเร นิสฺสยปจฺจยสทิสํ อิห ฆฏนา นตฺถิ ฯ
     [๘๕]    ...   อุปนิสฺสยปจฺจเยน   ปจฺจโย:   อารมฺมณูปนิสฺสโย
อนนฺตรูปนิสฺสโย    ปกตูปนิสฺสโย    ฯเปฯ    ปกตูปนิสฺสโย:   สเหตุกา
ขนฺธา   สเหตุกานํ   ขนฺธานํ   อุปนิสฺสยปจฺจเยน  ปจฺจโย  ฯ  สเหตุโก
ธมฺโม  อเหตุกสฺส  ธมฺมสฺส  อุปนิสฺสยปจฺจเยน  ปจฺจโย:  อนนฺตรูปนิสฺสโย
ปกตูปนิสฺสโย      ฯเปฯ      ปกตูปนิสฺสโย:     สเหตุกา     ขนฺธา
