วิปสฺสนํ   อุปฺปาเทติ   อภิญฺญํ   อุปฺปาเทติ   สมาปตฺตึ  อุปฺปาเทติ  มานํ
ชปฺเปติ  ทิฏฺฐึ  คณฺหาติ  โลกิยํ  สีลํ  ...  ฯเปฯ  เสนาสนํ  อุปนิสฺสาย
ทานํ   เทติ   ฯเปฯ   สงฺฆํ  ภินฺทติ  โลกิยา  สทฺธา  ฯเปฯ  เสนาสนํ
โลกิยาย    สทฺธาย    ฯเปฯ   กายิกสฺส   ทุกฺขสฺส   อุปนิสฺสยปจฺจเยน
ปจฺจโย   กุสลากุสลํ   กมฺมํ   วิปากสฺส   อุปนิสฺสยปจฺจเยน  ปจฺจโย  ฯ
โลกิโย   ธมฺโม   โลกุตฺตรสฺส   ธมฺมสฺส   อุปนิสฺสยปจฺจเยน   ปจฺจโย:
อนนฺตรูปนิสฺสโย    ปกตูปนิสฺสโย    ฯเปฯ    ปกตูปนิสฺสโย:    ปฐมสฺส
มคฺคสฺส    ปริกมฺมํ    ปฐมสฺส    มคฺคสฺส   อุปนิสฺสยปจฺจเยน   ปจฺจโย
ฯเปฯ  จตุตฺถสฺส  มคฺคสฺส  ปริกมฺมํ  จตุตฺถสฺส  มคฺคสฺส  อุปนิสฺสยปจฺจเยน
ปจฺจโย:     ฯ     โลกุตฺตโร     ธมฺโม     โลกุตฺตรสฺส    ธมฺมสฺส
อุปนิสฺสยปจฺจเยน     ปจฺจโย:     อารมฺมณูปนิสฺสโย    อนนฺตรูปนิสฺสโย
ปกตูปนิสฺสโย    ฯเปฯ    ปกตูปนิสฺสโย:    ปฐโม    มคฺโค   ทุติยสฺส
มคฺคสฺส    อุปนิสฺสยปจฺจเยน    ปจฺจโย    ตติโย    มคฺโค   จตุตฺถสฺส
มคฺคสฺส   อุปนิสฺสยปจฺจเยน   ปจฺจโย   ฯ  โลกุตฺตโร  ธมฺโม  โลกิยสฺส
ธมฺมสฺส   อุปนิสฺสยปจฺจเยน  ปจฺจโย:  อารมฺมณูปนิสฺสโย  อนนฺตรูปนิสฺสโย
ปกตูปนิสฺสโย       ฯเปฯ      ปกตูปนิสฺสโย:      อริยา      มคฺคํ
อุปนิสฺสาย   อนุปฺปนฺนํ   สมาปตฺตึ   อุปฺปาเทนฺติ   อุปฺปนฺนํ   สมาปชฺชนฺติ
สงฺขาเร    อนิจฺจโต   ทุกฺขโต   อนตฺตโต   วิปสฺสนฺติ   เตสํ   มคฺโค
ฯเปฯ   ฐานาฐานโกสลฺลสฺส   อุปนิสฺสยปจฺจเยน   ปจฺจโย   ผลสมาปตฺติ
กายิกสฺส สุขสฺส อุปนิสฺสยปจฺจเยน ปจฺจโย ฯ
