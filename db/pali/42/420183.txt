ปจฺจโย   ฯ   โนอาสโว   ธมฺโม   โนอาสวสฺส  ธมฺมสฺส  เหตุปจฺจเยน
ปจฺจโย:   โนอาสวา   เหตู  สมฺปยุตฺตกานํ  ขนฺธานํ  จิตฺตสมุฏฺฐานานญฺจ
รูปานํ     เหตุปจฺจเยน     ปจฺจโย     ปฏิสนฺธิ     ฯ    โนอาสโว
ธมฺโม   อาสวสฺส   ธมฺมสฺส   เหตุปจฺจเยน  ปจฺจโย:  โนอาสวา  เหตู
สมฺปยุตฺตกานํ   อาสวานํ   เหตุปจฺจเยน  ปจฺจโย  ฯ  โนอาสโว  ธมฺโม
อาสวสฺส  จ  โนอาสวสฺส  จ  ธมฺมสฺส  เหตุปจฺจเยน ปจฺจโย: โนอาสวา
เหตู     สมฺปยุตฺตกานํ     ขนฺธานํ     อาสวานํ    จิตฺตสมุฏฺฐานานญฺจ
รูปานํ   เหตุปจฺจเยน   ปจฺจโย  ฯ  อาสโว  จ  โนอาสโว  จ  ธมฺมา
โนอาสวสฺส   ธมฺมสฺส   เหตุปจฺจเยน  ปจฺจโย:  อาสวา  จ  โนอาสวา
จ    เหตู    สมฺปยุตฺตกานํ    ขนฺธานํ    จิตฺตสมุฏฺฐานานญฺจ    รูปานํ
เหตุปจฺจเยน ปจฺจโย ฯ
     [๓๔๔]   อาสโว   ธมฺโม   อาสวสฺส  ธมฺมสฺส  อารมฺมณปจฺจเยน
ปจฺจโย:   อาสเว   อารพฺภ   อาสวา  อุปฺปชฺชนฺติ  ฯ  อาสโว  ธมฺโม
โนอาสวสฺส   ธมฺมสฺส   อารมฺมณปจฺจเยน   ปจฺจโย:   อาสเว  อารพฺภ
โนอาสวา   ขนฺธา   อุปฺปชฺชนฺติ   ฯ   อาสโว   ธมฺโม   อาสวสฺส  จ
โนอาสวสฺส    จ    ธมฺมสฺส    อารมฺมณปจฺจเยน   ปจฺจโย:   อาสเว
อารพฺภ  อาสวา  จ  สมฺปยุตฺตกา  จ  ขนฺธา  อุปฺปชฺชนฺติ  ฯ  โนอาสโว
ธมฺโม     โนอาสวสฺส     ธมฺมสฺส     อารมฺมณปจฺจเยน     ปจฺจโย:
ทานํ  ... สีลํ ... อุโปสถกมฺมํ ... ฌานา ... อริยา มคฺคา วุฏฺฐหิตฺวา
มคฺคํ    ปจฺจเวกฺขนฺติ    ผลํ    ปจฺจเวกฺขนฺติ   นิพฺพานํ   ปจฺจเวกฺขนฺติ
