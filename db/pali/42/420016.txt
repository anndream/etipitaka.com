กายวิญฺญาณสฺส   ปุเรชาตปจฺจเยน   ปจฺจโย   วตฺถุ   นเหตูนํ   ขนฺธานํ
ปุเรชาตปจฺจเยน    ปจฺจโย   ฯ   นเหตุ   ธมฺโม   เหตุสฺส   ธมฺมสฺส
ปุเรชาตปจฺจเยน    ปจฺจโย:    อารมฺมณปุเรชาตํ    วตฺถุปุเรชาตํ   ฯ
อารมฺมณปุเรชาตํ:   จกฺขุํ   ฯเปฯ   วตฺถุํ   อนิจฺจโต  ฯเปฯ  โทมนสฺสํ
อุปฺปชฺชติ    ทิพฺเพน    จกฺขุนา   รูปํ   ปสฺสติ   ทิพฺพาย   โสตธาตุยา
สทฺทํ   สุณาติ   ฯ   วตฺถุปุเรชาตํ:   วตฺถุ   เหตูนํ   ปุเรชาตปจฺจเยน
ปจฺจโย   ฯ   นเหตุ   ธมฺโม   เหตุสฺส   จ   นเหตุสฺส   จ  ธมฺมสฺส
ปุเรชาตปจฺจเยน    ปจฺจโย:    อารมฺมณปุเรชาตํ    วตฺถุปุเรชาตํ   ฯ
อารมฺมณปุเรชาตํ:  จกฺขุํ  ฯเปฯ  วตฺถุํ  อนิจฺจโต  ฯเปฯ  โทมนสฺสํ ...
ทิพฺเพน    ฯเปฯ    วตฺถุปุเรชาตํ:    วตฺถุ   เหตูนํ   สมฺปยุตฺตกานญฺจ
ขนฺธานํ ปุเรชาตปจฺจเยน ปจฺจโย ฯ
     [๒๔]   เหตุ   ธมฺโม   นเหตุสฺส   ธมฺมสฺส   ปจฺฉาชาตปจฺจเยน
ปจฺจโย:  ปจฺฉาชาตา  เหตู ปุเรชาตสฺส อิมสฺส กายสฺส ปจฺฉาชาตปจฺจเยน
ปจฺจโย   ฯ   นเหตุ   ธมฺโม   นเหตุสฺส   ธมฺมสฺส  ปจฺฉาชาตปจฺจเยน
ปจฺจโย:       ปจฺฉาชาตา      นเหตู      ขนฺธา      ปุเรชาตสฺส
อิมสฺส   กายสฺส   ปจฺฉาชาตปจฺจเยน  ปจฺจโย  ฯ  เหตุ  จ  นเหตุ  จ
ธมฺมา   นเหตุสฺส   ธมฺมสฺส   ปจฺฉาชาตปจฺจเยน  ปจฺจโย:  ปจฺฉาชาตา
เหตู   จ   สมฺปยุตฺตกา   จ   ขนฺธา   ปุเรชาตสฺส   อิมสฺส   กายสฺส
ปจฺฉาชาตปจฺจเยน ปจฺจโย ฯ
     [๒๕]  เหตุ  ธมฺโม  เหตุสฺส  ธมฺมสฺส  อาเสวนปจฺจเยน ปจฺจโย:
