จิตฺตสมุฏฺฐานญฺจ รูปํ เทฺว ขนฺเธ ... ฯ
     [๔๕๔]   สญฺโญชนสมฺปยุตฺตํ   ธมฺมํ   ปจฺจยา   สญฺโญชนสมฺปยุตฺโต
ธมฺโม     อุปฺปชฺชติ     อารมฺมณปจฺจยา:    ตีณิ    ปฏิจฺจสทิสา    ฯ
สญฺโญชนวิปฺปยุตฺตํ     ธมฺมํ     ปจฺจยา    สญฺโญชนวิปฺปยุตฺโต    ธมฺโม
อุปฺปชฺชติ     อารมฺมณปจฺจยา:    ยาว    ปฏิสนฺธิ    วตฺถุํ    ปจฺจยา
สญฺโญชนวิปฺปยุตฺตา     ขนฺธา     จกฺขายตนํ    ปจฺจยา    จกฺขุวิญฺญาณํ
กายายตนํ   ปจฺจยา   กายวิญฺญาณํ   วตฺถุํ   ปจฺจยา  สญฺโญชนวิปฺปยุตฺตา
ขนฺธา   วตฺถุํ   ปจฺจยา   อุทฺธจฺจสหคโต   โมโห  ฯ  สญฺโญชนวิปฺปยุตฺตํ
ธมฺมํ      ปจฺจยา      สญฺโญชนสมฺปยุตฺโต      ธมฺโม      อุปฺปชฺชติ
อารมฺมณปจฺจยา:     วตฺถุํ     ปจฺจยา    สญฺโญชนสมฺปยุตฺตา    ขนฺธา
อุทฺธจฺจสหคตํ   โมหํ  ปจฺจยา  สมฺปยุตฺตกา  ขนฺธา  ฯ  สญฺโญชนวิปฺปยุตฺตํ
ธมฺมํ    ปจฺจยา    สญฺโญชนสมฺปยุตฺโต    จ    สญฺโญชนสมฺปยุตฺโต   จ
สญฺโญชนวิปฺปยุตฺโต  จ  ธมฺมา  อุปฺปชฺชนฺติ  อารมฺมณปจฺจยา: วตฺถุํ ปจฺจยา
อุทฺธจฺจสหคตา    ขนฺธา    จ   โมโห   จ   ฯ   สญฺโญชนสมฺปยุตฺตญฺจ
สญฺโญชนวิปฺปยุตฺตญฺจ    ธมฺมํ    ปจฺจยา    สญฺโญชนสมฺปยุตฺโต    ธมฺโม
อุปฺปชฺชติ     อารมฺมณปจฺจยา:    สญฺโญชนสมฺปยุตฺตํ    เอกํ    ขนฺธญฺจ
วตฺถุญฺจ   ปจฺจยา   ตโย   ขนฺธา   เทฺว   ขนฺเธ  ...  อุทฺธจฺจสหคตํ
เอกํ   ขนฺธญฺจ  โมหญฺจ  ปจฺจยา  ตโย  ขนฺธา  เทฺว  ขนฺเธ  ...  ฯ
สญฺโญชนสมฺปยุตฺตญฺจ       สญฺโญชนวิปฺปยุตฺตญฺจ      ธมฺมํ      ปจฺจยา
สญฺโญชนวิปฺปยุตฺโต       ธมฺโม       อุปฺปชฺชติ      อารมฺมณปจฺจยา:
