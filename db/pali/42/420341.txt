ปจฺจโย:    ทานํ    ...   สีลํ   ...   อุโปสถกมฺมํ   ...   ปุพฺเพ
สุจิณฺณานิ  ...  ฌานา  วุฏฺฐหิตฺวา  ฌานํ  ...  จกฺขุํ  ...  วตฺถุํ ...
คนฺถนิเยเจวโนจคนฺเถ  ขนฺเธ  อสฺสาเทติ  อภินนฺทติ  ตํ อารพฺภ คนฺถา จ
สมฺปยุตฺตกา    จ    ขนฺธา    อุปฺปชฺชนฺติ   ฯ   เอวํ   อิตเรปิ   ตีณิ
วิตฺถาเรตพฺพา อารพฺภ กาตพฺพา ฯ
     อิมมฺหิ    ทุเก    โลกุตฺตรํ   นตฺถิ   คนฺถทุกสทิสํ   นินฺนานากรณํ
คนฺถนิยนฺติ นิยาเมตพฺพํ ฯ มคฺเค นว ปญฺหา กาตพฺพา ฯ
                   คนฺถคนฺถนิยทุกํ นิฏฺฐิตํ ฯ
                      _________________
                    คนฺถคนฺถสมฺปยุตฺตทุกํ
                       ปฏิจฺจวาโร
     [๕๖๗]   คนฺถญฺเจวคนฺถสมฺปยุตฺตญฺจ   ธมฺมํ   ปฏิจฺจ   คนฺโถเจว-
*คนฺถสมฺปยุตฺโตจ    ธมฺโม   อุปฺปชฺชติ   เหตุปจฺจยา:   สีลพฺพตปรามาสํ
กายคนฺถํ   ปฏิจฺจ   อภิชฺฌา   กายคนฺโถ   อภิชฺฌา   กายคนฺถํ   ปฏิจฺจ
สีลพฺพตปรามาโส    กายคนฺโถ    อิทํสจฺจาภินิเวสํ    กายคนฺถํ   ปฏิจฺจ
อภิชฺฌา  กายคนฺโถ อภิชฺฌา กายคนฺถํ ปฏิจฺจ อิทํสจฺจาภินิเวโส กายคนฺโถ ฯ
คนฺถญฺเจวคนฺถสมฺปยุตฺตญฺจ    ธมฺมํ   ปฏิจฺจ   คนฺถสมฺปยุตฺโตเจวโนจคนฺโถ
ธมฺโม       อุปฺปชฺชติ       เหตุปจฺจยา:       คนฺเถ       ปฏิจฺจ
สมฺปยุตฺตกา    ขนฺธา    ฯ   คนฺถญฺเจวคนฺถสมฺปยุตฺตญฺจ   ธมฺมํ   ปฏิจฺจ
คนฺโถเจวคนฺถสมฺปยุตฺโตจ    คนฺถสมฺปยุตฺโตเจวโนจคนฺโถ    จ    ธมฺมา
