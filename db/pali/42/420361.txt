ขนฺธานํ   อุปนิสฺสยปจฺจเยน   ปจฺจโย   ฯ   นีวรโณ  จ  โนนีวรโณ  จ
ธมฺมา  นีวรณสฺส  ธมฺมสฺส  อุปนิสฺสยปจฺจเยน  ปจฺจโย:  อารมฺมณูปนิสฺสโย
อนนฺตรูปนิสฺสโย       ปกตูปนิสฺสโย       ฯเปฯ       ปกตูปนิสฺสโย:
นีวรณา   จ   สมฺปยุตฺตกา   จ   ขนฺธา   นีวรณานํ   อุปนิสฺสยปจฺจเยน
ปจฺจโย ตีณิ ฯ
     [๕๙๙]  โนนีวรโณ  ธมฺโม  โนนีวรณสฺส  ธมฺมสฺส ปุเรชาตปจฺจเยน
ปจฺจโย:         อารมฺมณปุเรชาตํ         วตฺถุปุเรชาตํ         ฯ
อารมฺมณปุเรชาตํ:  จกฺขุํ  ...  วตฺถุํ อนิจฺจโต ... โทมนสฺสํ อุปฺปชฺชติ ฯ
ตีณิ ฯ ปุเรชาตํ อารมฺมณสทิสํ กุสลากุสลสฺส วิภชิตพฺพํ ฯ
     [๖๐๐]   นีวรโณ   ธมฺโม  นีวรณสฺส  ธมฺมสฺส  ปจฺฉาชาตปจฺจเยน
ปจฺจโย: ตีณิ ฯ อาเสวนปจฺจเยน ปจฺจโย: นว ฯ
     [๖๐๑]   โนนีวรโณ   ธมฺโม  โนนีวรณสฺส  ธมฺมสฺส  กมฺมปจฺจเยน
ปจฺจโย:    สหชาตา    นานาขณิกา    ฯ    สหชาตา:    โนนีวรณา
เจตนา  สมฺปยุตฺตกานํ  ขนฺธานํ  จิตฺตสมุฏฺฐานานญฺจ  รูปานํ  กมฺมปจฺจเยน
ปจฺจโย     ฯ     นานาขณิกา:    โนนีวรณา    เจตนา    วิปากานํ
ขนฺธานํ   กฏตฺตา   จ   รูปานํ   กมฺมปจฺจเยน   ปจฺจโย   ฯ   มูลานิ
ปุจฺฉิตพฺพานิ    ฯ    โนนีวรณา    เจตนา    สมฺปยุตฺตกานํ   นีวรณานํ
กมฺมปจฺจเยน    ปจฺจโย    ฯ    โนนีวรณา    เจตนา   สมฺปยุตฺตกานํ
ขนฺธานํ    นีวรณานญฺจ    จิตฺตสมุฏฺฐานานญฺจ    รูปานํ    กมฺมปจฺจเยน
ปจฺจโย ฯ
