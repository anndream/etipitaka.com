รูปานํ    เหตุปจฺจเยน    ปจฺจโย    ฯ    ปรามาสวิปฺปยุตฺโต   ธมฺโม
ปรามาสวิปฺปยุตฺตสฺส  ธมฺมสฺส  เหตุปจฺจเยน  ปจฺจโย:  ปรามาสวิปฺปยุตฺตา
เหตู      สมฺปยุตฺตกานํ     ขนฺธานํ     จิตฺตสมุฏฺฐานานญฺจ     รูปานํ
เหตุปจฺจเยน ปจฺจโย ปฏิสนฺธิ ฯ
     [๗๑๑]     ปรามาสสมฺปยุตฺโต     ธมฺโม    ปรามาสสมฺปยุตฺตสฺส
ธมฺมสฺส   อารมฺมณปจฺจเยน   ปจฺจโย:   ราคํ  อสฺสาเทติ  อภินนฺทติ  ตํ
อารพฺภ    ราโค   อุปฺปชฺชติ   ปรามาสสมฺปยุตฺเต   ขนฺเธ   อสฺสาเทติ
อภินนฺทติ   ตํ  อารพฺภ  ราโค  อุปฺปชฺชติ  ฯ  ปรามาสสมฺปยุตฺโต  ธมฺโม
ปรามาสวิปฺปยุตฺตสฺส    ธมฺมสฺส    อารมฺมณปจฺจเยน   ปจฺจโย:   อริยา
ปรามาสสมฺปยุตฺเต     ปหีเน    กิเลเส    ปจฺจเวกฺขนฺติ    วิกฺขมฺภิเต
กิเลเส    ปจฺจเวกฺขนฺติ    ปุพฺเพ    สมุทาจิณฺเณ    กิเลเส   ชานนฺติ
ปรามาสสมฺปยุตฺเต  ขนฺเธ  อนิจฺจโต  ...  วิปสฺสติ  อสฺสาเทติ อภินนฺทติ
ตํ   อารพฺภ   ปรามาสวิปฺปยุตฺโต   ราโค  วิจิกิจฺฉา  อุทฺธจฺจํ  โทมนสฺสํ
อุปฺปชฺชติ     เจโตปริยญาเณน    ปรามาสสมฺปยุตฺตจิตฺตสมงฺคิสฺส    จิตฺตํ
ชานาติ       ปรามาสสมฺปยุตฺตา       ขนฺธา       เจโตปริยญาณสฺส
ปุพฺเพนิวาสานุสฺสติญาณสฺส       ยถากมฺมูปคญาณสฺส      อนาคตํสญาณสฺส
อาวชฺชนาย   อารมฺมณปจฺจเยน   ปจฺจโย  ฯ  ปรามาสวิปฺปยุตฺโต  ธมฺโม
ปรามาสวิปฺปยุตฺตสฺส   ธมฺมสฺส   อารมฺมณปจฺจเยน  ปจฺจโย:  ทานํ  ...
สีลํ   ...   อุโปสถกมฺมํ  กตฺวา  ตํ  ปจฺจเวกฺขติ  อสฺสาเทติ  อภินนฺทติ
ตํ   อารพฺภ   ปรามาสวิปฺปยุตฺโต   ราโค  วิจิกิจฺฉา  อุทฺธจฺจํ  โทมนสฺสํ
