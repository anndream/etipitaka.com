                       ปจฺจยวาโร
     [๒๙๖]   โลกิยํ   ธมฺมํ   ปจฺจยา   โลกิโย   ธมฺโม   อุปฺปชฺชติ
เหตุปจฺจยา:   โลกิยํ   เอกํ   ขนฺธํ   ปจฺจยา   ฯ  สงฺขิตฺตํ  ฯ  เอกํ
มหาภูตํ   ...   มหาภูเต   ปจฺจยา   จิตฺตสมุฏฺฐานํ   รูปํ   กฏตฺตารูปํ
อุปาทารูปํ   วตฺถุํ   ปจฺจยา  โลกิยา  ขนฺธา  ฯ  โลกิยํ  ธมฺมํ  ปจฺจยา
โลกุตฺตโร   ธมฺโม   อุปฺปชฺชติ  เหตุปจฺจยา:  วตฺถุํ  ปจฺจยา  โลกุตฺตรา
ขนฺธา   ฯ   โลกิยํ  ธมฺมํ  ปจฺจยา  โลกิโย  จ  โลกุตฺตโร  จ  ธมฺมา
อุปฺปชฺชนฺติ    เหตุปจฺจยา:    วตฺถุํ    ปจฺจยา    โลกุตฺตรา    ขนฺธา
มหาภูเต   ปจฺจยา   จิตฺตสมุฏฺฐานํ   รูปํ   ฯ  โลกุตฺตรํ  ธมฺมํ  ปจฺจยา
โลกุตฺตโร    ธมฺโม    อุปฺปชฺชติ   เหตุปจฺจยา:   ตีณิ   ฯ   โลกิยญฺจ
โลกุตฺตรญฺจ   ธมฺมํ   ปจฺจยา   โลกิโย  ธมฺโม  อุปฺปชฺชติ  เหตุปจฺจยา:
โลกุตฺตเร   ขนฺเธ   จ   มหาภูเต  จ  ปจฺจยา  จิตฺตสมุฏฺฐานํ  รูปํ  ฯ
โลกิยญฺจ   โลกุตฺตรญฺจ   ธมฺมํ   ปจฺจยา   โลกุตฺตโร  ธมฺโม  อุปฺปชฺชติ8
เหตุปจฺจยา:    โลกุตฺตรํ   เอกํ   ขนฺธญฺจ   วตฺถุญฺจ   ปจฺจยา   ตโย
ขนฺธา   เทฺว   ขนฺเธ  ...  ฯ  โลกิยญฺจ  โลกุตฺตรญฺจ  ธมฺมํ  ปจฺจยา
โลกิโย   จ  โลกุตฺตโร  จ  ธมฺมา  อุปฺปชฺชนฺติ  เหตุปจฺจยา:  โลกุตฺตรํ
เอกํ   ขนฺธญฺจ   วตฺถุญฺจ   ปจฺจยา   ตโย  ขนฺธา  เทฺว  ขนฺเธ  ...
โลกุตฺตเร ขนฺเธ จ มหาภูเต จ ปจฺจยา จิตฺตสมุฏฺฐานํ รูปํ ฯ
                        สงฺขิตฺตํ ฯ
     [๒๙๗]   เหตุยา   นว   อารมฺมเณ   จตฺตาริ   อธิปติยา   นว
