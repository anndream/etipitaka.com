อุทฺธจฺจสหคโต    โมโห    สมฺปยุตฺตกานํ   ขนฺธานํ   จิตฺตสมุฏฺฐานานญฺจ
รูปานํ  อตฺถิปจฺจเยน  ปจฺจโย  ฯ  ปุเรชาตํ:  จกฺขุํ  ...  วตฺถุํ อารพฺภ
โทมนสฺสสหคตา   วิจิกิจฺฉาสหคตา  อุทฺธจฺจสหคตา  ขนฺธา  จ  โมโห  จ
อุปฺปชฺชนฺติ    ฯ   อาสวสมฺปยุตฺโต   จ   อาสววิปฺปยุตฺโต   จ   ธมฺมา
อาสวสมฺปยุตฺตสฺส     ธมฺมสฺส     อตฺถิปจฺจเยน    ปจฺจโย:    สหชาตํ
ปุเรชาตํ   ฯ  สหชาโต:  อาสวสมฺปยุตฺโต  เอโก  ขนฺโธ  จ  วตฺถุ  จ
ติณฺณนฺนํ    ขนฺธานํ    อตฺถิปจฺจเยน    ปจฺจโย   เทฺว   ขนฺธา   ...
โทมนสฺสสหคโต   วิจิกิจฺฉาสหคโต   อุทฺธจฺจสหคโต   เอโก   ขนฺโธ  จ
โมโห    จ    ติณฺณนฺนํ    ขนฺธานํ    อตฺถิปจฺจเยน   ปจฺจโย:   เทฺว
ขนฺธา   ...   ฯ   อาสวสมฺปยุตฺโต   จ   อาสววิปฺปยุตฺโต  จ  ธมฺมา
อาสววิปฺปยุตฺตสฺส   ธมฺมสฺส   อตฺถิปจฺจเยน  ปจฺจโย:  สหชาตํ  ปุเรชาตํ
ปจฺฉาชาตํ    อาหารํ    อินฺทฺริยํ    ฯ    สหชาตา:   อาสวสมฺปยุตฺตา
ขนฺธา  จ  มหาภูตา  จ  จิตฺตสมุฏฺฐานานํ  รูปานํ  อตฺถิปจฺจเยน  ปจฺจโย
โทมนสฺสสหคตา   วิจิกิจฺฉาสหคตา  อุทฺธจฺจสหคตา  ขนฺธา  จ  โมโห  จ
จิตฺตสมุฏฺฐานานํ    รูปานํ    อตฺถิปจฺจเยน    ปจฺจโย   โทมนสฺสสหคตา
วิจิกิจฺฉาสหคตา    อุทฺธจฺจสหคตา    ขนฺธา   จ   วตฺถุ   จ   โมหสฺส
อตฺถิปจฺจเยน   ปจฺจโย   ฯ   ปจฺฉาชาตา:  อาสวสมฺปยุตฺตา  ขนฺธา  จ
กพฬึกาโร   อาหาโร   จ   อิมสฺส   กายสฺส   อตฺถิปจฺจเยน   ปจฺจโย
ปจฺฉาชาตา:  อาสวสมฺปยุตฺตา  ขนฺธา  จ  รูปชีวิตินฺทฺริยญฺจ  กฏตฺตารูปานํ
อตฺถิปจฺจเยน    ปจฺจโย    ฯ   อาสวสมฺปยุตฺโต   จ   อาสววิปฺปยุตฺโต
