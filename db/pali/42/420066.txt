                      เหตุสมฺปยุตฺตทุกํ
                       ปฏิจฺจวาโร
      [๑๐๓]   เหตุสมฺปยุตฺตํ   ธมฺมํ   ปฏิจฺจ   เหตุสมฺปยุตฺโต  ธมฺโม
อุปฺปชฺชติ   เหตุปจฺจยา:   เหตุสมฺปยุตฺตํ   เอกํ   ขนฺธํ   ปฏิจฺจ   ตโย
ขนฺธา  เทฺว  ขนฺเธ  ...  ปฏิสนฺธิกฺขเณ  ...  ฯ  เหตุสมฺปยุตฺตํ  ธมฺมํ
ปฏิจฺจ   เหตุวิปฺปยุตฺโต   ธมฺโม  อุปฺปชฺชติ  เหตุปจฺจยา:  เหตุสมฺปยุตฺเต
ขนฺเธ    ปฏิจฺจ    จิตฺตสมุฏฺฐานํ    รูปํ    ปฏิสนฺธิกฺขเณ    ...   ฯ
อิมินา การเณน วิตฺถาเรตพฺพํ ฯ ยถา สเหตุกทุกํ นินฺนานากรณํ ฯ
                  เหตุสมฺปยุตฺตทุกํ นิฏฺฐิตํ ฯ
                    _______________________
                      เหตุสเหตุกทุกํ
                       ปฏิจฺจวาโร
      [๑๐๔]   เหตุญฺเจวสเหตุกญฺจ   ธมฺมํ  ปฏิจฺจ  เหตุเจวสเหตุโกจ
ธมฺโม   อุปฺปชฺชติ   เหตุปจฺจยา:   อโลภํ  ปฏิจฺจ  อโทโส  อโมโห  ฯ
จกฺกํ   พนฺธิตพฺพํ   ฯ   โลภํ   ปฏิจฺจ   โมโห  ฯ  จกฺกํ  พนฺธิตพฺพํ  ฯ
ปฏิสนฺธิกฺขเณ  อโลภํ  ปฏิจฺจ   อโทโส  อโมโห  ฯ  จกฺกํ  พนฺธิตพฺพํ  ฯ
เหตุญฺเจวสเหตุกญฺจ    ธมฺมํ    ปฏิจฺจ    สเหตุโกเจวนจเหตุ    ธมฺโม
อุปฺปชฺชติ     เหตุปจฺจยา:    เหตุํ    ปฏิจฺจ    สมฺปยุตฺตกา    ขนฺธา
ปฏิสนฺธิกฺขเณ  ...  ฯ เหตุญฺเจวสเหตุกญฺจ ธมฺมํ ปฏิจฺจ เหตุเจวสเหตุโกจ
