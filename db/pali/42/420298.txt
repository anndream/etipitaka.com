ธมฺมสฺส    เหตุปจฺจเยน    ปจฺจโย:   โนคนฺถา   เหตู   สมฺปยุตฺตกานํ
ขนฺธานํ     คนฺถานญฺจ    จิตฺตสมุฏฺฐานานญฺจ    รูปานํ    เหตุปจฺจเยน
ปจฺจโย   ฯ   คนฺโถ   จ   โนคนฺโถ   จ   ธมฺมา   คนฺถสฺส  ธมฺมสฺส
เหตุปจฺจเยน   ปจฺจโย:   คนฺถา  จ  โนคนฺถา  จ  เหตู  สมฺปยุตฺตกานํ
คนฺถานํ   เหตุปจฺจเยน   ปจฺจโย   ฯ  คนฺโถ  จ  โนคนฺโถ  จ  ธมฺมา
โนคนฺถสฺส   ธมฺมสฺส   เหตุปจฺจเยน  ปจฺจโย:  คนฺถา  จ  โนคนฺถา  จ
เหตู   สมฺปยุตฺตกานํ   ขนฺธานํ  จิตฺตสมุฏฺฐานานญฺจ  รูปานํ  เหตุปจฺจเยน
ปจฺจโย  ฯ  คนฺโถ  จ  โนคนฺโถ  จ  ธมฺมา  คนฺถสฺส  จ  โนคนฺถสฺส จ
ธมฺมสฺส   เหตุปจฺจเยน   ปจฺจโย:   คนฺถา   จ   โนคนฺถา   จ  เหตู
สมฺปยุตฺตกานํ     ขนฺธานํ    คนฺถานญฺจ    จิตฺตสมุฏฺฐานานญฺจ    รูปานํ
เหตุปจฺจเยน ปจฺจโย ฯ
     [๕๑๓]   คนฺโถ   ธมฺโม   คนฺถสฺส   ธมฺมสฺส   อารมฺมณปจฺจเยน
ปจฺจโย:   คนฺเถ   อารพฺภ   คนฺถา   อุปฺปชฺชนฺติ   ฯ   มูลํ   กาตพฺพํ
คนฺเถ   อารพฺภ   โนคนฺถา   ขนฺธา   อุปฺปชฺชนฺติ   ฯ   มูลํ   กาตพฺพํ
คนฺเถ   อารพฺภ   คนฺถา   จ   สมฺปยุตฺตกา  จ  ขนฺธา  อุปฺปชฺชนฺติ  ฯ
โนคนฺโถ   ธมฺโม   โนคนฺถสฺส   ธมฺมสฺส   อารมฺมณปจฺจเยน   ปจฺจโย:
ทานํ  ...  สีลํ  ...  อุโปสถกมฺมํ  ... ตํ ปจฺจเวกฺขติ ปุพฺเพ สุจิณฺณานิ
ปจฺจเวกฺขติ   ฌานา   วุฏฺฐหิตฺวา   ฌานํ   ปจฺจเวกฺขติ   อริยา  มคฺคา
วุฏฺฐหิตฺวา    มคฺคํ    ปจฺจเวกฺขนฺติ    ผลํ    ปจฺจเวกฺขนฺติ    นิพฺพานํ
ปจฺจเวกฺขนฺติ    นิพฺพานํ    โคตฺรภุสฺส    โวทานสฺส   มคฺคสฺส   ผลสฺส
