อาสวสมฺปยุตฺโต   จ   อาสววิปฺปยุตฺโต  จ  ธมฺมา  อาสวสมฺปยุตฺตสฺส  จ
อาสววิปฺปยุตฺตสฺส  จ  ธมฺมสฺส  อุปนิสฺสยปจฺจเยน ปจฺจโย: อนนฺตรูปนิสฺสโย
ปกตูปนิสฺสโย       ฯเปฯ       ปกตูปนิสฺสโย:       โทมนสฺสสหคตา
วิจิกิจฺฉาสหคตา  อุทฺธจฺจสหคตา  ขนฺธา  จ  โมโห  จ  โทมนสฺสสหคตานํ
วิจิกิจฺฉาสหคตานํ     อุทฺธจฺจสหคตานํ     ขนฺธานญฺจ     โมหสฺส    จ
อุปนิสฺสยปจฺจเยน ปจฺจโย ฯ
     [๓๘๙]    อาสววิปฺปยุตฺโต   ธมฺโม   อาสววิปฺปยุตฺตสฺส   ธมฺมสฺส
ปุเรชาตปจฺจเยน    ปจฺจโย:    อารมฺมณปุเรชาตํ    วตฺถุปุเรชาตํ   ฯ
อารมฺมณปุเรชาตํ:   จกฺขุํ   ...   วตฺถุํ   อนิจฺจโต  ทุกฺขโต  อนตฺตโต
วิปสฺสติ    ทิพฺเพน    จกฺขุนา    รูปํ   ปสฺสติ   ทิพฺพาย   โสตธาตุยา
สทฺทํ      สุณาติ      รูปายตนํ     จกฺขุวิญฺญาณสฺส     โผฏฺฐพฺพายตนํ
กายวิญฺญาณสฺส     ฯ    วตฺถุปุเรชาตํ:    จกฺขายตนํ    จกฺขุวิญฺญาณสฺส
กายายตนํ     กายวิญฺญาณสฺส     วตฺถุ    อาสววิปฺปยุตฺตานํ    ขนฺธานํ
โมหสฺส   จ   ปุเรชาตปจฺจเยน   ปจฺจโย   ฯ  อาสววิปฺปยุตฺโต  ธมฺโม๔
อาสวสมฺปยุตฺตสฺส       ธมฺมสฺส       ปุเรชาตปจฺจเยน      ปจฺจโย:
อารมฺมณปุเรชาตํ   วตฺถุปุเรชาตํ   ฯ   อารมฺมณปุเรชาตํ:   จกฺขุํ  ...
วตฺถุํ   อสฺสาเทติ   อภินนฺทติ   ตํ   อารพฺภ   ราโค  อุปฺปชฺชติ  ฯเปฯ
โทมนสฺสํ    อุปฺปชฺชติ    ฯ   วตฺถุปุเรชาตํ:   วตฺถุ   อาสวสมฺปยุตฺตานํ
ขนฺธานํ    ปุเรชาตปจฺจเยน    ปจฺจโย   ฯ   อาสววิปฺปยุตฺโต   ธมฺโม
อาสวสมฺปยุตฺตสฺส   จ   อาสววิปฺปยุตฺตสฺส  จ  ธมฺมสฺส  ปุเรชาตปจฺจเยน
