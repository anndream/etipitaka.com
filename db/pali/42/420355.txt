                       ปญฺหาวาโร
     [๕๙๔]    นีวรโณ   ธมฺโม   นีวรณสฺส   ธมฺมสฺส   เหตุปจฺจเยน
ปจฺจโย:    นีวรณา    เหตู   สมฺปยุตฺตกานํ   นีวรณานํ   เหตุปจฺจเยน
ปจฺจโย   ฯ   นีวรโณ   ธมฺโม   โนนีวรณสฺส   ธมฺมสฺส   เหตุปจฺจเยน
ปจฺจโย   นีวรณา   เหตู   สมฺปยุตฺตกานํ   ขนฺธานํ   จิตฺตสมุฏฺฐานานญฺจ
รูปานํ   เหตุปจฺจเยน   ปจฺจโย   ฯ   นีวรโณ   ธมฺโม   นีวรณสฺส  จ
โนนีวรณสฺส   จ   ธมฺมสฺส   เหตุปจฺจเยน   ปจฺจโย:   นีวรณา   เหตู
สมฺปยุตฺตกานํ    ขนฺธานํ    นีวรณานญฺจ    จิตฺตสมุฏฺฐานานญฺจ    รูปานํ
เหตุปจฺจเยน   ปจฺจโย   ฯ   โนนีวรโณ   ธมฺโม  โนนีวรณสฺส  ธมฺมสฺส
เหตุปจฺจเยน    ปจฺจโย:   โนนีวรณา   เหตู   สมฺปยุตฺตกานํ   ขนฺธานํ
จิตฺตสมุฏฺฐานานญฺจ รูปานํ เหตุปจฺจเยน ปจฺจโย ปฏิสนฺธิ ฯ
     [๕๙๕]   นีวรโณ   ธมฺโม   นีวรณสฺส  ธมฺมสฺส  อารมฺมณปจฺจเยน
ปจฺจโย:   นีวรเณ   อารพฺภ   นีวรณา   อุปฺปชฺชนฺติ  ฯ  มูลํ  ปุจฺฉิตพฺพํ
นีวรเณ   อารพฺภ   โนนีวรณา   ขนฺธา   อุปฺปชฺชนฺติ  ฯ  มูลํ  ปุจฺฉิตพฺพํ
นีวรเณ   อารพฺภ   นีวรณา  จ  สมฺปยุตฺตกา  จ  ขนฺธา  อุปฺปชฺชนฺติ  ฯ
โนนีวรโณ     ธมฺโม     โนนีวรณสฺส     ธมฺมสฺส    อารมฺมณปจฺจเยน
ปจฺจโย:  ทานํ  ...  สีลํ  ...  อุโปสถกมฺมํ  ...  ตํ  ปจฺจเวกฺขติ ตํ
อสฺสาเทติ    อภินนฺทติ    ตํ    อารพฺภ   ทิฏฺฐิ   อุปฺปชฺชติ   โทมนสฺสํ
อุปฺปชฺชติ  ปุพฺเพ  สุจิณฺณานิ  ...  ฌานา  วุฏฺฐหิตฺวา  ฌานํ  ... อริยา
มคฺคา  วุฏฺฐหิตฺวา  มคฺคํ  ...  ผลํ ... นิพฺพานํ ... นิพฺพานํ โคตฺรภุสฺส
