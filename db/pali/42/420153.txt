     [๒๘๔]   รูปี   ธมฺโม   รูปิสฺส  ธมฺมสฺส  อตฺถิปจฺจเยน  ปจฺจโย:
สหชาตํ   อาหารํ   อินฺทฺริยํ   ฯ  สหชาตํ:  เอกํ  มหาภูตํ  ...  ยาว
อสญฺญสตฺตา    กพฬึกาโร   อาหาโร   อิมสฺส   กายสฺส   อตฺถิปจฺจเยน
ปจฺจโย    รูปชีวิตินฺทฺริยํ    กฏตฺตารูปานํ   อตฺถิปจฺจเยน   ปจฺจโย   ฯ
รูปี    ธมฺโม   อรูปิสฺส   ธมฺมสฺส   อตฺถิปจฺจเยน   ปจฺจโย:   สหชาตํ
ปุเรชาตํ  ฯ  สหชาตํ:  ปฏิสนฺธิกฺขเณ  วตฺถุ  อรูปีนํ ขนฺธานํ อตฺถิปจฺจเยน
ปจฺจโย  ฯ  ปุเรชาตํ:  จกฺขุํ  ...  กพฬึการํ  อาหารํ  อนิจฺจโต  ...
โทมนสฺสํ  อุปฺปชฺชติ  ทิพฺเพน  จกฺขุนา  ...  ทิพฺพาย  โสตธาตุยา  ...
รูปายตนํ       จกฺขุวิญฺญาณสฺส      โผฏฺฐพฺพายตนํ      กายวิญฺญาณสฺส
จกฺขายตนํ     จกฺขุวิญฺญาณสฺส     กายายตนํ    กายวิญฺญาณสฺส    วตฺถุ
อรูปีนํ   ขนฺธานํ   อตฺถิปจฺจเยน   ปจฺจโย   ฯ   อรูปี  ธมฺโม  อรูปิสฺส
ธมฺมสฺส    อตฺถิปจฺจเยน   ปจฺจโย:   อรูปี   เอโก   ขนฺโธ   ติณฺณนฺนํ
ขนฺธานํ   เทฺว  ขนฺธา  ...  ปฏิสนฺธิกฺขเณ  ...  อรูปี  ธมฺโม  รูปิสฺส
ธมฺมสฺส   อตฺถิปจฺจเยน   ปจฺจโย:   สหชาตํ  ปจฺฉาชาตํ  ฯ  สหชาตา:
อรูปิโน    ขนฺธา    จิตฺตสมุฏฺฐานานํ   รูปานํ   อตฺถิปจฺจเยน   ปจฺจโย
ปฏิสนฺธิกฺขเณ  ...  ฯ  ปจฺฉาชาตา:  อรูปิโน  ขนฺธา ปุเรชาตสฺส อิมสฺส
กายสฺส  อตฺถิปจฺจเยน  ปจฺจโย  ฯ  อรูปี  ธมฺโม  รูปิสฺส  จ  อรูปิสฺส จ
ธมฺมสฺส    อตฺถิปจฺจเยน   ปจฺจโย:   อรูปี   เอโก   ขนฺโธ   ติณฺณนฺนํ
ขนฺธานํ    จิตฺตสมุฏฺฐานานญฺจ   รูปานํ   อตฺถิปจฺจเยน   ปจฺจโย   เทฺว
ขนฺธา  ...  ปฏิสนฺธิกฺขเณ  ...  ฯ  รูปี  จ  อรูปี  จ  ธมฺมา  รูปิสฺส
