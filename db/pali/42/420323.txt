อารมฺมณาธิปติ    สหชาตาธิปติ    ฯ   อารมฺมณาธิปติ:   คนฺถสมฺปยุตฺเต
ขนฺเธ    ครุํ    กตฺวา    ทิฏฺฐิคตวิปฺปยุตฺโต    โลโภ   อุปฺปชฺชติ   ฯ
สหชาตาธิปติ:      คนฺถสมฺปยุตฺตาธิปติ      จิตฺตสมุฏฺฐานานํ     รูปานํ
อธิปติปจฺจเยน         ปจฺจโย         ทิฏฺฐิคตวิปฺปยุตฺตโลภสหคตาธิปติ
โลภสฺส    จ    จิตฺตสมุฏฺฐานานญฺจ   รูปานํ   อธิปติปจฺจเยน   ปจฺจโย
โทมนสฺสสหคตาธิปติ     ปฏิฆสฺส     จ    จิตฺตสมุฏฺฐานานญฺจ    รูปานํ
อธิปติปจฺจเยน   ปจฺจโย   ฯ   คนฺถสมฺปยุตฺโต   ธมฺโม  คนฺถสมฺปยุตฺตสฺส
จ     คนฺถวิปฺปยุตฺตสฺส    จ    ธมฺมสฺส    อธิปติปจฺจเยน    ปจฺจโย:
อารมฺมณาธิปติ    สหชาตาธิปติ    ฯ   อารมฺมณาธิปติ:   คนฺถสมฺปยุตฺเต
ขนฺเธ   ครุํ   กตฺวา  ทิฏฺฐิคตวิปฺปยุตฺตโลภสหคตา  ขนฺธา  จ  โลโภ  จ
อุปฺปชฺชนฺติ     ฯ     สหชาตาธิปติ:     ทิฏฺฐิคตวิปฺปยุตฺตโลภสหคตาธิปติ
สมฺปยุตฺตกานํ    ขนฺธานํ    โลภสฺส    จ   จิตฺตสมุฏฺฐานานญฺจ   รูปานํ
อธิปติปจฺจเยน      ปจฺจโย      โทมนสฺสสหคตาธิปติ     สมฺปยุตฺตกานํ
ขนฺธานํ    ปฏิฆสฺส    จ   จิตฺตสมุฏฺฐานานญฺจ   รูปานํ   อธิปติปจฺจเยน
ปจฺจโย    ฯ    คนฺถวิปฺปยุตฺโต    ธมฺโม    คนฺถวิปฺปยุตฺตสฺส   ธมฺมสฺส
อธิปติปจฺจเยน     ปจฺจโย:     อารมฺมณาธิปติ     สหชาตาธิปติ    ฯ
อารมฺมณาธิปติ:  ทานํ  ...  สีลํ  ...  อุโปสถกมฺมํ  ... ตํ ครุํ กตฺวา
ปจฺจเวกฺขติ    ปุพฺเพ   สุจิณฺณานิ   ครุํ   กตฺวา   ปจฺจเวกฺขติ   ฌานา
วุฏฺฐหิตฺวา    ฌานํ    ครุํ    กตฺวา    ปจฺจเวกฺขติ    อริยา   มคฺคา
วุฏฺฐหิตฺวา  มคฺคํ  ครุํ  กตฺวา  ปจฺจเวกฺขนฺติ  ผลํ ครุํ กตฺวา ปจฺจเวกฺขนฺติ
