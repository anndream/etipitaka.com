     [๙๒]   สเหตุโก   ธมฺโม   สเหตุกสฺส  ธมฺมสฺส  อินฺทฺริยปจฺจเยน
ปจฺจโย:  ตีณิ  ฯ  อเหตุโก  ธมฺโม  อเหตุกสฺส  ธมฺมสฺส อินฺทฺริยปจฺจเยน
ปจฺจโย:      อเหตุกา      อินฺทฺริยา      สมฺปยุตฺตกานํ     ขนฺธานํ
จิตฺตสมุฏฺฐานานญฺจ  รูปานํ  อินฺทฺริยปจฺจเยน  ปจฺจโย  ปฏิสนฺธิกฺขเณ  ...
จกฺขุนฺทฺริยํ       จกฺขุวิญฺญาณสฺส       กายินฺทฺริยํ       กายวิญฺญาณสฺส
อินฺทฺริยปจฺจเยน   ปจฺจโย   รูปชีวิตินฺทฺริยํ  กฏตฺตารูปานํ  อินฺทฺริยปจฺจเยน
ปจฺจโย ฯ
     [๙๓]   สเหตุโก   ธมฺโม   สเหตุกสฺส   ธมฺมสฺส   ฌานปจฺจเยน
ปจฺจโย:   ตีณิ  ฯ  อเหตฺโก  ธมฺโม  อเหตุกสฺส  ธมฺมสฺส  ฌานปจฺจเยน
ปจฺจโย:  อเหตุกานิ  ฌานงฺคานิ  สมฺปยุตฺตกานํ ขนฺธานํ จิตฺตสมุฏฺฐานานญฺจ
รูปานํ ฌานปจฺจเยน ปจฺจโย ปฏิสนฺธิกฺขเณ ... ฯ
     [๙๔]   สเหตุโก   ธมฺโม   สเหตุกสฺส   ธมฺมสฺส   มคฺคปจฺจเยน
ปจฺจโย: ตีณิ ฯ
     [๙๕]   สเหตุโก   ธมฺโม  สเหตุกสฺส  ธมฺมสฺส  สมฺปยุตฺตปจฺจเยน
ปจฺจโย: ปฏิจฺจวาเร สมฺปยุตฺตสทิสา ฉ ปญฺหา ฯ
     [๙๖]   สเหตุโก   ธมฺโม  อเหตุกสฺส  ธมฺมสฺส  วิปฺปยุตฺตปจฺจเยน
ปจฺจโย:    สหชาตํ   ปจฺฉาชาตํ   ฯ   สหชาตา:   สเหตุกา   ขนฺธา
จิตฺตสมุฏฺฐานานํ    รูปานํ    วิปฺปยุตฺตปจฺจเยน   ปจฺจโย   ปฏิสนฺธิกฺขเณ
สเหตุกา  ขนฺธา  กฏตฺตารูปานํ  วิปฺปยุตฺตปจฺจเยน ปจฺจโย ฯ ปจฺฉาชาตา:
สเหตุกา    ขนฺธา   ปุเรชาตสฺส   อิมสฺส   กายสฺส   วิปฺปยุตฺตปจฺจเยน
