		 ยมฺหิ ฆาตยึ ขตฺติยานํ สหสฺสํ
		 อลงฺกเต จนฺทนสารลิตฺเต ๑
		 ตเมว ทุกฺขํ ปจฺจาคตํ มมํ ฯ
	  [๗๑๖] สามาปิ โข จนฺทนลิตฺตคตฺตี ๒
		 สิงฺคูว ๓ โสภญฺชนกสฺส อุคฺคตา
		 อทิสฺวา กาลํ กริสฺสามิ อุพฺพรึ
		 ตํ เม อิโต ทุกฺขตรํ ภวิสฺสตีติ ฯ
			 เวนสาขชาตกํ ตติยํ ฯ
			    ___________
			    ๔ อุรคชาตกํ
	[๗๑๗] อุรโคว ตจํ ชิณฺณํ           หิตฺวา คจฺฉติ สนฺตนน
		เอวํ สรีเร นิพฺโภเค        เปเต กาลกเต สติ
		ทยฺหมาโน น ชานาติ        ญาตีนํ ปริเทวิตํ
		ตสฺมา เอตํ น โสจามิ       คโต โส ตสฺส ยา คติ ฯ
	[๗๑๘] อนพฺภิโต ๔ ตโต อาคา     นานุญฺญาโต ๕ อิโต คโต
		ยถาคโต ตถา คโต         ตตฺถ กา ปริเทวนา
		ทยฺหมาโน น ชานาติ        ญาตีนํ ปริเทวิตํ
		ตสฺมา เอตํ น โสจามิ       คโต โส ตสฺส ยา คติ ฯ
	[๗๑๙] สเจ โรเท กีสา ๖ อสฺสํ    ตสฺสา เม กึ ผลํ สิยา
#๑ ม. จนฺทนสารานุลิตฺเต ฯ ๒ ม. สามา จ โข จนฺทนลิตฺตคตฺตา ฯ
#๓ สี. ม. ลฏฺฐีว ฯ ๔ สี. อนวฺหาโต ฯ ม. อนวฺหิโต ฯ ๕ ม. อนนุญฺญาโต ฯ
#๖ ม. กิสา ฯ ยุ. กิสี ฯ
