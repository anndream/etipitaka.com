		  เอวํ ตุวํ ธมฺมรโต ชนินฺท
		  อนินฺทิโต สคฺคมุเปหิ ฐานนฺติ ฯ
			กุมฺภชาตกํ ทุติยํ ฯ
			 _______________
			 ๓ ชยทฺทิสชาตกํ
	 [๒๒๙๖] จิรสฺสํ วต เม อุทปาทิ อชฺช
		 ภกฺโข มหา สตฺตมิภตฺตกาเล
		 กุโตสิ โก วาสิ ตทิงฺฆ พฺรูหิ
		 อาจิกฺข ชาตึ วิทิโต ยถาสิ ฯ
	 [๒๒๙๗] ปญฺจาลราชา มิควํ ปวิฏฺโฐ
		 ชยทฺทิโส นาม ยทิ สุโต เต
		 จรามิ กจฺฉานิ วนานิ จาหํ
		 ปสทํ อิมํ ขาท มมชฺช มุญฺจ ฯ
	 [๒๒๙๘] เสเนว ตฺวํ ปณสิ สยฺหมาโน ๑
		 มเมส ภกฺโข ปสโท ยํ วเทสิ
		 ตํ ขาทิยาน ปสทํ ชิฆญฺญํ
		 ขาทิสฺสํ ปจฺฉา น วิลาปกาโล ฯ
	 [๒๒๙๙] น จตฺถิ โมกฺโข มม นิกฺกเยน ๒
		 คนฺตฺวาน ปจฺจาคมนาย ปเญฺห
#๑ สี. ม. สสฺสมาโน ฯ  ๒ สี. วิกฺกเยน ฯ
