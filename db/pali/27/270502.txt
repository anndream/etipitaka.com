		โอสเธหิ จ ทิพฺเพหิ         ทิสา ภาติ ปวาติ จ ฯ
		เอวมฺปิ ทหรูเปโต          ปญฺญาโยเคน สมฺภโว
		มา นํ ทหโรติ มญฺญาสิ       อปุจฺฉิตฺวาน สมฺภวํ
		ปุจฺฉิตฺวา สมฺภวํ ชญฺญา       อตฺถํ ธมฺมญฺจ พฺราหฺมณ ฯ
		ยถาปิ ปาวโก พฺรเหฺม       อจฺจิมาลี ยสสฺสิมา
		ชลมาโน วเน คจฺเฉ ๑     อนโล กณฺหวตฺตนี ฯ
		ฆตาสโน ธูมเกตุ           อุตฺตมาเหวนนฺทโห
		นิสฺสิเว ๒ ปพฺพตคฺคสฺมึ      พหุเตโช วิโรจติ ฯ
		เอวมฺปิ ทหรูเปโต          ปญฺญาโยเคน สมฺภโว
		มา นํ ทหโรติ มญฺญาสิ       อปุจฺฉิตฺวาน สมฺภวํ
		ปุจฺฉิตฺวา สมฺภวํ ชญฺญา       อตฺถํ ธมฺมญฺจ พฺราหฺมณ ฯ
		ชเวน ภทฺรํ ชานนฺติ         พลิพทฺธญฺจ ๓ วาหิเย
		โทเหน เธนน ชานนฺติ        ภาสมานญฺจ ปณฺฑิตํ ฯ
		เอวมฺปิ ทหรูเปโต          ปญฺญาโยเคน สมฺภโว
		มา นํ ทหโรติ มญฺญาสิ       อปุจฺฉิตฺวาน สมฺภวํ
		ปุจฺฉิตฺวา สมฺภวํ ชญฺญา       อตฺถํ ธมฺมญฺจ พฺราหฺมณ ฯ
    [๒๓๖๖] สฺวาธิปฺปาคา ภารทฺวาโช     สมฺภวสฺส อุปนฺติกํ
		ตมทฺทส มหาพฺรหฺมา         กีฬมานํ พหีปุเร ฯ
    [๒๓๖๗] รญฺโญหํ ปหิโต ทูโต         โกรพฺยสฺส ยสสฺสิโน
		อตฺถํ ธมฺมญฺจ ปุจฺเฉสิ        อิจฺจพฺรวิ ยุธิฏฺฐิโล
#๑ ยุ. จรํ กจฺเฉ ฯ    ๒ ม. นิสีเถ ฯ      ๓ ม. พลิพทฺทญฺจ ฯ
