			   ๘ ตโยธมฺมชาตกํ
	[๕๘] ยสฺเสเต จ ตโย ธมฺมา      วานรินฺท ยถา ตว
		ทกฺขิยํ สูริยํ ปญฺญา          ทิฏฺฐํ โส อติวตฺตตีติ ฯ
			  ตโยธมฺมชาตกํ อฏฺฐมํ ฯ
			     ___________
			  ๙ เภริวาทชาตกํ ๑
	[๕๙] ธเม ธเม นาติธเม         อติธนฺตํ หิ ปาปกํ
		ธมนฺเตน ๒ สตํ ลทฺธํ       อติธนฺเตน นาสิตนฺติ ฯ
			  เภริวาทชาตกํ นวมํ ฯ
			     ___________
			   ๑๐ สงฺขธมนชาตกํ
	[๖๐] ธเม ธเม นาติธเม         อติธนฺตํ หิ ปาปกํ
		ธนฺเตนาธิคตา โภคา        เต ตาโต วิธมี ธมนฺติ ฯ
			 สงฺขธมนชาตกํ ทสมํ ฯ
			  อาสึสวคฺโค ฉฏฺโฐ ฯ
			    ____________
			      ตสฺสุทฺทานํ
		 ยถา อิจฺฉิ ๓ ตถาหุ ทกา ถลา
		 สุร สาทุผโลว ๔ อลีนมโน
#๑ ม. เภริวาทกชาตกํ ฯ  ๒ ม. ธนฺเตน หิ ฯ  ๓ ม. อิจฺฉึ ฯ  ๔ ม. สาทุผโล จ ฯ
