		 กตํ นุโข สาขมิคํ ทกฺขาม ๑
		 นิทฺธาปิตํ ๒ ราชกุลโตว ชมฺมํ ฯ
	  [๖๑๗] จาเลติ กณฺณํ ภกุฏึ กโรติ
		 มุหุํ มุหุํ ภายเต ๓ กุมาเร
		 สยเมว ตํ กาหติ กาฬพาหุ
		 เยนารกา ฐสฺสติ อนฺนปานาติ ฯ
			 กาฬพาหุชาตกํ นวมํ ฯ
			    ____________
			   ๑๐ สีลวีมํสชาตกํ
	[๖๑๘] สีลํ กิเรว กลฺยาณํ          สีลํ โลเก อนุตฺตรํ
		ปสฺส โฆรวิโส นาโค        สีลวาติ น หญฺญติ ฯ
	[๖๑๙] ยาวเทวสฺสหู กิญฺจิ          ตาวเทว อขาทิสุํ
		สงฺคมฺม กุลลา โลเก        น หึสนฺติ อกิญฺจนํ ฯ
	[๖๒๐] สุขํ นิราสา สุปติ           อาสา ผลวตี สุขา
		อาสํ นิราสํ กตฺวาน         สุขํ สุปติ ปิงฺคลา ฯ
	[๖๒๑] น สมาธิปโร อตฺถิ          อสฺมึ โลเก ปรมฺหิ จ
		น ปรํ นาปิ อตฺตานํ         วิหึสติ สมาหิโตติ ฯ
			  สีลวีมํสชาตกํ ทสมํ ฯ
			  กุฏิทูสกวคฺโค ตติโย ฯ
#๑ ม. ทกฺขิสาม ฯ ๒ สี. ยุ. นิพฺพาปิตํ ฯ ม. นิทฺธาวิตํ ฯ ๓ สี. ภาสยเต ฯ
# ม. ภายยเต ฯ
