		มญฺญามิ เวทา อผลา ภวนฺติ
		สสํยมํ จรณญฺเญว ๑ สจฺจํ ฯ
	[๘๔๒] น เหว เวทา อผลา ภวนฺติ
		สสํยมํ จรณญฺเญว ๑ สจฺจํ
		กิตฺติญฺจ ๒ ปปฺโปติ อธิจฺจ เวเท
		สนฺตึ ปุเณติ ๓ จรเณน ทนฺโตติ ฯ
		     เสตเกตุชาตกํ ทุติยํ ฯ
			  ___________
			 ๓ ทรีมุขชาตกํ
	[๘๔๓] ปงฺโก จ กามา ปลิโป จ กามา
		ภยญฺจ เมตํ ติมูลํ ปวุตฺตํ
		รโช จ ธูโม จ มยา ปกาสิตา
		หิตฺวา ตุวํ ปพฺพช พฺรหฺมทตฺต ฯ
	[๘๔๔] คธิโต ๔ จ รตฺโต จ อธิมุจฺฉิโต จ
		กาเมสฺวาหํ ๕ พฺราหฺมณ ภึสรูปํ
		ตํ นุสฺสเห ชีวิกตฺโถ ปหาตุํ
		กาหามิ ปุญฺญานิ อนปฺปกานิ ฯ
	[๘๔๕] โย อตฺถกามสฺส หิตานุกมฺปิโน
		โอวชฺชมาโน น กโรติ สาสนํ
		อิทเมว เสยฺโย อิติ มญฺญมาโน
#๑ ม. จรณเมว ฯ ๒ ม. กิตฺตึ หิ ฯ ๓ สี. ยุ. สนฺตํ ปุเนติ ฯ
#๔ สี. คถิโต ฯ ๕ ม. กาเมสฺวหํ ฯ
