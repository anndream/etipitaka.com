		อพฺพุหิ วต เม สลฺลํ         ยมาสิ หทยสฺสิตํ
		โย เม โสกปเรตสฺส        ปุตฺตโสกํ อปานุทิ ฯ
		โสหํ อพฺพูฬฺหสลฺโลสฺมิ        วีตโสโก อนาวิโล
		น โสจามิ น โรทามิ        ตว สุตฺวาน มาณว ฯ
    [๑๔๙๒] เอวํ กโรนฺติ สปฺปญฺญา       เย โหนฺติ อนุกมฺปกา
		นิวตฺตยนฺติ โสกมฺหา         ฆโต เชฏฺฐํว ภาตรนฺติ ฯ
		      ฆตปณฺฑิตชาตกํ โสฬสมํ ฯ
			  ____________
			   ตสฺสุทฺทานํ
		  ทฬฺห กณฺห ธนญฺชย สงฺขวโร
		  ราชา สตฺตาห สสาข ๑ ตกฺกลินา
		  ธมฺมํ กุกฺกุฏ กุณฺฑลิ โภชนทา
		  จกฺกวาก สุภูริ สโสตฺถิ ฆโต ฯ
			ทสกนิปาตํ นิฏฺฐิตํ ฯ
			  ___________
#๑ ม. รช สตฺตห กสฺส จ ฯ
