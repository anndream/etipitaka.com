	  [๑๓๖๔] ฆมฺเม ปเถ พฺราหฺมณ เอกภิกฺขุํ
		  อุสฺสฏฺฐปาทํ ๑ ตสิตํ กิลนฺตํ
		  ปฏิปาทยิ สงฺข อุปาหนานิ ๒
		  สา ทกฺขิณา กามทุหา ตวชฺช ฯ
	  [๑๓๖๕] สา โหตุ นาวา ผลกูปปนฺนา
		  อนวสฺสุตา เอรกวาตยุตฺตา
		  อญฺญสฺส ยานสฺส น เหตฺถ ภูมิ
		  อชฺเชว มํ โมลินึ ปาปยสฺสุ ฯ
	  [๑๓๖๖] สา ตุฏฺฐจิตฺตา สุมนา ปตีตา
		  นาวํ สุจิตฺตํ อภินิมฺมินิตฺวา
		  อาทาย สงฺขํ ปุริเสน สทฺธึ
		  อุปานยี นครํ สาธุรมฺมนฺติ ฯ
			สงฺขชาตกํ จตุตฺถํ ฯ
			  ___________
			๕ จุลฺลโพธิชาตกํ
    [๑๓๖๗] โย เต อิมํ วิสาลกฺขึ        ปิยํ สมฺมิลฺลหาสินึ ๓
		อาทาย พลา คจฺเฉยฺย       กึ นุ กยิราสิ พฺราหฺมณ ฯ
    [๑๓๖๘] อุปฺปชฺเช ๔ เม น มุญฺเจยฺย  น เม มุญฺเจยฺย ชีวโต
#๑ สี. ม. อุคฺฆฏฺฏปาทํ ฯ  ๒ สี. ยุ. อุปาหนาหิ ฯ  ๓ สํสิลหาสินินฺติปิ ปาโฐ ฯ
#ม. สมฺหิตภาสินึ ฯ สี. ยุ. สมฺมิลฺลภาสินึ ฯ  ๔ สี. ยุ. อุปฺปชฺช ฯ
