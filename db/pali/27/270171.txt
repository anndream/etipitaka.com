		 มา เม วธิ ปุตฺตเก ทุพฺพลาย ฯ
	  [๗๓๔] วธิสฺสามิ เต ลฏุกิเก ปุตฺตกานิ
		 กึ เม ตฺวํ กาหสิ ทุพฺพลาสิ
		 สตสหสฺสานิปิ ตาทิสีนํ
		 วาเมน ปาเทน ปปฺโปถเยยฺยํ ๑ ฯ
	  [๗๓๕] นเหว สพฺพตฺถ พเลน กิจฺจํ
		 พลํ หิ พาลสฺส วธาย โหติ
		 กริสฺสามิ เต นาคราช อนตฺถํ
		 โย เม วธิ ปุตฺตเก ทุพฺพลาย ฯ
	[๗๓๖] กากญฺจ ปสฺส ลฏุกิกํ         มณฺฑูกํ นีลมกฺขิกํ
		เอเต นาคํ อฆาเตสุํ        ปสฺส เวรสฺส เวรินํ
		ตสฺมา หิ เวรํ น กยิราถ     อปฺปิเยนปิ เกนจีติ ฯ
			   ลฏุกิกชาตกํ สตฺตมํ ฯ
			      __________
			  ๘ จุลฺลธมฺมปาลชาตกํ
	[๗๓๗] อหเมว ทูสิยา ภูนหตา       รญฺโญ มหาปตาปสฺส
		เอตํ มุญฺจตุ ธมฺมปาลํ        หตฺเถ เม เทว เฉทหิ ๒ ฯ
	[๗๓๘] อหเมว ทูสิยา ภูนหตา       รญฺโญ มหาปตาปสฺส
		เอตํ มุญฺจตุ ธมฺมปาลํ        ปาเท เม เทว เฉทหิ ๒ ฯ
	[๗๓๙] อหเมว ทูสิยา ภูนหตา       รญฺโญ มหาปตาปสฺส
#๑ ม. ปโปถเยยฺยํ ฯ ๒ ม. เฉเทหิ ฯ
