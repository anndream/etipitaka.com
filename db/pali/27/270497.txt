		  เฉตฺวาน ทนฺตานิ คชุตฺตมสฺส
		  วคฺคู สุเภ อปฺปฏิเม ปฐพฺยา
		  อาทาย ปกฺกามิ ตโต หิ ขิปฺปํ ฯ
	  [๒๓๔๗] ภยฏฺฏิตา ๑ นาควเธน อฏฺฏา
		  เย เต นาคา อฏฺฐ ทิสา วิธาวว
		  อทิสฺวาน ๒ โปสํ คชปจฺจมิตฺตํ
		  ปจฺจาคมม เยน โส นาคราชา ฯ
	  [๒๓๔๘] เต ตตฺถ กนฺทิตฺวา โรทิตฺวาน ๓ นาคา
		  สีเส สเก ปํสุกํ โอกิริตฺวา
		  อาคมึสุ เต สพฺเพ สกํ นิเกตํ
		  ปุรกฺขตฺวา มเหสึ สพฺพภทฺทํ ฯ
	  [๒๓๔๙] อาทาย ทนฺตานิ คชุตฺตมสฺส
		  วคฺคู สุเภ อปฺปฏิเม ปฐพฺยา
		  สุวณฺณราชีหิ สมนฺตโมทเร
		  โส ลุทฺทโก กาสิปุรํ อุปาคมิ
		  อุปเนสิ โส ราชกญฺญาย ทนฺเต
		  นาโค หโต หนฺท อิมสฺส ทนฺตา ฯ
	  [๒๓๕๐] ทิสฺวาน ทนฺตานิ คชุตฺตมสฺส
		  ภตฺตุ ปิยสฺส ๔ ปุริมาย ชาติยา
		  ตตฺเถว ตสฺสา หทยํ อผาลิ
#๑ สี. ยุ. ภยทฺทิตา ฯ   ๒ สี. ยุ. อทิสฺวา ฯ   ๓ สี. ยุ. โรทิตฺวา ฯ   ๔ ม.
#ภตฺตุปฺปิยสฺส ฯ
