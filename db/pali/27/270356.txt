		วรํ กสฺสป เต ทมฺมิ         ยงฺกิญฺจิ มนสิจฺฉสิ ฯ
    [๑๘๒๑] วรญฺเจ เม อโท สกฺก       สพฺพภูตานมิสฺสร
		ตโต รตฺยา วิวสเน ๑      สุริยสฺสุคฺคมนํ ปติ
		ทิพฺพา ภกฺขา ปาตุภเวยฺยุํ     สีลวนฺโต จ ยาจกา
		ททโต เม น ขีเยถ         ทตฺวา นานุตเปยฺยหํ
		ททํ จิตฺตํ ปสาเทยฺยํ         เอตํ สกฺก วรํ วเร ฯ
    [๑๘๒๒] เอตสฺมึ เต สุลปิเต         ปฏิรูเป สุภาสิเต
		วรํ กสฺสป เต ทมฺมิ         ยงฺกิญฺจิ มนสิจฺฉสิ ฯ
    [๑๘๒๓] วรญฺจ เม อโท สกฺก        สพฺพภูตานมิสฺสร
		น มํ ปุน อุเปยฺยาสิ         เอตํ สกฺก วรํ วเร ฯ
    [๑๘๒๔] พหูหิ วตฺตจริยาหิ           นรา จ อถ นาริโย
		ทสฺสนํ อภิกงฺขนฺติ           กินฺนุ เม ทสฺสเน ภยํ ฯ
    [๑๘๒๕] ตํ ตาทิสํ เทววณฺณํ ๒       สพฺพกามสมิทฺธินํ
		ทิสฺวา ตโป ปมชฺเชยฺยํ ๓    เอตํ เต ทสฺสเน ภยนฺติ ฯ
			 อกิตฺติชาตกํ สตฺตมํ ฯ
			    ___________
			  ๘ ตกฺการิยชาตกํ
	  [๑๘๒๖] อหเมว ทุพฺภาสิตํ ภาสิ พาโล
		  เภโกวรญฺเญ อหิมวฺหายมาโน
		  ตกฺการิเย โสพฺภมิมํ ปตามิ
#๑ ม. วิวสาเน ฯ  ๒ ยุ. เทววณฺณึ ฯ  ๓ ม. ปมชฺเชยฺย ฯ
