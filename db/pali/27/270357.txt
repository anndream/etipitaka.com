		  น กิเรว สาธุ อติเวลภาณี ฯ
	  [๑๘๒๗] ปปฺโปติ มจฺโจ อติเวลภาณี
		  พนฺธํ วธํ โสกปริทฺทวญฺจ
		  อตฺตานเมว ครหาสิ เอตฺถ ๑
		  อาจริย ตํ นิกฺขณนฺติ ๒ โสพฺเภ ฯ
	  [๑๘๒๘] กิเมวาหํ ตุณฺฑิลํ อนุปุจฺฉึ
		  กเรยฺยาสํ ๓ ภาตรํ กาลิกาย
		  นคฺโควหํ วตฺถยุคญฺจ ชิโน
		  อยมฺปิ อตฺโถ พหุ ตาทิโสว ฯ
	  [๑๘๒๙] โย ยุชฺฌมานานํ อยุชฺฌมาโน
		  เมณฺฑนฺตรํ อจฺจุปตี กุลิงฺโค
		  โส ปึสิโต เมณฺฑสิเรหิ ตตฺถ
		  อยมฺปิ อตฺโถ พหุ ตาทิโสว ฯ
	  [๑๘๓๐] จตุโร ชนา โปตฺถกมคฺคเหสุํ
		  เอกญฺจ โปสํ อนุรกฺขมานา
		  สพฺเพว เต ภินฺนสิรา สยึสุ
		  อยมฺปิ อตฺโถ พหุ ตาทิโสว ฯ
	  [๑๘๓๑] อชา ยถา เวฬุคุมฺพสฺมึ พนฺธา
		  อเวกฺขิปนฺตี ๔ อสิมชฺฌคจฺฉิ
#๑ สี. เอตฺโต ฯ  ๒ ม. อาเจร ยํ ตํ นิกฺขณนฺติ ฯ  ๓ กเรยฺย สงฺคหนฺติปิ ฯ
#ม. กเรยฺย สํ ฯ  ๔ ม. อวกฺขิปนฺตี ฯ
