		สพฺเพ ปเญฺห อภิโภติ ๑     ยถา ภาสติ เสนโกติ ฯ
			ทสณฺณกชาตกํ ฉฏฺฐํ ฯ
			  ___________
			๗ เสนกชาตกํ ๒
	  [๑๐๑๔] วิพฺภนฺตจิตฺโต กุปิตินฺทฺริโยสิ
		  เนตฺเตหิ เต วาริคณา สวนฺติ
		  กินฺเต นฏฺฐํ กึ ปน ปตฺถยาโน
		  อิธาคมา พฺราหฺมณ อิงฺฆ ๓ พฺรูหิ ฯพ
	  [๑๐๑๕] มิยฺเยถ ภริยา วชโต มมชฺช
		  อคจฺฉโต มรณมาห ยกฺโข
		  เอเตน ทุกฺเขน ปเวธิโตสฺมิ
		  อกฺขาหิ เม เสนก เอตมตฺถํ ฯ
	  [๑๐๑๖] พหูนิ ฐานานิ วิจินฺตยิตฺวา
		  ยเมตฺถ วกฺขามิ ตเทว สจฺจํ
		  มญฺญามิ เต พฺราหฺมณ สตฺตุภสฺตํt
		  อชานโต กณฺหสปฺโป ปวิฏฺโฐ ฯ
	  [๑๐๑๗] อาทาย ทณฺฑํ ปริสุมฺภ ภสฺตํ
		  ปสฺเสลมูคํ อุรคํ ทุชิวฺหํ
		  ฉินฺทชฺช กงฺขํ วิจิกิจฺฉิตานิ
		  ภุชงฺคมํ ปสฺส ปมุญฺจ ภสฺตํ ฯ
#๑ ม. อติโภติ ฯ  ๒ สี. ม. สตฺตุภสฺตชาตกํ ฯ  ๓ ม. ตทิงฺฆ ฯ
