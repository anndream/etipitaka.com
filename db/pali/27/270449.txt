		  กินฺเต นฏฺฐํ กึ ปน ปตฺถยานา
		  อิธาคตา นาริ ตทิงฺฆ พฺรูหิ ฯ
	  [๒๑๘๓] ยมุคฺคเตโช อุรโคติ จาหุ
		  นาโคติ นํ อาหุ ชโน ๑ ชนินฺท
		  ตมคฺคหี ปุริโส ชีวิกตฺโถ
		  ตํ พนฺธนา มุญฺจ ปตี มเมโส ฯ
	  [๒๑๘๔] กถนฺวยํ พลวิริยูปปนฺโน
		  หตฺถตฺถมาคจฺฉิ วนิพฺพกสฺส
		  อกฺขาหิ เม นาคกญฺเญ ตมตฺถํ
		  กตํ วิชาเนมุ คหีตนาคํ ฯ
	  [๒๑๘๕] นครํปิ นาโค ภสฺมํ กเรยฺย
		  ตถาหิ โส พลวิริยูปปนฺโน
		  ธมฺมญฺจ นาโค อปจายมาโน
		  ตสฺมา ปรกฺกมฺม ตโป กโรติ ฯ
	  [๒๑๘๖] จาตุทฺทสึ ปณฺณรสึ ๒ จ ราช
		  จตุปฺปเถ สมฺมติ นาคราชา
		  ตมคฺคหี ปุริโส ชีวิกตฺโถ
		  ตํ พนฺธนา มุญฺจ ปตี มเมโส ฯ
    [๒๑๘๗] โสฬสิตฺถีสหสฺสานิ           อามุตฺตมณิกุณฺฑลา
		วาริเคหสยา นารี          ตาปิ ตํ สรณํ คตา ฯ
#๑ ม. ชนา ฯ  ๒ ม. ปญฺจทสึ ฯ
