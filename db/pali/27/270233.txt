			  ๙ ชาครชาตกํ
    [๑๑๐๐] โกธ ชาครตํ สุตฺโต         โกธ สุตฺเตสุ ชาคโร
		โก เมตํ นุ ๑ วิชานาติ     โก ตํ ปฏิภณาติ เม ฯ
    [๑๑๐๑] อหํ ชาครตํ สุตฺโต          อหํ สุตฺเตสุ ชาคโร
		อหเมตํ วิชานามิ           อหํ ปฏิภณามิ เต ฯ
    [๑๑๐๒] กถํ ชาครตํ สุตฺโต          กถํ สุตฺเตสุ ชาคโร
		กถํ เอตํ วิชานาสิ          กถํ ปฏิภณาสิ เม ฯ
    [๑๑๐๓] เย ธมฺมํ นปฺปชานนฺติ        สญฺญโมติ ทโมติ จ
		เตสุ สุตฺตปฺปมาเทสุ ๒      อหํ ชคฺคามิ เทวเต ฯ
    [๑๑๐๔] เยสํ ราโค จ โทโส จ      อวิชฺชา จ วิราชิตา
		เตสุ ชาครมาเนสุ          อหํ สุตฺโตสฺมิ เทวเต ฯ
    [๑๑๐๕] เอวํ ชาครตํ สุตฺโต         เอวํ สุตฺเตสุ ชาคโร
		เอวเมตํ วิชานามิ          เอวํ ปฏิภณามิ เต ฯ
    [๑๑๐๖] สาธุ ชาครตํ สุตฺโต         สาธุ สุตฺเตสุ ชาคโร
		สาธุ เมตํ วิชานาสิ         สาธุ ปฏิภณาสิ เมติ ฯ
			  ชาครชาตกํ นวมํ ฯ
			    ___________
			๑๐ กุมฺมาสปิณฺฑชาตกํ ๓
	  [๑๑๐๗] น กิรตฺถิ อโนมทสฺสีสุ
		  ปาริจริยา พุทฺเธสุ อปฺปกา ๔
#๑ ม. โก มเมตํ ... ฯ  ๒ ม. สุปฺปมาเณสุ ฯ  ๓ ม. กุมฺมาสปิณฺฑิ ... ฯ
#๔ ม. อปฺปิกา ฯ
