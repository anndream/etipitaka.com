	[๔๓๘] เย จ โข นํ ปสํสนฺติ        ภยา อุกฺกํสยนฺติ วา
		ตญฺหิ โส มญฺญเต มิตฺตํ       สตปตฺตํว มาณโวติ ฯ
			  สตปตฺตชาตกํ นวมํ ฯ
			     ___________
			  ๑๐ ปูฏทูสกชาตกํ
	[๔๓๙] อทฺธา หิ นูน มิคราชา       ปูฏกมฺมสฺส โกวิโท
		ตถาหิ ปูฏํ ทูเสติ           อญฺญํ นูน กริสฺสติ ฯ
	[๔๔๐] น เม ปิตา วา มาตา วา    ปูฏกมฺมสฺส โกวิทา
		กตํ กตํ โข ทูเสม          เอวํ ธมฺมมิทํ กุลํ ฯ
	[๔๔๑] เยสํ โว เอทิโส ธมฺโม      อธมฺโม ปน กีทิโส
		มา โว ธมฺมํ อธมฺมํ วา      อทฺทสาม กุทาจนนฺติ ฯ
			 ปูฏทูสกชาตกํ ทสมํ ฯ
			อุทปานวคฺโค ๑ ตติโย
			    ___________
			     ตสฺสุทฺทานํ
		 อุทปานวรํ วนพฺยคฺฆ กปิ
		 สิขินี จ พลากรุจิรวโร
		 สุชนาธิป โรมก ทูส ปุน
		 สตปตฺตวโร ปูฏกมฺม ทส ฯ
			   ____________
#๑ สี. ยุ. อรญฺญวคฺโค ฯ
