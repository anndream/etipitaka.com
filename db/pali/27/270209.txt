		ลทฺโธ ปิณฺโฑ น ปีเณติ       กีโส เตนสฺมิ วฏฺฏก ฯ
	[๙๖๐] ลูขานิ ติณวีชานิ            อปฺปเสฺนหานิ ภุญฺชสิ
		อถ เกน นุ วณฺเณน         ถูโล ตฺวมสิ วฏฺฏก ฯ
	[๙๖๑] อปฺปิจฺฉา อปฺปจินฺตาย        อวิทูรคเมน ๑ จ
		ลทฺธาลทฺเธน ยาเปนฺโต      ถูโล เตนสฺมิ วายส ฯ
	[๙๖๒] อปฺปิจฺฉสฺส หิ โปสสฺส        อปฺปจินฺติสุขสฺส ๒ จ
		สุสงฺคหิตปฺปมาณสฺส ๓       วุตฺตี สุสมุทานิยาติ ฯ
			วฏฺฏกชาตกํ นวมํ ฯ
			   ___________
			 ๑๐ มณิชาตกํ ๔
	[๙๖๓] จิรสฺสํ วต ปสฺสามิ          สหายํ มณิธารินํ
		สุกตา ๕ มสฺสุกุตฺติยา       โสภเต วต เม สขา ฯ
	[๙๖๔] ปรูฬฺหกจฺฉนขโลโม          อหํ กมฺเม สุพฺยาวโฏ
		จิรสฺสํ นหาปิตํ ลทฺธา        โลมนฺตมชฺชหารยิ ๖ ฯ
	[๙๖๕] ยํ นุ โลมํ อหาเรสิ         ทุลฺลภํ ลทฺธกปฺปกํ
		อถ กิญฺจิ หิ เต สมฺม        กณฺเฐ กึนิกิลายติ ๗ ฯ
	[๙๖๖] มนุสฺสสุขุมาลานํ            มณิ กณฺเฐสุ ลมฺพติ
#๑ ม. อทูรคมเนน จ ฯ  ๒ ม. อปฺปจินฺตสุขสฺส จ ฯ  ๓ ม. สุสงฺคหิตมานสฺส ฯ
#๔ สี. ยุ. กากชาตกํ ฯ ม. ปาราวตชาตกํ ฯ  ๕ สี. ยุ. สุกตาย ฯ
#๖ ม. โลมํ ตํ อชฺช หารยึ ฯ  ๗ สี. ม. อถ กิญฺจรหิ เต สมฺม กณฺเฐ กิณิกิณายติ ฯ
