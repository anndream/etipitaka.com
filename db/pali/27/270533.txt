		อมจฺจพลญฺจ ทีฆาวุ          ตติยํ วุจฺจเต พลํ
		อภิชจฺจพลญฺเจว            ตํ จตุตฺถํ อสํสยํ
		ยานิ เจตานิ สพฺพานิ        อธิคฺคณฺหาติ ปณฺฑิโต ฯ
		ตํ พลานํ พลํ เสฏฺฐํ         อคฺคํ ปญฺญาพลํ วรํ
		ปญฺญาพเลนุปตฺถทฺโธ         อตฺถํ วินฺทติ ปณฺฑิโต ฯ
		อปิ เจ ลภติ มนฺโท         ผีตํ ธรณิมุตฺตมํ
		อกามสฺส ปสยฺหํ วา         อญฺโญ ตํ ปฏิปชฺชติ ฯ
		อภิชาโตปิ เจ โหติ         รชฺชํ ลทฺธาน ขตฺติโย
		ทุปฺปญฺโญ หิ กาสิปติ         สพฺเพนปิ น ชีวติ ฯ
		ปญฺญา สุตวินิจฺฉินี           ปญฺญา (กิตฺติ) สิโลกวฑฺฒนี
		ปญฺญาสหิโต นโร อิธ        (อปิ) ทุกฺเข สุขานิ วินฺทติ ฯ
		ปญฺญญฺจ โข อสุสฺสูสํ         น โกจิ อธิคจฺฉติ
		พหุสฺสุตํ อนาคมฺม           ธมฺมฏฺฐํ อวินิพฺภชํ ๑ ฯ
		โย จ ธมฺมวิภงฺคญฺญู ๒      กาลุฏฺฐายี อตนฺทิโต
		อนุฏฺฐหติ กาเลน           กมฺมผลํ ตสฺส อิชฺฌติ ฯ
		อนายตนสีลสฺส             อนายตนเสวิโน
		น นิพฺพินฺทิยการิสฺส          สมฺมทตฺโถ วิปจฺจติ ฯ
		อชฺฌตฺตญฺจ ปยุตฺตสฺส         ตถายตนเสวิโน
		อนิพฺพินฺทิยการิสฺส           สมฺมทตฺโถ วิปจฺจติ ฯ
		โยคปฺปโยคสงฺขาตํ          สมฺภตสฺสานุรกฺขนํ
#๑ ม. อวินิพฺภุชํ ฯ   ๒ ยุ. โย ธมฺมญฺจ วิภาคญฺญู ฯ
