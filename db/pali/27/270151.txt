	  [๖๓๒] จเช จชนฺตํ วนถํ น กยิรา
		 อเปตจิตฺเตน น สมฺภเชยฺย
		 ทิโช ทุมํ ขีณผลํว ๑ ญตฺวา
		 อญฺญํ สเมกฺเขยฺย มหา หิ โลโก ฯ
	  [๖๓๓] โส เต กริสฺสามิ ยถานุภาวํ
		 กตญฺญุตํ ขตฺติโย ๒ เปกฺขมา โน
		 สพฺพญฺจ เต อิสฺสริยํ ททามิ
		 ยสฺสิจฺฉสี ตสฺส ตุวํ ททามีติ ฯ
			  โคธชาตกํ ตติยํ ฯ
			    ___________
			  ๔ ราโชวาทชาตกํ
	[๖๓๔] ควญฺเจ ตรมานานํ          ชิมฺหํ คจฺฉติ ปุงฺคโว
		สพฺพา คาวี ชิมฺหํ ยนฺติ ๓    เนตฺเต ชิมฺหํ คเต สติ ฯ
	[๖๓๕] เอวเมว มนุสฺเสสุ          โย โหติ เสฏฺฐสมฺมโต
		โส เจ อธมฺมํ จรติ         ปเคว อิตรา ปชา
		สพฺพํ รฏฺฐํ ทุกฺขํ เสติ        ราชา เจ โหติ อธมฺมิโก ฯ
	[๖๓๖] ควญฺเจ ตรมานานํ          อุชุํ คจฺฉติ ปุงฺคโว
		สพฺพา คาวี อุชุํ ยนฺติ ๔     เนตฺเต อุชุํ คเต สติ ฯ
	[๖๓๗] เอวเมว มนุสฺเสสุ          โย โหติ เสฏฺฐสมฺมโต
		โส เจปิ ๕ ธมฺมํ จรติ      ปเคว อิตรา ปชา
#๑ ม. ขีณผลนฺติ ฯ ๒ ม. ขตฺติเย ฯ ๓ ม. สพฺพา ตา ชิมฺหํ คจฺฉนฺติ ฯ
#๔ ยุ. สพฺพา ตา อุชุํ คจฺฉนฺติ ฯ  ๕ ม. สเจ ฯ
