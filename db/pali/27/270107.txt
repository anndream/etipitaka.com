		 ขคฺเค คหิเต ๑ ติขิเณ เตลโธเต
		 ตสฺมึ ภยสฺมึ มรเณ วิรูเฬฺห ๒
		 กสฺมา นุ เต นาหุ ฉมฺภิตตฺตํ ฯ
	  [๓๙๕] ทิสฺวา ขุรปฺเป ธนุเวคนุนฺเน
		 ขคฺเค คหิเต ๓ ติขิเณ เตลโธเต
		 ตสฺมึ ภยสฺมึ มรเณ วิรูเฬฺห ๔
		 เวทํ อลตฺถํ วิปุลํ อุฬารํ ฯ
	  [๓๙๖] โส เวทชาโต อชฺฌภวึ อมิตฺเต
		 ปุพฺเพว เม ชีวิตมาสิ จตฺตํ
		 น หิ ชีวิเต อาลยํ กุพฺพมาโน
		 สูโร กยิรา สูรกิจฺจํ กทาจีติ ฯ
			  ขุรปฺปชาตกํ ปญฺจมํ ฯ
			     ___________
			  ๖ วาตคฺคสินฺธวชาตกํ
	[๓๙๗] เยนาสิ กีสิยา ปณฺฑุ         เยน ภตฺตํ น รุจฺจติ
		อยํ โส อาคโต ภตฺโต ๕    กสฺมาทานิ ปลายสิ ฯ
	[๓๙๘] นุโข ๖ ปนาทิเกเนว       สนฺถโว นาม ชายติ
		ยโส หายติ อิตฺถีนํ          ตสฺมา ตาต ปลายิหํ ๗ ฯ
	[๓๙๙] ยสสฺสินํ กุเล ชาตํ          อาภตํ ๘ ยา น อิจฺฉติ
#๑-๓ ม. คหีเต ฯ  ๒-๔ ม. วิยุเฬฺห ฯ  ๕ สี. ตาโต ฯ ม. ภตฺตา ฯ  ๖ สี. ม. สเจ ฯ
#๗ ม. ปลายหํ ฯ  ๘ สี. ม. อาคตํ ฯ
