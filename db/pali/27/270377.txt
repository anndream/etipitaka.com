		เอวเมว มนุสฺเสสุ          ยทา สุชฺฌนฺติ มาณวา
		น เตสํ ชาตึ ปุจฺฉนฺติ ๑     ธมฺมมญฺญาย สุพฺพตาติ ฯ
		      อุทฺทาลกชาตกํ จตุตฺถํ ฯ
			  ____________
			  ๕ ภิสชาตกํ
	  [๑๙๒๑] อสฺสํ ควํ รชตํ ชาตรูปํ
		  ภริยญฺจ โส อิธ ลภตํ มนาปํ
		  ปุตฺเตหิ ทาเรหิ สมงฺคิ โหตุ
		  ภิสานิ เต พฺราหฺมณ โย อหาสิ ฯ
	  [๑๙๒๒] มาลญฺจ โส กาสิกจนฺทนญฺจ
		  ธาเรตุ ปุตฺตสฺส พหู ภวนฺตุ
		  กาเมสุ ติพฺพํ กุรุตํ อเปกฺขํ
		  ภิสานิ เต พฺราหฺมณ โย อหาสิ ฯ
	  [๑๙๒๓] ปหูตธญฺโญ กสิมา ยสสฺสี
		  ปุตฺเต คิหี ธนิมา สพฺพกาเม
		  วยํ อปสฺสํ ฆรมาวสาตุ
		  ภิสานิ เต พฺราหฺมณ โย อหาสิ ฯ
	  [๑๙๒๔] โส ขตฺติโย โหตุ ปสยฺหการี
		  ราชาธิราชา พลวา ยสสฺสี
#๑ เต สชาตึ ปมุญฺจนฺตีติปิ ฯ
