		ปจฺฉา ตปติ ทุมฺเมโธ        กูฏํ ภิตฺวาว ๑ ธุตฺตโกติ ฯ
			 ภทฺรฆฏเภทกชาตกํ ปฐมํ ฯ
			     ___________
			    ๒ สุปตฺตชาตกํ
	[๔๗๕] พาราณสฺยํ ๒ มหาราช      กากราชา นิวาสโก ๓
		อสีติยา สหสฺเสหิ           สุปตฺโต  ปริวาริโต ฯ
	[๔๗๖] ตสฺส โทหฬินี ภริยา         สุปสฺสา ๔ ภกฺขิตุมิจฺฉติ ๕
		รญฺโญ มหานเส ปกฺกํ        ปจฺจคฺฆํ ราชโภชนํ ฯ
	[๔๗๗] เตสาหํ ปหิโต ทูโต         รญฺโญ จมฺหิ อิธาคโต
		ภตฺตุ อปจิตึ กุมฺมิ           นาสายมกรํ ๖ วณนฺติ ฯ
			  สุปตฺตชาตกํ ทุติยํ ฯ
			     ___________
			  ๓ กายนิพฺพินฺทชาตกํ
	  [๔๗๘] ผุฏฺฐสฺส เม อญฺญตเรน พฺยาธินา
		 โรเคน พาฬฺหํ ทุขิตสฺส รุปฺปโต
		 ปริสุสฺสติ ขิปฺปมิทํ กเฬวรํ
		 ปุปฺผํ ยถา ปํสุนิ อาตเป กตํ ฯ
	[๔๗๙] อชญฺญํ ชญฺญสงฺขาตํ          อสุจึ สุจิสมฺมตํ
		นานากุณปปริปูรํ            ชญฺญรูปํ อปสฺสโต ฯ
#๑ สี. ยุ. ภินฺโน ว ฯ ๒ สี. ยุ. พาราณสฺสํ ฯ ๓ สี. ยุ. นิวาริโก ฯ ๔ ม.
# สุผสฺสา ฯ ๕ สี. สุผสฺสา มจฺฉมิจฺฉติ ฯ ๖ สี. ยุ. ... มกรึ ฯ
