	  [๑๗๘๔] สเจ จ ชญฺญา อวิสยฺหมตฺตโน
		  น เตหิ มยฺหํ สุขาคมาย ๑
		  เอโกว ติปฺปานิ สเหยฺย ธีโร
		  สจฺจํ หิโรตฺตปฺปมเปกฺขมาโน ฯ
    [๑๗๘๕] อหํ รฏฺฐานิ วิจรนฺโต        นิคเม ราชธานิโย
		ภิกฺขมาโน มหาราช         อาจริยสฺส ธนตฺถิโก ฯ
    [๑๗๘๖] คหปตี ราชปุริเส           มหาสาเล จ พฺราหฺมเณ
		อลตฺถํ สตฺต นิกฺขานิ         สุวณฺณสฺส ชนาธิป
		เต เม นฏฺฐา มหาราช      ตสฺมา โสจามหํ ภุสํ ฯ
    [๑๗๘๗] ปุริสา เต มหาราช         มนสานุวิจินฺติตา
		นาลํ ทุกฺขา ปโมเจตุํ        ตสฺมา เตสํ น พฺยาหรึ ฯ
    [๑๗๘๘] ตฺวญฺจ โข เม มหาราช      มนสานุวิจินฺติโต
		อลํ ทุกฺขา ปโมเจตุํ         ตสฺมา ตุยฺหํ ปเวทยึ ฯ
    [๑๗๘๙] ตสฺสาทาสิ ปสนฺนจิตฺโต       กาสีนํ รฏฺฐวฑฺฒโน
		ชาตรูปมเย นิกฺเข          สุวณฺณสฺส จตุทฺทสาติ ฯ
			 ทูตชาตกํ ปญฺจมํ ฯ
			    __________
#๑ สี. ยุ. นายํ นีติ มยฺห สุขาคมาย ฯ
