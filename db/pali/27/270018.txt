			    ๔ ผลชาตกํ ๑
	[๕๔] นายํ รุกฺโข ทุรารุโห        นปิ คามโต อารกา
		อาการเกน ชานามิ         นายํ สาทุผโล ทุโมติ ฯ
			   ผลชาตกํ จตุตฺถํ ฯ
			      __________
			   ๕ ปญฺจาวุธชาตกํ
	[๕๕] โย อลีเนน จิตฺเตน          อลีนมนโส นโร
	   ภาเวติ กุสลํ ธมฺมํ           โยคกฺเขมสฺส ปตฺติยา
	   ปาปุเณ อนุปุพฺเพน           สพฺพสํโยชนกฺขยนฺติ ฯ
			 ปญฺจาวุธชาตกํ ปญฺจมํ ฯ
			  ๖ กญฺจนกฺขนฺธชาตกํ
	[๕๖] โย ปหฏฺเฐน จิตฺเตน        ปหฏฺฐมนโส นโร
		ภาเวติ กุสลํ ธมฺมํ          โยคกฺเขมสฺส ปตฺติยา
		ปาปุเณ อนุปุพฺเพน          สพฺพสํโยชนกฺขยนฺติ ฯ
			 กญฺจนกฺขนฺธชาตกํ ฉฏฺฐํ ฯ
			     ___________
			   ๗ วานรินฺทชาตกํ
	[๕๗] ยสฺเสเต จตุโร ธมฺมา       วานรินฺท ยถา ตว
		สจฺจํ ธมฺโม ธิติ ๒ จาโค    ทิฏฺฐํ โส อติวตฺตตีติ ฯ
			 วานรินฺทชาตกํ สตฺตมํ ฯ
#๑ ม. กึผลชาตกํ ฯ  ๒ สี. ยุ. ธิตี ฯ
