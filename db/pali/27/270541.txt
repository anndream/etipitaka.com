		  กาลาคตํ ๑ อตฺถปทํ น ริญฺจติ
		  ตถาวิธํ ปญฺญวนฺตํ วทนฺติ ฯ
		  โย เว กตญฺญู กตเวทิ ธีโร
		  กลฺยาณมิตฺโต ทฬฺหภตฺติ จ โหติ
		  ทุกฺขิตสฺส สกฺกจฺจ กโรติ กิจฺจํ
		  ตถาวิธํ สปฺปุริสํ วทนฺติ ฯ
		  เอเตหิ สพฺเพหิ คุเณหุเปโต
		  สทฺโธ มุทุ ๒ สํวิภาคี วทญฺญู
		  สงฺคาหกํ สขิลํ สณฺหวาจํ
		  ตถาวิธํ โน สิริ โน ชหาติ ฯ
	  [๒๔๖๗] สุภาสิตนฺเต อนุโมทิยาน
		  อญฺญนฺตํ ปุจฺฉามิ ตทิงฺฆ พฺรูหิ
		  สีลํ สิริญฺจาปิ สตญฺจ ธมฺมํ
		  ปญฺญญฺจ กํ เสฏฺฐตรํ วทนฺติ ฯ
	  [๒๔๖๘] ปญฺญา หิ เสฏฺฐา กุสลา วทนฺติ
		  นกฺขตฺตราชาริว ตารกานํ
		  สีลํ สีรี จาปิ สตญฺจ ธมฺโม ๓
		  อนฺวายิกา ปญฺญวโต ภวนฺติ ฯ
	  [๒๔๖๙] สุภาสิตนฺเต อนุโมทิยาน
		  อญฺญนฺตํ ปุจฺฉามิ ตทิงฺฆ พฺรูหิ
#๑ ยุ. กาลาภตํ ฯ   ๒ ม. มุทู ฯ   ๓ ยุ. ธมฺมา ฯ
