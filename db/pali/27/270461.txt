	  [๒๒๓๒] โย ๑ เชฏฺโฐ อถ มชฺฌิโม กนิฏฺโฐ
		  โส ๒ เจ สีลสมาหิโต ฐิตตฺโต
		  นินฺทิยมตฺถํ ปสํสิยํ วา
		  ภาตุโน วาวีกเรยฺย คุยฺหมตฺถํ ฯ
	  [๒๒๓๓] โย เว ปิตุ หทยสฺส ปตฺถคู
		  อนุชาโต ปิตรํ อโนมปญฺโญ
		  นินฺทิยมตฺถํ ปสํสิยํ วา
		  ปุตฺตสฺสาวีกเรยฺย คุยฺหมตฺถํ ฯ
	  [๒๒๓๔] มาตา ทฺวิปทชนินฺทเสฏฺฐ
		  ยา นํ ๓ โปเสติ ฉนฺทสา ปิเยน
		  นินฺทิยมตฺถํ ปสํสิยํ วา
		  มาตุยาวีกเรยฺย คุยฺหมตฺถํ ฯ
	  [๒๒๓๕] คุยฺหสฺส หิ คุยฺหเมว สาธุ
		  น หิ คุยฺหสฺส ปสตฺถมาวิกมฺมํ
		  อนิปฺผนฺนตาย สเหยฺย ธีโร
		  นิปฺผนฺนตฺโถว ๔ ยถาสุขํ ภเณยฺย ฯ
	  [๒๒๓๖] กึ ตฺวํ วิมโนสิ ราชเสฏฺฐ
		  ทิปทินฺท ๕ วจนํ สุโณม เต ตํ
		  กึ จินฺตยมาโน ทุมฺมโนสิ
		  น หิ เทว อปราโธ อตฺถิ มยฺหํ ฯ
#๑ ม. อยํ ปาโฐ นตฺถิ ฯ  ๒ ม. โย ฯ  ๓ สี. ยุ. โย ตํ ฯ  ๔ ม. นิปฺผนฺโนว ฯ
#๕ ม. ทฺวิปทชนินุท ฯ
