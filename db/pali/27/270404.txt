		สมา โคปนิสาเทหิ          เตปิ วุจฺจนฺติ พฺราหฺมณา
		อกฺขาตา เต มหาราช       ตาทิเส นิปตามเส ฯ
    [๒๐๑๗] อเปตา เต จ พฺราหฺมญฺญา    (อิติ ราชา จ โกรโพฺย)
		      น เต วุจฺจนฺติ พฺราหฺมณา
		อญฺเญ วิธูร ปริเยส         สีลวนฺเต พหุสฺสุเต
		วิรเต เมถุนา ธมฺมา        เย เม ภุญฺเชยฺยุ โภชนํ
		ทกฺขิณํ สมฺม ทสฺสาม         ยตฺถ ทินฺนํ มหปฺผลํ ฯ
    [๒๐๑๘] อรญฺเญ กุฏิกํ กตฺวา         กูฏานิ การยนฺติ เต
		สสวิฬาเร พาเธนฺติ         อาโคธา มจฺฉกจฺฉปํ
		เต ลุทฺทกสมา ราช ๑      เตปิ วุจฺจนฺติ พฺราหฺมณา
		อกฺขาตา เต มหาราช       ตาทิเส นิปตามเส ฯ
    [๒๐๑๙] อเปตา เต จ พฺราหฺมญฺญา    (อิติ ราชา จ โกรโพฺย)
		      น เต วุจฺจนฺติ พฺราหฺมณา
		อญฺเญ วิธูร ปริเยส         สีลวนฺเต พหุสฺสุเต
		วิรเต เมถุนา ธมฺมา        เย เม ภุญฺเชยฺยุ โภชนํ
		ทกฺขิณํ สมฺม ทสฺสาม         ยตฺถ ทินฺนํ มหปฺผลํ ฯ
    [๒๐๒๐] อญฺเญ ธนสฺส กามา หิ       เหฏฺฐา มญฺเจ ปสกฺขิตา ๒
		ราชาโน อุปริ นฺหายนฺติ      โสมยาเค อุปฏฺฐิเต
		มลมชฺชสมา ๓ ราช        เตปิ วุจฺจนฺติ พฺราหฺมณา
		อกฺขาตา เต มหาราช       ตาทิเส นิปตามเส ฯ
#๑ สี. ยุ. ลุทฺทกา เต มหาราช ฯ   ๒ ม. ปสกฺกิตา ฯ   ๓ มลมชฺชน-มลมชฺชก-อิติปิ ฯ
