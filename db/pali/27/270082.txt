	  [๒๘๖] กูฏสฺส หิ สนฺติ กูฏกูฏา
		 ภวติ ปโร ๑ นิกติโน นิกตฺยา
		 เทหิ ปุตฺตนฏฺฐ ผาลนฏฺฐสฺส ผาลํ
		 มา เต ปุตฺตมหาสิ ผาลนฏฺโฐติ ฯ
			  กูฏวาณิชชาตกํ อฏฺฐมํ ฯ
			     ___________
			    ๙ ครหิตชาตกํ
	[๒๘๗] หิรญฺญํ เม สุวณฺณํ เม        เอสา รตฺตินฺทิวา กถา
		ทุมฺเมธานํ มนุสฺสานํ         อริยธมฺมํ อปสฺสตํ
	[๒๘๘] เทฺว เทฺว คหปตโย เคเห    เอโก ตตฺถ อมสฺสุโก
		ลมฺพตฺถโน เวณิกโต         อโถ องฺกิตกณฺณโก
		กีโต ธเนน พหุนา          โส ตํ วิตุทเต ชนนฺติ ฯ
			   ครหิตชาตกํ นวมํ ฯ
			     ___________
			   ๑๐ ธมฺมทฺธชชาตกํ
	[๒๘๙] สุขํ ชีวิตรูโปสิ             รฏฺฐา วิวนมาคโตพ
		โส เอกโก (อรญฺญสฺมึ) ๒   รุกฺขมูเล กปโณ วิย ฌายสิ ฯ
	[๒๙๐] สุขํ ชีวิตรูโปสฺมิ            รฏฺฐา วิวนมาคโต
		โส เอกโก (อรญฺญสฺมึ) ๒   รุกฺขมูเล กปโณ วิย ฌายามิ
#๑ ม. ภวติ จาปิ ฯ  ๒ ม. อยํ ปาโฐ นตฺถิ ฯ
