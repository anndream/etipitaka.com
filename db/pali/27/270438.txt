			๘ ภลฺลาติยชาตกํ
	  [๒๑๕๓] ภลฺลาติโย ๑ นาม อโหสิ ราชา
		  รฏฺฐํ ปหาย มิควํ อจาริโส
		  อคมา คิริวรํ คนฺธมาทนํ
		  สุปุปฺผิตํ กึปุริสานุจิณฺณํ ฯ
		  สาลูรสงฺฆญฺจ นิเสธยิตฺวา
		  ธนุกลาปญฺจ โส นิกฺขิปิตฺวา
		  อุปาคมิ วจนํ วตฺตุกาโม
		  ยตฺถฏฺฐิตา กึปุริสา อเหสุํ ฯ
		  หิมจฺจเย เหมวตาย ตีเร
		  กิมิธฏฺฐิตา มนฺตยโวฺห อภิณฺหํ
		  ปุจฺฉามิ โว มานุสเทหวณฺเณ
		  กถํ โว ๒ ชานนฺติ มนุสฺสโลเก ฯ
	  [๒๑๕๔] มลฺลคิรึ ปณฺฑรกํ ติกูฏํ
		  สีโตทกา ๓ อนุวิจราม นชฺโช
		  มิคา มนุสฺสาว นิภาสวณฺณา
		  ชานนฺติ โน กึปุริสาติ ลุทฺท ฯ
	  [๒๑๕๕] สุกิจฺฉรูปํ ปริเทวยโวฺห
		  อาลิงฺคิโต จาสิ ปิโย ปิยาย
		  ปุจฺฉามิ โว มานุสเทหวณฺเณ
#๑ สี. ยุ. ภลฺลาฏิโย ฯ  ๒ ม. นุ. ฯ  ๓ สี. ยุ. สีโตทิยา ฯ
