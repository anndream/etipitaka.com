		  โก เนวิเมสํ อิธ ปณฺฑิตานํ
		  ปเญฺห ปุฏฺโฐ นิปุเณ พฺยากริสฺสติ
		  ติณฺณญฺจ รญฺญํ มนุชาธิปานํ
		  เทวานมินฺทสฺส จ วาสวสฺส ฯ
	  [๒๔๕๔] อยํ อิสิ สรภงฺโค ตปสฺสี
		  ยโต ชาโต วิรโต เมถุนสฺมา
		  อาเจรปุตฺโต ๑ สุวินีตรูโป
		  โส เตสํ ปญฺหานิ วิยากริสฺสติ ฯ
	  [๒๔๕๕] โกณฺฑญฺญ ปญฺหานิ วิยากโรหิ
		  ยาจนฺติ ตํ อิสโย สาธุรูปา
		  โกณฺฑญฺญ เอโส มนุเชสุ ธมฺโม
		  ยํ วุฑฺฒมาคจฺฉติ เอส ภาโร ฯ
	  [๒๔๕๖] กตาวกาสา ปุจฺฉนฺตุ โภนฺโต
		  ยงฺกิญฺจิ ปญฺหํ มนสาภิปตฺถิตํ
		  อหํ หิ ตํ ตํ โว วิยากริสฺสํ
		  ญตฺวา สยํ โลกมิมํ ปรญฺจ ฯ
    [๒๔๕๗] ตโต จ มฆวา สกฺโก        อตฺถทสฺสี ปุรินฺทโท
		อปุจฺฉิ ปฐมํ ปญฺหํ           ยญฺจาสิ อภิปตฺถิตํ ฯ
		  กึสู วธิตฺวา น กทาจิ โสจติ
		  กิสฺสปฺปหานํ อิสโย วณฺณยนฺติ
#๑ ยุ. อาจริยปุตฺโต ฯ
