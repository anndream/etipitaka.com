		  ตสฺมา หิ อมฺหํ ทหรา น มิยฺยเร ฯ
	  [๑๔๑๕] มยญฺจ ภริยํ นาติกฺกมาม
		  ภริยาปิ อเมฺห ๑ นาติกฺกมนฺติ
		  อญฺญตฺร ตาหิ พฺรหฺมจริยํ จราม
		  ตสฺมา หิ อมฺหํ ทหรา น มิยฺยเร ฯ
	  [๑๔๑๖] ปาณาติปาตา วิรมาม สพฺเพ
		  โลเก อทินฺนํ ปริวชฺชยาม
		  อมชฺชปา โนปิ มุสา ภณาม
		  ตสฺมา หิ อมฺหํ ทหรา น มิยฺยเร ฯ
	  [๑๔๑๗] เอตาสุ เว ชายเร สุตฺตมาสุ
		  เมธาวิโน โหนฺติ พหูตปญฺญา
		  พหุสฺสุตา เวทคุนา ๒ จ โหนฺติ
		  ตสฺมา หิ อมฺหํ ทหรา น มิยฺยเร ฯ
	  [๑๔๑๘] มาตาปิตโร [๓] ภคินีภาตโร จ
		  ปุตฺตา จ ทารา จ มยญฺจ สพฺเพ
		  ธมฺมํ จราม ปรโลกเหตุ
		  ตสฺมา หิ อมฺหํ ทหรา น มิยฺยเร ฯ
	  [๑๔๑๙] ทาสา จ ทาสี ๔ อนุชีวิโน จ
		  ปริจารกา กมฺมกรา จ สพฺเพ
		  ธมฺมํ จรนฺติ ปรโลกเหตุ
#๑ ม. อเมฺห จ ภริยา ฯ  ๒ ม. เวทคุโน ฯ  ๓ ม. จ ฯ
#๔ ม. ทาโสฺย ฯ สี. ยุ. ทาสฺโส ฯ
