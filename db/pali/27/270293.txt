		  น หิ ตฺวํ ลจฺฉสิ จนฺทสุริเย ฯ
	  [๑๔๓๘] คมนาคมนมฺปิ ทิสฺสติ
		  วณฺณธาตุ อุภเยตฺถ วีถิโย
		  เปโต ปน เนว ทิสฺสติ
		  โก นุ โข กนฺทตํ พาลฺยตโร ฯ
	  [๑๔๓๙] สจฺจํ โข วเทสิ มาณว
		  อหเมว กนฺทตํ พาลฺยตโร
		  จนฺทํ วิย ทารโก รุทํ
		  เปตํ กาลกตํภิปตฺถเย ๑ ฯ
    [๑๔๔๐] อาทิตฺตํ วต มํ สนฺตํ         ฆตสิตฺตํว ปาวกํ
		วารินา วิย โอสิญฺจิ ๒      สพฺพํ นิพฺพาปเย ทรํ ฯ
    [๑๔๔๑] อพฺพุหิ ๓ วต เม สลฺลํ      ยมาสิ หทยสฺสิตํ
		โย เม โสกปเรตสฺส        ปุตฺตโสกํ อปานุทิ ฯ
    [๑๔๔๒] โสหํ อพฺพูฬฺหสลฺโลสฺมิ        วีตโสโก อนาวิโล
		น โสจามิ น โรทามิ        ตว สุตฺวาน มาณวาติ ฯ
		    มฏฺฐกุณฺฑลิชาตกํ เอกาทสมํ ฯ
			  ____________
		      ๑๒ พิลารโกสิยชาตกํ
    [๑๔๔๓] อปจนฺตาปิ อิจฺฉนฺติ          สนฺโต ลทฺธาน โภชนํ
		กิเมว ตฺวํ ปจมาโน         ยํ น ทชฺชา น ตํ สมํ ฯ
#๑ ม. กาลกตาภิปตฺถเย ฯ  ๒ ม. โอสิญฺจํ ฯ เอวมุปริปิ ฯ  ๓ ม. อพฺพหี ฯ
#เอวมุปริปิ ฯ
