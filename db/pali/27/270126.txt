	  [๔๙๗] สุตา หิ มยฺหํ ปรมา วิสุทฺธิ
		 โกมาริยปุตฺตสฺส ๑ พหุสฺสุตสฺส
		 มาทานิ มํ มญฺญิ ตุวํ ยถา ปุเรฐ
		 ฌานาภิยุตฺตา วิหราม อาวุโส ๒ ฯ
	  [๔๙๘] สเจปิ เสลสฺมิ วเปยฺย พีชํ
		 เทโว จ วสฺเส น หิ ตํ วิรูเฬฺห
		 สุตา หิ เต สา ปรมา วิสุทฺธิ
		 อารา ตุวํ มกฺกฏ ฌานภูมฺยาติ ๓ ฯ
		 โกมาริยปุตฺตชาตกํ นวมํ ฯ
			   _______________
			    ๑๐ พกชาตกํ
	[๔๙๙] ปรปาณฆาเต ๔ ชีวนฺโต     มํสโลหิตโภชโน
		พโก วตํ สมาทาย          อุปปชฺชิ อุโปสถํ ฯ
	[๕๐๐] ตสฺส สกฺโก วตญฺญาย        อชรูเปนุปาคมิ
		วีตตโป อชฺฌปตฺโต          ภญฺชิ โลหิตโป ตปํ ฯ
	[๕๐๑] เอวเมว อิเธกจฺโจ ๕      สมาทานสฺมิ ทุพฺพโล ๖
		ลหุํ กโรติ ๗ อตฺตานํ       พโกว อชการณาติ ฯ
			   พกชาตกํ ทสมํ ฯ
			  กุมฺภวคฺโค ปญฺจโม ฯ
#๑ ม. โกมารปุตฺต ... ฯ ๒ ม. ฌานานุยุตฺโต วิหรามิ อาวุโส ฯ ๓ ม. ฌานภูมิยาติ ฯ
#๔ ม. ปรปาณโรธา ฯ ๕ ม. อิเธกจฺเจ ฯ ๖ ม. ทุพฺพลา ฯ ๗ ม. อโรนฺติ ฯ
