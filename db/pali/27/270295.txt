		  กลมฺปิ นาคฺฆนฺติ ตถาวิธสฺส เต ฯ
	  [๑๔๕๒] ททนฺติ เหเก วิสเม นิวิฏฺฐา
		  ฆตฺวา ๑ วธิตฺวา อถ โสจยิตฺวา
		  สา ทกฺขิณา อสฺสุมุขา สทณฺฑา
		  สเมน ทินฺนสฺส น อคฺฆเมติ
		  เอวํ [๒] สหสฺสานํ สหสฺสยาคินํ
		  กลมฺปิ นาคฺฆนฺติ ตถาวิธสฺส เตติ ฯ
		  พิลารโกสิยชาตกํ ทฺวาทสมํ ฯ
			  ____________
			๑๓ จกฺกวากชาตกํ
    [๑๔๕๓] วณฺณวา อภิรูโปสิ           ฆโน สญฺชาตโรหิโต
		จกฺกวาก สุรูโปสิ           วิปฺปสนฺนมุขินฺทฺริโย ฯ
    [๑๔๕๔] ปาฏีนํ ปาวุสํ มจฺฉํ          พลชฺชํ ๓ มุญฺชโรหิตํ
		คงฺคาตีเร นิสินฺโนสิ ๔      เอวํ ภุญฺชสิ โภชนํ ฯ8
    [๑๔๕๕] น วาหเมตํ ภุญฺชามิ         ชงฺคลานูทกานิ วา
		อญฺญตฺร เสวาลปณกา        อญฺญํ ๕ เม สมฺม โภชนํ ฯ
    [๑๔๕๖] น วาหเมตํ สทฺทหามิ        จกฺกวากสฺส โภชนํ
		อหมฺปิ สมฺม ภุญฺชามิ         คาเม โลณิกเตลิกํ ฯ
    [๑๔๕๗] มนุสฺเสสุ กตํ ภตฺตํ          สุจิมํสูปเสจนํ
#๑ ม. เฉตฺวา ฯ สี. ยุ. ฌตฺวา ฯ  ๒ ม. สตํ ฯ  ๓ ม. พลชํ ฯ สี. ยุ. วาลชํ ฯ
#๔ ม. คงฺคาย ตีเร นิสินฺโน ฯ  ๕ สี. ม. เอตํ ฯ
