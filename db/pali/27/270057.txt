		      อนุสฺสรํ เปตฺติปิตามหานนฺติ ฯ
			   สุสีมชาตกํ ตติยํ ฯ
			     ___________
			     ๔ คิชฺฌชาตกํ
	[๑๗๗] ยนฺนุ คิชฺโฌ โยชนสตํ        กุณปานิ อเวกฺขติ
		กสฺมา ชาลญฺจ ปาสญฺจ       อาสชฺชาปิ น พุชฺฌสิ ฯ
	[๑๗๘] ยทา ปราภโว โหติ         โปโส ชีวิตสงฺขเย
		อถ ชาลญฺจ ปาสญฺจ         อาสชฺชาปิ น พุชฺฌตีติ ฯ
			   คิชฺฌชาตกํ จตุตฺถํ ฯ
			      __________
			     ๕ นกุลชาตกํ
	[๑๗๙] สนฺธึ กตฺวา อมิตฺเตน        อณฺฑเชน ชลาพุช
		วิวริย ทาฐํ สยสิ ๑        กุโต เต ภยมาคตํ ฯ
	[๑๘๐] สงฺเกเถว อมิตฺตสฺมึ         มิตฺตสฺมิมฺปิ น วิสฺสเส
		อภยา ภยมุปฺปนฺนํ           อปิ มูลานิ กนฺตตีติ ฯ
			   นกุลชาตกํ ปญฺจมํ ฯ
			      __________
			   ๖ อุปสาฬฺหกชาตกํ
	[๑๘๑] อุปสาฬฺหกนามานํ ๒        สหสฺสานิ จตุทฺทส
		อสฺมึ ปเทเส ทฑฺฒานิ        นตฺถิ โลเก อนามตํ ฯ
#๑ ม. เสสิ ฯ  ๒ ม. อุปฬาฬฺหกนามานิ ฯ
