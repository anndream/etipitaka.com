		ขาณุฆาตสมา ราช          เตปิ วุจฺจนฺติ พฺราหฺมณา
		อกฺขาตา เต มหาราช       ตาทิเส นิปตามเส ฯ
    [๒๐๐๙] อเปตา เต จ พฺราหฺมญฺญา    (อิติ ราชา จ โกรโพฺย)
			น เต วุจฺจนฺติ พฺราหฺมณา
		อญฺเญ วิธูร ปริเยส         สีลวนฺเต พหุสฺสุเต
		วิรเต เมถุนา ธมฺมา        เย เม ภุญฺเชยฺยุ โภชนํ
		ทกฺขิณํ สมฺม ทสฺสาม         ยตฺถ ทินฺนํ มหปฺผลํ ฯ
    [๒๐๑๐] หรีตกํ อามลกํ             อมฺพํ ชมฺพพ วิเภทกํ ๑
		ลพุชํ ทนฺตโปณานิ           เวลุวา พทรานิ จ
		ราชายตนํ อุจฺฉุปูฏํ          ธูมเนตฺตํ มธุญฺชนํ
		อุจฺจาวจานิ ปณียานิ         วิกีณนฺติ ๒ ชนาธิป
		วาณิชกสมา ราช           เตปิ วุจฺจนฺติ พฺราหฺมณา
		อกฺขาตา เต มหาราช       ตาทิเส นิปตามเส ฯ
    [๒๐๑๑] อเปตา เต จ พฺราหฺมญฺญา    (อิติ ราชา จ โกรโพฺย)
			น เต วุจฺจนฺติ พฺราหฺมณา
		อญฺเญ วิธูร ปริเยส         สีลวนฺเต พหุสฺสุเต
		วิรเต เมถุนา ธมฺมา        เย เม ภุญฺเชยฺยุ โภชนํ
		ทกฺขิณํ สมฺม ทสฺสาม         ยตฺถ ทินฺนํ มหปฺผลํ ฯ
    [๒๐๑๒] กสิวณิชฺชํ ๓ กาเรนฺติ       โปสยนฺติ อเชฬเก
#๑ ม. วิภีตกํ ฯ สี. ยุ. อมฺพชมฺพุวิภีฏกํ ฯ  ๒ สี. ม. วิปเณนฺติ ฯ
#๓ ม. กาสิวาณิชฺชํ ฯ สี. ยุ. กาสึ วณิชฺชํ ฯ
