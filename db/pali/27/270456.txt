		  พหุสฺสุตา เย พหุฐานจินฺติโน
		  นาริโย จ ทิสฺวาน มมญฺจ ราช
		  กโรหิ ปุญฺญานิ อนปฺปกานิ ฯ
	  [๒๒๐๗] อิทญฺจ เม ชาตรูปํ ปหูตํ
		  ราสิ สุวณฺณสฺส จ ตาลมตฺตา
		  อิโต ๑ หริตฺวา โสวณฺณฆรานิ การย
		  รูปิยสฺส จ ปาการํ กโรนฺตุ ๑ ฯ
		  มุตฺตานญฺจ วาหสหสฺสานิ ปญฺจ
		  เวฬุริยมิสฺสานิ อิโต หริตฺวา
		  อนฺเตปุเร ภูมิยํ สนฺถรนฺตุ
		  นิกฺกทฺทมา เหหิติ นีรชา จ ฯ
		  เอตาทิสํ อาวส ราชเสฏฺฐ
		  วิมานเสฏฺฐํ พหุ โสภมานํ
		  พาราณสึ นครํ อิทฺธํ ผีตํ
		  รชฺชญฺจ กาเรหิ อโนมปญฺญาติ ฯ
		     จมฺเปยฺยชาตกํ ทสมํ ฯ
			 ____________
		      ๑๑ มหาปโลภนชาตกํ
    [๒๒๐๘] พฺรหฺมโลกา จวิตฺวาน        เทวปุตฺโต มหิทฺธิโก
		รญฺโญ ปุตฺโต อุทปาทิ        สพฺพกามสมิทฺธิสุ ฯ
#๑-๑ ม. อิโต หริตฺวาน สุวณฺณฆรานิ กรสฺสุ รูปิยปาการํ กโรนฺตุ ฯ
