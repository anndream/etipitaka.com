		รตฺติญฺห โจรา ขาทนฺติ       ทิวา ขาทนฺติ ตุณฺฑิยา
		รฏฺฐสฺมึ กูฏราชสฺส          พหุ อธมฺมิโก ชโน ฯ
		สา นูน ปุน เร ปกฺกา       วิกาเล ภตฺตมาหริ
		ภตฺตหารึ อเปกฺขนฺโต        หโต ผาเลน สาลิโย ฯ
    [๒๔๒๙] เอวํ หญฺญตุ ปญฺจาโล        สงฺคาเม อสินา หโต
		ยถาหมชฺช ปหโต           ขีรญฺจ เม ปวตฺติตํ ฯ
    [๒๔๓๐] ยํ ปสุ ขีรํ ฉฑฺเฑติ          ปสุ ผาลํ ๒ วิหึสติ ๓
		กึ ตตฺถ พฺรหฺมทตฺตสฺส        ยํ โน ครหเต ๔ ภวํ ฯ
    [๒๔๓๑] คารโยฺห พฺรเหฺม ปญฺจาโล    พฺรหฺมทตฺตสฺส ราชิโน
		อรกฺขิตา ชานปทา          อธมฺมพลินา หตา ฯ
		รตฺติญฺหิ โจรา ขาทนฺติ       ทิวา ขาทนฺติ ตุณฺฑิยา
		รฏฺฐสฺมึ กูฏราชสฺส          พหุ อธมฺมิโก ชโน ฯ
		จณฺฑา อากฑฺฒนา ๕ คาวี    ยํ ปุเร น ทุหามเส
		ตํทานิ อชฺช โทหาม         ขีรกาเมหุปทฺทุตา ฯ
    [๒๔๓๒] เอวํ กนฺทตุ ปญฺจาโล        วิมุตฺโต วิปฺปสุกฺขตุ
		ยถายํ กปณา คาวี          วิมุตฺตา ปริธาวติ ฯ
    [๒๔๓๓] ยํ ปสุ ปสุปาลสฺส           สมฺภเมยฺย ๖ รเวยฺย วา
		โกนีธ อปราธตฺถิ           พฺรหฺมทตฺตสฺส ราชิโน ฯ
    [๒๔๓๔] อปราโธ มหาพฺรเหฺม        พฺรหฺมทตฺตสฺส ราชิโน
		อรกฺขิตา ชานปทา          อธมฺมพลินา หตา ฯ
#๑ ยุ. ทฬฺหํ ฯ   ๒ ม. ปสุปาลํ ฯ   ๓ สี. ปสุปาลญฺจ หึสติ ฯ ยุ. ปสุ ผาลญฺจ
#หึสติ ฯ   ๔ ยุ. ครหโต ฯ  ๕ ม. อฏนกา ฯ  ๖ สี. ยุ. ปพฺภเมยฺย ฯ
