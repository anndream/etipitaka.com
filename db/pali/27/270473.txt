		  วิสานิ หนฺตฺวาน ภุชงฺคมานํ
		  สุยฺยนฺติ เต กาลกตา ตเถว
		  ตมฺเม มตี โหติ จรามิ ธมฺมํ ฯ
	  [๒๒๘๒] วิชฺชาธรา โฆรมธียมานา
		  อทสฺสนํ โอสเธภิ วชนฺติ
		  น มจฺจุราชสฺส วชนฺติ อทสฺสนํ
		  ตมฺเม มตี โหติ จรามิ ธมฺมํ ฯ
	  [๒๒๘๓] ธมฺโม หเว รกฺขติ ธมฺมจารึ
		  ธมฺโม สุจิณฺโณ สุขมาวหาติ
		  เอสานิสํโส ธมฺเม สุจิณฺเณ
		  น ทุคฺคตึ คจฺฉติ ธมฺมจารี ฯ
    [๒๒๘๔] นหิ ธมฺโม อธมฺโม จ        อุโภ สมวิปากิโน
		อธมฺโม นิรยํ เนติ          ธมฺโม ปาเปติ สุคฺคตินฺติ ฯ
		      อโยฆรชาตกํ จุทฺทสมํ ฯ
			   ตสฺสุทฺทานํ
		  มาตงฺค สมฺภูต สีวิ สิริมนฺโต
		  โรหน หํส สตฺติคุมฺโพ ภลฺลาติย
		  โสมนสฺส จมฺเปยฺย พฺรหฺม ปญฺจ-
		  ปณฺฑิต จิรสฺสํวต อโยฆราติ ฯ
			วีสตินิปาตํ นิฏฺฐิตํ ฯ
