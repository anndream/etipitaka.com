	  [๑๗๒๙] จณฺฑาลปุตฺโต มม สมฺปทาสิ
		  ธมฺเมน มนฺเต ปกติญฺจ สํสิ
		  มา จสฺสุ เม ปุจฺฉิโต นามโคตฺตํ
		  คุยฺหิตฺโถ มา ตํ วิชเหยฺยุ มนฺตา ๑ ฯ
	  [๑๗๓๐] โสหํ ชนินฺเทน ชนมฺหิ ปุฏฺโฐ
		  มกฺขาภิภูโต อลิกํ อภาณึ
		  มนฺตา อิเม พฺราหฺมณสฺสาติ มิจฺฉา
		  ปหีนมนฺโต กปโณ รุทามิ ฯ
    [๑๗๓๑] เอรณฺฑา ปุจิมนฺทา วา       อถ วา ปาลิภทฺทกา
		มธธ มธุตฺถิโก วินฺเท         โส หิ ตสฺส ทุมุตฺตโม ฯ
    [๑๗๓๒] ขตฺติยา พฺราหฺมณา เวสฺสา    สุทฺทา จณฺฑาลปุกฺกุสา
		ยมฺหา ธมฺมํ วิชาเนยฺย       โส หิ ตสฺส นรุตฺตโม ฯ
	  [๑๗๓๓] อิมสฺส ทณฺฑญฺจ วธญฺจ ทตฺวา
		  คเล คเหตฺวา พลยาถ ๒ ชมฺมํ
		  โย อุตฺตมตฺถํ กสิเรน ลทฺธํ
		  มานาติมาเนน วินาสยิตฺถ ฯ
	  [๑๗๓๔] ยถา สมํ มญฺญมาโน ปเตยฺย
		  โสพฺภํ คุหํ นรกํ ปูติปาทํ
		  รชฺชูติ วา อกฺกเม กณฺหสปฺปํ
#๑ ม. อตฺถํ วิชเหยฺย มนฺโต ฯ  ๒ ม. ขลยาถ ฯ
