		  อนเปกฺโข อหํ คมิสฺสามิ ฯ
	  [๒๕๓๓] โยหํ ปุพฺเพ รเถน ยามิ ๑
		  อุยฺยานํ มตฺตกุญฺชเร จ โยเธมิ
		  สุตโสม ปพฺพชิเต
		  กถํ นุทานิ กริสฺสามิ ฯ
	  [๒๕๓๔] มาตุ จ เม รุทนฺตฺยา
		  เชฏฺฐสฺส จ ภาตุโน อกามสฺส
		  หตฺเถปิ เม คหิสฺสํ ๒
		  น หิ คจฺฉสิ โน อกามานํ ฯ
	  [๒๕๓๕] อุฏฺเฐหิ ตฺวํ ธาติ
		  อิมํ กุมารํ รเมหิ อญฺญตฺถ
		  มา เม ปริปนฺถมกาสิ
		  สคฺคํ มม ปตฺถยานสฺส ฯ
	  [๒๕๓๖] ยนฺนูนิมํ ทเทยฺยํ ๓ ปภงฺกรํ
		  โก นุ เม อิมินา อตฺโถ
		  สุตโสเม ปพฺพชิเต
		  กึ นุ เมนํ กริสฺสามิ ฯ
	  [๒๕๓๗] โกโส จ ตุยฺหํ วิปุโล
		  โกฏฺฐาคารญฺจ ตุยฺหํ ปริปูรํ
		  ปฐวี จ ตุยฺหํ วิชิตา
#๑ ม. นิยฺยามิ ฯ  ๒ ม. เต คเหสฺสํ ฯ   ๓ ยุ. ชเหยฺยํ ฯ
