		  มฆวาติ ตํ อาหุ มนุสฺสโลเก
		  ส เทวราชา อิทมชฺช ปตฺโต
		  สุสญฺญตานํ อิสีนํ ทสฺสนาย ฯ
	  [๒๔๕๐] ทูเร สุตา โน อิสโย สมาคตา
		  มหิทฺธิกา อิทฺธิคุณูปปนฺนา
		  วนฺทามิ เต อยิเร ปสนฺนจิตฺโต
		  เย ชีวโลเกตฺถ มนุสฺสเสฏฺฐา ฯ
	  [๒๔๕๑] คนฺโธ อิสีนํ จิรทกฺขิตานํ ๑
		  กายา จุโต คจฺฉติ มาลุเตน
		  อิโต ปฏิกฺกมฺม สหสฺสเนตฺต
		  คนฺโธ อิสีนํ อสุจิ เทวราช ฯ
	  [๒๔๕๒] คนฺโธ อิสีนํ จิรทกฺขิตานํ ๒
		  กายา จุโต คจฺฉตุ มาลุเตน
		  วิจิตฺรปุปฺผํ สุรภึว มาลํ
		  คนฺธญฺจ เอตํ ปฏิกงฺขาม ภนฺเต
		  นเหตฺถ เทวา ปฏิกฺกูลสญฺญิโน ฯ
	  [๒๔๕๓] ปุรินฺทโท ภูตปตี ยสสฺสี
		  เทวานมินฺโท [๓] มฆวา สุชมฺปติ
		  ส เทวราชา อสุร (คณ) ปฺปมทฺทโน
		  โอกาสมากงฺขติ ปญฺห ปุจฺฉิตุํ ฯ
#๑-๒ ม. จิรทิกฺขิตานํ ฯ   ๓ ม. สกฺโก ฯ
