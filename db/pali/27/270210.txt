		เตสาหํ อนุสิกฺขามิ          มา ตฺวํ มญฺญิ ทวา กตํ ฯ
	[๙๖๗] สเจปิมํ ปิหยสิ             มสฺสุกุตฺตึ สุการิตํ
		การยิสฺสามิ เต สมฺม        มณึ จาปิ ททามิ เต ฯ
	[๙๖๘] ตฺวญฺเญว มณินา ฉนฺโน       สุกตาย จ มสฺสุยา
		อามนฺต โข ตํ คจฺฉามิ       ปิยํ เม ตว ทสฺสนนฺติ ฯ
			มณิชาตกํ ทสมํ ฯ
		    ขุรปุตฺตวคฺโค ๑ ทุติโย ฯ
			  ___________
			   ตสฺสุทฺทานํ
		 อถ ปสฺส สสูจิ จ ตุณฺฑิลโก
		 มิค มยฺหกปญฺจมปกฺขิวโร
		 อถ ปญฺชลิ วาริช มชฺฌ ปุน
		 อถ วฏฺฏก กโปฏวเรน ทส ฯ
			  ___________
		     ตตฺร วคฺคุทฺทานํ ภวติ ฯ
		อถ วคฺคํ ปกิตฺติสฺสํ          ฉนิปาตํ วรุตฺตเม
		อาวาริยา จ สูจิ ๒ จ      เทฺว จ วุตฺตา สุพฺยญฺชนา ฯ
		      ฉกฺกนิปาตํ นิฏฺฐิตํ ฯ
			  ___________
#๑ สี. เสนกวคฺโค ฯ ม. ขรปุตฺตวคฺโค ฯ  ๒ ม. อวาริยา จ ขโร จ ฯ สี. เสนกา ฯ
