			  ๕ มหาสุทสฺสนชาตกํ
	[๙๕] อนิจฺจา วต สงฺขารา        อุปฺปาทวยธมฺมิโน
		อุปฺปชฺชิตฺวา นิรุชฺฌนฺติ        เตสํ วูปสโม สุโขติ ฯ
		     มหาสุทสฺสนชาตกํ ปญฺจมํ ๑ ฯ
			    ____________
			   ๖ เตลปตฺตชาตกํ
	   [๙๖] สมติตฺติกํ อนวเสกํ
		 เตลปตฺตํ ยถา ปริหเรยฺย
		 เอวํ สจิตฺตมนุรกฺเข (สติยา ๒-)
		 ปตฺถยาโน ทิสํ อคตปุพฺพนฺติ ฯ
			  เตลปตฺตชาตกํ ฉฏฺฐํ ฯ
			     ___________
			   ๗ นามสิทฺธิชาตกํ
	[๙๗] ชีวกญฺจ มตํ ทิสฺวา          ธนปาลิญฺจ ทุคฺคตํ
		ปนฺถกญฺจ วเน มูฬฺหํ         ปาปโก ปุนราคโตติ ฯ
			  นามสิทฺธิชาตกํ สตฺตมํ ฯ
			     ___________
#๑ โลมหํสชาตกญฺเจว มหาสุทสฺสนชาตกญฺจ สี. โปตฺถเก น ทิสฺสนฺติ ฯ  ๒ สี. ม.
#อิทํ นตฺถิ ฯ
