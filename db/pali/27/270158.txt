		อมิตฺตวสมเนฺวติ            ปจฺฉา จ อนุตปฺปติ ฯ
	[๖๖๙] โย จ อุปฺปติตํ อตฺถํ         ขิปฺปเมว นิโพธติ
		มุจฺจเต สตฺตุสมฺพาธา        น จ ปจฺฉานุตปฺปตีติ ฯ
			  วานรชาตกํ ทุติยํ ฯ
			     ___________
			    ๓ กุนฺตินีชาตกํ
	[๖๗๐] อวสิมฺห ตวาคาเร          นิจฺจํ สกฺกตปูชิตา
		ตฺวเมวทานิมกริ            หนฺท ราช วชามหํ ฯ
	[๖๗๑] โย เว กเต ปฏิกเต        กิพฺพิเส ปฏิกิพฺพิเส
		เอวนฺตํ สมฺมติ ๑ เวรํ      วส กุนฺตินิ มา คมา ฯ
	[๖๗๒] น กตสฺส จ กตฺตา จ        มิตฺติ ๒ สนฺธิยเต ๓ ปุน
		หทยํ นานุชานาติ           คจฺฉญฺเญว รเถสภ ฯ
	[๖๗๓] กตสฺส เจว กตฺตา จ        มิตฺติ ๒ สนฺธิยเต ๓ ปุน
		ธีรานํ โน จ พาลานํ        วส กุนฺตินิ มา คมาติ ฯ
			   กุนฺตินีชาตกํ ตติยํ ฯ
			      ___________
			    ๔ อมฺพชาตกํ ๔
	[๖๗๔] โย นิลิยํ ๕ มณฺฑยติ        สณฺฑาเสน วิหญฺญติ
		ตสฺส สา วสมเนฺวตุ         ยา เต อมฺเพ อวาหริ ฯ
	[๖๗๕] วีสํ วา ปญฺจวีสํ ๖ วา      อูนตึสํว ชาติยา
#๑ ม. สมฺมตี ฯ ๒ ม. เมตฺติ ฯ ยุ. เมตฺตี ฯ ๓ ม. สนฺธียเต ฯ
#๔ อมฺพโจรชาตกํ อิติปิ ฯ ๕ ม. นีลิยํ อิติปิ ฯ ๖ สี. ยุ. ปณฺณวีสํ ฯ
