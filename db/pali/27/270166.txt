		โย เม โสกปเรตสฺส        ปิตุโสกํ อปานุทิ ฯ
	[๗๑๐] โสหํ อพฺพูฬฺหสลฺโลสฺมิ        วีตโสโก อนาวิโล
		น โสจามิ น โรทามิ        ตว สุตฺวาน มาณว ฯ
	[๗๑๑] เอวํ กโรนฺติ สปฺปญฺญา       เย โหนฺติ อนุกมฺปกา
		วินิวตฺเตนฺติ โสกมฺหา        สุชาโต ปิตรํ ยถาติ ฯ
			  สุชาตชาตกํ ทุติยํ ฯ
			      __________
			  ๓ เวนสาขชาตกํ ๑
		[๗๑๒] นยิทํ นิจฺจํ ภวิตพฺพํ พฺรหฺมทตฺต
		   เขมํ สุภิกฺขํ สุขตา ๒ จ กาเย
		   อตฺถจฺจเย มา อหุ สมฺปมูโฬฺห
		   ภินฺนปฺลโว สาครสฺเสว มชฺเฌ ฯ
	[๗๑๓] ยานิ กโรติ ปุริโส          ตานิ อตฺตนิ ปสฺสติ
		กลฺยาณการี กลฺยาณํ         ปาปการี จ ปาปกํ
		ยาทิสํ วปเต พีชํ           ตาทิสํ รุหเต ๓ ผลํ ฯ
	[๗๑๔] อิทํ ตทาจริยวโจ           ปาราจริโย ๔ ยทพฺรวิ
		มาสฺสุ ๕ ตฺวํ อกริ ปาปํ     ยนฺตํ ๖ ปจฺฉา กตํ ตเป ฯ
	  [๗๑๕] อยเมว โส ปิงฺคิโย ๗ เวนสาโข ๘
#๑ สี. ยุ. โธนสาขชาตกํ ฯ ๒ สี. สุหตา ฯ ๓ สี. ม. หรเต ฯ ๔ สี. ม. ปาราสริโย ฯ
#๕ ม. มาสุ ฯ ๖ ม. ยํ ตฺวํ ฯ ๗ ม. ปิงฺคิย ฯ ๘ สี. ยุ. โธนสาโข ฯ
