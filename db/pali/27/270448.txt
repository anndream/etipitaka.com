		  ทุกฺขิตํ มํ ทุกฺขาปยเส สุธมฺเม
		  ยาจสฺสุ ปุตฺตํ อิติ วุจฺจมานา
		  ภิยฺโยว อุสฺสาหยเส กุมารํ ฯ
	  [๒๑๗๘] เย วิปฺปมุตฺตา อนวชฺชโภชิโน
		  ปรินิพฺพุตา โลกมิมํ จรนฺติ
		  ตมริยมคฺคํ ปฏิปชฺชมานํ
		  น อุสฺสเห วารยิตุํ กุมารํ ฯ
	  [๒๑๗๙] อทฺธา หเว เสวิตพฺพา สปญฺญา
		  พหุสฺสุตา เย พหุฐานจินฺติโน
		  เยสายํ สุตฺวาน สุภาสิตานิ
		  อปฺโปสฺสุกฺกา วีตโสกา สุธมฺมาติ ฯ
		      โสมนสฺสชาตกํ นวมํ ฯ
			  ___________
			๑๐ จมฺเปยฺยชาตกํ
    [๒๑๘๐] กา นุ วิชฺชุริวาภาสิ         โอสธี วิย ตารกา
		เทวตา นุสิ คนฺธพฺพี         น ตํ มญฺญามิ มานุสี ๑ ฯ
    [๒๑๘๑] นมฺหิ เทวี น คนฺธพฺพี        น มหาราช มานุสี
		นาคกญฺญาสฺมิ ภทฺทนฺเต       อตฺเถนมฺหิ อิธาคตา ฯ
	  [๒๑๘๒] วิพฺภนฺตจิตฺตา กุปิตินฺทฺริยาสิ
		  เนตฺเตหิ เต วาริคณา สวนฺติ
#๑ ม. มานุสึ ฯ
