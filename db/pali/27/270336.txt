		      ๘ เมณฺฑกปญฺหาชาตกํ
	  [๑๖๘๖] เยสํ น กทาจิ ภูตปุพฺพํ
		  สขิ ๑ สตฺตปทมฺปิ อิมสฺมึ โลเก
		  ชาตา อมิตฺตา เทฺว สหายา
		  ปฏิสนฺถาย จรนฺติ กิสฺส เหตุ ฯ
	  [๑๖๘๗] ยทิ เม อชฺช ปาตราสกาเล
		  ปญฺหํ น สกฺกุณาถ ๒ วตฺตุเมตํ
		  รฏฺฐา ปพฺพาชยิสฺสามิ โว สพฺเพ
		  น หิ มมตฺโถ ทุปฺปญฺญชาติเกหิ ฯ
	  [๑๖๘๘] มหาชนสมาคมมฺหิ โฆเร
		  ชนโกลาหลสงฺคมมฺหิ ชาเต
		  วิกฺขิตฺตมนา อเนกจิตฺตา
		  ปญฺหํ น สกฺกุโณม วตฺตุเมตํ ฯ
	  [๑๖๘๙] เอกคฺคจิตฺตาว เอกเมกา
		  รหสิ คตา อตฺถานิ จินฺตยิตฺวา ๓
		  ปวิเวเก สมฺมสิตฺวาน ธีรา
		  อถ วกฺขนฺติ ชนินฺท เอตมตฺถํ ฯ
	  [๑๖๙๐] อุคฺคปุตฺตราชปุตฺติยานํ
		  อุรพฺภมํสํ ปิยํ มนาปํ
		  น เต สุนขสฺส อเทนฺติ มํสํ
#๑ ม. สขฺยํ ฯ สี. ยุ. สกฺขึ ฯ   ๒ ม. สกฺกุเณยฺยาถ ฯ  ๓ ม. อตฺถํ นิจินฺตยิตฺวา ฯ
