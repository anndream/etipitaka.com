		  กสฺสีธ วุตฺตํ ผรุสํ ขเมถ
		  อกฺขาหิ เม โกณฺฑญฺญ เอตมตฺถํ
	  [๒๔๕๘] โกธํ วธิตฺวา น กทาจิ โสจติ
		  มกฺขปฺปหานํ อิสโย วณฺณยนฺติ
		  สพฺเพสํ วุตฺตํ ผรุสํ ขเมถ
		  เอตํ ขนฺตึ อุตฺตมมาหุ สนฺโต ฯ
	  [๒๔๕๙] สกฺกา อุภินฺนํ วจนํ ติติกฺขิตุํ
		  สทิสสฺส วา เสฏฺฐตรสฺส ๑ วาปิ
		  กถํ นุ หีนสฺส วโจ ขเมถ
		  อกฺขาหิ เม โกณฺฑญฺญ เอตมตฺถํ ฯ
	  [๒๔๖๐] ภยา หิ เสฏฺฐสฺส วโจ ขเมถ
		  สารมฺภเหตุ ปน สาทิสสฺส
		  โย จีธ หีนสฺส วโจ ขเมถ
		  เอตํ ขนฺตึ อุตฺตมมาหุ สนฺโต ฯ
	  [๒๔๖๑] กถํ วิชญฺญา จตุมฏฺฐรูปํ ๒
		  เสฏฺฐํ สริกฺขํ อถวาปิ หีนํ
		  วิรูปรูเปน จรนฺติ สนฺโต
		  ตสฺมา หิ สพฺเพส วโจ ขเมถ ฯ
	  [๒๔๖๒] น เหตมตฺถํ มหตีปิ เสนา
		  สราชิกา ยุชฺฌมานา ลเภถ
#๑ ยุ. เสฏฺฐนรสฺส ฯ    ๒ ม. จตุปตฺถรูปํ ฯ
