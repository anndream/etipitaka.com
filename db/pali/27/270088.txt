	  [๓๑๐] มา พาลิยํ วิปฺปลปิ ๑ น หิสฺส ตาทิสํ
		 วิทยฺหเส ๒ น หิ ลภเส นิเสธกํ
		 อาสชฺชสิ คชมิว เอกจารินํ
		 โย ตํ ปทา นฬมิว โปถยิสฺสตีติ ฯ
			ทุติยปลายิชาตกํ ทสมํ ฯ
			กาสาววคฺโค อฏฺฐโม ฯ
			    ___________
			     ตสฺสุทฺทานํ
		 วรวตฺถ วโจ ทุมขีณผลํ
		 จตุโรธมฺมวรํ ปุริสุตฺตม
		 ธงฺก มคธา จ ตโยคิริ นาม
		 คชคฺควโร ธชวเรน ทส ฯ
			    ___________
			   ๙ อุปาหนวคฺโค
			   ๑ อุปาหนชาตกํ
	  [๓๑๑] ยถาปิ กีตา ปุริสสฺสุปาหนา
		 สุขสฺส อตฺถาย ทุขํ อุทพฺพเห
		 ฆมฺมาภิตตฺตา ตลสาว ปีฬิตา
		 ตสฺเสว ปาเท ปุริสสฺส ขาทเร ฯ
#๑ ม. วิลปิ ฯ  ๒ สี. ยุ. วิฬยฺหเส ฯ
