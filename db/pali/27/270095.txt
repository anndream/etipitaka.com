			   ๕ มูลปริยายชาตกํ
	[๓๔๐] กาโล ฆสติ ภูตานิ          สพฺพาเนว สหตฺตนา
		โย จ กาลฆโส ภูโต        ส ภูตปจนึ ปจิ ฯ
	[๓๔๑] พหูนิ นรสีสานิ             โลมสานิ พฺรหฺานิ จ
		คีวาสุ ปฏิมุกฺกานิ           โกจิ เทเวตฺถ กณฺณวาติ ฯ
			 มูลปริยายชาตกํ ปญฺจมํ ฯ
			     ___________
			 ๖ พาโลวาทชาตกํ ๑
	[๓๔๒] หนฺตฺวา ฆตฺวา ๒ วธิตฺวา จ  เทติ ทานํ อสญฺญโต
		อีทิสํ ภตฺตํ ภุญฺชมาโน        ส ปาปมุปลิมฺปติ ๓ ฯ
	[๓๔๓] ปุตฺตทารมฺปิ เจ หนฺตฺวา      เทติ ทานํ อสญฺญโต
		ภุญฺชมาโนปิ สปฺปญฺโญ        น ปาปมุปลิมฺปตีติ ๓ ฯ
			  พาโลวาทชาตกํ ฉฏฺฐํ ฯ
			    ____________
			   ๗ ปาทญฺชลิชาตกํ
	[๓๔๔] อทฺธา ปาทญฺชลี สพฺเพ       ปญฺญาย อติโรจติ
		ตถา หิ โอฏฺฐํ ภญฺชติ        อุตฺตรึ นูน ปสฺสติ ฯ
	[๓๔๕] นายํ ธมฺมํ อธมฺมํ วา        อตฺถานตฺถญฺจ พุชฺฌติ
#๑ สี. เตโลวาทชาตกํ ฯ  ๒ ม. เฉตฺวา ฯ  ๓ สี. ยุ. ปาเปน ฯ
