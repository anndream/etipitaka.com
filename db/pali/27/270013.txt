			      ๘ พกชาตกํ
	[๓๘] นาจฺจนฺตํ นิกติปฺปญฺโญ       นิกตฺยา สุขเมธติ
		อาราเธติ นิกติปฺปญฺโญ ๑   พโก กกฺกฏกามิวาติ ฯ
			     พกชาตกํ อฏฺฐมํ ฯ
			       __________
			      ๙ นนฺทชาตกํ
	[๓๙] มญฺเญ โสวณฺณโย ราสิ       โสวณฺณมาลา จ นนฺทโก
		ยตฺถ ทาโส อามชาโต       ฐิโต ถุลฺลานิ คชฺชตีติ ฯx
			    นนฺทชาตกํ นวมํ ฯ
			       __________
			  ๑๐ ขทิรงฺคารชาตกํ
	[๔๐] กามํ ปตามิ นิรยํ           อุทฺธปาโท ๒ อวํสิโร
		นานริยํ กริสฺสามิ           หนฺท ปิณฺฑํ ปฏิคฺคหาติ ฯ
			  ขทิรงฺคารชาตกํ ทสมํ ฯ
			  กุลาวกวคฺโค จตุตฺโถ ฯ
			      __________
			      ตสฺสุทฺทานํ
		 สิริ มาตลิ ธีตร ปกฺขิวโร
		 รติราคโต ๓ มาตาปิตา จ ปุน
		 ชคตีรุห วุฑฺฒ สุกกฺกฏโก
		 ตถา นนฺทก ปิณฺฑวเรน ทส ฯ
#๑ ยุ. อาราเธ นิกติปฺปญฺโญ ฯ  ๒ ม. อุทฺธํปาโท ฯ  ๓ ม. รติยาคโต ฯ
