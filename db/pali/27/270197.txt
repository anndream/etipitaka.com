		มุจฺจเต สตฺตุสมฺพาธา        กุกฺกุโฏว วิฬาริยาติ ฯ
		      กุกฺกุฏชาตกํ อฏฺฐมํ ฯ
			  ___________
			๙ ธมฺมทฺธชชาตกํ
	[๘๙๓] ธมฺมํ จรถ ญาตโย          ธมฺมํ จรถ ภทฺท โว ๑
		ธมฺมจารี สุขํ เสติ          อสฺมึ โลเก ปรมฺหิ จ ฯ
	[๘๙๔] ภทฺทโก วตายํ ปกฺขี         ทิโช ปรมธมฺมิโก
		เอกปาเทน ติฏฺฐนฺโต        ธมฺมเมวานุสาสติ ฯ
	[๘๙๕] นาสฺส สีลํ วิชานาถ         อนญฺญาย ปสํสถ
		ภุตฺวา อณฺฑญฺจ ฉาเป จ ๒   ธมฺโม ธมฺโมติ ภาสติ ฯ
	[๘๙๖] อญฺญํ ภณติ วาจาย          อญฺญํ กาเยน กุพฺพติ
		วาจาย โน จ กาเยน       น ตํ ธมฺมํ อธิฏฺฐิโต ฯ
	[๘๙๗] * วาจาย  สขิโล โหติ      มโนปวิทุคฺโค สิยา
		ปฏิจฺฉนฺโน กูปสฺสโย         กณฺหสปฺโปว ธมฺมทฺธโช
		คามนิคมาสุ สาธุ           สมฺมโต ทุชฺชาโน อยํ
#๑ ม. ภทฺทํ โว ฯ ๒ ม. ยุ. โปตญฺจ ฯ  * สี. ม. เอวํ ทิสฺสติ
#              วาจาย สขิโล มโนวิทุคฺโค
#              ฉนฺโน กุปสฺสโยว กณฺหสปฺโป
#              ธมฺมทฺธโช คามนิคมาสุ สาธุ
#              ทุชฺชาโน ปุริเสน พาลิเสน ฯ
