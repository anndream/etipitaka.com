	  อปฺปตฺตญฺเญว ตํ โอธึ          นโฬ ฉินฺโนว สุสฺสติ ฯ
	  ตตฺถ กา นนฺทิ กา ขิฑฺฑา       กา รติ กา ธเนสนา
	  กึ เม ปุตฺเตหิ ทาเรหิ         ราช มุตฺโตสฺมิ พนฺธนา ฯ
	  โสหํ เอวํ ปชานามิ ๑        มจฺจุ เม นปฺปมชฺชติ
	  อนฺตเกนาธิปนฺนสฺส            กา รติ กา ธเนสนา ฯ
		  ชาติ นรานํ อธมา ชนินฺท
		  จณฺฑาลโยนิ ทฺวิปทกนิฏฺฐา ๒
		  สเกหิ กมฺเมหิ สุปาปเกหิ
		  จณฺฑาลิคพฺเภ ๓ อวสิมฺห ปุพฺเพ ฯ
	  จณฺฑาลาหุมฺหาวนฺตีสุ           มิคา เนรญฺชรํ ปติ
	  อุกฺกุสา รมฺมทาตีเร ๔        ตยชฺช พฺราหฺมณขตฺติยา ฯ
	  [๒๐๖๓] อุปนิยฺยติ ชีวิตมปฺปมายุํ
		  ชรูปนีตสฺส น สนฺติ ตาณา
		  กโรหิ ปญฺจาล มเมว ๕ วากฺยํ
		  มากาสิ กมฺมานิ ทุกฺขุทฺรยานิ ฯ
		  อุปนิยฺยติ ชีวิตมปฺปมายุํ
		  ชรูปนีตสฺส น สนฺติ ตาณา
		  กโรหิ ปญฺจาล มเมว วากฺยํ
		  มากาสิ กมฺมานิ ทุกฺขปฺผลานิ ฯ
		  อุปนิยฺยติ ชีวิตมปฺปมายุํ
#๑ สี. ยุ. โส อหํ สุปฺปชานามิ ฯ    ๒ ม. ทฺวิปทากนิฏฺฐา ฯ  ๓ ม. จณฺฑาลคพฺเภ ฯ
#๔ ม. นมฺมทาตีเร ฯ  ๕ ม. มเมต ฯ เอวมุปริปิ ฯ
