    [๑๔๔๔] มจฺเฉรา จ ปมาทา จ       เอวํ ทานํ น ทิยฺยติ
		ปุญฺญํ อากงฺขมาเนน         เทยฺยํ โหติ วิชานตา ฯ
    [๑๔๔๕] ยสฺเสว ภีโต น ททาติ (มจฺฉรี) ตเทวาททโต ภยํ
		ชิฆจฺฉา จ ปิปาสา จ        ยสฺส ภายติ มจฺฉรี
		ตเมว พาลํ ผุสติ           อสฺมึ โลเก ปรมฺหิ จ ฯ
    [๑๔๔๖] ตสฺมา วิเนยฺย มจฺเฉรํ       ทชฺชา ทานํ มลาภิภู
		ปุญฺญํ ๑ หิ ปรโลกสฺมึ       ปติฏฺฐา โหติ ปาณินํ ฯ
    [๑๔๔๗] ทุทฺททํ ททมานานํ           ทุกฺกรํ กมฺมกุพฺพตํ
		อสนฺโต นานุกุพฺพนฺติ         สตํ ธมฺโม ทุรนฺนโย ฯ
    [๑๔๔๘] ตสฺมา สตญฺจ อสตญฺจ ๒     นานา โหติ อิโต คติ
		อสนฺโต นิรยํ ยนฺติ          สนฺโต สคฺคปรายนา ฯ
    [๑๔๔๙] อปฺปมฺเปเก ๓ ปเวจฺฉนฺติ    พหุนาเก ๔ น ทิจฺฉเร
		อปฺปสฺมา ทกฺขิณา ทินฺนา      สหสฺเสน สมํ มิตา ฯ
	  [๑๔๕๐] ธมฺมญฺจเร โยปิ สมุจฺฉกํ จเร
		  ทารญฺจ โปสํ ททมปฺปกสฺมึ
		  สตสหสฺสานํ สหสฺสยาคินํ
		  กลมฺปิ นาคฺฆนฺติ ตถาวิธสฺส เต ฯ
	  [๑๔๕๑] เกเนส ยญฺโญ วิปุโล มหคฺฆโต
		  สเมน ทินฺนสฺส อนคฺฆเมติ
		  กถํ [๔] สหสฺสานํ สหสฺสยาคินํ
#๑ ม. ปุญฺญานิ ฯ  ๒ ม. จสทฺโท นตฺถิ ฯ  ๓ ม. อุปสเมเก ฯ  ๔ ม. พหุเนเก ฯ
#๕ ม. สตํ ฯ
