	  [๑๕๑๐] คนฺธารราชสฺส ปุรมฺหิ รมฺเม
		  อวสิมฺหเส ตกฺกสิลาย เทว
		  ตตฺถนฺธการมฺหิ ติมิสฺสกายํ ๑
		  อํเสน อํสํ สมฆฏฺฏยิมฺหา
		  เต ตตฺถ ฐตฺวาน อุโภ ชนินฺท
		  สาราณิยํ วีติสาริมฺห ๒ ตตฺถ
		  สาเยว โน สงฺคติมตฺตมาสิ
		  ตโต น ปจฺฉา น ปุเร กทาจิ ๓ ฯ
	  [๑๕๑๑] ยทากทาจิ มนุเชสุ พฺรเหฺม
		  สมาคโม สปฺปุริเสน โหติ
		  น ปณฺฑิตา สงฺคติสนฺถวานิ
		  ปุพฺเพ กตํ วาปิ วินาสยนฺติ ฯ
	  [๑๕๑๒] พาลา จ โข สงฺคติสนฺถวานิ
		  ปุพฺเพ กตํ วาปิ วินาสยนฺติ
		  พหหปิ พาเลสุ กตํ วินสฺสติ
		  ตถาหิ พาลา อกตญฺญุรูปา ฯ
	  [๑๕๑๓] ธีรา จ โข สงฺคติสนฺถวานิ
		  ปุพฺเพ กตํ วาปิ น นาสยนฺติ
		  อปฺปํปิ ธีเรสุ กตํ น นสฺสติ
		  ตถาหิ ธีรา สุกตญฺญุรูปา
#๑ ม. ติมีสิกายํ ฯ  ๒ ม. วีติสารยิมฺห ฯ  ๓ ม. อโหสิ ฯ
