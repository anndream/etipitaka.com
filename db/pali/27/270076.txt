		จตุปฺปทายํ ปุริโส           นิโคฺรธปริมณฺฑโล
		อีสกายตคีโว จ            สพฺเพว อติโรจติ ฯ
	[๒๖๐] ยํ ปุจฺฉิโต น ตํ อกฺขา ๑    อญฺญํ อกฺขาติ ๒ ปุจฺฉิโต
		อตฺตปฺปสํสโก โปโส         นายํ อสฺมาก รุจฺจตีติ ฯ
			   คงฺเคยฺยชาตกํ ปญฺจมํ ฯ
			     ____________
			   ๖ กุรุงฺคมิคชาตกํ
	[๒๖๑] อิงฺฆ วทฺธมยํ ๓ ปาสํ       ฉินฺท ทนฺเตหิ กจฺฉปE
		อหํ ตถา กริสฺสามิ          ยถา เนหิติ ลุทฺทโก ฯ
	[๒๖๒] กจฺฉโป ปาวิสี วารึ         กุรุงฺโค ปาวิสี วนํ
		สตปตฺโต ทุมคฺคมฺหา         ทูเร ปุตฺเต อปานยีติ ฯ
			  กุรุงฺคมิคชาตกํ ฉฏฺฐํ ฯ
			    ____________
			    ๗ อสฺสกชาตกํ
	[๒๖๓] อยมสฺสกราเชน            เทโส วิจริโต มยา
		อนุกามยกาเมน ๔         ปิเยน ปตินา สห ฯ
	[๒๖๔] นเวน สุขทุกฺเขน           โปราณํ อปิถิยฺยติ ๕
		ตสฺมา อสฺสกรญฺญาว         กีโฏ ปิยตโร มมนฺติ ฯ
			   อสฺสกชาตกํ สตฺตมํ ฯ
			     ___________
#๑-๒ ม. อกฺขาสิ ฯ  ๓ ม. วฏฺฏมยํ ฯ  ๔ สี. ยุ. อนุกามยานุกาเมน ฯ
#๕ ม. อปิธิยฺยติ ฯ
