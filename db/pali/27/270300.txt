	  [๑๔๘๐] อนฺนญฺจ ปานญฺจ ททาติ สทฺโธ
		  มาลญฺจ คนฺธญฺจ วิเลปนญฺจ
		  ปสนฺนจิตฺโต อนุโมทมาโน
		  สคฺเคสุ เว โสตฺถานํ ตทาหุ ฯ
	  [๑๔๘๑] ยมริยธมฺเมน ปุนนฺติ วทฺธา ๑
		  อาราธิตา สมจริยาย สนฺโต
		  พหุสฺสุตา อิสโย สีลวนฺโต
		  อรหนฺตมชฺเฌ โสตฺถานํ ตทาหุ ฯ
	  [๑๔๘๒] เอตานิ โข โสตฺถานานิ โลเก
		  วิญฺญูปสตฺถานิ สุขุทฺรยานิ ๒
		  ตานีธ เสเวถ นโร สปญฺโญ
		  น หิ มงฺคเล กิญฺจินมตฺถิ ๓ สจฺจนฺติ ฯ
		    มหามงฺคลชาตกํ ปณฺณรสมํ ฯ
			 _______________
			๑๖ ฆตปณฺฑิตชาตกํ
    [๑๔๘๓] อุฏฺเฐหิ กณฺห กึ เสสิ        โก อตฺโถ สุปเนน เต
		โยปิ ตุยฺหํ ๔ สโก ภาตา    หทยํ จกฺขุทกฺขิณํ ๕
		ตสฺส วาตา พลิยฺยนฺติ        ฆโต ชปฺปติ เกสว ฯ
    [๑๔๘๔] ตสฺส ตํ วจนํ สุตฺวา         โรหิเณยฺยสฺส เกสโว
		ตรมานรูโป วุฏฺฐาสิ         ภาตุโสเกน อฏฺฏิโต ฯ
#๑ ม. วุทฺธา ฯ  ๒ ยุ. สุขินฺทฺริยานิ ฯ  ๓ ม. กิญฺจนมตฺถิ ฯ  ๔ ยุ. ตายํ ฯ
#๕ ม. จกฺขุ จ ทกฺขิณํ ฯ ยุ. จกฺขขว ฯ
