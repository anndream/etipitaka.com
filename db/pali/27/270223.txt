		  ลุทฺเทน นาเคน มนุสฺสกปฺปา
		  อโมจยี ตฺวํ พลสา ปสยฺห
		  ตนฺเต ปุราณํ วตสีลวตฺตํ
		  สุตฺตปฺปพุทฺโธว อนุสฺสรามิ ฯ
	  [๑๐๔๑] กปฺโป จ เต ปตฺถจโร อโหสึ ๑
		  สมฺพุทฺธิวนฺตํ วติตํ ๒ อมญฺญํ
		  ตนฺเต ปุราณํ วตสีลวตฺตํ
		  สุตฺตปฺปพุทฺโธว อนุสฺสรามิ ฯ
	  [๑๐๔๒] อทฺธา ปชานาสิ มเมตมายุํ
		  อญฺญํปิ ชานาสิ ตถาหิ พุทฺโธ
		  ตถาหิ ตายํ ชลิตานุภาโว
		  โอภาสยํ ติฏฺฐติ พฺรหฺมโลกนฺติ ฯ
		     พกพฺรหฺมชาตกํ ทสมํ ฯ
		      กุกฺกุวคฺโค ปฐโม ฯ
			  ___________
			   ตสฺสุทฺทานํ
		 วรกณฺณิก จาปวโร สุตโน
		 อถ คิชฺฌ สโรหิตมจฺฉวโร
		 ปุน ทสณฺณก ๓ เสนก ยาจนโก
		 อถ เวรี สพฺรหฺมพเกน ทส ฯ
#๑ ม. พทฺธจโร อโหสิ ฯ  ๒ ม. สมฺพุทฺธิมนฺตํ วตินํ ฯ  ๓ ม. ปณฺณก ฯ
