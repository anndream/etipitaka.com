		  สํปุปฺผิตํ ภมรคณานุจิณฺณํ
		  ยตฺถ หิ โส นฺหายติ นาคราชา ฯ
		  ทิสฺวาน นาคสฺส คตึ ฐิตญฺจ
		  วีถิสฺส ยา นฺหานคตสฺส โหติ
		  โอปาตมาคจฺฉิ อนริยรูโป
		  ปโยชิโต จิตฺตวสานุคาย ฯ
	  [๒๓๔๑] ขณิตฺวาน กาสุํ ผลเกหิ ฉาทยิ
		  อตฺตานโมธาย ธนุญฺจ ลุทฺโท
		  ปสฺสาคตํ ปุถุสลฺเลน นาคํ
		  สมปฺปยิ ทุกฺกฏกมฺมการี ฯ
		  วิทฺโธ จ นาโค โกญฺจมนาทิ โฆรํ
		  สพฺเพว ๑ นาคา นินฺนาทุ ๒ โฆรรูปํ
		  ติณญฺจ กฏฺฐญฺจ รณํ ๓ กโรนฺตา
		  ธาวึสุ เต อฏฺฐ ทิสา สมนฺตโต ฯ
		  วธิสฺสเมนนฺติ ๔ ปรามสนฺโต
		  กาสาวมทฺทกฺขิ ธชํ อิสีนํ
		  ทุกฺเขน ผุฏฺฐสฺสุทปาทิ สญฺญา
		  อรหทฺธโช สพฺภิ อวชฺฌรูโป ฯ
    [๒๓๔๒] อนิกฺกสาโว กาสาวํ         โย วตฺถํ ปริทหิสฺสติ ๕
		อเปโต ทมสจฺเจน          น โส กาสาวมรหติ ฯ
#๑ ม. สพฺเพ จ ฯ   ๒ ม. นินฺนทุํ ฯ    ๓ สี. ยุ. จุณฺณํ ฯ   ๔ ม. วธิสฺสเมตนฺติ ฯ
#๕ สี. ยุ. ปริทเหสฺสติ ฯ
