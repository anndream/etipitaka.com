	[๖๑๒] น เหว ติฏฺฐํ นาสีนํ         น สยานํ น ปตฺถคุํ ๑
		ยาวุปฺปตฺติ นิมิสฺสติ ๒       ตตฺราปิ สรตี ๓ วโย ฯ
	[๖๑๓] ตตฺถตฺตนิ วตปฺปนฺเถ ๔      วินาภาเว อสํสเย
		ภูตํ เสสํ ทยิตพฺพํ           จวิตํ ๕ อนนุโสจิยนฺติ ฯ
			 อนนุโสจิยชาตกํ อฏฺฐมํ ฯ
			    ____________
			   ๙ กาฬพาหุชาตกํ
	  [๖๑๔] ยํ อนฺนปานสฺส ปุเร ลภาม
		 ตนฺทานิ สาขมิคเมว คจฺฉติ
		 คจฺฉามทานิ วนเมว ราธ
		 อสกฺกตาวมฺห ธนญฺชยาย ฯ
	  [๖๑๕] ลาโภ อลาโภ ยโส อยโส จ
		 นินฺทา ปสํสา จ สุขํ จ ทุกฺขํ
		 เอเต อนิจฺจา มนุเชสุ ธมฺมา
		 มา โสจิ กึ โสจสิ โปฏฺฐปาท ฯ
	  [๖๑๖] อทฺธา ตุวํ ปณฺฑิตโกสิ ราธ
		 ชานาสิ อตฺถานิ อนาคตานิ
#๑ สี. ม. ปทฺธคุํ ฯ ๒ สี. ยาว ปาติ นิมิสติ ฯ ม. ยาว พฺยาติ นิมิสติ ฯ
#๓ ม. รสตี ฯ ๔ ม. วตปฺปทฺเธ ฯ ๕ สี. ม. วีตํ ฯ
