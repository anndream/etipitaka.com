		  เตเนว ตสฺสา คลกํ วิกนฺตา ๑
		  อยมฺปิ อตฺโถ พหุ ตาทิโสว ฯ
	  [๑๘๓๒] นยิเม เทวา นาปิ ๒ คนฺธพฺพปุตฺตา
		  มิคา อิเม อตฺถวสาภตา อิเม ๓
		  เอกญฺจ นํ สายมาเส ปจนฺตุ
		  เอกํ ๔ ปุนปฺปาตราเส ปจนฺตุ ฯ
	  [๑๘๓๓] สตํ สหสฺสาน ทุพฺภาสิตานํ ๕
		  กลมฺปิ นาคฺฆติ สุภาสิตสฺส
		  ทุพฺภาสิตํ สงฺกมาโน กิเลโส
		  ตสฺมา ตุณฺหี กึปุริโส ๖ น พาลฺยา ฯ
	  [๑๘๓๔] ยา เมสา พฺยากาสิ ๗ ปมุญฺจเถตํ
		  คิริญฺจ นํ หิมวนฺตํ นยนฺตุ
		  อิมญฺจ โข เทนฺตุ มหานสาย
		  ปาโตว นํ ปาตราเส ปจนฺตุ ฯ
    [๑๘๓๕] ปชฺชุนฺนนาถา ปสโว         ปสุนาถา อยํ ปชา
		ตฺวํนาโถสฺมิ ๘ มหาราช     อมฺหนาถา มม ภริยา ๙
		ทฺวินฺนมญฺญตรํ ญตฺวา         มุตฺโต คจฺเฉยฺย ปพฺพตํ ฯ
	  [๑๘๓๖] น เว นินฺทา สุปริวชฺชยาถ ๑๐
#๑ ม. คลกาวกนฺตํ ฯ  ๒ ม. อิเม น เทวา น ฯ  ๓ ม. อตฺถวสํ คตา เม ฯ
#๔ สี. ยุ. เอกญฺจ นํ ปาตราเส ฯ  ๕ ม. สหสฺสานิ ทุภาสิตานิ ฯ  ๖ ม. กิมฺปุริสา ฯ
#๗ ม. พฺยาหาสิ ฯ  ๘ ม. ตฺวํ นาโถสิ ฯ  ๙ ม. นาโถหํ ฯ  ๑๐ ม. สุปริวชฺชเยถ ฯ
