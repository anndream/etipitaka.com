		สุปฺปารกนฺตํ ปุจฺฉาม         สมุทฺโท กตโม อยํ ฯ
    [๑๕๘๙] ภรุกจฺฉา ๑ ปยาตานํ       วาณิชานํ ธเนสินํ
		นาวาย วิปฺปนฏฺฐาย         ขุรมาลีติ วุจฺจติ ฯ
    [๑๕๙๐] ยถา อคฺคิ สุริโย จ ๒      สมุทฺโท ปฏิทิสฺสติ
		สุปฺปารกนฺตํ ปุจฺฉาม         สมุทฺโท กตโม อยํ ฯ
    [๑๕๙๑] ภรุกจฺฉา ปยาตานํ          วาณิชานํ ธเนสินํ
		นาวาย วิปฺปนฏฺฐาย         อคฺคิมาลีติ วุจฺจติ ฯ
    [๑๕๙๒] ยถา ทธิ จ ขีรญฺจ          สมุทฺโท ปฏิทิสฺสติ
		สุปฺปารกนฺตํ ปุจฺฉาม         สมุทฺโท กตโม อยํ ฯ
    [๑๕๙๓] ภรุกจฺฉา ปยาตานํ          วาณิชานํ ธเนสินํ
		นาวาย วิปฺปนฏฺฐาย         ทธิมาลีติ วุจฺจติ ฯ
    [๑๕๙๔] ยถา กุโส จ สสฺโส จ       สมุทฺโท ปฏิทิสฺสติ
		สุปฺปารกนฺตํ ปุจฺฉาม         สมุทฺโท กตโม อยํ ฯ
    [๑๕๙๕] ภรุกจฺฉา ปยาตานํ          วาณิชานํ ธเนสินํ
		นาวาย วิปฺปนฏฺฐาย         กุสมาลีติ วุจฺจติ ฯ
    [๑๕๙๖] ยถา นโฬ จ เวฬุ จ        สมุทฺโท ปฏิทิสฺสติ
		สุปฺปารกนฺตํ ปุจฺฉาม         สมุทฺโท กตโม อยํ ฯ
    [๑๕๙๗] ภรุกจฺฉา ปยาตานํ          วาณิชานํ ธเนสินํ
		นาวาย วิปฺปนฏฺฐาย         นฬมาลีติ วุจฺจติ ฯ
    [๑๕๙๘] มหพฺภโย ภึสนโก           สทฺโท สุยฺยติ มานุโส
#๑ ม. กฺรุกจฺฉา ฯ เอวมุปริปิ ฯ  ๒ ม. ยถา อคฺคีว สุริโยว ฯ
