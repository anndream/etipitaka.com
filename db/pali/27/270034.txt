			     ๓ เวริชาตกํ
	[๑๐๓] ยตฺถ เวรึ นิวึสติ ๑        น วเส ตตฺถ ปณฺฑิโต
		เอกรตฺตํ ทฺวิรตฺตํ วา        ทุกฺขํ วสติ เวริสูติ ฯ
			   เวริชาตกํ ตติยํ ฯ
			     ___________
			  ๔ มิตฺตวินฺทชาตกํ ๒
	[๑๐๔] จตุพฺภิ อฏฺฐชฺฌคมา          อฏฺฐาภิปิ จ โสฬส
		โสฬสาภิ จ พตฺตึส          อตฺริจฺฉํ จกฺกมาสโท
		อิจฺฉาหตสฺส โปสสฺส         จกฺกํ ภมติ มตฺถเกติ ฯ
			  มิตฺตวินฺทชาตกํ จตุตฺถํ ฯ
			     ___________
			   ๕ ทุพฺพลกฏฺฐชาตกํ
	[๑๐๕] พหุมฺเปตํ วเน กฏฺฐํ         วาโต ภญฺชติ ทุพฺพลํ
		ตสฺส เจ ภายสิ นาค        กีโส นูน ภวิสฺสสีติ ฯ
			 ทุพฺพลกฏฺฐชาตกํ ปญฺจมํ ฯ
			    ____________
			   ๖ อุทญฺจนีชาตกํ
	[๑๐๖] สุขํ วต มํ ชีวนฺตํ           ปจมานา อุทญฺจนี
		โจรี ชายปฺปวาเทน         เตลํ โลณญฺจ ยาจตีติ ฯ
			  อุทญฺจนีชาตกํ ฉฏฺฐํ ฯ
#๑ ม. นิวิสติ ฯ  ๒ ม. มิตฺตวินฺทกชาตกํ ฯ
