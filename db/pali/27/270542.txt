		  กถงฺกโร กินฺติกโร กิมาจรํ
		  กึ เสวมาโน ลภตีธ ปญฺญํ
		  ปญฺญายทานิปฺปฏิปทํ ๑ วเทหิ
		  กถงฺกโร ปญฺญวา โหติ มจฺโจ ฯ
	  [๒๔๗๐] เสเวถ พุทฺเธ ๒ นิปุเณ พหุสฺสุเต
		  อุคฺคาหโก จปฺปริปุจฺฉโก สิยา
		  สุเณยฺย สกฺกจฺจ สุภาสิตานิ
		  เอวงฺกโร ปญฺญวา โหติ มจฺโจ ฯ
		  ส ปญฺญวา กามคุเณ อเวกฺขติ
		  อนิจฺจโต ทุกฺขโต โรคโต จ
		  เอวํวิปสฺสี ปชหาติ ฉนฺทํ
		  ทุกฺเขสุ กาเมสุ มหพฺภเยสุ ฯ
		  ส วีตราโค ส วิเนยฺย ๓ โทสํ
		  เมตฺตจิตฺตํ ภาเวยฺย ๔ อปฺปมาณํ
		  สพฺเพสุ ภูเตสุ นิธาย ทณฺฑํ
		  อนินฺทิโต พฺรหฺมมุเปติ ฐานํ ฯ
	  [๒๔๗๑] มหิทฺธิยํ ๕ อาคมนํ อโหสิ
		  ตวมฏฺฐก ๖ ภีมรถสฺส จาปิ
		  กาลิงฺคราชสฺส จ อุคฺคตสฺส
#๑ ม. ปญฺญาย ทานิปฺปฏิปํ ฯ  ๒ ม. วุทฺเธ ฯ  ๓ ปวิเนยฺย ฯ  ๔ ม. เมตฺตํ จิตฺตํ
#ภาวเย ฯ  ๕ ม. มหตฺถิยํ ฯ   ๖ ม. ตวมฏฺฐกา ฯ
