			  ๖ เทวธมฺมชาตกํ
	[๖] หิริโอตฺตปฺปสมฺปนฺนา         สุกฺกธมฺมสมาหิตา
		สนฺโต สปฺปุริสา โลเก       เทวธมฺมาติ วุจฺจเรติ ฯ
			 เทวธมฺมชาตกํ ฉฏฺฐํ ฯ
			     __________
			 ๗ กฏฺฐหาริชาตกํ ๑
	[๗] ปุตฺโต ตฺยาหํ มหาราช       ตฺวํ มํ โปส ชนาธิป
		อญฺเญปิ เทโว โปเสติ       กิญฺจ เทโว สกํ ปชนฺติ ฯ
			 กฏฺฐหาริชาตกํ สตฺตมํ ฯ
			    ___________
			   ๘ คามนิชาตกํ
	[๘] อปิ อตรมานานํ            ผลาสาว สมิชฺฌติ
		วิปกฺกพฺรหฺมจริโยสฺมิ         เอวํ ชานาหิ คามนีติ ฯ
			  คามนิชาตกํ อฏฺฐมํ ฯ
			    ___________
			 ๙ มฆเทวชาตกํ ๒
	[๙] อุตฺตมงฺครุหา มยฺหํ          อิเม ชาตา วโยหรา
		ปาตุภูตา เทวทูตา          ปพฺพชฺชาสมโย มมาติ ฯ
			 มฆเทวชาตกํ นวมํ ฯ
#๑ โป. กฏฺฐวาหนชาตกํ ฯ  ๒ โป. เทวทูตชาตกํ ฯ
