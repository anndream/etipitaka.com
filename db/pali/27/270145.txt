			    ๕ โคธชาตกํ ๑
	[๕๙๘] สมณนฺตํ มญฺญมาโน          อุปคญฺฉึ อสญฺญตํ
		โส มํ ทณฺเฑน ปาหาสิ       ยถา อสฺสมโณ ตถา ฯ
	[๕๙๙] กินฺเต ชฏาหิ ทุมฺเมธ        กินฺเต อชินสาฏิยา
		อพฺภนฺตรนฺเต คหนํ          พาหิรํ ปริมชฺชสิ ฯ
	[๖๐๐] เอหิ โคธ นิวตฺตสฺสุ         ภุญฺช สาลีนโมทนํ
		เตลํ โลณญฺจ เม อตฺถิ       ปหุตํ ๒ มยฺหํ ปิปฺผลิ ฯ
	[๖๐๑] เอส ภิยฺโย ปเวกฺขามิ       วมฺมิกํ สตโปริสํ
		เตลํ โลณญฺจ กินฺเตสิ ๓     อหิตํ มยฺหํ ปิปฺผลีติ ฯ
			   โคธชาตกํ ปญฺจมํ ฯ
			      ___________
			    ๖ กกฺการุชาตกํ
	[๖๐๒] กาเยน โย นาวหเร        วาจาย น มุสา ภเณ
		ยโส ลทฺธา น มชฺเชยฺย      สเว กกฺการุมรหติ ฯ
	[๖๐๓] ธมฺเมน วิตฺตเมเสยฺย        น นิกตฺยา ธนํ หเร
		โภเค ลทฺธา น มชฺเชยฺย     สเว กกฺการุมรหติ ฯ
	[๖๐๔] ยสฺส จิตฺตํ อหาลิทฺทํ         สทฺธา จ อวิราคินี
		เอโก สาทุํ น ภุญฺเชยฺย      สเว กกฺการุมรหติ ฯ
	[๖๐๕] สมฺมุขา วา ติโรกฺขา ๔ วา โย สนฺเต น ปริภาสติ
#๑ ม. โคธราชชาตกํ ฯ ๒ ม. ปหูตํ ฯ ๓ ม. กิตฺเตสิ ฯ ๔ ยุ. ปโรกฺขา วา ฯ
