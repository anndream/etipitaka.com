		ปติ สญฺชีวิโต มยฺหํ          เอยฺยาสิ ปิยปุจฺฉิตา ๑ ฯ
    [๑๓๐๖] ปิยํ โข อาฬิ เต โหตุ       ปุณฺณปตฺตํ ททามิ เต
		มหตา ปริวาเรน           เอสฺสํ กยิราหิ โภชนํ ฯ
    [๑๓๐๗] กีทิโส ตุยฺหํ ปริวาโร        เยสํ กาหามิ โภชนํ
		กึนามกา จ เต สพฺเพ       เต ๒ เม อกฺขาหิ ปุจฺฉิตา ฯ
    [๑๓๐๘] มาลิโย จตุรกฺโข จ         ปิงฺคิโย อถ ชมฺพุโก
		เอทิโส มยฺหํ ปริวาโร       เตสํ กยิราหิ โภชนํ ฯ
    [๑๓๐๙] นิกฺขนฺตาย อคารสฺมา        ภณฺฑกมฺปิ วินสฺสติ
		อโรคํ อาฬิโน วชฺชํ         อิเธว วส มา คมาติ ฯ
			 ปูติมํสชาตกํ เอกาทสมํ ฯ
			     ___________
			   ๑๒ ททฺทรชาตกํ
    [๑๓๑๐] โย เต ปุตฺตเก อกฺขาทิ      ทินฺนภตฺโต อทูสเก
		ตสฺมึ ทาฐา ๓ นิปาเตหิ     มา เต มุญฺจิตฺถ ชีวโก ฯ
    [๑๓๑๑] อากิณฺณลุทฺโท ปุริโส         ธาติโจลํว มกฺขิโต
		ปเทสํ ตํ น ปสฺสามิ         ยตฺถ ทาฐา ๓ นิปาตเย ฯ
    [๑๓๑๒] อกตญฺญุสฺส โปสสฺส          นิจฺจํ วิวรทสฺสิโน
		สพฺพญฺเจ ปฐวึ ทชฺชา        เนว นํ อภิราธเย ฯ
	  [๑๓๑๓] กินฺนุ สุพาหุ ตรมานรูโป
		  ปจฺจาคโตสิ สห มาณเวน
#๑ ม. ปิยปุจฺฉิกา ฯ  ๒ ม. ตํ ฯ  ๓ ม. ทาฐํ ฯ
