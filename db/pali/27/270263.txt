		  พลญฺจ วณฺโณ จ อนปฺปรูโป ๑ ฯ
	  [๑๒๗๗] น อณฺณเว สนฺติ ผลานิ ธงฺก
		  มํสํ กุโต ขาทิตุํ จกฺกวาเก
		  เสวาลภกฺขมฺห อปาณโภชนา
		  (น ฆาสเหตุปิ กโรม ปาปํ)
		  อภีตรูปา วิจราม อณฺณเว ๒ ฯ
	  [๑๒๗๘] น เม อิทํ รุจฺจติ จกฺกวาเก ๓
		  อสฺมึ ภเว โภชนสนฺนิกาโส
		  อโหสิ ปุพฺเพ ตโต เม อญฺญถา
		  อิจฺเจว เม วิมติ เอตฺถ ชาตา ฯ
	  [๑๒๗๙] อหมฺปิ มํสานิ ผลานิ ภุญฺเช
		  อนฺนานิ จ โลณิกเตลิกานิ
		  รสํ มนุสฺเสสุ ลภามิ โภตฺตุํ
		  สูโรว สงฺคามมุขํ วิเชตฺวา
		น จ เม ตาทิโส วณฺโณ      จกฺกวาก ยถา ตว ฯ
	  [๑๒๘๐] อสุทฺธภกฺโขสิ ขณานุปาตี
		  กิจฺเฉน เต ลพฺภติ อนฺนปานํ
		  น ตุสฺสสิ รุกฺขผเลหิ ธงฺก
		  มํสานิ วา ยานิ สุสานมชฺเฌ ฯ
	  [๑๒๘๑] โย สาหเสน อธิคมฺม โภเค
#๑ ม. อนปฺปรูปา ฯ  ๒ ม. อิเม ปาฐา นตฺถิ ฯ  ๓ ม. จกฺกาวาก ฯ
