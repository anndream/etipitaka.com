			    ๕ กิมฺปกฺกชาตกํ
	[๘๕] อายตึ โทสํ นาญฺญาย        โย กาเม ปฏิเสวติ
		วิปากนฺเต หนนฺตี ๑ นํ      กิมฺปกฺกมิว ภกฺขิตนฺติ ฯ
			  กิมฺปกฺกชาตกํ ปญฺจมํ ฯ
			    ____________
			   ๖ สีลวีมํสนชาตกํ
	[๘๖] สีลํ กิเรว กลฺยาณํ          สีลํ โลเก อนุตฺตรํ
		ปสฺส โฆรวิโส นาโค        สีลวาติ น หญฺญตีติ ฯ
			  สีลวีมํสนชาตกํ ฉฏฺฐํ ฯ
			    ____________
			    ๗ มงฺคลชาตกํ
	   [๘๗] ยสฺส มงฺคลา สมูหตา [๒]
		 อุปฺปาตา ๓ สุปินา จ ลกฺขณา จ
		 โส มงฺคลโทสวีติวตฺโต
		 ยุคโยคาธิคโต น ชาตุเมตีติ ฯ
			  มงฺคลชาตกํ สตฺตมํ ฯ
			     ___________
			    ๘ สารมฺภชาตกํ
    [๘๘] กลฺยาณิเมว มุญฺเจยฺย         น หิ มุญฺเจยฺย ปาปิกํ
	  โมกฺโข กลฺยาณิยา สาธุ       มุตฺวา ตปฺปติ ปาปิกนฺติ ฯ
			 สารมฺภชาตกํ อฏฺฐมํ ฯ
#๑ ม. หนนฺติ ฯ  ๒ ม. เส ฯ  ๓ ยุ. อุปฺปาทา ฯ
