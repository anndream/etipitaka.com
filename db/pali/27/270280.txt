		รชํว วิปุลา วุฏฺฐิ           ขิปฺปเมว นิวารเย ฯ
    [๑๓๖๙] ยนฺนุ ปุพฺเพ วิกตฺถิโต ๑     พลมฺหิว อปสฺสิโต
		สฺวาชฺช ตุณฺหิกโตทานิ        สงฺฆาฏึ สิพฺพมจฺฉสิ ฯ
    [๑๓๗๐] อุปฺปชฺชิ เม น มุญฺจิตฺถ       น เม มุญฺจิตฺถ ชีวโต
		รชํว วิปุลา วุฏฺฐิ           ขิปฺปเมว นิวารยึ ฯ
    [๑๓๗๑] กินฺเต อุปฺปชฺชิ โน มุญฺจิ      กินฺเต น มุญฺจิ ชีวโต
		รชํว วิปุลา วุฏฺฐิ           กตมํ ตฺวํ นิวารยิ ฯ
    [๑๓๗๒] ยมฺหิ ชาเต น ปสฺสติ        อชาเต สาธุ ปสฺสติ
		โส เม อุปฺปชฺชิ โน มุญฺจิ     โกโธ ทุมฺเมธโคจโร ฯ
    [๑๓๗๓] เยน ชาเตน นนฺทนฺติ        อมิตฺตา ทุกฺขเมสิโน
		โส เม อุปฺปชฺชิ โน มุญฺจิ     โกโธ ทุมฺเมธโคจโร ฯ
    [๑๓๗๔] ยสฺมิญฺจ ชายมานสฺมึ         สทตฺถํ นาวพุชฺฌติ
		โส เม อุปฺปชฺชิ โน มุญฺจิ     โกโธ ทุมฺเมธโคจโร ฯ
	  [๑๓๗๕] เยนาภิภูโต กุสลํ ชหาติ
		  ปรกฺกเร วิปุลญฺจาปิ อตฺถํ
		  ส ภีมเสโน พลวา ปมทฺทิ
		  โกโธ มหาราช น เม อมุจฺจถ ฯ
    [๑๓๗๖] กฏฺฐสฺมึ มตฺถมานสฺมึ ๒      ปาวโก นาม ชายติ
		ตเมว กฏฺฐํ ทหติ           ยสฺมา โส ชายเต คินิ ฯ
    [๑๓๗๗] เอวํ มนฺทสฺส โปสสฺส        พาลสฺส อวิชานโต
#๑ ม. วิกตฺถิตฺโถ ฯ  ๒ ยุ. มนฺถมานสฺมึ ฯ
