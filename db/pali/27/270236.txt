			๑๑ ปรนฺตปชาตกํ
    [๑๑๑๔] อาคมิสฺสติ เม ปาปํ         อาคมิสฺสติ เม ภยํ
		ตทา หิ จลิตา สาขา        มนุสฺเสน มิเคน วา ฯ
    [๑๑๑๕] ภีรุยา นูน เม กาโม        อวิทูเร วสนฺติยา
		กริสฺสติ กิสํ ปณฺฑฑ           สาว สาขา ปรนฺตปํ ฯ
    [๑๑๑๖] โสจยิสฺสติ มํ กนฺตา         คาเม วสํ อนินฺทิตา
		กริสฺสติ กิสํ ปณฺฑฑ           สาว สาขา ปรนฺตปํ ฯ
    [๑๑๑๗] ตยา มํ หสิตาปงฺคี ๑       มิหิตานิ ๒ ภณิตานิ จ
		กิสํ ปณฺฑฑ กริสฺสติ           สาว สาขา ปรนฺตปํ ฯ
    [๑๑๑๘] อคมา นูน โส สทฺโท        อสํสิ นูน โส ตว
		อกฺขาตํ นูน ตํ เตน         โย ตํ สาขมกมฺปยิ ฯ
    [๑๑๑๙] อิทํ โข ตํ สมาคมฺม         มม พาลสฺส จินฺติตํ
		ตทา หิ จลิตา สาขา        มนุสฺเสน มิเคน วา ฯ
    [๑๑๒๐] ตเถว ตฺวํ อเวทสิ          อวญฺจิ ปิตรํ มม
		หนฺตฺวา สาขาหิ ฉาเทนฺโต    อาคมิสฺสติ เต ๓ ภยนฺติ ฯ
		    ปรนฺตปชาตกํ เอกาทสมํ ฯ
		     คนฺธารวคฺโค ทุติโย ฯ
			 _______________
#๑ ม. อสิตาปงฺคิ ฯ  ๒ ม. สิตานิ ฯ  ๓ ม. เม ฯ
