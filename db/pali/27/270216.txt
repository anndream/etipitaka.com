		สเมหิ เมธคํ ๑ สมฺม     วิวาโท วูปสมฺมตุ ๒ ฯ
	[๑๐๐๐] ธมฺมฏฺโฐหํ ปุเร อาสึ      พหุอฏฺฏํว ตีริตํ ๓
		สเมมิ เมธคํ ๑ สมฺม     วิวาโท วูปสมฺมตุ  ๒ ฯ
	[๑๐๐๑] อนุตีรจารี นงฺคุฏฺฐํ        สีสํ คมฺภีรจาริโน
		อจฺจายํ ๔ มชฺฌิโมขณฺโฑ   ธมฺมฏฺฐสฺส ภวิสฺสติ ฯ
	[๑๐๐๒] จิรํปิ ภกฺโข อภวิสฺส       สเจ น วิวเทมเส
		อสีสกํ อนงฺคุฏฺฐํ          สิคาโล หรติ โรหิตํ ฯ
	[๑๐๐๓] ยถาปิ ราชา นนฺเทยฺย     รชฺชํ ลทฺธาน ขตฺติโย
		เอวาหมชฺช นนฺทามิ       ทิสฺวา ปุณฺณมุขํ ปตึ ฯ
	[๑๐๐๔] กถนฺนุ ถลโช สนฺโต       อุทเก มจฺฉํ ปรามสิ
		ปุฏฺโฐ เม สมฺม อกฺขาหิ    กถํ อธิคตํ ตยา ฯ
	[๑๐๐๕] วิวาเทน กิสา โหนฺติ      วิวาเทน ธนกฺขยา
	  ชินา อุทฺทา วิวาเทน          ภุญฺช มายาวิ โรหิตํ ฯ
	[๑๐๐๖] เอวเมว มนุสฺเสสุ        วิวาโท ยตฺถ ชายติ ฯ
		ธมฺมฏฺฐํ ปฏิธาวนฺติ        โส หิ เนสํ วินายโก
		ธนาปิ ตตฺถ ชียนฺติ        ราชโกโส ปวฑฺฒตีติ ฯ
		     ทพฺพปุปฺผชาตกํ ปญฺจมํ ฯ
			  ___________
		      ๖ ทสณฺณกชาตกํ ๕
	[๑๐๐๗] ทสณฺณกํ ๖ ติขิณธารํ      อสึ สมฺปนฺนปายินํ
#๑ ยุ. เมธกํ ฯ  ๒ ม. วูปสมฺมตํ ฯ  ๓ ม. พหู อฏฺฏา เม ตีริตา ฯ  ๔ สี. ยุ. อถายํ ฯ
#๕ ม. สพฺพตฺถ ปณฺณกชาตกํ ฯ  ๖ ม. ปณฺณกํ ฯ
