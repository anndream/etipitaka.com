		  ทิพฺโพ จ วณฺโณ วิปุลา จ โภคา ฯ
	  [๑๕๓๕] กึสูธ ภีตา ชนตา อเนกา
		  มคฺโค จ เนกายตนปฺปวุตฺโต
		  ปุจฺฉามิ ตํ ยกฺข มหานุภาว
		  กตฺถ ฐิโต ปรโลกํ น ภาเย ฯ
	  [๑๕๓๖] วาจํ มนญฺจ ปณิธาย สมฺมา
		  กาเยน ปาปานิ อกุพฺพมาโน
		  พหุนฺนปานํ ฆรมาวสนฺโต
		  สทฺโธ มุทู สํวิภาคี วทญฺญู
		  สงฺคาหโก สขิโล สณฺหวาโจ
		  เอตฺถ ฐิโต ปรโลกํ น ภาเย ฯ
    [๑๕๓๗] อนุสาสสิ มํ ยกฺข           ยถา มาตา ยถา ปิตา
		อุฬารวณฺณ ปุจฺฉามิ          โก นุ ตฺวมสิ สุพฺรหา ฯ
    [๑๕๓๘] อุทโยหมสฺมิ กลฺยาณิ         สงฺกรตฺถายิธาคโต ๑
		อามนฺต โข ตํ คจฺฉามิ       มุตฺโตสฺมิ ตว สงฺกรา ฯ
    [๑๕๓๙] สเจ โข ตฺวํ อุทโยสิ        สงฺกรตฺถายิธาคโต ๑
		อนุสาส มํ ราชปุตฺต         ยถาสฺส ปุน สงฺคโม ฯ
	  [๑๕๔๐] อติปตติ ๒ วโย ขโณ ตเถว
		  ฐานํ นตฺถิ ธุวํ จวนฺติ สตฺตา
		  ปริชียติ อธุวํ สรีรํ
#๑ ม. สงฺกรตฺตา อิธาคโต ฯ สี. ยุ. สงฺกรตฺถา อิธาคโต ฯ  ๒ สี. ยุ. อธิปตตี ฯ
