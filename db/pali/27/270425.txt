		  สมนฺตโต สมภิสรนฺติ ๑ ปกฺขี
		  เอวมฺปิ อทฺธํ สธนํ สโภคํ
		  พหุชฺชโน ภชฺชติ ๒ อตฺถเหตุ
		  เอตมฺปิ ทิสฺวาน อหํ วทามิ
		  ปญฺโญ นิหีโน สิริมาว เสยฺโย ฯ
    [๒๐๙๑] น สาธุ พลวา พาโล        สาหสํ ๓ วินฺทเต ธนํ
		กนฺทนฺตเมตํ ทุมฺเมธํ         กฑฺฒนฺติ นิรยํ ภุสํ
		  เอตมฺปิ ทิสฺวาน อหํ วทามิ
		  ปญฺโญว เสยฺโย น ยสสฺสิ พาโล ฯ
	  [๒๐๙๒] ยากาจิ นชฺโช คงฺคมภิสวนฺติ ๔
		  สพฺพาว ตา นามโคตฺตํ ชหนฺติ
		  คงฺคา สมุทฺทํ ปฏิปชฺชมานา
		  น ขายเต อิทฺธิปโร ๕ หิ โลเก ๖
		  เอตมฺปิ ทิสฺวาน อหํ วทามิ
		  ปญฺโญ นิหีโน สิริมาว เสยฺโย ฯ
	  [๒๐๙๓] ยเมตมกฺขา อุทธึ มหนฺตํ
		  ปยนฺติ ๗ นชฺโช สพฺพกาลํ อสงฺขฺยํ
		  โส สาคโร นิจฺจมุฬารเวโค
		  เวลํ น อจฺเจติ มหาสมุทฺโท
#๑ สี. ยุ. สมภิจรนฺติ ฯ   ๒ ม. ภชติ ฯ    ๓ ม. สาหสา ฯ   ๔ ม. คงฺคามภิสฺสวนฺติ ฯ
#๕ อิทฺธิวโรติปิ ฯ ม. อิทฺธึ ปญฺโญปิ ฯ  ๖ สี. ยุ. โลโก ฯ  ๗ ม. สวนฺติ ฯ
