			 วีสตินิปาตชาตกํ
			 ๑ มาตงฺคชาตกํ
	  [๒๐๓๓] กุโต นุ อาคจฺฉสิ ทุมฺมวาสี ๑
		  โอตลฺลโก ปํสุปิสาจโกว
		  สงฺการโจฬํ ปฏิมุญฺจ กณฺเฐ
		  โก เร ตุวํ โหสิ ๒ อทกฺขิเณยฺโย ฯ
	  [๒๐๓๔] อนฺนํ ตวยิทํ ปกตํ ยสสฺสินํ ๓
		  ตํ ขชฺชเร ภุญฺชเร ปิยฺยเร จ
		  ชานาสิ มํ ตฺวํ ปรทตฺตูปชีวี ๔
		  อุตฺติฏฺฐปิณฺฑํ ลภตํ สปาโก ฯ
	  [๒๐๓๕] อนฺนํ มมยิทํ ๕ กปตํ พฺราหฺมณานํ
		  อตฺตตฺถาย สทฺทหโต มมยิทํ ๕
		  อเปหิ เอตฺโต กิมิธฏฺฐิโตสิ
		  น มาทิสา ตุยฺหํ ททนฺติ ชมฺม ฯ
	  [๒๐๓๖] ถเล จ นินฺเน จ วปนฺติ พีชํ
		  อนูปเขตฺเต ผลมาสึสมานา ๖
		  เอตาย สทฺธาย ททาหิ ทานํ
		  อปฺเปว อาราธเย ทกฺขิเณยฺเย ฯ
	  [๒๐๓๗] เขตฺตานิ มยฺหํ วิทิตานิ โลเก
#๑ สี. ยุ. รุมฺมวาสี ฯ   ๒ สี. ยุ. โหหิสิ ฯ   ๓ ม. - ตเวทํ ปกตํ ยสสฺสิ ฯ
#๔ ม. -ปชีวึ ฯ   ๕ ม. มเมทํ ฯ   ๖ ม. ผลมาสมานา ฯ สี. ยุ. ผลมาสสานา ฯ
