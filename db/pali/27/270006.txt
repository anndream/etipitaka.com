		สตฺตกาเลหติกฺกนฺตํ ๑       น นํ โอวทิตุสฺสเหติ ฯ
			ขราทิยชาตกํ ปญฺจมํ ฯ
			    ___________
			 ๖ ติปลฺลตฺถมิคชาตกํ
	   [๑๖] มิคํ ติปลฺลตฺถมเนกมายํ
		 อฏฺฐกฺขุรํ อฑฺฒรตฺตาปปายึ ๒
		 เอเกน โสเตน ฉมาสฺสสนฺโต
		 ฉหิ กลาหติโภติ ๓ ภาคิเนยฺโยติ ฯ
			ติปลฺลตฺถมิคชาตกํ ฉฏฺฐํ ฯ
			    ___________
			   ๗ มาลุตชาตกํ
	[๑๗] กาเฬ วา ยทิ วา ชุเณฺห     ยทา วายติ มาลุโต
		วาตชานิ หิ สีตานิ          อุโภตฺถมปราชิตาติ ฯ
			 มาลุตชาตกํ สตฺตมํ ฯ
			     __________
			  ๘ มตกภตฺตชาตกํ
	[๑๘] เอวญฺเจ สตฺตา ชาเนยฺยุํ     ทุกฺขายํ ชาติสมฺภโว
		น ปาโณ ปาณินํ หญฺเญ       ปาณฆาตี หิ โสจตีติ ฯ
			มตกภตฺตชาตกํ อฏฺฐมํ ฯ
#๑ สี. ม. สตฺตหิ กาลาติกฺกนฺตํ ฯ  ๒. สี. ยุ. อฑฺฒรตฺตาวปายึ ฯ
#๓ ม. กลาหิติโภติ ฯ
