		เทวตา นุสิ สคฺคมฺหา        อิสิ วาปิ ๑ มหิทฺธิโก
		โก วาสิ ตฺวํ อนุปฺปตฺโต      อตฺตานํ เม ปเวทย ฯ
    [๑๙๕๐] ยํ เทวสงฺฆา วนฺทนฺติ        สุธมฺมาย สมาคตา
		โสหํ สกฺโก สหสฺสกฺโข       อาคโตสฺมิ ตวนฺติเก ฯ
		อิตฺถิโย ชีวโลกสฺมึ          ยา โหนฺติ ๒ สมจารินี
		เมธาวินี สีลวตี            สสฺสุเทวา ปติพฺพตา ฯ
		ตาทิสาย สุเมธาย          สุจิกมฺมาย นาริยา
		เทวา ทสฺสนมายนฺติ         มานุสิยา อมานุสา ฯ
		ตฺวญฺจ ภทฺเท สุจิณฺเณน       ปุพฺเพ สุจริเตน จ
		อิธ ราชกุเล ชาตา         สพฺพกามสมิทฺธินี ฯ
		อยญฺจ เต ราชปุตฺติ         อุภยตฺถ กฏคฺคโห
		เทวโลกูปปตฺติ จ           กิตฺติ จ อิธ ชีวิเต ฯ
		จิรํ สุเมเธ สุขินี           ธมฺมมตฺตนิ ปาลย
		เอสาหํ ติทิวํ ยามิ          ปิยํ เม ตว ทสฺสนนฺติ ฯ
			 สุรุจิชาตกํ ฉฏฺฐํ ฯ
			 _________________
			๗ ปญฺจุโปสถิกชาตกํ
	  [๑๙๕๑] อปฺโปสฺสุกฺโกทานิ ตุวํ กโปต
		  วิหงฺคม น ตว โภชนตฺโถ
		  ขุทฺทํ ปิปาสํ อธิวาสยนฺโต
#๑ ม. วาสิ ฯ       ๒ ม. โหติ ฯ
