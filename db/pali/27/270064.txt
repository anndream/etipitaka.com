		อสนฺโต นิรยํ ยนฺติ          สนฺโต สคฺคปรายนาติ ฯ
			  ทุทฺททชาตกํ ทสมํ ฯ
			กลฺยาณธมฺมวคฺโค ตติโย ฯ
			    ____________
			      ตสฺสุทฺทานํ
		  สุสมญฺญ มิคาธิภู มาณวโก
		  วาริพหุตรูปาทิจฺจุปฏฺฐานา
		  สกฬาย สตินฺทุก ปงฺก ปุน
		  สตธมฺม สุทุทฺททเกน ทส ฯ
			     ___________
			    ๔ อสทิสวคฺโค
			    ๑ อสทิสชาตกํ
	[๒๑๑] ธนุคฺคโห อสทิโส           ราชปุตฺโต มหพฺพโล
		ทูเร ปาตี อกฺขณเวธี        มหากายปฺปทาลโน ฯ
	[๒๑๒] สพฺพามิตฺเต รณํ กตฺวา       น จ กิญฺจิ วิเหฐยิ
		ภาตรํ โสตฺถึ กตฺวาน        สญฺญมํ อชฺฌุปาคมีติ ฯ
			   อสทิสชาตกํ ปฐมํ ฯ
			     ___________
			  ๒ สงฺคามาวจรชาตกํ
	[๒๑๓] สงฺคามาวจโร สูโร         พลวา อิติ วิสฺสุโต
