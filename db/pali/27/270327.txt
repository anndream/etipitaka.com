		  ขิปฺปํ ลหุํ มา วินสิมฺห ๑ สพฺเพ ฯ
	  [๑๖๓๑] สพฺเพ สมาคมฺม กโรม นาวํ
		  โทณึ ทฬฺหํ สพฺพยนฺตูปปนฺนํ
		  สเจ อยํ ทกฺขิโณ สจฺจมาห
		  โมฆํ ปฏิกฺโกสติ อุตฺตโรยํ ฯ
	  [๑๖๓๒] สา เจว โน โหหิติ อาปทตฺถา
		  อิมญฺจ ทีปํ น ปริจฺจเชม
		  สเจ จ โข อุตฺตโร สจฺจมาห
		  โมฆํ ปฏิกฺโกสติ ทกฺขิโณยํ ฯ
	  [๑๖๓๓] ตเมว นาวํ อภิรุยฺห สพฺเพ
		  เอวํ มยํ โสตฺถิ ตเรมุ ปารํ
		  น เว สุคณฺหํ ปฐเมน เสฏฺฐํ
		  กนิฏฺฐมาปาถคตํ คเหตฺวา
		  โย จีธ มชฺฌํ ๒ ปวิเจยฺย คณฺหติ
		  สเว นโร เสฏฺฐมุเปติ ฐานํ ฯ
	  [๑๖๓๔] ยถาปิ เต สาครวาริมชฺเฌ
		  สกมฺมุนา โสตฺถิ วหึสุ วาณิชา
		  อนาคตตฺถํ ปฏิวิชฺฌิยาน
		  อปฺปมฺปิ นาจฺเจติ จ ๓ ภูริปญฺโญ ฯ
#๑ ม. วินสฺสิมฺห ฯ  ๒ ม. ตจฺฉํ ฯ  ๓ ม. ส. ฯ
