		  อาหญฺญเร เภริมุทิงฺคสงฺขา ๑
		  สีฆานิ ยานานิ จ โยชยนฺตุ
		  อชฺเชวหํ อสฺสมตํ ๒ คมิสฺสํ
		  ยตฺเถว ทกฺขิสฺสมิสึ นิสินฺนํ ฯ
	  [๒๐๕๙] สุลทฺธลาโภ วต เม อโหสิ
		  คาถา สุคีตา ปริสาย มชฺเฌ
		  โสหํ อิสึ สีลวตูปปนฺนํ
		  ทิสฺวา ปตีโต สุมโนหมสฺมิ ฯ
    [๒๐๖๐] อาสนํ อุทกํ ปชฺชํ           ปฏิคฺคณฺหาตุ โน ภวํ
		อคฺเฆ ภวนฺตํ ปุจฺฉาม        อคฺฆํ กุรุตุ โน ภวํ ฯ
	  [๒๐๖๑] รมฺมญฺจ เต อาวสถํ กโรนฺตุ
		  นารีคเณหิ ปริจารยสฺสุ
		  กโรหิ โอกาสมนุคฺคหาย
		  อุโภปิมํ อิสฺสริยํ กโรม ฯ
	  [๒๐๖๒] ทิสฺวา ผลํ ทุจฺจริตสฺส ราช
		  อโถ สุจิณฺณสฺส มหาวิปากํ
		  อตฺตานเมว ปฏิสํยมิสฺสํ
		  น ปตฺถเย ปุตฺตปสุํ ๓ ธนํ วา ฯ
	  ทเสวิมา วสฺสทสา            มจฺจานํ อิธ ชีวิตํ
#๑ หญฺญนฺตุ โภ เภริมุทิงฺคสงฺเขติปิ ฯ ม. อาหญฺญนฺตุ เภริมุทิงฺคสงฺเข ฯ
#๒ ม. อสฺสมํ ตํ ฯ   ๓ สี. ยุ. ปุตฺตํ ฯ
