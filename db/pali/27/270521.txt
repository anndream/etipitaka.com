		ยญฺจ เม อยฺยปุตฺตสฺส        มโน เหสฺสติ อญฺญถา ฯ
		  น สนฺติ เทวา ปวสนฺติ นูน
		  น หิ นูน สนฺติ อิธ โลกปาลา
		  สหสา กโรนฺตานมสญฺญตานํ
		  น หิ นูน สนฺติ ปฏิเสธิตาโร ฯ
	  [๒๔๐๙] อิตฺถีนเมสา ปวรา ยสสฺสินี
		  สนฺตา สมา อคฺคิริวุคฺคเตชา
		  ตญฺเจ ตุวํ รกฺขสาเทสิ กญฺญํ
		  มุทฺธา จ หิ สตฺตธา เต ผเลยฺย
		  มา ตฺวํ ทหิ มุญฺจ ปติพฺพตาย ๑ ฯ
    [๒๔๑๐] สา จ อสฺสมมาคจฺฉิ         ปมุตฺตา ปุริสาทกา
		นิฑฺฑํ ผลีนสกุณีว ๒         คตสิงฺคํว อาลยํ
		สา ตตฺถ ปริเทเวสิ         ราชปุตฺตี ยสสฺสินี
		สมฺพุลา อุตุมตฺตกฺขา         วเน นาถํ อปสฺสนฺตี ฯ
		สมเณ พฺราหฺมเณ วนฺเท      สมฺปนฺนจรเณ อิเส
		ราชปุตฺตํ อปสฺสนฺตี          ตุมฺหมฺหิ สรณํ คตา ฯ
		วนฺเท สีเห จ พฺยคฺเฆ จ     เย จ อญฺเญ วเน มิคา
		ราชปุตฺตํ อปสฺสนฺตี          ตุมฺหมฺหิ สรณํ คตา ฯ
		ติณาลตานิ โอสโธฺย         ปพฺพตานิ วนานิ จ
		ราชปุตฺตํ อปสฺสนฺตี          ตุมฺหมฺหิ สรณํ คตา ฯ
#๑ สี. ปติพฺพตา สา ฯ ยุ. ปติพฺพตา ยา ฯ   ๒ ม. นีฬํ ปฬินํ สกุณีว ฯ
