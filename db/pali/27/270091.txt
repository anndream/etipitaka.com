			    ๖ พกชาตกํ
	[๓๒๑] ภทฺทโก วตายํ ปกฺขี         ทิโช กุมุทสนฺนิโภ
		วูปสนฺเตหิ ปกฺเขหิ          มนฺทมนฺโทว ฌายติ ฯ
	[๓๒๒] นาสฺส สีลํ วิชานาถ         อนญฺญาย ปสํสถ
		อเมฺห ทิโช น ปาเลติ       เตน ปกฺขี น ผนฺทตีติ ฯ
			   พกชาตกํ ฉฏฺฐํ ฯ
			     ___________
			    ๗ สาเกตชาตกํ
	[๓๒๓] โก นุ โข ภควา เหตุ       เอกจฺเจ อิธ ปุคฺคเล
		อตีว หทยํ นิพฺพาติ          จิตฺตญฺจาปิ ปสีทติ ฯ
	[๓๒๔] ปุพฺเพว สนฺนิวาเสน         ปจฺจุปฺปนฺนหิเตน วา
		เอวนฺตํ ชายเต เปมํ        อุปฺปลํว ยโถทเกติ ฯ
			  สาเกตชาตกํ สตฺตมํ ฯ
			     ___________
			    ๘ เอกปทชาตกํ
	[๓๒๕] อิงฺฆ เอกปทํ ตาต          อเนกตฺถปทสฺสิตํ ๑
		กิญฺจิ สงฺคหิตํ พฺรูหิ          เยนตฺเถ สาธเยมเส ฯ
	[๓๒๖] ทกฺเขยฺเยกปทํ ตาต         อเนกตฺถปทสฺสิตํ
		ตญฺจ สีเลน สํยุตฺตํ          ขนฺติยา อุปปาทิตํ
#๑ สี. ยุ. -ปทนิสฺสิตํ ฯ
