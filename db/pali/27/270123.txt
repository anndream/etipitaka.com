	  [๔๘๐] ธิรตฺถุมํ อาตุรํ ปูติกายํ
		 ชิคุจฺฉิยํ อสุจึ พฺยาธิธมฺมํ
		 ยตฺถปฺปมตฺตา อธิมุจฺฉิตา ปชา
		 หาเปนฺติ มคฺคํ สุคตูปปตฺติยาติ ฯ
			กายนิพฺพินฺทชาตกํ ตติยํ ฯ
			    ___________
			  ๔ ชมฺพูขาทกชาตกํ
	[๔๘๑] โกยํ พินฺทุสฺสโร วคฺคุ        สรวนฺตานมุตฺตโม
		อจฺจุโต ชมฺพุสาขาย         โมรจฺฉาโปว กุชฺชติ ฯ
	[๔๘๒] กุลปุตฺโต ปชานาติ          กุลปุตฺตํ ๑ ปสํสิตุํ
		พฺยคฺฆจฺฉาปสทิสวณฺณ         ภุญฺช สมฺม ททามิ เต ฯ
	[๔๘๓] จิรสฺสํ วต ปสฺสามิ          มุสาวาที สมาคเต
		วนฺตาทํ กุณปาทญฺจ          อญฺญมญฺญํ ปสํสเกติ ฯ
			ชมฺพูขาทกชาตกํ จตุตฺถํ ฯ
			    ___________๗
			    ๕ อนฺตชาตกํ
	[๔๘๔] อุสภสฺเสว เต ขนฺโธ        สีหสฺเสว วิชมฺภิตํ
		มิคราช นโม ตยตฺถุ         อปิ กิญฺจิ ลภามเส ฯ
	[๔๘๕] กุลปุตฺโต ปชานาติ          กุลปุตฺตํ ๒ ปสํสิตุํ
		มยูรคีวสงฺกาส             อิโต ปริยาหิ วายส ฯ
#๑-๒ สี. ยุ. กุลปุตฺเต ฯ
