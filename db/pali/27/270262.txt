		ตสฺส มูลํ คเวสิสฺสํ          เฉชฺชํ ราคํ สพนฺธนํ ฯ
	  [๑๒๗๓] ธิรตฺถุ กาเม สุพหูปิ โลเก
		  ตโปว เสยฺโย กามคุเณหิ ราช
		  ตโป กริสฺสามิ ปหาย กาเม
		  ตเวว รฏฺฐํ จนฺทวตี จ โหตูติ ฯ
		  โลมสกสฺสปชาตกํ สตฺตมํ ฯ
			 ____________
			๘ จกฺกวากชาตกํ
	  [๑๒๗๔] กาสายวตฺเถ สกุเณ วทามิ
		  ทุเว ทุเว นนฺทมเน ๑ จรนฺเต
		  กํ อณฺฑชํ อณฺฑชมานุเสสุ
		  ชาตึ ปสํสนฺติ ตทิงฺฆ พฺรูถ ฯ
	  [๑๒๗๕] อเมฺห มนุสฺเสสุ มนุสฺสหึส
		  อนุพฺพเต จกฺกวาเก วทนฺติ
		  กลฺยาณภาวเมฺห ทิเชสุ สมฺมตา
		  (อภีตรูปา ๒ วิจราม อณฺณเว)
		  น ฆาสเหตุปิ กโรม ปาปํ ๓ ฯ
	  [๑๒๗๖] กึ อณฺณเว กานิ ผลานิ ภุญฺเช
		  มํสํ กุโต ขาทถ จกฺกวากา
		  กึ โภชนํ ภุญฺชถ โว อโนมา
#๑ สี. ยุ. นนฺทิมเน ฯ  ๒ ม. อภิรูปา ฯ  ๓ ม. อิเม ปาฐา นตฺถิ ฯ
