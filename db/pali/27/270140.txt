			    ๘ กณเวรชาตกํ
	[๕๗๐] ยนฺตํ วสนฺตสมเย           กณเวเรสุ ภาณุสุ
		สามํ พาหาย ปีเฬสิ         สา ตํ อาโรคฺยมพฺรวิ ฯ
	[๕๗๑] อมฺโภ น กิร สทฺเธยฺยํ       ยํ วาโต ปพฺพตํ วเห
		ปพฺพตญฺเจ วเห วาโต       สพฺพมฺปิ ปฐวึ วเห
		ยตฺถ สามา กาลกตา        สามํ อาโรคฺยมพฺรวิ ฯ
	[๕๗๒] น เจว สา กาลกตา        น จ สา อญฺญมิจฺฉติ
		เอกภตฺตา ๑ กิร สามา     ตเมว อภิกงฺขติ ฯ
	  [๕๗๓] อสนฺถุตํ มํ จิรสนฺถุเตน
		 นิมินิ สามา อธุวํ ธุเวน
		 มยาปิ สามา นิมิเนยฺย อญฺญํ
		 อิโต อหํ ทูรตรํ คมิสฺสนฺติ ฯ
			กณเวรชาตกํ อฏฺฐมํ ฯ
			   ___________
			   ๙ ติตฺติรชาตกํ
	[๕๗๔] สุสุขํ วต ชึวามิ            ลภามิ เจว ภุญฺชิตุํ
		ปริปนฺเถว ติฏฺฐามิ          กา นุ ภนฺเต คตี มม ฯ
	[๕๗๕] มโน เจ เต นปฺปณมติ       ปกฺขิ ปาปสฺส กมฺมุโน
		อวฺยาวฏสฺส ภทฺรสฺส         น ปาปมุปลิมฺปติ ฯ
	[๕๗๖] ญาตโก โน นิสินฺโนติ        พหุ อาคจฺฉเต ชโน
#๑ ม. เอกรตฺติกิรี ฯ ยุ. เอกภตฺตกิรี ฯ
