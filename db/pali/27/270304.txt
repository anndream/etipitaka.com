		สเมตุ มาตรา นาโค        สห สพฺเพหิ ญาติภิ ฯ
    [๑๕๐๐] มุตฺโตว พนฺธนา นาโค       กาสิราเชน เปสิโต ๑
		มุหุตฺตํ อสฺสสิตฺวาน ๒       อคมา เยน ปพฺพโต
		ตโต โส นิลินํ ๓ คนฺตฺวา    สีตํ กุญฺชรเสวิตํ
		โสณฺฑาย อุทกมาหิตฺวา       มาตรํ อภิสิญฺจถ ฯ
    [๑๕๐๑] โกยํ อนริโย เทโว         อกาเลน ปวสฺสติ
		คโต เม อตฺรโช ปุตฺโต      โย มยฺหํ ปริจารโก ฯ
    [๑๕๐๒] อุฏฺเฐหิ อมฺม กึ เสสิ        อาคโต ตฺยาหมตฺรโช
		มุตฺโตมฺหิ กาสิราเชน        เวเทเหน ยสสฺสินา ฯ
    [๑๕๐๓] จิรํ ชีวตุ โส ราชา         กาสีนํ รฏฺฐวฑฺฒโน
		โย เม ปุตฺตํ ปโมเจสิ       สทา วุฑฺฒาปจายิกนฺติ ฯ
		      มาตุโปสกชาตกํ ปฐมํ ฯ
			  ____________
			  ๒ ชุณฺหชาตกํ
	  [๑๕๐๔] สุโณหิ มยฺหํ วจนํ ชนินฺท
		  อตฺเถน ชุณฺหมฺหิ อิธานุปตฺโต
		  น พฺราหฺมเณ อทฺธิเก ติฏฺฐมาเน
		  คนฺตพฺพมาหุ ทฺวิปทานเสฏฺฐ ๔ ฯ
#๑ สี. มุตฺโต ทามาตุ กุญฺชโร ฯ  ม. มุตฺตมาทาย กุญฺชโร ฯ  ๒ สี. วิสฺสมิตฺวาน ฯ
#ม. อสฺสาสยิตฺวา ฯ  ๓ สี. ม. นลินึ ฯ  ๔ ม. ทฺวิปทินฺท เสฏฺฐ ฯ
