			สตฺตกนิปาตชาตกํ
			  ๑ กุกฺกุวคฺโค
			  ๑ กุกฺกุชาตกํ
	  [๙๖๙] ทิยฑฺฒกุกฺกู อุทเยน กณฺณิกา
		 วิทตฺถิโย อฏฺฐ ปริกฺขิปนฺติ นํ
		 สา สีสปา ๑ สารมยา อเผคฺคุกา
		 กุหึ ฐิตา อุปริโต ๒ น ธํสติ ฯ
	  [๙๗๐] ยา ตึสติ สารมยา อเผคฺคุกา ๓
		 ปริกิริย โคปาณสิโย สมฏฺฐิตา ๔
		 ตาหิ สุสงฺคหิตา ๕ พลสา จ ๖ ปีฬิตา
		 สมฏฺฐิตา ๔ อุปริโต ๒ น ธํสติ ฯ
	  [๙๗๑] เอวมฺปิ มิตฺเตหิ ทเฬฺหหิ ปณฺฑิโต
		 อเภชฺชรูเปหิ สุจีหิ มนฺติภิ
		 สุสงฺคหีโต สิริยา น ธํสติ
		 โคปานสีภารวหาว กณฺณิกา ฯ
	  [๙๗๒] ขรตฺตจํ เพลฺลํ ยถาปิ สตฺถวา
		 อนามสนฺโตปิ กโรติ ติตฺตกํ
		 สมาหรํ สาธุกโรติ ปตฺถวา ๗
		 อสาธุกยิรา ๘ ตนุพนฺธมุทฺธรํ ๙ ฯ
#๑ ม. สา สึสปา ฯ สี. ยุ. สสึสปา ฯ  ๒ ม. อุปฺปริโต ฯ  ๓ ม. อนุชฺชุกา ฯ
#๔ ม. สมํ ฐิตา ฯ  ๕ สี. ตา สงฺคหิตา ... ฯ  ๖ ม. จสทฺโท นตฺถิ ฯ
#๗ ม. สาทุํ กโรติ ปตฺถิว ฯ  ๘ ม. อสาทุํ กยิรา ฯ  ๙ สี. ยุ. ตนุวฏฺฏมุทธรํ ฯ
