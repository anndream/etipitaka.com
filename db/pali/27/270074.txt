		 ปุตฺเตสุ ทาเรสุ จ ยา อเปกฺขา ฯ
	  [๒๕๒] เอตํ ทฬฺหํ พนฺธนมาหุ ธีรา
		 โอหารินํ สิถิลทุปฺปมุญฺจํ ๑
		 เอตมฺปิ เฉตฺวาน วชนฺติ ธีรา
		 อนเปกฺขิโน กามสุขํ ปหายาติ ฯ
			   พนฺธนาคารชาตกํ ปฐมํ ฯ
			       ___________
			     ๒ เกฬิสีลชาตกํ
	[๒๕๓] หํสา โกญฺจา มยูรา จ       หตฺถิโย ปสทา มิคา
		สพฺเพ สีหสฺส ภายนฺติ        นตฺถิ กายสฺมิ ตุลฺยตา ฯ
	[๒๕๔] เอวเมว มนุสฺเสสุ          ทหโร เจปิ ปญฺญวา
		โส หิ ตตฺถ มหา โหติ       เนว พาโล สรีรวาติ ฯ
			   เกฬิสีลชาตกํ ทุติยํ ฯ
			     ___________
			  ๓ ขนฺธปริตฺตชาตกํ ๒
	[๒๕๕] วิรูปกฺเขหิ เม เมตฺตํ        เมตฺตํ เอราปเถหิ เม
		ฉพฺยาปุตฺเตหิ เม เมตฺตํ      เมตฺตํ กณฺหาโคตมเกหิ จ
		อปาทเกหิ เม เมตฺตํ        เมตฺตํ ทิปาทเกหิ เม
		จตุปฺปเทหิ เม เมตฺตํ        เมตฺตํ พหุปฺปเทหิ เม
		มา มํ อปาทโก หึสิ         มา มํ หึสิ ทิปาทโก
#๑ ม. สิถิลํ ทุปฺปมุญฺจํ ฯ  ๒ ม. ขณฺฑชาตกํ ฯ
