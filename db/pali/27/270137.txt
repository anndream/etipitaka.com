		โย ปเรสาธิปนฺนานํ         สยํ สนฺธาตุมรหตีติ ฯ
			  กสฺสปมนฺทิยชาตกํ ทุติยํ ฯ
			      ___________
			    ๓ ขนฺติวาทิชาตกํ
	[๕๕๐] โย เต หตฺเถ จ ปาเท จ    กณฺณนาสญฺจ เฉทยิ
		ตสฺส กุชฺฌ มหาวีร          มา รฏฺฐํ วินสฺส ๑ อิทํ ฯ
	[๕๕๑] โย เม หตฺเถ จ ปาเท จ    กณฺณนาสญฺจ เฉทยิ
		จิรํ ชีวตุ โส ราชา         นหิ กุชฺฌนฺติ มาทิสา ฯ
	[๕๕๒] อหุ อตีตมทฺธาเน ๒        สมโณ ขนฺติทีปโน
		ตํ ขนฺติยาเยว ฐิตํ          กาสิราชา อเฉทยิ ฯ
	[๕๕๓] ตสฺส กมฺมผรุสสฺส ๓        วิปาโก กฏุโก อหุ
		ยํ กาสิราชา เวเทสิ        นิรยมฺหิ สมปฺปิโตติ ฯ
			 ขนฺติวาทิชาตกํ ตติยํ ฯ
			    ___________
			  ๔ โลหกุมฺภิชาตกํ
	[๕๕๔] ทุชฺชีวิตมชีวิมฺห             เยสนฺโน น ททามเส ๔
		วิชฺชมาเนสุ โภเคสุ         ทีปํ นากมฺห อตฺตโน ฯ
	[๕๕๕] สฏฺฐึ ๕ วสฺสสหสฺสานิ       ปริปุณฺณานิ สพฺพโส
		นิรเย ปจฺจมานานํ          กทา อนฺโต ภวิสฺสติ ฯ
	[๕๕๖] นตฺถิ อนฺโต กุโต อนฺโต      น อนฺโต ปฏิทิสฺสติ
#๑ ม. วินสา ฯ ๒ ม. อตีตมทฺธานํ ฯ ๓ สี. ยุ. กมฺมสฺส ฯ ๔ ม. เย สนฺเต น ททมฺหเส ฯ
#๕ ม. สฏฺฐิ ฯ
