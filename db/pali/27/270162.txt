		ตาทิสํ ตาต มา เสวิ        นิมฺมนุสฺสมฺปิ เจ สิยาติ ฯ
			   อรญฺญชาตกํ อฏฺฐมํ ฯ
			      ___________
			    ๙ สนฺธิเภทชาตกํ
	[๖๙๔] เนว อิตฺถีสุ สามญฺญํ         นาปิ ภกฺเขสุ สารถิ
		อถสฺส สนฺธิเภทสฺส          ปสฺส ยาว สุจินฺติตํ ฯ
	[๖๙๕] อสิ ติกฺโขว มํสมฺหิ          เปสุญฺญํ ปริวตฺตติ
		ยตฺถูสภญฺจ สีหญฺจ           ภกฺขยนฺติ มิคาธมา ฯ
	[๖๙๖] อิมํ โส สยนํ เสติ          ยมิมํ ๑ ปสฺสสิ สารถิ
		โย วาจํ สนฺธิเภทสฺส        ปิสุณสฺส นิโพธติ ฯ
	[๖๙๗] เต ชนา สุขเมธนฺติ         นรา สคฺคคตาริว
		เย วาจํ สนฺธิเภทสฺส        นาวโพธนฺติ สารถีติ ฯ
			  สนฺธิเภทชาตกํ นวมํ ฯ
			     ___________
			 ๑๐ เทวตาปญฺหชาตกํ
	[๖๙๘] หนฺติ หตฺเถหิ ปาเทหิ        มุขญฺจ ปริสุมฺภติ
		สเว ราช ปิโย โหติ        กนฺเตน ตฺวาภิปสฺสสิ ๒ ฯ
	[๖๙๙] อกฺโกสติ ยถากามํ          อาคมญฺจสฺส เนจฺฉติ ๓
		สเว ราช ปิโย โหติ        กนฺเตน ตฺวาภิปสฺสสิ ๒ ฯ
	[๗๐๐] อพฺภกฺขาติ อภูเตน          อลิเกนาภิสารเย
#๑ สี. ยุ. ยยิมํ ฯ ๒ สี. ... มภิปสฺสสิ ฯ ๓ ม. อิจฺฉติ ฯ
