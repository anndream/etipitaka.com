		  โย ทณฺฑธาโร ภวตีธ อิสฺสโร
		  ส วณฺณคุตฺโต สิริยา น ธํสติ ฯ
	  [๑๑๔๙] เย ขตฺติยาเส อนิสมฺมการิโน
		  ปเนนฺติ ทณฺฑํ สหสา ปมุจฺฉิตา
		  อวณฺณสํยุตฺตา ๑ ชหนฺติ ชีวิตํ
		  อิโต วิมุตฺตาปิจ ยนฺติ ทุคฺคตึ ฯ
	  [๑๑๕๐] ธมฺเม จ เย อริยปฺปเวทิเต รตา
		  อนุตฺตรา เต วจสา มนสา กมฺมุนา จ
		  เต ขนฺติโสรจฺจสมาธิสณฺฐิตา ๒
		  วชนฺติ โลกํ ทุภยํ ตถาวิธา ฯ
	  [๑๑๕๑] ราชาหมสฺมิ นรปมุทานมิสฺสโร
		  สเจปิ กุชฺฌามิ ฐเปมิ อตฺตนํ
		  นิเสธยนฺโต ชนตํ ตถาวิธํ
		  ปเนมิ ทณฺฑํ อนุกมฺป โยนิโส ฯ
	  [๑๑๕๒] สิรี จ ลกฺขี จ ตเวว ขตฺติย
		  ชนาธิป มา วิชหิ กุทาจนํ
		  อกฺโกธโน นิจฺจปสนฺนจิตฺโต
		  อนิโฆ ตุวํ วสฺสสตานิ ปาลย ฯ
	  [๑๑๕๓] คุเณหิ เอเตหิ อุเปหิ ๓ ขตฺติย
		  ฐิตมริยวุตฺติ ๔ สุวโจ อโกธโน
#๑ ม. อวณฺณสํยุตา ฯ  ๒ ม. สนฺติ ... ฯ  ๓ ม. อุเปถ ฯ  ๔ ม. ฐิตมริยวตฺตี ฯ
