			  ๙ กปิชาตกํ
    [๑๐๒๘] ยตฺถ เวรี นิวิสติ ๑        น วเส ตตฺถ ปณฺฑิโต
		เอกรตฺตํ ทฺวิรตฺตํ วา        ทุกฺขํ วสติ เวริสุ ฯ
    [๑๐๒๙] ทิโส เว ลหุจิตฺตสฺส         โปสสฺสานุวิธิยฺยโต
		เอกสฺส กปิโน เหตุ         ยูถสฺส อนโย กโต ฯ
    [๑๐๓๐] พาโล จ ปณฺฑิตมานี         ยูถสฺส ปริหารโก
		สจิตฺตสฺส วสํ คนฺตฺวา        สเยถายํ ยถา กปิ ฯ
    [๑๐๓๑] น สาธุ พลวา พาโล        ยูถสฺส ปริหารโก
		อหิโต ภวติ ญาตีนํ          สกุณานํว เจตโก ฯ
    [๑๐๓๒] ธีโร จ พลวา สาธุ         ยูถสฺส ปริหารโก
		หิโต ภวติ ญาตีนํ           ติทสานํว วาสโว ฯ
    [๑๐๓๓] โย จ สีลญฺจ ปญฺญญฺจ        สุตญฺจตฺตนิ ปสฺสติ
		อุภินฺนมตฺถํ จรติ            อตฺตโน จ ปรสฺส จ ฯ
    [๑๐๓๔] ตสฺมา ตุเลยฺยมตฺตานํ        สีลํ ปญฺญํ สุตํปิว ๒
		คณํ วา ปริหเร ธีโร        เอโก วาปิ ปริพฺพเชติ ฯ
			กปิชาตกํ นวมํ ฯ
			  ___________
		     ๑๐ พกพฺรหฺมชาตกํ ๓
	  [๑๐๓๕] ทฺวาสตฺตติ โคตม ปุญฺญกมฺมา
#๑ ม. นิวสติ ฯ  ๒ สี. ม. สีลปญฺญาสุตามิว ฯ  ๓ ม. พกชาตกํ ฯ
