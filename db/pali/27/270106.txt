			  ๓ จุลฺลปโลภนชาตกํ
	[๓๘๘] อภิชฺชมาเน วาริสฺมึ         สยํ อาคมฺม อิทฺธิยา
		มิสฺสีภาวิตฺถิยา คนฺตฺวา       สํสีทสิ มหณฺณเว ฯ
	[๓๘๙] อาวฏฺฏนี มหามายา         พฺรหฺมจริยวิโกปนา
		สีทนฺติ นํ วิทิตฺวาน          อารกา ปริวชฺชเย ฯ
	[๓๙๐] ยํ เอตา อุปเสวนฺติ         ฉนฺทสา วา ธเนน วา
		ชาตเวโทว สณฺฐานํ         ขิปฺปํ อนุทหนฺติ นนฺติ ฯ
			 จุลฺลปโลภนชาตกํ ตติยํ ฯ
			    ____________
			   ๔ มหาปนาทชาตกํ
	[๓๙๑] ปนาโท นาม โส ราชา      ยสฺส ยูโป สุวณฺณิโย ๑
		ติริยํ โสฬสุพฺเพโธ          อุจฺจมาหุ ๒ สหสฺสธา ฯ
	[๓๙๒] สหสฺสกณฺโฑ สตเคณฺฑุ        ธชาลุ หริตามโย
		อนจฺจุํ ตตฺถ คนฺธพฺพา        ฉ สหสฺสานิ สตฺตธา ฯ
	[๓๙๓] เอวเมตํ ตทา อาสิ         ยถา ภาสสิ ภทฺทชิ
		สกฺโก อหํ ตทา อาสึ        เวยฺยาวจฺจกโร ตวาติ ฯ
			 มหาปนาทชาตกํ จตุตฺถํ ฯ
			    ____________
			    ๕ ขุรปฺปชาตกํ
	  [๓๙๔] ทิสฺวา ขุรปฺเป ธนุเวคนุนฺเน
#๑ ม. สุวณฺณโย ฯ  ๒ ม. อุทฺธมาหุ ฯ
