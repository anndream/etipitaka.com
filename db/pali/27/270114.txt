		จิตฺตญฺจ เต อสฺมิ ชเน ปทุฏฺฐํ
		อาชีวก ๑ เตน ตํ อุตฺตสามาติ ฯ
			 โรมชาตกํ สตฺตมํ ฯ
			    ___________
			   ๘ มหิสชาตกํ ๒-่
	[๔๓๓] กิมตฺถมภิสนฺธาย ๓         ลหุจิตฺตสฺส ทุพฺภิโน ๔
		สพฺพกามทุหสฺเสว ๕        อิมํ ทุกฺขํ ติติกฺขสิ ฯ
	[๔๓๔] สิงฺเคน นีหราเสตํ ๖       ปทสาว อธิฏฺฐห
		ภิยฺโย พาลา ปกุฏฺเฏยฺยุํ ๗   โน จสฺส ปฏิเสธโก ฯ
	[๔๓๕] มเมวายํ มญฺญมาโน         อญฺญํเปวํ ๘ กริสฺสติ
		เต นํ ตตฺถ วธิสฺสนฺติ        สา เม มุตฺติ ภวิสฺสตีติ ฯ
			   มหิสชาตกํ อฏฺฐมํ ฯ
			      __________
			   ๙ สตปตฺตชาตกํ
	[๔๓๖] ยถา มาณวโก ปนฺเถ        สิคาลึ วนโคจรึ
		อตฺถกามํ ปเวเทนฺติ         อนตฺถกามาติ มญฺญติ
		อนตฺถกามํ สตปตฺตํ          อตฺถกาโมติ มญฺญติ ฯ
	[๔๓๗] เอวเมว อิเธกจฺโจ         ปุคฺคโล โหติ ตาทิโส
		หิเตภิ วจนํ วุตฺโต          ปฏิคฺคณฺหติ วามโต ฯ
#๑ ม. อาชีวิกา ฯ  ๒ ม. มหึสราชชาตกํ ฯ  ๓ สี. ยุ. กมตฺถ ... ฯ  ๔ ส. ยุ. ทูภิโน ฯ
#๕ สี. สพฺพกามททสฺเสว ฯ  ๖ สี. ม. นิหนาเหตํ ฯ  ๗ สี. ม. ปกุชฺเฌยฺยุํ ฯ
#๘ ม. อญฺเญเปวํ ฯ
