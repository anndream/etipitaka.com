		  ทุมปฺผลาเนว ปตนฺติ มาณวา
		  ทหรา จ วุฑฺฒา จ สรีรเภทา
		  เอตํปิ ทิสฺวา ปพฺพชิโตมฺหิ ราช
		  อปณฺณกํ สามญฺญเมว เสยฺโย ฯ
	  [๒๕๑๗] อทฺธา หเว เสวิตพฺพา สปญฺญาอ
		  พหุสฺสุตา เย พหุฐานจินฺติโน
		  นาคญฺจ สุตฺวาน ตุวญฺจฬารฎ
		  กาหามิ ปุญฺญานิ อนปฺปกานิ ฯ
	  [๒๕๑๘] อทฺธา หเว เสวิตพฺพา สปญฺญา
		  พหุสฺสุตา เย พหุฐานจินฺติโน
		  นาคญฺจ สุตฺวาน มมญฺจ ราช
		  กโรหิ ปุญฺญานิ อนปฺปกานีติ ฯ
		     สงฺขปาลชาตกํ จตุตฺถํ ฯ
			 ____________
		      ๕ จุลฺลสุตโสมชาตกํ
    [๒๕๑๙] อามนฺตยามิ นิคมํ           มิตฺตามจฺเจ ปาริสชฺเช ๑ จ
		สิรสฺมึ ปลิตํ ชาตํ           ปพฺพชฺชํทานิ โรจหํ ฯ
	  [๒๕๒๐] อภุํ เม กถํ นุ ภณสิ
		  สลฺลํ เม เทว อุรสิ กปฺเปสิ
		  สตฺตสตา เต ภริยา
#๑ ม. ปริสฺสเช ฯ
