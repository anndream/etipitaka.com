    [๑๘๕๓] มา เม ชนปโท อาสิ        มา มํ ชนปโท อหุ ๑
		น เตฺววาหํ มิคราชสฺส       วรํ ทตฺวา มุสา ภเณติ ฯ
			รุรุมิคชาตกํ นวมํ ฯ
			   ___________
			๑๐ สรภชาตกํ ๒
    [๑๘๕๔] อาสึเสเถว ๓ ปุริโส       น นิพฺพินฺเทยฺย ปณฺฑิโต
		ปสฺสามิ โวหํ อตฺตานํ        ยถา อิจฺฉึ ตถา อหุ ฯ
    [๑๘๕๕] อาสึเสเถว ๓ ปุริโส       น นิพฺพินฺเทยฺย ปณฺฑิโต
		ปสฺสามิ โวหํ อตฺตานํ        อุทกา ถลมุพฺภตํ ฯ
    [๑๘๕๖] วายเมเถว ปุริโส          น นิพฺพินฺเทยฺย ปณฺฑิโต
		ปสฺสามิ โวหํ อตฺตานํ        ยถา อิจฺฉึ ตถา อหุ ฯ
    [๑๘๕๗] วายเมเถว ปุริโส          น นิพฺพินฺเทยฺย ปณฺฑิโต
		ปสฺสามิ โวหํ อตฺตานํ        อุทกา ถลมุพฺภตํ ฯ
	  [๑๘๕๘] ทุกฺขูปนีโตปิ นโร สปญฺโญ
		  อาสํ น ฉินฺเทยฺย สุขาคมาย
		  พหู หิ ผสฺสา อหิตา หิตา จ
		  อวิตกฺกิตาโร มจฺจุมุปปชฺชนฺติ ๔ ฯ
    [๑๘๕๙] อจินฺติตมฺปิ ภวติ            จินฺติตมฺปิ วินสฺสติ
		น หิ จินฺตามยา โภคา       อิตฺถิยา ปุริสสฺส วา ฯ
#๑ ม. รฏฺฐญฺจาปิ วินสฺสตุ ฯ  ๒ ม. สรภมิคชาตกํ ฯ  ๓ ม. อาสีเสเถว ฯ
#๔ ม. อวิตกฺกิตา มจฺจมุปพฺพชนฺติ ฯ
