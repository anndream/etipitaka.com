			เตรสนิปาตชาตกํ
			  ๑ อมฺพชาตกํ
	  [๑๗๒๕] อหาสิ เม อมฺพผลานิ ปุพฺเพ
		  อณูนิ ถูลานิ จ พฺรหฺมจารี
		  เตเหว มนฺเตหิ นทานิ ตุยฺหํ
		  ทุมปฺผลา ปาตุภวนฺติ พฺรเหฺม ฯ
	  [๑๗๒๖] นกฺขตฺตโยคํ ปฏิมานยามิ$
		  ขณํ มุหุตฺตญฺจ มนฺเตน ปสฺสํ ๑
		  นกฺขตฺตโยคญฺจ ขณญฺจ ลทฺธา
		  อทฺธา หริสฺสมฺพผลํ พหุกํ ๒ ฯ
	  [๑๗๒๗] นกฺขตฺตโยคํ น ปุเร อภาณิ
		  ขณํ มุหุตฺตํ น ปุเร อสํสิ
		  อถาหริ อมฺพผลํ ปหุตํ ๓
		  วณฺเณน คนฺเธน รเสนุเปตํ ฯ
	  [๑๗๒๘] มนฺตาภิชปฺเปน ปุเรปิ ๔ ตุยฺหํ
		  ทุมปฺผลา ปาตุภวนฺติ พฺรเหฺม
		  สฺวาชฺช น วาเทสิ ๕ ชปฺปมฺปิ มนฺตํ ๖
		  อยํ โส โก นาม ตวชฺช ธมฺโม ฯ
#๑ สี. ยุ. ขณํ มุหุตฺตํ น มํ โตสยนฺติ ฯ  ๒ สี. ยุ. อถาหริสฺสมฺพผลํ ปหูตํ ฯ
#๓ ม. สยํ หรี อมฺพผลํ ปหูตํ ฯ  ๔ ม. ปุเร หิ ฯ สี. ยุ. ปุรสฺส ฯ
#๕ สี. ม. ปาเรสิ ฯ  ๖ สี. ยุ. ชปมฺปิ มนฺเต ฯ
