		  โก เม อิมํ ปุตฺตมกาสิ เอวํ ฯ
	  [๒๐๔๗] ยกฺขา หเว สนฺติ มหานุภาวา
		  อนฺวาคตา อิสโย สาธุรูปา
		  เต ทุฏฺฐจิตฺตํ กุปิตํ วิทิตฺวา
		  ยกฺขา หิ เต ปุตฺตมกํสุ เอวํ ฯ
	  [๒๐๔๘] ยกฺขา จ เม ปุตฺตมกํสุ เอวํ
		  ตฺวญฺเญว เม มา กุทฺโธ พฺรหฺมจารี
		  ตุเมฺหว ปาเท สรณํ คตาสฺมิ
		  อนฺวาคตา ปุตฺตโสเกน ภิกฺขุ ฯ
	  [๒๐๔๙] ตเทว หิ เอตรหิ จ มยฺหํ
		  มโนปโทโส น มมตฺถิ โกจิ
		  ปุตฺโต จ เต เวทมเทน มตฺโต
		  อตฺถํ น ชานาติ อธิจฺจ เวเท ฯ
	  [๒๐๕๐] อทฺธา หเว ภิกฺขุ มุหุตฺตเกน
		  สมฺมุยฺหเตว ปุริสสฺส สญฺญา
		  เอกาปราธํ ขม ภูริปญฺญ
		  น ปณฺฑิตา โกธพลา ภวนฺติ ฯ
	  [๒๐๕๑] อิทญฺจ มยฺหํ อุตฺติฏฺฐปิณฺฑํ
		  ตว มณฺฑโพฺย ภุญฺชตุ อปฺปปญฺโญ
		  ยกฺขา จ เต ปุตฺตํ ๑ น วิเหฐเยยฺยุํ
#๑ ม. เต นํ ฯ
