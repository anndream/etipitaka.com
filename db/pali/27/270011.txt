			   ๔ กุลาวกวคฺโค
			   ๑ กุลาวกชาตกํ
	   [๓๑] กุลาวกา มาตลิ สิมฺพลิสฺมึ
		 อีสามุเขน ปริวชฺชยสฺสุ
		 กามํ จชาม อสุเรสุ ปาณํ
		 มายิเม ๑ ทิชา วิกุลาวา อเหสุนฺติ ฯ
			   กุลาวกชาตกํ ปฐมํ ฯ
			     __________
			    ๒ นจฺจชาตกํ
	   [๓๒] รุทํ มนุญฺญํ รุจิรา จ ปิฏฺฐิ
		 เวฬุริยวณฺณูปฏิภา ๒ จ คีวา
		 พฺยามมตฺตานิ จ เปกฺขุณานิ
		 นจฺเจน เต ธีตรํ โน ททามีติ ฯ
			   นจฺจชาตกํ ทุติยํ ฯ
			      __________
			  ๓ สมฺโมทมานชาตกํ
	[๓๓] สมฺโมทมานา คจฺฉนฺติ        ชาลมาทาย ปกฺขิโน
		ยทา เต วิวทิสฺสนฺติ         ตทา เอหินฺติ เม วสนฺติ ฯ
			 สมฺโมทมานชาตกํ ตติยํ ฯ
#๑ ม. มาเม ฯ  ๒ ม. เวฬุริยวณฺณูปนิภา ฯ
