		เย จ ตํ อนุคิชฺฌนฺติ         เต โหนฺติ จกฺกธาริโนติ ฯ
			 มิตฺตวินฺทุกชาตกํ นวมํ ฯ
			     ___________
			   ๑๐ ปลาสชาตกํ
	[๗๙๘] หํโส ปลาสมวจ            นิโคฺรโธ สมฺม ชายติ
		องฺกสฺมึ เต นิสินฺโนว        โส เต มมฺมานิ เฉชฺชติ ๑ ฯ
	[๗๙๙] วฑฺฒตาเมว นิโคฺรโธ        ปติฏฺฐสฺส ภวามหํ
		ยถา ปิตา จ มาตา จ       เอวเมโส ๒ ภวิสฺสติ ฯ
	[๘๐๐] ยํ ตฺวํ องฺกสฺมึ วฑฺเฒสิ       ขีรรุกฺขํ ภยานกํ
		อามนฺต โข ตํ คจฺฉาม       วุฑฺฒิมสฺส น รุจฺจติ ฯ
	[๘๐๑] อิทานิ โข มํ ภายติ ๓      มหาเนรุนิทสฺสนํ
		หํสสฺส อนภิญฺญาย           มหา เม ภยมาคตํ ฯ
	  [๘๐๒] น ตสฺส วุฑฺฒิ กุสลปฺปสตฺถา
		 โย วฑฺฒมาโน ฆสเต ปติฏฺฐํ
		 ตสฺสูปโรธํ ปริสงฺกมาโน
		 ปตารยี มูลวธาย ธีโรติ ฯ
			 ปลาสชาตกํ ทสมํ ฯ
		     วณฺณาโรหวคฺโค ทุติโย ๔ ฯ
			   _______________
#๑ ม. เฉจฺฉติ ฯ ๒ ม. เอวํ เม โส ฯ ๓ ม. ภาเยติ ฯ ๔ อิธ ตสฺสุทฺทานํ
#ตติยวคฺคาวสาเน สโมหิตํ ฯ
