		กุชนฺตมุปกุชนฺติ             โลมหํสา หทยงฺคมํ ฯ
	  [๑๙๐๕] มิตฺตํ สหายํ อธิคมฺม ปณฺฑิโต
		  โส ภุญฺชติ ปุตฺตํ ปสุํ ธนํ วา
		  อหญฺจ ปุตฺตา จ ปตี จ มยฺหํ
		  มิตฺตานุกมฺปาย สมงฺคิภูตา ฯ
		  ราชวตา สุรวตา จ อตฺโถ
		  สมฺปนฺนสขิสฺส ภวนฺติ เหเต
		  โส มิตฺตวา ยสวา อุคฺคตตฺโต
		  อสฺมิญฺจ โลเก โมทติ กามกามิ ฯ
    [๑๙๐๖] กรณียานิ มิตฺตานิ           ทลิทฺเทนาปิ เสนก
		ปสฺส มิตฺตานุกมฺปาย         สมคฺคมฺหา สญาตเก ฯ
		สูเรน พลวนฺเตน           โย มิตฺตํ ๑ กุรุเต ทิโช
		เอวํ โส สุขิโต โหติ        ยถาหํ ตฺวญฺจ เสนกาติ ฯ
		      มหาอุกฺกุสชาตกํ ตติยํ ฯ
			  ____________
			๔ อุทฺทาลกชาตกํ
	  [๑๙๐๗] ขราชินา ชฏิลา ปงฺกทนฺตา
		  ทุมฺมกฺขรูปา เย มนฺตํ ๒ ชปนฺติ
		  กจฺจิ นุ เต มานุสเก ปโยเค
		  อิทํ วิทู ปริมุตฺตา อปายา ฯ
#๑ ม. มิตฺเต ฯ สี. เมตฺเต ฯ  ๒ สี. ยุ. ทุมฺมุขรูปา เย เม ฯ
