			  จตุกฺกนิปาตชาตกํ
			   ๑ กาลิงฺควคฺโค
			 ๑ จุลฺลกาลิงฺคชาตกํ
	[๕๐๒] วิวรถ อิมาสํ ทฺวารํ         นครนฺตํ ปวีสิตุํ ๑
		อรุณราชสฺส สีเหน          สุสิฏฺเฐน ๒ สุรกฺขิตํ นนฺทิเสเนน ฯ
	  [๕๐๓] ชโย กาลิงฺคานํ อสยฺหสาหินํ
		 ปราชโย อชโย ๓ อสฺสกานํ
		 อิจฺเจวํ ๔ เต ภาสิตํ พฺรหฺมจาริ
		 น อุชุภูตา วิตถํ ภณนฺติ ฯ
	  [๕๐๔] เทวา มุสาวาทมุปาติวตฺตา
		 สจฺจํ ตถํ ปรมํ กรํ นุ สกฺก ๕
		 ตนฺเต มุสา ภาสิตํ เทวราช
		 กึ วา ปฏิจฺจ มฆวา มหินฺท ๖ ฯ
	  [๕๐๕] นนุ เต สุตํ พฺราหฺมณ ภญฺญมาเน
		 เทวา น อิสฺสนฺติ ปุริสปรกฺกมสฺส
		 ทโม สมาธิ มนโส อเภชฺโช ๗
#๑ สี. นครํ ปวิสนฺตุ ฯ ม. วิรุติมาสํ ทฺวารํ นครํ ปวิสนฺตุ ฯ
#๒ สี. ยุ. สุสตฺเถน ฯ ๓ สี. ม. อนโย ฯ ๔ ม. อิจฺเจว ฯ ๕ สี. ม. สจฺจํ ธนํ
#ปรมนฺเตสุ สกฺก ฯ ๖ สี. ชนินฺท ฯ ๗ สี. ยุ. อเทชฺโช ฯ
