		 ตํ ตาทิสํ สามิกํ ๑ จชิตฺวา ภริยา
		 อญฺญํ ทิสฺวา ปุริสํ ปีฐสปฺปึ ฯ
	  [๖๖๔] พกสฺส จ พาวริกสฺส ๒ รญฺโญ
		 อจฺจนฺตกามานุคตสฺส ภริยา
		 อจฺจาจรี พทฺธวสานุคสฺส ๓
		 กึ วา ๔ อิตฺถี นาติจเร ตทญฺญํ ฯ
	  [๖๖๕] ปิยงฺคานิ ๕ สพฺพโลกิสฺสรสฺส
		 รญฺโญ ปิยา พฺรหฺมทตฺตสฺส ภริยา
		 อจฺจาจรี พทฺธวสานุคสฺส ๓
		 ตํ วาปิ สา นาชฺฌคา กามกามินีติ ฯ
			 กุณฺฑลิกชาตกํ ปฐมํ ฯ
			   _______________
			   ๒ วานรชาตกํ
	[๖๖๖] อสกฺขึ วต อตฺตานํ          อุฏฺฐาตุํ อุทกา ถลํ
		นทานาหํ ปุน ตุยฺหํ          วสํ คจฺฉามิ วาริช ฯ
	[๖๖๗] อลเมเตหิ อมฺเพหิ          ชมฺพูหิ ปนเสหิ จ
		ยานิ ปารํ สมุทฺทสฺส         วรํ มยฺหํ อุทุมฺพโร ฯ
	[๖๖๘] โย จ อุปฺปติตํ อตฺถํ         น ขิปฺปมนุพุชฺฌติ
#๑ สี. ม. มจฺจํ ฯ ๒ สี. ปาวาริกสฺส ฯ ๓ ม. อวาจรี ปฏฺฐวสานุคสฺส ฯ
#๔ ม. กํ วาปิ ... ฯ  ๕ ปิงฺคิยานี ฯ
