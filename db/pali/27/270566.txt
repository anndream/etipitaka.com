		  น อุสฺสเห ตยา วินา อหํ ฐาตุํ ฯ
	  [๒๕๔๓] น หิ สกฺกา ปพฺพชิตุํ นคเร
		  น หิ ปจฺจติ ชนปเท จ ฯ
	  [๒๕๔๔] สุตโสเม ปพฺพชิเต
		  กถนฺนุทานิ กริสฺสาม ฯ
	  [๒๕๔๕] อุปนิยฺยติทํ มญฺเญ
		  ปริตฺตํ อุทกํว ปงฺกวารมฺหิ ๑
		  เอวํ สุปริตฺตเก ชีวิเต
		  น จ ปมชฺชิตุํ กาโล ฯ
		  อุปนิยฺยติทํ มญฺเญ
		  ปริตฺตํ อุทกํว ปงฺกวารมฺหิ ๒
		  เอวํ สุปริตฺตเก ชีวิเต
		  อถ พาลา ๓ ปมชฺชนฺติ ฯ
		  เต วฑฺฒยนฺติ นิรยํ
		  ติรจฺฉานโยนิญฺจ ปิตฺติวิสยญฺจ ๔
		  ตณฺหาพนฺธนพนฺธา
		  วฑฺเฒนฺติ อสุรกายํ ฯ
	  [๒๕๔๖] อูหญฺญเต รชคฺคํ อวิทูเร
		  ปุปฺผกมฺหิ ๕ จ ปาสาเท
		  มญฺเญ โน เกสา ฉินฺนา
#๑-๒ ม. จงฺกวาลมุหิ ฯ  ๓ ม. อนฺธพาลา ฯ  ๔ ม. เปตฺติวิสยํ ฯ  ๕ ม. ปุพฺพกมฺหิ ฯ
