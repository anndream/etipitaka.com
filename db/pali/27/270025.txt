		 ตสา วกา เอฬกานํ ภยา หิ
		 วิปริยาโย วตฺตติ นยิธมตฺถีติ ฯ
		 มหาสุปินชาตกํ สตฺตมํ ฯ
			   ____________
			   ๘ อิลฺลีสชาตกํ
	[๗๘] อุโภ ขญฺชา อุโภ กุณี        อุโภ วิสมจกฺขุกา
		อุภินฺนํ ปิฬกา ชาตา         นาหํ ปสฺสามิ อิลฺลิสนฺติ ฯ
			  อิลฺลีสชาตกํ อฏฺฐมํ ฯ
			    ___________
			   ๙ ขรสฺสรชาตกํ
	   [๗๙] ยโต วิลุตฺตา จ หตา จ คาโว
		 ทฑฺฒานิ เคหานิ ชโน จ นีโต
		 อถาคมา ปุตฺตหตาย ปุตฺโต
		 ขรสฺสรํ เทณฺฑิมํ ๑ วาทยนฺโตติ ฯ
			  ขรสฺสรชาตกํ นวมํ ฯ
			    ___________
			  ๑๐ ภีมเสนชาตกํ
	   [๘๐] ยนฺเต ปวิกตฺถิตํ ปุเร
		 อถ เต ปูติสรา สชนฺติ ปจฺฉา
#๑ ม. ฑิณฺฑิมํ ฯ
