		ตาวนฺโต ตสฺส อุพฺเพคา      ตสฺมา คุยฺหํ น วิสฺสเช ฯ
		  วิวิจฺจ ภาเสยฺย ทิวา รหสฺสํ
		  รตฺตึ คิรํ นาติเวลํ ปมุญฺเจ
		  อุปสฺสุติกา หิ สุณนฺติ มนฺตํ
		  ตสฺมา มนฺโต ขิปฺปมุเปติ เภทนฺติ ฯ
		  ปญฺจปณฺฑิตชาตกํ ทฺวาทสมํ ฯ
			 _______________
			๑๓ หตฺถิปาลชาตกํ
    [๒๒๔๕] จิรสฺสํ วต ปสฺสาม          พฺราหฺมณํ เทววณฺณินํ
		มหาชฏํ ขาริธรํ ๑         ปงฺกทนฺตํ รชสฺสิรํ ฯ
		จิรสฺสํ วต ปสฺสาม          อิสึ ธมฺมคุเณ รตํ
		กาสายวตฺถวสนํ            วากจีรํ ปริจฺฉทํ ๒ ฯ
		อาสนํ อุทกํ ปชฺชํ           ปฏิคฺคณฺหาตุ โน ภวํ
		อคฺเฆ ภวนฺตํ ปุจฺฉาม        อคฺฆํ กุรุตุ โน ภวํ ฯ
	  [๒๒๔๖] อธิจฺจ เวเท ปริเยส วิตฺตํ
		  ปุตฺเต เคเห ตาต ปติฏฺฐเปตฺวา
		  คนฺเธ รเส ปจฺจนุโภตฺว ๓ สพฺพํ
		  อรญฺญํ สาธุ มุนิ โส ปสตฺโถ ฯ
	  [๒๒๔๗] เวทา น สจฺจา น จ วิตฺตลาโภ
		  น ปุตฺตลาเภน ชรํ วิหนฺติ
#๑ ยุ. ภารธรํ ฯ  ๒ ม. ปฏิจฺฉทํ ฯ  ๓ ม. ปจฺจนุภุยฺย ฯ
