		  เตเนว สา กาลมกาสิ พาลา ฯ
	  [๒๓๕๑] สมฺโพธิปตฺโต จ ๑ มหานุภาโว
		  สีตํ อกาสี ๒ ปริสาย มชฺเฌ
		  ปุจฺฉึสุ ภิกฺขู สุวิมุตฺตจิตฺตา
		  นาการเณ ปาตุกโรนฺติ พุทฺธา ฯ
		  ยมทฺทสาถ ทหรึ กุมารึ
		  กาสาววตฺถํ อนคาริยํ จรนฺตึ
		  สา โข ตทา ราชกญฺญา อโหสิ
		  อหํ ตทา นาคราชา อโหสึ ฯ
		  อาทาย ทนฺตานิ คชุตฺตมสฺส
		  วคฺคู สุเภ อปฺปฏิเม ปฐพฺยา
		  โย ลุทฺทโก กาสิปุรํ อุปาคมิ
		  โส โข ตทา เทวทตฺโต อโหสิ ฯ
		  อนาวสูรํ จิรรตฺตสํสิตํ
		  อุจฺจาวจํ จริตมิทํ ปุราณํ
		  วีตทฺทโร วีตโสโก วิสลฺโล
		  สยํ อภิญฺญาย อภาสิ พุทฺโธ ฯ
		อหํ โว เตน กาเลน        อโหสึ ตตฺถ ภิกฺขโว
		นาคราชา ตทาโหสึ ๓      เอวํ ธาเรถ ชาตกนฺติ ฯ
		     ฉทฺทนฺตชาตกํ จตุตฺถํ ฯ
#๑ ม. ส ฯ   ๒ ม. สิตํ อกาสิ ฯ     ๓ ม. ตทา โหมิ ฯ
