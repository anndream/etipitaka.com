		  มาหํ กุเล อนฺติมคนฺธินี อหุํ
		  เอตสฺส วาทสฺส ชิคุจฺฉมานา
		  อกามิกา ปฏฺฐจรามิ ๑ ตุยฺหํ ฯ
	  [๑๓๘๙] มณฺฑพฺย ภาสิสฺสํ อภาสเนยฺยํ ๒
		  ตํ ขมฺยตํ ปุตฺตเหตุ มมชฺช ๓
		  ปุตฺตเปมา นยิธ ปรตฺถิ กิญฺจิ
		  โส โน อยํ ชีวติ ยญฺญทตฺโตติ ฯ
			มณฺฑพฺยชาตกํ ฉฏฺฐํ ฯ
			 ____________
			 ๗ นิโคฺรธชาตกํ
    [๑๓๙๐] น วาหเมตํ ๔ ชานามิ      โกวายํ กสฺส จาริ วา ๕-
		ยถา สาโข วทิ ๖ เอวํ     นิโคฺรธ กินฺติ มญฺญสิ ฯ
    [๑๓๙๑] ตโต คลวินีเตน            ปุริสา นีหรึสุ มํ
		ทตฺวา มุขปฺปหารานิ         สาขสฺส วจนํ กรา ฯ
    [๑๓๙๒] เอตาทิสํ ทุมฺมตินา          อกตญฺเญน ๗ ทุพฺภินา
		กตํ อนริยํ สาเขน          สขินา เต ชนาธิป ฯ
    [๑๓๙๓] น วาหเมตํ ชานามิ         นปิ เม โกจิ สํสติ
		ยํ เม ตฺวํ สมฺม อกฺขาสิ      สาเขน กฑฺฒนํ ๘ กตํ ฯ
#๑ สี. พทฺธจรามิ ฯ ม. ปทฺธจรามฺหิ ฯ  ๒ ม. มณฺฑพฺย ภาสึ ยมภาสเนยฺยํ ฯ
#๓ ม. ปุตฺตกเหตุ มชฺช ฯ  ๔ สี. จาหเมตํ ฯ  ๕ ม. วาติ วา ฯ  ๖ ม. จริ ฯ
#๗ ม. อกตญฺญุน ฯ  ๘ ม. การณํ ฯ
