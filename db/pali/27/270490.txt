		  ยถา ยถา มํ ฉาทมาโน ๑ อเทสิ ฯ
	  [๒๓๒๒] โก ตาทิสํ อาหรติ ขาทิตาเย
		  ธมฺเม ฐิตํ สจฺจวาทึ วทญฺญญ
		  มุทฺธาปิ ตสฺส วิผเลยฺย สตฺตธา
		  โย ตาทิสํ สจฺจวาทึ อเทยฺย ฯ
	  [๒๓๒๓] อิทํ หิ โส พฺราหฺมณํ มญฺญมาโน
		  สโส อวาเสสิ สเก สรีเร
		  เตเนว โส จนฺทิมา เทวปุตฺโต
		  สสฏฺฐโก ๒ กามทุหชฺช ยกฺข ฯ
	  [๒๓๒๔] จนฺโท ยถา ราหุมุขา ปมุตฺโต
		  วิโรจเต ปณฺณรเสว ภาณุมา ๓
		  เอวํ ตุวํ โปริสาทา ปมุตฺโต
		  วิโรจ กปิลฺเล ๔ มหานุภาว
		  อาโมทยํ ปิตรํ มาตรญฺจ
		  สพฺโพ จ เต นนฺทตุ ญาติปกฺโข ฯ
	  [๒๓๒๕] ตโต หเว ธีติมา ราชปุตฺโต
		  กตญฺชลี ปคฺคยฺห ๕ โปริสาทํ
		  อนุญฺญาโต โสตฺถิ สุขี อโรโค
		  ปจฺจาคมา กปิลฺลมลีนสตฺโต ฯ
#๑ ม. ฉาทยมาโน ฯ  ๒ สี. สตตฺถุโต ฯ ปสตฺถุโตติปิ ฯ ม. สสตฺถุโต ฯ
#๓ สี. ยุ. ภานุมา ฯ ๔ ม. กปิเล ฯ สี. ยุ. กมฺปิลฺล ฯ   ๕ ม. ปริยาย ฯ
