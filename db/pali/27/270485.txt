		  ตํ สงฺครํ พฺราหฺมณสปฺปทาย
		  สจฺจานุรกฺขี ปุนราวชิสฺสํ ฯ
	  [๒๓๐๐] กึ กมฺมชาตํ อนุตปฺปเต ตํ
		  ปตฺตํ สมีปํ มรณสฺส ราช
		  อาจิกฺข เม ตํ อปิ สกฺกุเณมุ
		  อนุชายิตุํ อาคมนาย ปเญฺห ฯ
	  [๒๓๐๑] กตา มยา พฺราหฺมณสฺส ธนาสา
		  ตํ สงฺครํ ปฏิโมกฺกํ น มุตฺตํ
		  ตํ สงฺครํ พฺราหฺมณสปฺปทาย
		  สจฺจานุรกฺขี ปุนราวชิสฺสํ ฯ
	  [๒๓๐๒] ยา เต กตา พฺราหฺมณสฺส ธนาสา
		  ตํ สงฺครํ ปฏิโมกฺกํ น มุตฺตํ
		  ตํ สงฺครํ พฺราหฺมณสปฺปทาย
		  สจฺจานุรกฺขี ปุนราวชสฺสุ ฯ
	  [๒๓๐๓] มุตฺโต จ โส โปริสาทสฺส หตฺถา
		  คนฺตฺวา สกํ มนฺทิรํ กามกามี
		  ตํ สงฺครํ พฺราหฺมณสปฺปทาย
		  อามนฺตยี ปุตฺตมลีนสตฺตุํ ๑ ฯ
		  อชฺเชว รชฺชํ อภิเสจยสฺสุ ๒
		  ธมฺมญฺจ รฏฺเฐสุ ชเนสุ ๓ จาปิ
#๑ ม. -สตตํ ฯ    ๒ ม. อภิสิญฺจยสฺสุ ฯ    ๓ ม. ธมฺมํ จร เสสุ ปเรสุ - ฯ
