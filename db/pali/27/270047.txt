		 มํสารหสฺส นตฺถชฺช มํสํ
		 นงฺคุฏฺฐมฺปิ ภวํ ปฏิคฺคหาตูติ ฯ
			  นงฺคุฏฺฐชาตกํ จตุตฺถํ ฯ
			     ___________
			    ๕ ราธชาตกํ
	[๑๔๕] น ตฺวํ ราธ วิชานาสิ        อฑฺฒรตฺเต อนาคเต
		อพฺยายตํ ๑ วิลปสิ         วิรตฺเต ๒ โกสิยายเนติ
			  ราธชาตกํ ปญฺจมํ ฯ
			     ___________
			   ๖ กากชาตกํ ๓
	[๑๔๖] อปิ นุ หนุกา สนฺตา         มุขญฺจ ปริสุสฺสติ ฯ
		โอรมาม น ปาเรม         ปูรเตว มโหทธีติ ฯ
			   กากชาตกํ ฉฏฺฐํ ฯ
			     ___________
			   ๗ ปุปฺผรตฺตชาตกํ
	[๑๔๗] นยิทํ ทุกฺขํ อทุํ ทุกฺขํ         ยํ มํ ตุทติ วายโส
		ยํ สามา ปุปฺผรตฺเตน        กตฺติกํ นานุโภสฺสตีติ ฯ
			  ปุปฺผรตฺตชาตกํ สตฺตมํ ฯ
			     ___________
#๑ ม. อพฺยยตํ ฯ  ๒ ม. วิรตฺตา ฯ  ๓ ม. สมุทฺทกากชาตกํ ฯ
