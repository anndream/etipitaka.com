	  [๔๖๕] ปทุฏฺฐจิตฺตสฺส น ผาติ โหติ
		 น จาปิ นํ เทวตา ปูชยนฺติ
		 โย ภาตรํ เปตฺติกํ สาปเตยฺยํ
		 อวญฺจยี ทุกฺกฏกมฺมการีติ ฯ
			 มจฺฉทานชาตกํ อฏฺฐมํ ฯ
			    ___________
			  ๙ นานาฉนฺทชาตกํ
	[๔๖๖] นานาฉนฺทา มหาราช        เอกาคาเร วสามเส
		อหํ คามวรํ อิจฺเฉ          พฺราหฺมณี จ ควํ สตํ ฯ๋
	[๔๖๗] ปุตฺโต อาชญฺญกํ รถํ         กญฺญา จ มณิกุณฺฑลํ
		ยา เจสา ปุณฺณกา ๑ ชมฺมี   อุทุกฺขลํ อภิกงฺขติ ฯ
	[๔๖๘] พฺราหฺมณสฺส คามวรํ         พฺราหฺมณิยา ควํ สตํ
		ปุตฺตสฺส อาชญฺญรถํ          กญฺญาย มณิกุณฺฑลํ
		ยญฺเจตํ ปุณฺณกํ ๒ ชมฺมึ      ปฏิปาเทถุทุกฺขลนฺติ ฯ
			  นานาฉนฺทชาตกํ นวมํ ฯ
			    ____________
			   ๑๐ สีลวีมํสชาตกํ
	[๔๖๙] สีลํ กิเรว กลฺยาณํ          สีลํ โลเก อนุตฺตรํ
		ปสฺส โฆรวิโส นาโค        สีลวาติ น หญฺญติ ฯ
	[๔๗๐] โสหํ สีลํ สมาทิสฺสํ          โลเก อนุมตํ สิวํ
#๑ ม. ปุณฺณิกา ฯ  ๒ ม. ปุณฺณิกํ ฯ
