		  กสฺมา ภวํโปสถิโก กโปต ๑ ฯ
	  [๑๙๕๒] อหํ ปุเร คิทฺธิคโต กโปติยา
		  ตสฺมึ ปเทสมฺหิ  อุโภ ๒ รมาม
		  อถคฺคหี สากุณิโก กโปตึ
		  อกามโก ตาย วินา อโหสึ ฯ
		  นานาภาวา ๓ วิปฺปโยเคน ตสฺสา
		  มโนมยํ เวทน เวทยามิ ๔
		  ตสฺมา อหํโปสถ ๕ ปาลยามิ
		  ราโค มมํ มา ปุนราคมาสิ ฯ
	  [๑๙๕๓] อนุชฺชุคามิ อุรค ทุชิวฺห
		  ทาฐาวุโธ โฆรวิโสสิ สปฺป
		  ขุทฺทํ ปิปาสํ อธิวาสยนฺโต
		  กสฺมา ภวํโปสถิโก นุ ทีฆ ๖ ฯ
	  [๑๙๕๔] อุสโภ อหุ พลวา คามิกสฺส
		  จลกฺกกู วณฺณพลูปปนฺโน
		  โส มํ อกฺกมิ ตํ กุปิโต อฑํสึ
		  ทุกฺขาภิตุนฺโน มรณํ อุปาคา ๗ ฯ
		  ตโต ชนา นิกฺขมิตฺวาน คามา
		  กนฺทิตฺวา โรทิตฺวา อปกฺกมึสุ
		  ตสฺมา อหํโปสถ ปาลยามิ
#๑ สี. ยุ. กโปโต ฯ   ๒ ม. อสฺมึ ปเทสสฺมิมุโภ ฯ   ๓ ม. นานาภวา ฯ
#๔ สี. ยุ. เวทนํ เวทิยามิ ฯ  ๕ ม. อหํ โปสถํ ฯ เอวมุปริปิ ฯ  ๖ สี. ยุ. ทีโฆ ฯ
#๗ สี. ยุ. อุปาคมิ ฯ
