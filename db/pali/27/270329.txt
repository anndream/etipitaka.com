	  [๑๖๔๑] ราชา ปสยฺห ปฐวึ วิชิตฺวา
		  สสาครนฺตํ มหิมาวสนฺโต
		  โอรํ สมุทฺทสฺส อติตฺตรูโป
		  ปารํ สมุทฺทสฺสปิ ปตฺถเยว ๑ ฯ
    [๑๖๔๒] ยาว อนุสฺสรํ กาเม         มนสา ติตฺติ นาชฺฌคา
		  ตโต นิวตฺตา ปฏิกฺกมฺม ทิสฺวา
		  เต เว ติตฺตา เย ปญฺญาย ติตฺตา ฯ
    [๑๖๔๓] ปญฺญาย ติตฺตีนํ เสฏฺฐํ        น โส กาเมหิ ตปฺปติ
		ปญฺญาย ติตฺตํ ปุริสํ          ตณฺหา น กุรุเต วสํ ฯ
    [๑๖๔๔] อปจิเนเถว กามานิ ๒      อปฺปิจฺฉสฺส อโลลุโป
		สมุทฺทมตฺโต ปุริโส          น โส กาเมหิ ตปฺปติ ฯ
    [๑๖๔๕] รถกาโรว จมฺมสฺส          ปริกนฺตํ อุปาหนํ
		ยํ ยํ ชหติ ๓ กามานํ       ตํ ตํ สมฺปชฺชเต สุขํ
		สพฺพญฺเจ สุขมิจฺเฉยฺย        สพฺเพ กาเม ปริจฺจเช ฯ
    [๑๖๔๖] อฏฺฐ เต ภาสิตา คาถา      สพฺพา โหนฺติ สหสฺสิโย
		ปฏิคฺคณฺห มหาพฺรเหฺม        สาเธตํ ตว ภาสิตํ ฯ
    [๑๖๔๗] น เม อตฺโถ สหสฺเสหิ       สเตหิ นหุเตหิ วา
		ปจฺฉิมํ ภาสโต คาถํ         กาเม เม นิรโต มโน ฯ
    [๑๖๔๘] ภทฺรโก วตายํ มาณวโก      สพฺพโลกวิทู มุนิ
#๑ ม. ปตฺถเยถ ฯ  ๒ ม. กามานํ ฯ  ๓ ม. จชติ ฯ
