    [๑๒๒๒] อฏฺฐิจฺฉินฺนา ปาณหรา        ควาสฺสธนหาริโน
		รฏฺฐํ วิลุมฺปมานานํ          เตสมฺปิ โหติ สงฺคติ
		  กสฺมา ตุมฺหากํ โน สิยา ฯ
	  [๑๒๒๓] สเจ ลเภถ นิปกํ สหายํ
		  สทฺธิญฺจรํ สาธุวิหาริ ธีรํ
		  อภิภุยฺย สพฺพานิ ปริสฺสยานิ
		  จเรยฺย เตนตฺตมโน สติมา ฯ
	  [๑๒๒๔] โน เจ ลเภถ นิปกํ สหายํ
		  สทฺธิญฺจรํ สาธุวิหาริ ธีรํ
		  ราชาว รฏฺฐํ วิชิตํ ปหาย
		  เอโก จเร มาตงฺครญฺเญว นาโค ฯ
    [๑๒๒๕] เอกสฺส จริตํ เสยฺโย        นตฺถิ พาเล สหายตา
		  เอโก จเร น จ ๑ ปาปานิ กยิรา
		  อปฺโปสฺสุกฺโก มาตงฺครญฺเญว นาโคติ ฯ
		      โกสมฺพิยชาตกํ ทุติยํ ฯ
			 ____________
		      ๓ มหาสุวราชชาตกํ
	  [๑๒๒๖] ทุโม ยทา โหติ ผลูปปนฺโน
		  ภุญฺชนฺติ นํ วิหงฺคมา ๒ สมฺปตนฺตา
		  ขีณนฺติ ญตฺวาน ทุมํ ผลจฺจเย
#๑ ม. จสทฺโท นตฺถิ ฯ  ๒ สี. ยุ. วิหคา ฯ เอวมุปริปิ ฯ
