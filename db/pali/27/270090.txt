		 วิหญฺญติ จิตฺตวสานุวตฺตี
		 โส หญฺญติ ญาติสขาน มชฺเฌ
		 มจฺฉานุโค โสริว สสสุมาโรติ ฯ
			 วิกณฺณกชาตกํ ตติยํ ฯ
			    ___________
			   ๔ อสิตาภุชาตกํ
	[๓๑๗] ตฺวเมวทานิมกริ ๑         ยํ กาโม พฺยคมา ตยิ
		โสยํ อปฺปฏิสนฺธิโก          ขรา ฉินฺนํว เรนุกํ ๒ ฯ
	[๓๑๘] อตฺริจฺฉา ๓ อติโลเภน      อติโลภมเทน จ
		เอวํ หายติ อตฺถมฺหา        อหํว อสิตาภุยาติ ฯ
			 อสิตาภุชาตกํ จตุตฺถํ ฯ
			    ___________
			   ๕ วจฺฉนขชาตกํ
	[๓๑๙] สุขา ฆรา วจฺฉนข          สหิรญฺญา สโภชนา
		ยตฺถ ภุตฺวา ปิวิตฺวา จ       สเยยฺยาสิ ๔ อนุสฺสุโก ฯ
	[๓๒๐] ฆรา นานีหมานสฺส          ฆรา นาภณโต มุสา
		ฆรา นาทินฺนทณฺฑสฺส         ปเรสํ อนิกุพฺพโต
		เอวํ ฉิทฺทํ ทุรภิสมฺภวํ ๕     โก ฆรํ ปฏิปชฺชตีติ ฯ
			  วจฺฉนขชาตกํ ปญฺจมํ ฯ
#๑ ม. -มกรํ ฯ  ๒ สี. ยุ. เรรุกํ ฯ  ๓ ม. อตฺริจฺฉํ ฯ  ๔ ม. สเยยฺยาถ ฯ
#๕ สี. ยุ. ทุรภิภวํ ฯ
