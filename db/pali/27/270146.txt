		ยถาวาที ตถาการี          สเว กกฺการุมรหตีติ ฯ
			   กกฺการุชาตกํ ฉฏฺฐํ ฯ
			      ___________
			   ๗ กากาติชาตกํ ๑
	[๖๐๖] วาติ จายํ ตโต คนฺโธ       ยตฺถ เม วสตี ปิยา
		ทูเร อิโต หิ กากาติ ๒     ยตฺถ เม นิรโต มโน ฯ
	[๖๐๗] กถํ สมุทฺทมตริ             กถํ อตริ เกปุกํ ๓
		กถํ สตฺต สมุทฺทานิ          กถํ สิมฺพลิมารุหิ ฯ
	[๖๐๘] ตยา สมุทฺทมตรึ            ตยา อตริ เกปุกํ ๔
		ตยา สตฺต สมุทฺทานิ         ตยา สิมฺพลิมารุหึ ฯ
	[๖๐๙] ธิรตฺถุ มํ มหากายํ          ธิรตฺถุ มํ อเจตนํ
		ยตฺถ ชายายหํ ชารํ         อาวหามิ วหามิ จาติ ฯ
			 กากาติชาตกํ สตฺตมํ ฯ
			    ___________
			  ๘ อนนุโสจิยชาตกํ
	[๖๑๐] พหูนํ วิชฺชตี โภตี           เตหิ เม กึ ภวิสฺสติ
		ตสฺมา เอตํ น โสจามิ       ปิยํ สมฺมิลฺลหาสินึ ฯ
	[๖๑๑] ตํ ตญฺเจ อนุโสเจยฺย        ยํ ยํ ตสฺส น วิชฺชติ
		อตฺตานมนุโสเจยฺย          สทา มจฺจุวสํ ปตฺตํ ๕ ฯ
#๑ ม. กากวตีชาตกํ ฯ ๒ ม. กากวตี ฯ ๓-๔ สี. ยุ. เกพุกํ ฯ ๕ ม. ปตํ ฯ๑
