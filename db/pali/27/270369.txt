		โย มยฺหํ หทยโสโก กึปุริสํ อเวกฺขมานาย ฯ
		อิมํ มยฺหํ หทยโสกํ ปฏิมุญฺจตุ ราชปุตฺต ตว ชายา
		โย มยฺหํ หทยโสโก กึปุริสํ อเวกฺขมานาย ฯ
		มา จ ปุตฺตํ ๑ มา จ ปตึ อทฺทกฺขิ ราชปุตฺต ตว มาตา
		โย กึปุริสํ อวธิ อทูสกํ มยฺหํ กามาหิ ฯ
		มา จ ปุตฺตํ มา จ ปตึ อทฺทกฺขิ ราชปุตฺต ตว ชายา
		โย กึปุริสํ อวธิ อทูสกํ มยฺหํ กามาหิ ฯ
	[๑๘๘๕] มา ตฺวํ จนฺเท โรทิ มา โสจิ วนติมิรมตฺตกฺขิ
		มม ตฺวํ เหหิสิ ภริยา ราชกุเล ปูชิตา นารีภิ ฯ
	[๑๘๘๖] อปิ นูนาหํ มริสฺสํ นาหํ ราชปุตฺต ตว เหสฺสํ
		โย กึปุริสํ อวธิ อทูสกํ มยฺหํ กามาหิ ฯ
	[๑๘๘๗] อปิ ภีรุเก อปิ ชีวิตุกามิเก กึปุริสี คจฺฉ หิมวนฺตํ
		ตาลิสตคฺครโภชนา ๒ อญฺเญ ตํ มิคา รมิสฺสนฺติ ฯ
	[๑๘๘๘] เต ปพฺพตา ตา จ กนฺทรา ตา จ คิริคุหาโย [๓]
		ตตฺถ ๔ ตํ อปสฺสนฺตี กึปุริส กถํ อหํ กาสํ ๕ ฯ
		เยสุ ปพฺพเตสุ มยํ เอกโต อภิรมิมฺหา
		ตตฺถ ตํ อปสฺสนฺตี กึปุริส กถํ อหํ กาสํ ๖ ฯ
		เต ปณฺณสนฺถตา รมณียา วาฬมิเคหิ อนุจิณฺณา
		ตตฺถ ตํ อปสฺสนฺตี กึปุริส กถํ อหํ กาสํ ฯ
#๑ สี. ยุ. ปุตฺเต ฯ  ๒ สี. ยุ. ตาลิสฺสตคฺครโภชเน ฯ  ๓ ม. ตเถว ติฏฺฐนฺติ ฯ
#๔ ม. ตตฺเถว ฯ เอวมุปริปิ ฯ  ๕ ม. กสฺสํ ฯ เอวมุปริปิ ฯ  ๖ อยํ คาถา
#สพฺพโปตฺถเกสุ น ทิสฺสติ อฏฺฐกถายํ ปน ทิสฺสติ ฯ
