		ปริจาริกสมา ราช          เตปิ วุจฺจนฺติ พฺราหฺมณา
		อกฺขาตา เต มหาราช       ตาทิเส นิปตามเส ฯ
    [๒๐๐๕] อเปตา เต จ พฺราหฺมญฺญา    (อิติ ราชา จ โกรโพฺย)
			น เต วุจฺจนฺติ พฺราหฺมณา
		อญฺเญ วิธูร ปริเยส         สีลวนฺเต พหุสฺสุเต
		วิรเต เมถุนา ธมฺมา        เย เม ภุญฺเชยฺยุ โภชนํ
		ทกฺขิณํ สมฺม ทสฺสาม         ยตฺถ ทินฺนํ มหปฺผลํ ฯ
    [๒๐๐๖] กมณฺฑลล คเหตฺวาน          วงฺกทณฺฑญฺจ ๑ พฺราหฺมณา
		ปจฺจุเปสฺสนฺติ ราชาโน       คาเมสุ นิคเมสุ จ
		นาทินฺเน วุฏฺฐเหสฺสาม       คามมฺหิ นิคมมฺหิ ๒ วา
		นิคฺคาหกสมา ราช          เตปิ วุจฺจนฺติ พฺราหฺมณา
		อกฺขาตา เต มหาราช       ตาทิเส นิปตามเส ฯ
    [๒๐๐๗] อเปตา เต จ พฺราหฺมญฺญา    (อิติ ราชา จ โกรโพฺย)
		     น เต วุจฺจนฺติ พฺราหฺมณา
		อญฺเญ วิธูร ปริเยส         สีลวนฺเต พหุสฺสุเต
		วิรเต เมถุนา ธมฺมา        เย เม ภุญฺเชยฺยุ โภชนํ
		ทกฺขิณํ สมฺม ทสฺสาม         ยตฺถ ทินฺนํ มหปฺผลํ ฯ
    [๒๐๐๘] ปรูฬฺหกจฺฉนขโลมา          ปงฺกทนฺตา รชสฺสิรา
		โอกิณฺณา รชเรณูหิ          ยาจกา วิจรนฺติ เต
#๑ ปงฺกทณฺฑญฺจาติปิ ปาโฐ ฯ   ๒ ม. คามมฺหิ วา วนมฺหิ วา ฯ สี. ยุ. คามมฺหิ
#จ วนมฺหิ จ ฯ
