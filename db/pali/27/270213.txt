		มโนชํ ปสฺส เสมานํ         คิริยสฺสานุสาสนี ๑ ฯ
	[๙๗๙] น ปาปสมฺปวงฺเกน          มาตา ปุตฺเตน นนฺทติ
		มโนชํ ปสฺส เสมานํ         อจฺฉนฺนํ สมฺหิ โลหิเต ฯ
	[๙๘๐] เอวมาปชฺชเต โปโส        ปาปิโย จ นิคจฺฉติ
		โย เว หิตาน วจนํ         น กโรติ อตฺถทสฺสินํ ฯ
	  [๙๘๑] เอวญฺจ โส โหติ ตโตว ๒ ปาปิโย
		 โย อุตฺตโม อธมชนูปเสวี
		 ปสฺสุตฺตมํ อธมชนูปเสวึ ๓
		 มิคาธิปํ สรวรเวคนิทฺธุตํ ฯ
	  [๙๘๒] นิหียติ ปุริโส นิหีนเสวี
		 น จ หาเยถ กทาจิ ตุลฺยเสวี
		 เสฏฺฐมุปคมญฺจ อุเทติ ขิปฺปํ
		 ตสฺมา อตฺตโน อุตฺตรํ ๔ ภเชถาติ ฯ
		      มโนชชาตกํ ทุติยํ ฯ
			  ___________
			๓ สุตนชาตกํ ๕
	[๙๘๓] ราชา เต ภตฺตํ ปาเหสิ      สุจึ มํสูปเสจนํ
		มฆเทวสฺมึ อธิวตฺเถ         เอหิ นิกฺขมฺม ภุญฺชสฺสุ ฯ
	[๙๘๔] เอหิ มาณว โอโรหิ ๖      ภิกฺขมาทาย สูปิตํ
#๑ สี. ยุ. ... อริยสฺสานุสาสนี ฯ  ๒ ม. ตโต จ ฯ  ๓ ม. อธมชนูปเสวิตํ ฯ
#๔ ม. ตสฺมาตฺตโน อุตฺตริตรํ ฯ  ๕ ม. สุตนุชาตกํ ฯ  ๖ สี. ม. โอเรน ฯ
