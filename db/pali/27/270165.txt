		 อสญฺญโต ปพฺพชิโต น สาธุ
		 ราชา น สาธุ อนิสมฺมการี
		 โย ปณฺฑิโต โกธโน ตํ น สาธุ ฯ
	[๗๐๖] นิสมฺม ขตฺติโย กยิรา        นานิสมฺม ทิสมฺปติ
		นิสมฺมการิโน รญฺโญ ๑      ยโส กิตฺตี ๒ จ วฑฺฒตีติ ฯ
			 มณิกุณฺฑลชาตกํ ปฐมํ ฯ
			    ___________
			   ๒ สุชาตชาตกํ
	[๗๐๗] กินฺนุ สนฺตรมาโนว          ลายิตฺวา หริตํ ติณํ
		ขาท ขาทาติ ลปสิ          คตสนฺตํ ชรคฺควํ
		นหิ อนฺเนน ปาเนน         มโต โคโณ สมุฏฺฐเห
		ตฺวญฺจ ตุจฺฉํ วิลปสิ          ยถาตํ ทุมฺมตี ตถา ฯ
	[๗๐๘] ตเถว ติฏฺฐติ สีสํ           หตฺถปาทา จ วาลธิ
		โสตา ตเถว ติฏฺฐนฺติ        มญฺเญ โคโณ สมุฏฺฐเห
		เนวยฺยกสฺส สีสํ วา ๓      หตฺถปาทาว ๔ ทิสฺสเร
		รุทํ มตฺติกถูปสฺมึ            นนุ ตฺวญฺเญว ทุมฺมติ ฯ
	[๗๐๙] อาทิตฺตํ วต มํ สนฺตํ         ฆตสิตฺตํว ปาวกํ
		วารินา วิย โอสิญฺจํ         สพฺพํ นิพฺพาปเย ทรํ
		อพฺพูฬฺหํ ๕ วต เม สลฺลํ     โสกํ หทยนิสฺสิตํ ๖
#๑ ม. ราช ฯ ๒ ม. กิตฺติ ฯ ๓ ม. สีสญฺจ ฯ ๔ ม. จ ฯ ๕ ม. อพฺพหี ฯ
#๖ สี. ม. ยมาสิ หทยสฺสิตํ ฯ
