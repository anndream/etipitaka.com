		อลาภํ ธนลาภํ วา          เอวํ ธมฺมา หิ ยาจนาติ ฯ
			  โสมทตฺตชาตกํ ปฐมํ ฯ
			     ___________
			  ๒ อุจฺฉิฏฺฐภตฺตชาตกํ
	[๒๗๓] อญฺโญ อุปริโม วณฺโณ        อญฺโญ วณฺโณ จ เหฏฺฐิโม
		พฺราหฺมณิ เตฺวว ปุจฺฉามิ      กึ เหฏฺฐา กิญฺจ อุปฺปริ ฯ
	[๒๗๔] อหํ นโฏสฺมิ ภทฺทนฺเต        ภิกฺขโกสฺมิ อิธาคโต
		อยํ หิ โกฏฺฐโมติณฺโณ        อยํ โส ยํ คเวสสีติ ฯ
			  อุจฺฉิฏฺฐภตฺตชาตกํ ทุติยํ ฯ
			     ___________
			  ๓ ภรุราชชาตกํ ๑
	[๒๗๕] อิสีนมนฺตรํ กตฺวา           ภรุราชาติ ๒ เม สุตํ
		อุจฺฉินฺโน สห รฏฺเฐหิ ๓     ส ราชา วิภวํ คโต ฯ
	[๒๗๖] ตสฺมา หิ ฉนฺทาคมนํ         นปฺปสํสนฺติ ปณฺฑิตา
		อทุฏฺฐจิตฺโต ภาเสยฺย        คิรํ สจฺจูปสญฺหิตนฺติ ฯ
			   ภรุราชชาตกํ ตติยํ ฯ
			     ___________
			    ๔ ปุณฺณนทีชาตกํ
	  [๒๗๗] ปุณฺณํ นทึ เยน จ เปยฺยมาหุ
#๑ ม. กุรุชาตกํ ฯ  ๒ ม. กุรุราชาติ ฯ  ๓ ยุ. รฏฺเฐน ฯ
