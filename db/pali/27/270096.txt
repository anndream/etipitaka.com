		อญฺญตฺร โอฏฺฐนิพฺโภคา       นายํ ชานาติ กิญฺจนนฺติ ฯ
			  ปาทญฺชลิชาตกํ สตฺตมํ ฯ
			     ___________
			   ๘ กึสุโกปมชาตกํ
	[๓๔๖] สพฺเพหิ กึสุโก ทิฏฺโฐ        กิเนฺวตฺถ วิจิกิจฺฉถ
		น หิ สพฺเพสุ ฐาเนสุ        สารถิ ๑ ปริปุจฺฉิโต ฯ
	[๓๔๗] เอวํ สพฺเพหิ ญาเณหิ        เยสํ ธมฺมา อชานิตา
		เต เว ธมฺเมสุ กงฺขนฺติ      กึสุกสฺมึว ภาตโรติ ฯ
			  กึสุโกปมชาตกํ อฏฺฐมํ ฯ
			     ___________
			    ๙ สาลกชาตกํ
	  [๓๔๘] เอกปุตฺตโก ภวิสฺสสิ
		 ตฺวญฺจ โน เหสฺสสิ อิสฺสโร กุเล
		 โอโรห ทุมสฺมา สาลก
		 เอหิ ทานิ ฆรกํ วเชมเส ฯ
	  [๓๔๙] นนุ มํ สุหทโยติ ๒ มญฺญสิ
		 ยญฺจ มํ หนสิ เวฬุยฏฺฐิยา
		 ปกฺกมฺพวเน รมามเส
		 คจฺฉ ตฺวํ ฆรกํ ยถาสุขนฺติ ฯ
			   สาลกชาตกํ นวมํ ฯ
#๑ ม. สารถี ฯ  ๒ สี. ยุ. นนุ มํ หทเยติ ฯ
