		  อนุญฺญาโต โสตฺถิ ปจฺเจหิ ภาตา ๑ ฯ
	  [๒๓๑๓] ยสฺมา จ เม อนธิมโนสิ สามิ
		  น จาปิ เม มนสา อปฺปิโยสิ
		  เอเตน สจฺเจน สรนฺตุ เทวา
		  อนุญฺญาโต โสตฺถิ ปจฺเจหิ สามิ ฯ
	  [๒๓๑๔] พฺรหา อุชู จารุมุโข กุโตสิ
		  น มํ ปชานาสิ วเน วสนฺตํ
		  ลุทฺทํ มํ ญตฺวา ปุริสาทโกติ
		  โก โสตฺถิมาชานมิธาวเชยฺย ฯ
	  [๒๓๑๕] ชานามิ ลุทฺท ปุริสาทโก ตฺวํ
		  น ตํ น ชานามิ วเน วสนฺตํ
		  อหญฺจ ปุตฺโตสฺมิ ชยทฺทิสสฺส
		  มมชฺช ขาท ปิตุโน ปโมกฺขา ฯ
	  [๒๓๑๖] ชานามิ ปุตฺโตสิ ๒ ชยทฺทิสสฺส
		  ตถาหิ โว มุขวณฺโณ อุภินฺนํ
		  สุทุกฺกรญฺเจว ๓ กตํ ตเวทํ
		  โย มตฺตุมิจฺเฉ ปิตุโน ปโมกฺขา ฯ
	  [๒๓๑๗] น ทุกฺกรํ กิญฺจิมเหตฺถ มญฺเญ
		  โย มตฺตุมิจฺเฉ ปิตุโน ปโมกฺขา
		  มาตู จ เหตู ปรโลกคมฺยา ๔
#๑ ม. ภาติก ฯ   ๒ ม. ปุตฺโตติ ฯ   ๓ ม. สุทุกฺกรญฺเญว ฯ   ๔ ม. มาตุ จ
#เหตุ ปรโลกคนฺตฺวา ฯ
