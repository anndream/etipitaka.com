			   ๖ อสิลกฺขณชาตกํ
	[๑๒๖] ตเถเวกสฺส ๑ กลฺยาณํ      ตเถเวกสฺส ๑ ปาปกํ
		ตสฺมา สพฺพํ น กลฺยาณํ       สพฺพํ วาปิ น ปาปกนฺติ ฯ
			  อสิลกฺขณชาตกํ ฉฏฺฐํ ฯ
			     ___________
			    ๗ กลณฺฑุกชาตกํ
	[๑๒๗] เต เทสา ตานิ วตฺถูนิ       อหญฺจ วนโคจโร
		อนุวิจฺจ โข ตํ คเณฺหยฺยุํ      ปิว ขีรํ กลณฺฑุกาติ ฯ
			  กลณฺฑุกชาตกํ สตฺตมํ ฯ
			     ___________
			   ๘ มูสิกชาตกํ ๒
	[๑๒๘] โย เว ธมฺมทฺธชํ กตฺวา      นิคุโยฺห ปาปมาจเร
		วิสฺสาสยิตฺวา ภูตานิ         พิฬารนฺนาม ตํ วตนฺติ ฯ
			   มูสิกชาตกํ อฏฺฐมํ ฯ
			     ___________
			   ๙ อคฺคิกชาตกํ ๓
	[๑๒๙] นายํ สิขา ปุญฺญเหตุ         ฆาสเหตุ อยํ สิขา
		นงฺคุฏฺฐคณนํ ยาติ           อลนฺเต โหตุ อคฺคิกาติ ฯ
			   อคฺคิกชาตกํ นวมํ ฯ
#๑ ม. ตเทเวกสฺส ฯ  ๒ สี. พิฬารชาตกํ ฯ ม. พิฬารวตชาตกํ ฯ
#๓ ม. อคฺคิกภารทฺวาชชาตกํ ฯ
