		วรํ กสฺสป เต ทมฺมิ         ยงฺกิญฺจิ มนสิจฺฉสิ ฯ
    [๑๘๑๓] วรญฺเจ เม อโท สกฺก       สพฺพภูตานมิสฺสร
		พาลํ น ปสฺเส น สุเณ       น จ พาเลน สํวเส
		พาเลนลฺลาปสลฺลาปํ         น กเร น จ โรจเย ฯ
    [๑๘๑๔] กินฺนุ เต อกรํ พาโล        วท กสฺสป การณํ
		เกน กสฺสป พาลสฺส         ทสฺสนํ นาภิกงฺขสิ ฯ
    [๑๘๑๕] อนยํ นยติ ทุมฺเมโธ         อธุรายํ นิยุญฺชติ
		ทุนฺนโย เสยฺยโส โหติ       สมฺมา วุตฺโต ปกุปฺปติ
		วินยํ โส น ชานาติ         สาธุ ตสฺส อทสฺสนํ ฯ
    [๑๘๑๖] เอตสฺมึ เต สุลปิเต         ปฏิรูเป สุภาสิเต
		วรํ กสฺสป เต ทมฺมิ         ยงฺกิญฺจิ มนสิจฺฉสิ ฯ
    [๑๘๑๗] วรญฺเจ เม อโท สกฺก       สพฺพภูตานมิสฺสร
		ธีรํ ปสฺเส สุเณ ธีรํ         ธีเรน สห สํวเส
		ธีเรนลฺลาปสลฺลาปํ          ตํ กเร ตญฺจ โรจเย ฯ
    [๑๘๑๘] กินฺนุ เต อกรํ ธีโร         วท กสฺสป การณํ
		เกน กสฺสป ธีรสฺส          ทสฺสนํ อภิกงฺขสิ ฯ
    [๑๘๑๙] นยํ นยติ เมธาวี           อธุรายํ น ยุญฺชติ
		สุนโย เสยฺยโส โหติ        สมฺมา วุตฺโต น กุปฺปติ
		วินยํ โส ปชานาติ          สาธุ เตน สมาคโม ฯ
    [๑๘๒๐] เอตสฺมึ เต สุลปิเต         ปฏิรูเป สุภาสิเต
