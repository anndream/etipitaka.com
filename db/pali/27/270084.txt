			  ๒ จุลฺลนนฺทิยชาตกํ
	[๒๙๓] อิทํ ตทาจริยวโจ           ปาราสริโย ยทาพฺรวิ ๑
		มา สุ ตฺวํ อกริ ๒ ปาปํ     ยํ ตฺวํ ปจฺฉา กตนฺตเป ฯ
	[๒๙๔] ยานิ กโรติ ปุริโส          ตานิ อตฺตนิ ปสฺสติ
		กลฺยาณการี กลฺยาณํ         ปาปการี จ ปาปกํ
		ยาทิสํ วปเต พีชํ           ตาทิสํ หรเต ผลนฺติ ฯ
			 จุลฺลนนฺทิยชาตกํ ทุติยํ ฯ
			    ___________
			   ๓ ปุฏภตฺตชาตกํ
	  [๒๙๕] นเม นมนฺตสฺส ภเช ภชนฺตํ
		 กิจฺจานุกุพฺพสฺส กเรยฺย กิจฺจํ
		 นานตฺถกามสฺส กเรยฺย อตฺถํ
		 อสมฺภชนฺตมฺปิ น สมฺภเชยฺย ฯ
	  [๒๙๖] จเช จชนฺตํ วนถํ น กยิรา
		 อเปตจิตฺเตน น สมฺภเชยฺย
		 ทิโช ทุมํ ขีณผลํว ญตฺวา
		 อญฺญํ สเมกฺเขยฺย มหา หิ โลโกติ ฯ
			 ปุฏภตฺตชาตกํ ตติยํ ฯ
			    ___________
#๑ ม. ยทพฺรวิ ฯ  ๒ สี. ยุ. อกรา ฯ
