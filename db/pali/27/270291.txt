    [๑๔๒๖] อนริยกมฺมอุกฺกนฺตํ ๑        อตฺเถตํ ๒ สพฺพฆาตินํ
		นิสิตํว ปฏิจฺฉนฺนํ            ตาทิสมฺปิ น วิสฺสเส ๓ ฯ
    [๑๔๒๗] มิตฺตวเสนิเธกจฺเจ ๔       สาขลฺเยน อเจตสา
		วิวิเธหิ อุปายนฺติ           ตาทิสมฺปิ น วิสฺสเส ฯ
    [๑๔๒๘] อามิสํ วา ธนํ วาปิ         ยตฺถ ปสฺสติ ตาทิโส
		ทุพฺภึ กโรติ ทุมฺเมโธ        ตญฺจ หนฺตฺวาน คจฺฉติ ฯ
    [๑๔๒๙] มิตฺตรูเปน พหโว           ฉนฺนา เสวนฺติ สตฺตโว
		ชเห กาปุริเส เหเต        กุกฺกุโฏ วิย เสนกํ ฯ
    [๑๔๓๐] โย จ อุปฺปติตํ อตฺถํ         ขิปฺปเมว น พุชฺฌติ
		อมิตฺตวสมเนฺวติ            ปจฺฉาว อนุตปฺปติ ฯ
    [๑๔๓๑] โย จ อุปฺปติตํ อตฺถํ         ขิปฺปเมว นิโพธติ
		มุจฺจเต สตฺตุสมฺพาธา        กุกฺกุโฏ วิย เสนกา ฯ
	  [๑๔๓๒] ตํ ตาทิสํ กูฏมิโวฑฺฑิตํ วเน
		  อธมฺมิกํ นิจฺจวิธํสการินํ
		  อารา วิวชฺเชยฺย นโร วิจกฺขโณ
		  เสนํ ยถา กุกฺกุโฏ วํสกานเนติ ฯ
		      กุกฺกุฏชาตกํ ทสมํ ฯ
			  ___________
#๑ ม. กมฺมโมกฺกนฺตํ ฯ  ๒ ม. อเถตํ ฯ  ๓ ม. จ นาสฺมเส ฯ เอวมุปริปิ ฯ
#๔ มิตฺตรูเป อิเธกจฺเจติปิ ปาโฐ ฯ สี. ม. มิตฺตรูเปนิเธกจฺเจ ฯ
