		โย [๑] ตณฺหํ ทุกฺขชนนึ     ปริชานาติ ปณฺฑิโตติ ฯ
			  กามชาตกํ จตุตฺถํ ฯ
			    ___________
			  ๕ ชนสนฺธชาตกํ
    [๑๖๔๙] ทส ขลุมานิ ๒ ฐานานิ      ยานิ ปุพฺเพ อกริตฺวา
		ส ปจฺฉา อนุตปฺปติ          อิจฺจาห ราชา ชนสนฺโธ ๓ ฯ
    [๑๖๕๐] อลทฺธา วิตฺตํ ๔ ตปติ       ปุพฺเพ อสมุทานิตํ
		น ปุพฺเพ ธนเมสิสฺสํ         อิติ ปจฺฉานุตปฺปติ ฯ
    [๑๖๕๑] สกฺยรูปํ ปุเร สนฺตํ          มยา สิปฺปํ น สิกฺขิตํ
		กิจฺฉา วุตฺติ อสิปฺปสฺส        อิติ ปจฺฉานุตปฺปติ ฯ
    [๑๖๕๒] กูฏเวที ปุเร อาสึ          ปิสุโณ ปิฏฺฐิมํสิโก
		จณฺโฑ จ ผรุโส จาสึ ๕     อิติ ปจฺฉานุตปฺปติ ฯ
    [๑๖๕๓] ปาณาติปาตี ปุเร อาสึ       ลุทฺโท จาปิ อนาริโย
		ภูตานํ นาปจายิสฺสํ          อิติ ปจฺฉานุตปฺปติ ฯ
    [๑๖๕๔] พหูสุ วต สนฺตีสุ            อนาปทาสุ อิตฺถิสุ
		ปรทารํ อาเสวิสฺสํ          อิติ ปจฺฉานุตปฺปติ ฯ
    [๑๖๕๕] พหุมฺหิ วต สนฺตมฺหิ          อนฺนปาเน อุปฏฺฐิเต
		น ปุพฺเพ อททํ ทานํ         อิติ ปจฺฉานุตปฺปติ ฯ
    [๑๖๕๖] มาตรํ ปิตรํ จาปิ           ชิณฺณเก คตโยพฺพเน ๖
#๑ ม. อิมํ ฯ  ๒ ม. ขลุ อิมานิ ฯ  ๓ ม. อิจฺเจวาห ชนสนฺโธ ฯ  ๔ จิตฺตนฺติปิ
#ปาโฐ ฯ  ๕ ม. จาปิ ฯ  ๖ ม.ชิณฺณกํ คตโยพฺพนํ ฯ เอวมุปริปิ ฯ
