			    ๑๐ ทูตชาตกํ
	[๓๗๙] ยสฺสตฺถา ทูรมายนฺติ         อมิตฺตมปิ ยาจิตุํ
		ตสฺสูทรสฺสหํ ทูโต           มา เม กุชฺฌ รเถสภ ฯ
	[๓๘๐] ยสฺส ทิวา จ รตฺโต จ       วสมายนฺติ มาณวา
		ตสฺสูทรสฺสหํ ทูโต           มา เม กุชฺฌ ๑ รเถสภ ฯ
	  [๓๘๑] ททามิ เต พฺราหฺมณ โรหิณีนํ
		 ควํ สหสฺสํ สห ปุงฺคเวน
		 ทูโต หิ ทูตสฺส กถํ น ทชฺชํ
		 มยมฺปิ ตสฺเสว ภวาม ทูตาติ ฯ
			ทูตชาตกํ ทสมํ ฯ
		     สงฺกปฺปวคฺโค ปฐโม ฯ
			  ___________
			   ตสฺสุทฺทานํ
		 อุสุการวโร ติลมุฏฺฐิ มณิ
		 หยราช วิหงฺคม อาสีวิโส
		 ชนสนฺธ กหาปณวสฺส ปุน
		 ติริติ ๒ ปุน ทูตาวเรน ๓ ทส ฯ
			  ___________
#๑ สี. ยุ. กุชฺฌิ ฯ  ๒ ม. ติริฏํ ฯ  ๓ ม. ทูตวเรน ฯ
