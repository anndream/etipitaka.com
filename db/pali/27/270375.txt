	  [๑๙๐๘] ปาปานิ กมฺมานิ กเรยฺย ๑ ราช
		  พหุสฺสุโต เจ น จเรยฺย ธมฺมํ
		  สหสฺสเวโทปิ น ตํ ปฏิจฺจ
		  ทุกฺขา ปมุญฺเจ จรณํ อปตฺวา ฯ
	  [๑๙๐๙] สหสฺสเวโทปิ น ตํ ปฏิจฺจ
		  ทุกฺขา ปมุญฺเจ จรณํ อปตฺวา
		  มญฺญามิ เวทา อผลา ภวนฺติ
		  สสํยมํ จรณญฺเญว สจฺจํ ฯ
	  [๑๙๑๐] นเหว เวทา อผลา ภวนฺติ
		  สสํยมํ จรณญฺเญว สจฺจํ
		  กิตฺติญฺจ ปปฺโปติ อธิจฺจ เวเท
		  สนฺตึ ปุเณติ ๒ จรเณน ทนฺโต ฯ
    [๑๙๑๑] ภจฺจา มาตา ปิตา พนฺธุ ๓   เยน ชาโต สฺวเยว ๔ โส
		อุทฺทาลโก อหํ โภโต        โสตฺถิยกุลวํสโต ๕ ฯ
    [๑๙๑๒] กถํ โภ พฺราหฺมโณ โหติ      กถํ ภวติ เกวลี
		กถญฺจ ปรินิพฺพานํ           ธมฺมฏฺโฐ กินฺติ วุจฺจติ ฯ
		[๑๙๑๓] นิรํ กตฺวา อคฺคิมาทาย พฺราหฺมโณ
		    อาโปสิญฺจํ ยชํ อุสฺเสติ ยูปํ
		    เอวงฺกโร พฺราหฺมโณ โหติ เขมี
		    ธมฺเม ฐิตํ เตน อมาปยึสุ ฯ
#๑ ม. กเรถ ฯ  ๒ สี. ปุโนติ ฯ ม. ปุณาติ ฯ ยุ. ปุเนติ ฯ  ๓ ม. พนฺธู ฯ
#๔ ม. สเยว ฯ  ๕ ม. โสตฺถิยากุลวํสโก ฯ
