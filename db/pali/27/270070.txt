		สิรี จ กาฬกณฺณี จ          น สเมนฺติ กุทาจนนฺติ ฯ
			 สิริกาฬกณฺณิชาตกํ ทุติยํ ฯ
			     ___________
			   ๓ จุลฺลปทุมชาตกํ
	  [๒๓๕] อยเมว สา อยมฺปิ ๑ โส อนญฺโญ
		 อยเมว โส หตฺถจฺฉินฺโน อนญฺโญ
		 ยมาห โกมาริปติโก ๒ มมนฺติ
		 วชฺฌิตฺถิโย นตฺถิ อิตฺถีสุ สจฺจํ ฯ
	  [๒๓๖] อิมญฺจ ชมฺมํ มุสเลน หนฺตฺวา
		 ลุทฺทํ ฉวํ ปรทารูปเสวึ
		 อิมิสฺสา จ นํ ปาปปติพฺพตาย
		 ชีวนฺติยา ฉินฺทถ กณฺณนาสนฺติ ฯ
			  จุลฺลปทุมชาตกํ ตติยํ ฯ
			     ___________
			    ๔ มณิโจรชาตกํ
	  [๒๓๗] น สนฺติ เทวา ปวสนฺติ นูน
		 น หิ นูน สนฺติ อิธ โลกปาลา
		 สหสา กโรนฺตานมสญฺญตานํ
		 น หิ นูน สนฺติ ๓ ปฏิเสธิตาโร ฯ
	[๒๓๘] อกาเล วสฺสตี ตสฺส         กาเล ตสฺส น วสฺสติ
#๑ ม. อหมฺปิ ฯ  ๒ ม. โกมารปตี ฯ  ๓ ม. สนฺตี ฯ
