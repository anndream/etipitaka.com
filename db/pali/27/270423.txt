		ทตฺวาน มานุสํ ๑ จกฺขุํ      ลทฺธํ (เม) จกฺขุํ อมานุสํ ฯ
		เอตํปิ ทิสฺวา สีวิโย         เทถ ทานานิ ภุญฺชถ
		  ทตฺวา จ ภุตฺวา จ ยถานุภาวํ
		  อนินฺทิตา สคฺคมุเปถ ฐานนฺติ ฯ
			สีวิราชชาตกํ ตติยํ ฯ
			   ___________
			๔ สิริมนฺทชาตกํ ๒
	  [๒๐๘๔] ปญฺญายุเปตํ สิริยา วิหีนํ
		  ยสสฺสินํ วาปิ อเปตปญฺญํ
		  ปุจฺฉามิ เสนก เอตมตฺถํ
		  กเมตฺถ เสยฺโย กุสลา วทนฺติ ฯ
	  [๒๐๘๕] ธีรา จ พาลา จ หเว ชนินฺท
		  สิปฺปูปปนฺนา จ อสิปฺปิโน จ
		  สุชาติมนฺโตปิ อชาติมสฺส
		  ยสสฺสิโน เปสกรา ๓ ภวนฺติ
		  เอตมฺปิ ทิสฺวาน อหํ วทามิ
		  ปญฺโญ นิหีโน สิริมาว เสยฺโย ฯ
	  [๒๐๘๖] ตุวมฺปิ ปุจฺฉามิ อโนมปญฺญ
		  มโหสธ เกวลธมฺมทสฺสิ
		  พาลํ ยสสฺสึ ปณฺฑิตํ อปฺปโภคํ
#๑ สี. ทตฺวา มานุสกํ ฯ   ๒ ม. สิริมนฺตชาตกํ   ฯ    ๓ สี. ยุ. เปสฺสการา ฯ
