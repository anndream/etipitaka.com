		  อกฺขาถ เม ตํ อวิกมฺปมานา ฯ
	  [๒๑๖๐] อายุญฺจ โน วสฺสสหสฺส ๑ ลุทฺท
		  น จนฺตรา ปาปโก อตฺถิ โรโค
		  อปฺปํว ทุกฺขํ สุขเมว ภิยฺโย
		  อวีตราคา วิชหาม ชีวิตํ ฯ
	  [๒๑๖๑] อิทญฺจ สุตฺวาน อมานุสานํ
		  ภลฺลาติโย อิตฺตรํ ชีวิตนฺติ
		  นิวตฺตถ น มิควํ อจริ
		  อทาสิ ทานานิ อภุญฺชิ โภเค ฯ
	  [๒๑๖๒] อิทญฺจ สุตฺวาน อมานุสานํ
		  สมฺโมทถ มา กลหํ อกตฺถ
		  มา โว ตปฺปิ ๒ อตฺตกมฺมาปราโธ
		  ยถาปิ เต กึปุริเสกรตฺตํ ฯ
		  อิทญฺจ สุตฺวาน อมานุสานํ
		  สมฺโมทถ มา วิวาทํ อกตฺถ
		  มา โว ตปฺปิ ๓ อตฺตกมฺมาปราโธ
		  ยถาปิ เต กึปุริเสกรตฺตํ ฯ
	  [๒๑๖๓] วิวิธ ๔ อธิมนา สุโณมหํ
		  วจนปถํ วต อตฺถสญฺหิตํ
		  มุญฺจํ ๕ คิรํ นุทเสว เม ทรํ
#๑ ม. วสฺสสหสสํ ฯ  ๒-๓ ม. ตปี ฯ  ๔ ม. วิวิธํ ฯ  ๕ สี. ยุ. มุญฺจ ฯ
