		  อิจฺฉํ น เสเวยฺย อนตฺถสญฺหิตํ
		  กเรยฺย วากฺยํ อนุกมฺปกานํ
		  ตํ ตาทิสํ นาติวเตยฺย จกฺกํ ฯ
    [๑๓๒๗] กีวจิรนฺนุ เม ยกฺข          จกฺกํ สิรสิ ฐสฺสติ
		กตี วสฺสสหสฺสานิ           ตมฺเม อกฺขาหิ ปุจฺฉิโต ฯ
    [๑๓๒๘] อติสโร อจฺจสโร ๑        มิตฺตวินฺท สุโณหิ เม
		จกฺกนฺเต สิรสฺมิมาวิทฺธํ ๒    น ตํ ชีวํ ปโมกฺขสีติ ฯ
			จตุทฺวารชาตกํ ปฐมํ ฯ
			  ____________
			  ๒ กณฺหชาตกํ
    [๑๓๒๙] กโณฺห วตายํ ปุริโส         กณฺหํ ภุญฺชติ โภชนํ
		กเณฺห ภูมิปฺปเทสสฺมึ         น มยฺหํ มนโส ปิโย ฯ
    [๑๓๓๐] น กโณฺห ตจสา โหติ        อนฺโตสาโร หิ พฺราหฺมโณ
		ยสฺมึ ปาปานิ กมฺมานิ        สเว กโณฺห สุชมฺปติ ฯ
    [๑๓๓๑] เอตสฺมึ เต สุลปิเต         ปฏิรูเป สุภาสิเต
		วรํ พฺราหฺมณ เต ทมฺมิ       ยงฺกิญฺจิ มนสิจฺฉสิ ฯ
    [๑๓๓๒] วรญฺจ เม อโท สกฺก        สพฺพภูตานมิสฺสร
		สุนิกฺโกธํ สุนิทฺโทสํ          นิลฺโลภํ วุตฺติมตฺตโน
		นิเสฺนหมภิกงฺขามิ           เอเต เม จตุโร วเร ฯ
    [๑๓๓๓] กินฺนุ โกเธ วา โทเส วา    โลเภ เสฺนเหว พฺราหฺมณ
#๑ ม. ปจฺจสโร ฯ  ๒ ม. สิรสิ มาวิทฺธํ ฯ
