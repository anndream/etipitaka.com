		  มมญฺจ มญฺเญ อนุพนฺธตีติ ฯ
		  อหญฺจ องฺโกลกโมจินามิ
		  อธิมุตฺตกํ สตฺตลิโยธิกญฺจ
		  ปิโย จ เม เหหิติ มาลภารี
		  อหญฺจ นํ มาลินิ ๑ อชฺฌุเปสฺสํ ฯ
		  อหญฺจิทํ กุรวกํ โอจินามิ
		  อุทฺทาลกา ปาตลิ สินฺธุวาริตา ๒
		  ปิโย จ เม เหหิติ มาลภารี
		  อหญฺจ นํ มาลินิ อชฺฌุเปสฺสํ ฯ
		  อหญฺจ สาลสฺส สุปุปฺผิตสฺส
		  โอเจยฺย ปุปฺผานิ กโรมิ มาลํ
		  ปิโย จ เม เหหิติ มาลภารี
		  อหญฺจ นํ มาลินิ อชฺฌุเปสฺสํ ฯ
		  อหญฺจ สาลสฺส สุปุปฺผิตสฺส
		  โอเจยฺย ปุปฺผานิ กโรมิ ภารํ
		  อิทญฺจ โน เหหิติ สนฺถรตฺถํ
		  ยตฺถชฺชิมํ ๓ วิหริสฺสาม ๔ รตฺตึ ฯ
		  อหญฺจ โข อคฺคลุ ๕ จนฺทนญฺจ
		  สิลาย ปึสามิ ปมตฺตรูปา
		  ปิโย จ เม เหหิติ โรสิตงฺโค
#๑ ม. มาลินี ฯ เอวมุปริปิ ฯ  ๒ ม. ปาฏลิสินฺธุวารกา ฯ  ๓ สี. ยุ. ยถชฺชมํ ฯ
#๔ ยุ. วิหริสฺสามุ ฯ  ๕ ม. อคฬฬ ฯ ยุ. อกลล ฯ
