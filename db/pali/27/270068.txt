	[๒๒๖] มา ตฺวํ นทิ ราชปุตฺต        อปฺปสทฺโท วเน วส
		สเรน โข ตํ ชาเนยฺยุํ       น หิ เต เปตฺติโก สโรติ ฯ
			 สีหโกตฺถุกชาตกํ อฏฺฐมํ
			    ____________
			    ๙ สีหจมฺมชาตกํ
	[๒๒๗] เนตํ สีหสฺส นทิตํ           น พยคฺฆสฺส น ทีปิโน
		ปารุโต สีหจมฺเมน          ชมฺโม นทติ คทฺรโภ ฯ
	[๒๒๘] จิรมฺปิโข ตํ ขาเทยฺย        คทฺรโภ หริตํ ยวํ
		ปารุโต สีหจมฺเมน          รวมาโนว ทูสยีติ ฯ
			   สีหจมฺมชาตกํ นวมํ ฯ
			     ___________
			   ๑๐ สีลานิสํสชาตกํ
	[๒๒๙] ปสฺส สทฺธาย สีลสฺส         จาคสฺส จ อยํ ผลํ
		นาโค นาวาย วณฺเณน       สทฺธํ วหตุปาสกํ ฯ
	[๒๓๐] สพฺภิเรว สมาเสถ          สพฺภิ กุพฺเพถ สนฺถวํ
		สตํ หิ สนฺนิวาเสน          โสตฺถึ คจฺฉติ นฺหาปิโตติ ฯ
			 สีลานิสํสชาตกํ ทสมํ ฯ
			 อสทิสวคฺโค จตุตฺโถ ฯ
			    ___________
