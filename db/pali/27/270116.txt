			  ๔ อพฺภนฺตรวคฺโค
			  ๑ อพฺภนฺตรชาตกํ
	[๔๔๒] อพฺภนฺตโร นาม ทุโม        ยสฺส ทิพฺยมิทํ ผลํ
		ภุตฺวา โทหฬินี นารี         จกฺกวตฺตึ วิชายติ ฯ
	[๔๔๓] ตฺวมฺปิ ๑ ภทฺเท มเหสีสิ     สา จาปิ ๒ ปติโน ปิยา
		อาหริสฺสติ เต ราชา        อิทํ อพฺภนฺตรํ ผลํ ฯ
	[๔๔๔] ภตฺตุรตฺเถ ปรกฺกนฺโต        ยํ ฐานมธิคจฺฉติ
		สูโร อตฺตปริจฺจาคี          ลภมาโน ภวามหนฺติ ฯ
			 อพฺภนฺตรชาตกํ ปฐมํ ฯ
			     ___________
			    ๒ เสยฺยชาตกํ
	[๔๔๕] เสยฺยํโส เสยฺยโส โหติ      โย เสยฺยมุปเสวติ
		เอเกน สนฺธึ กตฺวาน        สตํ วชฺเฌ อโมจยึ ฯ
	[๔๔๖] ตสฺมา สพฺเพน โลเกน       สนฺธึ กตฺวาน เอกโก ๓
		เปจฺจ สคฺคํ นิคจฺเฉยฺย       อิทํ สุณาถ กาสิยา ฯ
	[๔๔๗] อิทํ วตฺวา มหาราชา        กํโส พาราณสิคฺคโห
		ธนน ตุณฺฑิญฺจ ๔ นิกฺขิปฺป      สญฺญมํ อชฺฌุปาคมีติ ฯ
			  เสยฺยชาตกํ ทุติยํ ฯ
#๑ สี. ยุ. ตฺวญฺจ ฯ  ๒ สี. ยุ. จาสิ ฯ  ๓ ม. เอกโต ฯ  ๔ ม. กณฺฑญฺจ ฯ
