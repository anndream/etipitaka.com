		ทิฏฺเฐว ธมฺเม ปาสํสา       สมฺปราเย จ สุคฺคติ ๑ ฯ
	[๙๕๒] สุกสฺส ๒ ภาสมานสฺส       น นิสาเมถ ปณฺฑิตา
		อิทํ สุณาถ โสทริยา         อเมฺหวายํ ปสํสติ ฯ
	[๙๕๓] นาหํ ตุเมฺห ปสํสามิ         กุณปาทา สุณาถ เม
		อุจฺฉิฏฺฐโภชิโน ตุเมฺห        น ตุเมฺห วิฆาสาทิโน
	[๙๕๔] สตฺตวสฺสา ปพฺพชิตา         มชฺฌรญฺเญ สิขณฺฑิโน
		วิฆาเสเนว ยาเปนฺตา       มยํ เจ โภโต คารยฺหา
		     เก นุ โภโต ปสํสิยา ฯ
	[๙๕๕] ตุเมฺห สีหานํ พฺยคฺฆานํ       วาฬานญฺจาวสิฏฺฐกํ
		อุจฺฉิฏฺเฐเนว ยาเปนฺตา      มญฺญิโวฺห วิฆาสาทิโน ฯ
	[๙๕๖] เย พฺราหฺมณสฺส สมณสฺส      อญฺญสฺส จ วณิพฺพิโน ๓
		ทตฺวาวเสสํ ๔ ภุญฺชนฺติ      เต ชนา วิฆาสาทิโนติ ฯ
		      วิฆาสาทชาตกํ อฏฺฐมํ ฯ
			 ____________
			 ๙ วฏฺฏกชาตกํ
	[๙๕๗] ปณีตํ ภุญฺชเส ภตฺตํ          สปฺปิเตลญฺจ มาตุล
		อถ เกน นุ วณฺเณน         กีโส ๕ ตฺวมสิ วายส ฯ
	[๙๕๘] อมิตฺตมชฺเฌ วสโต          เตสุ อามิสเมสโต
		นิจฺจํ อุพฺพิคฺคหทยสฺส         กุโต กากสฺส ทฬฺหิยํ ฯ
	[๙๕๙] นิจฺจํ อุพฺพิคฺคิโน ๖ กากา    ธงฺกา ปาเปน กมฺมุนา
#๑ ม. สุคฺคตี ฯ  ๒ สี. ยุ. สุวสฺส ฯ  ๓ ม. อุญฺญสฺส วา วนิพฺพโน ฯ
#๔ ม. ทตฺวาว เสสํ ฯ  ๕ ม. กิโส ฯ  ๖ สี. อุพฺเพธิโน ฯ ม. อุพฺเพคิโน ฯ
