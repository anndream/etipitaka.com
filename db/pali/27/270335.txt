		  ธมฺเม ฐิตา สํยเม สํวิภาเค
		  อิเธว นิกฺขิปฺป สรีรเทหํ
		  กายสฺส เภทา สุคตึ วชนฺติ ฯ
	  [๑๖๘๔] ตฺวํ โน ๑ ญาติ ปุริมาสุ ชาติสุ
		  โส มจฺฉรี โกสิโย ๒ ปาปธมฺโม
		  ตเวว อตฺถาย อิธาคตมฺหา
		  มา ปาปธมฺโม นิรยํ อปตฺถ ๓ ฯ
    [๑๖๘๕] อทฺธา หิ เม เต ๔ หิตกามา   ยํ มํ สมนุสาสถ
		โสหํ ตถา กริสฺสามิ           สพฺพํ วุตฺตํ หิเตสิภิ ฯ
		  เอโสหมชฺเชว อุปรมามิ ๕
		  น จาปิหํ กิญฺจิ กเรยฺย ปาปํ
		  น จาปิ เม กิญฺจิ อเทยฺยมตฺถิ
		  น จาปิทตฺวา อุทกํ ปิวามิ ๖ ฯ
		  เอวญฺจ เม ททโต สพฺพกาลํ
		  โภคา อิธ ๗ วาสว ขียิสฺสนฺติ
		  ตโต อหํ ปพฺพชิสฺสามิ สกฺก
		  หิตฺวาน กามานิ ยโถธิกานีติ ฯ
		      โกสิยชาตกํ สตฺตมํ ฯ
			  ___________
#๑ ม. โนสิ ฯ  ๒ ม. โรสโก ฯ  ๓ ม. คมิตฺถ ฯ  ๔ ม. มํ โว ฯ
#๕ ม. เอสาหมชฺเชว อุปารมามิ ฯ  ๖ สี. อุกมฺปหํ ปิเพ ฯ  ๗ ม. อิเม ฯ
