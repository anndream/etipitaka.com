	  [๒๒๓๗] ปเญฺห วชฺโฌ มโหสโธ
		  อาณตฺโต เม วธาย ภูริปญฺโญ
		  ตํ จินฺตยมาโน ทุมฺมโนสฺมิ
		  น หิ เทวิ อปราโธ อตฺถิ ตุยฺหํ ฯ
	  [๒๒๓๘] อภิโทสคโตทานิ เอหิสิ
		  กึ สุตฺวา กึ สงฺกเต ๑ มโน เต
		  โก เต กิมโวจ ภูริปญฺญ
		  อิงฺเฆตํ วจนํ สุณาม พฺรูหิ เม ตํ ฯ
	  [๒๒๓๙] ปเญฺห วชฺโฌ มโหสโธ
		  ยทิ เต มนฺตยิตํ ชนินฺท โทสํ
		  ภริยาย รโหคโต อสํสิ
		  คุยฺหํ ปาตุกตํ สุตํ มเมตํ ฯ
	  [๒๒๔๐] ยํ สาลวนสฺมึ เสนโก
		  ปาปกมฺมมกาสิ อสพฺภิรูปํ
		  สขิโนว รโหคโต อสํสิ
		  คุยฺหํ ปาตุกตํ สุตํ มเมตํ ฯ
	  [๒๒๔๑] ปุกฺกุสปุริสสฺส เต ชนินฺท
		  อุปฺปนฺโน โรโค อราชปตฺโต ๒
		  ภาตุว ๓ รโหคโต อสํสิ
		  คุยฺหํ ปาตุกตํ สุตํ มเมตํ ฯ
#๑ ยุ. กิมาสงฺกเต ฯ  ๒ ม. อราชยุตฺโต ฯ  ๓ ม. ภาตุญฺจ ฯ สี. ยุ. ภาตุจฺจ ฯ
