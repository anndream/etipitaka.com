		องฺคาเร วาสํ กปฺเปยฺยุํ      อถ นูน ตทา สิยา ฯ
    [๑๑๙๔] ยทา พิมฺโพฏฺฐสมฺปนฺโน       คทฺรโภ สุมุโข สิยา
		กุสโล นจฺจคีตสฺส           อถ นูน ตทา สิยา ฯ
    [๑๑๙๕] ยทา กากา อุลูกา จ        มนฺตเยยฺยุํ รโหคตา
		อญฺญมญฺญํ ปิหเยยฺยุํ          อถ นูน ตทา สิยา ฯ
    [๑๑๙๖] ยทา มูลาสปตฺตานํ ๑       ฉตฺตํ ถิรตรํ สิยา
		วสฺสสฺส ปฏิฆาตาย          อถ นูน ตทา สิยา ฯ
    [๑๑๙๗] ยทา กุลุโก ๒ สกุโณ       ปพฺพตํ คนฺธมาทนํ
		ตุณฺเฑนาทาย คจฺเฉยฺย       อถ นูน ตทา สิยา ฯ
    [๑๑๙๘] ยทา สามุทฺทิกํ นาวํ         สยนฺตํ สวฏากรํ
		เจโต อาทาย คจฺเฉยฺย      อถ นูน ตทา สิยาติ ฯ
			อฏฺฐานชาตกํ นวมํ ฯ
			   ___________
			  ๑๐ ทีปิชาตกํ
    [๑๑๙๙] ขมนียํ ยาปนียํ             กจฺจิ มาตุล เต สุขํ
		สุขํ เต อมฺมา อวจ         สุขกามา หิ ๓ เต มยํ ฯ
    [๑๒๐๐] นงฺคุฏฺฐํ เม อปกฺกมฺม ๔     เหฐยิตฺวาน เอฬกิ ๕
		สาชฺช มาตุลวาเทน         มุญฺจิตพฺพา นุ มญฺญสิ ฯ๔
    [๑๒๐๑] ปุรตฺถาภิมุโข ๖ นิสินฺโนสิ    อหนฺเต มุขมาคตา
		ปจฺฉโต ตุยฺหํ นงฺคุฏฺฐํ        กถํ โขหํ อวกฺกมิ ฯ
#๑ ม. มุฬาลปตุตานํ ฯ สี. ยุ. ปุลสปตฺตานํ ฯ  ๒ ม. กุลโก ฯ สี. ยุ. กฺลุงฺโก ฯ
#๓ ม. ว. ฯ  ๔ ม. อวกฺกมฺม ฯ  ๕ ม. เอฬิเก ฯ ยุ. เอฬิกิ ฯ  ๖ ม. ปุรตฺถามุโข ฯ
