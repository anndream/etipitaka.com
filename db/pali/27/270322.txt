			 ทฺวาทสนิปาตชาตกํ
			 ๑ จุลฺลกุณาลชาตกํ
    [๑๖๐๑] ขุทฺทานํ ๑ ลหุจิตฺตานํ       อกตญฺญูน ทุพฺภินํ
		นาเทวสตฺโต ปุริโส         ถีนํ สทฺธาตุมรหติ ฯ
	  [๑๖๐๒] น ตา ปชานนฺติ กตํ น กิจฺจํ
		  น มาตรํ ปิตรํ ภาตรํ วา
		  อนริยา สมติกฺกนฺตธมฺมา
		  สสฺเสว จิตฺตสฺส วสํ วชนฺติ ฯ
	  [๑๖๐๓] จิรานุวุฏฺฐมฺปิ ปิยํ มนาปํ
		  อนุกมฺปกํ ปาณสมมฺปิ สนฺตํ ๒
		  อาวาสุ กิจฺเจสุ จ นํ ชหนฺติ
		  ตสฺมาหํ อิตฺถีนํ น วิสฺสสามิ ฯ
	  [๑๖๐๔] ถีนญฺหิ จิตฺตํ ยถา วานรสฺส
		  กนฺนปฺปกนฺนํ ยถา รุกฺขฉายา
		  จลาจลํ หทยํ อิตฺถิยานํ
		  จกฺกสฺส เนมิ วิย ปริวตฺตติ ฯ
	  [๑๖๐๕] ยทา ตา ปสฺสนฺติ สเมกฺขมานา
		  อาเทยฺยรูปํ ปุริสสฺส วิตฺตํ
		  สณฺหาหิ วาจาหิ นยนฺติเมนํ
#๑ ม. ลุทฺธานํ ฯ  ๒ ม. ภตฺตุํ ฯ
