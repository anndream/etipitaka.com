		  อุทเย มา ปมาท จรสฺสุ ธมฺมํ ฯ
		  กสิณา ปฐวี ธนสฺส ปูรา
		  เอกสฺเสว สิยา อนญฺญเธยฺยา
		  ตํ วาปิ ชหาติ ๑ อวีตราโค
		  อุทเย มา ปมาท จรสฺสุ ธมฺมํ ฯ
		  มาตา ปิตา จ ภาตโร จ ภคินี
		  ภริยา สามิโก สธเนน โหติ ๒
		  เต วาปิ ชหนฺติ อญฺญมญฺญํ
		  อุทเย มา ปมาท จรสฺสุ ธมฺมํ ฯ
		  กาโย ปรโภชนนฺติ วิทิตฺวา ๓
		  สํสาเร สุคตี จ ทุคฺคตี จ ๔
		  อิตฺตรวาโสติ ชานิตฺวา ๕
		  อุทเย มา ปมาท จรสฺสุ ธมฺมํ ฯ
    [๑๕๔๑] สาธุ ภาสติ ๖ ยํ ยกฺโข     อปฺปํ มจฺจาน ชีวิตํ
		กสิรญฺจ ปริตฺตญฺจ           ตญฺจ ทุกฺเขน สํยุตํ
		สาหํ เอกา ปพฺพชิสฺสามิ      หิตฺวา กาสึ สุรุนฺธนนฺติ ฯ
			อุทยชาตกํ จตุตฺถํ ฯ
			  ___________
#๑ ม. ตํ จาปิ ชหติ ฯ  ๒ ม. ภริยา ยาปิ ธเนน โหติ กีตา ฯ  ๓ ม. ญตฺวา ฯ
#๔ ม. ... สุคติญฺจ ทุคฺคติญฺจ ฯ  ๕ ม. ชานิยาน ฯ  ๖ สี. ยุ. ภาสตยํ ฯ
