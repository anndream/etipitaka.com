			    ๒ ปทุมวคฺโค
			    ๑ ปทุมชาตกํ
	[๓๘๒] ยถา เกสา จ มสฺสุ จ       ฉินฺนํ ฉินฺนํ วิรูหติ
		เอวํ รูหตุ เต นาสา        ปทุมํ เทหิ ยาจิโต ฯ
	[๓๘๓] ยถา สารทิกํ วีชํ           เขตฺเต วุตฺตํ วิรูหติ
		เอวํ รูหตุ เต นาสา        ปทุมํ เทหิ ยาจิโต ฯ
	[๓๘๔] อุโภปิ วิลปนฺเตเต ๑       อปิ ปทฺมานิ ทสฺสติ
		วชฺชุํ วา เต น วา วชฺชุํ     นตฺถิ นาสาย รูหนา
		เทหิ สมฺม ปทุมานิ          ปทฺมา เม เทหิ ยาจิโตติ ๒ ฯ
			   ปทุมชาตกํ ปฐมํ ฯ
			     ___________
			   ๒ มุทุปาณิชาตกํ
	[๓๘๕] ปาณิ เจ มุทุโก จสฺส        นาโค จสฺส สุการิโต
		อนฺธกาโร จ วสฺเสยฺย       อถ นูน ตทา สิยา ฯ
	[๓๘๖] อนลา มุทุสมฺภาสา          ทุปฺปูรา ตา นทีสมา
		สีทนฺติ นํ วิทิตฺวาน          อารกา ปริวชฺชเย ฯ
	[๓๘๗] ยํ เอตา อุปเสวนฺติ         ฉนฺทสา วา ธเนน วา
		ชาตเวโทว สณฺฐานํ         ขิปฺปํ อนุทหนฺติ นนฺติ ฯ
			  มุทุปาณิชาตกํ ทุติยํ ฯ่
#๑ ม. ปลปนฺเตเต ฯ  ๒ ม. อหํ ยาจามิ ยาจิโต ฯ
