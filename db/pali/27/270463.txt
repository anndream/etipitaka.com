	  [๒๒๔๒] อาพาโธยํ อสพฺภิรูโป
		  กามินฺโท ๑ นรเทเวน ผุฏฺโฐ
		  ปุตฺตสฺส รโหคโต อสํสิ
		  คุยฺหํ ปาตุกตํ สุตํ มเมตํ ฯ
	  [๒๒๔๓] อฏฺฐวงฺกํ มณิรตนํ อุฬารํ
		  สกฺโก เต อททา ปิตามหสฺส
		  เทวินฺทสฺส คตํ ตทชฺช หตฺถํ
		  มาตุ จ รโหคโต อสํสิ
		  คุยฺหํ ปาตุกตํ สุตํ มเมตํ ฯ
	  [๒๒๔๔] คุยฺหสฺส หิ คุยฺหเมว สาธุ
		  น หิ คุยฺหสฺส ปสตฺถมาวิกมฺมํ
		  อนิปฺผนฺนตาย สเหยฺย ธีโร
		  นิปฺผนฺนตฺโถว ๒ ยถาสุขํ ภเณยฺย ฯ
		น คุยฺหมตฺถํ วิวเรยฺย        รกฺเขยฺย นํ ยถา นิธึ
		น หิ ปาตุกโต สาธุ         คุโยฺห อตฺโถ ปชานตา ฯ
		ถิยา คุยฺหํ น สํเสยฺย        อมิตฺตสฺส จ ปณฺฑิโต
		โย จามิเสน สํหีโร         หทยตฺเถโน จ โย นโร
		คุยฺหมตฺถมสมฺพุทฺธํ           สมฺโพธยติ โย นโร
		มนฺตเภทภยา ตสฺส          ทาสภูโตว ติติกฺขติ ฯ
		ยาวนฺโต ปุริสสฺสตฺถํ         คุยฺหํ ชานนฺติ มนฺตินํ
#๑ สี. ยุ. กาวินฺโท ฯ  ๒  ม. นิปฺผนฺโนว ฯ
