		  ทิพฺเพหิ กาเมหิ อนปฺปเกหิ ฯ
	  [๒๕๐๑] ภริยา มเมตา ติสตา อฬาร
		  สพฺพตฺตมชฺฌา ปทุมุตฺตราภา
		  อฬาร เอตาสุ เต กามการา
		  ททามิ เต ตา ปริจารยสฺสุ ฯ
	  [๒๕๐๒] สํวจฺฉรํ ทิพฺพรสานุภุตฺวา
		  ตทาสฺสุหํ อุตฺตริ ปจฺจภาสึ ๑
		  นาคสฺสิทํ กินฺติ กถญฺจ ลทฺธํ
		  กถชฺฌคมาสิ วิมานเสฏฺฐํ ฯ
		  อธิจฺจ ลทฺธํ ปรินามชนฺเต
		  สยํ กตํ อุทาหุ เทเวหิ ทินฺนํ
		  ปุจฺฉามิ ตํ ๒ นาคราเชตมตฺถํ
		  กถชฺฌคมาสิ วิมานเสฏฺฐํ ฯ
	  [๒๕๐๓] นาธิจฺจ ลทฺธํ น ปริณามชํ เม
		  น สยํ กตํ นาปิ เทเวหิ ทินฺนํ
		  สเกหิ กมฺเมหิ อปาปเกหิ
		  ปุญฺเญหิ เม ลทฺธมิทํ วิมานํ ฯ
	  [๒๕๐๔] กินฺเต วตํ กึ ปน พฺรหฺมจริยํ
		  กิสฺส สุจิณฺณสฺส อยํ วิปาโก
		  อกฺขาหิ เม นาคราเชตมตฺถํ
#๑ ม. อุตฺตริมชฺฌภาสึ ฯ      ๒ ยุ. เต ฯ
