		  ติฏฺฐนฺติ เต ตุมูลมสฺสสนฺตา ๑
		  กุปฺปนฺติ วาตสฺสปิ เอริตสฺส
		  มนุสฺสภูตํ ปน ตตฺถ ทิสฺวา
		  ภสฺมํ กเรยฺยุํ นาสฺส รโชปิ ตสฺส ฯ
	  [๒๓๓๖] พหู หิ เม ราชกุลมฺหิ สนฺติ
		  ปิลนฺธนา ชาตรูปสฺส เทวิ
		  มุตฺตา มณี เวฬุริยามยา จ
		  กึ กาหสิ ทนฺตปิลนฺธเนน
		  มาเรตุกามา กุญฺชรํ ฉพฺพิสาณํ
		  อุทาหุ ฆาเตสฺสสิ ลุทฺทปุตฺเต ฯ
	  [๒๓๓๗] สา อิสฺสิตา ทุกฺขิตา จสฺมิ ลุทฺท
		  อุทฺธญฺจ สุสฺสามิ อนุสฺสรนฺตี
		  กโรหิ เม ลุทฺทก เอตมตฺถํ
		  ทสฺสามิ เต คามวรานิ ปญฺจ ฯ
	  [๒๓๓๘] กตฺถจฺฉติ กตฺถมุเปติ ฐานํ
		  วีถิสฺส กา นฺหานคตสฺส โหติ
		  กถญฺหิ โส นฺหายติ นาคราชา
		  กถํ วิชาเนมุ คตึ คชสฺส ฯ
	  [๒๓๓๙] ตตฺเถว สา โปกฺขรณี อวิทูเร ๒
		  รมฺมา สุติตฺถา จ มโหทกา ๓ จ
#๑ ม. ตุมูลํ ปสฺสสนฺตา ฯ    ๒ ม. อทูเร ฯ    ๓ ม. มโหทิกา ฯ
