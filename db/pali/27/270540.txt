		  โย ขณฺฑโส ปพฺพชิตํ อเฉทยิ
		  ขนฺตึ วทนฺตํ สมณํ อทูสกํ
		  กลาพุวีจึ อุปปชฺช ปจฺจติ
		  มหาปตาปํ ๑ กฏุกํ ภยานกํ ฯ
		  เอตานิ สุตฺวา นิรยานิ ปณฺฑิโต
		  อญฺญานิ ปาปิฏฺฐตรานิ เจตฺถ
		  ธมฺมญฺจเร สมณพฺราหฺมเณสุ
		  เอวงฺกโร สคฺคมุเปติ ฐานํ ฯ
	  [๒๔๖๕] สุภาสิตนฺเต อนุโมทิยาน
		  อญฺญนฺตํ ปุจฺฉามิ ตทิงฺฆ พฺรูหิ
		  กถํวิธํ สีลวนฺตํ วทนฺติ
		  กถํวิธํ ปญฺญวนฺตํ วทนฺติ
		  กถํวิธํ สปฺปุริสํ วทนฺติ
		  กถํวิธํ โน สิริ โน ชหาติ ฯ
	  [๒๔๖๖] กาเยน วาจาย จ โยธ ๒ สญฺญโต
		  มนสา จ กิญฺจิ น กโรติ ปาปํ
		  น อตฺตเหตุ อลิกํ ภณาติ ๓
		  ตถาวิธํ สีลวนฺตํ วทนฺติ ฯ
		  คมฺภีรปญฺหํ มนสาภิจินฺตยํ ๔
		  นจฺจาหิตํ กมฺม กโรติ ลุทฺทํ
#๑ ยุ. มหาภิตายํ ฯ   ๒ ยุ. โย จ ฯ  ๓ ม. ภเณติ ฯ   ๔ สี. มนสา วิจินฺตยํ ฯ
