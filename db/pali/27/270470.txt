		  นครานิ มทฺทนฺติ ชนํ หนนฺติ
		  น มจฺจุโน มทฺทิตุมุสฺสหนฺติ
		  ตมฺเม มตี โหติ จรามิ ธมฺมํ ฯ
	  [๒๒๖๗] อิสฺสาสิโน กตหตฺถาปิ วีรา ๑
		  ทูเรปาตี อกฺขณเวธิโนปิ
		  น มจฺจุโน วิชฺฌิตุมุสฺสหนฺติ
		  ตมฺเม มตี โหติ จรามิ ธมฺมํ ฯ
	  [๒๒๖๘] สรานิ ขียนฺติ สเสลกานนา
		  สพฺพํปิ ตํ ๒ ขียติ ทีฆมนฺตรํ
		  สพฺพํ หิ ตํ ๓ ภญฺชเร กาลปริยายํ
		  ตมฺเม มตี โหติ จรามิ ธมฺมํ ฯ
	  [๒๒๖๙] สพฺเพสเมวํ หิ นรีนรานํ ๔
		  จลาจลํ ปาณภุโนธ ชีวิตํ
		  ปโฏว ธุตฺตสฺส ทุโมว กูลโช
		  ตมฺเม มตี โหติ จรามิ ธมฺมํ ฯ
	  [๒๒๗๐] ทุมปฺผลาเนว ปตนฺติ มาณวา
		  ทหรา จ วุฑฺฒา จ สรีรเภทา
		  นาริโย นรา มชฺฌิมโปริสา จ
		  ตมฺเม มตี โหติ จรามิ ธมฺมํ ฯ
	  [๒๒๗๑] นายํ วโย ตารกราชสนฺนิโภ
#๑ สี. ยุ. ธีรา ฯ  ๒-๓ ม. สพฺพํ หิทํ ฯ  ๔ ม. นรานนารินํ ฯ ยุ. นรานรีนํ ฯ
