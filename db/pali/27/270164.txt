			  ปญฺจกนิปาตชาตกํ
			  ๑ มณิกุณฺฑลวคฺโค
			  ๑ มณิกุณฺฑลชาตกํ
	  [๗๐๒] ชินฺโน รฏฺฐสฺสมณิกุณฺฑเล จ ๑
		 ปุตฺเต จ ทาเร จ ตเถว ชินฺโน ๒
		 สพฺเพสุ โภเคสุ อเสสเกสุ ๓
		 กสฺมา น สนฺตปฺปสิ โสกกาเล ฯ
	  [๗๐๓] ปุพฺเพว มจฺจํ วิชหนฺติ โภคา
		 มจฺโจ วา เต ๔ ปุพฺพตรํ ชหาติ
		 อสสฺสตา โภคิโน กามกามิ
		 ตสฺมา น โสจามหํ โสกกาเล ฯ
	  [๗๐๔] อุเทติ ปูเรติ ขียติ ๕ จนฺโท
		 อตฺถงฺคเมตฺวาน ๖ ปเลติ สูริโย
		 วิชิตา ๗ มยา สตฺตุก โลกธมฺมา
		 ตสฺมา น โสจามหํ โสกกาเล ฯ
	  [๗๐๕] อลโส คิหี กามโภคี น สาธุ
#๑ สี. ม. ชีโน รถสฺสํ มณิกุณฺฑเล จ ฯ ๒ ม. ชีโน ฯ ๓ สี. ยุ. อเสสิเตสุ ฯ
#๔ ยุ. จ เน ฯ ๕ สี. ม. อาปูเรติ เวติ ฯ ๖ สี. ม. อตฺถํ ตเปตฺวาน ฯ
#๗ สี. ม. วิทิตา ฯ
