    [๑๖๖๕] ทีฆุตฺตโรฏฺฐา ชฏิลา         ปงฺกทนฺตา รชสฺสิรา
		อิณํ โจทย ๑ คจฺฉนฺติ       ตทา กโณฺห ปโมกฺขติ ฯ
    [๑๖๖๖] อธิจฺจ เวเท สาวิตฺตึ        ยญฺญํ ตตฺรญฺจ ๒ พฺราหฺมณา
		ภติกาย ยชิสฺสนฺติ           ตทา กโณฺห ปโมกฺขติ ฯ
    [๑๖๖๗] มาตรํ ปิตรํ จาปิ           ชิณฺณเก คตโยพฺพเน
		ปหุสนฺโต น ภรนฺติ          ตทา กโณฺห ปโมกฺขติ ฯ
    [๑๖๖๘] มาตรํ ปิตรํ จาปิ           ชิณฺณเก คตโยพฺพเน
		พาลา ตุเมฺหติ วกฺขนฺติ       ตทา กโณฺห ปโมกฺขติ ฯ
    [๑๖๖๙] อาจริยภาริยํ สขึ ๓        มาตุลานึ ปิตุจฺฉกึ ๔
		ยทา โลเก คมิสฺสนฺติ        ตทา กโณฺห ปโมกฺขติ ฯ
    [๑๖๗๐] อสิจมฺมํ คเหตฺวาน          ขคฺคํ ปคฺคยฺห พฺราหฺมณา
		ปนฺถฆาตํ กริสฺสนฺติ          ตทา กโณฺห ปโมกฺขติ ฯ
    [๑๖๗๑] สุกฺกจฺฉวี เวธเวรา         ถูลพาหู อปาตุภา
		มิตฺตเภทํ กริสฺสนฺติ          ตทา กโณฺห ปโมกฺขติ ฯ
    [๑๖๗๒] มายาวิโน เนกติกา         อสปฺปุริสจินฺติกา
		ยทา โลเก ภวิสฺสนฺติ        ตทา กโณฺห ปโมกฺขตีติ ฯ
			มหากณฺหชาตกํ ฉฏฺฐํ ฯ
			   ___________
			  ๗ โกสิยชาตกํ
		[๑๖๗๓] เนว กีณามิ น วิกฺกิณามิ
#๑ ม. โจทาย ฯ สี. ยุ. โวทาย ฯ  ๒ ม. ยญฺญตนฺตญฺจ ฯ  ๓ สี. ยุ. สขาภริยํ ฯ
#๔ สี. ปิตุจฺฉยํ ฯ ยุ. ปิตุจฺฉสํ ฯ
