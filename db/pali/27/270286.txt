	  [๑๔๐๑] ปิตามโห ตาต สุทุพฺพโล เต
		  อเนกพฺยาธีหิ ทุกฺเขหิ ผุฏฺโฐ
		  ตมชฺชหํ นิกฺขณิสฺสามิ โสพฺเภ
		  น หิสฺส ตํ ชีวิตํ โรจยามิ ฯ
	  [๑๔๐๒] สงฺกปฺปเมตํ ปฏิลทฺธปาปกํ
		  อจฺจาหิตํ กมฺมํ กโรสิ ลุทฺทํ
		  มยาปิ ตาต ปฏิลจฺฉเส ตุวํ
		  เอตาทิสํ กมฺม ชรูปนีโต
		  ตํ กูลวตฺตํ อนุวตฺตมาโน
		  อหมฺปิ ตํ นิกฺขณิสฺสามิ โสพฺเภ ฯ
	  [๑๔๐๓] ผรุสาหิ วาจาหิ ปกุพฺพมาโน
		  อาสชฺช มํ ตฺวํ วทเส กุมาร
		  ปุตฺโต มมํ โอรสโก สมาโน
		  อหิตานุกมฺปี เม ตฺวํสิ ปุตฺต ฯ
	  [๑๔๐๔] น ตฺยาหํ ๑ ตาต อหิตานุกมฺปี
		  หิตานุกมฺปี เต อหญฺหิ ๒ ตาต
		  ปาปญฺจ ตํ กมฺม ปกุพฺพมานํ
		  อรหามิ โน วารยิตุํ ตโต หิ ฯ
	  [๑๔๐๕] โย มาตรํ วา ปิตรํ สวิฏฺฐ ๓
		  อทูสเก หึสติ ปาปธมฺโม
#๑ ม. น ตาหํ ฯ  ๒ ม. อหมฺปิ ฯ  ๓ สี. ยุ. มาตรํ ปิตรํ วา วสิฏฺฐ ฯ
