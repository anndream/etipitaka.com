		อรกฺขิตา ชานปทา          อธมฺมพลินา หตา ฯ
		รตฺติญฺหิ โจรา ขาทนฺติ       ทิวา ขาทนฺติ ตุณฺฑิยา
		รฏฺฐสฺมึ กูฏราชสฺส          พหุ อธมฺมิโก ชโน ฯ
		เอตาทิเส ภเย ชาเต ๑    ภยฏฺฏา ตาต ๒ มาณวา
		นิลฺเลนกานิ กุพฺพนฺติ         วเน อาหตฺว กณฺฏกํ ฯ
    [๒๔๒๓] กทาสฺสุ นาม ยํ ราชา       พฺรหฺมทตฺโต มริสฺสติ
		ยสฺส รฏฺฐสฺมิ ชิยฺยนฺติ        อปฺปติกา กุมาริกา ฯ
    [๒๔๒๔] ทุพฺภาสิตญฺหิ เต ชมฺมิ        อนตฺถปทโกวิเท
		กุหึ ราชา กุมารีนํ          ภตฺตารํ ปริเยสติ ฯ
    [๒๔๒๕] น เม ทุพฺภาสิตํ พฺรเหฺม      โกวิทตฺถปทา อหํ
		อรกฺขิตา ชานปทา          อธมฺมพลินา หตา ฯ
		รตฺติญฺหิ โจรา ขาทนฺติ       ทิวา ขาทนฺติ ตุณฺฑิยา
		รฏฺฐสฺมึ กูฏราชสฺส          พหุ อธมฺมิโก ชโน
		ทุชฺชีเว ทุพฺภเร ทาเร       กุโต ภตฺตา กุมาริยา ๓ ฯ
    [๒๔๒๖] เอวํ สยตุ ปญฺจาโล         สงฺคาเม สตฺติยา หโต
		ยถายํ กปโณ เสติ          หโต ผาเลน สาลิโย ฯ
    [๒๔๒๗] อธมฺเมน ตุวํ ชมฺม          พฺรหฺมทตฺตสฺส กุชฺฌสิ
		โย ตฺวํ สปสิ ราชานํ        อปรชฺฌิตฺวาน อตฺตโน ๔ ฯ
    [๒๔๒๘] ธมฺเมน พฺรหฺมทตฺตสฺส        อหํ กุชฺฌามิ พฺราหฺมณ
		อรกฺขิตา ชานปทา          อธมฺมพลินา หตา ฯ
#๑ สี. ยุ. ตาต ฯ   ๒ สี. ยุ. ตาว ฯ   ๓ ม. กุมาริโย ฯ   ๔ ยุ. อตฺตนา ฯ
