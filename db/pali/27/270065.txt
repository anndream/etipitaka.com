		กินฺนุ โตรณมาสชฺช          ปฏิกฺกมสิ กุญฺชร ฯ
	[๒๑๔] โอมทฺท ขิปฺปํ ปลีฆํ          เอสิกานิ จ อุพฺพห ๑
		โตรณานิ จ มทฺทิตฺวา        ขิปฺปํ ปวิส กุญฺชราติ ฯ
			 สงฺคามาวจรชาตกํ ทุติยํ ฯ
			    ____________
			   ๓ วาโลทกชาตกํ
	  [๒๑๕] วาโลทกํ อปฺปรสํ นิหีนํ
		 ปิตฺวา มโท ชายติ คทฺรภานํ
		 อิมญฺจ ปิตฺวาน รสํ ปณีตํ
		 มโท น สญฺชายติ สินฺธวานํ ฯ
	  [๒๑๖] อปฺปมฺปิวิตฺวาน นิหีนชจฺโจ
		 โส มชฺชตี เตน ชนินฺท ผุฏฺโฐ ๒
		 โธรยฺหสีลี จ กุลมฺหิ ชาโต
		 น มชฺชตี อคฺครสํ ปิวิตฺวาติ ฯ
			   วาโลทกชาตกํ ตติยํ ฯ
			     ___________
			    ๔ คิริทตฺตชาตกํ
	[๒๑๗] ทูสิโต คิริทตฺเตน ๓        หโย สามสฺส ปณฺฑโว
		โปราณํ ปกตึ หิตฺวา         ตสฺเสวานุวิธิยฺยติ ฯ
#๑ ม. อพฺพห ฯ  ๒ ม. ปุฏฺโฐ ฯ  ๓ ยุ. คิริทนฺเตน ฯ
