		  พเลน วณฺเณน จุเปตรูปํ
		  สิริยา ปญฺญาย จ ภาวิโตสิ
		  กิมตฺถิยํ ๑ นาค ตโป กโรสิ ฯ
	  [๒๕๐๙] น ปุตฺตเหตุ น ธนสฺส เหตุ
		  น อายุโน จาปิ อฬาร เหตุ
		  มนุสฺสโยนึ อภิปตฺถยาโน
		  ตสฺมา ปรกฺกมฺม ตโป กโรมิ ฯ
	  [๒๕๑๐] ตฺวํ โลหิตกฺโข วิหตนฺตรํโส
		  อลงฺกโต กปฺปิตเกสมสฺสุ
		  สุโรสิโต โลหิตจนฺทเนน
		  คนฺธพฺพราชาว ทิสา ปภาสสิ ฯ
		  เทวิทฺธิปตฺโตสิ มหานุภาโว
		  สพฺเพหิ กาเมหิ สมงฺคิภูโต
		  ปุจฺฉามิ ตํ นาคราเชตมตฺถํ
		  เสยฺโย อิโต เกน มนุสฺสโลโก ฯ
	  [๒๕๑๑] อฬาร นาญฺญตฺร มนุสฺสโลกา
		  สทฺธี ว สํวิชฺชติ สํยโม วา
		  อหญฺจ ลทฺธาน มนุสฺสโยนึ
		  กาหามิ ชาติมรณสฺส อนฺตํ ฯ
#๑ ม. กึ ปตฺถยํ ฯ
