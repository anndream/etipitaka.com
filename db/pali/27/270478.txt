		  คตฺเตหิ เต รสฺมิโย นิจฺฉรนฺติ
		  สเตรตา ๑ วิชฺชุริวนฺตลิกฺเข ฯ
		  โส ฉินฺนวาตํ กมสิ อฆมฺหิ
		  เวหายสํ คจฺฉสิ ติฏฺฐสิ จ
		  อิทฺธี นุ เต วตฺถุกตา สุภาวิตา
		  อนทฺธคูนมสิ เทวตานํ ฯ
		  เวหายสํ กมฺมาคมฺม ๒ ติฏฺฐสิ
		  กุมฺภํ กิณาถาติ ยเมตมตฺถํ
		  โก วา ตุวํ กิสฺส วตายํ ๓ กุมฺโภ
		  อกฺขาหิ เม พฺราหฺมณ เอตมตฺถํ ฯ
	  [๒๒๙๓] น สปฺปิกุมฺโภ นปิ เตลกุมฺโภ
		  น ผาณิตสฺส น มธุสฺส กุมฺโภ
		  กุมฺภสฺส วชฺชานิ อนปฺปกานิ
		  โทเส พหู กุมฺภคเต สุณาถ ฯ
		  คเลยฺย ยํ ปิตฺวา ปเต ปปาตํ
		  โสพฺภํ คุหํ จนฺทนิโยลิคลฺลํ
		  พหหปิ ภุญฺเชยฺย อโภชเนยฺยํ
		  ตสฺสา ปุณฺณํ กุมฺภมิมํ กิณาถ ฯ
		  ยํ ปิตฺวา ๔ จิตฺตสฺมึ อเนสมาโน
		  อาหิณฺฑติ โคริว ภกฺขสารี ๕
#๑ สี. สเตริตา ฯ   ๒ ม. คมฺมมาคมฺม ฯ   ๓ ม. กิสฺส วา ตาย ฯ
#๔ สี. ยํ เว ปิตฺวา ฯ       ๕ สี. ภกฺขสาที ฯ
