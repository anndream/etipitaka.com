			   ๗ สาลิตฺตกชาตกํ
	[๑๐๗] สาธุ โข สิปฺปกนฺนาม        อปิ ยาทิสกีทิสํ
		ปสฺส ขญฺชปฺปหาเรน         ลทฺธา คามา จตุทฺทิสาติ
			  สาลิตฺตกชาตกํ สตฺตมํ ฯ
			     ___________
			    ๘ พาหิยชาตกํ
	[๑๐๘] สิกฺเขยฺย สิกฺขิตพฺพานิ        สนฺติ ตจฺฉนฺทิโน ๑ ชนา
		พาหิยาปิ ๒ สุหนฺเนน       ราชานํ อภิราธยีติ ฯ
			   พาหิยชาตกํ อฏฺฐมํ ฯ
			     ___________
			   ๙ กุณฺฑกปูวชาตกํ
	[๑๐๙] ยถนฺโน ปุริโส โหติ         ตถนฺนา ตสฺส เทวตา
		อาหเรตํ กุณฺฑปูวํ ๓        มา เม ภาคํ วินาสยาติ ฯ
			  กุณฺฑปูวชาตกํ นวมํ ฯ
			     ___________
			  ๑๐ สพฺพสํหารกปโญฺห
	[๑๑๐] สพฺพสํหารโก นตฺถิ          สุทฺธํ กงฺคุ ปวายติ
		อลิกํ ภาสติยํ ๔ ธุตฺตี       สจฺจมาหุ มหลฺลิกาติ ฯ
			สพฺพสํหารกปโญฺห ทสโม ฯ
			ปโรสตวคฺโค เอกาทสโม ฯ
#๑ สี. ยุ. พจฺฉนฺทิโน ฯ  ๒ ม. ... หิ ฯ  ๓  สี. ยุ. กณํ ปูวํ ฯ  ๔ ม. ภายติยํ ฯ
