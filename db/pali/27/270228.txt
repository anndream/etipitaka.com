		ตทา หิ ๑ กุมฺภการสฺส      ทินฺนา ฉกณหาริกา ฯ
    [๑๐๖๘] ยาวตาสึสตี โปโส          ตาวเทว ปวีณติ
		อตฺถาปาเย ชหนฺติ นํ        โอฏฺฐิพฺยาธึว ขตฺติโย ฯ
    [๑๐๖๙] โย ปุพฺเพ กตกลฺยาโณ       กตตฺโถ นาวพุชฺฌติ
		อตฺถา ตสฺส ปลุชฺชนฺติ        เย โหนฺติ อภิปตฺถิตา ฯ
    [๑๐๗๐] โย ปุพฺเพ กตกลฺยาโณ       กตตฺโถ มนุพุชฺฌติ
		อตฺถา ตสฺส ปวฑฺฒนฺติ        เย โหนฺติ อภิปตฺถิตา ฯ
    [๑๐๗๑] ตํ โว วทามิ ภทฺทํ โว ๒    ยาวนฺเตตฺถ สมาคตา
		สพฺเพ กตญฺญุโน โหถ        จิรํ สคฺคมฺหิ ฐสฺสถาติ ฯ
			ทฬฺหธมฺมชาตกํ จตุตฺถํ ฯ
			   ____________
			 ๕ โสมทตฺตชาตกํ
    [๑๐๗๒] โย มํ ปุเร ปจฺจุเทติ ๓     อรญฺเญ ทูรมายโต ๔
		โส น ทิสฺสติ มาตงฺโค       โสมทตฺโต กุหึ คโต ฯ
    [๑๐๗๓] อยํ วา โส มโต เสติ       อลฺลปิตํว วิจฺฉิโต ๕
		ภูมฺยา นิปติโต เสติ         อมรา วต กุญฺชโร ฯ
    [๑๐๗๔] อนคาริยุเปตสฺส            วิปฺปมุตฺตสฺส เต สโต
		สมณสฺส น ตํ สาธุ          ยํ เปตมนุโสจติ ฯ
    [๑๐๗๕] สํวาเสน หเว สกฺก         มนุสฺสสฺส มิคสฺส วา
#๑ ยุ. ตถาหิ ฯ  ๒ ม. ภทฺทนฺเต ฯ  ๓ ม. ปจฺจุฑฺเฑติ ฯ  ๔ สี. ทูรมาคโต ฯ
#๕ ม. อลฺลสิงฺคํว วจฺฉิโต ฯ สี. ยุ. อลฺลปึกํว ฉิชฺชิโต ฯ
