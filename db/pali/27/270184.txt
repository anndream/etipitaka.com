		ทีฆญฺเจตํ ๑ สมาปชฺช ๒    น เต ทสฺสามิ ชีวิตํ ฯ
	[๘๑๖] นานฺตลิกฺขภวเนน           นางฺคปุตฺตสิเรน ๓ วา
		ปุตฺเตน หิ ปตฺถยิโต         สิโลเกหิ ปโมจิโต ฯ
	[๘๑๗] สพฺพํ สุตมธีเยถ            หีนมุกฺกฏฺฐมชฺฌิมํ
		สพฺพสฺส อตฺถํ ชาเนยฺย       น จ สพฺพํ ปโยชเย
		โหติ ตาทิสโก กาโล        ยตฺถ อตฺถาวหํ สุตนฺติ ฯ
			   มูสิกชาตกํ ตติยํ ฯ
			     ___________
			  ๔ จุลฺลธนุคฺคหชาตกํ
	[๘๑๘] สพฺพํ ภณฺฑํ สมาทาย         ปารํ ติณฺโณสิ พฺราหฺมณ
		ปจฺจาคจฺฉ ลหุํ ขิปฺปํ         มมฺปิ ตาเรหิทานิ โภ ๔ ฯ
	  [๘๑๙] อสนฺถุตํ มํ จิรสนฺถุเตน
		 นิมินิ ๕ โภตี อธุวํ ๖ ธุเวน
		 มยาปิ โภตี นิมิเนยฺย อญฺญํ
		 อิโต อหํ ทูรตรํ คมิสฺสํ ฯ
	[๘๒๐] กายํ เอฬคณิคุมฺเพ ๗       กโรติ อหุหาสิยํ
		นยิธ นจฺจํ วา คีตํ วา       ตาลํ วา สุสมาหิตํ
		อนมฺหิกาเล ๘ สุสฺโสณิ      กินฺนุ ชคฺฆสิ โสภเน ฯ
	[๘๒๑] สิคาล พาล ทุมฺเมธ         อปฺปปญฺโญสิ ชมฺพุก
#๑ ยุ. ทีฆเมตํ ฯ ๒ ม. สมาสชฺช ฯ ๓ ม. นางฺคปุตฺตปิเนน วา ฯ ๔ สี. ม. ทานิโต ฯ
#๕ ม. นิมีนิ ฯ ๖ ม. อทฺธุวํ ฯ ๗ สี. ม. เอลคลาคุมฺเพ ฯ ๘ ยุ. อนมฺหกาเล ฯ
