		  ปญฺหสฺส เวยฺยากรเณน ตุฏฺโฐ
		  ททามิ เต ธมฺมปูชาย ธีร ฯ
	  [๑๓๕๕] ควํ สหสฺสํ อุสภญฺจ นาคํ
		  อาชญฺญยุตฺเต จ รเถ ทส อิเม
		  ปญฺหสฺส เวยฺยากรเณน ตุฏฺโฐ
		  ททามิ เต คามวรานิ โสฬส ฯ
    [๑๓๕๖] สารีปุตฺโต ตทา นาโค       สุปณฺโณ ปน โกลิโต
		คนฺธพฺพราชา อนุรุทฺโธ       ราชา อานนฺทปณฺฑิโต
		วิธุโร โพธิสตฺโตว          เอวํ ธาเรถ ชาตกนฺติ ฯ
		      จตุโปสถชาตกํ ตติยํ ฯ
			  ___________
			  ๔ สงฺขชาตกํ
	  [๑๓๕๗] พหุสฺสุโต สุตธมฺโมสิ สงฺข
		  ทิฏฺฐา ตยา สมณพฺราหฺมณา จ
		  อถกฺขเณ ทสฺสยเส วิลาปํ
		  อญฺโญ นุ โก เต ปฏิมนฺตโก มยา ฯ
	  [๑๓๕๘] สุพฺภา ๑ สุภา สุปฺปฏิมุกฺกกมฺพู ๒
		  ปคฺคยฺห โสวณฺณมยาย ปาฏิยา
		  ภุญฺชสฺสุ ภตฺตํ อิติ มํ วเทติ
		  สทฺธา วิตฺตา ๓ ตมหํ โนติ พฺรูมิ ฯ
#๑ ม. สุพภู ฯ  ๒ ม. - กมฺพุ ฯ  ๓ สี. ยุ. จิตฺตา ฯ
