		 กาลาคตญฺจ น หาเปติ อตฺถํ
		 โส เม มนาโป นิวิเส วตมฺหิ ๑ ฯ
	  [๘๘๒] อกฺโกธโน มิตฺตวา จาควา จ
		 สีลูปปนฺโน อสโถชุภูโต ๒
		 สงฺคาหโก สขิโล สณฺหวาโจ
		 มหตฺตปตฺโตปิ นิวาตวุตฺติ
		 ตสฺมึห ๓ โปเส วิปุลา ภวามิ
		 อุมฺมี ๔ สมุทฺทสฺส ยถาปิ วณฺณํ ฯ
	  [๘๘๓] โย จาปิ มิตฺเต อถวา อมิตฺเต
		 เสฏฺเฐ สริกฺเข อถวาปิ หีเน
		 อตฺถํ จรนฺตํ อถวา อนตฺถํ
		 อาวี รโห สงฺคหเมว วตฺโต ๕
		 วาจํ น วชฺชา ผรุสํ กทาจิ
		 มตสฺส ชีวสฺส จ ตสฺส โหมิ ฯ
	  [๘๘๔] เอเตส โย อญฺญตรํ ลภิตฺวา
		 กนฺตํ สิรึ ๖ มชฺชติ อปฺปปญฺโญ
		 ตํ ทิตฺตรูปํ วิสมํ จรนฺตํ
		 กรีสชาตํว ๗ วิวชฺชยามิ ฯ
	[๘๘๕] อตฺตนา กุรุเต ลกฺขึ         อลกฺขึ กุรุตตฺตนา
#๑ ม. จ ตมฺหิ ฯ ๒ ยุ. อสโฐ อุชฺชุภูโต ฯ ๓ ม. ตสฺมึหํ ฯ สี. ยุ. ตสฺมาหํ ฯ
#๔ ม. อูมิ ฯ ๕ ม. วตฺเต ฯ ๖ ม. กนฺตา สิรี ฯ ๗ ม. กรีสฐานํว ฯ
