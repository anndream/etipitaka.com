		  สุเขน สคฺเคน จ สมฺปยุตฺโต ฯ
	  [๒๓๑๘] อหญฺจ โข อตฺตโน ปาปกฺริยํ
		  อาวี รโห วาปิ สเร น ชาตุ
		  สงฺขาตชาตีมรโณหมสฺมิ
		  ยเถว เม อิธ ตถา ปรตฺถ ฯ
		  ขาทชฺช มํทานิ มหานุภาว
		  กรสฺสุ กิจฺจานิ อิมํ สรีรํ
		  รุกฺขสฺส วา เต ปปตามิ อคฺคา
		  ฉาทมาโน ๑ มยฺหํ ตวมเทสิ มํสํ ฯ
	  [๒๓๑๙] อิทญฺจ เต รุจฺจติ ราชปุตฺต
		  จเชสิ ๒ ปาณํ ปิตุ ปโมกฺขา
		  ตสฺมาติห ๓ ตฺวํ ตรมานรูโป
		  สมฺภญฺช กฏฺฐานิ ชเลหิ อคฺคึ ฯ
	  [๒๓๒๐] ตโต หเว ธีติมา ราชปุตฺโต
		  ทารุํ สมาหตฺว มหนฺตมคฺคึ
		  สนฺทีปยิตฺวา ปฏิเวทยิตฺถ
		  อาทีปิโตทานิ มหายมคฺคิ ฯ
	  [๒๓๒๑] ขาทชฺช มํทานิ ปสยฺหการี
		  กึ มํ มุหุํ เปกฺขสิ หฏฺฐโลโม
		  ตถา ตถา ตุยฺหมหํ กโรมิ
#๑ ม. ฉาทยมาโน ฯ    ๒ สี. ยุ. จชาสิ ฯ   ๓ ม. ตสฺมา หิ โส ฯ
