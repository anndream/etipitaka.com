	[๖๔๙] เอสสฺมากํ กุเล ธมฺโม       ปิตุปิตามโห สทา
		สกฺกจฺจํ อุปติฏฺฐาม          อุตฺตมํ วิย ญาตกนฺติ ฯ
			   ปีฐชาตกํ สตฺตมํ ฯ
			     __________
			     ๘ ถุสชาตกํ
	[๖๕๐] วิทิตํ ถุสํ อุนฺทุรานํ          วิทิตํ ปน ตณฺฑุลํ
		ถุสํ ถุสํ ๑ วิวชฺชิตฺวา       ตณฺฑุลํ ปน ขาทเร ฯ
	[๖๕๑] ยา มนฺตนา อรญฺญสฺมึ        ยา จ คาเม นิกณฺณิกา
		ยญฺเจตํ อิติ จินฺตี จ ๒      เอตมฺปิ วิทิตํ มยา ฯ
	[๖๕๒] ธมฺเมน กิร ชาตสฺส         ปิตา ปุตฺตสฺส มกฺกโฏ
		ทหรสฺเสว สนฺตสฺส          ทนฺเตหิ ผลมจฺฉิทา ฯ
	[๖๕๓] ยเมตํ ปริสปฺปสิ            อชกาโณว สาสเป
		โยปายํ เหฏฺฐโต เสติ ๓    เอตมฺปิ วิทิตํ มยาติ ฯ
			  ถุสชาตกํ อฏฺฐมํ ฯ
			    ___________
			  ๙ พาเวรุชาตกํ
	[๖๕๔] อทสฺสเนน โมรสฺส          สิขิโน มญฺชุภาณิโน
		กากํ ตตฺถ อปูเชสุํ          มํเสน จ ผเลน จ ฯ
	[๖๕๕] ยทา จ สรสมฺปนฺโน         โมโร พาเวรุมาคมา
#๑ สี. ถุสํ ถูลํ ฯ ๒ ม. ... จีติ จ ฯ ๓ สี. เสสิ ฯ
