		ตํ ตสฺส โหติ อตฺถาย        โน จ ยํ ตตฺถ ฑยฺหติ ฯ
    [๑๑๘๑] เอวมาทิปิโต โลโก         ชราย มรเณน จ
		นีหเรเถว ทาเนน          ทินฺนํ โหติ สุนีภตํ ๑ ฯ
	  [๑๑๘๒] โย ธมฺมลทฺธสฺส ททาติ ทานํ
		  อุฏฺฐานวิริยาธิคตสฺส ชนฺตุ
		  อติกฺกมฺม โส เวตรณึ ยมสฺส
		  ทิพฺพานิ ฐานานิ อุเปติ มจฺโจ ฯ
	  [๑๑๘๓] ทานญฺจ ยุทฺธญฺจ สมานมาหุ
		  อปฺปาปิ สนฺตา พหุเก ชินนฺติ
		  อปฺปมฺปิ เจ สทฺทหาโน ททาติ
		  เตเนว โส โหติ สุขี ปรตฺถ ฯ
	  [๑๑๘๔] วิเจยฺย ทานํ สุคตปฺปสตฺถํ
		  เย ทกฺขิเณยฺยา อิธ ชีวโลเก
		  เอเตสุ ทินฺนานิ มหปฺผลานิ
		  พีชานิ วุตฺตานิ ยถา สุเขตฺเต ฯ
	  [๑๑๘๕] โย ปาณภูตานิ อเหฐยํ จรํ
		  ปรูปวาทา น กโรติ ปาปํ
		  ภีรุํ ปสํสนฺติ น ตตฺถ สูรํ
		  ภยา หิ สนฺโต น กโรนฺติ ปาปํ ฯ
    [๑๑๘๖] หีเนน พฺรหฺมจริเยน         ขตฺติเย อุปปชฺชติ
#๑ ม. สุนีหตํ ฯ
