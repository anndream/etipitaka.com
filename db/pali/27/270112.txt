		โอรํ พลาเก อาคจฺฉ        จณฺโฑ เม วายโส สขา ฯ
	[๔๒๒] นาหํ พลากา สิขินี          อหํ โลลสฺมิ วายโส
		อกตฺวา วจนํ ตุยฺหํ          ปสฺส ลูโนสฺมิ อาคโต ฯ
	[๔๒๓] ปุน ปาปชฺชสี สมฺม          สีลํ หิ ตว ตาทิสํ
		นหิ มานุสิกา ๑ โภคา      สุภุญฺชา โหนฺติ ปกฺขินาติ ฯ
			  โลลชาตกํ จตุตฺถํ ฯ
			     ___________
			    ๕ รุจิรชาตกํ
	[๔๒๔] กายํ พลากา รุจิรา         กากนิณฺฑสฺมิ ๒ มจฺฉติ
		จณฺโฑ กาโก สขา มยฺหํ      ยสฺส ๓ เจตํ กุลาวกํ ฯ
	[๔๒๕] นนุ มํ สมฺม ชานาสิ         ทิช สามกโภชนํ
		อกตฺวา วจนํ ตุยฺหํ          ปสฺส ลูโนสฺมิ อาคโต ฯ
	[๔๒๖] ปุน ปาปชฺชสี สมฺม          สีลํ หิ ตว ตาทิสํ
		นหิ มานุสิกา ๔ โภคา      สุภุญฺชา โหนฺติ ปกฺขินาติ ฯ
			   รุจิรชาตกํ ปญฺจมํ ฯ
			      ___________
			    ๖ กุรุธมฺมชาตกํ
	[๔๒๗] ตว สทฺธญฺจ สีลญฺจ          วิทิตฺวาน ชนาธิป
		วณฺณํ อญฺชนวณฺเณน          กาลิงฺคสฺมึ วินิมฺหเส ๕ ฯ
#๑-๔ ม. มานุสกา ฯ  ๒ สี. ม. กากนีฬสฺมิมจฺฉติ ฯ  ๓ สี. ยุ. ตสฺส ฯ
#๕ ม. นินิมุหเส ฯ
