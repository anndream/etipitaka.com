		ปุตฺตรูปยสูเปตา            ญาติสงฺฆปุรกฺขตา
		  ตสฺสาปิ คุยฺหํ ปรมํ น สํเส
		  มนฺตสฺส เภทํ ปริสงฺกมาโน ฯ
    [๒๓๙๑] น คุยฺหมตฺถํ วิวเรยฺย        รกฺเขยฺย นํ ยถา นิธึ
		น หิ ปาตุกโต สาธุ         คุโยฺห อตฺโถ ปชานตา ฯ
		ถิยา คุยฺหํ น สํเสยฺย        อมิตฺตสฺส จ ปณฺฑิโต
		โย จามิเสน สํหีโร         หทยตฺเถโน จ โย นโร ฯ
		คุยฺหมตฺถมสมฺพุทฺธํ           สมฺโพธยติ โย นโร
		มนฺตเภทภยา ตสฺส          ทาสภูโต ติติกฺขติ ฯ
		ยาวนฺโต ปุริสสฺสตฺถํ         คุยฺหํ ชานนฺติ มนฺตินํ
		ตาวนฺโต ตสฺส อุพฺเพคา      ตสฺมา คุยฺหํ น วิสฺสเช ฯ
		  วิวิจฺจ ภาเสยฺย ทิวา รหสฺสํ
		  รตฺตึ คิรํ นาติเวลํ ปมุญฺเจ
		  อุปสฺสุติกา หิ สุณนฺติ มนฺตํ
		  ตสฺมา มนฺโต ขิปฺปมุเปติ เภทํ ฯ
	  [๒๓๙๒] ยถาปิ อโยนครํ ๑ มหนฺตํ
		  อทฺวารกํ อายสํ ภทฺทสาลํ ๒
		  สมนฺตขาตาปริขาอุเปตํ
		  เอวมฺปิ เม เต อิธ คุยฺหมนฺตา ฯ
		  เย คุยฺหมนฺตา อวิกิณฺณวาจา
#๑ ม. อสฺส นครํ ฯ     ๒ ภณฺฑสาลนฺติปิ ฯ
