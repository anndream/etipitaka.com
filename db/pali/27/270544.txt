		  ปกฺกามุ เทวา เทวปุรํ ยสสฺสิโน ฯ
		  คาถา อิมา อตฺถวตี สุพฺยญฺชนา
		  สุภาสิตา อิสินา ปณฺฑิเตน
		  โยโกจิมา อฏฺฐิกตฺวา สุเณยฺย
		  ลเภถ ปุพฺพาปริยํ วิเสสํ
		  ลทฺธาน ปุพฺพาปริยํ วิเสสํ
		  อทสฺสนํ มจฺจุราชสฺส คจฺเฉ ฯ
    [๒๔๗๗] *  สาลิสฺสโร สารีปุตฺโต     เมณฺฑิสฺสโร จ กสฺสโป
		ปพฺพโต อนุรุทฺโธ จ         กจฺจายโน จ เทวิโล ๑
		อนุสิสฺโส จ อานนฺโท        กีสวจฺโฉ จ โกลิโต
		(นารโท อุทายี เถโร ๒    ปริสา พุทฺธปริสา)
		สรภงฺโค โพธิสตฺโต ๓      เอวํ ธาเรถ ชาตกนฺติ *  ฯ
			สรภงฺคชาตกํ ทุติยํ ฯ
			_________________
			 ๓ อลมฺพุสาชาตกํ
    [๒๔๗๘] อถาพฺรวิ ๔ พฺรหา อินฺโท    วตฺรภู ชยตํ ปิตา
		เทวกญฺญํ ปราเภตฺวา        สุธมฺมายํ อลมฺพุสํ ฯ
    [๒๔๗๙] มิสฺเส เทวา ตํ ยาจนฺติ      ตาวตึสา สอินฺทกา
#* สี. โปตฺถเก น ทิสฺสติ ฯ  ๑ ม. เทวโล ฯ  ๒ สี. นารโท ปุณฺโณ มนฺตานีปุตฺโต ฯ
#๓ ม. โลกนาโถ ฯ   ๔ ม. อถ พฺรวิ ฯ
