	[๔๘๖] มิคานํ โกฏฺฐโก ๑ อนฺโต    ปกฺขีนํ ปน วายโส
		เอรณฺโฑ อนฺโต รุกฺขานํ      ตโย อนฺตา สมาคตาติ ฯ
			    อนฺตชาตกํ ปญฺจมํ ฯ
			       __________
			     ๖ สมุทฺทชาตกํ
	[๔๘๗] โก นฺวายํ ๒ โลณโตยสฺมึ    สมนฺตา ปริธาวติ
		มจฺเฉ มกเร จ วาเรติ      อูมีสุ จ วิหญฺญติ ฯ
	[๔๘๘] อนนฺตปายี สกุโณ           อติตฺโตติ ทิสา สุโต
		สมุทฺทํ ปาตุมิจฺฉามิ          สาครํ สริตปฺปตึ ฯ
	[๔๘๙] โสยํ หายตี เจว           ปูรเตว มโหทธิ
		นาสฺส นายติ ปีตนฺโต        อเปยฺโย กิร สาคโรติ ฯ
			   สมุทฺทชาตกํ ฉฏฺฐํ ฯ
			      ___________
			   ๗ กามวิลาปชาตกํ
	[๔๙๐] อุจฺเจ สกุณ เฑมาน         ปตฺตยาน วิหงฺคม
		วชฺชาสิ โข ตฺวํ วามูรุํ       จิรํ โข สา กริสฺสติ ฯ
	[๔๙๑] อิทํ โข สา น ชานาติ       อสึ สตฺติญฺจ โอฑฺฑิตํ
		สา จณฺฑี กาหตี โกธํ        ตํ เม ตปฺปติ โน อิธ ๓ ฯ
#๑ สี. โกตฺถุโก ฯ ม. สิคาโล ฯ ๒ ม. นายํ ฯ ๓ ม. อิทํ ฯ
