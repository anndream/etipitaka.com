		  กถํ นุ เต ลทฺธมิทํ วิมานํ ฯ
	  [๒๕๐๕] ราชา อโหสึ มคธานมิสฺสโร
		  ทุยฺโยธโน นาม มหานุภาโว
		  โส อิตฺตรํ ชีวิตํ สํวิทิตฺวา
		  อสสฺสตํ วิปริณามธมฺมํ ฯ
		  อนฺนญฺจ ปานญฺจ ปสนฺนจิตฺโต
		  สกฺกจฺจ ทานํ วิปุลํ อทาสึ
		  โอปานภูตํ เม ฆรํ ตทาสิ
		  สนฺตปฺปิตา สมณพฺราหฺมณา จ ฯ
		  มาลญฺจ คนฺธญฺจ วิเลปนญฺจ
		  ปทีปยํ ยานมุปสฺสยญฺจ
		  อจฺฉาทนํ เสยฺยมถนฺนปานํ
		  สกฺกจฺจ ทานานิ อทมฺห ตตฺถ ฯ
		  ตํ เม วตํ ตํ ปน พฺรหฺมจริยํ
		  ตสฺส สุจิณฺณสฺส อยํ วิปาโก
		  เตเนว เม ลทฺธมิทํ วิมานํ
		  ปหูตภกฺขํ พหุอนฺนปานํ ฯ
	  [๒๕๐๖] นจฺเจหิ คีเตหิ จุเปตรูปํ
		  จิรฏฺฐิตีกํ น จ สสฺสตายํ
		  อปฺปานุภาวา ตํ มหานุภาวํ
