		  สมุคฺคปกฺขิตฺตนิกิณฺณมนฺตเร
		  สา รกฺขิตา กุจฺฉิคตาว เต สทา
		  วายุสฺส ปุตฺเตน สหา ตหึ รตา ฯ
	  [๑๒๙๕] สํวิคฺครูโป อิสินา พฺยากโต ๑
		  โส ทานโว ตตฺถ สมุคฺคมุคฺคิลิ ๒
		  อทฺทกฺขิ ภริยํ สุจิมาลธารินึ
		  วายุสฺส ปุตฺเตน สหา ตหึ รตํ ฯ
	  [๑๒๙๖] สุทิฏฺฐรูปุคฺคตปานุวตฺตินา ๓
		  หีนา นรา เย ปมุทาวสงฺคตา ๔
		  ยถา หเว ปาณริเวตฺถ รกฺขิตา
		  ทุฏฺฐา มยิ อญฺญมภิปฺปโมทติ ๕ ฯ
	  [๑๒๙๗] ทิวา จ รตฺโต จ มยา อุปฏฺฐิตา
		  ตปสฺสินา โชติริวา วเน วสํ
		  สา ธมฺมโมกฺกมฺม ๖ อธมฺมมาจริ
		  อกฺรียรูโป ปมุทาหิ ๗ สนฺถโว ฯ
	  [๑๒๙๘] สรีรมชฺฌมฺหิ ฐิตาติ มญฺญิหํ
		  มยฺหํ อยนฺติ อสตึ อสญฺญตํ
		  สา ธมฺมโมกฺกมฺม ๖ อธมฺมมาจริ
		  อกฺรียรูโป ปมุทาหิ ๗ สนฺถโว ฯ
#๑ ม. วิยากโต ฯ  ๒ โส ทานโว ฉมฺภิ สมุคฺคิลิตฺวาติปิ ปาโฐ ฯ
#๓ ม. สทิฏฺฐรูปมุคฺคตปานุวตฺตินา ฯ  ๔ ม. ปมทาวสํ คตา ฯ  ๕ ม. ... ปโมทยิ ฯ
#๖ ม. ธมฺมมุกฺกมฺม ฯ  ๗ ม. อกฺกิริยรูโป ปมทาหิ ฯ
