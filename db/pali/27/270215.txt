		นเม สุโต วา ทิฏฺโฐ วา     ภาสนฺโต มานุสึ ทิโช ฯ
	[๙๙๒] ภรามิ มาตาปิตโร          วุฑฺเฒ คิริทรีสเย
		เต กถนฺนุ กริสฺสนฺติ         อหํ วสํ คโต ตว ฯ
	[๙๙๓] ยนฺนุ คิชฺโฌ โยชนสตํ        กุณปานิ อเวกฺขติ
		กสฺมา ชาลญฺจปาสญฺจ        อาสชฺชาปิ น พุชฺฌสิ ฯ
	[๙๙๔] ยทา ปราภโว โหติ         โปโส ชีวิตสงฺขเย
		อถ ชาลญฺจ ปาสญฺจ         อาสชฺชาปิ น พุชฺฌติ ฯ
	[๙๙๕] ภรสฺสุ มาตาปิตโร          วุฑฺเฒ คิริทรีสเย
		มยา ตฺวํ สมนุญฺญาโต        โสตฺถึ ปสฺสาหิ ญาตเก ฯ
	[๙๙๖] เอวํ ลุทฺทก นนฺทสฺสุ         สห สพฺเพหิ ญาติภิ
		ภริสฺสํ มาตาปิตโร          วุฑฺเฒ คิริทรีสเยติ ฯ
		    มาตุโปสกคิชฺฌชาตกํ จตุตฺถํ ฯ
			  ___________
		      ๕ ทพฺพปุปฺผชาตกํ ๑
	[๙๙๗] อนุตีรจารี ภทฺทนฺเต         สหายมนุธาว มํ
		มหา เม คหิโต มจฺโฉ       โส มํ หรติ เวคสา ฯ
	[๙๙๘] คมฺภีรจารี ภทฺทนฺเต         ทฬฺหํ คณฺหาหิ ถามสา
		อหํ ตํ อุทฺธริสฺสามิ          สุปณฺโณ อุรคมฺมิว ๒ ฯ
	[๙๙๙] วิวาโท โน สมุปฺปนฺโน       ทพฺพปุปฺผ สุโณหิ เม
#๑ ม. ทพฺภปุปฺผ ... ฯ เอวมุปริปิ ฯ  ๒ ม. อุรคามิว ฯ
