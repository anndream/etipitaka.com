			๑๔ อโยฆรชาตกํ
    [๒๒๖๑] ยเมกรตฺตึ ปฐมํ            คพฺเภ วสติ มาณโว
		อพฺภุฏฺฐิโตว โส ยาติ        ส คจฺฉํ  น นิวตฺตติ ฯ
	  [๒๒๖๒] น ยุชฺฌมานา น พเลน วสฺสิตา
		  นรา น ชีรนฺติ น จาปิ มิยฺยเร
		  สพฺพญฺหิ ๑ ตํ ชาติชรายุปทฺทุตํ
		  ตมฺเม มตี โหติ จรามิ ธมฺมํ ฯ
	  [๒๒๖๓] จตุรงฺคินึ เสน ๒ สุภึสรูปํ
		  ชยนฺติ รฏฺฐาธิปตี ปสยฺห
		  น มจฺจุโน ชยิตุมุสฺสหนฺติ
		  ตมฺเม มตี โหติ จรามิ ธมฺมํ ฯ
	  [๒๒๖๔] หตฺถีหิ อสฺเสหิ รเถหิ ปตฺติหิ
		  ปริวาริตา มุญฺจเร เอกจฺเจยฺยา
		  น มจฺจุโน มุญฺจิตุมุสฺสหนฺติ
		  ตมฺเม มตี โหติ จรามิ ธมฺมํ ฯ
	  [๒๒๖๕] หตฺถีหิ อสฺเสหิ รเถหิ ปตฺติหิ
		  สูรา ปภญฺชนฺติ ปธํสยนฺติ
		  น มจฺจุโน ภญฺชิตุมุสฺสหนฺติ
		  ตมฺเม มตี โหติ จรามิ ธมฺมํ ฯ
	  [๒๒๖๖] มตฺตา คชา ภินฺนคฬา ปภินฺนา
#๑ ม. สพฺพํ หิทํ ฯ  ๒ ม. เสนํ ฯ
