	[๔๘] อนุปาเยน โย อตฺถํ         อิจฺฉติ โส วิหญฺญติ
		เจตา หนึสุ เวทพฺพํ ๑      สพฺเพ เต พฺยสนมชฺฌคุนฺติ ๒ ฯ
			  เวทพฺพชาตกํ อฏฺฐมํ ฯ
			     ___________
			    ๙ นกฺขตฺตชาตกํ
	[๔๙] นกฺขตฺตํ ปฏิมาเนนฺตํ         อตฺโถ พาลํ อุปจฺจคา
		อตฺโถ อตฺถสฺส นกฺขตฺตํ       กึ กริสฺสนฺติ ตารกาติ ฯ
			   นกฺขตฺตชาตกํ นวมํ ฯ
			      ___________
			   ๑๐ ทุมฺเมธชาตกํ
	[๕๐] ทุมฺเมธานํ สหสฺเสน         ยญฺโญ เม อุปยาจิโต
		อิทานิ โขหํ ยชิสฺสามิ        พหุ ๓ อธมฺมิโก ชโนติ ฯ
			  ทุมฺเมธชาตกํ ทสมํ ฯ
			 อตฺถกามวคฺโค ปญฺจโม ฯ
			    ปฐมปณฺณาสโก
			     ___________
			      ตสฺสุทฺทานํ
		 อถ มิตฺตกมาตุ กโปตวโร
		 ตถา เวฬุก เอลมูโค โรหิณิ
#๑ สี. ยุ. เวทพฺภํ ฯ  ๒ ม. พฺยสนมชฺฌคูติ ฯ  ๓ สี. ยุ. พหู ฯ
