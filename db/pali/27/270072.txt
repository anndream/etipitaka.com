	[๒๔๔] เอเต ภวนฺติ อาการา       อมิตฺตสฺมึ ปติฏฺฐิตา
		เยหิ อมิตฺตํ ชาเนยฺย        ทิสฺวา สุตฺวา จ ปณฺฑิโตติ ฯ
			 มิตฺตามิตฺตชาตกํ สตฺตมํ ฯ
			     ___________
			     ๘ ราธชาตกํ
	[๒๔๕] ปวาสา อาคโต ตาต        อิทานิ น จิราคโต
		กจฺจิ นุ ตาต เต มาตา      น อญฺญมุปเสวติ ฯ
	[๒๔๖] น โข ปเนตํ สุภณํ          คิรํ สจฺจูปสญฺหิตํ
		สเยถ โปฏฺฐปาโทว         มุมฺมเร อุปกูสิโตติ ๑ ฯ
			   ราธชาตกํ อฏฺฐมํ ฯ
			     ___________
			    ๙ คหปติชาตกํ
	[๒๔๗] อุภยํ เม น ขมติ           อุภยํ เม น รุจฺจติ
		ยา จายํ โกฏฺฐโมติณฺณา      น ทสฺสํ ๒ อิติ ภาสติ ฯ
	[๒๔๘] ตํ ตํ คามปติ พฺรูมิ          กทเร อปฺปสฺมึ ชีวิเต
		เทฺว มาเส สงฺครํ ๓ กตฺวา  มํสํ ชรคฺควํ กิสํ
		อปฺปตฺตกาเล โจเทสิ        ตมฺปิ มยฺหํ น รุจฺจตีติ ฯ
			   คหปติชาตกํ นวมํ ฯ
			     ___________
#๑ ม. มุมฺมุเร อุปกูถิโตติ ฯ  ๒ ม. นาทฺทสํ ฯ  ๓ สี. ยุ. การํ กตฺวา ฯ
