	  [๑๕๓๑] นารึ นโร นิชฺฌปยํ ธเนน
		  อุกฺกํสตี ยตฺถ กโรติ ฉนฺนํ ๑
		  วิปจฺจนีโก ตว เทวธมฺโม
		  ปจฺจกฺขโต โถกตเรน เอสิ ฯ
	  [๑๕๓๒] อายุ จ วณฺโณ จ ๒ มนุสฺสโลเก
		  นิหิยฺยติ มนุชานํ สุคตฺเต
		  เตเนว วณฺเณน ธนํปิ ตุยฺหํ
		  นิหิยฺยติ ชิณฺณตราสิ อชฺช ฯ
		เอวํ เม เปกฺขมานสฺส       ราชปุตฺติ ยสสฺสินิ
		หายเต วต เต ๓ วณฺโณ    อโหรตฺตานมจฺจเย
		อิมินาว ตฺวํ วยสา          ราชปุตฺติ สุเมธเส
		พฺรหฺมจริยํ จเรยฺยาสิ        ภิยฺโย วณฺณวตี สิยา ฯ
	  [๑๕๓๓] เทวา น ชีรนฺติ ยถา มนุสฺสา
		  คตฺเตสุ เตสํ วลิโย น โหนฺติ
		  ปุจฺฉามิ ตํ ยกฺข มหานุภาวํ ๔
		  กถนฺนุ เทวาน ๕ สรีรเทโห ฯ
	  [๑๕๓๔] เทวา น ชีรนฺติ ยถา มนุสฺสา
		  คตฺเตสุ เตสํ วลิโย น โหนฺติ
		  สุเว สุเว ภิยฺยตโรว เตสํ
#๑ สี. ม. ฉนฺทํ ฯ  ๒ สี. ยุ. อายุํ จ วณฺณํ จ ฯ  ๓ ม. หายเตว ตว... ฯ
#๔ ม. มหานุภาว ฯ  ๕ ยุ. กถํ น เทวานํ ฯ
