    [๒๑๔๗] โกนุเมว คตา สพฺเพ        เย อสฺมึ ปริจารกา
		เอส คจฺฉติ ปญฺจาโล        มุตฺโต เตสํ อทสฺสนา ฯ
		โกทณฺฑกานิ คณฺหถ          สตฺติโย โตมรานิ จ
		เอส คจฺฉติ ปญฺจาโล        มา โว มุญฺจิตฺถ ชีวิตํ ฯ
    [๒๑๔๘] อถาปโร ปฏินนฺทิตฺถ         สุโว โลหิตตุณฺฑิโก ๑
		สฺวาคตนฺเต มหาราช        อโถ เต อทุราคตํ
		อิสฺสโรสิ อนุปฺปตฺโต         ยํ อิธตฺถิ ปเวทย ฯ
		ติณฺฑุกานิ ปิยาลานิ          มธุเก กาสุมาริโย
		ผลานิ ขุทฺทกปฺปานิ          ภุญฺช ราช วรํ วรํ ฯ
		อิทํปิ ปานิยํ สีตํ            อาภตํ คิริคพฺภรา
		ตโต ปิว มหาราช          สเจ ตฺวํ อภิกงฺขสิ ฯ
		อรญฺญํ อุญฺฉาย คตา         เย อสฺมึ ปริจารกา
		สยํ อุฏฺฐาย คณฺหโวฺห        หตฺถา เม นตฺถิ ทาตเว ฯ
    [๒๑๔๙] ภทฺทโก วตายํ ปกฺขี         ทิโช ปรมธมฺมิโก
		อเถโส อิตโร ปกฺขี         สุโว ลุทฺทานิ ภาสติ ฯ
		เอตํ หนถ พนฺธถ           มา โว มุญฺจิตฺถ ชีวิตํ
		อิจฺเจวํ วิลปนฺตสฺส          โสตฺถี ๒ ปตฺโตสฺมิ อสฺสมํ ฯ
    [๒๑๕๐] ภาตโรสฺม มหาราช         โสทริยา เอกมาตุกา
		เอกรุกฺขสฺมิ สํวฑฺฒา         นานาเขตฺตคตา อุโภ ฯ
		สตฺติคุมฺโพ จ โจรานํ        อหญฺจ อิสินํ อิธ
#๑ ม. - ตุณฺฑโก ฯ  ๒ ม. โสตฺถึ ฯ
