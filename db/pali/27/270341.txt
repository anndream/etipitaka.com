		มิตฺตํ ชาเนยฺย เมธาวี       ทิสฺวา สุตฺวา จ ปณฺฑิโต ฯ
    [๑๗๒๐] ปวุตฺถญฺจสฺส ๑ สรติ        อาคตํ อภินนฺทติ
		ตโต เกลายิโก โหติ        วาจาย ปฏินนฺทติ ฯ
    [๑๗๒๑] มิตฺเต ตสฺเสว ภชติ         อมิตฺเต ตสฺส น เสวติ
		อกฺโกสนฺเต นิวาเรติ        วณฺณกาเม ปสํสติ ฯ
    [๑๗๒๒] คุยฺหญฺจ ตสฺส อกฺขาติ        ตสฺส คุยฺหญฺจ คูหติ
		กมฺมญฺจ ตสฺส วณฺเณติ        ปญฺญมสฺส ๒ ปสํสติ ฯ
    [๑๗๒๓] ภเว จ นนฺทติ ตสฺส         อภเว ตสฺส น นนฺทติ
		อจฺฉริยํ โภชนํ ลทฺธา        ตสฺส อุปฺปชฺชเต สติ
		ตโต นํ อนุกมฺปติ           ปหาโสปิ ๓ ลเภยฺยิโต ฯ
    [๑๗๒๔] อิจฺเจเต โสฬสาการา       มิตฺตสฺมึ สุปติฏฺฐิตา
		เยหิ มิตฺตญฺจ ชาเนยฺย ๔    ทิสฺวา สุตฺวา จ ปณฺฑิโตติ ฯ
			 มิตฺตามิตฺตชาตกํ ทสมํ ฯ
			    _______________
			      ตสฺสุทฺทานํ
		  ลหุจิตฺต สสาล กสนฺติ ปุน
		  อถ กาม ทสขลุฏฺฐานวโร
		  อถ กณฺห สุโกสิย เมณฺฑวโร
		  ปทุโม ปุน มิตฺตวเรน ทส ฯ
			  ทฺวาทสนิปาตํ นิฏฺฐิตํ ฯ
#๑ ม. ปวุตฺถํ ตสฺส ฯ  ๒ ม. ปญฺญํ ตสฺส ฯ  ๓ ม. อโห โสปิ ฯ
#๔ ยุ. - มิตฺตํ สุชาเนยฺย ฯ
