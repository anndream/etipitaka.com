			   ๒ พฺยคฺฆชาตกํ
	[๔๑๕] เยน มิตฺเตน สํสคฺคา        โยคกฺเขโม วิหียติ
		ปุพฺเพวชฺฌาภวนฺตสฺส         รกฺเข อกฺขึว ปณฺฑิโต ฯ
	[๔๑๖] เยน มิตฺเตน สํสคฺคา        โยคกฺเขโม ปวฑฺฒติ
		กเรยฺยตฺตสมํ วุตฺตึ          สพฺพกิจฺเจสุ ปณฺฑิโต ฯ
	[๔๑๗] เอถ พฺยคฺฆา นิวตฺตโวฺห      ปจฺจุเปถ ๑ มหาวนํ
		มา โน ๒ วนํ ฉินฺทิ นิพฺยคฺฆํ  พฺยคฺฆา มาเหสุ นิพฺพนาติ ฯ
			   พฺยคฺฆชาตกํ ทุติยํ ฯ
			     ___________
			    ๓ กจฺฉปชาตกํ
	[๔๑๘] โก นุ วฑฺฒิตภตฺโตว ๓      ปูรหตฺโถว พฺราหฺมโณ
		กหนฺนุ ภิกฺขํ อจริ           กํ สทฺธํ อุปสงฺกมิ ฯ
	[๔๑๙] อหํ กปิสฺมิ ทุมฺเมโธ         อนามาสานิ อามสึ
		ตฺวํ มํ โมจย ภทฺทนฺเต       มุตฺโต คจฺเฉยฺย ปพฺพตํ ฯ
	[๔๒๐] กจฺฉปา กสฺสปา โหนฺติ       โกณฺฑญฺญา โหนฺติ มกฺกฏา๊
		มุญฺจ กสฺสป โกณฺฑญฺญํ        กตํ เมถุนกํ ตยาติ ฯ
			   กจฺฉปชาตกํ ตติยํ ฯ
			      __________
			    ๔ โลลชาตกํ
	[๔๒๑] กายํ พลากา สิขินี          โจรี ลงฺฆีปิตามหา ๔
#๑ สี. ยุ. ปจฺจเมถ ฯ  ๒ ม. อยํ สทฺโท นตฺถิ ฯ  ๓ ม. อุทฺธิตภตฺโตว ฯ
#๔ ม. ลงฺฆิปิตามหา ฯ
