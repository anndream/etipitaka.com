		ปริสายํ ปุริโส คิลติ       กึ ทุกฺกรตรํ ตโต
		ยทญฺญํ ทุกฺกรํ ฐานํ        ตํ เม อกฺขาหิ ปุจฺฉิโต ฯ
	[๑๐๐๘] คิเลยฺย ปุริโส โลภา      อสึ สมฺปนฺนปายินํ
		โย จ วชฺชา ททามีติ      ตํ ทุกฺกรตรํ ตโต
		สพฺพญฺญํ สุกรํ ฐานํ        เอวํ ชานาหิ มาคธ ๑ ฯ
	[๑๐๐๙] พฺยากาสิ อายุโร ปญฺหํ     อตฺถํ ธมฺมสฺส โกวิโท
		ปุกฺกุสํทานิ ปุจฺฉามิ        กึ ทุกฺกรตรํ ตโต
		ยทญฺญํ ทุกฺกรํ ฐานํ        ตํ เม อกฺขาหิ ปุจฺฉิโต ฯ
	[๑๐๑๐] น วาจมุปชีวนฺติ          อผลํ คิรมุทีริตํ
		โย ๒ ทตฺวา อวากยิรา   ตํ ทุกฺกรตรํ ตโต
		สพฺพญฺญํ สุกรํ ฐานํ        เอวํ ชานาหิ มาคธ ๑ ฯ
	[๑๐๑๑] พฺยากาสิ ปุกฺกุโส ปญฺหํ     อตฺถํ ธมฺมสฺส โกวิโท
		เสนกํทานิ ปุจฺฉามิ        กึ ทุกฺกรตรํ ตโต
		ยทญฺญํ ทุกฺกรํ ฐานํ        ตํ เม อกฺขาหิ ปุจฺฉิโต ฯ
	[๑๐๑๒] ทเทยฺย ปุริโส ทานํ       อปฺปํ วา ยทิวา พหุํ
		โย จ ทตฺวา นานุตปฺเป    ตํ ทุกฺกรตรํ ตโต
		สพฺพญฺญํ สุกรํ ฐานํ        เอวํ ชานาหิ มาคธ ๑ ฯ
	[๑๐๑๓] พฺยากาสิ อายุโร ปญฺหํ     อโถ ปุกฺกุสโปริโส
#๑ ม. มทฺทว ฯ  ๒ ม. โย จ ... ฯ
