    [๒๔๙๑] ตสฺส เตชํ วิริยญฺจ          ธิตึ ญตฺวา อวฏฺฐิตํ
		สิรสา อคฺคหี ปาเท         อิสิสิงฺคํ อลมฺพุสา ฯ
		มา เม กุชฺฌ มหาวีร        มา เม กุชฺฌ มหาอิเส
		มหา อตฺโถ มยา จิณฺโณ      ติทสานํ ยสสฺสินํ
		ตยา สงฺกมฺปิตํ อาสิ         สพฺพํ เทวปุรํ ตทา ฯ
    [๒๔๙๒] ตาวตึสา จ เย เทวา       ติทสานญฺจ วาสโว
		ตฺวญฺจ ภทฺเท สุขี โหหิ       คจฺฉ กญฺเญ ยถาสุขํ ฯ
    [๒๔๙๓] ตสฺส ปาเท คเหตฺวาน       กตฺวา จ นํ ปทกฺขิณํ
		อญฺชลึ ปคฺคเหตฺวาน         ตมฺหา ฐานา อปกฺกมิ ฯ
		โย ตสฺสา อาสิ ๑ ปลฺลงฺโก  โสวณฺโณ โสปวาหโน
		สอุรจฺฉทปญฺญาโส           สหสฺสปฏิยตฺถโต
		ตเมว ปลฺลงฺกมารุยฺห        อคา เทวาน สนฺติเก ฯ
		ตโมกฺกมิว อายนฺตึ          ชลนฺตึ วิชฺชุตํ ยถา
		ปตีโต สุมโน วิตฺโต         เทวินฺโท อททา วรํ ฯ
    [๒๔๙๔] วรญฺเจ เม อโท สกฺก       สพฺพภูตานมิสฺสร
		น อิสิปโลภิกา ๒ คจฺเฉ     เอตํ สกฺก วรํ วเรติ ฯ
		      อลมฺพุสาชาตกํ ตติยํ ฯ
			  ___________
			๔ สงฺขปาลชาตกํ
	  [๒๔๙๕] อริยาวกาโสสิ ปสนฺนเนตฺโต
#๑ ม. โย จ ตสฺสาสิ ฯ   ๒ ม. นิสิปฺปโลภิกา ฯ
