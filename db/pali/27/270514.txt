		  อสฺมึธ โลเก ปาณภู นาคราช
		  สมโณ สุปณฺโณ อถวา ตฺวเมว
		  กึการณา ปณฺฑรก คหิโต ฯ
	  [๒๓๘๙] สมโณ หิ เม สมฺมตตฺโต อโหสิ
		  ปิโย จ เม มนสา ภาวิตตฺโต
		  ตสฺสาหมกฺขึ วิวรึ คุยฺหมตฺถํ
		  อตีตมตฺโถ กปณํ รุทามิ ฯ
	  [๒๓๙๐] น จตฺถิ สตฺโต อมโร ปฐพฺยา
		  ปญฺญาวิธา นตฺถิ น นินฺทิตพฺพา
		  สจฺเจน จ ๑ ธมฺเมน ธิติยา ทเมน
		  อลพฺภมพฺยาหรตี นโร อิธ ฯ
		  มาตาปิตา ปรมา พนฺธวานํ
		  นาสฺส ตติโย อนุกมฺปกตฺถิ
		  เตสมฺปิ คุยฺหํ ปรมํ น สํเส
		  มนฺตสฺส เภทํ ปริสงฺกมาโน ฯ
		  มาตาปิตา ภคินีภาตโร จ
		  สหายา วา ยสฺส โหนฺติ สปกฺขา
		  เตสมฺปิ คุยฺหํ ปรมํ น สํเส
		  มนฺตสฺส เภทํ ปริสงฺกมาโน ฯ
		ภริยา เจ ปุริสํ วชฺชา       โกมารี ปิยภาณินี
#๑ ม. จสทฺโท นตฺถิ ฯ
