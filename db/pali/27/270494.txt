		  สํปุปฺผิตา ภมรคณานุจิณฺณา
		  เอตฺถ หิ โส นฺหายติ นาคราชา ฯ
		  สีสํ นหาโต อุปฺปลมาลธารี ๑
		  สพฺพเสโต ปุณฺฑริกตจงฺคี
		  อาโมทมาโน คจฺฉติ สนฺนิเกตํ
		  ปุรกฺขตฺวา มเหสึ สพฺพภทฺทํ ฯ
	  [๒๓๔๐] ตตฺเถว โส อุคฺคเหตฺวาน วากฺยํ
		  อาทาย ตูณิญฺจ ธนุญฺจ ลุทฺโท
		  วิตุริยติ สตฺต คีรี พฺรหนฺเต
		  สุวณฺณปสฺสนฺนาม คิรึ อุฬารํ ฯ
		  อารุยฺห เสลํ ภวนํ กินฺนรานํ
		  โอโลกยิ ปพฺพตปาทมูลํ
		  ตตฺถทฺทสา เมฆสมานวณฺณํ
		  นิโคฺรธราชํ อฏฺฐสหสฺสปาทํ ฯ
		  ตตฺถทฺทสา กุญฺชรํ ฉพฺพิสาณํ
		  สพฺพเสตํ ทุปฺปสหํ ปเรภิ
		  รกฺขนฺติ นํ อฏฺฐสหสฺสนาคา
		  อีสาทนฺตา วาตชวปฺปหาริโน ฯ
		  ตตฺถทฺทสา โปกฺขรณึ อวิทูเร ๒
		  รมฺมํ สุติตฺถญฺจ มโหทกญฺจ ๓
#๑ ม. นหาตุปฺปลมาลภารี ฯ    ๒ ม. อทูเร ฯ    ๓ ม. มโหทิกญฺจ ฯ
