		     ๗ อุปสิงฺฆปุปฺผชาตกํ ๑
	[๙๔๔] ยเมตํ ๒ วาริชํ ปุปฺผํ       อทินฺนํ อุปสิงฺฆสิ
		เอกงฺคเมตํ เถยฺยานํ        คนฺธเถโนสิ มาริส ฯ
	[๙๔๕] น หรามิ น ภญฺชามิ         อารา สิงฺฆามิ วาริชํ
		อถ เกน นุ วณฺเณน         คนฺธเถโนติ วุจฺจติ ฯ
	[๙๔๖] โยยํ ภิสานิ ขณติ           ปุณฺฑรีกานิ ภญฺชติ
		เอวํ อากิณฺณกมฺมนฺโต        กสฺมา เอโส น วุจฺจติ
	[๙๔๗] อากิณฺณลุทฺโธ ปุริโส         ธาติโจลํว ๓ มกฺขิโต
		ตสฺมึ เม วจนํ นตฺถิ         ตญฺจารหามิ วตฺตเว ๔ ฯ
	[๙๔๘] อนงฺคณสฺส โปสสฺส          นิจฺจํ สุจิคเวสิโน
		วาลคฺคมตฺตปาปสฺส ๕       อพฺภามตฺตํว ขายติ ฯ
	[๙๔๙] อทฺธา มํ ยกฺข ชานาสิ       อโถ มํ อนุกมฺปสิ
		ปุนปิ ยกฺข วชฺชาสิ          ยทา ปสฺสสิ เอทิสํ ฯ
	[๙๕๐] เนว ตํ อุปชีวามิ           นปิ เต ภติกมฺหเส ๖
		ตฺวเมว ภิกฺขุ ชาเนยฺย       เยน คจฺเฉยฺย สุคฺคตินฺติ ฯ
		     อุปสิงฺฆปุปฺผชาตกํ สตฺตมํ ฯ
			 _______________
			๘ วิฆาสาทชาตกํ
	[๙๕๑] สุสุขํ วต ชีวนฺติ            เย ชนา วิฆาสาทิโน
#๑ ม. สิงฺฆปุปฺผชาตกํ ฯ สี. ยุ. ภิสปุปฺผชาตกํ ฯ  ๒ ยุ. ยเมกํ ฯ  ๓ ม.
#ธาติเจลํว ฯ ๔ สี. วณฺณเว ฯ  ๕ ม. วาลคฺคมตฺตํ ปาปสฺส ฯ
#๖ ม. ภตกามฺหเส ฯ  สี. ยุ. ภตกมฺหเส ฯ
