    [๑๗๕๕] ธิรตฺถุ ตํ มชฺชปานํ          ยํ เม ปิยตรํ ตยา
		น จาปิ มชฺชํ ปิวิสฺสามิ ๑    ยาว เม วจฺฉสี ฆเร ฯ
    [๑๗๕๖] สุวิชานํ สิคาลานํ           สกุณานญฺจ ๒ วสฺสิตํ ฯ
		มนุสฺสวสฺสิตํ ราช           ทุพฺพิชานตรํ ตโต ฯ
    [๑๗๕๗] อปิ เจ มญฺญตี โปโส        ญาติ มิตฺโต สขาติ วา
		โย ปุพฺเพ สุมโน หุตฺวา      ปจฺฉา สมฺปชฺชเต ทิโส ฯ
    [๑๗๕๘] ยสฺมึ มโน นิวิสติ           อวิทูเร สหาปิ โส
		สนฺติเกปิ หิ โส ทูเร        ยสฺมา วิวสเต ๓ มโน ฯ
	  [๑๗๕๙] อนฺโตปิ เจ ๔ โหติ ปสนฺนจิตฺโต
		  ปารํ สมุทฺทสฺส ปสนฺนจิตฺโต
		  อนฺโตปิ โส โหติ ปทุฏฺฐจิตฺโต
		  ปารํ สมุทฺทสฺส ปทุฏฺฐจิตฺโต ฯ
    [๑๗๖๐] สํวสนฺตา วิวสนฺติ           เย ทิสา เต รเถสภ
		อารา สนฺโต สํวสนฺติ        มนสา รฏฺฐวฑฺฒน ฯ
    [๑๗๖๑] อติจิรํ นิวาเสน            ปิโย ภวติ อปฺปิโย
		อามนฺต โข ตํ คจฺฉามิ ๕    ปุรา เต โหมิ อปฺปิโย ๖ ฯ
    [๑๗๖๒] เอวํ เจ ยาจมานานํ        อญฺชลึ นาวพุชฺฌสิ
		ปริจารกานํ สนฺตานํ ๗      วจนํ น กโรสิ โน
		เอวนฺตํ อภิยาจาม          ปุน กยิราสิ ปริยายํ ฯ
    [๑๗๖๓] เอวํ เจ โน วิหรตํ         อนฺตราโย น เหสฺสติ
#๑ ม. ปิสฺสามิ ฯ สี. ยุ. ปายามิ ฯ  ๒ สี. ยุ. สกุนฺตานญฺจ ฯ  ๓ ม. ยสฺมึ
#นาวิสเต ฯ ๔ ม. โส ฯ  ๕ ม. คจฺฉาม.  ๖ ม. โหม อปฺปิยา ฯ
#๗ ม. สตํ ฯ  ยุ. สตฺตานํ ฯ
