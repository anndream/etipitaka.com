    [๑๕๕๕] น มตฺถิ อูนํ กาเมหิ         หึสนฺโต เม น วิชฺชติ ๑
		ทีปญฺจ กตฺตุมิจฺฉามิ          ยํ ชรา นาภิกีรติ ฯ
    [๑๕๕๖] ปุตฺโต วา ปิตรํ ยาเจ       ปิตา วา ปุตฺตโมรสํ
		เนคโม ยาจเต ๒ ตาต     มา ปพฺพชฺช ยุธญฺชย ฯ
    [๑๕๕๗] มา มํ ตาต ๓ นิวาเรสิ     ปพฺพชนฺตํ รเถสภ
		มาหํ กาเมหิ สมฺมตฺโต       ชราย วสมนฺวคู ฯ
    [๑๕๕๘] อหํ ตํ ตาต ยาจามิ         อหํ ปุตฺต นิวารเย
		จิรํ ตํ ทฏฺฐุมิจฺฉามิ          มา ปพฺพชฺช ยุธญฺชย ฯ
    [๑๕๕๙] อุสฺสาโวว ติณคฺคมฺหิ         สุริยสฺสุคฺคมนํ ๔ ปติ
		เอวมายุ มนุสฺสานํ          มา มํ อมฺม นิวารเย ฯ
    [๑๕๖๐] ตรมาโน ๕ อิมํ ยานํ       อาโรเปตุ ๖ รเถสภ
		มา เม มาตา ตรนฺตสฺส      อนฺตรายกรา อหุ ฯ
    [๑๕๖๑] อภิธาวถ ภทฺทนฺเต          สุญฺญํ เหสฺสติ รมฺมกํ
		ยุธญฺชโย อนุญฺญาโต         สพฺพทตฺเตน ราชินา ฯ
    [๑๕๖๒] โยหุ เสฏฺโฐ มนุสฺสานํ ๗    ยุวา กญฺจนสนฺนิโภ
		โสยํ กุมาโร ปพฺพชิโต       กาสายวสโน พลี ฯ
    [๑๕๖๓] อุโภ กุมารา ปพฺพชิตา       ยุธญฺชโย ยุธิฏฺฐิโล
		ปหาย มาตาปิตโร          สงฺคํ เฉตฺวาน มจฺจุโนติ ฯ
			ยุธญฺชยชาตกํ ฉฏฺฐํ ฯ
#๑ หึสิ กาเม น วิชฺชตีติปิ ปาโฐ ฯ ม. หึสิตา ฯ  ๒ ม. เนคโม ตํ ยาเจ ... ฯ
#๓ ม. เทว ฯ  ๔ ม. สูริยุคฺคมนํ ฯ  ๕ สี. ยุ. ตรมานา ฯ  ๖ สี. ยุ. อาโรเปนฺตุ ฯ
#๗ ม. สหสฺสสฺส ฯ
