		อตฺตานํ อนสิตฺวาน          โกยํ ธมฺโม นมตฺถุ เต ฯ
    [๒๐๒๕] อาจริโย พฺราหฺมโณ มยฺหํ     กิจฺจากิจฺเจสุ วฺยาวโฏ
		ครุ จ อามนฺตนิโย จ        ทาตุมรหามิ โภชนํ ฯ
    [๒๐๒๖] พฺราหฺมณํทานิ ปุจฺฉามิ        โคตมํ ราชปูชิตํ
		ราชา เต ภตฺตํ ปาทาสิ      สุจิมํสูปเสจนํ
		ตํ ตฺวํ ภตฺตํ ปฏิคฺคยฺห        อิสิสฺส โภชนํ อทา
		อเขตฺตญฺญูสิ ทานสฺส         โกยํ ธมฺโม นมตฺถุ เต ฯ
    [๒๐๒๗] ภรามิ ปุตฺตทาเร จ         ฆเรสุ คธิโต ๑ อหํ
		ภุญฺช มานุสเก กาเม        อนุสาสามิ ราชิโน
		อารญฺญิกสฺส อิสิโน          จิรรตฺตํ ตปสฺสิโน
		วุฑฺฒสฺส ภาวิตตฺตสฺส         ทาตุมรหามิ โภชนํ ฯ
    [๒๐๒๘] อิสิญฺจทานิ ปุจฺฉามิ          กีสํ ธมนิสนฺถตํ
		ปรูฬฺหกจฺฉนขโลมํ           ปงฺกทนฺตํ รชสฺสิรํ
		เอโก อรญฺเญ วิหรสิ        นาวกงฺขสิ ชีวิตํ
		ภิกฺขุ เกน ตยา เสยฺโย      ยสฺส ตฺวํ โภชนํ อทา ฯ
    [๒๐๒๙] ขณมาลุกลมฺพานิ ๒         พิลาลิตกฺกลานิ ๓ จ
		ธุนํ สามากนิวารํ           สํหาริยํ ปหาริยํ ๔
		สากํ ภิสํ มธธ มํสํ           พทรามลกานิ จ
		ตานิ อาหตฺว ๕ ภุญฺชามิ     อตฺถิ เม โส ปริคฺคโห
#๑ สี. ยุ. คถิโต ฯ   ๒ ม. ขณนฺตาลุกลมฺพานิ ฯ    ๓ สี. ยุ. พิฬาลิตกฺกฬานิ จ ฯ
#๔ สํสาทิยํ ปสาทิยนฺติปิ ฯ สี. ม. สํฆาริยํ ปสาริยํ ฯ  ๕ ม. อาหริตฺวา ฯ
