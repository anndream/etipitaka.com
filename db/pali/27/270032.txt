			   ๘ กูฏวาณิชชาตกํ
	[๙๘] สาธุ โข ปณฺฑิโต นาม       น เตฺวว อติปณฺฑิโต
		อติปณฺฑิเตน ปุตฺเตน         มนมฺหิ อุปกุฏฺฐิโตติ ๑ ฯ
			  กูฏวาณิชชาตกํ อฏฺฐมํ ฯ
			     ___________
			   ๙ ปโรสหสฺสชาตกํ
	   [๙๙] ปโรสหสฺสมฺปิ สมาคตานํ
		 กนฺเทยฺยุ เต วสฺสสตํ อปญฺญา
		 เอโกว เสยฺโย ปุริโส สปญฺโญ
		 โย ภาสิตสฺส วิชานาติ อตฺถนฺติ ฯ
			 ปโรสหสฺสชาตกํ นวมํ ฯ
			     ___________
			   ๑๐ อสาตรูปชาตกํ
	[๑๐๐] อสาตํ สาตรูเปน           ปิยรูเปน อปฺปิยํ
		ทุกฺขํ สุขสฺส รูเปน          ปมตฺตมติวตฺตตีติ ฯ
			 อสาตรูปชาตกํ ทสมํ ฯ
			  ลิตฺตวคฺโค ทสโม ฯ
			   มชฺฌิมปณฺณาสโก ฯ
			     ___________
#๑ ม. ธนมฺหิ อุปกูฏิโต ฯ
