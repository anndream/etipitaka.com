		กินฺนุ เต ติณกิจฺจตฺถิ         ติณเมว ปภาสติ ฯ
	[๖๔๓] อิธาคมา พฺรหฺมจารี         พฺรหาฉตฺโต พหุสฺสุโต
		โส เม สพฺพํ สมาทาย       ติณํ นิกฺขิปฺป คจฺฉติ ฯ
	[๖๔๔] เอเวตํ โหติ กตฺตพฺพํ        อปฺเปน พหุมิจฺฉตา
		สพฺพํ สกสฺส อาทานํ         อนาทานํ ติณสฺส จ
		ติณสฺส จาฏีสุ คโต          ตตฺถ กา ปริเทวนา ๑ ฯ
	[๖๔๕] สีลวนฺโต น กุพฺพนฺติ         พาโล สีลานิ กุพฺพติ
		อนิจฺจสีลํ ทุสฺสีลฺยํ ๒        กึ ปณฺฑิจฺจํ กริสฺสตีติ ฯ
			 พฺรหาฉตฺตชาตกํ ฉฏฺฐํ ฯ
			    ____________
			     ๗ ปีฐชาตกํ
	[๖๔๖] น เต ปีฐมทาสิมฺห ๓       น ปานํ นปิ โภชนํ
		พฺรหฺมจารี ขมสฺสุ เม        เอตํ ปสฺสามิ อจฺจยํ ฯ
	  [๖๔๗] เนวาภิสชฺชามิ นจาปิ กุปฺเป
		 นจาปิ เม อปฺปิยมาสิ กิญฺจิ
		 อโถปิ เม อาสิ มโนวิตกฺโก
		 เอตาทิโส นูน กุลสฺส ธมฺโม ฯ
	[๖๔๘] เอสสฺมากํ กุเล ธมฺโม       ปิตุปิตามโห สทา
		อาสนํ อุทกํ ปชฺชํ           สพฺเพตํ นิปทามเส ฯ
#๑ ม. อิทํ คาถาปาททฺวยํ น ทิสฺสติ ฯ ๒ ยุ. ทุสฺสีลํ ฯ ๓ ม. ปีฐมทายิมฺหา ฯ8
