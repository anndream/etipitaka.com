	[๙๑๕] สูจิ ๑ กมฺมารคามสฺมึ       วิกฺเกตพฺพา ปชานตา
		อาจริยา ปชานนฺติ ๒       กมฺมํ สุกตทุกฺกฏํ ฯ
	[๙๑๖] อิมญฺจ ๓ เต ปิตา ภทฺเท    สูจึ ชญฺญา มยา กตํ
		ตยา จ มํ นิมนฺเตยฺย        ยญฺจตฺถญฺญํ ฆเร ธนนฺติ ฯ
			  สูจิชาตกํ ทุติยํ ฯ
			   ____________
			   ๓ ตุณฺฑิลชาตกํ
	  [๙๑๗] นวจฺฉทฺทเก ๔ ทานิ ทิยฺยติ
		 ปุณฺณายํ โทณิ สุวามินี ฐิตา
		 พหุโก ชโน ปาสปาณิโก ๕
		 โน จ โข เม ปฏิภาติ ภุญฺชิตุํ ฯ
	  [๙๑๘] ตสสิ ภมสิ เลณมิจฺฉสิ
		 อตาโณสิ กุหึ คมิสฺสสิ
		 อปฺโปสฺสุโก ภุญฺช ตุณฺฑิล
		 มํสตฺถาย [๖] โปสิยามเส ๗ ฯ
	  [๙๑๙] โอคห รหทํ อกทฺทมํ
		 สพฺพํ เสทมลํ ปวาหย
		 คณฺหาหิ นวํ วิเลปนํ
#๑ ม. สูจี ฯ  ๒ ม. อาจริยาว ชานนฺติ ฯ  ๓ ม. อิมญฺเจ ฯ  ๔ นวฉนฺนเก ฯ
#๕ สี. ม. พหุเก ชเน ปาสปาณิเก ฯ  ๖ ม. หิ ฯ  ๗ ม. โปสิตามฺหเส ฯ
