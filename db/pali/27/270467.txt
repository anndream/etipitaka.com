		  วาเสฏฺฐิ ภิกฺขาจริยาย กาโล ฯ
	  [๒๒๕๕] อฆสฺมึ โกญฺจาว ยถา หิมจฺจเย
		  กตานิ ๑ ชาลานิ ปทาเลยฺยุ ๒ หํสา
		  คจฺฉนฺติ ปุตฺตา จ ปตี จ มยฺหํ
		  สาหํ กถํ นานุวเช ปชานํ ฯ
    [๒๒๕๖] เอเต  ภุตฺวา วมิตฺวา จ     ปกฺกมนฺติ วิหงฺคมา
		เย จ ภุตฺวา น วมึสุ        เต เม หตฺถตฺถมาคตา ฯ
		อวมิ พฺราหฺมโณ กาเม       โส ตฺวํ ปจฺจาวมิสฺสสิ
		วนฺตาโท ปุริโส ราช        น โส ๓ โหติ ปสํสิโย ฯ
	  [๒๒๕๗] ปงฺเก จ โปสํ ปลิเป พฺยสนฺนํ
		  พลี ยถา ทุพฺพลมุทฺธเรยฺย
		  เอวมฺปิ มํ ตฺวํ อุทตาริ โภติ
		  ปญฺจาลิ คาถาหิ สุภาสิตาหิ ฯ
    [๒๒๕๘] อิทํ วตฺวา มหาราชา        เอสุการี ทิสมฺปติ
		รฏฺฐํ หิตฺวาน ปพฺพชฺชิ        นาโค เฉตฺวาว พนฺธนํ ฯ
	  [๒๒๕๙] ราชา จ ปพฺพชฺชมโรจยิตฺถ
		  รฏฺฐํ ปหาย นรวีรเสฏฺโฐ
		  ตุวํปิ โน โหหิ ยเถว ราชา
		  อเมฺหหิ คุตฺตา อนุสาส รชฺชํ ฯ
	  [๒๒๖๐] ราชา จ ปพฺพชฺชมโรจยิตฺถ
#๑ สี. ยุ. กนฺตานิ ฯ  ๒ ม. ปทาลิย ฯ  ๓ สี. ยุ. เต ฯ
