		เอตํ มุญฺจตุ ธมฺมปาลํ        สีสํ เม เทว เฉทหิ ๑ ฯ
	[๗๔๐] นห นูนิมสฺส รญฺโญ          มิตฺตามจฺจา จ วิชฺชเร
		สุหทา เย น วทนฺติ ราชานํ   มา ฆาตยิ โอรสํ ปุตฺตํ ฯ
	[๗๔๑] นห นูนิมสฺส รญฺโญ          มิตฺตา ญาตี จ วิชฺชเร
		สุหทา เย น วทนฺติ ราชานํ   มา ฆาตยิ อตฺรชํ ปุตฺตํ ฯ
	[๗๔๒] จนฺทนสารานุลิตฺตา พาหา     ฉิชฺชนฺติ ธมฺมปาลสฺส
		ทายาทสฺส ปฐพฺยา          ปาณา เม เทว รุชฺฌนฺตีติ ฯ
			จุลฺลธมฺมปาลชาตกํ อฏฺฐมํ ฯ
			     ____________
			   ๙ สุวณฺณมิคชาตกํ
	[๗๔๓] วิกฺกม เร มหามิค ๒       วิกฺกม เร หรีปท ๓
		ฉินฺท วรตฺติกํ ๔ ปาสํ       นาหํ เอกา วเน รเม ฯ
	[๗๔๔] วิกฺกมามิ น ปาเรมิ         ภูมึ สุมฺภามิ เวคสา
		ทโฬฺห วรตฺติโก ๕ ปาโส    ปาทํ เม ปริกนฺตติ ฯ
	[๗๔๕] อตฺถรสฺสุ ปลาสานิ          อสึ นิพฺพาห ลุทฺทก
		ปฐมํ มํ วธิตฺวาน           หน ปจฺฉา มหามิคํ ฯ
	[๗๔๖] น เม สุตํ วา ทิฏฺฐํ วา      ภาสนฺตึ มานุสึ มิคึ
		ตฺวญฺจ ภทฺเท สุขี โหหิ       เอโส จาปิ มหามิโค ฯ
	[๗๔๗] เอวํ ลุทฺทก นนฺทสฺสุ         สห สพฺเพหิ ญาติภิ
#๑ ม. เฉเทหิ ฯ ๒ ม. หริปาท ฯ ๓ ม. มหามิค ฯ ๔ ม. วารตฺติกํ ฯ
#๕ ม. วารตฺติโก ฯ
