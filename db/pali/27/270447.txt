		  วิภชฺช กมฺมายตนานิ โลเก
		  วิญฺญูปสตฺถานิ สุขุทฺรยานิ
		  ภวนฺติ พุทฺธานุมตานิ ๑ ตานิ ฯ
		  อาคจฺฉฉ โทวาริกา ขคฺคพนฺธา
		  กาสาวิยา หนฺตุํ ๒ มมํ ชนินฺท
		  มาตุ จ องฺกสฺมิมหํ นิสินฺโน
		  อากฑฺฒิโต สหสา เตหิ เทว ฯ
		  กฏุกํ หิ สมฺพาธํ สุกิจฺฉํ ปตฺโต
		  มธุรํ ปิยํ ๓ ชีวิตํ ลทฺธํ ราช
		  กิจฺเฉนาหํ อชฺช วธาย มุตฺโต
		  ปพฺพชฺชเมวาภิมโนหมสฺมิ ฯ
	  [๒๑๗๖] ปุตฺโต ตวายํ ตรุโณ สุธมฺเม
		  อนุกมฺปโก โสมนสฺโส กุมาโร
		  ตํ ยาจมาโน น ลภามิ สฺวชฺช ๔
		  อรหสิ นํ ยาจิตเว ตุวมฺปิ ฯ
	  [๒๑๗๗] รมสฺสุ ภิกฺขาจริยาย ปุตฺต
		  นิสมฺม ธมฺเมสุ ปริพฺพชสฺสุ
		  สพฺเพสุ ภูเตสุ นิธาย ทณฺฑํ
		  อนินฺทิโต พฺรหฺมมุเปหิ ฐานํ ฯ
		  อจฺฉริยรูปํ ๕ วต ยาทิสญฺจ
#๑ สี. ยุ. วทฺธานุมตานิ ฯ  ๒ ม. หนฺตุ ฯ  ๓ ม. มธุรมฺปิ ยํ ฯ  ๔ สี. ยุ. สชุช ฯ
#๕ ม. อจฺเฉรรูปํ ฯ
