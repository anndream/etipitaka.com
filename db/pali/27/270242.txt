		อิตฺถีปิ ปณฺฑิตา โหติ         ลหุมตฺถํ วิจินฺติกา ฯ
    [๑๑๔๓] ลหุญฺจ วต ขิปฺปญฺจ          นิกฏฺเฐ สมเจตยิ
		มิคํ ปุณฺณายตเนว ๑        สุลสา สตฺตุกํ วธิ ฯ
    [๑๑๔๔] โยธ อุปฺปติตํ อตฺถํ          น ขิปฺปมนุพุชฺฌติ
		โส หญฺญเต มนฺทมตี         โจโรว คิริคพฺภเร ฯ
    [๑๑๔๕] โยธ ๒ อุปฺปติตํ อตฺถํ       ขิปฺปเมว นิโพธติ
		มุจฺจเต สตฺตุสมฺพาธา        สุลสา สตฺตุกามิวาติ ฯ
			 สุลสาชาตกํ ตติยํ
			 ๔ สุมงฺคลชาตกํ
	  [๑๑๔๖] ภุสมฺหิ กุทฺโธติ อเปกฺขิยาน
		  น ตาว ทณฺฑํ ปนเยยฺย อิสฺสโร
		  อฏฺฐานโส อปฺปฏิรูปมตฺตโน
		  ปรสฺส ทุกฺขานิ ภุสํ อุทีรเย ฯ
	  [๑๑๔๗] ยโต จ ชาเนยฺย ปสาทมตฺตโน
		  อตฺถํ นิยุญฺเชยฺย ปรสฺส ทุกฺกฏํ
		  ตทายมตฺโถติ สยํ อเวกฺขิย
		  อถสฺส ทณฺฑํ สทิสํ นิเวสเย ฯ
	  [๑๑๔๘] น จาปิ ฌาเปติ ปรํ น อตฺตนํ
		  อมุจฺฉิโต โย นยเต นยานยํ
#๑ ม. ปุณฺณายเตเนว ฯ  ๒ ม. โย จ ฯ
