		ปฏิจฺจ กมฺมํ ผุสติ           ตสฺมึ เม สงฺกเต มโน ฯ
	[๕๗๗] น ปฏิจฺจ กมฺมํ ผุสติ         มโน เจ นปฺปทุสฺสติ
		อปฺโปสฺสุกฺกสฺส ภทฺรสฺส       น ปาปมุปลิมฺปตีติ ฯ
			   ติตฺติรชาตกํ นวมํ ฯ
			     ___________
			   ๑๐ สุจฺจชชาตกํ
	[๕๗๘] สุจฺจชํ วต นจฺจชิ           วาจาย อททํ คิรึ
		กิญฺจิ ๑ ตสฺส จชนฺตสฺส      วาจาย อททํ ๒ ปพฺพตํ ฯ
	[๕๗๙] ยญฺหิ กยิรา ตญฺหิ วเท       ยํ น กยิรา น ตํ วเท
		อกโรนฺตํ ภาสมานํ          ปริชานนฺติ ปณฺฑิตา ฯ
	[๕๘๐] ราชปุตฺต นโม ตฺยตฺถุ        สจฺเจ ธมฺเม ฐิโตวสิ ๓
		ยสฺส เต พฺยสนํ ปตฺโต       สจฺจสฺมึ รมเต มโน ฯ
	[๕๘๑] ยา ทลิทฺที ทลิทฺทสฺส         อฑฺฒา อฑฺฒสฺส กิตฺติมา ๔
		สา หิสฺส ปรมา ภริยา       สหิรญฺญสฺส อิตฺถิโยติ ฯ
			  สุจฺจชชาตกํ ทสมํ ฯ
			 ปุจิมนฺทวคฺโค ทุติโย ฯ
			     ___________
			      ตสฺสุทฺทานํ
		 อถ โจร สกสฺสป ขนฺติวโร
		 ทุชฺชีวิตตา จ วรา ผรุสา
#๑ ม. กึ หิตสฺส ... ฯ ๒ ม. อทุํ ฯ ๓ ม. ฐิโต จสิ ฯ ๔ ม. กิตฺติม ฯ
