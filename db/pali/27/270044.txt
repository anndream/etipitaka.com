		 ตํ สมาปตฺติสุขํ อนงฺคณนฺติ ฯ
			  ฌานโสธนชาตกํ จตุตฺถํ ฯ
			     ___________
			    ๕ จนฺทาภชาตกํ
	[๑๓๕] จนฺทาภํ สุริยาภญฺจ          โยธ ปญฺญาย คาธติ
		อวิตกฺเกน ฌาเนน          โหติ อาภสฺสรูปโคติ ฯ
			  จนฺทาภชาตกํ ปญฺจมํ ฯ
			     ___________
			   ๖ สุวณฺณหํสชาตกํ
	[๑๓๖] ยํ ลทฺธํ เตน ตุฏฺฐพฺพํ        อติโลโภ หิ ปาปโก
		หํสราชํ คเหตฺวาน          สุวณฺณา ปริหายตีติ ฯ
			   สุวณฺณหํสชาตกํ ฉฏฺฐํ ฯ
			     ___________
			     ๗ พพฺพุชาตกํ
	[๑๓๗] ยตฺเถโก ลภเต พพฺพุ        ทุติโย ตตฺถ ชายติ
		ตติโย จ จตุตฺโถ จ         อิทนฺเต พพฺพุกา พิลนฺติ ฯ
			   พพฺพุชาตกํ สตฺตมํ ฯ
			     ___________
			    ๘ โคธชาตกํ
	[๑๓๘] กินฺเต ชฏาหิ ทุมฺเมธ        กินฺเต อชินสาฏิยา
