		สคฺคา จ จวติ ฐานา        นนุ โส ตาวตา หโตติ ฯ
			  มณิโจรชาตกํ จตุตฺถํ ฯ
			     ___________
			  ๕ ปพฺพตูปตฺถรชาตกํ
	[๒๓๙] ปพฺพตูปตฺถเร ๑ รมฺเม      ชาตา โปกฺขรณี สิวา
		ตํ สิคาโล อปาปาสิ ๒      ชานํ สีเหน รกฺขิตํ ฯ
	[๒๔๐] ปิวนฺติ เจ มหาราช         สาปทานิ มหานทึ
		น เตน อนที โหติ          ขมสฺสุ ยทิ เต ปิยาติ ฯ
			 ปพฺพตูปตฺถรชาตกํ ปญฺจมํ ฯ
			    ____________
			   ๖ วลาหกสฺสชาตกํ
	[๒๔๑] เย น กาหนฺติ โอวาทํ       นรา พุทฺเธน เทสิตํ
		พฺยสนํ เต คมิสฺสนฺติ         รกฺขสีหิว วาณิชา ฯw
	[๒๔๒] เย จ กาหนฺติ โอวาทํ       นรา พุทฺเธน เทสิตํ
		โสตฺถึ ปารํ คมิสฺสนฺติ        วลาเหเนว วาณิชาติ ฯ
			  วลาหกสฺสชาตกํ ฉฏฺฐํ ฯ
			     ___________
			   ๗ มิตฺตามิตฺตชาตกํ
	[๒๔๓] น นํ อุมฺหยเต ทิสฺวา        น จ นํ ปฏินนฺทติ
		จกฺขูนิ จสฺส น ททาติ        ปฏิโลมญฺจ วตฺตติ ฯ
#๑ สี. ยุ. ปพฺพตปตฺถเร ฯ  ๒ ม. อปาปายิ ฯ
