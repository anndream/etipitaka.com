    [๑๙๑๔] น สุทฺธิ เสจเนน อตฺถิ       นปิ เกวลี พฺราหฺมโณ
		น เจว ขนฺติ โสรจฺจํ ๑     นปิ โส ปรินิพฺพุโต ฯ
    [๑๙๑๕] กถํ โภ ๒ พฺราหฺมโณ โหติ   กถํ ภวติ เกวลี
		กถญฺจ ปรินิพฺพานํ           ธมฺมฏฺโฐ กินฺติ วุจฺจติ ฯ
	  [๑๙๑๖] อเขตฺตพนฺธุ อมโม นิราโส
		  นิลฺโลภปาโป ภวโลภขีโณ
		  เอวงฺกโร พฺราหฺมโณ โหติ เขมี
		  ธมฺเม ฐิตํ เตน อมาปยึสุ ฯ
    [๑๙๑๗] ขตฺติยา พฺราหฺมณา เวสฺสา    สุทฺทา จณฺฑาลปุกฺกุสา
		สพฺเพว โสรตา ทนฺตา       สพฺเพว ปรินิพฺพุตา
		สพฺเพสํ สีติภูตานํ           อตฺถิ เสยฺโยถ ๓ ปาปิโย ฯ
    [๑๙๑๘] ขตฺติยา พฺราหฺมณา เวสฺสา    สุทฺทา จณฺฑาลปุกฺกุสา
		สพฺเพว โสรตา ทนฺตา       สพฺเพว ปรินิพฺพุตา
		สพฺเพสํ สีติภูตานํ           นตฺถิ เสยฺโยถ ๓ ปาปิโย ฯ
    [๑๙๑๙] ขตฺติยา พฺราหฺมณา เวสฺสา    สุทฺทา จณฺฑาลปุกฺกุสา
		สพฺเพว โสรตา ทนฺตา       สพฺเพว ปรินิพฺพุตา
		สพฺเพสํ สีติภูตานํ           นตฺถิ เสยฺโยถ ๓ ปาปิโย
		ปสตฺถํ ๔ จรสิ พฺรหฺมญฺญํ     โสตฺถิยกุลวํสตํ ฯ
    [๑๙๒๐] นานารตฺเตหิ วตฺเถหิ        วิมานํ ภวติ ฉาทิตํ
		น เตสํ ฉายา วตฺถานํ       โส ราโค อนุปชฺชถ
#๑ ม. น ขนฺตี นาปิ โสรจฺจํ ฯ  ๒ ม. โส ฯ  ๓ สี. ยุ. เสยฺโยว ฯ  ๔ ม. ปนตฺถํ ฯ
