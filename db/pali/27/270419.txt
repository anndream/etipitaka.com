			  ๓ สีวิราชชาตกํ
    [๒๐๖๖] ทูเร อปสฺสํ เถโรว         จกฺขุํ ยาจิตุมาคโต
		เอกเนตฺตา ภวิสฺสาม        จกฺขุํ เม เทหิ ยาจิโต ฯ
	  [๒๐๖๗] เกนานุสิฏฺโฐ อิธมาคโตสิ
		  วนิพฺพก จกฺขุปถานิ ยาจิตุํ
		  สุทุจฺจชํ ยาจสิ อุตฺตมงฺคํ
		  ยมาหุ เนตฺตํ ปุริเสน ทุจฺจชํ ฯ
	  [๒๐๖๘] ยมาหุ เทเวสุ สุชมฺปตีติ
		  มฆวาติ นํ อาหุ มนุสฺสโลเก
		  เตนานุสิฏฺโฐ อิธมาคโตสฺมิ
		  วนิพฺพโก จกฺขุปถานิ ยาจิตุํ ฯ
		  วนิพฺพโก ๑ มยฺห วณึ อนุตฺตรํ
		  ททาหิ เม ๒ จกฺขุปถานิ ยาจิโต
		  ททาหิ เม จกฺขุปถํ อนุตฺตรํ
		  ยมาหุ เนตฺตํ ปุริเสน ทุจฺจชํ ฯ
		เยน อตฺเถน อาคญฺฉิ        ยมตฺถมภิปตฺถยํ
		เต เต อิชฺฌนฺตุ สงฺกปฺปา     ลภ จกฺขูนิ พฺราหฺมณ ฯ
		เอกนฺเต ยาจมานสฺส        อุภยานิ ททามหํ
		  ส จกฺขุมา คจฺฉ ชนสฺส เปกฺขโต
		  ยทิจฺฉเส ตฺวํ ตทเต สมิชฺฌตุ ฯ
#๑ ม. วนิพฺพโต ฯ   ๒ ม. เต ฯ
