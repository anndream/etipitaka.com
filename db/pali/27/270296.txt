		น จ เม ตาทิโส วณฺโณ      จกฺกวาก ยถา ตุวํ ฯ
    [๑๔๕๘] สมฺปสฺสํ อตฺตนิ เวรํ         หึสาย ๑ มานุสึ ปชํ
		อุตฺรโสฺต ฆสสี ภีโต         เตน วณฺโณ ตเวทิโส ฯ
    [๑๔๕๙] สพฺพโลกวิรุทฺโธสิ           ธงฺก ปาเปน กมฺมุนา
		ลทฺโธ ปิณฺโฑ น ปีเณติ       เตน วณฺโณ ตเวทิโส ฯ
    [๑๔๖๐] อหมฺปิ สมฺม ภุญฺชามิ         อหึสํ สพฺพปาณินํ
		อปฺโปสฺสุกฺโก นิราสงฺโก      อโสโก อกุโตภโย ฯ
    [๑๔๖๑] โส กรสฺสุ อานุภาวํ         วีติวตฺตสฺสุ สีลิยํ
		อหึสาย จรํ ๒ โลเก       ปิโย โหหิสิ มมฺมิว ฯ
    [๑๔๖๒] โย น หนฺติ น ฆาเตติ       น ชินาติ น ชาปเย
		เมตฺตํ โส สพฺพภูเตสุ        เวรํ ตสฺส น เกนจีติ
		     จกฺกวากชาตกํ เตรสมํ ฯ
			 ____________
			๑๔ ภูริปญฺหาชาตกํ
	  [๑๔๖๓] สจฺจํ กิร ตุวมฺปิ ๓ ภูริปญฺญ
		  ยา ตาทิสี สิรี ธิติ มติ จ
		  น ตายเต ภาววสูปนีตํ
		  โย ยวกํ ภุญฺชสิ อปฺปสูปํ ฯ
	  [๑๔๖๔] สุขํ ทุกฺเขน ปริปาจยนฺโต
		  กาลากาลํ วิจินํ ฉนฺทฉนฺโน
#๑ ม. หึสยํ ฯ  ๒ ม. จร ฯ  ๓ ม. ตฺวํ อปิ ฯ
