			   ๒ สนฺถวชาตกํ
	  [๑๗๓] น สนฺถวสฺมา ปรมตฺถิ ปาปิโย
		 โย สนฺถโว กาปุริเสน โหติ
		 สนฺตปฺปิโต สปฺปินา ปายาเสน
		 กิจฺฉา กตํ ปณฺณกุฏึ อทฑฺฒหิ ๑ ฯ
	  [๑๗๔] น สนฺถวสฺมา ปรมตฺถิ เสยฺโย
		 โย สนฺถโว สปฺปุริเสน โหติ
		 สีหสฺส พยคฺฆสฺส จ ทีปิโน จ
		 สามา มุขํ เลหติ สนฺถเวนาติ ฯ
			  สนฺถวชาตกํ ทุติยํ ฯ
			    ___________
			    ๓ สุสีมชาตกํ
	  [๑๗๕] กาฬา มิคา เสตทนฺตา ตวีเม
		 ปโรสตํ เหมชาลาภิฉนฺนา
		 เต เต ททามีติ สุสีม พฺรูสิ
		 อนุสฺสรํ เปตฺติปิตามหานํ ฯ
	  [๑๗๖] กาฬา มิคา เสตทนฺตา มมีเม
		 ปโรสตํ เหมชาลาภิฉนฺนา
		 เต เต ททามีติ วทามิ มาณว
#๑ ม. อทยฺหิ ฯ ยุ. อทฏฺฐหิ ฯ
