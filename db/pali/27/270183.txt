		หทเย ชายเต เปมํ         น ตํ สกฺกา อโสจิตุํ ฯ
	[๘๑๐] มตํ มริสฺสํ โรทนฺติ          เย รุทนฺติ ลปนฺติ จ
		ตสฺมา ตฺวํ อิสิ มา โรทิ      โรทิตํ โมฆมาหุ สนฺโต ฯ
	[๘๑๑] โรทิเตน หเว พฺรเหฺม       มโต เปโต สมุฏฺฐเห
		สพฺเพ สงฺคมฺม โรทาม       อญฺญมญฺญสฺส ญาตเก ฯ
	[๘๑๒] อาทิตฺตํ วต มํ สนฺตํ         ฆตสิตฺตํว ปาวกํ
		วารินา วิย โอสิญฺจํ         สพฺพํ นิพฺพาปเย ทรํ
		อพฺพูฬฺหํ ๑ วต เม สลฺลํ     ยมาสิ หทยสฺสิตํ
		โย เม โสกปเรตสฺส        ปุตฺตโสกํ อปานุทิ
		โสหํ อพฺพูฬฺหสลฺโลสฺมิ        วีตโสโก อนาวิโล
		น โสจามิ น โรทามิ        ตว สุตฺวาน วาสวาติ ฯ
			  มิคโปตกชาตกํ ทุติยํ ฯ
			     ___________
			     ๓ มูสิกชาตกํ
	[๘๑๓] กุหึ คตา กตฺถ คตา         อิติ ลาลปฺปตี ชโน
		อหเมเวโก ชานามิ         อุทปาเน มูสิกา หตา ฯ
	[๘๑๔] ยญฺเจตํ อิติ จินฺตี จ ๒      คทฺรโภว นิวตฺตสิ
		อุทปาเน มูสิกํ หนฺตฺวา       ยวํ ภกฺขิตุมิจฺฉสิ ๓ ฯ
	[๘๑๕] ทหโร จาสิ ทุมฺเมธ         ปฐมุปฺปตฺติโก ๔ สุสู ๕
#๑ ม. อพฺพหิ ฯ ๒ สี. ยเถตํ อิติจิติ จ ฯ ม. ยญฺเจตํ อิติ จีติ จ ฯ
#๓ ม. ภกฺเขตุมิจฺฉสิ ฯ ๔ สี. ยุ. ปฐมุปฺปตฺติโต ฯ ๕ ม. สุสุ ฯ
