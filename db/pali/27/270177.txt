	[๗๗๒] เสนีโมกฺขูปลาเภน ๑       วลฺลภานํ นเยน จ
		ชคตึ ชคตีปาลา ๒         อาวสนฺติ วสุนฺธรนฺติ ฯ
			 ขชฺโชปนกชาตกํ จตุตฺถํ ฯ
			     ___________
			   ๕ อหิตุณฺฑิกชาตกํ
	[๗๗๓] ธุตฺโตมฺหิ ๓ สมฺม สุมุข      ชูเต อกฺขปราชิโต
		หเรหิ ๔ อมฺพปกฺกานิ       วีริยนฺเต ภกฺขยามเส ฯ
	[๗๗๔] อลิกํ วต มํ สมฺม           อภูเตน ปสํสสิ
		โก เต สุโต วา ทิฏฺโฐ วา   สุมุโข นาม มกฺกโฏ ฯ
	[๗๗๕] อชฺชาปิ เม ตํ มนสิ         ยํ มํ ตฺวํ อหิตุณฺฑิก
		ธญฺญาปณํ ปวิสิตฺวา          มตฺโต ฉาตํ หนาสิ มํ ฯ
	[๗๗๖] ตาหํ สรํ ทุกฺขเสยฺยํ         อปิ รชฺชมฺปิ การเย
		เนวาหํ ยาจิโต ทชฺชํ        ตถาหิ ภยตชฺชิโต ฯ
	[๗๗๗] ยญฺจ ชญฺญา กุเล ชาตํ       คพฺเภ ติตฺตํ อมจฺฉรึ
		เตน สขิญฺจ มิตฺตญฺจ         ธีโร สนฺธาตุมรหตีติ ฯ
			 อหิตุณฺฑิกชาตกํ ปญฺจมํ ฯ
			    _______________
			   ๖ คุมฺพิยชาตกํ
	[๗๗๘] มธุวณฺณํ มธุรสํ             มธุคนฺธํ วิสํ อหุ
#๑ ม. เสนาโมกฺขปลาเภน ฯ ๒ ม. ชคติปาลา ฯ ๓ สี. วุตฺโตมฺหิ ฯ ๔ สี. ยุ. เสเวหิ ฯ
