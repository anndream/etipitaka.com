		  มาโน มมํ มา ปุนราคมาสีติ ฯ
		  ปญฺจุโปสถิกชาตกํ สตฺตมํ ฯ
			  ___________
			๘ มหาโมรชาตกํ
	  [๑๙๖๑] สเจ หิ ตฺยาหํ ธนเหตุ คหิโต ๑
		  มา มํ อวธิ ชีวคาหํ คเหตฺวา
		  รญฺโญ จ ๒ มํ สมฺม อุปนฺติ ๓ เนหิ
		  มญฺเญ ธนํ ลจฺฉสินปฺปรูปํ ฯถ
	  [๑๙๖๒] น เม อยํ ตุยฺห วธาย อชฺช
		  สมาหิโต จาปวโร ๔ ขุรปฺโป
		  ปาสญฺจ ตฺยาหํ อธิปาตยิสฺสํ
		  ยถาสุขํ คจฺฉตุ โมรราชา ฯ
	  [๑๙๖๓] ยํ สตฺต วสฺสานิ มมานุพนฺธิ
		  รตฺตินฺทิวํ ขุปฺปิปาสํ สหนฺโต
		  อถ กิสฺส มํ ปาสวสูปนีตํ
		  ปมุตฺตเว อิจฺฉสิ พนฺธนสฺมา ฯ
		  ปาณาติปาตา วิรโต นุสชฺช
		  อภยนฺนุ เต สพฺพภูเตสุ ทินฺนํ
		  ยํ มํ ตุวํ ปาสวสูปนีตํ
#๑ ม. คาหิโต ฯ   ๒ สี. ยุ. ว ฯ   ๓ ม. อุปนฺติกํ ฯ  ๔ ถามธนูติปิ ปาโฐ ฯ สี.
#จาปวเร ฯ ม. จาปธุเร ฯ
