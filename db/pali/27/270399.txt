    [๑๙๙๙] อิมานิ ตานิ เขตฺตานิ        อิมํ นิกฺขํ สกุณฺฑลํ
		อิมา ตา หริตานุปา         อิมา นชฺโช สวนฺติโย
		อิมา ตา โปกฺขรณิโย ๑ รมฺมา จากวากูปกุชฺชิตา ๒
		มณฺฑาลเกหิ สญฺฉนฺนา        ปทุมุปฺปลเกหิ จ
		ยสฺสิมานิ มมายึสุ           กึ นุ เต ทิสตํ คตา ฯ
		  ตานิ จ เขตฺตานิ โส ภูมิภาโค
		  เตเยว อารามวนูปจารา ๓
		  ตเมว มยฺหํ ชนตํ อปสฺสโต
		  สุญฺญญฺจ เม นารท ขายเต ทิสา ฯ
    [๒๐๐๐] ทิฏฺฐา มยา วิมานานิ        โอภาสนฺตา จตุทฺทิสา
		สมฺมุขา เทวราชสฺส         ติทสานญฺจ สมฺมุขา ฯ
		วุตฺถํ เม ภวนํ ทิพฺยํ         ภุตฺตา กามา อมานุสา
		ตาวตึเสสุ เทเวสุ          สพฺพกามสมิทฺธิสุ ฯ
		โสหํ เอตาทิสํ หิตฺวา        ปุญฺญายมฺหิ อิธาคโต
		ธมฺมเมว จริสฺสามิ          นาหํ รชฺเชน อตฺถิโก ฯ
		อทณฺฑาวจรํ มคฺคํ           สมฺมาสมฺพุทฺธเทสิตํ
		ตํ มคฺคํ ปฏิปชฺชิสฺสํ          เยน คจฺฉนฺติ สุพฺพตาติ ฯ
		   สาธินราชชาตกํ เอกาทสมํ ฯ
		      _________________
#๑ ม. โปกฺขรณี ฯ   ๒ ม. จกฺกวากปกูชิตา ฯ สี. ยุ. จกฺกวากูปกูชิตา ฯ
#๓ สี. ยุ. เต อารามา เต วนเมปจารา ฯ
