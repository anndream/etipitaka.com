		ปณฺฑิตํ อนุรกฺขนฺโต          ปาณํ จชติ ทุจฺจชํ
		มาตุ ภริยาย ภาตุ จ        สขิโน พฺราหฺมณสฺส จ
		อตฺตโน จาปิ ปญฺจาโล       ฉนฺนํ จชติ ชีวิตํ
		เอวํ มหิทฺธิยา ๑ ปญฺญา     นิปุณา สาธุจินฺตินี
		ทิฏฺฐธมฺมหิตตฺถาย           สมฺปรายสุขาย จาติ ฯ
		      ทกรกฺขสชาตกํ สตฺตมํ ฯ
			 _______________
		      ๘ ปณฺฑรกชาตกํ ๒
	  [๒๓๘๗] วิกิณฺณวาจํ อนิคุยฺหมนฺตํ
		  อสญฺญตํ อปริจกฺขิตารํ
		  ภยนฺตมเนฺวติ สยํ อโพธํ
		  นาคํ ยถา ปณฺฑรกํ สุปณฺโณ ฯ
		  โย คุยฺหมนฺตํ ปริรกฺขเนยฺยํ
		  โมหา นโร สํสติ หาสมาโน ๓
		  ตํ ภินฺนมนฺตํ ภยมเนฺวติ ขิปฺปํ
		  นาคํ ยถา ปณฺฑรกํ สุปณฺโณ ฯ
		นานุมิตฺโต ครุํ อตฺถํ         คุยฺหํ เวทิตุมรหติ
		สุมิตฺโต จ อสมฺพุทฺธํ         สมฺพุทฺธํ วา อนตฺถวา ฯ
		   วิสฺสาสมาปชฺชิมหํ อเจลํ ๔
#๑ มหตฺถิยาติปิ ฯ ม. มหตฺถิกา ฯ  ๒ ม. ปญฺฑรนาคชาตกํ ฯ   ๓ ยุ. ภาสมาโน ฯ
#๔ สี. ยุ. อเจโล ฯ
