		ปุพฺพมกฺขายิโน ๑ ราช      เอตทตฺถุํ ๒ น สทฺทเห ฯ
	[๖๒๗] ตสฺมา ปณฺฑิตชาติโย         สุเณยฺย อิตรสฺสปิ
		อุภินฺนํ วจนํ สุตฺวา          ยถา ธมฺโม ตถา กเร ฯ
	  [๖๒๘] อลโส คิหี กามโภคี น สาธุ
		 อสญฺญโต ปพฺพชิโต น สาธุ
		 ราชา น สาธุ อนิสมฺมการี
		 โย ปณฺฑิโต โกธโน ตํ น สาธุ ฯ
	[๖๒๙] นิสมฺม ขตฺติโย กยิรา        นานิสมฺม ทิสมฺปติ
		นิสมฺมการิโน รญฺโญ ๓      ยโส กิตฺตี จ วฑฺฒตีติ ฯ
			   รถลฏฺฐิชาตกํ ทุติยํ ฯ
			      ___________
			    ๓ โคธชาตกํ ๔
	[๖๓๐] ตเทว เม ตฺวํ วิทิโต        วนมชฺเฌ รเถสโภ ๕
		ยสฺส เต ขคฺคพนฺธสฺส ๖     สนฺนทฺธสฺส ติรีฏิโน
		อสฺสตฺถทุมสาขาย           ปกฺกา โคธา ปลายถ ฯ
	  [๖๓๑] นเม นมนฺตสฺส ภเช ภชนฺตํ
		 กิจฺจานุกุพฺพสฺส กเรยฺย กิจฺจํ
		 นานตฺถกามสฺส กเรยฺย อตฺถํ
		 อสมฺภชนฺตมฺปิ น สมฺภเชยฺย ฯ
#๑ ม. ปุพฺพวกฺขายิโน ฯ ๒ สี. ยุ. เอกทตฺถุ ฯ ม. อญฺญทตฺถุ ฯ ๓ สี. ม.
# ราช ฯ  ๔ ม. ปกฺกโคธชาตกํ ฯ ๕ ม. รเถสภ ฯ ๖ ม. ขคฺคพทฺธสฺส ฯ
