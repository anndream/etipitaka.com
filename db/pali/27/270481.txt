		  ทาสมฺปิ คเณฺห ปริจาริกมฺปิ
		  ตสฺสา ปุณฺณํ กุมฺภมิมํ กิณาถ ฯ
		  ยํ เว ๑ ปิตฺวาน หเนยฺย โปโส
		  ธมฺเม ฐิตํ สมณํ พฺราหฺมณํ วา
		  คจฺเฉ อปายํปิ ตโตนิทานํ
		  ตสฺสา ปุณฺณํ กุมฺภมิมํ กิณาถ ฯ
		  ยํ เว ปิตฺวา ทุจฺจริตํ จรนฺติ
		  กาเยน วาจาย จ เจตสา จ
		  นิรยํ วชนฺติ ทุจฺจริตํ จริตฺวา
		  ตสฺสา ปุณฺณํ กุมฺภมิมํ กิณาถ ฯ
		  ยํ ยาจมานา น ลภนฺติ ปุพฺเพ
		  พหุํ หิรญฺญํปิ ปริจฺจชนฺตา
		  โส ตํ ปิวิตฺวา อลิกํ ภณาติ
		  ตสฺสา ปุณฺณํ กุมฺภมิมํ กิณาถ ฯ
		  ยํ เว ปิตฺวา เปสเน เปสิยนฺโต
		  อจฺจายิเก กรณียมฺหิ ชาเต
		  อตฺถมฺปิ โส นปฺปชานาติ วุตฺโต
		  ตสฺสา ปุณฺณํ กุมฺภมิมํ กิณาถ ฯ
		  หิรีมนาปิ อหิรีกภาวํ
		  ปาตุํ กโรนฺติ มทนาย ๒ มตฺตา
#๑ ยุ. ยญฺจ ฯ       ๒ ยุ. มทิราย ฯ
