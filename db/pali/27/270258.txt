    [๑๒๓๙] เย ผลตฺถา สมฺภชนฺติ        อผโลติ ชหนฺติ นํ
		อตฺตตฺถปญฺญา ทุมฺเมธา       เต โหนฺติ ปกฺขปาติโน ฯ
    [๑๒๔๐] สาธุ ปกฺขิ กตํ โหติ         มิตฺติ ๑ สํสติ สนฺถโว
		สเจตํ ธมฺม โรเจสิ         ปาสํโสสิ วิชานตํ ฯ
    [๑๒๔๑] โส เต สุว วรํ ทมฺมิ        ปตฺตยาน วิหงฺคม
		วรํ วรสฺสุ วงฺกงฺค          ยงฺกิญฺจิ มนสิจฺฉสิ ฯ
    [๑๒๔๒] อปิ นาม นํ ปุน ปสฺเส ๒    สปตฺตํ สผลํ ทุมํ
		ทลิทฺโทว นิธึ ลทฺธา         นนฺเทยฺยาหํ ปุนปฺปุนํ ฯ
    [๑๒๔๓] ตโต อมตมาทาย           อภิสิญฺจิ มหีรุหํ
		ตสฺส สาขา วิรูหึสุ          สีตจฺฉายา มโนรมา ฯ
    [๑๒๔๔] เอวํ สกฺก สุขี โหหิ         สห สพฺเพหิ ญาติภิ
		ยถาหมชฺช สุขิโต           ทิสฺวาน สผลํ ทุมํ ฯ
    [๑๒๔๕] สุวสฺส วจนํ สุตฺวา          กตฺวาน สผลํ ทุมํ
		ปกฺกามิ สห ภริยาย         เทวานํ นนฺทนํ วนนฺติ ฯ
		     จุลฺลสุวกราชชาตกํ จตุตฺถํ ฯ
			  _______________
			  ๕ หริตจชาตกํ
    [๑๒๔๖] สุตเมตํ มหาพฺรเหฺม         กาเม ภุญฺชติ หาริโต
		กจฺเจตํ วจนํ ตุจฺฉํ          กจฺจิ สุทฺโธ อิรียสิ ฯ
    [๑๒๔๗] เอวเมตํ มหาราช          ยถา เต วจนํ สุตํ
#๑ ม. เมตฺติ  ฯ  ๒ ม. อปิ นาม นํ ปสฺเสยฺยุํ ฯ
