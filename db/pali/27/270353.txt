		ปฏิสกฺกิตฺวา นิสีทิ           ครุภารํ อสหมาโน ฯ
	  [๑๗๙๙] กาลิงฺโค ภารทฺวาโช นาคํ ขีณายุกํ
		  วิทิตฺวาน ราชานํ กาลิงฺคํ ตรมาโน
		  อชฺฌภาสิตฺถ อญฺญํ สงฺกม นาคํ
		  นาโค ขีณายุโก มหาราช ฯ
	  [๑๘๐๐] ตํ สุตฺวา กาลิงฺโค ตรมาโน
		  สงฺกมิ นาคํ สงฺกนฺเตว รญฺเญ
		  นาโค ตตฺเถว ปติ ภูมฺยา
		  เวยฺยญฺชนิกวโจ ยถา ตถา อหุ นาโค ฯ
	  [๑๘๐๑] กาลิงฺคภารทฺวาชํ กาลิงฺโค ๑ พฺราหฺมณํ อิทมโวจ
		  ตฺวเมวาสิ สมฺพุทฺโธ สพฺพญฺญู สพฺพทสฺสาวี ฯ
    [๑๘๐๒] ตํ อนธิวาเสนฺโต กาลิงฺโค ๒ พฺราหฺมโณ อิทมโวจ
		เวยฺยญฺชนิกา หิ มยํ         พุทฺธา สพฺพญฺญุโน มหาราช ฯ
    [๑๘๐๓] สพฺพญฺญู สพฺพวิทู จ          พุทฺธา [๓] ลกฺขเณน ชานนฺติ
		อาคมพลสา ๔ หิ มยํ       พุทฺธา สพฺพํ ปชานนฺติ ฯ
    [๑๘๐๔] ปหํสิตฺวาน ๕ สมฺโพธึ       นานาตุริเยหิ วิชฺชมาเนหิ
		มาลาวิเลปนํ อภิหริตฺวา ๖   ปาการปริกฺเขปํ กาเรสิ
			 อถ ราชา ปายาสิ ฯ
    [๑๘๐๕] สฏฺฐิวาหสหสฺสานิ           ปุปฺผานิ สนฺนิปาตยิ
#๑ ม. กาลิงฺโค ราชา กาลิงฺคํ ฯ  ๒ กาลิงฺคํ ฯ  ๓ ม. น ฯ  ๔ ยุ. อาคมปุริสา ฯ
#๕ ม. มหยิตฺวา ฯ สี. ยุ. มหายิตฺวาน ฯ  ๖ สี. ยุ. มาลาคนฺธวิเลปนํ อาหริตฺรา ฯ
