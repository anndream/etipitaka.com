		  กายสฺส เภทา อภิสมฺปรายํ
		  อสํสยํ โส นิรยํ อุเปติ ๑ ฯ
	  [๑๔๐๖] โย มาตรํ วา ปิตรํ สวิฏฺฐ
		  อนฺเนน ปาเนน อุปฏฺฐหาติ
		  กายสฺส เภทา อภิสมฺปรายํ
		  อสํสยํ โส สุคตึ อุเปติ ฯ
	  [๑๔๐๗] น เม ตฺวํ ปุตฺต อหิตานุกมฺปี
		  หิตานุกมฺปี เม ตฺวํสิ ปุตฺต
		  อหญฺจ เต ๒ มาตรา วุจฺจมาโน
		  เอตาทิสํ กมฺม กโรมิ ลุทฺทํ ฯ
	  [๑๔๐๘] ยา เต สา ภริยา อนริยรูปา
		  มาตา มเมสา สกิยา ๓ ชเนตฺติ
		  นิทฺธาปเย ตญฺจ สกา อคารา
		  อญฺญมฺปิ เต สา ทุขมาวเหยฺย ฯ
	  [๑๔๐๙] ยา เต สา ภริยา อนริยรูปา
		  มาตา มเมสา สกิยา ๓ ชเนตฺติ
		  ทนฺตา กเรณูว วสูปนีตา
		  สา ปาปธมฺมา ปุนราวชาตูติ ฯ
			ตกฺกลชาตกํ อฏฺฐมํ ฯ
#๑ สี. ยุ. ปเรติ ฯ  ๒ ม. ตํ ฯ  ๓ ม. ชาติยา ฯ
