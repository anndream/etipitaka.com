		รตฺติญฺหิ โจรา ขาทนฺติ       ทิวา ขาทนฺติ ตุณฺฑิยา
		รฏฺฐสฺมึ กูฏราชสฺส          พหุ อธมฺมิโก ชโน
		กถํ โน อสิโกสตฺถา         ขีรปา หญฺญเต ปชา ฯ
    [๒๔๓๕] เอวํ ขชฺชตุ ปญฺจาโล        หโต ยุทฺเธ สปุตฺตโก
		ยถาหมชฺช ขชฺชามิ          คามิเกหิ ๑ อรญฺญโช ฯ
	  [๒๔๓๖] น สพฺพภูเตสุ วิเธนฺติ รกฺขํ
		  ราชาโน มณฺฑูก มนุสฺสโลเก
		  เนตฺตาวตา ราชา อธมฺมจารี
		  ยํ ตาทิสํ ชีวมเทยฺยุ ธงฺกา ฯ
	  [๒๔๓๗] อธมฺมรูโป วต พฺรหฺมจารี
		  อนุปฺปิยํ ภาสสิ ขตฺติยสฺส
		  วิลุมฺปมานาย ปุถุปฺปชาย
		  ปูเชสิ ราชํ ปรมปฺปวาทึ ๒ ฯ
		  สเจ อิทํ พฺรเหฺม สุรชฺชกํ สิยา
		  ผีตํ รฏฺฐํ มุทิตํ วิปฺปสนฺนํ
		  ภุตฺวา พลึ อคฺคปิณฺฑญฺจ กากา
		  น มาทิสํ ชีวมเทยฺยุ ธงฺกาติ ฯ
		  ภณฺฑุติณฺฑุกชาตกํ ทสมํ ฯ
			 ____________
#๑ สี. ยุ. คามเกหิ ฯ     ๒ สี. ปรมปฺปวาทํ ฯ ม. ปรมปฺปมาทํ ฯ
