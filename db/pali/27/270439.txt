		  กิมิธ วเน โรทถ อปฺปตีตา ฯ
		  สุกิจฺฉรูปํ ปริเทวยโวฺห
		  อาลิงฺคิโต จาสิ ปิโย ปิยาย
		  ปุจฺฉามิ โว มานุสเทหวณฺเณ
		  กิมิธ วเน วิลปถ อปฺปตีตา ฯ
		  สุกิจฺฉรูปํ ปริเทวยโวฺห
		  อาลิงฺคิโต จาสิ ปิโย ปิยาย
		  ปุจฺฉามิ โว มานุสเทหวณฺเณ
		  กิมิธ วเน โสจถ อปฺปตีตา ฯ
	  [๒๑๕๖] มเยกรตฺตํ ๑ วิปฺปวสิมฺห ลุทฺท
		  อกามกา อญฺญมญฺญํ สรนฺตา
		  ตเมกรตฺตํ ๒ อนุตปฺปมานา
		  โสจาม สา รตฺติ ปุน น เหสฺสติ ฯ
	  [๒๑๕๗] ยเมกรตฺตํ ๓ อนุตปฺปเถตํ
		  ธนํว นฏฺฐํ ปิตรญฺจ เปตํ
		  ปุจฺฉามิ โว มานุสเทหวณฺเณ
		  กถํ วินาวาสมกปฺปยิตฺถ ฯ
	  [๒๑๕๘] ยมิมํ นทึ ปสฺสสิ สีฆโสตํ
		  นานาทุมจฺฉาทน เสลกูลํ ๔
		  ตํ เม ปิโย อุตฺตริ วสฺสกาเล
#๑-๒-๓ ยุ. - รตฺตึ ฯ  ๔ สี. ยุ. ทุมจฺฉทนํ เสลกูฏํ ฯ ม. - ทุมจฺฉาทนํ ฯ
