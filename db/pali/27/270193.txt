		กาลวาเต อติกฺกมฺม         เวรมฺภานํ วสํ อคา ฯ
	[๘๖๗] ตสฺส ปุตฺตา จ ทารา จ      เย จญฺเญ อนุชีวิโน
		สพฺเพ พฺยสนมาปาทุํ         อโนวาทกเร ทิเช ฯ
	[๘๖๘] เอวมฺปิ อิธ วุฑฺฒานํ         โย วากฺยํ นาวพุชฺฌติ
		อติสีมํ จโร ๑ ทิตฺโต       คิชฺโฌ วาตีตสาสโน
		สพฺเพ พฺยสนํ ปปฺโปนฺติ       อกตฺวา พุทฺธสาสนนฺติ ๒ ฯ
		      มิคาโลปชาตกํ ฉฏฺฐํ ฯ
			  ___________
		      ๗ สิริกาฬกณฺณิชาตกํ
	[๘๖๙] กา นุ กาเฬน วณฺเณน       น จาปิ ๓ ปิยทสฺสนา
		กา วา ตฺวํ กสฺส วา ธีตา    กถํ ชาเนมุ ตํ มยํ ฯ
	[๘๗๐] มหาราชสฺสหํ ธีตา          วิรูปกฺขสฺส จณฺฑิยา
		อหํ กาฬี อลกฺขิกา          กาฬกณฺณีติ มํ วิทู
		โอกาสํ ยาจิโต เทหิ        วเสมุ ตว สนฺติเก ฯ
	[๘๗๑] กึสีเล กึสมาจาเร          ปุริเส นิวิเส ๔ ตุวํ
		ปุฏฺฐา เม กาฬิ อกฺขาหิ      กถํ ๕ ชาเนมุ ตํ มยํ ฯ
	[๘๗๒] มกฺขี ปลาสี สารมฺภี         อิสฺสุกี มจฺฉรี สโถ
		โส มยฺหํ ปุริโส กนฺโต       ลทฺธํ ยสฺส วินสฺสติ ฯ
	[๘๗๓] โกธโน อุปนาหี จ          ปิสุโณ จ วิเภทโก
		กณฺฏกวาโจ ๖ ผรุโส       โส เม กนฺตตโร ตโต ฯ
#๑ ม. อติสีมจโร ฯ ๒ วุทฺธสาสนนฺติ ฯ ๓ สี. น จาสิ ฯ ๔ ม. นิวิสเส ฯ
#๕ สี. ยุ. ยถา ฯ ๖ ม. กณฺฑกวาโจ ฯ สี. ยุ. อณฺฑกวาโจ ฯ
