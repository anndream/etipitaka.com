		  วสวตฺติโน ชาติชรํ อตีตา
		  อยมนฺติมา เวทคู พฺรหฺมุปปตฺติ ๑
		  อสฺมาภิชปฺปนฺติ ชนา อเนกา ฯ
	  [๑๐๓๖] อปฺปญฺจ เหตํ ๒ น หิ ทีฆมายุ
		  ยํ ตฺวํ พก มญฺญสิ ทีฆมายุํ
		  สตํ สหสฺสาน ๓ นิรพฺพุทานํ
		  อายุํ ปชานามิ ตวาห พฺรหฺเม ฯ
	  [๑๐๓๗] อนนฺตทสฺสี ภควาหมสฺมิ
		  ชาติชฺชรํ โสกมุปาติวตฺโต
		  กึ เม ปุราณํ วตสีลวตฺตํ
		  อาจิกฺข เมตํ ยมหํ วิชญฺญํ ฯ
	  [๑๐๓๘] ยํ ตฺวํ อปาเยสิ พหู มนุสฺเส
		  ปิปาสิเต ฆมฺมนิ สมฺปเรเต
		  ตนฺเต ปุราณํ วตสีลวตฺตํ
		  สุตฺตปฺปพุทฺโธว อนุสฺสรามิ ฯ
	  [๑๐๓๙] ยํ เอณิกูลสฺมึ ชนตํ คหีตํ
		  อโมจยี คยฺหก นียมานํ
		  ตนฺเต ปุราณํ วตสีลวตฺตํ
		  สุตฺตปฺปพุทฺโธว อนุสฺสรามิ ฯ
	  [๑๐๔๐] คงฺคาย โสตสฺมึ คหีตนาวํ
#๑ ม. พฺรหฺมปตฺติ ฯ  ๒ ม. อปฺปํ หิ เอตํ ฯ  ๓ ม. สหสฺสานิ ฯ สี. ยุ. สหสฺสานํ ฯ
