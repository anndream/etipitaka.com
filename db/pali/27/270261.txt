		ราชา วิลุมฺปเต รฏฺฐํ        พฺราหฺมโณ จ ปุโรหิโต
		อตฺตคุตฺตา วิหรถ           ชาตํ สรณโต ภยนฺติ ฯ
		     ปทกุสลมาณวชาตกํ ฉฏฺฐํ ฯ
			 ____________
		      ๗ โลมสกสฺสปชาตกํ
    [๑๒๖๕] อสฺส อินฺทสโม ราช         อจฺจนฺตํ อชรามโร
		สเจ ตฺวํ ยญฺญํ ยเชยฺย       อิสึ โลมสกสฺสปํ ฯ
    [๑๒๖๖] สสมุทฺทปริยายํ             มหึ สาครกุณฺฑลํ
		น อิจฺเฉ สห นินฺทาย        เอวํ เสยฺห ๑ วิชานหิ ฯ
    [๑๒๖๗] ธิรตฺถุ ตํ ยสลาภํ           ธนลาภญฺจ พฺราหฺมณ
		ยา วุตฺติ วินิปาเตน         อธมฺมจรเณน วา ฯ
    [๑๒๖๘] อปิ เจ ปตฺตมาทาย         อนาคาโร ปริพฺพเชโ
		สาเยว ชีวิกา เสยฺโย       ยา จาธมฺเมน เอสนา ฯ
    [๑๒๖๙] อปิ เจ ปตฺตมาทาย         อนาคาโร ปริพฺพเช
		อญฺญํ อหึสยํ โลเก          อปิ รชฺเชน ตํ วรํ ฯ
    [๑๒๗๐] พลํ จนฺโท พลํ สุริโย        พลํ สมณพฺราหฺมณา
		พลํ เวลา สมุทฺทสฺส         พลาติพลมิตฺถิโย ฯ
    [๑๒๗๑] ยถา อุคฺคตปํ สนฺตํ          อิสึ โลมสกสฺสปํ
		ปิตุ อตฺถาย จนฺทวตี         วาชเปยฺยํ อยาชยิ ฯ
    [๑๒๗๒] ตํ โลภปกตํ กมฺมํ           กฏุกํ กามเหตุกํ
#๑ ม. เสยฺย ฯ
