		มํสสูลา จ เทฺว โคธา       เอกญฺจ ทธิวารกํ
		อิทํ พฺราหฺมณ เม อตฺถิ       เอตํ ภุตฺวา วเน วส ฯ
	[๕๖๔] อมฺพปกฺกํ ๑ ทกํ สีตํ        สีตจฺฉายํ ๒ มโนรมํ
		อิทํ พฺราหฺมณ เม อตฺถิ       เอตํ ภุตฺวา วเน วส ฯ
	[๕๖๕] น สสสฺส ติลา อตฺถิ         น มุคฺคา นปิ ตณฺฑุลา
		อิมินา อคฺคินา ปกฺกํ         มมํ ภุตฺวา วเน วสาติ ฯ
			  สสปณฺฑิตชาตกํ ฉฏฺฐํ ฯ
			     ____________
			   ๗ มตโรทนชาตกํ
	[๕๖๖] มตมตเมว ๓ โรทถ        น หิ ตํ โรทถ โย มริสฺสติ
		สพฺเพว ๔ สรีรธาริโน      อนุปุพฺเพน ชหนฺติ ชีวิตํ ฯ
	[๕๖๗] เทวา มนุสฺสา จตุปฺปทา      ปกฺขิคณา อุรคา จ โภคิโน
		ยมฺหิ ๕ สรีเร อนิสฺสรา     รมมานาว ชหนฺติ ชีวิตํ ฯ
	[๕๖๘] เอวํ จลิตํ อสณฺฐิตํ          สุขทุกฺขํ มนุเชสุ อเปกฺขิยํ ๖
		กนฺทิตํ รุณตํ ๗ นิรตฺถกํ      กึ โว โสกคณาภิกีรเร ฯ
	[๕๖๙] ธุตฺตา โสณฺฑา จ อกตา      พาลา สูรา [๘] อโยคิโน
		ธีรํ มญฺญนฺติ พาโลติ         เย ธมฺมสฺส อโกวิทาติ ฯ
			 มตโรทนชาตกํ สตฺตมํ ฯ
			    ___________
#๑ สี. ยุ. อมฺพปกฺโกทกํ ฯ ๒ ม. สีตจฺฉายา มโนรมา ฯ ๓ ม. มตํ มตํ เอว ฯ
#๔ ม. สพฺเพปิ ฯ ๕ ยุ. อสฺมึ ฯ ๖ ม. มนุเชสฺวเปกฺขิย ฯ
#๗ ม. กนฺทิตรุทิตํ ฯ ๘ ยุ. ธีรา ฯ
