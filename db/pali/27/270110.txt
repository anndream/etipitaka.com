		อกฺกุทฺธสฺส มุขํ ปสฺส         กถํ กุทฺโธ กริสฺสตีติ ฯ
			  อุลูกชาตกํ ทสมํ ฯ
			  ปทุมวคฺโค ทุติโย
			    ___________
			    ตสฺสุทฺทานํ
		 ปทุมุตฺตม นาคสิริวฺหยโน
		 สมหณฺณว ยูป ขุรปฺปวโร
		 อถ ภทฺทลี กุญฺชร รุกฺข ปุน
		 ขรวาจ อุลูกวเรน ทส ฯ
			   ___________
			๓ อุทปานทูสกวคฺโค ๑
			 ๑ อุทปานทูสกชาตกํ
	[๔๑๒] อารญฺญกสฺส ๒ อิสิโน       จิรํ รตฺตํ ตปสฺสิโน
		กิจฺฉากตํ อุทปานํ           กถํ สมฺม อปาหสิ ๓ ฯ
	[๔๑๓] เอส ธมฺโม สิคาลานํ        ยํ ปิวิตฺวา โอหทามเส
		ปิตุปิตามหํ ธมฺโม           น ตํ อุชฺฌาตุมรหสิ ฯ
	[๔๑๔] เยสํ โว เอทิโส ธมฺโม      อธมฺโม ปน กีทิโส
		มา โว ธมฺมํ อธมฺมํ วา      อทฺทสาม กุทาจนนฺติ ฯ
			อุทปานทูสกชาตกํ ปฐมํ ฯ
#๑ ม. อุทปานวคฺค ฯ  ๒ ม. อรญฺญิกสฺส ฯ  ๓ สี. ม. อวาหสิ ฯ
