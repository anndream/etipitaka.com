		  น เม สโม จาตุรนฺโตปิ ราชา
		  ตสฺสา ปุณฺณํ กุมฺภมิมํ กิณาถ ฯ
		  มานาติมานา กลหานิ เปสุณี
		  ทุพฺพณฺณินี นคฺคยินี ปลายินี
		  โปราณธุตฺตาน ๑ คตี นิเกโต
		  ตสฺสา ปุณฺณํ กุมฺภมิมํ กิณาถ ฯ
		  อิทฺธานิ ผีตานิ กุลานิ อสฺสุ
		  อเนกสาหสฺสธนานิ โลเก
		  อุจฺฉินฺนทายชฺชกตานิมาย
		  ตสฺสา ปุณฺณํ กุมฺภมิมํ กิณาถ ฯ
		  ธญฺญํ ธนํ รชตํ ชาตรูปํ
		  เขตฺตํ ควํ ยตฺถ วินาสยนฺติ
		  อุจฺเฉทนี วิตฺตคตํ ๒ กุลานํ
		  ตสฺสา ปุณฺณํ กุมฺภมิมํ กิณาถ ฯ
		  ยํ เว ปิตฺวา ทิตฺตรูโปว ๓ โปโส
		  อกฺโกสติ ปิตรํ มาตรญฺจ
		  สสฺสสปิ คเณฺหยฺย อโถปิ สุณฺหํ
		  ตสฺสา ปุณฺณํ กุมฺภมิมํ กิณาถ ฯ
		  ยํ เว ปิตฺวา ทิตฺตรูปาว นารี
		  อกฺโกสติ สสฺสุรํ สามิกญฺจ
#๑ ม. โจราน ธุตฺตาน ฯ    ๒ ม. วิตฺตวตํ ฯ      ๓ สี. ทุฏฺฐรูโปว ฯ
