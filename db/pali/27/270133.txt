		 สุขเสยฺยํ ปุจฺฉสิ กิสฺส เหตุ ฯ
	  [๕๒๗] ทูเร สุโต เจว พฺรหา จ รุกฺโข
		 เทเส ฐิโต ภูตนิวาสรูโป
		 ตสฺมา นมสฺสามิ อิมํ ปลาสํ
		 เย เจตฺถ ภูตา เต ๑ ธนสฺส เหตุ ฯ
	  [๕๒๘] โส เต กริสฺสามิ ยถานุภาวํ
		 กตญฺญุตํ พฺราหฺมณ เปกฺขมาโน
		 กถํ หิ อาคมฺม สตํ สกาเส
		 โมฆา ๒ เต อสฺสุ ปริผนฺทิตานิ ฯ
	  [๕๒๙] โย ตินฺทุรุกฺขสฺส ๓ ปโร ปิลกฺโข ๔
		 ปริวาริโต ปุพฺพยญฺโญ อุฬาโร
		 ตสฺเสว มูลสฺมิ นิธิ นิขาโต
		 อทายาโท คจฺฉ นํ อุทฺธราหีติ ฯ
			  ปลาสชาตกํ สตฺตมํ ฯ
			     ___________
			  ๘ ชวสกุณชาตกํ ๕
	[๕๓๐] อกรมฺหาว ๖ เต กิจฺจํ      ยํ พลํ อหุวมฺหเส
		มิคราช นโม ตฺยตฺถุ         อปิ กิญฺจิ ลภามเส ฯ
	[๕๓๑] มม โลหิตภกฺขสฺส           นิจฺจํ ลุทฺทานิ กุพฺพโต
		ทนฺตนฺตรคโต สนฺโต         ตํ พหุํ ยมฺปิ ชีวสิ ฯ
#๑ สี. ยุ. เต จ ฯ ๒ ม. โมฆานิ ฯ ๓ ม. ตินฺทุกรุกฺขสฺส ฯ
#๔ สี. ยุ. ปิลกฺขา ฯ ๕ ม. สกุณชาตกํ ฯ ๖ ม. อกรมฺหสํ ฯ
