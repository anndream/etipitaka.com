	  [๑๐๑๘] สํวิคฺครูโป ปริสาย มชฺเฌ
		  โส พฺราหฺมโณ สตฺตุภสฺตํ ปมุญฺจิ
		  อถ นิกฺขมิ อุรโค อุคฺคเตโช
		  อาสีวิโส สปฺโป ผณํ กริตฺวา ฯ
	  [๑๐๑๙] สุลทฺธลาภา ชนกสฺส รญฺโญ
		  โย ปสฺสติ เสนกํ สาธุปญฺญํ
		  วิวฏฺฏจฺฉโท ๑ นุสิ สพฺพทสฺสี
		  ญาณํ นุ เต พฺราหฺมณ ภึสรูปํ
		  อิมานิ เม สตฺตสตานิ อตฺถิ
		  คณฺหาหิ สพฺพานิ ททามิ ตุยฺหํ
		  ตยา หิ เม ชีวิตมชฺช ลทฺธํ
		  อโถปิ ภริยายมกาสิ โสตฺถึ ฯ
	  [๑๐๒๐] น ปณฺฑิตา เวตฺตนมาทิยนฺติ
		  จิตฺราหิ คาถาหิ สุภาสิตาหิ
		  อิโตปิ เต พฺราหฺมณ ททนฺตุ วิตฺตํ
		  อาทาย ตฺวํ คจฺฉ สกํ นิเกตนฺติ ฯ
		      เสนกชาตกํ สตฺตมํ ฯ
			  ___________
#๑ ม. วิวฏฺฏฉทฺโท ฯ สี. วิวตฺตจฺฉทฺโท ฯ ยุ. วิวตฺตจฺฉทฺทา ฯ
