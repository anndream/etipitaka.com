			  ๒ นิโคฺรธมิคชาตกํ
	[๑๒] นิโคฺรธเมว เสเวยฺย        น สาขํ อุปสํวเส
		นิโคฺรธสฺมึ มตํ เสยฺโย       ยญฺเจ สาขสฺมิ ชีวิตนฺติ ฯ
			   นิโคฺรธชาตกํ ทุติยํ ฯ
			      ___________
			     ๓ กณฺฑินชาตกํ
	[๑๓] ธิรตฺถุ กณฺฑินํ สลฺลํ          ปุริสํ คาฬฺหเวธินํ
		ธิรตฺถุ ตํ ชนปทํ            ยตฺถิตฺถี ปริณายิกา
		เต วาปิ ๑ ธิกฺกิตา สตฺตา   เย อิตฺถีนํ วสํ คตาติ ฯ
			    กณฺฑินชาตกํ ตติยํ ฯ
			      ___________
			     ๔ วาตมิคชาตกํ
	   [๑๔] น กิรตฺถิ รเสหิ ปาปิโย
		 อาวาเสหิ วา ๒ สนฺถเวหิ วา
		 วาตมิคํ คหนนิสฺสิตํ
		 วสมาเนสิ รเสหิ สญฺชโยติ ฯ
			  วาตมิคชาตกํ จตุตฺถํ ฯ
			     ___________
			   ๕ ขราทิยชาตกํ
	[๑๕] อฏฺฐกฺขุรํ ขราทิเย          มิคํ วงฺกาติวงฺกินํ
#๑ ม. จาปิ ฯ  ๒ ม. ว ฯ
