			    ๔ มจฺฉชาตกํ
	[๓๔] น มํ สีตํ น มํ อุณฺหํ         น มํ ชาลสฺมิ พาธนํ
		ยญฺจ มํ มญฺญเต มจฺฉี        อญฺญํ โส รติยา คโตติ ฯ
			   มจฺฉชาตกํ จตุตฺถํ ฯ
			      __________
			    ๕ วฏฺฏกชาตกํ
	[๓๕] สนฺติ ปกฺขา อปตนา         สนฺติ ปาทา อวญฺจนา
		มาตา ปิตา จ นิกฺขนฺตา      ชาตเวท ปฏิกฺกมาติ ฯ
			  วฏฺฏกชาตกํ ปญฺจมํ ฯ
			      __________
			    ๖ สกุณชาตกํ
	[๓๖] ยนฺนิสฺสิตา ชคติรุหํ (วิหงฺคมา) สฺวายํ อคฺคึ ปมุญฺจติ
		ทิสา ภชถ วงฺกงฺคา ๑      ชาตํ สรณโต ภยนฺติ ฯ
			    สกุณชาตกํ ฉฏฺฐํ ฯ
			      __________
			    ๗ ติตฺติรชาตกํ
	[๓๗] เย วุฑฺฒมปจายนฺติ          นรา ธมฺมสฺส โกวิทา
		ทิฏฺเฐ ธมฺเม จ ปาสํสา      สมฺปราโย จ สุคฺคตีติ ๒ ฯ
			   ติตฺติรชาตกํ สตฺตมํ ฯ
#๑ ม. วกฺกงฺคา ฯ  ๒ ม. ทิฏฺเฐว ธมฺเม ปาสํสา สมฺปราเย จ สุคฺคตึ ฯ
