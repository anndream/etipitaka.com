		อญฺญํ เสปณฺณึ คจฺฉามิ        น เม เต รุจฺจเต ผลนฺติ ฯ
			 กุรุงฺคมิคชาตกํ ปฐมํ ฯ
			     ___________
			    ๒ กุกฺกุรชาตกํ
		[๒๒] เย กุกฺกุรา ราชกุลสฺมิ วฑฺฒา
		  โกเลยฺยกา วณฺณพลูปปนฺนา
		  เตเม น วชฺฌา มยมสฺม วชฺฌา
		  นายํ สฆจฺจา ทุพฺพลฆาติกายนฺติ ฯ
			   กุกฺกุรชาตกํ ทุติยํ ฯ
			     ___________
			 ๓ โภชาชานียชาตกํ ๑
	[๒๓] อปิ ปสฺเสน เสมาโน        สลฺเลภิ สลฺลลีกโต
		เสยฺโยว วฬวา โภชฺโฌ ๒   ยุญฺช มญฺเญว สารถีติ ฯ
			  โภชาชานียชาตกํ ตติยํ ฯ
			     ___________
			    ๔ อาชญฺญชาตกํ
	[๒๔] ยทา ยทา ยตฺถ ยทา        ยตฺถ ยตฺถ ยทา ยทา
		อาชญฺโญ กุรุเต เวคํ        หายนฺติ ตตฺถ วาฬวาติ ฯ
			  อาชญฺญชาตกํ จตุตฺถํ ฯ
			     ___________
#๑ ม. โคชานียชาตกํ ฯ  ๒ ม. โคโช ฯ
