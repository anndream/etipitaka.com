		อกโรนฺตํ ภาสมานํ          ปริชานนฺติ ปณฺฑิตา ฯ
	  [๗๖๕] น โส มิตฺโต โย สทา อปฺปมตฺโต
		 เภทาสงฺกี รนฺธเมวานุปสฺสี
		 ยสฺมิญฺจ เสติ อุรสีว ปุตฺโต
		 สเว มิตฺโต โย อเภชฺโช ปเรภิ ฯ
	[๗๖๖] ปาโมชฺชกรณํ ฐานํ          ปสํสาวหนํ สุขํ
		ผลานิสํโส ภาเวติ          วหนฺโต โปริสํ ธุรํ ฯ
	[๗๖๗] ปวิเวกรสํ ปิตฺวา           รสํ อุปสมสฺส จ
		นิทฺทโร โหติ นิปฺปาโป       ธมฺมปีติรสํ ปิวนฺติ ฯ
			    หิริชาตกํ ตติยํ ฯ
			      __________
			   ๔ ขชฺโชปนกชาตกํ
	[๗๖๘] โกนุ สนฺตมฺหิ ปชฺโชเต       อคฺคิปริเยสนํ จรํ
		อทฺทกฺขิ รตฺตึ ๑ ขชฺโชตํ     ชาตเวทํ อมญฺญถ ฯ
	[๗๖๙] สฺวาสฺส ๒ โคมยจุณฺณานิ     อภิมตฺถํ ติณานิ จ
		วิปรีตาย สญฺญาย           นาสกฺขิ ปชฺชเลตเว ฯ
	[๗๗๐] เอวมฺปิ อนุปาเยน          อตฺถํ น ลภเต มูโค ๓
		วิสาณโต ควํ โทหํ          ยตฺถ ขีรํ น วินฺทติ ฯ
	[๗๗๑] วิวิเธหิ อุปาเยหิ           อตฺถํ ปปฺโปนฺติ มาณวา
		นิคฺคเหน อมิตฺตานํ          มิตฺตานํ ปคฺคเหน จ ฯ
#๑ ม. รตฺติ ฯ ๒ ม. สฺวสฺส ฯ ๓ ม. มิโค ฯ
