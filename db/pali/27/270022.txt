			   ๘ สาเกตชาตกํ
	[๖๘] ยสฺมึ มโน นิวีสติ           จิตฺตญฺจาปิ ปสีทติ
		อทิฏฺฐปุพฺพเก โปเส         กามํ ตสฺมึปิ วิสฺสเสติ ฯ
			  สาเกตชาตกํ อฏฺฐมํ ฯ
			     ___________
			   ๙ วิสวนฺตชาตกํ
	[๖๙] ธิรตฺถุ ตํ วิสํ วนฺตํ          ยมหํ ชีวิตการณา
		วนฺตํ ปจฺจาวมิสฺสามิ         มตํ เม ชีวิตา วรนฺติ ฯ
			  วิสวนฺตชาตกํ นวมํ ฯ
			     ___________
			   ๑๐ กุทฺทาลชาตกํ
	[๗๐] น ตํ ชิตํ สาธุ ชิตํ          ยํ ชิตํ อวชิยฺยติ
		ตํ โข ชิตํ สาธุ ชิตํ         ยํ ชิตํ นาวชิยฺยตีติ ฯ
			  กุทฺทาลชาตกํ ทสมํ ฯ
			  อิตฺถีวคฺโค สตฺตโม ฯ
			     ___________
			      ตสฺสุทฺทานํ
		 สิขี สพฺพคฺฆโสปิจ วีณวโร
		 ปิสุณา มิตฺตเภทิกา นนฺทิ นที
		 มุทุลกฺขณ โสทริยา จ มโน
		 วิส สาธุชิเตน ภวนฺติ ทส ฯ
