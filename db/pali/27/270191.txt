		สพฺเพว สทิสา โหนฺติ        อยํ โก นาม ปพฺพโต ฯ
	[๘๕๑] อิมํ เนรุนฺติ ๑ ชานนฺติ      มนุสฺสา ปพฺพตุตฺตมํ
		อิธ วณฺเณน สมฺปนฺนา        วสนฺติ สพฺพปาณิโน ฯ
	[๘๕๒] อมานนา ยตฺถ สิยา         สนฺตานํ วา วิมานนา
		หีนสมฺมานนา วาปิ          น ตตฺถ วสตี ๒ วเส ฯ
	[๘๕๓] ยตฺถ อลโส จ ทกฺโข จ      สูโร ภีรุ จ ปูชิยา
		น ตตฺถ สนฺโต วสนฺติ        อวิเสสกเร นเค ๓ ฯ
	[๘๕๔] นายํ เนรุ วิภชติ           หีนอุกฺกฏฺฐมชฺฌิเม
		อวิเสสกโร เนรุ           หนฺท เนรุํ ชหามเสติ ฯ
		      เนรุชาตกํ จตุตฺถํ ฯ
			  ___________
			 ๕ อาสงฺกชาตกํ
	[๘๕๕] อาสาวตี นาม ลตา         ชาตา จิตฺตลตาวเน
		ตสฺสา วสฺสสหสฺเสน         เอกํ นิพฺพตฺตเต ผลํ ฯ
	[๘๕๖] ตํ เทวา ปยิรุปาสนฺติ        ตาว ทูรผเล สติ ๔
		อาสึเสว ๕ ตุวํ ราช       อาสา ผลวตี สุขา ฯ
	[๘๕๗] อาสึสเถว ๖ โส ปกฺขี      อาสึสเถว โส ทิโช
		ตสฺเสวาสา สมิชฺฌตฺถ ๗     ตาว ทูรคตา สติ
		อาสึเสว ตุวํ ราช          อาสา ผลวตี สุขา ฯ
	[๘๕๘] สมฺเปสิ โข มํ วาจาย       น จ สมฺเปสิ กมฺมุนา
#๑ ม. เนรูติ ฯ ๒ ม. วสตึ วเส ฯ ยุ. วส ทิวเส ฯ ๓ ม. นเร ฯ ๔ ม. ทูรผลํ สตึ ฯ
#๕ ม. อาสีเสว ฯ ๖ ม. อาสีสเถว ฯ เอวมุปริปิ ฯ ๗ ม. ตสฺส จาสา สมิชฺฌติ ฯ
