		  ยตฺถสฺส ภริยา มเหสี อโหสิ ฯ
		  เอกา จ นารี ตรมานรูปา
		  อาทาย เวฬุริยมยํ มหคฺฆํ
		  สุภํ มณึ ชาติมนฺตูปปนฺนํ
		  อโจทิตา อาสนมพฺภิหาสิ ฯ
		  ตโต มํ หตฺเถ อุรโค คเหตฺวา
		  นิสีทยี ปามุขอาสนสฺมึ
		  อิทมาสนํ อตฺร ภวํ นิสีทตุ
		  ภวญฺหิ เม อญฺญตโร ครูนํ ฯ
		  อญฺญา จ นารี ตรมานรูปา
		  อาทาย วารึ อุปสงฺกมิตฺวา
		  ปาทานิ ปกฺขาลยิ เม ชนินฺท
		  ภริยาว ภตฺตู ปติโน ปิยสฺส ฯ
		  อปรา จ นารี ตรมานรูปา
		  ปคฺคยฺห โสวณฺณมยาย ปาติยา
		  อเนกสูปํ วิวิธํ วิยญฺชนํ
		  อุปนามยี ภตฺต มนุญฺญรูปํ ฯ
		  ตุริเยหิ มํ ภารต ภุตฺตวนฺตํ
		  อุปฏฺฐหุํ ภตฺตุ มโน วิทิตฺวา
		  ตตุตฺตรึ มํ นิปตี มหนฺตํ
