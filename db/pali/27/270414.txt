		  สกมฺมุนา ปุญฺญผลูปปนฺนํ ฯ
		  สพฺพํ นรานํ สผลํ สุจิณฺณํ
		  น กมฺมุนา กิญฺจน โมฆมตฺถิ
		  กจฺจินฺนุ จิตฺตสฺสปิ เอวเมว ๑
		  อิทฺโธ มโน ตสฺส ยถาปิ มยฺหํ ฯ
	  [๒๐๕๕] สพฺพํ นรานํ สผลํ สุจิณฺณํ
		  น กมฺมุนา กิญฺจน โมฆมตฺถิ
		  จิตฺตํปิ ชานาหิ ๒ ตเถว เทว
		  อิทฺโธ มโน ตสฺส ยถาปิ ตุยฺหํ ฯ
	  [๒๐๕๖] ภวํ นุ จิตฺโต สุตมญฺญโต เต
		  อุทาหุ เต โกจิ นํ เอตทกฺขา
		  คาถา สุคีตา น มมตฺถิ กงฺขา
		  ททามิ เต คามวรํ สตญฺจ ฯ
	  [๒๐๕๗] น จาหํ จิตฺโต สุตมญฺญโต เม
		  อิสิ จ เม เอตมตฺถํ อสํสิ
		  คนฺตฺวาน รญฺโญ ปฏิคายิ ๓ คาถํ
		  อปิ นุ ๔ เต วรํ อตฺตมโน ทเทยฺย ๕ ฯ
    [๒๐๕๘] โยเชนฺตุ เม ราชรเถ       สุกเต จิตฺตสิพฺพเน
		กจฺฉํ นาคานํ พนฺธถ         คีเวยฺยํ ปฏิมุญฺจถ ฯ
#๑ ม. เอวเมวํ ฯ   ๒ สี. ยุ. จิตฺตํ วิชานาหิ ฯ   ๓ ม. ปฏิคาหิ ฯ
#๔ ม. นุสทฺโท นตฺถิ ฯ  ๕ อปิ นุ เต คามวรํ ทเทยฺยาติปิ ฯ
