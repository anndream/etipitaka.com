			   ๖ ทุพฺพจชาตกํ
	[๑๑๖] อติกรมกราจริย            มยฺหมฺเปตํ น รุจฺจติ
		จตุตฺเถ ลิงฺฆยิตฺวาน ๑      ปญฺจมายสิ อาวุโตติ ฯ
			   ทุพฺพจชาตกํ ฉฏฺฐํ ฯ
			     ___________
			    ๗ ติตฺติรชาตกํ
	[๑๑๗] อจฺจุคฺคตา อติพลตา ๒      อติเวลํ ปภาสิตา
		วาจา หนติ ทุมฺเมธํ         ติตฺติรํวาติวสฺสิตนฺติ ฯ
			   ติตฺติรชาตกํ สตฺตมํ ฯ
			     ___________
			    ๘ วฏฺฏกชาตกํ
	[๑๑๘] นาจินฺตยนฺโต ปุริโส         วิเสสมธิคจฺฉติ
		จินฺติตสฺส ผลํ ปสฺส          มุตฺโตสฺมิ วธพนฺธนาติ ฯ
			   วฏฺฏกชาตกํ อฏฺฐมํ ฯ
			     ___________
			   ๙ อกาลราวิชาตกํ
	[๑๑๙] อมาตาปิตุสํวฑฺโฒ           อนาจริยกุเล ๓ วสํ
		นายํ กาลมกาลํ วา         อภิชานาติ กุกฺกุโฏติ ฯ
			 อกาลราวิชาตกํ นวมํ ฯ
#๑ ม. ลงฺฆยิตฺวาน ฯ  ๒ ม. อจฺจุคฺคตาติลปตา ฯ  ๓ ม. อนาเจรกุเล วสํ ฯ
