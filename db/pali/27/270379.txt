		  สีมนฺตินีนํ ปวรา ภวาตุ
		  ภิสานิ เต พฺราหฺมณ โย ๑ อหาสิ ฯ
	  [๑๙๓๐] ทาสีนํ ๒ หิ สา สพฺพสมาคตานํ
		  ภุญฺเชยฺย สาทุํ อวิกมฺปมานา
		  จราตุ ลาเภน วิกตฺถมานา
		  ภิสานิ เต พฺราหฺมณ โย ๓ อหาสิ ฯ
	  [๑๙๓๑] อาวาสิโก โหตุ มหาวิหาเร
		  นวกมฺมิโก โหตุ กชงฺคลายํ ๔
		  อาโลกสนฺธึ ทิวสา ๕ กโรตุ
		  ภิสานิ เต พฺราหฺมณ โย อหาสิ ฯ
	  [๑๙๓๒] โส พชฺฌตุ ปาสสเตหิ ฉพฺภิ ๖
		  รมฺมา วนา นิยฺยตุ ราชธานึ
		  คุตฺเตหิ โส หญฺญตุ ปาจเนหิ
		  ภิสานิ เต พฺราหฺมณ โย อหาสิ ฯ
	  [๑๙๓๓] อลกฺกมาลี ติปุกณฺณวิทฺโธ
		  ลฏฺฐิหโต สปฺปมุขํ อุเปตุ
		  สกญฺจ พทฺโธ ๗ วิสิขํ จราตุ
		  ภิสานิ เต พฺราหฺมณ โย อหาสิ ฯ
	  [๑๙๓๔] โย เว อนฏฺฐํ ๘ นฏฺฐนฺติ อาห ๙
#๑-๓ ม. ยา ฯ   ๒ ม. อิสีนํ ฯ    ๔ ม. คชงฺคลายํ ฯ   ๕ ม. ทิวสํ ฯ
#๖ สี. ยุ. ฉมฺหิ ฯ   ๗ ม. สกฺกจฺฉพนฺโธ ฯ สี. ยุ. สกฺกจฺจพทฺโธ ฯ
#๘ ม. อนฏฺฐํว ฯ   ๙ ม. จาห ฯ
