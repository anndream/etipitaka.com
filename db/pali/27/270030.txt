		 คิลมกฺขํ ปุริโส น พุชฺฌติ
		 คิล เร คิล ปาปธุตฺตก
		 ปจฺฉา เต กฏุกํ ภวิสฺสตีติ ฯ
			   ลิตฺตชาตกํ ปฐมํ ฯ
			     ___________
			   ๒ มหาสารชาตกํ
	[๙๒] อุกฺกฏฺเฐ สูรมิจฺฉนฺติ         มนฺตีสุ อกุตูหลํ
		ปิยญฺจ อนฺนปานมฺหิ          อตฺเถ ชาเต จ ปณฺฑิตนฺติ ฯ
			  มหาสารชาตกํ ทุติยํ ฯ
			     ___________
			  ๓ วิสฺสาสโภชนชาตกํ
	[๙๓] น วิสฺสเส อวิสฺสตฺเถ        วิสฺสตฺเถปิ น วิสฺสเส
		วิสฺสาสา ภยมเนฺวติ         สีหํว มิคมาตุกาติ ฯ
			วิสฺสาสโภชนชาตกํ ตติยํ ฯ
			     ___________
			    ๔ โลมหํสชาตกํ
	[๙๔] โสตตฺโต โสสีโต คโต ๑    เอโก ภึสนเก วเน
		นคฺโค น จคฺคิมาสีโน        เอสนาปสุโต มุนีติ ฯ
			 โลมหํสชาตกํ จตุตฺถํ ฯ
#๑ ม. โสตตฺโต โสสินฺโท เจว ฯ
