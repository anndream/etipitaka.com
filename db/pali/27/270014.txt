			   ๕ อตฺถกามวคฺโค
			    ๑ โลสกชาตกํ
	   [๔๑] โย อตฺถกามสฺส หิตานุกมฺปิโน
		 โอวชฺชมาโน น กโรติ สาสนํ
		อชิยา ปาทโมลุพฺภ ๑       มิตฺตโก วิย โสจตีติ ฯ
			  โลสกชาตกํ ปฐมํ ฯ
			     __________
			   ๒ กโปตกชาตกํ
	   [๔๒] โย อตฺถกามสฺส หิตานุกมฺปิโน
		 โอวชฺชมาโน น กโรติ สาสนํ
		 กโปตกสฺส วจนํ อกตฺวา
		 อมิตฺตหตฺถตฺโตว เสตีติ ฯ
			   กโปตกชาตกํ ทุติยํ ฯ
			     ___________
			    ๓ เวฬุกชาตกํ
	   [๔๓] โย อตฺถกามสฺส หิตานุกมฺปิโน
		 โอวชฺชมาโน น กโรติ สาสนํ
		เอวํ โส นิหโต เสติ        เวฬุกสฺส ยถา ปิตาติ ฯ
			  เวฬุกชาตกํ ตติยํ ฯ
			     ___________
#๑ ม. ปาทโมลพฺภ ฯ
