		  ปริกิณฺโณ อิตฺถาคาเรหิ ฯ
		  อยมสฺส โปกฺขรณี
		  สญฺฉนฺนา อณฺฑเชหิ วีติกิณฺณา
		  ยหิมนุวิจริ ราชา
		  ปริกิณฺโณ ญาติสงฺเฆน ฯ
	  [๒๕๔๘] ราชา โข ๑ ปพฺพชิโต สุตโสโม
		  รชฺชํ อิมํ ปหนฺตฺวาน
		  กาสายวตฺถวสโน
		  นาโคว เอกโก ๒ จรติ ฯ
	  [๒๕๔๙] มาสฺสุ ปุพฺเพ รติกีฬิตานิ
		  หสิตานิ อนุสฺสริตฺถ ๓
		  มา โว กามา หนึสุ
		  สุรมฺมญฺหิ ๔ สุทสฺสนํ นครํ
		  เมตฺตจิตฺตญฺจ ภาเวถ
		  อปฺปมาณํ ทิวา จ รตฺโต จ
		  อถ คจฺฉิตฺถ ๕ เทวปุรํ
		  อาวาสํ ปุญฺญกมฺมินนฺติ ๖ ฯ
		  จุลฺลสุตโสมชาตกํ ปญฺจมํ ฯ
			  ___________
#๑ ม. ราชา โว โข ฯ   ๒ สี. เอกโกว ฯ  ๓ ยุ. อนุสฺสริตฺโถ ฯ  ๔ ม. รมฺมํ หิ ฯ
#๕ ม. อคจฺฉิตฺถ ฯ   ๖ ยุ. ปุญฺญกมฺมานนฺติ ฯ
