			    ๕ ทูตชาตกํ
    [๑๗๗๗] ทูเต เต พฺรเหฺม ปาเหสึ     คงฺคาตีรสฺมิ ฌายโต
		เตสํ ปุฏฺโฐ น พฺยากาสิ      ทุกฺขํ ตุยฺหํ มตํ ๑ นุ เต ฯ
    [๑๗๗๘] สเจ เต ทุกฺขมุปฺปชฺเช       กาสีนํ รฏฺฐวฑฺฒน
		มา โข นํ ตสฺส อกฺขาหิ      โย ตํ ทุกฺขา น โมจเย ฯ
    [๑๗๗๙] โย ตสฺส ๒ ทุกฺขชาตสฺส     เอกงฺคมปิ ภาคโส ๓
		วิปฺปโมเจยฺย ธมฺเมน        กามํ ตสฺส ปเวทย ๔ ฯ
    [๑๗๘๐] สุวิชานํ สิคาลานํ           สกุนฺตานญฺจ ๕ วสฺสิตํ ฯ
		มนุสฺสวสฺสิตํ ราช           ทุพฺพิชานตรํ ตโต ฯ
    [๑๗๘๑] อปิ เจ มญฺญตี โปโส        ญาติ มิตฺโต สขาติ วา
		โย ปุพฺเพ สุมโน หุตฺวา      ปจฺฉา สมฺปชฺชเต ทิโส ฯ
	  [๑๗๘๒] โย อตฺตโน ทุกฺขมนานุปุฏฺโฐ
		  ปเวทเย ชนฺตุ อกาลรูเป
		  อนนฺทิโน ๖ ตสฺส ภวนฺติ มิตฺตา ๗
		  หิเตสิโน ตสฺส ทุกฺขี ภวนฺติ ฯ
	  [๑๗๘๓] กาลญฺจ ญตฺวาน ตถาวิธสฺส
		  เมธาวินํ เอกมนํ วิทิตฺวา
		  อกฺเขยฺย ติปฺปานิ ๘ ปรสฺส ธีโร
		  สณฺหํ คิรํ อตฺถวตึ ปมุญฺเจ ฯ
#๑ ม. คุยฺหมตํ ฯ สี. คุยฺหํ มตํ ฯ  ๒ ยุ. โย จ ตถา ฯ  ๓ สี. ยุ. เอกนฺตมปิ
#ภาสโต ฯ  ๔ สี. ปเวทเย ฯ  ๕ ม. สกุณานญฺจ ฯ  ๖ ม. อานนฺทิโน ฯ ๗ สี. ยุ.
#ภวนฺตมิตฺตา ฯ  ๘ ม. ติพฺพานิ ฯ
