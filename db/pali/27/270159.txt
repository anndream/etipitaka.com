		ตาทิสา ปติ มา ลทฺธา       ยา เต อมฺเพ อวาหริ ฯ
	[๖๗๖] ทีฆํ คจฺฉตุ อทฺธานํ          เอกิกา อภิสาริยา ๑
		สงฺเกเต ปติ มาทฺทส ๒     ยา เต อมฺเพ อวาหริ ฯ
		อลงฺกตา สุวสนา           มาลินี จนฺทนุสฺสทา
	[๖๗๗] เอกิกา สยเน เสตุ         ยา เต อมฺเพ อวาหรีติ ฯ
			  อมฺพชาตกํ จตุตฺถํ ฯ
			     ___________
			   ๕ คชกุมฺภชาตกํ
	[๖๗๘] วนํ ยทคฺคิ ทหติ            ปาวโก กณฺหวตฺตนี
		กถํ กโรสิ ปจลก           เอวํ ทนฺธปรกฺกโม ฯ
	[๖๗๙] พหูนิ รุกฺขฉิทฺทานิ           ปฐพฺยา วิวรานิ จ
		ตานิ เจ นาภิสมฺโภม        โหติ โน กาลปริยาโย ฯ
	[๖๘๐] โย ทนฺธกาเล ตรติ         ตรณีเย จ ทนฺธติ
		สุกฺขปณฺณํว อกฺกมฺม          อตฺถํ ภญฺชติ อตฺตโน ฯ
	[๖๘๑] โย ทนฺธกาเล ทนฺเธติ       ตรณีเย จ ตารยิ
		สสีว รตฺตึ วิภชํ            ตสฺสตฺโถ ปริปูรตีติ ฯ
			 คชกุมฺภชาตกํ ปญฺจมํ ฯ
			    ___________
#๑ ม. อภิสาริกา ฯ ๒ ม. มา อทฺท ฯ สี. ยุ. มา อทฺทส ฯ
