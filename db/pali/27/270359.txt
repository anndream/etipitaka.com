		  นานาชนา เสวิตพฺพา ชนินฺท
		  เยเนว เอโก ลภเต ปสํสํ
		  เตเนว อญฺโญ ลภเต นินฺทิตารํ ฯ
	  [๑๘๓๗] สพฺโพ โลโก ปรจิตฺเตน ๑ อติจิตฺโต
		  สพฺโพ โลโก จิตฺตวา สมฺหิ จิตฺเต
		  ปจฺเจกจิตฺตา ปุถุ สพฺพสตฺตา
		  กสฺสีธ จิตฺตสฺส วเส น วตฺเต ฯ
	  [๑๘๓๘] ตุณฺหี อหุ กึปุริโส สภริโย ๒-๔
		  โยทานิ พฺยากาสิ ภยสฺส ภีโต
		  โสทานิ มุตฺโต สุขิโต อโรโค
		  วาจา กิเรวตฺถวตี นรานนฺติ ฯ
		      ตกฺการิยชาตกํ อฏฺฐมํ ฯ
			  ____________
			๙ รุรุมิคชาตกํ ๓
    [๑๘๓๙] ตสฺส ๔ คามวรํ ทมฺมิ       นาริโย จ อลงฺกตา
		โก ๕ เม ตํ มิคมกฺขาสิ     มิคานํ มิคมุตฺตมํ ฯ
    [๑๘๔๐] มยฺหํ คามวรํ เทหิ          นาริโย จ อลงฺกตา
		อหํ เต มิคมกฺขิสฺสํ          มิคานํ มิคมุตฺตมํ ฯ
    [๑๘๔๑] เอตสฺมึ วนสณฺฑสฺมึ          อมฺพา สาลา จ ปุปฺผิตา
#๑ ม. ปริจิตฺโต ฯ  ๒ อภาณิโสติปิ ฯ  ๓ ม. รุรุมิคราชชาตกํ ฯ  ๔ สี. ยุ. กสฺส ฯ
#๕ ม. โย ฯ ตํ ยุตฺตตรํ ฯ
