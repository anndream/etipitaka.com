			  ๒ มหากปิชาตกํ
    [๑๐๕๐] อตฺตานํ สงฺกมํ กตฺวา        โย โสตฺถึ สมตารยิ
		กึ ตฺวํ เตสํ กึเม ๑ ตุยฺหํ    โหนฺติ เหเต ๒ มหากปิ ฯ
    [๑๐๕๑] ราชาหํ อิสฺสโร เตสํ        ยูถสฺส ปริหารโก
		เตสํ โสกปเรตานํ          ภึตานนฺเต อรินฺทม ฯ
    [๑๐๕๒] อุลฺลงฺฆยิตฺวา อตฺตานํ        วิสฺสฏฺฐธนุโน สตํ
		ตโต อปรปาเทสุ           ทฬฺหํ พนฺธํ ลตาคุลํ ๓ ฯ
    [๑๐๕๓] ฉินฺนพฺภมิว วาเตน          นุณฺโณ รุกฺขมุปาคมึ
		โสหํ อปฺปภวํ ตตฺถ          สาขํ หตฺเถหิ อคฺคหึ ฯ
    [๑๐๕๔] ตํ มํ วีณายตํ สนฺตํ          สาขาย จ ลตาย จ
		สมนุกฺกมนฺตา ปาเทหิ        โสตฺถึ สาขมิคา คตา ฯ
    [๑๐๕๕] ตํ มํ น ตปฺปตี ๔ พนฺโธ     วโธ ๕ เม น ตเปสฺสติ่
		สุขมาหริตํ เตสํ            เยสํ รชฺชมการยึ ฯ
    [๑๐๕๖] เอสา เต อุปมา ราช       ตํ สุณาหิ อรินฺทมํ ๖
		รญฺญา รฏฺฐสฺส โยคฺคสฺส      พลสฺส นิคมสฺส จ
		สพฺเพสํ สุขเมตพฺพํ          ขตฺติเยน ปชานตาติ ฯ
		      มหากปิชาตกํ ทุติยํ ฯ
			  ___________
#๑ ม. กิเม ฯ สี. ยุ. กิโม ฯ  ๒ ม. เอเต ฯ  ๓ ม. ลตาคุนํ ฯ  ๔ ม. ตปเต ฯ
#๕ ม. มโต ฯ  ๖ สี. ยุ. อตฺถสนฺทสฺสนี กตา ฯ
