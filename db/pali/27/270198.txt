		      ปุริเสน พาลิเสน *  ฯ
	[๘๙๘] อิมํ ตุณฺเฑหิ ปกฺเขหิ         ปาทา จิมํ วิเหฐถ ๑
		ฉวํ หิมํ วินาเสถ           นายํ สํวาสนารโหติ ฯ
		      ธมฺมทฺธชชาตกํ นวมํ ฯ
			 ____________
		     ๑๐ นนฺทิยมิคราชชาตกํ
	[๘๙๙] สเจ พฺราหฺมณ คจฺฉสิ ๒     สาเกตํ อญฺชนํ ๓ วนํ
		วชฺชาสิ นนฺทิยํ นาม         ปุตฺตํ อสฺมากโมรสํ
		มาตาปิตา จ เต วุฑฺฒา      เต ตํ อิจฺฉนฺติ ปสฺสิตุํ ฯ
	[๙๐๐] ภุตฺตา มยา นิวาปานิ        ราชิโน ปานโภชนํ
		ตํ ราชปิณฺฑํ อวโภตฺตุํ        นาหํ พฺราหฺมณมุสฺสเห ฯ
	[๙๐๑] โอทหิสฺสามหํ ปสฺสํ          ขุรปฺปานิสฺส ๔ ราชิโน
		ตทาหํ สุขิโต มุตฺโต         อปิ ปสฺเสยฺย มาตรํ ฯ
	[๙๐๒] มิคราชา ปุเร อาสึ         โกสลสฺส นิเกตเว ๕
		นนฺทิโย นาม นาเมน        อภิรูโป จตุปฺปโท ฯ
	[๙๐๓] ตํ มํ วธิตุมาคจฺฉิ           ทายสฺมึ อญฺชนาวเน ๖
		ธนน อารชฺชํ กตฺวาน         อุสุํ สนฺธาย ๗ โกสโล ฯ
	[๙๐๔] ตสฺสาหํ โอทหึ ปสฺสํ         ขุรปฺปานิสฺส ราชิโน
#๑ ม. วิโปถุํ ฯ ๒ ม. คจฺเฉสิ ฯ ๓ ม. สาเกเต อชฺชุนํ ฯ ๔ สี. ขุรปฺปาณิสฺส ฯ
#ยุ. ขุรปาณิสฺส ฯ ๕ ม. นิเกตเน ฯ ๖ ม. อชฺชุเน วเน ฯ ๗ ม. สนฺนยฺห ฯ
