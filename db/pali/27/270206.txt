		 อิโต จุโต กึ ลภเต สุขํ โส ฯ
	  [๙๔๐] โย ทิสฺวา ภิกฺขุํ จรณูปปนฺนํ
		 ปุรกฺขิตฺวา ปญฺชลิโก นมสฺสติ
		 ทิฏฺเฐว ธมฺเม ลภเต ปสํสํ
		 สคฺคญฺจ โส ยาติ สรีรเภทา ฯ
	  [๙๔๑] ลกฺขี วต เม อุทปาทิ อชฺช
		 ยํ วาสวํ ภูติปติทฺทสาม ๑
		 ภิกฺขุญฺจ ทิสฺวาน ตุวญฺจ สกฺก
		 กาหามิ ปุญฺญานิ อนปฺปกานิ ฯ
	  [๙๔๒] อทฺธา หเว เสวิตพฺพา สปญฺญา
		 พหุสฺสุตา เย พหุฐานจินฺติโน
		 ภิกฺขุญฺจ ทิสฺวาน มมญฺจ ราช
		 กโรหิ ปุญฺญานิ อนปฺปกานิ ฯ
	  [๙๔๓] อกฺโกธโน นิจฺจปสนฺนจิตฺโต
		 สพฺพาติถียาจโยโค ภวิตฺวา
		 นิหญฺญ ๒ มานํ อภิวาทยิสฺสํ
		 สุตฺวาน เทวินฺท สุภาสิตานีติ ฯ
		   ปพฺพชิตวิเหฐกชาตกํ ฉฏฺฐํ ฯ
			 _______________
#๑ ม. ภูตปติทฺทสาม ฯ  ๒ ม. นิหจฺจ ฯ
