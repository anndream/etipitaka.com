		ชินฺโน ๑ มจฺฉญฺจ เปสิญฺจ    กปโณ วิย ฌายสิ ฯ
	[๘๒๒] สุทสฺสํ วชฺชมญฺเญสํ          อตฺตโน ปน ทุทฺทสํ
		ชินฺนา ปติญฺจ ชารญฺจ        มมฺปิ ตฺวญฺเญว ๒ ฌายสิ ฯ
	[๘๒๓] เอวเมตํ มิคราช           ยถา ภาสสิ ชมฺพุก
		สา นูนาหํ อิโต คนฺตฺวา      ภตฺตุ เหสฺสํ วสานุคา ฯ
	[๘๒๔] โย หเร มตฺติกํ ถาลํ        กํสถาลมฺปิ โส หเร
		กตํเยว ๓ ตยา ปาปํ       ปุนเปวํ กริสฺสสีติ ฯ
			 จุลฺลธนุคฺคหชาตกํ จตุตฺถํ ฯ
			     ___________
			   ๕ กโปตกชาตกํ
	  [๘๒๕] อิทานิ โขมฺหิ สุขิโต อโรโค
		 นิกฺกณฺฏโก นิปฺปติโต กโปโต
		 กาหามิทานิ หทยสฺส ตุฏฺฐึ
		 ตถาหิ มํ มํสสากํ พเลติ ฯ
	[๘๒๖] กายํ พลากา สิขินี          โจรี ลงฺฆีปิตามหา
		โอรํ พลาเก อาคจฺฉ        จณฺโฑ เม วายโส สขา ฯ
	[๘๒๗] อลญฺหิ เต ชคฺฆิตาเย        มมํ ทิสฺวาน เอทิสํ
		วิลูนํ สูทปุตฺเตน            ปิฏฺฐมฏฺเฐน ๔ มกฺขิตํ ฯ
	[๘๒๘] สุนฺหาโต สุวิลิตฺโตสิ         อนฺนปาเนน ตปฺปิโต
#๑ ม. ชีโน ฯ เอวมุปริปิ ฯ ๒ ม. มญฺเญ ตฺวญฺเญว ฯ ยุ. ตฺวมฺปิ มญฺเญว ฯ
#๓ ม. กตํ เจว ฯ ๔ สี. ยุ. ปิฏฺฐมทฺเทน ฯ ม. ปิฏฺฐมณฺเฑน ฯ
