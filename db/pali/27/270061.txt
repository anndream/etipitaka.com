			    ๓ มกฺกฏชาตกํ
	[๑๙๕] ตาต มาณวโก เอโส        ตาลมูลํ อปสฺสิโต
		อคารกญฺจิทํ อตฺถิ           หนฺท เทมสฺสคารกํ ฯ
	[๑๙๖] มา โข ตํ ตาต ปกฺโกสิ      ทูเสยฺย โน อคารกํ
		เนตาทิสํ มุขํ โหติ          พฺราหฺมณสฺส สุสีลิโนติ ฯ
			   มกฺกฏชาตกํ ตติยํ ฯ
			     ___________
			  ๔ ทุพฺภิยมกฺกฏชาตกํ
	  [๑๙๗] อทมฺห เต วาริ พหุตฺตรูปํ ๑
		 ฆมฺมาภิตตฺตสฺส ปิปาสิตสฺส
		 โสทานิ ปิตฺวาน กิกึ ๒ กโรสิ
		 น สงฺคโม ปาปชเนน เสยฺโย ฯ
	[๑๙๘] โก เต สุโต วา ทิฏฺโฐ วา   สีลวา นาม มกฺกโฏ
		อิทานิ โข ตํ โอหจฺจํ ๓     เอสา อสฺมากธมฺมตาติ ฯ
			 ทุพฺภิยมกฺกฏชาตกํ จตุตฺถํ ฯ
			     ____________
			 ๕ อาทิจฺจุปฏฺฐานชาตกํ
	[๑๙๙] สพฺเพสุ กิร ภูเตสุ          สนฺติ สีลสมาหิตา
		ปสฺส สาขมิคํ ชมฺมํ          อาทิจฺจมุปติฏฺฐติ ฯ
	[๒๐๐] นาสฺส สีลํ วิชานาถ         อนญฺญาย ปสํสถ
#๑ ม. ปหูตรูปํ ฯ  ๒ ม. กิธึ ฯ  ๓ ม. โอหจฺฉํ ฯ
