			     ตสฺสุทฺทานํ
		 สมนุสฺส สทุทฺทุ สยาจนโก
		 อถ เมณฺฑวรุตฺตม โคธวโร
		 อถ กาย สเกปุก โภตีวโร
		 อถ ราธ สุสีลวเรน ทส ฯ
			    ___________
			   ๔ โกกิลวคฺโค
			 ๑ โกกาลิกชาตกํ ๑
	[๖๒๒] โย เว กาเล อสมฺปตฺเต     อติเวลํ ปภาสติ
		เอวํ โส นิหโต เสติ        โกกิลาเยว ๒ อตฺรโช ฯ
	[๖๒๓] น หิ สตฺถํ สุนิสิตํ           วิสํ หลาหลมฺมิว ๓
		เอวํ นิกฺกเฒ ๔ ปาเตติ     วาจา ทุพฺภาสิตา ยถา ฯ
	[๖๒๔] ตสฺมา กาเล อกาเล จ ๕   วาจํ รกฺเขยฺย ปณฺฑิโต
		นาติเวลํ ปภาเสยฺย         อปิ อตฺตสมมฺหิ วา ฯ
	[๖๒๕] โย จ กาเล มิตํ ภาเส      มติปุพฺโพ วิจกฺขโณ
		สพฺเพ อมิตฺเต อาเทติ       สุปณฺโณ อุรคมฺมิวาติ ๖ ฯ
			   โกกาลิกชาตกํ ปฐมํ ฯ
			       ___________
			     ๒ รถลฏฺฐิชาตกํ
	[๖๒๖] อปิ หนฺตฺวา หโต พฺรูติ       เชตฺวา ชิโตติ ภาสติ
#๑ ม. โกกิลชาตกํ ฯ ๒ ม. โกกิลายิว ฯ ๓ ม. หลาหลามิว ฯ ๔ ม. นิกฏฺเฐ ฯ
#๕ ม. วา ฯ ๖ ม. อุรคามิวาติ ฯ
