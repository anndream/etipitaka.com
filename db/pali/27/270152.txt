		สพฺพํ รฏฺฐํ สุขํ เสติ         ราชา เจ โหติ ธมฺมิโกติ ฯ
			 ราโชวาทชาตกํ จตุตฺถํ ฯ
			    ____________
			    ๕ ชมฺพุกชาตกํ
	[๖๓๘] พฺรหา ปวฑฺฒกาโย โส       ทีฆทาโฐว ชมฺพุก
		น ตฺวํ ตมฺหิ กุเล ชาโต      ยตฺถ คณฺหนฺติ กุญฺชรํ ฯ
	[๖๓๙] อสีโห สีหมาเนน           โย อตฺตานํ วิกุพฺพติ
		กุตฺถุว ๑ คชมาสชฺช        เสติ ภูมฺยา อนุตฺถุนํ ฯ
	  [๖๔๐] ยสสฺสิโน อุตฺตมปุคฺคลสฺส
		 สญฺชาตขนฺธสฺส มหพฺพลสฺส
		 อสเมกฺขิย กามพลูปปตฺตึ
		 ส เสติ นาเคน หโตยํ ชมฺพุโก ฯ
	  [๖๔๑] โย จีธ กมฺมํ กุรุเต ปมาย
		 ถามพลํ อตฺตนิ สํวิทิตฺวา
		 ชปฺเปน มนฺเตน สุภาสิเตน
		 ปริกฺขวา โส วิปุลํ ชินาตีติ ฯ
			ชมฺพุกชาตกํ ปญฺจมํ ฯ
			   ___________
			๖ พฺรหาฉตฺตชาตกํ
	[๖๔๒] ติณํ ติณนฺติ ลปสิ            โก นุ เต ติณมาหริ
#๑ ม. โกตฺถูว ฯ สี. โกฏฺฐูว ฯ
