		  อิตฺถีปุมานํ สหทารกานํ
		  ขนฺตา ทุรุตฺตานํ อปฺปฏิกูลวาที
		  อธิวาสนํ โสตฺถานํ ตทาหุ ฯ
	  [๑๔๗๖] โย นาวชานาติ สหายมิตฺเต ๑
		  สิปฺเปน กุลฺยาภิ ธเนน ชจฺจา
		  รุจิปญฺโญ อตฺถกาเล ๒ มตีมา ๓
		  สหาเยสุ เว โสตฺถานํ ตทาหุ ฯ
	  [๑๔๗๗] มิตฺตานิ เว ยสฺส ภวนฺติ สนฺโต
		  สํวิสฺสตฺถา อวิสํวาทกสฺส
		  น มิตฺตทุพฺภี สํวิภาคี ธเนนu
		  มิตฺเตสุ เว โสตฺถานํ ตทาหุ ฯ
	  [๑๔๗๘] ยสฺส ภริยา ตุลฺยวยา สมคฺคา
		  อนุพฺพตา ธมฺมกามา ปชาตา
		  โกลินิยา สีลวตี ปติพฺพตา
		  ทาเรสุ เว โสตฺถานํ ตทาหุ ฯ
	  [๑๔๗๙] ยสฺส ราชา ภูตปตี ยสสฺสี
		  ชานาติ โสเจยฺย ๔ ปรกฺกมญฺจ
		  อเทฺวชฺฌตา สุหทยํ มมนฺติ
		  ราชูสุ เว โสตฺถานํ ตทาหุ ฯ
#๑ สี. ยุ. สหายมตฺเต ฯ  ๒ อตฺถทสฺสีติปิ ปาโฐ ฯ  ๓ สี. ยุ. มุตีมา ฯ
#๔ ม. โสเจยฺยํ ฯ
