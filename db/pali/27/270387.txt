		  กสฺมา ภวํโปสถิโก นุ อจฺฉ ๑ ฯ
	  [๑๙๕๘] สกํ นิเกตํ อติเหฬยาโน ๒
		  อตฺริจฺฉตาย มลตํ ๓ อคจฺฉึ
		  ตโต ชนา นิกฺขมิตฺวาน คามา
		  โกทณฺฑเกน ปริโปถยึสุ มํ ฯ
		  โส ภินฺนสีโส รุหิรมกฺขิตงฺโค
		  ปจฺจาคมาสึ สสกํ ๔ นิเกตํ
		  ตสฺมา อหํโปสถ ปาลยามิ
		  อตฺริจฺฉตา มา ปุนราคมาสิ ฯ
	  [๑๙๕๙] ยํ โน อปุจฺฉิตฺถ ตุวํ ภทนฺเต
		  สพฺเพว พฺยากริมฺหา ยถาปชานํ
		  มยมฺปิ ปุจฺฉาม ตุวํ ภทนฺเต
		  กสฺมา ภวํโปสถิโก นุ พฺรเหฺม ฯ
	  [๑๙๖๐] อนูปลิตฺโต มม อสฺสมมฺหิ
		  ปจฺเจกพุทฺโธ มุหุตฺตํ นิสีทิ
		  โส มํ อเวที คติมาคติญฺจ
		  นามญฺจ โคตฺตํ จรณญฺจ สพฺพํ ฯ
		  เอวมฺปิหํ ๕ วนฺทิ น ตสฺส ปาเท
		  น จาปิหํ ๖ มานคเตน ปุจฺฉึ
		  ตสฺมา อหํโปสถ ปาลยามิ
#๑ สี. ยุ. อจฺโฉ ฯ   ๒ ม. อติหีฬยาโน ฯ   ๓ ม. อตฺริจฺฉตา มลฺลคามํ ฯ
#๔ ม. สกํ ฯ   ๕ ม. เอวมฺปหํ ฯ สี. ยุ. เอวมฺปหํ นคฺคเห ฯ  ๖ ม. น จาปิ นํ ฯ
