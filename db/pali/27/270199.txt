		ตทาหํ สุขิโต มุตฺโต         มาตรํ ทฏฺฐุมาคโตติ ฯ
		    นนฺทิยมิคราชชาตกํ ทสมํ ฯ
		     อาวาริยวคฺโค ปฐโม ฯ
			 ____________
			   ตสฺสุทฺทานํ
		 อถ กุชฺฌรเถสภ เกตุวโร
		 ทรีมุข สเนรุตา จ ปุน ๑
		 อปนนฺท สิรี จ สุจิตฺตวโร
		 อถ ธมฺมิก นนฺทิมิเคน ทส ฯ
			 ____________
		      ๒ ขุรปุตฺตวคฺโค ๒
		      ๑ ขุรปุตฺตชาตกํ ๒
	[๙๐๕] สจฺจํ กิเรวมาหํสุ           กลกํ ๓ พาโลติ ปณฺฑิตา
		ปสฺส พาโล รโหกมฺมํ        อาวิกุพฺพํ น พุชฺฌติ ฯ
	[๙๐๖] ตฺวํ นุ โข ๔ สมฺม พาโลสิ   ขุรปุตฺต วิชานหิ
		รชฺชุยาหิ ๕ ปริกฺขิตฺโต      วงฺโกฏฺโฐ โอหิโตมุโข ฯ
	[๙๐๗] อปรํปิ สมฺม เต พาลฺยํ       โย มุตฺโต น ปลายสิ
		โส จ พาลตโร สมฺม        ยํ ตฺวํ วหสิ เสนกํ ฯ
	[๙๐๘] ยนฺนุ สมฺม อหํ พาโล        อชราช วิชานหิ
#๑ ม. สทรีมุข เนรุ ลตา จ ปุน ฯ ๒ ม. ขรปุตฺต ... ฯ ๓ ม. วสฺตํ ฯ สี. ยุ. ภสฺตํ ฯ
#๔ ม. ตฺวํ โขปิ ฯ ยุ. ตฺวญฺจ โข ฯ ๕ ม. รชฺชุยา หิ ฯ
