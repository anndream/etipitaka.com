	  [๑๒๙๙] สุรกฺขิตมฺเมติ กถนฺนุ วิสฺสเส
		  อเนกจิตฺตาสุ น เหตฺถ ๑ รกฺขนา
		  เอตา หิ ปาตาลปปาตสนฺนิภา
		  ตตฺถ ปมตฺโต ๒ พฺยสนํ นิคจฺฉติ ฯ
	  [๑๓๐๐] ตสฺมา หิ เต สุขิโน วีตโสกา
		  เย มาตุคาเมหิ จรนฺติ นิสฺสฏา
		  เอตํ สิวํ อุตฺตมมาภิปตฺถยํ
		  น มาตุคาเมหิ กเรยฺย สนฺถวนฺติ ฯ
			สมุคฺคชาตกํ ทสมํ ฯ
			  ___________
			 ๑๑ ปูติมํสชาตกํ
    [๑๓๐๑] น โข รุจฺจติ เม อาฬิ       ปูติมํสสฺส เปกฺขนา
		เอตาทิสา สขารสฺมา        อารกา ปริวชฺชเย ฯ
    [๑๓๐๒] อุมฺมตฺติกา อยํ เวณิ         วณฺเณติ ปติโน สขึ
		ปชฺฌายิ ปฏิคจฺฉนฺตึ          อาคตํ เมณฺฑมาตรํ ฯ
    [๑๓๐๓] ตฺวํ โขสิ สมฺม อุมฺมตฺโต      ทุมฺเมโธ อวิจกฺขโณ
		โส ๓ ตฺวํ มตาลยํ กตฺวา    อกาเลน วิเปกฺขสิ ฯ
    [๑๓๐๔] น อกาเล วิเปกฺเขยฺย       กาเล เปกฺเขยฺย ปณฺฑิโต
		ปูติมํโสว ปชฺฌายิ           โย อกาเล วิเปกฺขติ ฯ
    [๑๓๐๕] ปิยํ โข อาฬิ เม โหตุ       ปุณฺณปตฺตํ ททาหิ เม
#๑ ม. น หตฺถิ ฯ  ๒ ยุ. เอตฺถปฺปมตฺโต ฯ  ๓ ม. โย ฯ
