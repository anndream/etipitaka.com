    [๑๗๑๒] จิญฺจมาณวิกา มาตา         เทวทตฺโต จ เม ปิตา
		อานนฺโท ปณฺฑิโต นาโค      สารีปุตฺโต จ เทวตา
		อหํ ตทา ราชปุตฺโต ๑      เอวํ ธาเรถ ชาตกนฺติ ฯ
			มหาปทุมชาตกํ นวมํ ฯ
			   ___________
			๑๐ มิตฺตามิตฺตชาตกํ
    [๑๗๑๓] กานิ กมฺมานิ กุพฺพานํ        กถํ วิญฺญู ปรกฺกเม
		อมิตฺตํ ชาเนยฺย เมธาวี      ทิสฺวา สุตฺวา จ ปณฺฑิโต ฯ
    [๑๗๑๔] น นํ อุมฺหยเต ทิสฺวา        น จ นํ ปฏินนฺทติ
		จกฺขูนิสฺส ๒ น ททาติ       ปฏิโลมญฺจ วตฺตติ ฯ
    [๑๗๑๕] อมิตฺเต ตสฺส ภชติ          มิตฺเต ตสฺส น เสวติ
		วณฺณกาเม นิวาเรติ         อกฺโกสนฺเต ปสํสติ ฯ
    [๑๗๑๖] คุยฺหญฺจ ตสฺส นกฺขาติ        ตสฺส คุยฺหํ น คูหติ
		กมฺมํ ตสฺส น วณฺเณติ        ปญฺญสฺส นปฺปสํสติ ฯV
    [๑๗๑๗] อภเว นนฺทติ ตสฺส          ภเว ตสฺส น นนฺทติ
		อจฺฉริยํ ๓ โภชนํ ลทฺธา     ตสฺส นุปฺปชฺชเต สติ
		ตโต นํ นานุกมฺปติ          อหาโสปิ ๔ ลเภยฺยิโต ฯ
    [๑๗๑๘] อิจฺเจเต โสฬสาการา       อมิตฺตสฺมึ ปติฏฺฐิตา
		เยหิ อมิตฺตํ ชาเนยฺย        ทิสฺวา สุตฺวา จ ปณฺฑิโต ฯ
    [๑๗๑๙] กานิ กมฺมานิ กุพฺพานํ        กถํ วิญฺญู ปรกฺกเม
#๑ ม. ราชปฺตฺโต อหํ อาสึ ฯ  ๒ ม. จกฺขูนิ จสฺส ฯ  ๓ ม. อจฺเฉรํ ฯ
#๔ ม. อโห โสปิ ฯ
