    [๑๑๗๓] กิจฺฉกาเล กิจฺฉสโห         โย กิจฺฉํ นาติวตฺตติ
		ส กิจฺฉนฺตํ สุขํ ธีโร         โยคํ สมธิคจฺฉติ ฯ
    [๑๑๗๔] น เหว กามานํ กามา       นานตฺถา นตฺถการณา
		น กตญฺจ นิรงฺกตฺวา         ธมฺมา จวิตุมรหสิ ฯ
    [๑๑๗๕] ทกฺขํ คหปตํ ๑ สาธุ        สํวิภชฺชญฺจ โภชนํ
		อหาโส อตฺถลาเภสุ         อตฺถพฺยาปตฺติ อพฺยโถ ฯ
    [๑๑๗๖] เอตฺตาวเตตํ ปณฺฑิจฺจํ        อสิโต ๒ เทวิโล พฺรวิ
		นยิโต กิญฺจิ ปาปิโย [๓]    อินฺทฺริยานํ วสํ วเช ฯ
    [๑๑๗๗] อมิตฺตานํว หตฺถตฺถํ          สีวิ ปปฺโปติ มามิว
		กมฺมํ วิชฺชญฺจ ทกฺเขยฺยํ       วิวาหํ สีลมทฺทวํ
		เอเต จ ยเส หาเปตฺวา     นิพฺพตฺโต เสหิ กมฺเมหิ ฯ
    [๑๑๗๘] โสหํ สหสฺสชีโนว           อพนฺธุ อปรายโน
		อริยธมฺมา อปกฺกนฺโต        ยถา เปโต ตเถวหํ ฯ
    [๑๑๗๙] สุขกาเม ทุกฺขาเปตฺวา       อาปนฺโนสฺมิ ปทํ อิมํ
		โส สุขํ นาธิคจฺฉามิ         ฐิโต ๔ ภาณุมหิมิวาติ ๕ ฯ
		      อินฺทฺริยชาตกํ สตฺตมํ ฯ
			 ____________
			 ๘ อาทิตฺตชาตกํ
    [๑๑๘๐] อาทิตฺตสฺมึ อคารสฺมึ         ยํ นีหรติ ภาชนํ
#๑ ม. คหปตี ฯ  ๒ ม. อปิโส ฯ  ๓ ม. โย. ฯ  ๔ สี. ยุ. จิโต ฯ
#๕ ภาณุมกาสิวาติปิ ปาโฐ ฯ  สี. ม. ภาณุมตามิว ฯ
