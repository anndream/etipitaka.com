		  น อายุโน จาปิ ชนินฺท เหตุ
		  มนุสฺสโยนึ อภิปตฺถยาโน
		  ตสฺมา ปรกฺกมฺม ตโป กโรมิ ฯ
	  [๒๒๐๓] ตฺวํ โลหิตกฺโข วิหตนฺตรํโส
		  อลงฺกโต กปฺปิตเกสมสฺสุ
		  สุโรสิโต โลหิตจนฺทเนน
		  คนฺธพฺพราชาว ทิสา ปภาสสิ ฯ
		  เทวิทฺธิปตฺโตสิ มหานุภาโว
		  สพฺเพหิ กาเมหิ สมงฺคิภูโต
		  ปุจฺฉามิ ตํ นาคราเชตมตฺถํ
		  เสยฺโย อิโต เกน มนุสฺสโลโก ฯ
	  [๒๒๐๔] ชนินฺท นาญฺญตฺร มนุสฺสโลกา
		  สุทฺธี ว สํวิชฺชติ สํยโม วา
		  อหญฺจ ลทฺธาน มนุสฺสโยนึ
		  กามามิ ชาติมรณสฺส อนฺตํ ฯ
	  [๒๒๐๕] อทฺธา หเว เสวิตพฺพา สปญฺญา
		  พหุสฺสุตา เย พหุฐานจินฺติโน
		  นาริโย จ ทิสฺวาน ตุวญฺจ นาค
		  กาหามิ ปุญฺญานิ อนปฺปกานิ ฯ
	  [๒๒๐๖] อทฺธา หเว เสวิตพฺพา สปญฺญา
