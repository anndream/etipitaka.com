		  อหญฺจ นํ โรสิตา อชฺฌุเปสฺสํ
		  อถาคมา สลิลํ สีฆโสตํ
		  นุทํ สาเล สลเล กณฺณิกาเร
		  อาปูรเถ ๑ เตน มุหุตฺตเกน
		  สายํ นที อาสิ มยา สุทุตฺตรา ฯ
		  อุโภสุ ตีเรสุ มยํ ตทา ฐิตา
		  สมฺปสฺสนฺตา อุภโย อญฺญมญฺญํ
		  สกึปิ โรทาม สกึ หสาม
		  กิจฺเฉน โน อคมา สมฺพรี สา ฯ
		  ปาโต จ โข อุคฺคเต สุริยมฺหิ
		  จตุกฺกํ นทึ อุตฺตริยาน ลุทฺท
		  อาลิงฺคิยา อญฺญมญฺญํ มยํ อุโภ
		  สกึปิ โรทาม สกึ หสาม ฯ
		  ตีหูนกํ สตฺต สตานิ ลุทฺท
		  ยมิธ มยํ วิปฺปวสิมฺห ปุพฺเพ
		  วสฺเสกิมํ ๒ ชีวิตํ ภูมิปาล
		  โกนีธ กนฺตาย วินา วเสยฺย ฯ
	  [๒๑๕๙] อายุญฺจ โว กีวตโก นุ สมฺม
		  สเจปิ ชานาถ วเทถ อายุํ
		  อนุสฺสวา วุฑฺฒโต อาคมา วา
#๑ ม. อาปูรถ ฯ  ๒ สี. ยุ. วาเสกิมํ ฯ
