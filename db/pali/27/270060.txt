			๓ กลฺยาณธมฺมวคฺโค ๑
			 ๑ กลฺยาณธมฺมชาตกํ
	  [๑๙๑] กลฺยาณธมฺโมติ ยทา ชนินฺท
		 โลเก สมญฺญํ อนุปาปุณาติ
		 ตสฺมา น หิยฺเยถ นโร สปญฺโญ
		 หิริยาปิ สนฺโต ธุรมาทิยนฺติ ฯ
	  [๑๙๒] สายํ สมญฺญา อิธ มชฺช ปตฺตา
		 กลฺยาณธมฺโมติ ชนินฺท โลเก
		 ตาหํ สเมกฺขํ อิธ ปพฺพชิสฺสํ
		 น หิ มตฺถิ ฉนฺโท อิธ กามโภเคติ ฯ
		 กลฺยาณธมฺมชาตกํ ปฐมํ ฯ
			   ____________
			   ๒ ททฺทรชาตกํ
	[๑๙๓] โก นุ สทฺเทน มหตา        อภินาเทติ ททฺทรํ
		ตํ ๒ สีหา นปฺปฏินทนฺติ      โก นาเมโส มิคาภิภู ๓ ฯ
	[๑๙๔] อธโม มิคชาตานํ           สิคาโล ตาต วสฺสติ
		ชาติมสฺส ชิคุจฺฉนฺตา         ตุณฺหี สีหา สมจฺฉเรติ ฯ
			  ททฺทรชาตกํ ทุติยํ ฯ
			    ___________
#๑ ม. กลฺยาณวคฺโค ฯ  ๒ สี. ยุ. กึ ฯ  ๓ สี. ม. มิคาธิภู ฯ
