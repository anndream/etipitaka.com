		คุมฺพิโย ฆาสเมสาโน        อรญฺเญ โอทหี วิสํ ฯ
	[๗๗๙] มธุ อิติ มญฺญมานา          เย ตํ วิสมสายิสุํ ๑
		เตสนฺตํ กฏุกํ อาสิ          มรณํ เตนุปาคมม ฯ
	[๗๘๐] เย จ โข ปฏิสงฺขาย        วิสนฺติ ๒ ปริวชฺชยุํ
		เต อาตุเรสุ สุขิตา         ทยฺหมาเนสุ นิพฺพุตา ฯ
	[๗๘๑] เอวเมว มนุสฺเสสุ          วิสกามา ๓ สโมหิตา
		อามิสํ พนฺธนญฺเจตํ          มจฺจุวโส ๔ คุหาสโย ฯ
	[๗๘๒] เอวเมว อิเม กาเม        อาตุรา ปริจาริเก
		เย สทา ปริวชฺชนฺติ         สงฺคํ โลเก อุปจฺจคุนฺติ ฯ
			   คุมฺพิยชาตกํ ฉฏฺฐํ ฯ
			     ___________
			    ๗ สาลิยชาตกํ
	[๗๘๓] ยฺวายํ สาลิยจฺฉาโปติ        กณฺหสปฺปํ อคาหยิ
		เตน สปฺเปนยํ ทฏฺโฐ        หโต ปาปานุสาสโก ฯ
	[๗๘๔] อหนฺตรมหนฺตารํ            โย นโร หนฺตุมิจฺฉติ
		เอวํ โส นิหโต เสติ        ยถายํ ปุริโส หโต ฯ
	[๗๘๕] อหนนฺตมฆาเตนฺตํ ๕        โย นโร หนฺตุมิจฺฉติ
		เอวํ โส นิหโต เสติ        ยถายํ ปุริโส หโต ฯ
	[๗๘๖] ยถา ปํสุมุฏฺฐิ ปุริโส         ปฏิวาตํ ปฏิกฺขิเป
#๑ ม. วิสมขาทิสุํ ฯ ๒ สี. ม. วิสนฺตํ ฯ ๓ ม. วิสํ กามา ฯ ๔ ม. มจฺจุเวโส ฯ
#๕ ม. อหนฺตารมฆาเตนฺตํ ฯ
