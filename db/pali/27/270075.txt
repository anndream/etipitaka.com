		มา มํ จตุปฺปโท หึสิ         มา มํ หึสิ พหุปฺปโท
		สพฺเพ สตฺตา สพฺเพ ปาณา    สพฺเพ ภูตา จ เกวลา
		สพฺเพ ภทฺรานิ ปสฺสนฺตุ       มา กิญฺจิ ๑ ปาปมาคมา ฯ
	[๒๕๖]    อปฺปมาโณ   พุทฺโธ   อปฺปมาโณ   ธมฺโม   อปฺปมาโณ
สงฺโฆ   ปมาณวนฺตานิ   สิรึสปานิ   อหิ   วิจฺฉิกา   สตปที   อุณฺณานาภี
สรพู   มูสิกา   กตา   เม   รกฺขา   กตา   เม  ปริตฺตา  ปฏิกฺกมนฺตุ
ภูตานิ โสหํ นโม ภควโต นโม สตฺตนฺนํ สมฺมาสมฺพุทฺธานนฺติ ฯ
			 ขนฺธปริตฺตชาตกํ ตติยํ ฯ
			     ___________
			     ๔ วีรกชาตกํ
	[๒๕๗] อปิ วีรก ปสฺเสสิ           สกุณํ มญฺชุภาณกํ
		มยูรคีวสงฺกาสํ             ปตึ มยฺหํ สวิฏฺฐกํ ฯ
	  [๒๕๘] อุทกถลจรสฺส ปกฺขิโน
		 นิจฺจํ อามกมจฺฉโภชิโน
		 ตสฺสานุกรํ สวิฏฺฐโก
		 เสวาเลหิ ปลิคุณฺฐิโต มโตติ ฯ
			   วีรกชาตกํ จตุตฺถํ ฯ
			     ___________
			   ๕ คงฺเคยฺยชาตกํ
	[๒๕๙] โสภนฺติ มจฺฉา คงฺเคยฺยา ๒  อโถ โสภนฺติ ๒ ยามุนา
#๑ ม. มา กญฺจิ ฯ  ๒ ม. โสภติ มจฺโฉ คงฺเคยฺยา อโถ โสภติ ยามุโน ฯ
