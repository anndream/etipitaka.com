		  กาหามิ ปุญฺญานิ อนปฺปกานิ ฯ
	  [๑๘๘๒] โส โกสิโย อตฺตมโน อุทคฺโค
		  อนฺนญฺจ ปานญฺจภิสงฺขริตฺวา
		  อนฺเนน ปาเนน ปสนฺนจิตฺโต
		  สนฺตปฺปยิ สมณพฺราหฺมเณ จาติ ฯ
		    สาลิเกทารชาตกํ ปฐมํ ฯ
			 _______________
		     ๒ จนฺทกินฺนรชาตกํ ๑
	[๑๘๘๓] อุปนียติทํ มญฺเญ จนฺเท โลหิตมทฺทเน ๒
		อชฺชาปิ ๓ วิชหามิ ชีวิตํ ปาณา เม จนฺเท นิรุชฺฌนฺติ ฯ
		โอสธิ ๔ เม ทุกฺขํ หทยํ เม ฑยฺหเต นิตมฺมามิ
		ตว จนฺทิยา โสจนฺติยา น นํ อญฺเญหิ โสเกหิ ฯ
		ติณมิว วนมิว มิลายามิ นที อปริปุณฺณาว ๕ สุสฺสามิ
		ตว จนฺทิยา โสจนฺติยา น นํ อญฺเญหิ โสเกหิ ฯ
		วสฺสมิว สเร ปาเท อิมานิ อสฺสูนิ วตฺตเร มยฺหํ
		ตว จนฺทิยา โสจนฺติยา น นํ อญฺเญหิ โสเกหิ ฯ
	[๑๘๘๔] ปาโป โข ๖ ราชปุตฺโต โย เม อิจฺฉิตปตึ วรากิยา
		วิชฺฌิ วนมูลสฺมึ โสยํ วิทฺโธ ฉมา เสติ ฯ
		อิมํ มยฺหํ หทยโสกํ ปฏิมุญฺจตุ ราชปุตฺต ตว มาตา
#๑ ม. จนฺทกินฺนรีชาตกํ ฯ  ๒ สี. ยุ. โลหิตมเทน มชฺชามิ วิชหามิ ชีวิตํ ปาณา ฯ
#๓ ม. อชฺช ฯ  ๔ ม. โอสีทิ ฯ  ๕ สี. ยุ. อปริปุณฺณิยาว ฯ  ๖ ม. โขสิ ฯ
