		  อตฺถสฺส ทฺวารานิ อปาปุรนฺโต
		  เตนาหํ ตุสฺสามิ ยโวทเนน ฯ
	  [๑๔๖๕] กาลญฺจ ญตฺวา อภิชิหนาย
		  มนฺเตหิ อตฺถํ ปริปาจยิตฺวา
		  วิชมฺภิสํ สีหวิชมฺภิตานิ
		  ตายิทฺธิยา ทกฺขสิ มํ ปุนาปิ ฯ
	  [๑๔๖๖] สุขีปิ เหเก น กโรนฺติ ปาปํ
		  อวณฺณสํสคฺคภยา ปุเนเก
		  ปหูสมาโน วิปุลตฺถจินฺตี
		  กึการณา เม น กโรสิ ทุกฺขํ ฯ
	  [๑๔๖๗] น ปณฺฑิตา อตฺตสุขสฺส เหตุ
		  ปาปานิ กมฺมานิ สมาจรนฺติ
		  ทุกฺเขน ผุฏฺฐา ขลิตาปิ สนฺตา
		  ฉนฺทา จ โทสา น ชหนฺติ ธมฺมํ ฯ
    [๑๔๖๘] เยนเกนจิ วณฺเณน          มุทุนา ทารุเณน วา
		อุทฺธเร ทีนมตฺตานํ          ปจฺฉา ธมฺมํ สมาจเร ฯ
    [๑๔๖๙] ยสฺส รุกฺขสฺส ฉายาย        นิสีเทยฺย สเยยฺย วา
		น ตสฺส สาขํ ภญฺเชยฺย       มิตฺตทุพฺโภ หิ ปาปโก ฯ
	  [๑๔๗๐] ยสฺสาปิ ๑ ธมฺมํ ปุริโส ๒ วิชญฺญา
		  เย จสฺส กงฺขํ วินยนฺติ สนฺโต
#๑ สี. ยสฺส หิ ฯ ๒ สี. มนุโช ฯ
