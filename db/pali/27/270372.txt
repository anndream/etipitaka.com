		  อริโย หิ อริยสฺส กโรติ กิจฺจํ ฯ
	  [๑๘๙๔] ยํ โหติ กิจฺจํ อนุกมฺปเกน
		  อริยสฺส อริเยน กตํ ตยิทํ
		  อตฺตานุรกฺขี ภว มา อฑยฺหิ
		  ลจฺฉาม ปุตฺเต ตยิ ชีวมาเน ฯ
	  [๑๘๙๕] ตเมว ๑ รกฺขาวรณํ กโรนฺโต
		  สรีรเภทาปิ น สนฺตสามิ
		  กโรนฺติ เหเต ๒ สขีนํ สขาโร
		  ปาณํ จชนฺตา ๓ สตเมส ธมฺโม ฯ
    [๑๘๙๖] สุทุกฺกรํ กมฺมมกาสิ          อณฺฑโชยํ ๔ วิหงฺคโม
		อตฺถาย กุรุโร ปุตฺเต        อฑฺฒรตฺเต อนาคเต ฯ
	  [๑๘๙๗] จุตาปิ เหเก ขลิตา สกมฺมุนา
		  มิตฺตานุกมฺปาย ปติฏฺฐหนฺติ
		  ปุตฺตา มมฏฺฏา คติมาคโตสฺมิ
		  อตฺถํ จเรถ มม วาริจร ๕ ฯ
	  [๑๘๙๘] ธเนน ธญฺเญน จ อตฺตนา จ
		  มิตฺตํ สหายญฺจ กโรนฺติ ปณฺฑิตา
		  กโรมิ เต เสนก เอตมตฺถํ
		  อริโย หิ อริยสฺส กโรติ กิจฺจํ ฯ
	  [๑๘๙๙] อปฺโปสฺสุกฺโก ตาต ตุวํ นิสีท
#๑ ม. ตเวว ฯ  ๒ ม. เหเก ฯ  ๓ สี. ยุ. จชนฺติ ฯ  ๔ ม. อณฺฑชายํ ฯ
