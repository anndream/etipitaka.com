		 ยสฺส คนฺโธ น กทาจิ ฉิชฺชติ ฯ
	  [๙๒๐] กตโม นุ รหโท อกทฺทโม
		 กึสุ เสทมลนฺติ วุจฺจติ
		 กตมญฺจ นวํ วิเลปนํ
		 กสฺส ๑ คนฺโธ น กทาจิ ฉิชฺชติ ฯ
	  [๙๒๑] ธมฺโม รหโท อกทฺทโม
		 ปาปํ เสทมลนฺติ วุจฺจติ
		 สีลญฺจ นวํ วิเลปนํ
		 ตสฺส คนฺโธ น กทาจิ ฉิชฺชติ ฯ
	  [๙๒๒] นนฺทนฺติ สรีรฆาติโน
		 น จ นนฺทนฺติ สรีรธาริโน
		 ปุณฺณาย [๒] ปุณฺณมาสิยา
		 รมมานาว ชหนฺติ ชีวิตนฺติ ฯ
		      ตุณฺฑิลชาตกํ ตติยํ ฯ
			   __________
		      ๔ สุวณฺณกกฺกฏกชาตกํ
	  [๙๒๓] สิงฺคี มิโค อายตจกฺขุเนตฺโต
		 อฏฺฐิตฺตโจ วาริสโย อโลโม
		 เตนาภิภูโต กปณํ รุทามิ
		 หเร สขา กิสฺส นุ มํ ชหาสิ ฯ
#๑ ม. ยสฺส ฯ  ๒ ม. จ ฯ
