		สา มํ สเณฺหน มุทุนา        มา ปาทํ ขณิยสฺมนิ ๑ ฯ
	  [๑๑๓๖] อสํสยํ ชาติขยนฺตทสฺสี
		  น คพฺภเสยฺยํ ปุนราวฏิสฺสํ ๒
		  อยมนฺติมา ปจฺฉิมคพฺภเสยฺยา ๓
		  ขีโณ เม สํสาโร ปุนพฺภวายาติ ฯ
		      อฏฺฐสทฺทชาตกํ ทุติยํ ฯ
			  ___________
			 ๓ สุลสาชาตกํ
    [๑๑๓๗] อิทํ สุวณฺณกายูรํ            มุตฺตา เวฬุริยา พหู
		สพฺพํ หรสฺสุ ภทฺทนฺเต        มญฺจ ทาสีติ สาวย ฯ
    [๑๑๓๘] โอโรปยสฺสุ กลฺยาณึ ๔      มา พหุํ ๕ ปริเทวสิ
		น จาหํ อภิชานามิ          อาคนฺตฺวา ๖ ธนมาภตํ ฯ
    [๑๑๓๙] ยโต สรามิ อตฺตานํ         ยโต ปตฺตาสฺมิ วิญฺญุตํ
		เนวาหํ ๗ อภิชานามิ       อญฺญํ ปิยตรํ ตยา ฯ
    [๑๑๔๐] เอหิ ตํ อุปคูหิสฺสํ           กริสฺสํ จ ปทกฺขิณํ
		น หิทานิ ปุน อตฺถิ          มม ตุยฺหญฺจ สงฺคโม ฯ
    [๑๑๔๑] น หิ สพฺเพสุ ฐาเนสุ        ปุริโส โหติ ปณฺฑิโต
		อิตฺถีปิ ปณฺฑิตา โหติ         ตตฺถ ตตฺถ วิจกฺขณา ฯ
    [๑๑๔๒] น หิ สพฺเพสุ ฐาเนสุ        ปุริโส โหติ ปณฺฑิโต
#๑ ม. ขลิ ยสฺมนิ ฯ  ๒ ม. ปุนราวชิสฺสํ ฯ  ๓ สี. ยุ. อยํ หิเม อนฺติมา
#คพฺภเสยฺยา ฯ ๔ ม. กลฺยาณิ ฯ  ๕ ม. มา พาฬฺหํ ฯ  ๖ ม. อหนฺตฺวา ฯ
#๗ ม. น จาหํ ฯ
