	  [๒๓๙๖] หนฺทชฺช ตฺวํ มุจฺจ วธา ทุชิวฺห
		  ตโย หิ ปุตฺตา นหิ อญฺโญ อตฺถิ
		  อนฺเตวาสี ทินฺนโก อตฺรโช จ
		  รชสฺสุ ๑ ปุตฺตญฺญตโร เม อโหสิ ฯ
	  [๒๓๙๗] อิจฺเจว วากฺยํ วิสชฺชิ สุปณฺโณ
		  ภูมฺยํ ปติฏฺฐาย ทิโช ทุชิวฺหํ
		  มุตฺตชฺช ตฺวํ สพฺพภยาติวตฺโต
		  ถลูทเก โหหิ มยาภิคุตฺโต ฯ
		  อาตงฺกินํ ยถา กุสโล ภิสกฺโก
		  ปิปาสิตานํ รหโทว สีโต
		  เวสฺมํ ยถา หิมสีตฏฺฏิตานํ ๒
		  เอวมฺปิ เต สรณมหํ ภวามิ ฯ
    [๒๓๙๘] สทฺธึ กตฺวา อมิตฺเตน        อณฺฑเชน ชลาพุช
		วิวริย ทาฐํ ปสฺสสิ ๓       กุโต ตํ ภยมาคตํ ฯ
    [๒๓๙๙] สงฺเกเถว อมิตฺตสฺมึ         มิตฺตสฺมึปิ น วิสฺสเส
		อภยา ภยมุปฺปนฺนํ           อปิ มูลานิ กนฺตติ ฯ
		กถํ นุ วิสฺสเส ตฺยมฺหิ        เยนาสิ กลโห กโต
		นิจฺจยตฺเตน ฐาตพฺพํ         โส ทิสพฺภิ น รชฺชติ ฯ
		  วิสฺสาสเย น จ นํ วิสฺสเสยฺย
		  อสงฺกิโต สงฺกิโต จ ภเวยฺย
#๑ ม. รชฺชสฺสุ ฯ   ๒ ยุ. หิมสิสริฏฺฏิตานํ   ฯ    ๓ ม. เสสิ ฯ
