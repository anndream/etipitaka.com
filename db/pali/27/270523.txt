	  [๒๔๑๖] อลงฺกตาโย ปทุมุตฺตรตฺตจา
		  วิราคิตา ปสฺสติ หํสคคฺครา
		  ตาสํ สุณิตฺวา มิตคีตวาทิตํ
		  นทานิ เม ตาต ตถา ยถา ปุเร ฯ
		  สุวณฺณสงฺกจฺจธรา สุวิคฺคหา
		  อลงฺกตา มานุสิยจฺฉรูปมา
		  เสโนปิยา ๑ ตาต อนินฺทิตงฺคิโย
		  ขตฺติยกญฺญา ปฏิโลภยนฺติ ๒ นํ ฯ
		  สเจ อหํ ตาต ตถา ยถา ปุเร
		  ปตึ ตมุญฺฉาย ปุนา วเน ภเร
		  สมฺมานเย มํ น จ มํ วิมานเย
		  อิโตปิ เม ตาต ตโต วรํ สิยา ฯ
		  ยมนฺนปาเน วิปุลสฺมิ โอหิเต
		  นารี วิมฏฺฐาภรณา อลงฺกตา
		  สพฺพงฺคุเปตา ปติโน จ อปฺปิยา
		  อวชฺฌ ๓ ตสฺสา มรณํ ตโต วรํ ฯ
		  อปิ เจ ทลิทฺทา กปณา อนาฬิยา ๔
		  กฏาทุติยา ปติโน จ สา ปิยา
		  สพฺพงฺคุเปตายปิ อปฺปิยาย
#๑ ยุ. เสนูปิยา ฯ  ๒ ยุ. ปฏิลาภยนฺติ ฯ  ๓ ม. อพชฺฌ ฯ ยุ. อาพชฺฌ ฯ
#๔ ม. ยุ. อนาฬฺหิยา ฯ
