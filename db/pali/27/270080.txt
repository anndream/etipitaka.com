		 ชาตํ ยวํ เยน จ คุยฺหมาหุ
		 ทูรํ คตํ เยน จ อวฺหยนฺติ
		 โส ตฺยาภโต หนฺท จ ภุญฺช พฺราหฺมณ ฯ
	[๒๗๘] ยโต มํ สรตี ราชา         วายสมฺปิ ปเหตเว
		หํสา โกญฺจา มยูรา จ       อสติเยว ปาปิยาติ ฯ
			  ปุณฺณนทีชาตกํ จตุตฺถํ ฯ
			     ___________
			    ๕ กจฺฉปชาตกํ
	[๒๗๙] อวธิ วต อตฺตานํ           กจฺฉโปว ปพฺยาหรํ ๑
		สุคฺคหิตสฺมึ กฏฺฐสฺมึ          วาจาย สกิยา วธิ ฯ
	  [๒๘๐] เอตมฺปิ ทิสฺวา นรวีรเสฏฺฐ
		 วาจํ ปมุญฺเจ กุสลํ นาติเวลํ
		ปสฺสสิ พหุภาเณน           กจฺฉปํ พฺยสนํ คตนฺติ ฯ
			  กจฺฉปชาตกํ ปญฺจมํ ฯ
			    ___________
			    ๖ มจฺฉชาตกํ
	[๒๘๑] น มายมคฺคิ ตปติ           น สูโล สาธุ ตจฺฉิโต
		ยญฺจ มํ มญฺญเต มจฺฉี        อญฺญํ โส รติยา คโต ฯ
#๑ สี. ม. กจฺฉโป วยาหรํ คิรํ ฯ
