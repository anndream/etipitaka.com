		น หิ ลกฺขึ อลกฺขึ วา        อญฺโญ อญฺญสฺส การโกติ ฯ
		     สิริกาฬกณฺณิชาตกํ สตฺตมํ ฯ
			  ___________
			 ๘ กุกฺกุฏชาตกํ
	[๘๘๖] สุจิตฺตปตฺตฉาทน ๑         ตมฺพจูฬ วิหงฺคม
		โอโรห ทุมสาขาย          มุธา ภริยา ภวามิ เต ฯ
	[๘๘๗] จตุปฺปที ตฺวํ กลฺยาณิ         ทฺวิปทาหํ มโนรเม
		มิคี ปกฺขี อสํยุตฺตา ๒       อญฺญํ ปริเยส สามิกํ ฯ
	[๘๘๘] โกมาริกา เต เหสฺสามิ      มญฺชุกา ปิยภาณินี
		วินฺท มํ อริเยน เวเทน      กลฺยาณึ พฺรหฺมจารินึ ๓ ฯ
	[๘๘๙] กุณปาทิ ๔ โลหิตเป        โจริ กุกฺกุฏโปถินิ
		น ตฺวํ อริเยน เวเทน       มมํ ภตฺตารมิจฺฉสิ ฯ
	[๘๙๐] เอวมฺปิจาตุรา ๕ นารี      ทิสฺวาน ปวรํ ๖ นรํ
		เนนฺติ สณฺหาหิ วาจาหิ       วิฬารี วิย กุกฺกุฏํ ฯ
	[๘๙๑] โย จ อุปฺปติตํ อตฺถํ         น ขิปฺปมนุพุชฺฌติ
		อมิตฺตวสมเนฺวติ            ปจฺฉา จ อนุตปฺปติ ฯ
	[๘๙๒] โย จ อุปฺปติตํ อตฺถํ         ขิปฺปเมว นิโพธติ
#๑ ม. สุจิตฺตปตฺตฉทน ฯ ๒ ม. อสญฺญุตฺตา ฯ ๓ สี. ม. สาวย มํ ยทิจฺฉสิ ฯ
#๔ สี. สกุณขาทินิ ฯ ม. กุณปาทินิ ฯ ๕ ม. เอวมฺปิ จตุรา ฯ ๖ สี. ม. สธนํ ฯ
