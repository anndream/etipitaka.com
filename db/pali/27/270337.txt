		  อถ เมณฺฑสฺส สุเณน สขฺยมสฺส ฯ
	  [๑๖๙๑] จมฺมํ วิหนนฺติ เอฬกสฺส
		  อสฺสปิฏฺฐตฺถรณํ สุขสฺส ๑ เหตุ
		  น จ เต สุนขสฺส อตฺถรนฺติ
		  อถ เมณฺฑสฺส สุเณน สขฺยมสฺส ฯ
	  [๑๖๙๒] อาเวลฺลิตสิงฺคิโก หิ เมณฺโฑ
		  น จ สุนขสฺส วิสาณกานิ อตฺถิ
		  ติณภกฺโข มํสโภชโน จ
		  อถ เมณฺฑสฺส สุเณน สขฺยมสฺส ฯ
	  [๑๖๙๓] ติณมาสิ ปลาสมาสิ เมณฺโฑ
		  น จ สุโณ ติณมาสิ โน ปลาสํ
		  คเณฺหยฺย สุนโข สสํ พิฬารํ
		  อถ เมณฺฑสฺส สุเณน สขฺยมสฺส ฯ
	  [๑๖๙๔] อฏฺฐฑฺฒปาโท จตุปฺปทสฺส
		  เมณฺโฑ อฏฺฐนโข อทิสฺสมาโน
		  ฉาทิยํ อาหรติ อยํ อิมสฺส
		  มํสํ อาหรติ อยํ อมุสฺส ฯ
	  [๑๖๙๕] ปาสาทวรคโต วิเทหเสฏฺโฐ
		  วีติหารํ อญฺโญญฺญโภชนานํ ๒
		  อทฺทส ๓ กิร สกฺขิตํ ชนินฺโท
#๑ ม. อสฺสปิฏฺฐตฺถรสฺสุขสฺส ฯ  ๒ ม. อญฺญมญฺญโภชนํ ฯ  ๓ ม. อทกฺขิ ฯ
