		ยถาหมชฺช นนฺทามิ          มุตฺตํ ทิสฺวา มหามิคนฺติ ฯ
			 สุวณฺณมิคชาตกํ นวมํ ฯ
			    ___________
			 ๑๐ สุสนฺธีชาตกํ ๑
	[๗๔๘] วาติ คนฺโธ ติมิรานํ         กุสมุทฺโทว ๒ โฆสวา
		ทูเร อิโต หิ สุสนฺธี ๓      ตมฺพ กามา ตุทนฺติ มํ ฯ
	[๗๔๙] กถํ สมุทฺทมตริ             กถํ อทฺทกฺขิ เสรุมํ ๔
		กถํ ตสฺสา จ ตุยฺหญฺจ        อหุ อคฺค ๕ สมาคโม ฯ
	[๗๕๐] ภรุกจฺฉา ๖ ปยาตานํ       วาณิชานํ ธเนสินํว
		มงฺกเรหิ ภิทา นาวา        ผลเกน มหณฺณวํ ๗ ฯ
	[๗๕๑] สา มํ สเณฺหน มุทุนา        นิจฺจํ จนฺทนคนฺธินี
		องฺเคน ๘ อุทฺธรี ภทฺทา     มาตา ปุตฺตํว โอรสํ ฯ
	[๗๕๒] สา มํ อนฺเนน ปาเนน       วตฺเถน สยเนน จ
		อตฺตนาปิ จ มนฺทกฺขี         เอวํ ตมฺพ วิชานหีติ ฯ
			  สุสนฺธีชาตกํ ทสมํ ฯ
			 มณิกุณฺฑลวคฺโค ปฐโม ฯ
			    ___________
			     ตสฺสุทฺทานํ
		      อถ ชินวโร หริตํ ติณโก ฯ
#๑ ม. สุโยนนฺทีชาตกํ ฯ ๒ ม. จ ฯ ๓ ม. สุโยนนฺธี ฯ ๔ ม. สทุมํ ฯ
#๕ ม. สคฺค ฯ ๖ ม. กุรุกจฺฉา ฯ ๗ สี. มกเรหิพฺภิทา ... ฯ ม. มกเรหิ อภิทา นาวา
# ผลเกนาหมปฺลวึ ฯ ยุ. มกเรหิ ภินฺนา ... ฯ ๘ สี. ยุ. องฺเกน ฯ
