		โย จ วนฺตกสาวสฺส         สีเลสุ สุสมาหิโต
		อุเปโต ทมสจฺเจน          สเว กาสาวมรหติ ฯ
	  [๒๓๔๓] สมปฺปิโต ปุถุสลฺเลน นาโค
		  อทุฏฺฐจิตฺโต ลุทฺทกํ อชฺฌภาสิ
		  กิมตฺถิยํ ๑ กิสฺส วา สมฺม เหตุ
		  มมํ วธี กสฺส วายํ ปโยโค ฯ
	  [๒๓๔๔] กาสิสฺส รญฺโญ มเหสี ภทนฺเต
		  สา ปูชิตา ราชกุเล สุภทฺทา
		  สา ๒ ตํ อทฺทส ๓ สา จ มมํ อสํสิ
		  ทนฺเตหิ อตฺโถติ มมํ ๔ อโวจ ฯ
	  [๒๓๔๕] พหู หิ เม ทนฺตยุคา อุฬารา
		  เย เม ปิตูนญฺจ ปิตามหานํ
		  ชานาติ สา โกธนา ราชปุตฺตี
		  วธตฺถิกา เวรมกาสิ พาลา ฯ
		  อุฏฺเฐหิ ตฺวํ ลุทฺท ขรํ คเหตฺวา
		  ทนฺเต อิเม ฉินฺท ปุรา มรามิ
		  วชฺชาสิ ตํ โกธนํ ราชปุตฺตึ
		  นาโค หโต หนฺท อิมสฺส ทนฺตา ฯ
	  [๒๓๔๖] อุฏฺฐาย โส ลุทฺโท ขรํ คเหตฺวา
#๑ ม. กิมตฺถยํ ฯ   ๒ ม. อยํ ปาโฐ นตฺถิ ฯ   ๓ ม. อทฺทสา ฯ    ๔ ม. - จ มํ ฯ
