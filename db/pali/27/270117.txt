			 ๓ วฑฺฒกีสูกรชาตกํ
	  [๔๔๘] วรํ วรํ ตฺวํ นิหนํ ปุเร จริ
		 อสฺมึ ปเทเส อภิภุยฺย สูกเร
		 โสทานิ เอโก พฺยคฺฆ ปคมฺม ฌายสิ
		 พลนฺนุ เต พฺยคฺฆ น จชฺช วิชฺชติ ฯ
	  [๔๔๙] อิมสฺสุตา ๑ ยนฺติ ทิโสทิสํ ปุเร
		 ภยทฺธิตา ๒ เลณคเวสิโน ปุถู
		 เตทานิ สงฺคมฺม วสนฺติ เอกโต
		 ยตฺถฏฺฐิตา ทุปฺปสหชฺชิเม มยา ฯ
	  [๔๕๐] นมตฺถุ สงฺฆาน สมาคตานํ
		 ทิสฺวา สยํ สํขฺย วทามิ อพฺภุตํ
		 พฺยคฺฆํ มิคา ยตฺถ ชินึสุ ทาฐิโน
		 สามคฺคิยา ทาฐพเลสุ มุจฺจเรติ ฯ
			 วฑฺฒกีสูกรชาตกํ ตติยํ ฯ
			     ___________
			     ๔ สิริชาตกํ
	[๔๕๑] ยํ อุสฺสุกฺกา สงฺฆรนฺติ        อลกฺขิกา พหุํ ธนํ
		สิปฺปวนฺโต อสิปฺปา วา       ลกฺขิกา ตานิ ภุญฺชเร ๓ ฯ
#๑ สี. ม. อิเม สุทํ ฯ  ๒ ม. ภยฏฺฏิตา ฯ  ๓ สี. ลกฺขีว ตานิ ภุญฺชติ ฯ ม. ลกฺขิวา
#ตานิ ภุญฺชติ ฯ
