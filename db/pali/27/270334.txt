		อริยมคฺคํ สมารูห           เนกาสี ลภเต สุขํ ฯ
    [๑๖๗๘] พลิสํ หิ โส นิคิลติ ๑       ทีฆสุตฺตํ สพนฺธนํ
		อติถิสฺมึ โย นิสินฺนสฺมึ        เอโก ภุญฺชติ โภชนํ ฯ
		ตํ ตํ วทามิ โกสิย          เทหิ ทานานิ ภุญฺช จ
		อริยมคฺคํ สมารูห           เนกาสี ลภเต สุขํ ฯ
	  [๑๖๗๙] อุฬารวณฺณา วต พฺราหฺมณา อิเม
		  อยญฺจ โว สุนโข กิสฺส เหตุ
		  อุจฺจาวจํ วณฺณนิภํ วิกุพฺพติ
		  อกฺขาถ โน พฺราหฺมณา เก นุ ตุเมฺห ฯ
	  [๑๖๘๐] จนฺโท จ สุริโย จ อุโภ อิธาคตา
		  อยํ ปน มาตลิ เทวสารถิ
		  สกฺโกหมสฺมิ ติทสานมินฺโท
		  เอโส จ โข ปญฺจสิโขติ วุจฺจติ ฯ
    [๑๖๘๑] ปาณิสฺสรา มุทิงฺคา ๒ จ     มุรชาลมฺพรานิ จ
		สุตฺตเมนํ ปโพเธนฺติ         ปฏิพุทฺโธ จ นนฺทติ ฯ
	  [๑๖๘๒] เยเกจิเม มจฺฉริโน กทริยา
		  ปริภาสกา สมณพฺราหฺมณานํ
		  อิเธว นิกฺขิปฺป สรีรเทหํ
		  กายสฺส เภทา นิรยํ วชนฺติ ฯ
	  [๑๖๘๓] เยเกจิเม สุคฺคติมาสมานา ๓
#๑ สี. ยุ. นิคฺคิลติ ฯ  ๒ สี. ยุ. มุติงฺคา จ ฯ  ๓ สี. ยุ. สุคฺคติมาสสานา ฯ
