    [๑๕๗๓] เอโกว มจฺโจ อจฺเจติ       เอโกว ชายเต กุเล
		สํโยคปรมาเตฺวว           สมฺโภคา สพฺพปาณินํ ฯ
	  [๑๕๗๔] ตสฺมา หิ ธีรสฺส พหุสฺสุตสฺส
		  สมฺปสฺสโต โลกมิมํ ปรญฺจ
		  อญฺญาย ธมฺมํ หทยํ มนญฺจ
		  โสกา มหนฺตาปิ น ตาปยนฺติ ฯ
    [๑๕๗๕] โสหํ ยสญฺจ โภคญฺจ         ภริยาปิ ๑ จ ญาตเก
		เสสํ สมฺปาลยิสฺสามิ ๒      กิจฺจเมตํ ๓ วิชานโต ฯ
    [๑๕๗๖] ทสวสฺสสหสฺสานิ            สฏฺฐิวสฺสสตานิ จ
		กมฺพุคีโว มหาพาหุ          ราโม รชฺชมการยีติ ฯ
			 ทสรถชาตกํ สตฺตมํ ฯ
			   ___________
			   ๘ สํวรชาตกํ
    [๑๕๗๗] ชานนฺโต โน มหาราช       ตว สีลํ ชนาธิโป
		อิเม กุมาเร ปูเชนฺโต       น ตํ เกนจิ มญฺญถ ฯ
    [๑๕๗๘] ติฏฺฐนฺเต โน มหาราเช      อาทู เทเว ทิวงฺคเต
		ญาตี ตํ สมนุมญฺญึสุ ๔       สมฺปสฺสํ อตฺถมตฺตโน ฯ
    [๑๕๗๙] เกน สํวรวตฺเตน           สญฺชาเต อภิติฏฺฐสิ
		เกน ตํ นาติวตฺตนฺติ         ญาติสงฺฆา สมาคตา ฯ
    [๑๕๘๐] น ราชปุตฺต อุสฺสุยฺยามิ ๕    สมณานํ มเหสินํ
#๑ ม. โสหํ ทสฺสญฺจ โภกฺขญฺจ ภริสฺสามิ จ ฯ  ๒ ม. เสสญฺจ ปาลยิสฺสามิ ฯ
#๓ ยุ. กิจฺจเมวํ ฯ  ๔ ม. สมนุญฺญึสุ ฯ  ๕ ม. อุสูยามิ ฯ
