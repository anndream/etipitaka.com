		วชฺโฌ ๑ อทฺธุวสีโล จ      เต ธมฺมํ ชหุมตฺถิกา ฯ
	[๕๒๑] พฺราหฺมโณ จ กถํ ชเห       สพฺพธมฺมาน ปารคู
		โย ธมฺมํ อนุปาเลติ         ธิติมา สจฺจนิกฺกโมติ ฯ
			  สีลวีมํสชาตกํ ปญฺจมํ ฯ
			    ___________
			   ๖ สุชาตาชาตกํ
	[๕๒๒] กึ อณฺฑกา อิเม เทว        นิกฺขิตฺตา กํสมลฺลเก
		อุปโลหิตกา วคฺคู           ตํ ๒ เม อกฺขาหิ ปุจฺฉิโต ฯ
	[๕๒๓] ยานิ ปุเร ตุวํ เทวิ         ภณฺฑุ นนฺตกวาสินี
		อุจฺฉงฺคหตฺถา ปจินาสิ        ตสฺสา เต โกลิยํ ผลํ ฯ
	[๕๒๔] อุทยฺหเต ๓ น รมติ        โภคา วิปฺปชหนฺติ ตํ
		ตตฺเถวิมํ ปฏิเนถ           ยตฺถ โกลํ ปจิสฺสติ ฯ
	[๕๒๕] โหนฺติ เหเต มหาราช       อิทฺธิปฺปตฺตาย นาริยา
		ขม เทว สุชาตาย          มาสฺสา กุชฺฌ รเถสภาติ ฯ
			 สุชาตาชาตกํ  ฉฏฺฐํ ฯ
			    ___________
			   ๗ ปลาสชาตกํ
	  [๕๒๖] อเจตนํ พฺราหฺมณ อสฺสุณนฺตํ
		 ชาโน อชานนฺตมิมํ ปลาสํ
		 อารทฺธวีริโย ธุวมปฺปมตฺโต
#๑ ม. ผวชฺโฌ ฯ ๒ ยุ. เต ฯ ๓ ม. อุฑฺฑยฺหเต ฯ
