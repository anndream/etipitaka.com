			  ๒ เสตเกตุชาตกํ
	[๘๓๗] มา ตาต กุชฺฌิ น หิ สาธุ โกโธ
		พหุมฺปิ เต อทิฏฺฐํ อสฺสุตญฺจ
		มาตาปิตา ทิสา ๑ ตาต เสตเกตุ
		อาจริยมาหุ ทิสตํ ปสตฺถา ฯ
	[๘๓๘] อคาริโน อนฺนปานวตฺถทา ๒
		อวฺหายิกา ตมฺปิ ทิสํ วทนฺติ
		เอสา ทิสา ปรมา เสตเกตุ
		ยํ ปตฺวา ทุกฺขี สุขิโน ภวนฺติ ฯ
	[๘๓๙] ขราชินา ชฏิลา ปงฺกทนฺตา
		ทุมุกฺขรูปา ๓ เยเม ชปนฺติ มนฺเต
		กจฺจิ นุ เต มานุสเก ปโยเค
		อิทํ วิทู ปริมุตฺตา อปายา ฯ
	[๘๔๐] ปาปานิ กมฺมานิ กริตฺวา ๔ ราช
		พหุสฺสุโต เนว ๕ จเรยฺย ธมฺมํ
		สหสฺสเวโทปิ น ตํ ปฏิจฺจ
		ทุกฺขา ปมุญฺเจ จรณํ อปตฺวา ฯ
	[๘๔๑] สหสฺสเวโทปิ น ตํ ปฏิจฺจ
		ทุกฺขา ปมุญฺเจ จรณํ อปตฺวา
#๑ ม. ทิสตา ฯ ยุ. ทิสา ตา ฯ ๒ ม. อนฺนทปานวตฺถทา ฯ ๓ ม. ทุมฺมกฺขรูปา ฯ
# ยุ. ทุมฺมุกฺขรูป ฯ ๔ ม. กริตฺวาน ฯ  ๕ ม. น ฯ
