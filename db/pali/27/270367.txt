		นิธินิธานมกฺขาหิ            อถ ปาสา ปโมกฺขสิ ฯ
    [๑๘๗๘] อชาตปกฺขา ตรุณา          ปุตฺตกา มยฺหํ โกสิย
		เต มํ ภตา ภริสฺสนฺติ        ตสฺมา เตสํ อิณํ ทเท ฯ
		มาตา ปิตา จ เม วุฑฺฒา     ชิณฺณกา คตโยพฺพนา
		เตสํ ตุณฺเฑน หาตูน         มุญฺเจ ปุพฺพกตํ อิณํ ฯ
		อญฺเญปิ ตตฺถ สกุณา         ขีณปกฺขา สุทุพฺพลา
		เตสํ ปุญฺญตฺถิโก ทมฺมิ        ตํ นิธึ อาหุ ปณฺฑิตา ฯ
		อีทิสํ ๑ เม อิณทานํ        อิณโมกฺโข จ อีทิโส
		นิธินิธานมกฺขามิ            เอวํ ชานาหิ โกสิย ฯ
    [๑๘๗๙] ภทฺทโก วตายํ ปกฺขี         ทิโช ปรมธมฺมิโก
		เอกจฺเจสุ มนุสฺเสสุ         อยํ ธมฺโม น วิชฺชติ ฯ
		ภุญฺช สาลึ ยถากามํ         สห สพฺเพหิ ญาติภิ
		ปุนปิ สุว ปสฺเสมุ           ปิยํ เม ตว ทสฺสนํ ฯ
	  [๑๘๘๐] ภุตฺตญฺจ ปีตญฺจ ตวสฺสมมฺหิ
		  รตฺติญฺจ โน โกสิย เต สกาเส
		  นิกฺขิตฺตทณฺเฑสุ ททาหิ ทานํ
		  ชิณฺเณ จ มาตาปิตโร ภรสฺสุ ฯ
	  [๑๘๘๑] ลกฺขี วต เม อุทปาทิ อชฺช
		  โยหํ อทสฺสํ ๒ ปรมํ ทิชานํ
		  สุวสฺส สุตฺวาน สุภาสิตานิ
#๑ สี. ยุ. เอทิสํ ฯ  ๒ ม. อทฺทสาสึ ปวรํ ฯ
