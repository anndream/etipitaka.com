		โสจตี จิรรตฺตาย         วาตคฺคมิว คทฺรภีติ ๑ ฯ
			วาตคฺคสินฺธวชาตกํ ฉฏฺฐํ
			    ____________
			๗ สุวณฺณกกฺกฏกชาตกํ ๒
		[๔๐๐] สิงฺคี มิโค อายตจกฺขุเนตฺโต
		   อฏฺฐิตฺตโจ วาริสโย อโลโม
		   เตนาภิภูโต กปณํ รุทามิ
		   มาเหว มํ ปาณสมํ ชเหยฺย ฯ
	[๔๐๑] อยฺย น ตํ ชหิสฺสามิ         กุญฺชรํ สฏฺฐิหายนํ ๓
		ปฐพฺยา จาตุรนฺตาย         สุปฺปิโย โหสิ เม ตุวํ ฯ
	[๔๐๒] เย กุฬีรา สมุทฺทสฺมึ         คงฺคาย ยมุนาย ๔ จ
		เตสํ ตฺวํ วาริโช เสฏฺโฐ     มุญฺจ โรทนฺติยา ปตินฺติ ฯ
			สุวณฺณกกฺกฏกชาตกํ สตฺตมํ ฯ
			     ___________
			  ๘ อารามทูสกชาตกํ
	[๔๐๓] โยเมสญฺจ สเมตานํ ๕      อหุวา เสฏฺฐสมฺมโต
		ตสฺสายํ เอทิสี ปญฺญา        กิเมว อิตรา ปชา ฯ
	[๔๐๔] เอวเมว ตุวํ พฺรหฺเม        อนญฺญาย วินินฺทสิ
		กถํ หิ มูลํ อทิสฺวา ๖       รุกฺขํ ชญฺญา ปติฏฺฐิตํ ฯ
#๑ สี. กุนฺทลี ฯ ม. ภทฺทลี ฯ  ๒ ม. กกฺกฏกชาตกํ ฯ  ๓ สี. ยุ. กุญฺชรสฏฺฐิหายน ฯ
#๔ สี. ยุ. นมฺมทาย ฯ  ๕ สี. ม. โย เว สพฺพสเมตานํ ฯ  ๖ ม. กถํ มูลํ อทิสฺวาน ฯ
