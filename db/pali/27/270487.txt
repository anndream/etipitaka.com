		  เอตญฺจ เต ปาณมหํ นิมิสฺสํ
		  ตสฺมา มตํ ชีวิตสฺส วณฺเณมิ ๑ ฯ
	  [๒๓๐๙] ตโต หเว ธีติมา ราชปุตฺโต
		  วนฺทิตฺวา มาตุญฺจ ปิตุญฺจ ๒ ปาเท ฯ
		  ทุกฺขินิสฺส มาตา นิปตี ๓ ปฐพฺยา
		  ปิตสฺส ปคฺคยฺห ภุชานิ กนฺทติ ฯ
	  [๒๓๑๐] ตํ คจฺฉนฺตํ ตาว ปิตา วิทิตฺวา
		  ปรมฺมุโข วนฺทติ ปญฺชลีโก
		  โสโม จ ราชา วรุโณ จ ราชา
		  ปชาปตี จนฺทิมา สูริโย จ
		  เอเตหิ คุตฺโต ปุริสาทกมฺหา
		  อนุญฺญาโต โสตฺถิ ปจฺเจหิ ตาต ฯ
	  [๒๓๑๑] ยํ ทณฺฑกิรญฺโญ คตสฺส ๔ มาตา
		  รามสฺสกาสิ โสตฺถานํ สุคุตฺตา
		  ตนฺเต อหํ โสตฺถานํ กโรมิ
		  เอเตน สจฺเจน สรนฺตุ เทวา
		  อนุญฺญาโต โสตฺถิ ปจฺเจหิ ปุตฺต ฯ
	  [๒๓๑๒] อาวี รโหวาปิ มโนปโทสํ
		  นาหํ สเร ชาตุมลีนสตฺเต
		  เอเตน สจฺเจน สรนฺตุ เทวา
#๑ สี. วเรมิ ฯ   ๒ สี. ยุ. วนฺทิตฺถ มาตุจฺจ ปิตุจฺจ ฯ ม. - มาตุ จ ปิตุ จ ฯ
#๓ ม. นิปตา ฯ   ๔ ยุ. - ทณฺฑการญฺญคตสฺส ฯ
