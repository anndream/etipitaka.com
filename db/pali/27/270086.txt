		สพฺพามิตฺเต วสีกตฺวา        โกสิโยว สุขี สิยาติ ฯ
			  โกสิยชาตกํ ฉฏฺฐํ ฯ
			     ___________
			   ๗ คูถปาณกชาตกํ
	[๓๐๓] สูโร สูเรน สงฺคมฺม         วิกฺกนฺเตน ปหารินา
		เอหิ นาค นิวตฺตสฺสุ         กินฺนุ ภีโต ปลายสิ
		ปสฺสนฺตุ องฺคมคธา          มม ตุยฺหญฺจ วิกฺกมํ ฯ
	[๓๐๔] น ตํ ปาทา วธิสฺสามิ        น ทนฺเตหิ น โสณฺฑิยา
		มีเฬฺหน ตํ วธิสฺสามิ         ปูติ หญฺญตุ ปูตินาติ ฯ
			 คูถปาณกชาตกํ สตฺตมํ ฯ
			    ___________
			   ๘ กามนีตชาตกํ
	  [๓๐๕] ตโย คิรึ อนฺตรํ กามยามิ
		 ปญฺจาโล ๑ กุรุโย เกกเก จ
		 ตตุตฺตรึ พฺราหฺมณ กามยามิ
		 ติกิจฺฉ มํ พฺราหฺมณ กามนีตํ ฯ
	  [๓๐๖] กณฺหาหิ ทฏฺฐสฺส กโรนฺติ เหเก
		 อมนุสฺสวิฏฺฐสฺส ๒ กโรนฺติ ปณฺฑิตา
		 น กามนีตสฺส กโรติ โกจิ
#๑ สี. ม. ปญฺจาลา ฯ  ๒ สี. ยุ. อมนุสฺสวทฺธสฺส ฯ ม. อมนุสฺสปวิฏฺฐสฺส ฯ
