		  ตํ ตาทิสํ มชฺชมิมํ นิรตฺถกํ
		  ชานํ มหาราช กถํ ปิเวยฺย ฯ
		  นยิมสฺมิ กุมฺภสฺมึ ทธิ [๑] มธุ วา
		  เอวํ อภิญฺญาย กิณาหิ ราช
		  เอวญฺหิ มํ กุมฺภคตา มยา เต
		  อกฺขาตรูปํ ตว สพฺพมิตฺตา ฯ
	  [๒๒๙๔] น เม ปิตา วา อถวาปิ มาตา
		  เอตาทิโส ยาทิสโก ตุวํสิ
		  หิตานุกมฺปี ปรมตฺถกาโม
		  โสหํ กริสฺสํ วจนํ ตวชฺช ฯ
		  ททามิ เต คามวรานิ ปญฺจ
		  ทาสีสตํ สตฺต ควํสตานิ
		  อาชญฺญยุตฺเต จ รเถ ทส อิเม
		  อาจริโย โหสิ มมตฺถกาโม ฯ
	  [๒๒๙๕] ตเวว ทาสีสตมตฺถุ ราช
		  คามา จ คาโว จ ตเวว โหนฺตุ
		  อาชญฺญยุตฺตา จ รถา ตเวว
		  สกฺโกหมสฺมี ติทสานมินฺโท ฯ
		  มํโสทนํ สปฺปิปายาสํ ๒ ภุญฺช
		  ขาทสฺสุ จ ตฺวํ มธุมาสปูเว
#๑ ม. วา ฯ        ๒ สี. สปฺปิปายญฺจ ฯ
