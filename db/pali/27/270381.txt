		  น พนฺธวา โน ปน เต สหายา
		  กิสฺมึ ปรวมฺภํ ๑ สหสฺสเนตฺต
		  อิสีหิ ตุวํ กีฬสิ เทวราช ฯ
	  [๑๙๓๙] อาจริโย เมสิ ปิตา จ มยฺหํ
		  เอสา ปติฏฺฐา ขลิตสฺส พฺรหฺเม
		  เอกาปราธํ ขม ภูริปญฺญ
		  น ปณฺฑิตา โกธพลา ภวนฺติ ฯ
	  [๑๙๔๐] สุวาสิตํ อิสินํ เอกรตฺตํ
		  ยํ วาสวํ ภูตปติทฺทสาม
		  สพฺเพว โภนฺโต สุมนา ภวนฺตุ
		  ยํ พฺราหฺมโณ ปจฺจุปาทิ ภิสานิ ฯ
    [๑๙๔๑] อหญฺจ สารีปุตฺโต จ         โมคฺคลฺลาโน จ กสฺสโป
		อนุรุทฺโธ ปุณฺณานนฺโท        ตทาสุํ สตฺต ภาตโร ฯ
		ภคินี อุปฺปลวณฺณา [๒]      ทาสี ขุชฺชุตฺตรา ตทา
		จิตฺโต คหปติ ทาโส         ยกฺโข สาตาคิโร ตทา ฯ
		ปาลิเลยฺโย ๓ ตทา นาโค   มธุโท ๔ เสฏฺฐวานโร
		กาฬุทายี ตทา สกฺโก        เอวํ ธาเรถ ชาตกนฺติ ฯ
			  ภิสชาตกํ ปญฺจมํ ฯ
			   ____________
#๑ สี. ปรตฺถมฺภ ฯ ม. วุปตฺถมฺภ ฯ   ๒ ม. จ ฯ    ๓ สี. ยุ. ปาริเลยฺโย ฯ
#๔ สี. ยุ. มธุโว ฯ
