		ตทาหิ ปกตํ ปาปํ           มม ตุยฺหญฺจ มาริส ๑ ฯ
	[๕๕๗] โสหํ นูน อิโต คนฺตฺวา       โยนึ ลทฺธาน มานุสึ
		วทญฺญู สีลสมฺปนฺโน          กาหามิ กุสลํ พหุนฺติ ฯ
			 โลหกุมฺภิชาตกํ จตุตฺถํ ฯ
			     ___________
			    ๕ มํสชาตกํ ๒
	[๕๕๘] ผรุสา วต เต วาจา        มํสํ ยาจนโก อสิ
		กิโลมสทิสี วาจา           กิโลมํ สมฺม ทมฺมิ เต ฯ
	[๕๕๙] องฺคเมตํ มนุสฺสานํ          ภาตา โลเก ปวุจฺจติ
		องฺคสฺส สทิสี วาจา         องฺคํ สมฺม ททามิ เต ฯ
	[๕๖๐] ตาตาติ ปุตฺโต วทมาโน      กมฺเปติ หทยํ ปิตุ
		หทยสฺส สทิสี วาจา         หทยํ สมฺม ทมฺมิ เต ฯ
	[๕๖๑] ยสฺส คาเม สขา นตฺถิ       ยถารญฺญํ ตเถว ตํ
		สพฺพสฺส สทิสี วาจา         สพฺพํ สมฺม ททามิ เตติ ฯ
			   มํสชาตกํ ปญฺจมํ ฯ
			     ___________
			   ๖ สสปณฺฑิตชาตกํ
	[๕๖๒] สตฺต เม โรหิตา มจฺฉา      อุทกา ถลมุพฺภตา
		อิทํ พฺราหฺมณ เม อตฺถิ       เอตํ ภุตฺวา วเน วส ฯ
	[๕๖๓] ทุสฺส เม เขตฺตปาลสฺส       รตฺตึ ภตฺตํ อปาภตํ
#๑ ม. มาริสา ฯ ๒ ม. สพฺพมํสลาภชาตกํ ฯ
