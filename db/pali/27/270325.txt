    [๑๖๑๙] อคฺเค จ เฉตฺวา มชฺเฌ จ    ปจฺฉา มูลมฺหิ ฉินฺทถ ๑
		เอวํ เม ฉิชฺชมานสฺส        น ทุกฺขํ มรณํ สิยา ฯ
    [๑๖๒๐] หตฺถปาทํ ยถา ฉินฺเท        กณฺณนาสญฺจ ชีวโต
		ตโต ปจฺฉา สิโร ฉินฺเท      ตํ ทุกฺขํ มรณํ สิยา ฯ
    [๑๖๒๑] สุขํ นุ ขณฺฑโส ฉินฺทํ ๒      ภทฺทสาล วนปฺปติ
		กึ เหตุ กึ อุปาทาย         ขณฺฑโส ฉินฺทมิจฺฉสิ ฯ
    [๑๖๒๒] ยญฺจ เหตุํ อุปาทาย         เหตุธมฺมูปสญฺหิตํ
		ขณฺฑโส ฉินฺทมิจฺฉามิ         มหาราช สุโณหิ เม ฯ
    [๑๖๒๓] ญาติ เม สุขสํวฑฺฒา         มม ปสฺเส นิวาตชา
		เตปิหํ อุปหึเสยฺยํ           ปเรสํ อสุโขจิตํ ฯ
    [๑๖๒๔] เจเตยฺยรูปํ ๓ เจเตสิ      ภทฺทสาล วนปฺปติ
		หิตกาโมสิ ญาตีนํ           อภยํ สมฺม ทมฺมิ เตติ ฯ
		      ภทฺทสาลชาตกํ ทุติยํ ฯ
			  ___________
			๓ สมุทฺทวาณิชชาตกํ
	  [๑๖๒๕] กสนฺติ วปนฺติ เต ชนา
		  มนุชา กมฺมผลูปชีวิโน
		  นยิมสฺส ทีปกสฺส ภาคิโน
		  ชมฺพูทีปา อิทเมว โน วรํ ฯ
	  [๑๖๒๖] ติปญฺจรตฺตูปคตมฺหิ จนฺเท๓
#๑ สิ. มูลญฺจ ฉินฺทถ ฯ ยุ. มูลํ วิฉินฺทถ ฯ  ๒ ม. ฉินฺนํ ฯ
#๓ สี. ยุ. เจตพฺพรูปํ ฯ
