    [๑๓๗๔] เหตุยา เอกํ อารมฺมเณ เอกํ อวิคเต เอกํ ฯ
            สหชาตวาเรปิ ปญฺหาวาเรปิ สพฺพตฺถ เอกํ ฯ
               นีวรณนีวรณิยทุกกุสลตฺติกํ นิฏฺฐิตํ ฯ
                       ______________
                นีวรณนีวรณสมฺปยุตฺตทุกกุสลตฺติกํ
                       ปฏิจฺจวาโร
    [๑๓๗๕]    นีวรณญฺเจวนีวรณสมฺปยุตฺตญฺจ    อกุสลํ   ธมฺมํ   ปฏิจฺจ
นีวรโณเจวนีวรณสมฺปยุตฺโตจ อกุสโล ธมฺโม อุปฺปชฺชติ เหตุปจฺจยา: ฯ
    [๑๓๗๖] เหตุยา นว อารมฺมเณ นว อวิคเต นว ฯ
             สหชาตวาเรปิ ปญฺหาวาเรปิ สพฺพตฺถ นว ฯ
             นีวรณนีวรณสมฺปยุตฺตทุกกุสลตฺติกํ นิฏฺฐิตํ ฯ
                      ______________
                นีวรณวิปฺปยุตฺตนีวรณิยทุกกุสลตฺติกํ
                       ปฏิจฺจวาโร
    [๑๓๗๗]    นีวรณวิปฺปยุตฺตํ    นีวรณิยํ    กุสลํ    ธมฺมํ    ปฏิจฺจ
นีวรณวิปฺปยุตฺโต   นีวรณิโย   กุสโล  ธมฺโม  อุปฺปชฺชติ  เหตุปจฺจยา:  ฯ
นีวรณวิปฺปยุตฺตํ  อนีวรณิยํ  กุสลํ  ธมฺมํ  ปฏิจฺจ  นีวรณวิปฺปยุตฺโต อนีวรณิโย
กุสโล ธมฺโม อุปฺปชฺชติ เหตุปจฺจยา: ฯ
