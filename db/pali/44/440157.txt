    [๙๕๔] นเหตุปจฺจยา อารมฺมเณ เอกํ ฯ
    สหชาตวาโรปิ ปจฺจยวาโรปิ นิสฺสยวาโรปิ สํสฏฺฐวาโรปิ
    สมฺปยุตฺตวาโรปิ ปฏิจฺจวารสทิสา วิตฺถาเรตพฺพา ฯ
                       ปญฺหาวาโร
    [๙๕๕]    เหตุสมฺปยุตฺโต    อกุสโล    ธมฺโม    เหตุสมฺปยุตฺตสฺส
อกุสลสฺส ธมฺมสฺส เหตุปจฺจเยน ปจฺจโย: เทฺว ฯ
    [๙๕๖]    เหตุสมฺปยุตฺโต    อกุสโล    ธมฺโม    เหตุสมฺปยุตฺตสฺส
อกุสลสฺส   ธมฺมสฺส  อารมฺมณปจฺจเยน  ปจฺจโย:  ตีณิ  ฯ  เหตุวิปฺปยุตฺโต
อกุสโล      ธมฺโม      เหตุวิปฺปยุตฺตสฺส      อกุสลสฺส      ธมฺมสฺส
อารมฺมณปจฺจเยน   ปจฺจโย:   ตีณิ   ฯ   เหตุสมฺปยุตฺโต   อกุสโล   จ
เหตุวิปฺปยุตฺโต    อกุสโล    จ    ธมฺมา   เหตุสมฺปยุตฺตสฺส   อกุสลสฺส
ธมฺมสฺส อารมฺมณปจฺจเยน ปจฺจโย: ตีณิ ฯ
    [๙๕๗]    เหตุยา    เทฺว   อารมฺมเณ   นว   อธิปติยา   เอกํ
อนนฺตเร    นว    สมนนฺตเร    นว    สหชาเต   ปญฺจ   อญฺญมญฺเญ
ปญฺจ    นิสฺสเย   ปญฺจ   อุปนิสฺสเย   นว   อาเสวเน   นว   กมฺเม
ตีณิ    อาหาเร    ตีณิ    อินฺทฺริเย    ตีณิ    ฌาเน    ตีณิ   มคฺเค
ตีณิ สมฺปยุตฺเต ปญฺจ อตฺถิยา ปญฺจ อวิคเต ปญฺจ ฯ
    [๙๕๘]    เหตุสมฺปยุตฺโต    อกุสโล    ธมฺโม    เหตุสมฺปยุตฺตสฺส
อกุสลสฺส    ธมฺมสฺส    อารมฺมณปจฺจเยน    ปจฺจโย:   สหชาตปจฺจเยน
ปจฺจโย: อุปนิสฺสยปจฺจเยน ปจฺจโย: ฯ
