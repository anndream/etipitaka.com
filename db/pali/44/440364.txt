     [๑๒๐] อารมฺมณปจฺจยา นเหตุยา ฉ ฯ
     [๑๒๑] นเหตุปจฺจยา อารมฺมเณ ฉ ฯ
       ยถา กุสลตฺติเก ปญฺหาวารมฺปิ เอวํ วิตฺถาเรตพฺพํ ฯ
                 สงฺกิลิฏฺฐตฺติกเหตุทุกํ นิฏฺฐิตํ ฯ
                      ______________
                     วิตกฺกตฺติกเหตุทุกํ
     [๑๒๒]   สวิตกฺกสวิจารํ   เหตุํ   ธมฺมํ   ปฏิจฺจ  สวิตกฺกสวิจาโร
เหตุ   ธมฺโม   อุปฺปชฺชติ   เหตุปจฺจยา:   ฯ   อวิตกฺกวิจารมตฺตํ  เหตุํ
ธมฺมํ  ปฏิจฺจ  อวิตกฺกวิจารมตฺโต  เหตุ  ธมฺโม  อุปฺปชฺชติ เหตุปจฺจยา: ฯ
อวิตกฺกอวิจารํ      เหตุํ      ธมฺมํ      ปฏิจฺจ      อวิตกฺกอวิจาโร
เหตุ ธมฺโม อุปฺปชฺชติ เหตุปจฺจยา: ฯ
     [๑๒๓] เหตุยา ตีณิ อารมฺมเณ ตีณิ อวิคเต ตีณิ ฯ
     [๑๒๔]    นอธิปติยา    ตีณิ   นปุเรชาเต   ตีณิ   นปจฺฉาชาเต
ตีณิ นอาเสวเน ตีณิ นวิปาเก ตีณิ นวิปฺปยุตฺเต ตีณิ ฯ
      สหชาตวาโรปิ สมฺปยุตฺตวาโรปิ เอวํ วิตฺถาเรตพฺพา ฯ
     [๑๒๕]  สวิตกฺกสวิจาโร  เหตุ  ธมฺโม  สวิตกฺกสวิจารสฺส  เหตุสฺส
ธมฺมสฺส   เหตุปจฺจเยน   ปจฺจโย:  ฯ  อวิตกฺกวิจารมตฺโต  เหตุ  ธมฺโม
อวิตกฺกวิจารมตฺตสฺส   เหตุสฺส   ธมฺมสฺส   เหตุปจฺจเยน   ปจฺจโย:   ฯ
อวิตกฺกอวิจาโร   เหตุ   ธมฺโม   อวิตกฺกอวิจารสฺส   เหตุสฺส   ธมฺมสฺส
เหตุปจฺจเยน ปจฺจโย: ฯ
