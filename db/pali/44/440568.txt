                    อชฺฌตฺตตฺติกกุสลตฺติกํ
     [๒๑๑]   อชฺฌตฺตํ   กุสลํ  ธมฺมํ  ปฏิจฺจ  อชฺฌตฺโต  กุสโล  ธมฺโม
อุปฺปชฺชติ  เหตุปจฺจยา:  ฯ  พหิทฺธา  กุสลํ  ธมฺมํ  ปฏิจฺจ  พหิทฺธา กุสโล
ธมฺโม อุปฺปชฺชติ เหตุปจฺจยา: ฯ เทฺว ฯ สพฺพตฺถ วิตฺถาโร ฯ
     [๒๑๒]   อชฺฌตฺตํ   อกุสลํ   ธมฺมํ   ปฏิจฺจ   อชฺฌตฺโต   อกุสโล
ธมฺโม   อุปฺปชฺชติ   เหตุปจฺจยา:   ฯ   พหิทฺธา   อกุสลํ  ธมฺมํ  ปฏิจฺจ
พหิทฺธา อกุสโล ธมฺโม อุปฺปชฺชติ เหตุปจฺจยา: ฯ เทฺว ฯ
                    สพฺพตฺถ วิตฺถาโร ฯ
     [๒๑๓]   อชฺฌตฺตํ   อพฺยากตํ  ธมฺมํ  ปฏิจฺจ  อชฺฌตฺโต  อพฺยากโต
ธมฺโม   อุปฺปชฺชติ   เหตุปจฺจยา:   ฯ  พหิทฺธา  อพฺยากตํ  ธมฺมํ  ปฏิจฺจ
พหิทฺธา อพฺยากโต ธมฺโม อุปฺปชฺชติ เหตุปจฺจยา: ฯ เทฺว ฯ
                    สพฺพตฺถ วิตฺถาโร ฯ
                 อชฺฌตฺตติกกุสลตฺติกํ นิฏฺฐิตํ ฯ
                       __________
                  อชฺฌตฺตารมฺมณตฺติกกุสลตฺติกํ
     [๒๑๔]   อชฺฌตฺตารมฺมณํ   กุสลํ   ธมฺมํ   ปฏิจฺจ  อชฺฌตฺตารมฺมโณ
กุสโล ธมฺโม อุปฺปชฺชติ เหตุปจฺจยา: เทฺว ฯ สพฺพตฺถ วิตฺถาโร ฯ
     [๒๑๕]   อชฺฌตฺตารมฺมณํ   อกุสลํ   ธมฺมํ  ปฏิจฺจ  อชฺฌตฺตารมฺมโณ
อกุสโล ธมฺโม อุปฺปชฺชติ เหตุปจฺจยา: เทฺว ฯ
                    สพฺพตฺถ วิตฺถาโร ฯ
