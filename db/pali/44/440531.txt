     [๑๑] เหตุยา เอกํ อารมฺมเณ เทฺว ฯ
        ยถา กุสลตฺติเก ปญฺหาวารํ เอวํ วิตฺถาเรตพฺพํ ฯ
     [๑๒]   กุสลํ  อทุกฺขมสุขายเวทนายสมฺปยุตฺตํ  ธมฺมํ  ปฏิจฺจ  กุสโล
อทุกฺขมสุขายเวทนายสมฺปยุตฺโต    ธมฺโม   อุปฺปชฺชติ   เหตุปจฺจยา:   ฯ
อกุสลํ     อทุกฺขมสุขายเวทนายสมฺปยุตฺตํ     ธมฺมํ    ปฏิจฺจ    อกุสโล
อทุกฺขมสุขายเวทนายสมฺปยุตฺโต    ธมฺโม   อุปฺปชฺชติ   เหตุปจฺจยา:   ฯ
อพฺยากตํ    อทุกฺขมสุขายเวทนายสมฺปยุตฺตํ    ธมฺมํ   ปฏิจฺจ   อพฺยากโต
อทุกฺขมสุขายเวทนายสมฺปยุตฺโต ธมฺโม อุปฺปชฺชติ เหตุปจฺจยา: ฯ
     [๑๓] เหตุยา ตีณิ อารมฺมเณ ตีณิ อวิคเต ตีณิ ฯ
        สหชาตวารมฺปิ สมฺปยุตฺตวารมฺปิ ปฏิจฺจวารสทิสํ ฯ
     [๑๔]   กุสโล   อทุกฺขมสุขายเวทนายสมฺปยุตฺโต   ธมฺโม  กุสลสฺส
อทุกฺขมสุขายเวทนายสมฺปยุตฺตสฺส   ธมฺมสฺส   เหตุปจฺจเยน   ปจฺจโย:  ฯ
อกุสโล      อทุกฺขมสุขายเวทนายสมฺปยุตฺโต      ธมฺโม      อกุสลสฺส
อทุกฺขมสุขายเวทนายสมฺปยุตฺตสฺส   ธมฺมสฺส   เหตุปจฺจเยน   ปจฺจโย:  ฯ
อพฺยากโต     อทุกฺขมสุขายเวทนายสมฺปยุตฺโต     ธมฺโม    อพฺยากตสฺส
อทุกฺขมสุขายเวทนายสมฺปยุตฺตสฺส ธมฺมสฺส เหตุปจฺจเยน ปจฺจโย: ฯ
     [๑๕]    เหตุยา    ตีณิ    อารมฺมเณ   นว   อธิปติยา   สตฺต
อนนฺตเร สตฺต อุปนิสฺสเย นว อวิคเต ตีณิ ฯ
        ยถา กุสลตฺติเก ปญฺหาวารํ เอวํ วิตฺถาเรตพฺพํ ฯ
                 กุสลตฺติกเวทนาตฺติกํ นิฏฺฐิตํ ฯ
                   ________________________
