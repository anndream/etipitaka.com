      สหชาตวาโรปิ สมฺปยุตฺตวาโรปิ ปฏิจฺจวารสทิสา ฯ
     [๓๒๖]   มิจฺฉตฺตนิยโต   เหตุ   ธมฺโม   มิจฺฉตฺตนิยตสฺส  เหตุสฺส
ธมฺมสฺส   เหตุปจฺจเยน   ปจฺจโย:   ฯ   สมฺมตฺตนิยโต   เหตุ   ธมฺโม
สมฺมตฺตนิยตสฺส   เหตุสฺส   ธมฺมสฺส  เหตุปจฺจเยน  ปจฺจโย:  ฯ  อนิยโต
เหตุ ธมฺโม อนิยตสฺส เหตุสฺส ธมฺมสฺส เหตุปจฺจเยน ปจฺจโย: ฯ
     [๓๒๗]   มิจฺฉตฺตนิยโต  เหตุ  ธมฺโม  อนิยตสฺส  เหตุสฺส  ธมฺมสฺส
อารมฺมณปจฺจเยน   ปจฺจโย:   ฯ  สมฺมตฺตนิยโต  เหตุ  ธมฺโม  อนิยตสฺส
เหตุสฺส   ธมฺมสฺส   อารมฺมณปจฺจเยน   ปจฺจโย:   ฯ   อนิยโต   เหตุ
ธมฺโม    อนิยตสฺส    เหตุสฺส   ธมฺมสฺส   อารมฺมณปจฺจเยน   ปจฺจโย:
อนิยโต  เหตุ  ธมฺโม  มิจฺฉตฺตนิยตสฺส  เหตุสฺส  ธมฺมสฺส อารมฺมณปจฺจเยน
ปจฺจโย: ฯ
     [๓๒๘]   สมฺมตฺตนิยโต   เหตุ   ธมฺโม   สมฺมตฺตนิยตสฺส  เหตุสฺส
ธมฺมสฺส   อธิปติปจฺจเยน   ปจฺจโย:   เทฺว   ฯ  อนิยโต  เหตุ  ธมฺโม
อนิยตสฺส เหตุสฺส ธมฺมสฺส อธิปติปจฺจเยน ปจฺจโย: ฯ
     [๓๒๙]   มิจฺฉตฺตนิยโต  เหตุ  ธมฺโม  อนิยตสฺส  เหตุสฺส  ธมฺมสฺส
อนนฺตรปจฺจเยน   ปจฺจโย:   ฯ   สมฺมตฺตนิยโต  เหตุ  ธมฺโม  อนิยตสฺส
เหตุสฺส   ธมฺมสฺส  อนนฺตรปจฺจเยน  ปจฺจโย:  ฯ  อนิยโต  เหตุ  ธมฺโม
อนิยตสฺส    เหตุสฺส    ธมฺมสฺส   อนนฺตรปจฺจเยน   ปจฺจโย:   อนิยโต
เหตุ    ธมฺโม    มิจฺฉตฺตนิยตสฺส   เหตุสฺส   ธมฺมสฺส   อนนฺตรปจฺจเยน
ปจฺจโย: ตีณิ ฯ
