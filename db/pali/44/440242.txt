                       ปฏิจฺจวาโร
    [๑๔๓๕]   จิตฺตํ   อกุสลํ  ธมฺมํ  ปฏิจฺจ  โนจิตฺโต  อกุสโล  ธมฺโม
อุปฺปชฺชติ   เหตุปจฺจยา:   ฯ   โนจิตฺตํ  อกุสลํ  ธมฺมํ  ปฏิจฺจ  โนจิตฺโต
อกุสโล    ธมฺโม   อุปฺปชฺชติ   เหตุปจฺจยา:   โนจิตฺตํ   อกุสลํ   ธมฺมํ
ปฏิจฺจ   จิตฺโต   อกุสโล   ธมฺโม   อุปฺปชฺชติ   เหตุปจฺจยา:   โนจิตฺตํ
อกุสลํ   ธมฺมํ   ปฏิจฺจ   จิตฺโต   อกุสโล   จ   โนจิตฺโต  อกุสโล  จ
ธมฺมา    อุปฺปชฺชนฺติ    เหตุปจฺจยา:   ฯ   จิตฺตํ   อกุสลญฺจ   โนจิตฺตํ
อกุสลญฺจ    ธมฺมํ    ปฏิจฺจ    โนจิตฺโต   อกุสโล   ธมฺโม   อุปฺปชฺชติ
เหตุปจฺจยา: ฯ
    [๑๔๓๖] เหตุยา ปญฺจ อารมฺมเณ ปญฺจ อวิคเต ปญฺจ ฯ
           จิตฺตทุกกุสลสทิสํ นเหตุยาปิ กาตพฺพํ ฯ
           สหชาตวาโรปิ ปญฺหาวาโรปิ วิตฺถาเรตพฺพา ฯ
                     _______________
                       ปฏิจฺจวาโร
    [๑๔๓๗]   จิตฺตํ   อพฺยากตํ   ธมฺมํ   ปฏิจฺจ  โนจิตฺโต  อพฺยากโต
ธมฺโม   อุปฺปชฺชติ   เหตุปจฺจยา:   ฯ  โนจิตฺตํ  อพฺยากตํ  ธมฺมํ  ปฏิจฺจ
โนจิตฺโต    อพฺยากโต    ธมฺโม    อุปฺปชฺชติ   เหตุปจฺจยา:   โนจิตฺตํ
อพฺยากตํ    ธมฺมํ    ปฏิจฺจ    จิตฺโต   อพฺยากโต   ธมฺโม   อุปฺปชฺชติ
เหตุปจฺจยา:   โนจิตฺตํ   อพฺยากตํ  ธมฺมํ  ปฏิจฺจ  จิตฺโต  อพฺยากโต  จ
โนจิตฺโต    อพฺยากโต    จ   ธมฺมา   อุปฺปชฺชนฺติ   เหตุปจฺจยา:   ฯ
