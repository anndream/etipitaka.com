อกุสโล      ธมฺโม      อาสวสมฺปยุตฺตสฺส      อกุสลสฺส     ธมฺมสฺส
เหตุปจฺจเยน ปจฺจโย: ฯ
    [๑๑๗๖] เหตุยา ปญฺจ อารมฺมเณ นว อวิคเต ปญฺจ ฯ
    ยถา กุสลตฺติเก ปญฺหาวารสฺส อนุโลมมฺปิ ปจฺจนียมฺปิ
    อนุโลมปจฺจนียมฺปิ ปจฺจนียานุโลมมฺปิ คณิตํ เอวํ คเณตพฺพํ ฯ
                       ______________
                       ปฏิจฺจวาโร
    [๑๑๗๗]   อาสววิปฺปยุตฺตํ  อพฺยากตํ  ธมฺมํ  ปฏิจฺจ  อาสววิปฺปยุตฺโต
อพฺยากโต ธมฺโม อุปฺปชฺชติ เหตุปจฺจยา: ฯ
    [๑๑๗๘] เหตุยา เอกํ อารมฺมเณ เอกํ อวิคเต เอกํ ฯ
    [๑๑๗๙]    นเหตุยา    เอกํ    นอารมฺมเณ   เอกํ   นอธิปติยา
เอกํ ฯ
    สหชาตวาเรปิ สมฺปยุตฺตวาเรปิ สพฺพตฺถ เอกํ ฯ
                       ปญฺหาวาโร
    [๑๑๘๐]   อาสววิปฺปยุตฺโต   อพฺยากโต   ธมฺโม  อาสววิปฺปยุตฺตสฺส
อพฺยากตสฺส ธมฺมสฺส เหตุปจฺจเยน ปจฺจโย: ฯ
    [๑๑๘๑] เหตุยา เอกํ อารมฺมเณ เอกํ อวิคเต เอกํ ฯ
    ยถา กุสลตฺติเก ปญฺหาวารสฺส อนุโลมมฺปิ ปจฺจนียมฺปิ
    อนุโลมปจฺจนียมฺปิ ปจฺจนียานุโลมมฺปิ คณิตํ เอวํ คเณตพฺพํ ฯ
               อาสวสมฺปยุตฺตทุกกุสลตฺติกํ นิฏฺฐิตํ ฯ
                      ______________
