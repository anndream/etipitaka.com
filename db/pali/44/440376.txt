เหตุสฺส ธมฺมสฺส อารมฺมณปจฺจเยน ปจฺจโย: จตฺตาริ ฯ
     [๑๕๓]   ปีติสหคโต  เหตุ  ธมฺโม  ปีติสหคตสฺส  เหตุสฺส  ธมฺมสฺส
อธิปติปจฺจเยน ปจฺจโย: ฯ
     [๑๕๔]   เหตุยา   ทส   อารมฺมเณ   โสฬส   อธิปติยา  โสฬส
อนนฺตเร      โสฬส     สมนนฺตเร     โสฬส     สหชาเต     ทส
อญฺญมญฺเญ   ทส   นิสฺสเย   ทส   อุปนิสฺสเย   โสฬส   วิปาเก   ทส
อวิคเต ทส ฯ
     [๑๕๕] นเหตุยา โสฬส นอารมฺมเณ โสฬส ฯ
     [๑๕๖] เหตุปจฺจยา นอารมฺมเณ ทส ฯ
     [๑๕๗] นเหตุปจฺจยา อารมฺมเณ โสฬส ฯ
        ยถา กุสลตฺติเก ปญฺหาวารมฺปิ เอวํ วิตฺถาเรตพฺพํ ฯ
     [๑๕๘]   ปีติสหคตํ   นเหตุํ   ธมฺมํ   ปฏิจฺจ   ปีติสหคโต  นเหตุ
ธมฺโม    อุปฺปชฺชติ   เหตุปจฺจยา:   ปีติสหคตํ   นเหตุํ   ธมฺมํ   ปฏิจฺจ
สุขสหคโต    นเหตุ    ธมฺโม    อุปฺปชฺชติ    เหตุปจฺจยา:   ปีติสหคตํ
นเหตุํ   ธมฺมํ   ปฏิจฺจ   ปีติสหคโต   นเหตุ  จ  สุขสหคโต  นเหตุ  จ
ธมฺมา   อุปฺปชฺชนฺติ   เหตุปจฺจยา:   ฯ  สุขสหคตํ  นเหตุํ  ธมฺมํ  ปฏิจฺจ
สุขสหคโต    นเหตุ    ธมฺโม    อุปฺปชฺชติ    เหตุปจฺจยา:   สุขสหคตํ
นเหตุํ  ธมฺมํ  ปฏิจฺจ  ปีติสหคโต  นเหตุ  ธมฺโม  อุปฺปชฺชติ  เหตุปจฺจยา:
สุขสหคตํ     นเหตุํ     ธมฺมํ    ปฏิจฺจ    ปีติสหคโต    นเหตุ    จ
สุขสหคโต  นเหตุ  จ  ธมฺมา  อุปฺปชฺชนฺติ  เหตุปจฺจยา: ฯ อุเปกฺขาสหคตํ
