                  ปริตฺตารมฺมณตฺติกกุสลตฺติกํ
     [๑๙๑]    ปริตฺตารมฺมณํ   กุสลํ   ธมฺมํ   ปฏิจฺจ   ปริตฺตารมฺมโณ
กุสโล   ธมฺโม   อุปฺปชฺชติ   เหตุปจฺจยา:   ฯ   มหคฺคตารมฺมณํ   กุสลํ
ธมฺมํ  ปฏิจฺจ  มหคฺคตารมฺมโณ  กุสโล  ธมฺโม  อุปฺปชฺชติ  เหตุปจฺจยา: ฯ
อปฺปมาณารมฺมณํ      กุสลํ      ธมฺมํ     ปฏิจฺจ     อปฺปมาณารมฺมโณ
กุสโล ธมฺโม อุปฺปชฺชติ เหตุปจฺจยา: ฯ ตีณิ ฯ
                    สพฺพตฺถ วิตฺถาโร ฯ
     [๑๙๒]   ปริตฺตารมฺมณํ   อกุสลํ   ธมฺมํ   ปฏิจฺจ   ปริตฺตารมฺมโณ
อกุสโล   ธมฺโม   อุปฺปชฺชติ   เหตุปจฺจยา:   ฯ  มหคฺคตารมฺมณํ  อกุสลํ
ธมฺมํ  ปฏิจฺจ  มหคฺคตารมฺมโณ  อกุสโล  ธมฺโม  อุปฺปชฺชติ เหตุปจฺจยา: ฯ
เทฺว ฯ สพฺพตฺถ วิตฺถาโร ฯ
     [๑๙๓]   ปริตฺตารมฺมณํ   อพฺยากตํ   ธมฺมํ  ปฏิจฺจ  ปริตฺตารมฺมโณ
อพฺยากโต    ธมฺโม    อุปฺปชฺชติ    เหตุปจฺจยา:   ฯ   มหคฺคตารมฺมณํ
อพฺยากตํ    ธมฺมํ    ปฏิจฺจ    มหคฺคตารมฺมโณ    อพฺยากโต    ธมฺโม
อุปฺปชฺชติ   เหตุปจฺจยา:   ฯ   อปฺปมาณารมฺมณํ  อพฺยากตํ  ธมฺมํ  ปฏิจฺจ
อปฺปมาณารมฺมโณ    อพฺยากโต   ธมฺโม   อุปฺปชฺชติ   เหตุปจฺจยา:   ฯ
ตีณิ ฯ สพฺพตฺถ วิตฺถาโร ฯ
               ปริตฺตารมฺมณตฺติกกุสลตฺติกํ นิฏฺฐิตํ ฯ
                       ______________
