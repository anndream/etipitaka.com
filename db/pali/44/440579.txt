เหตุปจฺจยา:   ฯ   นเหตุํ   อปฺปฏิฆํ   ธมฺมํ   ปฏิจฺจ  นเหตุ  อปฺปฏิโฆ
ธมฺโม   อุปฺปชฺชติ   เหตุปจฺจยา:   ตีณิ   ฯ   เหตุ  อปฺปฏิฆญฺจ  นเหตุํ
อปฺปฏิฆญฺจ    ธมฺมํ    ปฏิจฺจ    เหตุ    อปฺปฏิโฆ   ธมฺโม   อุปฺปชฺชติ
เหตุปจฺจยา: ตีณิ ฯ
     [๓๙] เหตุยา นว อารมฺมเณ นว อวิคเต นว ฯ
     สหชาตวารมฺปิ ปญฺหาวารมฺปิ วิตฺถาเรตพฺพํ ฯ
                  เหตุทุกสปฺปฏิฆทุกํ นิฏฺฐิตํ ฯ
                      ______________
                       เหตุทุกรูปิทุกํ
     [๔๐]   นเหตุํ  รูปึ  ธมฺมํ  ปฏิจฺจ  นเหตุ  รูปี  ธมฺโม  อุปฺปชฺชติ
เหตุปจฺจยา: ฯ สพฺพตฺถ เอกํ ฯ
     [๔๑]   เหตุํ  อรูปึ  ธมฺมํ  ปฏิจฺจ  เหตุ  อรูปี  ธมฺโม  อุปฺปชฺชติ
เหตุปจฺจยา:   ตีณิ   ฯ   นเหตุํ   อรูปึ   ธมฺมํ   ปฏิจฺจ  นเหตุ  อรูปี
ธมฺโม   อุปฺปชฺชติ   เหตุปจฺจยา:   ตีณิ   ฯ   เหตุํ   อรูปิญฺจ   นเหตุํ
อรูปิญฺจ   ธมฺมํ   ปฏิจฺจ   เหตุ   อรูปี  ธมฺโม  อุปฺปชฺชติ  เหตุปจฺจยา:
ตีณิ ฯ
     [๔๒] เหตุยา นว อารมฺมเณ นว อวิคเต นว ฯ
     สหชาตวารมฺปิ ปญฺหาวารมฺปิ วิตฺถาเรตพฺพํ ฯ
                   เหตุทุกรูปิทุกํ นิฏฺฐิตํ ฯ
                        _________
