ลาภสกฺการสิโลโก  อุทปาทิ ฯ เอวํ ทารุโณ โข ภิกฺขเว ลาภสกฺการสิโลโก
อุทปาทิ ... เอวญฺหิ โว ภิกฺขเว สิกฺขิตพฺพนฺติ ฯ
  [๕๙๑]    อิทมโวจ    ภควา    อิทํ    วตฺวาน   สุคโต   อถาปรํ
เอตทโวจ สตฺถา
         ผลํ เว กทลึ หนฺติ         ผลํ เวฬฬ ผลํ นฬํ
         สกฺกาโร กาปุริสํ หนฺติ      คพฺโภ อสฺสตรึ ยถาติ ฯ ปญฺจมํ ฯ
  [๕๙๒]   ราชคเห   วิหรติ  เวฬุวเน  กลนฺทกนิวาเป  ฯ  เตน  โข
ปน   สมเยน   เทวทตฺตสฺส   อชาตสตฺตุกุมาโร  ปญฺจหิ  รถสเตหิ  สายํ
ปาตํ    อุปฏฺฐานํ   คจฺฉติ   ปญฺจ   จ   ถาลิปากสตานิ   ภตฺตาภิหาโร
อภิหริยติ  ๑  ฯ  อถ  โข  สมฺพหุลา  ภิกฺขู  เยน  ภควา เตนุปสงฺกมึสุ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ  นิสีทึสุ  ฯ  เอกมนฺตํ
นิสินฺนา   โข   เต   ภิกฺขู   ภควนฺตํ   เอตทโวจุํ  เทวทตฺตสฺส  ภนฺเต
อชาตสตฺตุกุมาโร  ปญฺจหิ  รถสเตหิ  สายํ  ปาตํ  อุปฏฺฐานํ  คมิสฺสติ  ๒
ปญฺจ จ ถาลิปากสตานิ ภตฺตาภิหาโร อภิหริยิสฺสตีติ ฯ
  [๕๙๓]  มา  ภิกฺขเว เทวทตฺตสฺส ลาภสกฺการสิโลโก ๓ ปิหยิตฺถ ๔ ฯ
ยาวกีวญฺจ   ภิกฺขเว   เทวทตฺตสฺส   อชาตสตฺตุกุมาโร  ปญฺจหิ  รถสเตหิ
สายํ   ปาตํ  อุปฏฺฐานํ  คมิสฺสติ  ปญฺจ  จ  ถาลิปากสตานิ  ภตฺตาภิหาโร
อภิหริยิสฺสติ    ฯ    หานิเยว    ภิกฺขเว    เทวทตฺตสฺส    ปาฏิกงฺขา
กุสเลสุ ธมฺเมสุ โน วุฑฺฒิ ฯ
  [๕๙๔]   เสยฺยถาปิ   ภิกฺขเว   จณฺฑสฺส   กุกฺกุรสฺส   นาสาย  ปิตฺตํ
#๑ ม. อภิหริยฺยติ ฯ  ๒ ม. ยุ. คจฺฉติ ฯ  ๓ ม. ยุ. ลาภสกฺการสิโลกํ ฯ  ๔ ยุ.
#ปิหายิตฺถ ฯ
