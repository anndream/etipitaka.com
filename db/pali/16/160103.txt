กฏฺฐวาหานํ   ตึสาย   วา   กฏฺฐวาหานํ  จตฺตารีสาย  วา  กฏฺฐวาหานํ
มหา   อคฺคิกฺขนฺโธ   ชเลยฺย  ตตฺร  ปุริโส  น  กาเลน  กาลํ  สุกฺขานิ
เจว   ติณานิ   ปกฺขิเปยฺย   น   สุกฺขานิ  จ  โคมยานิ  ปกฺขิเปยฺย  น
สุกฺขานิ    จ   กฏฺฐานิ   ปกฺขิเปยฺย   เอวญฺหิ   โส   ภิกฺขเว   มหา
อคฺคิกฺขนฺโธ    ปุริมสฺส   จ   อุปาทานสฺส   ปริยาทานา   อญฺญสฺส   จ
อนุปหารา  ๑  อนาหาโร นิพฺพาเยยฺย เอวเมว โข ภิกฺขเว อุปาทานิเยสุ
ธมฺเมสุ   อาทีนวานุปสฺสิโน   วิหรโต   ตณฺหา   นิรุชฺฌติ   ตณฺหานิโรธา
อุปาทานนิโรโธ   ฯเปฯ   เอวเมตสฺส  เกวลสฺส  ทุกฺขกฺขนฺธสฺส  นิโรโธ
โหตีติ ฯ ทุติยํ ฯ
     [๒๐๐]  สาวตฺถิยํ  วิหรติ  ... ตตฺร โข ภควา ... สญฺโญชนิเยสุ
ภิกฺขเว    ธมฺเมสุ    อสฺสาทานุปสฺสิโน    วิหรโต    ตณฺหา   ปวฑฺฒติ
ตณฺหาปจฺจยา     อุปาทานํ     อุปาทานปจฺจยา     ภโว    ภวปจฺจยา
ชาติ     ชาติปจฺจยา     ชรามรณํ     โสกปริเทวทุกฺขโทมนสฺสุปายาสา
สมฺภวนฺติ เอวเมตสฺส เกวลสฺส ทุกฺขกฺขนฺธสฺส สมุทโย โหติ ฯ
     [๒๐๑]   เสยฺยถาปิ   ภิกฺขเว   เตลญฺจ  ปฏิจฺจ  วฏฺฏิญฺจ  ปฏิจฺจ
เตลปฺปทีโป   ฌาเยยฺย  ตตฺร  ปุริโส  กาเลน  กาลํ  เตลํ  อาสิญฺเจยฺย
วฏฺฏึ   อุปสํหเรยฺย   เอวญฺหิ   โส   ภิกฺขเว   เตลปฺปทีโป  ตทาหาโร
ตทุปาทาโน    จิรํ    ทีฆมทฺธานํ   ชเลยฺย   เอวเมว   โข   ภิกฺขเว
สญฺโญชนิเยสุ   ธมฺเมสุ   อสฺสาทานุปสฺสิโน   วิหรโต   ตณฺหา   ปวฑฺฒติ
ตณฺหาปจฺจยา     อุปาทานํ     อุปาทานปจฺจยา     ภโว    ภวปจฺจยา
#๑ ยุ. อนุปาหารา ฯ เอวมุปริปิ ฯ
