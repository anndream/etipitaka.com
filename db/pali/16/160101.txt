วา   ปน   สงฺขาเรสุ   อสติ   สงฺขารนิโรธา   อปิ  นุ  โข  วิญฺญาณํ
ปญฺญาเยถาติ   ฯ   โน  เหตํ  ภนฺเต  ฯ  สพฺพโส  วา  ปน  วิญฺญาเณ
อสติ   วิญฺญาณนิโรธา   อปิ   นุ   โข  นามรูปํ  ปญฺญาเยถาติ  ฯ  โน
เหตํ   ภนฺเต   ฯ   สพฺพโส  วา  ปน  นามรูเป  อสติ  นามรูปนิโรธา
อปิ  นุ  โข  สฬายตนํ  ปญฺญาเยถาติ  ฯ  โน  เหตํ  ภนฺเต  ฯ สพฺพโส
วา   ปน   สฬายตเน   อสติ   สฬายตนนิโรธา   อปิ  นุ  โข  ผสฺโส
ปญฺญาเยถาติ   ฯ   โน   เหตํ   ภนฺเต  ฯ  สพฺพโส  วา  ปน  ผสฺเส
อสติ   ผสฺสนิโรธา  อปิ  นุ  โข  เวทนา  ปญฺญาเยถาติ  ฯ  โน  เหตํ
ภนฺเต   ฯ   สพฺพโส   วา   ปน  เวทนาย  อสติ  เวทนานิโรธา  อปิ
นุ   โข   ตณฺหา   ปญฺญาเยถาติ   ฯ   โน  เหตํ  ภนฺเต  ฯ  สพฺพโส
วา   ปน   ตณฺหาย   อสติ   ตณฺหานิโรธา   อปิ   นุ   โข  อุปาทานํ
ปญฺญาเยถาติ   ฯ  โน  เหตํ  ภนฺเต  ฯ  สพฺพโส  วา  ปน  อุปาทาเน
อสติ   อุปาทานนิโรธา   อปิ   นุ   โข   ภโว  ปญฺญาเยถาติ  ฯ  โน
เหตํ   ภนฺเต   ฯ  สพฺพโส  วา  ปน  ภเว  อสติ  ภวนิโรธา  อปิ  นุ
โข   ชาติ  ปญฺญาเยถาติ  ฯ  โน  เหตํ  ภนฺเต  ฯ  สพฺพโส  วา  ปน
ชาติยา   อสติ   ชาตินิโรธา  อปิ  นุ  โข  ชรามรณํ  ปญฺญาเยถาติ  ฯ
โน เหตํ ภนฺเต ฯ
     [๑๙๕]  สาธุ  สาธุ  ภิกฺขเว  เอวเมตํ  ภิกฺขเว  มญฺญถ  สทฺทหถ
เอวเมตํ   ภิกฺขเว   อธิมุจฺจถ   นิกฺกงฺขา   เอตฺถ   โหถ  นิพฺพิจิกิจฺฉา
เอเสวนฺโต ทุกฺขสฺสาติ ฯ ปฐมํ ฯ
