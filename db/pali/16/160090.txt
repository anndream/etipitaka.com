อเสสวิราคนิโรธา   อุปาทานนิโรโธ  อุปาทานนิโรธา  ภวนิโรโธ  ฯเปฯ
เอวเมตสฺส เกวลสฺส ทุกฺขกฺขนฺธสฺส นิโรโธ โหตีติ ฯ
     [๑๖๘]  เตน  โข  ปน สมเยน อญฺญตโร ภิกฺขุ ภควโต อุปสฺสุติ ๑
ฐิโต  โหติ  ฯ  อทฺทสา  โข  ภควา  ตํ  ภิกฺขุํ  อุปสฺสุติ ๑ ฐิตํ ทิสฺวาน
ตํ   ภิกฺขุํ  เอตทโวจ  อสฺโสสิ  โน  ตฺวํ  ภิกฺขุ  อิมํ  ธมฺมปริยายนฺติ  ฯ
เอวํ  ภนฺเตติ  ฯ  อุคฺคณฺหาหิ  ตฺวํ  ภิกฺขุ  อิมํ  ธมฺมปริยายํ  ปริยาปุณาหิ
ตฺวํ   ภิกฺขุ   อิมํ   ธมฺมปริยายํ   ธาเรหิ  ตฺวํ  ภิกฺขุ  อิมํ  ธมฺมปริยายํ
อตฺถสญฺหิโตยํ ภิกฺขุ ธมฺมปริยาโย อาทิพฺรหฺมจริยโกติ ฯ ปญฺจมํ ฯ
     [๑๖๙]   สาวตฺถิยํ  วิหรติ  ...  อถ  โข  อญฺญตโร  พฺราหฺมโณ
เยน   ภควา   เตนุปสงฺกมิ   อุปสงฺกมิตฺวา   ภควตา   สทฺธึ   สมฺโมทิ
สมฺโมทนียํ กถํ สาราณียํ วีติสาเรตฺวา เอกมนฺตํ นิสีทิ ฯ
     [๑๗๐]   เอกมนฺตํ   นิสินฺโน   โข   โส   พฺราหฺมโณ   ภควนฺตํ
เอตทโวจ  กึ  นุ  โข  โภ  โคตม  โส  กโรติ  โส  ปฏิสํเวทยตีติ  ฯ
โส   กโรติ   โส   ปฏิสํเวทยตีติ  โข  พฺราหฺมณ  อยเมโก  อนฺโต  ฯ
กึ   ปน   โภ   โคตม   อญฺโญ   กโรติ   อญฺโญ   ปฏิสํเวทยตีติ   ฯ
อญฺโญ   กโรติ   อญฺโญ   ปฏิสํเวทยตีติ   โข   พฺราหฺมณ   อยํ  ทุติโย
อนฺโต   เอเต   เต   พฺราหฺมณ   อุโภ   อนฺเต   อนุปคมฺม   มชฺเฌน
ตถาคโต   ธมฺมํ   เทเสติ   อวิชฺชาปจฺจยา   สงฺขารา   สงฺขารปจฺจยา
วิญฺญาณํ    ฯเปฯ    เอวเมตสฺส    เกวลสฺส   ทุกฺขกฺขนฺธสฺส   สมุทโย
โหติ  ฯ  อวิชฺชายเตฺวว  อเสสวิราคนิโรธา สงฺขารนิโรโธ สงฺขารนิโรธา
#๑ ยุ. อุปสฺสุตึ ฯ
