ฯเปฯ   เยปิ   เต   สมณพฺราหฺมณา   กมฺมวาทา   อสยํการํ  อปรการํ
อธิจฺจ   สมุปฺปนฺนํ   ทุกฺขํ  ปญฺญเปนฺติ  ตทปิ  ผสฺสปจฺจยา  ฯ  ตตฺราวุโส
เย   เต   สมณพฺราหฺมณา   กมฺมวาทา   สยํกตํ  ทุกฺขํ  ปญฺญเปนฺติ  เต
วต  อญฺญตฺร  ผสฺสา  ปฏิสํเวทยนฺตีติ  ๑  เนตํ  ฐานํ  วิชฺชติ  ฯ  เยปิ
เต    สมณพฺราหฺมณา    กมฺมวาทา   ปรกตํ   ทุกฺขํ   ปญฺญเปนฺติ   เต
วต   อญฺญตฺร   ผสฺสา   ปฏิสํเวทยนฺตีติ   เนตํ  ฐานํ  วิชฺชติ  ฯ  เยปิ
เต     สมณพฺราหฺมณา    กมฺมวาทา    สยํกตญฺจ    ปรกตญฺจ    ทุกฺขํ
ปญฺญเปนฺติ   เต   วต   อญฺญตฺร   ผสฺสา   ปฏิสํเวทยนฺตีติ  เนตํ  ฐานํ
วิชฺชติ   ฯ   เยปิ  เต  สมณพฺราหฺมณา  กมฺมวาทา  อสยํการํ  อปรการํ
อธิจฺจ    สมุปฺปนฺนํ   ทุกฺขํ   ปญฺญเปนฺติ   เต   วต   อญฺญตฺร   ผสฺสา
ปฏิสํเวทยนฺตีติ เนตํ ฐานํ วิชฺชตีติ ฯ
      [๗๔]  อสฺโสสิ  โข  อายสฺมา  อานนฺโท  อายสฺมโต สารีปุตฺตสฺส
เตหิ   อญฺญติตฺถิเยหิ   ปริพฺพาชเกหิ   สทฺธึ   อิมํ  กถาสลฺลาปํ  ฯ  อถ
โข   อายสฺมา   อานนฺโท   ราชคเห   ปิณฺฑาย   จริตฺวา   ปจฺฉาภตฺตํ
ปิณฺฑปาตปฏิกฺกนฺโต     เยน     ภควา    เตนุปสงฺกมิ    อุปสงฺกมิตฺวา
ภควนฺตํ   อภีวาเทตฺวา   เอกมนฺตํ   นิสีทิ   ฯ  เอกมนฺตํ  นิสินฺโน  โข
อายสฺมา    อานนฺโท    ยาวตโก    อายสฺมโต    สารีปุตฺตสฺส   เตหิ
อญฺญติตฺถิเยหิ   ปริพฺพาชเกหิ   สทฺธึ   อโหสิ   กถาสลฺลาโป   ตํ  สพฺพํ
ภควโต อาโรเจสิ ฯ
     [๗๕]   สาธุ  สาธุ  อานนฺท  ยถาตํ  สารีปุตฺโต  จ  ๒  สมฺมา
#๑ ม. ยุ. ปฏิสํเวทิสฺสนฺตีติ ฯ เอวมุปริปิ ฯ   ๒ ม. ยุ. จสทฺโท นตฺถิ ฯ
#เอวมีทิเสสุ ฐาเนสุ ฯ
