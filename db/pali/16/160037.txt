ชาติมฺปหํ   ภิกฺขเว   สอุปนิสํ   วทามิ   โน   อนุปนิสํ   ฯ   กา   จ
ภิกฺขเว   ชาติยา   อุปนิสา  ฯ  ภโวติสฺส  วจนียํ  ฯ  ภวมฺปหํ  ภิกฺขเว
สอุปนิสํ  วทามิ  โน  อนุปนิสํ  ฯ  กา  จ  ภิกฺขเว  ภวสฺส  อุปนิสา  ฯ
อุปาทานนฺติสฺส   วจนียํ   ฯ   อุปาทานมฺปหํ   ภิกฺขเว   สอุปนิสํ  วทามิ
โน  อนุปนิสํ  ฯ  กา  จ  ภิกฺขเว  อุปาทานสฺส  อุปนิสา  ฯ  ตณฺหาติสฺส
วจนียํ   ฯ   ตณฺหมฺปหํ   ภิกฺขเว   สอุปนิสํ   วทามิ   โน  อนุปนิสํ  ฯ
กา   จ   ภิกฺขเว   ตณฺหาย   อุปนิสา  ฯ  เวทนาติสฺส  วจนียํ  ฯเปฯ
ผสฺโสติสฺส   วจนียํ   ...   สฬายตนนฺติสฺส  วจนียํ  ...  นามรูปนฺติสฺส
วจนียํ  ...  วิญฺญาณนฺติสฺส วจนียํ ... สงฺขาราติสฺส วจนียํ ฯ สงฺขาเรปหํ
ภิกฺขเว   สอุปนิเส   วทามิ   โน   อนุปนิเส   ฯ   กา   จ  ภิกฺขเว
สงฺขารานํ   อุปนิสา   ฯ   อวิชฺชาติสฺส   วจนียํ  ฯ  อิติ  โข  ภิกฺขเว
อวิชฺชูปนิสา     สงฺขารา     สงฺขารูปนิสํ     วิญฺญาณํ     วิญฺญาณูปนิสํ
นามรูปํ   นามรูปูปนิสํ   สฬายตนํ   สฬายตนูปนิโส   ผสฺโส   ผสฺสูปนิสา
เวทนา    เวทนูปนิสา   ตณฺหา   ตณฺหูปนิสํ   อุปาทานํ   อุปาทานูปนิโส
ภโว      ภวูปนิสา      ชาติ     ชาตูปนิสํ     ทุกฺขํ     ทุกฺขูปนิสา
สทฺธา     สทฺธูปนิสํ     ปามุชฺชํ     ปามุชฺชูปนิสา    ปีติ    ปีตูปนิสา
ปสฺสทฺธิ     ปสฺสทฺธูปนิสํ     สุขํ     สุขูปนิโส    สมาธิ    สมาธูปนิสํ
ยถาภูตญาณทสฺสนํ     ยถาภูตญาณทสฺสนูปนิสา     นิพฺพิทา    นิพฺพิทูปนิโส
วิราโค วิราคูปนิสา วิมุตฺติ วิมุตฺตูปนิสํ ขเย ญาณํ ฯ
     [๗๐]   เสยฺยถาปิ   ภิกฺขเว  อุปริ  ปพฺพเต  ถุลฺลผุสิตเก  เทเว
