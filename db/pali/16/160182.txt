อุปฺปชฺชติ      กามปริฬาโห      กามปริฬาหํ     ปฏิจฺจ     อุปฺปชฺชติ
กามปริเยสนา   ฯ   กามปริเยสนํ   ภิกฺขเว   ปริเยสมาโน   อสฺสุตวา
ปุถุชฺชโน   ตีหิ  ฐาเนหิ  มิจฺฉา  ปฏิปชฺชติ  กาเยน  วาจาย  มนสา  ฯ
พฺยาปาทธาตุํ ภิกฺขเว ปฏิจฺจ อุปฺปชฺชติ พฺยาปาทสญฺญา พฺยาปาทสงฺกปฺโป ...
พฺยาปาทจฺฉนฺโท   ...   พฺยาปาทปริฬาโห  ...  พฺยาปาทปริเยสนา  ฯ
พฺยาปาทปริเยสนํ        ภิกฺขเว        ปริเยสมาโน       อสฺสุตวา
ปุถุชฺชโน   ตีหิ  ฐาเนหิ  มิจฺฉา  ปฏิปชฺชติ  กาเยน  วาจาย  มนสา  ฯ
วิหึสาธาตุํ  ภิกฺขเว  ปฏิจฺจ  อุปฺปชฺชติ  วิหึสาสญฺญา  วิหึสาสงฺกปฺโป  ...
วิหึสาฉนฺโท    ...    วิหึสาปริฬาโห    ...    วิหึสาปริเยสนา   ฯ
วิหึสาปริเยสนํ    ภิกฺขเว    ปริเยสมาโน   อสฺสุตวา   ปุถุชฺชโน   ตีหิ
ฐาเนหิ มิจฺฉา ปฏิปชฺชติ กาเยน วาจาย มนสา ฯ
     [๓๕๗]   เสยฺยถาปิ   ภิกฺขเว   ปุริโส   อาทิตฺตํ  ติณุกฺกํ  สุกฺเข
ติณทาเย   นิกฺขิเปยฺย   โน   เจ   หตฺเถหิ  จ  ปาเทหิ  จ  ขิปฺปเมว
นิพฺพาเปยฺย    เอวญฺหิ   ภิกฺขเว   เย   ติณกฏฺฐนิสฺสิตา   ปาณา   เต
อนยพฺยสนํ   อาปชฺเชยฺยุํ  เอวเมว  โข  ภิกฺขเว  โย  หิ  โกจิ  สมโณ
วา   พฺราหฺมโณ   วา  อุปฺปนฺนํ  วิสมคตํ  อกุสลสญฺญํ  ๑  น  ขิปฺปเมว
ปชหติ  วิโนเทติ  พฺยนฺตีกโรติ  อนภาวํ  คเมติ  โส  ทิฏฺเฐว  ๒ ธมฺเม
ทุกฺขํ   วิหรติ   สวิฆาตํ   สอุปายาสํ  สปริฬาหํ  กายสฺส  [๓]-  เภทา
ปรํ มรณา ทุคฺคติ ๔ ปาฏิกงฺขา ฯ
     [๓๕๘]  สนิทานํ  ภิกฺขเว  อุปฺปชฺชติ  เนกฺขมฺมวิตกฺโก  โน อนิทานํ
#๑ ม. ยุ. สญฺญํ ฯ  ๒ ม. ยุ. ทิฏฺเฐ เจว ฯ  ๓ ม. ยุ. จ ฯ  ๔ ยุ. ทุคฺคตึ ฯ
