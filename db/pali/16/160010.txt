ผสฺสนิโรธา  เวทนานิโรโธติ  ฯ  อถ  โข  ภิกฺขเว วิปสฺสิสฺส โพธิสตฺตสฺส
เอตทโหสิ   กิมฺหิ   นุ   โข   อสติ   ผสฺโส  น  โหติ  กิสฺส  นิโรธา
ผสฺสนิโรโธติ  ฯ  อถ  โข ภิกฺขเว วิปสฺสิสฺส โพธิสตฺตสฺส โยนิโสมนสิการา
อหุ     ปญฺญาย     อภิสมโย    สฬายตเน    โข    อสติ    ผสฺโส
น   โหติ   สฬายตนนิโรธา   ผสฺสนิโรโธติ   ฯ   อถ   โข   ภิกฺขเว
วิปสฺสิสฺส   โพธิสตฺตสฺส   เอตทโหสิ   กิมฺหิ   นุ   โข  อสติ  สฬายตนํ
น   โหติ   กิสฺส   นิโรธา   สฬายตนนิโรโธติ   ฯ  อถ  โข  ภิกฺขเว
วิปสฺสิสฺส    โพธิสตฺตสฺส   โยนิโสมนสิการา   อหุ   ปญฺญาย   อภิสมโย
นามรูเป  โข  อสติ  สฬายตนํ น โหติ นามรูปนิโรธา สฬายตนนิโรโธติ ฯ
อถ     โข     ภิกฺขเว     วิปสฺสิสฺส     โพธิสตฺตสฺส     เอตทโหสิ
กิมฺหิ  นุ  โข  อสติ  นามรูปํ  น  โหติ  กิสฺส นิโรธา นามรูปนิโรโธติ ฯ
อถ    โข    ภิกฺขเว    วิปสฺสิสฺส    โพธิสตฺตสฺส    โยนิโสมนสิการา
อหุ     ปญฺญาย     อภิสมโย    วิญฺญาเณ    โข    อสติ    นามรูปํ
น   โหติ   วิญฺญาณนิโรธา   นามรูปนิโรโธติ   ฯ   อถ   โข  ภิกฺขเว
วิปสฺสิสฺส   โพธิสตฺตสฺส   เอตทโหสิ   กิมฺหิ   นุ   โข   อสติ  วิญฺญาณํ
น   โหติ   กิสฺส   นิโรธา   วิญฺญาณนิโรโธติ   ฯ   อถ  โข  ภิกฺขเว
วิปสฺสิสฺส    โพธิสตฺตสฺส   โยนิโสมนสิการา   อหุ   ปญฺญาย   อภิสมโย
สงฺขาเร  ๑  โข อสติ วิญฺญาณํ น โหติ สงฺขารนิโรธา วิญฺญาณนิโรโธติ ฯ
อถ     โข     ภิกฺขเว     วิปสฺสิสฺส     โพธิสตฺตสฺส     เอตทโหสิ
กิมฺหิ  นุ  โข  อสติ  สงฺขารา  น โหนฺติ กิสฺส นิโรธา สงฺขารนิโรโธติ ฯ
#๑ ม. ยุ. สงฺขาเรสุ ฯ
