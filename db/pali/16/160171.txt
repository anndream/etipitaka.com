โข ภิกฺขเว ธาตุนานตฺตํ ปฏิจฺจ อุปฺปชฺชติ ผสฺสนานตฺตนฺติ ฯ ทุติยํ ฯ
     [๓๓๗]  สาวตฺถิยํ  วิหรติ  ...  ตตฺร โข ภควา ... ธาตุนานตฺตํ
ภิกฺขเว   ปฏิจฺจ   อุปฺปชฺชติ   ผสฺสนานตฺตํ   โน   ผสฺสนานตฺตํ   ปฏิจฺจ
อุปฺปชฺชติ   ธาตุนานตฺตํ  ฯ  กตมญฺจ  ภิกฺขเว  ธาตุนานตฺตํ  ฯ  จกฺขุธาตุ
ฯเปฯ มโนธาตุ ฯ อิทํ วุจฺจติ ภิกฺขเว ธาตุนานตฺตํ ฯ
     [๓๓๘]    กตมญฺจ    ภิกฺขเว   ธาตุนานตฺตํ   ปฏิจฺจ   อุปฺปชฺชติ
ผสฺสนานตฺตํ   โน   ผสฺสนานตฺตํ   ปฏิจฺจ   อุปฺปชฺชติ   ธาตุนานตฺตํ   ฯ
จกฺขุธาตุํ   ภิกฺขเว   ปฏิจฺจ   อุปฺปชฺชติ  จกฺขุสมฺผสฺโส  โน  จกฺขุสมฺผสฺสํ
ปฏิจฺจ    อุปฺปชฺชติ   จกฺขุธาตุ   ฯเปฯ   มโนธาตุํ   ปฏิจฺจ   อุปฺปชฺชติ
มโนสมฺผสฺโส    โน   มโนสมฺผสฺสํ   ปฏิจฺจ   อุปฺปชฺชติ   มโนธาตุ   ฯ
เอวํ    โข   ภิกฺขเว   ธาตุนานตฺตํ   ปฏิจฺจ   อุปฺปชฺชติ   ผสฺสนานตฺตํ
โน ผสฺสนานตฺตํ ปฏิจฺจ อุปฺปชฺชติ ธาตุนานตฺตนฺติ ฯ ตติยํ ฯ
     [๓๓๙]  สาวตฺถิยํ  วิหรติ  ...  ตตฺร โข ภควา ... ธาตุนานตฺตํ
ภิกฺขเว    ปฏิจฺจ    อุปฺปชฺชติ    ผสฺสนานตฺตํ    ผสฺสนานตฺตํ    ปฏิจฺจ
อุปฺปชฺชติ   เวทนานานตฺตํ   ๑   ฯ  กตมญฺจ  ภิกฺขเว  ธาตุนานตฺตํ  ฯ
จกฺขุธาตุ ฯเปฯ มโนธาตุ ฯ อิทํ วุจฺจติ ภิกฺขเว ธาตุนานตฺตํ ฯ
     [๓๔๐]    กตมญฺจ    ภิกฺขเว   ธาตุนานตฺตํ   ปฏิจฺจ   อุปฺปชฺชติ
ผสฺสนานตฺตํ    ผสฺสนานตฺตํ    ปฏิจฺจ    อุปฺปชฺชติ   เวทนานานตฺตํ   ฯ
จกฺขุธาตุํ    ภิกฺขเว    ปฏิจฺจ   อุปฺปชฺชติ   จกฺขุสมฺผสฺโส   จกฺขุสมฺผสฺสํ
ปฏิจฺจ   อุปฺปชฺชติ   จกฺขุสมฺผสฺสชา   เวทนา   ฯเปฯ  มโนธาตุํ  ปฏิจฺจ
#๑ ยุ. เยภุยฺเยน เวทนานตฺตํ ฯ
