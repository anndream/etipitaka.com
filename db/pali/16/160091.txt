วิญฺญาณนิโรโธ     ฯเปฯ     เอวเมตสฺส    เกวลสฺส    ทุกฺขกฺขนฺธสฺส
นิโรโธ โหตีติ ฯ
     [๑๗๑]   เอวํ   วุตฺเต   โส   พฺราหฺมโณ   ภควนฺตํ  เอตทโวจ
อภิกฺกนฺตํ   โภ   โคตม   อภิกฺกนฺตํ   โภ   โคตม  ฯเปฯ  อุปาสกํ  มํ
ภวํ โคตโม ธาเรตุ อชฺชตคฺเค ปาณุเปตํ สรณงฺคตนฺติ ฯ ฉฏฺฐํ ฯ
     [๑๗๒]  สาวตฺถิยํ  วิหรติ  ...  อถ  โข  ชาณุสฺโสณิ  พฺราหฺมโณ
เยน ภควา เตนุปสงฺกมิ อุปสงฺกมิตฺวา ภควตา สทฺธึ ฯเปฯ
     [๑๗๓]   เอกมนฺตํ  นิสินฺโน  โข  ชาณุสฺโสณิ  พฺราหฺมโณ  ภควนฺตํ
เอตทโวจ   กึ   นุ   โข  โภ  โคตม  สพฺพมตฺถีติ  ฯ  สพฺพมตฺถีติ  โข
พฺราหฺมณ   อยเมโก  อนฺโต  ฯ  กึ  ปน  โภ  โคตม  สพฺพํ  นตฺถีติ  ฯ
สพฺพํ   นตฺถีติ   โข   พฺราหฺมณ   อยํ   ทุติโย   อนฺโต   เอเต   เต
พฺราหฺมณ   อุโภ   อนฺเต   อนุปคมฺม  มชฺเฌน  ตถาคโต  ธมฺมํ  เทเสติ
อวิชฺชาปจฺจยา     สงฺขารา     สงฺขารปจฺจยา     วิญฺญาณํ     ฯเปฯ
เอวเมตสฺส   เกวลสฺส  ทุกฺขกฺขนฺธสฺส  สมุทโย  โหติ  ฯ  อวิชฺชายเตฺวว
อเสสวิราคนิโรธา  สงฺขารนิโรโธ  สงฺขารนิโรธา  วิญฺญาณนิโรโธ  ฯเปฯ
เอวเมตสฺส เกวลสฺส ทุกฺขกฺขนฺธสฺส นิโรโธ โหตีติ ฯ
     [๑๗๔]  เอวํ  วุตฺเต  ชาณุสฺโสณิ  พฺราหฺมโณ  ภควนฺตํ  เอตทโวจ
อภิกฺกนฺตํ   โภ   โคตม   อภิกฺกนฺตํ   โภ   โคตม   ฯเปฯ   ปาณุเปตํ
สรณงฺคตนฺติ ฯ สตฺตมํ ฯ
     [๑๗๕]  สาวตฺถิยํ  วิหรติ  ...  อถ  โข  โลกายติโก พฺราหฺมโณ
