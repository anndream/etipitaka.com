     [๑๙๖]  สาวตฺถิยํ  วิหรติ  ... ตตฺร โข ภควา ... อุปาทานิเยสุ
ภิกฺขเว    ธมฺเมสุ    อสฺสาทานุปสฺสิโน    วิหรโต    ตณฺหา   ปวฑฺฒติ
ตณฺหาปจฺจยา     อุปาทานํ     อุปาทานปจฺจยา     ภโว    ภวปจฺจยา
ชาติ     ชาติปจฺจยา     ชรามรณํ     โสกปริเทวทุกฺขโทมนสฺสุปายาสา
สมฺภวนฺติ เอวเมตสฺส เกวลสฺส ทุกฺขกฺขนฺธสฺส สมุทโย โหติ ฯ
     [๑๙๗]  เสยฺยถาปิ  ภิกฺขเว  ทสนฺนํ  วา  กฏฺฐวาหานํ  วีสาย วา
กฏฺฐวาหานํ   ตึสาย   วา   กฏฺฐวาหานํ  จตฺตารีสาย  วา  กฏฺฐวาหานํ
มหา   อคฺคิกฺขนฺโธ   ชเลยฺย   ตตฺร   ปุริโส   กาเลน  กาลํ  สุกฺขานิ
เจว   ติณานิ   ปกฺขิเปยฺย   สุกฺขานิ  จ  โคมยานิ  ปกฺขิเปยฺย  สุกฺขานิ
จ   กฏฺฐานิ   ปกฺขิเปยฺย   เอวญฺหิ   โส   ภิกฺขเว  มหา  อคฺคิกฺขนฺโธ
ตทาหาโร   ตทุปาทาโน   จิรํ   ทีฆมทฺธานํ   ชเลยฺย   เอวเมว   โข
ภิกฺขเว   อุปาทานิเยสุ   ธมฺเมสุ   อสฺสาทานุปสฺสิโน   วิหรโต   ตณฺหา
ปวฑฺฒติ    ตณฺหาปจฺจยา    อุปาทานํ   ฯเปฯ   เอวเมตสฺส   เกวลสฺส
ทุกฺขกฺขนฺธสฺส สมุทโย โหติ ฯ
     [๑๙๘]  อุปาทานิเยสุ  ภิกฺขเว  ธมฺเมสุ  อาทีนวานุปสฺสิโน วิหรโต
ตณฺหา    นิรุชฺฌติ    ตณฺหานิโรธา    อุปาทานนิโรโธ   อุปาทานนิโรธา
ภวนิโรโธ     ภวนิโรธา     ชาตินิโรโธ     ชาตินิโรธา    ชรามรณํ
โสกปริเทวทุกฺขโทมนสฺสุปายาสา    นิรุชฺฌนฺติ    เอวเมตสฺส    เกวลสฺส
ทุกฺขกฺขนฺธสฺส นิโรโธ โหติ ฯ
     [๑๙๙]  เสยฺยถาปิ  ภิกฺขเว  ทสนฺนํ  วา  กฏฺฐวาหานํ  วีสาย วา
