     [๗๐๓]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน     อนาถปิณฺฑิกสฺส     อาราเม    ฯ    อถโข    อายสฺมา
ลกุณฺฏกภทฺทิโย เยน ภควา เตนุปสงฺกมิ อุปสงฺกมิตฺวา ฯ
     [๗๐๔]   อทฺทสา  โข  ภควา  อายสฺมนฺตํ  ลกุณฺฏกภทฺทิยํ  ทูรโตว
อาคจฺฉนฺตํ   ทิสฺวาน   ภิกฺขู   อามนฺเตสิ   ปสฺสถ  โน  ตุเมฺห  ภิกฺขเว
เอตํ    ภิกฺขุํ    อาคจฺฉนฺตํ    ทุพฺพณฺณํ   ทุทฺทสิกํ   โอโกฏิมกํ   ภิกฺขูนํ
ปริภูตรูปนฺติ  ฯ  เอวํ  ภนฺเต  ฯ  เอโส  โข  ภิกฺขเว  ภิกฺขุ  มหิทฺธิโก
มหานุภาโว   น   จ   สา   สมาปตฺติ   สุลภรูปา  ยา  เตน  ภิกฺขุนา
อสมาปนฺนปุพฺพา    ยสฺส    จตฺถาย   กุลปุตฺตา   สมฺมเทว   อคารสฺมา
อนคาริยํ   ปพฺพชนฺติ   ตทนุตฺตรํ   พฺรหฺมจริยปริโยสานํ   ทิฏฺเฐว  ธมฺเม
สยํ อภิญฺญา สจฺฉิกตฺวา อุปสมฺปชฺช วิหรตีติ ฯ
     [๗๐๕] อิทมโวจ ภควา ฯเปฯ สตฺถา
       หํสา กุญฺจา ๑ มยูรา จ   หตฺถิโย ปสฏมิคา ๒
       สพฺเพ สีหสฺส ภายนฺติ      นตฺถิ กายสฺมิ ตุลฺยตา
       เอวเมว มนุสฺเสสุ        ทหโร เจปิ ปญฺญวา
       โส หิ ตตฺถ มหา โหติ     เนว พาโล สรีรวาติ ฯ ฉฏฺฐํ ฯ
     [๗๐๖]   เอวมฺเม   สุตํ   เอกํ  สมยํ  ภควา  เวสาลิยํ  วิหรติ
มหาวเน   กูฏาคารสาลายํ   ฯ   เตน   โข   ปน  สมเยน  อายสฺมา
วิสาโข    ปญฺจาลปุตฺโต    อุปฏฺฐานสาลายํ    ภิกฺขู   ธมฺมิยา   กถาย
สนฺทสฺเสติ    สมาทเปติ   สมุตฺเตเชติ   สมฺปหํเสติ   โปริยา   วาจาย
#๑ ม. ยุ. โกญฺจา ฯ  ๒ ม. ยุ. ปสทา มิคา ฯ
