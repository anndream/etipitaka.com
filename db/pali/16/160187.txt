ปสฺสถ   โน   ตุเมฺห   ภิกฺขเว   มหาโมคฺคลฺลานํ   สมฺพหุเลหิ   ภิกฺขูหิ
สทฺธึ  จงฺกมนฺตนฺติ  ฯ  เอวํ  ภนฺเต  ฯ  สพฺเพ  ๑  โข เอเต ภิกฺขเว
ภิกฺขู  มหิทฺธิกา  ปสฺสถ  โน  ตุเมฺห  ภิกฺขเว  มหากสฺสปํ  ๒ สมฺพหุเลหิ
ภิกฺขูหิ  สทฺธึ  จงฺกมนฺตนฺติ  ฯ  เอวํ  ภนฺเต  ฯ  สพฺเพ  ๑  โข เอเต
ภิกฺขเว   ภิกฺขู   ธุตวาทา   ปสฺสถ   โน   ตุเมฺห   ภิกฺขเว   อนุรุทฺธํ
สมฺพหุเลหิ  ภิกฺขูหิ  สทฺธึ  จงฺกมนฺตนฺติ  ฯ  เอวํ  ภนฺเต  ฯ  สพฺเพ  ๑
โข   เอเต   ภิกฺขเว  ภิกฺขู  ทิพฺพจกฺขุกา  ปสฺสถ  โน  ตุเมฺห  ภิกฺขเว
ปุณฺณํ   มนฺตานีปุตฺตํ   สมฺพหุเลหิ   ภิกฺขูหิ   สทฺธึ  จงฺกมนฺตนฺติ  ฯ  เอวํ
ภนฺเต   ฯ   สพฺเพ   โข   เอเต   ภิกฺขเว  ภิกฺขู  ธมฺมกถิกา  ปสฺสถ
โน   ตุเมฺห  ภิกฺขเว  อุปาลึ  สมฺพหุเลหิ  ภิกฺขูหิ  สทฺธึ  จงฺกมนฺตนฺติ  ฯ
เอวํ   ภนฺเต  ฯ  สพฺเพ  โข  เอเต  ภิกฺขเว  ภิกฺขู  วินยธรา  ปสฺสถ{
โน  ตุเมฺห  ภิกฺขเว  อานนฺทํ  สมฺพหุเลหิ  ภิกฺขูหิ  สทฺธึ  จงฺกมนฺตนฺติ  ฯ
เอวํ   ภนฺเต  ฯ  สพฺเพ  โข  เอเต  ภิกฺขเว  ภิกฺขู  พหุสฺสุตา  ปสฺสถ
โน  ตุเมฺห  ภิกฺขเว  เทวทตฺตํ  สมฺพหุเลหิ  ภิกฺขูหิ  สทฺธึ  จงฺกมนฺตนฺติ ฯ
เอวํ ภนฺเต ฯ สพฺเพ โข เอเต ภิกฺขเว ภิกฺขู ปาปิจฺฉา ฯ
     [๓๖๗]  ธาตุโสว  ภิกฺขเว  สตฺตา  สํสนฺทนฺติ สเมนฺติ หีนาธิมุตฺติกา
หีนาธิมุตฺติเกหิ     สทฺธึ     สํสนฺทนฺติ     สเมนฺติ    กลฺยาณาธิมุตฺติกา
กลฺยาณาธิมุตฺติเกหิ     สทฺธึ    สํสนฺทนฺติ    สเมนฺติ    อตีตมฺปิ    ๓
ภิกฺขเว   อทฺธานํ   ธาตุโสว   สตฺตา   สํสนฺทึสุ   สมึสุ   หีนาธิมุตฺติกา
หีนาธิมุตฺติเกหิ  สทฺธึ  สํสนฺทึสุ  สมึสุ กลฺยาณาธิมุตฺติกา กลฺยาณาธิมุตฺติเกหิ
#๑ ยุ. สพฺเพปิ ฯ  ๒ ม. ยุ. กสฺสปํ ฯ  ๓ ม. อตีตมฺปิ โข ฯ
