อโหสึ    นุ    ขฺวาหํ    อตีตมทฺธานนฺติ   อปรนฺตํ   วา   อุปธาวิสฺสติ
ภวิสฺสามิ  นุ  ขฺวาหํ  อนาคตมทฺธานํ  นนุ  โข  ภวิสฺสามิ  อนาคตมทฺธานํ
กึ     นุ     โข    ภวิสฺสามิ    อนาคตมทฺธานํ    กถํ    นุ    โข
ภวิสฺสามิ    อนาคตมทฺธานํ   กึ   หุตฺวา   กึ   ภวิสฺสามิ   นุ   ขฺวาหํ
อนาคตมทฺธานนฺติ    เอตรหิ    วา    ปจฺจุปฺปนฺนํ    อทฺธานํ   อชฺฌตฺตํ
กถํกถี   ภวิสฺสติ   อหํ   นุ   โขสฺมิ   โน   นุ  โขสฺมิ  กึ  นุ  โขสฺมิ
กถํ   นุ   โขสฺมิ   อยํ   นุ   โข   สตฺโต   กุโต  อาคโต  โส  กุหึ
คามี   ๑   ภวิสฺสตีติ   เนตํ  ฐานํ  วิชฺชติ  ตํ  กิสฺส  เหตุ  ตถา  หิ
ภิกฺขเว  อริยสาวกสฺส  อยญฺจ  ปฏิจฺจสมุปฺปาโท  อิเม  จ ปฏิจฺจสมุปฺปนฺนา
ธมฺมา ยถาภูตํ สมฺมปฺปญฺญาย สุทิฏฺฐาติ ฯ ทสมํ ฯ
                    อาหารวคฺโค ทุติโย ฯ
                       ตสฺส อุทฺทานํ
         อาหารผคฺคุนญฺเจว ๒       เทฺว จ สมณพฺราหฺมณา
         กจฺจานโคตฺตํ ๓ ธมฺมกถิกํ    อเจลํ ติมฺพรุกฺเขน จ
         พาลปณฺฑิตญฺเจว ๔         ทสโม ปจฺจเยน จาติ ฯ
                     __________________
#๑ ม. คมิสฺสตีติ ฯ   ๒ ม. ยุ. อาหารํ ผคฺคุโน เจว ฯ    ๓ ยุ. กจฺจายนโคตฺโต ฯ
#๔ ม. พาลปณฺฑิตโต เจว ฯ ยุ. พาเลน ปณฺฑิโต เจว ฯ
