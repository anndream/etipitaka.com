สิกฺขิตพฺพํ     อปฺปมตฺตา    วิหริสฺสามาติ    เอวญฺหิ    โว    ภิกฺขเว
สิกฺขิตพฺพนฺติ ฯ ทุติยํ ฯ
     [๖๖๕]  สาวตฺถิยํ  วิหรติ  ...  ตตฺร  โข ภควา ... เสยฺยถาปิ
ภิกฺขเว     ยานิกานิจิ    กุลานิ    พหุตฺถิกานิ    อปฺปปุริสานิ    ตานิ
สุปธํสิยานิ   โหนฺติ  โจเรหิ  กุมฺภตฺเถนเกหิ  ฯ  เอวเมว  โข  ภิกฺขเว
ยสฺสกสฺสจิ    ภิกฺขุโน    เมตฺตา   เจโตวิมุตฺติ   อภาวิตา   อพหุลีกตา
โส สุปธํสิโย โหติ อมนุสฺเสหิ ฯ
     [๖๖๖]  เสยฺยถาปิ  ภิกฺขเว  ยานิกานิจิ  กุลานิ  อปฺปตฺถิกานิ  ๑
พหุปุริสานิ    ตานิ    ทุปฺปธํสิยานิ    โหนฺติ   โจเรหิ   กุมฺภตฺเถนเกหิ
เอวเมว   โข   ภิกฺขเว   ยสฺสกสฺสจิ   ภิกฺขุโน   เมตฺตา  เจโตวิมุตฺติ
ภาวิตา   พหุลีกตา   โส   ทุปฺปธํสิโย   โหติ  อมนุสฺเสหิ  ฯ  ตสฺมาติห
ภิกฺขเว   เอวํ   สิกฺขิตพฺพํ  เมตฺตา  โน  เจโตวิมุตฺติ  ภาวิตา  ภวิสฺสติ
พหุลีกตา    ยานีกตา    วตฺถุกตา   อนุฏฺฐิตา   ปริจิตา   สุสมารทฺธาติ
เอวญฺหิ โว ภิกฺขเว สิกฺขิตพฺพนฺติ ฯ ตติยํ ฯ
     [๖๖๗]   สาวตฺถิยํ   วิหรติ   ...   โย   ภิกฺขเว  ปุพฺพณฺหสมยํ
โอกฺขาสตํ  ๒  ทานํ  ทเทยฺย  โย มชฺฌนฺติกสมยํ โอกฺขาสตํ ทานํ ทเทยฺย
โย   สายณฺหสมยํ   โอกฺขาสตํ   ทานํ   ทเทยฺย  โย  วา  ปุพฺพณฺหสมยํ
อนฺตมโส     คทฺทูหนมตฺตมฺปิ     เมตฺตจิตฺตํ    ภาเวยฺย    โย    วา
มชฺฌนฺติกสมยํ     อนฺตมโส    คทฺทูหนมตฺตมฺปิ    เมตฺตจิตฺตํ    ภาเวยฺย
#๑ ม. ยุ. อปฺปิตฺถิกานิ ฯ  ๒ อุกฺกาสตนฺติปิ ปาโฐ ฯ
