สารชฺเชยฺยุํ   ฯ  ยสฺมา  จ  โข  ภิกฺขเว  อตฺถิ  ปฐวีธาตุยา  อสฺสาโท๙
ตสฺมา  สตฺตา  ปฐวีธาตุยา  สารชฺชนฺติ  ฯ  โน เจทํ ภิกฺขเว ปฐวีธาตุยา
อาทีนโว    อภวิสฺส    นยิทํ   สตฺตา   ปฐวีธาตุยา   นิพฺพินฺเทยฺยุํ   ฯ
ยสฺมา   จ   โข  ภิกฺขเว  อตฺถิ  ปฐวีธาตุยา  อาทีนโว  ตสฺมา  สตฺตา
ปฐวีธาตุยา   นิพฺพินฺทนฺติ   ฯ  โน  เจทํ  ภิกฺขเว  ปฐวีธาตุยา  นิสฺสรณํ
อภวิสฺส   นยิทํ   สตฺตา   ปฐวีธาตุยา   นิสฺสเรยฺยุํ  ฯ  ยสฺมา  จ  โข
ภิกฺขเว   อตฺถิ   ปฐวีธาตุยา   นิสฺสรณํ   ตสฺมา   สตฺตา   ปฐวีธาตุยา
นิสฺสรนฺติ  ฯ  โน  เจทํ  ภิกฺขเว  อาโปธาตุยา  อสฺสาโท  อภวิสฺส ...
โน  เจทํ  ภิกฺขเว  เตโชธาตุยา  ...  โน  เจทํ ภิกฺขเว วาโยธาตุยา
อสฺสาโท   อภวิสฺส  นยิทํ  สตฺตา  วาโยธาตุยา  สารชฺเชยฺยุํ  ฯ  ยสฺมา
จ   โข   ภิกฺขเว   อตฺถิ   วาโยธาตุยา   อสฺสาโท   ตสฺมา   สตฺตา
วาโยธาตุยา  สารชฺชนฺติ  ฯ  โน  เจทํ  ภิกฺขเว  วาโยธาตุยา อาทีนโว
อภวิสฺส   นยิทํ   สตฺตา  วาโยธาตุยา  นิพฺพินฺเทยฺยุํ  ฯ  ยสฺมา  จ  โข
ภิกฺขเว   อตฺถิ   วาโยธาตุยา   อาทีนโว  ตสฺมา  สตฺตา  วาโยธาตุยา
นิพฺพินฺทนฺติ   ฯ   โน   เจทํ   ภิกฺขเว  วาโยธาตุยา  นิสฺสรณํ  อภวิสฺส
นยิทํ  สตฺตา  วาโยธาตุยา  นิสฺสเรยฺยุํ  ฯ  ยสฺมา  จ  โข ภิกฺขเว อตฺถิ
วาโยธาตุยา นิสฺสรณํ ตสฺมา สตฺตา วาโยธาตุยา นิสฺสรนฺติ ฯ
     [๔๐๙]   ยาวกีวญฺจิเม   ภิกฺขเว   สตฺตา  อิมาสํ  จตุนฺนํ  ธาตูนํ
อสฺสาทญฺจ   อสฺสาทโต   อาทีนวญฺจ   อาทีนวโต  นิสฺสรณญฺจ  นิสฺสรณโต
ยถาภูตํ   น   อพฺภญฺญํสุ   เนว   ตาวิเม   ภิกฺขเว   สตฺตา  สเทวกา
