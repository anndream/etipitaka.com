ชรามรณสมุทยํ    ปชานาติ    เอวํ   ชรามรณนิโรธํ   ปชานาติ   เอวํ
ชรามรณนิโรธคามินึ  ปฏิปทํ  ปชานาติ  ฯเปฯ  เอวํ ชาตึ ปชานาติ ฯเปฯ
ภวํ  ...  อุปาทานํ ... ตณฺหํ ... เวทนํ ... ผสฺสํ ... สฬายตนํ ...
นามรูปํ  ...  วิญฺญาณํ  ...  เอวํ สงฺขาเร ปชานาติ เอวํ สงฺขารสมุทยํ
ปชานาติ  เอวํ  สงฺขารนิโรธํ  ปชานาติ  เอวํ  สงฺขารนิโรธคามินึ ปฏิปทํ
ปชานาติ    ฯ   อยํ   วุจฺจติ   ภิกฺขเว   ภิกฺขุ   ทิฏฺฐิสมฺปนฺโน   อิติปิ
ทสฺสนสมฺปนฺโน   อิติปิ   อาคโต   อิมํ   สทฺธมฺมํ   อิติปิ   ปสฺสติ   อิมํ
สทฺธมฺมํ    อิติปิ   เสกฺเขน   ญาเณน   สมนฺนาคโต   อิติปิ   เสกฺขาย
วิชฺชาย    สมนฺนาคโต   อิติปิ   ธมฺมโสตํ   สมาปนฺโน   อิติปิ   อริโย
นิพฺเพธิกปญฺโญ อิติปิ อมตทฺวารํ อาหจฺจ ติฏฺฐติ อิติปีติ ฯ อฏฺฐมํ ฯ
     [๙๔]  สาวตฺถิยํ  วิหรติ  ... ตตฺร โข ฯเปฯ เย หิ เกจิ ภิกฺขเว
สมณา   วา   พฺราหฺมณา  วา  ชรามรณํ  น  ปริชานนฺติ  ชรามรณสมุทยํ
น   ปริชานนฺติ   ชรามรณนิโรธํ   น   ปริชานนฺติ   ชรามรณนิโรธคามินึ
ปฏิปทํ  น  ปริชานนฺติ ฯ ชาตึ น ปริชานนฺติ ฯเปฯ ภวํ ... อุปาทานํ ...
ตณฺหํ   ...  เวทนํ  ...  ผสฺสํ  ...  สฬายตนํ  ...  นามรูปํ  ...
วิญฺญาณํ   ...   สงฺขาเร  น  ปริชานนฺติ  สงฺขารสมุทยํ  น  ปริชานนฺติ
สงฺขารนิโรธํ    น    ปริชานนฺติ    สงฺขารนิโรธคามินึ    ปฏิปทํ    น
ปริชานนฺติ  ฯ  น  เมเต  ภิกฺขเว  สมณา  วา  พฺราหฺมณา  วา สมเณสุ
วา    สมณสมฺมตา    พฺราหฺมเณสุ    วา    พฺราหฺมณสมฺมตา   น   จ
ปเนเต   อายสฺมนฺโต   สามญฺญตฺถํ   วา   พฺราหฺมญฺญตฺถํ   วา  ทิฏฺเฐว
