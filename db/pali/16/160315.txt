สิกฺขิตพฺพนฺติ ฯ นวมํ ฯ
     [๖๘๐]  สาวตฺถิยํ  วิหรติ  ...  เตน  โข  ปน สมเยน อญฺญตโร
ภิกฺขุ   อติเวลํ  กุเลสุ  จาริตฺตํ  อาปชฺชติ  ฯ  ตเมนํ  ภิกฺขู  เอวมาหํสุ
มา  อายสฺมา  อติเวลํ  กุเลสุ  จาริตฺตํ  อาปชฺชีติ  ฯ  โส  ๑  ภิกฺขูหิ
วุจฺจมาโน   น   รมติ   ฯ   อถ   โข  สมฺพหุลา  ภิกฺขู  เยน  ภควา
เตนุปสงฺกมึสุ     อุปสงฺกมิตฺวา    ภควนฺตํ    อภิวาเทตฺวา    เอกมนฺตํ
นิสีทึสุ   ฯ   เอกมนฺตํ   นิสินฺนา   โข  เต  ภิกฺขู  ภควนฺตํ  เอตทโวจุํ
อิธ   ภนฺเต   อญฺญตโร   ภิกฺขุ   อติเวลํ   กุเลสุ   จาริตฺตํ  อาปชฺชติ
ตเมนํ   ภิกฺขู   เอวมาหํสุ   มา   อายสฺมา   อติเวลํ  กุเลสุ  จาริตฺตํ
อาปชฺชีติ โส [๑]- ภิกฺขูหิ วุจฺจมาโน น รมตีติ ฯ
     [๖๘๑]   ภูตปุพฺพํ   ภิกฺขเว   วิฬาโร   สนฺธิสมลสงฺกติเร   ฐิโต
อโหสิ    มุทุมูสึ    อาคมยมาโน    ๒   ยตฺถายํ   มุทุมูสิ   โคจราย
ปกฺกมิสฺสติ   ตตฺเถว   นํ   คเหตฺวา  ขาทิสฺสามีติ  ฯ  อถ  โข  [๓]-
ภิกฺขเว   มุทุมูสิ   โคจราย   ปกฺกามิ   ฯ   ตเมนํ  วิฬาโร  คเหตฺวา
สหสา   มํสํ   ขาทิตฺวา  ๔  อชฺโฌหริ  ฯ  ตสฺส  สา  มุทุมูสิ  อนฺตมฺปิ
ขาทิ    อนฺตคุณมฺปิ   ขาทิ   ฯ   โส   ตโตนิทานํ   มรณมฺปิ   นิคจฺฉติ
มรณมตฺตมฺปิ ทุกฺขํ ฯ
     [๖๘๒]   เอวเมว   โข  ภิกฺขเว  อิเธกจฺโจ  ภิกฺขุ  ปุพฺพณฺหสมยํ
นิวาเสตฺวา   ปตฺตจีวรมาทาย   คามํ   วา  นิคมํ  วา  ปิณฺฑาย  ปวิสติ
อรกฺขิเตเนว    กาเยน    อรกฺขิตาย   วาจาย   อรกฺขิเตน   จิตฺเตน
#๑ ม. ยุ. ภิกฺขุ ฯ  ๒ ม. ยุ. มคฺคยมาโน ฯ  ๓ ม. ยุ. โส ฯ  ๔ ม. สหสา
#สงฺขาทิตฺวา ฯ ยุ. สหสา สงฺขริตฺวา ฯ
