ปฐวีธาตุยา    อุปฺปาโท    ฐิติ   อภินิพฺพตฺติ   ปาตุภาโว   ทุกฺขสฺเสโส
อุปฺปาโท  โรคานํ  ฐิติ  ชรามรณสฺส  ปาตุภาโว ฯ โย อาโปธาตุยา ...
โย   เตโชธาตุยา  ...  โย  วาโยธาตุยา  อุปฺปาโท  ฐิติ  อภินิพฺพตฺติ
ปาตุภาโว    ทุกฺขสฺเสโส    อุปฺปาโท    โรคานํ    ฐิติ   ชรามรณสฺส
ปาตุภาโว ฯ
     [๔๑๕]  โย  จ โข ภิกฺขเว ปฐวีธาตุยา นิโรโธ วูปสโม อตฺถงฺคโม
ทุกฺขสฺเสโส   นิโรโธ   โรคานํ   วูปสโม   ชรามรณสฺส  อตฺถงฺคโม  ฯ
โย   อาโปธาตุยา   นิโรโธ   ...  โย  เตโชธาตุยา  นิโรโธ  ...
โย   วาโยธาตุยา   นิโรโธ  วูปสโม  อตฺถงฺคโม  ทุกฺขสฺเสโส  นิโรโธ
โรคานํ วูปสโม ชรามรณสฺส อตฺถงฺคโมติ ฯ สตฺตมํ ฯ
     [๔๑๖]  สาวตฺถิยํ  วิหรติ  ... ตตฺร โข ภควา ... จตสฺโส อิมา
ภิกฺขเว   ธาตุโย   กตมา   จตสฺโส   ปฐวีธาตุ  อาโปธาตุ  เตโชธาตุ
วาโยธาตุ   ฯ   เย   หิ  เกจิ  ภิกฺขเว  สมณา  วา  พฺราหฺมณา  วา
อิมาสํ   จตุนฺนํ   ธาตูนํ   อสฺสาทญฺจ   อาทีนวญฺจ   นิสฺสรณญฺจ  ยถาภูตํ
นปฺปชานนฺติ    น   เมเต   ภิกฺขเว   สมณา   วา   พฺราหฺมณา   วา
สมเณสุ    วา    สมณสมฺมตา    พฺราหฺมเณสุ    วา   พฺราหฺมณสมฺมตา
น   จ   ปน   เต   อายสฺมนฺโต   สามญฺญตฺถํ  วา  พฺราหฺมญฺญตฺถํ  วา
ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺติ ฯ
     [๔๑๗]  เย  จ  โข  เกจิ  ภิกฺขเว  สมณา  วา  พฺราหฺมณา วา
อิมาสํ   จตุนฺนํ   ธาตูนํ   อสฺสาทญฺจ   อาทีนวญฺจ   นิสฺสรณญฺจ  ยถาภูตํ
