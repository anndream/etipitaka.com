เยน ภควา เตนุปสงฺกมิ ฯเปฯ
     [๑๗๖]  เอกมนฺตํ  นิสินฺโน  โข  โลกายติโก  พฺราหฺมโณ  ภควนฺตํ
เอตทโวจ   กึ   นุ   โข  โภ  โคตม  สพฺพมตฺถีติ  ฯ  สพฺพมตฺถีติ  โข
พฺราหฺมณ  เชฏฺฐเมตํ  โลกายตํ  ฯ  กึ  ปน  โภ  โคตม  สพฺพํ นตฺถีติ ฯ
สพฺพํ   นตฺถีติ  โข  พฺราหฺมณ  ทุติยเมตํ  โลกายตํ  ฯ  กึ  นุ  โข  โภ
โคตม   สพฺพเมกตฺตนฺติ   ฯ   สพฺพเมกตฺตนฺติ   โข  พฺราหฺมณ  ตติยเมตํ
โลกายตํ  ฯ  กึ  ปน  โภ  โคตม  สพฺพํ  ปุถุตฺตนฺติ  ฯ  สพฺพํ  ปุถุตฺตนฺติ
โข   พฺราหฺมณ   จตุตฺถเมตํ   โลกายตํ   เอเต   เต  พฺราหฺมณ  อุโภ
อนฺเต   อนุปคมฺม   มชฺเฌน   ตถาคโต   ธมฺมํ  เทเสติ  อวิชฺชาปจฺจยา
สงฺขารา    สงฺขารปจฺจยา   วิญฺญาณํ   ฯเปฯ   เอวเมตสฺส   เกวลสฺส
ทุกฺขกฺขนฺธสฺส   สมุทโย   โหติ  ฯ  อวิชฺชาย  เตฺวว  อเสสวิราคนิโรธา
สงฺขารนิโรโธ    สงฺขารนิโรธา   วิญฺญาณนิโรโธ   ฯเปฯ   เอวเมตสฺส
เกวลสฺส ทุกฺขกฺขนฺธสฺส นิโรโธ โหตีติ ฯ
     [๑๗๗]  เอวํ  วุตฺเต  โลกายติโก  พฺราหฺมโณ  ภควนฺตํ เอตทโวจ
อภิกฺกนฺตํ   โภ   โคตม   อภิกฺกนฺตํ   โภ   โคตม   ฯเปฯ  อชฺชตคฺเค
ปาณุเปตํ สรณงฺคตนฺติ ฯ อฏฺฐมํ ฯ
     [๑๗๘]  สาวตฺถิยํ  วิหรติ  ...  ตตฺร โข ... น ภิกฺขเว สุตวโต
อริยสาวกสฺส   เอวํ   โหติ   กึ   นุ   โข   กิสฺมึ   สติ   กึ   โหติ
กิสฺสุปฺปาทา   กึ   อุปฺปชฺชติ   [๑]-   กิสฺมึ  สติ  นามรูปํ  โหติ  กิสฺมึ
สติ    สฬายตนํ    โหติ    กิสฺมึ   สติ   ผสฺโส   โหติ   กิสฺมึ   สติ
#๑ ม. ยุ. กิสฺมึ สติ สงฺขารา โหนฺติ กิสฺมึ สติ วิญฺญาณํ โหติ ฯ
