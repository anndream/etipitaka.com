พฺยากเรยฺยํ   ฯ   สเจ   มํ   ภนฺเต  เอวํ  ปุจฺเฉยฺยุํ  ภโว  ปนาวุโส
อานนฺท   กึนิทาโน   กึสมุทโย   กึชาติโก   กึปภโวติ  ฯ  เอวํ  ปุฏฺโฐ
อหํ   ภนฺเต   เอวํ   พฺยากเรยฺยํ  ภโว  โข  อาวุโส  อุปาทานนิทาโน
อุปาทานสมุทโย   อุปาทานชาติโก   อุปาทานปฺปภโวติ   ฯ  เอวํ  ปุฏฺโฐ
อหํ   ภนฺเต   เอวํ  พฺยากเรยฺยํ  ฯ  สเจ  มํ  ภนฺเต  เอวํ  ปุจฺเฉยฺยุํ
อุปาทานํ    ปนาวุโส    ฯเปฯ   ตณฺหา   ปนาวุโส   ฯเปฯ   เวทนา
ปนาวุโส   ฯเปฯ   สเจ  มํ  ภนฺเต  เอวํ  ปุจฺเฉยฺยุํ  ผสฺโส  ปนาวุโส
อานนฺท   กึนิทาโน   กึสมุทโย   กึชาติโก   กึปภโวติ  ฯ  เอวํ  ปุฏฺโฐ
อหํ   ภนฺเต   เอวํ  พฺยากเรยฺยํ  ผสฺโส  โข  อาวุโส  สฬายตนนิทาโน
สฬายตนสมุทโย     สฬายตนชาติโก    สฬายตนปฺปภโว    ๑    ฉนฺนํ
เตฺวว    อาวุโส    ผสฺสายตนานํ    อเสสวิราคนิโรธา    ผสฺสนิโรโธ
ผสฺสนิโรธา   เวทนานิโรโธ  เวทนานิโรธา  ตณฺหานิโรโธ  ตณฺหานิโรธา
อุปาทานนิโรโธ   อุปาทานนิโรธา   ภวนิโรโธ   ภวนิโรธา  ชาตินิโรโธ
ชาตินิโรธา   ชรามรณํ   โสกปริเทวทุกฺขโทมนสฺสุปายาสา   นิรุชฺฌนฺติ  ฯ
เอวเมตสฺส   เกวลสฺส  ทุกฺขกฺขนฺธสฺส  นิโรโธ  โหตีติ  ฯ  เอวํ  ปุฏฺโฐ
อหํ ภนฺเต เอวํ พฺยากเรยฺยนฺติ ฯ จตุตฺถํ ฯ
     [๗๙]  สาวตฺถิยํ  วิหรติ  ... อถ โข อายสฺมา ภูมิโช สายณฺหสมยํ
ปฏิสลฺลานา     วุฏฺฐิโต     เยนายสฺมา     สารีปุตฺโต    เตนุปสงฺกมิ
อุปสงฺกมิตฺวา    อายสฺมตา   สารีปุตฺเตน   สทฺธึ   สมฺโมทิ   สมฺโมทนียํ
กถํ   สาราณียํ   วีติสาเรตฺวา   เอกมนฺตํ  นีสีทิ  ฯ  เอกมนฺตํ  นิสินฺโน
#๑ ม. ยุ. อิติสทฺโท ทิสฺสติ ฯ
