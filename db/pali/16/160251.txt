ปจฺจนุโภมิ   เอโกปิ   หุตฺวา   พหุธา   โหมิ   พหุธาปิ  หุตฺวา  เอโก
โหมิ    อาวิภาวํ    ติโรภาวํ    ติโรกุฑฺฑํ    ติโรปาการํ   ติโรปพฺพตํ
อสชฺชมาโน   คจฺฉามิ   เสยฺยถาปิ   อากาเส  ปฐวิยาปิ  อุมฺมุชฺชนิมฺมุชฺชํ
กโรมิ   เสยฺยถาปิ   อุทเก   อุทเกปิ  อภิชฺชมาเน  คจฺฉามิ  เสยฺยถาปิ
ปฐวิยํ   อากาเสปิ  ปลฺลงฺเกน  จงฺกมามิ  ๑  เสยฺยถาปิ  ปกฺขี  สกุโณ
อิเมปิ   จนฺทิมสุริเย   เอวํมหิทฺธิเก  เอวํมหานุภาเว  ปาณินา  ปริมสามิ
ปริมชฺชามิ   ยาว   พฺรหฺมโลกาปิ   กาเยน  วสํ  วตฺเตมิ  ฯ  กสฺสโปปิ
ภิกฺขเว   ยาวเทว   อากงฺขติ   อเนกวิหิตํ  อิทฺธิวิธํ  ปจฺจนุโภติ  ฯเปฯ
ยาว พฺรหฺมโลกาปิ กาเยน วสํ วตฺเตติ ฯ
     [๕๐๗]  อหํ ภิกฺขเว ยาวเทว อากงฺขามิ ทิพฺพาย โสตธาตุยา ฯเปฯ
เย ทูเร สนฺติเก จ ฯ กสฺสโปปิ ภิกฺขเว ... สนฺติเก จ ฯ
     [๕๐๘]    อหํ    ภิกฺขเว    ยาวเทว   อากงฺขามิ   ปรสตฺตานํ
ปรปุคฺคลานํ   เจตสา   เจโต  ปริจฺจ  ชานามิ  ๒  สราคํ  วา  จิตฺตํ
สราคํ   จิตฺตนฺติ   ปชานามิ   วีตราคํ   วา   จิตฺตํ   วีตราคํ  จิตฺตนฺติ
ปชานามิ   สโทสํ   วา   จิตฺตํ   ฯเปฯ   วีตโทสํ   วา   จิตฺตํ  ...
สโมหํ  วา  จิตฺตํ  ...  วีตโมหํ  วา  จิตฺตํ ... สงฺขิตฺตํ วา จิตฺตํ ...
วิกฺขิตฺตํ  วา  จิตฺตํ  ...  มหคฺคตํ วา จิตฺตํ ... อมหคฺคตํ วา จิตฺตํ ...
สอุตฺตรํ  วา  จิตฺตํ  ...  อนุตฺตรํ  วา จิตฺตํ ... สมาหิตํ วา จิตฺตํ ...
อสมาหิตํ  วา  จิตฺตํ  ...  วิมุตฺตํ  วา  จิตฺตํ  ...  อวิมุตฺตํ  วา จิตฺตํ
อวิมุตฺตํ   จิตฺตนฺติ  ปชานามิ  ฯ  กสฺสโปปิ  ภิกฺขเว  ยาวเทว  อากงฺขติ
#๑ ม. กมามิ ฯ  ๒ ม. ยุ. ปชานามิ ฯ
