ยถาภูตํ    สมฺมปฺปญฺญาย    ปสฺสติ   ภูตมิทนฺติ   ยถาภูตํ   สมฺมปฺปญฺญาย
ทิสฺวา    ภูตสฺส    นิพฺพิทาย   วิราคาย   นิโรธาย   ปฏิปนฺโน   โหติ
ตทาหารา    สมฺภวนฺติ    ยถาภูตํ   สมฺมปฺปญฺญาย   ปสฺสติ   ตทาหารา
สมฺภวนฺติ   ยถาภูตํ   สมฺมปฺปญฺญาย   ทิสฺวา   อาหารสมฺภวสฺส  นิพฺพิทาย
วิราคาย   นิโรธาย   ปฏิปนฺโน   โหติ   ตทาหารนิโรธา   ยํ  ภูตํ  ตํ
นิโรธธมฺมนฺติ     ยถาภูตํ    สมฺมปฺปญฺญาย    ปสฺสติ    ตทาหารนิโรธา
ยํ   ภูตํ  ตํ  นิโรธธมฺมนฺติ  ยถาภูตํ  สมฺมปฺปญฺญาย  ทิสฺวา  นิโรธธมฺมสฺส
นิพฺพิทาย    วิราคาย    นิโรธาย    ปฏิปนฺโน    โหติ    ฯ    เอวํ
โข ภนฺเต เสกฺโข โหติ ฯ
     [๑๐๑]   กถญฺจ   ภนฺเต   สงฺขาตธมฺโม   โหติ   ฯ   ภูตมิทนฺติ
ภนฺเต     ยถาภูตํ     สมฺมปฺปญฺญาย    ปสฺสติ    ภูตมิทนฺติ    ยถาภูตํ
สมฺมปฺปญฺญาย   ทิสฺวา   ภูตสฺส   นิพฺพิทา   วิราคา   นิโรธา  อนุปาทา
วิมุตฺโต    โหติ    ตทาหารา    สมฺภวนฺติ    ยถาภูตํ    สมฺมปฺปญฺญาย
ปสฺสติ    ตทาหารา    สมฺภวนฺติ    ยถาภูตํ    สมฺมปฺปญฺญาย    ทิสฺวา
อาหารสมฺภวสฺส   นิพฺพิทา   วิราคา   นิโรธา  อนุปาทา  วิมุตฺโต  โหติ
ตทาหารนิโรธา   ยํ   ภูตํ   ตํ   นิโรธธมฺมนฺติ   ยถาภูตํ  สมฺมปฺปญฺญาย
ปสฺสติ  ตทาหารนิโรธา  ยํ  ภูตํ  ตํ  นิโรธธมฺมนฺติ  ยถาภูตํ สมฺมปฺปญฺญาย
ทิสฺวา     นิโรธธมฺมสฺส    นิพฺพิทา    วิราคา    นิโรธา    อนุปาทา
วิมุตฺโต   โหติ   ฯ   เอวํ   โข  ภนฺเต  สงฺขาตธมฺโม  โหติ  ฯ  อิติ
โข ภนฺเต ยํ ตํ วุตฺตํ ปารายเน อชิตปเญฺห
