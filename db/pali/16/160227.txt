อนิจฺจา   ภิกฺขเว   สงฺขารา   เอวํ  อทฺธุวา  ภิกฺขเว  สงฺขารา  เอวํ
ฯเปฯ อลํ วิมุจฺจิตุํ ฯ
     [๔๖๐]  เอตรหิ  โข  ปน  ภิกฺขเว  อิมสฺส  เวปุลฺลสฺส  ปพฺพตสฺส
เวปุลฺโลเตฺวว   สมญฺญา   อุทปาทิ   ฯ   เอตรหิ   โข   ปน  ภิกฺขเว
อิเมสํ   มนุสฺสานํ   มาคธกาตฺเวว   สมญฺญา   อุทปาทิ   ฯ  มาคธกานํ๊
ภิกฺขเว   มนุสฺสานํ   อปฺปกํ   อายุปฺปมาณํ   ปริตฺตกํ   ลหุกํ   โย  จิรํ
ชีวติ  โส  วสฺสสตํ  อปฺปํ  วา  ภิยฺโย  วา  ฯ มาคธกา ภิกฺขเว มนุสฺสา
เวปุลฺลํ   ปพฺพตํ   มุหุตฺเตเนว   อาโรหนฺติ   มุหุตฺเตน   โอโรหนฺติ  ฯ
เอตรหิ  โข  ปนายํ  ภิกฺขเว  อรหํ  สมฺมาสมฺพุทฺโธ  โลเก  อุปฺปนฺโน ฯ
มยฺหํ    โข    ปน   ภิกฺขเว   สารีปุตฺตโมคฺคลฺลานํ   นาม   สาวกยุคํ
อคฺคํ   ภทฺทยุคํ   ฯ   ภวิสฺสติ  ภิกฺขเว  โส  สมโย  ยา  อยญฺเจวิมสฺส
ปพฺพตสฺส    สมญฺญา    อนฺตรธายิสฺสติ    อิเม    จ   มนุสฺสา   กาลํ
กริสฺสนฺติ    อหญฺจ    ปรินิพฺพายิสฺสามิ   ฯ   เอวํ   อนิจฺจา   ภิกฺขเว
สงฺขารา    เอวํ   อทฺธุวา   ภิกฺขเว   สงฺขารา   เอวํ   อนสฺสาสิกา
ภิกฺขเว   สงฺขารา   ฯ   ยาวญฺจิทํ   ภิกฺขเว   อลเมว  สพฺพสงฺขาเรสุ
นิพฺพินฺทิตุํ อลํ วิรชฺชิตุํ อลํ วิมุจฺจิตุนฺติ ฯ
     [๔๖๑]    อิทมโวจ   ภควา   อิทํ   วตฺวาน   สุคโต   อถาปรํ
เอตทโวจ สตฺถา
         ปาจีนวํโส ติวรานํ          โรหิตสฺสาน วงฺกโต
         สุปฺปิยานํ สุปสฺโสปิ ๑       มาคธานญฺจ เวปุโล
#๑ ม. สุปสฺโสติ ฯ ยุ. สุปสฺสาติ ฯ
