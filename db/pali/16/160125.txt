อาหาเร    นตฺถิ   ราโค   นตฺถิ   นนฺทิ   นตฺถิ   ตณฺหา   อปฺปติฏฺฐิตํ
ตตฺถ    วิญฺญาณํ    อวิรูฬฺหํ    ยตฺถ    อปฺปติฏฺฐิตํ   วิญฺญาณํ   อวิรูฬฺหํ
นตฺถิ   ตตฺถ   นามรูปสฺส   อวกฺกนฺติ  ยตฺถ  นตฺถิ  นามรูปสฺส  อวกฺกนฺติ
นตฺถิ   ตตฺถ   สงฺขารานํ   วุฑฺฒิ   ยตฺถ  นตฺถิ  สงฺขารานํ  วุฑฺฒิ  นตฺถิ
ตตฺถ   อายตึ   ปุนพฺภวาภินิพฺพตฺติ  ยตฺถ  นตฺถิ  อายตึ  ปุนพฺภวาภินิพฺพตฺติ
นตฺถิ     ตตฺถ     อายตึ    ชาติชรามรณํ    ยตฺถ    นตฺถิ    อายตึ
ชาติชรามรณํ ฯ อโสกํ ตํ ภิกฺขเว อรชํ อนุปายาสนฺติ วทามิ ฯ
     [๒๔๙]   เสยฺยถาปิ  ภิกฺขเว  กูฏาคารํ  วา  กูฏาคารสาลา  วา
อุตฺตราย  วา  ทกฺขิณาย  วา  ปาจินวาตปานา  ๑  สุริเย  อุคฺคจฺฉนฺเต
วาตปาเนน    รสฺมิ   ปวิสิตฺวา   กฺวาสฺส   ปติฏฺฐิตาติ   ฯ   ปจฺฉิมายํ
ภนฺเต   ภิตฺติยนฺติ   ฯ   ปจฺฉิมาย  เจ  ภิกฺขเว  ภิตฺติ  นาสฺส  กฺวาสฺส
ปติฏฺฐิตาติ  ฯ  ปฐวิยํ  ภนฺเตติ  ฯ  ปฐวี  เจ  ภิกฺขเว  นาสฺส  กฺวาสฺส
ปติฏฺฐิตาติ   ฯ   อาปสฺมึ   ภนฺเตติ   ฯ   อาโป  เจ  ภิกฺขเว  นาสฺส
กฺวาสฺส  ปติฏฺฐิตาติ  ฯ  อปฺปติฏฺฐิตา  ภนฺเตติ  ฯ  เอวเมว  โข ภิกฺขเว
กวฬีกาเร  เจ  อาหาเร  นตฺถิ  ราโค  นตฺถิ  นนฺทิ  นตฺถิ  ตณฺหา ...
ผสฺเส   เจ   ภิกฺขเว   อาหาเร  ...  มโนสญฺเจตนาย  เจ  ภิกฺขเว
อาหาเร  ...  วิญฺญาเณ  เจ  ภิกฺขเว  อาหาเร นตฺถิ ราโค นตฺถิ นนฺทิ
นตฺถิ   ตณฺหา   อปฺปติฏฺฐิตํ   ตตฺถ   วิญฺญาณํ  อวิรูฬฺหํ  ยตฺถ  อปฺปติฏฺฐิตํ
วิญฺญาณํ   อวิรูฬฺหํ   นตฺถิ   ตตฺถ   นามรูปสฺส   อวกฺกนฺติ   ยตฺถ  นตฺถิ
นามรูปสฺส   อวกฺกนฺติ   นตฺถิ   ตตฺถ   สงฺขารานํ   วุฑฺฒิ   ยตฺถ  นตฺถิ
#๑ ม. ยุ. ปาจีนาย วา วาตปานา ฯ
