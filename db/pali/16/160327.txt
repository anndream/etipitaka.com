     [๗๐๙]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   อถ  โข  อายสฺมา  นนฺโท่
ภควโต   มาตุจฺฉาปุตฺโต   อาโกฏิตปจฺจาโกฏิตานิ   จีวรานิ   ปารุปิตฺวา
อกฺขีนิ   อญฺชิตฺวา   อจฺฉํ   ปตฺตํ   คเหตฺวา  เยน  ภควา  เตนุปสงฺกมิ
อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิ ฯ
     [๗๑๐]  เอกมนฺตํ  นิสินฺนํ  โข  อายสฺมนฺตํ  นนฺทํ ภควา เอตทโวจ
น  โข  เต  ตํ  นนฺท  ปฏิรูปํ  กุลปุตฺตสฺส  สทฺธา  อคารสฺมา  อนคาริยํ
ปพฺพชิตสฺส   ยํ   ตฺวํ   อาโกฏิตปจฺจาโกฏิตานิ   จีวรานิ   ปารุเปยฺยาสิ
อกฺขีนิ   จ   อญฺเชยฺยาสิ   อจฺฉญฺจ  ปตฺตํ  ธาเรยฺยาสิ  เอวํ  โข  เต
นนฺท   ปฏิรูปํ   กุลปุตฺตสฺส   สทฺธา   อคารสฺมา   อนคาริยํ  ปพฺพชิตสฺส
ยํ   ตฺวํ   อารญฺญิโก   จ   อสฺสสิ   ปิณฺฑปาติโก   จ   ปํสุกูลิโก   จ
กาเมสุ จ อนเปกฺโข วิหเรยฺยาสีติ ฯ
     [๗๑๑] อิทมโวจ ฯเปฯ สตฺถา
       กทาหํ นนฺทํ ปสฺเสยฺยํ      อารญฺญํ ๑ ปํสุกูลิกํ
       อญฺญาภุญฺเชน ๒ ยาเปนฺตํ  กาเมสุ อนเปกฺขินนฺติ ฯ
     [๗๑๒]  อถ  โข  อายสฺมา  นนฺโท  อปเรน  สมเยน  อารญฺญิโก
จ   อาสิ   ปิณฺฑปาติโก   จ   ปํสุกูลิโก   จ   กาเมสุ  จ  อนเปกฺโข
วิหาสีติ ฯ อฏฺฐมํ ฯ
     [๗๑๓]  สาวตฺถิยํ  วิหรติ  เชตวเน  อนาถปิณฺฑิกสฺส  อาราเม  ฯ
อถ   โข   อายสฺมา   ติสฺโส   ภควโต   ปิตุจฺฉาปุตฺโต   เยน  ภควา
#๑ ยุ. อรญฺญํ ฯ  ๒ ม. ยุ. อญฺญาตุญฺเฉน ฯ
