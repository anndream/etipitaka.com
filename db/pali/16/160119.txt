อนุคฺคหาย  ฯ  กตเม  จตฺตาโร  ฯ  กวฬีกาโร  อาหาโร โอฬาริโก วา
สุขุโม    วา    ผสฺโส    ทุติโย    มโนสญฺเจตนา   ตติยา   วิญฺญาณํ
จตุตฺถํ  ฯ  อิเม  โข  ภิกฺขเว  จตฺตาโร  อาหารา  ภูตานํ  วา สตฺตานํ
ฐิติยา สมฺภเวสีนํ วา อนุคฺคหาย ฯ
     [๒๔๑]   กถญฺจ   ภิกฺขเว   กวฬีกาโร   อาหาโร  ทฏฺฐพฺโพ  ฯ
เสยฺยถาปิ  ภิกฺขเว  เทฺว ชายปติกา ๑ ปริตฺตํ สมฺพลํ อาทาย กนฺตารมคฺคํ
ปฏิปชฺเชยฺยุํ   เตสมสฺส   เอกปุตฺตโก   ปิโย   มนาโป   ฯ   อถ  โข
เตสํ    ภิกฺขเว   ทฺวินฺนํ   ชายปติกานํ   กนฺตารคตานํ   ยา   ปริตฺตา
สมฺพลมตฺตา   สา   ปริกฺขยํ   ปริยาทานํ   คจฺเฉยฺย  สิยา  ปเนส  ๒
กนฺตาราวเสโส   อนิตฺถิณฺโณ   ๓  ฯ  อถ  โข  เตสํ  ภิกฺขเว  ทฺวินฺนํ
ชายปติกานํ    เอวมสฺส   อมฺหากํ   โข   ยา   ปริตฺตา   สมฺพลมตฺตา
สา   ปริกฺขีณา   ปริยาทินฺนา   อตฺถิ  จายํ  กนฺตาราวเสโส  อนิตฺถิณฺโณ
ยนฺนูน  มยํ  อิมํ  เอกปุตฺตกํ  ปิยํ  มนาปํ  วธิตฺวา  วลฺลูรญฺจ  โสณฺฑิกญฺจ
กริตฺวา   ปุตฺตมํสานิ   ขาทนฺตา   เอว  เทฺวปิ  ๔  ตํ  กนฺตาราวเสสํ
นิตฺถเรยฺยาม  โน  เจ  สพฺเพว  ๕  ตโย  วินสฺสมฺหาติ  ฯ อถ โข เต
ภิกฺขเว   เทฺว   ชายปติกา   เอตํ   เอกปุตฺตกํ   ปิยํ  มนาปํ  วธิตฺวา
วลฺลูรญฺจ    โสณฺฑิกญฺจ    กริตฺวา   ปุตฺตมํสานิ   ขาทนฺตา   เอว   ตํ
กนฺตาราวเสสํ   นิตฺถเรยฺยุํ   เต  ปุตฺตมํสานิ  เจว  ขาเทยฺยุํ  อุเร  จ
ปติปึเสยฺยุํ   ๖  กหํ  เอกปุตฺตก  กหํ  เอกปุตฺตกาติ  ฯ  ตํ  กึ  มญฺญถ
ภิกฺขเว   อปิ   นุ   เต  ทวาย  วา  อาหารํ  อาหเรยฺยุํ  มทาย  วา
#๑ ม. ยุ. ชายมฺปติกา ฯ เอวมุปริปิ ฯ  ๒ ม. ยุ.  จ เนสํ ฯ ๓ ม. อนติณฺโณ ฯ
#เอวมุปริปิ ฯ  ๔ ม. ยุ.  เอวํ ตํ ฯ เอวมุปริปิ ฯ   ๕ ม. ยุ.  มา สพฺเพว ฯ
#๖ ม. ปฏิปิเสยฺยุํ ฯ
