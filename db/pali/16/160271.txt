อุกฺกณฺณเกน  ๑  นาม  โรคชาเตน  ผุฏฺโฐ  เนว  ถลคโต  ๒ รมติ น
รุกฺขมูลคโต   รมติ   น   อพฺโภกาสคโต   รมติ   เยน   เยน  คจฺฉติ
ยตฺถ   ยตฺถ   ติฏฺฐติ   ยตฺถ  ยตฺถ  นิสีทติ  ยตฺถ  ยตฺถ  นิปชฺชติ  ตตฺถ
ตตฺถ   อนยพฺยสนํ   อาปชฺชติ   ฯ   เอวเมว  โข  ภิกฺขเว  อิเธกจฺโจ
ภิกฺขุ  ลาภสกฺการสิโลเกน  อภิภูโต  ปริยาทินฺนจิตฺโต  เนว สุญฺญาคารคโต
รมติ     น     รุกฺขมูลคโต    รมติ    น    อพฺโภกาสคโต    รมติ
เยน  เยน  คจฺฉติ  ยตฺถ  ยตฺถ  ติฏฺฐติ  ยตฺถ  ยตฺถ  นิสีทติ  ยตฺถ ยตฺถ
นิปชฺชติ   ตตฺถ   ตตฺถ   อนยพฺยสนํ   อาปชฺชติ  ฯ  เอวํ  ทารุโณ  โข
ภิกฺขเว     ลาภสกฺการสิโลโก    ฯเปฯ    เอวญฺหิ    โว    ภิกฺขเว
สิกฺขิตพฺพนฺติ ฯ อฏฺฐมํ ฯ
     [๕๕๕]  สาวตฺถิยํ  วิหรติ  ... ทารุโณ ภิกฺขเว ลาภสกฺการสิโลโก
ฯเปฯ อธิคมาย ฯ
     [๕๕๖]  อุปริ  ภิกฺขเว  อากาเส  เวรมฺภา  นาม  วาตา วายนฺติ
ตตฺถ   โย   ปกฺขี   คจฺฉติ   ตเมนํ   เวรมฺภา   วาตา  ขิปนฺติ  ตสฺส
เวรมฺภวาตุกฺขิตฺตสฺส   ๓   อญฺเญเนว  ปาทา  คจฺฉนฺติ  อญฺเญน  ปกฺขา
คจฺฉนฺติ   อญฺเญน   สีสํ   คจฺฉติ  อญฺเญน  กาโย  คจฺฉติ  ฯ  เอวเมว
โข    ภิกฺขเว    อิเธกจฺโจ    ภิกฺขุ    ลาภสกฺการสิโลเกน   อภิภูโต
ปริยาทินฺนจิตฺโต   ปุพฺพณฺหสมยํ   นิวาเสตฺวา  ปตฺตจีวรมาทาย  คามํ  วา
นิคมํ   วา  ปิณฺฑาย  ปวิสติ  อรกฺขิเตเนว  กาเยน  อรกฺขิตาย  วาจาย
อรกฺขิเตน   จิตฺเตน   อนุปฏฺฐิตาย   สติยา   อสํวุเตหิ  อินฺทฺริเยหิ  โส
#๑ ม. อุกฺกณฺฑเกน ฯ  ๒ ม. พิลคโต ฯ ยุ. สุญฺญาคารคโต ฯ  ๓ ม. ยุ.
#เวรมฺภวาตกฺขิตฺตสฺส ฯ
