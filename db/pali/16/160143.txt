อหเมตํ   ชานามิ   อหเมตํ   ปสฺสามิ   ชาติปจฺจยา   ชรามรณนฺติ   ฯ
อญฺญเตฺรว    อาวุโส    นารท   สทฺธาย   อญฺญตฺร   รุจิยา   อญฺญตฺร
อนุสฺสวา    อญฺญตฺร   อาการปริวิตกฺกา   อญฺญตฺร   ทิฏฺฐินิชฺฌานกฺขนฺติยา
อตฺถายสฺมโต      นารทสฺส      ปจฺจตฺตเมว     ญาณํ     ภวปจฺจยา
ชาตีติ   ฯเปฯ   อวิชฺชาปจฺจยา   สงฺขาราติ   ฯ   อญฺญเตฺรว  อาวุโส
ปวิฏฺฐ    สทฺธาย    อญฺญตฺร    รุจิยา   อญฺญตฺร   อนุสฺสวา   อญฺญตฺร
อาการปริวิตกฺกา    อญฺญตฺร    ทิฏฺฐินิชฺฌานกฺขนฺติยา   อหเมตํ   ชานามิ
อหเมตํ ปสฺสามิ อวิชฺชาปจฺจยา สงฺขาราติ ฯ
     [๒๗๓]    อญฺญตฺร    จ   อาวุโส   นารท   สทฺธาย   อญฺญตฺร
รุจิยา    อญฺญตฺร    อนุสฺสวา    อญฺญตฺร   อาการปริวิตกฺกา   อญฺญตฺร
ทิฏฺฐินิชฺฌานกฺขนฺติยา    อตฺถายสฺมโต    นารทสฺส    ปจฺจตฺตเมว   ญาณํ
ชาตินิโรธา  ชรามรณนิโรโธติ  ฯเปฯ  อวิชฺชานิโรธา  สงฺขารนิโรโธติ ฯ
อญฺญเตฺรว        อาวุโส       ปวิฏฺฐ       สทฺธาย       อญฺญตฺร
รุจิยา    อญฺญตฺร    อนุสฺสวา    อญฺญตฺร   อาการปริวิตกฺกา   อญฺญตฺร
ทิฏฺฐินิชฺฌานกฺขนฺติยา      อหเมตํ     ชานามิ     อหเมตํ     ปสฺสามิ
อวิชฺชานิโรธา สงฺขารนิโรโธติ ฯ
     [๒๗๔]    อญฺญเตฺรว    อาวุโส    นารท    สทฺธาย   อญฺญตฺร\
รุจิยา    อญฺญตฺร    อนุสฺสวา    อญฺญตฺร   อาการปริวิตกฺกา   อญฺญตฺร
ทิฏฺฐินิชฺฌานกฺขนฺติยา    อตฺถายสฺมโต    นารทสฺส    ปจฺจตฺตเมว   ญาณํ
ภวนิโรโธ    นิพฺพานนฺติ   ฯ   อญฺญเตฺรว   อาวุโส   ปวิฏฺฐ   สทฺธาย
