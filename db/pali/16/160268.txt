กจฺจิ  ปนาปิ  ๑  ตาต  กุมฺม  อกฺขโต  อนุปหโตติ  ฯ  อกฺขโต  โขมฺหิ
ตาต    กุมฺม   อนุปหโต   อตฺถิ   ปน   เม   อิทํ   สุตฺตกํ   ปิฏฺฐิโต
ปิฏฺฐิโต  อนุพนฺธนฺติ  ฯ  ตคฺฆ  หิ  ๒  ตาต  กุมฺม  อกฺขโต  ๓  ตคฺฆ
อุปหโต    เอเตน   หิ   เต   ตาต   กุมฺม   สุตฺตเกน   ปิตโร   จ
ปิตามหา   จ   อนยํ  อาปนฺนา  พฺยสนํ  อาปนฺนา  คจฺฉทานิ  ตฺวํ  ตาต
กุมฺม นทานิ ตฺวํ อมฺหากนฺติ ฯ
     [๕๔๔]  ลุทฺโธติ  โข  ภิกฺขเว  มารสฺเสตํ  ปาปิมโต  อธิวจนํ  ฯ
ปปตายาติ  ๔  โข  ภิกฺขเว  ลาภสกฺการสิโลกสฺเสตํ อธิวจนํ ฯ สุตฺตกนฺติ
โข  ภิกฺขเว  นนฺทิราคสฺเสตํ  อธิวจนํ  ฯ  โย  หิ  โกจิ  ภิกฺขเว  ภิกฺขุ
อุปฺปนฺนํ    ลาภสกฺการสิโลกํ    อสฺสาเทติ    นิกาเมติ    อยํ   วุจฺจติ
ภิกฺขเว ภิกฺขุ [๕]- ปปตาย อนยํ อาปนฺโน พฺยสนํ อาปนฺโน ยถากามกรณีโย
ปาปิมโต    ฯ    เอวํ   ทารุโณ   โข   ภิกฺขเว   ลาภสกฺการสิโลโก
ฯเปฯ เอวญฺหิ โว ภิกฺขเว สิกฺขิตพฺพนฺติ ฯ ตติยํ ฯ
     [๕๔๕]  สาวตฺถิยํ  วิหรติ  ... ทารุโณ ภิกฺขเว ลาภสกฺการสิโลโก
ฯเปฯ อธิคมาย ฯ
     [๕๔๖]   เสยฺยถาปิ   ภิกฺขเว   ทีฆโลมิกา   เอฬกา  กณฺฏกคหนํ
ปวิเสยฺย  สา  ตตฺร  ตตฺร  สชฺเชยฺย  ตตฺร  ตตฺร  คเณฺหยฺย  ๖  ตตฺร
ตตฺร   พชฺเฌยฺย   ตตฺร   ตตฺร  อนยพฺยสนํ  อาปชฺเชยฺย  เอวเมว  โข
ภิกฺขเว  อิเธกจฺโจ  ภิกฺขุ  ลาภสกฺการสิโลเกน  อภิภูโต  ปริยาทินฺนจิตฺโต
ปุพฺพณฺหสมยํ    นิวาเสตฺวา    ปตฺตจีวรมาทาย    คามํ    วา    นิคมํ
#๑ ม. ยุ. ปนาสิ ฯ  ๒ ม. ยุ. ตคฺฆสิ ฯ  ๓ ม. ยุ. ขโต ฯ  ๔ ม. ปปตาติ ฯ
#๕ ม. ยุ. คิทฺโธ ฯ  ๖ ม. คเยฺหยฺย ฯ
