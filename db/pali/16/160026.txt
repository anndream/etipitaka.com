ปริวสิสฺสามิ   จตุนฺนํ   วสฺสานํ   อจฺจเยน  ปริวุตฺถปริวาสํ  อารทฺธจิตฺตา
ภิกฺขู ปพฺพาเชนฺตุ อุปสมฺปาเทนฺตุ ภิกฺขุภาวายาติ ฯ
     [๕๒]   อลตฺถ  โข  อเจโล  กสฺสโป  ภควโต  สนฺติเก  ปพฺพชฺชํ
อลตฺถ    อุปสมฺปทํ    ฯ    อจิรูปสมฺปนฺโน   จ   ปนายสฺมา   กสฺสโป
เอโก   วูปกฏฺโฐ   อปฺปมตฺโต  อาตาปี  ปหิตตฺโต  วิหรนฺโต  นจิรสฺเสว
ยสฺสตฺถาย    กุลปุตฺตา    สมฺมเทว   อคารสฺมา   อนคาริยํ   ปพฺพชนฺติ
ตทนุตฺตรํ    พฺรหฺมจริยปริโยสานํ    ทิฏฺเฐว    ธมฺเม    สยํ   อภิญฺญา
สจฺฉิกตฺวา   อุปสมฺปชฺช   วิหาสิ   ขีณา   ชาติ   วุสิตํ  พฺรหฺมจริยํ  กตํ
กรณียํ    นาปรํ    อิตฺถตฺตายาติ    อพฺภญฺญาสิ    ฯ    อญฺญตโร   จ
ปนายสฺมา กสฺสโป อรหํ อโหสีติ ฯ สตฺตมํ ฯ
     [๕๓]  สาวตฺถิยํ  วิหรติ  ...  อถ โข ติมฺพรุกฺโข ๑ ปริพฺพาชโก
เยน   ภควา   เตนุปสงฺกมิ   อุปสงฺกมิตฺวา   ภควตา   สทฺธึ   สมฺโมทิ
สมฺโมทนียํ กถํ สาราณียํ วีติสาเรตฺวา เอกมนฺตํ นิสีทิ ฯ
     [๕๔]   เอกมนฺตํ  นิสินฺโน  โข  ติมฺพรุกฺโข  ปริพฺพาชโก  ภควนฺตํ
เอตทโวจ   กึ   นุ   โข   โภ   โคตม   สยํกตํ  สุขทุกฺขนฺติ  ฯ  มา
เหวํ   ติมฺพรุกฺขาติ   ภควา   อโวจ   ฯ  กึ  ปน  โภ  โคตม  ปรกตํ
สุขทุกฺขนฺติ   ฯ  มา  เหวํ  ติมฺพรุกฺขาติ  ภควา  อโวจ  ฯ  กึ  นุ  โข
โภ    โคตม    สยํกตญฺจ    ปรกตญฺจ   สุขทุกฺขนฺติ   ฯ   มา   เหวํ
ติมฺพรุกฺขาติ  ภควา  อโวจ  ฯ  กึ  ปน  โภ  โคตม  อสยํการํ อปรการํ
อธิจฺจ   สมุปฺปนฺนํ   สุขทุกฺขนฺติ   ฯ   มา   เหวํ   ติมฺพรุกฺขาติ  ภควา
#๑ ม. ยุ. ติมฺพรุโก ฯ เอวมุปริปิ ฯ
