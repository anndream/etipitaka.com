     [๗๒๐]   กถญฺจ   เถร   เอกวิหาโร   วิตฺถารตเรน   ปริปุณฺโณ
โหติ    อิธ    เถร    ยํ    อตีตํ    ตํ   ปหีนํ   ยํ   อนาคตํ   ตํ
ปฏินิสฺสฏฺฐํ     ปจฺจุปฺปนฺเนสุ     จ    อตฺตภาวปฏิลาเภสุ    ฉนฺทราโค
สุปฏิวินีโต   เอวํ   โข   เถร   เอกวิหาโร   วิตฺถารตเรน  ปริปุณฺโณ
โหตีติ ฯ
     [๗๒๑]    อิทมโวจ   ภควา   อิทํ   วตฺวาน   สุคโต   อถาปรํ
เอตทโวจ สตฺถา
			สพฺพาภิภุํ สพฺพวิทุํ สุเมธํ
			สพฺเพสุ ธมฺเมสุ อนูปลิตฺตํ
			สพฺพํ ชหํ ตณฺหกฺขเย วิมุตฺตํ
			ตมหํ นรํ เอกวิหารีติ พฺรูมีติ ฯ ทสมํ ฯ
     [๗๒๒]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน    อนาถปิณฺฑิกสฺส    อาราเม    ฯ    อถ   โข   อายสฺมา
มหากปฺปิโน เยน ภควา เตนุปสงฺกมิ อุปสงฺกมิตฺวา ฯ
     [๗๒๓]   อทฺทสา   โข   ภควา  อายสฺมนฺตํ  มหากปฺปินํ  ทูรโตว
อาคจฺฉนฺตํ   ทิสฺวาน   ภิกฺขู   อามนฺเตสิ   ปสฺสถ  โน  ตุเมฺห  ภิกฺขเว
เอตํ  ภิกฺขุํ  อาคจฺฉนฺตํ  โอทาตํ  ตนุกํ  ตุงฺคนาสิกนฺติ  ฯ  เอวํ ภนฺเต ฯ
เอโส  โข  ภิกฺขเว  ภิกฺขุ  มหิทฺธิโก  มหานุภาโว  น  จ  สา สมาปตฺติ(
สุลภรูปา    ยา    เตน   ภิกฺขุนา   อสมาปนฺนปุพฺพา   ยสฺส   จตฺถาย
กุลปุตฺตา    สมฺมเทว    อคารสฺมา    อนคาริยํ   ปพฺพชนฺติ   ตทนุตฺตรํ
