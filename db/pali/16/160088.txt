ติณฺณํ   สงฺคติ   ผสฺโส   ผสฺสปจฺจยา   เวทนา   เวทนาปจฺจยา  ตณฺหา
ตณฺหาปจฺจยา    อุปาทานํ   อุปาทานปจฺจยา   ภโว   ภวปจฺจยา   ชาติ
ชาติปจฺจยา    ชรามรณํ    โสกปริเทวทุกฺขโทมนสฺสุปายาสา    สมฺภวนฺติ
อยํ  โข  ภิกฺขเว  โลกสฺส  สมุทโย  ฯ  โสตญฺจ  ปฏิจฺจ  สทฺเท จ ...
ฆานญฺจ  ปฏิจฺจ  คนฺเธ  จ  ...  ชิวฺหญฺจ  ปฏิจฺจ  รเส จ ... กายญฺจ
ปฏิจฺจ   โผฏฺฐพฺเพ   จ   ...   มนญฺจ   ปฏิจฺจ  ธมฺเม  จ  อุปฺปชฺชติ
มโนวิญฺญาณํ    ติณฺณํ   สงฺคติ   ผสฺโส   ผสฺสปจฺจยา   เวทนา   ฯเปฯ
ชาติปจฺจยา    ชรามรณํ    โสกปริเทวทุกฺขโทมนสฺสุปายาสา    สมฺภวนฺติ
อยํ โข ภิกฺขเว โลกสฺส สมุทโย ฯ
     [๑๖๕]   กตโม   จ   ภิกฺขเว  โลกสฺส  อตฺถงฺคโม  ฯ  จกฺขุญฺจ
ปฏิจฺจ    รูเป   จ   อุปฺปชฺชติ   จกฺขุวิญฺญาณํ   ติณฺณํ   สงฺคติ   ผสฺโส
ผสฺสปจฺจยา    เวทนา   เวทนาปจฺจยา   ตณฺหา   ตสฺสาเยว   ตณฺหาย
อเสสวิราคนิโรธา   อุปาทานนิโรโธ  อุปาทานนิโรธา  ภวนิโรโธ  ฯเปฯ
เอวเมตสฺส    เกวลสฺส    ทุกฺขกฺขนฺธสฺส   นิโรโธ   โหติ   อยํ   โข
ภิกฺขเว   โลกสฺส   อตฺถงฺคโม   ฯ   โสตญฺจ  ปฏิจฺจ  สทฺเท  จ  ...พ
ฆานญฺจ  ปฏิจฺจ  คนฺเธ  จ  ...  ชิวฺหญฺจ  ปฏิจฺจ  รเส จ ... กายญฺจ
ปฏิจฺจ   โผฏฺฐพฺเพ   จ   ...   มนญฺจ   ปฏิจฺจ  ธมฺเม  จ  อุปฺปชฺชติ
มโนวิญฺญาณํ     ติณฺณํ     สงฺคติ     ผสฺโส    ผสฺสปจฺจยา    เวทนา
เวทนาปจฺจยา    ตณฺหา    ตสฺสาเยว    ตณฺหาย    อเสสวิราคนิโรธา
อุปาทานนิโรโธ    อุปาทานนิโรธา    ภวนิโรโธ   ฯเปฯ   เอวเมตสฺส
