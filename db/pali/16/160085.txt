ขีณนิรโยมฺหิ   ขีณติรจฺฉานโยนิโย   ขีณปิตฺติวิสโย   ขีณาปายทุคฺคติ-
วินิปาโต  โสตาปนฺโนหมสฺมิ    อวินิปาตธมฺโม    นิยโต    สมฺโพธิ-
ปรายโนติ    ฯ  ปฐมํ ฯ
     [๑๕๖]  สาวตฺถิยํ  วิหรติ  ...  ยโต  โข  ภิกฺขเว อริยสาวกสฺส
ปญฺจ   ภยานิ   เวรานิ  วูปสนฺตานิ  โหนฺติ  จตูหิ  จ  โสตาปตฺติยงฺเคหิ
สมนฺนาคโต    โหติ    อริโย    จสฺส    ญาโย    ปญฺญาย   สุทิฏฺโฐ
โหติ   สุปฏิวิทฺโธ   โส   อากงฺขมาโน  อตฺตนาว  อตฺตานํ  พฺยากเรยฺย
ขีณนิรโยมฺหิ ฯเปฯ อวินิปาตธมฺโม นิยโต สมฺโพธิปรายโนติ ฯ
               [ภิกฺขเวติ สพฺพํ วิตฺถาเรตพฺพํ] ๑
     [๑๕๗]   กตมานิ   ปญฺจ  ภยานิ  เวรานิ  วูปสนฺตานิ  โหนฺติ  ฯ
ยํ   ภิกฺขเว   ปาณาติปาตี   ฯเปฯ   ยํ   ภิกฺขเว  อทินฺนาทายี  ฯเปฯ
ยํ   ภิกฺขเว   กาเมสุมิจฺฉาจารี   ฯเปฯ  ยํ  ภิกฺขเว  มุสาวาที  ฯเปฯ
ยํ   ภิกฺขเว   สุราเมรยมชฺชปมาทฏฺฐายี   ฯเปฯ   อิมานิ  ปญฺจ  ภยานิ
เวรานิ วูปสนฺตานิ โหนฺติ ฯ
     [๑๕๘]   กตเมหิ  จตูหิ  โสตาปตฺติยงฺเคหิ  สมนฺนาคโต  โหติ  ฯ
อิธ   ภิกฺขเว   อริยสาวโก   พุทฺเธ   ฯเปฯ   ธมฺเม   ฯเปฯ  สงฺเฆ
ฯเปฯ    อริยกนฺเตหิ    สีเลหิ   สมนฺนาคโต   โหติ   ฯเปฯ   อิเมหิ
จตูหิ โสตาปตฺติยงฺเคหิ สมนฺนาคโต โหติ ฯ
     [๑๕๙]   กตโม   จสฺส   อริโย  ญาโย  ปญฺญาย  สุทิฏฺโฐ  โหติ
#๑ สีหลโปฏฺฐเก ภิกฺขเวติ สพฺพํ วิตฺถาเรตพฺพนฺติ เอวํ ทิสฺสติ ฯ
