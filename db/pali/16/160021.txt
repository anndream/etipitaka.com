     [๔๓]   ทฺวยนิสฺสิโต   โขยํ   กจฺจาน   ๑   โลโก  เยภุยฺเยน
อตฺถิตญฺเจว   นตฺถิตญฺจ   ฯ  โลกสมุทยํ  จ  ๒  โข  กจฺจาน  ยถาภูตํ
สมฺมปฺปญฺญาย   ปสฺสโต   ยา   โลเก   นตฺถิตา   สา   น   โหติ  ฯ
โลกนิโรธํ    โข    กจฺจาน   ยถาภูตํ   สมฺมปฺปญฺญาย   ปสฺสโต   ยา
โลเก   อตฺถิตา   สา  น  โหติ  ฯ  อุปายุปาทานาภินิเวสวินิพนฺโธ  ๓
ขฺวายํ   กจฺจาน   โลโก   เยภุยฺเยน   ตญฺจายํ  อุปายุปาทานํ  เจตโส
อธิฏฺฐานํ   อภินิเวสานุสยํ   น  อุเปติ  น  อุปาทิยติ  นาธิฏฺฐาติ  อตฺตา
เมติ    ฯ    ทุกฺขเมว    อุปฺปชฺชมานํ   อุปฺปชฺชติ   ทุกฺขํ   นิรุชฺฌมานํ
นิรุชฺฌตีติ  น  กงฺขติ  น  วิจิกิจฺฉติ  ฯ  อปรปฺปจฺจยา  ญาณเมวสฺส เอตฺถ
โหติ ฯ เอตฺตาวตา โข กจฺจาน สมฺมาทิฏฺฐิ โหติ ฯ
     [๔๔]   สพฺพมตฺถีติ  โข  กจฺจาน  อยเมโก  อนฺโต  สพฺพํ  นตฺถีติ
อยํ   ทุติโย   อนฺโต  ฯ  เอเต  เต  กจฺจาน  อุโภ  อนฺเต  อนุปคมฺม
มชฺเฌน    ตถาคโต    ธมฺมํ    เทเสติ    อวิชฺชาปจฺจยา    สงฺขารา
สงฺขารปจฺจยา   วิญฺญาณํ   ฯเปฯ   เอวเมตสฺส  เกวลสฺส  ทุกฺขกฺขนฺธสฺส
สมุทโย   โหติ  ฯ  อวิชฺชาย  เตฺวว  อเสสวิราคนิโรธา  สงฺขารนิโรโธ
สงฺขารนิโรธา     วิญฺญาณนิโรโธ    ฯเปฯ    เอวเมตสฺส    เกวลสฺส
ทุกฺขกฺขนฺธสฺส นิโรโธ โหตีติ ฯ ปญฺจมํ ฯ
     [๔๕]   สาวตฺถิยํ  วิหรติ  ...  อถ  โข  อญฺญตโร  ภิกฺขุ  เยน
ภควา   เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา  เอกมนฺตํ
นิสีทิ   ฯ   เอกมนฺตํ   นิสินฺโน   โข   โส  ภิกฺขุ  ภควนฺตํ  เอตทโวจ
#๑ ยุ. กจฺจายน ฯ เอวมุปริปิ ฯ   ๒ ม. ยุ. จสทฺโท นตฺถิ ฯ ๓ ม. อุปยุปา ... ฯ
