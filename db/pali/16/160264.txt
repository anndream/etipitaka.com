อนฺตรธานํ   โหติ   ยาว   น   ชาตรูปปฏิรูปกํ  โลเก  อุปฺปชฺชติ  ยโต
จ   โข   กสฺสป   ชาตรูปปฏิรูปกํ   โลเก   อุปฺปชฺชติ  อถ  ชาตรูปสฺส
อนฺตรธานํ   โหติ   ฯ   เอวเมว   โข   กสฺสป  น  ตาว  สทฺธมฺมสฺส
อนฺตรธานํ    โหติ    ยาว    น   สทฺธมฺมปฏิรูปกํ   โลเก   อุปฺปชฺชติ
ยโต    จ    โข   กสฺสป   สทฺธมฺมปฏิรูปกํ   โลเก   อุปฺปชฺชติ   อถ
สทฺธมฺมสฺส อนฺตรธานํ โหติ ฯ
     [๕๓๓]   น   โข   กสฺสป  ปฐวีธาตุ  สทฺธมฺมํ  อนฺตรธาเปติ  น
อาโปธาตุ     สทฺธมฺมํ    อนฺตรธาเปติ    น    เตโชธาตุ    สทฺธมฺมํ
อนฺตรธาเปติ  น  วาโยธาตุ  สทฺธมฺมํ  อนฺตรธาเปติ  อถ  โข อิเธว เต
อุปฺปชฺชนฺติ   โมฆปุริสา   เย   อิมํ  สทฺธมฺมํ  อนฺตรธาเปนฺติ  เสยฺยถาปิ
กสฺสป   นาวา  อาทิเกเนว  โอปิลาวติ  ๑  ฯ  น  โข  กสฺสป  เอวํ
สทฺธมฺมสฺส อนฺตรธานํ โหติ ฯ
     [๕๓๔]   ปญฺจ   โขเม   กสฺสป  โอกฺกมนิยา  ธมฺมา  สทฺธมฺมสฺส
สมฺโมสาย   อนฺตรธานาย   สํวตฺตนฺติ  ฯ  กตเม  ปญฺจ  ฯ  อิธ  กสฺสป
ภิกฺขู   ภิกฺขุนิโย   อุปาสกา   อุปาสิกาโย   สตฺถริ   อคารวา  วิหรนฺติ
อปฺปติสฺสา   ธมฺเม   อคารวา   วิหรนฺติ   อปฺปติสฺสา  สงฺเฆ  อคารวา
วิหรนฺติ   อปฺปติสฺสา   สิกฺขาย  อคารวา  วิหรนฺติ  อปฺปติสฺสา  สมาธิสฺมึ
อคารวา  วิหรนฺติ  อปฺปติสฺสา  ฯ  อิเม  โข  กสฺสป  ปญฺจ  โอกฺกมนิยา
ธมฺมา สทฺธมฺมสฺส สมฺโมสาย อนฺตรธานาย สํวตฺตนฺติ ฯ
     [๕๓๕]    ปญฺจ   โขเม   กสฺสป   ธมฺมา   สทฺธมฺมสฺส   ฐิติยา
#๑ ม. ยุ. โอปิลวติ ฯ
