อสติ    ปติฏฺฐา    วิญฺญาณสฺส    น   โหติ   ตทปฺปติฏฺฐิเต   วิญฺญาเณ
อวิรูเฬฺห  อายตึ  ปุนพฺภวาภินิพฺพตฺติ  น  โหติ  อายตึ ปุนพฺภวาภินิพฺพตฺติยา
อสติ      อายตึ     ชาติชรามรณํ     โสกปริเทวทุกฺขโทมนสฺสุปายาสา
นิรุชฺฌนฺติ      เอวเมตสฺส     เกวลสฺส     ทุกฺขกฺขนฺธสฺส     นิโรโธ
โหตีติ ฯ อฏฺฐมํ ฯ
     [๑๔๗]   สาวตฺถิยํ   วิหรติ  ...  ยญฺจ  ภิกฺขเว  เจเตติ  ยญฺจ
ปกปฺเปติ   ยญฺจ   อนุเสติ   อารมฺมณเมตํ   โหติ   วิญฺญาณสฺส   ฐิติยา
อารมฺมเณ    สติ    ปติฏฺฐา    วิญฺญาณสฺส    โหติ   ตสฺมึ   ปติฏฺฐิเต
วิญฺญาเณ    วิรูเฬฺห    นามรูปสฺส    อวกฺกนฺติ   โหติ   นามรูปปจฺจยา
สฬายตนํ    สฬายตนปจฺจยา    ผสฺโส    ผสฺสปจฺจยา   เวทนา   ...
ตณฺหา  ...  อุปาทานํ  ... ภโว ... ชาติ ... ชรามรณํ โสกปริเทว-
ทุกฺขโทมนสฺสุปายาสา   สมฺภวนฺติ   เอวเมตสฺส  เกวลสฺส  ทุกฺขกฺขนฺธสฺส
สมุทโย   โหติ   ฯ   โน   จ   ภิกฺขเว   เจเตติ  โน  จ  ปกปฺเปติ
อถ    จ    อนุเสติ    อารมฺมณเมตํ    โหติ    วิญฺญาณสฺส    ฐิติยา
อารมฺมเณ    สติ    ปติฏฺฐา    วิญฺญาณสฺส    โหติ   ตสฺมึ   ปติฏฺฐิเต
วิญฺญาเณ    วิรูเฬฺห    นามรูปสฺส    อวกฺกนฺติ   โหติ   นามรูปปจฺจยา
สฬายตนํ    ฯเปฯ    เอวเมตสฺส   เกวลสฺส   ทุกฺขกฺขนฺธสฺส   สมุทโย
โหติ ฯ
     [๑๔๘]  ยโต  จ  โข  ภิกฺขเว  โน  จ  เจเตติ โน จ ปกปฺเปติ
โน    จ    อนุเสติ   อารมฺมณเมตํ   น   โหติ   วิญฺญาณสฺส   ฐิติยา
