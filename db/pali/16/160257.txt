     [๕๑๘]   เอกํ   สมยํ   อายสฺมา  มหากสฺสโป  ราชคเห  วิหรติ
เวฬุวเน  กลนฺทกนิวาเป  ฯ  เตน  โข  ปน  สมเยน อายสฺมา อานนฺโท
ทกฺขิณาคิริสฺมึ   จาริกํ   จรติ  มหตา  ภิกฺขุสงฺเฆน  สทฺธึ  ฯ  เตน  โข
ปน   สมเยน   อายสฺมโต   อานนฺทสฺส   ตึสมตฺตา  สทฺธิวิหาริโน  ภิกฺขู
สิกฺขํ ปจฺจกฺขาย หีนายาวตฺตา ภวนฺติ เยภุยฺเยน กุมารภูตา ฯ
     [๕๑๙]   อถ  โข  อายสฺมา  อานนฺโท  ทกฺขิณาคิริสฺมึ  ยถาภิรนฺตํ
จาริกํ  จริตฺวา  เยน  ราชคหํ  เวฬุวนํ  กลนฺทกนิวาปํ  ๑  เยนายสฺมา
มหากสฺสโป    เตนุปสงฺกมิ    อุปสงฺกมิตฺวา    อายสฺมนฺตํ    มหากสฺสปํ
อภิวาเทตฺวา   เอกมนฺตํ   นิสีทิ   ฯ  เอกมนฺตํ  นิสินฺนํ  โข  อายสฺมนฺตํ
อานนฺทํ   อายสฺมา   มหากสฺสโป   เอตทโวจ   กติ   นุ  โข  อาวุโส
อานนฺท อตฺถวเส ปฏิจฺจ ภควตา กุเลสุ ติกโภชนํ ปญฺญตฺตนฺติ ฯ
     [๕๒๐]   ตโย   โข   ภนฺเต  กสฺสป  อตฺถวเส  ปฏิจฺจ  ภควตา
กุเลสุ   ติกโภชนํ   ปญฺญตฺตํ   ทุมฺมงฺกูนํ   ปุคฺคลานํ  นิคฺคหาย  เปสลานํ
ภิกฺขูนํ   ผาสุวิหาราย   มา   ปาปิจฺฉา  ปกฺขํ  นิสฺสาย  สงฺฆํ  ภินฺเทยฺยุํ
กุลานุทยตาย   จ   อิเม   โข  ภนฺเต  กสฺสป  ตโย  อตฺถวเส  ปฏิจฺจ
ภควตา กุเลสุ ติกโภชนํ ปญฺญตฺตนฺติ ฯ
     [๕๒๑]  อถ  กิญฺจรหิ  ตฺวํ  อาวุโส  อานนฺท  อิเมหิ [๒]- ภิกฺขูหิ
อินฺทฺริเยสุ   อคุตฺตทฺวาเรหิ   โภชเน   อมตฺตญฺญูหิ  ชาคริยํ  อนนุยุตฺเตหิ
สทฺธึ   จาริกํ   จรสิ   สสฺสฆาตํ  มญฺเญ  จรสิ  กุลปฺปฆาตํ  ๓  มญฺเญ
จรสิ    โอลุชฺชติ   โข   เต   อาวุโส   อานนฺท   ปริสา   ปลุชฺชนฺติ
#๑ ม. ยุ. กลนฺทกนิวาโป ฯ  ๒ ม. ยุ. นเวหิ ฯ  ๓ ม. กุลูปฆาตํ ฯ ยุ. กุลุปฆาตํ ฯ
#เอวมุปริปิ ฯ
