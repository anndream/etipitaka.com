สุขโต   ปสฺสนฺติ   อตฺตโต   ปสฺสนฺติ   อาโรคฺยโต   ปสฺสนฺติ   เขมโต
ปสฺสนฺติ    เต   ตณฺหํ   วฑฺเฒนฺติ   ฯ   เย   ตณฺหํ   วฑฺเฒนฺติ   เต
อุปธึ   วฑฺเฒนฺติ   เย   อุปธึ   วฑฺเฒนฺติ   เต   ทุกฺขํ  วฑฺเฒนฺติ  เย
ทุกฺขํ    วฑฺเฒนฺติ   เต   น   ปริมุจฺจนฺติ   ชาติยา   ชราย   มรเณน
โสเกหิ   ปริเทเวหิ   ทุกฺเขหิ  โทมนสฺเสหิ  อุปายาเสหิ  น  ปริมุจฺจนฺติ
ทุกฺขสฺมาติ วทามิ ฯ
     [๒๖๑]   เย   จ  โข  เกจิ  ภิกฺขเว  อตีตมทฺธานํ  สมณา  วา
พฺราหฺมณา   วา   ยํ   โลเก   ปิยรูปํ  สาตรูปํ  ตํ  อนิจฺจโต  อทฺทกฺขุํ
ทุกฺขโต    อทฺทกฺขุํ    อนตฺตโต   อทฺทกฺขุํ   โรคโต   อทฺทกฺขุํ   ภยโต
อทฺทกฺขุํ   เต   ตณฺหํ   ปชหึสุ   ฯ   เย   ตณฺหํ   ปชหึสุ   เต  อุปธึ
ปชหึสุ   เย   อุปธึ   ปชหึสุ   เต   ทุกฺขํ   ปชหึสุ  เย  ทุกฺขํ  ปชหึสุ
เต   ปริมุจฺจึสุ   ชาติยา  ชราย  มรเณน  โสเกหิ  ปริเทเวหิ  ทุกฺเขหิ
โทมนสฺเสหิ   อุปายาเสหิ   ปริมุจฺจึสุ   ทุกฺขสฺมาติ   วทามิ   ฯ   เยปิ
หิ   เกจิ   ภิกฺขเว   อนาคตมทฺธานํ   สมณา  วา  พฺราหฺมณา  วา  ยํ
โลเก   ปิยรูปํ   สาตรูปํ  ตํ  อนิจฺจโต  ทกฺขิสฺสนฺติ  ทุกฺขโต  ทกฺขิสฺสนฺติ
อนตฺตโต    ทกฺขิสฺสนฺติ    โรคโต    ทกฺขิสฺสนฺติ    ภยโต   ทกฺขิสฺสนฺติ
เต   ตณฺหํ   ปชหิสฺสนฺติ   ฯ   เย   ตณฺหํ   ปชหิสฺสนฺติ   ฯเปฯ   เต
ปริมุจฺจนฺติ   ทุกฺขสฺมาติ   วทามิ   ฯ  เยปิ  หิ  เกจิ  ภิกฺขเว  เอตรหิ
สมณา   วา  พฺราหฺมณา  วา  ยํ  โลเก  ปิยรูปํ  สาตรูปํ  ตํ  อนิจฺจโต
ปสฺสนฺติ    ทุกฺขโต   ปสฺสนฺติ   อนตฺตโต   ปสฺสนฺติ   โรคโต   ปสฺสนฺติ
