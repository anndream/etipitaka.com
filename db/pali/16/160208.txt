ปฐวีธาตุยา  นิพฺพินฺเทยฺยุํ  ฯ  ยสฺมา  จ  โข  ภิกฺขเว  ปฐวีธาตุ  ทุกฺขา
ทุกฺขานุปติตา    ทุกฺขาวกฺกนฺตา   อนวกฺกนฺตา   สุเขน   ตสฺมา   สตฺตา
ปฐวีธาตุยา    นิพฺพินฺทนฺติ    ฯ   อาโปธาตุญฺจ   หิทํ   ภิกฺขเว   ...
เตโชธาตุญฺจ  หิทํ  ภิกฺขเว  ...  วาโยธาตุญฺจ  หิทํ ภิกฺขเว เอกนฺตสุขา
อภวิสฺส    สุขานุปติตา    สุขาวกฺกนฺตา   อนวกฺกนฺตา   ทุกฺเขน   นยิทํ
สตฺตา  วาโยธาตุยา  นิพฺพินฺเทยฺยุํ  ฯ  ยสฺมา  จ  โข ภิกฺขเว วาโยธาตุ
ทุกฺขา    ทุกฺขานุปติตา   ทุกฺขาวกฺกนฺตา   อนวกฺกนฺตา   สุเขน   ตสฺมา
สตฺตา วาโยธาตุยา นิพฺพินฺทนฺตีติ ฯ ปญฺจมํ ฯ
     [๔๑๒]  สาวตฺถิยํ  วิหรติ  ...  ตตฺร โข ภควา ... โย ภิกฺขเว
ปฐวีธาตุํ   อภินนฺทติ   ทุกฺขํ   โส   อภินนฺทติ  ฯ  โย  ทุกฺขํ  อภินนฺทติ
อปริมุตฺโต  โส  ทุกฺขสฺมาติ  วทามิ  ฯ  โย  อาโปธาตุํ  อภินนฺทติ  ...
โย   เตโชธาตุํ  อภินนฺทติ  ...  โย  วาโยธาตุํ  อภินนฺทติ  ทุกฺขํ  โส
อภินนฺทติ   ฯ   โย   ทุกฺขํ   อภินนฺทติ   อปริมุตฺโต   โส   ทุกฺขสฺมาติ
วทามิ ฯ
     [๔๑๓]   โย   จ   โข  ภิกฺขเว  ปฐวีธาตุํ  น  อภินนฺทติ  ทุกฺขํ
โส   น   อภินนฺทติ   ฯ   โย   ทุกฺขํ   น   อภินนฺทติ  ปริมุตฺโต  โส
ทุกฺขสฺมาติ  วทามิ  ฯ  โย  อาโปธาตุํ  ...  โย  เตโชธาตุํ  ... โย
วาโยธาตุํ   น   อภินนฺทติ   ทุกฺขํ   โส   น  อภินนฺทติ  ฯ  โย  ทุกฺขํ
น อภินนฺทติ ปริมุตฺโต โส ทุกฺขสฺมาติ วทามีติ ฯ ฉฏฺฐํ ฯ
     [๔๑๔]  สาวตฺถิยํ  วิหรติ  ...  ตตฺร โข ภควา ... โย ภิกฺขเว
