เอโส   เม   อตฺตาติ   ฯ  โน  เหตํ  ภนฺเต  ฯ  สญฺญา  นิจฺจา  วา
อนิจฺจา   วาติ   ฯ   อนิจฺจา   ภนฺเต   ฯเปฯ  สงฺขารา  นิจฺจา  วา
อนิจฺจา   วาติ   ฯ   อนิจฺจา  ภนฺเต  ฯ  ยํ  ปนานิจฺจํ  ทุกฺขํ  วา  ตํ
สุขํ   วาติ   ฯ   ทุกฺขํ   ภนฺเต  ฯ  ยํ  ปนานิจฺจํ  ทุกฺขํ  วิปริณามธมฺมํ
กลฺลํ  นุ  ตํ  สมนุปสฺสิตุํ  เอตํ  มม  เอโสหมสฺมิ  เอโส  เม อตฺตาติ ฯ
โน   เหตํ   ภนฺเต   ฯ  วิญฺญาณํ  นิจฺจํ  วา  อนิจฺจํ  วาติ  ฯ  อนิจฺจํ
ภนฺเต  ฯ  ยํ  ปนานิจฺจํ  ทุกฺขํ  วา  ตํ  สุขํ  วาติ  ฯ  ทุกฺขํ  ภนฺเต ฯ
ยํ    ปนานิจฺจํ    ทุกฺขํ    วิปริณามธมฺมํ   กลฺลํ   นุ   ตํ   สมนุปสฺสิตุํ
เอตํ มม เอโสหมสฺมิ เอโส เม อตฺตาติ ฯ โน เหตํ ภนฺเต ฯ
     [๒๙๒]   ตสฺมาติห   สุสิม   ยงฺกิญฺจิ   รูปํ  อตีตานาคตปจฺจุปฺปนฺนํ
อชฺฌตฺตํ   วา  พหิทฺธา  วา  โอฬาริกํ  วา  สุขุมํ  วา  หีนํ  วา  ปณีตํ
วา   ยํ   ทูเร   สนฺติเก  วา  สพฺพํ  รูปํ  เนตํ  มม  เนโสหมสฺมิ  น
เมโส    อตฺตาติ    เอวเมตํ   ยถาภูตํ   สมฺมปฺปญฺญาย   ทฏฺฐพฺพํ   ฯ
ยากาจิ    เวทนา   อตีตานาคตปจฺจุปฺปนฺนา   อชฺฌตฺตา   วา   พหิทฺธา
วา   โอฬาริกา   วา  สุขุมา  วา  หีนา  วา  ปณีตา  วา  ยา  ทูเร
สนฺติเก   วา   สพฺพา   เวทนา   เนตํ   มม  เนโสหมสฺมิ  น  เมโส
อตฺตาติ    เอวเมตํ   ยถาภูตํ   สมฺมปฺปญฺญาย   ทฏฺฐพฺพํ   ฯ   ยากาจิ
สญฺญา   ฯเปฯ   เยเกจิ   สงฺขารา   อตีตานาคตปจฺจุปฺปนฺนา  อชฺฌตฺตา
วา  พหิทฺธา  วา  โอฬาริกา  วา  สุขุมา  วา  หีนา  วา  ปณีตา  วา
เย   ทูเร   สนฺติเก   วา   สพฺเพ  สงฺขารา  เนตํ  มม  เนโสหมสฺมิ
