เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ
ทุกฺขี ทุมฺมโน อสฺสูนิ ปวตฺตยมาโน ฯ
     [๗๑๔]   อถ   โข  ภควา  อายสฺมนฺตํ  ติสฺสํ  เอตทโวจ  กึ  นุ
โข    ตฺวํ    ติสฺส    เอกมนฺตํ    นิสินฺโน   ทุกฺขี   ทุมฺมโน   อสฺสูนิ
ปวตฺตยมาโนติ   ฯ   ตถา  หิ  ปน  มํ  ภนฺเต  ภิกฺขู  สมนฺตา  วาจาย
สนฺนิโตทเกน   สญฺชมฺภรึ   อกํสูติ  ฯ  ตถา  หิ  ปน  ตฺวํ  ติสฺส  วตฺตา
โน   จ   วจนกฺขโม   น   โข   เต   ตํ   ติสฺส  ปฏิรูปํ  กุลปุตฺตสฺส
สทฺธา   อคารสฺมา   อนคาริยํ   ปพฺพชิตสฺส   ยํ   ตฺวํ  วตฺตา  โน  จ
วจนกฺขโม    เอตํ    โข   เต   ติสฺส   ปฏิรูปํ   กุลปุตฺตสฺส   สทฺธา
อคารสฺมา   อนคาริยํ   ปพฺพชิตสฺส   ยํ   ตฺวํ   วตฺตา   จ  อาสิ  ๑
วจนกฺขโม จาติ ฯ
     [๗๑๕]    อิทมโวจ   ภควา   อิทํ   วตฺวาน   สุคโต   อถาปรํ
เอตทโวจ สตฺถา
       กึ นุ กุชฺฌสิ มา กุชฺฌิ     อกฺโกโธ ติสฺส เต วรํ
       โกธมานมกฺขวินยตฺถํ หิ    ติสฺส พฺรหฺมจริยํ วุสฺสตีติ ฯ นวมํ ฯ
     [๗๑๖] เอกํ สมยํ ภควา ราชคเห วิหรติ เวฬุวเน กลนฺทกนิวาเป ฯ
เตน     โข     ปน    สมเยน    อญฺญตโร    ภิกฺขุ    เถรนามโก
เอกวิหารี   เจว   โหติ   เอกวิหารสฺส  จ  วณฺณวาที  ฯ  โส  เอโก
คามํ    ปิณฺฑาย   ปวิสติ   เอโก   ปฏิกฺกมติ   เอโก   รโห   นิสีทติ
เอโก   จงฺกมํ   อธิฏฺฐาติ  ฯ  อถ  โข  สมฺพหุลา  ภิกฺขู  เยน  ภควา
#๑ ม. ยุ. อสฺส ฯ
