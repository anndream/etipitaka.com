ติริยงฺคมานิ    สพฺพานิ    ตานิ    อุทฺธํ    โอชํ   อภิหรนฺติ   เอวญฺหิ
โส   ภิกฺขเว   มหา   รุกฺโข  ตทาหาโร  ตทุปาทาโน  จิรํ  ทีฆมทฺธานํ
ติฏฺเฐยฺย  เอวเมว  โข  ภิกฺขเว  อุปาทานิเยสุ ธมฺเมสุ อสฺสาทานุปสฺสิโน
วิหรโต     ตณฺหา     ปวฑฺฒติ    ตณฺหาปจฺจยา    อุปาทานํ    ฯเปฯ
เอวเมตสฺส เกวลสฺส ทุกฺขกฺขนฺธสฺส สมุทโย โหติ ฯ
     [๒๑๑]    เสยฺยถาปิ    ภิกฺขเว   มหา   รุกฺโข   อถ   ปุริโส
อาคจฺเฉยฺย  กุทฺทาลปิฏกํ  อาทาย  โส  ตํ  รุกฺขํ  มูเล  ฉินฺเทยฺย  มูเล
เฉตฺวา   ปลิขเนยฺย   ปลิขนิตฺวา   มูลานิ   อุทฺธเรยฺย   ฯเปฯ  นทิยา
วา   สีฆโสตาย   ปวาเหยฺย   เอวญฺหิ   โส   ภิกฺขเว   มหา  รุกฺโข
อุจฺฉินฺนมูโล   อสฺส  ตาลาวตฺถุกโต  อนภาวงฺคโต  อายตึ  อนุปฺปาทธมฺโม
เอวเมว    โข   ภิกฺขเว   อุปาทานิเยสุ   ธมฺเมสุ   อาทีนวานุปสฺสิโน
วิหรโต    ตณฺหา    นิรุชฺฌติ   ตณฺหานิโรธา   อุปาทานนิโรโธ   ฯเปฯ
เอวเมตสฺส เกวลสฺส ทุกฺขกฺขนฺธสฺส นิโรโธ โหตีติ ฯ ฉฏฺฐํ ฯ
     [๒๑๒]  สาวตฺถิยํ  วิหรติ  ... ตตฺร โข ภควา ... สญฺโญชนิเยสุ
ภิกฺขเว    ธมฺเมสุ    อสฺสาทานุปสฺสิโน    วิหรโต    ตณฺหา   ปวฑฺฒติ
ตณฺหาปจฺจยา   อุปาทานํ   ฯเปฯ   เอวเมตสฺส  เกวลสฺส  ทุกฺขกฺขนฺธสฺส(
สมุทโย โหติ ฯ
     [๒๑๓]   เสยฺยถาปิ   ภิกฺขเว   ตรุโณ   รุกฺโข   ตสฺส   ปุริโส
กาเลน   กาลํ   มูลานิ  ปลิสชฺเชยฺย  ๑  กาเลน  กาลํ  ปํสุํ  ทเทยฺย
#๑ ม. ปลิมชฺเชยฺย ฯ
