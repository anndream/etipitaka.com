เอตทโวจ   สนฺติ   ปน   ๑   ภนฺเต   เอเก  สมณพฺราหฺมณา  สยํกตํ
ทุกฺขํ    ปญฺญเปนฺติ    สนฺติ    ปน    ภนฺเต   เอเก   สมณพฺราหฺมณา
ปรกตํ   ทุกฺขํ   ปญฺญเปนฺติ   สนฺติ   ปน  ภนฺเต  เอเก  สมณพฺราหฺมณา
สยํกตญฺจ        ปรกตญฺจ        ทุกฺขํ       ปญฺญเปนฺติ       สนฺติ
ปน    ภนฺเต   เอเก   สมณพฺราหฺมณา   อสยํการํ   อปรการํ   อธิจฺจ
สมุปฺปนฺนํ   ทุกฺขํ   ปญฺญเปนฺติ   ฯ   อิธ   โน   ภนฺเต  ภควา  กึวาที
กิมกฺขายี   กถํ   พฺยากรมานา   จ   มยํ   วุตฺตวาทิโน  เจว  ภควโต
อสฺสาม    น    จ    ภควนฺตํ   อภูเตน   อพฺภาจิกฺเขยฺยาม   ธมฺมสฺส
จานุธมฺมํ   พฺยากเรยฺยาม   น   จ   โกจิ   สหธมฺมิโก   วาทานุปาโต
คารยฺหํ ฐานํ อาคจฺเฉยฺยาติ ฯ
     [๘๗]   ปฏิจฺจสมุปฺปนฺนํ   โข   อุปวาณ   ทุกฺขํ   วุตฺตํ  มยา  กึ
ปฏิจฺจ   ผสฺสํ   ปฏิจฺจ   อิติ   วทํ  วุตฺตวาที  เจว  เม  อสฺส  น  จ
มํ    อภูเตน   อพฺภาจิกฺเขยฺย   ธมฺมสฺส   จานุธมฺมํ   พฺยากเรยฺย   น
จ   โกจิ   สหธมฺมิโก   วาทานุปาโต   คารยฺหํ  ฐานํ  อาคจฺเฉยฺย  ฯ
ตตฺรูปวาณ    เย    เต   สมณพฺราหฺมณา   สยํกตํ   ทุกฺขํ   ปญฺญเปนฺติ
ตทปิ   ผสฺสปจฺจยา   ฯ   เยปิ   เต  ฯเปฯ  เยปิ  เต  ฯเปฯ  เยปิ
เต   สมณพฺราหฺมณา   อสยํการํ   อปรการํ   อธิจฺจ   สมุปฺปนฺนํ   ทุกฺขํ
ปญฺญเปนฺติ     ตทปิ    ผสฺสปจฺจยา    ฯ    ตตฺรูปวาณ    เย    เต
สมณพฺราหฺมณา   สยํกตํ   ทุกฺขํ   ปญฺญเปนฺติ   เต  วต  อญฺญตฺร  ผสฺสา
#๑ สพฺพวาเรสุ สนฺติ หีติ ปาฐทฺวเยน ภวิตพฺพํ ฯ
