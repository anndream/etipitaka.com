     [๑๗]   กตมา   จ   ภิกฺขเว  อวิชฺชา  ยํ  โข  ภิกฺขเว  ทุกฺเข
อญฺญาณํ      ทุกฺขสมุทเย      อญฺญาณํ      ทุกฺขนิโรเธ      อญฺญาณํ
ทุกฺขนิโรธคามินิยา    ปฏิปทาย    อญฺญาณํ    อยํ    วุจฺจติ    ภิกฺขเว
อวิชฺชา  ฯ  อิติ  โข  ภิกฺขเว  อวิชฺชาปจฺจยา  สงฺขารา  สงฺขารปจฺจยา
วิญฺญาณํ ฯเปฯ เอวเมตสฺส เกวลสฺส ทุกฺขกฺขนฺธสฺส สมุทโย โหติ ฯ
     [๑๘]    อวิชฺชาย   เตฺวว   อเสสวิราคนิโรธา   สงฺขารนิโรโธ
สงฺขารนิโรธา     วิญฺญาณนิโรโธ    ฯเปฯ    เอวเมตสฺส    เกวลสฺส
ทุกฺขกฺขนฺธสฺส นิโรโธ โหตีติ ฯ ทุติยํ ฯ
     [๑๙]   สาวตฺถิยํ   วิหรติ   ...   มิจฺฉาปฏิปทญฺจ  โว  ภิกฺขเว
เทสิสฺสามิ     สมฺมาปฏิปทญฺจ     ตํ    สุณาถ    สาธุกํ    มนสิกโรถ
ภาสิสฺสามีติ ฯ เอวํ ภนฺเตติ โข เต ภิกฺขู ภควโต ปจฺจสฺโสสุํ ฯ
     [๒๐]   ภควา   เอตทโวจ   กตมา   จ  ภิกฺขเว  มิจฺฉาปฏิปทา
อวิชฺชาปจฺจยา   ภิกฺขเว   สงฺขารา   สงฺขารปจฺจยา   วิญฺญาณํ   ฯเปฯ
เอวเมตสฺส  เกวลสฺส  ทุกฺขกฺขนฺธสฺส  สมุทโย  โหติ  ๑  ฯ  อยํ วุจฺจติ
ภิกฺขเว มิจฺฉาปฏิปทา ฯ
     [๒๑]   กตมา   จ   ภิกฺขเว   สมฺมาปฏิปทา   อวิชฺชาย  เตฺวว
อเสสวิราคนิโรธา    สงฺขารนิโรโธ    สงฺขารนิโรธา    วิญฺญาณนิโรโธ
ฯเปฯ   เอวเมตสฺส   เกวลสฺส   ทุกฺขกฺขนฺธสฺส  นิโรโธ  โหติ  ฯ  อยํ
วุจฺจติ ภิกฺขเว สมฺมาปฏิปทาติ ฯ ตติยํ ฯ
     [๒๒]  สาวตฺถิยํ  วิหรติ  ...  วิปสฺสิสฺส  ภิกฺขเว ภควโต อรหโต
#๑ ยุ. อิติสทฺโท ทิสฺสติ ฯ
