สทฺธึ    สํสนฺทึสุ   สมึสุ   ฯ   อนาคตมฺปิ   [๑]-   ภิกฺขเว   อทฺธานํ
ธาตุโสว      สตฺตา     สํสนฺทิสฺสนฺติ     สเมสฺสนฺติ     หีนาธิมุตฺติกา
หีนาธิมุตฺติเกหิ    สทฺธึ    สํสนฺทิสฺสนฺติ    สเมสฺสนฺติ   กลฺยาณาธิมุตฺติกา
กลฺยาณาธิมุตฺติเกหิ    สทฺธึ    สํสนฺทิสฺสนฺติ   สเมสฺสนฺติ   ฯ   เอตรหิปิ
ภิกฺขเว   ปจฺจุปฺปนฺนํ   อทฺธานํ   ธาตุโสว   สตฺตา   สํสนฺทนฺติ  สเมนฺติ
หีนาธิมุตฺติกา  หีนาธิมุตฺติเกหิ  สทฺธึ  สํสนฺทนฺติ  สเมนฺติ  กลฺยาณาธิมุตฺติกา
กลฺยาณาธิมุตฺติเกหิ สทฺธึ สํสนฺทนฺติ สเมนฺตีติ ฯ ปญฺจมํ ฯ
     [๓๖๘]  สาวตฺถิยํ  วิหรติ  ...  ตตฺร  โข  ภควา ... ธาตุโสว
ภิกฺขเว    สตฺตา   สํสนฺทนฺติ   สเมนฺติ   หีนาธิมุตฺติกา   หีนาธิมุตฺติเกหิ
สทฺธึ   สํสนฺทนฺติ   สเมนฺติ   ฯ   อตีตมฺปิ   ภิกฺขเว  อทฺธานํ  ธาตุโสว
สตฺตา   สํสนฺทึสุ   สมึสุ   หีนาธิมุตฺติกา   หีนาธิมุตฺติเกหิ  สทฺธึ  สํสนฺทึสุ
สมึสุ   ฯ   อนาคตมฺปิ  ภิกฺขเว  อทฺธานํ  ธาตุโสว  สตฺตา  สํสนฺทิสฺสนฺติ
สเมสฺสนฺติ     หีนาธิมุตฺติกา     หีนาธิมุตฺติเกหิ    สทฺธึ    สํสนฺทิสฺสนฺติ
สเมสฺสนฺติ   ฯ   เอตรหิปิ   ภิกฺขเว   ปจฺจุปฺปนฺนํ   อทฺธานํ   ธาตุโสว
สตฺตา    สํสนฺทนฺติ    สเมนฺติ    หีนาธิมุตฺติกา   หีนาธิมุตฺติเกหิ   สทฺธึ
สํสนฺทนฺติ สเมนฺติ ฯ
     [๓๖๙]  เสยฺยถาปิ  ภิกฺขเว  คูโถ  คูเถน  สํสนฺทติ  สเมติ  มุตฺตํ
มุตฺเตน   สํสนฺทติ   สเมติ   เขโฬ   เขเฬน   สํสนฺทติ  สเมติ  ปุพฺโพ
ปุพฺเพน   สํสนฺทติ   สเมติ  โลหิตํ  โลหิเตน  สํสนฺทติ  สเมติ  เอวเมว
โข   ภิกฺขเว   ธาตุโสว   สตฺตา   สํสนฺทนฺติ   สเมนฺติ   หีนาธิมุตฺติกา
#๑ ม. โข ฯ เอวมีทิเสสุ ฐาเนสุ ฯ
