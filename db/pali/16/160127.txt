วิญฺญาณนฺติ   ฯ   ตสฺส   มยฺหํ  ภิกฺขเว  โยนิโสมนสิการา  อหุ  ปญฺญาย
อภิสมโย    นามรูเป    โข    สติ   วิญฺญาณํ   โหติ   นามรูปปจฺจยา
วิญฺญาณนฺติ    ฯ    ตสฺส   มยฺหํ   ภิกฺขเว   เอตทโหสิ   ปจฺจุทาวตฺตติ
โข    อิทํ    วิญฺญาณํ   นามรูปมฺหา   น   ปรํ   คจฺฉติ   เอตฺตาวตา
ชาเยถ  วา  ชิยฺเยถ  วา  มิยฺเยถ  ๑  วา  จเวถ วา อุปปชฺเชถ วา
ยทิทํ      นามรูปปจฺจยา      วิญฺญาณํ     วิญฺญาณปจฺจยา     นามรูปํ
นามรูปปจฺจยา   สฬายตนํ   สฬายตนปจฺจยา  ผสฺโส  ฯเปฯ  เอวเมตสฺส
เกวลสฺส   ทุกฺขกฺขนฺธสฺส   สมุทโย   โหติ   ฯ  สมุทโย  สมุทโยติ  โข
เม   ภิกฺขเว   ปุพฺเพ   อนนุสฺสุเตสุ   ธมฺเมสุ   จกฺขุํ   อุทปาทิ  ญาณํ
อุทปาทิ ปญฺญา อุทปาทิ วิชฺชา อุทปาทิ อาโลโก อุทปาทิ ฯ
     [๒๕๒]   ตสฺส   มยฺหํ  ภิกฺขเว  เอตทโหสิ  กิมฺหิ  นุ  โข  อสติ
ชรามรณํ   น   โหติ   กิสฺส   นิโรธา   ชรามรณนิโรโธติ   ฯ   ตสฺส
มยฺหํ   ภิกฺขเว   โยนิโสมนสิการา   อหุ   ปญฺญาย   อภิสมโย  ชาติยา
โข   อสติ   ชรามรณํ   น   โหติ   ชาตินิโรธา  ชรามรณนิโรโธติ  ฯ
ตสฺส   มยฺหํ   ภิกฺขเว   เอตทโหสิ   กิมฺหิ   นุ   โข  อสติ  ชาติ  น
โหติ  ฯเปฯ  ภโว  น  โหติ  ...  อุปาทานํ  น  โหติ  ... ตณฺหา น
โหติ  ...  เวทนา  น  โหติ  ...  ผสฺโส  น  โหติ ... สฬายตนํ น
โหติ   ...   นามรูปํ   น   โหติ  กิสฺส  นิโรธา  นามรูปนิโรโธติ  ฯ
ตสฺส    มยฺหํ   ภิกฺขเว   โยนิโสมนสิการา   อหุ   ปญฺญาย   อภิสมโย
วิญฺญาเณ     โข    อสติ    นามรูปํ    น    โหติ    วิญฺญาณนิโรธา
#๑ ยุ. มาเยถ ฯ
