หีนาธิมุตฺติเกหิ   สทฺธึ   สํสนฺทนฺติ   สเมนฺติ   อตีตมฺปิ   อทฺธานํ   ...
อนาคตมฺปิ   อทฺธานํ   ...   เอตรหิปิ   ปจฺจุปฺปนฺนํ  อทฺธานํ  ธาตุโสว
สตฺตา    สํสนฺทนฺติ    สเมนฺติ    หีนาธิมุตฺติกา   หีนาธิมุตฺติเกหิ   สทฺธึ
สํสนฺทนฺติ สเมนฺติ ฯ
     [๓๗๐]  ธาตุโสว ภิกฺขเว สตฺตา สํสนฺทนฺติ สเมนฺติ กลฺยาณาธิมุตฺติกา
กลฺยาณาธิมุตฺติเกหิ     สทฺธึ     สํสนฺทนฺติ    สเมนฺติ    ฯ    อตีตมฺปิ
ภิกฺขเว   อทฺธานํ   ธาตุโสว   สตฺตา  สํสนฺทึสุ  สมึสุ  กลฺยาณาธิมุตฺติกา
กลฺยาณาธิมุตฺติเกหิ   สทฺธึ   สํสนฺทึสุ   สมึสุ   ฯ   อนาคตมฺปิ   ภิกฺขเว
อทฺธานํ   ธาตุโสว   สตฺตา   สํสนฺทิสฺสนฺติ  สเมสฺสนฺติ  กลฺยาณาธิมุตฺติกา
กลฺยาณาธิมุตฺติเกหิ      สทฺธึ      สํสนฺทิสฺสนฺติ      สเมสฺสนฺติ     ฯ
เอตรหิปิ   ภิกฺขเว   ปจฺจุปฺปนฺนํ   อทฺธานํ   ธาตุโสว  สตฺตา  สํสนฺทนฺติ
สเมนฺติ    กลฺยาณาธิมุตฺติกา    กลฺยาณาธิมุตฺติเกหิ    สทฺธึ    สํสนฺทนฺติ
สเมนฺติ ฯ
     [๓๗๑]   เสยฺยถาปิ  ภิกฺขเว  ขีรํ  ขีเรน  สํสนฺทติ  สเมติ  เตลํ
เตเลน    สํสนฺทติ   สเมติ   สปฺปิ   สปฺปินา   สํสนฺทติ   สเมติ   มธุ
มธุนา   สํสนฺทติ   สเมติ   ผาณิตํ  ผาณิเตน  สํสนฺทติ  สเมติ  เอวเมว
โข   ภิกฺขเว   ธาตุโสว   สตฺตา  สํสนฺทนฺติ  สเมนฺติ  กลฺยาณาธิมุตฺติกา
กลฺยาณาธิมุตฺติเกหิ   สทฺธึ   สํสนฺทนฺติ   สเมนฺติ  อตีตมฺปิ  อทฺธานํ  ...
อนาคตมฺปิ   อทฺธานํ   ...   เอตรหิปิ   ปจฺจุปฺปนฺนํ  อทฺธานํ  ธาตุโสว
สตฺตา    สํสนฺทนฺติ    สเมนฺติ    กลฺยาณาธิมุตฺติกา   กลฺยาณาธิมุตฺติเกหิ
