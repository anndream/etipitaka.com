ตตฺถ   อายตึ   ปุนพฺภวาภินิพฺพตฺติ  ยตฺถ  อตฺถิ  อายตึ  ปุนพฺภวาภินิพฺพตฺติ
อตฺถิ     ตตฺถ     อายตึ    ชาติชรามรณํ    ยตฺถ    อตฺถิ    อายตึ
ชาติชรามรณํ   ฯ   สโสกํ  ตํ  ภิกฺขเว  สรชํ  สอุปายาสนฺติ  วทามิ  ฯ
ผสฺเส   เจ   ภิกฺขเว   อาหาเร  ...  มโนสญฺเจตนาย  เจ  ภิกฺขเว
อาหาเร  ...  วิญฺญาเณ  เจ  ภิกฺขเว  อาหาเร อตฺถิ ราโค อตฺถิ นนฺทิ
อตฺถิ   ตณฺหา   ปติฏฺฐิตํ  ตตฺถ  วิญฺญาณํ  วิรูฬฺหํ  ยตฺถ  ปติฏฺฐิตํ  วิญฺญาณํ
วิรูฬฺหํ   อตฺถิ   ตตฺถ   นามรูปสฺส   อวกฺกนฺติ   ยตฺถ  อตฺถิ  นามรูปสฺส
อวกฺกนฺติ   อตฺถิ   ตตฺถ   สงฺขารานํ   วุฑฺฒิ   ยตฺถ   อตฺถิ  สงฺขารานํ
วุฑฺฒิ   อตฺถิ   ตตฺถ   อายตึ   ปุนพฺภวาภินิพฺพตฺติ   ยตฺถ   อตฺถิ  อายตึ
ปุนพฺภวาภินิพฺพตฺติ   อตฺถิ   ตตฺถ   อายตึ   ชาติชรามรณํ   ยตฺถ   อตฺถิ
อายตึ ชาติชรามรณํ ฯ สโสกํ ตํ ภิกฺขเว สรชํ สอุปายาสนฺติ วทามิ ฯ
     [๒๔๘]   กวฬีกาเร  เจ  ภิกฺขเว  อาหาเร  นตฺถิ  ราโค  นตฺถิ
นนฺทิ    นตฺถิ   ตณฺหา   อปฺปติฏฺฐิตํ   ตตฺถ   วิญฺญาณํ   อวิรูฬฺหํ   ยตฺถ
อปฺปติฏฺฐิตํ    วิญฺญาณํ   อวิรูฬฺหํ   นตฺถิ   ตตฺถ   นามรูปสฺส   อวกฺกนฺติ
ยตฺถ   นตฺถิ   นามรูปสฺส   อวกฺกนฺติ   นตฺถิ   ตตฺถ   สงฺขารานํ  วุฑฺฒิ
ยตฺถ   นตฺถิ   สงฺขารานํ   วุฑฺฒิ  นตฺถิ  ตตฺถ  อายตึ  ปุนพฺภวาภินิพฺพตฺติ
ยตฺถ    นตฺถิ    อายตึ    ปุนพฺภวาภินิพฺพตฺติ    นตฺถิ    ตตฺถ   อายตึ
ชาติชรามรณํ  ยตฺถ  นตฺถิ  อายตึ  ชาติชรามรณํ  ฯ  อโสกํ  ตํ  ภิกฺขเว
อรชํ   อนุปายาสนฺติ   วทามิ  ฯ  ผสฺเส  เจ  ภิกฺขเว  อาหาเร  ...
มโนสญฺเจตนาย   เจ  ภิกฺขเว  อาหาเร  ...  วิญฺญาเณ  เจ  ภิกฺขเว
