ปริยาเยหิ   รตฺตินฺทิวํปหํ   ภควโต   เอตมตฺถํ  พฺยากเรยฺยํ  อญฺญมญฺเญหิ
ปเทหิ     อญฺญมญฺเญหิ     ปริยาเยหิ    เทฺว    รตฺตินฺทิวานิ    เจปิ
มํ   ภควา   เอตมตฺถํ  ปุจฺเฉยฺย  ฯเปฯ  เทฺว  รตฺตินฺทิวานิปหํ  ภควโต
เอตมตฺถํ   พฺยากเรยฺยํ   ฯเปฯ   ตีณิ   รตฺตินฺทิวานิ   เจปิ  มํ  ภควา
เอตมตฺถํ   ปุจฺเฉยฺย   ...   ตีณิ   รตฺตินฺทิวานิปหํ   ภควโต  เอตมตฺถํ
พฺยากเรยฺยํ  ... จตฺตาริ รตฺตินฺทิวานิ เจปิ ภควา เอตมตฺถํ ปุจฺเฉยฺย ...
จตฺตาริ   รตฺตินฺทิวานิปหํ   ภควโต   เอตมตฺถํ  พฺยากเรยฺยํ  ...  ปญฺจ
รตฺตินฺทิวานิ  เจปิ  มํ  ภควา เอตมตฺถํ ปุจฺเฉยฺย ... ปญฺจ รตฺตินฺทิวานิปหํ
ภควโต    เอตมตฺถํ    พฺยากเรยฺยํ    ...   ฉ   รตฺตินฺทิวานิ   เจปิ
มํ   ภควา   เอตมตฺถํ   ปุจฺเฉยฺย   ...   ฉ  รตฺตินฺทิวานิปหํ  ภควโต
เอตมตฺถํ  พฺยากเรยฺยํ  ...  สตฺต  รตฺตินฺทิวานิ  เจปิ มํ ภควา เอตมตฺถํ
ปุจฺเฉยฺย    อญฺญมญฺเญหิ    ปเทหิ    อญฺญมญฺเญหิ    ปริยาเยหิ   สตฺต
รตฺตินฺทิวานิปหํ   ภควโต   เอตมตฺถํ   พฺยากเรยฺยํ   อญฺญมญฺเญหิ  ปเทหิ
อญฺญมญฺเญหิ ปริยาเยหีติ ฯ
     [๑๑๖]  อถ  โข  กฬารขตฺติโย  ภิกฺขุ  อุฏฺฐายาสนา  เยน ภควา
เตนุปสงฺกมิ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ  นิสีทิ  ฯ
เอกมนฺตํ   นิสินฺโน   โข   กฬารขตฺติโย   ภิกฺขุ   ภควนฺตํ   เอตทโวจ
อายสฺมตา   ภนฺเต   สารีปุตฺเตน  สีหนาโท  นทิโต  ปุพฺเพ  อปฺปฏิสํวิทิตํ
มํ    อาวุโส    ภควา   ปฐมํ   ปญฺหํ   อปุจฺฉิ   ตสฺส   เม   อโหสิ
ทนฺธายิตตฺตํ   ยโต   จ   โข   เม   อาวุโส   ภควา   ปฐมํ   ปญฺหํ
