     [๔๗๘]   เอวมฺเม   สุตํ   เอกํ  สมยํ  ภควา  ราชคเห  วิหรติ
เวฬุวเน   ฯเปฯ   อถ   โข   อายสฺมา   มหากสฺสโป   เยน  ภควา
เตนุปสงฺกมิ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิ ฯ
     [๔๗๙]   เอกมนฺตํ   นิสินฺนํ   โข  อายสฺมนฺตํ  มหากสฺสปํ  ภควา
เอทตโวจ   ชิณฺโณสิทานิ   ตฺวํ   ๑   กสฺสป  ครุกานิ  จ  เต  อิมานิ
สาณานิ    ปํสุกูลานิ   นิพฺพสนานิ   ตสฺมาติห   ตฺวํ   กสฺสป   คหปตานิ
เจว  จีวรานิ ธาเรหิ นิมนฺตนานิ จ ภุญฺชาหิ มม [๒]- สนฺติเก วิหราหีติ ฯ
อหํ   โข   ภนฺเต   ทีฆรตฺตํ  อารญฺญิโก  ๓  เจว  อารญฺญิกตฺตสฺส  จ
วณฺณวาที    ปิณฺฑปาติโก    เจว    ปิณฺฑปาติกตฺตสฺส    จ    วณฺณวาที
ปํสุกูลิโก    เจว    ปํสุกูลิกตฺตสฺส   จ   วณฺณวาที   เตจีวริโก   เจว
เตจีวริกตฺตสฺส    จ    วณฺณวาที   อปฺปิจฺโฉ   เจว   อปฺปิจฺฉตาย   จ
วณฺณวาที    สนฺตุฏฺโฐ    เจว   สนฺตุฏฺฐิยา   จ   วณฺณวาที   ปวิวิตฺโต
เจว   ปวิเวกสฺส   จ   วณฺณวาที   อสํสฏฺโฐ   เจว   อสํสคฺคสฺส   จ
วณฺณวาที อารทฺธวิริโย เจว วิริยารมฺภสฺส จ วณฺณวาทีติ ฯ
     [๔๘๐]   กิมฺปน   ตฺวํ   กสฺสป   อตฺถวสํ  สมฺปสฺสมาโน  ทีฆรตฺตํ
อารญฺญิโก เจว อารญฺญิกตฺตสฺส จ วณฺณวาที ฯ
                     [เอวํ เปยฺยาโล]
ปิณฺฑปาติโก  เจว ... ปํสุกูลิโก เจว ... เตจีวริโก เจว ... อปฺปิจฺโฉ
เจว  ...  สนฺตุฏฺโฐ  เจว  ... ปวิวิตฺโตเจว ... อสํสฏฺโฐ เจว ...
อารทฺธวิริโย เจว วิริยารมฺภสฺส จ วณฺณวาทีติ ฯ
#๑ ม. ชิณฺโณสิ ตฺวํ ฯ  ๒ ม. ยุ. จ ฯ  ๓ ยุ. อารญฺญโก ฯ เอวมุปริปิ ฯ
