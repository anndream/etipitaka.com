กสฺสโปปิ    ภิกฺขเว    ยาวเทว    อากงฺขติ    สพฺพโส    รูปสญฺญานํ
สมติกฺกมา ฯเปฯ อากาสานญฺจายตนํ อุปสมฺปชฺช วิหรติ ฯ
     [๕๐๒]    อหํ    ภิกฺขเว    ยาวเทว    อากงฺขามิ    สพฺพโส
อากาสานญฺจายตนํ    สมติกฺกมฺม   อนนฺตํ   วิญฺญาณนฺติ   วิญฺญาณญฺจายตนํ
อุปสมฺปชฺช    วิหรามิ   ฯ   กสฺสโปปิ   ภิกฺขเว   ยาวเทว   อากงฺขติ
สพฺพโส     อากาสานญฺจายตนํ     สมติกฺกมฺม     อนนฺตํ    วิญฺญาณนฺติ
วิญฺญาณญฺจายตนํ อุปสมฺปชฺช วิหรติ ฯ
     [๕๐๓]    อหํ    ภิกฺขเว    ยาวเทว    อากงฺขามิ    สพฺพโส
วิญฺญาณญฺจายตนํ     สมติกฺกมฺม     นตฺถิ     กิญฺจีติ    อากิญฺจญฺญายตนํ
อุปสมฺปชฺช   วิหรามิ  ฯ  กสฺสโปปิ  ภิกฺขเว  ยาวเทว  อากงฺขติ  ฯเปฯ
อากิญฺจญฺญายตนํ อุปสมฺปชฺช วิหรติ ฯ
     [๕๐๔]    อหํ    ภิกฺขเว    ยาวเทว    อากงฺขามิ    สพฺพโส
อากิญฺจญฺญายตนํ     สมติกฺกมฺม     เนวสญฺญานาสญฺญายตนํ    อุปสมฺปชฺช
วิหรามิ    ฯ    กสฺสโปปิ    ภิกฺขเว    ยาวเทว   อากงฺขติ   ฯเปฯ
เนวสญฺญานาสญฺญายตนํ อุปสมฺปชฺช วิหรติ ฯ
     [๕๐๕]    อหํ    ภิกฺขเว    ยาวเทว    อากงฺขามิ    สพฺพโส
เนวสญฺญานาสญฺญายตนํ    สมติกฺกมฺม    สญฺญาเวทยิตนิโรธํ    อุปสมฺปชฺช
วิหรามิ     ฯ    กสฺสโปปิ    ภิกฺขเว    ฯเปฯ    สญฺญาเวทยิตนิโรธํ
อุปสมฺปชฺช วิหรติ ฯ
     [๕๐๖]   อหํ  ภิกฺขเว  ยาวเทว  อากงฺขามิ  อเนกวิหิตํ  อิทฺธิวิธํ
