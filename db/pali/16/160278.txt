เขมา   จ   ภิกฺขุนี   อุปฺปลวณฺณา   จ   ฯ  มา  จ  โข  ตวํ  อยฺเย
เสกฺขํ   อปฺปตฺตมานสํ   ลาภสกฺการสิโลโก   อนุปาปุณาตีติ   ฯ   ตญฺเจ
ภิกฺขเว     ภิกฺขุนึ     เสกฺขํ     อปฺปตฺตมานสํ     ลาภสกฺการสิโลโก
อนุปาปุณาติ   โส   ตสฺสา   โหติ   อนฺตรายาย   ฯ   เอวํ   ทารุโณ
โข    ภิกฺขเว   ลาภสกฺการสิโลโก   ฯเปฯ   เอวญฺหิ   โว   ภิกฺขเว
สิกฺขิตพฺพนฺติ ฯ จตุตฺถํ ฯ
     [๕๗๓]  สาวตฺถิยํ  วิหรติ  ...  เย  หิ  เกจิ ภิกฺขเว สมณา วา
พฺราหฺมณา     วา     ลาภสกฺการสิโลกสฺส    อสฺสาทญฺจ    อาทีนวญฺจ
นิสฺสรณญฺจ   ยถาภูตํ   นปฺปชานนฺติ   [เอวํ   กาตพฺพํ]   ปชานนฺติ  สยํ
อภิญฺญา สจฺฉิกตฺวา อุปสมฺปชฺช วิหรนฺตีติ ฯ ปญฺจมํ ฯ
     [๕๗๔]  สาวตฺถิยํ  วิหรติ  ...  เย  หิ  เกจิ ภิกฺขเว สมณา วา
พฺราหฺมณา     วา     ลาภสกฺการสิโลกสฺส    สมุทยญฺจ    อตฺถงฺคมญฺจ
อสฺสาทญฺจ    อาทีนวญฺจ    นิสฺสรณญฺจ   ยถาภูตํ   นปฺปชานนฺติ   [เอวํ
กาตพฺพํ] ฯ
     [๕๗๕]   เย   จ   โข  เกจิ  ภิกฺขเว  สมณา  วา  พฺราหฺมณา
วา     ลาภสกฺการสิโลกสฺส     สมุทยญฺจ    อตฺถงฺคมญฺจ    อสฺสาทญฺจ
อาทีนวญฺจ   นิสฺสรณญฺจ   ยถาภูตํ   ปชานนฺติ   ๑   [เอวํ   กาตพฺพํ]
วิหรนฺตีติ ฯ ฉฏฺฐํ ฯ
     [๕๗๖]  สาวตฺถิยํ  วิหรติ  ...  เย  หิ  เกจิ ภิกฺขเว สมณา วา
#๑ ม. ยุ. สยํ อภิญฺญา สจฺฉิกตฺวา อุปสมฺปชฺช วิหรนฺตีติ ฯ
