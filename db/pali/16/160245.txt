อสฺสทฺโธ    ปุริสปุคฺคโลติ    กสฺสป    ปริหานเมตํ    อหิริโก   ฯเปฯ
อโนตฺตาปี   ฯเปฯ   กุสีโต   ฯเปฯ  ทุปฺปญฺโญ  ฯเปฯ  โกธโน  ฯเปฯ
อุปนาหี    ปุริสปุคฺคโลติ    กสฺสป    ปริหานเมตํ    น   สนฺติ   ภิกฺขู
โอวาทกาติ กสฺสป ปริหานเมตํ ฯ
     [๔๙๓]   ยสฺสกสฺสจิ   กสฺสป   สทฺธา   อตฺถิ   กุสเลสุ  ธมฺเมสุ
หิริ  อตฺถิ  ...  โอตฺตปฺปํ  อตฺถิ  ...  วิริยํ  อตฺถิ  ...  ปญฺญา อตฺถิ
กุสเลสุ   ธมฺเมสุ   ตสฺส   ยา   รตฺติ   วา   ทิวโส   วา  อาคจฺฉติ
วุฑฺฒิเยว   ปาฏิกงฺขา   กุสเลสุ   ธมฺเมสุ  โน  ปริหานิ  ฯ  เสยฺยถาปิ
กสฺสป   ชุณฺหปกฺเข   จนฺทสฺส   ยา   รตฺติ  วา  ทิวโส  วา  อาคจฺฉติ
วฑฺฒเตว   จ   วณฺเณน   วฑฺฒติ   มณฺฑเลน   วฑฺฒติ   อาภาย  วฑฺฒติ
อาโรหปริณาเหน   เอวเมว   โข   กสฺสป   ยสฺสกสฺสจิ   สทฺธา  อตฺถิ
กุสเลสุ  ธมฺเมสุ  หิริ  อตฺถิ  ...  โอตฺตปฺปํ  อตฺถิ ... วิริยํ อตฺถิ ...
ปญฺญา   อตฺถิ   กุสเลสุ   ธมฺเมสุ   ตสฺส  ยา  รตฺติ  วา  ทิวโส  วา
อาคจฺฉติ   วุฑฺฒิเยว   ปาฏิกงฺขา   กุสเลสุ   ธมฺเมสุ  โน  ปริหานิ  ฯ
สทฺโธ     ปุริสปุคฺคโลติ    กสฺสป    อปริหานเมตํ    หิริมา    ฯเปฯ
โอตฺตาปี  ฯเปฯ  อารทฺธวิริโย  ฯเปฯ  ปญฺญวา  ฯเปฯ อกฺโกธโน ฯเปฯ
อนุปนาหี     ปุริสปุคฺคโลติ    กสฺสป    อปริหานเมตํ    สนฺติ    ภิกฺขู
โอวาทกาติ กสฺสป อปริหานเมตนฺติ ฯ สตฺตมํ ฯ
     [๔๙๔]  ราชคเห  วิหรติ  เวฬุวเน  กลนฺทกนิวาเป  ฯ  อถ  โข
อายสฺมา    มหากสฺสโป    เยน   ภควา   เตนุปสงฺกมิ   อุปสงฺกมิตฺวา
