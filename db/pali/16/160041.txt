พฺยากรมาโน  พฺยากเรยฺย  ฯ  ปฏิจฺจสมุปฺปนฺนํ  โข  อานนฺท  ทุกฺขํ  วุตฺตํ
มยา   กึ   ปฏิจฺจ   ผสฺสํ   ปฏิจฺจ   อิติ   วทํ   วุตฺตวาที  เจว  เม
อสฺส  น  จ  มํ  อภูเตน  อพฺภาจิกฺเขยฺย  ธมฺมสฺส  จานุธมฺมํ พฺยากเรยฺย
น   จ  โกจิ  สหธมฺมิโก  วาทานุปาโต  คารยฺหํ  ฐานํ  อาคจฺเฉยฺย  ฯ
ตตฺรานนฺท    เย    เต   สมณพฺราหฺมณา   กมฺมวาทา   สยํกตํ   ทุกฺขํ
ปญฺญเปนฺติ   ตทปิ   ผสฺสปจฺจยา   ฯ   เยปิ   เต   ฯเปฯ  เยปิ  เต
ฯเปฯ   เยปิ   เต   สมณพฺราหฺมณา   กมฺมวาทา   อสยํการํ  อปรการํ
อธิจฺจ   สมุปฺปนฺนํ   ทุกฺขํ  ปญฺญเปนฺติ  ตทปิ  ผสฺสปจฺจยา  ฯ  ตตฺรานนฺท
เยปิ    เต   สมณพฺราหฺมณา   กมฺมวาทา   สยํกตํ   ทุกฺขํ   ปญฺญเปนฺติ
เต   วต   อญฺญตฺร   ผสฺสา   ปฏิสํเวทยนฺตีติ   เนตํ  ฐานํ  วิชฺชติ  ฯ
เยปิ   เต   ฯเปฯ   เยปิ   เต   ฯเปฯ   เยปิ  เต  สมณพฺราหฺมณา
กมฺมวาทา   อสยํการํ   อปรการํ   อธิจฺจ   สมุปฺปนฺนํ  ทุกฺขํ  ปญฺญเปนฺติ
เต วต อญฺญตฺร ผสฺสา ปฏิสํเวทยนฺตีติ เนตํ ฐานํ วิชฺชติ ฯ
     [๗๖]   เอกมิทาหํ   อานนฺท   สมยํ   อิเธว  ราชคเห  วิหรามิ
เวฬุวเน    กลนฺทกนิวาเป   ฯ   อถ   ขฺวาหํ   อานนฺท   ปุพฺพณฺหสมยํ
นิวาเสตฺวา   ปตฺตจีวรมาทาย   ราชคหํ  ๑  ปิณฺฑาย  ปาวิสึ  ฯ  ตสฺส
มยฺหํ   อานนฺท   เอตทโหสิ   อติปฺปโค   โข  ตาว  ราชคเห  ปิณฺฑาย
จริตุํ    ยนฺนูนาหํ    เยน    อญฺญติตฺถิยานํ    ปริพฺพาชกานํ   อาราโม
เตนุปสงฺกเมยฺยนฺติ   ฯ   อถ   ขฺวาหํ   อานนฺท   เยน   อญฺญติตฺถิยานํ
ปริพฺพาชกานํ   อาราโม  เตนุปสงฺกมึ  อุปสงฺกมิตฺวา  เตหิ  อญฺญติตฺถิเยหิ
#๑ ยุ. ราชคเห ฯ
