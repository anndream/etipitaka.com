โทมนสฺสํ   ปฏิสํเวทยติ   ฯ   โถกํ   เทนฺติ   โน   พหุกํ  เตน  ภิกฺขุ
น   สนฺทียติ   โส   น   ตโตนิทานํ   ทุกฺขํ  โทมนสฺสํ  ปฏิสํเวทยติ  ฯ
ลูขํ   เทนฺติ  โน  ปณีตํ  ...  ทนฺธํ  เทนฺติ  โน  สีฆํ  เตน  ภิกฺขุ  น
สนฺทียติ    โส   น   ตโตนิทานํ   ทุกฺขํ   โทมนสฺสํ   ปฏิสํเวทยติ   ฯ
อสกฺกจฺจํ   เทนฺติ   โน   สกฺกจฺจํ   เตน   ภิกฺขุ  น  สนฺทียติ  โส  น
ตโตนิทานํ   ทุกฺขํ   โทมนสฺสํ   ปฏิสํเวทยติ  ฯ  เอวรูโป  โข  ภิกฺขเว
ภิกฺขุ อรหติ กุลูปโก โหตุํ ฯ
     [๔๗๗]   กสฺสโป   ภิกฺขเว   เอวํจิตฺโต   กุลานิ  อุปสงฺกมติ  ตํ
กุเตตฺถ   ลพฺภา   ปรกุเลสุ   เทนฺตุเยว   เม  มา  นาทํสุ  พหุกญฺเญว
เม   เทนฺตุ  มา  โถกํ  ฯเปฯ  น  เทนฺติ  เตน  กสฺสโป  น  สนฺทียติ
โส   น   ตโตนิทานํ   ทุกฺขํ   โทมนสฺสํ  ปฏิสํเวทยติ  ฯ  โถกํ  เทนฺติ
โน    พหุกํ    เตน   กสฺสโป   น   สนฺทียติ   โส   น   ตโตนิทานํ
ทุกฺขํ   โทมนสฺสํ   ปฏิสํเวทยติ   ฯ   ลูขํ   เทนฺติ   โน   ปณีตํ  เตน
กสฺสโป    น    สนฺทียติ    โส    น   ตโตนิทานํ   ทุกฺขํ   โทมนสฺสํ
ปฏิสํเวทยติ   ฯ   ทนฺธํ   เทนฺติ  โน  สีฆํ  เตน  กสฺสโป  น  สนฺทียติ
โส   น   ตโตนิทานํ   ทุกฺขํ   โทมนสฺสํ   ปฏิสํเวทยติ   ฯ   อสกฺกจฺจํ
เทนฺติ   โน   สกฺกจฺจํ  เตน  กสฺสโป  น  สนฺทียติ  โส  น  ตโตนิทานํ
ทุกฺขํ   โทมนสฺสํ   ปฏิสํเวทยติ   ฯ   กสฺสเปน   วา  หิ  โว  ภิกฺขเว
โอวทิสฺสามิ   โย   วา   ปนสฺส   กสฺสปาทิโส   โอวทิเตหิ   จ   ปน
โว ตถตฺตาย ปฏิปชฺชิตพฺพนฺติ ฯ จตุตฺถํ ฯ
