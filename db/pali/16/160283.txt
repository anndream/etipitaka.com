สิกฺขิตพฺพนฺติ ฯ จตุตฺถํ ฯ
     [๕๘๖]  เอกํ  สมยํ  ภควา  ราชคเห  วิหรติ คิชฺฌกูเฏ ปพฺพเต ฯ
อจิรปกฺกนฺเต   เทวทตฺเต   ตตฺร  โข  ภควา  เทวทตฺตํ  อารพฺภ  ภิกฺขู
อามนฺเตสิ    อตฺตวธาย    ภิกฺขเว    เทวทตฺตสฺส   ลาภสกฺการสิโลโก
อุทปาทิ ปราภวาย เทวทตฺตสฺส ลาภสกฺการสิโลโก อุทปาทิ ฯ
     [๕๘๗]   เสยฺยถาปิ   ภิกฺขเว   กทลี   อตฺตวธาย   ผลํ   เทติ
ปราภวาย    ผลํ   เทติ   ฯ   เอวเมว   โข   ภิกฺขเว   อตฺตวธาย
เทวทตฺตสฺส    ลาภสกฺการสิโลโก    อุทปาทิ   ปราภวาย   เทวทตฺตสฺส
ลาภสกฺการสิโลโก อุทปาทิ ฯ
     [๕๘๘]   เสยฺยถาปิ   ภิกฺขเว   เวฬุ   อตฺตวธาย   ผลํ   เทติ
ปราภวาย    ผลํ   เทติ   ฯ   เอวเมว   โข   ภิกฺขเว   อตฺตวธาย
เทวทตฺตสฺส    ลาภสกฺการสิโลโก    อุทปาทิ   ปราภวาย   เทวทตฺตสฺส
ลาภสกฺการสิโลโก อุทปาทิ ฯ
     [๕๘๙]  เสยฺยถาปิ  ภิกฺขเว  นโฬ  อตฺตวธาย ผลํ เทติ ปราภวาย
ผลํ   เทติ   ฯ   เอวเมว   โข   ภิกฺขเว   อตฺตวธาย   เทวทตฺตสฺส
ลาภสกฺการสิโลโก   อุทปาทิ  ปราภวาย  เทวทตฺตสฺส  ลาภสกฺการ-
สิโลโก  อุทปาทิ ฯ
     [๕๙๐]   เสยฺยถาปิ  ภิกฺขเว  อสฺสตรี  อตฺตวธาย  คพฺภํ  คณฺหาติ
ปราภวาย   คพฺภํ   คณฺหาติ   ฯ   เอวเมว   โข  ภิกฺขเว  อตฺตวธาย
เทวทตฺตสฺส    ลาภสกฺการสิโลโก    อุทปาทิ   ปราภวาย   เทวทตฺตสฺส
