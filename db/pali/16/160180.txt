                     ทุติยวคฺโค ทุติโย
     [๓๕๒]  สาวตฺถิยํ  วิหรติ  ...  ตตฺร  โข  ภควา  ... สตฺติมา
ภิกฺขเว ธาตุโย กตมา สตฺต อาภาธาตุ สุภาธาตุ ๑ อากาสานญฺ-
จายตนธาตุ  วิญฺญาณญฺจายตนธาตุ    อากิญฺจญฺญายตนธาตุ    เนว-
สญฺญานาสญฺญายตนธาตุ  สญฺญาเวทยิตนิโรธธาตุ อิมา โข
ภิกฺขเว   สตฺต   ธาตุโยติ   ฯ  เอวํ  วุตฺเต  อญฺญตโร  ภิกฺขุ  ภควนฺตํ
เอตทโวจ   ยา   จายํ  ภนฺเต  อาภาธาตุ  ยา  จ  สุภาธาตุ  ยา  จ
อากาสานญฺจายตนธาตุ    ยา    จ    วิญฺญาณญฺจายตนธาตุ    ยา   จ
อากิญฺจญฺญายตนธาตุ    ยา   จ   เนวสญฺญานาสญฺญายตนธาตุ   ยา   จ
สญฺญาเวทยิตนิโรธธาตุ   อิมา   นุ   โข   ภนฺเต   ธาตุโย  กึ  ปฏิจฺจ
ปญฺญายนฺตีติ ฯ
     [๓๕๓]   ยายํ   ภิกฺขุ   อาภาธาตุ  อยํ  ธาตุ  อนฺธการํ  ปฏิจฺจ
ปญฺญายติ   ฯ   ยายํ   ภิกฺขุ   สุภาธาตุ   อยํ   ธาตุ   อสุภํ   ปฏิจฺจ
ปญฺญายติ   ฯ   ยายํ   ภิกฺขุ   อากาสานญฺจายตนธาตุ   อยํ  ธาตุ  รูปํ
ปฏิจฺจ    ปญฺญายติ    ฯ    ยายํ    ภิกฺขุ   วิญฺญาณญฺจายตนธาตุ   อยํ
ธาตุ    อากาสานญฺจายตนํ    ปฏิจฺจ    ปญฺญายติ    ฯ   ยายํ   ภิกฺขุ
อากิญฺจญฺญายตนธาตุ      อยํ     ธาตุ     วิญฺญาณญฺจายตนํ     ปฏิจฺจ
ปญฺญายติ     ฯ    ยายํ    ภิกฺขุ    เนวสญฺญานาสญฺญายตนธาตุ    อยํ
ธาตุ    อากิญฺจญฺญายตนํ    ปฏิจฺจ    ปญฺญายติ    ฯ    ยายํ    ภิกฺขุ
สญฺญาเวทยิตนิโรธธาตุ   อยํ   ธาตุ  นิโรธํ  ปฏิจฺจ  ปญฺญายตีติ  ฯ  ยา
#๑ ม. ยุ. สุภธาตุ ฯ เอวมุปริปิ ฯ
