จิตฺตํ    สมาทหาติ    ฯ   โส   ขฺวาหํ   อาวุโส   อปเรน   สมเยน
วิตกฺกวิจารานํ   วูปสมา   อชฺฌตฺตํ   สมฺปสาทนํ   เจตโส   เอโกทิภาวํ
อวิตกฺกํ   อวิจารํ   สมาธิชํ  ปีติสุขํ  ทุติยชฺฌานํ  อุปสมฺปชฺช  วิหรามิ  ฯ
ยํ  หิ  [๑]-  อาวุโส  สมฺมา  วทมาโน  วเทยฺย  สตฺถารา  อนุคฺคหิโต
สาวโก   มหาภิญฺญตฺตํ   ปตฺโตติ   ฯ  มมนฺตํ  สมฺมา  วทมาโน  วเทยฺย
สตฺถารา อนุคฺคหิโต สาวโก มหาภิญฺญตฺตํ ปตฺโตติ ฯ ปฐมํ ฯ
     [๖๘๘]  สาวตฺถีนิทานํ  ฯ  ตตฺร  โข  อายสฺมา  สารีปุตฺโต  ภิกฺขู
อามนฺเตสิ  อาวุโส  ภิกฺขเวติ  ฯ  อาวุโสติ  โข  เต  ภิกฺขู  อายสฺมโต
สารีปุตฺตสฺส ปจฺจสฺโสสุํ ฯ
     [๖๘๙]   อายสฺมา   สารีปุตฺโต   เอตทโวจ  อิธ  มยฺหํ  อาวุโส
รโหคตสฺส   ปฏิสลฺลีนสฺส   เอวํ   เจตโส   ปริวิตกฺโก   อุทปาทิ  อตฺถิ
นุ    โข    ตํ    กิญฺจิ   โลกสฺมึ   ยสฺส   เม   วิปริณามญฺญถาภาวา
อุปฺปชฺเชยฺยุํ    โสกปริเทวทุกฺขโทมนสฺสุปายาสาติ    ฯ    ตสฺส    มยฺหํ
อาวุโส  เอตทโหสิ นตฺถิ โข ตํ กิญฺจิ โลกสฺมึ ยสฺส เม วิปริณามญฺญถาภาวา
นุปฺปชฺเชยฺยุํ โสกปริเทวทุกฺขโทมนสฺสุปายาสาติ ฯ สตฺถุปิx
     [๖๙๐]   เอวํ  วุตฺเต  อายสฺมา  อานนฺโท  อายสฺมนฺตํ  สารีปุตฺตํ
เอตทโวจ   สตฺถุปิ   โข   เต  อาวุโส  สารีปุตฺต  วิปริณามญฺญถาภาวา
นุปฺปชฺเชยฺยุํ      โสกปริเทวทุกฺขโทมนสฺสุปายาสาติ      ฯ      สตฺถุปิ
โข   เม   อาวุโส   วิปริณามญฺญถาภาวา   นุปฺปชฺเชยฺยุํ   โสกปริเทว-
ทุกฺขโทมนสฺสุปายาสา   อปิจ   เม   เอวมสฺส   มเหสกฺโข   วต  โภ
#๑ ม. ยุ. ตํ ฯ
