หีเนน   อคฺคสฺส   ปตฺติ  โหติ  อคฺเคน  จ  โข  [๑]-  อคฺคสฺส  ปตฺติ
โหติ ฯ มณฺฑเปยฺยมิทํ ภิกฺขเว พฺรหฺมจริยํ สตฺถา สมฺมุขีภูโต ฯ
     [๖๗]   ตสฺมาติห   ภิกฺขเว   วิริยํ  อารภถ  อปฺปตฺตสฺส  ปตฺติยา
อนธิคตสฺส    อธิคมาย   อสจฺฉิกตสฺส   สจฺฉิกิริยาย   เอวํ   โน   อยํ
อมฺหากํ   ปพฺพชฺชา   อวํกตา   ๒  อวญฺฌา  ภวิสฺสติ  สผลา  สอุทฺรยา
เยสํ  ๓  มยํ  ปริภุญฺชาม จีวรปิณฺฑปาตเสนาสนคิลานปจฺจยเภสชฺชปริกฺขารํ
เตสํ    เต    การา    อเมฺหสุ   มหปฺผลา   ภวิสฺสนฺติ   มหานิสํสาติ
เอวํ   หิ   โว   ภิกฺขเว   สิกฺขิตพฺพํ   ฯ   อตฺตตฺถํ  วา  หิ  ภิกฺขเว
สมฺปสฺสมาเนน  อลเมว  อปฺปมาเทน  สมฺปาเทตุํ  ฯ ปรตฺถํ วา หิ ภิกฺขเว
สมฺปสฺสมาเนน   อลเมว   อปฺปมาเทน  สมฺปาเทตุํ  ฯ  อุภยตฺถํ  วา  หิ
ภิกฺขเว สมฺปสฺสมาเนน อลเมว อปฺปมาเทน สมฺปาเทตุนฺติ ฯ ทุติยํ ฯ
     [๖๘]  สาวตฺถิยํ  วิหรติ  ...  ชานโตหํ ภิกฺขเว ปสฺสโต อาสวานํ
ขยํ   วทามิ   โน   อชานโต   โน   อปสฺสโต   ฯ   กิญฺจ   ภิกฺขเว
ชานโต   กึ  ปสฺสโต  อาสวานํ  ขโย  โหติ  ฯ  อิติ  รูปํ  อิติ  รูปสฺส
สมุทโย    อิติ   รูปสฺส   อตฺถงฺคโม   ฯเปฯ   อิติ   เวทนา   ฯเปฯ
อิติ   สญฺญา   ฯเปฯ   อิติ   สงฺขารา   ฯเปฯ   อิติ   วิญฺญาณํ   อิติ
วิญฺญาณสฺส   สมุทโย   อิติ   วิญฺญาณสฺส   อตฺถงฺคโมติ   ฯ   เอวํ  โข
ภิกฺขเว ชานโต เอวํ ปสฺสโต อาสวานํ ขโย โหติ ฯ
     [๖๙]  ยมฺปิ  ตํ  ภิกฺขเว  ขยสฺมึ  ขเย  ญาณํ  ตมฺปิ  ๔ สอุปนิสํ
วทามิ   โน  อนุปนิสํ  ฯ  กา  จ  ภิกฺขเว  ขเย  ญาณสฺส  อุปนิสา  ฯ
#๑ ม. ยุ. ภิกฺขเว ฯ   ๒ ม. ยุ. อยํ ปาโฐ นตฺถิ ฯ    ๓ ม. เยสญฺจ ฯ ยุ. เยสญฺหิ ฯ
#๔ ยุ. ตํ ฯ
