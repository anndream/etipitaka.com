สุปฏิวิทฺโธ    ฯ    อิธ    ภิกฺขเว   อริยสาวโก   ปฏิจฺจสมุปฺปาทญฺเญว
สาธุกํ   โยนิโส   มนสิกโรติ   ฯเปฯ  อยมสฺส  อริโย  ญาโย  ปญฺญาย
สุทิฏฺโฐ โหติ สุปฏิวิทฺโธ ฯ
     [๑๖๐]   ยโต  โข  ภิกฺขเว  อริยสาวกสฺส  อิมานิ  ปญฺจ  ภยานิ
เวรานิ    วูปสนฺตานิ   โหนฺติ   อิเมหิ   จ   จตูหิ   โสตาปตฺติยงฺเคหิ
สมนฺนาคโต    โหติ    อยญฺจสฺส   อริโย   ญาโย   ปญฺญาย   สุทิฏฺโฐ
โหติ  สุปฏิวิทฺโธ  ฯ  โส  อากงฺขมาโน  อตฺตนาว  อตฺตานํ  พฺยากเรยฺย
ขีณนิรโยมฺหิ   ขีณติรจฺฉานโยนิโย   ขีณปิตฺติวิสโย   ขีณาปายทุคฺคติวินิปาโต
โสตาปนฺโนหมสฺมิ    อวินิปาตธมฺโม    นิยโต    สมฺโพธิปรายโนติ    ฯ
ทุติยํ ฯ
     [๑๖๑]   สาวตฺถิยํ   วิหรติ   ...   ทุกฺขสฺส  ภิกฺขเว  สมุทยญฺจ
อตฺถงฺคมญฺจ  เทเสสฺสามิ  ตํ  สุณาถ  สาธุกํ  มนสิกโรถ  ภาสิสฺสามีติ  ฯ
เอวํ ภนฺเตติ โข เต ภิกฺขู ภควโต ปจฺจสฺโสสุํ ฯ
     [๑๖๒]  ภควา  เอตทโวจ  กตโม  จ  ภิกฺขเว  ทุกฺขสฺส  สมุทโย
จกฺขุญฺจ   ปฏิจฺจ   รูเป   จ   อุปฺปชฺชติ   จกฺขุวิญฺญาณํ   ติณฺณํ   สงฺคติ
ผสฺโส    ผสฺสปจฺจยา    เวทนา   เวทนาปจฺจยา   ตณฺหา   อยํ   โข
ภิกฺขเว  ทุกฺขสฺส  สมุทโย  ฯ  โสตญฺจ  ปฏิจฺจ  สทฺเท  จ  ... ฆานญฺจ
ปฏิจฺจ  คนฺเธ  จ  ...  ชิวฺหญฺจ  ปฏิจฺจ  รเส  จ  ... กายญฺจ ปฏิจฺจ
โผฏฺฐพฺเพ   จ  ...  มนญฺจ  ปฏิจฺจ  ธมฺเม  จ  อุปฺปชฺชติ  มโนวิญฺญาณํ
ติณฺณํ   สงฺคติ   ผสฺโส   ผสฺสปจฺจยา   เวทนา   เวทนาปจฺจยา  ตณฺหา
