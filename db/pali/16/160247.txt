อสํสฏฺโฐ    เจว    อสํสคฺคสฺส   จ   วณฺณวาที   อารทฺธวิริโย   เจว
วิริยารมฺภสฺส     จ    วณฺณวาที    ตํ    เถรา    ภิกฺขู    อาสเนน
นิมนฺเตนฺติ   เอหิ   ภิกฺขุ   โก   นามายํ  ภิกฺขุ  ภทฺทโก  วตายํ  ภิกฺขุ
สิกฺขากาโม   วตายํ   ภิกฺขุ   เอหิ   ภิกฺขุ   อิทํ  อาสนํ  นิสีทาหีติ  ฯ
ตตฺร   กสฺสป   นวานํ  ภิกฺขูนํ  เอวํ  โหติ  โย  กิร  โส  โหติ  ภิกฺขุ
อารญฺญิโก    เจว    อารญฺญิกตฺตสฺส    จ    วณฺณวาที    ปิณฺฑปาติโก
เจว  ...  ปํสุกูลิโก เจว ... เตจีวริโก เจว ... อปฺปิจฺโฉ เจว ...
สนฺตุฏฺโฐ  เจว ... ปวิวิตฺโต เจว ... อสํสฏฺโฐ เจว ... อารทฺธวิริโย
เจว    วิริยารมฺภสฺส   จ   วณฺณวาที   ตํ   เถรา   ภิกฺขู   อาสเนน
นิมนฺเตนฺติ    เอหิ    ภิกฺขุ   โก   นามายํ   ภิกฺขุ   ภทฺทโก   วตายํ
ภิกฺขุ   สิกฺขากาโม   วตายํ   ภิกฺขุ  เอหิ  ภิกฺขุ  อิทํ  อาสนํ  นิสีทาหีติ
เต ตถตฺตาย ปฏิปชฺชนฺติ เตสนฺตํ โหติ ทีฆรตฺตํ หิตาย สุขาย ฯ
     [๔๙๖]  เอตรหิ  ปน  กสฺสป  เถรา  ภิกฺขู  น  เจว  อารญฺญิกา
น    จ    อารญฺญิกตฺตสฺส    วณฺณวาทิโน    น    เจว   ปิณฺฑปาติกา
น   จ   ปิณฺฑปาติกตฺตสฺส   วณฺณวาทิโน   น   เจว   ปํสุกูลิกา  น  จ
ปํสุกูลิกตฺตสฺส   วณฺณวาทิโน  น  เจว  เตจีวริกา  น  จ  เตจีวริกตฺตสฺส
วณฺณวาทิโน   น   เจว   อปฺปิจฺฉา   น   จ  อปฺปิจฺฉตาย  วณฺณวาทิโน
น     เจว     สนฺตุฏฺฐา     น     จ    สนฺตุฏฺฐิยา    วณฺณวาทิโน
น   เจว   ปวิวิตฺตา   น   จ   ปวิเวกสฺส   วณฺณวาทิโน   น   เจว
อสํสฏฺฐา   น   จ   อสํสคฺคสฺส   วณฺณวาทิโน   น  เจว  อารทฺธวิริยา
