ภิกฺขเว   โย  วเทยฺย  อญฺญํ  ชรามรณํ  อญฺญสฺส  จ  ปนิทํ  ชรามรณนฺติ
อิติ   วา   ภิกฺขเว   โย   วเทยฺย   อุภยเมตํ   เอกตฺถํ  พฺยญฺชนเมว
นานํ    ฯ   ตํ   ชีวํ   ตํ   สรีรนฺติ   วา   ภิกฺขเว   ทิฏฺฐิยา   สติ
พฺรหฺมจริยวาโส   น   โหติ   อญฺญํ   ชีวํ  อญฺญํ  สรีรนฺติ  วา  ภิกฺขเว
ทิฏฺฐิยา   สติ   พฺรหฺมจริยวาโส   น   โหติ   ฯ  เอเต  เต  ภิกฺขเว
อุโภ    อนฺเต    อนุปคมฺม    มชฺเฌน    ตถาคโต    ธมฺมํ   เทเสติ
ชาติปจฺจยา  ชรามรณนฺติ  ฯเปฯ  กตมา  ชาติ   ... กตโม ภโว  ...
กตมํ  อุปาทานํ  ...  กตมา  ตณฺหา  ...  กตมา  เวทนา ... กตโม
ผสฺโส ... กตมํ สฬายตนํ ... กตมํ นามรูปํ ... กตมํ วิญฺญาณํ ... ฯ
     [๑๓๙]  กตเม  สงฺขารา  กสฺส  จ  ปนิเม  สงฺขาราติ  อิติ  วา
ภิกฺขเว  โย  วเทยฺย  อญฺเญ  สงฺขารา  อญฺญสฺส  จ  ปนิเม  สงฺขาราติ
อิติ   วา   ภิกฺขเว   โย   วเทยฺย   อุภยเมตํ   เอกตฺถํ  พฺยญฺชนเมว
นานํ   ฯ   ตํ   ชีวํ   ตํ   สรีรํ   อิติ   วา   ภิกฺขเว  ทิฏฺฐิยา  สติ
พฺรหฺมจริยวาโส   น   โหติ  อญฺญํ  ชีวํ  อญฺญํ  สรีรํ  อิติ  วา  ภิกฺขเว
ทิฏฺฐิยา   สติ   พฺรหฺมจริยวาโส   น   โหติ   ฯ  เอเต  เต  ภิกฺขเว
อุโภ    อนฺเต    อนุปคมฺม    มชฺเฌน    ตถาคโต    ธมฺมํ   เทเสติ
อวิชฺชาปจฺจยา สงฺขารา ฯเปฯ
     [๑๔๐]  อวิชฺชาย  เตฺวว  ภิกฺขเว อเสสวิราคนิโรธา ยานิสฺส ตานิ
วิสูกายิตานิ   วิเสวิตานิ   วิปฺผนฺทิตานิ   กานิจิ  กานิจิ  กตมํ  ชรามรณํ
กสฺส   จ   ปนิทํ   ชรามรณํ   อิติ   วา  อญฺญํ  ชรามรณํ  อญฺญสฺส  จ
