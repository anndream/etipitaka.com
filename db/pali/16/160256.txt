กาเมหิ   วิวิจฺจ   อกุสเลหิ  ธมฺเมหิ  สวิตกฺกํ  สวิจารํ  วิเวกชํ  ปีติสุขํ
ปฐมํ    ฌานํ    อุปสมฺปชฺช   วิหรามิ   กสฺสโปปิ   ภิกฺขเว   ยาวเทว
อากงฺขติ   วิวิจฺเจว   กาเมหิ  วิวิจฺจ  อกุสเลหิ  ธมฺเมหิ  ฯเปฯ  ปฐมํ
ฌานํ    อุปสมฺปชฺช    วิหรตีติ    ฯ   [นวนฺนํ   อนุปุพฺพวิหารสมาปตฺตีนํ
ปญฺจนฺนญฺจ อภิญฺญานํ เอวํ เปยฺยาโล] ฯ
     [๕๑๖]   ตํ  กึ  มญฺญสิ  อาวุโส  อานนฺท  อปิ  นุ  ตฺวํ  ภควโต
สมฺมุขา   ภิกฺขุสงฺเฆ   อุปนีโต   อหํ  ภิกฺขเว  อาสวานํ  ขยา  อนาสวํ
เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ  อภิญฺญา  สจฺฉิกตฺวา
อุปสมฺปชฺช   วิหรามิ   อานนฺโทปิ   ภิกฺขเว   อาสวานํ   ขยา  อนาสวํ
เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ  อภิญฺญา  สจฺฉิกตฺวา
อุปสมฺปชฺช   วิหรตีติ   ฯ   โน   เหตํ   ภนฺเต  ฯ  อหํ  โข  อาวุโส
ภควโต    สมฺมุขา    ภิกฺขุสงฺเฆ   อุปนีโต   อหํ   ภิกฺขเว   อาสวานํ
ขยา    อนาสวํ    เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ
อภิญฺญา    สจฺฉิกตฺวา    อุปสมฺปชฺช    วิหรามิ    กสฺสโปปิ    ภิกฺขเว
อาสวานํ   ขยา   อนาสวํ   เจโตวิมุตฺตึ   ปญฺญาวิมุตฺตึ  ทิฏฺเฐว  ธมฺเม
สยํ อภิญฺญา สจฺฉิกตฺวา อุปสมฺปชฺช วิหรตีติ ฯ
     [๕๑๗]  สตฺตรตนํ  วา  โส ๑ อาวุโส นาคํ อฑฺฒฏฺฐมรตนํ ๒ วา
ตาลปตฺติกาย   ฉาเทตพฺพํ   มญฺเญยฺย   โย   มํ   ๓   ฉหิ  อภิญฺญาหิ
ฉาเทตพฺพํ   มญฺเญยฺยาติ   ฯ   จวิตฺถ   จ   ปน   ถุลฺลติสฺสา   ภิกฺขุนี
พฺรหฺมจริยมฺหาติ ฯ ทสมํ ฯ
#๑ ม. ยุ. อยํ ปาโฐ นตฺถิ ฯ  ๒ ยุ. อฑฺฒฏฺฐรตนํ ฯ  ๓ ม. ยุ. เม ฯ
