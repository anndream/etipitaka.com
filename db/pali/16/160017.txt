วเทยฺยํ   ตตฺรสฺส   กลฺโล   ปโญฺห   โก   นุ   โข  ภนฺเต  ตณฺหียตีติ
เอวญฺจาหํ   น   วทามิ   เอวํ   มํ   อวทนฺตํ   โย   เอวํ  ปุจฺเฉยฺย
กึ    ปจฺจยา    นุ   โข   ภนฺเต   ตณฺหาติ   เอส   กลฺโล   ปโญฺห
ตตฺร    กลฺลํ    เวยฺยากรณํ    เวทนาปจฺจยา   ตณฺหา   ตณฺหาปจฺจยา
อุปาทานนฺติ ฯ
     [๓๖]  โก  นุ  โข  ภนฺเต  อุปาทิยตีติ  ฯ  โน  กลฺโล  ปโญฺหติ
ภควา    อโวจ    อุปาทิยตีติ   อหํ   น   วทามิ   อุปาทิยตีติ   จาหํ
วเทยฺยํ   ตตฺรสฺส   กลฺโล   ปโญฺห   โก   นุ  โข  ภนฺเต  อุปาทิยตีติ
เอวญฺจาหํ   น   วทามิ   เอวํ   มํ   อวทนฺตํ   โย   เอวํ  ปุจฺเฉยฺย
กึปจฺจยา    นุ    โข   ภนฺเต   อุปาทานนฺติ   เอส   กลฺโล   ปโญฺห
ตตฺร   กลฺลํ   เวยฺยากรณํ   ตณฺหาปจฺจยา   อุปาทานํ   อุปาทานปจฺจยา
ภโวติ      ฯเปฯ      เอวเมตสฺส      เกวลสฺส      ทุกฺขกฺขนฺธสฺส
สมุทโย โหติ ฯ
     [๓๗]   ฉนฺนํ   เตฺวว   ผคฺคุน  ผสฺสายตนานํ  อเสสวิราคนิโรธา
ผสฺสนิโรโธ   ผสฺสนิโรธา   เวทนานิโรโธ  เวทนานิโรธา  ตณฺหานิโรโธ
ตณฺหานิโรธา      อุปาทานนิโรโธ      อุปาทานนิโรธา     ภวนิโรโธ
ภวนิโรธา    ชาตินิโรโธ    ชาตินิโรธา   ชรามรณํ   โสกปริเทวทุกฺข-
โทมนสฺสุปายาสา      นิรุชฺฌนฺติ     ฯ     เอวเมตสฺส     เกวลสฺส
ทุกฺขกฺขนฺธสฺส นิโรโธ โหตีติ ฯ ทุติยํ ฯ
