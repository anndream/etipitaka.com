ตํ   อนิจฺจโต   อทฺทกฺขุํ   ทุกฺขโต  อทฺทกฺขุํ  อนตฺตโต  อทฺทกฺขุํ  โรคโต
อทฺทกฺขุํ    ภยโต    อทฺทกฺขุํ   เต   ตณฺหํ   ปชหึสุ   ฯ   เย   ตณฺหํ
ปชหึสุ   เต   อุปธึ   ปชหึสุ   เย   อุปธึ   ปชหึสุ  เต  ทุกฺขํ  ปชหึสุ
เย   ทุกฺขํ   ปชหึสุ   เต  ปริมุจฺจึสุ  ชาติยา  ชราย  มรเณน  โสเกหิ
ปริเทเวหิ   ทุกฺเขหิ   โทมนสฺเสหิ   อุปายาเสหิ   ปริมุจฺจึสุ  ทุกฺขสฺมาติ
วทามิ   ฯ   เย   หิ   เกจิ  ภิกฺขเว  อนาคตมทฺธานํ  ฯเปฯ  เอตรหิ
สมณา   วา  พฺราหฺมณา  วา  ยํ  โลเก  ปิยรูปํ  สาตรูปํ  ตํ  อนิจฺจโต
ปสฺสนฺติ    ทุกฺขโต   ปสฺสนฺติ   อนตฺตโต   ปสฺสนฺติ   โรคโต   ปสฺสนฺติ
ภยโต    ปสฺสนฺติ   เต   ตณฺหํ   ปชหนฺติ   ฯ   เย   ตณฺหํ   ปชหนฺติ
เต    อุปธึ   ปชหนฺติ   เย   อุปธึ   ปชหนฺติ   เต   ทุกฺขํ   ปชหนฺติ
เย    ทุกฺขํ   ปชหนฺติ   เต   ปริมุจฺจนฺติ   ชาติยา   ชราย   มรเณน
โสเกหิ   ปริเทเวหิ   ทุกฺเขหิ   โทมนสฺเสหิ   อุปายาเสหิ   ปริมุจฺจนฺติ
ทุกฺขสฺมาติ วทามีติ ฯ ฉฏฺฐํ ฯ
     [๒๖๓]   เอกํ   สมยํ   อายสฺมา   จ  สารีปุตฺโต  อายสฺมา  จ
มหาโกฏฺฐิโต   ๑   พาราณสิยํ   วิหรนฺติ  อิสิปตเน  มิคทาเย  ฯ  อถ
โข    อายสฺมา    มหาโกฏฺฐิโต   สายณฺหสมยํ   ปฏิสลฺลานา   วุฏฺฐิโต
เยนายสฺมา    สารีปุตฺโต    เตนุปสงฺกมิ    อุปสงฺกมิตฺวา    อายสฺมตา
สารีปุตฺเตน   สทฺธึ   สมฺโมทิ   สมฺโมทนียํ  กถํ  สาราณียํ  วีติสาเรตฺวา
เอกมนฺตํ นิสีทิ ฯ
     [๒๖๔]    เอกมนฺตํ    นิสินฺโน   โข   อายสฺมา   มหาโกฏฺฐิโต
#๑ ม. มหาโกฏฺฐิโก ฯ
