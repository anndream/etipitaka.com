     [๓๘๔]  สาวตฺถิยํ  วิหรติ  ...  ตตฺร  โข  ภควา ... ธาตุโสว
ภิกฺขเว    สตฺตา    สํสนฺทนฺติ    สเมนฺติ   อโนตฺตาปิโน   อโนตฺตาปีหิ
สทฺธึ   สํสนฺทนฺติ   สเมนฺติ   อปฺปสฺสุตา   อปฺปสฺสุเตหิ   สทฺธึ  สํสนฺทนฺติ
สเมนฺติ    ทุปฺปญฺญา    ทุปฺปญฺเญหิ    สทฺธึ    สํสนฺทนฺติ   สเมนฺติ   ฯ
โอตฺตาปิโน    โอตฺตาปีหิ    สทฺธึ    สํสนฺทนฺติ    สเมนฺติ    พหุสฺสุตา
พหุสฺสุเตหิ    สทฺธึ    สํสนฺทนฺติ    สเมนฺติ    ปญฺญวนฺโต   ปญฺญวนฺเตหิ
สทฺธึ สํสนฺทนฺติ สเมนฺติ ฯ
     [๓๘๕]   อโนตฺตาปิโน   อโนตฺตาปีหิ   สทฺธึ   สํสนฺทนฺติ  สเมนฺติ
กุสีตา    กุสีเตหิ   สทฺธึ   สํสนฺทนฺติ   สเมนฺติ   ทุปฺปญฺญา   ทุปฺปญฺเญหิ
สทฺธึ   สํสนฺทนฺติ   สเมนฺติ  ฯ  โอตฺตาปิโน  โอตฺตาปีหิ  สทฺธึ  สํสนฺทนฺติ
สเมนฺติ    อารทฺธวิริยา    อารทฺธวิริเยหิ   สทฺธึ   สํสนฺทนฺติ   สเมนฺติ
ปญฺญวนฺโต ปญฺญวนฺเตหิ สทฺธึ สํสนฺทนฺติ สเมนฺติ ฯ
     [๓๘๖]   อโนตฺตาปิโน   อโนตฺตาปีหิ   สทฺธึ   สํสนทนฺติ  สเมนฺติ
มุฏฺฐสฺสติโน    มุฏฺฐสฺสตีหิ    สทฺธึ    สํสนฺทนฺติ    สเมนฺติ    ทุปฺปญฺญา
ทุปฺปญฺเญหิ   สทฺธึ   สํสนฺทนฺติ   สเมนฺติ   ฯ   โอตฺตาปิโน   โอตฺตาปีหิ
สทฺธึ    สํสนฺทนฺติ    สเมนฺติ    อุปฏฺฐิตสฺสติโน    อุปฏฺฐิตสฺสตีหิ   สทฺธึ
สํสนฺทนฺติ    สเมนฺติ    ปญฺญวนฺโต    ปญฺญวนฺเตหิ    สทฺธึ    สํสนฺทนฺติ
สเมนฺตีติ ฯ ทสมํ ฯ
     [๓๘๗]  สาวตฺถิยํ  วิหรติ  ...  ตตฺร  โข  ภควา ... ธาตุโสว
ภิกฺขเว   สตฺตา   สํสนฺทนฺติ   สเมนฺติ   อปฺปสฺสุตา   อปฺปสฺสุเตหิ  สทฺธึ
