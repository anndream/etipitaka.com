สิกฺขิตพฺพํ     อปฺปมตฺตา    วิหริสฺสามาติ    เอวญฺหิ    โว    ภิกฺขเว
สิกฺขิตพฺพนฺติ ฯ เอกาทสมํ ฯ
     [๖๘๕]  สาวตฺถิยํ  วิหรติ  ... อสฺสุตฺถ โน ตุเมฺห ภิกฺขเว รตฺติยา
ปจฺจูสสมยํ   สิคาลสฺส   วสฺสมานสฺสาติ  ฯ  เอวํ  ภนฺเต  ฯ  สิยา  โข
ภิกฺขเว   ตสฺมึ  ชรสิคาเล  กาจิ  ๑  กตญฺญุตา  กตเวทิตา  น  เตฺวว
อิเธกจฺเจ  สกฺยปุตฺติยปฏิญฺเญ  สิยา  กาจิ  ๑  กตญฺญุตา  กตเวทิตา  ฯ
ตสฺมาติห   ภิกฺขเว   เอวํ   สิกฺขิตพฺพํ   กตญฺญุโน  ภวิสฺสาม  กตเวทิโน
น  ๒  จ  โน  อเมฺหสุ  อปฺปกมฺปิ  กตํ  วินสิสฺสตีติ  ๓  เอวญฺหิ  โว
ภิกฺขเว สิกฺขิตพฺพนฺติ ฯ ทฺวาทสมํ ฯ
                       ตสฺส อุทฺทานํ
         กูฏํ นขสิข กุลํ             โอกฺขา สตฺติ ธนุคฺคโห
         อาณิ กลิงฺคโร นาโค        วิฬาโร เทฺว สิคาลกาติ ฯ
                 โอปมฺมสํยุตฺตํ อฏฺฐมํ สมตฺตํ ฯ
                       ________________
#๑ ม. ยุ. ยา กาจิ ฯ  ๒ ยุ. น จ โนติ น ทิสฺสติ ฯ อเมฺหสุ อปฺปกํปิ กตํ มา
#นสิสฺสตีติ อิติ เอตฺตกมฺปน ทิสฺสติ ฯ  ๓ ม. นสฺสิสฺสตีติ ฯ
