ญาณํ   ฯ   โส  อิมินา  ธมฺเมน  ทิฏฺเฐน  วิทิเตน  อกาลิเกน  ปตฺเตน
ปริโยคาเฬฺหน  อตีตานาคเต  นยํ  เนติ  ฯ  เย  โข  เกจิ อตีตมทฺธานํ
สมณา   วา   พฺราหฺมณา   วา   ชรามรณํ   อพฺภญฺญํสุ   ชรามรณสมุทยํ
อพฺภญฺญํสุ       ชรามรณนิโรธํ      อพฺภญฺญํสุ      ชรามรณนิโรธคามินึ
ปฏิปทํ    อพฺภญฺญํสุ   สพฺเพ   เต   เอวเมว   อพฺภญฺญํสุ   เสยฺยถาปิหํ
เอตรหิ  ฯ  เยปิ  หิ  เกจิ  อนาคตมทฺธานํ  สมณา  วา  พฺราหฺมณา วา
ชรามรณํ   อภิชานิสฺสนฺติ   ชรามรณสมุทยํ   อภิชานิสฺสนฺติ  ชรามรณนิโรธํ
อภิชานิสฺสนฺติ       ชรามรณนิโรธคามินึ      ปฏิปทํ      อภิชานิสฺสนฺติ
สพฺเพ  เต  เอวเมว  อภิชานิสฺสนฺติ  เสยฺยถาปิหํ  เอตรหีติ  ฯ  อิทมสฺส
อนฺวเย ญาณํ ฯ
     [๑๒๒]  ยโต  โข  ภิกฺขเว  อริยสาวกสฺส  อิมานิ  เทฺว  ญาณานิ
ปริสุทฺธานิ   โหนฺติ  ปริโยทาตานิ  ธมฺเม  ญาณญฺจ  อนฺวเย  ญาณญฺจ  ฯ
อยํ   วุจฺจติ   ภิกฺขเว  อริยสาวโก  ทิฏฺฐิสมฺปนฺโน  อิติปิ  ทสฺสนสมฺปนฺโน
อิติปิ      อาคโต     อิมํ     สทฺธมฺมํ     อิติปิ     ปสฺสติ     อิมํ
สทฺธมฺมํ    อิติปิ   เสกฺเขน   ญาเณน   สมนฺนาคโต   อิติปิ   เสกฺขาย
วิชฺชาย    สมนฺนาคโต   อิติปิ   ธมฺมโสตํ   สมาปนฺโน   อิติปิ   อริโย
นิพฺเพธิกปญฺโญ อิติปิ อมตทฺวารํ อาหจฺจ ติฏฺฐติ อิติปีติ ฯ
     [๑๒๓]   กตมา   จ  ภิกฺขเว  ชาติ  ฯเปฯ  กตโม  จ  ภิกฺขเว
ภโว  ...  กตมญฺจ  ภิกฺขเว อุปาทานํ ... กตมา จ ภิกฺขเว ตณฺหา ...
กตมา  จ  ภิกฺขเว  เวทนา  ...  กตโม จ ภิกฺขเว ผสฺโส ... กตมญฺจ
