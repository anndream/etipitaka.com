ตตฺรานนฺท     เย     เต     สมณพฺราหฺมณา    กมฺมวาทา    สยํกตํ
สุขทุกฺขํ    ปญฺญเปนฺติ    เต   วต   อญฺญตฺร   ผสฺสา   ปฏิสํเวทยนฺตีติ
เนตํ  ฐานํ  วิชฺชติ  ฯ  เยปิ  เต  ฯเปฯ  เยปิ  เต  ฯเปฯ  เยปิ เต
สมณพฺราหฺมณา    กมฺมวาทา   อสยํการํ   อปรการํ   อธิจฺจ   สมุปฺปนฺนํ
สุขทุกฺขํ    ปญฺญเปนฺติ    เต   วต   อญฺญตฺร   ผสฺสา   ปฏิสํเวทยนฺตีติ
เนตํ ฐานํ วิชฺชติ ฯ
     [๘๓]   กาเย   วา  หานนฺท  สติ  กายสญฺเจตนาเหตุ  อุปฺปชฺชติ
อชฺฌตฺตํ    สุขทุกฺขํ   วาจายํ   วา   หานนฺท   สติ   วจีสญฺเจตนาเหตุ
อุปฺปชฺชติ     อชฺฌตฺตํ     สุขทุกฺขํ     มเน    วา    หานนฺท    สติ
มโนสญฺเจตนาเหตุ   อุปฺปชฺชติ   อชฺฌตฺตํ   สุขทุกฺขํ   ฯ  อวิชฺชาปจฺจยาว
สามํ  วา  ตํ  อานนฺท  กายสงฺขารํ อภิสงฺขโรติ ยํปจฺจยายตํ ๑ อุปฺปชฺชติ
อชฺฌตฺตํ  สุขทุกฺขํ  ฯ  ปเร วายตํ ๒ อานนฺท กายสงฺขารํ อภิสงฺขโรติ ๓
ยํปจฺจยายตํ   อุปฺปชฺชติ   อชฺฌตฺตํ   สุขทุกฺขํ   ฯ   สมฺปชาโน   วา  ตํ
อานนฺท   กายสงฺขารํ   อภิสงฺขโรติ   ยํปจฺจยายตํ   อุปฺปชฺชติ   อชฺฌตฺตํ
สุขทุกฺขํ   ฯ   อสมฺปชาโน   วา  ตํ  อานนฺท  กายสงฺขารํ  อภิสงฺขโรติ
ยํปจฺจยายตํ   อุปฺปชฺชติ   อชฺฌตฺตํ   สุขทุกฺขํ  ฯ  สามํ  วา  ตํ  อานนฺท
วจีสงฺขารํ   อภิสงฺขโรติ   ยํปจฺจยายตํ   อุปฺปชฺชติ  อชฺฌตฺตํ  สุขทุกฺขํ  ฯ
#๑ ม. ยุ. ยํ ปจฺจยาสฺส ตํ ฯ เอวมุปริปิ ฯ   ๒ ม. ปเร วา ตํ ฯ ยุ. ปเร วาสฺส
#ตํ ฯ เอวมุปริปิ ฯ   ๓ ม. ยุ. อภิสงฺขโรนฺติ ฯ
