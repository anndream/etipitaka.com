กึปภโวติ   เอวํ   ปุฏฺโฐหํ   ภนฺเต   เอวํ   พฺยากเรยฺยํ   ภโว   โข
อาวุโส      อุปาทานนิทาโน      อุปาทานสมุทโย     อุปาทานชาติโก
อุปาทานปฺปภโวติ เอวํ ปุฏฺโฐหํ ภนฺเต เอวํ พฺยากเรยฺยนฺติ ฯ
     [๑๐๙]   สเจ   ปน   ตํ   สารีปุตฺต  เอวํ  ปุจฺเฉยฺยุํ  อุปาทานํ
ปนาวุโส   สารีปุตฺต   กึนิทานํ   ฯเปฯ   กึปภวนฺติ   เอวํ  ปุฏฺโฐ  ตฺวํ
สารีปุตฺต   กินฺติ  พฺยากเรยฺยาสีติ  ฯ  สเจ  มํ  ภนฺเต  เอวํ  ปุจฺเฉยฺยุํ
อุปาทานํ    ปนาวุโส   สารีปุตฺต   กึนิทานํ   ฯเปฯ   กึปภวนฺติ   เอวํ
ปุฏฺโฐหํ    ภนฺเต    เอวํ    พฺยากเรยฺยํ    อุปาทานํ   โข   อาวุโส
ตณฺหานิทานํ    ฯเปฯ   ตณฺหาปภวนฺติ   เอวํ   ปุฏฺโฐหํ   ภนฺเต   เอวํ
พฺยากเรยฺยนฺติ ฯ
     [๑๑๐]   สเจ   ปน   ตํ   สารีปุตฺต   เอวํ   ปุจฺเฉยฺยุํ  ตณฺหา
ปนาวุโส   สารีปุตฺต   กึนิทานา   กึสมุทยา   กึชาติกา  กึปภวาติ  เอวํ
ปุฏฺโฐ   ตฺวํ   สารีปุตฺต   กินฺติ   พฺยากเรยฺยาสีติ  ฯ  สเจ  มํ  ภนฺเต
เอวํ   ปุจฺเฉยฺยุํ   ตณฺหา   ปนาวุโส   สารีปุตฺต   กึนิทานา   กึสมุทยา
กึชาติกา   กึปภวาติ   เอวํ  ปุฏฺโฐหํ  ภนฺเต  เอวํ  พฺยากเรยฺยํ  ตณฺหา
โข  อาวุโส  เวทนานิทานา  เวทนาสมุทยา เวทนาชาติกา เวทนาปภวาติ
เอวํ ปุฏฺโฐหํ ภนฺเต เอวํ พฺยากเรยฺยนฺติ ฯ
     [๑๑๑]  สเจ  ปน  ตํ  สารีปุตฺต  เอวํ ปุจฺเฉยฺยุํ เวทนา ปนาวุโส
สารีปุตฺต   กึนิทานา   ฯเปฯ   กึปภวาติ   เอวํ  ปุฏฺโฐ  ตฺวํ  สารีปุตฺต
กินฺติ   พฺยากเรยฺยาสีติ   ฯ  สเจ  มํ  ภนฺเต  เอวํ  ปุจฺเฉยฺยุํ  เวทนา
