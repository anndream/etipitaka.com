โข   ภิกฺขเว   วิเสโส   อยํ   อธิปฺปายโส   อิทนฺนานากรณํ  ปณฺฑิตสฺส
พาเลน ยทิทํ พฺรหฺมจริยวาโสติ ฯ นวมํ ฯ
     [๖๐]   สาวตฺถิยํ   วิหรติ  ...  ปฏิจฺจสมุปฺปาทญฺจ  โว  ภิกฺขเว
เทเสสฺสามิ    ปฏิจฺจสมุปฺปนฺเน    จ    ธมฺเม    ตํ   สุณาถ   สาธุกํ
มนสิกโรถ   ภาสิสฺสามีติ   ฯ   เอวํ  ภนฺเตติ  โข  เต  ภิกฺขู  ภควโต
ปจฺจสฺโสสุํ ฯ
     [๖๑]   ภควา   เอตทโวจ  กตโม  จ  ภิกฺขเว  ปฏิจฺจสมุปฺปาโท
ชาติปจฺจยา   ภิกฺขเว   ชรามรณํ  อุปฺปาทา  วา  ตถาคตานํ  อนุปฺปาทา
วา    ตถาคตานํ    ฐิตาว   สา   ธาตุ   ธมฺมฏฺฐิตตา   ธมฺมนิยามตา
อิทปฺปจฺจยตา   ตํ   ตถาคโต   อภิสมฺพุชฺฌติ   อภิสเมติ   อภิสมฺพุชฺฌิตฺวา
อภิสเมตฺวา  อาจิกฺขติ  เทเสติ  ปญฺญเปติ  ๑  ปฏฺฐเปติ  วิวรติ  วิภชติ
อุตฺตานีกโรติ   ปสฺสถาติ   จาห   ฯ   ชาติปจฺจยา   ภิกฺขเว  ชรามรณํ
ฯเปฯ  ภวปจฺจยา  ภิกฺขเว  ชาติ ... อุปาทานปจฺจยา ภิกฺขเว ภโว ...
ตณฺหาปจฺจยา  ภิกฺขเว  อุปาทานํ  ... เวทนาปจฺจยา ภิกฺขเว ตณฺหา ...
ผสฺสปจฺจยา  ภิกฺขเว  เวทนา  ...  สฬายตนปจฺจยา ภิกฺขเว ผสฺโส ...
นามรูปปจฺจยา    ภิกฺขเว   สฬายตนํ   ...   วิญฺญาณปจฺจยา   ภิกฺขเว
นามรูปํ  ...  สงฺขารปจฺจยา ภิกฺขเว วิญฺญาณํ ... อวิชฺชาปจฺจยา ภิกฺขเว
สงฺขารา   อุปฺปาทา   วา   ตถาคตานํ   อนุปฺปาทา   วา   ตถาคตานํ
ฐิตาว    สา   ธาตุ   ธมฺมฏฺฐิตตา   ธมฺมนิยามตา   อิทปฺปจฺจยตา   ตํ
ตถาคโต     อภิสมฺพุชฺฌติ    อภิสเมติ    อภิสมฺพุชฺฌิตฺวา    อภิสเมตฺวา
#๑ ม. ยุ. ปญฺญาเปติ ฯ เอวมุปริปิ ฯ
