ปฏฺฐเปติ    วิวรติ    วิภชติ   อุตฺตานีกโรติ   หีนา   ตสฺส   อุปปตฺตีติ
วทามิ    ฯ    มชฺฌิมํ   กจฺจาน   ธาตุํ   ปฏิจฺจ   อุปฺปชฺชติ   มชฺฌิมา
สญฺญา    มชฺฌิมา    ทิฏฺฐิ    มชฺฌิโม    วิตกฺโก    มชฺฌิมา   เจตนา
มชฺฌิมา   ปตฺถนา   มชฺฌิมา   ๑   ปณิธิ   มชฺฌิโม   ปุคฺคโล  มชฺฌิมา
วาจา    มชฺฌิมํ    อาจิกฺขติ   เทเสติ   ปญฺญเปติ   ปฏฺฐเปติ   วิวรติ
วิภชติ   อุตฺตานีกโรติ   มชฺฌิมา   ตสฺส   อุปปตฺตีติ   วทามิ   ฯ  ปณีตํ
กจฺจาน    ธาตุํ   ปฏิจฺจ   อุปฺปชฺชติ   ปณีตา   สญฺญา   ปณีตา   ทิฏฺฐิ
ปณีโต    วิตกฺโก    ปณีตา    เจตนา    ปณีตา    ปตฺถนา    ปณีตา
ปณิธิ     ปณีโต     ปุคฺคโล    ปณีตา    วาจา    ปณีตํ    อาจิกฺขติ
เทเสติ   ปญฺญเปติ   ปฏฺฐเปติ   วิวรติ   วิภชติ   อุตฺตานีกโรติ  ปณีตา
ตสฺส อุปปตฺตีติ วทามีติ ฯ ตติยํ ฯ
     [๓๖๔]  สาวตฺถิยํ  วิหรติ  ... ตตฺร โข ภควา ... ธาตุโสว ๒
ภิกฺขเว  สตฺตา  สํสนฺทนฺติ  สเมนฺติ  หีนาธิมุตฺติกา  [๓]-  หีนาธิมุตฺติเกหิ
สทฺธึ    สํสนฺทนฺติ    สเมนฺติ    กลฺยาณาธิมุตฺติกา    กลฺยาณาธิมุตฺติเกหิ
สทฺธึ   สํสนฺทนฺติ   สเมนฺติ   อตีตํปิ  [๔]-  ภิกฺขเว  อทฺธานํ  ธาตุโสว
สตฺตา     สํสนฺทึสุ    สมึสุ    หีนาธิมุตฺติกา    หีนาธิมุตฺติเกหิ    สทฺธึ
สํสนฺทึสุ     สมึสุ     กลฺยาณาธิมุตฺติกา     กลฺยาณาธิมุตฺติเกหิ    สทฺธึ
สํสนฺทึสุ  สมึสุ  ฯ  อนาคตํปิ  [๔]-  ภิกฺขเว  อทฺธานํ  ธาตุโสว  สตฺตา
สํสนฺทิสฺสนฺติ     สเมสฺสนฺติ     หีนาธิมุตฺติกา    หีนาธิมุตฺติเกหิ    สทฺธึ
#๑ ม. ยุ. มชฺฌิโม ฯ เอวมุปริปิ ฯ  ๒ อิมสฺมึ วคฺเค สพฺพวาเร ธาตุโส จาติ
#ปาโฐ ทิสฺสติ ฯ โป. ยุ. วสทฺโท นิตฺถิ ฯ  ๓ ยุ. สตฺตา ฯ  ๔ ม. โข ฯ
