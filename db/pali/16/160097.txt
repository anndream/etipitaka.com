                     ทุกฺขวคฺโค ฉฏฺโฐ
     [๑๘๘]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ(
เชตวเน   อนาถปิณฺฑิกสฺส   อาราเม   ฯ   ตตฺร   โข   ภควา  ภิกฺขู
อามนฺเตสิ   ภิกฺขโวติ  ฯ  ภทนฺเตติ  เต  ภิกฺขู  ภควโต  ปจฺจสฺโสสุํ  ฯ
ภควา   เอตทโวจ   กิตฺตาวตา   นุ  โข  ภิกฺขเว  ภิกฺขุ  ปริวีมํสมาโน
ปริวีมํเสยฺย   สพฺพโส   สมฺมา   ทุกฺขกฺขยายาติ   ฯ   ภควํมูลกา   โน
ภนฺเต    ธมฺมา    ภควํเนตฺติกา   ภควํปฏิสรณา   สาธุ   วต   ภนฺเต
ภควนฺตํเยว   ปฏิภาตุ   เอตสฺส   ภาสิตสฺส   อตฺโถ   ภควโต   สุตฺวา
ภิกฺขู  ธาเรสฺสนฺตีติ  ฯ  เตนหิ  ภิกฺขเว  [๑]-  สุณาถ สาธุกํ มนสิกโรถ
ภาสิสฺสามีติ ฯ เอวํ ภนฺเตติ โข เต ภิกฺขู ภควโต ปจฺจสฺโสสุํ ฯ
     [๑๘๙]   ภควา   เอตทโวจ   อิธ  ภิกฺขเว  ภิกฺขุ  ปริวีมํสมาโน
ปริวีมํสติ  ยํ  โข  อิทํ  อเนกวิธํ  นานปฺปการกํ  ทุกฺขํ  โลเก  อุปฺปชฺชติ
ชรามรณํ    อิทํ    นุ    โข    ทุกฺขํ    กึนิทานํ   กึสมุทยํ   กึชาติกํ
กึปภวํ   กิสฺมึ   สติ   ชรามรณํ   โหติ   กิสฺมึ   อสติ   ชรามรณํ   น
โหตีติ   ฯ  โส  ปริวีมํสมาโน  เอวํ  ปชานาติ  ยํ  โข  อิทํ  อเนกวิธํ
นานปฺปการกํ   ทุกฺขํ   โลเก   อุปฺปชฺชติ   ชรามรณํ   อิทํ   โข  ทุกฺขํ
ชาตินิทานํ    ชาติสมุทยํ    ชาติชาติกํ    ชาติปฺปภวํ    ชาติยา    สติ
ชรามรณํ   โหติ   ชาติยา   อสติ   ชรามรณํ   น   โหตีติ   ฯ   โส
ชรามรณญฺจ   ปชานาติ   ชรามรณสมุทยญฺจ   ปชานาติ  ชรามรณ-
#๑ ยุ. ตํ ฯ
