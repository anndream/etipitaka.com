โข   ภควา   อากาเส   ปาณึ   จาเลสิ   เสยฺยถาปิ   ภิกฺขเว   อยํ
อากาเส   ปาณิ   น   สชฺชติ   น   คยฺหติ  น  พชฺฌติ  เอวเมว  โข
ภิกฺขเว   ยสฺสกสฺสจิ   ภิกฺขุโน   กุลานิ   อุปสงฺกมโต  กุเลสุ  จิตฺตํ  น
สชฺชติ    น    คยฺหติ   น   พชฺฌติ   ลภนฺตุ   ลาภกามา   ปุญฺญกามา
กโรนฺตุ   ปน   ๑   ปุญฺญานีติ   ยถาสเกน   ลาเภน  อตฺตมโน  โหติ
สุมโน   เอวํ   ปเรสํ   ลาเภน  อตฺตมโน  โหติ  สุมโน  ฯ  เอวรูโป
โข   ภิกฺขเว   ภิกฺขุ  อรหติ  กุลานิ  อุปสงฺกมิตุํ  ฯ  กสฺสปสฺส  ภิกฺขเว
กุลานิ   อุปสงฺกมโต   กุเลสุ   จิตฺตํ  น  สชฺชติ  น  คยฺหติ  น  พชฺฌติ
ลภนฺตุ   ลาภกามา  ปุญฺญกามา  กโรนฺตุ  ปน  ๑  ปุญฺญานีติ  ยถาสเกน
ลาเภน   อตฺตมโน   โหติ   สุมโน   เอวํ   ปเรสํ  ลาเภน  อตฺตมโน
โหติ สุมโน ฯ
     [๔๗๒]   ตํ   กึ  มญฺญถ  ภิกฺขเว  กถํรูปสฺส  ภิกฺขุโน  อปริสุทฺธา
ธมฺมเทสนา    โหติ    กถํรูปสฺส    ภิกฺขุโน    ปริสุทฺธา   ธมฺมเทสนา
โหตีติ    ฯ    ภควํมูลกา    โน    ภนฺเต    ธมฺมา    ภควํเนตฺติกา
ภควํปฏิสรณา    สาธุ   วต   ภนฺเต   ภควนฺตํเยว   ปฏิภาตุ   เอตสฺส
ภาสิตสฺส   อตฺโถ   ภควโต   สุตฺวา   ภิกฺขู   ธาเรสฺสนฺตีติ  ฯ  เตนหิ
ภิกฺขเว   สุณาถ   สาธุกํ   มนสิกโรถ   ภาสิสฺสามีติ  ฯ  เอวํ  ภนฺเตติ
โข   เต   ภิกฺขู   ภควโต  ปจฺจสฺโสสุํ  ฯ  ภควา  เอตทโวจ  โย  หิ
โกจิ   ภิกฺขเว   ภิกฺขุ   เอวํจิตฺโต   ปเรสํ  ธมฺมํ  เทเสติ  อโห  วต
เม  ธมฺมํ  สุเณยฺยุํ  สุตฺวา  จ  ปน  ธมฺมํ  ปสีเทยฺยุํ  ปสนฺนาว  ๒ เม
#๑ ม. ยุ. ปนสทฺโท นตฺถิ ฯ  ๒ ม. ยุ. ปสนฺนา จ ฯ
