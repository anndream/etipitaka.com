นิวีสติ   ฯ   กิญฺจิ   โลเก   ปิยรูปํ  สาตรูปํ  ฯ  จกฺขุํ  โลเก  ปิยรูปํ
สาตรูปํ   ฯเปฯ   โสตํ   โลเก   ปิยรูปํ  สาตรูปํ  ...  ฆานํ  โลเก
ปิยรูปํ  สาตรูปํ  ...  ชิวฺหา  โลเก  ปิยรูปํ  สาตรูปํ ... กาโย โลเก
ปิยรูปํ  สาตรูปํ  ...  มโน  โลเก  ปิยรูปํ  สาตรูปํ  เอตฺเถสา  ตณฺหา
อุปฺปชฺชมานา อุปฺปชฺชติ เอตฺถ นิวีสมานา นิวีสติ ฯ
     [๒๕๙]  เย  หิ  เกจิ  ภิกฺขเว  อตีตมทฺธานํ สมณา วา พฺราหฺมณา
วา   ยํ  โลเก  ปิยรูปํ  สาตรูปํ  ตํ  นิจฺจโต  อทฺทกฺขุํ  สุขโต  อทฺทกฺขุํ
อตฺตโต    อทฺทกฺขุํ    อาโรคฺยโต   อทฺทกฺขุํ   เขมโต   อทฺทกฺขุํ   เต
ตณฺหํ   วฑฺเฒสุํ   ฯ   เย   ตณฺหํ   วฑฺเฒสุํ   เต  อุปธึ  วฑฺเฒสุํ  เย
อุปธึ   วฑฺเฒสุํ   เต   ทุกฺขํ   วฑฺเฒสุํ   เย   ทุกฺขํ  วฑฺเฒสุํ  เต  น
ปริมุจฺจึสุ   ชาติยา   ชราย   มรเณน   โสเกหิ   ปริเทเวหิ   ทุกฺเขหิ
โทมนสฺเสหิ    อุปายาเสหิ    น   ปริมุจฺจึสุ   ทุกฺขสฺมาติ   วทามิ   ฯ
เย   หิ   เกจิ   ภิกฺขเว  อนาคตมทฺธานํ  สมณา  วา  พฺราหฺมณา  วา
ยํ   โลเก  ปิยรูปํ  สาตรูปํ  ตํ  นิจฺจโต  ทกฺขิสฺสนฺติ  สุขโต  ทกฺขิสฺสนฺติ
อตฺตโต    ทกฺขิสฺสนฺติ   อาโรคฺยโต   ทกฺขิสฺสนฺติ   เขมโต   ทกฺขิสฺสนฺติ
เต   ตณฺหํ   วฑฺเฒสฺสนฺติ   ฯ   เย   ตณฺหํ   วฑฺเฒสฺสนฺติ   เต  อุปธึ
วฑฺเฒสฺสนฺติ    เย    อุปธึ    วฑฺเฒสฺสนฺติ   เต   ทุกฺขํ   วฑฺเฒสฺสนฺติ
เย   ทุกฺขํ   วฑฺเฒสฺสนฺติ   เต   น   ปริมุจฺจิสฺสนฺติ   ชาติยา   ชราย
มรเณน   โสเกหิ   ปริเทเวหิ   ทุกฺเขหิ   โทมนสฺเสหิ  อุปายาเสหิ  น
ปริมุจฺจิสฺสนฺติ   ทุกฺขสฺมาติ   วทามิ  ฯ  เย  หิ  เกจิ  ภิกฺขเว  เอตรหิ
