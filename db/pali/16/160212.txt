                      อนมตคฺคสํยุตฺตํ
                        __________
                     ปฐมวคฺโค ปฐโม
     [๔๒๑]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม  ฯ  ตตฺร  โข  ฯเปฯ  เอตทโวจ
อนมตคฺโคยํ  ภิกฺขเว  สํสาโร  ปุพฺพา  โกฏิ  น ปญฺญายติ อวิชฺชานีวรณานํ
สตฺตานํ ตณฺหาสญฺโญชนานํ สนฺธาวตํ สํสรตํ ฯ
     [๔๒๒]   เสยฺยถาปิ   ภิกฺขเว   ปุริโส   ยํ   อิมสฺมึ   ชมฺพูทีเป
ติณกฏฺฐสาขาปลาสํ   ตจฺเฉตฺวา   เอกชฺฌํ   สํหเรยฺย  เอกชฺฌํ  สํหริตฺวา
จตุรงฺคุลํ   จตุรงฺคุลํ   ฆฏิกํ   กริตฺวา   นิกฺขิเปยฺย   อยํ   เม  มาตา
ตสฺสา   เม   มาตุ  อยํ  มาตาติ  ฯ  อปริยาทินฺนา  จ  ภิกฺขเว  ตสฺส
ปุริสสฺส  มาตุ  มาตโร  อสฺสุ  อถ  อิมสฺมึ  ชมฺพูทีเป  ติณกฏฺฐสาขาปลาสํ
ปริกฺขยํ      ปริยาทานํ      คจฺเฉยฺย      ตํ      กิสฺส      เหตุ
อนมตคฺโคยํ    ภิกฺขเว    สํสาโร    ปุพฺพา    โกฏิ    น   ปญฺญายติ
อวิชฺชานีวรณานํ   สตฺตานํ   ตณฺหาสญฺโญชนานํ   สนฺธาวตํ   สํสรตํ  เอวํ
ทีฆรตฺตํ   โข   ๑   ภิกฺขเว  ทุกฺขํ  ปจฺจนุภูตํ  ติปฺปํ  ปจฺจนุภูตํ  พฺยสนํ
ปจฺจนุภูตํ  กฏสี  ๒  วฑฺฒิตา  ฯ ยาวญฺจิทํ ภิกฺขเว อลเมว สพฺพสงฺขาเรสุ
นิพฺพินฺทิตุํ อลํ วิรชฺชิตุํ อลํ วิมุจฺจิตุนฺติ ฯ ปฐมํ ฯ
     [๔๒๓]  สาวตฺถิยํ  วิหรติ  ...  ตตฺร โข ภควา ... อนมตคฺโคยํ
#๑ ม. ยุ. โว ฯ เอวมุปริปิ ฯ  ๒ โป. ยุ. กฏสิ ฯ
