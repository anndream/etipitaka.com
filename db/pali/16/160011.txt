อถ    โข    ภิกฺขเว    วิปสฺสิสฺส    โพธิสตฺตสฺส    โยนิโสมนสิการา
อหุ     ปญฺญาย    อภิสมโย    อวิชฺชาย    โข    อสติ    สงฺขารา
น  โหนฺติ  อวิชฺชานิโรธา  สงฺขารนิโรโธติ  ฯ  อิติ  หีทํ  อวิชฺชานิโรธา
สงฺขารนิโรโธ    สงฺขารนิโรธา   วิญฺญาณนิโรโธ   ฯเปฯ   เอวเมตสฺส
เกวลสฺส  ทุกฺขกฺขนฺธสฺส  นิโรโธ  โหติ  ๑  ฯ  นิโรโธ  นิโรโธติ  โข
ภิกฺขเว   วิปสฺสิสฺส   โพธิสตฺตสฺส   ปุพฺเพ   อนนุสฺสุเตสุ  ธมฺเมสุ  จกฺขุํ
อุทปาทิ   ญาณํ   อุปาทิ   ปญฺญา   อุทปาทิ   วิชฺชา   อุปาทิ  อาโลโก
อุทปาทีติ ฯ จตุตฺถํ ฯ
     [๒๕]  สตฺตนฺนํปิ  พุทฺธานํ  เอวํ  วิตฺถาเรตพฺโพ  ๒  ฯ   สิขิสฺส
ภิกฺขเว   ภควโต   อรหโต  สมฺมาสมฺพุทฺธสฺส  ...  เวสฺสภุสฺส  ภิกฺขเว
ภควโต   อรหโต   สมฺมาสมฺพุทฺธสฺส  ...  กกุสนฺธสฺส  ภิกฺขเว  ภควโต
อรหโต  สมฺมาสมฺพุทฺธสฺส  ...  โกนาคมนสฺส  ภิกฺขเว  ภควโต  อรหโต
สมฺมาสมฺพุทฺธสฺส    ...    กสฺสปสฺส    ภิกฺขเว    ภควโต    อรหโต
สมฺมาสมฺพุทฺธสฺส ... ฯ
     [๒๖]    ปุพฺเพว    เม    ภิกฺขเว   สมฺโพธา   อนภิสมฺพุทฺธสฺส
โพธิสตฺตสฺเสว  สโต  เอตทโหสิ  กิจฺฉํ  วตายํ  โลโก  อาปนฺโน  ชายติ
จ   ชิยฺยติ   จ   มิยฺยติ  จ  จวติ  จ  อุปปชฺชติ  จ  อถ  จ  ปนิมสฺส
ทุกฺขสฺส   นิสฺสรณํ   นปฺปชานาติ   ชรามรณสฺส   กุทสฺสุ   นาม   อิมสฺส
ทุกฺขสฺส    นิสฺสรณํ    ปญฺญายิสฺสติ   ชรามรณสฺสาติ   ฯ   ตสฺส   มยฺหํ
ภิกฺขเว   เอตทโหสิ   กิมฺหิ   นุ   โข  สติ  ชรามรณํ  โหติ  กึปจฺจยา
#๑ ม. อิติสทฺโท ทิสฺสติ ฯ    ๒ ยุ. เปยฺยาโล ฯ
