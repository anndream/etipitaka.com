     [๔๒๐]  เย  จ  โข  เกจิ  ภิกฺขเว  สมณา  วา  พฺราหฺมณา วา
ปฐวีธาตุํ     ปชานนฺติ    ปฐวีธาตุสมุทยํ    ปชานนฺติ    ปฐวีธาตุนิโรธํ
ปชานนฺติ    ปฐวีธาตุนิโรธคามินึ    ปฏิปทํ   ปชานนฺติ   ฯ   อาโปธาตุํ
ปชานนฺติ   ฯเปฯ   เตโชธาตุํ   ปชานนฺติ   ...  วาโยธาตุํ  ปชานนฺติ
วาโยธาตุสมุทยํ  ปชานนฺติ  วาโยธาตุนิโรธํ ปชานนฺติ วาโยธาตุนิโรธคามินึ
ปฏิปทํ     ปชานนฺติ     เต     จ     โขเม     ภิกฺขเว    สมณา
วา    พฺราหฺมณา    วา   สมเณสุ   เจว   สมณสมฺมตา   พฺราหฺมเณสุ
จ     พฺราหฺมณสมฺมตา     เต    จ    ปนายสฺมนฺโต    สามญฺญตฺถญฺจ
พฺราหฺมญฺญตฺถญฺจ     ทิฏฺเฐว    ธมฺเม    สยํ    อภิญฺญา    สจฺฉิกตฺวา
อุปสมฺปชฺช วิหรนฺตีติ ฯ ทสมํ ฯ
                   จตุตฺถวคฺโค จตุตฺโถ ฯ
                  จตุตฺถสฺส วคฺคสฺส อุทฺทานํ
         จตสฺโส ปุพฺเพ อจริ ๑      โน เจทํ ๒ ทุกฺเขน จ
         อภินนฺทนญฺจ อุปฺปาทํ ๓      ตโย สมณพฺราหฺมณาติ ฯ
                  ธาตุสํยุตฺตํ ทุติยํ สมตฺตํ ฯ
                       ____________
#๑ ม. ยุ. อจรึ ฯ  ๒ ม โนเจทํ จ ฯ ยุ. โย โน เจทํ ฯ  ๓ ม. ยุ. อุปฺปาโท ฯ
