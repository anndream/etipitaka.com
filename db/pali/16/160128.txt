นามรูปนิโรโธติ   ฯ   ตสฺส   มยฺหํ  ภิกฺขเว  เอตทโหสิ  กิมฺหิ  นุ  โข
อสติ    วิญฺญาณํ    น    โหติ    กิสฺส    นิโรธา    วิญฺญาณนิโรโธติ
ตสฺส    มยฺหํ   ภิกฺขเว   โยนิโสมนสิการา   อหุ   ปญฺญาย   อภิสมโย
นามรูเป     โข    อสติ    วิญฺญาณํ    น    โหติ    นามรูปนิโรธา
วิญฺญาณนิโรโธติ  ฯ  ตสฺส  มยฺหํ  ภิกฺขเว  เอตทโหสิ  อธิคโต โข มฺยายํ
มคฺโค   โพธาย   ยทิทํ   นามรูปนิโรธา  วิญฺญาณนิโรโธ  วิญฺญาณนิโรธา
นามรูปนิโรโธ     นามรูปนิโรธา    สฬายตนนิโรโธ    สฬายตนนิโรธา
ผสฺสนิโรโธ    ฯเปฯ   อวเมตสฺส   เกวลสฺส   ทุกฺขกฺขนฺธสฺส   นิโรโธ
โหติ   ฯ   นิโรโธ   นิโรโธติ  โข  เม  ภิกฺขเว  ปุพฺเพ  อนนุสฺสุเตสุ
ธมฺเมสุ   จกฺขุํ   อุทปาทิ   ญาณํ   อุทปาทิ   ปญฺญา   อุทปาทิ   วิชฺชา
อุทปาทิ อาโลโก อุทปาทิ ฯ
     [๒๕๓]   เสยฺยถาปิ   ภิกฺขเว  ปุริโส  อรญฺเญ  ปวเน  จรมาโน
ปสฺเสยฺย   ปุราณมคฺคํ   ปุราณญฺชสํ   ปุพฺพเกหิ   มนุสฺเสหิ   อนุยาตํ  ฯ
โส   ตมนุคจฺเฉยฺย   ตมนุคจฺฉนฺโต   ปสฺเสยฺย   ปุราณํ   นครํ   ปุราณํ
ราชธานึ  ปุพฺพเกหิ  มนุสฺเสหิ  อชฺฌาวุตฺถํ  ๑  อารามสมฺปนฺนํ วนสมฺปนฺนํ
โปกฺขรณีสมฺปนฺนํ   อุทฺทาปวนฺตํ   ๒  รมณียํ  ฯ  อถ  โข  โส  ภิกฺขเว
ปุริโส   รญฺโญ   วา  ราชมหามตฺตสฺส  วา  อาโรเจยฺย  ยคฺเฆ  ภนฺเต
ชาเนยฺยาสิ    อหํ   อทฺทสํ   อรญฺเญ   ปวเน   จรมาโน   ปุราณมคฺคํ
ปุราณญฺชสํ    ปุพฺพเกหิ    มนุสฺเสหิ    อนุยาตํ   โส   ๓   ตมนุคจฺฉึ
ตมนุคจฺฉนฺโต  อทฺทสํ  ปุราณํ  นครํ  ปุราณํ  ราชธานึ  ปุพฺพเกหิ มนุสฺเสหิ
#๑ ม. อชฺฌาวุฏฺฐํ ฯ เอวมุปริปิ ฯ  ๒ ม. อุทฺธาปวนฺตํ ฯ
#๓ ม. ยุ. อยํ สทฺโท นตฺถิ ฯ
