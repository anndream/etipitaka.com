     [๑๑]  กตมา  จ  ภิกฺขเว  เวทนา ฯ ฉยิเม ภิกฺขเว เวทนากายา
จกฺขุสมฺผสฺสชา    เวทนา    โสตสมฺผสฺสชา    เวทนา   ฆานสมฺผสฺสชา
เวทนา  ชิวฺหาสมฺผสฺสชา  เวทนา  กายสมฺผสฺสชา  เวทนา มโนสมฺผสฺสชา
เวทนา อยํ วุจฺจติ ภิกฺขเว เวทนา ฯ
     [๑๒]  กตโม  จ  ภิกฺขเว  ผสฺโส  ฯ  ฉยิเม  ภิกฺขเว ผสฺสกายา
จกฺขุสมฺผสฺโส      โสตสมฺผสฺโส      ฆานสมฺผสฺโส      ชิวฺหาสมฺผสฺโส
กายสมฺผสฺโส มโนสมฺผสฺโส อยํ วุจฺจติ ภิกฺขเว ผสฺโส ฯ
     [๑๓]   กตมญฺจ   ภิกฺขเว  สฬายตนํ  ฯ  จกฺขฺวายตนํ  โสตายตนํ
ฆานายตนํ   ชิวฺหายตนํ   กายายตนํ   มนายตนํ   อิทํ   วุจฺจติ  ภิกฺขเว
สฬายตนํ ฯ
     [๑๔]   กตมญฺจ   ภิกฺขเว  นามรูปํ  ฯ  เวทนา  สญฺญา  เจตนา
ผสฺโส    มนสิกาโร   อิทํ   วุจฺจติ   นามํ   ฯ   จตฺตาโร   มหาภูตา
จตุนฺนญฺจ    มหาภูตานํ    อุปาทายรูปํ   อิทํ   วุจฺจติ   รูปํ   ฯ   อิติ
อิทญฺจ นามํ อิทญฺจ รูปํ อิทํ วุจฺจติ ภิกฺขเว นามรูปํ ฯ
     [๑๕]   กตมญฺจ  ภิกฺขเว  วิญฺญาณํ  ฉยิเม  ภิกฺขเว  วิญฺญาณกายา
จกฺขุวิญฺญาณํ        โสตวิญฺญาณํ       ฆานวิญฺญาณํ       ชิวฺหาวิญฺญาณํ
กายวิญฺญาณํ มโนวิญฺญาณํ อิทํ วุจฺจติ ภิกฺขเว วิญฺญาณํ ฯ
     [๑๖]  กตเม  จ  ภิกฺขเว  สงฺขารา  ตโยเม  ภิกฺขเว  สงฺขารา
กายสงฺขาโร    วจีสงฺขาโร   จิตฺตสงฺขาโร   อิเม   วุจฺจนฺติ   ภิกฺขเว
สงฺขารา ฯ
