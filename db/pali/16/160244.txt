เอวเมว   โข   ภนฺเต   ยสฺสกสฺสจิ   สทฺธา   อตฺถิ  กุสเลสุ  ธมฺเมสุ
หิริ  อตฺถิ  ...  โอตฺตปฺปํ  อตฺถิ  ...  วิริยํ  อตฺถิ  ...  ปญฺญา อตฺถิ
กุสเลสุ   ธมฺเมสุ   ตสฺส   ยา   รตฺติ   วา   ทิวโส   วา  อาคจฺฉติ
วุฑฺฒิเยว   ปาฏิกงฺขา   กุสเลสุ   ธมฺเมสุ   โน   ปริหานิ   ฯ  สทฺโธ
ปุริสปุคฺคโลติ    ภนฺเต   อปริหานเมตํ   หิริมา   ปุริสปุคฺคโลติ   ภนฺเต
อปริหานเมตํ     โอตฺตาปี     ปุริสปุคฺคโลติ    ภนฺเต    อปริหานเมตํ
อารทฺธวิริโย     ปุริสปุคฺคโลติ     ภนฺเต     อปริหานเมตํ    ปญฺญวา
ปุริสปุคฺคโลติ   ภนฺเต   อปริหานเมตํ   อกฺโกธโน  ปุริสปุคฺคโลติ  ภนฺเต
อปริหานเมตํ     อนุปนาหี     ปุริสปุคฺคโลติ    ภนฺเต    อปริหานเมตํ
สนฺติ ภิกฺขู โอวาทกาติ ภนฺเต อปริหานเมตนฺติ ฯ
     [๔๙๒]  สาธุ  สาธุ  กสฺสป  ยสฺสกสฺสจิ [๑]- สทฺธา นตฺถิ กุสเลสุ
ธมฺเมสุ  หิริ  นตฺถิ  ...  โอตฺตปฺปํ  นตฺถิ  ...  วิริยํ นตฺถิ ... ปญฺญา
นตฺถิ   กุสเลสุ   ธมฺเมสุ  ตสฺส  ยา  รตฺติ  วา  ทิวโส  วา  อาคจฺฉติ
หานิเยว   ปาฏิกงฺขา   กุสเลสุ   ธมฺเมสุ   โน   วุฑฺฒิ  ฯ  เสยฺยถาปิ
กสฺสป   กาฬปกฺเข   จนฺทสฺส   ยา   รตฺติ  วา  ทิวโส  วา  อาคจฺฉติ
หายเตว   จ   วณฺเณน   หายติ   มณฺฑเลน   หายติ   อาภาย  หายติ
อาโรหปริณาเหน   เอวเมว   โข   กสฺสป   ยสฺสกสฺสจิ   สทฺธา  นตฺถิ
กุสเลสุ  ธมฺเมสุ  หิริ  นตฺถิ  ...  โอตฺตปฺปํ  นตฺถิ ... วิริยํ นตฺถิ ...
ปญฺญา   นตฺถิ   กุสเลสุ   ธมฺเมสุ   ตสฺส  ยา  รตฺติ  วา  ทิวโส  วา
อาคจฺฉติ   หานิเยว   ปาฏิกงฺขา   กุสเลสุ   ธมฺเมสุ   โน   วุฑฺฒิ  ฯ
#๑ ม. ยุ. กสฺสป ฯ
