ติฏฺฐมาโน   วีสํปิ   วสฺสานิ   ติฏฺฐมาโน   ตึสํปิ   วสฺสานิ   ติฏฺฐมาโน
จตฺตาฬีสมฺปิ    วสฺสานิ    ติฏฺฐมาโน   ปญฺญาสํปิ   วสฺสานิ   ติฏฺฐมาโน
วสฺสสตํปิ   ติฏฺฐมาโน   ภิยฺโยปิ   ติฏฺฐมาโน   ฯ   ยญฺจ   โข   เอตํ
ภิกฺขเว    วุจฺจติ   จิตฺตํ   อิติปิ   มโน   อิติปิ   วิญฺญาณํ   อิติปิ   ตํ
รตฺติยา จ ทิวสสฺส จ อญฺญเทว อุปฺปชฺชติ อญฺญํ นิรุชฺฌติ ฯ
     [๒๓๗]   ตตฺร   ภิกฺขเว  สุตวา  อริยสาวโก  ปฏิจฺจสมุปฺปาทํเยว
สาธุกํ   โยนิโส  มนสิกโรติ  อิติ  อิมสฺมึ  สติ  อิทํ  โหติ  อิมสฺสุปฺปาทา
อิทํ    อุปฺปชฺชติ   อิมสฺมึ   อสติ   อิทํ   น   โหติ   อิมสฺส   นิโรธา
อิทํ    นิรุชฺฌติ   ฯ   สุขเวทนิยํ   ภิกฺขเว   ผสฺสํ   ปฏิจฺจ   อุปฺปชฺชติ
สุขา   เวทนา   ตสฺเสว   สุขเวทนิยสฺส   ผสฺสสฺส   นิโรธา  ยํ  ตชฺชํ
เวทยิตํ   สุขเวทนิยํ   ผสฺสํ   ปฏิจฺจ   อุปฺปนฺนา   สุขา   เวทนา  สา
นิรุชฺฌติ  สา  วูปสมติ  ฯ  ทุกฺขเวทนิยํ  ภิกฺขเว  ผสฺสํ  ปฏิจฺจ  อุปฺปชฺชติ
ทุกฺขา   เวทนา   ตสฺเสว   ทุกฺขเวทนิยสฺส  ผสฺสสฺส  นิโรธา  ยํ  ตชฺชํ
เวทยิตํ   ทุกฺขเวทนิยํ   ผสฺสํ   ปฏิจฺจ   อุปฺปนฺนา  ทุกฺขา  เวทนา  สา
นิรุชฺฌติ   สา   วูปสมติ   ฯ   อทุกฺขมสุขเวทนิยํ  ภิกฺขเว  ผสฺสํ  ปฏิจฺจ
อุปฺปชฺชติ     อทุกฺขมสุขา    เวทนา    ตสฺเสว    อทุกฺขมสุขเวทนิยสฺส
ผสฺสสฺส   นิโรธา   ยํ   ตชฺชํ  เวทยิตํ  อทุกฺขมสุขเวทนิยํ  ผสฺสํ  ปฏิจฺจ๘
อุปฺปนฺนา อทุกฺขมสุขา เวทนา สา นิรุชฺฌติ สา วูปสมติ ฯ
     [๒๓๘]   เสยฺยถาปิ   ภิกฺขเว   ทฺวินฺนํ  กฏฺฐานํ  สงฺฆฏสโมธานา
อุสฺมา    ชายติ    เตโช   อภินิพฺพตฺตติ   เตสํเยว   ทฺวินฺนํ   กฏฺฐานํ
