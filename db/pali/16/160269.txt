วา   ปิณฺฑาย   ปวิสติ   โส   ตตฺร  ตตฺร  สชฺชติ  ตตฺร  ตตฺร  คยฺหติ
ตตฺร   ตตฺร   พชฺฌติ   ตตฺร   ตตฺร   อนยพฺยสนํ   อาปชฺชติ  ฯ  เอวํ
ทารุโณ    โข   ภิกฺขเว   ลาภสกฺการสิโลโก   ฯเปฯ   เอวญฺหิ   โว
ภิกฺขเว สิกฺขิตพฺพนฺติ ฯ จตุตฺถํ ฯ
     [๕๔๗]  สาวตฺถิยํ  วิหรติ  ... ทารุโณ ภิกฺขเว ลาภสกฺการสิโลโกZ
ฯเปฯ อธิคมาย ฯ
     [๕๔๘]  เสยฺยถาปิ  ภิกฺขเว  กํสฬกา  ๑  คูถาที  คูถปูรา ปุณฺณา
คูถสฺส   ปูรโต   จสฺส   มหาคูถปุญฺโช  สา  เตน  อญฺญา  กํสฬกา  ๑
อติมญฺเญยฺย    อหมฺหิ    คูถาที    คูถปูรา    ปุณฺณา   คูถสฺส   ปูรโต
จ   มฺยายํ   มหาคูถปุญฺโชติ   ฯ   เอวเมว   โข  ภิกฺขเว  อิเธกจฺโจ
ภิกฺขุ     ลาภสกฺการสิโลเกนาภิภูโต     ปริยาทินฺนจิตฺโต    ปุพฺพณฺหสมยํ
นิวาเสตฺวา   ปตฺตจีวรมาทาย   คามํ   วา  นิคมํ  วา  ปิณฺฑาย  ปวิสติ
โส   ตตฺถ   ภุตฺตาวี   จ   โหติ  ยาวทตฺโถ  นิมนฺติโต  จ  สฺวาตนาย
ปิณฺฑปาโตปสฺส   ๒   ปูโร  โส  อารามํ  คนฺตฺวา  ภิกฺขุคณสฺส  มชฺเฌว
วิกตฺเถติ   ๓   ภุตฺตาวี  จมฺหิ  ยาวทตฺโถ  นิมนฺติโต  จมฺหิ  สฺวาตนาย
ปิณฺฑปาโต   จ   มฺยายํ   ปูโร   ลาภี   จมฺหิ   จีวรปิณฺฑปาตเสนาสน-
คิลานปจฺจยเภสชฺชปริกฺขารานํ   อิเม   ปน   อญฺเญ   ภิกฺขู  อปฺปปุญฺญา
อปฺเปสกฺขา      น      ลาภิโน     จีวรปิณฺฑปาตเสนาสนคิลานปจฺจย-
เภสชฺชปริกฺขารานนฺติ   ฯ   โส   เตน   ลาภสกฺการสิโลเกน  อภิภูโต
ปริยาทินฺนจิตฺโต   อญฺเญ   เปสเล   ภิกฺขู   อติมญฺญติ   ฯ  ตญฺหิ  ตสฺส
#๑ ม. มีฬหกา ฯ ยุ. ปิฬหกา ฯ  ๒ ม. ยุ. ปิณฺฑปาโต จสฺส ฯ  ๓ ม. วิกตฺถติ ฯ
