เวทยตีติ   โข   ติมฺพรุกฺข   เวทนาภิตุนฺนสฺส   สโต  ปรกตํ  สุขทุกฺขนฺติ
เอวญฺจาหํ  น  วทามิ  ฯ  เอเต  เต  ติมฺพรุกฺข  อุโภ  อนฺเต อนุปคมฺม
มชฺเฌน  ตถาคโต  ธมฺมํ  เทเสติ  อวิชฺชาปจฺจยา สงฺขารา สงฺขารปจฺจยา
วิญฺญาณํ      ฯเปฯ      เอวเมตสฺส      เกวลสฺส     ทุกฺขกฺขนฺธสฺส{
สมุทโย   โหติ  ฯ  อวิชฺชาย  เตฺวว  อเสสวิราคนิโรธา  สงฺขารนิโรโธ
สงฺขารนิโรธา     วิญฺญาณนิโรโธ    ฯเปฯ    เอวเมตสฺส    เกวลสฺส
ทุกฺขกฺขนฺธสฺส นิโรโธ โหตีติ ฯ
     [๕๖]  เอวํ  วุตฺเต  ติมฺพรุกฺโข  ปริพฺพาชโก  ภควนฺตํ  เอตทโวจ
อภิกฺกนฺตํ    โภ   โคตม   อภิกฺกนฺตํ   โภ   โคตม   ฯเปฯ   เอสาหํ
ภนฺเต    ภวนฺตํ    โคตมํ    สรณํ    คจฺฉามิ   ธมฺมญฺจ   ภิกฺขุสงฺฆญฺจ
อุปาสกํ    มํ    ภวํ    โคตโม    ธาเรตุ    อชฺชตคฺเค    ปาณุเปตํ
สรณงฺคตนฺติ ฯ อฏฺฐมํ ฯ
     [๕๗]  สาวตฺถิยํ  วิหรติ  ...  อวิชฺชานีวรณสฺส  ภิกฺขเว  พาลสฺส
ตณฺหาย   สํยุตฺตสฺส   ๑   เอวมยํ   กาโย  สมุทาคโต  อิติ  อยญฺเจว
กาโย   พหิทฺธา   จ   นามรูปํ   อิตฺเถตํ   ทฺวยํ  ทฺวยํ  ปฏิจฺจ  ผสฺโส
สเฬวายตนานิ   เยหิ   ผุฏฺโฐ   พาโล   สุขทุกฺขํ  ปฏิสํเวทยติ  เอเตสํ
วา   อญฺญตเรน   ฯ   อวิชฺชานีวรณสฺส   ภิกฺขเว   ปณฺฑิตสฺส   ตณฺหายx
สํยุตฺตสฺส   เอวมยํ   กาโย  สมุทาคโต  อิติ  อยญฺเจว  กาโย  พหิทฺธา
จ   นามรูปํ  อิตฺเถตํ  ทฺวยํ  ทฺวยํ  ปฏิจฺจ  ผสฺโส  สเฬวายตนานิ  เยหิ
ผุฏฺโฐ ปณฺฑิโต สุขทุกฺขํ ปฏิสํเวทยติ เอเตสํ วา อญฺญตเรน ฯ
#๑ ม. ยุ. สมฺปยุตฺตสฺส ฯ เอวมุปริปิ ฯ
