ภิกฺขเว  ผสฺโส  ...  กตมญฺจ  ภิกฺขเว  สฬายตนํ  ... กตมญฺจ ภิกฺขเว
นามรูปํ  ...  กตมญฺจ  ภิกฺขเว  วิญฺญาณํ ... กตเม จ ภิกฺขเว สงฺขารา
ตโยเม   ภิกฺขเว   สงฺขารา   กายสงฺขาโร  วจีสงฺขาโร  จิตฺตสงฺขาโร
อิเม   วุจฺจนฺติ   ภิกฺขเว   สงฺขารา  ฯ  อวิชฺชาสมุทยา  สงฺขารสมุทโย
อวิชฺชานิโรธา   สงฺขารนิโรโธ   อยเมว   อริโย   อฏฺฐงฺคิโก   มคฺโค
สงฺขารนิโรธคามินี ปฏิปทา เสยฺยถีทํ สมฺมาทิฏฺฐิ ฯเปฯ สมฺมาสมาธิ ฯ
     [๙๐]   ยโต  โข  ภิกฺขเว  อริยสาวโก  เอวํ  ปจฺจยํ  ปชานาติ
เอวํ   ปจฺจยสมุทยํ   ปชานาติ   เอวํ   ปจฺจยนิโรธํ   ปชานาติ   เอวํ_
ปจฺจยนิโรธคามินึ  ปฏิปทํ  ปชานาติ  ฯ  อยํ  วุจฺจติ  ภิกฺขเว อริยสาวโก
ทิฏฺฐิสมฺปนฺโน     อิติปิ     ทสฺสนสมฺปนฺโน     อิติปิ    อาคโต    อิมํ
สทฺธมฺมํ    อิติปิ   ปสฺสติ   อิมํ   สทฺธมฺมํ   อิติปิ   เสกฺเขน   ญาเณน
สมนฺนาคโต   อิติปิ   เสกฺขาย   วิชฺชาย   สมนฺนาคโต  อิติปิ  ธมฺมโสตํ
สมาปนฺโน     อิติปิ    อริโย    นิพฺเพธิกปญฺโญ    อิติปิ    อมตทฺวารํ
อาหจฺจ ติฏฺฐติ อิติปีติ ฯ สตฺตมํ ฯ
     [๙๑]   สาวตฺถิยํ  วิหรติ  ...  ตตฺร  โข  ฯเปฯ  อิธ  ภิกฺขเว
ภิกฺขุ   ชรามรณํ   ปชานาติ   ชรามรณสมุทยํ   ปชานาติ  ชรามรณนิโรธํ
ปชานาติ   ชรามรณนิโรธคามินึ   ปฏิปทํ   ปชานาติ  ฯ  ชาตึ  ปชานาติ
ฯเปฯ  ภวํ  ปชานาติ  ...  อุปาทานํ ปชานาติ ... ตณฺหํ ปชานาติ ...
เวทนํ  ปชานาติ ... ผสฺสํ ปชานาติ ... สฬายตนํ ปชานาติ ... นามรูปํ
ปชานาติ  ...  วิญฺญาณํ  ปชานาติ  ... สงฺขาเร ปชานาติ สงฺขารสมุทยํ
