โหติ   กิสฺส   นิโรธา   ชาตินิโรโธติ  ฯ  อถ  โข  ภิกฺขเว  วิปสฺสิสฺส
โพธิสตฺตสฺส    โยนิโสมนสิการา    อหุ    ปญฺญาย    อภิสมโย   ภเว
โข  อสติ  ชาติ  น  โหติ  ภวนิโรธา  ชาตินิโรโธติ  [๑]-  ฯ อถ โข
ภิกฺขเว   วิปสฺสิสฺส   โพธิสตฺตสฺส   เอตทโหสิ   กิมฺหิ   นุ   โข  อสติ
ภโว   น   โหติ   กิสฺส   นิโรธา  ภวนิโรโธติ  ฯ  อถ  โข  ภิกฺขเว
วิปสฺสิสฺส    โพธิสตฺตสฺส   โยนิโสมนสิการา   อหุ   ปญฺญาย   อภิสมโย
อุปาทาเน  โข  อสติ  ภโว  น  โหติ  อุปาทานนิโรธา  ภวนิโรโธติ  ฯ
อถ   โข   ภิกฺขเว   วิปสฺสิสฺส   โพธิสตฺตสฺส   เอตทโหสิ   กิมฺหิ   นุ
โข   อสติ   อุปาทานํ   น  โหติ  กิสฺส  นิโรธา  อุปาทานนิโรโธติ  ฯ
อถ   โข   ภิกฺขเว   วิปสฺสิสฺส   โพธิสตฺตสฺส   โยนิโสมนสิการา   อหุ
ปญฺญาย    อภิสมโย    ตณฺหาย    โข   อสติ   อุปาทานํ   น   โหติ
ตณฺหานิโรธา   อุปาทานนิโรโธติ   ฯ   อถ   โข   ภิกฺขเว   วิปสฺสิสฺส
โพธิสตฺตสฺส   เอตทโหสิ   กิมฺหิ   นุ   โข   อสติ   ตณฺหา   น  โหติ
กิสฺส   นิโรธา   ตณฺหานิโรโธติ   ฯ   อถ   โข   ภิกฺขเว   วิปสฺสิสฺส
โพธิสตฺตสฺส    โยนิโสมนสิการา   อหุ   ปญฺญาย   อภิสมโย   เวทนาย
โข   อสติ   ตณฺหา   น   โหติ   เวทนานิโรธา   ตณฺหานิโรโธติ   ฯ
อถ   โข   ภิกฺขเว   วิปสฺสิสฺส   โพธิสตฺตสฺส   เอตทโหสิ   กิมฺหิ   นุ
โข   อสติ   เวทนา   น   โหติ   กิสฺส  นิโรธา  เวทนานิโรโธติ  ฯ
อถ   โข   ภิกฺขเว   วิปสฺสิสฺส   โพธิสตฺตสฺส   โยนิโสมนสิการา   อหุ
ปญฺญาย    อภิสมโย    ผสฺเส    โข    อสติ    เวทนา   น   โหติ
#๑ ยุ. โหติ ฯ
