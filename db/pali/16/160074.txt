ปจฺจยา  ตณฺหาติ    ...    ผสฺสปจฺจยา    เวทนาติ    ...   สฬายตนปจฺจยา
ผสฺโสติ   ...   นามรูปปจฺจยา   สฬายตนนฺติ    ...   วิญฺญาณปจฺจยา
นามรูปนฺติ ... สงฺขารปจฺจยา วิญฺญาณนฺติ ฯ
     [๑๓๒]   กตเม   นุ   โข   ภนฺเต  สงฺขารา  กสฺส  จ  ปนิเม
สงฺขาราติ   ฯ   โน  กลฺโล  ปโญฺหติ  ภควา  อโวจ  กตเม  สงฺขารา
กสฺส   จ   ปนิเม   สงฺขาราติ   อิติ  วา  ภิกฺขุ  โย  วเทยฺย  อญฺเญ
สงฺขารา   อญฺญสฺส   จ   ปนิเม   สงฺขาราติ   อิติ   วา   ภิกฺขุ  โย
วเทยฺย   อุภยเมตํ   เอกตฺถํ   พฺยญฺชนเมว   นานํ   ฯ   ตํ   ชีวํ  ตํ
สรีรนฺติ   วา   ภิกฺขุ   ทิฏฺฐิยา   สติ  พฺรหฺมจริยวาโส  น  โหติ  อญฺญํC
ชีวํ   อญฺญํ   สรีรนฺติ   วา   ภิกฺขุ   ทิฏฺฐิยา  สติ  พฺรหฺมจริยวาโส  น
โหติ  ฯ  เอเต  เต  ภิกฺขุ  อุโภ  อนฺเต  อนุปคมฺม  มชฺเฌน  ตถาคโต
ธมฺมํ เทเสติ อวิชฺชาปจฺจยา สงฺขาราติ ฯ
     [๑๓๓]  อวิชฺชาย  เตฺวว ภิกฺขุ อเสสวิราคนิโรธา ยานิสฺส ตานิ ๑
วิสูกายิตานิ   วิเสวิตานิ   วิปฺผนฺทิตานิ   กานิจิ  กานิจิ  กตมํ  ชรามรณํ
กสฺส   จ   ปนิทํ   ชรามรณํ   อิติ   วา  อญฺญํ  ชรามรณํ  อญฺญสฺส  จ
ปนิทํ   ชรามรณํ   อิติ   วา   ตํ  ชีวํ  ตํ  สรีรํ  อิติ  วา  อญฺญํ  ชีวํ
อญฺญํ  สรีรํ  อิติ   วา  สพฺพานิสฺส  ตานิ ๒ ปหีนานิ ภวนฺติ อุจฺฉินฺนมูลานิ
ตาลาวตฺถุกตานิ อนภาวงฺคตานิ อายตึ อนุปฺปาทธมฺมานิ ฯ
     [๑๓๔]  อวิชฺชาย  เตฺวว  ภิกฺขุ  อเสสวิราคนิโรธา  ยานิสฺส ตานิ
วิสูกายิตานิ   วิเสวิตานิ   วิปฺผนฺทิตานิ   กานิจิ   กานิจิ   กตมา  ชาติ
#๑ ยุ. ยานิสฺสิตานิ ฯ เอวมุปริปิ  ฯ  ๒ ยุ.  สพฺพานิสฺสิตานิ ฯ เอวมุปริปิ ฯ
