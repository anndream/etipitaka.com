โลกา   สมารกา  สพฺรหฺมกา  สสฺสมณพฺราหฺมณี  ปชา  สเทวมนุสฺสา  ๑
นิสฺสฏา   วิสํยุตฺตา   วิปฺปมุตฺตา   วิมริยาทิกเตน   เจตสา   วิหรึสุ  ฯ
ยโต  จ  ขฺวิเม  ๒  ภิกฺขเว  สตฺตา  อิมาสํ  จตุนฺนํ  ธาตูนํ อสฺสาทญฺจ
อสฺสาทโต   อาทีนวญฺจ   อาทีนวโต   นิสฺสรณญฺจ   นิสฺสรณโต   ยถาภูตํ
อพฺภญฺญํสุ  อถ  ขฺวิเม  ๒  ภิกฺขเว  สตฺตา  สเทวกา  โลกา  สมารกา
สพฺรหฺมกา  สสฺสมณพฺราหฺมณี  ปชา  สเทวมนุสฺสา  ๑  นิสฺสฏา  วิสํยุตฺตา
วิปฺปมุตฺตา วิมริยาทิกเตน เจตสา วิหรนฺตีติ ฯ จตุตฺถํ ฯ
     [๔๑๐]  สาวตฺถิยํ วิหรติ ... ตตฺร โข ภควา ... ปฐวีธาตุญฺจ ๓
หิทํ   ภิกฺขเว   เอกนฺตทุกฺขา   อภวิสฺส   ทุกฺขานุปติตา   ทุกฺขาวกฺกนฺตา
อนวกฺกนฺตา    สุเขน   นยิทํ   สตฺตา   ปฐวีธาตุยา   สารชฺเชยฺยุํ   ฯ
ยสฺมา    จ    โข   ภิกฺขเว   ปฐวีธาตุ   สุขานุปติตา   สุขาวกฺกนฺตา
อนวกฺกนฺตา   ทุกฺเขน   ตสฺมา   สตฺตา   ปฐวีธาตุยา   สารชฺชนฺติ   ฯ
อาโปธาตุญฺจ   หิทํ   ภิกฺขเว   ...  เตโชธาตุญฺจ  หิทํ  ภิกฺขเว  ...
วาโยธาตุญฺจ    หิทํ   ภิกฺขเว   เอกนฺตทุกฺขา   อภวิสฺส   ทุกฺขานุปติตา
ทุกฺขาวกฺกนฺตา    อนวกฺกนฺตา    สุเขน   นยิทํ   สตฺตา   วาโยธาตุยา
สารชฺเชยฺยุํ   ฯ   ยสฺมา   จ   โข   ภิกฺขเว  วาโยธาตุ  สุขานุปติตา
สุขาวกฺกนฺตา    อนวกฺกนฺตา   ทุกฺเขน   ตสฺมา   สตฺตา   วาโยธาตุยา
สารชฺชนฺติ ฯ
     [๔๑๑]    ปฐวีธาตุญฺจ    หิทํ   ภิกฺขเว   เอกนฺตสุขา   อภวิสฺส
สุขานุปติตา    สุขาวกฺกนฺตา    อนวกฺกนฺตา    ทุกฺเขน   นยิทํ   สตฺตา
#๑ ม. ยุ. สสฺสมณพฺราหฺมณียา ปชาย สเทวมนุสฺสาย ฯ  ๒ ม. ยุ. อิเมติ สทฺโท
#นตฺถิ ฯ  ๓ โป. ม. ยุ. เจ ฯ เอวมุปริปิ ฯ
