สํสาโร ฯเปฯ อลํ วิมุจฺจิตุนฺติ ฯ ฉฏฺฐํ ฯ
     [๔๓๓]  สาวตฺถิยํ  วิหรติ  ...  อถ  โข  สมฺพหุลา  ภิกฺขู  เยน
ภควา   ฯเปฯ  เอกมนฺตํ  นิสินฺนา  โข  เต  ภิกฺขู  ภควนฺตํ  เอตทโวจุํ
กีวพหุกา   นุ   โข   ภนฺเต  กปฺปา  อพฺภตีตา  อติกฺกนฺตาติ  ฯ  พหุกา
โข   ภิกฺขเว   กปฺปา   อพฺภตีตา  อติกฺกนฺตา  เต  น  สุกรา  สงฺขาตุํ
เอตฺตกา    กปฺปา    อิติ   วา   เอตฺตกานิ   กปฺปสตานิ   อิติ   วา
เอตฺตกานิ    กปฺปสหสฺสานิ    อิติ   วา   เอตฺตกานิ   กปฺปสตสหสฺสานิ
อิติ วาติ ฯ สกฺกา ปน ภนฺเต อุปมา กาตุนฺติ ฯ
     [๔๓๔]   สกฺกา   ภิกฺขเวติ   ภควา   อโวจ   อิธสฺสุ   ภิกฺขเว
จตฺตาโร   สาวกา   วสฺสสตายุกา  วสฺสสตชีวิโน  เต  เจ  ๑  ทิวเส
ทิวเส   กปฺปสตสหสฺสํ  กปฺปสตสหสฺสํ  อนุสฺสเรยฺยุํ  ฯ  อนนุสฺสริตาว  ๒
ภิกฺขเว  เตหิ  กปฺปา  อสฺสุ  ฯ  อถ  โข  เม  ๓  จตฺตาโร  สาวกา
วสฺสสตายุกา   วสฺสสตชีวิโน   วสฺสสตสฺส   วสฺสสตสฺส   อจฺจเยน  กาลํ
กเรยฺยุํ   ฯ   เอวํ  พหุกา  โข  ภิกฺขเว  กปฺปา  อพฺภตีตา  อติกฺกนฺตา
เต   น   สุกรา   สงฺขาตุํ   เอตฺตกา   กปฺปา   อิติ  วา  เอตฺตกานิ
กปฺปสตานิ   อิติ   วา   เอตฺตกานิ  กปฺปสหสฺสานิ  อิติ  วา  เอตฺตกานิ
กปฺปสตสหสฺสานิ   อิติ   วา  ๔  ตํ  กิสฺส  เหตุ  อนมตคฺโคยํ  ภิกฺขเว
สํสาโร ฯเปฯ อลํ วิมุจฺจิตุนฺติ ฯ สตฺตมํ ฯ
     [๔๓๕] เอกํ สมยํ ภควา ราชคเห วิหรติ เวฬุวเน กลนฺทกนิวาเป ฯ
อถ    โข    อญฺญตโร    พฺราหฺมโณ    เยน    ภควา   เตนุปสงฺกมิ
#๑ ม. ยุ. เจสทฺโท นตฺถิ ฯ  ๒ ยุ. อนุสฺสริตาว ฯ  ๓ ม. อถ โข เต ฯ
#ยุ. อถ เต ฯ  ๔ ม. วาติ ฯ
