พฺยากตา    ขีณา    ชาติ   วุสิตํ   พฺรหฺมจริยํ   กตํ   กรณียํ   นาปรํ
อิตฺถตฺตายาติ   ปชานามีติ  เอวํ  ปุฏฺโฐ  อหํ  ภนฺเต  เอวํ  พฺยากเรยฺยํ
อชฺฌตฺตวิโมกฺขา   ขฺวาหํ   อาวุโส  สพฺพุปาทานกฺขยา  ตถาสโต  วิหรามิ
ยถาสตํ    วิหรนฺตํ   อาสวา   นานุสฺสวนฺติ   อตฺตานญฺจ   นาวชานามีติ
เอวํ ปุฏฺโฐ อหํ ภนฺเต เอวํ พฺยากเรยฺยนฺติ ฯ
     [๑๑๔]  สาธุ  สาธุ  สารีปุตฺต  อยมฺปิ  ๑ โข สารีปุตฺต ปริยาโย
เอตสฺเสว   อตฺถสฺส   สงฺขิตฺเตน  เวยฺยากรณาย  เย  อาสวา  สมเณน
วุตฺตา   เตสฺวาหํ   น  กงฺขามิ  เต  เม  ปหีนาติ  น  วิจิกิจฺฉามีติ  ฯ
อิทมโวจ ภควา อิทํ วตฺวาน สุคโต อุฏฺฐายาสนา วิหารํ ปาวิสิ ฯ
     [๑๑๕]  ตตฺร  โข  อายสฺมา  สารีปุตฺโต  อจิรปกฺกนฺตสฺส  ภควโต
ภิกฺขู   อามนฺเตสิ   ปุพฺเพ   อปฺปฏิสํวิทิตํ   มํ   อาวุโส   ภควา  ปฐมํ
ปญฺหํ    อปุจฺฉิ   ตสฺส   เม   อโหสิ   ทนฺธายิตตฺตํ   ยโต   จ   โข
เม   อาวุโส   ภควา   ปฐมํ   ปญฺหํ   อนุโมทิ   ตสฺส  มยฺหํ  อาวุโส
เอตทโหสิ   ทิวสญฺเจปิ   มํ   ภควา   เอตมตฺถํ  ปุจฺเฉยฺย  อญฺญมญฺเญหิ
ปเทหิ       อญฺญมญฺเญหิ       ปริยาเยหิ      ทิวสํปหํ      ภควโต
เอตมตฺถํ   พฺยากเรยฺยํ   อญฺญมญฺเญหิ   ปเทหิ   อญฺญมญฺเญหิ  ปริยาเยหิ
รตฺตึ   เจปิ   มํ   ภควา   เอตมตฺถํ   ปุจฺเฉยฺย   อญฺญมญฺเญหิ  ปเทหิ
อญฺญมญฺเญหิ   ปริยาเยหิ   รตฺตึปหํ  ๒  ภควโต  เอตมตฺถํ  พฺยากเรยฺยํ
อญฺญมญฺเญหิ     ปเทหิ     อญฺญมญฺเญหิ    ปริยาเยหิ    รตฺตินฺทิวญฺเจปิ
มํ   ภควา   เอตมตฺถํ   ปุจฺเฉยฺย   อญฺญมญฺเญหิ   ปเทหิ   อญฺญมญฺเญหิ
#๑ ยุ. ปิสทฺโท นตฺถี ฯ   ๒ ม. รตฺติมฺปาหํ ฯ เอวมุปริปิ ฯ
