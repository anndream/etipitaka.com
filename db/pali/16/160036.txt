วิมุตฺตีติสฺส   วจนียํ   ฯ  วิมุตฺติมฺปหํ  ๑  ภิกฺขเว  สอุปนิสํ  วทามิ  โน
อนุปนิสํ  ฯ  กา  จ  ภิกฺขเว  วิมุตฺติยา  อุปนิสา ฯ วิราโคติสฺส วจนียํ ฯ
วิราคมฺปหํ   ภิกฺขเว   สอุปนิสํ   วทามิ   โน   อนุปนิสํ   ฯ   กา  จ
ภิกฺขเว   วิราคสฺส   อุปนิสา   ฯ   นิพฺพิทาติสฺส  วจนียํ  ฯ  นิพฺพิทมฺปหํ
ภิกฺขเว    สอุปนิสํ   วทามิ   โน   อนุปนิสํ   ฯ   กา   จ   ภิกฺขเว
นิพฺพิทาย     อุปนิสา     ฯ    ยถาภูตญาณทสฺสนนฺติสฺส    วจนียํ    ฯ
ยถาภูตญาณทสฺสนมฺปหํ   ภิกฺขเว   สอุปนิสํ   วทามิ   โน   อนุปนิสํ   ฯ
กา    จ    ภิกฺขเว   ยถาภูตญาณทสฺสนสฺส   อุปนิสา   ฯ   สมาธีติสฺส
วจนียํ   ฯ   สมาธิมฺปหํ   ภิกฺขเว   สอุปนิสํ   วทามิ  โน  อนุปนิสํ  ฯ
กา   จ  ภิกฺขเว  สมาธิสฺส  อุปนิสา  ฯ  สุขนฺติสฺส  วจนียํ  ฯ  สุขมฺปหํ
ภิกฺขเว   สอุปนิสํ   วทามิ   โน  อนุปนิสํ  ฯ  กา  จ  ภิกฺขเว  สุขสฺส
อุปนิสา   ฯ   ปสฺสทฺธีติสฺส   วจนียํ   ฯ  ปสฺสทฺธิมฺปหํ  ภิกฺขเว  สอุปนิสํ
วทามิ   โน   อนุปนิสํ   ฯ   กา  จ  ภิกฺขเว  ปสฺสทฺธิยา  อุปนิสา  ฯ
ปีตีติสฺส  วจนียํ  ฯ  ปีติมฺปหํ  ภิกฺขเว  สอุปนิสํ  วทามิ   โน  อนุปนิสํ ฯ
กา  จ  ภิกฺขเว  ปีติยา  อุปนิสา  ฯ  ปามุชฺชนฺติสฺส วจนียํ ฯ ปามุชฺชมฺปหํ
ภิกฺขเว    สอุปนิสํ   วทามิ   โน   อนุปนิสํ   ฯ   กา   จ   ภิกฺขเว
ปามุชฺชสฺส   อุปนิสา   ฯ   สทฺธาติสฺส   วจนียํ   ฯ  สทฺธมฺปหํ  ภิกฺขเว
สอุปนิสํ  วทามิ  โน  อนุปนิสํ  ฯ  กา  จ  ภิกฺขเว  สทฺธาย  อุปนิสา ฯ
ทุกฺขนฺติสฺส   วจนียํ   ฯ   ทุกฺขมฺปหํ   ภิกฺขเว   สอุปนิสํ   วทามิ   โน
อนุปนิสํ  ฯ  กา  จ  ภิกฺขเว  ทุกฺขสฺส  อุปนิสา  ฯ  ชาตีติสฺส  วจนียํ ฯ
#๑ ม. ยุ. วิมุตฺติมฺปาหํ ฯ เอวมีทิเสสุ ปเทสุ ฯ
