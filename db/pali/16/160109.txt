มูลานิ   อโธคมานิ   ยานิ   จ   ติริยงฺคมานิ   สพฺพานิ   ตานิ   อุทฺธํ
โอชํ   อภิหรนฺติ   เอวญฺหิ   โส   ภิกฺขเว   มหา   รุกฺโข  ตทาหาโร
ตทุปาทาโน    จิรํ   ทีฆมทฺธานํ   ติฏฺเฐยฺย   เอวเมว   โข   ภิกฺขเว
สญฺโญชนิเยสุ     ธมฺเมสุ    อสฺสาทานุปสฺสิโน    วิหรโต    นามรูปสฺส
อวกฺกนฺติ    โหติ    นามรูปปจฺจยา    สฬายตนํ   ฯเปฯ   เอวเมตสฺส
เกวลสฺส ทุกฺขกฺขนฺธสฺส สมุทโย โหติ ฯ
     [๒๑๘]  สญฺโญชนิเยสุ  ภิกฺขเว  ธมฺเมสุ  อาทีนวานุปสฺสิโน วิหรโต
นามรูปสฺส   อวกฺกนฺติ  น  โหติ  นามรูปนิโรธา  สฬายตนนิโรโธ  ฯเปฯ
เอวเมตสฺส เกวลสฺส ทุกฺขกฺขนฺธสฺส นิโรโธ โหติ ฯ
     [๒๑๙]    เสยฺยถาปิ    ภิกฺขเว   มหา   รุกฺโข   อถ   ปุริโส
อาคจฺเฉยฺย    กุทฺทาลปิฏกํ   อาทาย   ฯเปฯ   อายตึ   อนุปฺปาทธมฺโม
เอวเมว    โข   ภิกฺขเว   สญฺโญชนิเยสุ   ธมฺเมสุ   อาทีนวานุปสฺสิโน
วิหรโต  นามรูปสฺส  อวกฺกนฺติ  น  โหติ  นามรูปนิโรธา  สฬายตนนิโรโธ
ฯเปฯ   เอวเมตสฺส   เกวลสฺส   ทุกฺขกฺขนฺธสฺส   นิโรโธ   โหตีติ   ฯ
อฏฺฐมํ ฯ
     [๒๒๐]  สาวตฺถิยํ  วิหรติ  ... ตตฺร โข ภควา ... สญฺโญชนิเยสุ
ภิกฺขเว   ธมฺเมสุ   อสฺสาทานุปสฺสิโน   วิหรโต   วิญฺญาณสฺส   อวกฺกนฺติ
โหติ    วิญฺญาณปจฺจยา    นามรูปํ    ฯเปฯ    เอวเมตสฺส   เกวลสฺส
ทุกฺขกฺขนฺธสฺส สมุทโย โหติ ฯ
     [๒๒๑]   เสยฺยถาปิ   ภิกฺขเว   มหา  รุกฺโข  ตสฺส  ยานิ  เจว
