ปวิเสตฺวา   ชงฺฆาหิ   นิกฺขมนฺติ  ชงฺฆาสุ  ปวิเสตฺวา  ปาเทหิ  นิกฺขมนฺติ
โส   สุทํ   อฏฺฏสฺสรํ   กโรติ  ฯ  เอโส  ภิกฺขเว  สตฺโต  อิมสฺมิญฺเญว
ราชคเห สูจิโก ๑ อโหสิ ฯ นวมํ ฯ
     [๖๔๙]   อิธาหํ  อาวุโส  คิชฺฌกูฏา  ปพฺพตา  โอโรหนฺโต  อทฺทสํ
กุมฺภณฺฑํ   ปุริสํ   เวหาสํ   คจฺฉนฺตํ   โส   คจฺฉนฺโตปิ  เต  จ  อณฺเฑ
ขนฺเธ   อาโรเปตฺวา   คจฺฉติ   นิสีทนฺโตปิ   เตเสฺวว  อณฺเฑสุ  นิสีทติ
ตเมนํ   คิชฺฌาปิ   กากาปิ   กุลลาปิ  อนุปติตฺวา  อนุปติตฺวา  วิตจฺเฉนฺติ
วิราเชนฺติ   โส   สุทํ   อฏฺฏสฺสรํ   กโรติ  ฯ  เอโส  ภิกฺขเว  สตฺโต
อิมสฺมิญฺเญว ราชคเห คามกูโฏ ๒ อโหสิ ฯ ทสมํ ฯ
                    ปฐมวคฺโค ปฐโม ฯ
                       ตสฺส อุทฺทานํ
               อฏฺฐิ เปสิ อุโภ คาวีฆาตกา ๓
               ปิณฺโฑ สากุณิโย ๔ นิจฺฉโวรพฺภิ
               อสิ [๕]- สูกริโก สตฺติ
               อุสุ [๕]- การณิโก สูจิ สารถิ
               โย จ สิพฺพิสฺสติ ๖ สูจิโก ๑ หิ โส
               อณฺฑภารี อหุ คามกูฏโกติ ๗ ฯ
                        __________
#๑ ม. ยุ. สูจโก ฯ  ๒ ม. คามกูฏโก ฯ  ๓ ม. ยุ. คาวฆาตกา ฯ  ๔ ยุ. ปิณฺฑสากุณิยํ ฯ
#๕ ยุ. จ ฯ  ๖ ม. ยุ. สพฺพิยติ ฯ  ๗ ยุ. ... จาติ ฯ
