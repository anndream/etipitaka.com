อุทาหุ   อสยํการํ   อปรการํ   อธิจฺจ   สมุปฺปนฺนํ   วิญฺญาณนฺติ   ฯ  น
โข   อาวุโส   โกฏฺฐิต   สยํกตํ   วิญฺญาณํ   น   ปรกตํ   วิญฺญาณํ  น
สยํกตญฺจ    ปรกตญฺจ   วิญฺญาณํ   นาปิ   อสยํการํ   อปรการํ   อธิจฺจ
สมุปฺปนฺนํ วิญฺญาณํ อปิจ นามรูปปจฺจยา วิญฺญาณนฺติ ฯ
     [๒๖๕]   อิทาเนว   โข   มยํ   อายสฺมโต  สารีปุตฺตสฺส  ภาสิตํ
เอวํ   อาชานาม   น   โข   อาวุโส   โกฏฺฐิต   สยํกตํ  นามรูปํ  น
ปรกตํ   นามรูปํ   น   สยํกตญฺจ   ปรกตญฺจ   นามรูปํ  นาปิ  อสยํการํ
อปรการํ     อธิจฺจ    สมุปฺปนฺนํ    นามรูปํ    อปิจ    วิญฺญาณปจฺจยา
นามรูปนฺติ   ฯ   อิทาเนว   ปน   มยํ  อายสฺมโต  สารีปุตฺตสฺส  ภาสิตํ
เอวํ    อาชานาม    น   โข   อาวุโส   โกฏฺฐิต   สยํกตํ   วิญฺญาณํ
น    ๑    ปรกตํ    วิญฺญาณํ    น   สยํกตญฺจ   ปรกตญฺจ   วิญฺญาณํ
นาปิ    อสยํการํ    อปรการํ    อธิจฺจ    สมุปฺปนฺนํ   วิญฺญาณํ   อปิจ
นามรูปปจฺจยา    วิญฺญาณนฺติ    ฯ    ยถากถํ    ปนาวุโส    สารีปุตฺต
อิมสฺส ภาสิตสฺส อตฺโถ ทฏฺฐพฺโพติ ฯ
     [๒๖๖]    เตนหาวุโส   อุปมนฺเต   กริสฺสามิ   อุปมายปิเธกจฺเจ
วิญฺญู   ปุริสา   ภาสิตสฺส   อตฺถํ   อาชานนฺติ   ฯ  เสยฺยถาปิ  อาวุโส
เทฺว    นฬกลาปิโย   อญฺญมญฺญํ   นิสฺสาย   ติฏฺเฐยฺยุํ   เอวเมว   โข
อาวุโส     นามรูปปจฺจยา     วิญฺญาณํ     วิญฺญาณปจฺจยา     นามรูปํ
นามรูปปจฺจยา     สฬายตนํ     สฬายตนปจฺจยา     ผสฺโส     ฯเปฯ
เอวเมตสฺส   เกวลสฺส   ทุกฺขกฺขนฺธสฺส   สมุทโย   โหติ   ฯ  ตาสญฺเจ
#๑ ยุ. นสทฺโท นตฺถิ ฯ
