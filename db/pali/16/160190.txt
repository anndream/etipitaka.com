สทฺธึ สํสนฺทนฺติ สเมนฺตีติ ฯ
     [๓๗๒]    อิทมโวจ   ภควา   อิทํ   วตฺวาน   สุคโต   อถาปรํ
เอตทโวจ สตฺถา ๑
         สํสคฺคา วนโถ ชาโต        อสํสคฺเคน ฉิชฺชติ
         ปริตฺตํ ทารุมารูยฺห          ยถา สีเท มหณฺณเว
         เอวํ กุสีตมาคมฺม           สาธุชีวีปิ สีทติ
         ตสฺมา ตํ ปริวชฺเชยฺย        กุสีตํ หีนวีริยํ
         ปวิวิตฺเตหิ อริเยหิ          ปหิตตฺเตหิ ฌายิภิ
         นิจฺจํ อารทฺธวิริเยหิ         ปณฺฑิเตหิ สหาวเสติ ฯ ฉฏฺฐํ ฯ
     [๓๗๓]  สาวตฺถิยํ  วิหรติ  ...  ตตฺร  โข ภควา ... เอตทโวจ
ธาตุโสว   ภิกฺขเว   สตฺตา   สํสนฺทนฺติ   สเมนฺติ  อสฺสทฺธา  อสฺสทฺเธหิ
สทฺธึ    สํสนฺทนฺติ    สเมนฺติ    อหิริกา   อหิริเกหิ   สทฺธึ   สํสนฺทนฺติ
สเมนฺติ   อโนตฺตาปิโน   อโนตฺตาปีหิ   ๒   สทฺธึ   สํสนฺทนฺติ  สเมนฺติ
อปฺปสฺสุตา   อปฺปสฺสุเตหิ   สทฺธึ   สํสนฺทนฺติ   สเมนฺติ   กุสีตา  กุสีเตหิ
สทฺธึ   สํสนฺทนฺติ   สเมนฺติ   มุฏฺฐสฺสติโน   มุฏฺฐสฺสตีหิ   สทฺธึ  สํสนฺทนฺติ
สเมนฺติ    ทุปฺปญฺญา    ทุปฺปญฺเญหิ    สทฺธึ    สํสนฺทนฺติ   สเมนฺติ   ฯ
อตีตมฺปิ   ภิกฺขเว   อทฺธานํ  ธาตุโสว  สตฺตา  สํสนฺทึสุ  สมึสุ  อสฺสทฺธา
อสฺสทฺเธหิ   สทฺธึ   สํสนฺทึสุ   สมึสุ   อหิริกา  อหิริเกหิ  สทฺธึ  สํสนฺทึสุ
สมึสุ   อโนตฺตาปิโน   อโนตฺตาปีหิ   สทฺธึ   สํสนฺทึสุ   สมึสุ  อปฺปสฺสุตา
#๑ ยุ. อิทํ อโวจ สุคฺโต อถาปรเมตทโวจ สตฺถา ฯ  ๒ อญฺญตฺถ อโนตฺตปฺปิโน
#อโนตฺตปฺปีหีติปิ ปาฐทฺวยํ ทิสฺสติ ฯ
