ภควตา   โข  เม  อาวุโส  สทฺธึ  อโหสิ  ธมฺมี  กถาติ  ฯ  ทูเร  โข
อาวุโส   ภควา   เอตรหิ   สาวตฺถิยํ  วิหรติ  เชตวเน  อนาถปิณฺฑิกสฺส
อาราเม   กินฺนุ   โข   อายสฺมา   มหาโมคฺคลฺลาโน  ภควนฺตํ  อิทฺธิยา
อุปสงฺกมิ    อุทาหุ    ภควา    อายสฺมนฺตํ   มหาโมคฺคลฺลานํ   อิทฺธิยา
อุปสงฺกมีติ   ฯ   น   ขฺวาหํ   อาวุโส   ภควนฺตํ   อิทฺธิยา   อุปสงฺกมึ
นปิ   มํ   ภควา   อิทฺธิยา   อุปสงฺกมิ   อปิจ   เม   ยาวตา  ภควา
เอตฺตาวตา   ทิพฺพจกฺขุํ   ๑   วิสุชฺฌิ   ทิพฺพา  จ  โสตธาตุ  ภควโตปิ
ยาวตาหํ  เอตฺตาวตา  ทิพฺพจกฺขุํ  ๑  วิสุชฺฌิ  ทิพฺพา  จ  โสตธาตูติ  ฯ
ยถากถํ    ปนายสฺมโต    มหาโมคฺคลฺลานสฺส   ภควตา   สทฺธึ   อโหสิ
ธมฺมี กถาติ ฯ
     [๖๙๓]   อิธาหํ   อาวุโส   ภควนฺตํ   เอตทโวจํ   อารทฺธวิริโย
อารทฺธวิริโยติ  ภนฺเต  วุจฺจติ  กิตฺตาวตา  นุ  โข  ภนฺเต  อารทฺธวิริโย
โหตีติ   ฯ   เอวํ   วุตฺเต   มํ   อาวุโส   ภควาปิ   ๒  เอตทโวจ
อิธ    โมคฺคลฺลาน   ภิกฺขุ   อารทฺธวิริโย   วิหรติ   กามํ   ตโจ   จ
นหารุ   จ  อฏฺฐิ  จ  อวสิสฺสตุ  สรีเร  อวสุสฺสตุ  ๓  มํสโลหิตํ  ยนฺตํ
ปุริสถาเมน     ปุริสวิริเยน     ปุริสปรกฺกเมน    ปตฺตพฺพํ    น    ตํ
อปาปุณิตฺวา   วิริยสฺส   สณฺฐานํ   ภวิสฺสตีติ   เอวํ   โข   โมคฺคลฺลาน
อารทฺธวิริโย   โหตีติ  ฯ  เอวํ  ๔  โข  เม  อาวุโส  ภควตา  สทฺธึ
อโหสิ ธมฺมี กถาติ ฯ
     [๖๙๔]   เสยฺยถาปิ   อาวุโส   หิมวโต   ปพฺพตราชสฺส  ปริตฺตา
#๑ ม. ยุ. ทิพฺพจกฺขุ ฯ  ๒ ม. ยุ. ปิสทฺโท นตฺถิ ฯ  ๓ ม. ยุ. อุปสุสฺสตุ ฯ
#๔ ยุ. เอวเมว ฯ
