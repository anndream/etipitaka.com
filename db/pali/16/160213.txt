ภิกฺขเว    สํสาโร    ปุพฺพา   โกฏิ   น   ปญฺญายติ   อวิชฺชานีวรณานํ
สตฺตานํ ตณฺหาสญฺโญชนานํ สนฺธาวตํ สํสรตํ ฯ
     [๔๒๔]   เสยฺยถาปิ  ภิกฺขเว  ปุริโส  อิมํ  มหาปฐวึ  โกลฏฺฐิมตฺตํ
โกลฏฺฐิมตฺตํ  คุฬิกํ  ๑  กริตฺวา  นิกฺขิเปยฺย  อยํ  [๒]-  เม ปิตา ตสฺส
เม   ปิตุ   อยํ   ปิตาติ  ฯ  อปริยาทินฺนา  จ  ภิกฺขเว  ตสฺส  ปุริสสฺส
ปิตุ   ปิตโร   อสฺสุ   อถายํ   มหาปฐวี  ปริกฺขยํ  ปริยาทานํ  คจฺเฉยฺย
ตํ   กิสฺส   เหตุ   อนมตคฺโคยํ   ภิกฺขเว   สํสาโร   ปุพฺพา  โกฏิ  น
ปญฺญายติ    อวิชฺชานีวรณานํ    สตฺตานํ    ตณฺหาสญฺโญชนานํ   สนฺธาวตํ
สํสรตํ   เอวํ   ทีฆรตฺตํ  โข  ภิกฺขเว  ทุกฺขํ  ปจฺจนุภูตํ  ติปฺปํ  ปจฺจนุภูตํ
พฺยสนํ   ปจฺจนุภูตํ   กฏสี   วฑฺฒิตา   ฯ   ยาวญฺจิทํ   ภิกฺขเว  อลเมว
สพฺพสงฺขาเรสุ นิพฺพินฺทิตุํ อลํ วิรชฺชิตุํ อลํ วิมุจฺจิตุนฺติ ฯ ทุติยํ ฯ
     [๔๒๕]  สาวตฺถิยํ  วิหรติ  ...  ตตฺร โข ภควา ... อนมตคฺโคยํ
ภิกฺขเว   สํสาโร   ฯเปฯ   ตํ   กึ   มญฺญถ   ภิกฺขเว  กตมํ  นุ  โข
พหุตรํ   ยํ   วา   โว   อิมินา   ทีเฆน   อทฺธุนา   สนฺธาวตํ  สํสรตํ
อมนาปสมฺปโยคา    มนาปวิปฺปโยคา    กนฺทนฺตานํ    โรทนฺตานํ   อสฺสุ
ปสนฺทํ   ปคฺฆริตํ   ยํ   วา   จตูสุ   มหาสมุทฺเทสุ   อุทกนฺติ  ฯ  ยถา
โข   มยํ   ภนฺเต  ภควตา  ธมฺมํ  เทสิตํ  อาชานาม  เอตเทว  ภนฺเต
พหุตรํ  ยํ  โน  อิมินา  ทีเฆน  อทฺธุนา สนฺธาวตํ สํสรตํ อมนาปสมฺปโยคา
มนาปวิปฺปโยคา      กนฺทนฺตานํ      โรทนฺตานํ      อสฺสุ     ปสนฺทํ
ปคฺฆริตํ น เตฺวว จตูสุ มหาสมุทฺเทสุ อุทกนฺติ ฯ
#๑ ม. ยุ. มตฺติกาคุฬิกํ ฯ  ๒ ยุ. โข ฯ
