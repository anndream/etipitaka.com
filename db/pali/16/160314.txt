เตสญฺเญว   โข   ปน   ภิกฺขเว   มหานาคานํ   อนุสิกฺขมานา   ตรุณา
ภิกจฺฉาปา   ๑   เต   ตํ   สรสึ   โอคาเหตฺวา  โสณฺฑาย  ภิสมูฬาลํ
อพฺภุคฺคเหตฺวา  น  สุวิกฺขาลิตํ  วิกฺขาเลตฺวา  สกทฺทมํ  อสงฺขาทิตฺวา  ๒
อชฺโฌหรนฺติ     เตสนฺตํ     เนว    วณฺณาย    โหติ    น    พลาย
ตโตนิทานํ มรณํ วา นิคจฺฉนฺติ มรณมตฺตํ วา ทุกฺขํ ฯ
     [๖๗๙]   เอวเมว  โข  ภิกฺขเว  อิธ  เถรา  ภิกฺขู  ปุพฺพณฺหสมยํ
นิวาเสตฺวา   ปตฺตจีวรมาทาย   คามํ  วา  นิคมํ  วา  ปิณฺฑาย  ปวิสนฺติ
เต   ตตฺถ   ธมฺมํ   ภาสนฺติ  เตสํ  คิหี  ปสนฺนา  ปสนฺนาการํ  กโรนฺติ
เต   ตํ  ลาภํ  อคธิตา  อมุจฺฉิตา  อนชฺฌาปนฺนา  ๓  อาทีนวทสฺสาวิโน
นิสฺสรณปญฺญา    ปริภุญฺชนฺติ   เตสนฺตํ   วณฺณาย   เจว   โหติ   พลาย
จ   น   จ  ตโตนิทานํ  มรณํ  วา  นิคจฺฉนฺติ  มรณมตฺตํ  วา  ทุกฺขํ  ฯ
เตสญฺเญว   โข   ปน   ภิกฺขเว   เถรานํ  ภิกฺขูนํ  อนุสิกฺขมานา  นวา
ภิกฺขู   ปุพฺพณฺหสมยํ   นิวาเสตฺวา   ปตฺตจีวรมาทาย   คามํ   วา  นิคมํ
วา    ปิณฺฑาย   ปวิสนฺติ   เต   ตตฺถ   ธมฺมํ   ภาสนฺติ   เตสํ   คิหี
ปสนฺนา    ปสนฺนาการํ   กโรนฺติ   เต   ตํ   ลาภํ   คธิตา   มุจฺฉิตา
อชฺฌาปนฺนา    ๔    อนาทีนวทสฺสาวิโน    อนิสฺสรณปญฺญา   ปริภุญฺชนฺติ
เตสนฺตํ   เนว   วณฺณาย   โหติ   น   พลาย   ตโตนิทานํ  มรณํ  วา
นิคจฺฉนฺติ    มรณมตฺตํ    วา   ทุกฺขํ   ฯ   ตสฺมาติห   ภิกฺขเว   เอวํ
สิกฺขิตพฺพํ     อคธิตา    อมุจฺฉิตา    อนชฺฌาปนฺนา    อาทีนวทสฺสาวิโน
นิสฺสรณปญฺญา      ปริภุญฺชิสฺสามาติ      เอวญฺหิ      โว     ภิกฺขเว
#๑ ม. ยุ. ภิงฺกจฺฉาปา ฯ  ๒ ยุ. สงฺขริตฺวา ฯ  ๓ ม. อนชฺโฌปนฺนา ฯ
#๔ ม. อชฺโฌปนฺนา ฯ เอวมุปริปิ ฯ
