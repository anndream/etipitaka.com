วงฺกโตเตฺวว   สมญฺญา   อุทปาทิ  ฯ  เตน  โข  ปน  ภิกฺขเว  สมเยน
มนุสฺสานํ    โรหิตสฺสาเตฺวว    สมญฺญา    อุทปาทิ    ฯ   โรหิตสฺสานํ
ภิกฺขเว    มนุสฺสานํ    ตึสวสฺสสหสฺสานิ    อายุปฺปมาณํ    อโหสิ    ฯ
โรหิตสฺสา   ภิกฺขเว  มนุสฺสา  วงฺกตํ  ปพฺพตํ  ตีเหน  อาโรหนฺติ  ตีเหน
โอโรหนฺติ   ฯ   เตน  โข  ปน  ภิกฺขเว  สมเยน  โกนาคมโน  ภควา
อรหํ  สมฺมาสมฺพุทฺโธ  โลเก  อุปฺปนฺโน  โหติ  ฯ  โกนาคมนสฺส  ภิกฺขเว
ภควโต    อรหโต    สมฺมาสมฺพุทฺธสฺส   ภิยฺโยสุตฺตรํ   นาม   สาวกยุคํ
อโหสิ   อคฺคํ   ภทฺทยุคํ   ฯ  ปสฺสถ  ภิกฺขเว  สา  เจวิมสฺส  ปพฺพตสฺส
สมญฺญา   อนฺตรหิตา   เต   จ   มนุสฺสา   กาลกตา   โส  จ  ภควา
ปรินิพฺพุโต ฯ เอวํ อนิจฺจา ภิกฺขเว สงฺขารา ฯเปฯ อลํ วิมุจฺจิตุํ ฯ
     [๔๕๙]    ภูตปุพฺพํ    ภิกฺขเว    อิมสฺส   เวปุลฺลสฺส   ปพฺพตสฺส
สุปสฺโสเตฺวว   สมญฺญา   อุทปาทิ  ฯ  เตน  โข  ปน  ภิกฺขเว  สมเยน
มนุสฺสานํ   สุปฺปิยาเตฺวว   สมญฺญา   อุทปาทิ   ฯ   สุปฺปิยานํ   ภิกฺขเว
มนุสฺสานํ    วีสติวสฺสสหสฺสานิ    อายุปฺปมาณํ    อโหสิ    ฯ   สุปฺปิยา
ภิกฺขเว  มนุสฺสา  สุปสฺสํ  ปพฺพตํ  ทฺวีเหน อาโรหนฺติ ทฺวีเหน โอโรหนฺติ ฯ
เตน  โข  ปน  ภิกฺขเว สมเยน กสฺสโป ภควา อรหํ สมฺมาสมฺพุทฺโธ โลเก
อุปฺปนฺโน  โหติ  ฯ  กสฺสปสฺส  ภิกฺขเว  ภควโต  อรหโต สมฺมาสมฺพุทฺธสฺส
ติสฺส    ภารทฺวาชํ    นาม   สาวกยุคํ   อโหสิ   อคฺคํ   ภทฺทยุคํ   ฯ
ปสฺสถ    ภิกฺขเว    สา   เจวิมสฺส   ปพฺพตสฺส   สมญฺญา   อนฺตรหิตา
เต   จ   มนุสฺสา   กาลกตา   โส   จ  ภควา  ปรินิพฺพุโต  ฯ  เอวํ
