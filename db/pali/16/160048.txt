ปเร    วายตํ    อานนฺท    วจีสงฺขารํ    อภิสงฺขโรติ    ยํปจฺจยายตํ
อุปฺปชฺชติ   อชฺฌตฺตํ   สุขทุกฺขํ   ฯ  สมฺปชาโน  วา  ตํ  อานนฺท  ฯเปฯ
อสมฺปชาโน   วา   ตํ   อานนฺท   วจีสงฺขารํ  อภิสงฺขโรติ  ยํปจฺจยายตํ
อุปฺปชฺชติ   อชฺฌตฺตํ   สุขทุกฺขํ   ฯ  สามํ  วา  ตํ  อานนฺท  มโนสงฺขารํ
อภิสงฺขโรติ    ยํปจฺจยายตํ   อุปฺปชฺชติ   อชฺฌตฺตํ   สุขทุกฺขํ   ฯ   ปเร
วายตํ    อานนฺท   มโนสงฺขารํ   อภิสงฺขโรติ   ยํปจฺจยายตํ   อุปฺปชฺชติ
อชฺฌตฺตํ   สุขทุกฺขํ  ฯ  สมฺปชาโน  วา  ตํ  อานนฺท  ฯเปฯ  อสมฺปชาโน
วา   ตํ   อานนฺท   มโนสงฺขารํ   อภิสงฺขโรติ   ยํปจฺจยายตํ  อุปฺปชฺชติ
อชฺฌตฺตํ สุขทุกฺขํ ฯ อิเมสุ อานนฺท [๑]- ธมฺเมสุ อวิชฺชา อนุปติตา ฯ
     [๘๔]  อวิชฺชาย  เตฺวว  อานนฺท  อเสสวิราคนิโรธา  โส  กาโย
น   โหติ   ยํปจฺจยายตํ   อุปฺปชฺชติ   อชฺฌตฺตํ  สุขทุกฺขํ  ฯ  สา  วาจา
น   โหติ   ยํปจฺจยายตํ   อุปฺปชฺชติ   อชฺฌตฺตํ   สุขทุกฺขํ  ฯ  โส  มโน
น  โหติ  ยํปจฺจยายตํ  อุปฺปชฺชติ  อชฺฌตฺตํ  สุขทุกฺขํ  ฯ  เขตฺตํ  วา  ๒
น  โหติ  ฯ  วตฺถุํ   วา  ๓  น  โหติ  ฯ  อายตนํ  วา ๔ น โหติ ฯ
อธิกรณํ   ตํ   วา   ๕   น   โหติ   ยํปจฺจยายตํ  อุปฺปชฺชติ  อชฺฌตฺตํ
สุขทุกฺขนฺติ ฯ ปญฺจมํ ฯ
     [๘๕]  สาวตฺถิยํ วิหรติ ... อถ โข อายสฺมา อุปวาโณ เยน ภควา
เตนุปสงฺกมิ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิ ฯ
     [๘๖]   เอกมนฺตํ   นิสินฺโน   โข   อายสฺมา  อุปวาโณ  ภควนฺตํ
#๑ ยุ. ฉสุ ฯ ๒-๓-๔ ม. ยุ. ตํ ฯ    ๕ ม. ยุ. วาสทฺโท นตฺถิ ฯ
