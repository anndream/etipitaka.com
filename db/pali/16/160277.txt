ภิกฺขเว    ตุลา   เอตํ   ปมาณํ   มม   สาวกานํ   อุปาสกานํ   ยทิทํ
จิตฺโต   จ   คหปติ   หตฺถโก  จ  อาฬวโก  ฯ  สเจ  โข  ตฺวํ  ตาต
อคารสฺมา    อนคาริยํ    ปพฺพชสิ   ตาทิโส   ตาต   ภวาหิ   ยาทิสา
สารีปุตฺตโมคฺคลฺลานาติ    ฯ   เอสา   ภิกฺขเว   ตุลา   เอตํ   ปมาณํ
มม   สาวกานํ   ภิกฺขูนํ   ยทิทํ   สารีปุตฺตโมคฺคลฺลานา   ฯ   มา   จ
โข     ตวํ     ตาต    เสกฺขํ    อปฺปตฺตมานสํ    ลาภสกฺการสิโลโก
อนุปาปุณาตีติ   ๑   ฯ   ตญฺเจ   ภิกฺขเว  ภิกฺขุํ  เสกฺขํ  อปฺปตฺตมานสํ
ลาภสกฺการสิโลโก   อนุปาปุณาติ   โส   ตสฺส   โหติ   อนฺตรายาย  ฯ
เอวํ   ทารุโณ   โข   ภิกฺขเว   ลาภสกฺการสิโลโก   ฯเปฯ   เอวญฺหิ
โว ภิกฺขเว สิกฺขิตพฺพนฺติ ฯ ตติยํ ฯ
     [๕๗๑]  สาวตฺถิยํ  วิหรติ  ... ทารุโณ ภิกฺขเว ลาภสกฺการสิโลโก
ฯเปฯ อธิคมาย ฯ
     [๕๗๒]  สทฺธา  ภิกฺขเว  อุปาสิกา  เอกํ  ธีตรํ  ปิยํ  มนาปํ เอวํ
สมฺมา   อายาจมานา   อายาเจยฺย   ตาทิสา   อยฺเย  ภวาหิ  ยาทิสา
ขุชฺชุตฺตรา   จ   อุปาสิกา   เวฬุกณฺฑกิยา   จ  นนฺทมาตาติ  ฯ  เอสา
ภิกฺขเว    ตุลา   เอตํ   ปมาณํ   มม   สาวิกานํ   อุปาสิกานํ   ยทิทํ
ขุชฺชุตฺตรา   จ   อุปาสิกา   เวฬุกณฺฑกิยา   จ   นนฺทมาตา   ฯ  สเจ
โข   ตฺวํ   อยฺเย   อคารสฺมา   อนคาริยํ   ปพฺพชสิ   ตาทิสา  อยฺเย
ภวาหิ   ยาทิสา   เขมา   จ   ภิกฺขุนี   อุปฺปลวณฺณา  จาติ  ฯ  เอสา
ภิกฺขเว    ตุลา    เอตํ    ปมาณํ   มม   สาวิกานํ   ภิกฺขุนีนํ   ยทิทํ
#๑ ม. ยุ. อนุปาปุณาตูติ ฯ
