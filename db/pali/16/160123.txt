ยตฺถ   อตฺถิ   สงฺขารานํ   วุฑฺฒิ  อตฺถิ  ตตฺถ  อายตึ  ปุนพฺภวาภินิพฺพตฺติ
ยตฺถ    อตฺถิ    อายตึ    ปุนพฺภวาภินิพฺพตฺติ    อตฺถิ    ตตฺถ   อายตึ
ชาติชรามรณํ  ยตฺถ  อตฺถิ  อายตึ  ชาติชรามรณํ  ฯ  สโสกํ  ตํ  ภิกฺขเว
สรชํ   สอุปายาสนฺติ   วทามิ  ฯ  ผสฺเส  เจ  ภิกฺขเว  อาหาเร  ...
มโนสญฺเจตนาย   เจ  ภิกฺขเว  อาหาเร  ...  วิญฺญาเณ  เจ  ภิกฺขเว
อาหาเร   อตฺถิ   ราโค   อตฺถิ   นนฺทิ   อตฺถิ  ตณฺหา  ปติฏฺฐิตํ  ตตฺถ
วิญฺญาณํ    วิรูฬฺหํ    ยตฺถ   ปติฏฺฐิตํ   วิญฺญาณํ   วิรูฬฺหํ   อตฺถิ   ตตฺถ
นามรูปสฺส    อวกฺกนฺติ    ยตฺถ   อตฺถิ   นามรูปสฺส   อวกฺกนฺติ   อตฺถิ
ตตฺถ    สงฺขารานํ    วุฑฺฒิ   ยตฺถ   อตฺถิ   สงฺขารานํ   วุฑฺฒิ   อตฺถิ
ตตฺถ   อายตึ   ปุนพฺภวาภินิพฺพตฺติ  ยตฺถ  อตฺถิ  อายตึ  ปุนพฺภวาภินิพฺพตฺติ
อตฺถิ     ตตฺถ     อายตึ    ชาติชรามรณํ    ยตฺถ    อตฺถิ    อายตึ
ชาติชรามรณํ ฯ สโสกํ ตํ ภิกฺขเว สรชํ สอุปายาสนฺติ วทามิ ฯ
     [๒๔๗]   เสยฺยถาปิ  ภิกฺขเว  รชโก  วา  จิตฺตการโก  วา  สติ
รชนาย  วา  ลาขาย  วา  หลิทฺทิยา  วา  นีลิยา  วา  มญฺชิฏฺฐาย  วา
สุมฏฺเฏ  ๑  วา  ผลเก  วา  ภิตฺติยา  วา  ทุสฺสปเฏ  วา อิตฺถีรูปํ วา
ปุริสรูปํ   วา   อภินิมฺมิเนยฺย   สพฺพงฺคปจฺจงฺคํ   เอวเมว  โข  ภิกฺขเว
กวฬีกาเร   เจ   อาหาเร   อตฺถิ   ราโค  อตฺถิ  นนฺทิ  อตฺถิ  ตณฺหา
ปติฏฺฐิตํ   ตตฺถ   วิญฺญาณํ   วิรูฬฺหํ   ยตฺถ   ปติฏฺฐิตํ   วิญฺญาณํ   วิรูฬฺหํ
อตฺถิ   ตตฺถ   นามรูปสฺส   อวกฺกนฺติ  ยตฺถ  อตฺถิ  นามรูปสฺส  อวกฺกนฺติ
อตฺถิ   ตตฺถ   สงฺขารานํ   วุฑฺฒิ   ยตฺถ  อตฺถิ  สงฺขารานํ  วุฑฺฒิ  อตฺถิ
#๑ ม. ยุ. สุปริมฏฺเฐ วา ฯ
