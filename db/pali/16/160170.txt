                        ธาตุสํยุตฺตํ
                         __________
                     นานตฺตวคฺโค ปฐโม
     [๓๓๓]  สาวตฺถิยํ  วิหรติ  ... ธาตุนานตฺตํ โว ภิกฺขเว เทสิสฺสามิ
ตํ   สุณาถ   สาธุกํ   มนสิกโรถ   ภาสิสฺสามีติ  ฯ  เอวํ  ภนฺเตติ  โข
เต ภิกฺขู ภควโต ปจฺจสฺโสสุํ ฯ
     [๓๓๔]    ภควา   เอตทโวจ   กตมญฺจ   ภิกฺขเว   ธาตุนานตฺตํ
จกฺขุธาตุ      รูปธาตุ     จกฺขุวิญฺญาณธาตุ     โสตธาตุ     สทฺทธาตุ
โสตวิญฺญาณธาตุ    ฆานธาตุ    คนฺธธาตุ   ฆานวิญฺญาณธาตุ   ชิวฺหาธาตุ
รสธาตุ   ชิวฺหาวิญฺญาณธาตุ   กายธาตุ   โผฏฺฐพฺพธาตุ   กายวิญฺญาณธาตุ
มโนธาตุ     ธมฺมธาตุ    มโนวิญฺญาณธาตุ    อิทํ    วุจฺจติ    ภิกฺขเว
ธาตุนานตฺตนฺติ ฯ ปฐมํ ฯ
     [๓๓๕]  สาวตฺถิยํ  วิหรติ  ...  ตตฺร โข ภควา ... ธาตุนานตฺตํ
ภิกฺขเว    ปฏิจฺจ    อุปฺปชฺชติ    ผสฺสนานตฺตํ   ฯ   กตมญฺจ   ภิกฺขเว
ธาตุนานตฺตํ   ฯ   จกฺขุธาตุ   โสตธาตุ  ฆานธาตุ  ชิวฺหาธาตุ  กายธาตุ
มโนธาตุ ฯ อิทํ วุจฺจติ ภิกฺขเว ธาตุนานตฺตํ ฯ
     [๓๓๖]    กตมญฺจ    ภิกฺขเว   ธาตุนานตฺตํ   ปฏิจฺจ   อุปฺปชฺชติ
ผสฺสนานตฺตํ   ฯ   จกฺขุธาตุํ   ภิกฺขเว   ปฏิจฺจ  อุปฺปชฺชติ  จกฺขุสมฺผสฺโส
โสตธาตุํ  ปฏิจฺจ  ...  ฆานธาตุํ  ปฏิจฺจ  ...  ชิวฺหาธาตุํ  ปฏิจฺจ ...
กายธาตุํ  ปฏิจฺจ  ...  มโนธาตุํ  ปฏิจฺจ  อุปฺปชฺชติ มโนสมฺผสฺโส ฯ เอวํ
