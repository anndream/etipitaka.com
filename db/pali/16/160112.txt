ตณฺหา    นิรุชฺฌติ    ตณฺหานิโรธา    อุปาทานนิโรโธ   อุปาทานนิโรธา
ภวนิโรโธ    ฯเปฯ   เอวเมตสฺส   เกวลสฺส   ทุกฺขกฺขนฺธสฺส   นิโรโธ
โหติ ฯ
     [๒๒๙]    เสยฺยถาปิ    อานนฺท   มหา   รุกฺโข   อถ   ปุริโส
อาคจฺเฉยฺย  กุทฺทาลปิฏกํ  อาทาย  โส  ตํ  รุกฺขํ  มูเล  ฉินฺเทยฺย  มูเล
เฉตฺวา    ปลิขเนยฺย    ปลิขนิตฺวา    มูลานิ    อุทฺธเรยฺย   อนฺตมโส
อุสีรนาฬิมตฺตานิปิ    ฯ    โส    ตํ    รุกฺขํ   ขณฺฑาขณฺฑิกํ   ฉินฺเทยฺย
ขณฺฑาขณฺฑิกํ  เฉตฺวา  ๑  ผาเลยฺย  ผาเลตฺวา  สกลิกํ  สกลิกํ  กเรยฺย
สกลิกํ   สกลิกํ  กริตฺวา  วาตาตเป  วิโสเสยฺย  วาตาตเป  วิโสเสตฺวา
อคฺคินา   ฑเหยฺย   อคฺคินา   ฑเหตฺวา   มสึ   กเรยฺย   มสึ  กริตฺวา
มหาวาเต  วา  โอผุเนยฺย  นทิยา  วา  สีฆโสตาย  ปวาเหยฺย  เอวญฺหิ
โส    อานนฺท    มหา   รุกฺโข   อุจฺฉินฺนมูโล   อสฺส   ตาลาวตฺถุกโต
อนภาวงฺคโต    อายตึ    อนุปฺปาทธมฺโม    เอวเมว    โข   อานนฺท
อุปาทานิเยสุ   ธมฺเมสุ   อาทีนวานุปสฺสิโน   วิหรโต   ตณฺหา   นิรุชฺฌติ
ตณฺหานิโรธา      อุปาทานนิโรโธ      อุปาทานนิโรธา     ภวนิโรโธ
ภวนิโรธา    ชาตินิโรโธ    ชาตินิโรธา   ชรามรณํ   โสกปริเทวทุกฺข-
โทมนสฺสุปายาสา    นิรุชฺฌนฺติ   เอวเมตสฺส   เกวลสฺส   ทุกฺขกฺขนฺธสฺส
นิโรโธ โหตีติ ฯ ทสมํ ฯ
                    ทุกฺขวคฺโค ฉฏฺโฐ ฯ
#๑ ม. ยุ. ฉินฺทิตฺวา ฯ
