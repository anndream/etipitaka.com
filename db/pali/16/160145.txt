มหาโสพฺภา   อุปยนฺตา  กุสฺโสพฺเภ  อุปยาเปนฺติ  เอวเมว  โข  ภิกฺขเว
อวิชฺชา   อุปยนฺตี   สงฺขาเร   อุปยาเปติ  สงฺขารา  อุปยนฺตา  วิญฺญาณํ
อุปยาเปนฺติ    วิญฺญาณํ    อุปยนฺตํ    นามรูปํ    อุปยาเปติ    นามรูปํ
อุปยนฺตํ   สฬายตนํ   อุปยาเปติ   สฬายตนํ   อุปยนฺตํ  ผสฺสํ  อุปยาเปติ
ผสฺโส  อุปยนฺโต  เวทนํ  อุปยาเปติ  เวทนา  อุปยนฺตี  ตณฺหํ  อุปยาเปติ
ตณฺหา     อุปยนฺตี     อุปาทานํ    อุปยาเปติ    อุปาทานํ    อุปยนฺตํ
ภวํ   อุปยาเปติ   ภโว   อุปยนฺโต   ชาตึ   อุปยาเปติ  ชาติ  อุปยนฺตี
ชรามรณํ อุปยาเปติ ฯ
     [๒๗๘]   มหาสมุทฺโท   ภิกฺขเว  อปยนฺโต  มหานทิโย  อปยาเปติ
มหานทิโย   อปยนฺติโย   กุนฺนทิโย   อปยาเปนฺติ   กุนฺนทิโย  อปยนฺติโย
มหาโสพฺเภ     อปยาเปนฺติ     มหาโสพฺภา    อปยนฺตา    กุสฺโสพฺเภ
อปยาเปนฺติ  เอวเมว  โข  ภิกฺขเว  อวิชฺชา อปยนฺตี สงฺขาเร อปยาเปติ
สงฺขารา    อปยนฺตา    วิญฺญาณํ    อปยาเปนฺติ    วิญฺญาณํ    อปยนฺตํ
นามรูปํ    อปยาเปติ    นามรูปํ    อปยนฺตํ    สฬายตนํ    อปยาเปติ
สฬายตนํ    อปยนฺตํ    ผสฺสํ   อปยาเปติ   ผสฺโส   อปยนฺโต   เวทนํ
อปยาเปติ    เวทนา   อปยนฺตี   ตณฺหํ   อปยาเปติ   ตณฺหา   อปยนฺตี
อุปาทานํ    อปยาเปติ   อุปาทานํ   อปยนฺตํ   ภวํ   อปยาเปติ   ภโว
อปยนฺโต     ชาตึ     อปยาเปติ     ชาติ     อปยนฺตี     ชรามรณํ
อปยาเปตีติ ฯ นวมํ ฯ
     [๒๗๙]   เอวมฺเม   สุตํ   เอกํ  สมยํ  ภควา  ราชคเห  วิหรติ
