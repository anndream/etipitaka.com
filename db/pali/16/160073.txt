เอเต   เต   ภิกฺขุ   อุโภ  อนฺเต  อนุปคมฺม  มชฺเฌน  ตถาคโต  ธมฺมํ
เทเสติ ชาติปจฺจยา ชรามรณนฺติ ฯ
     [๑๓๐]  กตมา  นุ  โข  ภนฺเต  ชาติ  กสฺส  จ  ปนายํ ชาตีติ ฯ
โน    กลฺโล   ปโญฺหติ   ภควา   อโวจ   กตมา   ชาติ   กสฺส   จ
ปนายํ   ชาตีติ   อิติ   วา  ภิกฺขุ  โย  วเทยฺย  อญฺญา  ชาติ  อญฺญสฺส
จ   ปนายํ   ชาตีติ  อิติ  วา  ภิกฺขุ  โย   วเทยฺย  อุภยเมตํ  เอกตฺถํ
พฺยญฺชนเมว   นานํ   ฯ  ตํ  ชีวํ  ตํ  สรีรนฺติ  วา  ภิกฺขุ  ทิฏฺฐิยา  สติ
พฺรหฺมจริยวาโส   น   โหติ   อญฺญํ   ชีวํ   อญฺญํ   สรีรนฺติ  วา  ภิกฺขุ
ทิฏฺฐิยา   สติ   พฺรหฺมจริยวาโส  น  โหติ  ฯ  เอเต  เต  ภิกฺขุ  อุโภ
อนฺเต    อนุปคมฺม   มชฺเฌน   ตถาคโต   ธมฺมํ   เทเสติ   ภวปจฺจยา
ชาตีติ ฯ
     [๑๓๑]  กตโม  นุ  โข  ภนฺเต  ภโว  กสฺส  จ  ปนายํ ภโวติ ฯ
โน    กลฺโล   ปโญฺหติ   ภควา   อโวจ   กตโม   ภโว   กสฺส   จ
ปนายํ   ภโวติ   อิติ   วา  ภิกฺขุ  โย  วเทยฺย  อญฺโญ  ภโว  อญฺญสฺส
จ   ปนายํ   ภโวติ   อิติ  วา  ภิกฺขุ  โย  วเทยฺย  อุภยเมตํ  เอกตฺถํ
พฺยญฺชนเมว   นานํ   ฯ  ตํ  ชีวํ  ตํ  สรีรนฺติ  วา  ภิกฺขุ  ทิฏฺฐิยา  สติ
พฺรหฺมจริยวาโส   น   โหติ   อญฺญํ   ชีวํ   อญฺญํ   สรีรนฺติ  วา  ภิกฺขุ
ทิฏฺฐิยา   สติ   พฺรหฺมจริยวาโส  น  โหติ  ฯ  เอเต  เต  ภิกฺขุ  อุโภ
อนฺเต   อนุปคมฺม   มชฺเฌน   ตถาคโต  ธมฺมํ  เทเสติ  อุปาทาน-
ปจฺจยา  ภโวติ    ฯเปฯ    ตณฺหาปจฺจยา   อุปาทานนฺติ   ...  เวทนา-
