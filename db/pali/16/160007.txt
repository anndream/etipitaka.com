อุปาทานํ   โหติ   ตณฺหาปจฺจยา   อุปาทานนฺติ   ฯ   อถ  โข  ภิกฺขเว
วิปสฺสิสฺส   โพธิสตฺตสฺส   เอตทโหสิ   กิมฺหิ  นุ  โข  สติ  ตณฺหา  โหติ
กึปจฺจยา   ตณฺหาติ   ฯ   อถ   โข   ภิกฺขเว   วิปสฺสิสฺส  โพธิสตฺตสฺส
โยนิโสมนสิการา    อหุ    ปญฺญาย   อภิสมโย   เวทนาย   โข   สติ
ตณฺหา    โหติ    เวทนาปจฺจยา   ตณฺหาติ   ฯ   อถ   โข   ภิกฺขเว
วิปสฺสิสฺส   โพธิสตฺตสฺส   เอตทโหสิ  กิมฺหิ  นุ  โข  สติ  เวทนา  โหติ
กึปจฺจยา   เวทนาติ   ฯ   อถ   โข   ภิกฺขเว  วิปสฺสิสฺส  โพธิสตฺตสฺส
โยนิโสมนสิการา   อหุ   ปญฺญาย   อภิสมโย  ผสฺเส  โข  สติ  เวทนา
โหติ    ผสฺสปจฺจยา   เวทนาติ   ฯ   อถ   โข   ภิกฺขเว   วิปสฺสิสฺส
โพธิสตฺตสฺส   เอตทโหสิ   กิมฺหิ   นุ  โข  สติ  ผสฺโส  โหติ  กึปจฺจยา
ผสฺโสติ  ฯ  อถ  โข  ภิกฺขเว  วิปสฺสิสฺส  โพธิสตฺตสฺส  โยนิโสมนสิการา
อหุ    ปญฺญาย    อภิสมโย    สฬายตเน   โข   สติ   ผสฺโส   โหติ
สฬายตนปจฺจยา   ผสฺโสติ  ฯ  อถ  โข  ภิกฺขเว  วิปสฺสิสฺส  โพธิสตฺตสฺส
เอตทโหสิ    กิมฺหิ    นุ    โข    สติ   สฬายตนํ   โหติ   กึปจฺจยา
สฬายตนนฺติ  ฯ  อถ  โข  ภิกฺขเว วิปสฺสิสฺส โพธิสตฺตสฺส โยนิโสมนสิการา
อหุ     ปญฺญาย     อภิสมโย    นามรูเป    โข    สติ    สฬายตนํ
โหติ   นามรูปปจฺจยา   สฬายตนนฺติ   ฯ   อถ  โข  ภิกฺขเว  วิปสฺสิสฺส
โพธิสตฺตสฺส   เอตทโหสิ   กิมฺหิ  นุ  โข  สติ  นามรูปํ  โหติ  กึปจฺจยา
นามรูปนฺติ  ฯ  อถ  โข  ภิกฺขเว  วิปสฺสิสฺส โพธิสตฺตสฺส โยนิโส-
มนสิการา  อหุ   ปญฺญาย   อภิสมโย   วิญฺญาเณ    โข    สติ    นามรูปํ
