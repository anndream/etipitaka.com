     [๖๕๗]   อทฺทสํ   ภิกฺขุนึ   เวหาสํ   คจฺฉนฺตึ   ตสฺสา  สงฺฆาฏิปิ
อาทิตฺตา ฯเปฯ ปาปภิกฺขุนี อโหสิ ฯ อฏฺฐมํ ฯ
     [๖๕๘]   อทฺทสํ   สิกฺขมานํ   เวหาสํ  คจฺฉนฺตึ  ตสฺสา  สงฺฆาฏิปิ
อาทิตฺตา ฯเปฯ ปาปสิกฺขมานา อโหสิ ฯ นวมํ ฯ
     [๖๕๙]   อทฺทสํ   สามเณรํ   เวหาสํ   คจฺฉนฺตํ  ตสฺส  สงฺฆาฏิปิ
อาทิตฺตา ฯเปฯ ปาปสามเณโร อโหสิ ฯ ทสมํ ฯ
     [๖๖๐]   อิธาหํ  อาวุโส  คิชฺฌกูฏา  ปพฺพตา  โอโรหนฺโต  อทฺทสํ
สามเณรึ   เวหาสํ   คจฺฉนฺตึ   ตสฺสา  สงฺฆาฏิปิ  อาทิตฺตา  สมฺปชฺชลิตา
สญฺโชติภูตา     ปตฺโตปิ     อาทิตฺโต     สมฺปชฺชลิโต     สญฺโชติภูโต
กายพนฺธนมฺปิ    อาทิตฺตํ   สมฺปชฺชลิตํ   สญฺโชติภูตํ   กาโยปิ   อาทิตฺโต
สมฺปชฺชลิโต   สญฺโชติภูโต   สา   สุทํ   อฏฺฏสฺสรํ   กโรติ   ฯ   ตสฺส
มยฺหํ   อาวุโส   เอตทโหสิ   อจฺฉริยํ   วต   โภ   อพฺภูตํ   วต  โภ
เอวรูโปปิ   นาม   สตฺโต   ภวิสฺสติ  เอวรูโปปิ  นาม  ยกฺโข  ภวิสฺสติ
เอวรูโปปิ นาม อตฺตภาวปฏิลาโภ ภวิสฺสตีติ ฯ
     [๖๖๑]   อถ   โข   ภควา   ภิกฺขู   อามนฺเตสิ  จกฺขุภูตา  วต
ภิกฺขเว   สาวกา   วิหรนฺติ   ญาณภูตา  วต  ภิกฺขเว  สาวกา  วิหรนฺติ
ยตฺร   หิ  นาม  สาวโก  เอวรูปํ  ญสฺสติ  วา  ทกฺขติ  วา  สกฺขึ  วา
กริสฺสติ  ฯ  ปุพฺเพว  ๑  เม  สา  ภิกฺขเว  สามเณรี  ทิฏฺฐา อโหสิ ฯ
อปิจาหํ   น   พฺยากาสึ   อหญฺเจตํ   พฺยากเรยฺยํ  ปเรปิ  ๒  เม  น
สทฺทเหยฺยุํ   เย   เม   น   สทฺทเหยฺยุํ   เตสํ   ตํ   อสฺส   ทีฆรตฺตํ
#๑ ยุ. ปุพฺเพปิ ฯ  ๒ ม. ยุ. ปเร จ ฯ
