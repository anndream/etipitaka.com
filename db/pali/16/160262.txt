สารีปุตฺโต   พาราณสิยํ   วิหรนฺติ   อิสิปตเน   มิคทาเย   ฯ  อถ  โข
อายสฺมา   สารีปุตฺโต   สายณฺหสมยํ   ปฏิสลฺลานา  วุฏฺฐิโต  เยนายสฺมา
มหากสฺสโป    เตนุปสงฺกมิ    อุปสงฺกมิตฺวา   อายสฺมตา   มหากสฺสเปน
สทฺธึ     สมฺโมทิ     สมฺโมทนียํ     กถํ    สาราณียํ    วีติสาเรตฺวา
เอกมนฺตํ นิสีทิ ฯ
     [๕๒๙]  เอกมนฺตํ  นิสินฺโน  โข  อายสฺมา  สารีปุตฺโต  อายสฺมนฺตํ
มหากสฺสปํ   เอตทโวจ   กินฺนุ   โข   อาวุโส  กสฺสป  โหติ  ตถาคโต
ปรมฺมรณาติ    ฯ   อพฺยากตํ   โข   เอตํ   อาวุโส   ภควตา   โหติ
ตถาคโต    ปรมฺมรณาติ    ฯ   กึ   ปนาวุโส   น   โหติ   ตถาคโต
ปรมฺมรณาติ   ฯ   เอตมฺปิ   ๑   โข  อาวุโส  อพฺยากตํ  ภควตา  น
โหติ   ตถาคโต   ปรมฺมรณาติ   ฯ   กึ   นุ   โข  อาวุโส  โหติ  จ
น   จ  โหติ  ตถาคโต  ปรมฺมรณาติ  ฯ  อพฺยากตํ  โข  เอตํ  อาวุโส
ภควตา   โหติ   จ   น   จ   โหติ   ตถาคโต   ปรมฺมรณาติ  ฯ  กึ
ปนาวุโส   เนว   โหติ   น   น   โหติ   ตถาคโต   ปรมฺมรณาติ  ฯ
เอตมฺปิ   โข   อาวุโส   อพฺยากตํ   ภควตา   เนว   โหติ   น   น
โหติ   ตถาคโต   ปรมฺมรณาติ   ฯ   กสฺมา   เจตํ  อาวุโส  อพฺยากตํ
ภควตาติ   ฯ   น   เหตํ   อาวุโส   อตฺถสญฺหิตํ   นาทิพฺรหฺมจริยกํ  น
นิพฺพิทาย   น   วิราคาย  น  นิโรธาย  น  อุปสมาย  น  อภิญฺญาย  น
สมฺโพธาย น นิพฺพานาย สํวตฺตติ ตสฺมา ตํ อพฺยากตํ ภควตาติ ฯ
     [๕๓๐]   อถ  กิญฺจรหาวุโส  พฺยากตํ  ภควตาติ  ฯ  อิทํ  ทุกฺขนฺติ
#๑ ม. ยุ. เอวมฺปิ ฯ
