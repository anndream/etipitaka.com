อปฺปสฺสุเตหิ   สทฺธึ   สํสนฺทึสุ   สมึสุ   กุสีตา   กุสีเตหิ  สทฺธึ  สํสนฺทึสุ
สมึสุ    มุฏฺฐสฺสติโน    มุฏฺฐสฺสตีหิ   สทฺธึ   สํสนฺทึสุ   สมึสุ   ทุปฺปญฺญา
ทุปฺปญฺเญหิ   สทฺธึ   สํสนฺทึสุ   สมึสุ   ฯ   อนาคตมฺปิ  ภิกฺขเว  อทฺธานํ
ธาตุโสว    สตฺตา    สํสนฺทิสฺสนฺติ   สเมสฺสนฺติ   อสฺสทฺธา   อสฺสทฺเธหิ
สทฺธึ     สํสนฺทิสฺสนฺติ     สเมสฺสนฺติ     อหิริกา    อหิริเกหิ    สทฺธึ
สํสนฺทิสฺสนฺติ    สเมสฺสนฺติ    อโนตฺตาปิโน   อโนตฺตาปีหิ   สทฺธึ   ...
อปฺปสฺสุตา  อปฺปสฺสุเตหิ  สทฺธึ  ... กุสีตา กุสีเตหิ สทฺธึ ... มุฏฺฐสฺสติโน
มุฏฺฐสฺสตีหิ   สทฺธึ   ...   ทุปฺปญฺญา   ทุปฺปญฺเญหิ   สทฺธึ   สํสนฺทิสฺสนฺติ
สเมสฺสนฺติ   ฯ   เอตรหิปิ   ภิกฺขเว   ปจฺจุปฺปนฺนํ   อทฺธานํ   ธาตุโสว
สตฺตา   สํสนฺทนฺติ   สเมนฺติ   อสฺสทฺธา   อสฺสทฺเธหิ   สทฺธึ   สํสนฺทนฺติ
สเมนฺติ   อหิริกา   อหิริเกหิ   สทฺธึ  ฯเปฯ  อโนตฺตาปิโน  อโนตฺตาปีหิ
สทฺธึ  ...  อปฺปสฺสุตา  อปฺปสฺสุเตหิ  สทฺธึ ... กุสีตา กุสีเตหิ สทฺธึ ...
มุฏฺฐสฺสติโน   มุฏฺฐสฺสตีหิ   สทฺธึ   ...   ทุปฺปญฺญา   ทุปฺปญฺเญหิ   สทฺธึ
สํสนฺทนฺติ สเมนฺติ ฯ
     [๓๗๔]   ธาตุโสว   ภิกฺขเว   สตฺตา  สํสนฺทนฺติ  สเมนฺติ  สทฺธา
สทฺเธหิ    สทฺธึ    สํสนฺทนฺติ    สเมนฺติ    หิริมนา   หิริมเนหิ   สทฺธึ
สํสนฺทนฺติ   สเมนฺติ   โอตฺตาปิโน   โอตฺตาปีหิ  สทฺธึ  สํสนฺทนฺติ  สเมนฺติ
พหุสฺสุตา    พหุสฺสุเตหิ    สทฺธึ    สํสนฺทนฺติ    สเมนฺติ   อารทฺธวิริยา
อารทฺธวิริเยหิ      สทฺธึ     สํสนฺทนฺติ     สเมนฺติ     อุปฏฺฐิตสฺสติโน
อุปฏฺฐิตสฺสตีหิ    สทฺธึ    สํสนฺทนฺติ   สเมนฺติ   ปญฺญวนฺโต   ปญฺญวนฺเตหิ
