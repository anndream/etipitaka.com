นิสีทิ   ฯ   เอกมนฺตํ   นิสินฺโน   โข   กฬารขตฺติโย   ภิกฺขุ   ภควนฺตํ
เอตทโวจ    อายสฺมตา    ภนฺเต    สารีปุตฺเตน    อญฺญา   พฺยากตา
ขีณา   ชาติ   วุสิตํ   พฺรหฺมจริยํ   กตํ   กรณียํ   นาปรํ  อิตฺถตฺตายาติ
ปชานามีติ   ฯ   อถ   โข   ภควา   อญฺญตรํ  ภิกฺขุํ  อามนฺเตสิ  เอหิ
ตฺวํ   ภิกฺขุ   มม   วจเนน   สารีปุตฺตํ  อามนฺเตหิ  สตฺถา  ตํ  อาวุโส
สารีปุตฺต   อามนฺเตตีติ   ฯ   เอวํ   ภนฺเตติ  โข  โส  ภิกฺขุ  ภควโต
ปฏิสฺสุตฺวา    เยนายสฺมา    สารีปุตฺโต    เตนุปสงฺกมิ    อุปสงฺกมิตฺวา
อายสฺมนฺตํ    สารีปุตฺตํ   เอตทโวจ   สตฺถา   ตํ   อาวุโส   สารีปุตฺต
อามนฺเตตีติ    ฯ   เอวมาวุโสติ   โข   อายสฺมา   สารีปุตฺโต   ตสฺส
ภิกฺขุโน    ปฏิสฺสุตฺวา    เยน    ภควา    เตนุปสงฺกมิ   อุปสงฺกมิตฺวา
ภควนฺตํ อภิวาเทตฺวา เอกมนฺตํ นิสีทิ ฯ
     [๑๐๖]   เอกมนฺตํ   นิสินฺนํ   โข   อายสฺมนฺตํ  สารีปุตฺตํ  ภควา
เอตทโวจ   สจฺจํ   กิร   ตยา   สารีปุตฺต   อญฺญา   พฺยากตา   ขีณา
ชาติ    วุสิตํ    พฺรหฺมจริยํ    กตํ    กรณียํ    นาปรํ   อิตฺถตฺตายาติ
ปชานามีติ   ฯ   น   โข  ภนฺเต  เอเตหิ  ปเทหิ  เอเตหิ  พฺยญฺชเนหิ
อตฺโถ  จ  ๑  วุตฺโตติ  ฯ  เยนเกนจิปิ  สารีปุตฺต  ปริยาเยน กุลปุตฺโต
อญฺญํ   พฺยากโรติ   อถ   โข   พฺยากตํ   พฺยากตโต   ทฏฺฐพฺพนฺติ   ฯ
นนุ   อหมฺปิ   ภนฺเต   เอวํ   วทามิ  น  โข  ภนฺเต  เอเตหิ  ปเทหิ
เอเตหิ  พฺยญฺชเนหิ  อตฺโถ  จ  ๒  วุตฺโตติ  ฯ  สเจ ตํ สารีปุตฺต เอวํ
ปุจฺเฉยฺยุํ   กถํ   ชานตา   ปน  ตยา  อาวุโส  สารีปุตฺต  กถํ  ปสฺสตา
#๑-๒ ม. ยุ. จสทฺโท นตฺถิ ฯ
