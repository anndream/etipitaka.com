อยํ โข ภิกฺขเว ทุกฺขสฺส สมุทโย ฯ
     [๑๖๓]   กตโม   จ   ภิกฺขเว  ทุกฺขสฺส  อตฺถงฺคโม  ฯ  จกฺขุญฺจ
ปฏิจฺจ    รูเป   จ   อุปฺปชฺชติ   จกฺขุวิญฺญาณํ   ติณฺณํ   สงฺคติ   ผสฺโส
ผสฺสปจฺจยา    เวทนา   เวทนาปจฺจยา   ตณฺหา   ตสฺสาเยว   ตณฺหาย
อเสสวิราคนิโรธา     อุปาทานนิโรโธ    อุปาทานนิโรธา    ภวนิโรโธ
ภวนิโรธา    ชาตินิโรโธ    ชาตินิโรธา   ชรามรณํ   โสกปริเทวทุกฺข-
โทมนสฺสุปายาสา    นิรุชฺฌนฺติ   เอวเมตสฺส   เกวลสฺส   ทุกฺขกฺขนฺธสฺส
นิโรโธ   โหติ   อยํ   โข   ภิกฺขเว  ทุกฺขสฺส  อตฺถงฺคโม  ฯ  โสตญฺจ
ปฏิจฺจ   สทฺเท   จ   ...  ฆานญฺจ  ปฏิจฺจ  คนฺเธ  จ  ...  ชิวฺหญฺจ
ปฏิจฺจ   รเส   จ  ...  กายญฺจ  ปฏิจฺจ  โผฏฺฐพฺเพ  จ  ...  มนญฺจ
ปฏิจฺจ     ธมฺเม    จ    อุปฺปชฺชติ    มโนวิญฺญาณํ    ติณฺณํ    สงฺคติ
ผสฺโส    ผสฺสปจฺจยา    เวทนา   เวทนาปจฺจยา   ตณฺหา   ตสฺสาเยว
ตณฺหาย     อเสสวิราคนิโรธา     อุปาทานนิโรโธ     อุปาทานนิโรธา
ภวนิโรโธ     ภวนิโรธา     ชาตินิโรโธ     ชาตินิโรธา    ชรามรณํ
โสกปริเทวทุกฺขโทมนสฺสุปายาสา    นิรุชฺฌนฺติ    เอวเมตสฺส    เกวลสฺส
ทุกฺขกฺขนฺธสฺส    นิโรโธ    โหติ    อยํ    โข    ภิกฺขเว    ทุกฺขสฺส
อตฺถงฺคโมติ ฯ ตติยํ ฯ
     [๑๖๔]   สาวตฺถิยํ   วิหรติ   ...   โลกสฺส  ภิกฺขเว  สมุทยญฺจ
อตฺถงฺคมญฺจ  เทเสสฺสามิ  ตํ  สุณาถ  ...  กตโม  จ  ภิกฺขเว  โลกสฺส
สมุทโย    ฯ   จกฺขุญฺจ   ปฏิจฺจ   รูเป   จ   อุปฺปชฺชติ   จกฺขุวิญฺญาณํ
