สํสนฺทนฺติ    สเมนฺติ    ปญฺญวนฺโต    ปญฺญวนฺเตหิ    สทฺธึ    สํสนฺทนฺติ
สเมนฺตีติ ฯ ทุติยํ ฯ
     [๓๙๒]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   ตตฺร   โข   ภควา  ภิกฺขู
อามนฺเตสิ ภิกฺขโวติ ฯ ภทนฺเตติ เต ภิกฺขู ภควโต ปจฺจสฺโสสุํ ฯ
     [๓๙๓]   ภควา  เอตทโวจ  ธาตุโสว  ภิกฺขเว  สตฺตา  สํสนฺทนฺติ
สเมนฺติ    ปาณาติปาติโน    ปาณาติปาตีหิ   สทฺธึ   สํสนฺทนฺติ   สเมนฺติ
อทินฺนาทายิโน  อทินฺนาทายีหิ  สทฺธึ  สํสนฺทนฺติ สเมนฺติ กาเมสุมิจฺฉาจาริโน
กาเมสุมิจฺฉาจารีหิ     สทฺธึ     สํสนฺทนฺติ     สเมนฺติ     มุสาวาทิโน
มุสาวาทีหิ    สทฺธึ    สํสนฺทนฺติ   สเมนฺติ   สุราเมรยมชฺชปมาทฏฺฐายิโน
สุราเมรยมชฺชปมาทฏฺฐายีหิ สทฺธึ สํสนฺทนฺติ สเมนฺติ ฯ
     [๓๙๔]   ปาณาติปาตา  ปฏิวิรตา  ปาณาติปาตา  ปฏิวิรเตหิ  สทฺธึ
สํสนฺทนฺติ     สเมนฺติ     อทินฺนาทานา     ปฏิวิรตา     อทินฺนาทานา
ปฏิวิรเตหิ   สทฺธึ   สํสนฺทนฺติ   สเมนฺติ   กาเมสุมิจฺฉาจารา   ปฏิวิรตา
กาเมสุมิจฺฉาจารา   ปฏิวิรเตหิ   สทฺธึ   สํสนฺทนฺติ   สเมนฺติ  มุสาวาทา
ปฏิวิรตา     มุสาวาทา    ปฏิวิรเตหิ    สทฺธึ    สํสนฺทนฺติ    สเมนฺติ
สุราเมรยมชฺชปมาทฏฺฐานา      ปฏิวิรตา     สุราเมรยมชฺชปมาทฏฺฐานา
ปฏิวิรเตหิ สทฺธึ สํสนฺทนฺติ สเมนฺตีติ ฯ ตติยํ ฯ
     [๓๙๕]  สาวตฺถิยํ  วิหรติ  ...  ตตฺร  โข  ภควา ... ธาตุโสว
ภิกฺขเว    สตฺตา   สํสนฺทนฺติ   สเมนฺติ   ปาณาติปาติโน   ปาณาติปาตีหิ
