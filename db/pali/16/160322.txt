ปาสาณสกฺขรา    ยาวเทว   อุปนิกฺเขปนมตฺตาย   เอวเมว   โข   มยํ
อายสฺมโต      มหาโมคฺคลฺลานสฺส     ยาวเทว     อุปนิกฺเขปนมตฺตาย
อายสฺมา      หิ      มหาโมคฺคลฺลาโน     มหิทฺธิโก     มหานุภาโว
อากงฺขมาโน กปฺปํ ติฏฺเฐยฺยาติ ฯ
     [๖๙๕]    เสยฺยถาปิ   อาวุโส   มหติยา   โลณฆฏาย   ปริตฺตา
โลณสกฺขรา  ๑  ยาวเทว อุปนิกฺเขปนมตฺตาย เอวเมว โข มยํ อายสฺมโต
สารีปุตฺตสฺส   ยาวเทว   อุปนิกฺเขปนมตฺตาย   อายสฺมา   หิ  สารีปุตฺโต
ภควตา อเนกปริยาเยน โถมิโต วณฺณิโต ปสตฺโถ
       สารีปุตฺโต จ ๒ ปญฺญาย   สีเลน อุปสเมน จ
       โยปิ ปารคโต ๓ ภิกฺขุ    เอว โส ปรโม สิยาติ ๔ ฯ
อิติห   ๕   เต   อุโภ   มหานาคา   อญฺญมญฺญสฺส   สุภาสิตํ   สุลปิตํ
สมนุโมทึสูติ ฯ ตติยํ ฯ
     [๖๙๖]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   เตน   โข   ปน  สมเยน
อญฺญตโร    นโว    ภิกฺขุ    ปจฺฉาภตฺตํ    ปิณฺฑปาตปฏิกฺกนฺโต   วิหารํ
ปวิสิตฺวา    อปฺโปสฺสุกฺโก    ตุณฺหีภูโต   สงฺกตายติ   ๖   น   ภิกฺขูนํ
เวยฺยาวจฺจํ  กโรติ  จีวรการสมเย  ฯ  อถ  โข  สมฺพหุลา  ภิกฺขู  เยน
ภควา     เตนุปสงฺกมึสุ     อุปสงฺกมิตฺวา     ภควนฺตํ    อภิวาเทตฺวา
เอกมนฺตํ นิสึทึสุ ฯ
     [๖๙๗]   เอกมนฺตํ  นิสินฺนา  โข  เต  ภิกฺขู  ภควนฺตํ  เอตทโวจุํ
#๑ ม. โลณสกฺขราย ฯ  ๒ ม. ยุ. ว ฯ  ๓ ม. ยุ. ปารงฺคโต ฯ  ๔ ม. เอตาวปรโม
#สิยาติ ฯ ยุ. เอโส ปรโม สิยาติ ฯ  ๕ ยุ. อิติเหเต ฯ  ๖ ม. สกสายติ ฯ ยุ.
#สงฺกาสายติ ฯ เอวมุปริปิ ฯ
