อโวจ   ฯ   กึ   นุ   โข  โภ  โคตม  นตฺถิ  สุขทุกฺขนฺติ  ฯ  น  โข
ติมฺพรุกฺข    นตฺถิ   สุขทุกฺขํ   อตฺถิ   โข   ติมฺพรุกฺข   สุขทุกฺขนฺติ   ฯ
เตนหิ   ภวํ  โคตโม  สุขทุกฺขํ  น  ชานาติ  น  ปสฺสตีติ  ฯ  น  ขฺวาหํ
ติมฺพรุกฺข   สุขทุกฺขํ  น  ชานามิ  น  ปสฺสามิ  ชานามิ  ขฺวาหํ  ติมฺพรุกฺข
สุขทุกฺขํ   ปสฺสามิ   ขฺวาหํ   ติมฺพรุกฺข  สุขทุกฺขนฺติ  ฯ  กึ  นุ  โข  โภ
โคตม    สยํกตํ    สุขทุกฺขนฺติ    อิติ   ปุฏฺโฐ   สมาโน   มา   เหวํ
ติมฺพรุกฺขาติ   วเทสิ   กึ   ปน   โภ   โคตม  ปรกตํ  สุขทุกฺขนฺติ  อิติ
ปุฏฺโฐ   สมาโน   มา   เหวํ   ติมฺพรุกฺขาติ   วเทสิ  กึ  นุ  โข  โภ
โคตม    สยํกตญฺจ    ปรกตญฺจ    สุขทุกฺขนฺติ   อิติ   ปุฏฺโฐ   สมาโน
มา   เหวํ   ติมฺพรุกฺขาติ   วเทสิ   กึ   ปน   โภ   โคตม  อสยํการํ
อปรการํ   อธิจฺจ   สมุปฺปนฺนํ   สุขทุกฺขนฺติ   อิติ   ปุฏฺโฐ  สมาโน  มา
เหวํ   ติมฺพรุกฺขาติ   วเทสิ  กึ  นุ  โข  โภ  โคตม  นตฺถิ  สุขทุกฺขนฺติ
อิติ   ปุฏฺโฐ   สมาโน   น   โข  ติมฺพรุกฺข  นตฺถิ  สุขทุกฺขํ  อตฺถิ  โข
ติมฺพรุกฺข    สุขทุกฺขนฺติ    วเทสิ    เตนหิ    ภวํ   โคตโม   สุขทุกฺขํ
น   ชานาติ   น   ปสฺสตีติ  อิติ  ปุฏฺโฐ  สมาโน  น  ขฺวาหํ  ติมฺพรุกฺข
สุขทุกฺขํ   น   ชานามิ  น  ปสฺสามิ  ชานามิ  ขฺวาหํ  ติมฺพรุกฺข  สุขทุกฺขํ
ปสฺสามิ   ขฺวาหํ   ติมฺพรุกฺข  สุขทุกฺขนฺติ  วเทสิ  อาจิกฺขตุ  จ  เม  ภวํ
โคตโม สุขทุกฺขํ เทเสตุ จ เม ภวํ โคตโม สุขทุกฺขนฺติ ฯ
     [๕๕]  สา  เวทนา  โส  เวทยตีติ  โข  ติมฺพรุกฺข  อาทิโต สโต
สยํกตํ  สุขทุกฺขนฺติ  เอวญฺจาหํ  ๑  น  วทามิ  ฯ  อญฺญา เวทนา อญฺโญ
#๑ ม. ยุ. เอวมฺปาหํ ฯ เอวมุปริปิ ฯ
