     [๓๘]  สาวตฺถิยํ  วิหรติ  ...  เย  หิ  เกจิ  ภิกฺขเว สมณา วา
พฺราหฺมณา   วา   ชรามรณํ   นปฺปชานนฺติ   ชรามรณสมุทยํ  นปฺปชานนฺติ
ชรามรณนิโรธํ          นปฺปชานนฺติ         ชรามรณนิโรธคามินีปฏิปทํ
นปฺปชานนฺติ   ฯ  ชาตึ  ฯเปฯ  ภวํ  ...  อุปาทานํ  ...  ตณฺหํ  ...
เวทนํ  ... ผสฺสํ ... สฬายตนํ ... นามรูปํ ... วิญฺญาณํ ... สงฺขาเร
นปฺปชานนฺติ    สงฺขารสมุทยํ   นปฺปชานนฺติ   สงฺขารนิโรธํ   นปฺปชานนฺติ
สงฺขารนิโรธคามินีปฏิปทํ   นปฺปชานนฺติ   ฯ   น  เมเต  ภิกฺขเว  สมณา
วา   พฺราหฺมณา   วา   สมเณสุ   วา   สมณสมฺมตา  พฺราหฺมเณสุ  วา
พฺราหฺมณสมฺมตา   น   จ   ปน   เต   อายสฺมนฺโต   สามญฺญตฺถํ   วา
พฺราหฺมญฺญตฺถํ   ๑   วา   ทิฏฺเฐว   ธมฺเม   สยํ  อภิญฺญา  สจฺฉิกตฺวา
อุปสมฺปชฺช วิหรนฺติ ฯ
     [๓๙]  เย  จ  โข  เกจิ  ภิกฺขเว  สมณา  วา  พฺราหฺมณา  วา
ชรามรณํ     ปชานนฺติ    ชรามรณสมุทยํ    ปชานนฺติ    ชรามรณนิโรธํ
ปชานนฺติ    ชรามรณนิโรธคามินีปฏิปทํ    ปชานนฺติ   ฯ   ชาตึ   ฯเปฯ
ภวํ  ...  อุปาทานํ ... ตณฺหํ ... เวทนํ ... ผสฺสํ ... สฬายตนํ ...
นามรูปํ  ...  วิญฺญาณํ  ...  สงฺขาเร  ปชานนฺติ สงฺขารสมุทยํ ปชานนฺติ
สงฺขารนิโรธํ   ปชานนฺติ   สงฺขารนิโรธคามินีปฏิปทํ   ปชานนฺติ   ฯ  เต
โขเม    ภิกฺขเว    สมณา   วา   พฺราหฺมณา   วา   สมเณสุ   เจว
สมณสมฺมตา   พฺราหฺมเณสุ   จ   พฺราหฺมณสมฺมตา  เต  จ  ปนายสฺมนฺโต
สามญฺญตฺถญฺจ    พฺราหฺมญฺญตฺถญฺจ    ทิฏฺเฐว    ธมฺเม    สยํ   อภิญฺญา
สจฺฉิกตฺวา อุปสมฺปชฺช วิหรนฺตีติ ฯ ตติยํ ฯ
#๑ ม. ยุ. พฺรหฺมญฺญตฺถํ ฯ เอวมุปริปิ ฯ
