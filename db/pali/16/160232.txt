น  อาตปฺปํ  กโรติ ฯ   เอวํ โข อาวุโส อนาตาปี โหติ ฯ
     [๔๖๗]   กถญฺจาวุโส   อโนตฺตาปี   โหติ   ฯ   อิธาวุโส  ภิกฺขุ
อนุปฺปนฺนา   เม   ปาปกา   อกุสลา   ธมฺมา   อุปฺปชฺชมานา  อนตฺถาย
สํวตฺเตยฺยุนฺติ    น    โอตฺตปฺปติ   อุปฺปนฺนา   เม   ปาปกา   อกุสลา
ธมฺมา    อปฺปหียมานา    อนตฺถาย    สํวตฺเตยฺยุนฺติ    น   โอตฺตปฺปติ
อนุปฺปนฺนา   เม  กุสลา  ธมฺมา  อนุปฺปชฺชมานา  อนตฺถาย  สํวตฺเตยฺยุนฺติ
น    โอตฺตปฺปติ    อุปฺปนฺนา    เม    กุสลา    ธมฺมา   นิรุชฺฌมานา
อนตฺถาย   สํวตฺเตยฺยุนฺติ   น   โอตฺตปฺปติ   ฯ   เอวํ   โข   อาวุโส
อโนตฺตาปี   โหติ   ฯ   เอวํ   โข   อาวุโส   อนาตาปี   อโนตฺตาปี
อภพฺโพ    สมฺโพธาย    อภพฺโพ    นิพฺพานาย    อภพฺโพ   อนุตฺตรสฺส
โยคกฺเขมสฺส อธิคมาย ฯ
     [๔๖๘]  กถญฺจาวุโส  อาตาปี  โหติ  ฯ  อิธาวุโส ภิกฺขุ อนุปฺปนฺนา
เม   ปาปกา   อกุสลา   ธมฺมา  อุปฺปชฺชมานา  อนตฺถาย  สํวตฺเตยฺยุนฺติ
อาตปฺปํ    กโรติ    อุปฺปนฺนา    เม    ปาปกา    อกุสลา    ธมฺมา๔
อปฺปหียมานา   อนตฺถาย   สํวตฺเตยฺยุนฺติ   อาตปฺปํ   กโรติ   อนุปฺปนฺนา
เม    กุสลา    ธมฺมา    อนุปฺปชฺชมานา    อนตฺถาย    สํวตฺเตยฺยุนฺติ
อาตปฺปํ    กโรติ    อุปฺปนฺนา    เม    กุสลา   ธมฺมา   นิรุชฺฌมานา
อนตฺถาย   สํวตฺเตยฺยุนฺติ   อาตปฺปํ   กโรติ   ฯ   เอวํ   โข  อาวุโส
อาตาปี โหติ ฯ
     [๔๖๙]   กถญฺจาวุโส   โอตฺตาปี   โหติ   ฯ   อิธาวุโส   ภิกฺขุ
