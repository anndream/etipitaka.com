อาจิกฺขติ   เทเสติ   ปญฺญเปติ   ปฏฺฐเปติ  วิวรติ  วิภชติ  อุตฺตานีกโรติ
ปสฺสถาติ   จาห   ฯ   อวิชฺชาปจฺจยา  ภิกฺขเว  สงฺขารา  ฯ  อิติ  โข
ภิกฺขเว    ยา   ตตฺร   ตถตา   อวิตถตา   อนญฺญถตา   อิทปฺปจฺจยตา
อยํ วุจฺจติ ภิกฺขเว ปฏิจฺจสมุปฺปาโท ฯ
     [๖๒]   กตเม   จ   ภิกฺขเว  ปฏิจฺจสมุปฺปนฺนา  ธมฺมา  ชรามรณํ
ภิกฺขเว   อนิจฺจํ   สงฺขตํ   ปฏิจฺจสมุปฺปนฺนํ  ขยธมฺมํ  วยธมฺมํ  วิราคธมฺมํ
นิโรธธมฺมํ   ฯ   ชาติ   ภิกฺขเว   อนิจฺจา   สงฺขตา   ปฏิจฺจสมุปฺปนฺนา
ขยธมฺมา     วยธมฺมา     วิราคธมฺมา     นิโรธธมฺมา    ฯ    ภโว
ภิกฺขเว    อนิจฺโจ    สงฺขโต   ปฏิจฺจสมุปฺปนฺโน   ขยธมฺโม   วยธมฺโม
วิราคธมฺโม    นิโรธธมฺโม   ฯ   อุปาทานํ   ภิกฺขเว   ฯเปฯ   ตณฺหา
ภิกฺขเว  ...  เวทนา  ภิกฺขเว  ...  ผสฺโส  ภิกฺขเว  ...  สฬายตนํ
ภิกฺขเว  ...  นามรูปํ  ภิกฺขเว  ...  วิญฺญาณํ  ภิกฺขเว ...  สงฺขารา
ภิกฺขเว  ...  อวิชฺชา  ภิกฺขเว อนิจฺจา สงฺขตา ปฏิจฺจสมุปฺปนฺนา ขยธมฺมา
วยธมฺมา    วิราคธมฺมา   นิโรธธมฺมา   ฯ   อิเม   วุจฺจนฺติ   ภิกฺขเว
ปฏิจฺจสมุปฺปนฺนา ธมฺมา ฯ
     [๖๓]  ยโต  โข  ภิกฺขเว  อริยสาวกสฺส  อยญฺจ  ปฏิจฺจสมุปฺปาโท
อิเม   จ   ปฏิจฺจสมุปฺปนฺนา   ธมฺมา   ยถาภูตํ   สมฺมปฺปญฺญาย  สุทิฏฺฐา
โหนฺติ   โสว   ๑   ปุพฺพนฺตํ   วา   อุปธาวิสฺสติ   อโหสึ  นุ  ขฺวาหํ
อตีตมทฺธานํ   นนุ   โข   อโหสึ   อตีตมทฺธานํ   กึ   นุ   โข  อโหสึ
อตีตมทฺธานํ   กถํ   นุ   โข   อโหสึ   อตีตมทฺธานํ   กึ   หุตฺวา   กึ
#๑ ม. ยุ. โส วต ฯ
