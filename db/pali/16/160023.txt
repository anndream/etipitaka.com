กสฺสโป    ภควนฺตํ    ทูรโตว    อาคจฺฉนฺตํ   ทิสฺวาน   เยน   ภควา
เตนุปสงฺกมิ    อุปสงฺกมิตฺวา    ภควตา    สทฺธึ   สมฺโมทิ   สมฺโมทนียํ
กถํ สาราณียํ วีติสาเรตฺวา เอกมนฺตํ อฏฺฐาสิ ฯ
     [๔๘]  เอกมนฺตํ  ฐิโต  โข  อเจโล  กสฺสโป  ภควนฺตํ เอตทโวจ
ปุจฺเฉยฺยาม   มยํ  ภวนฺตํ  โคตมํ  กญฺจิเทว  ๑  เทสํ  สเจ  โน  ภวํ
โคตโม   โอกาสํ   กโรติ    ปญฺหสฺส   เวยฺยากรณายาติ   ฯ  อกาโล
โข    ตาว   กสฺสป   ปญฺหสฺส   อนฺตรฆรํ   ปวิฏฺฐมฺหาติ   ฯ   ทุติยํปิ
โข    อเจโล    กสฺสโป    ภควนฺตํ   เอตทโวจ   ปุจฺเฉยฺยาม   มยํ
ภวนฺตํ   โคตมํ   กญฺจิเทว   เทสํ   สเจ   โน  ภวํ  โคตโม  โอกาสํ
กโรติ   ปญฺหสฺส   เวยฺยากรณายาติ   ฯ   อกาโล   โข  ตาว  กสฺสป
ปญฺหสฺส     อนฺตรฆรํ    ปวิฏฺฐมฺหาติ    ฯ    ตติยํปิ    โข    ฯเปฯ
ปวิฏฺฐมฺหาติ ฯ
     [๔๙]   เอวํ   วุตฺเต  อเจโล  กสฺสโป  ภควนฺตํ  เอตทโวจ  น
โข   ปน   มยํ   ภวนฺตํ   โคตมํ   พหุเทว   ปุจฺฉิตุกามาติ   ฯ  ปุจฺฉ
กสฺสป   ยทากงฺขสีติ   ฯ  กึ  นุ  โข  โภ  โคตม  สยํกตํ  ทุกฺขนฺติ  ฯ
มา   เหวํ   กสฺสปาติ  ภควา  อโวจ  ฯ  กึ  ปน  โภ  โคตม  ปรกตํ
ทุกฺขนฺติ   ฯ   มา   เหวํ   กสฺสปาติ   ภควา  อโวจ  ฯ  กึ  นุ  โข
โภ   โคตม   สยํกตญฺจ   ปรกตญฺจ   ทุกฺขนฺติ  ฯ  มา  เหวํ  กสฺสปาติ
ภควา   อโวจ   ฯ   กึ  ปน  โภ  โคตม  อสยํการํ  อปรการํ  อธิจฺจ
สมุปฺปนฺนํ   ทุกฺขนฺติ   ฯ   มา   เหวํ  กสฺสปาติ  ภควา  อโวจ  ฯ  กึ
#๑ ยุ. กิญฺจิเทว ฯ เอวมุปริปิ ฯ
