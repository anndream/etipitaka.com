ตตฺถ   ปสฺสติ  มาตุคามํ  ทุนฺนิวตฺถํ  วา  ทุปฺปารุตํ  วา  ตสฺส  มาตุคามํ
ทิสฺวาน   ทุนฺนิวตฺถํ   วา   ทุปฺปารุตํ   วา   ราโค   จิตฺตํ  อนุทฺธํเสติ
โส   ราคานุทฺธํเสน   จิตฺเตน   สิกฺขํ   ปจฺจกฺขาย  หีนายาวตฺตติ  ตสฺส
อญฺเญ   จีวรํ   หรนฺติ   อญฺเญ   ปตฺตํ   หรนฺติ  อญฺเญ  นิสีทนํ  หรนฺติ(
อญฺเญ   สูจิฆรํ   หรนฺติ   เวรมฺภวาตุกฺขิตฺตสฺเสว   สกุณสฺส   ฯ   เอวํ
ทารุโณ    โข   ภิกฺขเว   ลาภสกฺการสิโลโก   ฯเปฯ   เอวญฺหิ   โว
ภิกฺขเว สิกฺขิตพฺพนฺติ ฯ นวมํ ฯ
     [๕๕๗]  สาวตฺถิยํ  วิหรติ  ... ทารุโณ ภิกฺขเว ลาภสกฺการสิโลโก
ฯเปฯ อธิคมาย ฯ
     [๕๕๘]   อิธาหํ   ภิกฺขเว   เอกจฺจํ  ปุคฺคลํ  ปสฺสามิ  สกฺกาเรน
อภิภูตํ   ปริยาทินฺนจิตฺตํ   กายสฺส   เภทา   ปรมฺมรณา   อปายํ  ทุคฺคตึ
วินิปาตํ   นิรยํ   อุปปนฺนํ   ฯ   อิธ   ปนาหํ  ภิกฺขเว  เอกจฺจํ  ปุคฺคลํ
ปสฺสามิ    อสกฺกาเรน    อภิภูตํ    ปริยาทินฺนจิตฺตํ    กายสฺส   เภทา
ปรมฺมรณา   อปายํ   ทุคฺคตึ   วินิปาตํ   นิรยํ  อุปปนฺนํ  ฯ  อิธ  ปนาหํ
ภิกฺขเว   เอกจฺจํ   ปุคฺคลํ   ปสฺสามิ   สกฺกาเรน   จ  อสกฺกาเรน  จ
ตทุภเยน   อภิภูตํ   ปริยาทินฺนจิตฺตํ   กายสฺส  เภทา  ปรมฺมรณา  อปายํ
ทุคฺคตึ   วินิปาตํ   นิรยํ   อุปปนฺนํ   ฯ   เอวํ   ทารุโณ  โข  ภิกฺขเว
ลาภสกฺการสิโลโก ฯเปฯ เอวญฺหิ โว ภิกฺขเว สิกฺขิตพฺพนฺติ ฯ
     [๕๕๙]    อิทมโวจ   ภควา   อิทํ   วตฺวาน   สุคโต   อถาปรํ
เอตทโวจ สตฺถา
