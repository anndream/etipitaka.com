สํสนฺทนฺติ    สเมนฺติ    กุสีตา    กุสีเตหิ   สทฺธึ   สํสนฺทนฺติ   สเมนฺติ
ทุปฺปญฺญา    ทุปฺปญฺเญหิ    สทฺธึ    สํสนฺทนฺติ   สเมนฺติ   ฯ   พหุสฺสุตา
พหุสฺสุเตหิ   สทฺธึ   สํสนฺทนฺติ   สเมนฺติ   อารทฺธวิริยา   อารทฺธวิริเยหิ
สทฺธึ     สํสนฺทนฺติ     สเมนฺติ     ปญฺญวนฺโต    ปญฺญวนฺเตหิ    สทฺธึ
สํสนฺทนฺติ สเมนฺติ ฯ
     [๓๘๘]    อปฺปสฺสุตา   อปฺปสฺสุเตหิ   สทฺธึ   สํสนฺทนฺติ   สเมนฺติ
มุฏฺฐสฺสติโน    มุฏฺฐสฺสตีหิ    สทฺธึ    สํสนฺทนฺติ    สเมนฺติ    ทุปฺปญฺญา
ทุปฺปญฺเญหิ    สทฺธึ    สํสนฺทนฺติ   สเมนฺติ   ฯ   พหุสฺสุตา   พหุสฺสุเตหิ
สทฺธึ    สํสนฺทนฺติ    สเมนฺติ    อุปฏฺฐิตสฺสติโน    อุปฏฺฐิตสฺสตีหิ   สทฺธึ
สํสนฺทนฺติ    สเมนฺติ    ปญฺญวนฺโต    ปญฺญวนฺเตหิ    สทฺธึ    สํสนฺทนฺติ
สเมนฺตีติ ฯ เอกาทสมํ ฯ
     [๓๘๙]  สาวตฺถิยํ  วิหรติ  ...  ตตฺร  โข  ภควา ... ธาตุโสว
ภิกฺขเว   สตฺตา   สํสนฺทนฺติ   สเมนฺติ  กุสีตา  กุสีเตหิ  สทฺธึ  สํสนฺทนฺติ
สเมนฺติ     มุฏฺฐสฺสติโน    มุฏฺฐสฺสตีหิ    สทฺธึ    สํสนฺทนฺติ    สเมนฺติ
ทุปฺปญฺญา   ทุปฺปญฺเญหิ   สทฺธึ   สํสนฺทนฺติ   สเมนฺติ   ฯ   อารทฺธวิริยา
อารทฺธวิริเยหิ      สทฺธึ     สํสนฺทนฺติ     สเมนฺติ     อุปฏฺฐิตสฺสติโน
อุปฏฺฐิตสฺสตีหิ    สทฺธึ    สํสนฺทนฺติ   สเมนฺติ   ปญฺญวนฺโต   ปญฺญวนฺเตหิ
สทฺธึ    สํสนฺทนฺติ    สเมนฺตีติ   ฯ   ทฺวาทสมํ   ฯ   [เอวํ   สพฺพตฺถ
อตีตานาคตปจฺจุปฺปนฺนํ กาตพฺพํ] ฯ
                    ทุติยวคฺโค ทุติโย ฯ
