ปสนฺนาการํ  กเรยฺยุนฺติ  ฯ  เอวรูปสฺส  โข  ภิกฺขเว  ภิกฺขุโน อปริสุทฺธา
ธมฺมเทสนา   โหติ  ฯ  โย  จ  โข  ภิกฺขเว  ภิกฺขุ  เอวํจิตฺโต  ปเรสํ
ธมฺมํ   เทเสติ   สฺวากฺขาโต   ภควตา   ธมฺโม   สนฺทิฏฺฐิโก  อกาลิโก
เอหิปสฺสิโก   โอปนยิโก   ๑  ปจฺจตฺตํ  เวทิตพฺโพ  วิญฺญูหีติ  อโห  วต
เม  ธมฺมํ  สุเณยฺยุํ  สุตฺวา  จ  ปน  ธมฺมํ  อาชาเนยฺยุํ  อาชานิตฺวา  จ
ปน    ตถตฺตาย   ปฏิปชฺเชยฺยุนฺติ   อิติ   ธมฺมสุธมฺมตํ   ปฏิจฺจ   ปเรสํ
ธมฺมํ    เทเสติ   การุญฺญํ   ปฏิจฺจ   ปเรสํ   ธมฺมํ   เทเสติ   อนุทยํ
ปฏิจฺจ   ปเรสํ   ธมฺมํ   เทเสติ   อนุกมฺปํ   อุปาทาย   ปเรสํ   ธมฺมํ
เทเสติ   ฯ   เอวรูปสฺส  โข  ภิกฺขเว  ภิกฺขุโน  ปริสุทฺธา  ธมฺมเทสนา
โหติ ฯ
     [๔๗๓]   กสฺสโป   ภิกฺขเว   เอวํจิตฺโต   ปเรสํ  ธมฺมํ  เทเสติ
สฺวากฺขาโต    ภควตา    ธมฺโม   สนฺทิฏฺฐิโก   อกาลิโก   เอหิปสฺสิโก
โอปนยิโก   ๑   ปจฺจตฺตํ   เวทิตพฺโพ  วิญฺญูหีติ  อโห  วต  เม  ธมฺมํ
สุเณยฺยุํ   สุตฺวา   จ   ปน   ธมฺมํ   อาชาเนยฺยุํ  อาชานิตฺวา  จ  ปน
ตถตฺตาย   ปฏิปชฺเชยฺยุนฺติ   อิติ   ธมฺมสุธมฺมตํ   ปฏิจฺจ   ปเรสํ   ธมฺมํ
เทเสติ   การุญฺญํ  ปฏิจฺจ  ปเรสํ  ธมฺมํ  เทเสติ  อนุทยํ  ปฏิจฺจ  ปเรสํ
ธมฺมํ   เทเสติ  อนุกมฺปํ  อุปาทาย  ปเรสํ  ธมฺมํ  เทเสติ  ฯ  กสฺสเปน
วา   หิ   โว   ภิกฺขเว   โอวทิสฺสามิ   โย  วา  ปนสฺส  กสฺสปาทิโส
โอวทิเตหิ จ ปน โว ตถตฺตาย ปฏิปชฺชิตพฺพนฺติ ฯ ตติยํ ฯ
     [๔๗๔]  สาวตฺถิยํ  วิหรติ  ...  ตํ  กึ  มญฺญถ  ภิกฺขเว  กถํรูโป
#๑ ม. โอปเนยฺยิโก ฯ
