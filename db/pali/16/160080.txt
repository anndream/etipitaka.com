อารมฺมเณ    อสติ    ปติฏฺฐา   วิญฺญาณสฺส   น   โหติ   ตทปฺปติฏฺฐิเต
วิญฺญาเณ   อวิรูเฬฺห   นามรูปสฺส   อวกฺกนฺติ   น  โหติ  นามรูปนิโรธา
สฬายตนนิโรโธ   ฯเปฯ   เอวเมตสฺส  เกวลสฺส  ทุกฺขกฺขนฺธสฺส  นิโรโธ
โหตีติ ฯ นวมํ ฯ
     [๑๔๙]   สาวตฺถิยํ   วิหรติ  ...  ยญฺจ  ภิกฺขเว  เจเตติ  ยญฺจ
ปกปฺเปติ   ยญฺจ   อนุเสติ   อารมฺมณเมตํ   โหติ   วิญฺญาณสฺส   ฐิติยา
อารมฺมเณ    สติ    ปติฏฺฐา    วิญฺญาณสฺส    โหติ   ตสฺมึ   ปติฏฺฐิเต
วิญฺญาเณ   วิรูเฬฺห   นติ   โหติ   นติยา   สติ   อาคติคติ  ๑  โหติ
อาคติคติยา  สติ  จุตูปปาโต  โหติ  จุตูปปาเต  สติ  อายตึ ชาติชรามรณํ
โสกปริเทวทุกฺขโทมนสฺสุปายาสา         สมฺภวนฺติ         เอวเมตสฺส
เกวลสฺส   ทุกฺขกฺขนฺธสฺส   สมุทโย  โหติ  ฯ  โน  จ  ภิกฺขเว  เจเตติ
โน   จ   ปกปฺเปติ   อถ  จ  อนุเสติ  อารมฺมณเมตํ  โหติ  วิญฺญาณสฺส
ฐิติยา    อารมฺมเณ    สติ    ปติฏฺฐา    วิญฺญาณสฺส    โหติ    ตสฺมึ
ปติฏฺฐิเต   วิญฺญาเณ   วิรูเฬฺห   นติ   โหติ   นติยา   สติ   อาคติคติ
โหติ    อาคติคติยา    สติ    จุตูปปาโต    โหติ    จุตูปปาเต   สติ
อายตึ     ชาติชรามรณํ    โสกปริเทวทุกฺขโทมนสฺสุปายาสา    สมฺภวนฺติ
เอวเมตสฺส เกวลสฺส ทุกฺขกฺขนฺธสฺส สมุทโย โหติ ฯ
     [๑๕๐]  ยโต  จ  โข  ภิกฺขเว  โน  จ  เจเตติ โน จ ปกปฺเปติ
โน    จ    อนุเสติ   อารมฺมณเมตํ   น   โหติ   วิญฺญาณสฺส   ฐิติยา
#๑ สี. อคติคติ ฯ
