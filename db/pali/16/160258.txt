โข    เต    อาวุโส    อานนฺท   นวปฺปายา   น   วายํ   กุมารโก
มตฺตมญฺญาสีติ   ฯ   อปิ   เม  ภนฺเต  กสฺสป  สิรสฺมึ  ปลิตานิ  ชาตานิ
อถ   จ   ปน   มยํ   อชฺชาปิ  อายสฺมโต  มหากสฺสปสฺส  กุมารกวาทา
น  มุจฺจามาติ  ฯ  ตถา  หิ  ปน  ตฺวํ  อาวุโส  อานนฺท  อิเมหิ  นเวหิ
ภิกฺขูหิ    อินฺทฺริเยสุ    อคุตฺตทฺวาเรหิ   โภชเน   อมตฺตญฺญูหิ   ชาคริยํ
อนนุยุตฺเตหิ   สทฺธึ   จาริกํ   จรสิ  สสฺสฆาตํ  มญฺเญ  จรสิ  กุลปฺปฆาตํ
มญฺเญ   จรสิ   โอลุชฺชติ  โข  เต  อาวุโส  อานนฺท  ปริสา  ปลุชฺชนฺติ
โข เต อาวุโส นวปฺปายา น วายํ กุมารโก มตฺตมญฺญาสีติ ฯ
     [๕๒๒]  อสฺโสสิ  โข  ถุลฺลนนฺทา  ภิกฺขุนี อยฺเยน กิร มหากสฺสเปน
อยฺโย    อานนฺโท    เวเทหมุนิ    กุมารกวาเทน    อปสาทิโตติ   ฯ
อถ   โข   ถุลฺลนนฺทา   ภิกฺขุนี   อนตฺตมนา   อนตฺตมนวาจํ  นิจฺฉาเรสิ
กึ    ปน    อยฺโย    มหากสฺสโป   อญฺญติตฺถิยปุพฺโพ   สมาโน   อยฺยํ
อานนฺทํ    เวเทหมุนึ    กุมารกวาเทน    อปสาเทตพฺพํ   มญฺญตีติ   ฯ
อสฺโสสิ   โข   อายสฺมา   มหากสฺสโป   ถุลฺลนนฺทาย   ภิกฺขุนิยา   อิมํ
วาจํ ภาสมานาย ฯ
     [๕๒๓]   อถ   โข   อายสฺมา  มหากสฺสโป  อายสฺมนฺตํ  อานนฺทํ
เอตทโวจ    ตคฺฆาวุโส    อานนฺท    ถุลฺลนนฺทาย   ภิกฺขุนิยา   สหสา
อปฺปฏิสงฺขา   วาจา   ภาสิตา  ยโตหํ  อาวุโส  เกสมสฺสุํ  โอหาเรตฺวา
กาสายานิ   วตฺถานิ   อจฺฉาเทตฺวา   อคารสฺมา   อนคาริยํ   ปพฺพชิโต
นาภิชานามิ   อญฺญํ   สตฺถารํ   อุทฺทิสิตา   ๑  อญฺญตฺร  เตน  ภควตา
#๑ ยุ. อุทฺทิสิตุํ ฯ
