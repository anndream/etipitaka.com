ภิกฺขุ   อรหติ   กุลูปโก   โหตุํ   กถํรูโป   ภิกฺขุ   น  อรหติ  กุลูปโก
โหตุนฺติ ฯ ภควํมูลกา โน ภนฺเต ธมฺมา ฯเปฯ
     [๔๗๕]   ภควา   เอตทโวจ   โย   หิ   โกจิ   ภิกฺขเว  ภิกฺขุ
เอวํจิตฺโต   กุลานิ  อุปสงฺกมติ  เทนฺตุเยว  เม  มา  นาทํสุ  พหุกญฺเญว
เม   เทนฺตุ   มา   โถกํ  ปณีตญฺเญว  เม  เทนฺตุ  มา  ลูขํ  สีฆญฺเญว
เม  เทนฺตุ  มา  ทนฺธํ  สกฺกจฺจญฺเญว  เม  เทนฺตุ  มา  อสกฺกจฺจนฺติ  ฯ
ตสฺส    เจ    ภิกฺขเว   ภิกฺขุโน   เอวํจิตฺตสฺส   กุลานิ   อุปสงฺกมโต
น    เทนฺติ    เตน    ภิกฺขุ    สนฺทียติ    โส    ตโตนิทานํ   ทุกฺขํ
โทมนสฺสํ   ปฏิสํเวทยติ   ฯ   โถกํ   เทนฺติ   โน   พหุกํ  ฯเปฯ  ลูขํ
เทนฺติ   โน   ปณีตํ   ทนฺธํ   เทนฺติ   โน   สีฆํ  เตน  ภิกฺขุ  สนฺทียติ
โส    ตโตนิทานํ    ทุกฺขํ    โทมนสฺสํ    ปฏิสํเวทยติ   ฯ   อสกฺกจฺจํ
เทนฺติ   โน   สกฺกจฺจํ   เตน   ภิกฺขุ   สนฺทียติ  โส  ตโตนิทานํ  ทุกฺขํ
โทมนสฺสํ   ปฏิสํเวทยติ   ฯ   เอวรูโป  โข  ภิกฺขเว  ภิกฺขุ  น  อรหติ
กุลูปโก โหตุํ ฯ
     [๔๗๖]  โย  จ  โข  ภิกฺขเว  ภิกฺขุ  เอวํจิตฺโต กุลานิ อุปสงฺกมติ
ตํ   กุเตตฺถ  ลพฺภา  ปรกุเลสุ  เทนฺตุเยว  เม  มา  นาทํสุ  พหุกญฺเญว
เม   เทนฺตุ   มา   โถกํ  ปณีตญฺเญว  เม  เทนฺตุ  มา  ลูขํ  สีฆญฺเญว
เม  เทนฺตุ  มา  ทนฺธํ  สกฺกจฺจญฺเญว  เม  เทนฺตุ  มา  อสกฺกจฺจนฺติ  ฯ
ตสฺส   เจ   ภิกฺขเว   ภิกฺขุโน   เอวํจิตฺตสฺส   กุลานิ  อุปสงฺกมโต  น
เทนฺติ    เตน    ภิกฺขุ   น   สนฺทียติ   โส   น   ตโตนิทานํ   ทุกฺขํ
