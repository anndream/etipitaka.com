อายสฺมนฺตํ  สารีปุตฺตํ  เอตทโวจ  กึ  นุ  โข  อาวุโส  สารีปุตฺตํ  สยํกตํ
ชรามรณํ     ปรกตํ    ชรามรณํ    สยํกตญฺจ    ปรกตญฺจ    ชรามรณํ
อุทาหุ   อสยํการํ   อปรการํ   อธิจฺจ   สมุปฺปนฺนํ   ชรามรณนฺติ  ฯ  น
โข    อาวุโส   โกฏฺฐิต   สยํกตํ   ชรามรณํ   น   ปรกตํ   ชรามรณํ
น    สยํกตญฺจ    ปรกตญฺจ    ชรามรณํ   นาปิ   อสยํการํ   อปรการํ
อธิจฺจ    สมุปฺปนฺนํ   ชรามรณํ   อปิจ   ชาติปจฺจยา   ชรามรณนฺติ   ฯ
กึ   นุ   โข   อาวุโส   สารีปุตฺต   สยํกตา   ชาติ   ปรกตา   ชาติ
สยํกตา  จ  ปรกตา  จ  ชาติ  อุทาหุ  อสยํการํ  อปรการํ  ๑  อธิจฺจ
สมุปฺปนฺนา   ชาตีติ   ฯ   น   โข   อาวุโส   โกฏฺฐิต  สยํกตา  ชาติ
น   ปรกตา   ชาติ   น   สยํกตา   จ   ปรกตา   จ   ชาติ   นาปิ
อสยํการํ    อปรการํ   อธิจฺจ   สมุปฺปนฺนา   ชาติ   อปิจ   ภวปจฺจยา
ชาตีติ   ฯ   กึ   นุ   โข   อาวุโส  สารีปุตฺต  สยํกโต  ภโว  ฯเปฯ
สยํกตํ  อุปาทานํ  ...  สยํกตา ตณฺหา ... สยํกตา เวทนา ... สยํกโต
ผสฺโส   ...  สยํกตํ  สฬายตนํ  ...  สยํกตํ  นามรูปํ  ปรกตํ  นามรูปํ
สยํกตญฺจ   ปรกตญฺจ   นามรูปํ   อุทาหุ   อสยํการํ   อปรการํ   อธิจฺจ
สมุปฺปนฺนํ   นามรูปนฺติ   ฯ   น  โข  อาวุโส  โกฏฺฐิต  สยํกตํ  นามรูปํ
น    ปรกตํ    นามรูปํ    น   สยํกตญฺจ   ปรกตญฺจ   นามรูปํ   นาปิ
อสยํการํ   อปรการํ   อธิจฺจ   สมุปฺปนฺนํ  นามรูปํ  อปิจ  วิญฺญาณปจฺจยา
นามรูปนฺติ    ฯ    กึ    นุ    โข    อาวุโส    สารีปุตฺต    สยํกตํ
วิญฺญาณํ     ปรกตํ     วิญฺญาณํ     สยํกตญฺจ     ปรกตญฺจ    วิญฺญาณํ
#๑ ม. อสยํการา อปรํการา ฯ
