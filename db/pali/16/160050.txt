ปฏิสํเวทยนฺตีติ   เนตํ   ฐานํ   วิชฺชติ   ฯ   เยปิ   เต  ฯเปฯ  เยปิ
เต   ฯเปฯ   เยปิ   เต   สมณพฺราหฺมณา  อสยํการํ  อปรการํ  อธิจฺจ
สมุปฺปนฺนํ   ทุกฺขํ   ปญฺญเปนฺติ  เต  วต  อญฺญตฺร  ผสฺสา  ปฏิสํเวทยนฺตีติ
เนตํ ฐานํ วิชฺชตีติ ฯ ฉฏฺฐํ ฯ
     [๘๘]  สาวตฺถิยํ  วิหรติ  ...  อวิชฺชาปจฺจยา  ภิกฺขเว  สงฺขารา
สงฺขารปจฺจยา   วิญฺญาณํ   ฯเปฯ   เอวเมตสฺส  เกวลสฺส  ทุกฺขกฺขนฺธสฺส
สมุทโย โหติ ฯ
     [๘๙]  กตมญฺจ  ภิกฺขเว  ชรามรณํ  ฯ  ยา  เตสํ  เตสํ  สตฺตานํ
ตมฺหิ   ตมฺหิ   สตฺตนิกาเย  ชรา  ชีรณตา  ขณฺฑิจฺจํ  ปาลิจฺจํ  วลิตฺตจตา
อายุโน  สํหานิ  อินฺทฺริยานํ  ปริปาโก  อยํ  วุจฺจติ  ชรา  ฯ  ยา  เตสํ
เตสํ   สตฺตานํ   ตมฺหา   ตมฺหา   สตฺตนิกายา   จุติ   จวนตา  เภโท
อนฺตรธานํ    มจฺจุ   มรณํ   กาลกิริยา   ขนฺธานํ   เภโท   กเฬวรสฺส
นิกฺเขโป  ชีวิตินฺทฺริยสฺส  อุปจฺเฉโท  ๑  อิทํ  วุจฺจติ  มรณํ ฯ อิติ อยญฺจ
ชรา   อิทญฺจ   มรณํ   อิทํ  วุจฺจติ  ภิกฺขเว  ชรามรณํ  ฯ  ชาติสมุทยา
ชรามรณสมุทโย    ชาตินิโรธา    ชรามรณนิโรโธ    อยเมว    อริโย
อฏฺฐงฺคิโก   มคฺโค   ชรามรณนิโรธคามินี  ปฏิปทา  เสยฺยถีทํ  สมฺมาทิฏฺฐิ
สมฺมาสงฺกปฺโป      สมฺมาวาจา      สมฺมากมฺมนฺโต      สมฺมาอาชีโว
สมฺมาวายาโม    สมฺมาสติ    สมฺมาสมาธิ   ฯ   กตมา   จ   ภิกฺขเว
ชาติ  ฯเปฯ  กตโม  จ ภิกฺขเว ภโว ... กตมญฺจ ภิกฺขเว อุปาทานํ ...
กตมา  จ  ภิกฺขเว  ตณฺหา  ... กตมา จ ภิกฺขเว เวทนา ... กตโม จ
#๑ ม. ยุ. อิทํ ปาฐทฺวยํ นตฺถิ ฯ เอวมุปริปิ ฯ
