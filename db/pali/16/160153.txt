น   เมโส   อตฺตาติ   เอวเมตํ   ยถาภูตํ   สมฺมปฺปญฺญาย  ทฏฺฐพฺพํ  ฯ
ยงฺกิญฺจิ    วิญฺญาณํ    อตีตานาคตปจฺจุปฺปนฺนํ    อชฺฌตฺตํ   วา   พหิทฺธา
วา  โอฬาริกํ  วา  สุขุมํ  วา  หีนํ  วา  ปณีตํ  วา  ยํ  ทูเร  สนฺติเก
วา   สพฺพํ   วิญฺญาณํ   เนตํ   มม   เนโสหมสฺมิ   น  เมโส  อตฺตาติ
เอวเมตํ ยถาภูตํ สมฺมปฺปญฺญาย ทฏฺฐพฺพํ ฯ
     [๒๙๓]  เอวํ  ปสฺสํ  สุสิม  สุตวา  อริยสาวโก  รูปสฺมึปิ นิพฺพินฺทติ
เวทนายปิ    นิพฺพินฺทติ   สญฺญายปิ   นิพฺพินฺทติ   สงฺขาเรสุปิ   นิพฺพินฺทติ
วิญฺญาณสฺมึปิ    นิพฺพินฺทติ    นิพฺพินฺทํ   วิรชฺชติ   วิราคา   วิมุจฺจติ   ฯ
วิมุตฺตสฺมึ    วิมุตฺตมิติ   ๑   ญาณํ   โหติ   ฯ   ขีณา   ชาติ   วุสิตํ
พฺรหฺมจริยํ กตํ กรณียํ นาปรํ อิตฺถตฺตายาติ ปชานาติ ฯ
     [๒๙๔]   ชาติปจฺจยา   ชรามรณนฺติ   สุสิม   ปสฺสสีติ   ฯ  เอวํ
ภนฺเต   ฯ   ภวปจฺจยา   ชาตีติ   สุสิม  ปสฺสสีติ  ฯ  เอวํ  ภนฺเต  ฯ
อุปาทานปจฺจยา  ภโวติ  สุสิม  ปสฺสสีติ  ฯ  เอวํ  ภนฺเต ฯ ตณฺหาปจฺจยา
อุปาทานนฺติ   สุสิม   ปสฺสสีติ   ฯ   เอวํ   ภนฺเต   ฯ  เวทนาปจฺจยา
ตณฺหาติ    ...    ผสฺสปจฺจยา    เวทนาติ    ...   สฬายตนปจฺจยา
ผสฺโสติ    ...   นามรูปปจฺจยา   สฬายตนนฺติ   ...   วิญฺญาณปจฺจยา
นามรูปนฺติ   ...   สงฺขารปจฺจยา   วิญฺญาณนฺติ   ...   อวิชฺชาปจฺจยา
สงฺขาราติ สุสิม ปสฺสสีติ ฯ เอวํ ภนฺเต ฯ
     [๒๙๕]   ชาตินิโรธา  ชรามรณนิโรโธติ  สุสิม  ปสฺสสีติ  ฯ  เอวํ
#๑ วิมุตฺตมฺหีติ วา ปาโฐ ฯ
