โข   อาวุโส   พฺยากตํ   ภควตา  อยํ  ทุกฺขสมุทโยติ  พฺยากตํ  ภควตา
อยํ   ทุกฺขนิโรโธติ   พฺยากตํ   ภควตา  อยํ  ทุกฺขนิโรธคามินี  ปฏิปทาติ
พฺยากตํ   ภควตาติ   ฯ   กสฺมา  เจตํ  อาวุโส  พฺยากตํ  ภควตาติ  ฯ
เอตญฺหิ   อาวุโส   อตฺถสญฺหิตํ   เอตํ  อาทิพฺรหฺมจริยกํ  เอตํ  นิพฺพิทาย
วิราคาย    นิโรธาย    อุปสมาย   อภิญฺญาย   สมฺโพธาย   นิพฺพานาย
สํวตฺตติ ตสฺมา ตํ พฺยากตํ ภควตาติ ฯ ทฺวาทสมํ ฯc
     [๕๓๑]  เอกํ  สมยํ ภควา สาวตฺถิยํ วิหรติ เชตวเน อนาถปิณฺฑิกสฺส
อาราเม    ฯ    อถ   โข   อายสฺมา   มหากสฺสโป   เยน   ภควา
เตนุปสงฺกมิ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ  นิสีทิ  ฯ
เอกมนฺตํ   นิสินฺโน   โข   อายสฺมา   มหากสฺสโป  ภควนฺตํ  เอตทโวจ
โก   นุ   โข   ภนฺเต   เหตุ  โก  ปจฺจโย  เยน  ปุพฺเพ  อปฺปตรานิ
เจว   สิกฺขาปทานิ   อเหสุํ   พหุตรา   จ   ภิกฺขู   อญฺญาย   สณฺฐหึสุ
โก   ปน   ภนฺเต   เหตุ   โก   ปจฺจโย  เยเนตรหิ  พหุตรานิ  เจว
สิกฺขาปทานิ อปฺปตรา จ ภิกฺขู อญฺญาย สณฺฐหนฺตีติ ฯ
     [๕๓๒]  เอวเญฺหตํ  ๑  กสฺสป โหติ สตฺเตสุ หายมาเนสุ สทฺธมฺเม
อนฺตรธายมาเน   พหุตรานิ   เจว   สิกฺขาปทานิ   โหนฺติ  อปฺปตรา  จ
ภิกฺขู   อญฺญาย   สณฺฐหนฺติ   น   ตาว   กสฺสป  สทฺธมฺมสฺส  อนฺตรธานํ
โหติ    ยาว    น    สทฺธมฺมปฏิรูปกํ   โลเก   อุปฺปชฺชติ   ยโต   จ
โข    กสฺสป    สทฺธมฺมปฏิรูปกํ   โลเก   อุปฺปชฺชติ   อถ   สทฺธมฺมสฺส
อนฺตรธานํ    โหติ   ฯ   เสยฺยถาปิ   กสฺสป   น   ตาว   ชาตรูปสฺส
#๑ ม. เอวญฺเจตํ ฯ
