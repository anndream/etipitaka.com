คจฺเฉยฺย   น   เตฺวว  กปฺโป  เอวํ  ทีโฆ  โข  ๑  ภิกฺขุ  กปฺโป  ฯ
เอวํ   ทีฆานํ   โข   ภิกฺขุ   กปฺปานํ   เนโก   กปฺโป   สํสิโต  เนกํ
กปฺปสตํ    สํสิตํ    เนกํ    กปฺปสหสฺสํ    สํสิตํ   เนกํ   กปฺปสตสหสฺสํ
สํสิตํ    ตํ    กิสฺส    เหตุ    อนมตคฺโคยํ   ภิกฺขุ   สํสาโร   ฯเปฯ
ยาวญฺจิทํ   ภิกฺขุ   อลเมว   สพฺพสงฺขาเรสุ   นิพฺพินฺทิตุํ   อลํ   วิรชฺชิตุํ
อลํ วิมุจฺจิตุนฺติ ฯ ปญฺจมํ ฯ
     [๔๓๑]  สาวตฺถิยํ  วิหรติ  ...  อถ  โข  อญฺญตโร  ภิกฺขุ  เยน
ภควา   ฯเปฯ  เอกมนฺตํ  นิสินฺโน  โข  โส  ภิกฺขุ  ภควนฺตํ  เอตทโวจ
กีวทีโฆ   นุ   โข   ภนฺเต   กปฺโปติ   ฯ   ทีโฆ   โข  ภิกฺขุ  กปฺโป
โส   น   สุกโร   สงฺขาตุํ   เอตฺตกานิ   วสฺสานิ   อิติ   วา  ฯเปฯ
เอตฺตกานิ   วสฺสสตสหสฺสานิ   อิติ   วาติ   ฯ   สกฺกา   ปน   ภนฺเต
อุปมา กาตุนฺติ ฯ
     [๔๓๒]   สกฺกา  ภิกฺขูติ  ภควา  อโวจ  เสยฺยถาปิ  ภิกฺขุ  อายสํ
นครํ   โยชนํ   อายาเมน  โยชนํ  วิตฺถาเรน  โยชนํ  อุพฺเพเธน  ปุณฺณํ
สาสปานํ  คุฬิกาพนฺธํ  ๒  ตโต  ปุริโส  วสฺสสตสฺส  วสฺสสตสฺส อจฺจเยน
เอกเมกํ   สาสปํ   อุทฺธเรยฺย  ขิปฺปตรํ  โข  โส  ภิกฺขุ  มหาสาสปราสิ
อิมินา   อุปกฺกเมน   ปริกฺขยํ   ปริยาทานํ  คจฺเฉยฺย  น  เตฺวว  กปฺโป
เอวํ  ทีโฆ  โข  ภิกฺขุ  กปฺโป  ฯ  เอวํ  ทีฆานํ โข ภิกฺขุ กปฺปานํ เนโก
กปฺโป    สํสิโต    เนกํ   กปฺปสตํ   สํสิตํ   เนกํ   กปฺปสหสฺสํ   สํสิตํ
เนกํ    กปฺปสตสหสฺสํ   สํสิตํ   ตํ   กิสฺส   เหตุ   อนมตคฺโคยํ   ภิกฺขุ
#๑ ม. ยุ. โขสทฺโท นตฺถิ ฯ  ๒ ม. คุฬิกาพทฺธํ ฯ ยุ. จุฬิกาพทฺธํ ฯ
