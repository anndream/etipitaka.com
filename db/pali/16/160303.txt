                     ทุติยวคฺโค ทุติโย
     [๖๕๐]   เอวมฺเม   สุตํ   เอกํ  สมยํ  ภควา  ราชคเห  วิหรติ
เวฬุวเน   กลนฺทกนิวาเป   ฯ   อิธาหํ   อาวุโส   คิชฺฌกูฏา   ปพฺพตา
โอโรหนฺโต  อทฺทสํ  ปุริสํ  คูถกูเป  สีสกา  ๑  นิมุคฺคํ ฯ เอโส ภิกฺขเว
สตฺโต อิมสฺมิญฺเญว ราชคเห ปารทาริโก อโหสิ ฯ ปฐมํ ฯ
                 [เอวํ เปยฺยาโล กาตพฺโพ]
     [๖๕๑]   อิธาหํ  อาวุโส  คิชฺฌกูฏา  ปพฺพตา  โอโรหนฺโต  อทฺทสํ
ปุริสํ  คูถกูเป  นิมุคฺคํ  อุโภหิ  หตฺเถหิ  คูถํ  ขาทนฺตํ  ฯ  เอโส ภิกฺขเว
สตฺโต   อิมสฺมิญฺเญว   ราชคเห   พฺราหฺมโณ  อโหสิ  ฯ  โส  กสฺสปสฺส
สมฺมาสมฺพุทฺธสฺส  ปาวจเน  ภิกฺขุสงฺฆํ  ภตฺเตน  นิมนฺเตตฺวา  โทณิยา  ๒
คูถสฺส   ปูราเปตฺวา   กาลํ  อาโรจาเปตฺวา  เอตทโวจ  อโห  โภนฺโต
ยาวทตฺถํ ภุญฺชนฺตุ เจว หรนฺตุ จาติ ฯ ทุติยํ ฯ
     [๖๕๒]   อิธาหํ  อาวุโส  คิชฺฌกูฏา  ปพฺพตา  โอโรหนฺโต  อทฺทสํ
นิจฺฉวึ   อิตฺถึ   เวหาสํ   คจฺฉนฺตึ   ตเมนํ   คิชฺฌาปิ  กากาปิ  กุลลาปิ
อนุปติตฺวา   อนุปติตฺวา   วิตจฺเฉนฺติ   วิราเชนฺติ   สา   สุทํ  อฏฺฏสฺสรํ
กโรติ   ฯ   เอสา   ภิกฺขเว   อิตฺถี  อิมสฺมิญฺเญว  ราชคเห  อติจารินี
อโหสิ ฯ ตติยํ ฯ
     [๖๕๓]   อิธาหํ  อาวุโส  คิชฺฌกูฏา  ปพฺพตา  โอโรหนฺโต  อทฺทสํ
อิตฺถึ   ทุคฺคนฺธํ   มงฺคุฬึ   เวหาสํ   คจฺฉนฺตึ   ตเมนํ  คิชฺฌาปิ  กากาปิ
#๑ ม. ยุ. สสีสกนฺติ ทิสฺสติ ฯ  ๒ ม. โทณิโย ฯ
