น   จ   วิริยารมฺภสฺส   วณฺณวาทิโน   ฯ   ตตฺร   โย   โหติ   ภิกฺขุ
ญาโต   ยสสฺสี   ลาภี  จีวรปิณฺฑปาตเสนาสนคิลานปจฺจยเภสชฺช-
ปริกฺขารานํ  ตํ     เถรา     ภิกฺขู     อาสเนน     นิมนฺเตนฺติ    เอหิ    ภิกฺขุ
โก   นามายํ   ภิกฺขุ   ภทฺทโก  วตายํ  ภิกฺขุ  สพฺรหฺมจาริกาโม  วตายํ
ภิกฺขุ   เอหิ   ภิกฺขุ   อิทํ   อาสนํ  นิสีทาหีติ  ฯ  ตตฺร  กสฺสป  นวานํ
ภิกฺขูนํ   เอวํ   โหติ   โย   กิร   โส   โหติ   ภิกฺขุ  ญาโต  ยสสฺสี
ลาภี        จีวรปิณฺฑปาตเสนาสนคิลานปจฺจยเภสชฺชปริกฺขารานํ       ตํ
เถรา   ภิกฺขู   อาสเนน   นิมนฺเตนฺติ  เอหิ  ภิกฺขุ  โก  นามายํ  ภิกฺขุv
ภทฺทโก   วตายํ   ภิกฺขุ   สพฺรหฺมจาริกาโม   วตายํ  ภิกฺขุ  เอหิ  ภิกฺขุ
อิทํ   อาสนํ   นิสีทาหีติ   เต   ตถตฺตาย   ปฏิปชฺชนฺติ   เตสนฺตํ  โหติ
ทีฆรตฺตํ   อหิตาย   ทุกฺขาย   ฯ   ยญฺหิ   ตํ  กสฺสป  สมฺมา  วทมาโน
วเทยฺย    อุปทฺทุตา   พฺรหฺมจารี   พฺรหฺมจารูปทฺทเวน   อภิวานา   ๑
พฺรหฺมจารี   พฺรหฺมจาราภิวาเนนาติ  ๒  ฯ  เอตรหิ  ตํ  กสฺสป  สมฺมา
วทมาโน     วเทยฺย     อุปทฺทุตา    พฺรหฺมจารี    พฺรหฺมจารูปทฺทเวน
อภิวานา พฺรหฺมจารี พฺรหฺมจาราภิวาเนนาติ ฯ อฏฺฐมํ ฯ
     [๔๙๗]  สาวตฺถิยํ  วิหรติ  ...  อหํ  ภิกฺขเว ยาวเทว อากงฺขามิ
วิวิจฺเจว  กาเมหิ  วิวิจฺจ  อกุสเลหิ  ธมฺเมหิ  สวิตกฺกํ  สวิจารํ  วิเวกชํ
ปีติสุขํ   ปฐมํ   ฌานํ   อุปสมฺปชฺช   วิหรามิ   ฯ   กสฺสโปปิ   ภิกฺขเว
ยาวเทว   อากงฺขติ   วิวิจฺเจว   กาเมหิ   วิวิจฺจ   อกุสเลหิ  ธมฺเมหิ
สวิตกฺกํ สวิจารํ วิเวกชํ ปีติสุขํ ปฐมํ ฌานํ อุปสมฺปชฺช วิหรติ ฯ
#๑ ม. อภิปตฺถนา ฯ  ยุ. อภิภวนา ฯ  ๒ ม. พฺรหฺมจาริอภิปตฺถเนนาติ ฯ
#ยุ. พฺรหฺมจาราภิภวเนนาติ ฯ
