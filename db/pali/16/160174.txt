รูปสญฺญา    รูปสญฺญํ    ปฏิจฺจ    อุปฺปชฺชติ    รูปสงฺกปฺโป   รูปสงฺกปฺปํ
ปฏิจฺจ     อุปฺปชฺชติ     รูปจฺฉนฺโท    รูปจฺฉนฺทํ    ปฏิจฺจ    อุปฺปชฺชติ
รูปปริฬาโห    รูปปริฬาหํ    ปฏิจฺจ   อุปฺปชฺชติ   รูปปริเยสนา   ฯเปฯ
ธมฺมธาตุํ     ปฏิจฺจ     อุปฺปชฺชติ    ธมฺมสญฺญา    ธมฺมสญฺญํ    ปฏิจฺจ
อุปฺปชฺชติ      ธมฺมสงฺกปฺโป      ธมฺมสงฺกปฺปํ     ปฏิจฺจ     อุปฺปชฺชติ
ธมฺมจฺฉนฺโท      ธมฺมจฺฉนฺทํ     ปฏิจฺจ     อุปฺปชฺชติ     ธมฺมปริฬาโห
ธมฺมปริฬาหํ   ปฏิจฺจ   อุปฺปชฺชติ  ธมฺมปริเยสนา  ฯ  เอวํ  โข  ภิกฺขเว
ธาตุนานตฺตํ   ปฏิจฺจ   อุปฺปชฺชติ   สญฺญานานตฺตํ   สญฺญานานตฺตํ   ปฏิจฺจ
อุปฺปชฺชติ     สงฺกปฺปนานตฺตํ     สงฺกปฺปนานตฺตํ     ปฏิจฺจ    อุปฺปชฺชติ
ฉนฺทนานตฺตํ     ฉนฺทนานตฺตํ     ปฏิจฺจ     อุปฺปชฺชติ    ปริฬาหนานตฺตํ
ปริฬาหนานตฺตํ ปฏิจฺจ อุปฺปชฺชติ ปริเยสนานานตฺตนฺติ ฯ สตฺตมํ ฯ
     [๓๔๖]  สาวตฺถิยํ  วิหรติ  ...  ตตฺร โข ภควา ... ธาตุนานตฺตํ
ภิกฺขเว    ปฏิจฺจ    อุปฺปชฺชติ    สญฺญานานตฺตํ   สญฺญานานตฺตํ   ปฏิจฺจ
อุปฺปชฺชติ   ฯเปฯ   ปริเยสนานานตฺตํ   โน   ปริเยสนานานตฺตํ   ปฏิจฺจ
อุปฺปชฺชติ    ปริฬาหนานตฺตํ    โน   ปริฬาหนานตฺตํ   ปฏิจฺจ   อุปฺปชฺชติ
ฉนฺทนานตฺตํ    โน    ฉนฺทนานตฺตํ   ปฏิจฺจ   อุปฺปชฺชติ   สงฺกปฺปนานตฺตํ
โน     สงฺกปฺปนานตฺตํ     ปฏิจฺจ    อุปฺปชฺชติ    สญฺญานานตฺตํ    โน
สญฺญานานตฺตํ   ปฏิจฺจ  อุปฺปชฺชติ  ๑  ธาตุนานตฺตํ  ฯ  กตมญฺจ  ภิกฺขเว
ธาตุนานตฺตํ   ฯ   รูปธาตุ   ฯเปฯ  ธมฺมธาตุ  ฯ  อิทํ  วุจฺจติ  ภิกฺขเว
ธาตุนานตฺตํ ฯ
#๑ ยุ. สญฺญานานตฺตํ โน สญฺญานานตฺตํ ปฏิจฺจ อุปฺปชฺชตีติ อิเม ปาฐา น ทิสฺสนฺติ ฯ
