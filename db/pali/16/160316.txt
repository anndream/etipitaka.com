อนุปฏฺฐิตาย   สติยา   อสํวุเตหิ   อินฺทฺริเยหิ   ตตฺถ   ปสฺสติ  มาตุคามํ
ทุนฺนิวตฺถํ   วา   ทุปฺปารุตํ   วา   ตสฺส   มาตุคามํ  ทิสฺวาน  ทุนฺนิวตฺถํ
วา   ทุปฺปารุตํ   วา   ราโค   จิตฺตํ   อนุทฺธํเสติ  โส  ราคานุทฺธํเสน
จิตฺเตน   มรณํ   วา   นิคจฺฉติ   มรณมตฺตํ   วา  ทุกฺขํ  ฯ  มรณํ  โส
ตํ  ภิกฺขเว  ๑  อริยสฺส  วินเย  โย  สิกฺขํ  ปจฺจกฺขาย หีนายาวตฺตติ ฯ
มรณมตฺตญฺเญว    ๒    ภิกฺขเว    ทุกฺขํ   ยทิทํ   อญฺญตรํ   สงฺกิลิฏฺฐํ
อาปตฺตึ   อาปชฺชติ   ยถารูปาย   อาปตฺติยา   วุฏฺฐานํ   ปญฺญายติ   ฯ
ตสฺมาติห   ภิกฺขเว   เอวํ  สิกฺขิตพฺพํ  รกฺขิเตน  ๓  กาเยน  รกฺขิตาย
วาจาย   รกฺขิเตน   จิตฺเตน   อุปฏฺฐิตาย   สติยา  สํวุเตหิ  อินฺทฺริเยหิ
คามํ   วา   นิคมํ   วา  ปิณฺฑาย  ปวิสิสฺสามาติ  เอวญฺหิ  โว  ภิกฺขเว
สิกฺขิตพฺพนฺติ ฯ ทสมํ ฯ
     [๖๘๓]  สาวตฺถิยํ  วิหรติ  ... อสฺสุตฺถ โน ตุเมฺห ภิกฺขเว รตฺติยา
ปจฺจูสสมยํ  สิคาลสฺส  ๔  วสฺสมานสฺสาติ  ฯ  เอวํ  ภนฺเต ฯ เอโส โข
ภิกฺขเว   ชรสิคาโล   อุกฺกณฺณเกน   นาม  โรคชาเตน  ผุฏฺโฐ  ฯ  โส
เยน   เยน   อิจฺฉติ   เตน   เตน  คจฺฉติ  ยตฺถ  ยตฺถ  อิจฺฉติ  ตตฺถ
ตตฺถ    ติฏฺฐติ   ยตฺถ   ยตฺถ   อิจฺฉติ   ตตฺถ   ตตฺถ   นิสีทติ   ยตฺถ
ยตฺถ อิจฺฉติ ตตฺถ ตตฺถ นิปชฺชติ ฯ สีตโกปิ นํ วาโต อุปวายติ ฯ
     [๖๘๔]   สาธุ  ขฺวสฺส  ภิกฺขเว  ยํ  อิเธกจฺโจ  สกฺยปุตฺติยปฏิญฺโญ
เอวรูปมฺปิ  อตฺตภาวปฏิลาภํ  ปฏิสํเวทิเยว  ๕  ฯ ตสฺมาติห ภิกฺขเว เอวํ
#๑ ม. ยุ. มรณเญฺหตํ ภิกฺขเวติ ทิสฺสติ ฯ  ๒ ม. ยุ. มรณมตฺตเญฺหตนฺติ ทิสฺสติ ฯ
#๓ ม. ยุ. รกฺขิเตเนว ฯ  ๔ ม. ชรสิงฺคาลสฺส ฯ ยุ. สิงฺคาลสฺส ฯ เอวมุปริปิ ฯ
#๕ ม. ยุ. ปฏิเวทิเยถ ฯ
