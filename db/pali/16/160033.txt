                     ทสพลวคฺโค ตติโย
     [๖๔]  สาวตฺถิยํ  วิหรติ  ...  ทสพลสมนฺนาคโต ภิกฺขเว ตถาคโต
จตูหิ   จ   เวสารชฺเชหิ  สมนฺนาคโต  อาสภณฺฐานํ  ปฏิชานาติ  ปริสาสุ
สีหนาทํ   นทติ   พฺรหฺมจกฺกํ   ปวตฺเตติ  อิติ  รูปํ  อิติ  รูปสฺส  สมุทโย
อิติ   รูปสฺส   อตฺถงฺคโม   อิติ   เวทนา  อิติ  เวทนาย  สมุทโย  อิติ
เวทนาย    อตฺถงฺคโม   อิติ   สญฺญา   อิติ   สญฺญาย   สมุทโย   อิติ
สญฺญาย   อตฺถงฺคโม   อิติ   สงฺขารา   อิติ   สงฺขารานํ  สมุทโย  อิติ
สงฺขารานํ    อตฺถงฺคโม    อิติ   วิญฺญาณํ   อิติ   วิญฺญาณสฺส   สมุทโย
อิติ    วิญฺญาณสฺส    อตฺถงฺคโม    อิติ    อิมสฺมึ    สติ   อิทํ   โหติ
อิมสฺสุปฺปาทา   อิทํ   อุปฺปชฺชติ   อิมสฺมึ   อสติ   อิทํ  น  โหติ  อิมสฺส
นิโรธา   อิทํ   นิรุชฺฌติ  ยทิทํ  อวิชฺชาปจฺจยา  สงฺขารา  สงฺขารปจฺจยา
วิญฺญาณํ      ฯเปฯ      เอวเมตสฺส      เกวลสฺส     ทุกฺขกฺขนฺธสฺส
สมุทโย   โหติ  ฯ  อวิชฺชาย  เตฺวว  อเสสวิราคนิโรธา  สงฺขารนิโรโธ
สงฺขารนิโรธา     วิญฺญาณนิโรโธ    ฯเปฯ    เอวเมตสฺส    เกวลสฺส
ทุกฺขกฺขนฺธสฺส นิโรโธ โหตีติ ฯ ปฐมํ ฯ
     [๖๕]  สาวตฺถิยํ  วิหรติ  ...  ทสพลสมนฺนาคโต ภิกฺขเว ตถาคโต
จตูหิ   จ   เวสารชฺเชหิ  สมนฺนาคโต  อาสภณฺฐานํ  ปฏิชานาติ  ปริสาสุ
สีหนาทํ   นทติ   พฺรหฺมจกฺกํ   ปวตฺเตติ  อิติ  รูปํ  อิติ  รูปสฺส  สมุทโย
อิติ   รูปสฺส   อตฺถงฺคโม   อิติ   เวทนา  อิติ  เวทนาย  สมุทโย  อิติ
