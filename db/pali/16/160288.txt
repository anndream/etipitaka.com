ภนฺเต  ...  มโน  นิจฺโจ  วา  อนิจฺโจ  วาติ  ฯ  อนิจฺโจ  ภนฺเต  ฯ
ยํ  ปนานิจฺจํ  ทุกฺขํ  วา  ตํ  สุขํ  วาติ  ฯ  ทุกฺขํ  ภนฺเต ฯ ยํ ปนานิจฺจํ
ทุกฺขํ   วิปริณามธมฺมํ   กลฺลํ  นุ  ตํ  สมนุปสฺสิตุํ  เอตํ  มม  เอโสหมสฺมิ
เอโส เม อตฺตาติ ฯ โน เหตํ ภนฺเต ฯ
     [๖๐๑]   เอวํ   ปสฺสํ   ราหุล   สุตวา  อริยสาวโก  จกฺขุสฺมิมฺปิ
นิพฺพินฺทติ   โสตสฺมิมฺปิ   นิพฺพินฺทติ   ฆานสฺมิมฺปิ   นิพฺพินฺทติ   ชิวฺหายปิ
นิพฺพินฺทติ   กายสฺมิมฺปิ   นิพฺพินฺทติ   มนสฺมิมฺปิ   นิพฺพินฺทติ   นิพฺพินฺทํ
วิรชฺชติ  วิราคา  วิมุจฺจติ  ฯ  วิมุตฺตสฺมึ  วิมุตฺตมิติ  ๑  ญาณํ  โหติ  ฯ
ขีณา   ชาติ   วุสิตํ   พฺรหฺมจริยํ   กตํ   กรณียํ   นาปรํ  อิตฺถตฺตายาติ
ปชานาตีติ ฯ ปฐมํ ฯ
           [เอเตน เปยฺยาเลน ทส สุตฺตนฺตา กาตพฺพา]
     [๖๐๒]  สาวตฺถิยํ  วิหรติ  ...  ตํ  กึ  มญฺญสิ ราหุล รูปา นิจฺจา
วา  อนิจฺจา  วาติ  ฯ  อนิจฺจา  ภนฺเต  ...  สทฺทา ฯเปฯ คนฺธา ...
รสา  ...  โผฏฺฐพฺพา  ...  ธมฺมา  นิจฺจา วา อนิจฺจา วาติ ฯ อนิจฺจา
ภนฺเต ... ฯ
     [๖๐๓]   เอวํ   ปสฺสํ   ราหุล   สุตวา   อริยสาวโก   รูเปสุปิ
นิพฺพินฺทติ    สทฺเทสุปิ    นิพฺพินฺทติ    คนฺเธสุปิ    นิพฺพินฺทติ    รเสสุปิ
นิพฺพินฺทติ   โผฏฺฐพฺเพสุปิ   นิพฺพินฺทติ   ธมฺเมสุปิ   นิพฺพินฺทติ  นิพฺพินฺทํ
วิรชฺชติ ฯเปฯ ปชานาตีติ ฯ ทุติยํ ฯ
#๑ กตฺถจิ วิมุตฺตมฺหีตีติปิ ปาโฐ ทิสฺสติ ฯ
