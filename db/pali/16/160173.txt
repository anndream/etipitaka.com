เอวํ    โข   ภิกฺขเว   ธาตุนานตฺตํ   ปฏิจฺจ   อุปฺปชฺชติ   ผสฺสนานตฺตํ
ผสฺสนานตฺตํ   ปฏิจฺจ   อุปฺปชฺชติ   เวทนานานตฺตํ   โน   เวทนานานตฺตํ
ปฏิจฺจ   อุปฺปชฺชติ   ผสฺสนานตฺตํ   โน   ผสฺสนานตฺตํ   ปฏิจฺจ  อุปฺปชฺชติ
ธาตุนานตฺตนฺติ ฯ ปญฺจมํ ฯ
     [๓๔๓]  สาวตฺถิยํ วิหรติ ... ตตฺร โข ภควา ... ธาตุนานตฺตํ โว
ภิกฺขเว  เทสิสฺสามิ  ตํ  สุณาถ  ...  กตมญฺจ  ภิกฺขเว  ธาตุนานตฺตํ  ฯ
รูปธาตุ   สทฺทธาตุ   คนฺธธาตุ   รสธาตุ   โผฏฺฐพฺพธาตุ   ธมฺมธาตุ  ฯ
อิทํ วุจฺจติ ภิกฺขเว ธาตุนานตฺตนฺติ ฯ ฉฏฺฐํ ฯ
     [๓๔๔]  สาวตฺถิยํ  วิหรติ  ...  ตตฺร โข ภควา ... ธาตุนานตฺตํ
ภิกฺขเว    ปฏิจฺจ    อุปฺปชฺชติ    สญฺญานานตฺตํ   สญฺญานานตฺตํ   ปฏิจฺจ
อุปฺปชฺชติ     สงฺกปฺปนานตฺตํ     สงฺกปฺปนานตฺตํ     ปฏิจฺจ    อุปฺปชฺชติ
ฉนฺทนานตฺตํ     ฉนฺทนานตฺตํ     ปฏิจฺจ     อุปฺปชฺชติ    ปริฬาหนานตฺตํ
ปริฬาหนานตฺตํ    ปฏิจฺจ    อุปฺปชฺชติ   ปริเยสนานานตฺตํ   ฯ   กตมญฺจ
ภิกฺขเว   ธาตุนานตฺตํ   ฯ   รูปธาตุ  ฯเปฯ  ธมฺมธาตุ  ฯ  อิทํ  วุจฺจติ
ภิกฺขเว ธาตุนานตฺตํ ฯ
     [๓๔๕]   กตมญฺจ   ๑   ภิกฺขเว  ธาตุนานตฺตํ  ปฏิจฺจ  อุปฺปชฺชติ
สญฺญานานตฺตํ     สญฺญานานตฺตํ    ปฏิจฺจ    อุปฺปชฺชติ    สงฺกปฺปนานตฺตํ
สงฺกปฺปนานตฺตํ     ปฏิจฺจ     อุปฺปชฺชติ     ฉนฺทนานตฺตํ    ฉนฺทนานตฺตํ
ปฏิจฺจ      อุปฺปชฺชติ     ปริฬาหนานตฺตํ     ปริฬาหนานตฺตํ     ปฏิจฺจ
อุปฺปชฺชติ   ปริเยสนานานตฺตํ   ฯ   รูปธาตุํ   ภิกฺขเว  ปฏิจฺจ  อุปฺปชฺชติ
#๑ ม. ยุ. กถญฺจ ฯ เอวมุปริปิ ฯ
