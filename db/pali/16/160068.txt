ปฏิปทาย   ญาณํ   ตณฺหาย   ญาณํ   ตณฺหาสมุทเย   ญาณํ  ตณฺหา-
นิโรเธ  ญาณํ    ตณฺหานิโรธคามินิยา   ปฏิปทาย   ญาณํ   เวทนาย
ญาณํ   เวทนาสมุทเย  ญาณํ  เวทนานิโรเธ  ญาณํ  เวทนานิโรธคามินิยา
ปฏิปทาย    ญาณํ    ผสฺเส   ญาณํ   ...   สฬายตเน   ญาณํ   ...
นามรูเป  ญาณํ  ...  วิญฺญาเณ ญาณํ ... สงฺขาเรสุ ญาณํ สงฺขารสมุทเย
ญาณํ     สงฺขารนิโรเธ     ญาณํ    สงฺขารนิโรธคามินิยา    ปฏิปทาย
ญาณํ อิมานิ วุจฺจนฺติ ภิกฺขเว จตุจตฺตาฬีสํ ญาณวตฺถูนิ ฯ
     [๑๒๐]  กตมญฺจ  ภิกฺขเว  ชรามรณํ  ฯ  ยา  เตสํ  เตสํ สตฺตานํ
ตมฺหิ   ตมฺหิ   สตฺตนิกาเย  ชรา  ชีรณตา  ขณฺฑิจฺจํ  ปาลิจฺจํ  วลิตฺตจตา
อายุโน   สํหานิ   อินฺทฺริยานํ   ปริปาโก   อยํ   วุจฺจติ  ชรา  ฯ  ยา
เตสํ   เตสํ  สตฺตานํ  ตมฺหา  ตมฺหา  สตฺตนิกายา  จุติ  จวนตา  เภโท
อนฺตรธานํ    มจฺจุ   มรณํ   กาลกิริยา   ขนฺธานํ   เภโท   กเฬวรสฺส
นิกฺเขโป   ชีวิตินฺทฺริยสฺส  อุปจฺเฉโท  อิทํ  วุจฺจติ  มรณํ  ฯ  อิติ  อยญฺจ
ชรา    อิทญฺจ    มรณํ    อิทํ    วุจฺจติ    ภิกฺขเว    ชรามรณํ   ฯ
ชาติสมุทยา   ชรามรณสมุทโย   ชาตินิโรธา   ชรามรณนิโรโธ   อยเมว
อริโย   อฏฺฐงฺคิโก   มคฺโค   ชรามรณนิโรธคามินี   ปฏิปทา   เสยฺยถีทํ
สมฺมาทิฏฺฐิ ฯเปฯ สมฺมาสมาธิ ฯ
     [๑๒๑]  ยโต  โข  ภิกฺขเว  อริยสาวโก  เอวํ ชรามรณํ ปชานาติ
เอวํ    ชรามรณสมุทยํ    ปชานาติ   เอวํ   ชรามรณนิโรธํ   ปชานาติ
เอวํ    ชรามรณนิโรธคามินึ    ปฏิปทํ    ปชานาติ    อิทมสฺส   ธมฺเม
