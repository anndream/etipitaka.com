สาวกสงฺโฆ   ยทิทํ   จตฺตาริ   ปุริสยุคานิ   อฏฺฐ   ปุริสปุคฺคลา   เอส
ภควโต  สาวกสงฺโฆ  อาหุเนยฺโย  ปาหุเนยฺโย  ทกฺขิเณยฺโย อญฺชลิกรณีโย
อนุตฺตรํ      ปุญฺญกฺเขตฺตํ      โลกสฺสาติ      อริยกนฺเตหิ     สีเลหิ
สมนฺนาคโต    โหติ    อขณฺเฑหิ   อจฺฉิทฺเทหิ   อสพเลหิ   อกมฺมาเสหิ
ภุชิสฺเสหิ   วิญฺญูปสตฺเถหิ   อปรามฏฺเฐหิ   สมาธิสํวตฺตนิเกหิ   ฯ  อิเมหิ
จตูหิ โสตาปตฺติยงฺเคหิ สมนฺนาคโต โหติ ฯ
     [๑๕๔]   กตโม   จสฺส   อริโย  ญาโย  ปญฺญาย  สุทิฏฺโฐ  โหติ
สุปฏิวิทฺโธ   ฯ   อิธ   คหปติ  อริยสาวโก  ปฏิจฺจสมุปฺปาทญฺเญว  สาธุกํ
โยนิโส   มนสิกโรติ   อิติ   อิมสฺมึ   สติ   อิทํ   โหติ   อิมสฺสุปฺปาทา
อิทํ    อุปฺปชฺชติ   อิมสฺมึ   อสติ   อิทํ   น   โหติ   อิมสฺส   นิโรธา
อิทํ    นิรุชฺฌติ    ยทิทํ    อวิชฺชาปจฺจยา    สงฺขารา   สงฺขารปจฺจยา
วิญฺญาณํ    ฯเปฯ    เอวเมตสฺส    เกวลสฺส   ทุกฺขกฺขนฺธสฺส   สมุทโย
โหติ  อวิชฺชาย  เตฺวว  อเสสวิราคนิโรธา  สงฺขารนิโรโธ สงฺขารนิโรธา
วิญฺญาณนิโรโธ     ฯเปฯ     เอวเมตสฺส    เกวลสฺส    ทุกฺขกฺขนฺธสฺสท
นิโรโธ   โหติ   ฯ   อยมสฺส   อริโย  ญาโย  ปญฺญาย  สุทิฏฺโฐ  โหติ
สุปฏิวิทฺโธ ฯ
     [๑๕๕]   ยโต   โข  คหปติ  อริยสาวกสฺส  อิมานิ  ปญฺจ  ภยานิ
เวรานิ   วูปสนฺตานิ   โหนฺติ   อิเมหิ  จ  ๑  จตูหิ  โสตาปตฺติยงฺเคหิ
สมนฺนาคโต    โหติ    อยญฺจสฺส   อริโย   ญาโย   ปญฺญาย   สุทิฏฺโฐ
โหติ   สุปฏิวิทฺโธ   โส   อากงฺขมาโน  อตฺตนาว  อตฺตานํ  พฺยากเรยฺย
#๑ ม. ยุ. จสทฺโท นตฺถิ ฯ
