อหิตาย    ทุกฺขาย    ฯ    เอสา    ภิกฺขเว    สามเณรี   กสฺสปสฺส
สมฺมาสมฺพุทฺธสฺส   ปาวจเน   ปาปสามเณรี   อโหสิ  สา  ตสฺส  กมฺมสฺส
วิปาเกน    พหูนิ   วสฺสานิ   พหูนิ   วสฺสสตานิ   พหูนิ   วสฺสสหสฺสานิ
พหูนิ    วสฺสสตสหสฺสานิ    นิรเย    ปจิตฺถ   ๑   ตสฺเสว   กมฺมสฺส
วิปากาวเสเสน เอวรูปํ อตฺตภาวปฏิลาภํ ปฏิสํเวทยตีติ ฯ เอกาทสมํ ฯ
                    ทุติยวคฺโค ทุติโย ฯ
                       ตสฺส อุทฺทานํ
               กูเป นิมุคฺโค หิ โส ปรทาริโก
               คูถขาทิ อหุ ทุฏฺฐพฺราหฺมโณ
               นิจฺฉวิตฺถี อติจารินี อหุ
               มงฺคุฬิตฺถี อหุ อิกฺขณิตฺถิกา ๒
               โอกิลินี สปตึ กโรติ ๓
               สีสจฺฉินฺโน อหุ โจรฆาตโก
               ภิกฺขุ ภิกฺขุนี สิกฺขมานา
               สามเณโร อถ สามเณริกา ๔
               กสฺสปสฺส วินยสฺส ๕ ปพฺพชฺชํ ๖
               ปาปกมฺมํ อกรึสุ ตาวเท ๗ ฯ
               ลกฺขณสํยุตฺตํ สตฺตมํ สมตฺตํ ฯ
                        ___________
#๑ ม. ปจิตฺวา ฯ  ๒ ยุ. อิกฺขณิตฺถิ ยา ฯ  ๓ ม. ยุ. สปตฺตงฺคาโรกิริ ฯ  ๔ ยุ.
#สามเณริโย ฯ ๕ ม. ยุ. วินยสฺมึ ฯ  ๖ ยุ. ปพฺพชฺชุํ ฯ  ๗ ม. ยุ. อิติสทฺโท อตฺถิ ฯ
