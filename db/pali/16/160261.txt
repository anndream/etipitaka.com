     [๕๒๕]   โส   ขฺวาหํ   อาวุโส  ปฏปิโลติกานํ  สงฺฆาฏึ  ภควโต
ปาทาสึ    อหํ    ปนสฺส    ภควโต   สาณานิ   ปํสุกูลานิ   นิพฺพสนานิ
ปฏิปชฺชึ   ฯ   ยญฺหิ   ตํ   อาวุโส  สมฺมา  วทมาโน  วเทยฺย  ภควโต
ปุตฺโต     โอรโส     มุขโต     ชาโต     ธมฺมโช     ธมฺมนิมฺมิโต
ธมฺมทายาโท   ปฏิคฺคหิตานิ   สาณานิ   ปํสุกูลานิ   นิพฺพสนานีติ  มมํ  ตํ
สมฺมา   วทมาโน   วเทยฺย   ภควโต   ปุตฺโต  โอรโส  มุขโต  ชาโต
ธมฺมโช   ธมฺมนิมฺมิโต   ธมฺมทายาโท   ปฏิคฺคหิตานิ   สาณานิ  ปํสุกูลานิ
นิพฺพสนานีติ ฯ
     [๕๒๖]  อหํ  โข  อาวุโส  ยาวเทว  อากงฺขามิ วิวิจฺเจว กาเมหิ
วิวิจฺจ   อกุสเลหิ   ธมฺเมหิ   สวิตกฺกํ   สวิจารํ  วิเวกชํ  ปีติสุขํ  ปฐมํ
ฌานํ   อุปสมฺปชฺช  วิหรามิ  ฯ  อหํ  โข  อาวุโส  ยาวเทว  อากงฺขามิ
ฯเปฯ     [นวนฺนํ    อนุปุพฺพวิหารสมาปตฺตีนํ    ปญฺจนฺนญฺจ    อภิญฺญานํ
เอวํ เปยฺยาโล] ฯ
     [๕๒๗]  อหํ  โข  อาวุโส  อาสวานํ  ขยา  อนาสวํ  เจโตวิมุตฺตึ
ปญฺญาวิมุตฺตึ   ทิฏฺเฐว   ธมฺเม   สยํ   อภิญฺญา   สจฺฉิกตฺวา  อุปสมฺปชฺช
วิหรามิ   ฯ   สตฺตรตนํ   วา   โส  อาวุโส  นาคํ  อฑฺฒฏฺฐมรตนํ  วา
ตาลปตฺติกาย    ฉาเทตพฺพํ    มญฺเญยฺย    โย    มํ   ฉหิ   อภิญฺญาหิ
ฉาเทตพฺพํ   มญฺเญยฺยาติ   ฯ   จวิตฺถ   จ   ปน   ถุลฺลนนฺทา   ภิกฺขุนี
พฺรหฺมจริยมฺหาติ ฯ เอกาทสมํ ฯ
     [๕๒๘]   เอกํ   สมยํ   อายสฺมา  จ  มหากสฺสโป  อายสฺมา  จ
