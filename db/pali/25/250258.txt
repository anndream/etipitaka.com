ภิกฺขเว   อชาตํ   อภูตํ   อกตํ   อสงฺขตํ  โน  เจตํ  ภิกฺขเว  อภวิสฺส
อชาตํ   อภูตํ   อกตํ  อสงฺขตํ  นยิธ  ชาตสฺส  ภูตสฺส  กตสฺส  สงฺขตสฺส
นิสฺสรณํ   ปญฺญาเยถ   ฯ   ยสฺมา   จ   โข   ภิกฺขเว   อตฺถิ  อชาตํ
อภูตํ   อกตํ   อสงฺขตํ   ตสฺมา   ชาตสฺส   ภูตสฺส   กตสฺส   สงฺขตสฺส
นิสฺสรณํ   ปญฺญาเยถาติ   ๑  ฯ  เอตมตฺถํ  ภควา  อโวจ  ฯ  ตตฺเถตํ
อิติ วุจฺจติ
          ชาตํ ภูตํ สมุปฺปนฺนํ         กตํ สงฺขตมทฺธุวํ
          ชรามรณสงฺขตํ            โรคนิทฺธํ ปภงฺคุณํ ๒
          อาหารเนตฺติปฺปภวํ         นาลํ ตทภินนฺทิตุํ
          ตสฺส นิสฺสรณํ สนฺตํ         อตกฺกาวจรํ ธุวํa
          อชาตํ อสมุปฺปนฺนํ          อโสกํ วิรชํ ปทํ
          นิโรโธ ทุกฺขธมฺมานํ        สงฺขารูปสโม สุโขติ ฯ
       อยมฺปิ อตฺโถ วุตฺโต ภควตา     อิติ เม สุตนฺติ ฯ ฉฏฺฐํ ฯ
     [๒๒๒]  ๗  วุตฺตํ  เหตํ  ภควตา  วุตฺตมรหตาติ  เม  สุตํ เทฺวมา
ภิกฺขเว     นิพฺพานธาตุโย     กตมา     เทฺว    สอุปาทิเสสา    จ
นิพฺพานธาตุ   อนุปาทิเสสา   จ   นิพฺพานธาตุ   ฯ  กตมา  จ  ภิกฺขเว
สอุปาทิเสสา   นิพฺพานธาตุ   อิธ  ภิกฺขเว  ภิกฺขุ  อรหํ  โหติ  ขีณาสโว
วุสิตวา   กตกรณีโย   โอหิตภาโร   อนุปฺปตฺตสทตฺโถ  ปริกฺขีณภวสํโยชโน
สมฺมทญฺญา      วิมุตฺโต      ตสฺส      ติฏฺฐนฺเตว      ปญฺจินฺทฺริยานิ
เยสํ     อวิฆาตตฺตา    ๓     มนาปามนาปํ    ปจฺจนุโภติ    สุขทุกฺขํ
#๑ ม. ปญฺญายตีติ ฯ  ๒ ม. ปภงฺคุรํ ฯ  ๓ โป. อธิคตตฺตา ฯ๗
