               อิติวุตฺตเก ติกนิปาตสฺส ปญฺจมวคฺโค
   [๒๗๐]   ๑  วุตฺตํ  เหตํ  ภควตา  วุตฺตมรหตาติ  เม  สุตํ  ตโยเม
ภิกฺขเว    อคฺคปฺปสาทา    กตเม   ตโย   ยาวตา   ภิกฺขเว   สตฺตา
อปาทา   วา   ทฺวิปาทา   วา   จตุปฺปทา  วา  พหุปฺปทา  วา  รูปิโน
วา   อรูปิโน   วา   สญฺญิโน   วา  อสญฺญิโน  วา  เนวสญฺญีนาสญฺญิโน
วา    ตถาคโต    เตสํ   อคฺคมกฺขายติ   อรหํ   สมฺมาสมฺพุทฺโธ   เย
ภิกฺขเว   พุทฺเธ   ปสนฺนา   อคฺเค   เต   ปสนฺนา   อคฺเค  โข  ปน
ปสนฺนานํ   อคฺโค  วิปาโก  โหติ  ฯ  ยาวตา  ภิกฺขเว  ธมฺมา  สงฺขตา
วา   อสงฺขตา   วา   วิราโค  เตสํ  อคฺคมกฺขายติ  ยทิทํ  มทนิมฺมทโน
ปิปาสวินโย       อาลยสมุคฺฆาโต       วฏฺฏุปจฺเฉโท      ตณฺหกฺขโย
วิราโค   นิโรโธ   นิพฺพานํ   เย   ภิกฺขเว   วิราเค  ธมฺเม  ปสนฺนา
อคฺเค   เต   ปสนฺนา   อคฺเค   โข   ปน  ปสนฺนานํ  อคฺโค  วิปาโก
โหติ   ฯ   ยาวตา   ๑  ภิกฺขเว  สงฺขตา  ธมฺมา  อริโย  อฏฺฐงฺคิโก
มคฺโค    เตสํ   อคฺคมกฺขายติ   เสยฺยถีทํ   สมฺมาทิฏฺฐิ   สมฺมาสงฺกปฺโป
สมฺมาวาจา      สมฺมากมฺมนฺโต      สมฺมาอาชีโว      สมฺมาวายาโม
สมฺมาสติ    สมฺมาสมาธิ    เย    ภิกฺขเว    อริยมคฺคธมฺเม   ปสนฺนา
อคฺเค   เต   ปสนฺนา   อคฺเค   โข   ปน  ปสนฺนานํ  อคฺโค  วิปาโก
โหติ   ฯ  ยาวตา  ภิกฺขเว  สงฺฆา  วา  คณา  วา  ตถาคตสาวกสงฺโฆ
เตสํ     อคฺคมกฺขายติ     ยทิทํ     จตฺตาริ     ปุริสยุคานิ     อฏฺฐ
#๑ โป. ม. ยุ. ยาวตา ภิกฺขเว สงฺขตา ธมฺมาติ อาทิวจนํ นตฺถิ ฯ
