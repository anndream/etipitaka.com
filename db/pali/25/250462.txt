               กลินา เตน สุขํ น วินฺทติ ฯ
               อปฺปมตฺโต อยํ กลิ ๑
               โย อกฺเขสุ ธนปฺปราชโย
               (สพฺพสฺสาปิ สหาปิ อตฺตนา)
               อยเมว มหตฺตโร กลิ
               โย สุคเตสุ มนํ ปโทสเย ฯ
               สตํ สหสฺสานํ นิรพฺพุทานํ
               ฉตฺตึส ๒ จ ปญฺจ จ อพฺพุทานิ
               ยมริยครหี นิรยํ อุเปติ
               วาจํ มนญฺจ ปณิธาย ปาปกํ ฯ
               อภูตวาที นิรยํ อุเปติ
               โย วาปิ กตฺวา น กโรมีติ ๓  จาห
               อุโภปิ เต เปจฺจ สมา ภวนฺติ
               นิหีนกมฺมา มนุชา หิ ๔ ปรตฺถ ฯ
               โย อปฺปทุฏฺฐสฺส นรสฺส ทุสฺสติ
               สุทฺธสฺส โปสสฺส อนงฺคณสฺส
               ตเมว พาลํ ปจฺเจติ ปาปํ
               สุขุโม รโช ปฏิวาตํว ขิตฺโต ฯ
               โย โลภคุเณ ๕ อนุยุตฺโต
               โส วจสา ปริภาสติ อญฺเญ
#๑ โป. กลี ฯ ๒ ม. ฉตฺตึสติ ปญฺจ จ ฯ ๓ ม. กโรมิ จาห ฯ ๔ ม. ยุ. หิสทฺโท
#นตฺถิ ฯ ๕ โป. กามคุเณหิ ฯ
