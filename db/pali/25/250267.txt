          เอสนา จ ปชานาติ        เอสนานญฺจ สมฺภวํ
          ยตฺถ เจตา นิรุชฺฌนฺติ       มคฺคญฺจ ขยคามินํ
          เอสนานํ ขยา ภิกฺขุ        นิจฺฉาโต ปรินิพฺพุโตติ ฯ
      อยมฺปิ อตฺโถ วุตฺโต ภควตา      อิติ เม สุตนฺติ ฯ ปญฺจมํ ฯ
     [๒๓๓]  ๖  วุตฺตํ  เหตํ  ภควตา  วุตฺตมรหตาติ  เม  สุตํ  ติสฺโส
อิมา    ภิกฺขเว    เอสนา    กตมา   ติสฺโส   กาเมสนา   ภเวสนา
พฺรหฺมจริเยสนา  ฯ  อิมา  โข  ภิกฺขเว  ติสฺโส  เอสนาติ  ฯ  เอตมตฺถํ
ภควา อโวจ ฯ ตตฺเถตํ อิติ วุจฺจติ
          กาเมสนา ภเวสนา        พฺรหฺมจริเยสนา สห
          อิติ สจฺจปรามาโส         ทิฏฺฐิฏฺฐานา สมุสฺสยา
          สพฺพราควิรตฺตสฺส          ตณฺหกฺขยวิมุตฺติโน
          เอสนาปฏินิสฺสฏฺฐา         ทิฏฺฐิฏฺฐานา สมูหตา
          เอสนานํ ขยา ภิกฺขุ        นิราโส อกถงฺกถีติ ฯ
    อยมฺปิ อตฺโถ วุตฺโต ภควตา        อิติ เม สุตนฺติ ฯ ฉฏฺฐํ ฯ
     [๒๓๔]  ๗  วุตฺตํ  เหตํ  ภควตา  วุตฺตมรหตาติ  เม  สุตํ ตโยเม
ภิกฺขเว   อาสวา   กตเม  ตโย  กามาสโว  ภวาสโว  อวิชฺชาสโว  ฯ
อิเม   โข   ภิกฺขเว  ตโย  อาสวาติ  ฯ  เอตมตฺถํ  ภควา  อโวจ  ฯ
ตตฺเถตํ อิติ วุจฺจติ
          สมาหิโต สมฺปชาโน        สโต พุทฺธสฺส สาวโก
          อาสเว จ ปชานาติ        อาสวานญฺจ สมฺภวํ
