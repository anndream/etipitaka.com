               ปุจฺฉามิ โวหํ เมรุมุทฺธวาสิเน
               ธุนาถ เม สํสยํ ขิปฺปํ ๑ มาริสา ฯ
               โส โพธิสตฺโต รตนวโร อตุโลฺย
               มนุสฺสโลเก หิตสุขตาย ๒ ชาโต
               สกฺยาน คาเม ชนปเท ลุมฺพิเนยฺเย
               เตนมฺห ตุฏฺฐา อติริว กลฺยรูปา ฯ
               โส สพฺพสตฺตุตฺตโม อคฺคปุคฺคโล
               นราสโภ สพฺพปชานมุตฺตโม
               วตฺเตสฺสติ ๓  จกฺกํ อิสิวฺหเย วเน
               นทํว สีโห พลวา มิคาภิภู ฯ
               ตํ สทฺทํ สุตฺวา ตุริตมวสรี โส
               สุทฺโธทนสฺส (ตท) ภวนํ อุปาวิสิ ๔
               นิสชฺช ตตฺถ อิทมโวจาปิ ๕ สเกฺย
               กุหึ กุมาโร อหมฺปิ ทฏฺฐุกาโม ฯ
               ตโต กุมารํ ชลิตมิว สุวณฺณํ
               อุกฺกามุเขว สุกุสลสมฺปหฏฺฐํ
               ททฺทลฺลมานํ สิริยา อโนมวณฺณํ
               ทสฺเสสุ ปุตฺตํ อสิตวฺหยสฺส สกฺยา ฯ
               ทิสฺวา กุมารํ สิขิมิว ปชฺชลนฺตํ
#๑ โป. ม. ยุ. ขิปฺป ฯ ๒ ม. ยุ. หิตสุขตฺถาย ฯ ๓ โป. วตฺติสฺสติ ฯ ๔ ยุ.
#อุปาคมิ ฯ ๕ ม. ยุ. อิทมโวจาสิ ฯ
