                 สุตฺตนฺตปิฏเก ขุทฺทกนิกายสฺส
                        อิติวุตฺตกํ
                        _________
            นโม ตสฺส ภควโต อรหโต สมฺมาสมฺพุทฺธสฺส ฯ
                   เอกนิปาตสฺส ปฐมวคฺโค
     [๑๗๙]   ๑   วุตฺตํ   เหตํ   ภควา   วุตฺตมรหตาติ   เม   สุตํ
เอกธมฺมํ   ภิกฺขเว   ปชหถ   อหํ  โว  ปาฏิโภโค  อนาคามิตาย  กตมํ
เอกธมฺมํ   โลภํ   ภิกฺขเว   เอกธมฺมํ   ปชหถ   อหํ   โว  ปาฏิโภโค
อนาคามิตายาติ   ฯ   เอตมตฺถํ   ภควา   อโวจ   ฯ   ตตฺเถตํ   อิติ
วุจฺจติ
          เยน โลเภน ลุทฺธาเส      สตฺตา คจฺฉนฺติ ทุคฺคตึ
          ตํ โลภํ สมฺมทญฺญาย        ปชหนฺติ วิปสฺสิโน
         ปหาย น ปุนายนฺติ          อิมํ โลกํ กุทาจนนฺติ ฯ
       อยมฺปิ อตฺโถ วุตฺโต ภควตา     อิติ เม สุตนฺติ ฯ ปฐมํ ฯ
     [๑๘๐]   ๒   วุตฺตํ   เหตํ   ภควตา   วุตฺตมรหตาติ   เม  สุตํ
เอกธมฺมํ    ภิกฺขเว    ปชหถ   อหํ   โว   ปาฏิโภโค   อนาคามิตาย
กตมํ    เอกธมฺมํ    โทสํ    ภิกฺขเว   เอกธมฺมํ   ปชหถ   อหํ   โว
