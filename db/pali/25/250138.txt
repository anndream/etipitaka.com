จีวรปิณฺฑปาตเสนาสนคิลานปจฺจยเภสชฺชปริกฺขารานํ     ฯ     ภิกฺขุสงฺโฆปิ
สกฺกโต     โหติ    ครุกโต    มานิโต    ปูชิโต    อปจิโต    ลาภี
จีวรปิณฺฑปาตเสนาสนคิลานปจฺจยเภสชฺชปริกฺขารานํ   ฯ   อญฺญติตฺถิยา  ปน
ปริพฺพาชกา   อสกฺกตา   โหนฺติ  อครุกตา  อมานิตา  อปูชิตา  อนปจิตา
น ลาภิโน จีวรปิณฺฑปาตเสนาสนคิลานปจฺจยเภสชฺชปริกฺขารานํ ฯ
     [๑๐๓]  อถ  โข  ๑  อญฺญติตฺถิยา  ปริพฺพาชกา  ภควโต สกฺการํ
อสหมานา   ภิกฺขุสงฺฆสฺส   จ   เยน  สุนฺทรี  ปริพฺพาชิกา  เตนุปสงฺกมึสุ
อุปสงฺกมิตฺวา   สุนฺทรึ   ปริพฺพาชิกํ   เอตทโวจุํ   อุสฺสหสิ  ภคินิ  ญาตีนํ
อตฺถํ   กาตุนฺติ  ฯ  กฺยาหํ  อยฺยา  กโรมิ  กึ  มยา  สกฺกา  ๒  กาตุํ
ชีวิตมฺปิ   เม   ปริจฺจตฺตํ   ญาตีนํ   อตฺถายาติ   ฯ   เตน   หิ  ภคินิ
อภิกฺขณํ  เชตวนํ  คจฺฉาหีติ  ฯ  เอวํ  อยฺยาติ  โข  สุนฺทรี  ปริพฺพาชิกา
เตสํ    อญฺญติตฺถิยานํ    ปริพฺพาชกานํ   ปฏิสฺสุตฺวา   อภิกฺขณํ   เชตวนํ
อคฺคมาสิ   ฯ   ยทา   อญฺญึสุ  เต  อญฺญติตฺถิยา  ปริพฺพาชกา  เต  ๓
ทิฏฺฐา  โข  สุนฺทรี  ปริพฺพาชิกา  พหุชเนน  อภิกฺขณํ  เชตวนํ คจฺฉตีติ ๔
อถ   นํ   ชีวิตา   โวโรเปตฺวา  ตตฺเถว  เชตวนสฺส  ปริกฺขากูเป  ๕
นิกฺขณิตฺวา     เยน     ราชา    ปเสนทิ    โกสโล    เตนุปสงฺกมึสุ
อุปสงฺกมิตฺวา   ราชานํ  ปเสนทึ  โกสลํ  เอตทโวจุํ  ยา  สา  มหาราช
สุนฺทรี   ปริพฺพาชิกา   สา   โน   น   ทิสฺสตีติ  ฯ  กตฺถ  ปน  ตุเมฺห
#๑ ม. ยุ. เต ฯ  ๒ ม. น สกฺกา ฯ  ๓ ม. โว ฯ อฏฺฐกถายํ โว ทิฏฺฐาติ ปาโฐ
#ทิสฺสติ วิเสสโต ทิฏฺฐา พหุลํ ทิฏฺฐาติ จ วณฺณิยเต ฯ  ๔ ยุ. อาคจฺฉตีติ ฯ
#๕ ม. ปริกฺขา กูเป นิกฺขิปิตฺวา ฯ ยุ. ปริขาย กูเป ฯ
