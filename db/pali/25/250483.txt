           ภวราคปเรเตหิ           ภวโสตานุสาริหิ
           มารเธยฺยานุปฺปนฺเนหิ       นายํ ธมฺโม สุสมฺพุโธ ฯ
           โก นุ อญฺญตฺร อริเยหิ ๑   ปทํ สมฺพุทฺธมรหติ
           ยํ ปทํ สมฺมทญฺญาย         ปรินิพฺพนฺติ อนาสวาติ ฯ
     [๔๐๗]   อิทมโวจ   ภควา   ฯ   อตฺตมนา  เต  ภิกฺขู  ภควโต
ภาสิตํ   อภินนฺทุนฺติ   ฯ  อิมสฺมิญฺจ  ปน  ๒  เวยฺยากรณสฺมึ  ภญฺญมาเน
สฏฺฐิมตฺตานํ ภิกฺขูนํ อนุปาทาย อาสเวหิ จิตฺตานิ วิมุจฺจึสูติ ฯ
                  ทฺวยตานุปสฺสนาสุตฺตํ ทฺวาทสมํ ฯ
                         ตสฺสุทฺทานํ
           สจฺจํ อุปธิ อวิชฺชา จ       สงฺขารวิญฺญาณปญฺจมํ ๓
           ผสฺสเวทนิยา ตณฺหา        อุปาทานารมฺภอาหรา ๔
           อิญฺชิตํ ผนฺทิตํ ๕ รูปํ       สจฺจํ ทุกฺเขน ๖ โสฬสาติ ฯ
                      มหาวคฺโค ตติโย ฯ
                         ตสฺสุทฺทานํ
           ปพฺพชฺชา จ ปธานา จ      สุภา จ สุนฺทรี ตถา
           มาฆสุตฺตสภิโย จ          เสโล สลฺลํ ปวุจฺจติ
           วาเสฏฺโฐ จาปิ โกกาลิ     นาลโก ทฺวยตานุปสฺสนํ
           ทฺวาทเสตานิ สุตฺตานิ       มหาวคฺโคติ วุจฺจตีติ ฯ
                     ___________________
#๑ ม. ยุ. อญฺญตฺรมริเยหิ ฯ  ๒ ยุ. ... อภินนฺทุํ อิมสฺมึ โข ปน ฯ
#๓ ม. สงฺขาเร ฯ ยุ. สงฺขารา ฯ ๔ ม. ยุ. ... ภา อาหารา ฯ
#๕ ม. อิญฺชิตํ จลิตํ ฯ ยุ. อิญฺชิเต ผนฺทิตํ ฯ  ๖ โป. ยุ. สจฺจา ทุกฺเขน ฯ
