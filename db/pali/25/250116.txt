นุ  ๑  โข  เทวานมินฺโทติ  อิติ  วิทิตฺวา  สกฺกํ  เทวานมินฺทํ เอตทโวจ
กตํ   โข   เต  อิทํ  โกสิย  มา  ปุนปิ  เอวรูปมกาสีติ  ฯ  อมฺหากมฺปิ
ภนฺเต      กสฺสป     ปุญฺเญน     อตฺโถ     อมฺหากมฺปิ     ปุญฺเญน
กรณียนฺติ   ฯ   อถ   โข  สกฺโก  เทวานมินฺโท  อายสฺมนฺตํ  มหากสฺสปํ
อภิวาเทตฺวา    ปทกฺขิณํ    กตฺวา   เวหาสํ   อพฺภุคฺคนฺตฺวา   อากาเส
อนฺตลิกฺเข ติกฺขตฺตุํ อุทานํ อุทาเนสิ
          อโห ทานํ ปรมทานํ     กสฺสเป สุปติฏฺฐิตํด
          อโห ทานํ ปรมทานํ     กสฺสเป สุปติฏฺฐิตนฺติ ฯ
     [๘๑]   อสฺโสสิ   โข   ภควา   ทิพฺพาย  โสตธาตุยา  วิสุทฺธาย
อติกฺกนฺตมานุสิกาย    สกฺกสฺส   เทวานมินฺทสฺส   เวหาสํ   อพฺภุคฺคนฺตฺวา
อากาเส อนฺตลิกฺเข ติกฺขตฺตุํ อุทานํ อุทาเนนฺตสฺส
          อโห ทานํ ปรมทานํ     กสฺสเป สุปติฏฺฐิตํ
          อโห ทานํ ปรมทานํ     กสฺสเป สุปติฏฺฐิตนฺติ ฯ
     อถ   โข  ภควา  เอตมตฺถํ  วิทิตฺวา  ตายํ  เวลายํ  อิมํ  อุทานํ
อุทาเนสิ
          ปิณฺฑปาติกสฺส ภิกฺขุโน    อตฺตภรสฺส อนญฺญโปสิโน
          เทวา ปิหยนฺติ ตาทิโน   อุปสนฺตสฺส สทา สตีมโตติ ฯ สตฺตมํ ฯ
     [๘๒]  ๘  เอวมฺเม  สุตํ  ฯ  เอกํ  สมยํ  ภควา สาวตฺถิยํ วิหรติ
เชตวเน   อนาถปิณฺฑิกสฺส   อาราเม   ฯ   เตน   โข   ปน  สมเยน
สมฺพหุลานํ   ภิกฺขูนํ   ปจฺฉาภตฺตํ   ปิณฺฑปาตปฏิกฺกนฺตานํ  กเรริมณฺฑลมาเฬ
#๑ ม. สกฺโก โข อยํ เทวานมินฺโท ฯ
