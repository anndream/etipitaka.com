สมนฺนาคตา     มโนสุจริเตน    สมนฺนาคตา    อริยานํ    อนุปวาทกา
สมฺมาทิฏฺฐิกา     สมฺมาทิฏฺฐิกมฺมสมาทานา     เต    กายสฺส    เภทา
ปรมฺมรณา   สุคตึ   สคฺคํ   โลกํ   อุปปนฺนาติ   อิติ   ทิพฺเพน  จกฺขุนา
วิสุทฺเธน     อติกฺกนฺตมานุสเกน     ฯเปฯ     ยถากมฺมูปเค    สตฺเต
ปชานาติ   อยมสฺส   ทุติยา   วิชฺชา   อธิคตา   โหติ  อวิชฺชา  วิหตา
วิชฺชา    อุปฺปนฺนา    ตโม    วิหโต    อาโลโก   อุปฺปนฺโน   ยถาตํ
อปฺปมตฺตสฺส   อาตาปิโน   ปหิตตฺตสฺส    วิหรโต   ฯ  ๓  ปุน  จ  ปรํ
ภิกฺขเว   ภิกฺขุ   อาสวานํ   ขยา   อนาสวํ   เจโตวิมุตฺตึ  ปญฺญาวิมุตฺตึ
ทิฏฺเฐว    ธมฺเม    สยํ    อภิญฺญา   สจฺฉิกตฺวา   อุปสมฺปชฺช   วิหรติ
อยมสฺส   ตติยา   วิชฺชา   อธิคตา   โหติ   อวิชฺชา   วิหตา   วิชฺชา
อุปฺปนฺนา   ตโม   วิหโต   อาโลโก   อุปฺปนฺโน   ยถาตํ   อปฺปมตฺตสฺส
อาตาปิโน    ปหิตตฺตสฺส    วิหรโต   ฯ   เอวํ   โข   อหํ   ภิกฺขเว
ธมฺเมน เตวิชฺชํ พฺราหฺมณํ ปญฺญาเปมิ นาญฺญํ ลปิตลาปนมตฺเตนาติ ฯ
          ปุพฺเพนิวาสํ โย เวทิ ๑     [๒] สคฺคาปายญฺจ ปสฺสติ
          อถ ๓  ชาติกฺขยํ ปตฺโต      อภิญฺญาโวสิโต มุนิ
          เอตาหิ ตีหิ วิชฺชาหิ         เตวิชฺโช โหติ พฺราหฺมโณ
          ตมหํ วทามิ เตวิชฺชํ         นาญฺญํ ลปิตลาปนนฺติ ฯ
     อยมฺปิ อตฺโถ วุตฺโต ภควตา        อิติ เม สุตนฺติ ฯ ทสมํ ฯ
                      วคฺโค ปญฺจโม ฯ
#๑ ม. เวติ ฯ ๒ ยุ. ปุพฺเพนิวาสํ โย เวทิ  สคฺคาปายญฺจ พฺราหฺมณํ
#                ปญฺญาเปมิ น จ อญฺญํ  ลปิตลาปนมตฺเตน ฯ
#๓ ม. อโถ ฯ
