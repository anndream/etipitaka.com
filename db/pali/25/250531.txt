           เอตมฺเม ปุฏฺโฐ ปพฺรูมิ      กตฺเถตํ อุปรุชฺฌติ ฯ
           ยเมตํ ปญฺหํ อปุจฺฉิ         อชิต ตํ วทามิ เต
           ยตฺถ นามญฺจ รูปญฺจ        อเสสํ อุปรุชฺฌติ
           วิญฺญาณสฺส นิโรเธน        เอตฺเถตํ อุปรุชฺฌติ ฯ
           เย จ สงฺขาตธมฺมาเส      เย จ เสขา ปุถู อิธ
           เตสํ เม นิปโก อิริยํ       ปุฏฺโฐ ปพฺรูหิ มาริส ฯ
           กาเมสุ นาภิคิชฺเฌยฺย       มนสานาวิโล สิยา
           กุสโล สพฺพธมฺมานํ         สโต ภิกฺขุ ปริพฺพเชติ ฯ
                   อชิตมาณวกปญฺหา ปฐมา ฯ
                     _______________
               สุตฺตนิปาเต ปญฺจมสฺส ปารายนวคฺคสฺส
                  ทุติยา ติสฺสเมตฺเตยฺยปญฺหา
   [๔๒๖] ๒ โกธ สนฺตุสิโต โลเก       (อิจฺจายสฺมา ติสฺสเมตฺเตยฺโย ๑-)
                                 กสฺส โน สนฺติ อิญฺชิตา
           โก อุภนฺตมภิญฺญาย         มชฺเฌ มนฺตา น ลิมฺปติ
           กํ พฺรูสิ มหาปุริโสติ        โก อิธ สิพฺพนิมจฺจคา ๒ ฯ
           กาเมสุ พฺรหฺมจริยวา       (เมตฺเตยฺยาติ ภควา)
                                 วีตตโณฺห สทา สโต
#๑ ยุ. ติสฺโส เมตฺเตยฺโย ฯ ๒ ม. สิพฺพินิมจฺจคา ฯ
