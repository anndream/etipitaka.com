               วิคตรชมนงฺคณํ วิสุทฺธํ
               ปตฺตํ ชาติกฺขยํ ตมาหุ พุทฺธนฺติ ฯ
     [๓๖๗]    อถ    โข   สภิโย   ปริพฺพาชโก   ภควโต   ภาสิตํ
อภินนฺทิตฺวา     อนุโมทิตฺวา    อตฺตมโน    ปมุทิโต    ๑    อุทคฺโค
ปีติโสมนสฺสชาโต ภควนฺตํ อุตฺตรึ ปญฺหํ อปุจฺฉิ
               กึปตฺตินมาหุ พฺราหฺมณํ (อิติ สภิโย)
               สมณํ เกน กถญฺจ นฺหาตโกติ
               นาโคติ กถํ ปวุจฺจติ
               ปุฏฺโฐ เม ภควา พฺยากโรหิ ฯ
               พาเหตฺวา ๒ สพฺพปาปกานิ (สภิยาติ ภควา)
               วิมโล สาธุสมาหิโต ฐิตตฺโต
               สํสารมติจฺจ เกวลี โส
               อนิสฺสิโต ๓  ตาทิ ปวุจฺจเต ส ๔ พฺรหฺมา ฯ
               สมิตาวิ ปหาย ปุญฺญปาปํ
               วิรโช ญตฺวา อิมํ ปรญฺจ โลกํ
               ชาติมรณํ อุปาติวตฺโต
               สมโณ ตาทิ ปวุจฺจเต ตถตฺตา ฯ
               นินฺนหาย สพฺพปาปกานิ
               อชฺฌตฺตญฺจ ๕ พหิทฺธา จ สพฺพโลเก
#๑ ยุ. ปโมทิโต ฯ ๒ โป. ม. พาหิตฺวา ฯ ๓ ม. ยุ. อสิโต ฯ ๔ ยุ. อยํ
#ปาโฐ นตฺถิ ฯ ๕ ม. จสทฺโท นตฺถิ ฯ
