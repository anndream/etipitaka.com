ฉาริกา   ปญฺญายิตฺถ   น   มสีติ   ฯ   อถ   โข   ภควา   เอตมตฺถํ
วิทิตฺวา ตายํ เวลายํ อิมํ อุทานํ อุทาเนสิ
          อเภทิ กาโย นิโรธิ สญฺญา   เวทนาปีติทหํสุ ๑ สพฺพา
          วูปสมึสุ สงฺขารา          วิญฺญาณํอตฺถมาคมาติ ฯ นวมํ ฯ
     [๑๗๘]   ๑๐   เอวมฺเม  สุตํ  ฯ  เอกํ  สมยํ  ภควา  สาวตฺถิยํ
วิหรติ  เชตวเน  อนาถปิณฺฑิกสฺส  อาราเม  ฯ  ตตฺร  โข  ภควา  ภิกฺขู
อามนฺเตสิ   ภิกฺขโวติ  ฯ  ภทนฺเตติ  เต  ภิกฺขู  ภควโต  ปจฺจสฺโสสุํ  ฯ
ภควา     เอตทโวจ    ทพฺพสฺส    ภิกฺขเว    มลฺลปุตฺตสฺส    เวหาสํ
อพฺภุคฺคนฺตฺวา   อากาเส   อนฺตลิกฺเข   ปลฺลงฺเกน  นิสีทิตฺวา  เตโชธาตุํ
สมาปชฺชิตฺวา     วุฏฺฐหิตฺวา     ปรินิพฺพุตสฺส    สรีรสฺส    ฌายมานสฺส
ฑยฺหมานสฺส   เนว   ฉาริกา   ปญฺญายิตฺถ   น   มสิ  เสยฺยถาปิ  นาม
สปฺปิสฺส   วา   ฌายมานสฺส   ฑยฺหมานสฺส   เนว   ฉาริกา   ปญฺญายติ
น    มสิ    เอวเมว    ภิกฺขเว    ทพฺพสฺส    มลฺลปุตฺตสฺส   เวหาสํ
อพฺภุคฺคนฺตฺวา   อากาเส   อนฺตลิกฺเข   ปลฺลงฺเกน  นิสีทิตฺวา  เตโชธาตุํ
สมาปชฺชิตฺวา   ปรินิพฺพุตสฺส   สรีรสฺส   ฌายมานสฺส   ฑยฺหมานสฺส  เนว
ฉาริกา   ปญฺญายิตฺถ  น  มสีติ  ฯ  อถ  โข  ภควา  เอตมตฺถํ  วิทิตฺวา
ตายํ เวลายํ อิมํ อุทานํ อุทาเนสิ
          อโยฆนหตสฺเสว           ชลโต ชาตเวทสฺส ๒
          อนุปุพฺพูปสนฺตสฺส           ยถา น ญายเต คติ
#๑ วณฺณนายํ เวทนาสีติภวึสุ ฯ  ๒ ม. ชาตเวทโส ฯ
