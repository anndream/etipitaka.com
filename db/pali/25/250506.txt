               สพฺเพว หีเม กุสลา วทานา ฯ
               ปรสฺส เจ ธมฺมมนานุชานํ
               พาโล มโค ๑ โหติ นิหีนปญฺโญ
               สพฺเพว พาลา สุนิหีนปญฺญา
               สพฺเพวิเม ทิฏฺฐิปริพฺพสานา ฯ
               สนฺทิฏฺฐิยา เว ปน วีวทาตา ๒
               สํสุทฺธปญฺญา กุสลา มตีมา
               น เตสํ โกจิ นิหีนปญฺโญ ๓
               ทิฏฺฐีหิ เตสมฺปิ ตถา สมตฺตา ฯ
               น วาหเมตํ ตถิวนฺติ ๔ พฺรูมิ
               ยมาหุ พาโล ๕ มิถุ อญฺญมญฺญํ
               สกํ สกํ ทิฏฺฐิมกํสุ สจฺจํ
               ตสฺมา หิ พาโลติ ปรํ ทหนฺติ ฯ
               ยมาหุ สจฺจํ ตถิวนฺติ เอเก
               ตมาหุ อญฺเญปิ ๖ ตุจฺฉํ มุสาติ
               เอวมฺปิ วิคฺคยฺห วิวาทยนฺติ ๗
               กสฺมา น เอกํ สมณา วทนฺติ ฯ
               เอกํ หิ สจฺจํ น ทุตียมตฺถิ
               ยสฺมึ ปชาโน วิวเท ปชานํ
               นานา เต สจฺจานิ สยํ ถุนนฺติ
#๑ ม. พาโลมโก ฯ ๒ โป. เจว น เจวทาตา ฯ ม. เจว น วีวทาตา ฯ
#๓ ม. ยุ. ปริหีนปญฺโญ ฯ ๔ ม. ยุ. ตถิยนฺติ ฯ ๕ ม. ยุ. พาลา ฯ
#๖ ม. ยุ. อญฺเญ จ ฯ ๗ ยุ. วิวาทิยนฺติ ฯ
