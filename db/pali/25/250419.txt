               สาธาหํ ภควา ตถา วิชญฺญํ
               โย ทกฺขิณํ ภุญฺเชยฺย มาทิสสฺส
               ยํ ยญฺญกาเล ปริเยสมาโน
                     ปปฺปุยฺย ตว สาสนํ ฯ
           สารมฺภา ยสฺส วิคตา       จิตฺตํ ยสฺส อนาวิลํ
           วิปฺปมุตฺโต จ กาเมหิ       ถีนํ ยสฺส ปนูทิตํ
           สีมนฺตานํ วิเนตารํ         ชาติมรณโกวิทํ
           มุนึ โมเนยฺยสมฺปนฺนํ        ตาทิสํ ยญฺญมาคตํ
           ภกุฏึ วินยิตฺวาน           ปญฺชลิกา นมสฺสถ
           ปูเชถ อนฺนปาเนน         เอวํ อิชฺฌนฺติ ทกฺขิณา ฯ
           พุทฺโธ ภวํ อรหติ ปูรฬาสํ    ปุญฺญกฺเขตฺตมนุตฺตรํ
           อายาโค สพฺพโลกสฺมึ ๑    โภโต ทินฺนํ มหปฺผลนฺติ ฯ
     [๓๖๐]    อถ   โข   สุนฺทริกภารทฺวาโช   พฺราหฺมโณ   ภควนฺตํ
เอตทโวจ    อภิกฺกนฺตํ    โภ    โคตม    อภิกฺกนฺตํ    โภ    โคตม
เสยฺยถาปิ   โภ   โคตม   นิกฺกุชฺชิตํ   วา  อุกฺกุชฺเชยฺย  ปฏิจฺฉนฺนํ  วา
วิวเรยฺย    มูฬฺหสฺส    วา    มคฺคํ    อาจิกฺเขยฺย   อนฺธกาเร   วา
เตลปชฺโชตํ    ธาเรยฺย    จกฺขุมนฺโต    รูปานิ   ทกฺขนฺตีติ   เอวเมวํ
โภตา   โคตเมน   อเนกปริยาเยน   ธมฺโม  ปกาสิโต  เอสาหํ  ภวนฺตํ
โคตมํ    สรณํ   คจฺฉามิ   ธมฺมญฺจ   ภิกฺขุสงฺฆญฺจ   ลเภยฺยาหํ   โภโต
โคตมสฺส    สนฺติเก    ปพฺพชฺชํ    ลเภยฺยํ   อุปสมฺปทนฺติ   ฯ   อลตฺถ
#๑ ม. ยุ. สพฺพโลกสฺส ฯ
