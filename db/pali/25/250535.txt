     กิตฺตยิสฺสามิ เต ธมฺมํ (เมตฺตคูติ ภควา) ทิฏฺเฐ ธมฺเม อนีติหํ
           ยํ วิทิตฺวา สโต จรํ        ตเร โลเก วิสตฺติกํ ฯ
           ตญฺจาหํ อภินนฺทามิ         มเหสิ ธมฺมมุตฺตมํ
           ยํ วิทิตฺวา สโต จรํ        ตเร โลเก วิสตฺติกํ ฯ
               ยงฺกิญฺจิ สมฺปชานาสิ (เมตฺตคูติ ภควา)
               อุทฺธํ อโธ ติริยญฺจาปิ มชฺเฌ
               เอเตสุ นนฺทิญฺจ นิเวสนญฺจ
               ปนุชฺช วิญฺญาณํ ภเว น ติฏฺเฐ
               เอวํวิหารี สโต อปฺปมตฺโต
               ภิกฺขุ จรํ หิตฺวา มมายิตานิ
               ชาติชรํ โสกปริทฺทวญฺจ
               อิเธว วิทฺวา ปชเหยฺย ทุกฺขํ ฯ
               เอตาภินนฺทามิ วโจ มเหสิโน
               สุกิตฺติตํ โคตม นูปธีกํ
               อทฺธา หิ ภควา ปหาสิ ทุกฺขํ
               ตถา หิ เต วิทิโต เอส ธมฺโม ฯ
               เต จาปิ นูน ปชเหยฺยุ ทุกฺขํ
               เย ตฺวํ มุนี อฏฺฐิตํ โอวเทยฺย
               ตํ ตํ นมสฺสามิ สเมจฺจ นาค
               อปฺเปว มํ (ภควา) อฏฺฐิตํ โอวเทยฺย ฯ
