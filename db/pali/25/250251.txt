อโวจ ฯ ตตฺเถตํ อิติ วุจฺจติ
          อนาตาปี อโนตปฺปี         กุสีโต หีนวีริโย
          โย ถีนมิทฺธพหุโล          อหิริโก อนาทโร
          อภพฺโพ ตาทิโส ภิกฺขุ       ผุฏฺฐุํ สมฺโพธิมุตฺตมํ
               โย จ สติมา นิปโก ฌายี
               อาตาปี โอตฺตปฺปี จ อปฺปมตฺโต
               สญฺโญชนํ ชาติชราย ๑ เฉตฺวา
               อิเธว สมฺโพธิมนุตฺตรํ ผุเสติ ฯ
  อยมฺปิ อตฺโถ วุตฺโต ภควตา    อิติ เม สุตนฺติ ฯ สตฺตมํ ฯ
     [๒๑๓]   ๘  วุตฺตํ  เหตํ  ภควตา  วุตฺตมรหตาติ  เม  สุตํ  นยิทํ
ภิกฺขเว   พฺรหฺมจริยํ   วุสฺสติ   ชนกุหนตฺถํ  น  ๒  ชนลปนตฺถํ  น  ๒
ลาภสกฺการสิโลกานิสํสตฺถํ   น   ๒  อิติ  มํ  ชโน  ชานาตูติ  อถ  โข
อิทํ   ภิกฺขเว   พฺรหฺมจริยํ   วุสฺสติ   สํวรตฺถญฺเจว   ปหานตฺถญฺจาติ  ฯ
เอตมตฺถํ ภควา อโวจ ฯ ตตฺเถตํ อิติ วุจฺจติ
          สํวรตฺถํ ปหานตฺถํ          พฺรหฺมจริยํ อนีติหํ
          อเทสยิ โส ภควา         นิพฺพาโนคธคามินํ
          เอส มคฺโค มหตฺเถหิ ๓     อนุยาโต มเหสิภิ ๔
          เย เย ตํ ปฏิปชฺชนฺติ       ยถา พุทฺเธน เทสิตํ
          ทุกฺขสฺสนฺตํ กริสฺสนฺติ        สตฺถุ สาสนการิโนติ ฯ
#๑ โป. ชาติชรานํ ฯ  ๒ อฏฺฐกถายํ น ทิสฺสนฺติ ฯ ยุ นสทฺโท น ทิสฺสติ
#๓ ม. ยุ. มหตฺเตหิ ฯ  ๔ ยุ. มเหสิโน ฯ
