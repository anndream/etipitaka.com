ภนฺเต อยฺโย มหากจฺจาโนติ ฯ
     [๑๒๐]   เอวํ   วุตฺเต   อายสฺมา  มหากจฺจาโน  โสณํ  อุปาสกํ
โกฏิกณฺณํ   เอตทโวจ  ทุกฺกรํ  โข  โสณ  ยาวชีวํ  เอกภตฺตํ  เอกเสยฺยํ
พฺรหฺมจริยํ    อิงฺฆ    ตฺวํ    โสณ    ตตฺเถว   อคาริกภูโต   สมาโน
พุทฺธานํ  สาสนํ  อนุยุญฺช  กาลยุตฺตํ  เอกภตฺตํ  เอกเสยฺยํ พฺรหฺมจริยนฺติ ฯ
อถ     โข    โสณสฺส    อุปาสกสฺส    โกฏิกณฺณสฺส    โย    อโหสิ
ปพฺพชฺชาภิสงฺขาโร    โส    ปฏิปสฺสมฺภิ   ฯ   ทุติยมฺปิ   โข   โสณสฺส
อุปาสกสฺส    โกฏิกณฺณสฺส    รโหคตสฺส   ปฏิสลฺลีนสฺส   เอวํ   เจตโส
ปริวิตกฺโก   อุทปาทิ   ยถา   ยถา   โข   อยฺโย  มหากจฺจาโน  ธมฺมํ
เทเสติ     นยิทํ     สุกรํ    อคารํ    อชฺฌาวสตา    เอกนฺตปริปุณฺณํ
เอกนฺตปริสุทฺธํ    สงฺขลิขิตํ    พฺรหฺมจริยํ   จริตุํ   ยนฺนูนาหํ   เกสมสฺสุํ
โอหาเรตฺวา   กาสายานิ   วตฺถานิ  อจฺฉาเทตฺวา  อคารสฺมา  อนคาริยํ
ปพฺพเชยฺยนฺติ    ฯ    ทุติยมฺปิ    โข   โสโณ   อุปาสโก   โกฏิกณฺโณ
เยนายสฺมา    มหากจฺจาโน    เตนุปสงฺกมิ   อุปสงฺกมิตฺวา   อายสฺมนฺตํ
มหากจฺจานํ     อภิวาเทตฺวา     เอกมนฺตํ    นิสีทิ    ฯ    เอกมนฺตํ
นิสินฺโน   โข   โสโณ   อุปาสโก   โกฏิกณฺโณ  อายสฺมนฺตํ  มหากจฺจานํ
เอตทโวจ   อิธ   มยฺหํ  ภนฺเต  รโหคตสฺส  ปฏิสลฺลีนสฺส  เอวํ  เจตโส
ปริวิตกฺโก   อุทปาทิ   ยถา   ยถา   โข   อยฺโย  มหากจฺจาโน  ธมฺมํ
เทเสติ  นยิทํ  สุกรํ  อคารํ  อชฺฌาวสตา  เอกนฺตปริปุณฺณํ  เอกนฺตปริสุทฺธํ
สงฺขลิขิตํ       พฺรหฺมจริยํ       จริตุํ       ยนฺนูนาหํ      เกสมสฺสุํ
