วิทิตฺวา ตายํ เวลายํ อิมํ อุทานํ อุทาเนสิ
               โย พฺราหฺมโณ พาหิตปาปธมฺโม
               นิหุหหโก นิกฺกสาโว ยตตฺโต
               เวทนฺตคู วุสิตพฺรหฺมจริโย
               ธมฺเมน โส พฺราหฺมโณ ๑ พฺรหฺมวาทํ วเทยฺย
               ยสฺสุสฺสทา นตฺถิ กุหิญฺจิ โลเกติ ฯ จตุตฺถํ ฯ
     [๔๒]   ๕   เอวมฺเม   สุตํ   ฯ  เอกํ  สมยํ  ภควา  สาวตฺถิยํ
วิหรติ   เชตวเน   อนาถปิณฺฑิกสฺส   อาราเม   ฯ   เตน   โข   ปน
สมเยน   อายสฺมา   จ   สารีปุตฺโต   อายสฺมา   จ  มหาโมคฺคลฺลาโน
อายสฺมา   จ   มหากสฺสโป   อายสฺมา   จ   มหากจฺจาโน   อายสฺมา
จ   มหาโกฏฺฐิโต   อายสฺมา  จ  มหากปฺปิโน  อายสฺมา  จ  มหาจุนฺโท
อายสฺมา  จ  อนุรุทฺโธ  อายสฺมา  ๒  จ  เรวโต  อายสฺมา  จ นนฺโท
เยน   ภควา   เตนุปสงฺกมึสุ   ฯ   อทฺทสา   โข  ภควา  อายสฺมนฺเต
ทูรโต  ว  อาคจฺฉนฺเต  ทิสฺวาน  ภิกฺขู  อามนฺเตสิ  เอเต  ๓   ภิกฺขเว
พฺราหฺมณา   อาคจฺฉนฺติ   เอเต   ภิกฺขเว   พฺราหฺมณา  อาคจฺฉนฺตีติ  ฯ
เอวํ   วุตฺเต   อญฺญตโร   พฺราหฺมณชาติโก   ภิกฺขุ  ภควนฺตํ  เอตทโวจ
กิตฺตาวตา    นุโข    ภนฺเต    พฺราหฺมโณ   โหติ   กตเม   จ   ปน
พฺราหฺมณกรณา   ธมฺมาติ   ฯ   อถ   โข   ภควา   เอตมตฺถํ  วิทิตฺวา
ตายํ เวลายํ อิมํ อุทานํ อุทาเนสิ
     พาหิตฺวา    ปาปเก    ธมฺเม    เย    จรนฺติ    สทา   สตา
#๑ ม. อยํ ปาโฐ นตฺถิ ฯ  ๒ ยุ. ฯเปฯ อายสฺมา จ เรวโต อายสฺมา จ เทวทตฺโต
#อายสฺมา จ อานนฺโท ฯเปฯ อิติ ทิสฺสติ ฯ  ๓ ม. ยุ. เต ฯ
