               สมฺมปฺปชาโน สุวิมุตฺตจิตฺโต
               วิมุตฺติยา ผสฺสเย ตตฺถ ตตฺถ
               ส เวทคู วูสิตพฺรหฺมจริโย
               โลกนฺตคู ปารคโตติ วุจฺจตีติ ฯ ทสมํ ฯ
     [๒๙๐]  ๑๑  จรโต  เจปิ  ภิกฺขเว  ภิกฺขุโน อุปฺปชฺชติ กามวิตกฺโก
วา    พฺยาปาทวิตกฺโก    วา    วิหึสาวิตกฺโก   วา   ตญฺเจ   [๑]
ภิกฺขุ   อธิวาเสติ  นปฺปชหติ  น  วิโนเทติ  น  พฺยนฺตีกโรติ  น  อนภาวํ
คเมติ   จรมฺปิ   ภิกฺขเว   ภิกฺขุ   เอวํภูโต  อนาตาปี  อโนตฺตปฺปี  ๒
สตตํ    สมิตํ    กุสีโต    หีนวิริโยติ    วุจฺจติ    ฯ   ฐิตสฺส   เจปิ
ภิกฺขเว   ภิกฺขุโน   อุปฺปชฺชติ   กามวิตกฺโก   วา  พฺยาปาทวิตกฺโก  วา
วิหึสาวิตกฺโก    วา    ตญฺเจ    ภิกฺขุ    อธิวาเสติ    นปฺปชหติ   น
วิโนเทติ   น   พฺยนฺตีกโรติ  น  อนภาวํ  คเมติ  ฐิโตปิ  ภิกฺขเว  ภิกฺขุ
เอวํภูโต    อนาตาปี   อโนตฺตปฺปี   สตตํ   สมิตํ   กุสีโต   หีนวิริโยติ
วุจฺจติ   ฯ   นิสินฺนสฺส   เจปิ  ภิกฺขเว  ภิกฺขุโน  อุปฺปชฺชติ  กามวิตกฺโก
วา     พฺยาปาทวิตกฺโก     วา     วิหึสาวิตกฺโก     วา     ตญฺเจ
ภิกฺขุ   อธิวาเสติ  นปฺปชหติ  น  วิโนเทติ  น  พฺยนฺตีกโรติ  น  อนภาวํ
คเมติ     นิสินฺโนปิ     ภิกฺขเว     ภิกฺขุ     เอวํภูโต     อนาตาปี
อโนตฺตปฺปี   สตตํ  สมิตํ  กุสีโต  หีนวิริโยติ  วุจฺจติ  ฯ  สยานสฺส  เจปิ
ภิกฺขเว  ภิกฺขุโน  ชาครสฺส  อุปฺปชฺชติ  กามวิตกฺโก  วา  พฺยาปาทวิตกฺโก
วา      วิหึสาวิตกฺโก      วา      ตญฺเจ     ภิกฺขุ     อธิวาเสติ
#๑ ม. ยุ. ภิกฺขเว ฯ  ๒ ม. อโนตฺตาปิ ฯ
