               เย เว อลคฺคา ๑ วิจรนฺติ โลเก
               อกิญฺจนา เกวลิโน ยตตฺตา
               กาเลน เตสุ หพฺยํ ปเวจฺเฉ
               โย พฺราหฺมโณ ปุญฺญเปกฺโข ยเชถ ฯ
               เย สพฺพสํโยชนพนฺธนจฺฉิทา
               ทนฺตา วิมุตฺตา อนิฆา นิราสา
               กาเลน เตสุ หพฺยํ ปเวจฺเฉ
               โย พฺราหฺมโณ ปุญฺญเปกฺโข ยเชถ ฯ
               เย สพฺพสญฺโญชนวิปฺปมุตฺตา
               ทนฺตา วิมุตฺตา อนิฆา นิราสา
               กาเลน เตสุ หพฺยํ ปเวจฺเฉ ฯ
               ราคญฺจ โทสญฺจ ปหาย โมหํ
               ขีณาสวา วูสิตพฺรหฺมจริยา
               กาเลน เตสุ หพฺยํ ปเวจฺเฉ ฯ
               เยสุ น มายา วสตี น มาโน
               ขีณาสวา วูสิตพฺรหฺมจริยา
               กาเลน เตสุ หพฺยํ ปเวจฺเฉ ฯ
               เย วีตโลภา อมมา นิราสา
               ขีณาสวา วูสิตพฺรหฺมจริยา
               กาเลน เตสุ หพฺยํ ปเวจฺเฉ ฯ
#๑ ม. ยุ. อสตฺตา ฯ
