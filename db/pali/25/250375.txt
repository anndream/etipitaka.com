               นิรามคนฺธํ สพฺพทุกฺขปฺปนุทํ ๑
               นีจมโน วนฺทิ ตถาคตสฺส
               ตตฺเถว ปพฺพชฺชมโรจยิตฺถาติ ฯ
                    อามคนฺธสุตฺตํ ทุติยํ ฯ
                       _____________
           สุตฺตนิปาเต ทุติยสฺส จูฬวคฺคสฺส ตติยํ หิริสุตฺตํ
       [๓๑๖] ๓ หิรินฺตรนฺตํ วิชิคุจฺฉมานํ
               สขาหมสฺมิ ๒ อิติ ภาสมานํ
               สยฺหานิ กมฺมานิ อนาทิยนฺตํ
               เนโส มมนฺติ อิติ นํ วิชญฺญา ฯ
           อนนฺวยํ ปิยํ วาจํ          โย มิตฺเตสุ ปกุพฺพติ
           อกโรนฺตํ ภาสมานํ         ปริชานนฺติ ปณฺฑิตา ฯ
               น โส มิตฺโต โย สทา อปฺปมตฺโต
               เภทาสงฺกี รนฺธเมวานุปสฺสี
               ยสฺมึ จ เสติ อุรสีว ปุตฺโต
               ส เว มิตฺโต โย ปเรหิ อเภชฺโช ๓  ฯ
           ปามุชฺชกรณํ ฐานํ          ปสํสาวหนํ สุขํ
           ผลานิสํโส ภาเวติ         วหนฺโต โปริสํ ธุรํ ฯ
           ปวิเวกรสํ ปิตฺวา          รสํ อุปสมสฺส จ
#๑ ม. ยุ. สพฺพทุกฺขปฺปนูทนํ ฯ   ๒ โป. ตวาหมสฺมิ ฯ ม. ตวาหมสฺมิ ฯ
#๓ โป. อภชฺโช ฯ
