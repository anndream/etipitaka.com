อคฺคนครํ  ภวิสฺสติ  ปูฏเภทนํ  ๑  ฯ  ปาฏลิปุตฺตสฺส  โข  อานนฺท  ตโย
อนฺตรายา ภวิสฺสนฺติ อคฺคิโต วา อุทกโต วา มิถุเภทโต วาติ ฯ
     [๑๗๓]   อถ   โข  สุนีธวสฺสการา  มคธมหามตฺตา  เยน  ภควา
เตนุปสงฺกมึสุ    อุปสงฺกมิตฺวา   ภควตา   สทฺธึ   สมฺโมทึสุ   สมฺโมทนียํ
กถํ   สาราณียํ   วิติสาเรตฺวา   เอกมนฺตํ   อฏฺฐํสุ  ฯ  เอกมนฺตํ  ฐิตา
โข   สุนีธวสฺสการา   มคธมหามตฺตา   ภควนฺตํ   เอตทโวจุํ  อธิวาเสตุ
โน   ภวํ   โคตโม   อชฺชตฺตนาย   ภตฺตํ   สทฺธึ   ภิกฺขุสงฺเฆนาติ   ฯ
อธิวาเสสิ    ภควา    ตุณฺหีภาเวน    ฯ   อถ   โข   สุนีธวสฺสการา
มคธมหามตฺตา   ภควโต   อธิวาสนํ   วิทิตฺวา   เยน   สโก  อาวสโถ
เตนุปสงฺกมึสุ    อุปสงฺกมิตฺวา    สเก    อาวสเถ    ปณีตํ    ขาทนียํ
โภชนียํ   ปฏิยาทาเปตฺวา   ภควโต   กาลํ   อาโรเจสุํ   กาโล   โภ
โคตม   นิฏฺฐิตํ  ภตฺตนฺติ  ฯ  อถ  โข  ภควา  ปุพฺพณฺหสมยํ  นิวาเสตฺวา
ปตฺตจีวรมาทาย     สทฺธึ     ภิกฺขุสงฺเฆน     เยน    สุนีธวสฺสการานํ
มคธมหามตฺตานํ       อาวสโถ       เตนุปสงฺกมิ       อุปสงฺกมิตฺวา
ปญฺญตฺเต   อาสเน   นิสีทิ  ฯ  อถ  โข  สุนีธวสฺสการา  มคธมหามตฺตา
พุทฺธปฺปมุขํ    ภิกฺขุสงฺฆํ    ปณีเตน    ขาทนีเยน   โภชนีเยน   สหตฺถา
สนฺตปฺเปตฺวา     สมฺปริวาเรสุํ     ฯ    อถ    โข    สุนีธวสฺสการา
มคธมหามตฺตา    ภควนฺตํ    ภุตฺตาวึ    โอนีตปตฺตปาณึ   อญฺญตรํ   นีจํ
อาสนํ   คเหตฺวา   เอกมนฺตํ   นิสีทึสุ   ฯ   เอกมนฺตํ   นิสินฺเน   โข
สุนีธวสฺสกาเร มคธมหามตฺเต ภควา อิมาหิ คาถาหิ อนุโมทิ
#๑ ม. ปาฏลิปุตฺตํ ปูฏเภทนํ ฯ
