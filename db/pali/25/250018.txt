              ธมฺมปทคาถาย ทุติโย อปฺปมาทวคฺโค
  [๑๒] ๒ อปฺปมาโท อมตํ ปทํ         ปมาโท มจฺจุโน ปทํ
         อปฺปมตฺตา น มียนฺติ         เย ปมตฺตา ยถา มตา
         เอตํ ๑ วิเสสโต ญตฺวา     อปฺปมาทมฺหิ ปณฺฑิตา
         อปฺปมาเท ปโมทนฺติ         อริยานํ โคจเร รตา
         เต ฌายิโน สาตติกา        นิจฺจํ ทฬฺหปรกฺกมา
         ผุสนฺติ ธีรา นิพฺพานํ         โยคกฺเขมํ อนุตฺตรํ ฯ
         อุฏฺฐานวโต สติมโต         สุจิกมฺมสฺส นิสมฺมการิโน
         สญฺญตสฺส จ ธมฺมชีวิโน       อปฺปมตฺตสฺส ยโสภิวฑฺฒติ ฯ
         อุฏฺฐาเนนปฺปมาเทน         สญฺญเมน ทเมน จ
         ทีปํ กยิราถ เมธาวี         ยํ โอโฆ นาภิกีรติ ฯ
         ปมาทมนุยุญฺชนฺติ            พาลา ทุมฺเมธิโน ชนา
         อปฺปมาทญฺจ เมธาวี         ธนํ เสฏฺฐํว รกฺขติ ฯ
         มา ปมาทมนุยุญฺเชถ         มา กามรติสนฺถวํ
         อปฺปมตฺโต หิ ฌายนฺโต       ปปฺโปติ วิปุลํ สุขํ ฯ
         ปมาทํ อปฺปมาเทน          ยทา นุทติ ปณฺฑิโต
         ปญฺญาปาสาทมารุยฺห         อโสโก โสกินึ ปชํ
         ปพฺพตฏฺโฐว ภุมฺมฏฺเฐ        ธีโร พาเล อเวกฺขติ ฯ
         อปฺปมตฺโต ปมตฺเตสุ         สุตฺเตสุ พหุชาคโร
#๑ ม. เอวํ ฯ
