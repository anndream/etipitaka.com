วทามิ   โน   อชานโต   โน   อปสฺสโต   ฯ  กิญฺจ  ภิกฺขเว  ชานโต
กึ   ปสฺสโต  อาสวานํ  ขโย  โหติ  ฯ  อิทํ  ทุกฺขนฺติ  ภิกฺขเว  ชานโต
ปสฺสโต   อาสวานํ   ขโย   โหติ   ฯ   อยํ   ทุกฺขสมุทโยติ   ภิกฺขเว
ชานโต  ปสฺสโต  อาสวานํ  ขโย  โหติ  ฯ  อยํ  ทุกฺขนิโรโธติ  ภิกฺขเว
ชานโต   ปสฺสโต   อาสวานํ   ขโย   โหติ   ฯ  อยํ  ทุกฺขนิโรธคามินี
ปฏิปทาติ   ภิกฺขเว   ชานโต   ปสฺสโต   อาสวานํ   ขโย   โหติ   ฯ
เอวํ โข ภิกฺขเว ชานโต เอวํ ปสฺสโต อาสวานํ ขโย โหตีติ ฯ
          เสกฺขสฺส สิกฺขมานสฺส       อุชุมคฺคานุสาริโน
          ขยสฺมึ ปฐมํ ญาณํ          ตโต อญฺญา อนุตฺตรา ฯ
          ตโต อญฺญา วิมุตฺตสฺส       วิมุตฺติญาณมุตฺตมํ
          อุปฺปชฺชติ ขเย ญาณํ        ขีณา สํโยชนา อิติ ฯ
          น เตฺววิทํ กุสีเตน         พาเลนมวิชานตา
          นิพฺพานํ อธิคนฺตพฺพํ         สพฺพคนฺถปโมจนนฺติ ฯ ตติยํ ฯ
      [๒๘๓]  ๔  เย  ๑  เกจิ  ภิกฺขเว  สมณา  วา พฺราหฺมณา วา
อิทํ    ทุกฺขนฺติ   ยถาภูตํ   นปฺปชานนฺติ   อยํ   ทุกฺขสมุทโยติ   ยถาภูตํ
นปฺปชานนฺติ     อยํ    ทุกฺขนิโรโธติ    ยถาภูตํ    นปฺปชานนฺติ    อยํ
ทุกฺขนิโรธคามินี   ปฏิปทาติ   ยถาภูตํ   นปฺปชานนฺติ   ฯ   น  เม  เต
ภิกฺขเว   สมณา   วา   พฺราหฺมณา   วา   สมเณสุ   วา  สมณสมฺมตา
พฺราหฺมเณสุ    วา   พฺราหฺมณสมฺมตา   น   จ   ปเนเต   อายสฺมนฺโต
สามญฺญตฺถํ   วา   พฺรหฺมญฺญตฺถํ   วา   ทิฏฺเฐว   ธมฺเม   สยํ  อภิญฺญา
#๑ ม. ยุ. เย หิ ฯ
