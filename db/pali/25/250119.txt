อิมํ อุทานํ อุทาเนสิ
       ปิณฺฑปาติกสฺส ภิกฺขุโน    อตฺตภรสฺส อนญฺญโปสิโน
       เทวา ปิหยนฺติ ตาทิโน   โน เจ สทฺทสิโลกนิสฺสิโตติ ฯ อฏฺฐมํ ฯ
     [๘๓]   ๙   เอวมฺเม   สุตํ   ฯ  เอกํ  สมยํ  ภควา  สาวตฺถิยํ
วิหรติ  เชตวเน  อนาถปิณฺฑิกสฺส  อาราเม  ฯ  เตน  โข  ปน  สมเยน
สมฺพหุลานํ    ภิกฺขูนํ    ปจฺฉาภตฺตํ    ปิณฺฑปาตปฏิกฺกนฺตานํ   มณฺฑลมาเฬ
สนฺนิสินฺนานํ    สนฺนิปติตานํ   อยมนฺตรากถา   อุทปาทิ   โก   นุ   โข
อาวุโส   สิปฺปํ   ชานาติ   โก   กึ  สิปฺปํ  สิกฺขี  กตรํ  สิปฺปํ  สิปฺปานํ
อคฺคนฺติ   ฯ   ตตฺเถกจฺเจ   เอวมาหํสุ  หตฺถิสิปฺปํ  สิปฺปานํ  อคฺคนฺติ  ฯ
เอกจฺเจ    เอวมาหํสุ   อสฺสสิปฺปํ   สิปฺปานํ   อคฺคนฺติ   ฯ   เอกจฺเจ
เอวมาหํสุ    รถสิปฺปํ   สิปฺปานํ   อคฺคนฺติ   ฯ   เอกจฺเจ   เอวมาหํสุ
ธนุสิปฺปํ   สิปฺปานํ   อคฺคนฺติ  ฯ  เอกจฺเจ  เอวมาหํสุ  ถรุสิปฺปํ  สิปฺปานํ
อคฺคนฺติ   ฯ   เอกจฺเจ   เอวมาหํสุ   มุทฺธาสิปฺปํ  สิปฺปานํ  อคฺคนฺติ  ฯ
เอกจฺเจ   เอวมาหํสุ   คณนาสิปฺปํ   สิปฺปานํ   อคฺคนฺติ   ฯ   เอกจฺเจ
เอวมาหํสุ   สงฺขานสิปฺปํ   สิปฺปานํ   อคฺคนฺติ   ฯ  เอกจฺเจ  เอวมาหํสุ
เลขาสิปฺปํ   สิปฺปานํ   อคฺคนฺติ   ฯ  เอกจฺเจ  เอวมาหํสุ  กาเวยฺยสิปฺปํ
สิปฺปานํ  อคฺคนฺติ  ฯ  เอกจฺเจ  เอวมาหํสุ  โลกายตนสิปฺปํ  ๑  สิปฺปานํ
อคฺคนฺติ  ฯ  เอกจฺเจ  เอวมาหํสุ  เขตฺตวิชฺชาสิปฺปํ ๒ สิปฺปานํ อคฺคนฺติ ฯ
อยญฺจรหิ  เตสํ  ภิกฺขูนํ  อนฺตรากถา  โหติ  ๓   วิปฺปกตา  ฯ  อถ  โข
#๑ ม. ยุ. โลกายตสิปฺปํ ฯ  ๒ ม. ขตฺตวิชฺชาสิปฺปํ ฯ  ๓ ยุ. อยํ ปาโฐ นตฺถิ ฯ
