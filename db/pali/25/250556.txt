               อฏฺฐกวคฺควโรติ ตมาหุ ฯ
               มคเธ ชนปเท รมณีเย
               เทสวเร กตปุญฺญนิเวเส
               ปาสาณกเจติยวเร สุวิภตฺเต
               วสี ภควา คณเสฏฺโฐ
               อุภยํ วา ปุณฺณสมาคตํ ยมฺหิ
               ทฺวาทสโยชนิยา ปริสาย
               โสฬสพฺราหฺมณานํ กิร ปุฏฺโฐ
               ปุจฺฉาย โสฬสปญฺหกมฺมิยา
               นิปฺปกาสยิ ธมฺมมทาสิ
               อตฺถปกาสกพฺยญฺชนปุณฺณํ
               ธมฺมมเทเสสิ ปรเขมชนิยํ
               โลกหิตาย ชิโน ทิปทคฺโค ฯ
               สุตฺตวรํ พหุธมฺมวิจิตฺรํ
               สพฺพกิเลสโมจนเหตุํ ๑
               เทสยิ สุตฺตวรํ ทิปทคฺโค ฯ
               พฺยญฺชนมตฺถปทสมยุตฺตํ
               อกฺขรสญฺญิตโอปมคฺคาฬฺหํ
               โลกวิจารณญาณปภคฺคํ
               เทสยิ สุตฺตวรํ ทิปทคฺโค ฯ
#๑ ม. ... ปโมจนเหตุํ ฯ
