ปริโยสานกลฺยาณํ     สาตฺถํ     สพฺยญฺชนํ     เกวลปริปุณฺณํ    ปริสุทฺธํ
พฺรหฺมจริยํ    ปกาเสติ    อยมฺปิ   ภิกฺขเว   ตติโย   ปุคฺคโล   โลเก
อุปฺปชฺชมาโน    อุปฺปชฺชติ    พหุชนหิตาย   พหุชนสุขาย   โลกานุกมฺปาย
อตฺถาย   หิตาย   สุขาย   เทวมนุสฺสานํ  ฯ  อิเม  โข  ภิกฺขเว  ตโย
ปุคฺคลา   โลเก   อุปฺปชฺชมานา   อุปฺปชฺชนฺติ   พหุชนหิตาย  พหุชนสุขาย
โลกานุกมฺปาย อตฺถาย หิตาย สุขาย เทวมนุสฺสานนฺติ ฯ
               สตฺถา หิ โลเก ปฐโม มเหสี
               ตสฺสนฺวโย สาวโก ภาวิตตฺโต
               อถาปโร ปาฏิปโทปิ เสกฺโข
               พหุสฺสุโต สีลวตูปปนฺโน ฯ
               เอเต ตโย เทวมนุสฺสเสฏฺฐา
               ปภงฺกรา ธมฺมมุทีริยนฺตา ๑
               อปาปุรนฺติ ๒ อมตสฺส ทฺวารํ
               โยคา ปโมจนฺติ พหุชนํ เต ฯ
               เย สตฺถวาเหน อนุตฺตเรน
               สุเทสิตํ มคฺคมนุกฺกมนฺติ
               อิเธว ทุกฺขสฺส กโรนฺติ อนฺตํ
              เย อปฺปมตฺตา สุคตสฺส สาสเนติ ฯ ปญฺจมํ ฯ
     [๒๖๔]  ๖  อสุภานุปสฺสี  ภิกฺขเว  กายสฺมึ  วิหรถ  อานาปานสฺสติ
จ    โว    อชฺฌตฺตํ    ปริมุขํ    สุปติฏฺฐิตา    โหตุ   สพฺพสงฺขาเรสุ
#๑ ม. ยุ. ธมฺมมุทีรยนฺตา ฯ ๒ ยุ. อปาวุณนุติ ฯ
