       สุตฺตนิปาเต ปญฺจมสฺส ปารายนวคฺคสฺส ทสมา กปฺปปญฺหา
  [๔๓๔] ๑๐ มชฺเฌ สรสฺมึ ติฏฺฐตํ        (อิจฺจายสฺมา กปฺโป)
                                 โอเฆ ชาเต มหพฺภเยh
           ชรามจฺจุปเรตานํ          ทีปํ ปพฺรูหิ มาริส
           ตฺวญฺจ เม ทีปมกฺขาหิ       ยถายิทํ นาปรํ สิยา ฯ
           มชฺเฌ สรสฺมึ ติฏฺฐตํ  (กปฺปาติ ภควา) โอเฆ ชาเต มหพฺภเย
           ชรามจฺจุปเรตานํ          ทีปํ ปพฺรูมิ กปฺป เต ฯ
           อกิญฺจนํ อนาทานํ          เอตํ ทีปํ อนาปรํ
           นิพฺพานํ อิติ นํ พฺรูมิ        ชรามจฺจุปริกฺขยํ ฯ
           เอตทญฺญาย เย สตา       ทิฏฺฐธมฺมาภินิพฺพุตา
           น เต มารวสานุคา        น เต มารสฺส ปฏฺฐคูติ ๑ ฯ
                  กปฺปมาณวกปญฺหา ทสมา ฯ
                      ______________
              สุตฺตนิปาเต ปญฺจมสฺส ปารายนวคฺคสฺส
                  เอกาทสมา ชตุกณฺณีปญฺหา
      [๔๓๕] ๑๑ สุตฺวานหํ วีร อกามกามึ (อิจฺจายสฺมา ชตุกณฺณี)
               โอฆาติคํ ปุฏฺฐุมกามมาคมํ
               สนฺตีปทํ พฺรูหิ สหาชเนตฺต ๒
#๑ ม. ยุ. ปทฺธคูติ ฯ  ๒ ม. สหชเนตฺต ฯ
