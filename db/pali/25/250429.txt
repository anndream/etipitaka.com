ภควนฺตํ ปญฺหํ อปุจฺฉิ
               กึปตฺตินมาหุ ภิกฺขุนํ (อิติ สภิโย)
               โสรตํ เกน กถญฺจ ทนฺตมาหุ
               พุทฺโธติ กถํ ปวุจฺจติ
               ปุฏฺโฐ เม ภควา พฺยากโรหิ ๑ ฯ
               ปชฺเชน กเตน อตฺตนา (สภิยาติ ภควา)
               ปรินิพฺพานคโต วิติณฺณกงฺโข
               วิภวญฺจ ภวญฺจ วิปฺปหาย
               วุสิตวา ขีณปุนพฺภโว ส ภิกฺขุ ฯ
               สพฺพตฺถ อุเปกฺขโก สตีมา
               น โส หึสติ กญฺจิ สพฺพโลเก
               ติณฺโณ สมโณ อนาวิโล
               อุสฺสทา ยสฺส น สนฺติ โสรโต โส
               ยสฺสินฺทฺริยานิ ภาวิตานิ
               อชฺฌตฺตํ พหิทฺธา จ สพฺพโลเก
               นิพฺพิชฺชิมํ ๒ ปรญฺจ โลกํ
               กาลํ กงฺขติ ภาวิโต ส ทนฺโต ฯ
               กปฺปานิ วิเจยฺย เกวลานิ
               สํสารํ ทุภยํ ๓  จุตูปปาตํ
#๑ ยุ. วยากโรหิ ฯ ๒ ม. นิพฺพิชฺช อิมํ ฯ  ๓ วณฺณนายํ ตทุภยํ ฯ
