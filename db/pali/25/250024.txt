         มธุวา มญฺญตี พาโล         ยาว ปาปํ น ปจฺจติ
         ยทา จ ปจฺจติ ปาปํ         อถ (พาโล) ทุกฺขํ นิคจฺฉติ ฯ
         มาเส มาเส กุสคฺเคน       พาโล ภุญฺเชถ โภชนํ
         น โส สงฺขาตธมฺมานํ        กลํ อคฺฆติ โสฬสึ ฯ
         น หิ ปาปํ กตํ กมฺมํ         สชฺชุขีรํว มุจฺจติ
         ฑหนฺตํ พาลมเนฺวติ          ภสฺมาจฺฉนฺโนว ปาวโก ฯ
         ยาวเทว อนตฺถาย          ญตฺตํ พาลสฺส ชายติ
         หนฺติ พาลสฺส สุกฺกํสํ         มุทฺธํ อสฺส วิปาตยํ ฯ
         อสนฺตํ ภาวมิจฺเฉยฺย ๑      ปุเรกฺขารญฺจ ภิกฺขุสุ
         อาวาเสสุ จ อิสฺสริยํ        ปูชา ปรกุเลสุ จ
         มเมว กตมญฺญนฺตุ           คิหี ปพฺพชิตา อุโภ
         มเมว อติวสา อสฺสุ         กิจฺจากิจฺเจสุ กิสฺมิจิ
         อิติ พาลสฺส สงฺกปฺโป        อิสฺสา มาโน จ วฑฺฒติ ฯ
         อญฺญา หิ ลาภูปนิสา         อญฺญา นิพฺพานคามินี
         เอวเมตํ อภิญฺญาย          ภิกฺขุ พุทฺธสฺส สาวโก
         สกฺการํ นาภินนฺเทยฺย        วิเวกมนุพฺรูหเย ฯ
                     พาลวคฺโค ปญฺจโม ฯ
                       _____________
#๑ โป. ม. ยุ. ภาวนมิจฺเฉยฺย ฯ
