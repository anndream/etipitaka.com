               ปญฺญุตฺตรํ ชาติขยนฺตทสฺสึ
               ตํ เว มุนึ อนฺติมเทหธารึ
               มารญฺชหํ ๑ พฺรูมิ ชราย ปารคุํ ฯ
               ตสฺมา สทา ฌานรตา สมาหิตา
               อาตาปิโน ชาติขยนฺตทสฺสิโน
               มารํ สเสนํ อภิภุยฺย ภิกฺขโว
               ภวถ ชาติมรณสฺส ปารคาติ ฯ
         อยมฺปิ อตฺโถ วุตฺโต ภควตา   อิติ เม สุตนฺติ ฯ นวมํ ฯ
     [๒๒๕]   ๑๐   วุตฺตํ   เหตํ   ภควตา   วุตฺตมรหตาติ  เม  สุตํ
ชาคโร   จสฺส   ภิกฺขเว   ภิกฺขุ  วิหเรยฺย  สโต  สมฺปชาโน  สมาหิโต
ปมุทิโต   วิปฺปสนฺโน   จ   ตตฺถ   กาลวิปสฺสี  จ  กุสเลสุ  ธมฺเมสุ  ฯ
ชาครสฺส  ภิกฺขเว  ภิกฺขุโน  วิหรโต  สติมโต  ๒ สมฺปชานสฺส สมาหิตสฺส
ปมุทิตสฺส      วิปฺปสนฺนสฺส      ตตฺถ      กาลวิปสฺสิโน      กุสเลสุ
ธมฺเมสุ   ทฺวินฺนํ   ผลานํ   อญฺญตรํ   ผลํ   ปาฏิกงฺขํ   ทิฏฺเฐว  ธมฺเม
อญฺญา   สติ   วา   อุปาทิเสเส   อนาคามิตาติ   ฯ  เอตมตฺถํ  ภควา
อโวจ ฯ ตตฺเถตํ อิติ วุจฺจติ
          ชาครนฺตา สุณาเถตํ        เย สุตฺตา เต ปพุชฺฌถ
          สุตฺตา ชาคริตํ เสยฺโย      นตฺถิ ชาครโต ภยํ ฯ
               โย ชาคโร จ สติมา สมฺปชาโน
               สมาหิโต มุทิโต วิปฺปสนฺโน จ
#๑ ยุ. มานญฺชหํ ฯ  ๒ ม. ยุ. สตสฺส ฯ
