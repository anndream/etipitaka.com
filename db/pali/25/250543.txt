      สุตฺตนิปาเต ปญฺจมสฺส ปารายนวคฺคสฺส นวมา โตเทยฺยปญฺหา
   [๔๓๓] ๙ ยสฺมึ กามา น วสนฺติ       (อิจฺจายสฺมา โตเทยฺโย)
                                 ตณฺหา ยสฺส น วิชฺชติ
           กถงฺกถา จ โย ติณฺโณ      วิโมกฺโข ตสฺส กีทิโส ฯ
 ยสฺมึ กามา น วสนฺติ (โตเทยฺยาติ ภควา) ตณฺหา ยสฺส น วิชฺชติ
           กถงฺกถา จ โย ติณฺโณ      วิโมกฺโข ตสฺส นาปโร ฯ
               นิราสโส ๑ โส อุท อาสสาโน
               ปญฺญาณวาโส อุท ปญฺญกปฺปี
               มุนึ อหํ สกฺก ยถา ๒ วิชญฺญํ
               ตมฺเม วิยาจิกฺข สมนฺตจกฺขุ ฯ
               นิราสโส ๓  โส น จ [๔] อาสสาโน
               ปญฺญาณวาโส น จ ปญฺญกปฺปี
               เอวมฺปิ โตเทยฺย มุนึ วิชาน
               อกิญฺจนํ กามภเว อสตฺตนฺติ ฯ
               โตเทยฺยมาณวกปญฺหา นวมา ฯ
                       _____________
#๑-๓ โป. ยุ. นิราสโย ฯ ๒ โป. กถํ ฯ ๔ ยุ. โส ฯ
