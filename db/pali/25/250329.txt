               ตสฺสา น สุณามิ กิญฺจิ ปาปํ
               อถ เจ ปตฺถยสี ปวสฺส เทว ฯ
               จิตฺตํ มม อสฺสวํ วิมุตฺตํ (อิติ ภควา)
               ทีฆรตฺตํ ปริภาวิตํ สุทนฺตํ
               ปาปํ ปน เม น วิชฺชติ
               อถ เจ ปตฺถยสี ปวสฺส เทว ฯ
               อตฺตเวตฺตนภโตหมสฺมิ (อิติ ธนิโย โคโป)
               ปุตฺตา จ เม สมานิยา อโรคา
               เตสํ น สุณามิ กิญฺจิ ปาปํ
               อถ เจ ปตฺถยสี ปวสฺส เทว ฯ
               นาหํ ภตโกสฺมิ กสฺสจิ (อิติ ภควา)
               นิพฺพิฏฺเฐน จรามิ สพฺพโลเก
               อตฺโถ ภติยา น วิชฺชติ
               อถ เจ ปตฺถยสี ปวสฺส เทว ฯ
               อตฺถิ วสา อตฺถิ เธนุปา (อิติ ธนิโย โคโป)
               โคธรณิโย ปเวนิโยปิ อตฺถิ
               อุสโภปิ ควมฺปตี ๑ จ อตฺถิ
               อถ เจ ปตฺถยสี ปวสฺส เทว ฯ
               นตฺถิ วสา นตฺถิ เธนุปา (อิติ ภควา)
               โคธรณิโย ปเวนิโยปิ นตฺถิ
#๑ ม. ยุ. สพฺพตฺถ ควมฺปตีธาติ ทิสฺสติ ฯ
