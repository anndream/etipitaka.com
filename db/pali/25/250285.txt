          ปริตฺตํ ทารุมารุยฺห         ยถา สีเท มหณฺณเว
          เอวํ กุสีตมาคมฺม          สาธุชีวีปิ สีทติ ฯ
          ตสฺมา ตํ ปริวชฺเชยฺย       กุสีตํ หีนวีริยํ
          ปวิวิตฺเตหิ อริเยหิ         ปหิตตฺเตหิ ฌายิภิ
          นิจฺจํ อารทฺธวิริเยหิ        ปณฺฑิเตหิ สหาวเสติ ฯ
      อยมฺปิ อตฺโถ วุตฺโต ภควตา      อิติ เม สุตนฺติ ฯ นวมํ ฯ
     [๒๕๗]  ๑๐  วุตฺตํ  เหตํ  ภควตา  วุตฺตมรหตาติ  เม สุตํ ตโยเม
ภิกฺขเว    ธมฺมา   เสขสฺส   ภิกฺขุโน   ปริหานาย   สํวตฺตนฺติ   กตเม
ตโย   อิธ   ภิกฺขเว   เสโข   ภิกฺขุ   กมฺมาราโม   โหติ   กมฺมรโต
กมฺมารามตมนุยุตฺโต   ภสฺสาราโม   โหติ  ภสฺสรโต  ภสฺสารามตมนุยุตฺโต
นิทฺทาราโม        โหติ        นิทฺทารโต       นิทฺทารามตมนุยุตฺโต
อิเม   โข   ภิกฺขเว   ตโย   ธมฺมา   เสขสฺส   ภิกฺขุโน   ปริหานาย
สํวตฺตนฺติ   ฯ   ตโยเม  ภิกฺขเว  ธมฺมา  เสขสฺส  ภิกฺขุโน  อปริหานาย
สํวตฺตนฺติ   กตเม   ตโย   อิธ  ภิกฺขเว  เสโข  ภิกฺขุ  น  กมฺมาราโม
โหติ    น    กมฺมรโต    น   กมฺมารามตมนุยุตฺโต   น   ภสฺสาราโม
โหติ   น   ภสฺสรโต   น   ภสฺสารามตมนุยุตฺโต  น  นิทฺทาราโม  โหติ
โหติ   น   นิทฺทารโต   น   นิทฺทารามตมนุยุตฺโต   อิเม  โข  ภิกฺขเว
ตโย    ธมฺมา    เสขสฺส    ภิกฺขุโน    อปริหานาย   สํวตฺตนฺตีติ   ฯ
เอตมตฺถํ ภควา อโวจ ฯ ตตฺเถตํ อิติ วุจฺจติ
          กมฺมาราโม ภสฺสรโต ๑    นิทฺทาราโม จ อุทฺธโต
#๑ ม. ภสฺสาราโม ฯ
