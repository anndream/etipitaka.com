               สารุปฺปมตฺตโน วิทิตฺวา
               น ๑ จ ภิกฺขุ หึเสยฺย กญฺจิ โลเก
               ยถาตถํ ๒ ธมฺมํ วิทิตฺวา
               สมฺมา โส โลเก ปริพฺพเชยฺย ฯ
               ยสฺสานุสยา น สนฺติ เกจิ
               มูลา ๓  อกุสลา สมูหตา เส
               โส นิราสโส ๔ อนาสสาโน
               สมฺมา โส โลเก ปริพฺพเชยฺย ฯ
               อาสวขีโณ ปหีนมาโน
               สพฺพํ ราคปถํ อุปาติวตฺโต
               ทนฺโต ปรินิพฺพุโต ฐิตตฺโต
               สมฺมา โส โลเก ปริพฺพเชยฺย ฯ
               สทฺโธ สุตวา นิยามทสฺสี
               วคฺคคเตสุ น วคฺคสารี
               ธีโร โลภํ โทสํ วิเนยฺย ปฏิฆํ
               สมฺมา โส โลเก ปริพฺพเชยฺย ฯ
               สํสุทฺธชิโน วิวฏจฺฉโท
               ธมฺเมสุ วสี ปารคู อเนโช
#๑ ม. โน ฯ  ๒ ม. ยุ. ยถาตถิทํ ฯ ๓ ม. มูลา จ ฯ ๔ วณฺณนายํ นิราโส ฯ
#ม. นิราโส อนาสิสาโน ฯ ยุ. นิราสโย อนาสสาโน ฯ
