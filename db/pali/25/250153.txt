     ๒  ปุน  จ  ปรํ  ภิกฺขเว  มหาสมุทฺโท  ฐิตธมฺโม  เวลํ นาติวตฺตติ
ยํ   ภิกฺขเว   มหาสมุทฺโท   ฐิตธมฺโม   เวลํ   นาติวตฺตติ  อยมฺปิ  ๑
ภิกฺขเว    มหาสมุทฺเท   ทุติโย   อจฺฉริโย   อพฺภูตธมฺโม   ยํ   ทิสฺวา
ทิสฺวา อสุรา มหาสมุทฺเท อภิรมนฺติ ฯ
     ๓  ปุน  จ  ปรํ  ภิกฺขเว  มหาสมุทฺโท  น  มเตน  กุณเปน สํวสติ
ยํ   โหติ   มหาสมุทฺเท   มตํ   กุณปํ   ตํ   ขิปฺปเมว   ตีรํ   วาเหติ
ถลํ   อุสฺสาเทติ   ยมฺปิ   ภิกฺขเว   มหาสมุทฺโท   น   มเตน  กุณเปน
สํวสติ   ยํ  [๒]  มหาสมุทฺเท  มตํ  กุณปํ  ตํ  ขิปฺปเมว  ตีรํ  วาเหติ
ถลํ    อุสฺสาเทติ   อยมฺปิ   ภิกฺขเว   มหาสมุทฺเท   ตติโย   อจฺฉริโย
อพฺภูตธมฺโม ยํ ทิสฺวา ทิสฺวา อสุรา มหาสมุทฺเท อภิรมนฺติ ฯ
     ๔  ปุน  จ  ปรํ  ภิกฺขเว  ยา  กาจิ  มหานทิโย  เสยฺยถีทํ คงฺคา
ยมุนา  อจิรวตี  สรภู  มหี  ตา  มหาสมุทฺทํ  ปตฺตา  ๓   ชหนฺติ ปุริมานิ
นามโคตฺตานิ    มหาสมุทฺโท   เตฺวว   สงฺขฺยํ   คจฺฉนฺติ   ยํ   ภิกฺขเว
ยา   กาจิ   มหานทิโย   เสยฺยถีทํ  คงฺคา  ยมุนา  อจิรวตี  สรภู  มหี
ตา   มหาสมุทฺทํ   ปตฺตา   ชหนฺติ   ปุริมานิ  นามโคตฺตานิ  มหาสมุทฺโท
เตฺวว     สงฺขฺยํ     คจฺฉนฺติ     อยมฺปิ     ภิกฺขเว     มหาสมุทฺเท
จตุตฺโถ   อจฺฉริโย  อพฺภูตธมฺโม  ยํ  ทิสฺวา  ทิสฺวา  อสุรา  มหาสมุทฺเท
อภิรมนฺติ ฯ
     ๕  ปุน  จ  ปรํ  ภิกฺขเว  ยา ๔ โลเก สวนฺติโย มหาสมุทฺเท ๕
อปฺเปนฺติ  ยา  จ  อนฺตลิกฺขา  ธารา  ปปตนฺติ  ๖ น เตน มหาสมุทฺทสฺส
#๑ โป. อยมฺปิ โข ฯ  ๒ ม. โหติ ฯ  ๓ ม. ปตฺวา ฯ  ๔ โป. ยากาจิ ฯ
#ม. ยุ. ยา จ ฯ  ๕ ม. ยุ. มหาสมุทฺทํ ฯ  ๖ โป. ปวตฺตนฺติ ฯ
