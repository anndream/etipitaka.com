     ๑   กถญฺจ   ภิกฺขเว   ปุตฺโต   อติชาโต   โหติ   อิธ  ภิกฺขเว
ปุตฺตสฺส   มาตาปิตโร   โหนฺติ   น  พุทฺธํ  สรณํ  คตา  น  ธมฺมํ  สรณํ
คตา   น   สงฺฆํ  สรณํ  คตา  ปาณาติปาตา  อปฺปฏิวิรตา  อทินฺนาทานา
อปฺปฏิวิรตา     กาเมสุ     มิจฺฉาจารา     อปฺปฏิวิรตา    มุสาวาทา
อปฺปฏิวิรตา     สุราเมรยมชฺชปมาทฏฺฐานา     อปฺปฏิวิรตา     ทุสฺสีลา
ปาปธมฺมา   ฯ   ปุตฺโต   จ   เนสํ   โหติ   พุทฺธํ  สรณํ  คโต  ธมฺมํ
สรณํ   คโต   สงฺฆํ   สรณํ   คโต   ปาณาติปาตา   ปฏิวิรโต   [๑]
อทินฺนาทานา   ปฏิวิรโต   กาเมสุ   มิจฺฉาจารา   ปฏิวิรโต  มุสาวาทา
ปฏิวิรโต       สุราเมรยมชฺชปมาทฏฺฐานา       ปฏิวิรโต      สีลวา
กลฺยาณธมฺโม เอวํ โข ภิกฺขเว ปุตฺโต อติชาโต โหติ ฯ
     ๒   กถญฺจ   ภิกฺขเว   ปุตฺโต   อนุชาโต   โหติ   อิธ  ภิกฺขเว
ปุตฺตสฺส    มาตาปิตโร    โหนฺติ   พุทฺธํ   สรณํ   คตา   ธมฺมํ   สรณํ
คตา    สงฺฆํ   สรณํ   คตา   ปาณาติปาตา   ปฏิวิรตา   อทินฺนาทานา
ปฏิวิรตา    กาเมสุ    มิจฺฉาจารา   ปฏิวิรตา   มุสาวาทา   ปฏิวิรตา
สุราเมรยมชฺชปมาทฏฺฐานา    ปฏิวิรตา    สีลวนฺโต   กลฺยาณธมฺมา   ฯ
ปุตฺโต  ๒  จ  เนสํ  โหติ  พุทฺธํ  สรณํ  คโต  ธมฺมํ  สรณํ  คโต สงฺฆํ
สรณํ    คโต    ปาณาติปาตา    ปฏิวิรโต    อทินฺนาทานา   ปฏิวิรโต
กาเมสุ      มิจฺฉาจารา      ปฏิวิรโต      มุสาวาทา     ปฏิวิรโต
สุราเมรยมชฺชปมาทฏฺฐานา      ปฏิวิรโต      สีลวา     กลฺยาณธมฺโม
เอวํ โข ภิกฺขเว ปุตฺโต อนุชาโต โหติ ฯ
#๑ โป. โหติ ฯ ๒ ม. ยุ. ปุตฺโตปิ เนสํ ... ฯ
