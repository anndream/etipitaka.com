           วิภูตรูปสญฺญิสฺส            สพฺพกายปฺปหายิโน
           อชฺฌตฺตญฺจ พหิทฺธา จ       นตฺถิ กิญฺจีติ ปสฺสโต
           ญาณํ สกฺกานุปุจฺฉามิ        กถํ เนยฺโย ตถาวิโธ ฯ
           วิญฺญาณฏฺฐิติโย สพฺพา       (โปสาลาติ ภควา)
                                 อภิชานํ ตถาคโต
           ติฏฺฐนฺตเมนํ ชานาติ        วิมุตฺตํ ตปฺปรายนํ
           อากิญฺจญฺญาสมฺภวํ ๑       นนฺทิสญฺโญชนํ อิติ
           เอวเมวํ ๒ อภิญฺญาย      ตโต ตตฺถ วิปสฺสติ
           เอวํ ๓  ญาณํ กถํ ๔ ตสฺส  พฺราหฺมณสฺส วุสีมโตติ ฯ
                โปสาลมาณวกปญฺหา จุทฺทสมา ฯ
                     __________________
              สุตฺตนิปาเต ปญฺจมสฺส ปารายนวคฺคสฺส
                  ปณฺณรสมา โมฆราชปญฺหา
  [๔๓๙] ๑๕ ทฺวาหํ สกฺก ๕ อปุจฺฉิสฺสํ    (อิจฺจายสฺมา โมฆาราชา)
                                 น เม พฺยากาสิ จกฺขุมา ๖
           ยาวตติยญฺจ เทวิสิ         พฺยากโรตีติ เม สุตํ
           อยํ โลโก ปโร โลโก      พฺรหฺมโลโก สเทวโก
           ทิฏฺฐินฺเต นาภิชานามิ       โคตมสฺส ยสสฺสิโน
#๑ ม. อากิญฺญสมฺภวํ ญตฺวา ฯ ยุ. --- ญตฺวา ฯ  ๒ โป. ม. เอวเมตํ ฯ
#๓ ม. เอตํ ฯ  ๔ โป. ตถา ฯ  ๕ ม. ยุ. สกฺกํ ฯ  ๖ โป. จกฺขุม ฯ
