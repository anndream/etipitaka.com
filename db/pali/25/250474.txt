วา อุปาทิเสเส อนาคามิตาติ ฯ
           อิทมโวจ ภควา           อิทํ วตฺวาน สุคโต
                  อถาปรํ เอตทโวจ สตฺถา
     [๓๙๑] เย ทุกฺขํ นปฺปชานนฺติ       อโถ ทุกฺขสฺส สมฺภวํ
           ยตฺถ จ สพฺพโส ทุกฺขํ       อเสสํ อุปรุชฺฌติ
           ตญฺจ มคฺคํ น ชานนฺติ       ทุกฺขูปสมคามินํ
           เจโตวิมุตฺติหีนา เต        อโถ ปญฺญาวิมุตฺติยา
           อภพฺพา เต อนฺตกิริยาย     เต เว ชาติชรูปคา ฯ
           เย จ ทุกฺขํ ปชานนฺติ       อโถ ทุกฺขสฺส สมฺภวํ
           ยตฺถ จ สพฺพโส ทุกฺขํ       อเสสํ อุปรุชฺฌติ
           ตญฺจ มคฺคํ ปชานนฺติ        ทุกฺขูปสมคามินํ
           เจโตวิมุตฺติสมฺปนฺนา        อโถ ปญฺญาวิมุตฺติยา
           ภพฺพา เต อนฺตกิริยาย      น เต ชาติชรูปคาติ ฯ
     [๓๙๒]    สิยา   อญฺเญนปิ   ปริยาเยน   สมฺมาทฺวยตานุปสฺสนาติ
อิติ   เจ   ภิกฺขเว   ปุจฺฉิตาโร  อสฺสุ  สิยาติสฺสุ  วจนียา  ๑  กถญฺจ
สิยา      ยงฺกิญฺจิ      ทุกฺขํ     สมฺโภติ     สพฺพํ     อุปธิปจฺจยาติ
อยเมกานุปสฺสนา   อุปธีนํ   เตฺวว   อเสสวิราคนิโรธา   นตฺถิ  ทุกฺขสฺส
สมฺภโวติ     อยํ     ทุติยานุปสฺสนา     เอวํ    สมฺมาทฺวยตานุปสฺสิโน
ฯเปฯ อถาปรํ เอตทโวจ สตฺถา
               อุปธินิทานา ปภวนฺติ ทุกฺขา
#๑ โป. สิยา ติสฺส วจนีโย ฯ
