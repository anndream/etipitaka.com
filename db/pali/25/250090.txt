               ผุสนฺติ ผสฺสา อุปธึ ปฏิจฺจ
               นิรูปธึ เกน ผุเสยฺยุ ๑ ผสฺสาติ ฯ จตุตฺถํ ฯ
     [๕๕]   ๕   เอวมฺเม   สุตํ   ฯ  เอกํ  สมยํ  ภควา  สาวตฺถิยํ
วิหรติ   เชตวเน   อนาถปิณฺฑิกสฺส   อาราเม   ฯ   เตน   โข   ปน
สมเยน    อญฺญตโร   อิจฺฉานงฺคลโก   อุปาสโก   สาวตฺถึ   อนุปฺปตฺโต
โหติ   เกนจิเทว   กรณีเยน   ฯ   อถ  โข  โส  อุปาสโก  สาวตฺถิยํ
ตํ    กรณียํ    ตีเรตฺวา   เยน   ภควา   เตนุปสงฺกมิ   อุปสงฺกมิตฺวา
ภควนฺตํ   อภิวาเทตฺวา   เอกมนฺตํ   นิสีทิ   ฯ   เอกมนฺตํ  นิสินฺนํ  โข|
ตํ   อุปาสกํ   ภควา   เอตทโวจ   จิรสฺสํ   โข   ตฺวํ   อุปาสก  อิมํ
ปริยายมกาสิ   ยทิทํ   อิธาคมนายาติ   ฯ   จิรปฏิกาหํ  ภนฺเต  ภควนฺตํ
ทสฺสนาย  อุปสงฺกมิตุกาโม  อปิจาหํ  เกหิจิ  ๒  กิจฺจกรณีเยหิ  พฺยาวโฏ
เอวาหํ   นาสกฺขึ   ภควนฺตํ   ทสฺสนาย   อุปสงฺกมิตุนฺติ   ฯ   อถ  โข
ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ
               สุขํ วต ตสฺส น โหติ กิญฺจิ
               สงฺขาตธมฺมสฺส พหุสฺสุตสฺส
               สกิญฺจนํ ปสฺส วิหญฺญมานํ
               ชโน ชนมฺหิ ๓  ปฏิพนฺธรูโปติ ฯ ปญฺจมํ ฯ
     [๕๖]   ๖   เอวมฺเม   สุตํ   ฯ  เอกํ  สมยํ  ภควา  สาวตฺถิยํ
วิหรติ  เชตวเน  อนาถปิณฺฑิกสฺส  อาราเม  ฯ  เตน  โข  ปน  สมเยน
อญฺญตรสฺส     ปริพฺพาชกสฺส    ทหรา    มาณวิกา    ปชาปตี    โหติ
#๑ ยุ. ผุเสยฺยุํ ฯ  ๒ ม. อาเมณฺฑิตํ ฯ  ๓ โป. ม. ชนสฺมึ ฯ
