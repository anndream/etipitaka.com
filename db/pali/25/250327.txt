               โส ภิกฺขุ ชหาติ โอรปารํ
               อุรโค ชิณฺณมิว ตจํ ปุราณํ ฯ
               ยสฺสานุสยา น สนฺติ เกจิ
               มูลา [๑] อกุสลา สมูหตาเส
               โส ภิกฺขุ ชหาติ โอรปารํ
               อุรโค ชิณฺณมิว ตจํ ปุราณํ ฯ
               ยสฺส ทรถชา น สนฺติ เกจิ
               โอรํ อาคมนาย ปจฺจยาเส
               โส ภิกฺขุ ชหาติ โอรปารํ
               อุรโค ชิณฺณมิว ตจํ ปุราณํ ฯ
               ยสฺส วนถชา น สนฺติ เกจิ
               วินิพนฺธาย ภวาย เหตุกปฺปา
               โส ภิกฺขุ ชหาติ โอรปารํ
               อุรโค ชิณฺณมิว ตจํ ปุราณํ ฯ
               โย นีวรเณ ปหาย ปญฺจ
               อนีโฆ ติณฺณกถงฺกโถ วิสลฺโล
               โส ภิกฺขุ ชหาติ โอรปารํ
               อุรโค ชิณฺณมิว ตจํ ปุราณนฺติ ฯ
                     อุรคสุตฺตํ ปฐมํ ฯ
                      ______________
#๑ ม. จสทฺโท ทิสฺสติ ฯ
