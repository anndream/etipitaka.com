ภิกฺขุสงฺเฆน   ฯ  อทฺทสา  โข  ภควา  เต  มนุสฺเส  อปฺเปกจฺเจ  นาวํ
ปริเยสนฺเต    อปฺเปกจฺเจ   อุฬุมฺปํ   ปริเยสนฺเต   อปฺเปกจฺเจ   กุลฺลํ
พนฺธนฺเต   อปารา   ปารํ   คนฺตุกาเม  ฯ  อถ  โข  ภควา  เอตมตฺถํ
วิทิตฺวา ตายํ เวลายํ อิมํ อุทานํ อุทาเนสิ
               เย ตรนฺติ อณฺณวํ สรํ
               เสตุํ กตฺวาน วิสชฺช ปลฺลลานิ
               กุลฺลญฺหิ ชโน พนฺธติ ๑
               ติณฺณา เมธาวิโน ชนาติ ฯ ฉฏฺฐํ ฯ
     [๑๗๕]   ๗   เอวมฺเม   สุตํ  ฯ  เอกํ  สมยํ  ภควา  โกสเลสุ
อทฺธานมคฺคปฏิปนฺโน   โหติ   อายสฺมตา  นาคสมาเลน  ปจฺฉาสมเณน  ฯ
อทฺทสา    โข    อายสฺมา    นาคสมาโล    อนฺตรามคฺเค   ทฺวิธาปถํ
ทิสฺวาน   ภควนฺตํ   เอตทโวจ   อยํ   ภนฺเต   ภควา   ปนฺโถ  อิมินา
คจฺฉามาติ    ฯ    เอวํ    วุตฺเต    ภควา   อายสฺมนฺตํ   นาคสมาลํ
เอตทโวจ   อยํ   นาคสมาล   ปนฺโถ   อิมินา  คจฺฉามาติ  ฯ  ทุติยมฺปิ
โข   อายสฺมา   นาคสมาโล   ภควนฺตํ  เอตทโวจ  อยํ  ภนฺเต  ภควา
ปนฺโถ   อิมินา   คจฺฉามาติ   ฯ   ทุติยมฺปิ   โข   ภควา   อายสฺมนฺตํ
นาคสมาลํ   เอตทโวจ   อยํ  นาคสมาล  ปนฺโถ  อิมินา  คจฺฉามาติ  ฯ
ตติยมฺปิ   โข   อายสฺมา  นาคสมาโล  ภควนฺตํ  เอตทโวจ  อยํ  ภนฺเต
ภควา    ปนฺโถ    อิมินา    คจฺฉามาติ   ฯ   ตติยมฺปิ   โข   ภควา
อายสฺมนฺตํ   นาคสมาลํ   เอตทโวจ   อยํ   นาคสมาล   ปนฺโถ  อิมินา
#๑ ม. ปพนฺธติ ฯ
