ภิกฺขู    อามนฺเตสิ   ภิกฺขโวติ   ฯ   ภทนฺเตติ   เต   ภิกฺขู   ภควโต
ปจฺจสฺโสสุํ   ฯ  ภควา  เอตทโวจ  จตูหิ  ภิกฺขเว  องฺเคหิ  สมนฺนาคตา
วาจา   สุภาสิตา   โหติ   น  ทุพฺภาสิตา  อนวชฺชา  จ  อนนุวชฺชา  จ
วิญฺญูนํ    กตเมหิ   จตูหิ   อิธ   [๑]   สุภาสิตญฺเญว   ภาสติ   โน
ทุพฺภาสิตํ    ธมฺมญฺเญว    ภาสติ    โน    อธมฺมํ   ปิยญฺเญว   ภาสติ
โน    อปฺปิยํ    สจฺจญฺเญว   ภาสติ   โน   อลิกํ   ฯ   อิเมหิ   โข
ภิกฺขเว   จตูหิ   องฺเคหิ  สมนฺนาคตา  วาจา  สุภาสิตา  โหติ  น  ๒
ทุพฺภาสิตา อนวชฺชา จ อนนุวชฺชา จ วิญฺญูนนฺติ ฯ
           อิทมโวจ ภควา           อิทํ วตฺวาน สุคโต
           อถาปรํ เอตทโวจ สตฺถา
               สุภาสิตํ อุตฺตมมาหุ สนฺโต
               ธมฺมํ ภเณ น ๓  อธมฺมํ ตํ ทุติยํ
               ปิยํ ภเณ น อปฺปิยํ ๓  ตํ ตติยํ
               สจฺจํ ภเณ นาลิกนฺตํ จตุตฺถนฺติ ฯ
     [๓๕๗]   อถ   โข   อายสฺมา   วงฺคีโส   อุฏฺฐายาสนา  เอกํสํ
จีวรํ     กตฺวา    เยน    ภควา    เตนญฺชลิมฺปณาเมตฺวา    ภควนฺตํ
เอตทโวจ   ปฏิภาติ   มํ   ภควา   ปฏิภาติ   มํ  สุคตาติ  ฯ  ปฏิภาตุ
ตํ  วงฺคีสาติ  ภควา  อโวจ  ฯ  อถ โข อายสฺมา วงฺคีโส [๔] สมฺมุขา
สารุปฺปาหิ คาถาหิ อภิตฺถวิ
           ตเมว วาจํ ภาเสยฺย       ยายตฺตานํ น ตาปเย
#๑ ม. ยุ. ภิกฺขเว ภิกฺขุ ฯ ๒ ม. โน ฯ    ๓ ม. ยุ. นาธมฺมํ นาปฺปยํ ฯ
#๔ ม. ยุ. ภควนฺตํ ฯ
