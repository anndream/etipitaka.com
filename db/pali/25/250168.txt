          ปาปํ ปาเปน สุกรํ         ปาปมริเยหิ ทุกฺกรนฺติ ฯ อฏฺฐมํ ฯ
     [๑๒๕]   ๙   เอวมฺเม   สุตํ  ฯ  เอกํ  สมยํ  ภควา  โกสเลสุ
จาริกํ   จรติ   มหตา  ภิกฺขุสงฺเฆน  สทฺธึ  ฯ  เตน  โข  ปน  สมเยน
สมฺพหุลา  มาณวกา  ภควโต  อวิทูเร  สทฺทายมานรูปา  ๑ อติกฺกมนฺติ ฯ
อทฺทสา   โข   ภควา   สมฺพหุเล   มาณวเก  อวิทูเร  สทฺทายมานรูเป
อติกฺกมนฺเต   ฯ   อถ   โข  ภควา  เอตมตฺถํ  วิทิตฺวา  ตายํ  เวลายํ
อิมํ อุทานํ อุทาเนสิ
          ปริมุฏฺฐา ปณฺฑิตา ภาสา     วาจาโคจรภาณิโน
          ยาวิจฺฉนฺติ มุขายามํ        เยน นีตา น ตํ วิทูติ ฯ นวมํ ฯ
     [๑๒๖]   ๑๐   เอวมฺเม  สุตํ  ฯ  เอกํ  สมยํ  ภควา  สาวตฺถิยํ
วิหรติ  เชตวเน  อนาถปิณฺฑิกสฺส  อาราเม  ฯ  เตน  โข  ปน  สมเยน
อายสฺมา    จูฬปนฺถโก   ภควโต   อวิทูเร   นิสินฺโน   โหติ   ปลฺลงฺกํ
อาภุชิตฺวา   อุชุํ  กายํ  ปณิธาย  ปริมุขํ  สตึ  อุปฏฺฐเปตฺวา  ฯ  อทฺทสา
โข    ภควา    อายสฺมนฺตํ    จูฬปนฺถกํ    อวิทูเร   นิสินฺนํ   ปลฺลงฺกํ
อาภุชิตฺวา   อุชุํ   กายํ   ปณิธาย   ปริมุขํ  สตึ  อุปฏฺฐเปตฺวา  ฯ  อถ
โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ
               ฐิเตน กาเยน ฐิเตน เจตสา
               ติฏฺฐํ นิสินฺโน อุท วา สยาโน
               เอตํ สตึ ภิกฺขุ อธิฏฺฐหาโน
#๑ โป. สทฺธายมานรูปา ฯ ม. สธายมานรูปา ฯ
