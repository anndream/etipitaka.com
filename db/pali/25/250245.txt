อธิคฺคเหตฺวา   ภาสเต   จ   ตปเต   จ  วิโรจเต  จ  ฯ  เสยฺยถาปิ
ภิกฺขเว   วสฺสานํ  ปจฺฉิเม  มาเส  สรทสมเย  วิทฺเธ  ๑  วิคตวาหเก
เทเว  อาทิจฺโจ  นภํ  อพฺภุสฺสกฺกมาโน  สพฺพํ  อากาสํ ๒ ตมคตํ อภิหจฺจ
ภาสเต   จ   ตปเต   จ  วิโรจเต  จ  เอวเมว  โข  ภิกฺขเว  ยานิ
กานิจิ  โอปธิกานิ  ปุญฺญกิริยาวตฺถูนิ  สพฺพานิ ตานิ เมตฺตาย เจโตวิมุตฺติยา
กลํ    นาคฺฆนฺติ    โสฬสึ    เมตฺตา    เยว    ตานิ    เจโตวิมุตฺติ
อธิคฺคเหตฺวา  ภาสเต  จ  ตปเต  จ  วิโรจเต  จ ฯ เสยฺยถาปิ ภิกฺขเว
รตฺติยา  ปจฺจูสสมยํ  โอสธิตารกา  ภาสเต  จ  ตปเต  จ  วิโรจเต  จ
เอวเมว   โข   ภิกฺขเว   ยานิ   กานิจิ   โอปธิกานิ  ปุญฺญกิริยาวตฺถูนิ
สพฺพานิ    ตานิ   เมตฺตาย   เจโตวิมุตฺติยา   กลํ   นาคฺฆนฺติ   โสฬสึ
เมตฺตา   เยว   ตานิ   เจโตวิมุตฺติ  อธิคฺคเหตฺวา  ภาสเต  จ  ตปเต
จ   วิโรจเต   จาติ   ฯ   เอตมตฺถํ  ภควา  อโวจ  ฯ  ตตฺเถตํ  อิติ
วุจฺจติ
          โย [๓] เมตฺตํ ภาวยติ    อปฺปมาณํ ปฏิสฺสโต
          ตนู ๔ สํโยชนา โหนฺติ     ปสฺสโต อุปธิกฺขยํ
               เอกมฺปิ เจ ปาณมทุฏฺฐจิตฺโต
               เมตฺตายติ กุสโล เตน โหติ
               สพฺเพ จ ปาเณ มนสานุกมฺปํ
               พหูตมริโย ๕ ปกโรติ ปุญฺญํ
               เย สตฺตสณฺฑํ ปฐวึ วิชิตฺวา
#๑ ยุ. วิสุทฺเธ ฯ  ๒ ม. ยุ. อากาสคตํ ฯ  ๓ ม. ยุ. จ ฯ  ๔ โป. ยุ. ตนุ ฯ
#๕ ม. ยุ. ปหูตมริโย ฯ
