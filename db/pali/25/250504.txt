               ผสฺโส นุ โลกสฺมึ กุโตนิทาโน
               ปริคฺคหา วาปิ กุโต ปหูตา
               กสฺมึ อสนฺเต น มมตฺตมตฺถิ
               กสฺมึ วิภูเต น ผุสนฺติ ผสฺสา ฯ
               นามญฺจ รูปญฺจ ปฏิจฺจ ผสฺโส
               อิจฺฉานิทานานิ ปริคฺคหานิ
               อิจฺฉาย ๑ อสนฺตฺยา น มมตฺตมตฺถิ
               รูเป วิภูเต น ผุสนฺติ ผสฺสา ฯ
               กถํสเมตสฺส วิโภติ รูปํ
               สุขํ ทุกฺขํ วาปิ กถํ วิโภติ
               เอตมฺเม ปพฺรูหิ ยถา วิโภติ
               ตํ ชานิยาม อิติ ๒ เม มโน อหุ ฯ
               น สญฺญสญฺญี น วิสญฺญสญฺญี
               โนปิ อสญฺญี น วิภูตสญฺญี
               เอวํสเมตสฺส วิโภติ รูปํ
               สญฺญานิทานา หิ ปปญฺจสงฺขา ฯ
               ยนฺตํ อปุจฺฉิมฺห อกิตฺตยิ โน
               อญฺญนฺตํ ปุจฺฉาม ตทิงฺฆ พฺรูหิ
               เอตฺตาวตคฺคํ โน ๓  วทนฺติ เหเก
               ยกฺขสฺส สุทฺธึ อิธ ปณฺฑิตาเส
#๑ ยุ. อิจฺฉา น สนฺตฺยา ฯ ๒ ม. ชานิยามาติ ฯ ๓ ม. นุ ฯ
