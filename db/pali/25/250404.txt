               เอตํ อปุญฺญายตนํ วิวชฺชเย
               อุมฺมาทนํ โมหนํ พาลกนฺตํ ฯ
               ปาณํ น หเน น จาทินฺนมาทิเย
               มุสา น ภาเส น จ มชฺชโป สิยา
               อพฺรหฺมจริยา วิรเมยฺย เมถุนา
               รตฺตึ น ภุญฺเชยฺย วิกาลโภชนํ
               มาลํ น ธาเร น จ คนฺธมาจเร
               มญฺเจ ฉมายํ ว สเยถ สนฺถเต
               เอตํ หิ อฏฺฐงฺคิกมาหุโปสถํ
               พุทฺเธน ทุกฺขนฺตคุนา ปกาสิตํ ฯ
               ตโต จ ปกฺขสฺสุปวสฺสุโปสถํ
               จาตุทฺทสึ ปญฺจทสิญฺจ อฏฺฐมึ
               ปาฏิหาริกปกฺขญฺจ ปสนฺนมานโส
               อฏฺฐงฺคุเปตํ สุสมตฺตรูปํ ฯ
               ตโต จ ปาโต อุปวุฏฺฐุโปสโถ
               อนฺเนน ปาเนน จ ภิกฺขุสงฺฆํ
               ปสนฺนจิตฺโต อนุโมทมาโน
               ยถารหํ สํวิภเชถ วิญฺญู ฯ
               ธมฺเมน มาตาปิตโร ภเรยฺย
               ปโยชเย ธมฺมิกํ โส วณิชฺชํ
