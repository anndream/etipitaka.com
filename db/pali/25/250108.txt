อเหสุํ   ฯ   อถ   โข   ภควา   อายสฺมนฺตํ  อานนฺทํ  อามนฺเตสิ  เก
ปเนเต    อานนฺท    อุจฺจาสทฺทา    มหาสทฺทา    เกวฏฺฏา    มญฺเญ
มจฺฉวิโลเปติ   ๑   ฯ   เอตานิ   ภนฺเต  ยโสชปฺปมุขานิ  ปญฺจมตฺตานิ
ภิกฺขุสตานิ   สาวตฺถึ   อนุปฺปตฺตานิ   ภควนฺตํ   ทสฺสนาย   เต  ๒  จ
อาคนฺตุกา    ภิกฺขู    เนวาสิเกหิ    ภิกฺขูหิ    สทฺธึ   ปฏิสมฺโมทมานา
เสนาสนานิ   ปญฺญาปยมานา   ปตฺตจีวรานิ   ปฏิสามยมานา  อุจฺจาสทฺทา
มหาสทฺทาติ   ฯ   เตนหานนฺท   มม   วจเนน   เต  ภิกฺขู  อามนฺเตหิ
สตฺถา   อายสฺมนฺเต   อามนฺเตตีติ   ฯ   เอวํ  ภนฺเตติ  โข  อายสฺมา
อานนฺโท    ภควโต    ปฏิสฺสุตฺวา    เยน   เต   ภิกฺขู   เตนุปสงฺกมิ
อุปสงฺกมิตฺวา     เต     ภิกฺขู    เอตทโวจ    สตฺถา    อายสฺมนฺเต
อามนฺเตตีติ   ฯ   เอวมาวุโสติ  โข  เต  ภิกฺขู  อายสฺมโต  อานนฺทสฺส
ปฏิสฺสุตฺวา      เยน      ภควา      เตนุปสงฺกมึสุ     อุปสงฺกมิตฺวา
ภควนฺตํ   อภิวาเทตฺวา   เอกมนฺตํ   นิสีทึสุ  ฯ  เอกมนฺตํ  นิสินฺเน  โข
เต   ภิกฺขู   ภควา   เอตทโวจ   กินฺนุ   ตุเมฺห  ภิกฺขเว  อุจฺจาสทฺทา
มหาสทฺทา เกวฏฺฏา มญฺเญ มจฺฉวิโลเปติ ฯ
     [๗๒]   เอวํ   วุตฺเต   อายสฺมา   ยโสโช  ภควนฺตํ  เอตทโวจ
อิมานิ    ภนฺเต    ปญฺจมตฺตานิ    ภิกฺขุสตานิ    สาวตฺถึ   อนุปฺปตฺตานิ
ภควนฺตํ   ทสฺสนาย   เตเม   อาคนฺตุกา   ภิกฺขู   เนวาสิเกหิ   ภิกฺขูหิ
สทฺธึ    ปฏิสมฺโมทมานา    เสนาสนานิ    ปญฺญาปยมานา   ปตฺตจีวรานิ
ปฏิสามยมานา    อุจฺจาสทฺทา    มหาสทฺทาติ    ฯ    คจฺฉถ   ภิกฺขเว
#๑ โป. มจฺฉํ วิโลเปนฺตีติ ฯ ยุ. มจฺฉํ วิโลปาติ ฯ
#๒ โป. เต อาคนฺตุกา ฯ ม. เตเต ฯ ยุ. เตเม ฯ
