วา   มหพฺพลตโร   วา   มหิทฺธิกตโร  วา  มหานุภาวตโร  วา  ราชา
วา   มาคโธ   เสนิโย  พิมฺพิสาโร  ราชา  วา  ปเสนทิ  โกสโลติ  ฯ
อยญฺจรหิ  เตสํ  ภิกฺขูนํ  อนฺตรากถา  ๑  วิปฺปกตา  ฯ  อถ  โข ภควา
สายณฺหสมยํ      ปฏิสลฺลานา     วุฏฺฐิโต     เยน     อุปฏฺฐานสาลา
เตนุปสงฺกมิ    อุปสงฺกมิตฺวา   ปญฺญตฺเต   อาสเน   นิสีทิ   ฯ   นิสชฺช
โข   ภควา   ภิกฺขู   อามนฺเตสิ  กาย  นุตฺถ  ภิกฺขเว  เอตรหิ  กถาย
สนฺนิสินฺนา   สนฺนิปติตา   กา  จ  ปน  โว  อนฺตรากถา  วิปฺปกตาติ  ฯ
อิธ      ภนฺเต     อมฺหากมฺปิ     ปจฺฉาภตฺตํ     ปิณฺฑปาตปฏิกฺกนฺตานํ
อุปฏฺฐานสาลายํ    สนฺนิสินฺนานํ   สนฺนิปติตานํ   อยมนฺตรากถา   อุทปาทิ
โก   นุ   โข   อาวุโส   อิเมสํ   ทฺวินฺนํ   ราชูนํ   มหทฺธนตโร  วา
มหาโภคตโร  วา  มหาโกสตโร  วา  มหาวิชิตตโร  วา  มหาวาหนตโร
วา   มหพฺพลตโร   วา   มหิทฺธิกตโร  วา  มหานุภาวตโร  วา  ราชา
วา   มาคโธ   เสนิโย   พิมฺพิสาโร   ราชา   วา  ปเสนทิ  โกสโลติ
อยํ  โข  โน  ภนฺเต  อนฺตรากถา  วิปฺปกตา  อถ  ภควา อนุปฺปตฺโตติ ฯ
น  เขฺวตํ  ภิกฺขเว  ตุมฺหากํ  ปฏิรูปํ  กุลปุตฺตานํ  สทฺธา  ๒  อคารสฺมา
อนคาริยํ   ปพฺพชิตานํ   ยํ   ตุเมฺห   เอวรูปํ   ๓    กถํ   กเถยฺยาถ
สนฺนิปติตานํ   โว  ภิกฺขเว  ทฺวยํ  กรณียํ  ธมฺมี  ๔  วา  กถา  อริโย
วา   ตุณฺหีภาโวติ   ฯ   อถ   โข   ภควา   เอตมตฺถํ  วิทิตฺวา  ตายํ
เวลายํ อิมํ อุทานํ อุทาเนสิ
          ยญฺจ กามสุขํ โลเก        ยญฺจิทํ ทิวิยํ สุขํ
#๑ ม. ยุ. โหติ ฯ  ๒ โป. ยุ สทฺธาย ฯ  ๓ ม. ยุ. เอวรูปึ ฯ
#๔ โป. ยุ. ธมฺมิกถา วา ฯ
