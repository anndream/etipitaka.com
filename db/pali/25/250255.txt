               ปาสาทมารุยห สมนฺตจกฺขุ
               โสกาวติณฺณํ ชนตมฺมเปตโสโก ๑
               อเวกฺขติ ชาติชราภิภูตนฺติ ฯ
         อยมฺปิ อตฺโถ วุตฺโต ภควตา   อิติ เม สุตนฺติ ฯ ปฐมํ ฯ
     [๒๑๗]   ๒   วุตฺตํ   เหตํ   ภควตา   วุตฺตมรหตาติ   เม  สุตํ
ตถาคตสฺส    ภิกฺขเว   อรหโต   สมฺมาสมฺพุทฺธสฺส   เทฺว   ธมฺมเทสนา
ปริยาเยน   ภวนฺติ   กตมา   เทฺว   ปาปํ   ปาปกโต   ปสฺสถาติ  อยํ
ปฐมา    ธมฺมเทสนา    ปาปํ    ปาปกโต   ทิสฺวา   ตตฺถ   นิพฺพินฺทถ
วิรชฺชถ   วิมุจฺจถาติ   อยมฺปิ   ๒   ทุติยา   ธมฺมเทสนา   ตถาคตสฺส
ภิกฺขเว   อรหโต  สมฺมาสมฺพุทฺธสฺส  อิมา  เทฺว  ธมฺมเทสนา  ปริยาเยน
ภวนฺติ ฯ เอตมตฺถํ ภควา อโวจ ฯ ตตฺเถตํ อิติ วุจฺจติ
          ตถาคตสฺส พุทฺธสฺส         สพฺพภูตานุกมฺปิโน
          ปริยายวจนํ ปสฺส          เทฺว จ ธมฺมา ปกาสิตา
          ปาปกํ ปสฺสถ เฉกา ๓      ตตฺถ ปาปํ ๔ วิรชฺชถ
          ตโต วิรตฺตจิตฺตาเส        ทุกฺขสฺสนฺตํ กริสฺสถาติ ฯ
     อยมฺปิ อตฺโถ วุตฺโต ภควตา       อิติ เม สุตนฺติ ฯ ทุติยํ ฯ
     [๒๑๘]  ๓  วุตฺตํ  เหตํ  ภควตา  วุตฺตมรหตาติ  เม  สุตํ อวิชฺชา
ภิกฺขเว    ปุพฺพงฺคมา    อกุสลานํ    ธมฺมานํ   สมาปตฺติยา   อนฺวเทว
อหิริกํ   อโนตฺตปฺปํ   วิชฺชา   จ   โข   ภิกฺขเว   ปุพฺพงฺคมา  กุสลานํ
#๑ ม. ชนตมเปตโสโก ฯ ยุ. ชนตํ อเปตโสโก  ๒ ม. ยุ. ปิสทฺโท นตฺถิ ฯ
#๓ ม. เจตํ ฯ ยุ. เจกํ ฯ  ๔ ม. ยุ. จาปิ ฯ
