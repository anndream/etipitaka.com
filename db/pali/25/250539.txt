               ปูคมฺปิ วสฺสานํ สมนฺตจกฺขุ
               ตตฺเถว โส สีติ สิยา วิมุตฺโต
               ภเวถ ๑ วิญฺญาณํ ตถาวิธสฺส ฯ
               อจฺจิ ยถา วาตเวเคน ขิตฺตํ ๒ (อุปสีวาติ ภควา)

               อตฺถํ ปเลติ น อุเปติ สงฺขํ
               เอวํ มุนี นามกายา วิมุตฺโต
               อตฺถํ ปเลติ น อุเปติ สงฺขํ ฯ
               อตฺถงฺคโต โส อุท วา โส นตฺถิ ๓
               อุทาหุ เว สสฺสติยา อโรโค
               ตมฺเม มุนี สาธุ วิยากโรหิ
               ตถา หิ เต วิทิโต เอส ธมฺโม ฯ
               อตฺถงฺคตสฺส น ปมาณมตฺถิ (อุปสีวาติ ภควา)
               เยน นํ วชฺชุ ๔ ตํ ตสฺส นตฺถิ
               สพฺเพสุ ธมฺเมสุ สมูหเตสุ
               สมูหตา วาทปถาปิ สพฺเพติ ฯ
               อุปสีวมาณวกปญฺหา ฉฏฺฐี ฯ
                       _____________
       สุตฺตนิปาเต ปญฺจมสฺส ปารายนวคฺคสฺส สตฺตมา นนฺทปญฺหา ฯ
       [๔๓๑] ๗ สนฺติ โลเก มุนโย (อิจฺจายสฺมา นนฺโท)
               ชนา วทนฺติ ตยิทํ กถํ สุ
#๑ โป. ม. จเวถ ฯ ๒ โป. ม. ขิตฺตา ฯ ยุ. ขิตฺโต ฯ ๓ โป. โส น ปหนมตฺถิ ฯ
#๔ โป. วชฺชา ตนฺตสฺส .. ฯ ม. วชฺชุํ ฯ
