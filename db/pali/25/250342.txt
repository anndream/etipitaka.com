               อญฺเญน จ เกวลินํ มเหสึ
               ขีณาสวํ กุกฺกุจฺจวูปสนฺตํ
               อนฺเนน ปาเนน อุปฏฺฐหสฺสุ
               เขตฺตญฺหิ ตํ ปุญฺญเปกฺขสฺส โหตีติ ฯ
     [๓๐๐]   อถ  กสฺส  จาหํ  โภ  โคตม  อิมํ  ปายาสํ  ทมฺมีติ  ฯ
น  ขฺวาหํ  ตํ  พฺราหฺมณ  ปสฺสามิ  สเทวเก  โลเก  สมารเก สพฺรหฺมเก
สสฺสมณพฺราหฺมณิยา     ปชาย    สเทวมนุสฺสาย    เยน    ๑    โส
ปายาโส   ภุตฺโต   สมฺมา   ปริณามํ   คจฺเฉยฺย   อญฺญตฺร   ตถาคตสฺส
วา   ตถาคตสาวกสฺส   วา   เตน   หิ   ตฺวํ   พฺราหฺมณ  ตํ  ปายาสํ
อปฺปหริเต   วา   ฉฑฺเฑหิ   อปฺปาณเก   วา  อุทเก  โอปิลาเปหีติ  ฯ
อถ   โข   กสิภารทฺวาโช   พฺราหฺมโณ  ตํ  ปายาสํ  อปฺปาณเก  อุทเก
โอปิลาเปสิ   ฯ  อถ  โข  โส  ปายาโส  อุทเก  ปกฺขิตฺโต  จิจฺจิฏายติ
จิฏิจิฏายติ  สํธูมายติ   ๒  สมฺปธูมายติ  ฯ  เสยฺยถาปิ  นาม  อโยคุโล
ทิวสสนฺตตฺโต    ๓     อุทเก    ปกฺขิตฺโต    จิจฺจิฏายติ    จิฏิจิฏายติ
สํธูมายติ   สมฺปธูมายติ   เอวเมว   โส   ปายาโส   อุทเก  ปกฺขิตฺโต
จิจฺจิฏายติ จิฏิจิฏายติ สํธูมายติ สมฺปธูมายติ ฯ
     [๓๐๑]  อถ  โข  กสิภารทฺวาโช พฺราหฺมโณ สํวิคฺโค โลมหฏฺฐชาโต
เยน     ภควา    เตนุปสงฺกมิ    อุปสงฺกมิตฺวา    ภควโต    ปาเทสุ
สิรสา    นิปติตฺวา    ภควนฺตํ    เอตทโวจ   อภิกฺกนฺตํ   โภ   โคตม
#๑ ม. ยุ. ยสฺส ฯ ๒ ม. ยุ. สนฺธูปายติ สมฺปธูปายติ ฯ  ๓ ม. ทิวสํ สนฺตตฺโต ฯ8
