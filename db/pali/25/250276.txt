สมนฺนาคตา     มโนทุจฺจริเตน    สมนฺนาคตา    อริยานํ    อุปวาทกา
มิจฺฉาทิฏฺฐิกา     มิจฺฉาทิฏฺฐิกมฺมสมาทานา     เต    กายสฺส    เภทา
ปรมฺมรณา   อปายํ   ทุคฺคตึ   วินิปาตํ   นิรยํ   อุปปนฺนา   ฯ  อปิ  จ
ภิกฺขเว   ยเทว   สามํ   ญาตํ   สามํ   ทิฏฺฐํ   สามํ  วิทิตํ  ตเทวาหํ
วทามิ   ทิฏฺฐา   มยา   ภิกฺขเว   สตฺตา   กายทุจฺจริเตน  สมนฺนาคตา
วจีทุจฺจริเตน    สมนฺนาคตา    มโนทุจฺจริเตน    สมนฺนาคตา   อริยานํ
อุปวาทกา    มิจฺฉาทิฏฺฐิกา    มิจฺฉาทิฏฺฐิกมฺมสมาทานา    เต   กายสฺส
เภทา   ปรมฺมรณา   อปายํ   ทุคฺคตึ   วินิปาตํ   นิรยํ   อุปปนฺนาติ  ฯ
เอตมตฺถํ ภควา อโวจ ฯ ตตฺเถตํ อิติ วุจฺจติ
          มิจฺฉามนํ ปณิธาย          มิจฺฉาวาจํ ๑ อภาสิย
          มิจฺฉากมฺมานิ กตฺวาน       กาเยน อิธ ปุคฺคโล
          อปฺปสฺสุโต อปุญฺญกโร       อปฺปสฺมึ อิธ ชีวิเต
          กายสฺส เภทา ทุปฺปญฺโญ     นิรยํ โส อุปปชฺชตีติ ฯ
       อยมฺปิ อตฺโถ วุตฺโต ภควตา     อิติ เม สุตนฺติ ฯ ปฐมํ ฯ
     [๒๔๙]  ๒  วุตฺตํ  เหตํ  ภควตา  วุตฺตมรหตาติ  เม  สุตํ  ทิฏฺฐา
มยา    ภิกฺขเว    สตฺตา    กายสุจริเตน   สมนฺนาคตา   วจีสุจริเตน
สมนฺนาคตา     มโนสุจริเตน    สมนฺนาคตา    อริยานํ    อนุปวาทกา
สมฺมาทิฏฺฐิกา     สมฺมาทิฏฺฐิกมฺมสมาทานา     เต    กายสฺส    เภทา
ปรมฺมรณา   สุคตึ   สคฺคํ  โลกํ  อุปปนฺนา  ฯ  ตํ  โข  ปนาหํ  ภิกฺขเว
นาญฺญสฺส   สมณสฺส   วา   พฺราหฺมณสฺส   วา   สุตฺวา   วทามิ  ทิฏฺฐา
#๑ ม. มิจฺฉาวาจญฺจ ภาสิย ฯ
