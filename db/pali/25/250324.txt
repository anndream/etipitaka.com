                 สุตฺตนฺตปิฏเก ขุทฺทกนิกายสฺส
                       สุตฺตนิปาโต
                       __________
            นโม ตสฺส ภควโต อรหโต สมฺมาสมฺพุทฺธสฺส ฯ
                     ปฐโม อุรควคฺโค
                      ปฐมํ อุรคสุตฺตํ
       [๒๙๔] ๑ โย เว ๑ อุปฺปติตํ วิเนติ โกธํ
               วิสฏํ สปฺปวิสํว โอสเถหิ ๒
               โส ภิกฺขุ ชหาติ โอรปารํ
               อุรโค ชิณฺณมิว ตจํ ปุราณํ ฯ
               โย ราคมุทจฺฉิทา อเสสํ
               ภึสปุปฺผํว ๓  สโรรุหํ วิคยฺห
               โส ภิกฺขุ ชหาติ โอรปารํ
               อุรโค ชิณฺณมิว ตจํ ปุราณํ ฯ
               โย ตณฺหมุทจฺฉิทา อเสสํ
               สริตํ สีฆสรํ วิโสสยิตฺวา
#๑ ม. ยุ. เวสทฺโท นตฺถิ ฯ  ๒ ม. โอสเธหิ ฯ  ๓ ม. ยุ. ภิสปุปฺผํว ฯ
