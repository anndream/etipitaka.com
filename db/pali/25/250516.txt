               ติกิจฺฉํ มามโก น เสเวยฺย ฯ
               นินฺทาย นปฺปเวเธยฺย
               น อุณฺณเมยฺย ปสํสิโต ภิกฺขุ
               โลภํ สห มจฺฉริเยน
               โกธํ เปสุณิยญฺจ ปนุเทยฺย ฯ
               กยวิกฺกเย น ติฏฺเฐยฺย
               อุปวาทํ ภิกฺขุ น กเรยฺย กุหิญฺจิ
               คาเม จ นาภิสชฺเชยฺย
               ลาภกมฺยา ชนํ น ลปเยยฺย ฯ
               น จ กตฺถิตา สิยา ภิกฺขุ
               น จ วาจํ ปยุตฺตํ ภาเสยฺย
               ปาคพฺภิยํ น สิกฺเขยฺย
               กถํ วิคาหิกํ น กเถยฺย ฯ
               โมสวชฺเช น นิยฺเยถ
               สมฺปชาโน สฐานิ น กยิรา
               อถ ชีวิเตน ปญฺญาย
               สีลพฺพเตน นาญฺญมติมญฺเญ ฯ
               สุตฺวา รุสิโต พหุํ วาจํ
               สมณานํ วา ปุถุวจนานํ
               ผรุเสน นปฺปฏิวชฺชา
