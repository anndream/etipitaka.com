อปิ    จ    มญฺเญเวตฺถ    ปฏิปุจฺฉนฺติ    ยนฺนูนาหํ    หีนายาวตฺติตฺวา
กาเม    ปริภุญฺเชยฺยนฺติ    ฯ    อถ    โข   สภิยสฺส   ปริพฺพาชกสฺส
เอตทโหสิ   อยํ   ๑   โข   สมโณ   โคตโม   สงฺฆี  เจว  คณี  จ
คณาจริโย    ญาโต   ยสสฺสี   ติตฺถกโร   สาธุสมฺมโต   พหุชนสฺส   ฯ
ยนฺนูนาหํ   สมณํ   โคตมํ   อุปสงฺกมิตฺวา  อิเม  ปเญฺห  ปุจฺเฉยฺยนฺติ  ฯ
อถ  โข  สภิยสฺส  ปริพฺพาชกสฺส  เอตทโหสิ  เย  ๒  โข  เต โภนฺโต
สมณพฺราหฺมณา     ชิณฺณา     วุฑฺฒา    มหลฺลกา    อทฺธคตา    วโย
อนุปฺปตฺตา   เถรา   รตฺตญฺญู   จิรปพฺพชิตา  สงฺฆิโน  คณิโน  คณาจริยา
ญาตา    ยสสฺสิโน    ติตฺถกรา    สาธุสมฺมตา    พหุชนสฺส   เสยฺยถีทํ
ปูรโณ   กสฺสโป   ฯเปฯ  นิคนฺโถ  นาฏปุตฺโต  เตปิ  ๓   มยา  ปเญฺห
ปุฏฺฐา     น     สมฺปายนฺติ     อสมฺปายนฺตา     โกปญฺจ    โทสญฺจ
อปฺปจฺจยญฺจ    ปาตุกโรนฺติ    อปิ   จ   มญฺเญเวตฺถ   ปฏิปุจฺฉนฺติ   ฯ
กึ   ปน   เม   สมโณ  โคตโม  อิเม  ปเญฺห  ปุฏฺโฐ  พฺยากริสฺสติ  ฯ
สมโณ   หิ  โคตโม  ทหโร  เจว  ชาติยา  นโว  จ  ปพฺพชฺชายาติ  ฯ
อถ    โข    สภิยสฺส    ปริพฺพาชกสฺส    เอตทโหสิ    สมโณ    โข
โคตโม   ๔   ทหโรติ  น  อุญฺญาตพฺโพ  น  ปริโภตพฺโพ  ๕  ทหโรปิ
เจ   สมโณ  โหติ  โส  จ  มหิทฺธิโก  โหติ  มหานุภาโว  ฯ  ยนฺนูนาหํ
สมณํ    โคตมํ    อุปสงฺกมิตฺวา    อิเม    ปเญฺห    ปุจฺเฉยฺยนฺติ   ฯ
#๑ ม. อยมฺปิ ฯ ๒ ม. เยปิ ฯ ๓ ยุ. ปิสทฺโท นตฺถิ ฯ ๔ ม. อยํ ปาโฐ
#นตฺถิ ฯ ๕ อิโต ปรํ มรมฺมโปตฺถเก ทหโรปิ เจส สมโณ โคตโม มหิทฺธิโก
#โหติ มหานุภาโวติ ทิสฺสติ ฯ
