               กาเลน โส สมฺมา ธมฺมํ ปริวีมํสมาโน
               เอโกทิภูโต วิหเน ตมํ โส ฯ
               ตสฺมา หเว ชาคริยํ ภเชถ
               อาตาปี ภิกฺขุ นิปโก ฌานลาภี
               สํโยชนํ ชาติชราย เฉตฺวา
               อิเธว สมฺโพธิมนุตฺตรํ ผุเสติ ฯ
        อยมฺปิ อตฺโถ วุตฺโต ภควตา    อิติ เม สุตนฺติ ฯ ทสมํ ฯ
     [๒๒๖]   ๑๑   วุตฺตํ   เหตํ   ภควตา   วุตฺตมรหตาติ  เม  สุตํ
เทฺวเม   ภิกฺขเว   อาปายิกา  เนรยิกา  อิทมฺปหาย  ๑  กตเม  เทฺว
โย   [๒]   อพฺรหฺมจารี  พฺรหฺมจารีปฏิญฺโญ  โย  จ  ปริปุณฺณํ  ปริสุทฺธํ
พฺรหฺมจริยํ   จรนฺตํ   อมูลเกน   อพฺรหฺมจริเยน   อนุทฺธํเสติ   ฯ  อิเม
โข   ภิกฺขเว   เทฺว  อาปายิกา  เนรยิกา  อิทมฺปหายาติ  ฯ  เอตมตฺถํ
ภควา อโวจ ฯ ตตฺเถตํ อิติ วุจฺจติ
               อภูตวาที นิรยํ อุเปติ
               โย จาปิ ๓  กตฺวา น กโรมิจฺจาห
               อุโภปิ เต เปจฺจ สมา ภวนฺติ
               นิหีนกมฺมา มนุชา ปรตฺถ ฯ
          กาสาวกณฺฐา พหโว        ปาปธมฺมา อสญฺญตา
          ปาปา ปาเปหิ กมฺเมหิ      นิรยํ เต อุปปชฺชเร
          เสยฺโย อโยคุโฬ ภุตฺโต     ตตฺโต อคฺคิสิขูปโม
#๑ ม. ยุ. อิทมปฺปหาย ฯ  ๒ ม. จ ฯ  ๓ ม. ยุ. วาปิ ฯ โย วาปิ กตฺวา น กโรมีติ
#จาหาติ อุทาเน อาคตํ ฯ
