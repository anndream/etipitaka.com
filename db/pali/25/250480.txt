           ยงฺกิญฺจิ ทุกฺขํ สมฺโภติ       สพฺพํ อิญฺชิตปจฺจยา
           อิญฺชิตานํ นิโรเธน         นตฺถิ ทุกฺขสฺส สมฺภโว ฯ
           เอตมาทีนวํ ญตฺวา         ทุกฺขํ อิญฺชิตปจฺจยา
           ตสฺมา หิ ๑ เอชํ โวสฺสชฺช  สงฺขาเร อุปรุนฺธิยา ๒
           อเนโช อนุปาทาโน        ตโต ภิกฺขุ ปริพฺพเชติ ฯ
     [๔๐๓]   สิยา   อญฺเญนปิ   ปริยาเยน   ฯเปฯ   กถญฺจ   สิยา
นิสฺสิตสฺส    จลิตํ   โหตีติ   อยเมกานุปสฺสนา   อนิสฺสิโต   น   จลตีติ
อยํ    ทุติยานุปสฺสนา    เอวํ    สมฺมาทฺวยตานุปสฺสิโน    ฯ    ฯเปฯ
อถาปรํ เอตทโวจ สตฺถา
           อนิสฺสิโต น จลติ          นิสฺสิโต จ อุปาทิยํ
           อิตฺถภาวญฺญถาภาวํ         สํสารํ นาติวตฺตติ ฯ
           เอตมาทีนวํ ญตฺวา         นิสฺสเยสุ มหพฺภยํ
           อนิสฺสิโต อนุปาทาโน       สโต ภิกฺขุ ปริพฺพเชติ ฯ
     [๔๐๔]   สิยา   อญฺเญนปิ   ปริยาเยน   ฯเปฯ   กถญฺจ   สิยา
รูเปหิ   ภิกฺขเว   อรูปา   ๓    สนฺตตราติ  อยเมกานุปสฺสนา  อรูเปหิ
นิโรโธ   สนฺตตโรติ   อยํ   ทุติยานุปสฺสนา  เอวํ  สมฺมาทฺวยตานุปสฺสิโน
ฯเปฯ อถาปรํ เอตทโวจ สตฺถา
           เย จ รูปูปคา สตฺตา       เย จ อรูปฏฺฐายิโน ๔
           นิโรธํ อปฺปชานนฺตา        อาคนฺตาโร เต ปุนพฺภวํ
           เย จ รูเป ปริญฺญาย       อรูเปสุ สุสณฺฐิตา ๕
#๑ ยุ. หิสทฺโท นตฺถิ ฯ  ๒ ม. ยุ. อุปรนฺธิย ฯ  ๓ ยุ. สพฺพตฺถ อารุปฺปาติ
#ทิสฺสติ  ฯ  ๔ ยุ. อารุปฺปวาสิโน ฯ  ๕ โป. อารูเปสุ จ สณฺฐิตา ฯ ม. อรูเปสุ
#อสณฺฐิตา ฯ
