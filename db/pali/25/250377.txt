           อนากุลา จ กมฺมนฺตา       เอตมฺมงฺคลมุตฺตมํ
           ทานญฺจ ธมฺมจริยา จ       ญาตกานญฺจ สงฺคโห
           อนวชฺชานิ กมฺมานิ         เอตมฺมงฺคลมุตฺตมํ ฯ
           อารตี วิรติ ปาปา         มชฺชปานา จ สญฺญโม
           อปฺปมาโท จ ธมฺเมสุ       เอตมฺมงฺคลมุตฺตมํ ฯ
           คารโว จ นิวาโต จ       สนฺตุฏฺฐี ๑ จ กตญฺญุตา
           กาเลน ธมฺมสฺสวนํ         เอตมฺมงฺคลมุตฺตมํ ฯ
           ขนฺตี จ โสวจสฺสตา        สมณานญฺจ ทสฺสนํ
           กาเลน ธมฺมสากจฺฉา       เอตมฺมงฺคลมุตฺตมํ ฯ
           ตโป จ พฺรหฺมจริยญฺจ ๒    อริยสจฺจานทสฺสนํ
           นิพฺพานสจฺฉิกิริยา จ        เอตมฺมงฺคลมุตฺตมํ ฯ
           ผุฏฺฐสฺส โลกธมฺเมหิ        จิตฺตํ ยสฺส น กมฺปติ
           อโสกํ วิรชํ เขมํ          เอตมฺมงฺคลมุตฺตมํ ฯ
           เอตาทิสานิ กตฺวาน        สพฺพตฺถมปราชิตา
           สพฺพตฺถ โสตฺถึ คจฺฉนฺติ      ตนฺเตสํ มงฺคลมุตฺตมนฺติ ฯ
                     มงฺคลสุตฺตํ จตุตฺถํ ฯฬ
                      ______________
#๑ ม. สนฺตุฏฺฐิ ฯ ๒ ยุ. พฺรหฺมจริยา จ ฯ
