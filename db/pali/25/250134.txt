โฆสิตาราเม   ฯ   เตน   โข  ปน  สมเยน  ภควา  อากิณฺโณ  วิหรติ
ภิกฺขูหิ    ภิกฺขุนีหิ    อุปาสเกหิ   อุปาสิกาหิ   ราชูหิ   ราชมหามตฺเตหิ
ติตฺถิเยหิ   ติตฺถิยสาวเกหิ   อากิณฺโณ   ทุกฺขํ   น   ผาสุ   วิหรติ   ฯ
อถ   โข   ภควโต   เอตทโหสิ  อหํ  โข  เอตรหิ  อากิณฺโณ  วิหรามิ
ภิกฺขูหิ    ภิกฺขุนีหิ    อุปาสเกหิ   อุปาสิกาหิ   ราชูหิ   ราชมหามตฺเตหิ
ติตฺถิเยหิ    ติตฺถิยสาวเกหิ    อากิณฺโณ    ทุกฺขํ   น   ผาสุ   วิหรามิ
ยนฺนูนาหํ   เอโก  คณมฺหา  วูปกฏฺโฐ  วิหเรยฺยนฺติ  ฯ  อถ  โข  ภควา
ปุพฺพณฺหสมยํ     นิวาเสตฺวา     ปตฺตจีวรมาทาย    โกสมฺพึ    ปิณฺฑาย
ปาวิสิ   ฯ   โกสมฺพิยํ  ปิณฺฑาย  จริตฺวา  ปจฺฉาภตฺตํ  ปิณฺฑปาตปฏิกฺกนฺโต
สามํ         เสนาสนํ         สํสาเมตฺวา         ปตฺตจีวรมาทาย
อนามนฺเตตฺวา   อุปฏฺฐากํ   อนปโลเกตฺวา   ภิกฺขุสงฺฆํ   เอโก  อทุติโย
เยน   ปาลิเลยฺยกํ   เตน  จาริกํ  ปกฺกามิ  อนุปุพฺเพน  จาริกญฺจรมาโน
เยน ปาลิเลยฺยกํ ตทวสริ ฯ
     [๙๘]   ตตฺร   สุทํ  ภควา  ปาลิเลยฺยเก  วิหรติ  รกฺขิตวนสณฺเฑ
ภทฺทสาลมูเล    ฯ   อญฺญตโรปิ   โข   หตฺถินาโค   อากิณฺโณ   วิหรติ
หตฺถีหิ  หตฺถินีหิ  หตฺถิกุฬเภหิ  ๑  หตฺถิจฺฉาเปหิ  ฉินฺนคฺคานิ  เจว ติณานิ
ขาทติ    โอภคฺโคภคฺคญฺจสฺส    สาขาภงฺคํ    ขาทนฺติ    อาวิลานิ   จ
ปานียานิ    ปิวติ    โอคาหา    จสฺส   อุตฺติณฺณสฺส   หตฺถินิโย   กายํ
อุปนิฆํสนฺติโย    คจฺฉนฺติ    อากิณฺโณ   ทุกฺขํ   น   ผาสุ   วิหรติ   ฯ
อถ   โข   ตสฺส  หตฺถินาคสฺส  เอตทโหสิ  อหํ  โข  เอตรหิ  อากิณฺโณ
#๑ ม. หตฺถิกฬเภหิ ฯ ยุ. หตฺถิกฬเรหิ ฯ
