          อสิตํ สพฺพโลกสฺส          อาหุ สพฺพปหายินนฺติ ฯ อฏฺฐมํ ฯ
     [๒๗๘]    ๙    เทฺวมานิ   ภิกฺขเว   ทานานิ   อามิสทานํ   จ
ธมฺมทานํ   จ   เอตทคฺคํ   ภิกฺขเว   อิเมสํ   ทฺวินฺนํ   ทานานํ   ยทิทํ
ธมฺมทานํ    ฯ    เทฺวเม    ภิกฺขเว   สํวิภาคา   อามิสสํวิภาโค   จ
ธมฺมสํวิภาโค   จ   เอตทคฺคํ  ภิกฺขเว  อิเมสํ  ทฺวินฺนํ  สํวิภาคานํ  ยทิทํ
ธมฺมสํวิภาโค   ฯ   เทฺวเม   ภิกฺขเว   อนุคฺคหา   อามิสานุคฺคโห   จ
ธมฺมานุคฺคโห    จ   เอตทคฺคํ   ภิกฺขเว   อิเมสํ   ทฺวินฺนํ   อนุคฺคหานํ
ยทิทํ ธมฺมานุคฺคโหติ ฯ
               ยมาหุ ทานํ ปรมํ อนุตฺตรํ
               ยํ สํวิภาคํ ภควา อวณฺณยิ
               อคฺคมฺหิ เขตฺตมฺหิ ปสนฺนจิตฺโต
               วิญฺญู ปชานํ โก น ยเชถ กาเล ฯ
               เย เจว ภาสนฺติ สุณนฺติ จูภยํ
               ปสนฺนจิตฺตา สุคตสฺส สาสเน
               เตสํ โส อตฺโถ ปรโม วิสุชฺฌติ
               เย อปฺปมตฺตา สุคตสฺส สาสเนติ ฯ นวมํ ฯ
     [๒๗๙]    ๑๐    ธมฺเมนาหํ    ภิกฺขเว    เตวิชฺชํ    พฺราหฺมณํ
ปญฺญาเปมิ   นาญฺญํ   ลปิตลาปนมตฺเตน   ฯ  กถญฺจาหํ  ภิกฺขเว  ธมฺเมน
เตวิชฺชํ    พฺราหฺมณํ    ปญฺญาเปมิ    นาญฺญํ    ลปิตลาปนมตฺเตน    ฯ
๑   อิธ   ภิกฺขเว   ภิกฺขุ  อเนกวิหิตํ  ปุพฺเพนิวาสํ  อนุสฺสรติ  เสยฺยถีทํ
