           ตณฺหกฺขยมนีติกํ            ยสฺส นตฺถิ อุปมา กฺวจิ ฯ
               ปสฺสามิ นํ มนสา จกฺขุนาว
               รตฺตินฺทิวํ พฺราหฺมณ อปฺปมตฺโต
               นมสฺสมาโน วิวสามิ ๑ รตฺตึ
               เตเนว มญฺญามิ อวิปฺปวาสํ ฯ
               สทฺธา จ ปีติ จ มโน สติ จ
               นาเมนฺติ ๒ เม โคตมสาสนมฺหา
               ยํ ยํ ๓  ทิสํ วชติ ภูริปญฺโญ
               ส เตน เตเนว นโตหมสฺมิ ฯ
               ชิณฺณสฺส เม ทุพฺพลถามกสฺส
               เตเนว กาโย น ปเลติ ตตฺถ
               สงฺกปฺปยนฺตาย วชามิ นิจฺจํ
               มโน หิ เม พฺราหฺมณ เตน ยุตฺโต ฯ
           ปงฺเก (สยาโน) ปริผนฺทมาโน ทีปา ทีปํ อุปลฺลวึ ๔
           อถทฺทสาสึ สมฺพุทฺธํ          โอฆติณฺณมนาสวํ
               ยถา อหุ วกฺกลิ มุตฺตสทฺโธ
               ภทฺราวุโธ อาฬวิโคตโม จ
               เอวเมว ตฺวมฺปิ ปมุญฺจสฺสุ สทฺธํ
               คมิสฺสสิ ตฺวํ ปิงฺคิย มจฺจุเธยฺยสฺส ปารํ ฯ
           เอส ภิยฺโย ปสีทามิ         สุตฺวาน มุนิโน วโจ
#๑ โป. ม. ยุ. วิวเสมิ ฯ ๒ โป. นาเมติ ฯ ม. ยุ. นาเปนฺติเม ฯ ๓ โป. ยญฺจ ฯ
#๔ ม. ยุ. อุปปฺลวึ ฯ
