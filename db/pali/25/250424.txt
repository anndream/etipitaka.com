               กาเลน เตสุ หพฺยํ ปเวจฺเฉ ฯ
               เย เหตฺถ ชานนฺติ ยถาตถา อิทํ
               อยมนฺติมา นตฺถิ ปุนพฺภโวติ
               กาเลน เตสุ หพฺยํ ปเวจฺเฉ ฯ
               โย เวทคู ฌานรโต สตีมา
               สมฺโพธิปตฺโต สรณํ พหุนฺนํ
               กาเลน เตสุ หพฺยํ ปเวจฺเฉ
               โย พฺราหฺมโณ ปุญฺญเปกฺโข ยเชถ ฯ
               อทฺธา อโมฆา มม ปุจฺฉนา อหุ
               อกฺขาสิ เม ภควา ทกฺขิเณยฺเย
               ตฺวํ เหตฺถ ชานาสิ ยถาตถา อิทํ
               ตถา หิ เต วิทิโต เอส ธมฺโม ฯ
               (โย) ยาจโยโค ทานปตี คหฏฺโฐ (อิติ มาโฆ มาณโว)
               ปุญฺญตฺถิโก ยชติ ปุญฺญเปกฺโข
               ททํ ปเรสํ อิธ อนฺนปานํ
               อกฺขาหิ เม ภควา ยญฺญสมฺปทํ ฯ
               ยชสฺสุ ยชมาโน มาฆาติ ภควา
               สพฺพตฺถ จ วิปฺปสาเทหิ จิตฺตํ
               อารมฺมณํ ยชมานสฺส ยญฺโญ
               เอตฺถ ปติฏฺฐาย ชหาติ โทสํ
