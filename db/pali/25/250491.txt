               ทิฏฺเฐ สุเต สีลพฺพเต ๑ มุเต วา
               ตเทว โส ตตฺถ สมุคฺคหาย
               นิหีนโต ปสฺสติ สพฺพมญฺญํ ฯ
               ตํ วาปิ คนฺถํ กุสลา วทนฺติ
               ยํ นิสฺสิโต ปสฺสติ หีนมญฺญํ
               ตสฺมา หิ ทิฏฺฐํ ว สุตํ มุตํ วา
               สีลพฺพตํ ภิกฺขุ น นิสฺสเยยฺย ฯ
               ทิฏฺฐิมฺปิ โลกสฺมึ น กปฺปเยยฺย
               ญาเณน วา สีลวเตน วาปิ
               สโมติ อตฺตานมนูปเนยฺย
               หีโน น มญฺเญถ วิเสสิ วาปิ ๒ ฯ
               อตฺตํ ปหาย อนุปาทิยาโน
               ญาเณปิ โส นิสฺสยํ โน กโรติ
               ส เว วิยตฺเตสุ น วคฺคสารี
               ทิฏฺฐิมฺปิ โส น ปจฺเจติ กิญฺจิ ฯ
               ยสฺสูภยนฺเต ปณิธีธ นตฺถิ
               ภวาภวาย อิธ วา หุรํ วา
               นิเวสนา ยสฺส ๓  น สนฺติ เกจิ
               ธมฺเมสุ นิจฺเฉยฺย สมุคฺคหีตํ
               ตสฺสีธ ทิฏฺเฐ ว สุเต มุเต วา
#๑ ม. ยุ. สีลวเต ฯ ๒ โป. จาปิ ฯ  ๓ ม. ยุ. ตสฺส ฯ
