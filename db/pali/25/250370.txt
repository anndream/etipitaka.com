               เอเตน สจฺเจน สุวตฺถิ โหตุ ฯ
               กิญฺจาปิ โส กมฺมํ ๑ กโรติ ปาปกํ
               กาเยน วาจายุท เจตสา วา
               อภพฺโพ โส ตสฺส ปฏิจฺฉทาย
               อภพฺพตา ทิฏฺฐปทสฺส วุตฺตา
               อิทมฺปิ สงฺเฆ รตนํ ปณีตํ ฯ
               เอเตน สจฺเจน สุวตฺถิ โหตุ ฯ
               วนปฺปคุมฺเพ ยถา ผุสฺสิตคฺเค
               คิมฺหานมาเส ปฐมสฺมึ คิมฺเห
               ตถูปมํ ธมฺมวรํ อเทสยิ
               นิพฺพานคามึ ปรมํ หิตาย
               อิทมฺปิ พุทฺเธ รตนํ ปณีตํ ฯ
               เอเตน สจฺเจน สุวตฺถิ โหตุ ฯ
               วโร วรญฺญู วรโท วราหโร
               อนุตฺตโร ธมฺมวรํ อเทสยิ
               อิทมฺปิ พุทฺเธ รตนํ ปณีตํ ฯ
               เอเตน สจฺเจน สุวตฺถิ โหตุ ฯ
               ขีณํ ปุราณํ นวํ นตฺถิ สมฺภวํ
               วิรตฺตจิตฺตายติเก ๒ ภวสฺมึ
               เต ขีณพีชา อวิรุฬฺหิฉนฺทา
#๑ ม. กมฺม ฯ  ๒ โป. ยุ. วิรตฺตจิตฺตา อายติเก ฯ
