          ปฏิจฺฉนฺเนน มนฺเตติ        ตํ ชญฺญา วสโล อิติ ฯ ๑๑
          โย กตฺวา ปาปกํ กมฺมํ      มา มํ ชญฺญาติ อิจฺฉติ
          โย ปฏิจฺฉนฺนกมฺมนฺโต       ตํ ชญฺญา วสโล อิติ ฯ ๑๒
          โย เว ปรกุลํ คนฺตฺวา      ภุตฺวา ๑ จ สุจิโภชนํ
          อาคตํ นปฺปฏิปูเชติ         ตํ ชญฺญา วสโล อิติ ฯ ๑๓
          โย พฺราหฺมณํ วา สมณํ วา   อญฺญํ วาปิ วนิพฺพกํ
          มุสาวาเทน วญฺเจติ        ตํ ชญฺญา วสโล อิติ ฯ ๑๔
          โย พฺราหฺมณํ วา สมณํ วา   ภตฺตกาเล อุปฏฺฐิเต
          โรเสติ วาจา น จ เทติ    ตํ ชญฺญา วสโล อิติ ฯ ๑๕
          อสตํ โยธ ปพฺรูติ          โมเหน ปลิคุณฺฐิโต
          กิญฺจิกฺขํ นิชิคึสาโน         ตํ ชญฺญา วสโล อิติ ฯ ๑๖
          โย จตฺตานํ สมุกฺกํเส       ปเร ๒ จ อวชานติ
          นิหีโน เสน มาเนน        ตํ ชญฺญา วสโล อิติ ฯ ๑๗
          โรสโก กทริโย จ         ปาปิจฺโฉ มจฺฉรี สโฐ
          อหิริโก อโนตฺตปฺปี         ตํ ชญฺญา วสโล อิติ ฯ ๑๘
          โย พุทฺธํ ปริภาสติ         อถ วา ตสฺส สาวกํ
          ปริพฺพาชกํ ๓  คหฏฺฐํ วา    ตํ ชญฺญา วสโล อิติ ฯ ๑๙
          โย เว อนรหํ ๔ สนฺโต    อรหํ ปฏิชานติ ๕
          โจโร สพฺรหฺมเก โลเก     เอโส ๖ โข วสลาธโม ฯ ๒๐
          เอเต โข วสลา วุตฺตา     มยา เย เต ปกาสิตา ฯ
#๑ ม. ยุ. ภุตฺวาน สุจิโภชนํ ฯ ๒ ม. ปเร จ มวชานาติ ฯ ยุ. ปรญฺจ มวชานาติ ฯ
#๓ ม. ยุ. ปริพฺพาชํ ฯ  ๔ ยุ. อนรหา ฯ ๕ ม. ปฏิขานาติ ฯ ๖ โป. เอโส โข
#วสโลธโม. ฯ ยุ เอส โข วสลาธโม ฯ
