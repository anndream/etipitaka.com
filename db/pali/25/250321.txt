          ยตํ จเร ยตํ ติฏฺเฐ        ยตํ อจฺเฉ ยตํ สเย
          ยตํ สมฺมิญฺชเย ภิกฺขุ        ยตเมนํ ปสารเย
          อุทฺธํ ติริยํ อปาจีนํ         ยาวตา ชคโต คติ
          สมเวกฺขิตา จ ๑ ธมฺมานํ   ขนฺธานํ อุทยพฺพยํ
          เอวํ วิหาริมาตาปึ         สนฺตวุตฺตึ อนุทฺธตํ
          เจโตสมถสามีจึ           สิกฺขมานํ สทา สตํ
          สตตํ ปหิตตฺโตติ           อาหุ ภิกฺขุํ ตถาวิธนฺติ ฯ ทฺวาทสมํ ฯ
     [๒๙๓]  ๑๓  วุตฺตํ  เหตํ  ภควตา  วุตฺตมรหตาติ  เม  สุตํ โลโก
ภิกฺขเว    ตถาคเตน    อภิสมฺพุทฺโธ   โลกสฺมา   ตถาคโต   วิสํยุตฺโต
โลกสมุทโย   ภิกฺขเว   ตถาคเตน  อภิสมฺพุทฺโธ  โลกสมุทโย  ตถาคตสฺส
ปหีโน   โลกนิโรโธ   ภิกฺขเว   ตถาคเตน   อภิสมฺพุทฺโธ   โลกนิโรโธ
ตถาคตสฺส      สจฺฉิกโต     โลกนิโรธคามินี     ปฏิปทา     ภิกฺขเว
ตถาคเตน     อภิสมฺพุทฺธา    โลกนิโรธคามินี    ปฏิปทา    ตถาคตสฺส
ภาวิตา   ฯ   ยํ  ภิกฺขเว  สเทวกสฺส  โลกสฺส  สมารกสฺส  สพฺรหฺมกสฺส
สสฺสมณพฺราหฺมณิยา     ปชาย    สเทวมนุสฺสาย    ทิฏฺฐํ    สุตํ    มุตํ
วิญฺญาตํ   ปตฺตํ   ปริเยสิตํ   อนุวิจริตํ   มนสา   ยสฺมา  ตํ  ตถาคเตน
อภิสมฺพุทฺธํ   ตสฺมา   ตถาคโตติ   วุจฺจติ   ฯ   ยญฺจ   ภิกฺขเว   รตฺตึ
ตถาคโต     อนุตฺตรํ    สมฺมาสมฺโพธึ    อภิสมฺพุชฺฌติ    ยญฺจ    รตฺตึ
อนุปาทิเสสาย    นิพฺพานธาตุยา    ปรินิพฺพายติ    ยเมตสฺมึ    อนฺตเร
ภาสติ   ลภติ   นิทฺทิสติ   สพฺพนฺตํ   ตเถว  โหติ  โน  อญฺญถา  ตสฺมา
#๑ ยุ. ว ฯ
