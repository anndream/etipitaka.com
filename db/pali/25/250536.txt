               ยํ พฺราหฺมณํ เวทคุํ อภิชญฺญํ ๑
               อกิญฺจนํ กามภเว อสตฺตํ
               อทฺธา หิ โส โอฆมิมํ อตาริ
               ติณฺโณ จ ปารํ อขิโล อกงฺโข
               วิทฺวา จ โส ๒ เวทคู นโร อิธ
               ภวาภเว สงฺคมิมํ วิสชฺช
               โส วีตตโณฺห อนิโฆ นิราโส
               อตาริ โส ชาติชรนฺติ พฺรูมีติ ฯ
               เมตฺตคูมาณวกปญฺหา จตุตฺถี ฯ
                      ______________
         สุตฺตนิปาเต ปญฺจมสฺส ปารายนวคฺคสฺส ปญฺจมี โธตกปญฺหา
   [๔๒๙] ๕ ปุจฺฉามิ ตํ ภควา          พฺรูหิเมตํ (อิจฺจายสฺมา โธตโก)
                  วาจาภิกงฺขามิ มเหสิ ตุยฺหํ
           ตว สุตฺวาน นิคฺโฆสํ        สิกฺเข นิพฺพานมตฺตโน ฯ
           เตน หาตปฺปํ กโรหิ        (โธตกาติ ภควา) อิเธวนิปโกสโต
           อิโต สุตฺวาน นิคฺโฆสํ       สิกฺเข นิพฺพานมตฺตโน ฯ
               ปสฺสามหํ เทวมนุสฺสโลเก
               อกิญฺจนํ พฺราหฺมณํ อิริยมานํ
               ตํ ตํ นมสฺสามิ สมนฺตจกฺขุ
#๑ ม. เวทคุมาภิชญฺญา ฯ ยุ. เวทคุํ อาภิชญฺญา ฯ ๒ โป. วิทฺวา ว โส ฯ ม.
#วิทฺวาว โย ฯ
