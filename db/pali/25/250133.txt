ทุกฺขนฺติ   ขมนียํ   เม   อาวุโส   โมคฺคลฺลาน   ยาปนียํ  เม  อาวุโส
โมคฺคลฺลาน   อปิ   จ  เม  สีเส  โถกํ  ทุกฺขนฺติ  ฯ  อจฺฉริยํ  อาวุโส
สารีปุตฺต   อพฺภูตํ   อาวุโส   สารีปุตฺต   ยํ   ๑  มหิทฺธิโก  อายสฺมา
สารีปุตฺโต    มหานุภาโว   อิธ   เต   อาวุโส   สารีปุตฺต   อญฺญตโร
ยกฺโข   สีเส   ปหารํ   อทาสิ   ตาว  มหาปหาโร  อโหสิ  อปิ  เตน
ปหาเรน   สตฺตรตนํ   วา   อฏฺฐรตนํ   วา  นาคํ  โอสาเทยฺย  มหนฺตํ
วา   ปพฺพตกูฏํ   วา   ปทาเลยฺยาติ   ฯ   อถ  ปนายสฺมา  สารีปุตฺโต
เอวมาห   ขมนียํ   เม   อาวุโส   โมคฺคลฺลาน  ยาปนียํ  เม  อาวุโส
โมคฺคลฺลาน   อปิ   จ   เม   สีเส   โถกํ  ทุกฺขนฺติ  อจฺฉริยํ  อาวุโส
โมคฺคลฺลาน    อพฺภูตํ    อาวุโส    โมคฺคลฺลาน   ยํ   ๒   มหิทฺธิโก
อายสฺมา   มหาโมคฺคลฺลาโน   มหานุภาโว   ยตฺร   หิ   นาม  ยกฺขมฺปิ
ปสฺสิสฺสติ มยํ ปเนตรหิ ปํสุปิสาจกมฺปิ น ปสฺสามาติ ฯ
     [๙๖]   อสฺโสสิ   โข   ภควา   ทิพฺพาย  โสตธาตุยา  วิสุทฺธาย
อติกฺกนฺตมานุสิกาย    เตสํ    อุภินฺนํ    มหานาคานํ    เอวรูปํ    ๓
กถาสลฺลาปํ   ฯ   อถ   โข  ภควา  เอตมตฺถํ  วิทิตฺวา  ตายํ  เวลายํ
อิมํ อุทานํ อุทาเนสิ
          ยสฺส เสลุปมํ จิตฺตํ         ฐิตํ นานุปกมฺปติ
          วิรตฺตํ รชนีเยสุ           โกปเนยฺเย น กุปฺปติ
          ยสฺเสวํ ภาวิตํ จิตฺตํ        กุโต ตํ ทุกฺขเมสฺสตีติ ฯ จตุตฺถํ ฯ
     [๙๗]  ๕  เอวมฺเม  สุตํ  ฯ  เอกํ  สมยํ  ภควา โกสมฺพิยํ วิหรติ
#๑ โป. ยุ. ยํ ตฺวํ ฯ ม. ยาว ฯ  ๒ โป. ม. ยุ. ยาว ฯ  ๓ โป. ม. ยุ. อิมํ เอวรูปํ ฯ
