ปฏิสํเวทยติ   ๑   ตสฺส   โย  ราคกฺขโย  โทสกฺขโย  โมหกฺขโย  อยํ
วุจฺจติ   ภิกฺขเว   สอุปาทิเสสา   นิพฺพานธาตุ   ฯ  กตมา  จ  ภิกฺขเว
อนุปาทิเสสา   นิพฺพานธาตุ   อิธ  ภิกฺขเว  ภิกฺขุ  อรหํ  โหติ  ขีณาสโว
วุสิตวา   กตกรณีโย   โอหิตภาโร   อนุปฺปตฺตสทตฺโถ  ปริกฺขีณภวสํโยชโน
สมฺมทญฺญา        วิมุตฺโต        ตสฺส        อิเธว       ภิกฺขเว
สพฺพเวทยิตานิ    อนภินนฺทิตานิ    สีติภวิสฺสนฺติ   อยํ   วุจฺจติ   ภิกฺขเว
อนุปาทิเสสา  นิพฺพานธาตุ  ฯ  อิมา  โข ภิกฺขเว เทฺว นิพฺพานธาตุโยติ ฯ
เอตมตฺถํ ภควา อโวจ ฯ ตตฺเถตํ อิติ วุจฺจติ
               เทฺว อิมา จกฺขุมตา ปกาสิตา
               นิพฺพานธาตู อนิสฺสิเตน ตาทินา
               เอกา หิ ธาตุ อิธ ทิฏฺฐธมฺมิกา
               สอุปาทิเสสา ภวเนตฺติสงฺขยา
               อนุปาทิเสสา ปน สมฺปรายิกา
               ยมฺหิ นิรุชฺฌนฺติ ภวานิ สพฺพโส ฯ
               เย เอตทญฺญาย ปทํ อสงฺขตํ
               วิมุตฺตจิตฺตา ภวเนตฺติสงฺขยา
               เต ธมฺมสาราธิคมกฺขเย ๒ รตา
               ปหํสุ เต สพฺพภวานิ ตาทิโนติ ฯ
        อยมฺปิ อตฺโถ วุตฺโต ภควตา    อิติ เม สุตนฺติ ฯ สตฺตมํ ฯ
     [๒๒๓] ๘ วุตฺตํ เหตํ ภควตา วุตฺตมรหตาติ เม สุตํ ปฏิสลฺลานารามา
#๑ โป. ยุ. ปฏิสํเวทิยติ ฯ  ๒ ม. ยุ. ธมฺมสาราธิคมา ขเย ฯ
