อปฺโปสฺสุโก   ตฺวํ   ปาปิม   โหหิ   น   จิรํ   ตถาคตสฺส   ปรินิพฺพานํ
ภวิสฺสติ      อิโต      ติณฺณํ     มาสานํ     อจฺจเยน     ตถาคโต
ปรินิพฺพายิสฺสตีติ   ฯ  อถ  โข  ภควา  ปาวาลเจติเย  สโต  สมฺปชาโน
อายุสงฺขารํ    โอสฺสชฺชิ   ฯ   โอสฏฺเฐ   จ   ภควตา   อายุสงฺขาเร
มหาภูมิจาโล   อโหสิ   ภึสนโก   โลมหํโส  เทวทุนฺทุภิโย  จ  ผลึสุ  ฯ
อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ
               ตุลมตุลญฺจ สมฺภวํ
               ภวสงฺขารมวสฺสชฺชิ มุนิ
               อชฺฌตฺตรโต สมาหิโต
               อภินฺทิ กวจมิวตฺตสมฺภวนฺติ ฯ สุตฺตํ ปฐมํ ฯ
     [๑๓๒]   ๒   เอวมฺเม   สุตํ  ฯ  เอกํ  สมยํ  ภควา  สาวตฺถิยํ
วิหรติ   ปุพฺพาราเม  มิคารมาตุ  ปาสาเท  ฯ  เตน  โข  ปน  สมเยน
ภควา     สายณฺหสมยํ     ปฏิสลฺลานา    วุฏฺฐิโต    พหิทฺวารโกฏฺฐเก
นิสินฺโน   โหติ   ฯ   อถ  โข  ราชา  ปเสนทิ  โกสโล  เยน  ภควา
เตนุปสงฺกมิ     อุปสงฺกมิตฺวา     ภควนฺตํ    อภิวาเทตฺวา    เอกมนฺตํ
นิสีทิ  ฯ  เตน  โข  ปน  สมเยน  สตฺต  จ  ชฏิลา  สตฺต  จ  นิคนฺถา
สตฺต   จ   อเจลา   ๑  สตฺต  จ  เอกสาฏา  สตฺต  จ  ปริพฺพาชกา
ปรูฬฺหกจฺฉนขโลมา  ขารีวิวิธมาทาย  ภควโต  อวิทูเร  อภิกฺกมนฺติ  ๒ ฯ
อทฺทสา   โข   ราชา   ปเสนทิ  โกสโล  เต  สตฺต  จ  ชฏิเล  สตฺต
จ   นิคนฺเถ   สตฺต   จ   อเจเล   สตฺต   จ   เอกสาเฏ  สตฺต  จ
#๑ ม. อเจลกา --- เอกสาฏกา ฯ  ๒ ม. ยุ. อติกฺกมนฺติ ฯ
