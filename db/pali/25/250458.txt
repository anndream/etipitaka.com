           เอเตน พฺราหฺมโณ โหติ     เอตํ พฺราหฺมณมุตฺตมํ
           ตีหิ วิชฺชาหิ สมฺปนฺโน       สนฺโต ขีณปุนพฺภโว
           เอวํ วาเสฏฺฐ ชานาหิ      พฺรหฺมา สกฺโก วิชานตนฺติ ฯ
     [๓๘๓]   เอวํ   วุตฺเต   วาเสฏฺฐภารทฺวาชา   มาณวา  ภควนฺตํ
เอตทโวจุํ    อภิกฺกนฺตํ   โภ   โคตม   ฯเปฯ   อุปาสเก   โน   ภวํ
โคตโม ธาเรตุ อชฺชตคฺเค ปาณุเปเต สรณงฺคเตติ ๑ ฯ
                    วาเสฏฺฐสุตฺตํ นวมํ ฯ
                      ______________
         สุตฺตนิปาเต ตติยสฺส มหาวคฺคสฺส ทสมํ โกกาลิกสุตฺตํ ๒
     [๓๘๔]   ๑๐   เอวมฺเม  สุตํ  ฯ  เอกํ  สมยํ  ภควา  สาวตฺถิยํ
วิหรติ   เชตวเน   อนาถปิณฺฑิกสฺส   อาราเม  ฯ  อถ  โข  โกกาลิโกฝ
ภิกฺขุ   เยน   ภควา  เตนุปสงฺกมิ  อุปสงฺกมิตฺวา  ภควนฺตํ  อภิวาเทตฺวา
เอกมนฺตํ    นิสีทิ   ฯ   เอกมนฺตํ   นิสินฺโน   โข   โกกาลิโก   ภิกฺขุ
ภควนฺตํ   เอตทโวจ   ปาปิจฺฉา  ภนฺเต  สารีปุตฺตโมคฺคลฺลานา  ปาปิกานํ
อิจฺฉานํ วสงฺคตาติ ฯ
     [๓๘๕]  เอวํ  วุตฺเต  ภควา  โกกาลิกํ  ภิกฺขุํ เอตทโวจ มา เหวํ
โกกาลิก  มา  เหวํ  โกกาลิก  ปสาเทหิ โกกาลิก สารีปุตฺตโมคฺคลฺลาเนสุ
จิตฺตํ       เปสลา      สารีปุตฺตโมคฺคลฺลานาติ      ฯ      ทุติยมฺปิ
โข  โกกาลิโก  ภิกฺขุ  ภควนฺตํ  เอตทโวจ  กิญฺจาปิ  เม  ภนฺเต  ภควา
สทฺธายิโก  ปจฺจยิโก  อถ  โข  ปาปิจฺฉา  ว  ๓   สารีปุตฺตโมคฺคลฺลานา
#๑ โป. ปาณุเปตํ สรณงฺคเต ฯ  ยุ. .. สรณาคเต ฯ  ๒ โป. ยุ. สพฺพตฺถวาเรสุ
#โกกาลิยสุตฺตนฺติปิ โกกาลิโยติปิ ทิสฺสนฺติ ฯ  ๓ โป. จ ฯ
