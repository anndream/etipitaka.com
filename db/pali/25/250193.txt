               ปโร กโรตีติ น ตสฺส ๑ โหติ ฯ
          มานุเปตา อยํ ปชา      มานคนฺถา มานวินิพฺพทฺธา ๒
          ทิฏฺฐีสุ พฺยารพฺภกตา ๓    สํสารํ นาติวตฺตตีติ ฯ ฉฏฺฐํ ฯ
     [๑๔๓]  ๗  เอวมฺเม  สุตํ  ฯ  เอกํ  สมยํ ภควา สาวตฺถิยํ วิหรติ
เชตวเน  อนาถปิณฺฑิกสฺส  อาราเม  ฯ  เตน  โข  ปน สมเยน อายสฺมา
สุภูติ   ภควโต  อวิทูเร  นิสินฺโน  โหติ  ปลฺลงฺกํ  อาภุชิตฺวา  อุชุํ  กายํ
ปณิธาย   อวิตกฺกํ   สมาธึ   สมาปชฺชิตฺวา   ฯ   อทฺทสา   โข  ภควา
อายสฺมนฺตํ   สุภูตึ   อวิทูเร   นิสินฺนํ   ปลฺลงฺกํ   อาภุชิตฺวา  อุชุํ  กายํ
ปณิธาย   อวิตกฺกํ   สมาธึ   สมาปนฺนํ   ฯ  อถ  โข  ภควา  เอตมตฺถํ
วิทิตฺวา ตายํ เวลายํ อิมํ อุทานํ อุทาเนสิ
               ยสฺส วิตกฺกา วิธูปิตา
               อชฺฌตฺตํ สุวิกปฺปิตา อเสสา
               ตํ สงฺคมติจฺจ อรูปสญฺญี
               จตุโยคาติคโต น ชาตึ เอตีติ ๔ ฯ สตฺตมํ ฯ
     [๑๔๔]  ๘  เอวมฺเม  สุตํ  ฯ  เอกํ  สมยํ ภควา ราชคเห วิหรติ
เวฬุวเน   กลนฺทกนิวาเป  ฯ  เตน  โข  ปน  สมเยน  ราชคเห  เทฺว
ปูคา   ๕   อญฺญตริสฺสา   คณิกาย   สารตฺตา   โหนฺติ   ปฏิพทฺธจิตฺตา
ภณฺฑนชาตา     กลหชาตา     วิวาทาปนฺนา     อญฺญมญฺญํ     ปาณีหิปิ
#๑ โป. นสฺส ฯ  ๒ อฏฺฐกถายํ มานวินิพฺพนฺธา ฯ  ๓ ม. สารมฺภกถา ฯ ยุ. พฺยารมฺภกตา ฯ
#๔ โป. ม. ชาตุเมตีติ ฯ  ๕ โป. สุภา ฯ อฏฺฐกถายํ สุภา ฯ
