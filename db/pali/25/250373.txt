               เย อิธ กาเมสุ อสญฺญตา ชนา
               รเสสุ คิทฺธา ๑ อสุจีกมิสฺสตา ๒
               นตฺถีกทิฏฺฐี ๓  วิสมา ทุรนฺนยา
               เอสามคนฺโธ น หิ มํสโภชนํ ฯ
               เย ลูขสา ทารุณ ๔ ปิฏฺฐิมํสิกา
               มิตฺตทฺทุโน นิกฺกรุณาติมานิโน
               อทานสีลา น จ เทนฺติ กสฺสจิ
               เอสามคนฺโธ น หิ มํสโภชนํ ฯ
               โกโธ มโท ถมฺโภ ปจฺจุฏฺฐาปนา ๕ จ
               มายา อุสฺสุยา ๖ ภสฺสสมุสฺสโย จ
               มานาติมาโน จ อสพฺภิ สนฺถโว
               เอสามคนฺโธ น หิ มํสโภชนํ ฯ
               เย ปาปสีลา อิณฆา จ สูจกา ๗
               โวหารกูฏา อิธ ปาฏิรูปิกา
               นราธมา เยธ กโรนฺติ กิพฺพิสํ
               เอสามคนฺโธ น หิ มํสโภชนํ ฯ
               เย อิธ ปาเณสุ อสญฺญตา ชนา
               ปเรสมาทาย วิเหสมุยฺยุตา
               ทุสฺสีลลุทฺธา ผรุสา อนาทรา
#๑ โป. เคธา ฯ ๒ โป. อสุจิภาวมิสฺสิตา ฯ ม. อสุจิภาวมสฺสิตา ฯ
#ยุ. อสุจีกมิสฺสิตา ฯ ๓ ม. นตฺถิกทิฏฺฐี ฯ ยุ. นตฺถิกทิฏฺฐิ ฯ
#๔ โป. ม. ยุ. ทารุณา ฯ ๕ โป. ม. ปจฺจุปฏฺฐาปนา ฯ  ๖ โป. ยุ. อุสฺสุยฺยา ฯ
#ม. อุสูยา ฯ ๗ โป. ม. ยุ. อิณฆาตสุจกา ฯ
