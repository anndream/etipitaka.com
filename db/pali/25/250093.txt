มนาโป   กาลกโต   [๑]  มยํ  อลฺลวตฺถา  อลฺลเกสา  อิธูปสงฺกมนฺตา
ทิวาทิวสฺสาติ   ฯ   อถ  โข  ภควา  เอตมตฺถํ  วิทิตฺวา  ตายํ  เวลายํ
อิมํ อุทานํ อุทาเนสิ
               ปิยรูปสฺสาทคทฺธิตา ๒ เส
               เทวกายา ปุถุมานุสา ๓  จ
               อฆาวิโน ๔ ปริชุนฺนา
               มจฺจุราชสฺส วสํ คจฺฉนฺติ ฯ
               เย เว ทิวา จ รตฺโต จ
               อปฺปมตฺตา ชหนฺติ ปิยรูปํ
               เต เว ขณนฺติ อฆมูลํ
               มจฺจุโน อามิสํ ทุรติวตฺตนฺติ ฯ สตฺตมํ ฯ
     [๕๙]  ๘  เอวมฺเม  สุตํ  ฯ  เอกํ  สมยํ  ภควา  กุณฺฑิยายํ  ๕
วิหรติ   กุณฺฑิฏฺฐานวเน   ๖   ฯ  เตน  โข  ปน  สมเยน  สุปฺปวาสา
โกลิยธีตา   สตฺต   วสฺสานิ   คพฺภํ   ธาเรติ   สตฺตาหํ  มูฬฺหคพฺภา  ฯ
สา   ทุกฺขาหิ   ติปฺปาหิ   กฏุกาหิ   เวทนาหิ   ผุฏฺฐา   ตีหิ  วิตกฺเกหิ
อธิวาเสติ  สมฺมาสมฺพุทฺโธ  วต  โส  ๗  ภควา  โย  อิมสฺส เอวรูปสฺส
ทุกฺขสฺส   ปหานาย   ธมฺมํ   เทเสติ   สุปฏิปนฺโน   วต  ตสฺส  ภควโต
สาวกสงฺโฆ   โย   อิมสฺส   เอวรูปสฺส   ทุกฺขสฺส   ปหานาย  ปฏิปนฺโน
สุสุขํ วต [๘] นิพฺพานํ ยตฺถิทํ ๙ เอวรูปํ ทุกฺขํ น สํวิชฺชตีติ ฯx
#๑ ม. ยุ. เตน ฯ  ๒ โป. ปิยรูปสาตรูปคธิตา เย ฯ ม. ปิยรูปสฺสาทคธิตาเส ฯ ยุ.
#ปิยรูปาสาตคธิตา เว ฯ  ๓ โป. ปุถุมนุสา จ ฯ ม. ปุถุมนุสฺสา ฯ  ๔ โป. อฌาวิโน
#ปริสชฺชนา ฯ  ๕ ม. กุณฺฑิกายํ ฯ  ๖ ม. กุณฺฑธานวเน ฯ  ๗ ยุ. โภ ฯ
#๘ ม. ตํ ฯ  ๙ โป. ยุ. ยทิทํ ฯ
