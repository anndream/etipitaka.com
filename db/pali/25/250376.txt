           นิทฺทโร โหติ นิปฺปาโป      ธมฺมปีติรสํ ปิวนฺติ ฯ
                      หิริสุตฺตํ ตติยํ ฯ
                      ______________
          สุตฺตนิปาเต ทุติยสฺส จูฬวคฺคสฺส จตุตฺถํ มงฺคลสุตฺตํ
     [๓๑๗]   ๔   เอวมฺเม   สุตํ  ฯ  เอกํ  สมยํ  ภควา  สาวตฺถิยํ
วิหรติ   เชตวเน   อนาถปิณฺฑิกสฺส   อาราเม   ฯ  อถ  โข  อญฺญตรา
เทวตา     อภิกฺกนฺตาย     รตฺติยา     อภิกฺกนฺตวณฺณา     เกวลกปฺปํ
เชตวนํ    โอภาเสตฺวา    เยน   ภควา   เตนุปสงฺกมิ   อุปสงฺกมิตฺวา
ภควนฺตํ   อภิวาเทตฺวา   เอกมนฺตํ   อฏฺฐาสิ   ฯ  เอกมนฺตํ  ฐิตา  โข
สา เทวตา ภควนฺตํ คาถาย อชฺฌภาสิ
     [๓๑๘] พหูเทวา มนุสฺสา จ        มงฺคลานิ อจินฺตยุํ
           อากงฺขมานา โสตฺถานํ      พฺรูหิ มงฺคลมุตฺตมํ ฯ
           อเสวนา จ พาลานํ        ปณฺฑิตานญฺจ เสวนา
           ปูชา จ ปูชนียานํ ๑       เอตมฺมงฺคลมุตฺตมํ ๒ ฯ
           ปฏิรูปเทสวาโส จ         ปุพฺเพ จ กตปุญฺญตา
           อตฺตสมฺมาปณิธิ จ          เอตมฺมงฺคลมุตฺตมํ ฯ
           พาหุสจฺจญฺจ สิปฺปญฺจ        วินโย จ สุสิกฺขิโต
           สุภาสิตา จ ยา วาจา      เอตมฺมงฺคลมุตฺตมํ ฯ
           มาตาปิตุอุปฏฺฐานํ          ปุตฺตทารสฺส สงฺคโห
#๑ ม. ปูชเนยฺยานํ ฯ ๒ ม. เอตํ ... ฯ
