               ขิฑฺฑา รตี โหติ สหายมชฺเฌ
               ปุตฺเตสุ จ วิปูลํ โหติ เปมํ
               ปิยวิปฺปโยคํ วิชิคุจฺฉมาโน
               เอโก จเร ขคฺควิสาณกปฺโป ฯ
               จาตุทฺทิโส อปฺปฏิโฆ จ โหติ
               สนฺตุสฺสมาโน อิตรีตเรน
               ปริสฺสยานํ สหิตา อฉมฺภี
               เอโก จเร ขคฺควิสาณกปฺโป ฯ
               ทุสฺสงฺคหา ปพฺพชิตาปิ เอเก
               อโถ คหฏฺฐา ฆรมาวสนฺตา
               อปฺโปสฺสุโก ปรปุตฺเตสุ หุตฺวา
               เอโก จเร ขคฺควิสาณกปฺโป ฯ
               โอโรปยิตฺวา คิหิพฺยญฺชนานิ
               สญฺฉินฺนปตฺโต ๑ ยถา โกวิฬาโร
               เฉตฺวาน ธีโร คิหิพนฺธนานิ
               เอโก จเร ขคฺควิสาณกปฺโป ฯ
               สเจ ลเภถ นิปกํ สหายํ
               สทฺธึจรํ สาธุวิหาริธีรํ
               อภิภุยฺย สพฺพานิ ปริสฺสยานิ
               จเรยฺย เตนตฺตมโน สติมา ฯ
#๑ ยุ. สํสีนนปตฺโต ฯ
