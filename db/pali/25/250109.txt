โว  ปณาเมมิ  ๑  น  โว  มม  สนฺติเก  วตฺถพฺพนฺติ  ฯ  เอวํ ภนฺเตติ
โข    เต    ภิกฺขู    ภควโต    ปฏิสฺสุตฺวา   อุฏฺฐายาสนา   ภควนฺตํ
อภิวาเทตฺวา  ปทกฺขิณํ  กตฺวา  เสนาสนํ ปฏิสาเมตฺวา ๒ ปตฺตจีวรมาทาย
เยน     วชฺชี     เตน    จาริกํ    ปกฺกมึสุ    วชฺชีสุ    อนุปุพฺเพน
จาริกญฺจรมานา    เยน    วคฺคุมุทานที    เตนุปสงฺกมึสุ   อุปสงฺกมิตฺวา
วคฺคุมุทานทีตีเร ปณฺณกุฏิโย กริตฺวา วสฺสํ อุปคจฺฉึสุ ฯ
     [๗๓]    อถ    โข    อายสฺมา   ยโสโช   วสฺสูปคโต   ภิกฺขู
อามนฺเตสิ   ภควตา   มยํ   อาวุโส   ปณามิตา  อตฺถกาเมน  หิเตสินา
อนุกมฺปเกน   อนุกมฺปํ   อุปาทาย   หนฺท   มยํ   อาวุโส  ตถา  วิหารํ
กปฺเปม   ยถา   โน   วิหรตํ   ภควา   อตฺถกาโม   ๓   อสฺสาติ  ฯ
เอวมาวุโสติ  โข  เต  ภิกฺขู  อายสฺมโต  ยโสชสฺส  ปจฺจสฺโสสุํ  ฯ  อถ
โข    เต    ภิกฺขู    วูปกฏฺฐา    อปฺปมตฺตา   อาตาปิโน   ปหิตตฺตา
วิหรนฺตา เตเนวนฺตรวสฺเสน สพฺเพเยว ติสฺโส วิชฺชา สจฺฉากํสุ ฯ
     [๗๔]   อถ   โข  ภควา  สาวตฺถิยํ  ยถาภิรนฺตํ  วิหริตฺวา  เยน
เวสาลี    เตน    จาริกํ    ปกฺกามิ    อนุปุพฺเพน    จาริกญฺจรมาโน
เยน   เวสาลี   ตทวสริ   ฯ   ตตฺร   สุทํ   ภควา  เวสาลิยํ  วิหรติ
มหาวเน   กูฏาคารสาลายํ   ฯ   อถ   โข   ภควา   วคฺคุมุทาตีริยานํ
ภิกฺขูนํ   เจตสา   เจโต   ปริจฺจ   มนสิกริตฺวา   อายสฺมนฺตํ   อานนฺทํ
อามนฺเตสิ    อาโลกชาตา    วิย    เม    อานนฺท    เอสา   ทิสา
โอภาสชาตา  วิย  เม  อานนฺท  เอสา  ทิสา ยสฺสํ ทิสายํ วคฺคุมุทาตีริยา
#๑ ม. ปนาเมมิ โว ฯ  ๒ ม. สํสาเมตฺวา ฯ  ๓ โป. ม. ยุ. อตฺตมโน ฯ
