          อิติ เหตํ วิชานาม         อฏฺฐโม โส ปราภโว ฯ
          นวมํ ภควา พฺรูหิ          กึ ปราภวโต มุขํ ฯ
          เสหิ ทาเรหิ อสนฺตุฏฺโฐ     เวสิยาสุ ปทุสฺสติ ๑
          ทุสฺสติ ๒ ปรทาเรสุ       ตํ ปราภวโต มุขํ
          อิติ เหตํ วิชานาม         นวโม โส ปราภโว ฯ
          ทสมํ ภควา พฺรูหิ          กึ ปราภวโต มุขํ ฯ
          อตีตโยพฺพโน โปโส        อาเนติ ติมฺพรุตฺถนึ
          ตสฺสา อิสฺสา น สุปติ       ตํ ปราภวโต มุขํ
          อิติ เหตํ วิชานาม         ทสโม โส ปราภโว ฯ
          เอกาทสมํ ภควา พฺรูหิ      กึ ปราภวโต มุขํ ฯ
          อิตฺถึ ๓  โสณฺฑึ วิกิรณึ      ปุริสํ วาปิ ตาทิสํ
          อิสฺสริยสฺมึ ฐเปติ ๔       ตํ ปราภวโต มุขํ
          อิติ เหตํ วิชานาม         เอกาทสโม ปราภโว ฯ
          ทฺวาทสมํ ภควา พฺรูหิ       กึ ปราภวโต มุขํ ฯ
          อปฺปโภโค มหาตโณฺห       ขตฺติเย ชายเต กุเล
          โส ๕ จ รชฺชํ ปตฺถยติ     ตํ ปราภวโต มุขํ ฯ
          เอเต ปราภเว โลเก      ปณฺฑิโต สมเวกฺขิย
          อริยทสฺสนสมฺปนฺโน         ส โลกํ ภชเต สิวนฺติ ฯ
                     ปราภวสุตฺตํ ฉฏฺฐํ ฯ
                       _____________
#๑ ยุ. ปทิสฺสติ  ฯ ๒ ยุ. ทิสฺสติ ฯ  ๓ ยุ. อิตฺถิโสณฺฑึ ฯ  ๔ ยุ. ฐาเปติ ฯ
#๕ ยุ. โสธ ฯ
