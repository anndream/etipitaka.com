          สสฺสโตริว ๑ ขายติ       ปสฺสโต นตฺถิ กิญฺจนนฺติ ฯ ทสมํ ฯ
                     จูฬวคฺโค สตฺตโม ฯ
                        ตสฺสุทฺทานํ
       โหนฺติ ๒ ทุเว ตถา ภทฺทิยา โหนฺติ ทุเว กาเมสุ สตฺตา
               ลกุณฺโฐ ตณฺหาขโย จ ปปญฺจขโย จ
                 กจฺจาโน อุทปานํ อุเทโนติ ฯ
                      ______________
                อุทาเน อฏฺฐโม ปาฏลิคามิวคฺโค
     [๑๕๘]   ๑   เอวมฺเม   สุตํ  ฯ  เอกํ  สมยํ  ภควา  สาวตฺถิยํ
วิหรติ  เชตวเน  อนาถปิณฺฑิกสฺส  อาราเม  ฯ  เตน  โข  ปน  สมเยน
ภควา   ภิกฺขูนํ   ๓    นิพฺพานปฏิสํยุตฺตาย   ธมฺมิยา  กถาย  สนฺทสฺเสติ
สมาทเปติ   สมุตฺเตเชติ   สมฺปหํเสติ   เต   ๔  จ  ภิกฺขู  อฏฺฐิกตฺวา
มนสิกตฺวา   สพฺพญฺเจตโส  สมนฺนาหริตฺวา  โอหิตโสตา  ธมฺมํ  สุณนฺติ  ฯ
อถ   โข   ภควา   เอตมตฺถํ   วิทิตฺวา   ตายํ   เวลายํ  อิมํ  อุทานํ
อุทาเนสิ   อตฺถิ   ภิกฺขเว   ตทายตนํ   ยตฺถ   เนว  ปฐวี  น  อาโป
น   เตโช   น   วาโย   น   อากาสานญฺจายตนํ  น  วิญฺญาณญฺจายตนํ
น    อากิญฺจญฺญายตนํ    น    เนวสญฺญานาสญฺญายตนํ    นายํ   โลโก
น   ปรโลโก  น  อุโภ  จนฺทิมสุริยา  ตมหํ  ๕  ภิกฺขเว  เนว  อาคตึ
#๑ อฏฺฐกถายํ สสฺสติ วิย ฯ  ๒ ม. เทฺว ภทฺทิยา เทฺว จ สตฺตา ลกุณฺฑโก
#ตณฺหาขโย ปปญฺจขโย จ กจฺจาโน อุทปานญฺจ อุเทโนติ ฯ  ๓ ม. ยุ. ภิกฺขู ฯ
#๔ ม. เตธ ภิกฺขู อฏฺฐึ กตฺวา ฯ  ๕ อฏฺฐกถายํ ตตฺรปาหํ ฯ ม. ตตฺราปาหํ ฯ
