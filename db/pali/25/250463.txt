               อสทฺโธ กทริโย อวทญฺญู
               มจฺฉริ เปสุณิยสฺมึ ๑ อนุยุตฺโต ฯ
               มุขทุคฺค วิภูตมนริย
               ภูนหต ๒ ปาปก ทุกฺกตการิ
               ปุริสนฺต ๓  กลิ อวชาเต
               มา พหุภาณิธ เนรยิโกสิ ฯ
               รชมากิรสิ ๔ อหิตาย
               สนฺเต ครหสิ กิพฺพิสฺสการี ๕
               พหูนิ [๖] ทุจฺจริตานิ จริตฺวา
               คจฺฉสิ โข ปปตํ จิรรตฺตํ ฯ
               น หิ นสฺสติ กสฺสจิ กมฺมํ
               เอติ ห ตํ ลภเตว สุวามิ
               ทุกฺขํ มนฺโท ปรโลเก
               อตฺตนิ ปสฺสติ กิพฺพิสฺสการี ฯ
               อโยสงฺกุสมาหตฏฺฐานํ
               ติณฺหธารํ อยสูลมุเปติ
               อถ ตตฺตํ อโยคุฬสนฺนิภํ
               โภชนมตฺถิ ตถา ปฏิรูปํ ฯ
               น หิ วคฺคุ วทนฺติ วทนฺตา
               นาภิชวนฺติ น ตาณมุเปนฺติ
#๑ โป. เปสุณิยญฺจ ฯ ม. เปสุณิยํ ฯ ๒ ม. ยุ. ภูนหุ ฯ ๓ โป. ปุริสนฺติมอลชาตมาหุ ฯ
#๔ ม. รชมากิรสี ฯ  ๕ ม. ยุ. กิพฺพิสการี ฯ  ๖ ยุ. พหุนิ จ ฯ
