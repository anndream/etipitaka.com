นปฺปชหติ   น  วิโนเทติ  น  พฺยนฺตีกโรติ  น  อนภาวํ  คเมติ  สยาโนปิ
ภิกฺขเว   ภิกฺขุ   ชาคโร   เอวํภูโต  อนาตาปี  อโนตฺตปฺปี  สตตํ  สมิตํ
กุสีโต หีนวิริโยติ วุจฺจติ ฯ
     [๒๙๑]   จรโต   เจปิ  ภิกฺขเว  ภิกฺขุโน  อุปฺปชฺชติ  กามวิตกฺโก
วา   พฺยาปาทวิตกฺโก   วา   วิหึสาวิตกฺโก   วา   ตญฺเจ   ภิกฺขุ   น
อธิวาเสติ  ปชหติ  วิโนเทติ  พฺยนฺตีกโรติ  อนภาวํ  คเมติ จรมฺปิ ภิกฺขเว
ภิกฺขุ  เอวํภูโต  อาตาปี  โอตฺตปฺปี ๑ สตตํ สมิตํ อารทฺธวิริโย ปหิตตฺโตติ
วุจฺจติ   ฯ   ฐิตสฺส   เจปิ   ภิกฺขเว   ภิกฺขุโน  อุปฺปชฺชติ  กามวิตกฺโก
วา   พฺยาปาทวิตกฺโก   วา   วิหึสาวิตกฺโก  วา  ตญฺเจ  ภิกฺขุ  น  ๒
อธิวาเสติ   ปชหติ   วิโนเทติ   พฺยนฺตีกโรติ   อนภาวํ   คเมติ  ฐิโตปิ
ภิกฺขเว   ภิกฺขุ  เอวํภูโต  อาตาปี  โอตฺตปฺปี  สตตํ  สมิตํ  อารทฺธวิริโย
ปหิตตฺโตติ    วุจฺจติ    ฯ    นิสินฺนสฺส    เจปิ    ภิกฺขเว    ภิกฺขุโน
อุปฺปชฺชติ    กามวิตกฺโก    วา   พฺยาปาทวิตกฺโก   วา   วิหึสาวิตกฺโก
วา    ตญฺเจ    ภิกฺขเว   ภิกฺขุ   น   อธิวาเสติ   ปชหติ   วิโนเทติ
พฺยนฺตีกโรติ  อนภาวํ  คเมติ  นิสินฺโนปิ  ภิกฺขเว  ภิกฺขุ  เอวํภูโต อาตาปี
โอตฺตปฺปี    สตตํ    สมิตํ    อารทฺธวิริโย    ปหิตตฺโตติ   วุจฺจติ   ฯ
สยานสฺส   เจปิ   ภิกฺขเว   ภิกฺขุโน   ชาครสฺส  อุปฺปชฺชติ  กามวิตกฺโก
วา   พฺยาปาทวิตกฺโก   วา   วิหึสาวิตกฺโก   วา   ตญฺเจ   ภิกฺขุ   น
อธิวาเสติ     ปชหติ    วิโนเทติ    พฺยนฺตีกโรติ    อนภาวํ    คเมติ
สยาโนปิ   ภิกฺขเว   ภิกฺขุ  ชาคโร  เอวํภูโต  อาตาปี  โอตฺตปฺปี  สตตํ
#๑ ม. โอตฺตาปี ฯ  ๒ ม. ยุ. นาธิวาเสติ ฯ
