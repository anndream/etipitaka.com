          เสยฺโย อโยคุโฬ ภุตฺโต     ตตฺโต อคฺคิสิขูปโม
          ยญฺเจ ภุญฺเชยฺย ทุสฺสีโล     รฏฺฐปิณฺฑํ อสญฺญโต ฯ
               จตฺตาริ ฐานานิ นโร ปมตฺโต
               อาปชฺชตี ปรทารูปเสวี
               อปุญฺญลาภํ นนิกามเสยฺยํ
               นินฺทํ ตติยํ นิรยํ จตุตฺถํ ฯ
               อปุญฺญลาโภ จ คตี จ ปาปิกา
               ภีตสฺส ภีตาย รตี จ โถกิกา
               ราชา จ ทณฺฑํ ครุกํ ปเณติ
               ตสฺมา นโร ปรทารํ น เสเว ฯ
          กุโส ยถา ทุคฺคหิโต        หตฺถเมวานุกนฺตติ
          สามญฺญํ ทุปฺปรามฏฺฐํ        นิรยายูปกฑฺฒติ ฯ
          ยํ กิญฺจิ สิถิลํ กมฺมํ         สงฺกิลิฏฺฐญฺจ ยํ วตํ
          สงฺกสฺสรํ พฺรหฺมจริยํ        น ตํ โหติ มหปฺผลํ ฯ
          กยิรญฺเจ ๑ กยิรเถนํ      ทฬฺหเมนํ ปรกฺกเม
          สิถิโล หิ ปริพฺพาโช        ภิยฺโย อากิรเต รชํ ฯ
          อกตํ ทุกฺกตํ เสยฺโย        ปจฺฉา ตปฺปติ ทุกฺกตํ
          กตญฺจ สุกตํ เสยฺโย        ยํ กตฺวา นานุตปฺปติ ฯ
          นครํ ยถา ปจฺจนฺตํ         คุตฺตํ สนฺตรพาหิรํ
#๑ กยิรา เจ กยิราเถนนฺติปิ ฯ
