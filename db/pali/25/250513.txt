               น ลิมฺปตี โลเก อนตฺตครหี ฯ
               ส สพฺพธมฺเมสุ วิเสนิภูโต
               ยํ กิญฺจิ ทิฏฺฐํ ว ๑ สุตํ มุตํ วา
               สมฺปนฺนภาโร มุนิ วิปฺปมุตฺโต
               น กปฺปิโย นูปรโต น ปตฺถิโยติ ภควาติ ฯ
                    มหาวิยูหสุตฺตํ เตรสมํ
                      _______________
        สุตฺตนิปาเต จตุตฺถสฺส อฏฺฐกวคฺคสฺส จุทฺทสมํ ตุวฏกสุตฺตํ
      [๔๒๑] ๑๔ ปุจฺฉามิ ตํ อาทิจฺจพนฺธธ
               วิเวกํ สนฺติปทญฺจ มเหสึ
               กถํ ทิสฺวา นิพฺพาติ ภิกฺขุ
               อนุปาทิยาโน โลกสฺมึ กิญฺจิ ฯ
               มูลํ ปปญฺจสงฺขายา (ติ ภควา)
               มนฺตา อสฺมีติ สพฺพมุปรุทฺเธ
               ยา กาจิ ตณฺหา อชฺฌตฺตํ
               ตาสํ วินยา สทา สโต สิกฺเข ฯ
               ยํ กิญฺจิ ธมฺมํ อภิชญฺญา ๒
               อชฺฌตฺตํ อถ วาปิ พหิทฺธา
               น เตน ถามํ กุพฺเพถ ๓
#๑ โป. จ ฯ ๒ โป. ธมฺมมภิชญฺญา ฯ ๓ โป. กุรุพฺเพถ ฯ
