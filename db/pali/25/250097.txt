ภตฺเตน   นิมนฺเตติ   ๑  กโรตุ  สุปฺปวาสา  โกลิยธีตา  สตฺต  ภตฺตานิ
ปจฺฉา  ๒  โส  กริสฺสติ  ตุยฺหํ  ๓  โส อุปฏฺฐาโกติ ฯ เอวํ ภนฺเตติ โข
อายสฺมา    มหาโมคฺคลฺลาโน    ภควโต    ปฏิสฺสุตฺวา    เยน    โส
อุปาสโก    เตนุปสงฺกมิ    อุปสงฺกมิตฺวา    ตํ    อุปาสกํ   เอตทโวจ
สุปฺปวาสา   อาวุโส  โกลิยธีตา  สตฺต  วสฺสานิ  คพฺภํ  ธาเรสิ  สตฺตาหํ
มูฬฺหคพฺภา   ฯ   สา   เอตรหิ   สุขินี  อโรคา  อโรคํ  ปุตฺตํ  วิชาตา
สา    สตฺตาหํ    พุทฺธปฺปมุขํ   ภิกฺขุสงฺฆํ   ภตฺเตน   นิมนฺเตติ   กโรตุ
สุปฺปวาสา   โกลิยธีตา   สตฺต   ภตฺตานิ   ปจฺฉา   ตฺวํ   กริสฺสสีติ  ฯ
สเจ   เม  ภนฺเต  อยฺโย  มหาโมคฺคลฺลาโน  ติณฺณํ  ธมฺมานํ  ปาฏิโภโค
โภคานญฺจ   ชีวิตสฺส   จ   สทฺธาย   จ  กโรตุ  สุปฺปวาสา  โกลิยธีตา
สตฺต  ภตฺตานิ  ปจฺฉา  ๔  กริสฺสามีติ  ฯ ทฺวินฺนํ โข เต ๕ อหํ อาวุโส
ธมฺมานํ   ปาฏิโภโค   โภคานญฺจ   ชีวิตสฺส   จ   สทฺธาย   ปน   ตฺวํ
เยว  ปาฏิโภโคติ  ฯ  สเจ  ๖  ภนฺเต  อยฺโย มหาโมคฺคลฺลาโน ทฺวินฺนํ
ธมฺมานํ    ปาฏิโภโค   โภคานญฺจ   ชีวิตสฺส   จ   กโรตุ   สุปฺปวาสา
โกลิยธีตา   สตฺต   ภตฺตานิ  ปจฺฉา  กริสฺสามีติ  ฯ  อถ  โข  อายสฺมา
มหาโมคฺคลฺลาโน     ตํ    อุปาสกํ    สญฺญาเปตฺวา    เยน    ภควา
เตนุปสงฺกมิ   อุปสงฺกมิตฺวา   ภควนฺตํ  เอตทโวจ  สญฺญาโต  ๗  ภนฺเต
โส   อุปาสโก   [๘]   กโรตุ  สุปฺปวาสา  โกลิยธีตา  สตฺต  ภตฺตานิ
ปจฺฉา   โส   กริสฺสตีติ   ฯ  อถ  โข  สุปฺปวาสา  โกลิยธีตา  สตฺตาหํ
พุทฺธปฺปมุขํ    ภิกฺขุสงฺฆํ    ปณีเตน    ขาทนีเยน   โภชนีเยน   สหตฺถา
#๑ ยุ. นิมนฺเตสีติ ฯ  ๒ ม. ปจฺฉา ตฺวํ กริสฺสสีติ ฯ  ๓ ม. ยุ. ตุยฺเหโส ฯ
#๔ ม. ยุ. ปจฺฉาหํ ฯ  ๕ โป. เตนาหํ ฯ ยุ. เตสํ ฯ  ๖ ม. ยุ. สเจ เม ฯ
#๗ ม. ยุ. สญฺญตฺโต ฯ  ๘ ม. ยุ. มยา ฯ
