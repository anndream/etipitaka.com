               ธมฺมํ ปณีตํ ตมุทาหเรยฺย
               น เปสุณํ โนปิ ปรูปวาทํ ฯ
               วาทญฺหิ เอเก ปฏิเสนิยนฺติ
               น เต ปสํสาม ปริตฺตปญฺเญ
               ตโต ตโต เน ปสชนฺติ สงฺคา
               จิตฺตญฺหิ เต ตตฺถ คเมนฺติ ทูเร ฯ
               ปิณฺฑํ วิหารํ สยนาสนญฺจ
               อาปญฺจ สงฺฆาฏิรชูปวาหนํ
               สุตฺวาน ธมฺมํ สุคเตน เทสิตํ
               สงฺขาย เสเว วรปญฺญสาวโก ฯ
               ตสฺมา หิ ปิณฺเฑ สยนาสเน จ
               อาเป จ สงฺฆาฏิรชูปวาหเน
               เอเตสุ ธมฺเมสุ อนูปลิตฺโต
               ภิกฺขุ ยถา โปกฺขเร วาริพินฺทุ ฯ
               คหฏฺฐวตฺตํ ปน โว วทามิ
               ยถากโร สาวโก สาธุ โหติ
               น เหส ลพฺภา สปริคฺคเหน
               ผสฺเสตุ โย เกวโล ภิกฺขุธมฺโม ฯ
               ปาณํ น หเน น จ ฆาตเยยฺย
               น จานุชญฺญา หนตํ ปเรสํ
