ตโย   ปาปกา   อกุสลา   วิตกฺกา  สมุทาจรนฺติ  เสยฺยถีทํ  กามวิตกฺโก
พฺยาปาทวิตกฺโก    วิหึสาวิตกฺโก    ตสฺส    มยฺหํ   ภนฺเต   เอตทโหสิ
อจฺฉริยํ   วต   โภ   อพฺภูตํ   วต  โภ  สทฺธา  จ  วตมฺหิ  อคารสฺมา
อนคาริยํ   ปพฺพชิโต   อถ   โข   ปนิเมหิ   ตีหิ   ปาปเกหิ  อกุสเลหิ
วิตกฺเกหิ    อนฺวาสโต    เสยฺยถีทํ    กามวิตกฺเกน   พฺยาปาทวิตกฺเกน
วิหึสาวิตกฺเกนาติ ฯ
    [๘๘]    อปริปกฺกาย    เมฆิย    เจโตวิมุตฺติยา   ปญฺจ   ธมฺมา
ปริปากาย  สํวตฺตนฺติ  กตเม  ปญฺจ  ๑  อิธ  เมฆิย  ภิกฺขุ  กลฺยาณมิตฺโต
โหติ    กลฺยาณสมฺปวงฺโก   อปริปกฺกาย   เมฆิย   เจโตวิมุตฺติยา   อยํ
ปฐโม   ธมฺโม  ปริปากาย  สํวตฺตติ  ฯ  ๒  ปุน  จ  ปรํ  เมฆิย  ภิกฺขุ
สีลวา    โหติ    ปาติโมกฺขสํวรสํวุโต    วิหรติ   อาจารโคจรสมฺปนฺโน
อณุมตฺเตสุ  วชฺเชสุ  ภยทสฺสาวี  สมาทาย  สิกฺขติ สิกฺขาปเทสุ อปริปกฺกาย
เมฆิย   เจโตวิมุตฺติยา   อยํ   ทุติโย   ธมฺโม  ปริปากาย  สํวตฺตติ  ฯ
๓  ปุน  จ  ปรํ  เมฆิย ภิกฺขุ ยายํ กถา อภิสลฺเลขิกา เจโตวิวรณสปฺปายา
เอกนฺตนิพฺพิทาย     วิราคาย     นิโรธาย     อุปสมาย     อภิญฺญาย
สมฺโพธาย   นิพฺพานาย   สํวตฺตติ   เสยฺยถีทํ   อปฺปิจฺฉกถา  สนฺตุฏฺฐิกถา
ปวิเวกกถา     อสํสคฺคกถา    วิริยารมฺภกถา    สีลกถา    สมาธิกถา
ปญฺญากถา       วิมุตฺติกถา       วิมุตฺติญาณทสฺสนกถา      เอวรูปิยา
กถาย   นิกามลาภี   โหติ   อกิจฺฉลาภี  อกสิรลาภี  อปริปกฺกาย  เมฆิย
เจโตวิมุตฺติยา  อยํ  ตติโย  ธมฺโม  ปริปากาย  สํวตฺตติ  ฯ  ๔  ปุน  จ
