ปรํ   เมฆิย   ภิกฺขุ  อารทฺธวิริโย  วิหรติ  อกุสลานํ  ธมฺมานํ  ปหานาย
กุสลานํ   ธมฺมานํ  อุปฺปาทาย  ๑  ถามวา  ทฬฺหปรกฺกโม  อนิกฺขิตฺตธุโร
กุสเลสุ   ธมฺเมสุ   อปริปกฺกาย   เมฆิย   เจโตวิมุตฺติยา  อยํ  จตุตฺโถ
ธมฺโม  ปริปากาย  สํวตฺตติ  ฯ  ๕  ปุน  จ  ปรํ  เมฆิย  ภิกฺขุ  ปญฺญวา
โหติ   อุทยตฺถคามินิยา   ปญฺญาย   สมนฺนาคโต   อริยาย   นิพฺเพธิกาย
สมฺมาทุกฺขกฺขยคามินิยา    อปริปกฺกาย    เมฆิย    เจโตวิมุตฺติยา   อยํ
ปญฺจโม  ธมฺโม  ปริปากาย  สํวตฺตติ  ฯ อปริปกฺกาย เมฆิย เจโตวิมุตฺติยา
อิเม    ปญฺจ   ธมฺมา   ปริปากาย   สํวตฺตนฺติ   ฯ   กลฺยาณมิตฺตสฺเสตํ
เมฆิย    ภิกฺขุโน    ปาฏิกงฺขํ    กลฺยาณสหายสฺส    กลฺยาณสมฺปวงฺกสฺส
ยํ           สีลวา          ภวิสฺสติ          ปาติโมกฺขสํวรสํวุโต
วิหริสฺสติ    อาจารโคจรสมฺปนฺโน    อณุมตฺเตสุ    วชฺเชสุ   ภยทสฺสาวี
สมาทาย    สิกขิสฺสติ    สิกฺขาปเทสุ    ฯ   กลฺยาณมิตฺตสฺเสตํ   เมฆิย
ภิกฺขุโน     ปาฏิกงฺขํ     กลฺยาณสหายสฺส     กลฺยาณสมฺปวงฺกสฺส    ยํ
ยายํ    กถา    อภิสลฺเลขิกา    เจโตวิวรณสปฺปายา   เอกนฺตนิพฺพิทาย
วิราคาย    นิโรธาย    อุปสมาย   อภิญฺญาย   สมฺโพธาย   นิพฺพานาย
สํวตฺติสฺสติ     เสยฺยถีทํ     อปฺปิจฺฉกถา    สนฺตุฏฺฐิกถา    ปวิเวกกถา
อสํสคฺคกถา   วิริยารมฺภกถา  สีลกถา  สมาธิกถา  ปญฺญากถา  วิมุตฺติกถา
วิมุตฺติญาณทสฺสนกถา    เอวรูปิยา   กถาย   นิกามลาภี   ภวิสฺสติ   ๒
อกิจฺฉลาภี    อกสิรลาภี    ฯ    กลฺยาณมิตฺตสฺเสตํ    เมฆิย   ภิกฺขุโน
ปาฏิกงฺขํ    กลฺยาณสหายสฺส    กลฺยาณสมฺปวงฺกสฺส    ยํ   อารทฺธวิริโย
#๑ ม. ยุ. อุปสมฺปทาย ฯ  ๒ ยุ. โหติ ฯ
