               ยานิ จ ตีณิ ยานิ จ สฏฺฐิ ๑
               สมณปฺปวาทนิสฺสิตานิ ๒ ภูริปญฺญ
               สญฺญกฺขรสญฺญนิสฺสิตานิ
               โอสรณานิ วิเนยฺย โอฆตมคา

               อนฺตคูสิ ปารคูสิ ๓  ทุกฺขสฺส
               อรหาสิ (สมฺมาสมฺพุทฺโธ) ขีณาสวํ ตํ ๔ มญฺเญ
               ชุติมา มติมา ปหุตปญฺโญ
               ทุกฺขสฺสนฺตกรํ ๕ อตาเรสิ มํ ฯ
               ยํ เม กงฺขิตมญฺญาสิ วิจิกิจฺฉํ ๖ มํ อตารยิ
               นโม เต (มุนิ) โมนปเถสุ ปตฺติปตฺต
               อขิลาทิจฺจพนฺธุ ๗ โสรโตสิ ฯ
           ยา เม กงฺขา ปุเร อาสิ    ตมฺเม พฺยากาสิ จกฺขุมา
           อทฺธา มุนีสิ สมฺพุทฺโธ       นตฺถิ นีวรณา ตว ฯ
           อุปายาสา จ เต สพฺเพ     วิทฺธสฺตา วินฬีกตา
           สีติภูโต ทมปฺปตฺโต         ธิติมา สจฺจนิกฺกโม ฯ
           ตสฺส เต นาคนาคสฺส       มหาวีรสฺส ภาสโต
           สพฺเพ เทวา อนุโมทนฺติ     อุโภ นารทปพฺพตา ฯ
           นโม เต ปุริสาชญฺญ        นโม เต ปุริสุตฺตม
           สเทวกสฺมึ โลกสฺมึ         นตฺถิ เต ปฏิปุคฺคโล ฯ
#๑ โป. เตสฏฺฐี ฯ ๒ ม. ยุ. สมณปฺปวาทสิตานิ ฯ ๓ ม. ยุ. ปารคู ฯ
#๔ โป. ขีณาสวนฺติ มญฺเญ ฯ  ๕ ม. ยุ. ทุกฺขสฺสนฺตกร ฯ ๖ โป. วิจิกิจฺฉา ฯ
#ม. วิจิกิจฺจา มํ ตารยิ ฯ  ๗ ม. ยุ. อขิลอาทิจฺจพนฺธุ ฯ
