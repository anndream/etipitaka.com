อญฺญตโร  ปุริโส  สีมนฺตริกาย  ชีวิตา  โวโรเปสิ  ฯ  อถ  โข สมฺพหุลา
ภิกฺขู     เยน     ภควา    เตนุปสงฺกมึสุ    อุปสงฺกมิตฺวา    ภควนฺตํ
อภิวาเทตฺวา   เอกมนฺตํ  นิสีทึสุ  ฯ  เอกมนฺตํ  นิสินฺนา  โข  เต  ภิกฺขู
ภควนฺตํ   เอตทโวจุํ   เยน   ภนฺเต   โคปาลเกน   อชฺช  พุทฺธปฺปมุโข
ภิกฺขุสงฺโฆ    อปฺโปทกปายาเสน   จ   นเวน   จ   สปฺปินา   สหตฺถา
สนฺตปฺปิโต   สมฺปวาริโต   โส   กิร   ภนฺเต   โคปาลโก   อญฺญตเรน
ปุริเสน  สีมนฺตริกาย  ชีวิตา  โวโรปิโตติ  ฯ  อถ  โข  ภควา เอตมตฺถํ
วิทิตฺวา ตายํ เวลายํ อิมํ อุทานํ อุทาเนสิ
          ทิโส ทิสํ ยนฺตํ กยิรา       เวรี วา ปน เวรินํ
          มิจฺฉาปณิหิตํ จิตฺตํ          ปาปิโย นํ ตโต กเรติ ฯ ตติยํ ฯ
     [๙๓]  ๔  เอวมฺเม  สุตํ  ฯ  เอกํ  สมยํ  ภควา ราชคเห วิหรติ
เวฬุวเน   กลนฺทกนิวาเป   ฯ   เตน  โข  ปน  สมเยน  อายสฺมา  จ
สารีปุตฺโต     อายสฺมา     จ     มหาโมคฺคลฺลาโน    กโปตกนฺทรายํ
วิหรนฺติ   ฯ   เตน   โข  ปน  สมเยน  อายสฺมา  สารีปุตฺโต  ชุณฺหาย
รตฺติยา   นโวโรปิเตหิ   เกเสหิ   อพฺโภกาเส  นิสินฺโน  โหติ  อญฺญตรํ
สมาธึ สมาปชฺชิตฺวา ฯ
     [๙๔]  เตน  โข  ปน  สมเยน  เทฺว  ยกฺขา  สหายกา อุตฺตราย
ทิสาย   ทกฺขิณทิสํ   คจฺฉนฺติ   เกนจิเทว   กรณีเยน   ฯ  อทฺทสํสุ  โข}
เต   ยกฺขา   อายสฺมนฺตํ   สารีปุตฺตํ   ชุณฺหาย   รตฺติยา  นโวโรปิเตหิ
เกเสหิ   อพฺโภกาเส  นิสินฺนํ  ทิสฺวาน  เอโก  ยกฺโข  ทุติยํ  ๑  ยกฺขํ
#๑ โป. ทุติยมฺปิ ฯ
