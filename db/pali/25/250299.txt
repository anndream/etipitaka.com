ปุริสปุคฺคลา   ๑   เย  ภิกฺขเว  สงฺเฆ  ปสนฺนา  อคฺเค  เต  ปสนฺนา
อคฺเค   โข   ปน   ปสนฺนานํ   อคฺโค   วิปาโก   โหติ   อิเม   โข
ภิกฺขเว   ตโย   อคฺคปฺปสาทาติ   ฯ   เอตมตฺถํ   ภควา   อโวจ   ฯ
ตตฺเถตํ อิติ วุจฺจติ
          อคฺคโต เว ปสนฺนานํ       อคฺคํ ธมฺมํ วิชานตํ
          อคฺเค พุทฺเธ ปสนฺนานํ      ทกฺขิเณยฺเย อนุตฺตเร
          อคฺเค ธมฺเม ปสนฺนานํ      วิราคูปสเม สุเข
          อคฺเค สงฺเฆ ปสนฺนานํ      ปุญฺญกฺเขตฺเต อนุตฺตเร
          อคฺคสฺมึ ทานํ ททตํ         อคฺคํ ปุญฺญํ ปวฑฺฒติ
          อคฺคํ อายุ จ วณฺโณ จ      ยโส กิตฺติ สุขํ พลํ ฯ
          อคฺคสฺส ทาตา เมธาวี      อคฺคธมฺมสมาหิโต
          เทวภูโต มนุสฺโส วา       อคฺคปฺปตฺโต ปโมทตีติ ฯ
      อยมฺปิ อตฺโถ วุตฺโต ภควตา      อิติ เม สุตนฺติ ฯ ปฐมํ ฯ
     [๒๗๑]    ๒    อนฺตมิทํ   ภิกฺขเว   ชีวิกานํ   ยทิทํ   ปิณฺโฑลฺยํ
อภิลาปายํ   ภิกฺขเว   โลกสฺมึ   ปิณฺโฑโล  วิจรสิ  ปตฺตปาณีติ  ฯ  ตญฺจ
โข   เอตํ   ภิกฺขเว   กุลปุตฺตา   อุเปนฺติ  อตฺถวสิกา  อตฺถวสํ  ปฏิจฺจ
เนว   ราชาภินีตา  น  โจราภินีตา  น  อิณฏฺฏา  ๒  น  ภยฏฺฏา  ๓
อาชีวิกา   ปกตา  ๔  อปิ  จ  โข  โอติณฺณมฺหา  ชาติยา  ชรามรเณน
โสเกหิ  ปริเทเวหิ  ทุกฺเขหิ  โทมนสฺเสหิ  อุปายาเสหิ  ทุกฺโขติณฺณา  ๕
#๑ โป. ม. ยุ. เอส ภควโต ฯลฯ โลกสฺส ฯ ๒ อิณฏฺฐาติปิ ฯ ๓ ภยฏฺฐาติปิ ฯ
#๔ อฏฺฐกถายํ น อาชีวิกา ปกตา ฯ ๕ ยุ. ทุกฺขาติณฺณา ฯ
