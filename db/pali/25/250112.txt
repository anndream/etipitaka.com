อาคนฺตุเกหิ  ภิกฺขูหีติ  ฯ  อถ  โข  ภควา  ตมฺหา  สมาธิมฺหา วุฏฺฐหิตฺวา
อายสฺมนฺตํ   อานนฺทํ   อามนฺเตสิ  สเจ  โข  ตฺวํ  อานนฺท  ชาเนยฺยาสิ
เอตฺตกมฺปิ  เต  น  ปฏิภาเสยฺย  อหญฺจานนฺท  อิมานิ  จ  ปญฺจภิกฺขุสตานิ
สพฺเพว     อาเนญฺชสมาธินา    นิสินฺนาติ    ๑    ฯ    อถ    โข
ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ
               ยสฺส ชิโต กามกณฺฏโก
               อกฺโกโส จ วโธ จ พนฺธนญฺจ
               ปพฺพโต ๒ วิย โส ฐิโต อเนโช
               สุขทุกฺเขสุ น เวธตี ส ภิกฺขูติ ฯ ตติยํ ฯ
     [๗๖]  ๔  เอวมฺเม  สุตํ  ฯ  เอกํ  สมยํ  ภควา สาวตฺถิยํ วิหรติ
เชตวเน   อนาถปิณฺฑิกสฺส   อาราเม   ฯ   เตน   โข   ปน  สมเยน
อายสฺมา    สารีปุตฺโต   ภควโต   อวิทูเร   นิสินฺโน   โหติ   ปลฺลงฺกํ
อาภุชิตฺวา   อุชุํ  กายํ  ปณิธาย  ปริมุขํ  สตึ  อุปฏฺฐเปตฺวา  ฯ  อทฺทสา
โข    ภควา    อายสฺมนฺตํ    สารีปุตฺตํ    อวิทูเร   นิสินฺนํ   ปลฺลงฺกํ
อาภุชิตฺวา   อุชุํ   กายํ   ปณิธาย   ปริมุขํ  สตึ  อุปฏฺฐเปตฺวา  ฯ  อถ
โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ
          ยถาปิ ปพฺพโต เสโล       อจโล สุปติฏฺฐิโต
          เอวํ โมหกฺขยา ภิกฺขุ       ปพฺพโตว น เวธตีติ ฯ จตุตฺถํ ฯ
     [๗๗]  ๕  เอวมฺเม  สุตํ  ฯ  เอกํ  สมยํ  ภควา สาวตฺถิยํ วิหรติ
เชตวเน   อนาถปิณฺฑิกสฺส   อาราเม   ฯ   เตน   โข   ปน  สมเยน
#๑ โป. ม. ยุ. นิสีทิมฺหา ฯ  ๒ ม. ปพฺพโตว ฯ
