อฑฺฒเตรเสหิ   ภิกฺขุสเตหิ   อาปณํ   อนุปฺปตฺโต   ตํ   โข  ปน  ภวนฺตํ
โคตมํ   เอวํ   กลฺยาโณ   กิตฺติสทฺโท   อพฺภุคฺคโต   อิติปิ  โส  ภควา
ฯเปฯ   พุทฺโธ   ภควาติ   ฯ   โส   เม  นิมนฺติโต  สฺวาตนาย  ภตฺตํ

สทฺธึ   ภิกฺขุสงฺเฆนาติ   ฯ   พุทฺโธติ   โภ  เกณิย  วเทสิ  ฯ  พุทฺโธติ
โภ   เสล  วทามิ  ฯ  พุทฺโธติ  โภ  เกณิย  วเทสิ  ฯ   พุทฺโธติ  โภ
เสล   วทามีติ  ฯ  อถ  โข  เสลสฺส  พฺราหฺมณสฺส  เอตทโหสิ  โฆโสปิ
โข    เอโส    ทุลฺลโภ    โลกสฺมึ   ยทิทํ   พุทฺโธติ   ฯ   อาคตานิ
โข   ปน  อสฺมากํ  ๑  มนฺเตสุ  ทฺวตฺตึส  ๒  มหาปุริสลกฺขณานิ  เยหิ
สมนฺนาคตสฺส   มหาปุริสสฺส   เทฺวว   คติโย   ภวนฺติ   อนญฺญา   สเจ
อคารํ    อชฺฌาวสติ   ราชา   โหติ   จกฺกวตฺตี   ธมฺมิโก   ธมฺมราชา
จาตุรนฺโต     วิชิตาวี     ชนปทตฺถาวริยปฺปตฺโต    สตฺตรตนสมนฺนาคโต
ตสฺสิมานิ    สตฺตรตนานิ    ภวนฺติ    เสยฺยถีทํ    จกฺกรตนํ   หตฺถิรตนํ
อสฺสรตนํ     มณิรตนํ     อิตฺถิรตนํ     คหปติรตนํ    ปริณายกรตนเมว
สตฺตมํ  ฯ  ปโรสหสฺสํ  โข  ปนสฺส  ปุตฺตา  ภวนฺติ  ๓   สูรา วิรงฺครูปา
ปรเสนปฺปมทฺทนา    ฯ    โส   อิมํ   ปฐวึ   สาครปริยนฺตํ   อทณฺเฑน
อสตฺเถน   ธมฺเมน  อภิวิชิย  อชฺฌาวสติ  ฯ  สเจ  โข  ปน  อคารสฺมา
อนคาริยํ     ปพฺพชติ     อรหํ     โหติ     สมฺมาสมฺพุทฺโธ    โลเก
วิวฏจฺฉโท   ๔  ฯ  กหํ  ปน  โภ  เกณิย  เอตรหิ  โส  ภวํ  โคตโม
#๑ โป. ปนสฺมากํ ฯ ม. ปนมฺหากํ ฯ ๒ พตฺตึสาติปิ ปาโฐ ฯ ๓ โป. สนฺติ ฯ
#๔ อิติสทฺโท อิธ ภวิตุํ วฏฺฏติ ฯ
