               อนุคเต มนโส อุพฺพิลาเป
               อเสสเมเต ปชหาติ พุทฺโธติ ฯ สุตฺตํ ปฐมํ ฯ
     [๙๐]  ๒  เอวมฺเม  สุตํ  ฯ  เอกํ  สมยํ ภควา กุสินารายํ วิหรติ
อุปวตฺตเน   มลฺลานํ   สาลวเน  ฯ  เตน  โข  ปน  สมเยน  สมฺพหุลา
ภิกฺขู  ภควโต  อวิทูเร  อรญฺญกุฏิกายํ  วิหรนฺติ  อุทฺธตา  [๑]  อุนฺนฬา
จปลา    มุขรา   วิกิณฺณวาจา   มุฏฺฐสฺสติโน   อสมฺปชานา   อสมาหิตา
วิพฺภนฺตจิตฺตา   ปากตินฺทฺริยา   ฯ   อทฺทสา  โข  ภควา  เต  สมฺพหุเล
ภิกฺขู   อวิทูเร   อรญฺญกุฏิกายํ   วิหรนฺเต   อุทฺธเต   อุนฺนเฬ   จปเล
มุขเร   วิกิณฺณวาเจ  มุฏฺฐสฺสติโน  อสมฺปชาเน  อสมาหิเต  วิพฺภนฺตจิตฺเต
ปากตินฺทฺริเย   ฯ   อถ  โข  ภควา  เอตมตฺถํ  วิทิตฺวา  ตายํ  เวลายํ
อิมํ อุทานํ อุทาเนสิ
          อรกฺขิเตน กาเยน         มิจฺฉาทิฏฺฐิคเตน ๒ จ
          ถีนมิทฺธาภิภูเตน           วสํ มารสฺส คจฺฉติ ฯ
          ตสฺมา รกฺขิตจิตฺตสฺส        สมฺมาสงฺกปฺปโคจโร
          สมฺมาทิฏฺฐิปุเรกฺขาโร       ญตฺวาน อุทยพฺพยํ
          ถีนมิทฺธาภิภู ภิกฺขุ          สพฺพา ทุคฺคติโย ชเหติ ฯ ทุติยํ ฯ
     [๙๑]  ๓  เอวมฺเม  สุตํ  ฯ  เอกํ  สมยํ  ภควา โกสเลสุ จาริกํ
จรติ  มหตา  ภิกฺขุสงฺเฆน  สทฺธึ  ฯ  อถ  โข  ภควา  มคฺคา  โอกฺกมฺม
เยน    อญฺญตรํ    รุกฺขมูลํ    เตนุปสงฺกมิ    อุปสงฺกมิตฺวา   ปญฺญตฺเต
อาสเน   นิสีทิ   ฯ   อถ   โข   อญฺญตโร   โคปาลโก  เยน  ภควา
#๑ ยุ. โหนฺติ ฯ  ๒ ม. มิจฺฉาทิฏฺฐิหเตน ฯ
