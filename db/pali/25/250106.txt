นนฺโท    สหายกานํ    ภิกฺขูนํ   ภตกวาเทน   จ   อุปกฺกิตวาเทน   จ
อฏฺฏิยมาโน   หรายมาโน   ชิคุจฺฉมาโน   เอโก   วูปกฏฺโฐ  อปฺปมตฺโต
อาตาปี   ปหิตตฺโต   วิหรนฺโต  ๑  น  จิรสฺเสว  ยสฺสตฺถาย  กุลปุตฺตา
สมฺมเทว  อคารสฺมา  อนคาริยํ  ปพฺพชนฺติ  ตทนุตฺตรํ  พฺรหฺมจริยปริโยสานํ
ทิฏฺเฐว     ธมฺเม     สยํ     อภิญฺญา     สจฺฉิกตฺวา     อุปสมฺปชฺช
วิหาสิ    ขีณา    ชาติ    วุสิตํ    พฺรหฺมจริยํ   กตํ   กรณียํ   นาปรํ
อิตฺถตฺตายาติ    อพฺภญฺญาสิ   ฯ   อญฺญตโร   โข   ปนายสฺมา   นนฺโท
อรหตํ อโหสิ ฯ
     [๗๐]   อถ   โข  อญฺญตรา  เทวตา  อภิกฺกนฺตาย  ๒  รตฺติยา
อภิกฺกนฺตวณฺณา    เกวลกปฺปํ    เชตวนํ   โอภาเสตฺวา   เยน   ภควา
เตนุปสงฺกมิ     อุปสงฺกมิตฺวา     ภควนฺตํ    อวิวาเทตฺวา    เอกมนฺตํ
อฏฺฐาสิ   ฯ   เอกมนฺตํ   ฐิตา  โข  สา  เทวตา  ภควนฺตํ  เอตทโวจ
อายสฺมา   ภนฺเต   นนฺโท   ภควโต   ภาตา  มาตุจฺฉาปุตฺโต  อาสวานํ
ขยา    อนาสวํ    เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ
อภิญฺญา    สจฺฉิกตฺวา    อุปสมฺปชฺช    วิหรตีติ   ฯ   ภควโตปิ   ญาณํ
อุทปาทิ   นนฺโท   อาสวานํ   ขยา   อนาสวํ  เจโตวิมุตฺตึ  ปญฺญาวิมุตฺตึ
ทิฏฺเฐว     ธมฺเม     สยํ     อภิญฺญา     สจฺฉิกตฺวา     อุปสมฺปชฺช
วิหรตีติ   ฯ   อถ   โข   อายสฺมา  นนฺโท  ตสฺสา  รตฺติยา  อจฺจเยน
เยน       ภควา       เตนุปสงฺกมิ      อุปสงฺกมิตฺวา      ภควนฺตํ
อภิวาเทตฺวา   เอกมนฺตํ   นิสีทิ   เอกมนฺตํ   นิสินฺโน   โข   อายสฺมา
#๑ ยุ. วิสารโท ฯ  ๒ ยุ. อติกฺกนฺตาย ฯ
