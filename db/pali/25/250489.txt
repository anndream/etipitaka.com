               เอวาภิชานํ ๑ ปรมนฺติ ญตฺวา
               สุทฺธานุปสฺสีปิ ปจฺเจติ ญาณํ ฯ
               ทิฏฺเฐน เจ สุทฺธิ นรสฺส โหติ
               ญาเณน วา โส ปชหาติ ทุกฺขํ
               อญฺเญน โส สุชฺฌติ โสปธีโก
               ทิฏฺฐี หิ นํ ปาว ตถา วทานํ ฯ
               น พฺราหฺมโณ อญฺญโต สุทฺธิมาห
               ทิฏฺเฐ สุเต สีลวเต มุเต วา
               ปุญฺเญ จ ปาเป จ อนูปลิตฺโต
               อตฺตญฺชโห น อิธ ๒ ปกุพฺพมาโน ฯ
               ปุริมํ ปหาย อปรํ สิตาเส
               เอชานุคา เต น ตรนฺติ สงฺคํ
               เต อุคฺคหายนฺติ นิรสฺสชนฺติ
               กปีว สาขํ ปมุขํ ๓  คหาย ฯ
               สยํ สมาทาย วตานิ ชนฺตุ
               อุจฺจาวจํ คจฺฉติ สญฺญตตฺโต
               วิทฺวา จ เวเทหิ สเมจฺจ ธมฺมํ
               น อุจฺจาวจํ คจฺฉติ ภูริปญฺโญ ฯ
               ส สพฺพธมฺเมสุ วิเสนิภูโต
               ยํ กิญฺจิ ทิฏฺฐํ ว สุตํ มุตํ วา
#๑ ยุ. เอตาภิชานํ ฯ ๒ ม. ยุ. นยิธ ฯ  ๓ โป. ปมุจฺจุคฺคหาย ฯ ม. ปมุญฺจํ
#คาหายํ ฯ ยุ. ปมุญฺจํ ฯ
