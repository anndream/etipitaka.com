               สุภาสิตํ วาสวสฺเสว เทวา ฯ
               สุณาถ เม ภิกฺขโว สาวยามิ ๑ โว
               ธมฺมํ ธุตํ ตญฺจ จราถ ๒ สพฺเพ
               อิริยาปถํ ปพฺพชิตานุโลมิกํ
               เสเวถ นํ อตฺถทสฺสี มติมา ๓  ฯ
               โน เว วิกาเล วิจเรยฺย ภิกฺขุ
               คาเม จ ปิณฺฑาย จเรยฺย กาเล
               อกาลจารึ หิ สชนฺติ สงฺคา
               ตสฺมา วิกาเล น จรนฺติ พุทฺธา ฯ
               รูปา จ สทฺทา จ รสา จ คนฺธา
               ผสฺสา จ เย สมฺมทยนฺติ สตฺเต
               เอเตสุ ธมฺเมสุ วิเนยฺย ฉนฺทํ
               กาเลน โส ปวิเส ปาตราสํ ฯ
               ปิณฺฑํ จ ภิกฺขุ สมเยน ลทฺธา
               เอโก ปฏิกฺกมฺม รโห นิสีเท
               อชฺฌตฺตจินฺตี น มโน พหิทฺธา
               นิจฺฉารเย สงฺคหิตตฺตภาโว ฯ
               สเจปิ โส สลฺลเป สาวเกน
               อญฺเญน วา เกนจิ ภิกฺขุนา วา
#๑ โป. สาวิยามิโว ฯ ม. สาวยิสฺสามิ ฯ ๒ ยุ. ธราถ ฯ ๓ ม. ยุ. มุติมา ฯ
