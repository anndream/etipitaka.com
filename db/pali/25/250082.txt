ตฺวํ    พาหิย   อรหา   นาปิ   อรหตฺตมคฺคํ   วา   สมาปนฺโน   สาปิ
เต   ปฏิปทา   นตฺถิ  ยาย  ตฺวํ  อรหา  วา  อสฺสสิ  ๑  อรหตฺตมคฺคํ
วา  สมาปนฺโนติ  ฯ  อถ  ๒  เก  จรหิ  สเทวเก โลเก อรหนฺโต วา
อรหตฺตมคฺคํ   วา   สมาปนฺนาติ   ฯ  อตฺถิ  พาหิย  อุตฺตเรสุ  ชนปเทสุ
สาวตฺถี   นาม   นครํ   ตตฺถ   โส   ภควา   เอตรหิ   วิหรติ  อรหํ
สมฺมาสมฺพุทฺโธ   ฯ   โส   หิ  พาหิย  ภควา  อรหา  เจว  อรหตฺตาย
จ   ธมฺมํ  เทเสตีติ  ฯ  อถ  โข  พาหิโย  ทารุจีริโย  ตาย  เทวตาย
สํเวชิโต  ตาวเทว  สุปฺปารกมฺหา  ปกฺกามิ สพฺพตฺถ เอกรตฺติปริวาเสน ๓
เยน     ภควา     สาวตฺถิยํ    วิหรติ    เชตวเน    อนาถปิณฺฑิกสฺส
อาราเม เตนุปสงฺกมิ ฯ
     [๔๘]   เตน   โข   ปน  สมเยน  สมฺพหุลา  ภิกฺขู  อพฺโภกาเส
จงฺกมนฺติ   ฯ   อถ   โข   พาหิโย   ทารุจีริโย   เยน   ๔   ภิกฺขู
เตนุปสงฺกมิ   อุปสงฺกมิตฺวา   เต   ภิกฺขู  เอตทโวจ  กหํ  นุโข  ภนฺเต
เอตรหิ    ภควา    วิหรติ    อรหํ    สมฺมาสมฺพุทฺโธ   ทสฺสนกามมฺหา
มยํ   ตํ   ภควนฺตํ   อรหนฺตํ   สมฺมาสมฺพุทฺธนฺติ   ฯ  อนฺตรฆรํ  ปวิฏฺโฐ
โข   พาหิย   ภควา   ปิณฺฑายาติ   ฯ   อถ  โข  พาหิโย  ทารุจีริโย
ตรมานรูโป   เชตวนา   นิกฺขมิตฺวา  สาวตฺถึ  ปวิสิตฺวา  อทฺทส  ภควนฺตํ
สาวตฺถิยํ   ปิณฺฑาย   จรนฺตํ   ปาสาทิกํ   ปาสาทนียํ   ๕   สนฺตินฺทฺริยํ
#๑ ม. ยุ. อสฺส ฯ  ๒ ยุ. โข ฯ  ๓ ม. เยน สาวตฺถี เชตวนํ อนาถปิณฺฑิกสฺส
#อาราโม เตนุปสงฺกมิ ฯ  ๔ ม. ยุ. เยน เต ฯ  ๕ โป. ปาสาทิยํ ฯ
#ม. ปาสาทนียํ ฯ ยุ. ทสฺสนิยํ ฯ
