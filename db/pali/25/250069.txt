          สงฺคาติคํ วิสํยุตฺตํ          ตมหํ พฺรูมิ พฺราหฺมณํ ฯ
          เฉตฺวา นทฺธึ ๑ วรตฺตญฺจ   สนฺทานํ ๒ สหนุกฺกมํ
          อุกฺขิตฺตปลิฆํ พุทฺธํ          ตมหํ พฺรูมิ พฺราหฺมณํ ฯ
          อกฺโกสํ วธพนฺธญฺจ         อทุฏฺโฐ โย ติติกฺขติ
          ขนฺตีพลํ พลาณีกํ           ตมหํ พฺรูมิ พฺราหฺมณํ ฯ
          อกฺโกธนํ วตวนฺตํ          สีลวนฺตํ อนุสฺสทํ
          ทนฺตํ อนฺติมสารีรํ          ตมหํ พฺรูมิ พฺราหฺมณํ ฯ
          วาริ โปกฺขรปตฺเตว        อารคฺเคริว สาสโป
          โย น ลิมฺปติ กาเมสุ       ตมหํ พฺรูมิ พฺราหฺมณํ ฯ
          โย ทุกฺขสฺส ปชานาติ       อิเธว ขยมตฺตโน
          ปนฺนภารํ วิสญฺญุตฺตํ         ตมหํ พฺรูมิ พฺราหฺมณํ ฯ
          คมฺภีรปญฺญํ เมธาวึ         มคฺคามคฺคสฺส โกวิทํ
          อุตฺตมตฺถํ อนุปฺปตฺตํ         ตมหํ พฺรูมิ พฺราหฺมณํ ฯ
          อสํสฏฺฐํ คหฏฺเฐหิ          อนาคาเรหิ จูภยํ
          อโนกสารึ อปฺปิจฺฉํ         ตมหํ พฺรูมิ พฺราหฺมณํ ฯ
          นิธาย ทณฺฑํ ภูเตสุ         ตเสสุ ถาวเรสุ จ
          โย น หนฺติ น ฆาเตติ      ตมหํ พฺรูมิ พฺราหฺมณํ ฯ
          อวิรุทฺธํ วิรุทฺเธสุ          อตฺตทณฺเฑสุ นิพฺพุตํ
          สาทาเนสุ อนาทานํ        ตมหํ พฺรูมิ พฺราหฺมณํ ฯ
          ยสฺส ราโค จ โทโส จ     มาโน มกฺโข จ ปาติโต
#๑ ยุ. นนฺที ฯ  ๒ ยุ. สนฺทามํ ฯ ม. โป. สนฺธานํ ฯ
