เอตทโวจ  หนฺท  กุโต  นุ  ตฺวํ  วิสาเข  อาคจฺฉสิ อลฺลวตฺถา อลฺลเกสา
อิธุปสงฺกนฺตา    ทิวาทิวสฺสาติ    ฯ    นตฺตา    เม    ภนฺเต   ปิยา
มนาปา    กาลกตา   เตนาหํ   อลฺลวตฺถา   อลฺลเกสา   อิธุปสงฺกนฺตา
ทิวาทิวสฺสาติ   ฯ   อิจฺเฉยฺยาสิ   ตฺวํ   วิสาเข   ยาวติกา  สาวตฺถิยา
มนุสฺสา   ตาวติเก  ปุตฺเต  จ  นตฺตาโร  จาติ  ฯ  อิจฺเฉยฺยาหํ  ภนฺเต
ภควา   ยาวติกา   สาวตฺถิยา  มนุสฺสา  ตาวติเก  ปุตฺเต  จ  นตฺตาโร
จาติ   ฯ   กีว   พหุกา   ปน   วิสาเข  สาวตฺถิยา  มนุสฺสา  เทวสิกํ
กาลํ   กโรนฺตีติ   ฯ  ทสปิ  ภนฺเต  สาวตฺถิยา  มนุสฺสา  เทวสิกํ  กาลํ
กโรนฺติ   นวปิ   ภนฺเต   สาวตฺถิยา   มนุสฺสา  เทวสิกํ  กาลํ  กโรนฺติ
อฏฺฐปิ   ภนฺเต   สาวตฺถิยา   มนุสฺสา   เทวสิกํ  กาลํ  กโรนฺติ  สตฺตปิ
ภนฺเต   สาวตฺถิยา   มนุสฺสา   เทวสิกํ   กาลํ   กโรนฺติ   ฉปิ  ภนฺเต
สาวตฺถิยา    มนุสฺสา    เทวสิกํ    กาลํ    กโรนฺติ   ปญฺจปิ   ภนฺเต
สาวตฺถิยา    มนุสฺสา   เทวสิกํ   กาลํ   กโรนฺติ   จตฺตาโรปิ   ภนฺเต
สาวตฺถิยา   มนุสฺสา  เทวสิกํ  กาลํ  กโรนฺติ  ตโยปิ  ภนฺเต  สาวตฺถิยา
มนุสฺสา   เทวสิกํ   กาลํ   กโรนฺติ  เทฺวปิ  ภนฺเต  สาวตฺถิยา  มนุสฺสา
เทวสิกํ    กาลํ    กโรนฺติ    เอโกปิ   ภนฺเต   สาวตฺถิยา   มนุสฺโส
เทวสิกํ    กาลํ    กโรติ   อวิวิตฺตา   ภนฺเต   สาวตฺถิยา   มนุสฺเสหิ
กาลํ   กโรนฺเตหีติ   ฯ   ตํ  กึ  มญฺญสิ  วิสาเข  อปิ  นุ  ตฺวํ  กทาจิ
กรหจิ   อลฺลวตฺถา   วา   ภเวยฺยาสิ  อลฺลเกสา  วาติ  ฯ  โน  เหตํ
ภนฺเต  อลํ  เม  ภนฺเต  ตาว  พหุเกหิ  ปุตฺเตหิ  จ  นตฺตาเรหิ จาติ ฯ
