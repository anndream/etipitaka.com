เอวเมว   โข   ภิกฺขเว   ยํ   มยา  สาวกานํ  สิกฺขาปทํ  ปญฺญตฺตํ  ตํ
มม    สาวกา    ชีวิตเหตุปิ    นาติกฺกมนฺติ    ยมฺปิ    ภิกฺขเว   มม
สาวกานํ    สิกฺขาปทํ    ปญฺญตฺตํ    ตํ    มม    สาวกา   ชีวิตเหตุปิ
นาติกฺกมนฺติ   อยมฺปิ   ภิกฺขเว   อิมสฺมึ   ธมฺมวินเย   ทุติโย  อจฺฉริโย
อพฺภูตธมฺโม    ยํ    ทิสฺวา    ทิสฺวา    ภิกฺขู    อิมสฺมึ    ธมฺมวินเย
อภิรมนฺติ ฯ
     ๓   เสยฺยถาปิ  ภิกฺขเว  มหาสมุทฺโท  น  มเตน  กุณเปน  สํวสติ
ยํ   โหติ   มหาสมุทฺเท   มตํ   กุณปํ  ตํ  ขิปฺปเมว  ตีรํ  วาเหติ  ถลํ
อุสฺสาเทติ  เอวเมว  โข  ภิกฺขเว  โย  โส  ปุคฺคโล ทุสฺสีโล ปาปธมฺโม
อสุจิสงฺกสฺสรสมาจาโร     ปฏิจฺฉนฺนกมฺมนฺโต    อสฺสมโณ    สมณปฏิญฺโญ
อพฺรหฺมจารี        พฺรหฺมจาริปฏิญฺโญ        อนฺโตปูติ       อวสฺสุโต
กสมฺพุกชาโต   น   เตน   สงฺโฆ   สํวสติ  อถ  โข  [๑]  ขิปฺปเมว
สนฺนิปติตฺวา    อุกฺขิปติ    กิญฺจาปิ   โส   โหติ   มชฺเฌ   ภิกฺขุสงฺฆสฺส
นิสินฺโน   อถ   โข   โส   อารกา   จ   สงฺฆมฺหา  สงฺโฆ  จ  เตน
ยมฺปิ  ภิกฺขเว  โย  โส ปุคฺคโล ทุสฺสีโล ปาปธมฺโม อสุจิสงฺกสฺสรสมาจาโร
ปฏิจฺฉนฺนกมฺมนฺโต       อสฺสมโณ       สมณปฏิญฺโญ       อพฺรหฺมจารี
พฺรหฺมจาริปฏิญฺโญ      อนฺโตปูติ     อวสฺสุโต     กสมฺพุกชาโต     น
เตน   สงฺโฆ   สํวสติ   อถ   โข   ขิปฺปเมว   สนฺนิปติตฺวา   อุกฺขิปติ
กิญฺจาปิ   โส   โหติ   มชฺเฌ   ภิกฺขุสงฺฆสฺส   นิสินฺโน   อถ  โข  โส
อารกา   จ   สงฺฆมฺหา   สงฺโฆ   จ   เตน   อยมฺปิ  ภิกฺขเว  อิมสฺมึ
#๑ ม. ยุ. นํ ฯ
