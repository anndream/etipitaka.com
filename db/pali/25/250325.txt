               โส ภิกฺขุ ชหาติ โอรปารํ
               อุรโค ชิณฺณมิว ตจํ ปุราณํ ฯ
               โย มานมุทพฺพธี อเสสํ
               นฬเสตตว สุทุพฺพลํ มโหโฆ
               โส ภิกฺขุ ชหาติ โอรปารํ
               อุรโค ชิณฺณมิว ตจํ ปุราณํ ฯ
               โย นาชฺฌคมา ภเวสุ สารํ
               วิจินํ ปุปฺผมิว อุทุมฺพเรสุ
               โส ภิกฺขุ ชหาติ โอรปารํ
               อุรโค ชิณฺณมิว ตจํ ปุราณํ ฯ
               ยสฺสนฺตรโต น สนฺติ โกปา
               อิติ ภวาภวตญฺจ วีติวตฺโต
               โส ภิกฺขุ ชหาติ โอรปารํ
               อุรโค ชิณฺณมิว ตจํ ปุราณํ ฯ
               ยสฺส วิตกฺกา วิธูปิตา
               อชฺฌตฺตํ สุวิกปฺปิตา อเสสา
               โส ภิกฺขุ ชหาติ โอรปารํ
               อุรโค ชิณฺณมิว ตจํ ปุราณํ ฯ
               โย นาจฺจสารี น ปจฺจสารี
               สพฺพํ อจฺจุคมา ๑ อิมํ ปปญฺจํ
#๑ ม. ยุ. อจฺจคมา ฯ
