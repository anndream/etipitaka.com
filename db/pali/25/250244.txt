จิตฺตํ   ปริยาทาย   ติฏฺฐตีติ   ฯ  เอตมตฺถํ  ภควา  อโวจ  ฯ  ตตฺเถตํ
อิติ วุจฺจติ
          เอวญฺเจ สตฺตา ชาเนยฺยุํ    ยถาวุตฺตํ มเหสินา
          วิปากํ สํวิภาคสฺส          ยถา โหติ มหปฺผลํ
          วิเนยฺย มจฺเฉรมลํ         วิปฺปสนฺเนน เจตสา
          ทชฺชุํ กาเลน อริเยสุ       ยตฺถ ทินฺนํ มหปฺผลํ
          อนฺนญฺจ ทตฺวาน ๑ พหุโน   ทกฺขิเณยฺเยสุ ทกฺขิณํ
          อิโต จุตา มนุสฺสตฺตา       สคฺคํ คจฺฉนฺติ ทายกา
          เต จ สคฺคคตา ๒ ตตฺถ    โมทนฺติ กามกามิโน
          วิปากํ สํวิภาคสฺส          อนุโภนฺติ อมจฺฉราติ ฯ
        อยมฺปิ อตฺโถ วุตฺโต ภควตา    อิติ เม สุตนฺติ ฯ ฉฏฺฐํ ฯ
     [๒๐๕]   ๗  วุตฺตํ  เหตํ  ภควตา  วุตฺตมรหตาติ  เม  สุตํ  ยานิ
กานิจิ   ภิกฺขเว   โอปธิกานิ   ปุญฺญกิริยาวตฺถูนิ   ๓    สพฺพานิ   ตานิ
เมตฺตาย    เจโตวิมุตฺติยา   กลํ   นาคฺฆนฺติ   โสฬสึ   เมตฺตา   เยว
ตานิ   เจโตวิมุตฺติ   อธิคฺคเหตฺวา   ภาสเต   จ  ตปเต  จ  วิโรจเต
จ   ฯ   เสยฺยถาปิ   ภิกฺขเว  ยากาจิ  ตารกรูปานํ  ปภา  สพฺพา  ตา
จนฺทปฺปภาย  กลํ  นาคฺฆนฺติ  โสฬสึ จนฺทปฺปภา เยว ตานิ ๔ อธิคฺคเหตฺวา
ภาสเต   จ   ตปเต   จ   วิโรจเต   จ   เอวเมว   โข   ภิกฺขเว
ยานิ   กานิจิ   โอปธิกานิ   ปุญฺญกิริยาวตฺถูนิ   สพฺพานิ  ตานิ  เมตฺตาย
เจโตวิมุตฺติยา  กลํ  นาคฺฆนฺติ  โสฬสึ  เมตฺตา  เยว  ตานิ  เจโตวิมุตฺติ
#๑ ม. ยุ. ทตฺวา ฯ  ๒ ยุ. สคฺคงฺคตา ฯ  ๓ โป. ม. ยุ. ปุญฺญกิริยวตฺถูนิ ฯ
#๔ ม. ยุ. ตา ฯ
