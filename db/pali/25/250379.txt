               อรตี รตี โลมหํโส กุโตชา
               กุโต สมุฏฺฐาย มโน วิตกฺกา
               กุมารกา ธงฺกมิโวสฺสชนฺติ ๑ ฯ
               ราโค จ โทโส จ อิโตนิทานา
               อรตี รตี โลมหํโส อิโตชา
               อิโต สมุฏฺฐาย มโน วิตกฺกา
               กุมารกา ธงฺกมิโวสฺสชนฺติ ๒ ฯ
           เสฺนหชา อตฺตสมฺภูตา       นิโคฺรธสฺเสว ขนฺธชา
           ปุถู วิสตฺตา กาเมสุ        มาลุวาว วิตตา วเน ฯ
               เย นํ ปชานนฺติ   ยโตนิทานํ
               เต นํ วิโนเทนฺติ  สุโณหิ ยกฺข
               ตถุตฺตรํ ๓  โอฆมิมํ ตรนฺติ
               อติณฺณปุพฺพํ อปุนพฺภวายาติ ฯ
                    สูจิโลมสุตฺตํ ปญฺจมํ ฯ
                     __________________
         สุตฺตนิปาเต ทุติยสฺส จูฬวคฺคสฺส ฉฏฺฐํ ธมฺมจริยสุตฺตํ
   [๓๒๑] ๖ ธมฺมจริยํ พฺรหฺมจริยํ        เอตทาหุ วสุตฺตมํ
           ปพฺพชิโตปิ เจ โหติ        อคารสฺมา ๔ อนคาริยํ ฯ
           โส เจ มุขรชาติโก        วิเหสาภิรโต มิโค ๕
#๑-๒ ยุ. วงฺก ... ฯ ๓ โป. ตทุตฺตรํ ฯ ม. ยุ. เต ทุตฺตรํ  ๔ ม. อคารา ฯ
#๕ ม. ยุ. มโค ฯ
