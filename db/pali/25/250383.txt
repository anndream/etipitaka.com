           อุปฏฺฐิตสฺมึ ยญฺญสฺมึ         นาสฺสุ คาโว หนึสุ เต ฯ
           ยถา มาตา ปิตา ภาตา     อญฺเญ วาปิ จ ญาตกา
           คาโว โน ปรมา มิตฺตา     ยาสุ ชายนฺติ โอสถา ฯ
           อนฺนทา พลทา เจตา       วณฺณทา สุขทา ตถา
           เอตมตฺถวสํ ญตฺวา         นาสฺสุ คาโว หนึสุ เต ฯ
           สุขุมาลา มหากายา        วณฺณวนฺโต ยสสฺสิโน-
           พฺราหฺมณา เสหิ ธมฺเมหิ     กิจฺจากิจฺเจสุ อุสฺสุกา๓
           ยาย ๑ โลเก อวตฺตึสุ     สุขเมธิตฺถยมฺปชา ฯ
           เตสํ อาสิ วิปลฺลาโส       ทิสฺวาน อณุโต อณณ
           ราชิโน จ วิยาการํ        นาริโย จ สมลงฺกตา
           รเถ จาชญฺญสํยุตฺเต        สุกเต จิตฺรสิพฺพเน
           นิเวสเน นิเวเส จ        วิภตฺเต ภาคโส มิเต
           โคมณฺฑลปริพฺยุฬฺหํ ๒       นาริวรคณายุตํ
           อุฬารํ มานุสํ โภคํ         อภิชฺฌายึสุ พฺราหฺมณา ฯ
           เต ตตฺถ มนฺเต คนฺเถตฺวา   โอกฺกากํ ตทุปาคมม
           ปหูตธนธญฺโญสิ
           (ยชสฺสุ พหุ เต วิตฺตํ)      ยชสฺสุ พหุ เต ธนํ ฯ
           ตโต จ ราชา สญฺญตฺโต     พฺราหฺมเณหิ รเถสโภ
           อสฺสเมธํ ปุริสเมธํ (สมฺมาปาสํ) วาชเปยฺยํ นิรคฺคฬํ ฯ
#๑ โป. ม. ยาว ฯ  ๒ ยุ. ปริพฺพูฬฺหํ ฯ
