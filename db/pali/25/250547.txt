           ปหานํ กามฉนฺทานํ         (อุทยาติ ภควา) โทมนสฺสาน จูภยํ
           ถีนสฺส จ ปนุทนํ ๑        กุกฺกุจฺจานํ นิวารณํ
           อุเปกฺขาสติสํสุทฺธํ          ธมฺมตกฺกปุเรชวํ
           อญฺญํ วิโมกฺขํ ๒ ปพฺรูมิ     อวิชฺชาย ปเภทนํ ฯ
           กึสุ สญฺโญชโน โลโก       กึสุ ตสฺส วิจารณา
           กิสฺสสฺส วิปฺปหาเนน        นิพฺพานํ อิติ วุจฺจติ ฯ
           นนฺทิสญฺโญชโน โลโก       วิตกฺกสฺส วิจารณา
           ตณฺหาย วิปฺปหาเนน        นิพฺพานํ อิติ วุจฺจติ ฯ
           กถํสตสฺส จรโต           วิญฺญาณํ อุปรุชฺฌติ
           ภวนฺตํ ปุฏฺฐุมาคมฺม         ตํ สุโฌม วโจ ตว ฯ
           อชฺฌตฺตญฺจ พหิทฺธา จ       เวทนํ นาภินนฺทโต
           เอวํสตสฺส จรโต          วิญฺญาณํ อุปรุชฺฌตีติ ฯ
                 อุทยมาณวกปญฺหา เตรสมา ฯ
                      ______________
     สุตฺตนิปาเต ปญฺจมสฺส ปารายนวคฺคสฺส จุทฺทสมา โปสาลปญฺหา
  [๔๓๘] ๑๔ โย อตีตํ อาทิสติ          (อิจฺจายสฺมา โปสาโล)
                                 อเนโช ฉินฺนสํสโย
           ปารคู ๓  สพฺพธมฺมานํ      อตฺถี ปเญฺหน อาคมํ
#๑ โป. ม. ปนูทนํ ฯ ๒ โป. ม. ยุ. อญฺญาวิโมกฺขํ ฯ ๓ ม. ปารคุํ ฯ
