อามนฺเตสิ   อิงฺฆ   เม   ตฺวํ   อานนฺท   ปานียํ   อาหร  ปิปาสิโตสฺมิ
อานนฺท  ปิวิสฺสามีติ  ฯ  เอวํ  ภนฺเตติ  โข  อายสฺมา  อานนฺโท ภควโต
ปฏิสฺสุตฺวา ปตฺตํ คเหตฺวา เยน สา นที เตนุปสงฺกมิ ฯ
     [๑๖๕]  อถ  โข  สา  นที  จกฺกจฺฉินฺนา  ปริตฺตา  ลุฬิตา อาวิลา
สนฺทมานา      อายสฺมนฺเต     อานนฺเท     อุปสงฺกมนฺเต     อจฺฉา
วิปฺปสนฺนา  อนาวิลา  สนฺทติ  ฯ  อถ โข อายสฺมโต อานนฺทสฺส เอตทโหสิ
อจฺฉริยํ    วต    โภ    อพฺภูตํ   วต   โภ   ตถาคตสฺส   มหิทฺธิกตา
มหานุภาวกตา    อยญฺหิ    สา   นที   จกฺกจฺฉินฺนา   ปริตฺตา   ลุฬิตา
อาวิลา   สนฺทมานา   มยิ   อุปสงฺกมนฺเต  อจฺฉา  วิปฺปสนฺนา  อนาวิลา
สนฺทตีติ   ฯ   ปตฺเตน   ปานียํ   อาทาย   เยน   ภควา  เตนุปสงฺกมิ
อุปสงฺกมิตฺวา   ภควนฺตํ   เอตทโวจ   อจฺฉริยํ   ภนฺเต   อพฺภูตํ  ภนฺเต
ตถาคตสฺส    มหิทฺธิกตา   มหานุภาวกตา   อยญฺหิ   ภนฺเต   สา   นที
จกฺกจฺฉินฺนา   ปริตฺตา   ลุฬิตา   อาวิลา  สนฺทมานา  มยิ  อุปสงฺกมนฺเต
อจฺฉา   วิปฺปสนฺนา   อนาวิลา   สนฺทติ   ปิวตุ   ภควา   ปานียํ  ปิวตุ
สุคโต ปานียนฺติ ฯ อถ โข ภควา ปานียํ อปาสิ ๑ ฯ
     [๑๖๖]   อถ   โข   ภควา   มหตา   ภิกฺขุสงฺเฆน  สทฺธึ  เยน
กุกุฏา   นที   เตนุปสงฺกมิ   อุปสงฺกมิตฺวา   กุกุฏํ  นทึ  อชฺโฌคาเหตฺวา
นหาตฺวา     จ    ปิวิตฺวา    จ    ปจฺจุตฺตริตฺวา    เยน    อมฺพวนํ
เตนุปสงฺกมิ    อุปสงฺกมิตฺวา    อายสฺมนฺตํ   จุนฺทกํ   อามนฺเตสิ   อิงฺฆ
เม   ตฺวํ   จุนฺทก   จตุคฺคุณํ   สงฺฆาฏึ   ปญฺญาเปหิ  กิลนฺโตสฺมิ  จุนฺทก
#๑ ม. อปายิ ฯ
