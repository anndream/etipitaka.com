ฯเปฯ   หีนายาวตฺติสฺสามีติ   ฯ   เอวํ   ภนฺเตติ   ฯ  กิสฺส  ปน  ตฺวํ
นนฺท    อนภิรโต    พฺรหฺมจริยํ    จรสิ    น    สกฺโกสิ   พฺรหฺมจริยํ
สนฺธาเรตุํ   สิกฺขํ  ปจฺจกฺขาย  หีนายาวตฺติสฺสสีติ  ฯ  สากิยานี  มม  ๑
ภนฺเต   ชนปทกลฺยาณี   ฆรา  นิกฺขมนฺตสฺส  ๒  อุปฑฺฒุลฺลิขิเตหิ  เกเสหิ
อปโลเกตฺวา   มํ   เอตทโวจ   ตุวฏํ   โข  อยฺยปุตฺต  อาคจฺเฉยฺยาสีติ
โส   โข   อหํ  ภนฺเต  ตํ  อนุสฺสรมาโน  อนภิรโต  พฺรหฺมจริยํ  จรามิ.
น     สกฺโกมิ     พฺรหฺมจริยํ     สนฺธาเรตุํ     สิกฺขํ     ปจฺจกฺขาย
หีนายาวตฺติสฺสามีติ  ฯ  อถ  โข  ภควา อายสฺมนฺตํ นนฺทํ พาหาย คเหตฺวา
เสยฺยถาปิ   นาม   พลวา   ปุริโส   สมฺมิญฺชิตํ   วา  พาหํ  ปสาเรยฺย
ปสาริตํ   วา   พาหํ   สมฺมิญฺเชยฺย   เอวเมวํ   เชตวเน   อนฺตรหิโต
เทเวสุ ตาวตึเสสุ ปาตุรโหสิ ฯ
     [๖๘]   เตน   โข   ปน   สมเยน   ปญฺจมตฺตานิ  อจฺฉราสตานิ
สกฺกสฺส   เทวานมินฺทสฺส   อุปฏฺฐานํ   อาคตานิ   โหนฺติ  กกุฏปทานิ  ฯ
อถ   ๓    โข  ภควา  อายสฺมนฺตํ  นนฺทํ  อามนฺเตสิ  ปสฺสสิ  โน  ตฺวํ
นนฺท   อิมานิ   ปญฺจ  อจฺฉราสตานิ  กกุฏปทานีติ  ฯ  เอวํ  ภนฺเตติ  ฯ
ตํ  ๔  กึ  มญฺญสิ  นนฺท  กตมา  นุ  โข  อภิรูปตรา  วา  ทสฺสนียตรา
วา   ปาสาทิกตรา   วา   สากิยานี   วา   ชนปทกลฺยาณี  อิมานิ  วา
ปญฺจ   อจฺฉราสตานิ   กกุฏปทานีติ   ฯ  เสยฺยถาปิ  ภนฺเต  ปลุฏฺฐมกฺกฏี
กณฺณนาสจฺฉินฺนา    เอวเมว    โข   ภนฺเต   สากิยานี   ชนปทกลฺยาณี
#๑ โป. ม. ยุ. มํ ฯ  ๒ ยุ. นิกฺขมนฺตํ ฯ  ๓ ยุ. เตน โข ฯ  ๔ ยุ. อยํ ปาโฐ นตฺถิ ฯ
