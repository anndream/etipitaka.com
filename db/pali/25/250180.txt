สมฺพหุลา   นานาติตฺถิยา   สมณพฺราหฺมณา   ปริพฺพาชกา   สาวตฺถิยํ  ๑
ปฏิวสนฺติ  นานาทิฏฺฐิกา นานาขนฺติกา นานารุจิกา นานาทิฏฺฐินิสฺสยนิสฺสิตา ฯ
สนฺเตเก        สมณพฺราหฺมณา        เอวํวาทิโน       เอวํทิฏฺฐิโน
๑   สสฺสโต   โลโก   อิทเมว   สจฺจํ  โมฆมญฺญนฺติ  ฯ  สนฺติ  ปเนเก
สมณพฺราหฺมณา    เอวํวาทิโน    เอวํทิฏฺฐิโน    ๒   อสสฺสโต   โลโก
อิทเมว   สจฺจํ   โมฆมญฺญนฺติ  ฯ  สนฺเตเก  สมณพฺราหฺมณา  เอวํวาทิโน
เอวํทิฏฺฐิโน   ๓   อนฺตวา   โลโก   อิทเมว   สจฺจํ   โมฆมญฺญนฺติ  ฯ
สนฺติ   ปเนเก   สมณพฺราหฺมณา  เอวํวาทิโน  เอวํทิฏฺฐิโน  ๔  อนนฺตวา
โลโก   อิทเมว   สจฺจํ   โมฆมญฺญนฺติ   ฯ   สนฺเตเก   สมณพฺราหฺมณา
เอวํวาทิโน   เอวํทิฏฺฐิโน   ๕   ตํ   ชีวํ   ตํ   สรีรํ   อิทเมว  สจฺจํ
โมฆมญฺญนฺติ  ฯ  สนฺติ  ปเนเก  สมณพฺราหฺมณา  เอวํวาทิโน  เอวํทิฏฺฐิโน
๖    อญฺญํ    ชีวํ   อญฺญํ   สรีรํ   อิทเมว   สจฺจํ   โมฆมญฺญนฺติ   ฯ
สนฺเตเก   สมณพฺราหฺมณา  เอวํวาทิโน  เอวํทิฏฺฐิโน  ๗  โหติ  ตถาคโต
ปรมฺมรณา    อิทเมว    สจฺจํ    โมฆมญฺญนฺติ    ฯ    สนฺติ   ปเนเก
สมณพฺราหฺมณา   เอวํวาทิโน   เอวํทิฏฺฐิโน   ๘   น   โหติ   ตถาคโต
ปรมฺมรณา   อิทเมว   สจฺจํ   โมฆมญฺญนฺติ  ฯ  สนฺเตเก  สมณพฺราหฺมณา
เอวํวาทิโน   เอวํทิฏฺฐิโน   ๙   โหติ   จ   น   จ   โหติ  ตถาคโต
ปรมฺมรณา    อิทเมว    สจฺจํ    โมฆมญฺญนฺติ    ฯ    สนฺติ   ปเนเก
สมณพฺราหฺมณา  เอวํวาทิโน  เอวํทิฏฺฐิโน  ๑๐  เนว  โหติ  น  น  โหติ
ตถาคโต    ปรมฺมรณา    อิทเมว    สจฺจํ    โมฆมญฺญนฺติ    ฯ   เต
#๑ ยุ. สาวตฺถึ ปิณฺฑาย ปวิสนฺติ ฯ
