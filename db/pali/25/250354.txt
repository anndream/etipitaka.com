               ตสา วา ถาวรา ๑ วา อนวเสสา
               ทีฆา วา เย ๒ มหนฺตา วา
               มชฺฌิมา รสฺสกา อณุกถูลา
               ทิฏฺฐา วา เย ๓  จ อทิฏฺฐา
               เย ๔ จ ทูเร วสนฺติ อวิทูเร
               ภูตา วา สมฺภเวสี วา ๕
               สพฺเพ สตฺตา ภวนฺตุ สุขิตตฺตา ฯ
               น ปโร ปรํ นิกุพฺเพถ
               นาติมญฺเญถ กตฺถจิ ๖ นํ กิญฺจิ
               พฺยาโรสนา ปฏีฆสญฺญา
               นาญฺญมญฺญสฺส ทุกฺขมิจฺเฉยฺย ฯ
               มาตา ยถา นิยํ ปุตฺตํ
               อายุสา เอกปุตฺตมนุรกฺเข
               เอวมฺปิ สพฺพภูเตสุ
               มานสมฺภาวเย ๗ อปริมาณํ
               เมตฺตญฺจ สพฺพโลกสฺมึ
               มานสมฺภาวเย ๗ อปริมาณํ
               อุทฺธํ อโธ จ ติริยญฺจ
               อสมฺพาธํ อเวรํ อสปตฺตํ
               ติฏฺฐญฺจรํ นิสินฺโน วา ๘
#๑ ม. ถาวรา อนวเสสา ฯ ๒ ม. เยว มหนฺตา ฯ ๓ ม. เยว อทิฏฺฐา ฯ ยุ. เย วา
#อทิฏฺฐา ฯ  ๔ ม. เยว ... ฯ ๕ ม. ภูตา ว สมฺภเวสี ว ฯ ๖ ม. น กญฺจิ ฯ
#๗ ม. มานสํ ... ฯ ๘ ม. นิสินฺโน ว ฯ
