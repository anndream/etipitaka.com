          สุตฺตนิปาเต ทุติยสฺส จูฬวคฺคสฺส อฏฺฐมํ นาวาสุตฺตํ
       [๓๒๕] ๘ ยสฺมา  หิ ธมฺมํ ปุริโส วิชญฺญา
               อินฺทํว นํ เทวตา ปูชเยยฺย
               โส ปูชิโต ตสฺมึ ปสนฺนจิตฺโต
               พหุสฺสุโต ปาตุกโรติ ธมฺมํ ฯ
               ตทฏฺฐิกตฺวาน นิสมฺม ธีโร
               ธมฺมานุธมฺมํ ปฏิปชฺชมาโน
               วิญฺญู วิภาวี นิปุโณ จ โหติ
               โย ตาทิสํ ภชติ อปฺปมตฺโต ฯ
               ขุทฺทญฺจ พาลํ อุปเสวมาโน
               อนาคตตฺถญฺจ อุสุยฺยกญฺจ
               อิเธว ธมฺมํ อวิภาวยิตฺวา
               อวิติณฺณกงฺโข มรณํ อุเปติ ฯ
               ยถา นโร อาปคํ โอตริตฺวา
               มโหทกํ สลิลํ สีฆโสตํ
               โส วุยฺหมาโน อนุโสตคามี(
               กึ โส ปเร สกฺขติ ตารเยตุํ ฯ
               ตเถว ธมฺมํ อวิภาวยิตฺวา
               พหุสฺสุตานํ อนิสามยตฺถํ
               สยํ อชานํ อวิติณฺณกงฺโข
