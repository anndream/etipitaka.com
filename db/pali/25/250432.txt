               ทุภยานิ วิเจยฺย ปณฺฑรานิ
               อชฺฌตฺตํ พหิทฺธา จ สุทฺธปญฺโญ
               กณฺหสุกฺกํ อุปาติวตฺโต
               ปณฺฑิโต ตาทิ ปวุจฺจเต ตถตฺตา ฯ
               อสตญฺจ สตญฺจ ญตฺวา ธมฺมํ
               อชฺฌตฺตํ พหิทฺธา จ สพฺพโลเก
               เทวมนุสฺเสหิ ปูชิโย ๑ โส
               สงฺคชาลมติจฺจ โส มุนีติ ฯ
     [๓๖๙]   อถ   สภิโย  โข  ปริพฺพาชโก  ฯเปฯ  ภควนฺตํ  อุตฺตรึ
ปญฺหํ อปุจฺฉิ
               กึปตฺตินมาหุ เวทคุํ (อิติ สภิโย)
               อนุวิทิตํ เกน กถญฺจ วิริยวาติ
               อาชานิโย กินฺติ นาม โหติ
               ปุฏฺโฐ เม ภควา พฺยากโรหิ ฯ
               เวทานิ วิเจยฺย เกวลานิ (สภิยาติ ภควา)
               สมณานํ ยานิปตฺถิ ๒ พฺราหฺมณานํ
               สพฺพเวทนาสุ วีตราโค
               สพฺพํ เวทมติจฺจ เวทคู โส ฯ
               อนุวิจฺจ ปปญฺจนามรูปํ
#๑ ปูชิโตติปิ ปาโฐ ฯ โป. ม. ปูชนิโย ฯ ๒ โป. ยานิมตฺถิ ฯ ม. ยานิธตฺถิ ฯ
