มุเต     มุตมตฺตํ     ภวิสฺสติ     วิญฺญาเต    วิญฺญาตมตฺตํ    ภวิสฺสติ
ตโต  ตฺวํ  พาหิย  นตฺถิ  ๑ ยโต ตฺวํ พาหิย เนวตฺถิ ๒ [๓] ตโต ตฺวํ
พาหิย  เนวิธ  น  หุรํ  น  อุภยมนฺตเร  ๔  เอเสวนฺโต  ทุกฺขสฺสาติ ฯ
อถ    โข    พาหิยสฺส    ทารุจีริยสฺส   ภควโต   อิมาย   สงฺขิตฺตาย
ธมฺมเทสนาย    ตาวเทว   อนุปาทาย   อาสเวหิ   จิตฺตํ   วิมุจฺจิ   ฯ
อถ   โข   ภควา   พาหิยํ   ทารุจีริยํ   อิมินา  สงฺขิตฺเตน  โอวาเทน
โอวทิตฺวา ปกฺกามิ ฯ
     [๕๐]   อถ   โข   อจิรปกฺกนฺตสฺส   ภควโต   พาหิยํ  ทารุจีริยํ
คาวี   ตรุณวจฺฉา   อธิปาเตตฺวา  ๕  ชีวิตา  โวโรเปสิ  ฯ  อถ  โข
ภควา   สาวตฺถิยํ   ปิณฺฑาย   จริตฺวา   ปจฺฉาภตฺตํ   ปิณฺฑปาตปฏิกฺกนฺโต
สมฺพหุเลหิ    ภิกฺขูหิ    สทฺธึ   นครมฺหา   นิกฺขมิตฺวา   อทฺทส   พาหิยํ
ทารุจีริยํ    กาลกตํ   ทิสฺวาน   ภิกฺขู   อามนฺเตสิ   คณฺหาถ   ภิกฺขเว
พาหิยสฺส    ทารุจีริยสฺส    สรีรกํ    มญฺจกํ   อาโรเปตฺวา   นีหริตฺวา
ฌาเปถ   ถูปญฺจสฺส   กโรถ   สพฺรหฺมจารี  โว  ภิกฺขเว  กาลกโตติ  ฯ
เอวํ   ภนฺเตติ   โข   เต   ภิกฺขู  ภควโต  ปฏิสฺสุตฺวา  ๖  พาหิยสฺส
ทารุจีริยสฺส    สรีรกํ    มญฺจกํ   อาโรเปตฺวา   นีหริตฺวา   ฌาเปตฺวา
ถูปญฺจสฺส    กริตฺวา    เยน    ภควา    เตนุปสงฺกมึสุ   อุปสงฺกมิตฺวา
(๗)   เอกมนฺตํ   นิสีทึสุ  เอกมนฺตํ  นิสินฺนา  โข  เต  ภิกฺขู  ภควนฺตํ
เอตทโวจุํ    ทฑฺฒํ    ภนฺเต    พาหิยสฺส   ทารุจีริยสฺส   สรีรํ   ถูโป
#๑ ม. น เตน ยุ. น ตตฺถ ฯ  ๒ ม. น เตน ยุ. เนวตฺถ ฯJ
#๓ ตโต ตฺวํ พาหิย น ตตฺถ ฯ ยโต ตฺวํ พาหิย น ตตฺถ ฯ
#๔ ม. ยุ. น อุภยมนฺตเรน ฯ ๕ ม. อธิปติตฺวา ฯ  ๖ ยุ. ปฏิสุณิตฺวา ฯ
#๗ ม. ยุ. ภควนฺตํ อภิวาเทตฺวา ฯ
