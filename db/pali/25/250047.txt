               สมฺปยาโตสิ ยมสฺส สนฺติกํ
               วาโสปิ จ เต นตฺถิ อนฺตรา
               ปาเถยฺยมฺปิ จ เต น วิชฺชติ ฯ
               โส กโรหิ ทีปมตฺตโน
               ขิปฺปํ วายม ปณฺฑิโต ภว
               นิทฺธนฺตมโล อนงฺคโณ
               น ปุน ชาติชรํ อุเปหิสิ ฯ
          อนุปุพฺเพน เมธาวี         โถกํ โถกํ ขเณ ขเณ
          กมฺมาโร รชตสฺเสว        นิทฺธเม มลมตฺตโน ฯ
               อยสา ว มลํ สมุฏฺฐิตํ ๑
               ตทุฏฺฐาย ตเมว ขาทติ
               เอวํ อติโธนจารินํ
               สานิ กมฺมานิ นยนฺติ ทุคฺคตึ ฯ
          อสชฺฌายมลา มนฺตา        อนุฏฺฐานมลา ฆรา
          มลํ วณฺณสฺส โกสชฺชํ        ปมาโท รกฺขโต มลํ ฯ
          มลิตฺถิยา ทุจฺจริตํ          มจฺเฉรํ ททโต มลํ
          มลา เว ปาปกา ธมฺมา     อสฺมึ โลเก ปรมฺหิ จ
          ตโต มลา มลตรํ          อวิชฺชา ปรมํ มลํ
          เอตํ มลํ ปหตฺวาน         นิมฺมลา โหถ ภิกฺขโว ฯ
#๑ สมุฏฺฐายาติปิ ฯ
