               อุทาหุ อญฺญมฺปิ วทนฺติ เอตฺโต ฯ
               เอตฺตาวตคฺคมฺปิ วทนฺติ เหเก
               ยกฺขสฺส สุทฺธึ อิธ ปณฺฑิตาเส
               เตสํ ปุเนเก สมยํ วทนฺติ
               อนุปาทิเสเส กุสลา วทานา ฯ
               เอเต จ ญตฺวา อุปนิสฺสิตาติ
               ญตฺวา มุนี นิสฺสเย โส วิมํสี
               ญตฺวา วิมุตฺโต น วิวาทเมติ
               ภวาภวาย น สเมติ ธีโรติ ฯ
               กลหวิวาทสุตฺตํ เอกาทสมํ ฯ
                      ______________
       สุตฺตนิปาเต จตุตฺถสฺส อฏฺฐกวคฺคสฺส ทฺวาทสมํ จูฬวิยูหสุตฺตํ
      [๔๑๙] ๑๒ สกํ สกํ ทิฏฺฐิปริพฺพสานา
               วิคฺคยฺห นานา กุสลา วทนฺติ
               โย เอวํ ชานาติ ส เวทิ ธมฺมํ
               อิทํ ปฏิกฺโกสมเกวลี โส ฯ
               เอวมฺปิ วิคฺคยฺห วิวาทยนฺติ
               พาโล ปโร อกุสโลติ จาหุ
               สจฺโจ นุ วาโท กตโม อิเมสํ
