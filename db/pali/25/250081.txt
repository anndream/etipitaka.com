เหมนฺติกาสุ   รตฺตีสุ   อนฺตรฏฺฐเก   หิมปาตสมเย   คยายํ  อุมฺมุชฺชนฺติปิ
นิมฺมุชฺชนฺติปิ    อุมฺมุชฺชนิมฺมุชฺชมฺปิ    กโรนฺติ    โอสิญฺจนฺติปิ   อคฺคึปิ
ชุหนฺติ   อิมินา   สุทฺธีติ   ฯ   อทฺทสา   โข   ภควา   เต  สมฺพหุเล
ชฏิเล   สีตาสุ   เหมนฺติกาสุ  รตฺตีสุ  อนฺตรฏฺฐเก  หิมปาตสมเย  คยายํ
อุมฺมุชฺชนฺเตปิ     นิมฺมุชฺชนฺเตปิ    อุมฺมุชฺชนิมฺมุชฺชมฺปิ    ๑    กโรนฺเต
โอสิญฺจนฺเตปิ   อคฺคึปิ   ชุหนฺเต   อิมินา   สุทฺธีติ  ฯ  อถ  โข  ภควา
เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ
        น อุทเกน สุจิ ๒ โหติ   พเหฺวตฺถ นฺหายตี ชโน
        ยมฺหิ สจฺจญฺจ ธมฺโม จ    โส ๓  สุจี โส จ พฺราหฺมโณติ ฯ นวมํ ฯ
     [๔๗]   ๑๐   เอวมฺเม   สุตํ  ฯ  เอกํ  สมยํ  ภควา  สาวตฺถิยํ
วิหรติ   เชตวเน   อนาถปิณฺฑิกสฺส   อาราเม   ฯ   เตน   โข   ปน
สมเยน   พาหิโย   ทารุจีริโย  สุปฺปารเก  ปฏิวสติ  สมุทฺทตีเร  สกฺกโต
โหติ  ครุกโต  มานิโต  ปูชิโต  อปจิโต  ๔ ลาภี จีวรปิณฺฑปาตเสนาสน-
คิลานปจฺจยเภสชฺชปริกฺขารานํ   ฯ   อถ   โข   พาหิยสฺส  ทารุจีริยสฺส
รโหคตสฺส   ปฏิสลฺลีนสฺส   เอวํ  เจตโส  ปริวิตกฺโก  อุทปาทิ  เย  ๕
โข   เกจิ   โลเก   อรหนฺโต  วา  อรหตฺตมคฺคํ  วา  สมาปนฺนา  อหํ
เตสํ   อญฺญตโรติ  ฯ  อถ  โข  พาหิยสฺส  ทารุจีริยสฺส  ปุราณสาโลหิตา
เทวตา    อนุกมฺปิกา    ๖    อตฺถกามา    พาหิยสฺส    ทารุจีริยสฺส
เจตสา     เจโตปริวิตกฺกมญฺญาย     เยน     พาหิโย     ทารุจีริโย
เตนุปสงฺกมิ   อุปสงฺกมิตฺวา   พาหิยํ   ทารุจีริยํ   เอตทโวจ  เนว  โข
#๑ โป. ยุ. อุมฺมุชฺชนิมฺมุชฺชํ กโรนฺเตปิ ฯ ม. ปิสทฺโท นตฺถิ ฯ  ๒ ม. สุจี ฯ
#๓ โป. โส สุจิ เจว พฺราหฺมโณติ ฯ  ๔ โป. อสญฺญิโต ฯ  ๕ ยุ. เย นุ ฯ
#๖ โป. อนุกมฺปกามา ฯ
