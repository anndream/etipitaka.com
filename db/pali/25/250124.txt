อุปสงฺกมิตฺวา  ภควนฺตํ  อภิวาเทตฺวา  เอกมนฺตํ  นิสีทิ ฯ เอกมนฺตํ นิสินฺโน
โข  อายสฺมา  เมฆิโย  ภควนฺตํ  เอตทโวจ  อิธาหํ  ภนฺเต  ปุพฺพณฺหสมยํ
นิวาเสตฺวา      ปตฺตจีวรมาทาย     ชนฺตุคามํ     ปิณฺฑาย     ปาวิสึ
ชนฺตุคาเม     ปิณฺฑาย     จริตฺวา    ปจฺฉาภตฺตํ    ปิณฺฑปาตปฏิกฺกนฺโต
เยน     กิมิกาฬาย     นทิยา    ตีรํ    เตนุปสงฺกมิ    อุปสงฺกมิตฺวา
กิมิกาฬาย  นทิยา  ตีเร  ชงฺฆาวิหารํ  อนุจงฺกมมาโน อนุวิจรมาโน อทฺทสํ
อมฺพวนํ    ปาสาทิกํ    รมณียํ   ทิสฺวาน   เม   เอตทโหสิ   ปาสาทิกํ
วติทํ    อมฺพวนํ    รมณียํ    อลํ    วติทํ   กุลปุตฺตสฺส   ปธานตฺถิกสฺส
ปธานาย    สเจ    มํ    ภควา   อนุชาเนยฺย   อาคจฺเฉยฺยาหํ   อิมํ
อมฺพวนํ    ปธานายาติ    สเจ    มํ    ภนฺเต    ภควา   อนุชานาติ
คจฺเฉยฺยาหํ [๑] อมฺพวนํ ปธานายาติ ฯ
     [๘๖]  เอวํ  วุตฺเต  ภควา  อายสฺมนฺตํ เมฆิยํ เอตทโวจ อาคเมหิ
ตาว   เมฆิย   เอกโกมฺหิ   ๒   ตาว   ยาว   อญฺโญปิ  โกจิ  ภิกฺขุ
อาคจฺฉตีติ   ฯ   ทุติยมฺปิ   โข  อายสฺมา  เมฆิโย  ภควนฺตํ  เอตทโวจ
ภควโต   ภนฺเต   นตฺถิ   กิญฺจิ  อุตฺตรึ  กรณียํ  ๓   นตฺถิ  กตสฺส  วา
ปฏิจโย    มยฺหํ   โข   ปน   ภนฺเต   อตฺถิ   อุตฺตรึ   กรณียํ   อตฺถิ
กตสฺส   ปฏิจโย   สเจ   มํ   ภนฺเต   ภควา  อนุชานาติ  คจฺเฉยฺยาหํ
ตํ    อมฺพวนํ   ปธานายาติ   ฯ   ทุติยมฺปิ   โข   ภควา   อายสฺมนฺตํ
เมฆิยํ   เอตทโวจ   อาคเมหิ   ตาว   เมฆิย  เอกโกมฺหิ  ตาว  ยาว
อญฺโญปิ   โกจิ   ภิกฺขุ  อาคจฺฉตีติ  ฯ  ตติยมฺปิ  โข  อายสฺมา  เมฆิโย
#๑ ม. ยุ. ตํ ฯ  ๒ โป. ยุ. เอกกมฺหา ฯ ม. เอกกมฺหิ ฯ  ๓ ม. อุตฺตริกรณียํ ฯ
