               อกฺขาติ วิภชติ ๑ อิเธว ธมฺมํ
               ตํ กงฺขจฺฉิทํ ๒ มุนึ อเนชํ
               ทุติยํ ภิกฺขุนมาหุ มคฺคเทสึ ฯ
               โย ธมฺมปเท สุเทสิเต
               มคฺเค ชีวติ สญฺญโต สติมา
               อนวชฺชปทานิ เสวมาโน
               ตติยํ ภิกฺขุนมาหุ มคฺคชีวึ ฯ
               ฉทนํ กตฺวาน สุพฺพตานํ
               ปกฺขนฺที กุลทูสโก ปคพฺโภ
               มายาวี อสญฺญโต ปลาโป
               ปฏิรูเปน จ จรํ ส มคฺคทูสี ฯ
               เอเต จ ปฏิวิชฺฌิ โย คหฏฺโฐ
               สุตวา อริยสาวโก สปญฺโญ
               สพฺเพ เน ตาทิสาติ ๓  ญตฺวา
               อิติ ทิสฺวา น หาเปติ ตสฺส สทฺธา
               กถญฺหิ ทุฏฺเฐน อสมฺปทุฏฺฐํ
               สุทฺธํ อสุทฺเธน สมํ กเรยฺยาติ ฯ
                     จุนฺทสุตฺตํ ปญฺจมํ ฯ
                      ______________
#๑ ม. วิภชเต ฯ ๒ โป. กงฺขจฺเฉทํ ฯ  ๓ โป. ม. ยุ. เนตาทิสาติ ฯ
