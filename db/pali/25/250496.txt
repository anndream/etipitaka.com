               เอตมฺปิ ทิสฺวา วิรเม กโถชฺชํ
               น หญฺญทตฺถตฺถิ ปสํสลาภา ฯ
               ปสํสิโต วา ปน ตตฺถ โหติ
               อกฺขาย วาทํ ปริสาย มชฺเฌ
               โส หสฺสตี อุณฺณมติจฺจ ๑ เตน
               ปปฺปุยฺย ตํ อตฺถ ยถา มโน อหุ ๒ ฯ
               ยา อุณฺณตี สาสฺส วิฆาตภูมิ
               มานาติมานํ วทเต ปเนโส
               เอตมฺปิ ทิสฺวา วิรเม กโถชฺชํ ๓
               น เตน สุทฺธึ กุสลา วทนฺติ ฯ
               สูโร ยถา ราชขาทาย ปุฏฺโฐ
               อภิคชฺชเมติ ปฏิสูรมิจฺฉํ
               เยเนว โส เตน ปเลหิ สูร ๔
               ปุพฺเพว นตฺถี ยทิทํ ยุธาย ฯ
               เย ทิฏฺฐิมุคฺคยฺห วิวาทยนฺติ
               อิทเมว สจฺจนฺติ จ วาทยนฺติ ๕
               เต ตฺวํ วทสฺสุ น หิ เตธ อตฺถิ
               วาทมฺหิ ชาเต ปฏิเสนิกตฺตา ฯ
               วิเสนิกตฺวา ปน เย จรนฺติ
               ทิฏฺฐีหิ ทิฏฺฐึ อวิรุชฺฌมานา
#๑ ม. อุณฺณมตี จ ฯ ๒ โป. มโนหุ ฯ ๓ โป. ม. ยุ. เอตํ ปิ ทิสฺวา น วิวาทเยถ ฯ
#๔ โป. สูรํ ฯ ๕ โป. สจฺจนฺติ ปวาทยนฺติ ฯ
