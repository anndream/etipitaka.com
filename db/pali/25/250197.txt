          โอภาสติ ๑ ตาว โส กิมิ   ยาว น อุณฺณติ ๒ ปภงฺกโร
          วิโรจนมฺหิ ๓  อุคฺคเต      หตปฺปโภ โหติ น จาปิ ภาสติ ฯ
                เอวํ โอภาสิตเมว ติตฺถิยานํ ๔
               ยาว สมฺมาสมฺพุทฺธา โลเก นุปฺปชฺชนฺติ
               น ตกฺกิกา สุชฺฌนฺติ น จาปิ สาวกา
               ทุทฺทิฏฺฐี น ทุกฺขา ปมุญฺจเรติ ๕ ฯ ทสมํ ฯ
                   ชจฺจนฺธวคฺโค ฉฏฺโฐ ฯ
                        ตสฺสุทฺทานํ
               อายุสมโอสฺสชฺชนํ ปฏิสลฺลา
               อาหุ ตญฺจ กิร ติตฺถา
               สตฺตมมาหุ สุภูตึ
               คณิกา อุปาติ นวโม
               อุปฺปชฺชนฺติ จ เต ทสาติ ฯ
                     _______________
                  อุทาเน สตฺตโม จูฬวคฺโค
     [๑๔๗]   ๑   เอวมฺเม   สุตํ  ฯ  เอกํ  สมยํ  ภควา  สาวตฺถิยํ
วิหรติ  เชตวเน  อนาถปิณฺฑิกสฺส  อาราเม  ฯ  เตน  โข  ปน  สมเยน
อายสฺมา    สารีปุตฺโต    อายสฺมนฺตํ    ลกุณฺฐกภทฺทิยํ   อเนกปริยาเยน
ธมฺมิยา   กถาย   สนฺทสฺเสติ   สมาทเปติ   สมุตฺเตเชติ  สมฺปหํเสติ  ฯ
#๑ โป. โอภาสติ ตายํ ตาว โส ฯ  ๒ โป. อุณฺณปติ ฯ ม. อุณฺณเต ฯ ยุ. อุณฺณมติ ฯ
#๓ โป. ม. เวโรจนมฺหิ ฯ  ๔ โป. ตกฺกิยานํ ฯ ม. ตกฺกิกานํ ฯ  ๕ ม. ยุ. ปมุจฺจเรติ ฯ
