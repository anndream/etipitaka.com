           ปเร จ น วิหึเสยฺย        สา เว วาจา สุภาสิตา ฯ
           ปิยวาจเมว ภาเสยฺย       ยา วาจา ปตินนฺทิตา
           ยํ อนาทาย ปาปานิ        ปเรสํ ภาสเต ปิยํ ฯ
           สจฺจํ เว อมตา วาจา      เอส ธมฺโม สนนฺตโน
           สจฺเจ อตฺเถ จ ธมฺเม จ    อหุ สนฺโต ปติฏฺฐิตา ฯ
           ยํ พุทฺโธ ภาสติ วาจํ       เขมํ นิพฺพานปตฺติยา
           ทุกฺขสฺสนฺตกิริยาย          สา เว วาจานมุตฺตมาติ ฯ
                      สุภาสิตสุตฺตํ ตติยํ ฯ
                       _______________
           สุตฺตนิปาเต ตติยสฺส มหาวคฺคสฺส จตุตฺถํ สุนฺทริกสุตฺตํ
     [๓๕๘]   ๔   เอวมฺเม   สุตํ  ฯ  เอกํ  สมยํ  ภควา  โกสเลสุ
วิหรติ  สุนฺทริกาย  นทิยา ตีเร ฯ เตน โข ปน สมเยน สุนฺทริกภารทฺวาโช
พฺราหฺมโณ      สุนฺทริกาย      นทิยา      ตีเร     อคฺคึ     ชุหติ
อคฺคิหุตํ   ปริจรติ   ฯ   อถ  โข  สุนฺทริกภารทฺวาโช  พฺราหฺมโณ  อคฺคึ
ชุหิตฺวา    อคฺคิหุตํ    ปริจริตฺวา    อุฏฺฐายาสนา   สมนฺตา   จตุทฺทิสา
อนุวิโลเกสิ  โก  นุ  โข  อิมํ  หพฺยเสสํ  ภุญฺเชยฺยาติ  ฯ  อทฺทสา  โข
สุนฺทริกภารทฺวาโช     พฺราหฺมโณ     ภควนฺตํ    อวิทูเร    อญฺญตรสฺมึ
รุกฺขมูเล   สสีสํ   ปารุตํ   นิสินฺนํ  ทิสฺวาน  วาเมน  หตฺเถน  หพฺยเสสํ
คเหตฺวา  ทกฺขิเณน  หตฺเถน  กมณฺฑลล  [๑]  เยน ภควา เตนุปสงฺกมิ ฯ
อถ    โข    ภควา    สุนฺทริกภารทฺวาชสฺส   พฺราหฺมณสฺส   ปทสทฺเทน
#๑ ม. ยุ. คเหตฺวา ฯ
