อญฺญตรํ   สมาธึ   สมาปชฺชิตฺวา   ฯ   อถ  โข  อายสฺมา  มหากสฺสโป
ตสฺส   สตฺตาหสฺส   อจฺจเยน  ตมฺหา  สมาธิมฺหา  วุฏฺฐาสิ  ฯ  อถ  โข
อายสฺมโต   มหากสฺสปสฺส   ตมฺหา   สมาธิมฺหา   วุฏฺฐิตสฺส   เอตทโหสิ
ยนฺนูนาหํ   ราชคหํ  ปิณฺฑาย  ปาวิเสยฺยนฺติ  ฯ  เตน  โข  ปน  สมเยน
ปญฺจมตฺตานิ   เทวตาสตานิ   อุสฺสุกฺกํ   อาปนฺนานิ   โหนฺติ   อายสฺมโต
มหากสฺสปสฺส   ปิณฺฑปาตปฏิลาภาย   ฯ  อถ  โข  อายสฺมา  มหากสฺสโป
ตานิ     ปญฺจมตฺตานิ     เทวตาสตานิ     ปฏิกขิปิตฺวา    ปุพฺพณฺหสมยํ
นิวาเสตฺวา ปตฺตจีวรมาทาย ราชคหํ ปิณฺฑาย ปาวิสิ ฯ
     [๘๐]  เตน  โข  ปน  สมเยน  สกฺโก  เทวานมินฺโท  อายสฺมโต
มหากสฺสปสฺส   ปิณฺฑปาตํ   ทาตุกาโม   โหติ   ฯ   เปสการกวณฺณํ  ๑
อภินิมฺมินิตฺวา  ตนฺตํ  วินาติ  ฯ  สุชาตา ๒ อสุรกญฺญา ตสรํ ๓  ปูเรติ ฯ
อถ    โข    อายสฺมา    มหากสฺสโป   ราชคเห   สปทานํ   ปิณฺฑาย
จรมาโน   เยน   สกฺกสฺส   เทวานมินฺทสฺส   นิเวสนํ   เตนุปสงฺกมิ  ฯ
อทฺทสา   โข   สกฺโก   เทวานมินฺโท   อายสฺมนฺตํ  มหากสฺสปํ  ทูรโตว
อาคจฺฉนฺตํ    ทิสฺวาน    ฆรา    นิกฺขมิตฺวา    ปจฺจุคฺคนฺตฺวา   หตฺถโต
ปตฺตํ   คเหตฺวา   ฆรํ   ปวิสิตฺวา   ฆฏิยา   โอทนํ   อุทฺธริตฺวา  ปตฺตํ
ปูเรตฺวา  อายสฺมโต  มหากสฺสปสฺส  อทาสิ  ๔  ฯ โส อโหสิ ปิณฺฑปาโต
อเนกสูโป    อเนกพฺยญฺชโน    [๕]    ฯ    อถ   โข   อายสฺมโต
มหากสฺสปสฺส   เอตทโหสิ  โก  นุ  โข  อยํ  สตฺโต  ยสฺสายํ  เอวรูโป
อิทฺธานุภาโวติ  ฯ อถ โข อายสฺมโต มหากสฺสปสฺเสว ๖ เอตทโหสิ สกฺโก
#๑ ยุ. เปสการิวณฺณํ ฯ  ๒ ม. สุชา ฯ  ๓ ยุ. วาสรํ ฯ  ๔ ยุ. ปทาสิ ฯ
#๕ ม. อเนกรสพฺยญฺชโน ฯ ยุ. อเนกสูปรสพฺยญฺชโน ฯ  ๖ ม. ยุ. เอวสทฺโท นตฺถิ ฯ
