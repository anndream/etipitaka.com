          กจฺจิ อทินฺนํ นาทิยติ        (อิติ เหมวโต ยกฺโข)
                                กจฺจิ ปาเณสุ สญฺญโต
          กจฺจิ อารา ปมาทมฺหา      กจฺจิ ฌานํ น ริญฺจติ ฯ
          น โส อทินฺนํ อาทิยติ       (อิติ สาตาคิโร ยกฺโข)
                                อโถ ปาเณสุ สญฺญโต
          อโถ อารา ปมาทมฺหา      พุทฺโธ ฌานํ น ริญฺจติ ฯ
          กจฺจิ มุสา น ภณติ         (อิติ เหมวโต ยกฺโข)
                                กจฺจิ น ขีณพฺยปฺปโถ
          กจฺจิ เวภูติยํ ๑ นาห      กจฺจิ สมฺผํ น ภาสติ
          มุสา จ โส น ภณติ        (อิติ สาตาคิโร ยกฺโข)
                                อโถ น ขีณพฺยปฺปโถ
          อโถ เวภูติยํ นาห         มนฺตา อตฺถํ จ ๒ ภาสติ ฯ
          กจฺจิ น รชฺชติ กาเมสุ      (อิติ เหมวโต ยกฺโข)
                                กจฺจิ จิตฺตํ อนาวิลํ
          กจฺจิ โมหํ อติกฺกนฺโต       กจฺจิ ธมฺเมสุ จกฺขุมา ฯ
          น โส รชฺชติ กาเมสุ       (อิติ สาตาคิโร ยกฺโข)
                                อโถ จิตฺตํ อนาวิลํ
          สพฺพโมหํ อติกฺกนฺโต        พุทฺโธ ธมฺเมสุ จกฺขุมา ฯ
          กจฺจิ วิชฺชาย สมฺปนฺโน      (อิติ เหมวโต ยกฺโข)
                                กจฺจิ สํสุทฺธจารโณ
#๑ ป. เวภูติยนฺนาห ฯ ๒ โป. ส ฯ
