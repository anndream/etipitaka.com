มณฺฑลมาลํ ปฏิยาเทติ ฯ
     [๓๗๕]   เตน   โข   ปน  สมเยน  เสโล  พฺราหฺมโณ  อาปเณ
ปฏิวสติ   ติณฺณํ   เวทานํ   ปารคู   สนิฆณฺฑุเกฏุภานํ   สากฺขรปฺปเภทานํ
อิติหาสปญฺจมานํ     ปทโก    เวยฺยากรโณ    โลกายตมหาปุริสลกฺขเณสุ
อนวโย     ตีณิ     จ     มาณวกสตานิ     มนฺเต    วาเจติ    ฯ
เตน  โข  ปน  สมเยน  เกณิโย  ชฏิโล  เสเล  พฺราหฺมเณ อภิปฺปสนฺโน
โหติ    ฯ    อถ    โข    เสโล   พฺราหฺมโณ   ตีหิ   มาณวกสเตหิ
ปริวุโต     ชงฺฆาวิหารํ     อนุจงฺกมมาโน     อนุวิจรมาโน     เยน
เกณิยสฺส   ชฏิลสฺส   อสฺสโม   เตนุปสงฺกมิ   ฯ   อทฺทสา  โข  เสโล
พฺราหฺมโณ   เกณิยสฺส   ๑   ชฏิลสฺส   อสฺสเม  อปฺเปกจฺเจ  อุทฺธนานิ
ขณนฺเต    ฯเปฯ    อปฺเปกจฺเจ    อาสนานิ    ปญฺญาเปนฺเต   เกณิยํ
ปน   ชฏิลํ   สามํ   เยว   มณฺฑลมาลํ   ปฏิยาเทนฺตํ   ทิสฺวาน  เกณิยํ
ชฏิลํ  เอตทโวจ  กึ  นุ  โข  โภโต  เกณิยสฺส  อาวาโห  วา  ภวิสฺสติ
วิวาโห    วา    ภวิสฺสติ    มหายญฺโญ    วา   ปจฺจุปฏฺฐิโต   ราชา
วา  มาคโธ  เสนิโย พิมฺพิสาโร นิมนฺติโต สฺวาตนาย สทฺธึ พลกาเยนาติ ฯ
น    เม    โภ    เสล    อาวาโห    วา    ภวิสฺสติ   นปิ   ๒
วิวาโห    ภวิสฺสติ    นปิ    ราชา    มาคโธ   เสนิโย   พิมฺพิสาโร
นิมนฺติโต  สฺวาตนาย  สทฺธึ  พลกาเยน  ฯ  อปิ  จ  โข  เม มหายญฺโญ
ปจฺจุปฏฺฐิโต     อตฺถิ     สมโณ    โคตโม    สกฺยปุตฺโต    สกฺยกุลา
ปพฺพชิโต   องฺคุตฺตราเปสุ   จาริกํ  จรมาโน  มหตา  ภิกฺขุสงฺเฆน  สทฺธึ
#๑ ยุ. เกณิยสฺสมิเย ชฏิเล ฯ  ๒ โป. ม. วิวาโห วา นาปิ ราชา ฯ
