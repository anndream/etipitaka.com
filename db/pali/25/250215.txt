วิปฺปฏิสาโร   ปฏิวิโนเทตพฺโพติ  ฯ  อถ  โข  ภควา  เอตมตฺถํ  วิทิตฺวา
ตายํ เวลายํ อิมํ อุทานํ อุทาเนสิ
   ททโต ปุญฺญํ ปวฑฺฒติ สญฺญมโต ๑ เวรํ น จียติ ๒
   กุสโล จ ชหาติ ปาปกํ  ราคโทสโมหกฺขยา ปรินิพฺพุโตติ ๓  ฯ ปญฺจมํ ฯ
  [๑๖๙]   ๖   เอวมฺเม   สุตํ   ฯ   เอกํ   สมยํ   ภควา  มคเธสุ
จาริกญฺจรมาโน    มหตา    ภิกฺขุสงฺเฆน    สทฺธึ   เยน   ปาฏลิคาโม
ตทวสริ  ฯ  อสฺโสสุํ  โข  ปาฏลิคามิยา  อุปาสกา  ภควา  กิร  มคเธสุ
จาริกญฺจรมาโน      มหตา      ภิกฺขุสงฺเฆน     สทฺธึ     ปาฏลิคามํ
อนุปฺปตฺโตติ   ฯ   อถ   โข   ปาฏลิคามิยา   อุปาสกา   เยน  ภควา
เตนุปสงฺกมึสุ     อุปสงฺกมิตฺวา    ภควนฺตํ    อภิวาเทตฺวา    เอกมนฺตํ
นิสีทึสุ   ฯ   เอกมนฺตํ   นิสินฺนา  โข  ปาฏลิคามิยา  อุปาสกา  ภควนฺตํ
เอตทโวจุํ    อธิวาเสตุ   โน   ภนฺเต   ภควา   อาวสถาคารนฺติ   ฯ
อธิวาเสติ   ภควา   ตุณฺหีภาเวน  ฯ  อถ  โข  ปาฏลิคามิยา  อุปาสกา
ภควโต    อธิวาสนํ   วิทิตฺวา   อุฏฺฐายาสนา   ภควนฺตํ   อภิวาเทตฺวา
ปทกฺขิณํ    กตฺวา   เยน   อาวสถาคารํ   เตนุปสงฺกมึสุ   อุปสงฺกมิตฺวา
สพฺพสนฺถรึ     อาวสถาคารํ    สนฺถริตฺวา    อาสนานิ    ปญฺญาเปตฺวา
อุทกมณิกํ     ปติฏฺฐาเปตฺวา     เตลปฺปทีปํ     อาโรเปตฺวา     เยน
ภควา     เตนุปสงฺกมึสุ     อุปสงฺกมิตฺวา     ภควนฺตํ    อภิวาเทตฺวา
เอกมนฺตํ   อฏฺฐํสุ   ฯ   เอกมนฺตํ   ฐิตา  โข  ปาฏลิคามิยา  อุปาสกา
ภควนฺตํ    เอตทโวจุํ    สพฺพสนฺถรึ    สนฺถตํ    ภนฺเต   อาวสถาคารํ
#๑ ย. ม. สํยมโต ฯ  ๒ โป. น วิชฺชติ ฯ  ๓ ม. สนิพฺพุโต ฯ
