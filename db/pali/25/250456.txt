           โย ๑ จ ปุญฺญญฺจ ปาปญฺจ   อุโภ สงฺคํ อุปจฺจคา
           อโสกํ วิรชํ สุทฺธํ          ตมหํ พฺรูมิ พฺราหฺมณํ ฯ
           จนฺทํว วิมลํ สุทฺธํ          วิปฺปสนฺนมนาวิลํ
           นนฺทิภวปริกฺขีณํ            ตมหํ พฺรูมิ พฺราหฺมณํ ฯ
           โย อิมํ ๒ ปลิปถํ ทุคฺคํ     สํสารํ โมหมจฺจคา
           ติณฺโณ ปารคโต ฌายี       อเนโช อกถงฺกถี
           อนุปาทาย นิพฺพุโต         ตมหํ พฺรูมิ พฺราหฺมณํ ฯ
           โยธ กาเม ปหนฺตฺวาน      อนาคาโร ปริพฺพเช
           กามราคปริกฺขีณํ           ตมหํ พฺรูมิ พฺราหฺมณํ ฯ
           โยธ ตณฺหํ ปหนฺตฺวาน       อนาคาโร ปริพฺพเช
           ตณฺหาภวปริกฺขีณํ           ตมหํ พฺรูมิ พฺราหฺมณํ ฯ
           หิตฺวา มานุสกํ โยคํ        ทิพฺพํ โยคํ อุปจฺจคา
           สพฺพโยควิสํยุตฺตํ           ตมหํ พฺรูมิ พฺราหฺมณํ ฯ
           หิตฺวา รติญฺจ อรติญฺจ       สีติภูตํ นิรูปธึ
           สพฺพโลกาภิภุํ วีรํ          ตมหํ พฺรูมิ พฺราหฺมณํ ฯ
           จุตึ โย เวทิ สตฺตานํ       อุปปตฺติญฺจ สพฺพโส
           อสตฺตํ สุคตํ พุทฺธํ          ตมหํ พฺรูมิ พฺราหฺมณํ ฯ
           ยสฺส คตึ น ชานนฺติ        เทวา คนฺธพฺพมานุสา
           ขีณาสวํ อรหนฺตํ           ตมหํ พฺรูมิ พฺราหฺมณํ ฯ
           ยสฺส ปุเร จ ปจฺฉา จ      มชฺเฌ จ นตฺถิ กิญฺจนํฑ
#๑ ม. ยุ. โยธ ฯ  ๒ ม. โยมํ ฯ
