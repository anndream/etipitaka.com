         สุตฺตนิปาเต จตุตฺถสฺส อฏฺฐกวคฺคสฺส ตติยํ ทุฏฺฐฏฺฐกสุตฺตํ
       [๔๑๐] ๓ วทนฺติ เว ทุฏฺฐมนาปิ เอเก
               อโถปิ เว สจฺจมนา วทนฺติ
               วาทญฺจ ชาตํ มุนิ โน อุเปติ
               ตสฺมา มุนี นตฺถิ ขิโล กุหิญฺจิ ฯ
               สกญฺหิ ทิฏฺฐึ กถมจฺจเยยฺย
               ฉนฺทานุนีโต รุจิยา นิวิฏฺโฐ
               สยํ สมตฺตานิ ปกุพฺพมาโน ๑
               ยถา หิ ชาเนยฺย ตถา วเทยฺย ฯ
               โย อตฺตโน สีลวตานิ ชนฺตุ
               อนานุปุฏฺโฐ จ ๒ ปเรส ปาวา
               อนริยธมฺมํ กุสลา ตมาหุ
               โย อาตุมานํ สยเมว ปาวา ฯ
               สนฺโต จ ภิกฺขุ อภินิพฺพุตตฺโต
               อิติหนฺติ สีเลสุ อกตฺถมาโน
               ตมริยธมฺมํ กุสลา วทนฺติ
               ยสฺสุสฺสทา นตฺถิ กุหิญฺจิ โลเก ฯ
               ปกปฺปิตา สงฺขตา ยสฺส ธมฺมา
               ปุรกฺขตา สนฺติ ๓  อวีวทาตา
#๑ โป. ปกฺรุพฺพมาโน ฯ ๒ ม. ว ปเรส ปาว ฯ  ๓ โป. สนฺติมวีวทาตา ฯ
