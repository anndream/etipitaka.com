เต     สพฺเพ     คเหตฺวา    เยน    โส    ราชา    เตนุปสงฺกมิ
อุปสงฺกมิตฺวา  ตํ  ราชานํ  เอตทโวจ  สนฺนิปาติตา โข เต เทว ยาวติกา
สาวตฺถิยา    ชจฺจนฺธาติ    ฯ   เตน   หิ   ภเณ   ชจฺจนฺธานํ   หตฺถึ
ทสฺเสหีติ   ฯ   เอวํ  เทวาติ  โข  ภิกฺขเว  โส  ปุริโส  ตสฺส  รญฺโญ
ปฏิสฺสุตฺวา   ชจฺจนฺธานํ   หตฺถึ  ทสฺเสสิ  เอกจฺจานํ  ชจฺจนฺธานํ  หตฺถิสฺส
สีสํ  ทสฺเสสิ  เอทิโส  ชจฺจนฺธา  หตฺถีติ  ฯ  เอกจฺจานํ  [๑]  หตฺถิสฺส
กณฺณํ    ทสฺเสสิ    เอทิโส    ชจฺจนฺธา    หตฺถีติ    ฯ    เอกจฺจานํ
ชจฺจนฺธานํ  หตฺถิสฺส  ทนฺตํ  ทสฺเสสิ  เอทิโส ชจฺจนฺธา หตฺถีติ ฯ เอกจฺจานํ
ชจฺจนฺธานํ     หตฺถิสฺส     โสณฺฑํ     ทสฺเสสิ    เอทิโส    ชจฺจนฺธา
หตฺถีติ   ฯ   เอกจฺจานํ   ชจฺจนฺธานํ   หตฺถิสฺส  กายํ  ทสฺเสสิ  เอทิโส
ชจฺจนฺธา   หตฺถีติ   ฯ   เอกจฺจานํ   หตฺถิสฺส   ปาทํ  ทสฺเสสิ  เอทิโส
ชจฺจนฺธา   หตฺถีติ   ฯ   เอกจฺจานํ   ชจฺจนฺธานํ   หตฺถิสฺส   ปิฏฺฐึ  ๒
ทสฺเสสิ   เอทิโส  ชจฺจนฺธา  หตฺถีติ  ฯ  เอกจฺจานํ  ชจฺจนฺธานํ  หตฺถิสฺส
นงฺคุฏฺฐํ    ทสฺเสสิ    เอทิโส    ชจฺจนฺธา    หตฺถีติ   ฯ   เอกจฺจานํญ
ชจฺจนฺธานํ  หตฺถิสฺส  วาลธึ  ทสฺเสสิ  เอทิโส  ชจฺจนฺธา  หตฺถีติ  ฯ  อถ
โข   ภิกฺขเว   โส   ปุริโส   ชจฺจนฺธานํ  หตฺถึ  ทสฺเสตฺวา  เยน  โสใ
ราชา   เตนุปสงฺกมิ   อุปสงฺกมิตฺวา   ตํ   ราชานํ   เอตทโวจ  ทิฏฺโฐ
โข   เตหิ  เทว  ชจฺจนฺเธหิ  หตฺถี  ยสฺสทานิ  กาลํ  มญฺญถาติ  ๓   ฯ
อถ   โข   ภิกฺขเว   โส   ราชา   เยน  เต  ชจฺจนฺธา  เตนุปสงฺกมิ
อุปสงฺกมิตฺวา    เต   ชจฺจนฺเธ   เอตทโวจ   ทิฏฺโฐ   โว   ชจฺจนฺธา
#๑ โป. ม. ยุ. เอกจฺจานํ ชจฺจนฺธานํ ฯ  ๒ ม. สตฺถึ ฯ  ๓ ม. ยุ. มญฺญสีติ ฯ
