           น ปารํ ทิคุณํ ยนฺติ         น ยิทํ เอกคุณมุตฺตํ ๑ ฯ
           ยสฺส จ วิสตา นตฺถิ        ฉินฺนโสตสฺส ภิกฺขุโน
           กิจฺจากิจฺจปฺปหีนสฺส         ปริฬาโห น วิชฺชติ ฯ
           โมเนยฺยนฺเต อุปญฺญิสฺสนฺติ    (ภควา) ขุรธารูปโม ภเว
           ชิวฺหาย ตาลล อาหจฺจ       อุทเร สญฺญโต สิยา ฯ
           อลีนจิตฺโต จ สิยา         น จาปิ พหุ จินฺตเย
           นิรามคนฺโธ อสิโต         พฺรหฺมจริยปรายโน
           เอกาสนสฺส สิกฺเขถ        สมโณปาสนสฺส จ
           เอกตฺตํ โมนมกฺขาตํ        เอโก เว ๒ อภิรมิสฺสสิ ฯ
                    (อถ ภาสิหิ ๓  ทส ทิสา)
           สุตฺวา ธีรานํ นิคฺโฆสํ       ฌายีนํ กามจาคินํ
           ตโต หิริญฺจ สทฺธญฺจ        ภิยฺโย กุพฺเพถ มามโก ฯ
           ตํ นทีหิ วิชานาถ          โสพฺเภสุ ปทเรสุ จ
           สนนฺตา ๔ ยนฺติ กุสุพฺภา    ตุณฺหี ยนฺติ มโหทธิ ฯ
           ยทูนกํ ตํ สนติ            ยํ ปูรํ สนฺตเมว ตํ
           อฑฺฒกุมฺภูปโม พาโล        รหโท ปูโรว ปณฺฑิโต ฯ
           ยํ สมโณ พหุ ภาสติ        อุเปตํ อตฺถสญฺหิตํ
           ชานํ โส ธมฺมํ เทเสติ      ชานํ โส พหุ ภาสติ ฯ
           โย จ ชานํ สํยตตฺโต ๕    ชานํ น พหุ ภาสติ
#๑ ม. ยุ. --- เอกคุณํ มุตํ ฯ  ๒ ม. ยุ. เจ ฯ ๓ ม. พาหิสิ ฯ ๔ โป. สุณนฺตา ฯ
#ม. ยุ. สณนฺตา ฯ  ๕ ยุ. ยตตฺโต ฯ
