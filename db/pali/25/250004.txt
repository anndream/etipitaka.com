         อตฺตสมฺมาปณิธิ จ           เอตมฺมงฺคลมุตฺตมํ ฯ
         พาหุสจฺจญฺจ สิปฺปญฺจ         วินโย จ สุสิกฺขิโต
         สุภาสิตา จ ยา วาจา       เอตมฺมงฺคลมุตฺตมํ ฯ
         มาตาปิตุอุปฏฺฐานํ           ปุตฺตทารสฺส สงฺคโห
         อนากุลา จ กมฺมนฺตา        เอตมฺมงฺคลมุตฺตมํ ฯ
         ทานญฺจ ธมฺมจริยา จ        ญาตกานญฺจ สงฺคโห
         อนวชฺชานิ กมฺมานิ          เอตมฺมงฺคลมุตฺตมํ ฯ
         อารตี วิรตี ปาปา          มชฺชปานา จ สญฺญโม
         อปฺปมาโท จ ธมฺเมสุ        เอตมฺมงฺคลมุตฺตมํ ฯ
         คารโว จ นิวาโต จ        สนฺตุฏฺฐี จ กตญฺญุตา
         กาเลน ธมฺมสฺสวนํ          เอตมฺมงฺคลมุตฺตมํ ฯ
         ขนฺตี จ โสวจสฺสตา         สมณานญฺจ ทสฺสนํ
         กาเลน ธมฺมสากจฺฉา        เอตมฺมงฺคลมุตฺตมํ ฯ
         ตโป จ พฺรหฺมจริยญฺจ        อริยสจฺจานทสฺสนํ
         นิพฺพานสจฺฉิกิริยา จ         เอตมฺมงฺคลมุตฺตมํ ฯ
         ผุฏฺฐสฺส โลกธมฺเมหิ         จิตฺตํ ยสฺส น กมฺปติ
         อโสกํ วิรชํ เขมํ           เอตมฺมงฺคลมุตฺตมํ ฯ
         เอตาทิสานิ กตฺวาน         สพฺพตฺถมปราชิตา๋
         สพฺพตฺถ โสตฺถึ คจฺฉนฺติ       ตนฺเตสํ มงฺคลมุตฺตมนฺติ ฯ
                    มงฺคลสุตฺตํ นิฏฺฐิตํ ฯ
