          สา ๑ จ สมฺมา ปชานาติ   ชาติภวปริกฺขยํ
          เตสํ เทวา มนุสฺสา จ      สมฺพุทฺธานํ สตีมตํ
          ปิหยนฺติ หาสปญฺญานํ ๒     สรีรนฺติมธารินนฺติ ฯ
      อยมฺปิ อตฺโถ วุตฺโต ภควตา      อิติ เม สุตนฺติ ฯ จตุตฺถํ ฯ
     [๒๒๐]  ๕  วุตฺตํ  เหตํ  ภควตา  วุตฺตมรหตาติ  เม  สุตํ เทฺวเม
ภิกฺขเว   สุกฺกา   ธมฺมา   โลกํ   ปาเลนฺติ   กตเม   เทฺว  หิริ  ๓
จ   โอตฺตปฺปํ   จ  ฯ  อิเม  เจ  ภิกฺขเว  เทฺว  สุกฺกา  ธมฺมา  โลกํ
น    ปาเลยฺยุํ   นยิธ   ปญฺญาเยถ   มาตาติ   วา   มาตุจฺฉาติ   วา
มาตุลานีติ   วา   อาจริยภิริยาติ   วา   ครูนํ   ทาราติ  วา  สมฺเภทํ
โลโก    อคมิสฺส   ยถา   อเชฬกา   กุกฺกุฏสูกรา   โสณสิงฺคาลา   ฯ
ยสฺมา   จ   โข  ภิกฺขเว  อิเม  เทฺว  สุกฺกา  ธมฺมา  โลกํ  ปาเลนฺติ
ตสฺมา   ปญฺญาเยถ  ๔  มาตาติ  วา  มาตุจฺฉาติ  วา  มาตุลานีติ  วา
อาจริยภิริยาติ  วา  ครูนํ  ทาราติ  วาติ  ฯ  เอตมตฺถํ  ภควา อโวจ ฯ
ตตฺเถตํ อิติ วุจฺจติ
          เยสํ เจ หิริโอตฺตปฺปํ       สพฺพทา จ น วิชฺชติ
          โวกฺกนฺตา สุกฺกมูลา เต     ชาติมรณคามิโน ฯ
          เยสญฺจ หิริโอตฺตปฺปํ        สทา สมฺมา อุปฏฺฐิตา
          วิรูฬฺหพฺรหฺมจริยา          เต สนฺโต ขีณปุนพฺภวาติ ฯ
        อยมฺปิ อตฺโถ วุตฺโต ภควตา    อิติ เม สุตนฺติ ฯ ปญฺจมํ ฯ
     [๒๒๑]   ๖  วุตฺตํ  เหตํ  ภควตา  วุตฺตมรหตาติ  เม  สุตํ  อตฺถิ
#๑ โป. สา จ ยสฺมา ฯ ม. ยาย สมฺมา ฯ ยุ. ยา ฯ  ๒ ยุ. สปญฺญานํ ฯ
#๓ ม. หิรี ฯ  ๔ ม. ยุ. ปญฺญายติ ฯ
