          ยญฺเจ ภุญฺเชยฺย ทุสฺสีโล     รฏฺฐปิณฺฑํ อสญฺญโตติ ฯ
      อยมฺปิ อตฺโถ วุตฺโต ภควตา      อิติ เม สุตนฺติ ฯ เอกาทสมํ ฯ
     [๒๒๗]   ๑๒  วุตฺตํ  เหตํ  ภควา  วุตฺตมรหตาติ  เม  สุตํ  ทฺวีหิ
ภิกฺขเว    ทิฏฺฐิคเตหิ    ปริยุฏฺฐิตา    เทวมนุสฺสา   โอลิยนฺติ   เอเก
อติธาวนฺติ   เอเก   จกฺขุมนฺโต   จ   ปสฺสนฺติ   ฯ   กถญฺจ   ภิกฺขเว
โอลิยนฺติ  เอเก  ภวารามา  ภิกฺขเว  เทวมนุสฺสา  ภวรตา  ภวสมฺมุทิตา
เตสํ      ภวนิโรธาย      ธมฺเม      เทสิยมาเน     จิตฺตํ     น
ปกฺขนฺทติ  น  สมฺปสีทติ  น  สนฺติฏฺฐติ  นาธิมุจฺจติ  เอวํ  [๑]  ภิกฺขเว
โอลิยนฺติ   เอเก   ฯ   กถญฺจ   ภิกฺขเว  อติธาวนฺติ  เอเก  ภเวเนว
โข   ปเนเก   อฏฺฏิยมานา  หรายมานา  ชิคุจฺฉมานา  วิภวํ  อภินนฺทนฺติ
ยโต   กิร   โภ   อยํ   อตฺตา   ๒   กายสฺส   เภทา   ปรมฺมรณา
อุจฺฉิชฺชติ   วินสฺสติ   น   โหติ   ปรมฺมรณา   เอตํ  สนฺตํ  เอตํ  ปณีตํ
เอตํ   ยาถาวนฺติ   เอวํ   โข  ภิกฺขเว  อติธาวนฺติ  เอเก  ฯ  กถญฺจ
ภิกฺขเว    จกฺขุมนฺโต    ปสฺสนฺติ   อิธ   ภิกฺขุ   ภูตํ   ภูตโต   ปสฺสติ
ภูตํ   ภูตโต   ทิสฺวา   ภูตสฺส  นิพฺพิทาย  วิราคาย  นิโรธาย  ปฏิปนฺโน
โหติ   เอวํ   โข   ภิกฺขเว   จกฺขุมนฺโต   จ  ปสฺสนฺตีติ  ฯ  เอตมตฺถํ
ภควา อโวจ ฯ ตตฺเถตํ อิติ วุจฺจติ
          โย ๓  ภูตํ ภูตโต ทิสฺวา    ภูตสฺส จ อติกฺกมํ
          ยถาภูตํ ๔ วิมุจฺจนฺติ       ภวตณฺหาปริกฺขยา
          สเจ ภูตํ ปริญฺโญ โส       วีตตโณฺห ภวาภเว
#๑ ม. ยุ. โข ฯ  ๒ ยุ. อตฺโถ ฯ  ๓ ม. ยุ. เย ฯ  ๔ ม. ยุ. ยถาภูเต ฯ
