         สุตฺตนิปาเต ทุติยสฺส จูฬวคฺคสฺส ปญฺจมํ สูจิโลมสุตฺตํ
     [๓๑๙]  ๕  เอวมฺเม  สุตํ  ฯ  เอกํ  สมยํ  ภควา  คยายํ วิหรติ
ฏงฺกิตมญฺเจ   สูจิโลมยกฺขสฺส   ๑  ภวเน  ฯ  เตน  โข  ปน  สมเยน
ขโร  จ  ยกฺโข  สูจิโลโม  จ  ยกฺโข  ภควโต  อวิทูเร  อติกฺกมนฺติ  ฯ
อถ   โข  ขโร  ยกฺโข  สูจิโลมํ  ยกฺขํ  เอตทโวจ  เอโส  สมโณติ  ฯ
เนโส  สมโณ  สมณโก  เอโส  ยาว  ๒  อหํ  ปชานามิ ยทิ วา [๓]
สมโณ  ยทิ  วา  [๔]  สมณโกติ  ฯ  อถ  โข  สูจิโลโม  ยกฺโข เยน
ภควา   เตนุปสงฺกมิ   อุปสงฺกมิตฺวา   ภควโต   กายํ   อุปนาเมสิ   ฯ
อถ  โข  ภควา  กายํ  อปนาเมสิ  ฯ  อถ  โข สูจิโลโม ยกฺโข ภควนฺตํ
เอตทโวจ  ภายสิ  มํ  สมณาติ  ฯ  น  ขฺวาหนฺตํ  อาวุโส  ภายามิ  อปิ
จ  [๕]  เต  สมฺผสฺโส  ปาปโกติ  ฯ  ปญฺหนฺตํ  สมณ  ปุจฺฉิสฺสามิ สเจ
เม   น   พฺยากาสิ   จิตฺตํ   วา   เต   ขิปิสฺสามิ   หทยํ   วา  เต
ผาเลสฺสามิ   ปาเทสุ   วา   คเหตฺวา   ปารคงฺคาย   ขิปิสฺสามีติ   ฯํ
น   ขฺวาหนฺตํ  อาวุโส  ปสฺสามิ  สเทวเก  โลเก  สมารเก  สพฺรหฺมเก
สสฺสมณพฺราหฺมณิยา    ปชาย   สเทวมนุสฺสาย   โย   เม   จิตฺตํ   วา
ขิเปยฺย   หทยํ   วา   ผาเลยฺย   ปาเทสุ  วา  คเหตฺวา  ปารคงฺคาย
ขิเปยฺย   อปิ   จ   ตฺวํ   อาวุโส   ปุจฺฉ   ยทากงฺขสีติ  ฯ  อถ  โข
สูจิโลโม ยกฺโข ภควนฺตํ คาถาย อชฺฌภาสิ
     [๓๒๐] ราโค จ โทโส จ กุโตนิทานา
#๑ ม. ยุ. สูจิโลมสฺส ยกฺขสฺส ฯ ๒ ม. ยาวาหํ ฯ ยุ. ยาว ชานามิ ฯ
#๓ ๔ ม. ยุ. โส ฯ ๕ ยุ. โข ฯ
