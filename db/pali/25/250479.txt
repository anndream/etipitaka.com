           เอตมาทีนวํ ญตฺวา         ทุกฺขํ อารมฺภปจฺจยา
           สพฺพารมฺภํ ปฏินิสฺสชฺช       อนารมฺเภ วิมุตฺติโน
           อุจฺฉินฺนภวตณฺหสฺส          สนฺตจิตฺตสฺส ภิกฺขุโน
           วิกฺขีโณ ๑ ชาติสํสาโร     นตฺถิ ตสฺส ปุนพฺภโวติ ฯ
     [๔๐๑]   สิยา   อญฺเญนปิ   ปริยาเยน   ฯเปฯ   กถญฺจ   สิยา
ยงฺกิญฺจิ    ทุกฺขํ   สมฺโภติ   สพฺพํ   อาหารปจฺจยาติ   อยเมกานุปสฺสนา
อาหารานํ    เตฺวว    อเสสวิราคนิโรธา   นตฺถิ   ทุกฺขสฺส   สมฺภโวติ
อยํ    ทุติยานุปสฺสนา   เอวํ   สมฺมาทฺวยตานุปสฺสิโน   ฯเปฯ   อถาปรํ
เอตทโวจ สตฺถา
           ยงฺกิญฺจิ ทุกฺขํ สมฺโภติ       สพฺพํ อาหารปจฺจยา
           อาหารานํ นิโรเธน        นตฺถิ ทุกฺขสฺส สมฺภโว ฯ
           เอตมาทีนวํ ญตฺวา         ทุกฺขํ อาหารปจฺจยา
           สพฺพาหาเร ๒ ปริญฺญาย    สพฺพาหารมนิสฺสิโต
           อาโรคฺยํ สมฺมทญฺญาย       อาสวานํ ปริกฺขยา
           สงฺขาย เสวี ธมฺมฏฺโฐ      สงฺขยนฺโนเปติ ๓  เวทคูติ ฯ
     [๔๐๒]   สิยา   อญฺเญนปิ   ปริยาเยน   ฯเปฯ   กถญฺจ   สิยา
ยงฺกิญฺจิ    ทุกฺขํ    สมฺโภติ   สพฺพํ   อิญฺชิตปจฺจยาติ   อยเมกานุปสฺสนา
อิญฺชิตา8นํ   เตฺวว   อเสสวิราคนิโรธา   นตฺถิ  ทุกฺขสฺส  สมฺภโวติ  อยํ
ทุติยานุปสฺสนา     เอวํ     สมฺมาทฺวยตานุปสฺสิโน    ฯเปฯ    อถาปรํ
เอตทโวจ สตฺถา
#๑ ยุ. วิติณฺโณ ฯ ๒ ม. ยุ. สพฺพาหารํ ฯ ๓ ยุ. สงฺขํ น อุเปติ ฯ
