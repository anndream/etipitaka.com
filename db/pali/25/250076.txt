ตณฺหานิโรธา      อุปาทานนิโรโธ      อุปาทานนิโรธา     ภวนิโรโธ
ภวนิโรธา     ชาตินิโรโธ    ชาตินิโรธา    ชรามรณํ    โสกปริเทว-
ทุกฺขโทมนสฺสุปายาสา   นิรุชฺฌนฺติ   เอวเมตสฺส  เกวลสฺส  ทุกฺขกฺขนฺธสฺส
นิโรโธ    โหตีติ    ฯ    อถ    โข    ภควา   เอตมตฺถํ   วิทิตฺวา
ตายํ เวลายํ อิมํ อุทานํ อุทาเนสิ
               ยทา หเว ปาตุภวนฺติ ธมฺมา
               อาตาปิโน ฌายโต พฺราหฺมณสฺส
               วิธูปยํ ติฏฺฐติ มารเสนํ
               สุริโยว โอภาสยมนฺตลิกฺขนฺติ ฯ ตติยํ ฯ
     [๔๑]   ๔   เอวมฺเม   สุตํ  ฯ  เอกํ  สมยํ  ภควา  อุรุเวลายํ
วิหรติ   นชฺชา  เนรญฺชราย  ตีเร  อชปาลนิโคฺรเธ  ปฐมาภิสมฺพุทฺโธ  ฯ
เตน   โข   ปน   สมเยน   ภควา   สตฺตาหํ  เอกปลฺลงฺเกน  นิสินฺโน
โหติ   วิมุตฺติสุขํ   ปฏิสํเวที   ฯ   อถ   โข  ภควา  ตสฺส  สตฺตาหสฺส
อจฺจเยน    ตมฺหา   สมาธิมฺหา   วุฏฺฐาสิ   ฯ   อถ   โข   อญฺญตโร
หุหหกชาติโก   ๑   พฺราหฺมโณ  เยน  ภควา  เตนุปสงฺกมิ  อุปสงฺกมิตฺวา
ภควตา   สทฺธึ   สมฺโมทิ   สมฺโมทนียํ   กถํ   สาราณียํ   วีติสาเรตฺวา
เอกมนฺตํ   อฏฺฐาสิ   ฯ  เอกมนฺตํ  ฐิโต  โข  โส  พฺราหฺมโณ  ภควนฺตํ
เอตทโวจ   กิตฺตาวตา   นุโข   โภ   โคตม  พฺราหฺมโณ  โหติ  กตเม
จ   ปน   พฺราหฺมณกรณา   ธมฺมาติ   ฯ   อถ   โข  ภควา  เอตมตฺถํ
#๑ หหหหกชาติโกติปิ ฯ
