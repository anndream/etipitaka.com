          ตณฺหกฺขยสุขสฺส ๑ เต      กลํ นคฺฆนฺติ โสฬสินฺติ ฯ ทุติยํ ฯ
     [๕๓]   ๓   เอวมฺเม   สุตํ   ฯ  เอกํ  สมยํ  ภควา  สาวตฺถิยํ
วิหรติ  เชตวเน  อนาถปิณฺฑิกสฺส  อาราเม  ฯ  เตน  โข  ปน  สมเยน
สมฺพหุลา  กุมารกา  อนฺตรา  จ  สาวตฺถึ  ๒  อนฺตรา  จ  เชตวนํ อหึ
ทณฺเฑน   หนนฺติ   ฯ   อถ   โข   ภควา   ปุพฺพณฺหสมยํ   นิวาเสตฺวา
ปตฺตจีวรมาทาย   สาวตฺถึ   ปิณฺฑาย   ปาวิสิ   ฯ  อทฺทสา  โข  ภควา
เต  ๓   สมฺพหุเล  กุมารเก  อนฺตรา  จ  สาวตฺถึ  อนฺตรา  จ เชตวนํ
อหึ   ทณฺเฑน   หนนฺเต  ฯ  อถ  โข  ภควา  เอตมตฺถํ  วิทิตฺวา  ตายํ
เวลายํ อิมํ อุทานํ อุทาเนสิ
          สุขกามานิ ภูตานิ          โย ทณฺเฑน วิหึสติ
          อตฺตโน สุขเมสาโน        เปจฺจ โส น ลภเต สุขํ ฯ
          สุขกามานิ ภูตานิ          โย ทณฺเฑน น หึสติ
          อตฺตโน สุขเมสาโน        เปจฺจ โส ลภเต สุขนฺติ ฯ ตติยํ ฯ
     [๕๔]   ๔   เอวมฺเม   สุตํ   ฯ  เอกํ  สมยํ  ภควา  สาวตฺถิยํ
วิหรติ   เชตวเน   อนาถปิณฺฑิกสฺส   อาราเม   ฯ   เตน   โข   ปน
สมเยน   ภควา   สกฺกโต   โหติ   ครุกโต   มานิโต  ปูชิโต  อปจิโต
ลาภี        จีวรปิณฺฑปาตเสนาสนคิลานปจฺจยเภสชฺชปริกฺขารานํ       ฯ
ภิกฺขุสงฺโฆปิ   สกฺกโต   โหติ   ครุกโต  มานิโต  ปูชิโต  อปจิโต  ลาภี
จีวรปิณฺฑปาตเสนาสนคิลานปจฺจยเภสชฺชปริกฺขารานํ     ฯ     อญฺญติตฺถิยา
ปน     ปริพฺพาชกา     อสกฺกตา     โหนฺติ    อครุกตา    อมานิตา
#๑ ม. ตณฺหกฺขยสุขสฺเสเต กลํ นาคฺฆนฺติ ฯ  ๒ โป. สาวตฺถิยํ อนฺตรา จ เชตวเน
#อหึ ทณฺเฑหิ ฯ  ๓ ม. ยุ. อยํ ปาโฐ นตฺถิ ฯ
