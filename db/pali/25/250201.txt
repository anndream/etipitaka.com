ปริภูตรูปํ   ทิสฺวาน   ภิกฺขู   อามนฺเตสิ   ปสฺสถ   โน  ตุเมฺห  ภิกฺขเว
เอตํ    ภิกฺขุํ    ทูรโตว    สมฺพหุลานํ    ภิกฺขูนํ    ปิฏฺฐิโต   ปิฏฺฐิโต
อาคจฺฉนฺตํ    ทุพฺพณฺณํ    ทุทฺทสฺสิกํ    โอโกฏิมกํ    เยภุยฺเยน   ภิกฺขูนํ
ปริภูตรูปนฺติ   ฯ   เอวํ   ภนฺเตติ  ฯ  เอโส  ภิกฺขเว  ภิกฺขุ  มหิทฺธิโก
มหานุภาโว   น   จ   สา   สมาปตฺติ   สุลภรูปา  ยา  เตน  ภิกฺขุนา
อสมาปนฺนปุพฺพา    ยสฺส    จตฺถาย   กุลปุตฺตา   สมฺมเทว   อคารสฺมา
อนคาริยํ     ปพฺพชนฺติ     ตทนุตฺตรํ    พฺรหฺมจริยปริโยสานํ    ทิฏฺเฐว
ธมฺเม   สยํ   อภิญฺญา   สจฺฉิกตฺวา   อุปสมฺปชฺช  วิหรตีติ  ฯ  อถ  โข
ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ
      เนลงฺโค ๑ เสตปจฺฉาโท   เอกาโร วตฺตตี รโถ
      อนีฆํ ปสฺส อายนฺตํ         ฉินฺนโสตํ อพนฺธนนฺติ ฯ ปญฺจมํ ฯ
     [๑๕๒]   ๖   เอวมฺเม   สุตํ  ฯ  เอกํ  สมยํ  ภควา  สาวตฺถิยํ
วิหรติ  เชตวเน  อนาถปิณฺฑิกสฺส  อาราเม  ฯ  เตน  โข  ปน  สมเยน
อายสฺมา   อญฺญาตโกณฺฑญฺโญ   ๒   ภควโต   อวิทูเร   นิสินฺโน  โหติ
ปลฺลงฺกํ     อาภุชิตฺวา    อุชุํ    กายํ    ปณิธาย    ตณฺหาสงฺขยวิมุตฺตึ
ปจฺจเวกฺขมาโน   ฯ   อทฺทสา  โข  ภควา  อายสฺมนฺตํ  อญฺญาตโกณฺฑญฺญํ
อวิทูเร    นิสินฺนํ    ปลฺลงฺกํ    อาภุชิตฺวา    อุชุํ    กายํ    ปณิธาย
ตณฺหาสงฺขยวิมุตฺตึ   ปจฺจเวกฺขมานํ   ฯ   อถ   โข   ภควา   เอตมตฺถํ
วิทิตฺวา ตายํ เวลายํ อิมํ อุทานํ อุทาเนสิ
      ยสฺส มูลํ ฉมา นตฺถิ        ปณฺณา นตฺถิ กุโต ลตา
#๑ ยุ. เนลคฺโค ฯ  ๒ ม. อญฺญาสิโกณฺฑญฺโญ ฯ
