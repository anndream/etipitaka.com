สมาทิยามิ    ฯ   วิกาลโภชนา   เวรมณี   สิกฺขาปทํ   สมาทิยามิ   ฯ
นจฺจคีตวาทิตวิสูกทสฺสนา     เวรมณี     สิกฺขาปทํ     สมาทิยามิ    ฯ
มาลาคนฺธวิเลปนธารณมณฺฑนวิภูสนฏฺฐานา        เวรมณี       สิกฺขาปทํ
สมาทิยามิ   ฯ   อุจฺจาสยนมหาสยนา  เวรมณี  สิกฺขาปทํ  สมาทิยามิ  ฯ
ชาตรูปรชฏปฏิคฺคหณา เวรมณี สิกฺขาปทํ สมาทิยามิ ฯ
		      ทสสิกฺขาปทํ นิฏฺฐิตํ ฯ
			  _____________
		     ขุทฺทกปาเฐ ทฺวตฺตึสากาโร
     [๓]   อตฺถิ   อิมสฺมึ  กาเย  เกสา  โลมา  นขา  ทนฺตา  ตโจ
มํสํ   นฺหารู   อฏฺฐี   อฏฺฐิมิญฺชํ   วกฺกํ   หทยํ   ยกนํ   กิโลมกํ  ปิหกํ
ปปฺผาสํ   อนฺตํ   อนฺตคุณํ   อุทริยํ   กรีสํ  [๑]  ปิตฺตํ  เสมฺหํ  ปุพฺโพ
โลหิตํ   เสโท   เมโท   อสฺสุ   วสา  เขโล  สึฆานิกา  ลสิกา  มุตฺตํ
มตฺถเก มตฺถลุงฺคนฺติ ฯ
                   ทฺวตฺตึสากาโร นิฏฺฐิโต ฯ
                      ______________
                   ขุทฺทกปาเฐ สามเณรปญฺหา
     [๔]   เอกนฺนาม   กึ   สพฺเพ  สตฺตา  อาหารฏฺฐิติกา  ฯ  เทฺว
นาม   กึ   นามญฺจ   รูปญฺจ   ฯ   ตีณิ  นาม  กึ  ติสฺโส  เวทนา  ฯ
#๑ ม. มตฺถลุงฺคํ ฯ
