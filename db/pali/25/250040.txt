          สจิตฺตปริโยทปนํ           เอตํ พุทฺธาน สาสนํ ฯ
               ขนฺตี ปรมํ ตโป ตีติกฺขา
               นิพฺพานํ ปรมํ วทนฺติ พุทฺธา
               น หิ ปพฺพชิโต ปรูปฆาตี
               สมโณ โหติ ปรํ วิเหฐยนฺโต ฯ
          อนูปวาโท อนูปฆาโต       ปาติโมกฺเข จ สํวโร
          มตฺตญฺญุตา จ ภตฺตสฺมึ       ปนฺตญฺจ สยนาสนํ
          อธิจิตฺเต จ อาโยโค       เอตํ พุทฺธาน สาสนํ ฯ
          น กหาปณวสฺเสน          ติตฺติ กาเมสุ วิชฺชติ
          อปฺปสฺสาทา ทุกฺขา กามา    อิติ วิญฺญาย ปณฺฑิโต
          อปิ ทิพฺเพสุ กาเมสุ        รตึ โส นาธิคจฺฉติ
          ตณฺหกฺขยรโต โหติ         สมฺมาสมฺพุทฺธสาวโก ฯ
          พหุํ เว สรณํ ยนฺติ         ปพฺพตานิ วนานิ จ
          อารามรุกฺขเจตฺยานิ        มนุสฺสา ภยตชฺชิตา
          เนตํ โข สรณํ เขมํ        เนตํ สรณมุตฺตมํ
          เนตํ สรณมาคมฺม          สพฺพทุกฺขา ปมุจฺจติ ฯ
          โย จ พุทฺธญฺจ ธมฺมญฺจ      สงฺฆญฺจ สรณํ คโต
          จตฺตาริ อริยสจฺจานิ        สมฺมปฺปญฺญาย ปสฺสติ
          ทุกฺขํ ทุกฺขสมุปฺปาทํ         ทุกฺขสฺส จ อติกฺกมํ
          อริยญฺจฏฺฐงฺคิกํ  มคฺคํ        ทุกฺขูปสมคามินํ
