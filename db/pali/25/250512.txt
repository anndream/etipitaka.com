               อติสิตฺวา อญฺเญน วทนฺติ สุทฺธึ ฯ
               ปสฺสํ นโร ทกฺขติ ๑ นามรูปํ
               ทิสฺวาน วาญฺญสฺสติ ตานิ เจว
               กามํ พาหุํ ปสฺสตุ อปฺปกํ วา
               น หิ เตน สุทฺธึ กุสลา วทนฺติ ฯ
               นิวิสฺสวาที น หิ สุพฺพินาโย
               ปกปฺปิตํ ทิฏฺฐิ ปุเรกฺขราโน
               ยนฺนิสฺสิโต ตตฺถ สุภํวทาโน
               สุทฺธึวโท ๒ ตตฺถ ตถทฺทสา โส ฯ
               น พฺราหฺมโณ กปฺปมุเปติ สงฺขํ
               น ทิฏฺฐิสารี นปิ ญาณพนฺธุ
               ญตฺวา จ โส สมฺมติโย ปุถุชฺชา
               อุเปกฺขติ อุคฺคหณนฺติมญฺเญ ฯ
               วิสชฺช คนฺถานิ มุนีธ โลเก
               วิวาทชาเตสุ น วคฺคสารี
               สนฺโต อสนฺเตสุ อุเปกฺขโก โส
               อนุคฺคโห อุคฺคหณนฺติมญฺเญ ฯ
               ปุพฺพาสเว หิตฺวา นเว อกุพฺพํ
               น ฉนฺทคู นาปิ นิวิสฺสวาโท
               ส วิปฺปมุตฺโต ทิฏฺฐิคเตหิ ธีโร
#๑ ยุ. ทกฺขิติ ฯ ๒ โป. สุทฺธิวโท ฯ
