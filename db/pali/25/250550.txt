               อุทฺธํ อโธ ทส ทิสา อิมาโย
               น ตุยฺหํ อทิฏฺฐํ อสุตามุตํ วา ๑
               อโถ อวิญฺญาตํ กิญฺจิมตฺถิ ๒ โลเก
               อาจิกฺข ธมฺมํ ยมหํ วิชญฺญํ
               ชาติชราย อิธ วิปฺปหานํ ฯ
               ตญฺหาธิปนฺเน มนุเช เปกฺขมาโน (ปิงฺคิยาติ ภควา)
               สนฺตาปชาเต ชรสาปเรเต
               ตสฺมา ตุวํ ปิงฺคิย อปฺปมตฺโต
               ชหสฺสุ ตณฺหํ อปุนพฺภวายาติ ฯ
                ปิงฺคิยมาณวกปญฺหา โสฬสมา ฯ
                     _______________
     [๔๔๑]  อิทมโวจ  ภควา  มคเธสุ  วิหรนฺโต  ปาสาณเจติเย  ๓
ปริจาริกโสฬสนฺนํ   พฺราหฺมณานํ   อชฺฌิฏฺโฐ   ปญฺหํ   ๔   พฺยากาสิ  ฯ๓
เอกเมกสฺส   เจปิ   ปญฺหสฺส   อตฺถมญฺญาย   ธมฺมมญฺญาย   ธมฺมานุธมฺมํ
ปฏิปชฺเชยฺย    คจฺเฉยฺเยว    ชรามรณสฺส    ปารํ    คมนียา    อิเม
ธมฺมาติ ตสฺมา อิมสฺส ธมฺมปริยายสฺส ปารายนนฺเตฺวว อธิวจนํ ฯ
     [๔๔๒] อชิโต ติสฺสเมตฺเตยฺโย      ปุณฺณโก อถ เมตฺตคู
           โธตโก อุปสีโว จ         นนฺโท จ อถ เหมโก
           โตเทยฺยกปฺปา ทุภโย       ชตุกณฺณี จ ปณฺฑิโต
           ภทฺราวุโธ อุทโย จ        โปสาโล จาปิ พฺราหฺมโณ
#๑ โป. ม. อสุตํ มุตํ ฯ ยุ. อสุตํ มุตํ วา ฯ  ๒ โป. กิญฺจินมตฺถิ ฯ ม. ยุ.
#กิญฺจนมตฺถิ ฯ ๓ ม. ยุ. ปาสาณเก เจติเย ฯ ๔ ม. ปุฏฺโฐ ปุฏฺโฐ ฯ|
#ยุ. ปุฏฺโฐ ปุฏฺโฐ ปณฺเห ฯ
