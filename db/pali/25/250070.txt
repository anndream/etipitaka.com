          สาสโปริว อารคฺคา        ตมหํ พฺรูมิ พฺราหฺมณํ ฯ
          อกกฺกสํ วิญฺญาปนึ          คิรํ สจฺจํ อุทีรเย
          ยาย นาภิสเช กญฺจิ        ตมหํ พฺรูมิ พฺราหฺมณํ ฯ
          โยธ ทีฆํ วา รสฺสํ วา      อณณ ถูลํ สุภาสุภํ
          โลเก อทินฺนํ นาทิยติ       ตมหํ พฺรูมิ พฺราหฺมณํ ฯ
          อาสา ยสฺส น วิชฺชนฺติ      อสฺมึ โลเก ปรมฺหิ จ
          นิราสยํ ๑ วิสํยุตฺตํ        ตมหํ พฺรูมิ พฺราหฺมณํ ฯ
          ยสฺสาลยา น วิชฺชนฺติ       อญฺญาย อกถงฺกถี
          อมโตคธํ อนุปฺปตฺตํ         ตมหํ พฺรูมิ พฺราหฺมณํ ฯ
          โยธ ปุญฺญญฺจ ปาปญฺจ       อุโภ สงฺคํ อุปจฺจคา
          อโสกํ วิรชํ สุทฺธํ          ตมหํ พฺรูมิ พฺราหฺมณํ ฯ
          จนฺทํว วิมลํ สุทฺธํ          วิปฺปสนฺนมนาวิลํ
          นนฺทิภวปริกฺขีณํ            ตมหํ พฺรูมิ พฺราหฺมณํ ฯ
          โย อิมํ ปลิปถํ ทุคฺคํ        สํสารํ โมหมจฺจคา
          ติณฺโณ ปารคโต ฌายี       อเนโช อกถงฺกถี
          อนุปาทาย นิพฺพุโต         ตมหํ พฺรูมิ พฺราหฺมณํ ฯ
          โยธ กาเม ปหนฺตฺวาน      อนาคาโร ปริพฺพเช
          กามภวปริกฺขีณํ            ตมหํ พฺรูมิ พฺราหฺมณํ ฯ
          โยธ ตณฺหํ ปหนฺตฺวาน       อนาคาโร ปริพฺพเช
#๑ นิราสาสนฺติปิ ฯ
