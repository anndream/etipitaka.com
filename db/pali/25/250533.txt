               กญฺญมกปฺปึสุ ปุถูธ โลเก
               กจฺจิสฺสุ เต ภควา (ยญฺญปเถ) อปฺปมตฺตา
               อตารุ ชาติญฺจ ชรญฺจ มาริส
               ปุจฺฉามิ ตํ ภควา พฺรูหิ เม ตํ ฯ
     อาสึสนฺติ ๑ โถมยนฺติ (อภิชปฺปนฺติ) ชุหนฺติ (ปุณฺณกาติ ภควา)
               กามาภิชปฺปนฺติ ปฏิจฺจ ลาภํ
               เต ยาชโยคา ภวราครตฺตา
               นาตรึสุ ชาติชรนฺติ พฺรูมิ ฯ
               เต เจ ๒ นาตรึสุ ยาชโยคา (อิจฺจายสฺมา ปุณฺณโก)
               ยญฺเญหิ ชาติญฺจ ชรญฺจ มาริส
               อถ โก จรหิ เทวมนุสฺสโลเก
               อตาริ ชาติญฺจ ชรญฺจ มาริส
               ปุจฺฉามิ ตํ ภควา พฺรูหิ เม ตํ ฯ
               สงฺขาย โลกสฺมึ ปโรวรานิ ๓  (ปุณฺณกาติ ภควา)
               ยสฺสิญฺชิตํ นตฺถิ กุหิญฺจิ โลเก
               สนฺโต วิธูโม อนิโฆ นิราโส
               อตาริ โส ชาติชรญฺจ พฺรูมีติ ฯ
               ปุณฺณกมาณวกปญฺหา ตติยา ฯ
                     __________________
#๑ โป. ม. อาสีสนฺติ ฯ  ๒ โป. เต เว นาตรึสุ ฯ  ๓ ม. ปโรปรานิ ฯ
