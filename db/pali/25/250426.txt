           สุตฺตนิปาเต ตติยสฺส มหาวคฺคสฺส ฉฏฺฐํ สภิยสุตฺตํ
     [๓๖๔]   ๖   เอวมฺเม   สุตํ  ฯ  เอกํ  สมยํ  ภควา  ราชคเห
วิหรติ   เวฬุวเน  กลนฺทกนิวาเป  ฯ  เตน  โข  ปน  สมเยน  สภิยสฺส
ปริพฺพาชกสฺส   ปุราณสาโลหิตาย   เทวตาย   ปญฺหา   อุทิฏฺฐา   โหนฺติ
โย   เต   สภิย   สมโณ   วา  พฺราหฺมโณ  วา  อิเม  ปเญฺห  ปุฏฺโฐ
พฺยากโรติ   ตสฺส   สนฺติเก   พฺรหฺมจริยํ   จเรยฺยาสีติ   ฯ   อถ  โข
สภิโย  ปริพฺพาชโก  ตสฺสา  เทวตาย  สนฺติเก  [๑] ปเญฺห อุคฺคเหตฺวา
เย    เต    สมณพฺราหฺมณา    สงฺฆิโน   คณิโน   คณาจริยา   ญาตา
ยสสฺสิโน    ติตฺถกรา    สาธุสมฺมตา    พหุชนสฺส    เสยฺยถีทํ   ปูรโณ
กสฺสโป  มกฺขลิ  โคสาโล  อชิโต  เกสกมฺพโล ๒ ปกุทฺโธ ๓  กจฺจายโน
สญฺชโย   เวฬฏฺฐปุตฺโต   ๔   นิคนฺโถ   นาฏปุตฺโต  เต  อุปสงฺกมิตฺวา
เต   ปเญฺห   ปุจฺฉติ   ฯ   เต  สภิเยน  ปริพฺพาชเกน  ปเญฺห  ปุฏฺฐา
น    สมฺปายนฺติ    อสมฺปายนฺตา    โกปญฺจ    โทสญฺจ    อปฺปจฺจยญฺจ
ปาตุกโรนฺติ   อปิ   จ   สภิยํ   ๕   ปริพฺพาชกํ   ปฏิปุจฺฉนฺติ  ฯ  อถ
โข   สภิยสฺส   ปริพฺพาชกสฺส   เอตทโหสิ   เย   โข   เต   โภนฺโต
สมณพฺราหฺมณา    สงฺฆิโน    คณิโน    คณาจริยา    ญาตา   ยสสฺสิโน
ติตฺถกรา   สาธุสมฺมตา   พหุชนสฺส   เสยฺยถีทํ   ปูรโณ  กสฺสโป  ฯเปฯ
นิคนฺโถ    นาฏปุตฺโต   เต   มยา   ปเญฺห   ปุฏฺฐา   น   สมฺปายนฺติ
อสมฺปายนฺตา     โกปญฺจ     โทสญฺจ     อปฺปจฺจยญฺจ     ปาตุกโรนฺติ
#๑ โป. ม. ยุ. เอตฺถนฺตเร เตติ ทิสฺสติ ฯ ๒ ยุ. เกสกมฺพลิ ฯ ๓ ม. ปกุโธ
#กจฺจาโน ฯ ยุ. ปกุโธ ฯ ๔ ม. เพลฏฺฐปุตฺโต ฯ ยุ. เพลฏฺฐิปุตฺโต ฯ
#๕ ม. ยุ. สภิยญฺเญว ฯ
