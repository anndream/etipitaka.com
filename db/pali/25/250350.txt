          วิปนฺนทิฏฺฐิ มายาวี         ตํ ชญฺญา วสโล อิติ ฯ ๑
          เอกชํ วา ทฺวิชํ ๑ วาปิ    โยธ ปาณํ วิหึสติ
          ยสฺส ปาเณ ทยา นตฺถิ      ตํ ชญฺญา วสโล อิติ ฯ ๒
          โย หนฺติ อุปรุนฺเธติ ๒     คามานิ นิคมานิ จ
          นิคฺคาหโก สมญฺญาโต       ตํ ชญฺญา วสโล อิติ ฯ ๓
          คาเม วา ยทิ วารญฺเญ     ยํ ปเรสํ มมายิตํ
          เถยฺยา อทินฺนํ อาเนติ ๓    ตํ ชญฺญา วสโล อิติ ฯ ๔
          โย หเว อิณมาทาย        ภุญฺชมาโน ปลายติ
          น หิ เต อิณมตฺถีติ         ตํ ชญฺญา วสโล อิติ ฯ ๕
          โย เว กิญฺจิกฺขกมฺยตา      ปนฺถสฺมึ วชตํ ชนํ
          หนฺตา กิญฺจิกฺขมาเทติ       ตํ ชญฺญา วสโล อิติ ฯ ๖R
          โย อตฺตเหตุ ปรเหตุ       ธนเหตุ จ โย นโร
          สกฺขิปุฏฺโฐ มุสา พฺรูติ       ตํ ชญฺญา วสโล อิติ ฯ ๗
          โย ญาตีนํ สขีนํ วา        ทาเรสุ ปฏิทิสฺสติ
          สหสา ๔ สมฺปิเยน วา     ตํ ชญฺญา วสโล อิติ ฯ ๘
          โย มาตรํ วา ปิตรํ วา     ชิณฺณกํ คตโยพฺพนํ
          ปหุสนฺโต น ภรติ          ตํ ชญฺญา วสโล อิติ ฯ ๙
          โย มาตรํ วา ปิตรํ วา     ภาตรํ ภคินึ สสุํ ๕
          หนฺติ โรเสติ วาจาย       ตํ ชญฺญา วสโล อิติ ฯ ๑๐
          โย อตฺถํ ปุจฺฉิโต สนฺโต     อนตฺถมนุสาสติ
#๑ ยุ. ทิชํ ฯ ๒ ม. ยุ. ปริรุนฺธติ ฯ โป. อุปรุนฺธติ ฯ ๓ ม. อทินฺนมาเนติ ฯ
#ยุ. อทินฺนํ อาทิยติ ฯ ๔ ม. สาหสา ฯ  ๕ โป. สขึ ฯ
