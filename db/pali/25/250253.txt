          อาตาปี นิปโก ภิกฺขุ        ปญฺญาย สมเวกฺขิย
          เอวํ วิหารี อาตาปี        สนฺตวุตฺติ อนุทฺธโต
          เจโตสมถมนุยุตฺโต         ขยํ ทุกฺขสฺส ปาปุเณติ ฯ
      อยมฺปิ อตฺโถ วุตฺโต ภควตา      อิติ เม สุตนฺติ ฯ ทสมํ ฯ
                      วคฺโค ปฐโม ฯ
                        ตสฺสุทฺทานํ
          เทฺวเม ภิกฺขุ ตปนียา       ตปนียา ปรตฺเถหิ
          อาตาปี น ๑ กุหนา จ     โสมนสฺเสน เต ทสาติ ฯ
                       __________
               อิติวุตฺตเก ทุกนิปาตสฺส ทุติยวคฺโค
     [๒๑๖]  ๑  วุตฺตํ  เหตํ  ภควตา  วุตฺตมรหตาติ  เม  สุตํ ตถาคตํ
ภิกฺขเว   อรหนฺตํ   สมฺมาสมฺพุทฺธํ   เทฺว   วิตกฺกา   พหุลํ  สมุทาจรนฺติ
เขโม   จ   วิตกฺโก   วิเวโก  ๒  จ  ฯ  อพฺยาปชฺฌาราโม  ภิกฺขเว
ตถาคโต       อพฺยาปชฺฌรโต      ตเมนํ      ภิกฺขเว      ตถาคตํ
อพฺยาปชฺฌารามํ   อพฺยาปชฺฌรตํ   เอเสว   วิตกฺโก   พหุลํ   สมุทาจรติ
อิมายาหํ   อิริยาย   น  กิญฺจิ  พฺยาพาเธมิ  ตสํ  วา  ถาวรํ  วาติ  ฯ
ปวิเวการาโม    ภิกฺขเว    ตถาคโต   ปวิเวกรโต   ตเมนํ   ภิกฺขเว
ตถาคตํ     ปวิเวการามํ    ปวิเวกรตํ    เอเสว    วิตกฺโก    พหุลํ
สมุทาจรติ   ยํ   อกุสลํ  ตํ  ปหีนนฺติ  ฯ  ตสฺมา  ติห  ภิกฺขเว  ตุเมฺหปิ
#๑ ม. น กุหนา เทฺว ฯ  ๒ ยุ. ปริเวโก ฯ
