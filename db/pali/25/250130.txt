เตนุปสงฺกมิ     อุปสงฺกมิตฺวา     ภควนฺตํ    อภิวาเทตฺวา    เอกมนฺตํ
นิสีทิ   ฯ  เอกมนฺตํ  นิสินฺนํ  โข  ตํ  โคปาลกํ  ภควา  ธมฺมิยา  กถาย
สนฺทสฺเสสิ   สมาทเปสิ   สมุตฺเตเชสิ   สมฺปหํเสสิ   ฯ   อถ  โข  โส
โคปาลโก  ภควโต  ธมฺมิยา  กถาย  สนฺทสฺสิโต  สมาทปิโต  สมุตฺเตชิโต
สมฺปหํสิโต    ภควนฺตํ   เอตทโวจ   อธิวาเสตุ   เม   ภนฺเต   ภควา
สฺวาตนาย    ภตฺตํ    สทฺธึ   ภิกฺขุสงฺเฆนาติ   ฯ   อธิวาเสสิ   ภควา
ตุณฺหีภาเวน   ฯ  อถ  โข  โส  โคปาลโก  ภควโต  อธิวาสนํ  วิทิตฺวา
อุฏฺฐายาสนา   ภควนฺตํ   อภิวาเทตฺวา   ปทกฺขิณํ   กตฺวา   ปกฺกามิ  ฯ
อถ   โข   โส  โคปาลโก  ตสฺสา  รตฺติยา  อจฺจเยน  สเก  นิเวสเน๒
ปหุตํ    อปฺโปทกปายาสํ    ปฏิยาทาเปตฺวา    นวญฺจ   สปฺปึ   ภควโต
กาลํ   อาโรเจสิ  กาโล  ภนฺเต  นิฏฺฐิตํ  ภตฺตนฺติ  ฯ  อถ  โข  ภควา
ปุพฺพณฺหสมยํ   นิวาเสตฺวา   ปตฺตจีวรมาทาย   สทฺธึ   ภิกฺขุสงฺเฆน  เยน
ตสฺส    โคปาลกสฺส   นิเวสนํ   เตนุปสงฺกมิ   อุปสงฺกมิตฺวา   ปญฺญตฺเต
อาสเน   นิสีทิ   ฯ   อถ   โข  ๑  โคปาลโก  พุทฺธปฺปมุขํ  ภิกฺขุสงฺฆํ
อปฺโปทกปายาเสน    จ   นเวน   จ   สปฺปินา   สหตฺถา   สนฺตปฺเปสิ
สมฺปวาเรสิ  ฯ  อถ  โข  โส  โคปาลโก ภควนฺตํ ภุตฺตาวึ โอนีตปตฺตปาณึ
อญฺญตรํ    นีจํ   อาสนํ   คเหตฺวา   เอกมนฺตํ   นิสีทิ   ฯ   เอกมนฺตํ
นิสินฺนํ   โข   ตํ   โคปาลกํ   ภควา   ธมฺมิยา   กถาย  สนฺทสฺเสตฺวา
สมาทเปตฺวา สมุตฺเตเชตฺวา สมฺปหํเสตฺวา อุฏฺฐายาสนา ปกฺกามิ ฯ
     [๙๒]    อถ    โข   อจิรปกฺกนฺตสฺส   ภควโต   ตํ   โคปาลกํ
#๑ โป. ม. ยุ. โข โส ฯ
