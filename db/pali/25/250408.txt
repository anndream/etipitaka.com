           สุตฺตนิปาเต ตติยสฺส มหาวคฺคสฺส ทุติยํ ปธานสุตฺตํ
   [๓๕๕] ๒ ตํ มํ ปธานปหิตตฺตํ         นทึ เนรญฺชรมฺปติ
           วิปรกฺกมฺม ฌายนฺตํ         โยคกฺเขมสฺส ปตฺติยา
           นมุจี กรุณํ วาจํ           ภาสมาโน อุปาคมิ
           กีโส ตฺวมสิ ทุพฺพณฺโณ       สนฺติเก มรณํ ตว ฯ
           สหสฺสภาโค มรณสฺส        เอกํโส ตว ชีวิตํ
           ชีวโต ๑ ชีวิตํ เสยฺโย     ชีวํ ปุญฺญานิ กาหสิ ฯ
           จรโต จ เต พฺรหฺมจริยํ     อคฺคิหุตญฺจ ชูหโต
           ปหูตํ จียเต ปุญฺญํ          กึ ปธาเนน กาหสิ ฯ
           ทุคฺโค มคฺโค ปธานาย      ทุกฺกโร ทุรภิสมฺภโว
           อิมา คาถา ภณํ มาโร      อฏฺฐา พุทฺธสฺส สนฺติเก ฯ
           ตํ ตถาวาทินํ มารํ         ภควา เอตทพฺรวิ
           ปมตฺตพนฺธุ ปาปิม          เยนตฺเถน อิธาคโต
           อณุมตฺโตปิ ๒ ปุญฺเญน      อตฺโถ มยฺหํ น วิชฺชติ
           เยสญฺจ อตฺโถ ปุญฺเญน      เต มาโร วตฺตุมรหติ ฯ
           อตฺถิ สทฺธา ตโป ๓  วิริยํ   ปญฺญา จ มม วิชฺชติ
           เอวํ มํ ปหิตตฺตํปิ          กึ ชีวมนุปุจฺฉสิ ฯ
           นทีนมฺปิ โสตานิ           อยํ วาโต วิโสสเย
#๑ ม. ยุ. ชีว โภ ฯ ๒ ยุ. อณุมตฺเตนปิ ฯ ๓ ม. ตถา ฯ ยุ. ตโต ฯ
