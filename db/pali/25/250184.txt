หตฺถีติ   ฯ   เอวํ   เทวาติ  ฯ  ทิฏฺโฐ  โน  หตฺถีติ  วเทถ  ชจฺจนฺธา
กีทิโส   หตฺถีติ   ฯ   เยหิ   ภิกฺขเว   ชจฺจนฺเธหิ  หตฺถิสฺส  สีสํ  ทิฏฺฐํ
อโหสิ   เต   เอวมาหํสุ  เอทิโส  เทว  หตฺถี  เสยฺยถาปิ  กุมฺโภติ  ฯ
เยหิ   ภิกฺขเว   ชจฺจนฺเธหิ   หตฺถิสฺส   กณฺโณ   ทิฏฺโฐ   อโหสิ   เต
เอวมาหํสุ  เอทิโส  เทว  หตฺถี  เสยฺยถาปิ  สุปฺโปติ  ฯ  เยหิ  ภิกฺขเว
ชจฺจนฺเธหิ   หตฺถิสฺส   ทนฺโต   ทิฏฺโฐ  อโหสิ  เต  เอวมาหํสุ  เอทิโส
เทว  หตฺถี  เสยฺยถาปิ  ผาโลติ  ๑  ฯ เยหิ ภิกฺขเว ชจฺจนฺเธหิ หตฺถิสฺส
โสณฺโฑ    ทิฏฺโฐ   อโหสิ   เต   เอวมาหํสุ   เอทิโส   เทว   หตฺถี
เสยฺยถาปิ   นงฺคลีสาติ   ฯ  เยหิ  ภิกฺขเว  ชจฺจนฺเธหิ  หตฺถิสฺส  กาโย
ทิฏฺโฐ   อโหสิ   เต   เอวมาหํสุ   เอทิโส   เทว   หตฺถี  เสยฺยถาปิ
โกฏฺโฐติ   ฯ   เยหิ   ภิกฺขเว   ชจฺจนฺเธหิ   หตฺถิสฺส   ปาโท  ทิฏฺโฐ
อโหสิ   เต   เอวมาหํสุ   เอทิโส  เทว  หตฺถี  เสยฺยถาปิ  ถูโณติ  ฯ
เยหิ    ภิกฺขเว   ชจฺจนฺเธหิ   หตฺถิสฺส   ปิฏฺฐิ   ทิฏฺฐา   อโหสิ   เต
เอวมาหํสุ  เอทิโส  เทว  หตฺถี  เสยฺยถาปิ  อุทุกฺขโลติ  ฯ เยหิ ภิกฺขเว
ชจฺจนฺเธหิ   หตฺถิสฺส   นงฺคุฏฺฐํ   ทิฏฺฐํ  อโหสิ  เต  เอวมาหํสุ  เอทิโส
เทว  หตฺถี  เสยฺยถาปิ  มุสโลติ  ฯ  เยหิ  ภิกฺขเว  ชจฺจนฺเธหิ  หตฺถิสฺส
วาลธิ  ทิฏฺโฐ  อโหสิ  เต  เอวมาหํสุ  เอทิโส  เทว  หตฺถี  เสยฺยถาปิ
สมฺมชฺชนีติ   ฯ   เต   เอทิโส   หตฺถี   เนทิโส  หตฺถี  เนทิโส  หตฺถี
เอทิโส   หตฺถีติ   อญฺญมญฺญํ   มุฏฺฐีหิ   สํยุชฺชึสุ  ๒  ฯ  เตน  จ  ปน
ภิกฺขเว   โส   ราชา   อตฺตมโน   อโหสิ  ฯ  เอวเมว  โข  ภิกฺขเว
#๑ โป. สลฺโล ฯ ม. ขีโล ฯ  ๒ โป. ม. สํสุมฺภึสุ ฯ
