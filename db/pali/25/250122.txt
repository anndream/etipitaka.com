   ยทาภินนฺทติ ตํ ภยํ ยสฺส ภายติ ตํ ทุกฺขํ
   ภววิปฺปหานาย โข ปนิทํ พฺรหฺมจริยํ วุสฺสติ ๑ ฯ
   เย หิ เกจิ สมณา วา พฺราหฺมณา วา ภเวน ภวสฺส วิปฺปโมกฺขมาหํสุ
   สพฺเพเต อวิปฺปมุตฺตา ภวสฺมาติ วทามิ ฯ
   เย วา ปน เกจิ สมณา วา พฺราหฺมณา วา วิภเวน ภวสฺส นิสฺสรณมาหํสุ
   สพฺเพเต อนิสฺสฏา ภวสฺมาติ วทามิ ฯ
   สพฺพุปธึ ๒ หิ ปฏิจฺจ ทุกฺขมิทํ สมฺโภติ
   สพฺพุปาทานกฺขยา นตฺถิ ทุกฺขสฺส สมฺภโว ฯ
   โลกมิมํ ปสฺส ปุถุอวิชฺชาย ปเรตา ๓  ภูตา ภูตรตา วา อปริมุตฺตา ฯ
   เย หิ เกจิ ภวา สพฺพธิ สพฺพตฺถตาย
   สพฺเพเต ภวา อนิจฺจา ทุกฺขา วิปริณามธมฺมา ฯ
   เอวเมตํ ยถาภูตํ สมฺมปฺปญฺญาย ปสฺสโต
   ภวตณฺหา ปหียติ วิภวตณฺหาภินนฺทติ ๕ ฯ
   สพฺพโส ตณฺหานํ ขยา อเสสวิราคนิโรโธ นิพฺพานํ
   ตสฺส นิพฺพุตสฺส ภิกฺขุโน อนุปาทา ปุนพฺภโว น โหติ ฯ
   อภิภูโต มาโร วิชิตสงฺคาโม อุปจฺจคา สพฺพภวานิ ตาทีติ ฯ ทสมํ ฯ
                    นนฺทวคฺโค ตติโย ฯ
#๑ โป. ยุ. วสฺสตีติ ฯ  ๒ โป. อุปธี หิ ฯ ม. อุปธึ หิ ฯ ยุ. น อุปธิ หิ ฯ
#๓ โป. ปเรตภูตา ภูตโตรตา ภวา ฯ  ๔ โป. ม. ยุ. วิปริณามธมฺมาติ ฯ
#๕ ม. วิภวํ นาภินนฺทตีติปิ ฯ
