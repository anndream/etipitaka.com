อวุฏฺฐิกสโม ปเทสวสฺสี สพฺพตฺถาภิวสฺสี ฯ
     ๑   กถญฺจ   ภิกฺขเว   ปุคฺคโล  อวุฏฺฐิกสโม  โหติ  อิธ  ภิกฺขเว
เอกจฺโจ   ปุคฺคโล   สพฺเพสญฺเญว   น   ทาตา   โหติ  สมณพฺราหฺมณ-
กปณทฺธิกวนิพฺพกยาจกานํ   อนฺนํ  ปานํ  วตฺถํ  ยานํ  มาลาคนฺธํ  วิเลปนํ
เสยฺยาวสถํ   ปทีเปยฺยํ   เอวํ   โข   ภิกฺขเว   ปุคฺคโล   อวุฏฺฐิกสโม
โหติ ฯ
     ๒   กถญฺจ   ภิกฺขเว   ปุคฺคโล   ปเทสวสฺสี  โหติ  อิธ  ภิกฺขเว
เอกจฺโจ  ปุคฺคโล  เอกจฺจานํ  ทาตา  โหติ  เอกจฺจานํ  น ทาตา [๑]
สมณพฺราหฺมณกปณทฺธิกวนิพฺพกยาจกานํ     อนฺนํ    ปานํ    วตฺถํ    ยานํ
มาลาคนฺธํ    วิเลปนํ   เสยฺยาวสถํ   ปทีเปยฺยํ   เอวํ   โข   ภิกฺขเว
ปุคฺคโล ปเทสวสฺสี โหติ ฯ
     ๓    กถญฺจ    ภิกฺขเว   ปุคฺคโล   สพฺพตฺถาภิวสฺสี   โหติ   อิธ
ภิกฺขเว    เอกจฺโจ   ปุคฺคโล   สพฺเพสํ   ๒   เทติ   สมณพฺราหฺมณ-
กปณทฺธิกวนิพฺพกยาจกานํ   อนฺนํ  ปานํ  วตฺถํ  ยานํ  มาลาคนฺธํ  วิเลปนํ
เสยฺยาวสถํ   ปทีเปยฺยํ   เอวํ   โข   ภิกฺขเว   [๓]  สพฺพตฺถาภิวสฺสี
โหติ   ฯ   อิเม   โข   ภิกฺขเว   ตโย  ปุคฺคโล  สนฺโต  สํวิชฺชมานา
โลกสฺมินฺติ ฯ เอตมตฺถํ ภควา อโวจ ฯ ตตฺเถตํ อิติ วุจฺจติ
          น สมเณ น พฺราหฺมเณ      น ๔ กปณทฺธิเก น วนิพฺพเก
          ลทฺธาน สํวิภาเชติ ๕      อนฺนปานญฺจ โภชนํ
          ตํ เว อวุฏฺฐิกสโมติ        อาหุ นํ ปุริสาธมํ ฯ
#๑ ม. ยุ. โหติ ฯ ๒ สพฺเพสํว ฯ ๓ ม. ยุ. ปุคฺคโล ฯ ๔ น กปณทฺธิกวนิพฺพเก ฯ
#๕ โป. สํวิภชติ ฯ
