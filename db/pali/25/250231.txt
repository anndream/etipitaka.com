          เยน โกเธน กุทฺธาเส      สตฺตา คจฺฉนฺติ ทุคฺคตึ
          ตํ โกธํ สมฺมทญฺญาย        ปชหนฺติ วิปสฺสิโน
          ปหาย น ปุนายนฺติ         อิมํ โลกํ กุทาจนนฺติ ฯ
       อยมฺปิ อตฺโถ วุตฺโต ภควตา     อิติ เม สุตนฺติ ฯ จตุตฺถํ ฯ
     [๑๘๓]   ๕   วุตฺตํ   เหตํ   ภควตา   วุตฺตมรหตาติ   เม  สุตํ
เอกธมฺมํ    ภิกฺขเว    ปชหถ   อหํ   โว   ปาฏิโภโค   อนาคามิตาย
กตมํ    เอกธมฺมํ    มกฺขํ    ภิกฺขเว   เอกธมฺมํ   ปชหถ   อหํ   โว
ปาฏิโภโค   อนาคามิตาตาติ   ฯ  เอตมตฺถํ  ภควา  อโวจ  ฯ  ตตฺเถตํ
อิติ วุจฺจติ
          เยน มกฺเขน มกฺขิตาเส ๑  สตฺตา คจฺฉนฺติ ทุคฺคตึJ
          ตํ มกฺขํ สมฺมทญฺญาย        ปชหนฺติ วิปสฺสิโน
          ปหาย น ปุนายนฺติ         อิมํ โลกํ กุทาจนนฺติ ฯ
      อยมฺปิ อตฺโถ วุตฺโต ภควตา      อิติ เม สุตนฺติ ฯ ปญฺจมํ ฯ
     [๑๘๔]   ๖   วุตฺตํ   เหตํ   ภควตา   วุตฺตมรหตาติ   เม  สุตํ
เอกธมฺมํ   ภิกฺขเว   ปชหถ   อหํ  โว  ปาฏิโภโค  อนาคามิตาย  กตมํ
เอกธมฺมํ   มานํ   ภิกฺขเว   เอกธมฺมํ   ปชหถ   อหํ   โว  ปาฏิโภโค
อนาคามิตายาติ ฯ เอตมตฺถํ ภควา อโวจ ฯ ตตฺเถตํ อิติ วุจฺจติ
          เยน มาเนน มตฺตาเส      สตฺตา คจฺฉนฺติ ทุคฺคตึ
          ตํ มานํ สมฺมทญฺญาย        ปชหนฺติ วิปสฺสิโน
          ปหาย น ปุนายนฺติ         อิมํ โลกํ กุทาจนนฺติ ฯ
#๑ โป. ม. ยุ. มกฺขาเส ฯ
