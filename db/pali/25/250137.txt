อธิจิตฺตมนุยุตฺตํ    ฯ   อถ   โข   ภควา   เอตมตฺถํ   วิทิตฺวา   ตายํ
เวลายํ อิมํ อุทานํ อุทาเนสิ
      อนุปวาโท อนุปฆาโต    ปาติโมกฺเข จ สํวโร
      มตฺตญฺญุตา จ ภตฺตสฺมึ    ปตฺถญฺจ ๑ สยนาสนํ
      อธิจิตฺเต จ อาโยโค    เอตํ พุทฺธานสาสนนฺติ ฯ ฉฏฺฐํ ฯ
     [๑๐๑]   ๗   เอวมฺเม   สุตํ  ฯ  เอกํ  สมยํ  ภควา  สาวตฺถิยํ
วิหรติ  เชตวเน  อนาถปิณฺฑิกสฺส  อาราเม  ฯ  เตน  โข  ปน  สมเยน
อายสฺมา    สารีปุตฺโต   ภควโต   อวิทูเร   นิสินฺโน   โหติ   ปลฺลงฺกํ
อาภุชิตฺวา    อุชุํ    กายํ   ปณิธาย   อปฺปิจฺโฉ   สนฺตุฏฺโฐ   ปวิวิตฺโต
อสํสฏฺโฐ   อารทฺธวิริโย   อธิจิตฺตมนุยุตฺโต   ฯ   อทฺทสา   โข  ภควา
อายสฺมนฺตํ    สารีปุตฺตํ   อวิทูเร   นิสินฺนํ   ปลฺลงฺกํ   อาภุชิตฺวา   อุชุํ
กายํ    ปณิธาย   อปฺปิจฺฉํ   สนฺตุฏฺฐํ   ปวิวิตฺตํ   อสํสฏฺฐํ   อารทฺธวิริยํ
อธิจิตฺตมนุยุตฺตํ   ฯ  อถ  โข  ภควา  เอตมตฺถํ  วิทิตฺวา  ตายํ  เวลายํ
อิมํ อุทานํ อุทาเนสิ
      อธิเจตโส อปฺปมชฺชโต    มุนิโน โมนปเถสุ สิกฺขโต
      โสกา น ภวนฺติ ตาทิโน   อุปสนฺตสฺส สทา สตีมโตติ ฯ สตฺตมํ ฯ
     [๑๐๒]   ๘   เอวมฺเม   สุตํ  ฯ  เอกํ  สมยํ  ภควา  สาวตฺถิยํ
วิหรติ  เชตวเน  อนาถปิณฺฑิกสฺส  อาราเม  ฯ  เตน  โข  ปน  สมเยน
ภควา   สกฺกโต   โหติ   ครุกโต   มานิโต   ปูชิโต   อปจิโต   ลาภี
#๑ โป. ม. ปนฺตญฺจ ฯ
