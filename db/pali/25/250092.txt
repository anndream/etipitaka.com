เนว  สกฺโกติ  อุทฺธํ  กาตุํ  น  ปน  อโธ  ฯ  โส  ทุกฺขาหิ ติปฺปาหิ ๑
กฏุกาหิ   เวทนาหิ   ผุฏฺโฐ   อาวฏฺฏติ   ปริวฏฺฏติ   จ   ฯ  อถ  โข
ภควา     ปุพฺพณฺหสมยํ     นิวาเสตฺวา     ปตฺตจีวรมาทาย    สาวตฺถึ
ปิณฺฑาย   ปาวิสิ   ฯ   อทฺทสา   โข   ภควา  ตํ  ปริพฺพาชกํ  ทุกฺขาหิ
ติปฺปาหิ    กฏุกาหิ   เวทนาหิ   ผุฏฺฐํ   อาวฏฺฏมานํ   ปริวฏฺฏมานํ   ฯ
อถ   โข   ภควา   เอตมตฺถํ   วิทิตฺวา   ตายํ   เวลายํ  อิมํ  อุทานํ
อุทาเนสิ
               สุขิโน วต เย อกิญฺจนา
               เวทคุโน หิ ชนา อกิญฺจนา
               สกิญฺจนํ ปสฺส วิหญฺญมานํ
               ชโน ชนสฺมึ ๒ ปฏิพทฺธจิตฺโตติ ๓  ฯ ฉฏฺฐํ ฯ
     [๕๘]   ๗   เอวมฺเม   สุตํ   ฯ  เอกํ  สมยํ  ภควา  สาวตฺถิยํ
วิหรติ  เชตวเน  อนาถปิณฺฑิกสฺส  อาราเม  ฯ  เตน  โข  ปน  สมเยน
อญฺญตรสฺส   อุปาสกสฺส   เอกปุตฺตโก   ปิโย   มนาโป   กาลกโต  ๔
โหติ   ฯ   อถ   โข   สมฺพหุลา   อุปาสกา   อลฺลวตฺถา   อลฺลเกสา
ทิวาทิวสฺส    เยน    ภควา    เตนุปสงฺกมึสุ   อุปสงฺกมิตฺวา   ภควนฺตํ
อภิวาเทตฺวา   เอกมนฺตํ   นิสีทึสุ   ฯ   เอกมนฺตํ   นิสินฺเน   โข  เต
อุปาสเก   ภควา   เอตทโวจ   กินฺนุ   ตุเมฺห   อุปาสกา   อลฺลวตฺถา
อลฺลเกสา   อิธูปสงฺกมิตฺวา   ๕   ทิวาทิวสฺสาติ  ฯ  เอวํ  วุตฺเต  โส
อุปาสโก  ภควนฺตํ  เอตทโวจ  มยฺหํ  โข  ภควา  ๖  เอกปุตฺตโก ปิโย
#๑ โป. ม. ยุ. ติพฺพาหิ ขราหิ ฯ  ๒ ยุ. ชนมฺหิ ฯ  ๓ ม. ยุ. ปฏิพนฺธจิตฺโต ฯ
#๔ ม. ยุ. กาลงฺกโต ฯ  ๕ ม. ยุ. อิธูปสงฺกมนฺตา ฯ  ๖ ม. ยุ. ภนฺเต ฯ
