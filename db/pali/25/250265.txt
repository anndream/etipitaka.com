     [๒๒๙]  ๒  วุตฺตํ  เหตํ  ภควตา  วุตฺตมรหตาติ  เม  สุตํ  ติสฺโส
อิมา  ภิกฺขเว  ธาตุโย  กตมา  ติสฺโส  รูปธาตุ  อรูปธาตุ  นิโรธธาตุ ฯ
อิมา    โข    ภิกฺขเว    ติสฺโส   ธาตุโยติ   ฯ   เอตมตฺถํ   ภควา
อโวจ ฯ ตตฺเถตํ อิติ วุจฺจติ
          รูปธาตุปริญฺญาย ๑        อรูเปสุ อสณฺฐิตา
          นิโรเธ เย วิมุจฺจนฺติ       เต ชนา มจฺจุหายิโน ฯ
          กาเยน อมตํ ธาตุํ         ผุสฺสยิตฺวา ๒ นิรูปธึ
          อุปธิปฺปฏินิสฺสคฺคํ           สจฺฉิกตฺวา อนาสโว
          เทเสติ สมฺมาสมฺพุทฺโธ      อโสกํ วิรชํ ปทนฺติ ฯ
      อยมฺปิ อตฺโถ วุตฺโต ภควตา      อิติ เม สุตนฺติ ฯ ทุติยํ ฯ
     [๒๓๐]  ๓  วุตฺตํ  เหตํ  ภควตา  วุตฺตมรหตาติ  เม  สุตํ  ติสฺโส
อิมา    ภิกฺขเว   เวทนา   กตมา   ติสฺโส   สุขา   เวทนา   ทุกฺขา
เวทนา    อทุกฺขมสุขา   เวทนา   ฯ   อิมา   โข   ภิกฺขเว   ติสฺโส
เวทนาติ ฯ เอตมตฺถํ ภควา อโวจ ฯ ตตฺเตถํ อิติ วุจฺจติ
          สมาหิโต สมฺปชาโน        สโต พุทฺธสฺส สาวโก
          เวทนา จ ปชานาติ        เวทนานญฺจ สมฺภวํ
          ยตฺถ เจตา นิรุชฺฌนฺติ       มคฺคญฺจ ขยคามินํ
          เวทนานํ ขยา ภิกฺขุ        นิจฺฉาโต ปรินิพฺพุโตติ ฯ
        อยมฺปิ อตฺโถ วุตฺโต ภควตา    อิติ เม สุตนฺติ ฯ ตติยํ ฯ
     [๒๓๑]  ๔  วุตฺตํ  เหตํ  ภควตา  วุตฺตมรหตาติ  เม  สุตํ  ติสฺโส
#๑ ม. รูปธาตุํ ฯ  ๒ ม. ผุสยิตฺวา ฯ ยุ. ผสฺสยิตฺวา ฯ
