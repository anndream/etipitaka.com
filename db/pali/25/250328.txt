             สุตฺตนิปาเต อุรควคฺคสฺส ทุติยํ ธนิยสุตฺตํ
       [๒๙๕] ๒ ปกฺโกทโน ทุกฺขขีโรหมสฺมิ (อิติ ธนิโย โคโป)
               อนุตีเร มหิยา สมานวาโส
               ฉนฺนา กุฏิ อาหิโต คินิ
               อถ เจ ปตฺถยสี ปวสฺส เทว ฯ
               อกฺโกธโน วิคตขิโลหมสฺมิ (อิติ ภควา)
               อนุตีเร มหิเยกรตฺติวาโส
               วิวฏา กุฏิ นิพฺพุโต คินิ
               อถ เจ ปตฺถยสี ปวสฺส เทว ฯ
               อนฺธกมกสา น วิชฺชเร (อิติ ธนิโย โคโป)
               กจฺเฉ รูฬฺหติเณ จรนฺติ คาโว
               วุฏฺฐิมฺปิ สเหยฺยุมาคตํ
               อถ เจ ปตฺถยสี ปวสฺส เทว ฯ
               ภทฺธา หิ ๑ ภิสี สุสงฺขตา (อิติ ภควา)
               ติณฺโณ ปารคโต วิเนยฺย โอฆํ
               อตฺโถ ภิสิยา น วิชฺชติ
               อถ เจ ปตฺถยสี ปวสฺส เทว ฯ
               โคปี มม อสฺสวา อโลลา (อิติ ธนิโย โคโป)
               ทีฆรตฺตํ สํวาสิยา มนาปา
#๑ ม. ภทฺธาสิ ฯ
