อายสฺมนฺตํ   สงฺคามชึ   เอตทโวจ  ขุทฺทปุตฺตํ  หิ  สมณ  โปส  มนฺติ  ฯ
ทุติยมฺปิ   โข   อายสฺมา   สงฺคามชิ   ตุณฺหี   อโหสิ  ฯ  ตติยมฺปิ  โข
อายสฺมโต     สงฺคามชิสฺส     ปุราณทุติยิกา    อายสฺมนฺตํ    สงฺคามชึ
เอตทโวจ   ขุทฺทปุตฺตํ   หิ   สมณ   โปส   มนฺติ   ฯ   ตติยมฺปิ   โข
อายสฺมา    สงฺคามชิ    ตุณฺหี    อโหสิ   ฯ   อถ   โข   อายสฺมโต
สงฺคามชิสฺส   ปุราณทุติยิกา  ตํ  ทารกํ  อาทาย  อายสฺมโต  สงฺคามชิสฺส
ปุรโต    นิกฺขิปิตฺวา    ปกฺกามิ   เอโส   เต   สมณ   ปุตฺโต   โปส
นนฺติ   ฯ   อถ  โข  อายสฺมา  สงฺคามชิ  ตํ  ทารกํ  เนว  โอโลเกสิ
นาปิ   อาลปิ   ฯ   อถ   โข   อายสฺมโต  สงฺคามชิสฺส  ปุราณทุติยิกา
อวิทูเร   ๑  คนฺตฺวา  อปโลเกตี  อทฺทสายสฺมนฺตํ  สงฺคามชึ  ตํ  ทารกํ
เนว   โอโลเกนฺตํ   นาปิ  อาลปนฺตํ  ทิสฺวานสฺสา  เอตทโหสิ  น  จายํ
สมโณ   ปุตฺเตนปิ  อปโลเกนฺตี  ฯ  ตโต  ปฏินิวตฺติตฺวา  ทารกํ  อาทาย
ปกฺกามิ    ฯ   อทฺทสา   โข   ภควา   ทิพฺเพน   จกฺขุนา   วิสุทฺเธน
อติกฺกนฺตมานุสเกน   อายสฺมโต   สงฺคามชิสฺส  ปุราณทุติยิกาย  เอวรูปมฺปิ
วิปฺปการํ    ฯ    อถ    โข    ภควา    เอตมตฺถํ   วิทิตฺวา   ตายํ
เวลายํ อิมํ อุทานํ อุทาเนสิ
          อายนฺตึ นาภินนฺทติ       ปกฺกามนฺตึ น โสจติ
          สงฺคา สงฺคามชึ มุตฺตํ     ตมหํ พฺรูมิ พฺราหฺมณนฺติ ฯ อฏฺฐมํ ฯ
     [๔๖]  ๙  เอวมฺเม  สุตํ  ฯ  เอกํ  สมยํ  ภควา  คยายํ  วิหรติ
คยาสีเส   ฯ   เตน   โข   ปน   สมเยน   สมฺพหุลา  ชฏิลา  สีตาสุ
#๑ ม. อวิทูรํ ฯ
