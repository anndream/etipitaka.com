          มโนทุจฺจริตํ กตฺวา         ยญฺจญฺญํ โทสสญฺหิตํ ๑
          อกตฺวา กุสลกมฺมํ          กตฺวานากุสลํ พหุํ
          กายสฺส เภทา ทุปฺปญฺโญ     นิรยํ โส อุปปชฺชตีติ ฯ
       อยมฺปิ อตฺโถ วุตฺโต ภควตา     อิติ เม สุตนฺติ ฯ ตติยํ ฯ
     [๒๐๙]  ๔  วุตฺตํ  เหตํ  ภควา  วุตฺตมรหตาติ  เม  สุตํ  เทฺวเม
ภิกฺขเว   ธมฺมา   อตปนียา   กตเม   เทฺว   อิธ   ภิกฺขเว  เอกจฺโจ
กตกลฺยาโณ   โหติ   กตกุสโล   กตภีรุตฺตาโณ   อกตปาโป   อกตลุทฺโธ
อกตกิพฺพิโส    โส    กตํ   เม   กลฺยาณนฺติปิ   น   ตปฺปติ   อกตํเม
ปาปนฺติปิ    น    ตปฺปติ    อิเม    โข    ภิกฺขเว    เทฺว   ธมฺมา
อตปนียาติ ฯ เอตมตฺถํ ภควา อโวจ ฯ ตตฺเถตํ อิติ วุจฺจติ
          กายทุจฺจริตํ หิตฺวา         วจีทุจฺจริตานิ วา
          มโนทุจฺจริตํ หิตฺวา         ยญฺจญฺญํ โทสสญฺหิตํ
          อกตฺวา ๒ อกุสลํ กมฺมํ     กตฺวาน กุสลํ พหุํ
          กายสฺส เภทา สปฺปญฺโญ     สคฺคํ โส อุปปชฺชตีติ ฯ
       อยมฺปิ อตฺโถ วุตฺโต ภควตา     อิติ เม สุตนฺติ ฯ จตุตฺถํ ฯ
     [๒๑๐]   ๕   วุตฺตํ   เหตํ   ภควตา   วุตฺตมรหตาติ   เม  สุตํ
ทฺวีหิ   ภิกฺขเว   ธมฺเมหิ   สมนฺนาคโต   ปุคฺคโล   ยถาภตํ   นิกฺขิตฺโต
เอวํ   นิรเย   กตเมหิ   ทฺวีหิ   ปาปเกน   จ   สีเลน  ปาปิกาย  จ
ทิฏฺฐิยา   อิเมหิ   โข   ภิกฺขเว   ทฺวีหิ  ธมฺเมหิ  สมนฺนาคโต  ปุคฺคโล
ยถาภตํ   นิกฺขิตฺโต   เอวํ   นิรเยติ   ฯ  เอตมตฺถํ  ภควา  อโวจ  ฯ
#๑ ยุ. โทสสญฺญิตํ ฯ  ๒ ม. ยุ. อกตฺวากุสลํ ฯ
