อิเมสํ    ปญฺจนฺนํ    อจฺฉราสตานํ    อุปนิธาย    สงฺขฺยมฺปิ   น   ๑
อุเปติ   กลภาคมฺปิ   น   อุเปติ   อุปนิธิมฺปิ  น  อุเปติ  ๒  อถ  โข
อิมานิ   ปญฺจ   อจฺฉราสตานิ   อภิรูปตรานิ   เจว   ทสฺสนียตรานิ   จ
ปาสาทิกตรานิ    จาติ   ฯ   อภิรม   นนฺท   อภิรม   นนฺท   อหนฺเต
ปาฏิโภโค    ปญฺจนฺนํ    อจฺฉราสตานํ   ปฏิลาภาย   กกุฏปทานนฺติ   ฯ
สเจ  เม  ภนฺเต  ภควา  ปาฏิโภโค  ปญฺจนฺนํ  อจฺฉราสตานํ  ปฏิลาภาย
กกุฏปทานํ   อภิรมิสฺสามหํ   ภนฺเต   ภควา  ๓   พฺรหฺมจริเยติ  ๔  ฯ
อถ   โข   ภควา   อายสฺมนฺตํ   นนฺทํ   พาหาย  คเหตฺวา  เสยฺยถาปิ
นาม   พลวา   ปุริโส   สมฺมิญฺชิตํ   วา   พาหํ   ปสาเรยฺย   ปสาริตํ
วา   พาหํ   สมฺมิญฺเชยฺย   เอวเมวํ   เทเวสุ   ตาวตึเสสุ  อนฺตรหิโต
เชตวเน   ปาตุรโหสิ   ฯ   อสฺโสสุํ  โข  ภิกฺขู  อายสฺมา  กิร  นนฺโท
ภควโต   ภาตา   มาตุจฺฉาปุตฺโต   อจฺฉรานํ   เหตุ   พฺรหฺมจริยํ  จรติ
ภควา    กิรสฺส    ปาฏิโภโค    ปญฺจนฺนํ    อจฺฉราสตานํ   ปฏิลาภาย
กกุฏปทานนฺติ ฯ
     [๖๙]    อถ    โข    อายสฺมโต   นนฺทสฺส   สหายกา   ภิกฺขู
อายสฺมนฺตํ   นนฺทํ  ภตกวาเทน  จ  อุปกฺกิตวาเทน  ๕  จ  สมุทาจรนฺติ
ภตโก   กิรายสฺมา   นนฺโท   อุปกฺกิตโก   กิรายสฺมา  นนฺโท  อจฺฉรานํ
เหตุ    พฺรหฺมจริยํ    จรติ    ภควา    กิรสฺส   ปาฏิโภโค   ปญฺจนฺนํ
อจฺฉราสตานํ    ปฏิลาภาย   กกุฏปทานนฺติ   ฯ   อถ   โข   อายสฺมา
#๑ ม. สพฺพวาเรสุ โนติ ทิสฺสติ ฯ  ๒ สี. ยุ. อยํ ปาโฐ นตฺถิ ฯ  ๓ ม. ภควติ ฯ
#๔ โป. พฺรหฺมจริยนฺติ ฯ  ๕ โป. ม. ยุ. อุปกฺกิตกวาเทน ฯ
