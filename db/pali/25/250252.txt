         อยมฺปิ อตฺโถ วุตฺโต ภควตา   อิติ เม สุตนฺติ ฯ อฏฺฐมํ ฯ
     [๒๑๔]   ๙  วุตฺตํ  เหตํ  ภควตา  วุตฺตมรหตาติ  เม  สุตํ  นยิทํ
ภิกฺขเว    พฺรหฺมจริยํ    วุสฺสติ    ชนกุหนตฺถํ    น    ชนลปนตฺถํ   น
ลาภสกฺการสิโลกานิสํสตฺถํ   น   อิติ  มํ  ชโน  ชานาตูติ  อถ  โข  อิทํ
ภิกฺขเว    พฺรหฺมจริยํ    วุสฺสติ    อภิญฺญตฺถญฺเจว   ปริญฺญตฺถญฺจาติ   ฯ
เอตมตฺถํ ภควา อโวจ ฯ ตตฺเถตํ อิติ วุจฺจติ
          อภิญฺญตฺถํ ปริญฺญตฺถํ         พฺรหฺมจริยํ อนีติหํ
          อเทสยิ โส ภควา         นิพฺพาโนคธคามินํ
          เอส มคฺโค มหตฺเถหิ       อนุยาโต มเหสิภิ
          เย เย ตํ ปฏิปชฺชนฺติ       ยถา พุทฺเธน เทสิตํ
          ทุกฺขสฺสนฺตํ กริสฺสนฺติ        สตฺถุ สาสนการิโนติ ฯ
        อยมฺปิ อตฺโถ วุตฺโต ภควตา    อิติ เม สุตนฺติ ฯ นวมํ ฯ
     [๒๑๕]  ๑๐  วุตฺตํ  เหตํ  ภควตา  วุตฺตมรหตาติ  เม  สุตํ  ทฺวีหิ
ภิกฺขเว   ธมฺเมหิ  สมนฺนาคโต  ภิกฺขุ  ทิฏฺเฐว  ธมฺเม  สุขโสมนสฺสพหุโล
วิหรติ    โยนิโส    อารทฺโธ    โหติ    อาสวานํ    ขยายาติ   ๑
กตเมหิ  ทฺวีหิ  สํเวชนีเยสุ  ฐาเนสุ  สํเวชเนน  สํเวคสฺส ๒ จ โยนิโส
ปธาเนน   อิเมหิ   โข   ภิกฺขเว   ทฺวีหิ   ธมฺเมหิ  สมนฺนาคโต  ภิกฺขุ
ทิฏฺเฐว   ธมฺเม   สุขโสมนสฺสพหุโล   วิหรติ   โยนิโส  อารทฺโธ  โหติ
อาสวานํ ขยายาติ ฯ เอตมตฺถํ ภควา อโวจ ฯ ตตฺเถตํ อิติ วุจฺจติ
          สํเวชนีเยสุ ฐาเนสุ        สํวิชฺเชเถว ปณฺฑิโต
#๑ ม. ยุ. อิติสทฺโท น ทิสฺสติ ฯ  ๒ ม. สํวิคฺคสฺส ฯ
