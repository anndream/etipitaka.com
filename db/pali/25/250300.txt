ทุกฺขปเรตา    อปฺเปว    นาม    อิมสฺส    เกวลสฺส    ทุกฺขกฺขนฺธสฺส
อนฺตกิริยา    ปญฺญาเยถาติ    ฯ    เอวํ   ปพฺพชิโต   จายํ   ภิกฺขเว
กุลปุตฺโต   โหติ   ๑  อภิชฺฌาลุ  กาเมสุ  ติพฺพสาราโค  พฺยาปนฺนจิตฺโต
ปทุฏฺฐมนสงฺกปฺโป    มุฏฺฐสฺสติ   อสมฺปชาโน   อสมาหิโต   วิพฺภนฺตจิตฺโต
ปากตินฺทฺริโย    ฯ   เสยฺยถาปิ   ภิกฺขเว   ฉวาลาตํ   อุภโต   ปทิตฺตํ
มชฺเฌ   คูถคตํ   ๒   เนว   คาเม   กฏฺฐตฺถํ   ผรติ   น   อรญฺเญ
ตถูปมาหํ   ภิกฺขเว   อิมํ   ปุคฺคลํ   วทามิ  คิหิโภคา  จ  ๓   ปริหีโน
สามญฺญตฺถญฺจ    น   ปริปูเรตีติ   ฯ   เอตมตฺถํ   ภควา   อโวจ   ฯ
ตตฺเถตํ อิติ วุจฺจติ
          คิหิโภคา จ ปริหีโน        สามญฺญตฺถญฺจ ทุพฺภโค
          ปริธํสมาโน ปกิเรติ        ฉวาลาตํ ๔ วินสฺสติ ฯ [๕]
          เสยฺโย อโยคุโฬ ภุตฺโต     ตตฺโต อคฺคิสิขูปโม
          ยญฺเจ ภุญฺเชยฺย ทุสฺสีโล     รฏฺฐปิณฺฑํ อสญฺญโตติ ฯ ทุติยํ ฯ
   [๒๗๒]    ๓    สงฺฆาฏิกณฺเณ   เจปิ   ภิกฺขเว   ภิกฺขุ   คเหตฺวา
ปิฏฺฐิโต   ปิฏฺฐิโต   อนุพนฺโธ   อสฺส  ปาเท  ปาทํ  นิกฺขิปนฺโต  โส  จ
โหติ  อภิชฺฌาลุ  กาเมสุ  ติพฺพสาราโค  พฺยาปนฺนจิตฺโต  ปทุฏฺฐมนสงฺกปฺโป
มุฏฺฐสฺสติ         อสมฺปชาโน        อสมาหิโต        วิพฺภนฺตจิตฺโต
ปากตินฺทฺริโย   อถ   โข   โส   อารกา   ว  มยฺหํ  อหญฺจ  ตสฺส  ฯ
ตํ   กิสฺส   เหตุ   ธมฺมํ   หิ   โส   ภิกฺขเว  ภิกฺขุ  น  ปสฺสติ  ธมฺมํ
#๑ ม. ยุ. โส จ โหติ ฯ ๒ คูธคตนฺติปิ ฯ ๓ โป. ม. จสทฺโท นตฺถิ ฯ
#๔ โป. ม. ยุ. ฉวาลาตํว นสฺสติ ฯ ๕ กาสาวกณฺฐา พหโว ปาปธมฺมา อสญฺญตา
#ปาปา ปาเปหิ กมฺเมหิ นิรยํ เต อุปปชฺชเร ฯ
