ตีเรติ  ฯ  อถ  โข  วิสาขา  มิคารมาตา  ทิวาทิวสฺเสว ๑ เยน ภควา
เตนุปสงฺกมิ     อุปสงฺกมิตฺวา     ภควนฺตํ    อภิวาเทตฺวา    เอกมนฺตํ
นิสีทิ  ฯ  เอกมนฺตํ  นิสินฺนํ  โข  วิสาขํ  มิคารมาตรํ  ภควา  เอตทโวจ
หนฺท   กุโต   นุ   ตฺวํ  วิสาเข  อาคจฺฉสิ  ทิวาทิวสฺสาติ  ฯ  อิธ  เม
ภนฺเต    โกจิเทว   อตฺโถ   รญฺเญ   ปเสนทิมฺหิ   โกสเล   ปฏิพทฺโธ
โหติ   ฯ   ตํ   ราชา  ปเสนทิ  โกสโล  น  ยถาธิปฺปายํ  ตีเรตีติ  ฯ
อถ   โข   ภควา   เอตมตฺถํ   วิทิตฺวา   ตายํ   เวลายํ  อิมํ  อุทานํ
อุทาเนสิ
          สพฺพํ ปรวสํ ทุกฺขํ          สพฺพํ อิสฺสริยํ สุขํ
          สาธารเณ วิหญฺญนฺติ        โยคา หิ ทุรติกฺกมาติ ฯ นวมํ ฯ
     [๖๔]   ๑๐    เอวมฺเม  สุตํ  ฯ  เอกํ  สมยํ  ภควา  อนุปิยายํ
วิหรติ   อมฺพวเน   ฯ   เตน   โข   ปน  สมเยน  อายสฺมา  ภทฺทิโย
กาฬิโคธาย    ปุตฺโต    อรญฺญคโตปิ    รุกฺขมูลคโตปิ   สุญฺญาคารคโตปิ
อภิกฺขณํ   อุทานํ   อุทาเนสิ   อโห   สุขํ   อโห   สุขนฺติ  ฯ  อสฺโสสุํ
โข   สมฺพหุลา   ภิกฺขู   อายสฺมโต   ภทฺทิยสฺส   กาฬิโคธาย   ปุตฺตสฺส
อรญฺญคตสฺสปิ       รุกฺขมูลคตสฺสปิ      สุญฺญาคารคตสฺสปิ      อภิกฺขณํ
อุทานํ   อุทาเนนฺตสฺส   อโห   สุขํ   อโห   สุขนฺติ  ฯ  สุตฺวาน  เตสํ
เอตทโหสิ   นิสฺสํสยํ   โข   อาวุโส   อายสฺมา   ภทฺทิโย  กาฬิโคธาย
ปุตฺโต  อนภิรโต  พฺรหฺมจริยํ  จรติ  ยํส  ๒  ปุพฺเพ  อคาริกภูตสฺส  ๓
รชฺชสุขํ      โส     ตมนุสฺสรมาโน     อรญฺญคโตปิ     รุกฺขมูลคโตปิ
#๑ ม. ทิวาทิวสฺส ฯ ยุ. ทิวาทิวเสเยว ฯ  ๒ ยุ. ยสฺส ฯ  ๓ โป. ม. อคาริยภูตสฺส ฯ
