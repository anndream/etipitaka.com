พุทฺธปฺปมุขํ   ภิกฺขุสงฺฆํ   ภตฺเตน   นิมนฺเตติ   อธิวาเสตุ   กิร   ภนฺเต
ภควา  สุปฺปวาสาย  โกลิยธีตาย  สตฺต  ภตฺตานิ  สทฺธึ  ภิกฺขุสงฺเฆนาติ ฯ
ปรมนฺติ     โข     โส    โกลิยปุตฺโต    สุปฺปวาสาย    โกลิยธีตาย
ปฏิสฺสุตฺวา    เยน    ภควา    เตนุปสงฺกมิ    อุปสงฺกมิตฺวา   ภควนฺตํ
อภิวาเทตฺวา   เอกมนฺตํ   นิสีทิ   ฯ   เอกมนฺตํ   นิสินฺโน   โข   โส
โกลิยปุตฺโต    ภควนฺตํ    เอตทโวจ   สุปฺปวาสา   ภนฺเต   โกลิยธีตา
ภควโต   ปาเท   สิรสา   วนฺทติ   เอวญฺจ  วเทติ  สุปฺปวาสา  ภนฺเต
โกลิยธีตา    สตฺต    วสฺสานิ   คพฺภํ   ธาเรสิ   สตฺตาหํ   มูฬฺหคพฺภา
สา   เอตรหิ   สุขินี   อโรคา   อโรคํ   ปุตฺตํ  วิชาตา  สา  สตฺตาหํ
พุทฺธปฺปมุขํ   ภิกฺขุสงฺฆํ   ภตฺเตน   นิมนฺเตติ   อธิวาเสตุ   กิร   ภนฺเต
ภควา สุปฺปวาสาย โกลิยธีตาย สตฺต ภตฺตานิ สทฺธึ ภิกฺขุสงฺเฆนาติ ฯ
     [๖๒]  เตน  โข  ปน  สมเยน  อญฺญตเรน อุปาสเกน พุทฺธปฺปมุโข
ภิกฺขุสงฺโฆ    สฺวาตนาย    ภตฺเตน   นิมนฺติโต   โหติ   ฯ   โส   จ
อุปาสโก    อายสฺมโต    มหาโมคฺคลฺลานสฺส   อุปฏฺฐาโก    โหติ   ฯ
อถ   โข   ภควา   อายสฺมนฺตํ  มหาโมคฺคลฺลานํ  อามนฺเตสิ  เอหิ  ตฺวํ
โมคฺคลฺลาน    เยน    โส    อุปาสโก    เตนุปสงฺกม   อุปสงฺกมิตฺวา
ตํ   อุปาสกํ   เอวํ   วเทหิ   สุปฺปวาสา   อาวุโส   โกลิยธีตา  สตฺต
วสฺสานิ   คพฺภํ   ธาเรสิ   สตฺตาหํ   มูฬฺหคพฺภา   สา   เอตรหิ  สุขินี
อโรคา   อโรคํ   ปุตฺตํ   วิชาตา   สา  สตฺตาหํ  พุทฺธปฺปมุขํ  ภิกฺขุสงฺฆํ
