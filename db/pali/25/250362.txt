           สุตฺตนิปาเต อุรควคฺคสฺส เอกาทสมํ วิชยสุตฺตํ
  [๓๑๒] ๑๑ จรํ วา ยทิ วา ติฏฺฐํ       นิสินฺโน อุท วา สยํ
           สมฺมิญฺเชติ ๑ ปสาเรติ     เอสา กายสฺส อิญฺชนา ฯ
           อฏฺฐินฺหารูหิ ๒ สํยุตฺโต     ตจมํสาวเลปโน
           ฉวิยา กาโย ปฏิจฺฉนฺโน     ยถาภูตํ น ทิสฺสติ
           อนฺตปูโร อุทรปูโร         ยกเปฬสฺส ๓  วตฺถิโน
           หทยสฺส ปปฺผาสสฺส         วกฺกสฺส ปิหกสฺส จ
           สิงฺฆาณิกาย เขลสฺส        เสทสฺส จ เมทสฺส จ
           โลหิตสฺส ลสิกาย          ปิตฺตสฺส จ วสาย จ ฯ
           อถสฺส นวหิ โสเตหิ        อสุจี สวติ สพฺพทา
           อกฺขิมฺหา อกฺขิคูถโก        กณฺณมฺหา กณฺณคูถโก
           สิงฺฆาณิกา จ นาสโต       มุเขน วมเตกทา
           ปิตฺตํ เสมฺหํ จ วมติ        กายมฺหา เสทชลฺลิกา ฯ
           อถสฺส สุสิรํ สีสํ           มตฺถลุงฺคสฺส ปูริตํ
           สุภโต นํ มญฺญติ พาโล      อวิชฺชาย ปุรกฺขโต ฯ
           ยทา ๔ จ โส มโต เสติ   อุทฺธุมาโต วินีลโก
           อปวิฏฺโฐ สุสานสฺมึ         อนเปกฺขา โหนฺติ ญาตโย ฯ
           ขาทนฺติ นํ สุวาณา จ ๕    สิงฺคาลา ๖ จ วกา กิมี
#๑ ม. สมิญฺเชติ ฯ  ๒ ม. ยุ. อฏฺฐินฺหารูสญฺญุตฺโต ฯ  ๓ ม. ยกนเปฬสฺส ฯ
#๔ โป. ยถา ฯ ๕ ยุ. สุปาณา จ ฯ ๖ ยุ. สิคาลา ฯ
