ติลวาโห   อิมินา   อุปกฺกเมน  [๑]  ปริยาทานํ  คจฺเฉยฺย  น  เตฺวว
เอโก   อพฺพุโท   นิรโย   เสยฺยถาปิ   ภิกฺขุ   วีสติ   อพฺพุทา  นิรยา
เอวเมโก    นิรพฺพุโท   นิรโย   เสยฺยถาปิ   ภิกฺขุ   วีสติ   นิรพฺพุทา
นิรยา    เอวเมโก    อพโพ    นิรโย    เสยฺยถาปิ    ภิกฺขุ   วีสติ
อพพา   นิรยา   เอวเมโก   อหโห   นิรโย   เสยฺยถาปิ  ภิกฺขุ  วีสติ
อหหา    นิรยา    เอวเมโก    อฏโฏ    นิรโย   เสยฺยถาปิ   ภิกฺขุ
วีสติ   อฏฏา   นิรยา   เอวเมโก   กุมุโท   นิรโย  เสยฺยถาปิ  ภิกฺขุ
วีสติ    กุมุทา   นิรยา   เอวเมโก   โสคนฺธิโก   นิรโย   เสยฺยถาปิ
ภิกฺขุ    วีสติ    โสคนฺธิกา    นิรยา   เอวเมโก   อุปฺปลโก   นิรโย
เสยฺยถาปิ    ภิกฺขุ   วีสติ   อุปฺปลกา   นิรยา   เอวเมโก   ปุณฺฑรีโก
นิรโย    เสยฺยถาปิ    ภิกฺขุ    วีสติ   ปุณฺฑรีกา   นิรยา   เอวเมโก
ปทุโม   นิรโย   ปทุมํ   ๒   โข  ปน  ภิกฺขุ  นิรยํ  โกกาลิโก  ภิกฺขุ
อุปปนฺโน สารีปุตฺตโมคฺคลฺลาเนสุ จิตฺตํ อาฆาเตตฺวาติ
               อิทมโวจ ภควา อิทํ วตฺวาน สุคโต
                  อถาปรํ เอตทโวจ สตฺถา
     [๓๘๗] ปุริสสฺส หิ ชาตสฺส         กุฐารี ชายเต มุเข
           ยาย ฉินฺทติ อตฺตานํ        พาโล ทุพฺภาสิตํ ภณํ ฯ
               โย นินฺทิยํ ปสํสติ
               ตํ วา นินฺทติ โย ปสํสิโย
               วิจินาติ มุเขน โส กลึ
#๑ ม. ยุ. ปริกฺขยํ ฯ  ๒ โป. ปทุเม โข ปน ภิกฺขุ นิรเย ฯ
