               ปหาสิ ทุกฺขํ อปุนพฺภวาย
               อตฺถงฺคโต โส น สมานเมติ ฯ
               อโมหยิ มจฺจุราชนฺติ พฺรูมีติ ฯ
       อยมฺปิ อตฺโถ วุตฺโต ภควตา     อิติ เม สุตนฺติ ฯ ทสมํ ฯ
                      วคฺโค ทุติโย ฯ
                        ตสฺสุทฺทานํ
               ปุญฺญํ จกฺขุ อถินฺทฺริยา ๑
               อทฺธา ๒ จริตํ ทุเว สุจิ
               มุเน ๓  อถ ราค ทุเว
               ปุน วคฺคมาหุ ทุติยมุตฺตมนฺติ ฯ
                      ______________
                อิติวุตฺตเก ติกนิปาตสฺส ตติยวคฺโค
     [๒๔๘]  ๑  วุตฺตํ  เหตํ  ภควตา  วุตฺตมรหตาติ  เม  สุตํ  ทิฏฺฐา
มยา    ภิกฺขเว   สตฺตา   กายทุจฺจริเตน   สมนฺนาคตา   วจีทุจฺจริเตน
สมนฺนาคตา     มโนทุจฺจริเตน    สมนฺนาคตา    อริยานํ    อุปวาทกา
มิจฺฉาทิฏฺฐิกา     มิจฺฉาทิฏฺฐิกมฺมสมาทานา     เต    กายสฺส    เภทา
ปรมฺมรณา  อปายํ  ทุคฺคตึ  วินิปาตํ  นิรยํ  อุปปนฺนา  ฯ  ตํ  โข  ปนาหํ
ภิกฺขเว   นาญฺญสฺส   สมณสฺส   วา   พฺราหฺมณสฺส   วา  สุตฺวา  วทามิ
ทิฏฺฐา  มยา  ภิกฺขเว  สตฺตา  กายทุจฺจริเตน  สมนฺนาคตา  วจีทุจฺจริเตน
#๑ โป. ม. อถ อินฺทฺริยานิ จ ฯ ยุ. อถ อินฺทฺริยา ฯ  ๒ ม. อทฺธา จ จริตํ ทุเว
#โสจิ ฯ  ๓ โป. มุนี ฯ
