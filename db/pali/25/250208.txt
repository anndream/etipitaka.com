ภูตสฺส กตสฺส สงฺขตสฺส นิสฺสรณํ ปญฺญายตีติ ฯ ตติยํ ฯ
     [๑๖๑]  ๔  เอวมฺเม  สุตํ  ฯ  เอกํ  สมยํ ภควา สาวตฺถิยํ วิหรติ
เชตวเน  อนาถปิณฺฑิกสฺส  อาราเม  ฯ  เตน  โข  ปน  สมเยน  ภควา
ภิกฺขูนํ   นิพฺพานปฏิสํยุตฺตาย   ธมฺมิยา   กถาย   สนฺทสฺเสติ   สมาทเปติ
สมุตฺเตเชติ   สมฺปหํเสติ   ฯ   เต   จ   ภิกฺขู  อฏฺฐิกตฺวา  มนสิกตฺวา
สพฺพญฺเจตโส   สมนฺนาหริตฺวา   โอหิตโสตา   ธมฺมํ   สุณนฺติ   ฯ   อถ
โข   ภควา   เอตมตฺถํ  วิทิตฺวา  ตายํ  เวลายํ  อิมํ  อุทานํ  อุทาเนสิ
นิสฺสิตสฺส   [๑]  จลิตํ  อนิสฺสิตสฺส  จลิตํ  นตฺถิ  จลิเต  อสติ  ปสฺสทฺธิ
ปสฺสทฺธิยา   สติ   รติ  ๒  น  โหติ  รติยา  ๓   อสติ  อาคติคติ  น
โหติ   อาคติคติยา   อสติ   จุตูปปาโต   น   โหติ   จุตูปปาเต  อสติ
เนวิธ น หุรํ น ๔ อุภยมนฺตเร เอเสวนฺโต ทุกฺขสฺสาติ ฯ จตุตฺถํ ฯ
     [๑๖๒]  ๕  เอวมฺเม  สุตํ  ฯ  เอกํ  สมยํ  ภควา มลฺเลสุ จาริกํ
จรมาโน   มหตา   ภิกฺขุสงฺเฆน   สทฺธึ   เยน   ปาวา   ตทวสริ   ฯ
ตตฺร    สุทํ    ภควา    ปาวายํ    วิหรติ   จุนฺทสฺส   กมฺมารปุตฺตสฺส
อมฺพวเน   ฯ  อสฺโสสิ  โข  จุนฺโท  กมฺมารปุตฺโต  ภควา  กิร  มลฺเลสุ
จาริกญฺจรมาโน  มหตา  ภิกฺขุสงฺเฆน  สทฺธึ  ปาวมนุปฺปตฺโต  ๕  ปาวายํ
วิหรติ   มยฺหํ   อมฺพวเนติ   ฯ   อถ  โข  จุนฺโท  กมฺมารปุตฺโต  เยน
ภควา     เตนุปสงฺกมิ     อุปสงฺกมิตฺวา     ภควนฺตํ     อภิวาเทตฺวา
เอกมนฺตํ   นิสีทิ   ฯ  เอกมนฺตํ  นิสินฺนํ  โข  จุนฺทํ  กมฺมารปุตฺตํ  ภควา
#๑ โป. เจว ฯ ยุ. จ ฯ  ๒ อฏฺฐกถายํ นติ นติยา ฯ  ๓ ม. นติยา ฯ  ๔ ม. น
#อุภยมนฺตเรน ฯ  ๕ โป. เจติยํ อนุปฺปตฺโต ฯ ยุ. ปาวายํ ฯ
