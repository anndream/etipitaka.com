               ตสฺมา น เอกํ สมณา วทนฺติ ฯ
               กสฺมา นุ สจฺจานิ วทนฺติ นานา ฯ
               ปวาทิยาเส กุสลา วทานา
               สจฺจานิ สุตานิ พหูนิ นานา
               อุทาหุ เต ตกฺกมนุสฺสรนฺติ ฯ
               น เหว สจฺจานิ พหูนิ นานา
               อญฺญตฺร สญฺญาย นิจฺจานิ โลเก
               ตกฺกญฺจ ทิฏฺฐีสุ ปกปฺปยิตฺวา
               สจฺจํ มุสาติ ทฺวยธมฺมมาหุ ฯ
               ทิฏฺเฐ สุเต สีลพฺพเต มุเต วา
               เอเต จ นิสฺสาย วิมานทสฺสี
               วินิจฺฉเย ฐตฺวา ปหสฺสมาโน
               พาโล ปโร อกุสโลติ จาห ฯ
               เยเนว พาโลติ ปรํ ทหาติ
               เตนาตุมานํ กุสโลติ จาห
               สยมตฺตนา โส กุสโล วทาโน
               อญฺญํ วิมาเนติ ตเทว ปาวา ฯ
               อติสารทิฏฺฐิยา โส สมตฺโต
               มาเนน มตฺโต ปริปุณฺณมานี
               สยเมว สามํ มนสาภิสิตฺโต
