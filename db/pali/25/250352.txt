          น ชจฺจา วสโล โหติ       น ชจฺจา โหติ พฺราหฺมโณ
          กมฺมุนา วสโล โหติ        กมฺมุนา โหติ พฺราหฺมโณ ฯ
          ตทมินาปิ ชานาถ          ยถา เมทํ นิทสฺสนํ
          จณฺฑาลปุตฺโต โสปาโก      มาตงฺโค อิติ วิสฺสุโต
          โส ยสปฺปรมปฺปตฺโต ๑     มาตงฺโค ยํ สุทุลฺลภํ
          อาคญฺฉฉ ๒ ตสฺสุปฏฺฐานํ     ขตฺติยา พฺราหฺมณา พหู ฯ
          โส ๓  เทวยานํ อภิรุยฺห    วิรชํ โส มหาปถํ
          กามราคํ วิราเชตฺวา       พฺรหฺมโลกูปโค อหุ ฯ
          น นํ ชาติ นิวาเรสิ        พฺรหฺมโลกูปปตฺติยา ฯ
          อชฺฌายิกกุเล ๔ ชาตา     พฺราหฺมณา มนฺตพนฺธวา
          เต จ ปาเปสุ กมฺเมสุ      อภิณฺหมุปทิสฺสเร
          ทิฏฺเฐว ธมฺเม คารยฺหา     สมฺปราเย จ ทุคฺคติ ฯ
          น เน ชาติ นิวาเรติ       ทุคฺคจฺจา ๕ ครหาย วา ฯ
          น ชจฺจา วสโล โหติ       น ชจฺจา โหติ พฺราหฺมโณ
          กมฺมุนา วสโล โหติ        กมฺมุนา โหติ พฺราหฺมโณติ ฯ
     [๓๐๗]   เอวํ   วุตฺเต   อคฺคิกภารทฺวาโช   พฺราหฺมโณ  ภควนฺตํ
เอตทโวจ    อภิกฺกนฺตํ    โภ    โคตม    อภิกฺกนฺตํ    โภ    โคตม
เสยฺยถาปิ   นิกฺกุชฺชิตํ   วา   อุกฺกุชฺเชยฺย   ปฏิจฺฉนฺนํ   วา   วิวเรยฺย
มูฬฺหสฺส    วา    มคฺคํ   อาจิกฺเขยฺย   อนฺธกาเร   วา   เตลปชฺโชตํ
ธาเรยฺย  จกฺขุมนฺโต  รูปานิ  ทกฺขนฺตีติ  เอวเมวํ  อเนกปริยาเยน โภตา
#๑ ม. ยุ. ยสํ ปรมํ ปตฺโต ฯ ๒ โป. ม. อาคจฺฉฉ ฯ ๓ ม. อยํ ปาโฐ นตฺถิ ฯ
#๔ ม. ยุ. อชฺฌายกกุเล ฯ ๕ ม. ทุคฺคตฺยา ฯ
