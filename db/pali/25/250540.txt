               ญาณูปปนฺนํ มุนิ โน ๑ วทนฺติ
               อุทาหุ เว ชีวิเตนูปปนฺนํ ฯ
               น ทิฏฺฐิยา น สุติยา น ญาเณน (น สีลพฺพเตน)
               มุนีธ นนฺท กุสลา วทนฺติ
               วิเสนิกตฺวา อนิฆา นิราสา
               วทนฺติ ๒ เย เต มุนโยติ พฺรูมิ ฯ
               เย เกจิเม สมณพฺราหฺมณา เส (อิจฺจายสฺมา นนฺโท)
               ทิฏฺเฐ ๓  สุเตนาปิ วทนฺติ สุทฺธึ
               สีลพฺพเตนาปิ วทนฺติ สุทฺธึ
               อเนกรูเปน วทนฺติ สุทฺธึ ฯ
               กจฺจิสฺสุ เต (ภควา) ตตฺถ ยถา จรนฺตา
               อตารุ ชาติญฺจ ชรญฺจ มาริส
               ปุจฺฉามิ ตํ ภควา พฺรูหิ เม ตํ ฯ
               เย เกจิเม สมณพฺราหฺมณา เส (นนฺทาติ ภควา)
               ทิฏฺเฐ ๓  สุเตนาปิ วทนฺติ สุทฺธึ
               สีลพฺพเตนาปิ วทนฺติ สุทฺธึ
               อเนกรูเปน วทนฺติ สุทฺธึ
               กิญฺจาปิ เต ตตฺถ ยถา จรนฺติ ๔
               นาตรึสุ ชาติชรนฺติ พฺรูมิ ฯ
#๑ ม. ยุ. โน มุนึ วทนฺติ ฯ ๒ ม. ยุ. จรนฺติ ฯ ๓ ม. ทิฏฺฐสฺสุ เตนาปิ ฯ
#๔ โป. วทนฺติ ฯ
