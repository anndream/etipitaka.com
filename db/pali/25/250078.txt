ขีณสญฺโญชนา พุทฺธา เต เว โลกสฺมิ พฺราหฺมณาติ ฯ ปญฺจมํ ฯ
     [๔๓]  ๖   เอวมฺเม  สุตํ  ฯ  เอกํ  สมยํ ภควา ราชคเห วิหรติ
เวฬุวเน   กลนฺทกนิวาเป   ฯ   เตน   โข   ปน   สมเยน  อายสฺมา
มหากสฺสโป    ปิปฺผลิคุหายํ    วิหรติ    อาพาธิโก    โหติ    ทุกฺขิโต
พาฬฺหคิลาโน   ฯ   อถ   โข  อายสฺมา  มหากสฺสโป  อปเรน  สมเยน
ตมฺหา   อาพาธา   วุฏฺฐาสิ   ฯ   อถ   โข  อายสฺมโต  มหากสฺสปสฺส
ตมฺหา   อาพาธา   วุฏฺฐิตสฺส   เอตทโหสิ   ยนฺนูนาหํ  ราชคหํ  ปิณฺฑาย
ปาวิเสยฺยนฺติ   ฯ   เตน  โข  ปน  สมเยน  ปญฺจมตฺตานิ  เทวตาสตานิ
อุสฺสุกํ  อาปนฺนานิ  โหนฺติ  อายสฺมโต  มหากสฺสปสฺส ปิณฺฑปาตปฏิลาภาย ฯ
อถโข       อายสฺมา       มหากสฺสโป      ตานิ      ปญฺจมตฺตานิ
เทวตาสตานิ   ปฏิกฺขิปิตฺวา   ปุพฺพณฺหสมยํ   นิวาเสตฺวา  ปตฺตจีวรมาทาย
ราชคหํ     ปิณฺฑาย     ปาวิสิ     เยน    ทลิทฺทวิสิขา    กปณวิสิขา
เปสการวิสิขา    ฯ   อทฺทสา   โข   ภควา   อายสฺมนฺตํ   มหากสฺสปํ
ราชคเห     ปิณฺฑาย     จรนฺตํ    เยน    ทลิทฺทวิสิขา    กปณวิสิขา
เปสการวิสิขา   ฯ  อถ  โข  ภควา  เอตมตฺถํ  วิทิตฺวา  ตายํ  เวลายํ
อิมํ อุทานํ อุทาเนสิ
          อนญฺญโปสิมญฺญาตํ        ทนฺตํ สาเร ปติฏฺฐิตํ
          ขีณาสวํ วนฺตโทสํ        ตมหํ พฺรูมิ พฺราหฺมณนฺติ ฯ ฉฏฺฐํ ฯ
     [๔๔]  ๗  เอวมฺเม  สุตํ  ฯ  เอกํ สมยํ ภควา ปาวายํ ๑ วิหรติ
#๑ ยุ. ปาฏลิยํ ฯ
