           ปราภโว วสโล เมตฺต      เหมวตาฬวโก อถ
           วิชยํ มุนิ อุรค            วคฺคํ วทนฺติ พารส ฯ
                     _______________
                 สุตฺตนิปาเต ทุติโย จูฬวคฺโค
                      ปฐมํ รตนสุตฺตํ
       [๓๑๔] ๑ ยานีธภูตานิ สมาคตานิ
               ภุมฺมานิ วา ยานิ ว อนฺตลิกฺเข
               สพฺเพว ภูตา สุมนา ภวนฺตุ
               อโถปิ สกฺกจฺจ สุณนฺตุ ภาสิตํ
               ตสฺมา หิ ภูตา นิสาเมถ สพฺเพ
               เมตฺตํ กโรถ มานุสิยา ปชาย ฯ
               ทิวา จ รตฺโต จ หรนฺติ เย พลึ
               ตสฺมา หิ เน รกฺขถ อปฺปมตฺตา ฯ
               ยํ กิญฺจิ วิตฺตํ อิธ วา หุรํ วา
               สคฺเคสุ วา ยํ รตนํ ปณีตํ
               น โน สมํ อตฺถิ ตถาคเตน(
               อิทมฺปิ พุทฺเธ รตนํ ปณีตํ ฯ
               เอเตน สจฺเจน สุวตฺถิ โหตุ ฯ
               ขยํ วิราคํ อมตํ ปณีตํ
