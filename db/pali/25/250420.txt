โข    สุนฺทริกภารทฺวาโช    พฺราหฺมโณ    ภควโต   สนฺติเก   ปพฺพชฺชํ
อลตฺถ     อุปสมฺปทํ    ฯ    ฯเปฯ    อญฺญตโร    โข    ปนายสฺมา
สุนฺทริกภารทฺวาโช อรหตํ อโหสีติ ฯ
                 สุนฺทริกภารทฺวาชสุตฺตํ จตุตฺถํ ฯ
                     __________________
            สุตฺตนิปาเต ตติยสฺส มหาวคฺคสฺส ปญฺจมํ มาฆสุตฺตํ
     [๓๖๑]   ๕   เอวมฺเม   สุตํ  ฯ  เอกํ  สมยํ  ภควา  ราชคเห
วิหรติ   คิชฺฌกูเฏ   ปพฺพเต   ฯ   อถ   โข   มาโฆ   มาณโว  เยน
ภควา     เตนุปสงฺกมิ    อุปสงฺกมิตฺวา    ภควตา    สทฺธึ    สมฺโมทิ
สมฺโมทนียํ   กถํ  สาราณียํ  วีติสาเรตฺวา  เอกมนฺตํ  นิสีทิ  ฯ  เอกมนฺตํ
นิสินฺโน   โข   มาโฆ   มาณโว   ภควนฺตํ   เอตทโวจ   อหญฺหิ   โภ
โคตม    ทายโก    ทานปติ    วทญฺญู   ยาจโยโค   ธมฺเมน   โภเค
ปริเยสามิ    ธมฺเมน    โภเค    ปริเยสิตฺวา   ธมฺมลทฺเธหิ   โภเคหิ
ธมฺมาธิคเตหิ   เอกสฺสปิ   ททามิ   ทฺวินฺนมฺปิ   ททามิ   ติณฺณมฺปิ  ททามิ
จตุนฺนมฺปิ     ททามิ     ปญฺจนฺนมฺปิ     ททามิ     ฉนฺนมฺปิ     ททามิ
สตฺตนฺนมฺปิ     ททามิ     อฏฺฐนฺนมฺปิ     ททามิ    นวนฺนมฺปิ    ททามิ
ทสนฺนมฺปิ   ททามิ   วีสายปิ   ททามิ   ตึสายปิ   ททามิ   จตฺตาฬีสายปิ
ททามิ    ปญฺญาสายปิ    ททามิ    สตสฺสปิ   ททามิ   ภิยฺโยปิ   ททามิ
กจฺจาหํ  ๑  โภ  โคตม  เอวํ  ททนฺโต  เอวํ  ยเชนฺโต  ๒ พหุํ ปุญฺญํ
#๑ โป. สกฺกจฺจาหํ ฯ ๒ ม. ยุ. สพฺพตฺถ ยชนฺโตติ ทิสฺสติ ฯ
