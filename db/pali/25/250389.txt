               อนุตฺตรา เต วจสา มนสา กมฺมุนา จ
               เต สนฺติโสรจฺจสมาธิสณฺฐิตา
               สุตสฺส ปญฺญาย จ สารมชฺฌคูติ ฯ
                      กึสีลสุตฺตํ นวมํ ฯ
                       _____________
          สุตฺตนิปาเต ทุติยสฺส จูฬวคฺคสฺส ทสมํ อุฏฺฐานสุตฺตํ
  [๓๒๗] ๑๐ อุฏฺฐหถ นิสีทถ            โก อตฺโถ สุปิเตน โว
           อาตุรานํ หิ กา นิทฺทา      สลฺลวิทฺธาน รุปฺปตํ ฯ
           อุฏฺฐหถ นิสีทถ            ทฬฺหํ สิกฺขถ สนฺติยา
     มา โว ปมตฺเต วิญฺญาย (มจฺจุราชา) อโมหยิตฺถ วสานุเค ฯ
           ยาย เทวา มนุสฺสา จ      สิตา ติฏฺฐนฺติ อตฺถิกา
           ตรเถตํ วิสตฺติกํ           ขโณ โว ๑ มา อุปจฺจคา
           ขณาตีตา หิ โสจนฺติ        นิรยมฺหิ สมปฺปิตา ฯ
           ปมาโท รโช ปมาทา ๒    ปมาทานุปติโต รโช
           อปฺปมาเทน วิชฺชาย        อพฺพูเฬฺห ๓  สลฺลมตฺตโนติ ฯ
                        อุฏฺฐานสุตฺตํ ทสมํ ฯ
                          __________
#๑ ม. ยุ. เว ฯ  ๒ ม. ปมาโท ฯ ยุ. อยํ ปาโฐ นตฺถิ ฯ ๓ ม. ยุ. อพฺพเห ฯ
