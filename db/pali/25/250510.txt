               ภวูปนีตา กุสลา วทานา ฯ
               สเจ จุโต สีลวตาโต โหติ
               ปเวธตี กมฺม วิราธยิตฺวา
               ปชปฺปตี ๑ ปตฺถยตี จ สุทฺธึ
               สตฺถา ว หีโน ปวสํ ฆรมฺหา ฯ
               สีลพฺพตํ วาปิ ปหาย สพฺพํ
               ธมฺมญฺจ สาวชฺชนวชฺชเมตํ
               สุทฺธี อสุทฺธีติ อปตฺถยาโน
               วิรโต จเร สนฺติมนุคฺคหาย ฯ
               ตมูปนิสฺสาย ชิคุจฺฉิตํ วา
               อถ วาปิ ทิฏฺฐํ ว สุตํ มุตํ วา
               อุทฺธํสรา สุทฺธิมนุตฺถุนนฺติ
               อวีตตณฺหาเส ภวาภเวสุ ฯ
               ปตฺถยมานสฺส หิ ชปฺปิตานิ
               ปเวธิตํ วาปิ ปกปฺปิเตสุ
               จุตูปปาโต อิธ ยสฺส นตฺถิ
               ส เกน เวเธยฺย กุหิญฺจิ ชปฺเป ๒ ฯ
               ยมาหุ ธมฺมํ ปรมนฺติ เอเก
               ตเมว หีนนฺติ ปนาหุ อญฺเญ
               สจฺโจ นุ วาโท กตโม อิเมสํ
#๑ โป. ปชมฺปติ ฯ ๒ โป. กุหึ ปชปฺเป ฯ
