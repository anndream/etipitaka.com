          สวนฺติ สพฺพธี โสตา        ลตา อุพฺภิชฺช ติฏฺฐติ
          ตญฺจ ทิสฺวา ลตํ ชาตํ       มูลํ ปญฺญาย ฉินฺทถ ฯ
               สริตานิ สิเนหิตานิ จ
               โสมนสฺสานิ ภวนฺติ ชนฺตุโน
               เต สาตสิตา สุเขสิโน
               เต เว ชาติชรูปคา นรา ฯ
               ตสิณาย ปุรกฺขตา ปชา
               ปริสปฺปนฺติ สโสว พาธิโต ๑
               สญฺโญชนสงฺคสตฺตา ๒
               ทุกฺขมุเปนฺติ ปุนปฺปุนํ จิราย ฯ
               ตสิณาย ปุรกฺขตา ปชา
               ปริสปฺปนฺติ สโสว พาธิโต ๓
               ตสฺมา ตสิณํ วิโนทเย
               ภิกฺขุ อากงฺขํ ๔ วิราคมตฺตโน ฯ
               โย นิพฺพนโฐ วนาธิมุตฺโต
               วนมุตฺโต วนเมว ธาวติ
               ตํ ปุคฺคลเมว ปสฺสถ
               มุตฺโต พนฺธนเมว ธาวติ ฯ
               น ตํ ทฬฺหํ พนฺธนมาหุ ธีรา
               ยทายสํ ทารุชํ ปพฺพชญฺจ
#๑-๓ ม. พนุธิโต. ฯ    ๒ ม. ยุ. สญฺโญชนสงฺคสตฺตกา ฯ    ๔ ยุ. อากงฺขี ฯ
