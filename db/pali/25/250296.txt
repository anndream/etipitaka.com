          อนตฺถชนโน โทโส         โทโส จิตฺตปฺปโกปโน
          ภยมนฺตรโต ชาตํ          ตํ ชโน นาวพุชฺฌติ ฯ
          ทุฏฺโฐ อตฺถํ น ชานาติ      ทุฏฺโฐ ธมฺมํ น ปสฺสติ
          อนฺธตมํ ตทา โหติ         ยํ โทโส สหเต นรํ ฯ
          โย จ โทสํ ปหนฺตฺวาน      โทสเนยฺเย น ทุสฺสติ
          โทโส ปหิยฺยเต ตมฺหา      ตาลปกฺกํว พนฺธนา ฯ
          อนตฺถชนโน โมโห         โมโห จิตฺตปฺปโกปโน
          ภยมนฺตรโต ชาตํ          ตํ ชโน นาวพุชฺฌติ ฯ
          มูโฬฺห อตฺถํ น ชานาติ      มูโฬฺห ธมฺมํ น ปสฺสติ
          อนฺธตมํ ตทา โหติ         ยํ โมโห สหเต นรํ ฯ
          โย จ โมหํ ปหนฺตฺวาน      โมหเนยฺเย น มุยฺหติ
          โมหํ วิหนฺติ โส สพฺพํ       อาทิจฺโจวุทยํ ตมนฺติ ฯ นวมํ ฯ
     [๒๖๙]  ๑๐  ตีหิ  ภิกฺขเว  อสทฺธมฺเมหิ  อภิภูโต  ปริยาทินฺนจิตฺโต
เทวทตฺโต    อาปายิโก    เนรยิโก   กปฺปฏฺโฐ   อเตกิจฺโฉ   กตเมหิ
ตีหิ    ปาปิจฺฉตาย    ภิกฺขเว   อภิภูโต   ปริยาทินฺนจิตฺโต   เทวทตฺโต
อาปายิโก   เนรนิโก   กปฺปฏฺโฐ  อเตกิจฺโฉ  ฯ  ปาปมิตฺตตาย  ภิกฺขเว
อภิภูโต     ปริยาทินฺนจิตฺโต     เทวทตฺโต     อาปายิโก    เนรยิโก
กปฺปฏฺโฐ   อเตกิจฺโฉ  ฯ  สติ  โข  ปน  อุตฺตรึ  กรณีเย  โอรมตฺตเกน
วิเสสาธิคเมน  จ  ๑  อนฺตรา  โวสานํ  อาปาทิ  ฯ อิเมหิ โข ภิกฺขเว
ตีหิ   อสทฺธมฺเมหิ   อภิภูโต   ปริยาทินฺนจิตฺโต   เทวทตฺโต   อาปายิโก
#๑ ม. จสทฺโท นตฺถิ ฯ
