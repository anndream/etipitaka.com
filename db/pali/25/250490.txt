               ตเมว ทสฺสึ วิวฏํ จรนฺตํ
               เกนีธ โลกสฺมึ วิกปฺปเยยฺย ฯ
               น กปฺปยนฺติ น ปุเรกฺขโรนฺติ
               อจฺจนฺตสุทฺธีติ น เต วทนฺติ
               อาทานคนฺถํ คธิตํ วิสชฺช
               อาสํ น กุพฺพนฺติ กุหิญฺจิ โลเก ฯ
               สีมาติโค พฺราหฺมโณ ตสฺส นตฺถิ
               ญตฺวา ว ทิสฺวา ว สมุคฺคหีตํ
               น ราคราคี น วิราครตฺโต,
               ตสฺสีธ นตฺถี ปรมุคฺคหีตนฺติ ฯ
                   สุทฺธฏฺฐกสุตฺตํ จตุตฺถํ ฯ
                    ___________________
               สุตฺตนิปาเต จตุตฺถสฺส อฏฺฐกวคฺคสฺส
                    ปญฺจมํ ปรมฏฺฐกสุตฺตํ
         [๔๑๒] ปรมนฺติ ทิฏฺฐีสุ ปริพฺพสาโน
               ยทุตฺตรึ กุรุเต ชนฺตุ โลเก
               หีนาติ อญฺเญ ตโต สพฺพมาห
               ตสฺมา วิวาทานิ อวีติวตฺโต ฯ
               ยทตฺตนี ปสฺสติ อานิสํสํ
