           นิโรเธ  เยว มุจฺจนฺติ ๑   เต ชนา มจฺจุหายิโนติ ฯ
     [๔๐๕]   สิยา   อญฺเญนปิ   ปริยาเยน   ฯเปฯ   กถญฺจ   สิยา
ยํ     ภิกฺขเว     สเทวกสฺส    โลกสฺส    สมารกสฺส    สพฺรหฺมกสฺส
สสฺสมณพฺราหฺมณิยา   ปชาย   สเทวมนุสฺสาย   อิทํ  สจฺจนฺติ  อุปนิชฺฌายิตํ
ตทมริยานํ     เอตํ     มุสาติ     ยถาภูตํ    สมฺมปฺปญฺญาย    สุทิฏฺฐํ
อยเมกานุปสฺสนา   ยํ   ภิกฺขเว  สเทวกสฺส  ฯเปฯ  สเทวมนุสฺสาย  อิทํ
มุสาติ     อุปนิชฺฌายิตํ     ตทมริยานํ     เอตํ    สจฺจนฺติ    ยถาภูตํ
สมฺมปฺปญฺญาย   สุทิฏฺฐํ   อยํ  ทุติยานุปสฺสนา  เอวํ  สมฺมาทฺวยตานุปสฺสิโน
ฯเปฯ อถาปรํ เอตทโวจ สตฺถา
           อนตฺตนิ อตฺตมานี ๒       ปสฺส โลกํ สเทวกํ
           นิวิฏฺฐํ นามรูปสฺมึ          อิทํ สจฺจนฺติ มญฺญติ ฯ
           เยน เยน หิ มญฺญนฺติ       ตโต ตํ โหติ อญฺญถา
           ตญฺหิ ตสฺส มุสา โหติ       โมสธมฺมญฺหิ อิตฺตรํ ฯ
           อโมสธมฺมํ นิพฺพานํ         ตทริยา สจฺจโต วิทู
           เต เว สจฺจาภิสมยา       นิจฺฉาตา ปรินิพฺพุตาติ ฯ
     [๔๐๖]    สิยา   อญฺเญนปิ   ปริยาเยน   สมฺมาทฺวยตานุปสฺสนาติ
อิติ   เจ   ภิกฺขเว   ปุจฺฉิตาโร   อสฺสุ   สิยาติสฺสุ   วจนียา   กถญฺจ
สิยา    ยํ   ภิกฺขเว   สเทวกสฺส   โลกสฺส   สมารกสฺส   สพฺรหฺมกสฺส
สสฺสมณพฺราหฺมณิยา   ปชาย   สเทวมนุสฺสาย   อิทํ   สุขนฺติ  อุปนิชฺฌายิตํ
ตทมริยานํ     เอตํ     ทุกฺขนฺติ    ยถาภูตํ    สมฺมปฺปญฺญาย    สุทิฏฺฐํ
#๑ ม. ยุ. นิโรเธ เย วิมุจฺจนฺติ ฯ ๒ ม. อตฺตมานึ ฯ ยุ. อตฺตมานํ ฯ
