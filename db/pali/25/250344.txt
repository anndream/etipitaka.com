             สุตฺตนิปาเต อุรควคฺคสฺส ปญฺจมํ จุนฺทสุตฺตํ
       [๓๐๒] ๕ ปุจฺฉามิ มุนึ ปหุตปญฺญํ (อิติ จุนฺโท กมฺมารปุตฺโต)
               พุทฺธํ ธมฺมสฺสามึ วีตตณฺหํ
               ทิปทุตฺตมํ ๑ สารถีนํ ๒ ปวรํ
               กติ โลเก สมณา ตทึฆ พฺรูหิ ฯ
               จตุโร สมณา ปญฺจมตฺถิ ๓  (จุนฺทาติ ภควา)
               เต เต อาวิกโรมิ สกฺขิปุฏฺโฐ
               มคฺคชิโน มคฺคเทสโก จ
               มคฺเค ชีวติ โย จ มคฺคทูสี ฯ
               กมฺมคฺคชินํ ๔ วทนฺติ พุทฺธา (อิติ จุนฺโท กมฺมารปุตฺโต)
               มคฺคชฺฌายี ๕ อตุโลฺย โหติ
               มคฺเค ชีวติ เม พฺรูหิ ปุฏฺโฐ
               อถ เม อาวิกโรหิ มคฺคทูสึ ฯ
               โย ติณฺณกถงฺกโถ วิสลฺโล
               นิพฺพานาภิรโต อนานุคิทฺโธ
               โลกสฺส สเทวกสฺส เนตา
               ตาทึ มคฺคชินํ วทนฺติ พุทฺธา ฯ
               ปรมํ ปรมนฺติ โยธ ญตฺวา
#๑ ม. ทฺวิปทุตฺตมํ ฯ ๒ โป. สารถึ ฯ ๓ ยุ. น ปญฺจโมตฺถิ ฯ ๔ โป. ม.
#กํมคฺคชินํ ฯ ๕ โป. ม. มคฺคกฺขายี กถํ ฯ ยุ. มคฺคชฺฌายี กถํ ฯ
