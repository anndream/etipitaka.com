         อพลสฺสํว สีฆสฺโส           หิตฺวา ยาติ สุเมธโส ฯ
         อปฺปาเทน มฆวา           เทวานํ เสฏฺฐตํ คโต
         อปฺปมาทํ ปสํสนฺติ           ปมาโท ครหิโต สทา ฯ
         อปฺปมาทรโต ภิกฺขุ          ปมาเท ภยทสฺสิ วา
         สญฺโญชนํ อณณ ถูลํ           ฑหํ อคฺคีว คจฺฉติ ฯ
         อปฺปมาทรโต ภิกฺขุ          ปมาเท ภยทสฺสิ วา
         อภพฺโพ ปริหานาย          นิพฺพานสฺเสว สนฺติเก ฯ
                   อปฺปมาทวคฺโค ทุติโย ฯ
                       __________
                ธมฺมปทคาถาย ตติโย จิตฺตวคฺโค
  [๑๓] ๓ ผนฺทนํ จปลํ จิตฺตํ           ทุรกฺขํ ทุนฺนิวารยํ
         อุชุํ กโรติ เมธาวี          อุสุกาโรว เตชนํ
         วาริโชว ถเล ขิตฺโต        โอกโมกตอุพฺภโต
         ปริผนฺทติทํ จิตฺตํ            มารเธยฺยํ ปหาตเว ฯ
         ทุนฺนิคฺคหสฺส ลหุโน          ยตฺถ กามนิปาติโน
         จิตฺตสฺส ทมโถ สาธุ         จิตฺตํ ทนฺตํ สุขาวหํ ฯ
         สุทุทฺทสํ สุนิปุณํ             ยตฺถ กามนิปาตินํ
         จิตฺตํ รกฺเขถ เมธาวี        จิตฺตํ คุตฺตํ สุขาวหํ ฯ
         ทูรงฺคมํ เอกจรํ            อสรีรํ คุหาสยํ
