อาสงฺกถาติ  ฯ  เชตวเน  มหาราชาติ  ฯ  เตน  หิ เชตวนํ วิจินถาติ ฯ
อถ  โข  เต  อญฺญติตฺถิยา  ปริพฺพาชกา  เชตวนํ  วิจินิตฺวา  ยถานิกฺขิตฺตํ
ปริกฺขากูปา  อุทฺธริตฺวา  มญฺจกํ  อาโรเปตฺวา  สาวตฺถึ  ๑  ปเวเสตฺวา
รถิยาย  รถิยํ  สิงฺฆาฏเกน  สิงฺฆาฏกํ  อุปสงฺกมิตฺวา  มนุสฺเส  อุชฺฌาเปสุํ
ปสฺสถยฺยา   สมณานํ   สกฺยปุตฺติยานํ   กมฺมํ   อลชฺชิโน   อิเม   สมณา
สกฺยปุตฺติยา     ทุสฺสีลา    ปาปธมฺมา    มุสาวาทิโน    อพฺรหฺมจาริโน
อิเม   หิ   นาม   ธมฺมจาริโน   สมจาริโน  พฺรหฺมจาริโน  สจฺจวาทิโน
สีลวนฺโต    กลฺยาณธมฺมา    ปฏิชานิสฺสนฺติ    นตฺถิ    อิเมสํ   สามญฺญํ
นตฺถิ    อิเมสํ    พฺรหฺมญฺญํ   นฏฺฐํ   อิเมสํ   สามญฺญํ   นฏฺฐํ   อิเมสํ
พฺรหฺมญฺญํ    กุโต    อิเมสํ    สามญฺญํ    กุโต    อิเมสํ    พฺรหฺมญฺญํ
อปคตา    อิเม    สามญฺญา    อปคตา    อิเม   พฺรหฺมญฺญา   กถญฺหิ
นาม ปุริโส ปุริสกิจฺจํ กริตฺวา อิตฺถึ ชีวิตา โวโรเปสฺสตีติ ฯ
     [๑๐๔]   เตน   โข   ปน   สมเยน   สาวตฺถิยํ  มนุสฺสา  ภิกฺขู
ทิสฺวา   อสพฺภาหิ   ผรุสาหิ   วาจาหิ   อกฺโกสนฺติ  ปริภาสนฺติ  โรสนฺติ
วิเหสนฺติ   อลชฺชิโน   อิเม   สมณา   สกฺยปุตฺติยา  ทุสฺสีลา  ปาปธมฺมา
มุสาวาทิโน   อพฺรหฺมจาริโน   อิเม   หิ  นาม  ธมฺมจาริโน  สมจาริโน
พฺรหฺมจาริโน    สจฺจวาทิโน    สีลวนฺโต   กลฺยาณธมฺมา   ปฏิชานิสฺสนฺติ
นตฺถิ    อิเมสํ    สามญฺญํ   นตฺถิ   อิเมสํ   พฺรหฺมญฺญํ   นฏฺฐํ   อิเมสํ
สามญฺญํ     นฏฺฐํ    อิเมสํ    พฺรหฺมญฺญํ    กุโต    อิเมสํ    สามญฺญํ
กุโต    อิเมสํ    พฺรหฺมญฺญํ    อปคตา    อิเม    สามญฺญา   อปคตา
#๑ โป. สาวตฺถิยํ ฯ
