               เย เกจิ โลกสฺมึ อเนกรูปา
               โย เว อวิทฺวา อุปธึ กโรติ
               ปุนปฺปุนํ ทุกฺขมุเปติ มนฺโท
               ตสฺมา ปชานํ อุปธึ น กยิรา
               ทุกฺขสฺส ชาติปฺปภวานุปสฺสีติ ฯ
     [๓๙๓]    สิยา   อญฺเญนปิ   ปริยาเยน   สมฺมาทฺวยตานุปสฺสนาติ
อิติ   เจ   ภิกฺขเว   ปุจฺฉิตาโร   อสฺสุ   สิยาติสฺสุ   วจนียา   กถญฺจ
สิยา     ยงฺกิญฺจิ     ทุกฺขํ     สมฺโภติ     สพฺพํ     อวิชฺชาปจฺจยาติ
อยเมกานุปสฺสนา   อวิชฺชาย   เตฺวว  อเสสวิราคนิโรธา  นตฺถิ  ทุกฺขสฺส
สมฺภโวติ    อยํ    ทุติยานุปสฺสนา    เอวํ   สมฺมาทฺวยตานุปสฺสิโน   ฯ
ฯเปฯ อถาปรํ เอตทโวจ สตฺถา
           ชาติมรณสํสารํ            เย วชนฺติ ปุนปฺปุนํ
           อิตฺถภาวญฺญถาภาวํ         อวิชฺชาเยว สา คติ ฯ
           อวิชฺชา หายํ มหาโมโห     ยทิทํ สสฺสตํ ๑ จิรํ
           วิชฺชาคตา จ เย สตฺตา     น ๓  เต คจฺฉนฺติ ปุนพฺภวนฺติ ฯ
     [๓๙๔]   สิยา   อญฺเญนปิ   ปริยาเยน   ฯเปฯ   กถญฺจ   สิยา
ยงฺกิญฺจิ    ทุกฺขํ   สมฺโภติ   สพฺพํ   สงฺขารปจฺจยาติ   อยเมกานุปสฺสนา
สงฺขารานํ    เตฺวว    อเสสวิราคนิโรธา   นตฺถิ   ทุกฺขสฺส   สมฺภโวติ
อยํ    ทุติยานุปสฺสนา   เอวํ   สมฺมาทฺวยตานุปสฺสิโน   ฯเปฯ   อถาปรํ
เอตทโวจ สตฺถา
#๑ ม. ยุ. เยนิทํ สํสิตํ ฯ  ๓ ยุ. นาคจฺฉนฺติ ฯ
