อุทปาทิ   ฯ   สตฺตาหวทฺทลิกา   สีตวาตา   ทุทฺทนี   ๑  ฯ  อถ  โข
มุจฺจลินฺโท    นาคราชา    สกภวนา    นิกฺขมิตฺวา    ภควโต    กายํ
สตฺตกฺขตฺตุํ    โภเคหิ    ปริกฺขิปิตฺวา    อุปริ    มุทฺธนิ   มหนฺตํ   ผณํ
วิหจฺจ    อฏฺฐาสิ   มา   ภควนฺตํ   สีตํ   มา   ภควนฺตํ   อุณฺหํ   มา
ภควนฺตํ   ฑํสมกสวาตาตปสิรึสปสมฺผสฺสาติ   ๒   ฯ   อถ   โข  ภควา
ตสฺส   สตฺตาหสฺส   อจฺจเยน   ตมฺหา   สมาธิมฺหา   วุฏฺฐาสิ   ฯ  อถ
โข    มุจฺจลินฺโท    นาคราชา   วิทฺธํ   วิคตพลาหกํ   เทวํ   วิทิตฺวา
ภควโต  กายํ  ๓   โภเคหิ  นิเวเฐตฺวา  สกวณฺณํ  อภินิมฺมิตฺวา  ภควโต
ปุรโต   ว   อฏฺฐาสิ   ปญฺชลิโก   ภควนฺตํ   นมสฺสมาโน  ฯ  อถ  โข
ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ
          สุโข วิเวโก ตุฏฺฐสฺส       สุตธมฺมสฺส ปสฺสโต
          อพฺยาปชฺชํ สุขํ โลเก       ปาณภูเตสุ สญฺญโม ๔
          สุขา วิราคตา โลเก       กามานํ สมติกฺกโม
          อสฺมิมานสฺส [๕] วินโย    เอตํ เว ปรมํ สุขนฺติ ฯ ปฐมํ ฯ
     [๕๒]   ๒   เอวมฺเม   สุตํ   ฯ  เอกํ  สมยํ  ภควา  สาวตฺถิยํ
วิหรติ   เชตวเน   อนาถปิณฺฑิกสฺส   อาราเม   ฯ   เตน   โข   ปน
สมเยน     สมฺพหุลานํ     ภิกฺขูนํ    ปจฺฉาภตฺตํ    ปิณฺฑปาตปฏิกฺกนฺตานํ
อุปฏฺฐานสาลายํ    สนฺนิสินฺนานํ   สนฺนิปติตานํ   อยมนฺตรากถา   อุทปาทิ
โก  นุโข  อาวุโส  อิเมสํ  ทฺวินฺนํ  ราชูนํ  มหทฺธนตโร วา มหาโภคตโร
วา     มหาโกสตโร    วา    มหาวิชิตตโร    วา    มหาวาหนตโร
#๑ ม. ยุ. ทุทฺทินี ฯ  ๒ ม. ... สรีสปสมฺผสฺโสติ ฯ  ๓ ม. ยุ. กายา
#โภเค วินิเวเฐตฺวา สกวณฺณํ ปฏิสํหริตฺวา มาณวกวณฺณํ อภินิมฺมินิตฺวา ฯ  ๔ ม.
#๔ ม. ยุ. สํยโม ฯ  ๕ ม. ยุ. โย ฯ
