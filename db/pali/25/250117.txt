สนฺนิสินฺนานํ    สนฺนิปติตานํ    อยมนฺตรากถา    อุทปาทิ    ปิณฺฑปาติโก
อาวุโส     ภิกฺขุ     ปิณฺฑาย    จรนฺโต    ลภติ    กาเลน    กาลํ
มนาปิเก  จกฺขุนา  รูเป  ปสฺสิตุํ  ลภติ  กาเลน  กาลํ  มนาปิเก โสเตน
สทฺเท   โสตุํ   ลภติ  กาเลน  กาลํ  มนาปิเก  ฆาเนน  คนฺเธ  ฆายิตุํ
ลภติ   กาเลน   กาลํ  มนาปิเก  ชิวฺหาย  รเส  สายิตุํ  ลภติ  กาเลน
กาลํ   มนาปิเก   กาเยน   โผฏฺฐพฺเพ   ผุสิตุํ   ปิณฺฑปาติโก   อาวุโส
ภิกฺขุ   สกฺกโต   ครุกโต   มานิโต   ปูชิโต   อปจิโต   ปิณฺฑาย  จรติ
หนฺท   ๑   มยํ  อาวุโส  ปิณฺฑปาติกา  โหม  มยมฺปิ  ลจฺฉาม  กาเลน
กาลํ   มนาปิเก   จกฺขุนา   รูเป   ปสฺสิตุํ   มยมฺปิ   ลจฺฉาม  กาเลน
กาลํ   มนาปิเก   โสเตน   สทฺเท   โสตุํ   มยมฺปิ   ลจฺฉาม  กาเลน
กาลํ   มนาปิเก   ฆาเนน   คนฺเธ   ฆายิตุํ   มยมฺปิ  ลจฺฉาม  กาเลน
กาลํ   มนาปิเก   ชิวฺหาย   รเส   สายิตุํ   มยมฺปิ   ลจฺฉาม  กาเลน
กาลํ   มนาปิเก   กาเยน   โผฏฺฐพฺเพ  ผุสิตุํ  มยมฺปิ  สกฺกตา  ครุกตา
มานิตา   ปูชิตา   อปจิตา   ปิณฺฑาย   จริสฺสามาติ  ฯ  อยญฺจรหิ  เตสํ
ภิกฺขูนํ   อนฺตรากถา   โหติ   วิปฺปกตา  ฯ  อถโข  ภควา  สายณฺหสมยํ
ปฏิสลฺลานา     วุฏฺฐิโต     เยน     กเรริมณฺฑลมาโฬ    เตนุปสงฺกมิ
อุปสงฺกมิตฺวา     ปญฺญตฺเต    อาสเน    นิสีทิ    ฯ    นิสชฺช    โข
ภควา   ภิกฺขู   อามนฺเตสิ   กาย   นุตฺถ   ภิกฺขเว   เอตรหิ   กถาย
สนฺนิสินฺนา   กา  จ  ปน  โว  อนฺตรากถา  วิปฺปกตาติ  ฯ  อิธ  ภนฺเต
อมฺหากํ      ปจฺฉาภตฺตํ      ปิณฺฑปาตปฏิกฺกนฺตานํ     กเรริมณฺฑลมาเฬ
#๑ โป. ม. ยุ. หนฺท อาวุโส มยมฺปิ ฯ
