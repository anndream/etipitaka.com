          อุจฺฉินฺนภวตณฺหสฺส          สนฺตจิตฺตสฺส ภิกฺขุโน
          วิกฺขีโณ ชาติสํสาโร        นตฺถิ ตสฺส ปุนพฺภโวติ ฯ นวมํ ฯ
     [๑๐๙]   ๑๐   เอวมฺเม  สุตํ  ฯ  เอกํ  สมยํ  ภควา  สาวตฺถิยํ
วิหรติ  เชตวเน  อนาถปิณฺฑิกสฺส  อาราเม  ฯ  เตน  โข  ปน  สมเยน
อายสฺมา    สารีปุตฺโต   ภควโต   อวิทูเร   นิสินฺโน   โหติ   ปลฺลงฺกํ
อาภุชิตฺวา   อุชุํ   กายํ   ปณิธาย  อตฺตโน  อุปสมํ  ปจฺจเวกฺขมาโน  ฯ
อทฺทสา   โข   ภควา   อายสฺมนฺตํ  สารีปุตฺตํ  อวิทูเร  นิสินฺนํ  ปลฺลงฺกํ
อาภุชิตฺวา   อุชุํ   กายํ   ปณิธาย   อตฺตโน  อุปสมํ  ปจฺจเวกฺขมานํ  ฯ
อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ
          อุปสนฺตสนฺตจิตฺตสฺส         เนตฺติจฺฉินฺนสฺส ภิกฺขุโน
          วิกฺขีโณ ชาติสํสาโร        มุตฺโต โส มารพนฺธนาติ ฯ ทสมํ ฯ
                    เมฆิยวคฺโค จตุตฺโถ ฯ
                        ตสฺสุทฺทานํ
          เมฆิโย ๑ อุทฺธตา โคปาโล ชุณฺหา ๒ นาเคน ปญฺจมํ
          ปิณฺโฑโล สารีปุตฺโต จ      สุนฺทรี ภวติ อฏฺฐมํ
          อุปเสโน วงฺคนฺตปุตฺโต      สารีปุตฺโต จ เต รสาติ ฯ
                      ______________
#๑ โป. เมฆิย อุทฺธิกโต ปาณชุณฺหนาเคน ปญฺจมํ ฯ  ๒ ม. ยกฺโข ฯ
