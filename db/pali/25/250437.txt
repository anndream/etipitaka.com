อากงฺขนฺตา   อุปสมฺปทํ   จตฺตาโร   มาเส   ปริวสนฺติ  จตุนฺนํ  มาสานํ
อจฺจเยน  ปริวุฏฺฐปริวาเส  อารทฺธจิตฺตา  ภิกฺขู ปพฺพาเชนฺติ อุปสมฺปาเทนฺติ
ภิกฺขุภาวาย      ฯ      อหํ      จตฺตาริ     วสฺสานิ     ปริวสามิ
จตุนฺนํ    วสฺสานํ    อจฺจเยน    ปริวุฏฺฐปริวาสํ   อารทฺธจิตฺตา   ภิกฺขู
ปพฺพาเชนฺตุ   อุปสมฺปาเทนฺตุ   ภิกฺขุภาวายาติ   ฯ   อลตฺถ  โข  สภิโย
ปริพฺพาชโก    ภควโต    สนฺติเก    ปพฺพชฺชํ   อลตฺถ   อุปสมฺปทํ   ฯ
อจิรุปสมฺปนฺโน   โข   ปนายสฺมา   สภิโย  เอโก  วูปกฏฺโฐ  อปฺปมตฺโต
อาตาปี   ปหิตตฺโต   วิหรนฺโต   น   จิรสฺเสว   ยสฺสตฺถาย   กุลปุตฺตา
สมฺมเทว  อคารสฺมา  อนคาริยํ  ปพฺพชนฺติ  ตทนุตฺตรํ  พฺรหฺมจริยปริโยสานํ
ทิฏฺเฐว     ธมฺเม     สยํ     อภิญฺญา     สจฺฉิกตฺวา     อุปสมฺปชฺช
วิหาสิ    ขีณา    ชาติ    วุสิตํ    พฺรหฺมจริยํ   กตํ   กรณียํ   นาปรํ
อิตฺถตฺตายาติ    อพฺภญฺญาสิ   ฯ   อญฺญตโร   โข   ปนายสฺมา   สภิโย
อรหตํ อโหสีติ ฯ
                     สภิยสุตฺตํ ฉฏฺฐมํ ฯ
                      ______________
           สุตฺตนิปาเต ตติยสฺส มหาวคฺคสฺส สตฺตมํ เสลสุตฺตํ
     [๓๗๓]  ๗  เอวมฺเม  สุตํ  ฯ  เอกํ  สมยํ  ภควา องฺคุตฺตราเปสุ
จาริกํ  จรมาโน  มหตา  ภิกฺขุสงฺเฆน  สทฺธึ  อฑฺฒเตรเสหิ ๑ ภิกฺขุสเตหิ
เยน     อาปณํ    นาม    องฺคุตฺตราปานํ    นิคโม    ตทวสริ    ฯ
#๑ อยํ ปาโฐ อฑฺฒเตฬสอิติปิ อฑฺฒเตลสอิติปิ วลญฺชิยติ ฯ
