          อหึสา สพฺพปาณานํ         อริโยติ ปวุจฺจติ ฯ
          น สีลพฺพตมตฺเตน          พาหุสจฺเจน วา ปน
          อถวา สมาธิลาเภน        วิวิตฺตสยเนน วา
          ผุสามิ เนกฺขมฺมสุขํ         อปุถุชฺชนเสวิตํ
          ภิกฺขุ วิสฺสาสมาปาทิ        อปฺปตฺโต อาสวกฺขยํ ฯ
                 ธมฺมฏฺฐวคฺโค เอกูนวีสติโม ฯ
                     __________________
               ธมฺมปทคาถาย วีสติโม มคฺควคฺโค
  [๓๐] ๒๐ มคฺคานฏฺฐงฺคิโก เสฏฺโฐ     สจฺจานํ จตุโร ปทา
          วิราโค เสฏฺโฐ ธมฺมานํ     ทิปทานญฺจ จกฺขุมา
          เอเสว มคฺโค นตฺถญฺโญ     ทสฺสนสฺส วิสุทฺธิยา ฯ
          เอตญฺหิ ตุเมฺห ปฏิปชฺชถ     มารสฺเสตํ ๑ ปโมหนํ
          เอตญฺหิ ตุเมฺห ปฏิปนฺนา     ทุกฺขสฺสนฺตํ กริสฺสถ ฯ
          อกฺขาโต โว มยา มคฺโค    อญฺญาย สลฺลสตฺถนํ ๒
          ตุเมฺหหิ กิจฺจํ อาตปฺปํ       อกฺขาตาโร ตถาคตา
          ปฏิปนฺนา ปโมกฺขนฺติ        ฌายิโน มารพนฺธนา ฯ
          สพฺเพ สงฺขารา อนิจฺจาติ    ยทา ปญฺญาย ปสฺสติ
          อถ นิพฺพินฺทติ ทุกฺเข        เอส มคฺโค วิสุทฺธิยา ฯ
          สพฺเพ สงฺขารา ทุกฺขาติ     ยทา ปญฺญาย ปสฺสติ
#๑ โป. มารเสนปฺปโมหนํ ฯ     ๒ ม. สลฺลกนฺตนํ ฯ ยุ. สลฺลสนฺถนํ ฯ
