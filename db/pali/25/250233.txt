ภิกฺขเว   อนภิชานํ   อปริชานํ  ตตฺถ  จิตฺตํ  อวิราชยํ  อปฺปชหํ  อภพฺโพ
ทุกฺขกฺขยาย   โลภญฺจ   โข   ภิกฺขเว   อภิชานํ   ปริชานํ  ตตฺถ  จิตฺตํ
วิราชยํ   ปชหํ  ภพฺโพ  ทุกฺขกฺขยายาติ  ฯ  เอตมตฺถํ  ภควา  อโวจ  ฯ
ตตฺเถตํ อิติ วุจฺจติ
          เยน โลเภน ลุทฺธาเส      สตฺตา คจฺฉนฺติ ทุคฺคตึ
          ตํ โลภํ สมฺมทญฺญาย        ปชหนฺติ วิปสฺสิโน
          ปหาย น ปุนายนฺติ         อิมํ โลกํ กุทาจนนฺติ ฯ
       อยมฺปิ อตฺโถ วุตฺโต ภควตา     อิติ เม สุตนฺติ ฯ นวมํ ฯ
     [๑๘๘]   ๑๐   วุตฺตํ   เหตํ   ภควตา   วุตฺตมรหตาติ  เม  สุตํ
โทสํ   ภิกฺขเว   อนภิชานํ   อปริชานํ   ตตฺถ  จิตฺตํ  อวิราชยํ  อปฺปชหํ
อภพฺโพ    ทุกฺขกฺขยาย    โทสญฺจ   โข   ภิกฺขเว   อภิชานํ   ปริชานํ
ตตฺถ   จิตฺตํ   วิราชยํ   ปชหํ   ภพฺโพ   ทุกฺขกฺขยายาติ   ฯ  เอตมตฺถํ
ภควา อโวจ ฯ ตตฺเถตํ อิติ วุจฺจติ
          เยน โทเสน ทุฏฺฐาเส      สตฺตา คจฺฉนฺติ ทุคฺคตึ
          ตํ โทสํ สมฺมทญฺญาย        ปชหนฺติ วิปสฺสิโน
          ปหาย น ปุนายนฺติ         อิมํ โลกํ กุทาจนนฺติ ฯ
      อยมฺปิ อตฺโถ วุตฺโต ภควตา      อิติ เม สุตนฺติ ฯ ทสมํ ฯ
                    ปาฏิโภควคฺโค ปฐโม ฯ
                        ตสฺสุทฺทานํ
                  ราคโทสา ๑ อถ โมโห
#๑ โป. ราโค โทโส ฯ
