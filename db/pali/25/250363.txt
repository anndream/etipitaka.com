           กากา คิชฺฌา จ ขาทนฺติ     เย จญฺเญ สนฺติ ปาณิโน ฯ
           สุตฺวาน พุทฺธวจนํ          ภิกฺขุ ปญฺญาณวา อิธ
           โส โข นํ ปริชานาติ       ยถาภูตญฺหิ ปสฺสติ ฯ
           ยถา อิทํ ตถา เอตํ        ยถา เอตํ ตถา อิทํ
           อชฺฌตฺตญฺจ พหิทฺธา จ       กาเย ฉนฺทํ วิราชเย ฯ
           ฉนฺทราควิรตฺโต โส        ภิกฺขุ ปญฺญาณวา อิธ
           อชฺฌคา อมตํ สนฺตึ         นิพฺพานปทมจฺจุตํ ๑ ฯ
           ทิปาทโกยํ ๒ อสุจิ        ทุคฺคนฺโธ ปริหีรติ ๓
           นานากุณปปริปูโร          วิสฺสวนฺโต ตโต ตโต ฯ
           เอตาทิเสน กาเยน        โย มญฺเญ อุณฺณเมตเว
           ปรํ วา อวชาเนยฺย        กิมญฺญตฺร อทสฺสนาติ ฯ
                    วิชยสุตฺตํ เอกาทสมํ ฯ
                      ______________6
             สุตฺตนิปาเต อุรควคฺคสฺส ทฺวาทสมํ มุนิสุตฺตํ
  [๓๑๓] ๑๒ สนฺถวาโต ภยํ ชาตํ        กิเกตา ชายเต รโช
           อนิเกตมสนฺถวํ            เอตํ เว มุนิทสฺสนํ ฯ
               โย ชาตมุจฺฉิชฺช น โรปเยยฺย
               ชายนฺตมสฺส นานุปฺปเวจฺเฉ
               ตมาหุ เอกํ มุนินํ จรนฺตํ
#๑ โป. ม. นิพฺพานํ ปทมจฺจุตํ ฯ ๒ ม. ทฺวิปาทโกยํ ฯ  ๓ ม. ปริหารติ ฯ
