สนฺตมานสํ   อุตฺตมทมถสมถํ   อนุปฺปตฺตํ   ทนฺตํ   คุตฺตํ   ยตินฺทฺริยํ   ๑
นาคํ     ทิสฺวาน     เยน     ภควา    เตนุปสงฺกมิ    อุปสงฺกมิตฺวา
ภควโต   ปาเท   สิรสา   นิปติตฺวา  ภควนฺตํ  เอตทโวจ  เทเสตุ  เม
ภนฺเต   ภควา   ธมฺมํ   เทเสตุ   สุคโต   ธมฺมํ   ยํ  มมสฺส  ทีฆรตฺตํ
หิตาย สุขายาติ ฯ
     [๔๙]  เอวํ  วุตฺเต  ภควา  พาหิยํ  ทารุจีริยํ  เอตทโวจ อกาโล
โข   ตาว   พาหิย  อนฺตรฆรํ  ๒  ปวิฏฺฐมฺหา  ปิณฺฑายาติ  ฯ  ทุติยมฺปิ
โข   พาหิโย   ทารุจีริโย   ภควนฺตํ   เอตทโวจ  ทุชฺชานํ  โข  ปเนตํ
ภนฺเต    ภควโต   วา   ชีวิตนฺตรายานํ   มยฺหํ   วา   ชีวิตนฺตรายานํ
เทเสตุ   เม   ภนฺเต   ภควา   ธมฺมํ   เทเสตุ   สุคโต   ธมฺมํ   ยํ
มมสฺส  ทีฆรตฺตํ  หิตาย  สุขายาติ  ฯ  ทุติยมฺปิ โข ภควา พาหิยํ ทารุจีริยํ
เอตทโวจ    อกาโล    โข    ตาว   พาหิย   อนฺตรฆรํ   ปวิฏฺฐมฺหา
ปิณฺฑายาติ   ฯ   ตติยมฺปิ  โข  พาหิโย  ทารุจีริโย  ภควนฺตํ  เอตทโวจ
ทุชฺชานํ   โข   ปเนตํ   ภนฺเต   ภควโต   วา   ชีวิตนฺตรายานํ  มยฺหํ
วา   ชีวิตนฺตรายานํ   เทเสตุ   เม   ภนฺเต   ภควา   ธมฺมํ  เทเสตุ
สุคโต   ธมฺมํ   ยํ   มมสฺส   ทีฆรตฺตํ   หิตาย   สุขายาติ   ฯ  ตสฺมา
ติห   เต   พาหิย   เอวํ   สิกฺขิตพฺพํ  ทิฏฺเฐ  ทิฏฺฐมตฺตํ  ภวิสฺสติ  สุเต
สุตมตฺตํ      ภวิสฺสติ     มุเต     มุตมตฺตํ     ภวิสฺสติ     วิญฺญาเต
วิญฺญาตมตฺตํ  ภวิสฺสตีติ  เอวญฺหิ  เต  พาหิย  สิกฺขิตพฺพํ  ฯ  ยโต ๓  โข
เต   พาหิย   ทิฏฺเฐ   ทิฏฺฐมตฺตํ   ภวิสฺสติ   สุเต   สุตมตฺตํ   ภวิสฺสติ
#๑ โป. ยุ. สนฺตินฺทฺริยํ ฯ  ๒ ยุ. อยํ ปาโฐ นตฺถิ ฯ  ๓ โป. ตสฺส ฯ
