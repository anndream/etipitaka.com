           พาวริสฺส จ ตุยฺหํ วา       สพฺเพสํ สพฺพสํสยํ
           กตาวกาสา ปุจฺฉโวฺห       ยงฺกิญฺจิ มนสิจฺฉถ
           สมฺพุทฺเธน กโตกาโส       นิสีทิตฺวาน ปญฺชลี
           อชิโต ปฐมํ ปญฺหํ          ตตฺถ ปุจฺฉิ ๑ ตถาคตนฺติ ฯ
                    วตฺถุคาถา นิฏฺฐิตา ฯ
                    ___________________
         สุตฺตนิปาเต ปญฺจมสฺส ปารายนวคฺคสฺส ปฐมา อชิตปญฺหา
   [๔๒๕] ๑ เกนสฺสุ นิวุโต โลโก       (อิจฺจายสฺมา อชิโต)
                                 เกนสฺสุ นปฺปกาสติ
           กิสฺสาภิเลปนํ พฺรูสิ         กึสุ ตสฺส มหพฺภยํ ฯ
           อวิชฺชาย นิวุโต โลโก      (อชิตาติ ภควา)
                                 เววิจฺฉา (ปมาทา) นปฺปกาสติ
           ชปฺปาภิเลปนํ พฺรูมิ         ทุกฺขมสฺส มหพฺภยํ ฯ
           สวนฺติ สพฺพธิ โสตา        (อิจฺจายสฺมา อชิโต)
                                 โสตานํ กึ นิวารณํ
           โสตานํ สํวรํ พฺรูหิ         เกน โสตา ปิถิยฺยเร ๒ ฯ
           ยานิ โสตานิ โลกสฺมึ       (อชิตาติ ภควา) สติ เตสํ นิวารณํ
           โสตานํ สํวรํ พฺรูมิ         ปญฺญาเยเต ปิถิยฺยเร ๓  ฯ
           ปญฺญา เจว สตี จ ๔      (อิจฺจายสฺมา อชิโต) นามรูปญฺจ มาริส
#๑ ม. ยุ. .. ปุจฺฉา ฯ  อิโต ปรํ สพฺพตฺถ อีทิสเมว ฯ  ๒-๓ ม. ปิธิยฺยเร ฯ
#๔ ม. สติยญฺจ ฯ
