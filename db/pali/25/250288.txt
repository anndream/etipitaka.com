นิรยํ    อุปปนฺนา   ทิฏฺฐา   มยา   ภิกฺขเว   สตฺตา   สกฺกาเรน   จ
อสกฺกาเรน   จ   ตทุภเยน   อภิภูตา  ปริยาทินฺนจิตฺตา  กายสฺส  เภทา
ปรมฺมรณา อปายํ ทุคฺคตึ วินิปาตํ นิรยํ อุปปนฺนาติ ฯ
          ยสฺส สกฺการิยมานสฺส ๑    อสกฺกาเรน จูภยํ
          สมาธิ น วิกมฺปติ          อปฺปมาทวิหาริโน
          ตํ ฌายินํ สาตติกํ          สุขุมทิฏฺฐิวิปสฺสกํ
          อุปาทานกฺขยารามํ         อาหุ สปฺปุริโส อิตีติ ฯ ทุติยํ ฯ
     [๒๖๐]  ๓  ตโยเม  ภิกฺขเว  เทเวสุ  เทวสทฺทา นิจฺฉรนฺติ สมยา
สมยํ   อุปาทาย   กตเม  ตโย  ๑  ยสฺมึ  ภิกฺขเว  สมเย  อริยสาวโก
เกสมสฺสุํ   โอหาเรตฺวา   กาสายานิ  วตฺถานิ  อจฺฉาเทตฺวา  อคารสฺมา
อนคาริยํ    ปพฺพชฺชาย    เจเตติ    ตสฺมึ   [๒]   สมเย   เทเวสุ
เทวสทฺโท   นิจฺฉรติ   เอโส   อริยสาวโก   มาเรน  สทฺธึ  สงฺคามาย
เจเตตีติ   อยํ   ภิกฺขเว   ปฐโม  เทเวสุ  เทวสทฺโท  นิจฺฉรติ  สมยา
สมยํ   อุปาทาย   ฯ   ๒   ปุน   จ   ปรํ   ภิกฺขเว   ยสฺมึ   สมเย
อริยสาวโก    สตฺตนฺนํ   โพธิปกฺขิยานํ   ธมฺมานํ   ภาวนานุโยคมนุยุตฺโต
วิหรติ   ตสฺมึ   ภิกฺขเว   สมเย   เทเวสุ  เทวสทฺโท  นิจฺฉรติ  เอโส
อริยสาวโก   มาเรน  สทฺธึ  สงฺคาเมตีติ  อยํ  ภิกฺขเว  ทุติโย  เทเวสุ
เทวสทฺโท   นิจฺฉรติ   สมยา   สมยํ   อุปาทาย   ฯ  ๓  ปุน  จ  ปรํ
ภิกฺขเว  ยสฺมึ  สมเย  อริยสาวโก  อาสวานํ  ขยา  อนาสวํ เจโตวิมุตฺตึ
ปญฺญาวิมุตฺตึ     ทิฏฺเฐว     ธมฺเม     สยํ     อภิญฺญา    สจฺฉิกตฺวา
#๑ ม. ยุ. สกฺกริยมานสฺส ฯ  ๒ ยุ. ภิกฺขเว ฯ
