พฺรหฺมจริยํ      จริตุํ      ยนฺนูนาหํ      เกสมสฺสุํ      โอหาเรตฺวา
กาสายานิ   วตฺถานิ   อจฺฉาเทตฺวา  อคารสฺมา  อนคาริยํ  ปพฺพเชยฺยนฺติ
ปพฺพาเชตุ   มํ   ภนฺเต  อยฺโย  มหากจฺจาโนติ  ฯ  อถ  โข  อายสฺมา
มหากจฺจาโน โสณํ อุปาสกํ โกฏิกณฺณํ ปพฺพาเชสิ ฯ
     [๑๒๑]  เตน  โข  ปน  สมเยน อวนฺติทกฺขิณาปโถ ๑ อปฺปภิกฺขุโก
โหติ    ฯ    อถ    โข   อายสฺมา   มหากจฺจาโน   ติณฺณํ   วสฺสานํ
อจฺจเยน    กิจฺเฉน    กสิเรน    ตโต    ตโต   ทสวคฺคํ   ภิกฺขุสงฺฆํ
สนฺนิปาเตตฺวา  อายสฺมนฺตํ  โสณํ  อุปสมฺปาเทสิ  ฯ  อถ  โข  อายสฺมโต
โสณสฺส    วสฺสํ   วุฏฺฐสฺส   รโหคตสฺส   ปฏิสลฺลีนสฺส   เอวํ   เจตโส
ปริวิตกฺโก   อุทปาทิ   น   โข   เม   โส   ภควา   สมฺมุขา  ทิฏฺโฐ๓
อปิ   จ   สุโต   เยว   เม   โส   ภควา  อีทิโส  จ  อีทิโส  จาติ
สเจ    มํ    อุปชฺฌาโย    อนุชาเนยฺย    คจฺเฉยฺยาหํ   ตํ   ภควนฺตํ
ทสฺสนาย   อรหนฺตํ   สมฺมาสมฺพุทฺธนฺติ   ฯ   อถ  โข  อายสฺมา  โสโณ
สายณฺหสมยํ     ปฏิสลฺลานา    วุฏฺฐิโต    เยนายสฺมา    มหากจฺจาโน
เตนุปสงฺกมิ    อุปสงฺกมิตฺวา    อายสฺมนฺตํ   มหากจฺจานํ   อภิวาเทตฺวา
เอกมนฺตํ    นิสีทิ   ฯ   เอกมนฺตํ   นิสินฺโน   โข   อายสฺมา   โสโณ
อายสฺมนฺตํ   มหากจฺจานํ   เอตทโวจ   อิธ   มยฺหํ   ภนฺเต  รโหคตสฺส
ปฏิสลฺลีนสฺส   เอวํ   เจตโส   ปริวิตกฺโก   อุทปาทิ  น  โข  เม  โส
ภควา   สมฺมุขา   ทิฏฺโฐ   อปิ   จ   สุโต   เยว   เม  โส  ภควา
อีทิโส    จ    อีทิโส    จาติ   สเจ   มํ   อุปชฺฌาโย   อนุชาเนยฺย
#๑ โป. ยุ. อวนฺตีสุ ทกฺขิณาปโถ
