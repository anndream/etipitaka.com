         มาวมญฺเญถ ปาปสฺส         น มตฺตํ ๑ อาคมิสฺสติ
         อุทพินฺทุนิปาเตน            อุทกุมฺโภปิ ปูรติ
         อาปูรติ พาโล ปาปสฺส       โถกํ โถกํปิ อาจินํ ฯ
         มาวมญฺเญถ ปุญฺญสฺส         น มตฺตํ อาคมิสฺสติ
         อุทพินฺทุนิปาเตน            อุทกุมฺโภปิ ปูรติ
         อาปูรติ ธีโร ปุญฺญสฺส        โถกํ โถกํปิ อาจินํ ฯ
         วาณิโชว ภยํ มคฺคํ          อปฺปสตฺโถ มหทฺธโน
         วิสํ ชีวิตุกาโมว            ปาปานิ ปริวชฺชเย ฯ
         ปาณิมฺหิ เจ วโณ นาสฺส      หเรยฺย ปาณินา วิสํ
         นาพฺพณํ วิสมเนฺวติ          นตฺถิ ปาปํ อกุพฺพโต ฯ
               โย อปฺปทุฏฺฐสฺส นรสฺส ทุสฺสติ
               สุทฺธสฺส โปสสฺส อนงฺคณสฺส
               ตเมว พาลํ ปจฺเจติ ปาปํ
               สุขุโม รโช ปฏิวาตํว ขิตฺโต ฯ
         คพฺภเมเก อุปปชฺชนฺติ        นิรยํ ปาปกมฺมิโน
         สคฺคํ สุคติโน ยนฺติ          ปรินิพฺพนฺติ อนาสวา ฯ
               น อนฺตลิกฺเข น สมุทฺทมชฺเฌ
               น ปพฺพตานํ วิวรํ ปวีสํ ๒
#๑ ยุ. น มนฺตํ ฯ ม. น มนฺทํ ฯ     ๒ ม. ยุ. ปวิสฺส ฯ
