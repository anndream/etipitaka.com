ทิฏฺโฐสิ   ภควตา   นตฺถิ   เต   ภิกฺขูหิ   สทฺธึ  สํวาโสติ  ฯ  ตติยมฺปิ
โข  โส  ปุคฺคโล  ตุณฺหี  อโหสิ  ฯ  อถ  โข อายสฺมา มหาโมคฺคลฺลาโน
ตํ    ปุคฺคลํ    พาหายํ    คเหตฺวา   พหิทฺวารโกฏฺฐกา   นิกฺขาเมตฺวา
สุจิฆฏิกํ     ทตฺวา     เยน    ภควา    เตนุปสงฺกมิ    อุปสงฺกมิตฺวา
ภควนฺตํ    เอตทโวจ    นิกฺขามิโต    ภนฺเต    โส   ปุคฺคโล   มยา
ปริสุทฺธา   ปริสา   อุทฺทิสตุ   ภนฺเต   ภควา  ภิกฺขูนํ  ปาติโมกฺขนฺติ  ฯ
อจฺฉริยํ    โมคฺคลฺลาน    อพฺภูตํ    โมคฺคลฺลาน   ยาว   พาหาคหณาปิ
นาเมโส  โมฆปุริโส  อาคมิสฺสตีติ  ๑  ฯ  อถโข ภควา ภิกฺขู อามนฺเตสิ
นทานาหํ    ภิกฺขเว    อิโต    ปรํ   อุโปสถํ   กริสฺสามิ   ปาติโมกฺขํ
อุทฺทิสิสฺสามิ  ตุเมฺห  ๒  เยว  ภิกฺขเว  ๓  อิโต ปรํ อุโปสถํ กเรยฺยาถ
ปาติโมกฺขํ    อุทฺทิเสยฺยาถ    อฏฺฐานเมตํ    ภิกฺขเว   อนวกาโส   ยํ
ตถาคโต    อปริสุทฺธาย    ปริสาย    อุโปสถํ    กเรยฺย   ปาติโมกฺขํ
อุทฺทิเสยฺยาถาติ ฯ
     [๑๑๗]   อฏฺฐิเม   ภิกฺขเว   มหาสมุทฺเท  อจฺฉริยา  อพฺภูตธมฺมา
เย ทิสฺวา ทิสฺวา อสุรา มหาสมุทฺเท อภิรมนฺติ กตเม อฏฺฐ
     ๑     มหาสมุทฺโท     ภิกฺขเว    อนุปุพฺพนินฺโน    อนุปุพฺพโปโณ
อนุปุพฺพปพฺภาโร  นายตเกเนว  ๔  ปปาโต  ยํ  ๕ ภิกฺขเว มหาสมุทฺโท
อนุปุพฺพนินฺโน   อนุปุพฺพโปโณ   อนุปุพฺพปพฺภาโร   นายตเกเนว   ปปาโต
อยํ    ภิกฺขเว    มหาสมุทฺเท    ปฐโม   อจฺฉริโย   อพฺภูตธมฺโม   ยํ
ทิสฺวา ทิสฺวา อสุรา มหาสมุทฺเท อภิรมนฺติ ฯ
#๑ ม. อาคเมสฺสตีติ ฯ ๒ โป. ม. ยุ. ตุเมฺหวทานิ ฯ ๓ ยุ. อยํ ปาโฐ นตฺถิ ฯ
#๔ โป. ม. สพฺพตฺถ อายนเกเนวาติ ทิสฺสติ  ๕ โป. อยมฺปิ ฯ ม. ยุ. ยมฺปิ ฯ
