          ฉสุ โลโก สมุปฺปนฺโน       (เหมวตาติ ภควา)
                                ฉสุ กุพฺพติ สนฺถวํ
          ฉนฺนเมว อุปาทาย         ฉสุ โลโก วิหญฺญติ ฯ
          กตมนฺตํ อุปาทานํ          ยตฺถ โลโก วิหญฺญติ
          นิยฺยานํ ปุจฺฉิโต พฺรูหิ       กถํ ทุกฺขา ปมุญฺจติ ฯ
          ปญฺจ กามคุณา โลเก       มโนฉฏฺฐา ปเวทิตา
          เอตฺถ ฉนฺทํ วิราเชตฺวา     เอวํ ทุกฺขา ปมุญฺจติ ฯ
          เอตํ โลกสฺส นิยฺยานํ       อกฺขาตํ โว ๑ ยถาตถํ
          เอตํ โว อหมกฺขามิ        เอวํ ทุกฺขา ปมุญฺจติ ฯ
          โกสูธ ตรติ โอฆํ          โกธ ตรติ อณฺณวํ
          อปฺปติฏฺเฐ อนาลมฺเพ       โก คมฺภีเร น สีทติ ฯ
          สพฺพทา สีลสมฺปนฺโน        ปญฺญวา สุสมาหิโต
          อชฺฌตฺตสญฺญี ๒ สติมา      โอฆํ ตรติ ทุตฺตรํ ฯ
          วิรโต กามสญฺญาย         สพฺพสํโยชนาติโค ๓
          นนฺทิภวปริกฺขีโณ           โส คมฺภีเร น สีทติ ฯ
               คมฺภีรปญฺญํ นิปุณตฺถทสฺสึ
               อกิญฺจนํ กามภเว อสตฺตํ
               ตํ ปสฺสถ สพฺพธิ วิปฺปมุตฺตํ
               ทิเพฺย ปเถ กมฺมานํ ๔ มเหสึ
               อโนมนามํ นิปุณตฺถทสฺสึ
#๑ โป. เต ฯ  ๒ ม. ยุ. อชฺฌตฺตจินฺตี ฯ  ๓ โป. สพฺพโยชนาติโต ฯ ๔ โป.
#ม. ยุ. กมมานํ ฯ
