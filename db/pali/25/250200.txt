               น หิ ชาตุ สโยชนสงฺคสตฺตา
               โอฆนฺตเรยฺยุํ วิปุลํ มหนฺตนฺติ ฯ ตติยํ ฯ
     [๑๕๐]  ๔  เอวมฺเม  สุตํ  ฯ  เอกํ  สมยํ ภควา สาวตฺถิยํ วิหรติ
เชตวเน   อนาถปิณฺฑิกสฺส   อาราเม   ฯ   เตน   โข   ปน  สมเยน
สาวตฺถิยํ  ๑  มนุสฺสา  เยภุยฺเยน  กาเมสุ  สตฺตา  โหนฺติ รตฺตา คิทฺธา
คธิตา    มุจฺฉิตา    อชฺโฌปนฺนา   อนฺธิกตา   สมฺมตฺตกชาตา   กาเมสุ
วิหรนฺติ  ฯ  อถ  โข  ภควา  ปุพฺพณฺหสมยํ  นิวาเสตฺวา  ปตฺตจีวรมาทาย
สาวตฺถิยํ    ปิณฺฑาย    ปาวิสิ    ฯ    อทฺทสา    โข   ภควา   เต
สาวตฺถิยํ  มนุสฺเส  เยภุยฺเยน  กาเมสุ  สตฺเต  คิทฺเธ คธิเต อชฺโฌปนฺเน
อนฺธิกเต   สมฺมตฺตกชาเต   กาเมสุ   วิหรนฺเต   ฯ   อถ  โข  ภควา
เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ
        กามนฺธา ชาลสญฺฉนฺนา ๒   ตณฺหาฉทนจฺฉาทิตา
        ปมตฺตพนฺธุนา ๓  พนฺธา ๔  มจฺฉาว กุมฺมินามุเข
        ชรามรณํ ๕ คจฺฉนฺติ       วจฺโฉ ขีรปโกว มาตรนฺติ ฯ จตุตฺถํ ฯ
   [๑๕๑]   ๕   เอวมฺเม   สุตํ   ฯ   เอกํ  สมยํ  ภควา  สาวตฺถิยํ
วิหรติ  เชตวเน  อนาถปิณฺฑิกสฺส  อาราเม  ฯ  เตน  โข  ปน  สมเยน
อายสฺมา    ลกุณฺฐกภทฺทิโย    สมฺพหุลานํ    ภิกฺขูนํ   ปิฏฺฐิโต   ปิฏฺฐิโต
เยน   ภควา   เตนุปสงฺกมิ   ฯ   อทฺทสา   โข   ภควา   อายสฺมนฺตํ
ลกุณฺฐกภทฺทิยํ    ทูรโตว    สมฺพหุลานํ    ภิกฺขูนํ    ปิฏฺฐิโต    ปิฏฺฐิโต
อาคจฺฉนฺตํ   ทุพฺพณฺณํ   ทุทฺทสฺสิกํ   ๖   โอโกฏิมกํ   เยภุยฺเยน  ภิกฺขูนํ
#๑ โป. ม. สาวตฺถิยา ฯ  ๒ โป. ชาลปริกิณฺณา ฯ  ๓ โป. ปมตฺตา พนฺธนา พทฺธา ฯ
#๔ ม. พทฺธา ฯ  ๕ ม. ชรามรณมเนฺวนฺติ ฯ  ๖ ม. ทุทฺทสิกํ ฯ
