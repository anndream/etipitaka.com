          อถ นิพฺพินฺทติ ทุกฺเข        เอส มคฺโค วิสุทฺธิยา ฯ
          สพฺเพ ธมฺมา อนตฺตาติ      ยทา ปญฺญาย ปสฺสติ
          อถ นิพฺพินฺทติ ทุกฺเข        เอส มคฺโค วิสุทฺธิยา ฯ
               อุฏฺฐานกาลมฺหิ อนุฏฺฐหาโน
               ยุวา พลี อาลสิยํ อุเปโต
               สํสนฺนสงฺกปฺปมโน กุสีโต
               ปญฺญาย มคฺคํ อลโส น วินฺทติ ฯ
               วาจานุรกฺขี มนสา สุสํวุโต
               กาเยน จ อกุสลํ น กยิรา
               เอเต ตโย กมฺมปเถ วิโสธเย
               อาราธเย มคฺคํ อิสิปฺปเวทิตํ ฯ
          โยคา เว ชายตี ๑ ภูริ ๒ อโยคา ภูริสงฺขโย
          เอตํ เทฺวธา ปถํ ญตฺวา     ภวาย วิภวาย จ
          ตถตฺตานํ นิเวเสยฺย        ยถา ภูริ ปวฑฺฒติ ฯ
          วนํ ฉินฺทถ มา รุกฺขํ        วนโต ชายตี ภยํ
          เฉตฺวา วนญฺจ วนถญฺจ      นิพฺพนา โหถ ภิกฺขโว ฯ
               ยาวํ หิ วนโถ น ฉิชฺชติ
               อณุมตฺโตปิ นรสฺส นาริสุ
               ปฏิพทฺธมโน ว ตาว โส
               วจฺโฉ ขีรปโกว มาตริ ฯ
#๑ ยุ. ชายเต ฯ     ๒ ยุ. ภูรี ฯ
