จสฺส   กโต   ตสฺส   กา   คติ   โก   อภิสมฺปราโยติ   ฯ   ปณฺฑิโต
ภิกฺขเว  พาหิโย  ทารุจีริโย  ปจฺจปาทิ  ๑  ธมฺมสฺสานุธมฺมํ  น จ [๒]
ธมฺมาธิกรณํ  วิเหเสติ  ๓   ปรินิพฺพุโต ภิกฺขเว พาหิโย ทารุจีริโยติ ฯ อถ
โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ
          ยตฺถ อาโป จ ปฐวี        เตโช วาโย น คาธติ
          น ตตฺถ สุกฺกา โชตนฺติ      อาทิจฺโจ นปฺปกาสติ
          น ตตฺถ จนฺทิมา ภาติ       ตโม ตตฺถ น วิชฺชติ ฯ
          ยทา จ อตฺตนาเวทิ        มุนิ โมเนน พฺราหฺมโณ
          อถ รูปา อรูปา จ         สุขทุกฺขา ปมุจฺจตีติ ฯ ทสมํ ฯ
     (๔) ... ... ... ...       ... ... ... ... ... ... ...
                        โพธิวคฺโค ปฐโม ฯ
                           ตสฺสุทฺทานํ
          ตโย ๕ จ โพธิ นิโคฺรโธ   เต เถรา กสฺสเปน จ
          ปาวาย ๖ สงฺคามชิ       ชฏิลา พาหิเยน เต รสาติ ฯ
                   อุทาเน ทุติโย มุจฺจลินฺทวคฺโค
     [๕๑]   ๑   เอวมฺเม   สุตํ  ฯ  เอกํ  สมยํ  ภควา  อุรุเวลายํ
วิหรติ   นชฺชา   เนรญฺชราย   ตีเร  มุจฺจลินฺทมูเล  ปฐมาภิสมฺพุทฺโธ  ฯ
เตน   โข   ปน   สมเยน   ภควา   สตฺตาหํ  เอกปลฺลงฺเกน  นิสินฺโน
โหติ  วิมุตฺติสุขํ  ปฏิสํเวที  ฯ  เตน  โข  ปน  สมเยน  มหาอกาลเมโฆ
#๑ โป. ปจฺจุปฺปาทิ ฯ  ๒ ม. ยุ. มํ ฯ  ๓ โป. วิเหสติ ฯ ม. วิเหเสสิ ฯ
#๔ โป. ม. ยุ. อยมฺปิ อุทาโน วุตฺโต ภควตา อิติ เม สุตนฺติ ฯ  ๕ ม. ตโย
#โพธี จ หหหุงฺโก พฺราหฺมณา กสฺสเปน จ อชสงฺคามชฏิลา พาหิเยนาติ เตรสาติ ฯ
#๖ ยุ. ปาเตฬี ฯ
