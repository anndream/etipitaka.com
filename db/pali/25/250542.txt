               อเนกรูปมฺปิ ปหาย สพฺพํ
               ตณฺหํ ปริญฺญาย อนาสวา เย
               อหมฺปิ เต โอฆติณฺณาติ พฺรูมีติ ฯ
               นนฺทมาณวกปญฺหา สตฺตมา ฯ
                     _______________
      สุตฺตนิปาเต ปญฺจมสฺส ปารายนวคฺคสฺส อฏฺฐมา เหมกปญฺหา
   [๔๓๒] ๘ เยเม ปุพฺเพ วิยากํสุ       (อิจฺจายสฺมา เหมโก)
                                 (หุรํ โคตมสาสนา)
           อิจฺจาสิ อิติ ภวิสฺสติ        สพฺพนฺตํ อิติหีติหํ
                                 สพฺพนฺตํ ตกฺกวฑฺฒนํ
           (นาหํ ตตฺถ อภิรมึ)
           ตฺวญฺจ เม ธมฺมมกฺขาหิ      ตณฺหานิคฺฆาตนํ มุนิ
           ยํ วิทิตฺวา สโต จรํ        ตเร โลเก วิสตฺติกํ ฯ
           อิธ ทิฏฺฐสุตมุตํ ๑ (วิญฺญาเตสุ) ปิยรูเปสุ เหมก
           ฉนฺทราควิโนทนํ           นิพฺพานปทมจฺจุตํ
           เอตทญฺญาย เย สตา       ทิฏฺฐธมฺมาภินิพฺพุตา
           อุปสนฺตา จ เต สตา ๒    ติณฺณา โลเก วิสตฺติกนฺติ ฯ
                  เหมกมาณวกปญฺหา อฏฺฐมา ฯ
                       _____________
#๑ โป. ทิฏฺฐํ สุตํ มุตํ ฯ ม. ยุ. ทิฏฺฐสุตมุตวิญฺญาเตสุ ฯ ๒ ม. ยุ. สทา ฯ
