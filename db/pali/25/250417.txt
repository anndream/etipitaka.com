               ตถาคโต อรหติ ปูรฬาสํ ฯ
               สงฺคาติโค ยสฺส น สนฺติ สงฺคา
               โย มานสตฺเตสุ อมานสตฺโต
               ทุกฺขํ ปริญฺญาย สเขตฺตวตฺถุํ
               ตถาคโต อรหติ ปูรฬาสํ ฯ
               อาสํ อนิสฺสาย วิเวกทสฺสี
               ปรเวทิยํ ทิฏฺฐิมุปาติวตฺโต
               อารมฺมณา ยสฺส น สนฺติ เกจิ
               ตถาคโต อรหติ ปูรฬาสํ ฯ
               ปโรปรา ยสฺส สเมจฺจ ธมฺมา
               วิธูปิตา อตฺถคตา น สนฺติ
               สนฺโต อุปาทานกฺขเย วิมุตฺโต
               ตถาคโต อรหติ ปูรฬาสํ ฯ
               สํโยชนํ ชาติขยนฺตทสฺสี
               โย ปานุที ราคปถํ อเสสํ
               สุทฺโธ นิทฺโทโส วิมโล อกาโม ๑
               ตถาคโต อรหติ ปูรฬาสํ ฯ
               โย อตฺตนาตฺตานํ ๒ นานุปสฺสติ
               สมาหิโต อุชุคโต ฐิตตฺโต
               ส เว อเนโช อขิโล ๓  อกงฺโข
#๑ ม. ยุ. อกาโจ ฯ  ๒ ม. อตฺตโน อตฺตานํ ฯ ๓ โป. อวิโล ฯ
