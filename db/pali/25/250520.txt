               สุตฺตนิปาเต จตุตฺถสฺส อฏฺฐกวคฺคสฺส
                    โสฬสมํ สารีปุตฺตสุตฺตํ
  [๔๒๓] ๑๖ นเม ทิฏฺโฐ อิโต ปุพฺเพ     (อิจฺจายสฺมา สารีปุตฺโต)
                                 น สุโต อุท กสฺสจิ
           เอวํ วคฺคุวโท สตฺถา       ตุสิตา คณิมาคโต ฯ
           สเทวกสฺส โลกสฺส         ยถา ทิสฺสติ จกฺขุมา
           สพฺพนฺตมํ วิโนเทตฺวา       เอโกว รติมชฺฌคา ฯ
           ตํ พุทฺธํ อสิตํ ตาทึ         อกุหํ คณิมาคตํ
           พหุนฺนมิธ พทฺธานํ          อตฺถี ปเญฺหน อาคมํ
           ภิกฺขุโน วิชิคุจฺฉโต         ภชโต ริตฺตมาสนํ
           รุกฺขมูลํ สุสานํ วา         ปพฺพตานํ คุหาสุ วา
           อุจฺจาวเจสุ สยเนสุ        คีวนฺโต ตตฺถ เภรวา
           เยหิ ภิกฺขุ น เวเธยฺย      นิคฺโฆเส สยนาสเน ฯ
           กตี ปริสฺสยา โลเก        คจฺฉโต อคตํ ทิสํ

           เย ภิกฺขุ อภิสมฺภเว        ปนฺตมฺหิ สยนาสเน ฯ
           กฺยาสฺส พฺยปถโย อสฺสุ      กฺยสฺสสฺสุ อิธ โคจรา
           กานิ สีลพฺพตานสฺส ๑      ปหิตตฺตสฺส ภิกฺขุโน
           กํ โส สิกฺขํ สมาทาย       เอโกทิ นิปโก สโต
           กมฺมาโร รชตสฺเสว        นิทฺธเม มลมตฺตโน ฯ
#๑ โป. ยุ. สีลพฺพานาสฺสุ ฯ
