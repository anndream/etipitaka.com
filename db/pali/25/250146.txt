เวฬุวเน   กลนฺทกนิวาเป   ฯ   เตน   โข   ปน   สมเยน  ราชคเห
สุปฺปพุทฺโธ  นาม  กุฏฺฐี  มนุสฺสทลิทฺโท  อโหสิ มนุสฺสกปโณ มนุสฺสวราโก ฯ
เตน    โข    ปน    สมเยน   ภควา   มหติยา   ปริสาย   ปริวุโต
ธมฺมํ   เทเสนฺโต   นิสินฺโน   โหติ  ฯ  อทฺทสา  โข  สุปฺปพุทฺโธ  กุฏฺฐี
(๑)  มหาชนกายํ  ทูรโต  ว  สนฺนิปติตํ  ทิสฺวานสฺส  เอตทโหสิ นิสฺสํสยํ
โข   เอตฺถ   กิญฺจิ   ขาทนียํ   วา   โภชนียํ  วา  ภาชิยติ  ยนฺนูนาหํ
เยน    โส    มหาชนกาโย    เตนุปสงฺกเมยฺยํ    อปฺเปว   นาเมตฺถ
กิญฺจิ   ขาทนียํ  วา  โภชนียํ  วา  ลเภยฺยนฺติ  ฯ  อถ  โข  สุปฺปพุทฺโธ
กุฏฺฐี    เยน   โส   มหาชนกาโย   เตนุปสงฺกมิ   ฯ   อทฺทสา   โข
สุปฺปพุทฺโธ   กุฏฺฐี   ภควนฺตํ   มหติยา  ปริสาย  ปริวุตํ  ธมฺมํ  เทเสนฺตํ
นิสินฺนํ   ทิสฺวานสฺส   เอตทโหสิ   น   โข  เอตฺถ  กิญฺจิ  ขาทนียํ  วา
โภชนียํ   วา   ภาชิยติ   สมโณ   อยํ  โคตโม  ปริสติ  ธมฺมํ  เทเสติ
ยนฺนูนาหมฺปิ    ธมฺมํ   สุเณยฺยนฺติ   ตตฺเถว   เอกมนฺตํ   นิสีทิ   อหมฺปิ
ธมฺมํ   โสสฺสามีติ   ฯ   อถ   โข   ภควา  สพฺพาวนฺตํ  ปริสํ  เจตสา
เจโต  ปริจฺจ  มนสากาสิ  โก  นุ  โข  อิธ  ภพฺโพ  ธมฺมํ วิญฺญาตุนฺติ ฯ
อทฺทสา    โข    ภควา   สุปฺปพุทฺธํ   กุฏฺฐึ   ตสฺสํ   ปริสายํ   นิสินฺนํ
ทิสฺวานสฺส   เอตทโหสิ   อยํ   โข   อิธ  ภพฺโพ  ธมฺมํ  วิญฺญาตุนฺติ  ฯ
สุปฺปพุทฺธํ     กุฏฺฐึ     อารพฺภ     อนุปุพฺพิกถํ     กเถสิ    เสยฺยถีทํ
ทานกถํ  สีลกถํ  สคฺคกถํ  กามานํ อาทีนวํ โอการํ สงฺกิเลสํ เนกฺขมฺเม ๒
จ    อานิสํสํ    ปกาเสสิ    ฯ   ยทา   ภควา   อญฺญาสิ   สุปฺปพุทฺธํ
#๑ ม. ยุ. ตํ ฯ  ๒ โป. ยุ. นิกฺขเม จ ฯ ม. จสทฺโท นตฺถิ ฯ
