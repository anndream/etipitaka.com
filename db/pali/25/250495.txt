          สุตฺตนิปาเต จตุตฺถสฺส อฏฺฐกวคฺคสฺส อฏฺฐมํ ปสูรสุตฺตํ
       [๔๑๕] ๘ อิเธว สุทฺธี อิติ วาทยนฺติ
               นาญฺเญสุ ธมฺเมสุ วิสุทฺธิมาหุ
               ยํ นิสฺสิตา ตตฺถ สุภํ วทานา
               ปจฺเจกสจฺเจสุ ปุถู นิวิฏฺฐา ฯ
               เต วาทกามา ปริสํ วิคยฺห
               พาลํ ทหนฺตี มิถุ อญฺญมญฺญํ
               วทนฺติ เต อญฺญสิตา กโถชฺชํ
               ปสํสกามา กุสลา วทานา ฯ
               ยุตฺโต กถายํ ปริสาย มชฺเฌ
               ปสํสมิจฺฉํ วินิฆาติ โหติ
               อปาหตสฺมึ ปน มงฺกุ โหติ
               นินฺทาย โส กุปฺปติ รนฺธเมสี ฯ
               ยมสฺส วาทํ ปริหีนมาหุ
               อปาหตํ ปญฺหวิมํสกาเส
               ปริเทวติ โสจติ หีนวาโท
               อุปจฺจคา มนฺติ อนุตฺถุนาติ ฯ
               เอเต วิวาทา สมเณสุ ชาตา
               เอเตสุ อุคฺฆาติ นิคฺฆาติ โหติ
