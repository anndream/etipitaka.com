               ภุมฺมานิ วา ยานิว อนฺตลิกฺเข
               ตถาคตํ เทวมนุสฺสปูชิตํ
               พุทฺธํ นมสฺสาม สุวตฺถิ โหตุ ฯ
               ยานีธ ภูตานิ สมาคตานิ
               ภุมฺมานิ วา ยานิว อนฺตลิกฺเข
               ตถาคตํ เทวมนุสฺสปูชิตํ
               ธมฺมํ นมสฺสาม สุวตฺถิ โหตุ ฯ
               ยานีธ ภูตานิ สมาคตานิ
               ภุมฺมานิ วา ยานิว อนฺตลิกฺเข
               ตถาคตํ เทวมนุสฺสปูชิตํ
               สงฺฆํ นมสฺสาม สุวตฺถิ โหตุ ฯ
                     รตนสุตฺตํ นิฏฺฐิตํ ฯ
                        _________
                   ขุทฺทกปาเฐ ติโรกุฑฺฑกณฺฑํ
     [๘] (มตฺตาสุขปริจฺจาคา         ปสฺเส เจ วิปุลํ สุขํ
         จเช มตฺตาสุขํ ธีโร         สมฺปสฺสํ วิปุลํ สุขํ ฯ)
         ติโรกุฑฺเฑสุ ติฏฺฐนฺติ         สนฺธิสิงฺฆาฏเกสุ จ
         ทฺวารพาหาสุ ติฏฺฐนฺติ        อาคนฺตฺวาน สกํ ฆรํ ฯ
         ปหุเต ๑ อนฺนปานมฺหิ       ขชฺชโภชฺเช อุปฏฺฐิเต
#๑ ม. ปหูเต ฯ
