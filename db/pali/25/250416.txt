               สโม สเมหิ วิสเมหิ ทูเร
               ตถาคโต โหติ อนนฺตปญฺโญ
               อนูปลิตฺโต อิธ วา หุรํ วา
               ตถาคโต อรหติ ปูรฬาสํ ฯ
               ยมฺหิ น มายา วสตี น มาโน
               โย วีตโลโภ อมโม นิราโส
               ปนุนฺนโกโธ อภินิพฺพุตตฺโต
               โย พฺราหฺมโณ โสกมลํ อหาสิ
               ตถาคโต อรหติ ปูรฬาสํ ฯ
               นิเวสนํ โย มนโส อหาสิ
               ปริคฺคหา ยสฺส น สนฺติ เกจิ
               อนุปาทิยาโน อิธ วา หุรํ วา
               ตถาคโต อรหติ ปูรฬาสํ ฯ
               สมาหิโต โย อุทตาริ โอฆํ
               ธมฺมญฺจ ญาสิ ๑ ปรมาย ทิฏฺฐิยา
               ขีณาสโว อนฺติมเทหธารี
               ตถาคโต อรหติ ปูรฬาสํ ฯ
               ภวาสวา ยสฺส วจี ขรา จ
               วิธูปิตา อตฺถคตา น สนฺติ
               ส เวทคู สพฺพธิ วิปฺปมุตฺโต
#๑ ม. ธมฺมํ จญฺญาสิ ฯ
