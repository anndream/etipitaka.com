          สํสรนฺติ อโหรตฺตํ          ยถา โมเหน อาวุฏา
          เย จ โมหํ ปหนฺตฺวาน      ตโมกฺขนฺธํ ปทาลยุํ
          น เต ปุน สํสรนฺติ         เหตุ เตสํ น วิชฺชตีติ ฯ
        อยมฺปิ อตฺโถ วุตฺโต ภควตา    อิติ เม สุตนฺติ ฯ จตุตฺถํ ฯ
     [๑๙๓]   ๕  วุตฺตํ  เหตํ  ภควตา  วุตฺตมรหตาติ  เม  สุตํ  นาหํ
ภิกฺขเว   อญฺญํ   เอกสํโยชนมฺปิ   สมนุปสฺสามิ  เยเนวํ  ๑  สํโยชเนน
สํยุตฺตา    สตฺตา    ทีฆรตฺตํ   สนฺธาวนฺติ   สํสรนฺติ   ยถยิทํ   ภิกฺขเว
ตณฺหาสํโยชนํ    ตณฺหาสํโยชเนน    หิ    ภิกฺขเว    สํยุตฺตา    สตฺตา
ทีฆรตฺตํ   สนฺธาวนฺติ   สํสรนฺตีติ   ฯ   เอตมตฺถํ   ภควา   อโวจ   ฯ
ตตฺเถตํ อิติ วุจฺจติ
          ตณฺหาทุติโย ปุริโส         ทีฆมทฺธาน สํสรํ
          อิตฺถมฺภาวญฺญถาภาวํ ๒     สํสารํ นาติวตฺตติ
          เอตมาทีนวํ ๓  ญตฺวา      ตณฺหํ ทุกฺขสฺส สมฺภวํ
          วีตตโณฺห อนาทาโน        สโต ภิกฺขุ ปริพฺพเชติ ฯ
        อยมฺปิ อตฺโถ วุตฺโต ภควตา    อิติ เม สุตนฺติ ฯ ปญฺจมํ ฯ
     [๑๙๔]   ๖   วุตฺตํ   เหตํ   ภควตา   วุตฺตมรหตาติ   เม  สุตํ
เสขสฺส    ภิกฺขเว    ภิกฺขุโน   อปฺปตฺตมานสสฺส   อนุตฺตรํ   โยคกฺเขมํ
ปตฺถยมานสฺส  วิหรโต  อชฺฌตฺติกํ  องฺคนฺติ  กริตฺวา  น  อญฺญํ  เอกงฺคมฺปิ
สมนุปสฺสามิ   เอวํ   พหุการํ   ยถยิทํ   ภิกฺขเว   โยนิโส   มนสิกาโร
โยนิโส    ภิกฺขเว    ภิกฺขุ    มนสิกโรนฺโต    อกุสลํ   ปชหติ   กุสลํ
#๑ โป. ยุ. เยเนว ฯ ม. เยน ฯ  ๒ โป. ม. ยุ. อิตฺถภาวญฺญถาภาวํ ฯ
#๓ ยุ. เอวมาทีนวํ ฯ
