               เอสามคนฺโธ น หิ มํสโภชนํ ฯ
               เอเตสุ คิทฺธา วิรุทฺธาติปาติโน
               นิจฺจุยฺยุตา เปจฺจ ตมํ วชนฺติ เย
               ปตนฺติ สตฺตา นิรยํ อวํสิรา
               เอสามคนฺโธ น หิ มํสโภชนํ ฯ
               น มจฺฉมํสํ ๑ นานาสกตฺตํ
               น นคฺคิยํ (น ๒ มุณฺฑิยํ ชฏา ๓  ชลฺลํ
               ขราชินานิ) นาคฺคิหุตสฺสุปเสวนา ๔
               เย วาปิ โลเก อมรา พหู ตปา
               มนฺตาหุตี ยญฺญมุตูปเสวนา
               โสเธนฺติ มจฺจํ อวิติณฺณกงฺขํ ฯ
               โย ๕ เตสุ คุตฺโต วิทิตินฺทฺริโย จเร
               ธมฺเม ฐิโต อชฺชวมทฺทเว รโต
               สงฺคาติโค สพฺพทุกฺขปฺปหีโน
               น ลิมฺปติ ทิฏฺฐสุเตสุ ธีโร ฯ
               อิจฺเจตมตฺถํ ภควา ปุนปฺปุนํ
               อกฺขาสิ นํ เวทยิ มนฺตปารคู
               จิตฺราหิ คาถาหิ มุนิปฺปกาสยิ ๖
               นิรามคนฺโธ อสิโต ทุรนฺนโย ฯ
               สุตฺวาน พุทฺธสฺส สุภาสิตํ ปทํ
#๑ ม. น มจฺฉมํสานมนาสกตฺตํ ๒ ยุ. นสทฺโท นตฺถิ ๓ โป. น มุณฺฑิยํ ชฏา น
#ชลฺลา ฯ ๔ โป. ... อคฺคิหุตสฺสุปเสวนา ฯ ยุ. ขราชินานิวา นาคฺคิหุตสฺสุปเสวนาว
#ยา ฯ ๕ ยุ. โส ฯ ๖ ม. มุนี ฯ
