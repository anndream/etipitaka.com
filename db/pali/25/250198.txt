อถ    โข    อายสฺมโต    ลกุณฺฐกภทฺทิยสฺส   อายสฺมตา   สารีปุตฺเตน
อเนกปริยาเยน    ธมฺมิยา   กถาย   สนฺทสฺสิยมานสฺส   สมาทปิยมานสฺส
สมุตฺเตชิยมานสฺส    สมฺปหํสิยมานสฺส    อนุปาทาย    อาสเวหิ    จิตฺตํ
วิมุจฺจิ    ฯ    อทฺทสา    โข    ภควา    อายสฺมนฺตํ   ลกุณฺฐกภทฺทิยํ
อายสฺมตา     สารีปุตฺเตน     อเนกปริยาเยน     ธมฺมิยา     กถาย
สนฺทสฺสิยมานํ      สมาทปิยมานํ      สมุตฺเตชิยมานํ      สมฺปหํสิยมานํ
อนุปาทาย   อาสเวหิ   จิตฺตํ   วิมุตฺตํ   ฯ  อถ  โข  ภควา  เอตมตฺถํ
วิทิตฺวา ตายํ เวลายํ อิมํ อุทานํ อุทาเนสิ
               อุทฺธํ อโธ ๑ สพฺพธิ วิปฺปมุตฺโต
               อยมฺหมสฺมีติ อนานุปสฺสี
               เอวํ วิมุตฺโต อุทตาริ โอฆํ
               อติณฺณปุพฺพํ อนุนพฺภวายาติ ฯ สุตฺตํ ปฐมํ ฯ
     [๑๔๘]   ๒   เอวมฺเม   สุตํ  ฯ  เอกํ  สมยํ  ภควา  สาวตฺถิยํ
วิหรติ  เชตวเน  อนาถปิณฺฑิกสฺส  อาราเม  ฯ  เตน  โข  ปน  สมเยน
อายสฺมา    สารีปุตฺโต    อายสฺมนฺตํ    ลกุณฺฐกภทฺทิยํ   เสกฺโขติ   ๒
มญฺญมาโน    ภิยฺโยโส    มตฺตาย   อเนกปริยาเยน   ธมฺมิยา   กถาย
สนฺทสฺเสติ  สมาทเปติ  สมุตฺเตเชติ  สมฺปหํเสติ  ฯ  อทฺทสา  โข  ภควา
อายสฺมนฺตํ    สารีปุตฺตํ    อายสฺมนฺตํ    ลกุณฺฐกภทฺทิยํ   เสกฺโขติ   ๓
มญฺญมานํ    ภิยฺโยโส    มตฺตาย    อเนกปริยาเยน   ธมฺมิยา   กถาย
สนฺทสฺเสนฺตํ   สมาทเปนฺตํ   สมุตฺเตเชนฺตํ   สมฺปหํเสนฺตํ   ฯ   อถ  โข
#๑ ยุ. อโธ จ ฯ  ๒ ม. เสกฺขํ ฯ ยุ. เสโขติ มญฺญมานํ ฯ  ๓ โป. เสกฺขมญฺญมานํ ฯ
