               สพฺเพสุ ภูเตสุ นิธาย ทณฺฑํ
               เย ถาวรา เย จ ตสา สนฺติ โลเก ฯ
               ตโต อทินฺนํ ปริวชฺชเยยฺย
               กิญฺจิ กฺวจิ สาวโก พุชฺฌมาโน
               น หารเย หรตํ นานุชญฺญา
               สพฺพํ อทินฺนํ ปริวชฺชเยยฺย ฯ
               อพฺรหฺมจริยํ ปริวชฺชเยยฺย
               องฺคารกาสุํ ชลิตํว วิญฺญู
               อสมฺภุณนฺโต ปน พฺรหฺมจริยํ
               ปรสฺส ทารํ นาติกฺกเมยฺย ฯ
               สภคฺคโต วา ปริสคฺคโต วา
               เอกสฺส เจโก น มุสา ภเณยฺย
               น ภาณเย ภณตํ นานุชญฺญา
               สพฺพํ อภูตํ ปริวชฺชเยยฺย ฯ
               มชฺชญฺจ ปาณํ น สมาจเรยฺย
               ธมฺมํ อิทํ โรจเย โย คหฏฺโฐ
               น ปายเย ปิวิตํ ๑ นานุชญฺญา
               อุมฺมาทนนฺตํ อิติ นํ วิทิตฺวา ฯ
               มทา หิ ปาปานิ กโรนฺติ พาลา
               กาเรนฺติ จญฺเญปิ ชเน ปมตฺเต
#๑ ม. ปิวตํ ฯ ยุ. ปิปาตํ ฯ
