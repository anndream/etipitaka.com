               ปมุญฺจ มํ สกฺก กถงฺกถาหิ ฯ
               นาหํ สมิสฺสามิ ๑ ปโมจนาย
               กถงฺกถึ โธตก กญฺจิ โลเก
               ธมฺมญฺจ เสฏฺฐํ อาชานมาโน ๒
               เอวํ ตฺวํ โอฆมิมํ ตเรสิ ฯ
               อนุสาส พฺรเหฺม กรุณายมาโน
               วิเวกธมฺมํ ยมหํ วิชญฺญํ
               ยถาหํ อากาโส จ ๓  อพฺยาปชฺชมาโน
               อิเธว สนฺโต อสิโต จเรยฺยํ ฯ
           กิตฺตยิสฺสามิ เต สนฺตึ (โธตกาติ ภควา) ทิฏฺเฐ ธมฺเม อนีติหํ
           ยํ วิทิตฺวา สโต จรํ        ตเร โลเก วิสตฺติกํ ฯ
           ตญฺจาหํ อภินนฺทามิ         มเหสิ สนฺติมุตฺตมํ
           ยํ วิทิตฺวา สโต จรํ        ตเร โลเก วิสตฺติกํ ฯ
               ยงฺกิญฺจิ สมฺปชานาสิ (โธตกาติ ภควา)
               อุทฺธํ อโธ ติริยญฺจาปิ มชฺเฌ
               เอวํ ๔ วิทิตฺวา สงฺโคติ โลเก
               ภวาภวาย มากาสิ ตณฺหนฺติ ฯ
               โธตกมาณวกปญฺหา ปญฺจมี ฯ
                     __________________
#๑ ม. สหิสฺสามิ ฯ ยุ. คมิสฺสามิ ฯ ๒ ม. อภิชานมาโน ฯ ๓ โป. ม. ว ฯ
#๔ ม. ยุ. เอตํ ฯ
