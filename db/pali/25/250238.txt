โหนฺติ      อญฺญมญฺญํ      ปริกฺเขปา     จ     โหนฺติ     อญฺญมญฺญํ
ปริจฺจชนา    จ    โหนฺติ    ตตฺถ    อปฺปสนฺนา    เจว   นปฺปสีทนฺติ
ปสนฺนานญฺจ    เอกจฺจานํ   อญฺญถตฺตํ   โหตีติ   ฯ   เอตมตฺถํ   ภควา
อโวจ ฯ ตตฺเถตํ อิติ วุจฺจติ
          อาปายิโก เนรยิโก        กปฺปฏฺโฐ สงฺฆเภทโก
          วคฺคาราโม อธมฺมฏฺโฐ      โยคกฺเขมโต ๑ ธํสติ
          สงฺฆํ ๒ สมคฺคํ เภตฺวาน    กปฺปํ นิรยมฺหิ ปจฺจตีติ ฯ
         อยมฺปิ อตฺโถ วุตฺโต ภควตา   อิติ เม สุตนฺติ ฯ อฏฺฐมํ ฯ
     [๑๙๗]   ๙   วุตฺตํ   เหตํ   ภควตา   วุตฺตมรหตาติ   เม  สุตํ
เอกธมฺโม    ภิกฺขเว   โลเก   อุปฺปชฺชมาโน   อุปฺปชฺชติ   พหุชนหิตาย
พหุชนสุขาย   พหุโน   ชนสฺส   อตฺถาย   หิตาย   สุขาย  เทวมนุสฺสานํ
กตโม   เอกธมฺโม   สงฺฆสฺส   สามคฺคี   สงฺเฆ   โข   ปน   ภิกฺขเว
สมคฺเค    น    เจว    อญฺญมญฺญํ    ภณฺฑนานิ    โหนฺติ    น    จ
อญฺญมญฺญํ   ปริภาสา   โหนฺติ   น   จ   อญฺญมญฺญํ   ปริกฺเขปา  โหนฺติ
น   จ   อญฺญมญฺญํ  ปริจฺจชนา  โหนฺติ  ตตฺถ  อปฺปสนฺนา  เจว  ปสีทนฺติ
ปสนฺนานญฺจ   ภิยฺโยภาโว   โหตีติ   ฯ   เอตมตฺถํ   ภควา  อโวจ  ฯ
ตตฺเถตํ อิติ วุจฺจติ
          สุขา สงฺฆสฺส สามคฺคี       สมคฺคานญฺจนุคฺคโห
          สมคฺครโต ธมฺมฏฺโฐ        โยคกฺเขมา น ธํสติ
          สงฺฆํ สมคฺคํ กตฺวาน        กปฺปํ สคฺคมฺหิ โมทตีติ ฯ
     อยมฺปิ อตฺโถ วุตฺโต ภควตา       อิติ เม สุตนฺติ ฯ นวมํ ฯ
#๑ ม. โยคกฺเขมา ปธํสติ ฯ  ๒ โป. สงฺฆสมคฺคํ ฯ
