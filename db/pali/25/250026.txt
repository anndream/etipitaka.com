               น กามกามา ลปยนฺติ สนฺโต
               สุเขน ผุฏฺฐา อถวา ทุกฺเขน
               น อุจฺจาวจํ ปณฺฑิตา ทสฺสยนฺติ ฯ
               น อตฺตเหตุ น ปรสฺส เหตุ
               น ปุตฺตมิจฺเฉ น ธนํ น รฏฺฐํ
               น อิจฺเฉยฺย อธมฺเมน สมิทฺธิมตฺตโน
               ส สีลวา ปญฺญวา ธมฺมิโก สิยา ฯ
         อปฺปกา เต มนุสฺเสสุ        เย ชนา ปารคามิโน
         อถายํ อิตรา ปชา          ตีรเมวานุธาวติ ฯ
         เย จ โข สมฺมทกฺขาเต      ธมฺเม ธมฺมานุวตฺติโน
         เต ชนา ปารเมสฺสนฺติ       มจฺจุเธยฺยํ สุทุตฺตรํ ฯ
         กณฺหํ ธมฺมํ วิปฺปหาย         สุกฺกํ ภาเวถ ปณฺฑิโต
         โอกา อโนกมาคมฺม         วิเวเก ยตฺถ ทูรมํ
         ตตฺราภิรติมิจฺเฉยฺย          หิตฺวา กาเม อกิญฺจโน
         ปริโยทเปยฺย อตฺตานํ        จิตฺตเกฺลเสหิ ปณฺฑิโต ฯ
         เยสํ สมฺโพธิยงฺเคสุ         สมฺมา จิตฺตํ สุภาวิตํ
         อาทานปฏินิสฺสคฺเค          อนุปาทาย เย รตา
         ขีณาสวา ชุติมนฺโต          เต โลเก ปรินิพฺพุตา ฯ
                    ปณฺฑิตวคฺโค ฉฏฺโฐ ฯ
                      ______________
