โอวาทกา     วิญฺญาปกา     สนฺทสฺสกา     สมาทปกา    สมุตฺเตชกา
สมฺปหํสกา   อลํ   สมกฺขาตาโร   สทฺธมฺมสฺส   ฯ   ทสฺสนมฺปหํ  ภิกฺขเว
เตสํ   ภิกฺขูนํ   พหุการํ   ๑  วทามิ  สวนมฺปหํ  ภิกฺขเว  เตสํ  ภิกฺขูนํ
พหุการํ    วทามิ   อุปสงฺกมนมฺปหํ   ภิกฺขเว   เตสํ   ภิกฺขูนํ   พหุการํ
วทามิ    ปยิรุปาสนมฺปหํ    ภิกฺขเว   เตสํ   ภิกฺขูนํ   พหุการํ   วทามิ
อนุสฺสติมฺปหํ  ๒  ภิกฺขเว  เตสํ  ภิกฺขูนํ  พหุการํ  วทามิ  อนุปพฺพชฺชมฺปหํ
ภิกฺขเว    เตสํ    ภิกฺขูนํ   พหุการํ   วทามิ   ฯ   ตํ   กิสฺส   เหตุ
ตถารูเป   ภิกฺขเว   ภิกฺขู   เสวโต   ภชโต   ปยิรุปาสโต  อปริปูโรปิ
สีลกฺขนฺโธ     ภาวนาปาริปูรึ     คจฺฉติ    อปริปูโรปิ    สมาธิกฺขนฺโธ
ภาวนาปาริปูรึ    คจฺฉติ    อปริปูโรปิ    ปญฺญากฺขนฺโธ   ภาวนาปาริปูรึ
คจฺฉติ      อปริปูโรปิ     วิมุตฺติกฺขนฺโธ     ภาวนาปาริปูรึ     คจฺฉติ
อปริปูโรปิ      วิมุตฺติญาณทสฺสนกฺขนฺโธ      ภาวนาปาริปูรึ      คจฺฉติ
เอวรูปา   จ   เต  ภิกฺขเว  ภิกฺขู  สตฺถาโรติปิ  วุจฺจนฺติ  สตฺถวาหาติปิ
วุจฺจนฺติ   รณญฺชหาติปิ   วุจฺจนฺติ   ตโมนุทาติปิ   วุจฺจนฺติ  อาโลกกราติปิ
วุจฺจนฺติ         โอภาสกราติปิ        วุจฺจนฺติ        ปชฺโชตกราติปิ
วุจฺจนฺติ    [๓]    ปภงฺกราติปิ    วุจฺจนฺติ    อุกฺกาธาราปิ   วุจฺจนฺติ
อริยาติปิ วุจฺจนฺติ จกฺขุมนฺโตติปิ วุจฺจนฺตีติ ฯ
          ปาโมชฺชกรณฏฺฐานํ ๔      เอตํ ๕ โหติ วิชานตํ
          ยทิทํ ภาวิตตฺตานํ          อริยานํ ธมฺมชีวินํ ฯ
          เต โชตยนฺติ สทฺธมฺมํ       ภาสยนฺติ ปภงฺกรา
#๑ โป. พหูการํ ฯ ม. ยุ. พหูปการํ ฯ   ๒ ม. ยุ. อนุสฺสรณมฺปหํ ฯ ๓ ม. ยุ.
#อุกฺกาธาราติปิ วุจฺจนฺติ ฯ  ๔ โป. ปาโมชฺชการณฏฺฐานํ ฯ ม. ปาโมชฺชกรณํ ฐานํ ฯ
#ยุ. ปามุชฺชกรณํ ฐานํ ฯ ๕ ยุ. เอวํ ฯ
