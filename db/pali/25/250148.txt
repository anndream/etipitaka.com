ปทกฺขิณํ   กตฺวา   ปกฺกามิ   ฯ   อถ  โข  อจิรปกฺกนฺตํ  ๑  สุปฺปพุทฺธํ
กุฏฺฐึ  คาวี  ตรุณวจฺฉา  อธิปาเตตฺวา  ๒  ชีวิตา  โวโรเปสิ ฯ อถ โข
สมฺพหุลา     ภิกฺขู    เยน    ภควา    เตนุปสงฺกมึสุ    อุปสงฺกมิตฺวา
ภควนฺตํ   อภิวาเทตฺวา   เอกมนฺตํ   นิสีทึสุ  ฯ  เอกมนฺตํ  นิสินฺนา  โข
เต   ภิกฺขู   ภควนฺตํ   เอตทโวจุํ   โย  โส  ภนฺเต  สุปฺปพุทฺโธ  นาม
กุฏฺฐี   ภควโต   ธมฺมิยา   กถาย   สนฺทสฺสิโต  สมาทปิโต  สมุตฺเตชิโต
สมฺปหํสิโต   โส   กาลกโต   ตสฺส   กา  คติ  โก  อภิสมฺปราโยติ  ฯ
ปณฺฑิโต    ภิกฺขเว    สุปฺปพุทฺโธ    กุฏฺฐี    ปจฺจปาทิ   ธมฺมสฺสานุธมฺมํ
น    จ    มํ   ธมฺมาธิกรณํ   วิเหเสสิ   สุปฺปพุทฺโธ   ภิกฺขเว   กุฏฺฐี
ติณฺณํ     สญฺโญชนานํ     ปริกฺขยา     โสตาปนฺโน     อวินิปาตธมฺโม
นิยโต สมฺโพธิปรายโนติ ฯ
     [๑๑๔]   เอวํ   วุตฺเต   อญฺญตโร   ภิกฺขุ   ภควนฺตํ  เอตทโวจ
โก   นุ  โข  ภนฺเต  เหตุ  โก  ปจฺจโย  เยน  สุปฺปพุทฺโธ  กุฏฺฐี  ๓
มนุสฺสทลิทฺโท    อโหสิ    มนุสฺสกปโณ    มนุสฺสวราโกติ   ฯ   ภูตปุพฺพํ
ภิกฺขเว    สุปฺปพุทฺโธ   กุฏฺฐี   อิมสฺมึ   เยว   ราชคเห   เสฏฺฐิปุตฺโต
อโหสิ   ฯ   โส   อุยฺยานภูมึ   นิยฺยนฺโต  อทฺทส  ตครสิขึ  ปจฺเจกพุทฺธํ
นคเร   ปิณฺฑาย   จรนฺตํ   ทิสฺวานสฺส   เอตทโหสิ   กฺวายํ  ๔  กุฏฺฐี
วิจรตีติ  นิฏฺฐุหิตฺวา  ๕  อปพฺยามโต  ๖  กริตฺวา  ปกฺกามิ ฯ โส ตสฺส
กมฺมสฺส  วิปาเกน  พหูนิ  วสฺสานิ  พหูนิ  วสฺสสตานิ  พหูนิ  วสฺสสหสฺสานิ
พหูนิ     วสฺสสตสหสฺสานิ     นิรเย     ปจิตฺถ    ตสฺเสว    กมฺมสฺส
#๑ ยุ. อยํ ปาโฐ นตฺถิ ฯ  ๒ ม. อธิปติตฺวา ฯ  ๓ ม. กุฏฺฐี อโหสิ มนุสสทลิทฺโท ฯ
#๔ โป. โกทานิ อยํ ฯ  ๕ โป. นิฏฺฐํภิตฺวา ฯ ม. ยุ. นิฏฺฐุภิตฺวา ฯ
#๖ ม. อปสพฺยโต ฯ ยุ. อปสพฺยามโต ฯ
