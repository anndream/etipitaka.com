           ยนฺเต ตํ นปฺปสหติ         เสนํ โลโก สเทวโก
           ตนฺเต ปญฺญาย เวจฺฉามิ ๑  อามํ ปกฺกํว ๒ อมฺหนา ฯ
           วสึ ๓  กริตฺวา สงฺกปฺปํ     สติญฺจ สุปติฏฺฐิตํ
           รฏฺฐา รฏฺฐํ วิจริสฺสํ        สาวเก วินยํ ปุถู ฯ
           เต อปฺปมตฺตา ปหิตตฺตา     มม สาสนการกา
           อกามสฺส เต คมิสฺสนฺติ      ยตฺถ คนฺตฺวา น โสจเร ฯ
           สตฺต วสฺสานิ ภควนฺตํ       อนุพนฺธึ ปทาปทํ
           โอตารํ นาธิคจฺฉิสฺสํ        สมฺพุทฺธสฺส สิรีมโต ฯ
           เมทวณฺณํว ปาสาณํ         วายโส อนุปริยคา
           อเปตฺถ มุทุํ วินฺเทม        อปิ อสฺสาทนา สิยา ฯ
           อลทฺธา ตตฺถ อสฺสาทํ       วายเสตฺโต อปกฺกมิ
           กาโกว เสลํ อาสชฺช       นิพฺพิชฺชาเปม โคตมํ ฯ
           ตสฺส โสกปเรตสฺส         วิณา กจฺฉา อภสฺสถ
           ตโต โส ทุมฺมโน ยกฺโข     ตตฺเถวนฺตรธายถาติ ฯ
                       ปธานสุตฺตํ ทุติยํ ฯ
                       ______________
          สุตฺตนิปาเต ตติยสฺส มหาวคฺคสฺส ตติยํ สุภาสิตสุตฺตํ
     [๓๕๖]   ๓   เอวมฺเม   สุตํ  ฯ  เอกํ  สมยํ  ภควา  สาวตฺถิยํ
วิหรติ   เชตวเน   อนาถปิณฺฑิกสฺส   อาราเม   ฯ   ตตฺร  โข  ภควา
#๑ ม. เภจฺฉามิ ฯ ยุ. คจฺฉามิ ฯ ๒ ม. ยุ. ปตฺตํ ฯ  ๓ ม. วสีกริตฺวา ฯ
