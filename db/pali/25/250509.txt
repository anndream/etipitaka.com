               น เมธคํ กุรุเต ชนฺตุ โลเกติ ฯ
                   จูฬวิยูหสุตฺตํ ทฺวาทสมํ ฯ
                      ______________
       สุตฺตนิปาเต จตุตฺถสฺส อฏฺฐกวคฺคสฺส เตรสมํ มหาวิยูหสุตฺตํ
      [๔๒๐] ๑๓ เย เกจิเม ทิฏฺฐิปริพฺพสานา
               อิทเมว สจฺจนฺติ วิวาทยนฺติ
               สพฺเพว เต นินฺทมนฺวานยนฺติ
               อโถ ปสํสมฺปิ ลภนฺติ ตตฺถ ฯ
               อปฺปญฺหิ เอตํ น อลํ สมาย
               ทุเว วิวาทสฺส ผลานิ พฺรูมิ
               เอตมฺปิ ทิสฺวาน วิวาทเยถ
               เขมาภิปสฺสํ อวิวาทภูมึ ฯ
               ยา กาจิมา สมฺมติโย ปุถุชฺชา
               สพฺพา ว เอตา น อุเปติ วิทฺวา
               อนูปโย โส อุปยํ กิเมยฺย
               ทิฏฺเฐ สุเต ขนฺติมกุพฺพมาโน ฯ
               สีลุตฺตมา สญฺญเมนาหุ สุทฺธึ
               วตฺตํ สมาทาย อุปฏฺฐิตาเส
               อิเธว สิกฺเขม อถสฺส สุทฺธึ
