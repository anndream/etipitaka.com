               ตถาคโต อรหติ ปูรฬาสํ ฯ
               โมหนฺตรา ยสฺส น สนฺติ เกจิ
               สพฺเพสุ ธมฺเมสุ จ ญาณทสฺสี
               สรีรญฺจ อนฺติมํ ธาเรติ
               ปตฺโต จ สมฺโพธิมนุตฺตรํ สิวํ
               เอตฺตาวตา ยกฺขสฺส สุทฺธิ
               (ตถาคโต ๑ อรหติ ปูรฬาสํ ฯ)
               หุตญฺจ มยฺหํ หุตมตฺถุ สจฺจํ
               ยํ ตาทิสํ เวทคุนํ อลตฺถํ
               พฺรหฺมา หิ สกฺขิ ปฏิคณฺหาตุ เม ภควา
               ภุญฺชตุ เม ภควา ปูรฬาสํ ฯ
               คาถาภิคีตํ เม อโภชเนยฺยํ
               สมฺผสฺสตํ พฺราหฺมณ เนส ธมฺโม
               คาถาภิคีตํ ปนุทนฺติ พุทฺธา
               ธมฺเม สติ พฺราหฺมณ วุตฺติเรสา ฯ
               อญฺเญน จ เกวลินํ มเหสึ
               ขีณาสวํ กุกฺกุจฺจวูปสนฺตํ
               อนฺเนน ปาเนน อุปฏฺฐหสฺสุ
               เขตฺตญฺหิ ตํ ปุญฺญเปกฺขสฺส โหติ ฯ
#๑ ยุ. อยํ ปาโฐ ทิสฺสติ ฯ
