โอคาหา    จ    เม    อุตฺติณฺณสฺส   หตฺถินิโย   กายํ   อุปนิฆํสนฺติโย
อคมํสุ    อากิณฺโณ    ทุกฺขํ    น    ผาสุ   วิหาสึ   โสมฺหิ   เอตรหิ
อนากิณฺโณ    วิหรามิ    หตฺถีหิ   หตฺถินีหิ   หตฺถิกุฬเภหิ   หตฺถิจฺฉาเปหิ
อจฺฉินฺนคฺคานิ   เจว   ติณานิ  ขาทามิ  โอภคฺโคภคฺคญฺจ  เม  สาขาภงฺคํ
น   ขาทนฺติ   อนาวิลานิ   จ   ปานิยานิ   ปิวามิ   โอคาหา  จ  เม
อุตฺติณฺณสฺส   น  หตฺถินิโย  กายํ  ๑  อุปนิฆํสนฺติโย  คจฺฉนฺติ  อนากิณฺโณ
สุขํ   ผาสุ   วิหรามีติ   ฯ   อถ   โข   ภควา  อตฺตโน  จ  ปวิเวกํ
วิทิตฺวา    ตสฺส    จ    หตฺถินาคสฺส   เจตสา   เจโตปริวิตกฺกมญฺญาย
ตายํ เวลายํ อิมํ อุทานํ อุทาเนสิ
      เอตํ นาคสฺส นาเคน    อีสาทนฺตสฺส หตฺถิโน
      สเมติ จิตฺตํ จิตฺเตน     ยํ ๒ เอโก รมตี วเนติ ฯ ปญฺจมํ ฯ
     [๑๐๐]   ๖   เอวมฺเม   สุตํ  ฯ  เอกํ  สมยํ  ภควา  สาวตฺถิยํ
วิหรติ  เชตวเน  อนาถปิณฺฑิกสฺส  อาราเม  ฯ  เตน  โข  ปน  สมเยน
อายสฺมา    ปิณฺโฑลภารทฺวาโช    ภควโต    อวิทูเร   นิสินฺโน   โหติ
ปลฺลงฺกํ   อาภุชิตฺวา   อุชุํ  กายํ  ปณิธาย  อารญฺญโก  ๓   ปิณฺฑปาติโก
ปํสุกูลิโก    เตจีวริโก    อปฺปิจฺโฉ    สนฺตุฏฺโฐ   ปวิวิตฺโต   อสํสฏฺโฐ
อารทฺธวิริโย   ธุตวาโท   อธิจิตฺตมนุยุตฺโต   ฯ   อทฺทสา   โข  ภควา
อายสฺมนฺตํ   ปิณฺโฑลภารทฺวาชํ   อวิทูเร   นิสินฺนํ   ปลฺลงฺกํ   อาภุชิตฺวา
อุชุํ   กายํ   ปณิธาย   อารญฺญกํ   ๔   ปิณฺฑปาติกํ  ปํสุกูลิกํ  เตจีวริกํ
อปฺปิจฺฉํ     สนฺตุฏฺฐํ     ปวิวิตฺตํ    อสํสฏฺฐํ    อารทฺธวิริยํ    ธุตวาทํ
#๑ โป. ม. ยุ. น กายํ ฯ  ๒ ม. ยเทโก รมตี มโนติ ฯ  ๓ โป. ม. อรญฺญิโก ฯ
#๔ โป. ม. อารญฺญิกํ ฯ
