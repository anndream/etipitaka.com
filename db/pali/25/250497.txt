               เตสุ ตฺวํ กึ ลเภโถ ปสูร
               เยสีธ นตฺถี ปรมุคฺคหีตํ ฯ
               อถ ตฺวํ ปวิตกฺกมาคมา
               มนสา ทิฏฺฐิคตานิ จินฺตยนฺโต
               โธเนน ยุคํ สมาคมา
               น หิ ตฺวํ สกฺขสิ สมฺปยาตเวติ ฯ
                     ปสูรสุตฺตํ อฏฺฐมํ ฯ
                     _______________
        สุตฺตนิปาเต จตุตฺถสฺส อฏฺฐกวคฺคสฺส นวมํ มาคนฺทิยสุตฺตํ
       [๔๑๖] ๙ ทิสฺวาน ตณฺหํ อรติญฺจ ราคํ ๑
               นาโหสิ ฉนฺโท อปิ เมถุนสฺมึ
               กิเมวิทํ มุตฺตกรีสปุณฺณํ
               ปาทาปิ นํ สมฺผุสิตุํ น อิจฺเฉ ฯ
               เอตาทิสญฺเจ รตนํ น อิจฺฉสิ
               นารึ นรินฺเทหิ พหูหิ ปตฺถิตํ
               ทิฏฺฐีคตํ สีลวตํ นุ ชีวิตํ
               ภวูปปตฺติญฺจ วเทสิ กีทิสํ ฯ
               อิทํ วทามีติ น ตสฺส โหติ (มาคนฺทิยาติ ภควา)
               ธมฺเมสุ นิจฺเฉยฺย สมุคฺคหีตํ
#๑ ม. ยุ. ราคญฺจ ฯ
