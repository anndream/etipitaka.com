วิปากาวเสเสน    อิมสฺมึ    เยว    ราชคเห   มนุสฺสทลิทฺโท   อโหสิ
มนุสฺสกปโณ     มนุสฺสวราโก     โส     ตถาคตปฺปเวทิตํ    ธมฺมวินยํ
อาคมฺม   สทฺธํ   สมาทยิ   ๑   สีลํ   สมาทยิ   สุตํ   สมาทยิ  จาคํ
สมาทยิ   ปญฺญํ   สมาทยิ   โส   ตถาคตปฺปเวทิตํ   ธมฺมวินยํ   อาคมฺม
สทฺธํ  สมาทยิตฺวา  สีลํ  สมาทยิตฺวา  สุตํ  สมาทยิตฺวา  จาคํ สมาทยิตฺวา
ปญฺญํ    สมาทยิตฺวา    กายสฺส    เภทา    ปรมฺมรณา   สุคตึ   สคฺคํ
โลกํ   อุปปนฺโน   เทวานํ   ตาวตึสานํ   สหพฺยตํ   โส   ตตฺถ  อญฺเญ
เทเว   อติโรจติ   วณฺเณน   เจว  ยสสา  จาติ  ฯ  อถ  โข  ภควา
เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ
          จกฺขุมา วิสมานีว          วิชฺชมาเน ปรกฺกเม
          ปณฺฑิโต ชีวโลกสฺมึ         ปาปานิ ปริวชฺชเยติ ฯ ตติยํ ฯ
     [๑๑๕]  ๔  เอวมฺเม  สุตํ  ฯ  เอกํ  สมยํ ภควา สาวตฺถิยํ วิหรติ
เชตวเน   อนาถปิณฺฑิกสฺส   อาราเม   ฯ   เตน   โข   ปน  สมเยน
สมฺพหุลา  กุมารกา  อนฺตรา  จ  สาวตฺถึ  อนฺตรา  จ  เชตวนํ  มจฺฉเก
พาเธนฺติ  ๒  ฯ  อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย
สาวตฺถึ   ปิณฺฑาย   ปาวิสิ   ฯ   อทฺทสา   โข  ภควา  เต  สมฺพหุเล
กุมารเก    อนฺตรา   จ   สาวตฺถึ   อนฺตรา   จ   เชตวนํ   มจฺฉเก
พาเธนฺเต    ทิสฺวาน    เยน   กุมารกา   เตนุปสงฺกมิ   อุปสงฺกมิตฺวา
เต    กุมารเก    เอตทโวจ    ภายถ    โว    ตุเมฺห    กุมารกา
ทุกฺขสฺส   อปฺปิยํ   โว  ทุกฺขนฺติ  ฯ  เอวํ  ภนฺเต  ภายาม  มยํ  ภนฺเต
#๑ ม. สพฺพตฺถ สมาทิยีติ ทิสฺสติ ฯ  ๒ โป. โพเธนฺติ ฯ
