      โน จสฺส โน จ เม สิยา    น ภวิสฺสติ น จ เม ภวิสฺสติ
      อนุปุพฺพวิหารี ตตฺถ         โส กาเลเนว ตเร วิสตฺติกนฺติ ฯ อฏฺฐมํ ฯ
    [๑๕๕]   ๙   เอวมฺเม   สุตํ   ฯ   เอกํ  สมยํ  ภควา  มลฺเลสุ
จาริกญฺจรมาโน   มหตา   ภิกฺขุสงฺเฆน  สทฺธึ  เยน  ถูนํ  นาม  มลฺลานํ
พฺราหฺมณคาโม   ตทวสริ  ฯ  อสฺโสสุํ  โข  ถูเนยฺยกา  พฺราหฺมณคหปติกา
สมโณ      ขลุ      โภ      โคตโม      สกฺยปุตฺโต     สกฺยกุลา
ปพฺพชิโต   มลฺเลสุ   จาริกญฺจรมาโน   มหตา   ภิกฺขุสงฺเฆน  สทฺธึ  ถูนํ
อนุปฺปตฺโตติ   อุทปานํ   ติณสฺส   จ   ภุสสฺส   จ  ยาว  มุขโต  ปูเรสุํ
มา มุณฺฑกา สมณกา ปานียํ อทํสูติ ๑ ฯ
     [๑๕๖]   อถ   โข   ภควา   มคฺคา   โอกฺกมฺม  เยน  อญฺญตรํ
รุกฺขมูลํ   เตนุปสงฺกมิ   อุปสงฺกมิตฺวา   ปญฺญตฺเต   อาสเน   นิสีทิ   ฯ
นิสชฺช   โข   ภควา   อายสฺมนฺตํ  อานนฺทํ  อามนฺเตสิ  อิงฺฆ  เม  ตฺวํ
อานนฺท   เอตสฺมา   อุทปานา   ปานียํ   อาหราติ   ฯ   เอวํ  วุตฺเต
อายสฺมา   อานนฺโท  ภควนฺตํ  เอตทโวจ  อิทานิ  โส  ภนฺเต  อุทปาโน
ถูเนยฺยเกหิ   พฺราหฺมณคหปติเกหิ   ติณสฺส   จ  ภุสสฺส  จ  ยาว  มุขโต
ปูริโต   มา   มุณฺฑกา   สมณกา   ปานียํ   อทํสูติ   ฯ   ทุติยมฺปิ  โข
ภควา  อายสฺมนฺตํ  อานนฺทํ  อามนฺเตสิ  อิงฺฆ  เม  ตฺวํ อานนฺท เอตสฺมา
อุทปานา   ปานียํ   อาหราติ   ฯ   ทุติยมฺปิ   โข  อายสฺมา  อานนฺโท
ภควนฺตํ    เอตทโวจ   อิทานิ   โส   ภนฺเต   อุทปาโน   ถูเนยฺยเกหิ
#๑ โป. ม. อํปสูติ ฯ
