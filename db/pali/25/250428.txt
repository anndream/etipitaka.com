อถ   โข   สภิโย   ปริพฺพาชโก  เยน  ราชคหํ  เตน  จาริกํ  ปกฺกามิ
อนุปุพฺเพน   จาริกญฺจรมาโน   เยน   ราชคหํ   เวฬุวนํ  กลนฺทกนิวาโป
เยน   ภควา   เตนุปสงฺกมิ   อุปสงฺกมิตฺวา   ภควตา   สทฺธึ   สมฺโมทิ
สมฺโมทนียํ    กถํ    สาราณียํ    วีติสาเรตฺวา   เอกมนฺตํ   นิสีทิ   ฯ
เอกมนฺตํ นิสินฺโน โข สภิโย ปริพฺพาชโก ภควนฺตํ คาถาย อชฺฌภาสิ
         [๓๖๕] กงฺขี เวจิกิจฺฉี อาคมํ (อิติ สภิโย)
               ปเญฺห ปุจฺฉิตุํ อภิกงฺขมาโน
               เตสนฺตกโร ภวาหิ ปเญฺห เม ปุฏฺโฐ
               อนุปุพฺพํ อนุธมฺมํ พฺยากโรหิ เม ฯ
               ทูรโต อาคโตสิ สภิยาติ ภควา
               ปเญฺห ปุจฺฉิตุํ อภิกงฺขมาโน
               เตสนฺตกโร ภวามิ ปเญฺห เต ปุฏฺโฐ
               อนุปุพฺพํ อนุธมฺมํ พฺยากโรมิ เต ฯ
           ปุจฺฉ มํ สภิย ปญฺหํ         ยงฺกิญฺจิ มนสิจฺฉสิ
           ตสฺส ตสฺเสว ปญฺหสฺส       อหํ อนฺตํ กโรมิ เตติ ฯ๕
     [๓๖๖]   อถ   โข   สภิยสฺส  ปริพฺพาชกสฺส  เอตทโหสิ  อจฺฉริยํ
วต   โภ   อพฺภูตํ   วต   โภ   ยํ   วตาหํ  อญฺเญสุ  สมณพฺราหฺมเณสุ
โอกาสกมฺมมตฺตมฺปิ    นาลตฺถํ    ตมฺเม    อิทํ    สมเณน    โคตเมน
โอกาสกมฺมํ   กตนฺติ  อตฺตมโน  ปมุทิโต  ๑  อุทคฺโค  ปีติโสมนสฺสชาโต
#๑ ยุ. โมทิโต ฯ
