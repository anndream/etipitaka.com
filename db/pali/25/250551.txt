           โมฆราชา จ เมธาวี       ปิงฺคิโย จ มหา อิสิ
           เอเต พุทฺธมุปาคญฺฉฉ ๑     สมฺปนฺนจรณํ อิสึ
           ปุจฺฉนฺตา นิปุเณ ปเญฺห      พุทฺธเสฏฺฐํ อุปาคมม ฯ
           เตสํ พุทฺโธ พฺยากาสิ       ปเญฺห ปุฏฺเฐ ๒ ยถาตถํ
           ปญฺหานํ เวยฺยากรเณน      โตเสสิ พฺราหฺมเณ มุนิ ฯ
           เต โตสิตา จกฺขุมตา       พุทฺเธนาทิจฺจพนฺธุนา
           พฺรหฺมจริยมจรึสุ           วรปญฺญสฺส สนฺติเก ฯ
           เอกเมกสฺส ปญฺหสฺส        ยถา พุทฺเธน เทสิตํ
           ตถา โย ปฏิปชฺเชยฺย       คจฺเฉ ปารํ อปารโต ๓
           อปารา ปารํ คจฺเฉยฺย      ภาเวนฺโต มคฺคมุตฺตมํ ฯ
           มคฺโค โส ปรคมนาย       ตสฺมา ปรายนํ อิติ ฯ
                    ___________________
     [๔๔๓] ปารายนมนุคายิสฺสํ         (อิจฺจายสฺมา ปิงฺคิโย)
           (ยถา อทฺทกฺขิ ตถา อกฺขาติ) ๔ วิมโล ภูริเมธโส
           นิกฺกาโม ๕ นิพฺพุโต นาโค ๖  กิสฺส เหตุ มุสา ภเณ ฯ
           ปหีนมลโมหสฺส            มานมกฺขปฺปหายิโน
           หนฺทาหํ กิตฺตยิสฺสามิ        คิรํ วณฺณูปสญฺหิตํ ฯ
               ตโมนุโท พุทฺโธ สมนฺตจกฺขุ
               โลกนฺตคู สพฺพภวาติวตฺโต
               อนาสโว สพฺพทุกฺขปฺปหาโน ๗
#๑ โป. พุทฺธปาคจฺฉฉ ฯ ม. พุทฺธํ อุปาคจฺฉฉ ฯ ยุ. ... อุปาคญฺฉฉ ฯ ๒ ม. ยุ.
#ปุฏฺโฐ ฯ ๓ โป. อปารโก ฯ ๔ ม. ยถาทฺทกฺขิ ตถากฺขาสิ ฯ ๕ โป. นิกฺกโม ฯ
#๖ ม. นิพฺพโน นาโค ฯ ยุ. นิพฺพาโน นาโถ ฯ ๗ ม. ยุ. --- ปหีโน ฯ
