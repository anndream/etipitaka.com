สมิตํ อารทฺธวิริโย ปหิตตฺโตติ วุจฺจติ ๑ ฯ
          จรํ วา ยทิ วา ติฏฺฐํ       นิสินฺโน อุทวา สยํ
          โย วิตกฺกํ วิตกฺเกติ        ปาปกํ เคหนิสฺสิตํ
          กุมคฺคํ ปฏิปนฺโน โส        โมหเนยฺเยสุ มุจฺฉิโต
          อภพฺโพ ตาทิโส ภิกฺขุ       ผุฏฺฐุํ สมฺโพธิมุตฺตมํ ฯ
          โย ๒ จรํ วา ยทิ วา ติฏฺฐํ นิสินฺโน อุทวา สยํ
          วิตกฺกํ สมยิตฺวาน          วิตกฺกูปสเม รโต
          ภพฺโพ โส ตาทิโส ภิกฺขุ     ผุฏฺฐุํ สมฺโพธิมุตฺตมนฺติ ฯ เอกาทสมํ ฯ
     [๒๙๒]  ๑๒  สมฺปนฺนสีลา  ภิกฺขเว  โหถ  ๓   สมฺปนฺนปาติโมกฺขา
ปาติโมกฺขสํวรสํวุตา   วิหรถ   อาจารโคจรสมฺปนฺนา  อณุมตฺเตสุ  วชฺเชสุ
ภยทสฺสาวิโน  ๔  สมาทาย  สิกฺขถ  สิกฺขาปเทสุ  ฯ สมฺปนฺนสีลานํ [๕]
ภิกฺขเว    ภวตํ    ๖    สมฺปนฺนปาติโมกฺขานํ    ปาติโมกฺขสํวรสํวุตานํ
วิหรตํ    อาจารโคจรสมฺปนฺนานํ    อณุมตฺเตสุ    วชฺเชสุ   ภยทสฺสาวีนํ
สมาทาย   สิกฺขตํ   สิกฺขาปเทสุ   กิมสฺส   ๗  ภิกฺขเว  อุตฺตรึ  กรณียํ
จรโต   เจปิ   ภิกฺขเว   ภิกฺขุโน   อภิชฺฌา   วิคตา  โหติ  พฺยาปาโท
วิคโต   โหติ   ถีนมิทฺธํ   วิคตํ   โหติ   อุทฺธจฺจกุกฺกุจฺจํ   วิคตํ   โหติ
วิจิกิจฺฉา   ปหีนา   โหติ   อารทฺธวิริยํ   ๘  โหติ  อสลฺลีนํ  อุปฏฺฐิตา
สติ   อปฺปมุฏฺฐา   ๙   ปสฺสทฺโธ   กาโย   อสารทฺโธ  สมาหิตํ  จิตฺตํ
#๑ ม. ยุ. วุจฺจตีติ ฯ  ๒ ม. โย จ จรํ วา ติฏฺฐํ วา ฯ ยุ. โย จรํ วา
#โย ติฏฺฐํ วา ฯ ๓ ม. ยุ. วิหรถ ฯ  ๔ ยุ. ภยทสฺสาวี ฯ ๕ ม. โว ฯ
#๖ ม. ยุ. วิหรตํ ฯ ๗ ม. กิมสฺส อุตฺตริ กรณียํ ฯ ยุ. กิญฺจสฺส ฯ ๘ ม. ยุ.
#อารทฺธํ โหติ วิริยํ ฯ ๙ สี. ม. ยุ. อสมฺมุฏฺฐา ฯ
