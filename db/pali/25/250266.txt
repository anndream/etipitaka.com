อิมา    ภิกฺขเว   เวทนา   กตมา   ติสฺโส   สุขา   เวทนา   ทุกฺขา
เวทนา   อทุกฺขมสุขา   เวทนา   ฯ   สุขา  ภิกฺขเว  เวทนา  ทุกฺขโต
ทฏฺฐพฺพา     ทุกฺขา    เวทนา    สลฺลโต    ทฏฺฐพฺพา    อทุกฺขมสุขา
เวทนา  อนิจฺจโต  ทฏฺฐพฺพา  ฯ  ยโต  จ  ๑ โข ภิกฺขเว ภิกฺขุโน สุขา
เวทนา   ทุกฺขโต   ทิฏฺฐา   โหติ   ทุกฺขา   เวทนา   สลฺลโต  ทิฏฺฐา
โหติ   อทุกฺขมสุขา   เวทนา   อนิจฺจโต   ทิฏฺฐา   โหติ   อยํ  วุจฺจติ
ภิกฺขเว   ภิกฺขุ   อริโย   สมฺมทฺทโส   อจฺเฉจฺฉิ   ๒   ตณฺหํ  วิวตฺตยิ
สํโยชนํ   สมฺมามานาภิสมยา   ๓   อนฺตมกาสิ  ทุกฺขสฺสาติ  ฯ  เอตมตฺถํ
ภควา อโวจ ฯ ตตฺเถตํ อิติ วุจฺจติ
          โย สุขํ ทุกฺขโต อทฺทกฺขิ ๔  ทุกฺขมทฺทกฺขิ สลฺลโต
          อทุกฺขมสุขํ สนฺตํ           อทฺทกฺขิ นํ อนิจฺจโต
          ส เว สมฺมทฺทโส ภิกฺขุ      ยโต ตตฺถ วิมุจฺจติ
          อภิญฺญาโวสิโต สนฺโต       ส เว โยคาติโค มุนีติ ฯ
      อยมฺปิ อตฺโถ วุตฺโต ภควตา      อิติ เม สุตนฺติ ฯ จตุตฺถํ ฯ
     [๒๓๒]  ๕  วุตฺตํ  เหตํ  ภควตา  วุตฺตมรหตาติ  เม  สุตํ  ติสฺโส
อิมา    ภิกฺขเว    เอสนา    กตมา   ติสฺโส   กาเมสนา   ภเวสนา
พฺรหฺมจริเยสนา  ฯ  อิมา  โข  ภิกฺขเว  ติสฺโส  เอสนาติ  ฯ  เอตมตฺถํ
ภควา อโวจ ฯ ตตฺเถตํ อิติ วุจฺจติ
          สมาหิโต สมฺปชาโน        สโต พุทฺธสฺส สาวโก
#๑ ม. ยุ. จสทฺโท นตฺถิ ฯ  ๒ ยุ. อจฺเฉชฺชิ ฯ  ๓ โป. สมฺมทฺทโส มานา - ฯ
#๔ ม. อทฺท ฯ
