               เย เกจิเม สมณพฺราหฺมณา เส (อิจฺจายสฺมา นนฺโท)
               ทิฏฺเฐ สุเตนาปิ วทนฺติ สุทฺธึ
               สีลพฺพเตนาปิ วทนฺติ สุทฺธึ
               อเนกรูเปน วทนฺติ สุทฺธึ
               เต เจ ๑ มุนิ พฺรูสิ อโนฆติณฺเณ
               อถ โก จรหิ เทวมนุสฺสโลเก
               อตาริ ชาติญฺจ ชรญฺจ มาริส
               ปุจฺฉามิ ตํ ภควา พฺรูหิ เม ตํ ฯ
               นาหํ สพฺเพ สมณพฺราหฺมณา เส (นนฺทาติ ภควา)
               ชาติชราย นิวุตาติ พฺรูมิ
               เยสีธ ทิฏฺฐํ ว สุตํ มุตํ วา
               สีลพฺพตํ วาปิ ปหาย สพฺพํ
               อเนกรูปมฺปิ ปหาย สพฺพํ
               ตณฺหํ ปริญฺญาย อนาสวา เย ๒
               เต เว นรา โอฆติณฺณาติ พฺรูมิ ฯ
               เอตาภินนฺทามิ วโจ มเหสิโน
               สุกิตฺติตํ โคตม นูปธีกํ
               เยสีธ ทิฏฺฐํ ว สุตํ มุตํ วา
               สีลพฺพตํ วาปิ ปหาย สพฺพํ
#๑ โป. เว ฯ ยุ. สเจ ฯ  ๒ โป. ม. ยุ. เส ฯ
