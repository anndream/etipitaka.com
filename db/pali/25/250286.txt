          อภพฺโพ ตาทิโส ภิกฺขุ       ผุฏฺฐุํ สมฺโพธิมุตฺตมํ ฯ
          ตสฺมา หิ อปฺปกิจฺจสฺส       อปฺปมิทฺโธ อนุทฺธโต
          ภพฺโพ  โส ตาทิโส ภิกฺขุ    ผุฏฺฐุํ สมฺโพธิมุตฺตมนฺติ ฯ
      อยมฺปิ อตฺโถ วุตฺโต ภควตา      อิติ เม สุตนฺติ ฯ ทสมํ ฯ
                      วคฺโค ตติโย ฯ
                        ตสฺสุทฺทานํ
          เทฺว ทิฏฺฐี นิสฺสรณํ         รูปํ ปุตฺโต อวุฏฺฐิเกน จ
          สุขา จ ภินฺทนา ๑ ธาตุ    ปริหาเนน เต ทสาติ ฯ
                      ______________
               อิติวุตฺตเก ติกนิปาตสฺส จตุตฺถวคฺโค
     [๒๕๘]  ๑  วุตฺตํ  เหตํ  ภควตา  วุตฺตมรหตาติ  เม  สุตํ ตโยเม
ภิกฺขเว    อกุสลา    วิตกฺกา    กตเม    ตโย   อนวญฺญตฺติปฏิสํยุตฺโต
วิตกฺโก    ลาภสกฺการสิโลกปฏิสํยุตฺโต   วิตกฺโก   ปรานุทฺทยตาปฏิสํยุตฺโต
วิตกฺโก    อิเม    โข    ภิกฺขเว    ตโย   อกุสลา   วิตกฺกาติ   ฯ
เอตมตฺถํ ภควา อโวจ ฯ ตตฺเถตํ อิติ วุจฺจติ
          อนวญฺญตฺติสญฺญุตฺโต          ลาภสกฺการคารโว
          สหนนฺทิ ๒ อมจฺเจหิ        อารา สํโยชนกฺขยา
          โยธ ๓  ปุตฺเต ๔ ปสุํ หิตฺวา วิวาโส ๕ สงฺคหานิ ๖ จ
          ภพฺโพ โส ตาทิโส ภิกฺขุ      ผุฏฺฐุํ สมฺโพธิมุตฺตมนฺติ ฯ ปฐมํ ฯ
#๑ โป. ภิทุรา ธาตุํ ฯ ม. ภิทุโร ฯ  ๒ ม. สหนนฺที ฯ  ๓ ม. ยุ. โย จ ฯ
#๔ ม. ปุตฺตปสุํ ฯ  ๕ โป. ม. วิวาเห ฯ  ๖ ม. สํหรานิ จ ฯ
