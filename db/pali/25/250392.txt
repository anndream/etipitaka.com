               นิโคฺรธกปฺโป อิติ ตสฺส นามํ
               ตยา กตํ ภควา พฺราหฺมณสฺส
               โส ตํ นมสฺสํ อจรึ มุตฺยเปกฺโข
               อารทฺธวิริโย ทฬฺหธมฺมทสฺสี ฯ
               ตํ สาวกํ สกฺก มยมฺปิ สพฺเพ
               อญฺญาตุมิจฺฉาม สมนฺตจกฺขุ
               สมวฏฺฐิตา โน สวนาย โสตา
               ตุวํ โน สตฺถา ตฺวมนุตฺตโรสิ ฯ
               ฉินฺเทว โน วิจิกิจฺฉํ พฺรูหิ เมตํ
               ปรินิพฺพุตํ เวทย ภูริปญฺญ
               มชฺเฌ จ ๑ โน ภาส สมนฺตจกฺขุ
               สกฺโกว เทวานํ สหสฺสเนตฺโต ฯ
               เย เกจิ คนฺถา อิธ โมหมคฺคา
               อญฺญาณปกฺขา วิจิกิจฺฉฐานา
               ตถาคตํ ปตฺวา น เต ภวนฺติ
               จกฺขุํ หิ เอตํ ปรมํ นรานํ ฯ
               โน เจ หิ ชาตุ ปุริโส กิเลเส
               วาโต ยถา อพฺภฆนํ วิหาเน
               ตโมวสฺส นิวุโต สพฺพโลโก
#๑ ยุ. ว ฯ
