          สุตฺตนิปาเต จตุตฺถสฺส อฏฺฐกวคฺคสฺส ทุติยํ คุหฏฺฐกสุตฺตํ
       [๔๐๙] ๒ สตฺโต คุหายํ พหุนาภิฉนฺโน
               ติฏฺฐํ นโร โมหนสฺมึ ปคาโฬฺห
               ทูเร วิเวกา หิ ตถาวิโธ โส
               กามา หิ โลเก น หิ สุปฺปหายา ฯ
               อิจฺฉานิทานา ภวสาตพนฺธา ๑
               เต ทุปฺปมุญฺจา น หิ อญฺญโมกฺขา
               ปจฺฉา ปุเร วาปิ อเปกฺขมานา
               อิเมว กาเม ปุริเมว ชปฺปํ ฯ
               กาเมสุ คิทฺธา ปสุตา ปมูฬฺหา
               อวทานิยา เต วิสเม นิวิฏฺฐา
               ทุกฺขูปนีตา ปริเทวยนฺติ
               กึสู ภวิสฺสาม อิโต จุตาเส ฯ
               ตสฺมา หิ สิกฺเขถ อิเธว ชนฺตุ
               ยํ กิญฺจิ ชญฺญา วิสมนฺติ โลเก
               น ตสฺส เหตุ วิสมํ จเรยฺย
               อปฺปญฺหิ ตํ ชีวิตมาหุ ธีรา ฯ
               ปสฺสามิ โลเก ปริผนฺทมานํ
               ปชํ อิมํ ตณฺหคตํ ภเวสุ
#๑ โป. ม. ยุ. พทฺธา ฯ  ๒ ม. อปฺปญฺหิทํ ฯ
