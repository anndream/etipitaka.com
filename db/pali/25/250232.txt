อยมฺปิ อตฺโถ วุตฺโต ภควตา อิติ เม สุตนฺติ ฯ ฉฏฺฐํ ฯ
     [๑๘๕]   ๗  วุตฺตํ  เหตํ  ภควตา  วุตฺตมรหตาติ  เม  สุตํ  สพฺพํ
ภิกฺขเว  อนภิชานํ  อปริชานํ  ตตฺถ  จิตฺตํ  อวิราชยํ  ๑ อปฺปชหํ อภพฺโพ
ทุกฺขกฺขยาย   สพฺพญฺจ   โข   ภิกฺขเว   อภิชานํ   ปริชานํ  ตตฺถ  จิตฺตํ
วิราชยํ   ปชหํ  ภพฺโพ  ทุกฺขกฺขยายาติ  ฯ  เอตมตฺถํ  ภควา  อโวจ  ฯ
ตตฺเถตํ อิติ วุจฺจติ
          โย สพฺพํ สพฺพโต ญตฺวา     สพฺพตฺเถสุ น รชฺชติ
          สเว สพฺพํ ๒ ปริญฺญา โส   สพฺพํ ทุกฺขํ ๓  อุปจฺจคาติ ฯ
         อยมฺปิ อตฺโถ วุตฺโต ภควตา   อิติ เม สุตนฺติ ฯ สตฺตมํ ฯ
     [๑๘๖]   ๘  วุตฺตํ  เหตํ  ภควตา  วุตฺตมรหตาติ  เม  สุตํ  มานํ
ภิกฺขเว    อนภิชานํ    อปริชานํ    ตตฺถ   จิตฺตํ   อวิราชยํ   อปฺปชหํ
อภพฺโพ   [๔]   ทุกฺขกฺขยาย  มานญฺจ  โข  ภิกฺขเว  อภิชานํ  ปริชานํ
ตตฺถ   จิตฺตํ   วิราชยํ   ปชหํ   ภพฺโพ   ทุกฺขกฺขยายาติ   ฯ  เอตมตฺถํ
ภควา อโวจ ฯ ตตฺเถตํ อิติ วุจฺจติ
          มานุเปตา อยํ ปชา        มานคนฺถา ภเว รตา
          มานํ อปริชานนฺตา         อาคนฺตาโร ปุนพฺภวํ
          เย จ มานํ ปหนฺตฺวาน      วิมุตฺตา มานสงฺขเย
          เต มานคนฺถาภิภุโน        สพฺพํ ๕ คนฺถํ อุปจฺจคุนฺติ ฯ
อยมฺปิ อตฺโถ วุตฺโต ภควตา อิติ เม สุตนฺติ ฯ อฏฺฐมํ ฯ
     [๑๘๗]   ๙  วุตฺตํ  เหตํ  ภควตา  วุตฺตมรหตาติ  เม  สุตํ  โลภํ
#๑ โป. อวิราชิยํ ฯ  ๒ ม. สพฺพปริญฺญา โส ฯ  ๓ ม. ทุกฺขมุปจฺจตา ฯ
#๔ โป. เอตฺถนฺตเร โส ฯ  ๕ ม. สพฺพทุกฺขมุปจฺจคุนฺติ ฯ ยุ. สพฺพทุกฺขํ-- ฯ
