          อิตฺถภาวญฺญถาภาวํ [๑]    กามโภเคสุ ปณฺฑิตา ๒
          สพฺเพ ปริจฺจเช กาเม      เย ทิพฺพา เย จ มานุสา
          ปิยรูปสาตคธิตํ            เฉตฺวา โสตํ ทุรจฺจยํ
          อเสสํ ปรินิพฺพนฺติ          อเสสํ ทุกฺขมชฺฌคุํ
          อริยทฺทสา เวทคุโน        สมฺมทญฺญาย ปณฺฑิตา
          ชาติกฺขยมภิญฺญาย          นาคจฺฉนฺติ ปุนพฺภวนฺติ ฯ ฉฏฺฐํ ฯ
    [๒๗๖]    ๗   กามโยคยุตฺโต   ภิกฺขเว   ภวโยคยุตฺโต   อาคามี
โหติ  อาคนฺตฺวา  ๓   อิตฺถตฺตํ  ฯ กามโยควิสํยุตฺโต ภิกฺขเว ภวโยคยุตฺโต
อนาคามี    โหติ    อนาคนฺตฺวา    อิตฺถตฺตํ    ฯ    กามโยควิสํยุตฺโต
ภิกฺขเว ภวโยควิสํยุตฺโต อรหํ โหติ ขีณาสโวติ ฯ
          กามโยเคน สํยุตฺตา        ภวโยเคน จูภยํ
          สตฺตา คจฺฉนฺติ สํสารํ       ชาติมรณคามินนฺติ ๔ ฯ
          เย จ กาเม ปหนฺตฺวาน     อปฺปตฺตา อาสวกฺขยํ
          ภวโยเคน สํยุตฺตา         อนาคามีติ วุจฺจเร ฯ
          เย จ โข ฉินฺนสํสยา       ขีณมานปุนพฺภวา
      เต เว ปารคตา โลเก เย ปตฺตา อาสวกฺขยนฺติ ฯ สตฺตมํ ฯ [๕]
     [๒๗๗]    ๘    กลฺยาณสีโล    ภิกฺขเว    ภิกฺขุ   กลฺยาณธมฺโม
กลฺยาณปญฺโญ อิมสฺมึ ธมฺมวินเย เกวลี วุสิตวา อุตฺตมปุริโสติ วุจฺจติ ฯ
#๑ สํสารํ นาติวตฺตเร เอตมาทีนวํ ญตฺวา ฯ ๒ โป. สุสณฺฐิตา ฯ ม. ยุ. ปณฺฑิโต ฯ
#๓ ม. ยุ. อาคนฺตา ฯ ๔ ม. ยุ. อฏฺฐกถายํ ชาติมรณคามิโน ฯ
#๕ โป. ม. ยุ. ตติยภาณวารํ ฯ
