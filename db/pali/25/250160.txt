     [๑๑๙]  ๖  เอวมฺเม  สุตํ  ฯ  เอกํ  สมยํ ภควา สาวตฺถิยํ วิหรติ
เชตวเน   อนาถปิณฺฑิกสฺส   อาราเม   ฯ   เตน   โข   ปน  สมเยน
อายสฺมา   มหากจฺจาโน   อวนฺตีสุ   วิหรติ   กุรุรฆเร   ๑   ปวตฺเต
ปพฺพเต  ฯ เตน โข ปน สมเยน โสโณ อุปาสโก โกฏิกณฺโณ ๒ อายสฺมโต
มหากจฺจานสฺส   อุปฏฺฐาโก   โหติ   ฯ   อถ  โข  โสณสฺส  อุปาสกสฺส
โกฏิกณฺณสฺส    รโหคตสฺส    ปฏิสลฺลีนสฺส   เอวํ   เจตโส   ปริวิตกฺโก
อุทปาทิ   ยถา   ยถา  โข  อยฺโย  มหากจฺจาโน  ธมฺมํ  เทเสติ  นยิทํ
สุกรํ   อคารํ   อชฺฌาวสตา   เอกนฺตปริปุณฺณํ   เอกนฺตปริสุทฺธํ  สงฺขลิขิตํ
พฺรหฺมจริยํ    จริตุํ    ยนฺนูนาหํ   เกสมสฺสุํ   โอหาเรตฺวา   กาสายานิ
วตฺถานิ    อจฺฉาเทตฺวา    อคารสฺมา    อนคาริยํ   ปพฺพเชยฺยนฺติ   ฯ
อถ   โข   โสโณ   อุปาสโก   โกฏิกณฺโณ   เยนายสฺมา  มหากจฺจาโน
เตนุปสงฺกมิ    อุปสงฺกมิตฺวา    อายสฺมนฺตํ   มหากจฺจานํ   อภิวาเทตฺวา
เอกมนฺตํ    นิสีทิ   ฯ   เอกมนฺตํ   นิสินฺโน   โข   โสโณ   อุปาสโก
โกฏิกณฺโณ   อายสฺมนฺตํ   มหากจฺจานํ   เอตทโวจ   อิธ   มยฺหํ  ภนฺเต
รโหคตสฺส   ปฏิสลฺลีนสฺส   เอวํ   เจตโส   ปริวิตกฺโก   อุทปาทิ  ยถา
ยถา   โข   อยฺโย   มหากจฺจาโน  ธมฺมํ  เทเสติ  นยิทํ  สุกรํ  อคารํ
อชฺฌาวสตา    เอกนฺตปริปุณฺณํ    เอกนฺตปริสุทฺธํ   สงฺขลิขิตํ   พฺรหฺมจริยํ
จริตุํ    ยนฺนูนาหํ    เกสมสฺสุํ    โอหาเรตฺวา    กาสายานิ   วตฺถานิ
อจฺฉาเทตฺวา    อคารสฺมา   อนคาริยํ   ปพฺพเชยฺยนฺติ   ปพฺพาเชตุ   มํ
#๑ ม. ยุ. กุรรฆเร  ๒ กุฏิกณฺโณติปิ ฯ
