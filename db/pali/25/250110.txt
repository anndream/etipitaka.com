ภิกฺขู    วิหรนฺติ   คนฺตุํ   อปฺปฏิกฺกูลาสิ   เม   มนสิกาตุํ   ปหิเณยฺยาสิ
ตฺวํ  อานนฺท  วคฺคุมุทาตีริยานํ  ภิกฺขูนํ  สนฺติเก  ทูตํ  สตฺถา  อายสฺมนฺเต
อามนฺเตติ   สตฺถา   อายสฺมนฺตานํ   ทสฺสนกาโมติ   ฯ   เอวํ  ภนฺเตติ
โข    อายสฺมา    อานนฺโท   ภควโต   ปฏิสฺสุตฺวา   เยน   อญฺญตโระ
ภิกฺขุ    เตนุปสงฺกมิ    อุปสงฺกมิตฺวา    ตํ   ภิกฺขุํ   เอตทโวจ   เอหิ
ตฺวํ     อาวุโส     เยน     วคฺคุมุทาตีริยา     ภิกฺขู    เตนุปสงฺกมิ
อุปสงฺกมิตฺวา   วคฺคุมุทาตีริเย   ภิกฺขู  เอวํ  วเทหิ  สตฺถา  อายสฺมนฺเต
อามนฺเตติ    สตฺถา   อายสฺมนฺตานํ   ทสฺสนกาโมติ   ฯ   เอวมาวุโสติ
โข    โส    ภิกฺขุ   อายสฺมโต   อานนฺทสฺส   ปฏิสฺสุตฺวา   เสยฺยถาปิ
นาม   พลวา   ปุริโส   สมฺมิญฺชิตํ  วา  พาหํ  ปสาเรยฺย  ปสาริตํ  วา
พาหํ  สมฺมิญฺเชยฺย  เอวเมวํ  ๑  มหาวเน  กูฏาคารสาลายํ  อนฺตรหิโต
วคฺคุมุทาย   นทิยา   ตีเร   เตสํ   ภิกฺขูนํ  ปุรโต  ปาตุรโหสิ  ฯ  อถ
โข   โส   ภิกฺขุ  วคฺคุมุทาตีริเย  ภิกฺขู  เอตทโวจ  สตฺถา  อายสฺมนฺเต
อามนฺเตติ   ๒   สตฺถา  อายสฺมนฺตานํ  ทสฺสนกาโมติ  ฯ  เอวมาวุโสติ
โข   เต   ภิกฺขู   ตสฺส   ภิกฺขุโน  ปฏิสฺสุตฺวา  เสนาสนํ  ปฏิสาเมตฺวา
ปตฺตจีวรมาทาย    เสยฺยถาปิ    นาม    พลวา    ปุริโส    สมฺมิญฺชิตํ
วา   พาหํ   ปสาเรยฺย   ปสาริตํ   วา   พาหํ  สมฺมิญฺเชยฺย  เอวเมวํ
วคฺคุมุทาย    นทิยา    ตีเร   อนฺตรหิตา   มหาวเน   กูฏาคารสาลายํ
ภควโต สมฺมุเข ปาตุรหํสุ ๓  ฯ
     [๗๕]   เตน   โข  ปน  สมเยน  ภควา  อาเนญฺเชน  สมาธินา
#๑ ม. ยุ. เอวเมว ฯ  ๒ ยุ. อามนฺเตสิ ฯ  ๓ โป. ม. ยุ. ปาตุรเหสุํ ฯ
