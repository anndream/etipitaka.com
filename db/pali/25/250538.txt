       สุตฺตนิปาเต ปญฺจมสฺส ปารายนวคฺคสฺส ฉฏฺฐี อุปสีวปญฺหา
       [๔๓๐] ๖ เอโก อหํ สกฺก มหนฺตโมฆํ (อิจฺจายสฺมา อุปสีโว)
               อนิสฺสิโต โน วิสหามิ ตาริตุํ
               อารมฺมณํ พฺรูหิ สมนฺตจกฺขุ
               ยํ นิสฺสิโต โอฆมิมํ ตเรยฺย ฯ
               อากิญฺจญฺญํ เปกฺขมา โน สติมา (อุปสีวาติ ภควา)
               นตฺถีติ นิสฺสาย ตรสฺสุ โอฆํ
               กาเม ปหาย วิรโต กถาหิ
               ตณฺหกฺขยํ รตฺตมหาภิปสฺส ฯ
               สพฺเพสุ กาเมสุ โย วีตราโค (อิจฺจายสฺมา อุปสีโว)
               อากิญฺจญฺญํ นิสฺสิโต หิตฺวมญฺญํ ๑
               สญฺญาวิโมกฺเข ปรเม วิมุตฺโต ๒
               ติฏฺเฐ นุ โส ตตฺถ อนานุวายี ๓  ฯ
               สพฺเพสุ กาเมสุ โย วีตราโค (อุปสีวาติ ภควา)
               อากิญฺจญฺญํ นิสฺสิโต หิตฺวมญฺญํ ๑
               สญฺญาวิโมกฺเข ปรเม วิมุตฺโต ๒
               ติฏฺเฐยฺย โส ตตฺถ อนานุวายี ๓
               ติฏฺเฐ เจ โส ตตฺถ อนานุวายี ๔
#๑ โป. ม. หิตฺวามญฺญํ ฯ ๒ โป. ปรเมธิมุตฺโต ฯ ๓ ม. ยุ. อนานุยายี ฯ
