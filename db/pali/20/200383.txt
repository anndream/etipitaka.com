ภาเวติ    สมฺมาอาชีวํ    ภาเวติ   สมฺมาวายามํ   ภาเวติ   สมฺมาสตึ
ภาเวติ    สมฺมาสมาธึ    ภาเวติ    อยํ   วุจฺจติ   ภิกฺขเว   มชฺฌิมา
ปฏิปทา ฯ อิมา โข ภิกฺขเว ติสฺโส ปฏิปทาติ ฯ
     [๕๙๘]  ๑๕๙  ตีหิ  ภิกฺขเว  ธมฺเมหิ สมนฺนาคโต ยถาภตํ นิกฺขิตฺโต
เอวํ   นิรเย   กตเมหิ   ตีหิ   อตฺตนา  จ  ปาณาติปาตี  โหติ  ปรญฺจ
ปาณาติปาเต  สมาทเปติ  ปาณาติปาเต  จ  สมนุญฺโญ  โหติ  อิเมหิ  โข
ภิกฺขเว  ตีหิ  ธมฺเมหิ  สมนฺนาคโต  ยถาภตํ  นิกฺขิตฺโต เอวํ นิรเย ฯ ตีหิ
ภิกฺขเว  ธมฺเมหิ  สมนฺนาคโต  ยถาภตํ  นิกฺขิตฺโต  เอวํ  สคฺเค  กตเมหิ
ตีหิ   อตฺตนา   จ  ปาณาติปาตา  ปฏิวิรโต  โหติ  ปรญฺจ  ปาณาติปาตา
เวรมณิยา    สมาทเปติ    ปาณาติปาตา    เวรมณิยา   จ   สมนุญฺโญ
โหติ   ฯเปฯ   อตฺตนา   จ   อทินฺนาทายี  โหติ  ปรญฺจ  อทินฺนาทาเน
สมาทเปติ  อทินฺนาทาเน  จ  สมนุญฺโญ โหติ ... อตฺตนา จ อทินฺนาทานา
ปฏิวิรโต    โหติ    ปรญฺจ    อทินฺนาทานา    เวรมณิยา   สมาทเปติ
อทินฺนาทานา  เวรมณิยา  จ  สมนุญฺโญ  โหติ  ...  อตฺตนา  จ กาเมสุ
มิจฺฉาจารี   โหติ   ปรญฺจ   กาเมสุ   มิจฺฉาจาเร  สมาทเปติ  กาเมสุ
มิจฺฉาจาเร  จ  สมนุญฺโญ  โหติ  ...  อตฺตนา  จ  กาเมสุ มิจฺฉาจารา
ปฏิวิรโต   โหติ   ปรญฺจ   กาเมสุ  มิจฺฉาจารา  เวรมณิยา  สมาทเปติ
กาเมสุ  มิจฺฉาจารา  เวรมณิยา  จ  สมนุญฺโญ  โหติ  ...  อตฺตนา  จ
มุสาวาที    โหติ    ปรญฺจ   มุสาวาเท   สมาทเปติ   มุสาวาเท   จ
สมนุญฺโญ   โหติ  ...  อตฺตนา  จ  มุสาวาทา  ปฏิวิรโต  โหติ  ปรญฺจ
