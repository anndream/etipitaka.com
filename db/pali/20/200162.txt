ปุคฺคโล   ปุปฺผภาณี   ฯ   กตโม   จ   ภิกฺขเว  ปุคฺคโล  มธุภาณี  อิธ
ภิกฺขเว  เอกจฺโจ  ปุคฺคโล  ผรุสํ  วาจํ  ปหาย ผรุสาย วาจาย ปฏิวิรโต
โหติ   ยา   สา  วาจา  เนฬา  กณฺณสุขา  เปมนิยา  หทยงฺคมา  โปรี
พหุชนกนฺตา   พหุชนมนาปา   ตถารูปึ  วาจํ  ภาสิตา  โหติ  อยํ  วุจฺจติ
ภิกฺขเว  ปุคฺคโล  มธุภาณี  ฯ  อิเม  โข  ภิกฺขเว  ตโย  ปุคฺคลา สนฺโต
สํวิชฺชมานา โลกสฺมินฺติ ฯ
     [๔๖๘]  ๒๙  ตโยเม  ภิกฺขเว  ปุคฺคลา สนฺโต สํวิชฺชมานา โลกสฺมึ
กตเม ตโย อนฺโธ เอกจกฺขุ ทฺวิจกฺขุ ฯ
     กตโม   จ   ภิกฺขเว   ปุคฺคโล  อนฺโธ  อิธ  ภิกฺขเว  เอกจฺจสฺส
ปุคฺคลสฺส   ตถารูปํ   จกฺขุ   น   โหติ   ยถารูเปน   จกฺขุนา  อนธิคตํ
วา  โภคํ  อธิคจฺเฉยฺย  อธิคตํ  วา  โภคํ ผาตึ กเรยฺย ตถารูปมฺปิสฺส ๑
จกฺขุ    น    โหติ    ยถารูเปน    จกฺขุนา    กุสลากุสเล    ธมฺเม
ชาเนยฺย    สาวชฺชานวชฺเช    ธมฺเม   ชาเนยฺย   หีนปฺปณีเต   ธมฺเม
ชาเนยฺย    กณฺหสุกฺกสปฺปฏิภาเค    ธมฺเม    ชาเนยฺย    อยํ   วุจฺจติ
ภิกฺขเว ปุคฺคโล อนฺโธ ฯ
     กตโม   จ  ภิกฺขเว  ปุคฺคโล  เอกจกฺขุ  อิธ  ภิกฺขเว  เอกจฺจสฺส
ปุคฺคลสฺส   ตถารูปํ   จกฺขุ   โหติ   ยถารูเปน   จกฺขุนา  อนธิคตํ  วา
โภคํ  อธิคจฺเฉยฺย  อธิคตํ  วา  โภคํ  ผาตึ กเรยฺย ตถารูปมฺปิสฺส จกฺขุ น
โหติ  ยถารูเปน  จกฺขุนา  กุสลากุสเล  ธมฺเม  ชาเนยฺย สาวชฺชานวชฺเช
ธมฺเม   ชาเนยฺย   หีนปฺปณีเต   ธมฺเมน  ชาเนยฺย  กณฺหสุกฺกสปฺปฏิภาเค
#๑ ตถารูปํ ปนาสฺส อิติปิ ฯ
