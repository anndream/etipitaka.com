อจฺจคมา   สุงฺกทายิกํว   ภณฺฑสฺมินฺติ   เอวํ   โข   ภิกฺขเว   อาปนฺโน
ภิกฺขุ   สาธุกํ   อตฺตนาว   อตฺตานํ   ปจฺจเวกฺขติ   ฯ  กถญฺจ  ภิกฺขเว
โจทโก   ภิกฺขุ   สาธุกํ   อตฺตนาว  อตฺตานํ  ปจฺจเวกฺขติ  อิธ  ภิกฺขเว
โจทโก   ภิกฺขุ   อิติ   ปฏิสญฺจิกฺขติ   อยํ  โข  ภิกฺขุ  อกุสลํ  อาปนฺโน
กญฺจิเทว   เทสํ   กาเยน  ตสฺมา  ๑  อหํ  อิมํ  ภิกฺขข  อทฺทสํ  อกุสลํ
อาปชฺชมานํ   กญฺจิเทว   เทสํ   กาเยน   โน  เจ  อยํ  ภิกฺขุ  อกุสลํ
อาปชฺเชยฺย   กญฺจิเทว   เทสํ   กาเยน   นาหํ   อิมํ  ภิกฺขข  ปสฺเสยฺยํ
อกุสลํ   อาปชฺชมานํ   กญฺจิเทว   เทสํ   กาเยน  ยสฺมา  จ  โข  อยํ
ภิกฺขุ   อกุสลํ   อาปนฺโน   กญฺจิเทว   เทสํ  กาเยน  ตสฺมา  อหํ  อิมํ
ภิกฺขข   อทฺทสํ  อกุสลํ  อาปชฺชมานํ  กญฺจิเทว  เทสํ  กาเยน  ทิสฺวา  จ
ปนาหํ   อิมํ   ภิกฺขข   อกุสลํ   อาปชฺชมานํ   กญฺจิเทว   เทสํ  กาเยน
อนตฺตมโน   อโหสึ   อนตฺตมโน   สมาโน   อนตฺตมนวจนาหํ  อิมํ  ภิกฺขข
อวจํ   อนตฺตมนวจนายํ  ภิกฺขุ  มยา  วุตฺโต  สมาโน  อนตฺตมโน  อโหสิ
อนตฺตมโน   สมาโน   ปเรสํ   อาโรเจสิ   อิติ  มเมว  ตตฺถ  อจฺจโย
อจฺจคมา  สุงฺกทายิกํว  ภณฺฑสฺมินฺติ  เอวํ  โข ภิกฺขเว โจทโก ภิกฺขุ สาธุกํ
อตฺตนาว   อตฺตานํ  ปจฺจเวกฺขติ  ฯ  ยสฺมึ  ภิกฺขเว  อธิกรเณ  อาปนฺโน
จ  ภิกฺขุ  โจทโก  จ  ภิกฺขุ  น สาธุกํ อตฺตนาว อตฺตานํ ปจฺจเวกฺขนฺติ ๒
ตเสฺมตํ   ภิกฺขเว   อธิกรเณ  ปาฏิกงฺขํ  ทีฆตฺตาย  ขรตฺตาย  วาฬตฺตาย
สํวตฺติสฺสติ ภิกฺขู จ น ผาสส วิหริสฺสนฺติ ฯ ๓  ยสฺมึ จ โข ภิกฺขเว อธิกรเณ
#๑ ม. ยุ. ตสฺมาติ ปาโฐ นตฺถิ ฯ  ๒ ม. สพฺพตฺถ ปจฺจเวกฺขติ ฯ
#๓ ม. วิหริสฺสนฺตีติ ฯ
