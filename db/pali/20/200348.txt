กตมา     จ    ภิกฺขเว    สีลสมฺปทา    อิธ    ภิกฺขเว    เอกจฺโจ
ปาณาติปาตา   ปฏิวิรโต   โหติ   ฯเปฯ  สมฺผปฺปลาปา  ปฏิวิรโต  โหติ
อยํ   วุจฺจติ   ภิกฺขเว  สีลสมฺปทา  ฯ  กตมา  จ  ภิกฺขเว  จิตฺตสมฺปทา
อิธ   ภิกฺขเว   เอกจฺโจ   อนภิชฺฌาลุ   โหติ   อพฺยาปนฺนจิตฺโต   โหติ
อยํ   วุจฺจติ  ภิกฺขเว  จิตฺตสมฺปทา  ฯ  กตมา  จ  ภิกฺขเว  ทิฏฺฐิสมฺปทา
อิธ   ภิกฺขเว   เอกจฺโจ   สมฺมาทิฏฺฐิโก   โหติ   อวิปรีตทสฺสโน  อตฺถิ
ทินฺนํ   อตฺถิ   ยิฏฺฐํ   ฯเปฯ   เย   อิมญฺจ   โลกํ  ปรญฺจ  โลกํ  สยํ
อภิญฺญา   สจฺฉิกตฺวา  ปเวเทนฺตีติ  อยํ  วุจฺจติ  ภิกฺขเว  ทิฏฺฐิสมฺปทา  ฯ
สีลสมฺปทาเหตุ   วา  ภิกฺขเว  สตฺตา  กายสฺส  เภทา  ปรมฺมรณา  สุคตึ
สคฺคํ   โลกํ   อุปปชฺชนฺติ   จิตฺตสมฺปทาเหตุ  วา  ...  ทิฏฺฐิสมฺปทาเหตุ
วา   ภิกฺขเว   สตฺตา   กายสฺส  เภทา  ปรมฺมรณา  สุคตึ  สคฺคํ  โลกํ
อุปปชฺชนฺติ   ฯ   เสยฺยถาปิ   ภิกฺขเว  อปณฺณโก  มณิ  อุทฺธํขิตฺโต  เยน
เยเนว   ปติฏฺฐาติ   สุปติฏฺฐิตํเยว   ปติฏฺฐาติ   เอวเมว  โข  ภิกฺขเว
สีลสมฺปทาเหตุ   วา   สตฺตา   กายสฺส  เภทา  ปรมฺมรณา  สุคตึ  สคฺคํ
โลกํ  อุปปชฺชนฺติ  จิตฺตสมฺปทาเหตุ  วา  ...  ทิฏฺฐิสมฺปทาเหตุ วา สตฺตา
กายสฺส   เภทา   ปรมฺมรณา   สุคตึ  สคฺคํ  โลกํ  อุปปชฺชนฺติ  ฯ  อิมา
โข ภิกฺขเว ติสฺโส สมฺปทาติ ฯ
     [๕๕๙]   ๑๒๐   ติสฺโส  อิมา  ภิกฺขเว  วิปตฺติโย  กตมา  ติสฺโส
กมฺมนฺตวิปตฺติ  อาชีววิปตฺติ  ทิฏฺฐิวิปตฺติ  ฯ  กตมา จ ภิกฺขเว กมฺมนฺตวิปตฺติ
อิธ    ภิกฺขเว   เอกจฺโจ   ปาณาติปาตี   โหติ   ฯเปฯ   สมฺผปฺปลาปี
