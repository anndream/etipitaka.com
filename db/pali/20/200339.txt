ตํ   กมฺมํ   อนวชฺชํ   ตํ   กมฺมํ   สุขวิปากํ   ตํ   กมฺมํ  กมฺมนิโรธาย
สํวตฺตติ  น  ตํ  กมฺมํ  กมฺมสมุทยาย  สํวตฺตติ  ฯ  ยํ  ภิกฺขเว อโทสปกตํ
กมฺมํ    อโทสชํ    อโทสนิทานํ   อโทสสมุทยํ   ตํ   กมฺมํ   กุสลํ   ตํ
กมฺมํ    อนวชฺชํ    ตํ    กมฺมํ   สุขวิปากํ   ตํ   กมฺมํ   กมฺมนิโรธาย
สํวตฺตติ   น   ตํ   กมฺมํ   กมฺมสมุทยาย   สํวตฺตติ   ฯ   ยํ   ภิกฺขเว
อโมหปกตํ   กมฺมํ   อโมหชํ   อโมหนิทานํ  อโมหสมุทยํ  ตํ  กมฺมํ  กุสลํ
ตํ   กมฺมํ   อนวชฺชํ   ตํ   กมฺมํ   สุขวิปากํ   ตํ   กมฺมํ  กมฺมนิโรธาย
สํวตฺตติ   น  ตํ  กมฺมํ  กมฺมสมุทยาย  สํวตฺตติ  ฯ  อิมานิ  โข  ภิกฺขเว
ตีณิ นิทานานิ กมฺมานํ สมุทยายาติ ฯ
     [๕๕๒]   ๑๑๓   ตีณีมานิ   ภิกฺขเว  นิทานานิ  กมฺมานํ  สมุทยาย
กตมานิ  ตีณิ  อตีเต  ภิกฺขเว  ฉนฺทราคฏฺฐานิเย  ธมฺเม  อารพฺภ  ฉนฺโท
ชายติ   อนาคเต   ภิกฺขเว   ฉนฺทราคฏฺฐานิเย  ธมฺเม  อารพฺภ  ฉนฺโท
ชายติ   ปจฺจุปฺปนฺเน  ภิกฺขเว  ฉนฺทราคฏฺฐานิเย  ธมฺเม  อารพฺภ  ฉนฺโท
ชายติ   ฯ   กถญฺจ  ภิกฺขเว  อตีเต  ฉนฺทราคฏฺฐานิเย  ธมฺเม  อารพฺภ
ฉนฺโท   ชายติ   อตีเต    ภิกฺขเว   ฉนฺทราคฏฺฐานิเย  ธมฺเม  อารพฺภ
เจตสา   อนุวิตกฺเกติ   อนุวิจาเรติ   ตสฺส   อตีเต   ฉนฺทราคฏฺฐานิเย
ธมฺเม   อารพฺภ   เจตสา   อนุวิตกฺกยโต  อนุวิจารยโต  ฉนฺโท  ชายติ
ฉนฺทชาโต  เตหิ  ธมฺเมหิ  สํยุตฺโต  โหติ  เอตาหํ  ๑ ภิกฺขเว สญฺโญชนํ
วทามิ  โย ๒ เจตโส สาราโค เอวํ โข ภิกฺขเว อตีเต ฉนฺทราคฏฺฐานิเย
ธมฺเม    อารพฺภ   ฉนฺโท   ชายติ   ฯ   กถญฺจ   ภิกฺขเว   อนาคเต
#๑ ม. เอตมหํ ฯ อิโต ปรํ อีทิสเมว ฯ ๒ ยุ. โส ฯ อิโต ปรํ อีทิสเมว ฯ
