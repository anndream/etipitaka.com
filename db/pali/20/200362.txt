         มกฺขิกานุปติสฺสนฺติ         สงฺกปฺปา ราคนิสฺสิตา ฯ
         กฏุวิยกโต ภิกฺขุ          อามคนฺเธ อวสฺสุโต
         อารกา โหติ นิพฺพานา     วิฆาตสฺเสว ภาควา ฯ
         คาเม วา ยทิ วา รญฺเญ   อลทฺธา สมมตฺตโน ๑
         จเร ๒ พาโล ทุมฺเมโธ   มกฺขิกาหิ ปุรกฺขโต ฯ
         เย จ สีเลน สมฺปนฺนา     ปญฺญายูปสเม รตา
         อุปสนฺตา สุขํ เสนฺติ       นาสยิตฺวาน มกฺขิกาติ ฯ
     [๕๖๙]  ๑๓๐  อถโข  อายสฺมา  อนุรุทฺโธ เยน ภควา เตนุปสงฺกมิ
อุปสงฺกมิตฺวา      ภควนฺตํ      อภิวาเทตฺวา      เอกมนฺตํ     นิสีทิ
เอกมนฺตํ  นิสินฺโน  โข  อายสฺมา  อนุรุทฺโธ  ภควนฺตํ  เอตทโวจ  อิธาหํ
ภนฺเต   ทิพฺเพน   จกฺขุนา   วิสุทฺเธน   อติกฺกนฺตมานุสเกน   เยภุยฺเยน
ปสฺสามิ   มาตุคามํ  กายสฺส  เภทา  ปรมฺมรณา  อปายํ  ทุคฺคตึ  วินิปาตํ
นิรยํ   อุปปชฺชมานํ   กตีหิ   นุ   โข   ภนฺเต   ธมฺเมหิ   สมนฺนาคโต
มาตุคาโม   กายสฺส   เกทา  ปรมฺมรณา  อปายํ  ทุคฺคตึ  วินิปาตํ  นิรยํ
อุปปชฺชตีติ  ฯ  ตีหิ  โข  อนุรุทฺธ  ธมฺเมหิ สมนฺนาคโต มาตุคาโม กายสฺส
เภทา   ปรมฺมรณา   อปายํ   ทุคฺคตึ  วินิปาตํ  นิรยํ  อุปปชฺชติ  กตเมหิ
ตีหิ    อิธ   อนุรุทฺธ   มาตุคาโม   ปุพฺพณฺหสมยํ   มจฺเฉรมลปริยุฏฺฐิเตน
เจตสา   อคารํ   อชฺฌาวสติ   มชฺฌนฺติกสมยํ  อิสฺสาปริยุฏฺฐิเตน  เจตสา
อคารํ   อชฺฌาวสติ   สายณฺหสมยํ   กามราคปริยุฏฺฐิเตน  เจตสา  อคารํ
#๑ ม. สมถมตฺตโน ฯ ยุ. สมฺมตฺตโน ฯ ๒ ม. จเรติ ฯ ยุ. ปเรติ ฯ
