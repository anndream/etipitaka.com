มา   ภพฺพรูปตาย   มา   สมโณ   โน   ครูติ  ยทา  ตุเมฺห  กาลามา
อตฺตนาว   ชาเนยฺยาถ   อิเม   ธมฺมา  กุสลา  อิเม  ธมฺมา  อนวชฺชา
อิเม    ธมฺมา    วิญฺญุปฺปสตฺถา   อิเม   ธมฺมา   สมตฺตา   สมาทินฺนา
หิตาย    สุขาย    สํวตฺตนฺตีติ    อถ   ตุเมฺห   กาลามา   อุปสมฺปชฺช
วิหเรยฺยาถ   ฯ   ตํ   กึ  มญฺญถ  กาลามา  อโลโภ  ปุริสสฺส  อชฺฌตฺตํ
อุปฺปชฺชมาโน  อุปฺปชฺชติ  หิตาย  วา  อหิตาย  วาติ  ฯ  หิตาย ภนฺเต ฯ
อลุทฺโธ  ปนายํ  กาลามา  ปุริสปุคฺคโล โลเภน อนภิภูโต อปริยาทินฺนจิตฺโต
เนว   ปาณํ   หนติ   น   อทินฺนํ   อาทิยติ   น   ปรทารํ  คจฺฉติ  น
มุสา    ภณติ   ปรมฺปิ   ตถตฺตาย   สมาทเปติ   ยํส   โหติ   ทีฆรตฺตํ
หิตาย  สุขายาติ  ฯ  เอวํ  ภนฺเต  ฯ  ตํ  กึ  มญฺญถ  กาลามา อโทโส
ปุริสสฺส    อชฺฌตฺตํ   อุปฺปชฺชมาโน   อุปฺปชฺชติ   หิตาย   วา   อหิตาย
วาติ  ฯ  หิตาย  ภนฺเต  ฯ  อทุฏฺโฐ ปนายํ กาลามา ปุริสปุคฺคโล โทเสน
อนภิภูโต   อปริยาทินฺนจิตฺโต   เนว   ปาณํ   หนติ  น  อทินฺนํ  อาทิยติ
น   ปรทารํ   คจฺฉติ   น   มุสา   ภณติ  ปรมฺปิ  ตถตฺตาย  สมาทเปติ
ยํส  โหติ  ทีฆรตฺตํ  หิตาย   สุขายาติ  ฯ  เอวํ  ภนฺเต  ฯ ตํ กึ มญฺญถ
กาลามา   อโมโห   ปุริสสฺส   อชฺฌตฺตํ  อุปฺปชฺชมาโน  อุปฺปชฺชติ  หิตาย
วา  อหิตาย  วาติ ฯ หิตาย ภนฺเต ฯ อมูโฬฺห ปนายํ กาลามา ปุริสปุคฺคโล
โมเหน    อนภิภูโต    อปริยาทินฺนจิตฺโต    เนว    ปาณํ   หนติ   น
อทินฺนํ    อาทิยติ   น   ปรทารํ   คจฺฉติ   น   มุสา   ภณติ   ปรมฺปิ
ตถตฺตาย   สมาทเปติ   ยํส  โหติ  ทีฆรตฺตํ  หิตาย  สุขายาติ  ฯ  เอวํ
