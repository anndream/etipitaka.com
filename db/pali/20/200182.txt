โข   มาริสา   มนุสฺสา   มนุสฺเสสุ  เมตฺเตยฺยา  เปตฺเตยฺยา  สามญฺญา
พฺรหฺมญฺญา    กุเลเชฏฺฐาปจายิโน    อุโปสถํ   อุปวสนฺติ   ปฏิชาคโรนฺติ
ปุญฺญานิ  กโรนฺตีติ  ฯ  เตน  ภิกฺขเว  เทวา  ตาวตึสา  อตฺตมนา โหนฺติ
ทิพฺพา วต โภ กายา ปริปูเรสฺสนฺติ ปริหายิสฺสนฺติ อสุรกายาติ ฯ
     [๔๗๗]  ๓๘  ภูตปุพฺพํ  ภิกฺขเว สกฺโก เทวานมินฺโท เทเว ตาวตึเส
อนุนยมาโน ตายํ เวลายํ อิมํ คาถํ อภาสิ
         จาตุทฺทสึ ๑ ปญฺจทสึ       ยา จ ปกฺขสฺส อฏฺฐมี
         ปาฏิหาริยปกฺขญฺจ          อฏฺฐงฺคสุสมาคตํ
         อุโปสถํ อุปวเสยฺย         โยปสฺส ๒ มาทิโส นโรติ ฯ
สา  โข  ปเนสา  ภิกฺขเว  สกฺเกน  เทวานมินฺเทน  คาถา  ทุคฺคีตา  น
สุคีตา   ทุพฺภาสิตา   น  สุภาสิตา  ตํ  กิสฺส  เหตุ  สกฺโก  หิ  ภิกฺขเว
เทวานมินฺโท   อวีตราโค  อวีตโทโส  อวีตโมโห  ฯ  โย  จ  โข  โส
ภิกฺขเว  ภิกฺขุ  อรหํ  ขีณาสโว  วุสิตวา  [๓]-  กตกรณีโย  โอหิตภาโร
อนุปฺปตฺตสทตฺโถ    ปริกฺขีณภวสํโยชโน    สมฺมทญฺญาวิมุตฺโต   ตสฺส   โข
เอตํ ๔ ภิกฺขุโน กลฺลํ วจนาย
         จาตุทฺทสึ ปญฺจทสึ          ยา จ ปกฺขสฺส อฏฺฐมี
         ปาฏิหาริยปกฺขญฺจ          อฏฺฐงฺคสุสมาคตํ
         อุโปสถํ อุปวเสยฺย         โยปสฺส มาทิโส นโรติ ฯ
ตํ กิสฺส เหตุ โส หิ ภิกฺขเว ภิกฺขุ วีตราโค วีตโทโส วีตโมโหติ ฯ
       ภูตปุพฺพํ ภิกฺขเว สกฺโก เทวานมินฺโท เทเว ตาวตึเส อนุนยมาโน
#๑ ยุ. จาตุทฺทสี ปญฺจทสี ฯ อิโต ปรํ อีทิสเมว ฯ  ๒ ม. โยปิสฺส ฯ  ๓ ม.
#พฺรหฺมจริโย ฯ  ๔ โป. เอวํ ภิกฺขเว ฯ ม. ยุ. เอตํ ภิกฺขเว ฯ
