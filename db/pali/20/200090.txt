อิธ  ภิกฺขเว  ยสฺสํ  ปริสายํ  เถรา  ภิกฺขู พาหุลฺลิกา ๑ โหนฺติ สาถลิกา
โวกฺกมเน   ปุพฺพงฺคมา   ปวิเวเก   นิกฺขิตฺตธุรา   น   วิริยํ  อารภนฺติ
อปฺปตฺตสฺส   ปตฺติยา   อนธิคตสฺส   อธิคมาย   อสจฺฉิกตสฺส  สจฺฉิกิริยาย
เตสํ   ปจฺฉิมา   ชนตา   ทิฏฺฐานุคตึ  อาปชฺชติ  สาปิ  โหติ  พาหุลฺลิกา
สาถลิกา   โวกฺกมเน   ปุพฺพงฺคมา   ปวิเวเก   นิกฺขิตฺตธุรา   น  วิริยํ
อารภติ    อปฺปตฺตสฺส    ปตฺติยา   อนธิคตสฺส   อธิคมาย   อสจฺฉิกตสฺส
สจฺฉิกิริยาย   อยํ   วุจฺจติ   ภิกฺขเว   อนคฺควตี  ปริสา  ฯ  กตมา  จ
ภิกฺขเว  อคฺควตี  ปริสา  อิธ  ภิกฺขเว  ยสฺสํ  ปริสายํ  เถรา  ภิกฺขู  น
พาหุลฺลิกา   โหนฺติ   น   สาถลิกา   โวกฺกมเน  นิกฺขิตฺตธุรา  ปวิเวเก
ปุพฺพงฺคมา    วิริยํ    อารภนฺติ    อปฺปตฺตสฺส    ปตฺติยา    อนธิคตสฺส
อธิคมาย   อสจฺฉิกตสฺส   สจฺฉิกิริยาย  เตสํ  ปจฺฉิมา  ชนตา  ทิฏฺฐานุคตึ
อาปชฺชติ   สาปิ  โหติ  น  พาหุลฺลิกา  น  สาถลิกา  โวกฺกมเน  [๒]-
นิกฺขิตฺตธุรา   ปวิเวเก   ปุพฺพงฺคมา  วิริยํ  อารภติ  อปฺปตฺตสฺส  ปตฺติยา
อนธิคตสฺส   อธิคมาย   อสจฺฉิกตสฺส   สจฺฉิกิริยาย  อยํ  วุจฺจติ  ภิกฺขเว
อคฺควตี   ปริสา   ฯ   อิมา   โข   ภิกฺขเว   เทฺว  ปริสา  เอตทคฺคํ
ภิกฺขเว อิมาสํ ทฺวินฺนํ ปริสานํ ยทิทํ อคฺควตี ปริสาติ ฯ
     [๒๙๐]  ๔๔  เทฺวมา  ภิกฺขเว  ปริสา  กตมา  เทฺว  อนริยา  จ
ปริสา  อริยา  จ  ปริสา  ฯ  กตมา  จ  ภิกฺขเว  อนริยา  ปริสา  อิธ
ภิกฺขเว   ยสฺสํ   ปริสายํ   ภิกฺขู   อิทํ   ทุกฺขนฺติ  ยถาภูตํ  นปฺปชานนฺติ
อยํ   ทุกฺขสมุทโยติ   ยถาภูตํ   นปฺปชานนฺติ  อยํ  ทุกฺขนิโรโธติ  ยถาภูตํ
#๑ ม. ยุ. พาหุลิกา ฯ สพฺพตฺถ อีทิสเมว ฯ ๒ ม. น ฯ
