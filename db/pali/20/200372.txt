อยํ    ทุกฺขนิโรธคามินี    ปฏิปทาติ    ยถาภูตํ    ปชานาติ    อิทมสฺส
ชวสฺมึ    วทามิ    อภิธมฺเม    โข   ปน   อภิวินเย   ปญฺหํ   ปุฏฺโฐ
วิสฺสชฺเชติ   โน   สํสาเทติ   อิทมสฺส  วณฺณสฺมึ  วทามิ  ลาภี  โข  ปน
โหติ      จีวรปิณฺฑปาตเสนาสนคิลานปจฺจยเภสชฺชปริกฺขารานํ     อิทมสฺส
อาโรหปริณาหสฺมึ   วทามิ  เอวํ  โข  ภิกฺขเว  ปุริสขลุงฺโก  ชวสมฺปนฺโน
จ   โหติ   วณฺณสมฺปนฺโน   จ   อาโรหปริณาหสมฺปนฺโน   จ  อิเม  โข
ภิกฺขเว ตโย ปุริสขลุงฺกาติ ฯ
     [๕๘๑]  ๑๔๒  ตโย จ ภิกฺขเว อสฺสสทสฺเส ๑ เทเสสฺสามิ ตโย จ
ปุริสสทสฺเส  ๒  ตํ  สุณาถ  สาธุกํ  มนสิกโรถ  ภาสิสฺสามีติ   ฯ  เอวํ
ภนฺเตติ   โข   เต   ภิกฺขู  ภควโต  ปจฺจสฺโสสส  ฯ  ภควา  เอตทโวจ
กตเม  จ  ภิกฺขเว  ตโย  อสฺสสทสฺสา  อิธ ภิกฺขเว เอกจฺโจ อสฺสสทสฺโส
ชวสมฺปนฺโน   โหติ   น   วณฺณสมฺปนฺโน  น  อาโรหปริณาหสมฺปนฺโน  อิธ
ปน  ภิกฺขเว  เอกจฺโจ  อสฺสสทสฺโส  ชวสมฺปนฺโน  จ  โหติ วณฺณสมฺปนฺโน
จ    น    อาโรหปริณาหสมฺปนฺโน    อิธ    ปน   ภิกฺขเว   เอกจฺโจ
อสฺสสทสฺโส     ชวสมฺปนฺโน     จ     โหติ     วณฺณสมฺปนฺโน     จ
อาโรหปริณาหสมฺปนฺโน   จ   อิเม   โข   ภิกฺขเว   ตโย  อสฺสสทสฺสา
กตเม  จ  ภิกฺขเว  ตโย  ปุริสสทสฺสา  อิธ ภิกฺขเว เอกจฺโจ ปุริสสทสฺโส
ชวสมฺปนฺโน    โหติ    น   วณฺณสมฺปนฺโน   น   อาโรหปริณาหสมฺปนฺโน
อิธ   ปน   ภิกฺขเว   เอกจฺโจ   ปุริสสทสฺโส   ชวสมฺปนฺโน   จ  โหติ
วณฺณสมฺปนฺโน     จ     น     อาโรหปริณาหสมฺปนฺโน     อิธ    ปน
#๑-๒ ม. อสฺสปรสฺเส ปุริสปรสฺเส ฯ อิโต ปรํ อีทิสเมว ฯ
