ทีเปติ    โย    จ   นีตตฺถํ   สุตฺตนฺตํ   นีตตฺโถ   สุตฺตนฺโตติ   ทีเปติ
อิเม โข ภิกฺขเว เทฺว ตถาคตํ นาพฺภาจิกฺขนฺตีติ ฯ
     [๒๗๑]  ๒๕  ปฏิจฺฉนฺนกมฺมนฺตสฺส  ภิกฺขเว  ทฺวินฺนํ  คตีนํ  อญฺญตรา
คติ  ปาฏิกงฺขา  นิรโย  วา ติรจฺฉานโยนิ วา ๑ ฯ อปฺปฏิจฺฉนฺนกมฺมนฺตสฺส
ภิกฺขเว   ทฺวินฺนํ  คตีนํ  อญฺญตรา  คติ  ปาฏิกงฺขา  เทวา  วา  มนุสฺสา
วาติ ฯ
     [๒๗๒]   ๒๖   มิจฺฉาทิฏฺฐิกสฺส   ภิกฺขเว  ทฺวินฺนํ  คตีนํ  อญฺญตรา
คติ  ปาฏิกงฺขา  นิรโย  วา  ติรจฺฉานโยนิ  วา  ๑  ฯ  สมฺมาทิฏฺฐิกสฺส
ภิกฺขเว   ทวินฺนํ  คตีนํ  อญฺญตรา  คติ  ปาฏิกงฺขา  เทวา  วา  มนุสฺสา
วาติ ฯ
     [๒๗๓]  ๒๗  ทุสฺสีลสฺส  ภิกฺขเว  เทฺว  ปฏิคฺคหา  ๒  นิรโย วา
ติรจฺฉานโยนิ  วา  ๑  ฯ  สีลวโต ภิกฺขเว เทฺว ปฏิคฺคหา ๓ เทวา วา
มนุสฺสา วาติ ฯ
     [๒๗๔]  ๒๘  ทฺวาหํ ภิกฺขเว อตฺถวเส สมฺปสฺสมาโน อรญฺญวนปตฺถานิ
ปนฺตานิ    เสนาสนานิ    ปฏิเสวามิ    กตเม    เทฺว   อตฺตโน   จ
ทิฏฺฐธมฺมสุขวิหารํ    สมฺปสฺสมาโน    ปจฺฉิมญฺจ    ชนตํ    อนุกมฺปมาโน
อิเม  โข  อหํ  ภิกฺขเว  เทฺว  อตฺถวเส  สมฺปสฺสมาโน  อรญฺญวนปตฺถานิ
ปนฺตานิ เสนาสนานิ ปฏิเสวามีติ ฯ
     [๒๗๕]  ๒๙  เทฺวเม  ภิกฺขเว  ธมฺมา  วิชฺชาภาคิยา  กตเม เทฺว
สมโถ  จ  วิปสฺสนา  จ  ฯ  สมโถ  ภิกฺขเว  ภาวิโต  กิมตฺถมนุโภติ ๔
#๑ ม. ยุ. วา-ติ ฯ ๒-๓ ม. ปฏิคฺคาหา ฯ ๔ ม. ยุ. กมตฺถมนุโภติ ฯ อิโต ปรํ
#อีทิสเมว ฯ
