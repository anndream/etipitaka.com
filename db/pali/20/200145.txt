สุเขน   ทิพฺเพน   ยเสน   ทิพฺเพน   อธิปเตยฺเยน   อฏฺฏิยถ   หรายถ
ชิคุจฺฉถ  ฯ  ปเคว  โข  ปน  ภิกฺขเว  ตุเมฺหหิ กายทุจฺจริเตน อฏฺฏิยิตพฺพํ
หรายิตพฺพํ   ชิคุจฺฉิตพฺพํ   วจีทุจฺจริเตน  ...  มโนทุจฺจริเตน  อฏฺฏิยิตพฺพํ
หรายิตพฺพํ ชิคุจฺฉิตพฺพนฺติ ฯ
     [๔๕๘]  ๑๙  ตีหิ  ภิกฺขเว  องฺเคหิ  สมนฺนาคโต ปาปณิโก อภพฺโพ
อนธิคตํ  วา  โภคํ  อธิคนฺตต  อธิคตํ  วา  โภคํ ผาติกาตต ๑ กตเมหิ ตีหิ
อิธ   ภิกฺขเว   ปาปณิโก   ปุพฺพณฺหสมยํ  น  สกฺกจฺจํ  กมฺมนฺตํ  อธิฏฺฐาติ
มชฺฌนฺติกสมยํ    น    สกฺกจฺจํ   กมฺมนฺตํ   อธิฏฺฐาติ   สายณฺหสมยํ   น
สกฺกจฺจํ   กมฺมนฺตํ   อธิฏฺฐาติ   อิเมหิ   โข   ภิกฺขเว   ตีหิ   องฺเคหิ
สมนฺนาคโต   ปาปณิโก   อภพฺโพ   อนธิคตํ  วา  โภคํ  อธิคนฺตต  อธิคตํ
วา  โภคํ  ผาติกาตต  ฯ  เอวเมว  โข  ภิกฺขเว ตีหิ ธมฺเมหิ สมนฺนาคโต
ภิกฺขุ   อภพฺโพ  อนธิคตํ  วา  กุสลํ  ธมฺมํ  อธิคนฺตต   อธิคตํ  วา  กุสลํ
ธมฺมํ   ผาติกาตต   กตเมหิ   ตีหิ   อิธ   ภิกฺขเว   ภิกฺขุ   ปุพฺพณฺหสมยํ
น    สกฺกจฺจํ    สมาธินิมิตฺตํ   อธิฏฺฐาติ   มชฺฌนฺติกสมยํ   น   สกฺกจฺจํ
สมาธินิมิตฺตํ    อธิฏฺฐาติ    สายณฺหสมยํ    น    สกฺกจฺจํ   สมาธินิมิตฺตํ
อธิฏฺฐาติ   อิเมหิ   โข   ภิกฺขเว   ตีหิ   ธมฺเมหิ   สมนฺนาคโต  ภิกฺขุ
อภพฺโพ   อนธิคตํ   วา  กุสลํ  ธมฺมํ  อธิคนฺตต  อธิคตํ  วา  กุสลํ  ธมฺมํ
ผาติกาตต  ฯ  ตีหิ  ภิกฺขเว  องฺเคหิ  สมนฺนาคโต ปาปณิโก ภพฺโพ อนธิคตํ
วา   โภคํ   อธิคนฺตต   อธิคตํ   วา   โภคํ   ผาติกาตต   กตเมหิ  ตีหิ
#๑ โป. ม. ผาตึ กาตต ฯ สพฺพตฺถ อีทิสเมว ฯ
