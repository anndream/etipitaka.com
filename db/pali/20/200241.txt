กถํ    อปนาเมสฺสติ    โกปญฺจ    โทสญฺจ   อปฺปจฺจยญฺจ   ปาตุกริสฺสติ
ตุณฺหีภูโต  วา  มงฺกุภูโต  ปตฺตกฺขนฺโธ  อโธมุโข  ปชฺฌายนฺโต อปฺปฏิภาโณ
นิสีทิสฺสติ  เสยฺยถาปิ  สรโภ  ปริพฺพาชโกติ ฯ อถโข ภควา สปฺปินิยา ตีเร
ปริพฺพาชการาเม  ติกฺขตฺตต  สีหนาทํ  นทิตฺวา  เวหาสํ  ปกฺกามิ  ฯ อถโข
เต   ปริพฺพาชกา   อจิรปกฺกนฺตสฺส  ภควโต  สรภํ  ปริพฺพาชกํ  สมนฺตโต
วาจาย   สนฺนิโตทเกน   สญฺชมฺภรึ   อกํสุ   เสยฺยถาปิ   อาวุโส  สรภ
พฺรหารญฺเญ   ชรสิคาโล   สีหนาทํ  นทิสฺสามีติ  เสคาลกํเยว  ๑  นทติ
เภรณฺฑกํเยว   นทติ   เอวเมว   โข   ตฺวํ  อาวุโส  สรภ  อญฺญเตฺรว
สมเณน  โคตเมน  สีหนาทํ นทิสฺสามีติ เสคาลกํเยว ๒ นทสิ เภรณฺฑกํเยว
นทสิ  เสยฺยถาปิ  อาวุโส  สรภ อมฺพกมทฺทรี ๓ ปุสฺสกรวิตํ ๔ รวิสฺสามีติ
อมฺพกมทฺทรีรวิตํเยว  ๕  รวติ  เอวเมว โข ตฺวํ อาวุโส สรภ อญฺญเตฺรว
สมเณน   โคตเมน   ปุสฺสกรวิตํ   รวิสฺสามีติ  อมฺพกมทฺทรีรวิตํเยว  รวสิ
เสยฺยถาปิ   อาวุโส  สรภ  อุสโภ  สุญฺญาย  โคสาลาย  คมฺภีรํ  นทิตพฺพํ
มญฺญติ   เอวเมว   โข   ตฺวํ   อาวุโส   สรภ   อญฺญเตฺรว   สมเณน
โคตเมน   คมฺภีรํ  นทิตพฺพํ  มญฺญสีติ  ฯ  อถโข  เต  ปริพฺพาชกา  สรภํ
ปริพฺพาชกํ สมนฺตโต วาจาย สนฺนิโตทเกน สญฺชมฺภรึ อกํสูติ ฯ
     [๕๐๕]  ๖๖  เอกํ  สมยํ  ภควา  โกสเลสุ จาริกํ จรมาโน มหตา
ภิกฺขุสงฺเฆน  สทฺธึ  เยน  เกสปุตฺตํ  นาม  กาลามานํ  นิคโม  ตทวสริ ฯ
อสฺโสสส  โข  เกสปุตฺติยา  กาลามา  สมโณ  ขลุ  โภ โคตโม สกฺยปุตฺโต
#๑-๒ ม. สิงฺคาลกํเยว ฯ อิโต ปรํ อีทิสเมว ฯ  ๓ ม. อมฺพุกสญฺจรี ฯ
#๔ ม. ปุริสกรวิตํ ฯ ๕ ม. อมฺพุกสญฺจริรวิตํเยว ฯ  ๖ ม. เกสมุตฺตํ ฯ
