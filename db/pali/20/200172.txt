อุปปชฺเช   วา   อปเร   วา   ปริยาเย   เสยฺยถาปิ  ภิกฺขเว  พีชานิ
อขณฺฑานิ   อปูตีนิ  อวาตาตปหตานิ  สารทานิ  ๑  สุขสยิตานิ  สุเขตฺเต
สุปริกมฺมกตาย     ภูมิยา     นิกฺขิตฺตานิ    เทโว    จ    สมฺมาธารํ
อนุปฺปเวจฺเฉยฺย   เอวสฺสุ  ตานิ  ภิกฺขเว  พีชานิ  วุฑฺฒึ  วิรูฬฺหึ  เวปุลฺลํ
อาปชฺเชยฺยย  เอวเมว  โข  ภิกฺขเว  ยํ  โลภปกตํ กมฺมํ โลภชํ โลภนิทานํ
โลภสมุทยํ   ยตฺถสฺส   อตฺตภาโว   นิพฺพตฺตติ   ตตฺถ  ตํ  กมฺมํ  วิปจฺจติ
ยตฺถ   ตํ   กมฺมํ   วิปจฺจติ   ตตฺถ  ตสฺส  กมฺมสฺส  วิปากํ  ปฏิสํเวเทติ
ทิฏฺเฐว   ธมฺเม   อุปปชฺเช   วา  อปเร  วา  ปริยาเย  ยํ  โทสปกตํ
กมฺมํ   ฯเปฯ   ยํ   โมหปกตํ   กมฺมํ   ฯเปฯ   อปเร  วา  ปริยาเย
อิมานิ   โข   ภิกฺขเว   ตีณิ  นิทานานิ  กมฺมานํ  สมุทยาย  ฯ  ตีณีมานิ
ภิกฺขเว    นิทานานิ    กมฺมานํ    สมุทยาย   กตมานิ   ตีณิ   อโลโภ
นิทานํ   กมฺมานํ  สมุทยาย  อโทโส  นิทานํ  กมฺมานํ  สมุทยาย  อโมโห
นิทานํ   กมฺมานํ   สมุทยาย   ยํ   ภิกฺขเว   อโลภปกตํ  กมฺมํ  อโลภชํ
อโลภนิทานํ   อโลภสมุทยํ   โลเภ  วิคเต  เอวํ  ตํ  กมฺมํ  ปหีนํ  โหติ
อุจฺฉินฺนมูลํ    ตาลาวตฺถุกตํ    อนภาวํ    กตํ   อายตึอนุปฺปาทธมฺมํ   ยํ
ภิกฺขเว   อโทสปกตํ   กมฺมํ   อโทสชํ  อโทสนิทานํ  อโทสสมุทยํ  โทเส
วิคเต   เอวํ  ตํ  กมฺมํ  ปหีนํ  โหติ  อุจฺฉินฺนมูลํ  ตาลาวตฺถุกตํ  อนภาวํ
กตํ    อายตึอนุปฺปาทธมฺมํ   ยํ   ภิกฺขเว   อโมหปกตํ   กมฺมํ   อโมหชํ
อโมหนิทานํ   อโมหสมุทยํ   โมเห  วิคเต  เอวํ  ตํ  กมฺมํ  ปหีนํ  โหติ
อุจฺฉินฺนมูลํ     ตาลาวตฺถุกตํ     อนภาวํ     กตํ    อายตึอนุปฺปาทธมฺมํ
#๑ ม. สาราทานิ ฯ อิโต ปรํ อีทิสเมว ฯ
