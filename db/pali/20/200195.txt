อิธ  ภิกฺขเว  มหาโจโร  ราชานํ  วา  ราชมหามตฺตานํ วา นิสฺสิโต โหติ
ตสฺส   เอวํ   โหติ   สเจ   มํ   โกจิ   กิญฺจิ   วกฺขติ   อิเม   เม
ราชาโน   วา  ราชมหามตฺตา  วา  ปริโยธาย  อตฺถํ  ภณิสฺสนฺตีติ  สเจ
นํ   โกจิ   กิญฺจิ   อาห   ตฺยาสฺส  ราชาโน  วา  ราชมหามตฺตา  วา
ปริโยธาย   อตฺถํ   ภณนฺติ  เอวํ  โข  ภิกฺขเว  มหาโจโร  พลวนิสฺสิโต
โหติ   ฯ   อิเมหิ  โข  ภิกฺขเว  ตีหิ  องฺเคหิ  สมนฺนาคโต  มหาโจโร
สนฺธิมฺปิ   ฉินฺทติ   นิลฺโลปมฺปิ   หรติ  เอกาคาริกมฺปิ  กโรติ  ปริปนฺเถปิ
ติฏฺฐติ  ฯ  เอวเมว  โข  ภิกฺขเว  ตีหิ ธมฺเมหิ ๑ สมนฺนาคโต ปาปภิกฺขุ
ขตํ    อุปหตํ   อตฺตานํ   ปริหรติ   สาวชฺโช   จ   โหติ   สานุวชฺโช
วิญฺญูนํ    พหุญฺจ    อปุญฺญํ    ปสวติ    กตเมหิ   ตีหิ   อิธ   ภิกฺขเว
ปาปภิกฺขุ    วิสมนิสฺสิโต    จ   โหติ   คหนนิสฺสิโต   จ   พลวนิสฺสิโต
จ   ฯ   กถญฺจ   ภิกฺขเว   ปาปภิกฺขุ  วิสมนิสฺสิโต  โหติ  อิธ  ภิกฺขเว
ปาปภิกฺขุ   วิสเมน  กายกมฺเมน  สมนฺนาคโต  โหติ  วิสเมน  วจีกมฺเมน
สมนฺนาคโต   โหติ   วิสเมน   มโนกมฺเมน   สมนฺนาคโต   โหติ  เอวํ
โข  ภิกฺขเว  ปาปภิกฺขุ  วิสมนิสฺสิโต  โหติ  ฯ  กถญฺจ  ภิกฺขเว ปาปภิกฺขุ
คหนนิสฺสิโต    โหติ   อิธ   ภิกฺขเว   ปาปภิกฺขุ   มิจฺฉาทิฏฺฐิโก   โหติ
อนฺตคฺคาหิกาย  ทิฏฺฐิยา  สมนฺนาคโต  โหติ  เอวํ  โข  ภิกฺขเว ปาปภิกฺขุ
คหนนิสฺสิโต   โหติ   ฯ   กถญฺจ  ภิกฺขเว  ปาปภิกฺขุ  พลวนิสฺสิโต  โหติ
อิธ   ภิกฺขเว   ปาปภิกฺขุ   ราชานํ  วา  ราชมหามตฺตานํ  วา  นิสฺสิโต
โหติ   ตสฺส   เอวํ   โหติ   สเจ  มํ  โกจิ  กิญฺจิ  วกฺขติ  อิเม  เม
#๑ ม. องฺเคหิ ฯ
