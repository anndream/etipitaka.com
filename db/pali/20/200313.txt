     [๕๓๕]  ๙๖  ติสฺโส  อิมา  ภิกฺขเว  ปริสา  กตมา ติสฺโส อคฺควตี
ปริสา  วคฺคา  ปริสา  สมคฺคา  ปริสา  ฯ  กตมา  จ  ภิกฺขเว  อคฺควตี
ปริสา   อิธ   ภิกฺขเว   ยสฺสํ   ปริสายํ   เถรา  ภิกฺขู  น  พาหุลฺลิกา
โหนฺติ  น  สาถลิกา  โวกฺกมเน ๑ นิกฺขิตฺตธุรา ปวิเวเก ปุพฺพงฺคมา วิริยํ
อารภนฺติ    อปฺปตฺตสฺส   ปตฺติยา   อนธิคตสฺส   อธิคมาย   อสจฺฉิกตสฺส
สจฺฉิกิริยาย    เตสํ   ปจฺฉิมา   ชนตา   ทิฏฺฐานุคตึ   อาปชฺชติ   สาปิ
โหติ   น   พาหุลฺลิกา  น  สาถลิกา  โวกฺกมเน  นิกฺขิตฺตธุรา  ปวิเวเก
ปุพฺพงฺคมา   วิริยํ   อารภติ   อปฺปตฺตสฺส  ปตฺติยา  อนธิคตสฺส  อธิคมาย
อสจฺฉิกตสฺส   สจฺฉิกิริยาย   อยํ   วุจฺจติ   ภิกฺขเว  อคฺควตี  ปริสา  ฯ
กตมา   จ  ภิกฺขเว  วคฺคา  ปริสา  อิธ  ภิกฺขเว  ยสฺสํ  ปริสายํ  ภิกฺขู
ภณฺฑนชาตา   กลหชาตา   วิวาทาปนฺนา   อญฺญมญฺญํ  มุขสตฺตีหิ  วิตุทนฺตา
วิหรนฺติ   อยํ   วุจฺจติ  ภิกฺขเว  วคฺคา  ปริสา  ฯ  กตมา  จ  ภิกฺขเว
สมคฺคา  ปริสา  อิธ  ภิกฺขเว  ยสฺสํ  ปริสายํ  ภิกฺขู สมคฺคา สมฺโมทมานา
อวิวทมานา     ขีโรทกีภูตา     อญฺญมญฺญํ     ปิยจกฺขูหิ    สมฺปสฺสนฺตา
วิหรนฺติ   อยํ   วุจฺจติ   ภิกฺขเว   สมคฺคา   ปริสา  ฯ  ยสฺมึ  ภิกฺขเว
สมเย    ภิกฺขู    สมคฺคา    สมฺโมทมานา   อวิวทมานา   ขีโรทกีภูตา
อญฺญมญฺญํ   ปิยจกฺขูหิ   สมฺปสฺสนฺตา   วิหรนฺติ  พหห  ภิกฺขเว  ภิกฺขู  ตสฺมึ
สมเย   ปุญฺญํ   ปสวนฺติ   พฺรหฺมํ   ภิกฺขเว  วิหารํ  ตสฺมึ  สมเย  ภิกฺขู
วิหรนฺติ    ยทิทํ    มุทิตาย   เจโตวิมุตฺติยา   ปมุทิตสฺส   ปีติ   ชายติ
ปีติมนสฺส    กาโย   ปสฺสมฺภติ   ปสฺสทฺธกาโย   สุขํ   เวทิยติ   สุขิโน
#๑ โป. อุกฺกมเน ฯ ม. โอกฺกมเน ฯ อิโต ปรํ อีทิสเมว ฯ
