ปวตฺตนฺติ     อวินยกมฺมานิ     นปฺปวตฺตนฺติ     ธมฺมกมฺมานิ    ทิปฺปนฺติ
อธมฺมกมฺมานิ   น   ทิปฺปนฺติ    วินยกมฺมานิ   ทิปฺปนฺติ  อวินยกมฺมานิ  น
ทิปฺปนฺติ  ฯ  อิมา  โข  ภิกฺขเว  เทฺว  ปริสา  เอตทคฺคํ  ภิกฺขเว อิมาสํ
ทฺวินฺนํ ปริสานํ ยทิทํ สมา ปริสาติ ฯ
     [๒๙๕]   ๔๙   เทฺวมา  ภิกฺขเว  ปริสา  กตมา  เทฺว  อธมฺมิกา
จ   ปริสา   ธมฺมิกา   จ   ปริสา   ฯเปฯ  อิมา  โข  ภิกฺขเว  เทฺว
ปริสา   เอตทคฺคํ   ภิกฺขเว   อิมาสํ   ทฺวินฺนํ   ปริสานํ  ยทิทํ  ธมฺมิกา
ปริสาติ ฯ
     [๒๙๖]  ๕๐  เทฺวมา  ภิกฺขเว  ปริสา  กตมา  เทฺว  อธมฺมวาทินี
จ   ปริสา  ธมฺมวาทินี  จ  ปริสา  ฯ  กตมา  จ  ภิกฺขเว  อธมฺมวาทินี
ปริสา   อิธ   ภิกฺขเว  ยสฺสํ  ปริสายํ  ภิกฺขู  อธิกรณํ  อาทิยนฺติ  ธมฺมิกํ
วา   อธมฺมิกํ   วา   เต  ตํ  อธิกรณํ  อาทิยิตฺวา  น  เจว  อญฺญมญฺญํ
สญฺญาเปนฺติ    น    จ   สญฺญตฺตึ   อุปคจฺฉนฺติ   น   จ   นิชฺฌาเปนฺติ
น    จ    นิชฺฌตฺตึ    อุปคจฺฉนฺติ   เต   อสญฺญตฺติพลา   อนิชฺฌตฺติพลา
อปฺปฏินิสฺสคฺคมนฺติโน   ตเมว  อธิกรณํ  ถามสา  ปรามสฺส  ๑  อภินิวิสฺส
โวหรนฺติ    อิทเมว    สจฺจํ    โมฆมญฺญนฺติ    อยํ   วุจฺจติ   ภิกฺขเว
อธมฺมวาทินี   ปริสา   ฯ   กตมา  จ  ภิกฺขเว  ธมฺมวาทินี  ปริสา  อิธ
ภิกฺขเว   ยสฺสํ  ปริสายํ  ภิกฺขู  อธิกรณํ  อาทิยนฺติ  ธมฺมิกํ  วา  อธมฺมิกํ
วา   เต   ตํ   อธิกรณํ   อาทิยิตฺวา   อญฺญมญฺญํ   สญฺญาเปนฺติ   เจว
#๑ ม. ปรามาสา ฯ
