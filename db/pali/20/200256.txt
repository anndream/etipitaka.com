         นาภิหเร นาภิมทฺเท       น วาจํ ปยุตํ ภเณ ฯ
         อญฺญานตฺถํ ปสาทตฺถํ       สตํ เว โหติ มนฺตนา
         เอวํ โข อริยา มนฺเตนฺติ   เอสา อริยานมนฺตนา
         เอตทญฺญาย เมธาวี       น สมุสฺเสยฺย มนฺตเยติ ฯ
     [๕๐๘]  ๖๙  สเจ  ภิกฺขเว อญฺญติตฺถิยา ปริพฺพาชกา เอวํ ปุจฺเฉยฺยย
ตโยเม   อาวุโส   ธมฺมา   กตเม  ตโย  ราโค  โทโส  โมโห  อิเม
โข   อาวุโส   ตโย   ธมฺมา   อิเมสํ   อาวุโส   ติณฺณํ  ธมฺมานํ  โก
วิเสโส   โก  อธิปฺปายโส  ๑  กึ  นานากรณนฺติ  เอวํ  ปุฏฺฐา  ตุเมฺห
ภิกฺขเว   เตสํ  อญฺญติตฺถิยานํ  ปริพฺพาชกานํ  กินฺติ  พฺยากเรยฺยาถาติ  ฯ
ภควํมูลกา   โน   ภนฺเต   ธมฺมา   ภควํเนตฺติกา   ภควํปฏิสรณา  สาธุ
วต   ภนฺเต   ภควนฺตํเยว  ปฏิภาตุ  เอตสฺส  ภาสิตสฺส  อตฺโถ  ภควโต
สุตฺวา  ภิกฺขู  ธาเรสฺสนฺตีติ  ฯ  เตนหิ  ภิกฺขเว  สุณาถ สาธุกํ มนสิกโรถ
ภาสิสฺสามีติ  ฯ  เอวํ  ภนฺเตติ  โข  เต  ภิกฺขู  ภควโต  ปจฺจสฺโสสส  ฯ
ภควา   เอตทโวจ   สเจ   ภิกฺขเว   อญฺญติตฺถิยา   ปริพฺพาชกา  เอวํ
ปุจฺเฉยฺยย   ตโยเม   อาวุโส   ธมฺมา   กตเม   ตโย   ราโค  โทโส
โมโห   อิเม   โข   อาวุโส   ตโย   ธมฺมา   อิเมสํ  อาวุโส  ติณฺณํ
ธมฺมานํ  โก  วิเสโส  โก  อธิปฺปายโส  กึ  นานากรณนฺติ  เอวํ  ปุฏฺฐา
ตุเมฺห  ภิกฺขเว  เตสํ  อญฺญติตฺถิยานํ  ปริพฺพาชกานํ  เอวํ  พฺยากเรยฺยาถ
ราโค   โข   อาวุโส   อปฺปสาวชฺโช  ทนฺธวิราคี  โทโส  มหาสาวชฺโช
ขิปฺปวิราคี   โมโห  มหาสาวชฺโช  ทนฺธวิราคีติ  ฯ  โก  ปนาวุโส  เหตุ
#๑ โป. อธิปฺปาโย ฯ ม. ยุ. อธิปฺปายาโส ฯ
