วิชฺชตีติ ฯ
     [๑๗๖]   อฏฺฐานเมตํ   ภิกฺขเว   อนวกาโส  ยํ  กายสุจริตสมงฺคี
ตนฺนิทานา   ตปฺปจฺจยา   กายสฺส   เภทา   ปรมฺมรณา   อปายํ  ทุคฺคตึ
วินิปาตํ   นิรยํ   อุปปชฺเชยฺย   เนตํ  ฐานํ  วิชฺชติ  ฐานญฺจ  โข  เอตํ
ภิกฺขเว   วิชฺชติ   ยํ   กายสุจริตสมงฺคี  ตนฺนิทานา  ตปฺปจฺจยา  กายสฺส
เภทา ปรมฺมรณา สุคตึ สคฺคํ โลกํ อุปปชฺเชยฺย ฐานเมตํ วิชฺชตีติ ฯ
     [๑๗๗]   อฏฺฐานเมตํ   ภิกฺขเว   อนวกาโส   ยํ  วจีสุจริตสมงฺคี
ฯเปฯ
     [๑๗๘]   อฏฺฐานเมตํ   ภิกฺขเว   อนวกาโส  ยํ  มโนสุจริตสมงฺคี
ตนฺนิทานา   ตปฺปจฺจยา   กายสฺส   เภทา   ปรมฺมรณา   อปายํ  ทุคฺคตึ
วินิปาตํ   นิรยํ   อุปปชฺเชยฺย   เนตํ  ฐานํ  วิชฺชติ  ฐานญฺจ  โข  เอตํ
ภิกฺขเว   วิชฺชติ   ยํ   มโนสุจริตสมงฺคี  ตนฺนิทานา  ตปฺปจฺจยา  กายสฺส
เภทา    ปรมฺมรณา    สุคตึ    สคฺคํ   โลกํ   อุปปชฺเชยฺย   ฐานเมตํ
วิชฺชตีติ ฯ
                    วคฺโค ตติโย ฯ ๑
                   อปรา เอกธมฺมาทิปาลิ
     [๑๗๙]   เอกธมฺโม  ภิกฺขเว  ภาวิโต  พหุลีกโต  เอกนฺตนิพฺพิทาย
วิราคาย  นิโรธาย  อุปสมาย  อภิญฺญาย  สมฺโพธาย  นิพฺพานาย  สํวตฺตติ
กตโม   เอกธมฺโม  พุทฺธานุสฺสติ  อยํ  โข  ภิกฺขเว  เอกธมฺโม  ภาวิโค
พหุลีกโต   เอกนฺตนิพฺพิทาย   วิราคาย   นิโรธาย   อุปสมาย  อภิญฺญาย
#๑ ม. อฏฺฐานปาลิ นิฏฺฐิตา ฯ
