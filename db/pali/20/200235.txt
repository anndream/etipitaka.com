สมเย   อาสนํ   โหติ   โส   เจ   อหํ  พฺราหฺมณ  เอวมฺภูโต  เสยฺยํ
กปฺเปมิ    ทิพฺพํ    เม    เอตํ    ตสฺมึ   สมเย   อุจฺจาสยนมหาสยนํ
โหติ   อิทํ   โข  ตํ  ๑  พฺราหฺมณ  ทิพฺพํ  อุจฺจาสยนมหาสยนํ  ยสฺสาหํ
เอตรหิ   นิกามลาภี   อกิจฺฉลาภี  อกสิรลาภีติ  ฯ  อจฺฉริยํ  โภ  โคตม
อพฺภุตํ     โภ     โคตม     โก    จญฺโญ    เอวรูปสฺส    ทิพฺพสฺส
อุจฺจาสยนมหาสยนสฺส    นิกามลาภี    ภวิสฺสติ   อกิจฺฉลาภี   อกสิรลาภี
อญฺญตฺร   โภตา   โคตเมน   กตมํ   ปน   ตํ   โภ   โคตม   พฺรหฺมํ
อุจฺจาสยนมหาสยนํ   ยสฺส  ภวํ  โคตโม  เอตรหิ  นิกามลาภี  อกิจฺฉลาภี
อกสิรลาภีติ  ฯ  อิธาหํ  พฺราหฺมณ  ยํ  คามํ  วา  นิคมํ  วา  อุปนิสฺสาย
วิหรามิ   โส   ปุพฺพณฺหสมยํ  นิวาเสตฺวา  ปตฺตจีวรมาทาย  ตเมว  คามํ
วา   นิคมํ   วา  ปิณฺฑาย  ปวิสามิ  โส  ปจฺฉาภตฺตํ  ปิณฺฑปาตปฏิกฺกนฺโต
วนนฺตํเยว   ปจารยามิ  โส  ยเทว  ตตฺถ  โหนฺติ  ติณานิ  วา  ปณฺณานิ
วา  ตานิ  เอกชฺฌํ  สงฺฆริตฺวา  นิสีทามิ  ปลฺลงฺกํ  อาภุชิตฺวา  อุชช  กายํ
ปณิธาย   ปริมุขํ   สตึ   อุปฏฺฐเปตฺวา   โส   เมตฺตาสหคเตน  เจตสา
เอกํ   ทิสํ   ผริตฺวา   วิหรามิ  ตถา  ทุติยํ  ตถา  ตติยํ  ตถา  จตุตฺถํ
อิติ    อุทฺธมโธ    ติริยํ    สพฺพธิ    สพฺพตฺตตาย   สพฺพาวนฺตํ   โลกํ
เมตฺตาสหคเตน   เจตสา   วิปุเลน   มหคฺคเตน  อปฺปมาเณน  อเวเรน
อพฺยาปชฺเฌน  ผริตฺวา  วิหรามิ กรุณาสหคเตน เจตสา ... มุทิตาสหคเตน
เจตสา  ...  อุเปกฺขาสหคเตน  เจตสา  เอกํ ทิสํ ผริตฺวา วิหรามิ ตถา
ทุติยํ   ตถา   ตติยํ   ตถา   จตุตฺถํ   อิติ   อุทฺธมโธ   ติริยํ   สพฺพธิ
#๑ ม. อยํ ปาโฐ นตฺถิ ฯ
