ชานิยา   วา   ครหาย  วา  ปพฺพาชนาย  วา  พลวมฺหิ  พลตฺโถ  อิติปิ
ภูเตน   โข   ปน   วุจฺจมาโน   ปฏิชานาติ   โน  อวชานาติ  อภูเตน
วุจฺจมาโน  อาตปฺปํ  กโรติ  ตสฺส  นิพฺเพฐนาย  อิติเปตํ  อตจฺฉํ  อิติเปตํ
อภูตนฺติ   ตสฺมา   เอวรูโป   ปุคฺคโล   วุจฺจติ  กาลวาทีติปิ  ภูตวาทีติปิ
อตฺถวาทีติปิ  ธมฺมวาทีติปิ  วินยวาทีติปิ  ฯ  เอวรูปสฺส  ภิกฺขเว  ปุคฺคลสฺส
โลภชา   ปาปกา   อกุสลา  ธมฺมา  ปหีนา  อุจฺฉินฺนมูลา  ตาลาวตฺถุกตา
อนภาวํ   คตา   อายตึ   อนุปฺปาทธมฺมา   ทิฏฺเฐว  ธมฺเม  สุขํ  วิหรติ
อวิฆาตํ  อนุปายาสํ  อปริฬาหํ  ทิฏฺเฐว  ธมฺเม ปรินิพฺพายติ โทสชา ฯเปฯ
โมหชา   ปาปกา   อกุสลา  ธมฺมา  ปหีนา  อุจฺฉินฺนมูลา  ตาลาวตฺถุกตา
อนภาวํ    คตา    อายตึ    อนุปฺปาทธมฺมา    ทิฏฺเฐว   ธมฺเม   สุขํ
วิหรติ   อวิฆาตํ  อนุปายาสํ  อปริฬาหํ  ทิฏฺเฐว  ธมฺเม  ปรินิพฺพายติ  ฯ
เสยฺยถาปิ  ภิกฺขเว  สาโล  วา  ธโว  วา ผนฺทโน วา ตีหิ มาลุวาลตาหิ
อุทฺธเสโต  ปริโยนทฺโธ อถ ๑ ปุริโส อาคจฺเฉยฺย กุทฺทาลปิฏกํ ๒ อาทาย
โส   ตํ   มาลุวาลตํ   มูเล   ฉินฺเทยฺย   มูเล   เฉตฺวา   ปลิขเณยฺย
ปลิขณิตฺวา  มูลานิ  อุทฺธเรยฺย  อนฺตมโส  อุสีรนาฬมตฺตานิปิ  ๓  โส  ตํ
มาลุวาลตํ   ขณฺฑาขณฺฑิกํ   ฉินฺเทยฺย   ขณฺฑาขณฺฑิกํ   เฉตฺวา   ผาเลยฺย
ผาเลตฺวา  สกลิกํ  ๔  กเรยฺย  สกลิกํ ๕ กริตฺวา วาตาตเป วิโสเสยฺย
วาตาตเป   วิโสเสตฺวา   อคฺคินา   ฑเหยฺย   อคฺคินา   ฑหิตฺวา   มสึ
กเรยฺย  มสึ  กริตฺวา  มหาวาเต  วา  โอผุเนยฺย  นทิยา วา สีฆโสตาย
ปวาเหยฺย  เอวมสฺส  ตา  ภิกฺขเว มาลุวาลตา อุจฺฉินฺนมูลา ตาลาวตฺถุกตา
#๑ ยุ. อโถ ฯ ๒ ม. กุทาลปิฏกํ ฯ ยุ. กุทฺทาลปิฏกํว ฯ ๓ ม. อุสีรนาฬิ... ฯ
#๔-๕ ม. ยุ. อาเมณฺฑิตํ ฯ
