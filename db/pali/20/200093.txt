อวิวฏญฺเจว    วิวรนฺติ   อนุตฺตานีกตญฺจ   อุตฺตานีกโรนฺติ   อเนกวิหิเตสุ
จ   กงฺขาฐานิเยสุ   ธมฺเมสุ  กงฺขํ  ปฏิวิโนเทนฺติ  อยํ  วุจฺจติ  ภิกฺขเว
ปฏิปุจฺฉาวินีตา  ปริสา  โน  อุกฺกาจิตวินีตา  ฯ  อิมา  โข  ภิกฺขเว เทฺว
ปริสา  เอตทคฺคํ  ภิกฺขเว  อิมาสํ  ทฺวินฺนํ  ปริสานํ  ยทิทํ  ปฏิปุจฺฉาวินีตา
ปริสา โน อุกฺกาจิตวินีตาติ ฯ
     [๒๙๓]  ๔๗  เทฺวมา  ภิกฺขเว  ปริสา  กตมา  เทฺว อามิสครุ ๑
ปริสา  โน  สทฺธมฺมครุ  ๒  สทฺธมฺมครุ  ปริสา  โน  อามิสครุ ฯ กตมา
จ   ภิกฺขเว   อามิสครุ   ปริสา   โน  สทฺธมฺมครุ  อิธ  ภิกฺขเว  ยสฺสํ
ปริสายํ   ภิกฺขู   คิหีนํ   โอทาตวสนานํ   สมฺมุขา   อญฺญมญฺญสฺส   วณฺณํ
ภาสนฺติ    อสุโก    ภิกฺขุ    อุภโตภาควิมุตฺโต   อสุโก   ปญฺญาวิมุตฺโต
อสุโก   กายสกฺขี   อสุโก   ทิฏฺฐิปฺปตฺโต   อสุโก  สทฺธาวิมุตฺโต  อสุโก
ธมฺมานุสารี    อสุโก    สทฺธานุสารี    อสุโก   สีลวา   กลฺยาณธมฺโม
อสุโก   ทุสฺสีโล   ปาปธมฺโมติ  เต  เตน  ลาภํ  ลภนฺติ  เต  ตํ  ลาภํ
ลภิตฺวา    คธิตา    ๓    มุจฺฉิตา   อชฺโฌปนฺนา   อนาทีนวทสฺสาวิโน
อนิสฺสรณปญฺญา   ปริภุญฺชนฺติ   อยํ   วุจฺจติ   ภิกฺขเว   อามิสครุ  ปริสา
โน   สทฺธมฺมครุ   ฯ   กตมา   จ   ภิกฺขเว   สทฺธมฺมครุ  ปริสา  โน
อามิสครุ   อิธ  ภิกฺขเว  ยสฺสํ  ปริสายํ  ภิกฺขู  น  คิหีนํ  โอทาตวสนานํ
สมฺมุขา      อญฺญมญฺญสฺส      วณฺณํ     ภาสนฺติ     อสุโก     ภิกฺขุ
อุภโตภาควิมุตฺโต    อสุโก   ปญฺญาวิมุตฺโต   อสุโก   กายสกฺขี   อสุโก
ทิฏฺฐิปฺปตฺโต    อสุโก    สทฺธาวิมุตฺโต    อสุโก   ธมฺมานุสารี   อสุโก
สทฺธานุสารี   อสุโก  สีลวา  กลฺยาณธมฺโม  อสุโก  ทุสฺสีโล  ปาปธมฺโมติ
#๑-๒ ยุ. อามิสครู สทฺธมฺมครู ฯ ๓ ม. คถิตา ฯ
