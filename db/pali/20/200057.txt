เวปุลฺลาย    สํวตฺตติ    กตมสฺมึ   เอกธมฺเม   กายคตาสติยา   อิมสฺมึ
โข   ภิกฺขเว   เอกธมฺเม  ภาวิเต  พหุลีกเต  อนุปฺปนฺนา  เจว  กุสลา
ธมฺมา    อุปฺปชฺชนฺติ    อุปฺปนฺนา   จ   กุสลา   ธมฺมา   ภิยฺโยภาวาย
เวปุลฺลาย สํวตฺตนฺตีติ ฯ
     [๒๓๐]   เอกธมฺม   ภิกฺขเว  ภาวิเต  พหุลีกเต  อวิชฺชา  ปหียติ
วิชฺชา   อุปฺปชฺชติ   อสฺมิมาโน   ปหียติ   อนุสยา   สมุคฺฆาตํ   คจฺฉนฺติ
สญฺโญชนา    ปหียนฺติ    กตมสฺมึ   เอกธมฺเม   กายคตาสติยา   อิมสฺมึ
โข   ภิกฺขเว   เอกธมฺเม   ภาวิเต  พหุลีกเต  อวิชฺชา  ปหียติ  วิชฺชา
อุปฺปชฺชติ     อสฺมิมาโน     ปหียติ    อนุสยา    สมุคฺฆาตํ    คจฺฉนฺติ
สญฺโญชนา ปหียนฺตีติ ฯ
     [๒๓๑]   เอกธมฺโม  ภิกฺขเว  ภาวิโต  พหุลีกโต  ปญฺญาปฺปเภทาย
สํวตฺตติ   อนุปาทาปรินิพฺพานาย  สํวตฺตติ  กตโม  เอกธมฺโม  กายคตาสติ
อยํ   โข   ภิกฺขเว   เอกธมฺโม   ภาวิโต   พหุลีกโต  ปญฺญาปฺปเภทาย
สํวตฺตติ อนุปาทาปรินิพฺพานาย สํวตฺตตีติ ฯ
     [๒๓๒]  เอกธมฺเม  ภิกฺขเว  ภาวิเต  พหุลีกเต อเนกธาตุปฏิเวโธ
โหติ   นานาธาตุปฏิเวโธ   โหติ   อเนกธาตุปฏิสมฺภิทา   โหติ  กตมสฺมึ
เอกธมฺเม    กายคตาสติยา    อิมสฺมึ    โข    ภิกฺขเว    เอกธมฺเม
ภาวิเต   พหุลีกเต   อเนกธาตุปฏิเวโธ  โหติ  นานาธาตุปฏิเวโธ  โหติ
อเนกธาตุปฏิสมฺภิทา โหตีติ ฯ
     [๒๓๓] เอกธมฺโม ภิกฺขเว ภาวิโต พหุลีกโต โสตาปตฺติผลสจฺฉิกิริยาย
