     [๒๖๑]  ๑๕  ยสฺมึ  ภิกฺขเว  อธิกรเณ  อาปนฺโน  จ ภิกฺขุ โจทโก
จ  ภิกฺขุ  น  สาธุกํ  อตฺตนาว  อตฺตานํ  ปจฺจเวกฺขนฺติ  ตเสฺมตํ  ภิกฺขเว
อธิกรเณ   ปาฏิกงฺขํ   ทีฆตฺตาย  ขรตฺตาย  วาฬตฺตาย  สํวตฺติสฺสติ  ภิกฺขู
จ  น  ผาสส  วิหริสฺสนฺติ  ฯ  ๑  ยสฺมิญฺจ โข ภิกฺขเว อธิกรเณ อาปนฺโน
จ   ภิกฺขุ   โจทโก  จ  ภิกฺขุ  สาธุกํ  อตฺตนาว  อตฺตานํ  ปจฺจเวกฺขนฺติ
ตเสฺมตํ   ภิกฺขเว   อธิกรเณ  ปาฏิกงฺขํ  น  ทีฆตฺตาย  น  ขรตฺตาย  น
วาฬตฺตาย   สํวตฺติสฺสติ   ภิกฺขู   จ  ผาสส  วิหริสฺสนฺติ  ฯ  ๒   กถญฺจ
ภิกฺขเว   อาปนฺโน   ภิกฺขุ  สาธุกํ  อตฺตนาว  อตฺตานํ  ปจฺจเวกฺขติ  อิธ
ภิกฺขเว    อาปนฺโน    ภิกฺขุ   อิติ   ปฏิสญฺจิกฺขติ   อหํ   โข   อกุสลํ
อาปนฺโน  กญฺจิเทว  ๓  เทสํ  กาเยน  ตสฺมา  ๔  มํ โส ภิกฺขุ อทฺทส
อกุสลํ   อาปชฺชมานํ   กญฺจิเทว   เทสํ  กาเยน  โน  เจ  อหํ  อกุสลํ
อาปชฺเชยฺยํ   กญฺจิเทว   เทสํ   กาเยน   น  มํ  โส  ภิกฺขุ  ปสฺเสยฺย
อกุสลํ   อาปนฺโน   กญฺจิเทว   เทสํ   กาเยน   ยสฺมา   จ  โข  อหํ
อกุสลํ   อาปนฺโน   กญฺจิเทว   เทสํ   กาเยน   ตสฺมา  มํ  โส  ภิกฺขุ
อทฺทส   อกุสลํ   อาปชฺชมานํ  กญฺจิเทว  เทสํ  กาเยน  ทิสฺวา  จ  ปน
มํ  โส  ภิกฺขุ  อกุสลํ  อาปชฺชมานํ  กญฺจิเทว  เทสํ  กาเยน  อนตฺตมโน
อโหสิ   อนตฺตมโน   สมาโน   อนตฺตมนวจนํ   มํ   โส   ภิกฺขุ   อวจ
อนตฺตมนวจนาหํ   เตน   ภิกฺขุนา   วุตฺโต   สมาโน  อนตฺตมโน  อโหสึ
อนตฺตมฺโน   สมาโน   ปเรสํ   อาโรเจสึ   อิติ  มเมว  ตตฺถ  อจฺจโย
#๑-๒ ม. ยุ. วิหริสฺสนฺตีติ ฯ  ๓ ม. กิญฺจิเทว ฯ ๔ ม. ตสฺมาติ ปาโฐ นตฺถิ ฯ
