กปิลวตฺถถ   อนุปฺปตฺโตติ   ฯ   อถโข   มหานาโม  สกฺโก  เยน  ภควา
เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา  เอกมนฺตํ  อฏฺฐาสิ
เอกมนฺตํ  ฐิตํ  โข  มหานามํ  สกฺกํ  ภควา  เอตทโวจ  คจฺฉ  มหานาม
กปิลวตฺถุสฺมึ    ตถารูปํ     อาวสถํ   ชาน   ยตฺถชฺช   มยํ   เอกรตฺตึ
วิหเรยฺยามาติ  ฯ  เอวํ ภนฺเตติ โข มหานาโม สกฺโก ภควโต ปฏิสฺสุณิตฺวา
กปิลวตฺถถ   ปวิสิตฺวา  เกวลกปฺปํ  กปิลวตฺถถ  อาหิณฺฑนฺโต  ๑  น  อทฺทส
กปิลวตฺถุสฺมึ  ตถารูปํ  อาวสถํ  ยตฺถ  ๒  ภควา  เอกรตฺตึ  วิหเรยฺย ฯ
อถโข   มหานาโม   สกฺโก   เยน   ภควา  เตนุปสงฺกมิ  อุปสงฺกมิตฺวา
ภควนฺตํ   เอตทโวจ   นตฺถิ   ภนฺเต   กปิลวตฺถุสฺมึ  ตถารูโป  อาวสโถ
ยตฺถชฺช   ภควา   เอกรตฺตึ   วิหเรยฺย   อยํ  ภนฺเต  ภรณฺฑุ  กาลาโม
ภควโต    ปุราณสพฺรหฺมจารี    ตสฺสชฺช    ภควา   อสฺสเม   เอกรตฺตึ
วิหรตูติ  ฯ  คจฺฉ  มหานาม  สนฺถรํ  ปญฺญาเปหีติ  ฯ  เอวํ  ภนฺเตติ โข
มหานาโม   สกฺโก   ภควโต   ปฏิสฺสุณิตฺวา  เยน  ภรณฺฑุสฺส  กาลามสฺส
อสฺสโม    เตนุปสงฺกมิ    อุปสงฺกมิตฺวา   สนฺถรํ   ปญฺญาเปตฺวา   อุทกํ
ฐเปตฺวา   ปาทานํ   โธวนาย  เยน  ภควา  เตนุปสงฺกมิ  อุปสงฺกมิตฺวา
ภควนฺตํ   เอตทโวจ   สนฺถโต   ภนฺเต   สนฺถโร   ๓   อุทกํ   ฐปิตํ
ปาทานํ   โธวนาย  ยสฺสทานิ  ภนฺเต  ภควา  กาลํ  มญฺญตีติ  ฯ  อถโข
ภควา   เยน  ภรณฺฑุสฺส  กาลามสฺส  อสฺสโม  เตนุปสงฺกมิ  อุปสงฺกมิตฺวา
ปญฺญตฺเต   อาสเน   นิสีทิ   นิสชฺช  โข  ภควา  ปาเท  ปกฺขาเลสิ  ฯ
อถโข  มหานามสฺส สกฺกสฺส เอตทโหสิ อกาโล โข อชฺช ภควนฺตํ ปยิรุปาสิตต
#๑ ม. ยุ. อนฺวาหิณฺฑนฺโต ฯ  ๒ ม. ยตฺถชฺช ฯ อิโต ปรํ อีทิสเมว ฯ
#๓ โป. ม. สนฺถาโร ฯ
