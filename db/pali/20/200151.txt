สพฺพํ  ภควโต  อาโรเจสิ  ฯ  นเขฺวตฺถ สารีปุตฺต สุกรํ เอกํเสน พฺยากาตต
อยํ   อิเมสํ   ติณฺณํ   ปุคฺคลานํ   อภิกฺกนฺตตโร   จ   ปณีตตโร   จาติ
ฐานํ   เหตํ   สารีปุตฺต   วิชฺชติ  ยฺวายํ  ปุคฺคโล  สทฺธาวิมุตฺโต  สฺวายํ
อรหตฺตาย   ปฏิปนฺโน   ยฺวายํ   ปุคฺคโล   กายสกฺขิ  สฺวายํ  สกทาคามี
วา   อนาคามี  วา  โยจายํ  ปุคฺคโล  ทิฏฺฐิปฺปตฺโต  โสปสฺส  สกทาคามี
วา  อนาคามี  วา  ฯ  นเขฺวตฺถ  สารีปุตฺต  สุกรํ เอกํเสน พฺยากาตต อยํ
อิเมสํ   ติณฺณํ  ปุคฺคลานํ  อภิกฺกนฺตตโร  จ  ปณีตตโร  จาติ  ฐานํ  เหตํ
สารีปุตฺต    วิชฺชติ   ยฺวายํ   ปุคฺคโล   กายสกฺขิ   สฺวายํ   อรหตฺตาย
ปฏิปนฺโน   ยฺวายํ   ปุคฺคโล   สทฺธาวิมุตฺโต   สฺวายํ   สกทาคามี   วา
อนาคามี   วา   โยจายํ   ปุคฺคโล   ทิฏฺฐิปฺปตฺโต   โสปสฺส  สกทาคามี
วา   อนาคามี  วา  ฯ  นเขฺวตฺถ  สารีปุตฺต  สุกรํ  เอกํเสน  พฺยากาตต
อยํ   อิเมสํ   ติณฺณํ   ปุคฺคลานํ   อภิกฺกนฺตตโร   จ   ปณีตตโร   จาติ
ฐานํ   เหตํ   สารีปุตฺต   วิชฺชติ   ยฺวายํ  ปุคฺคโล  ทิฏฺฐิปฺปตฺโต  สฺวายํ
อรหตฺตาย   ปฏิปนฺโน  ยฺวายํ  ปุคฺคโล  สทฺธาวิมุตฺโต  สฺวายํ  สกทาคามี
วา   อนาคามี   วา   โยจายํ  ปุคฺคโล  กายสกฺขิ  โสปสฺส  สกทาคามี
วา   อนาคามี  วา  ฯ  นเขฺวตฺถ  สารีปุตฺต  สุกรํ  เอกํเสน  พฺยากาตต
อยํ อิเมสํ ติณฺณํ ปุคฺคลานํ อภิกฺกนฺตตโร จ ปณีตตโร จาติ ฯ
     [๔๖๑]  ๒๒  ตโยเม  ภิกฺขเว  คิลานา สนฺโต สํวิชฺชมานา โลกสฺมึ
กตเม  ตโย  อิธ  ภิกฺขเว  เอกจฺโจ  คิลาโน  ลภนฺโต  วา  สปฺปายานิ
โภชนานิ  อลภนฺโต  วา  สปฺปายานิ  โภชนานิ  ลภนฺโต  วา  สปฺปายานิ
