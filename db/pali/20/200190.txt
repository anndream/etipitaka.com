                น หียติ สจฺจปรกฺกโม มุนิ
                ปสยฺห มารํ อภิภุยฺย อนฺตกํ
                โย จ ผุสี ชาติขยํ ปธานวา
                โส ตาทิโส โลกวิทู สุเมโธ
                สพฺเพสุ ธมฺเมสุ อตมฺมโย มุนีติ ฯ
                   เทวทูตวคฺโค จตุตฺโถ ฯ
                        ตสฺสุทฺทานํ
        พฺรหฺมา อานนฺทสารีปุตฺโต     นิทานํ หตฺถเกน จ
        ทูตา ทุเว จ ราชาโน       สุขุมาลา อธิปเตยฺเยน จาติ ฯ
                 _____________________
                     จูฬวคฺโค  ปญฺจโม
     [๔๘๐]   ๔๑  ติณฺณํ  ภิกฺขเว  สมฺมุขีภาวา  สทฺโธ  กุลปุตฺโต  พหห
ปุญฺญํ    ปสวติ    กตเมสํ    ติณฺณํ    สทฺธาย   ภิกฺขเว   สมฺมุขีภาวา
สทฺโธ    กุลปุตฺโต    พหห    ปุญฺญํ    ปสวติ   เทยฺยธมฺมสฺส   ภิกฺขเว
สมฺมุขีภาวา    สทฺโธ   กุลปุตฺโต   พหห   ปุญฺญํ   ปสวติ   ทกฺขิเณยฺยานํ
ภิกฺขเว   สมฺมุขีภาวา   สทฺโธ   กุลปุตฺโต   พหห   ปุญฺญํ  ปสวติ  อิเมสํ
โข    ภิกฺขเว   ติณฺณํ   สมฺมุขีภาวา   สทฺโธ   กุลปุตฺโต   พหห   ปุญฺญํ
ปสวตีติ ฯ
     [๔๘๑]   ๔๒  ตีหิ  ภิกฺขเว  ฐาเนหิ  สทฺโธ  ปสนฺโน  เวทิตพฺโพ
กตเมหิ   ตีหิ   สีลวนฺตานํ  ๑  ทสฺสนกาโม  โหติ  สทฺธมฺมํ  โสตุกาโม
#๑ ยุ. สีลวตํ ฯ
