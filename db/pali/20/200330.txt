จ   ปภงฺคุ  สมฺมา  สมาธิยติ  อาสวานํ  ขยาย  ฯ  เสยฺยถาปิ  ภิกฺขเว
สุวณฺณกาโร   วา   สุวณฺณการนฺเตวาสี   วา   อุกฺกํ  พนฺธติ  ๑  อุกฺกํ
พนฺธิตฺวา  อุกฺกามุขํ  อาลิมฺเปติ  ๒  อุกฺกามุขํ  อาลิมฺเปตฺวา  สณฺฑาเสน
ชาตรูปํ  คเหตฺวา  [๓]-  อุกฺกามุเข  ปกฺขิปิตฺวา  กาเลน  กาลํ อภิธมติ
กาเลน   กาลํ   อุทเกน   ปริปฺโผเสติ  กาเลน  กาลํ  อชฺฌุเปกฺขติ  ฯ
สเจ   ภิกฺขเว   สุวณฺณกาโร  วา  สุวณฺณการนฺเตวาสี  วา  ตํ  ชาตรูปํ
เอกนฺตํ   อภิธเมยฺย   ฐานนฺตํ   ชาตรูปํ   ฑเหยฺย   ฯ  สเจ  ภิกฺขเว
สุวณฺณกาโร  วา  สุวณฺณการนฺเตวาสี  วา  ตํ  ชาตรูปํ  เอกนฺตํ  อุทเกน
ปริปฺโผเสยฺย  ฐานนฺตํ  ชาตรูปํ  นิพฺพาเปยฺย  ฯ สเจ ภิกฺขเว สุวณฺณกาโร
วา   สุวณฺณการนฺเตวาสี   วา   ตํ   ชาตรูปํ   เอกนฺตํ  อชฺฌุเปกฺเขยฺย๔
ฐานนฺตํ   ชาตรูปํ   น   สมฺมา   ปริปากํ   คจฺเฉยฺย   ฯ   ยโต  โข
ภิกฺขเว  สุวณฺณกาโร  วา  สุวณฺณการนฺเตวาสี  วา  ตํ  ชาตรูปํ  กาเลน
กาลํ   อภิธมติ   กาเลน   กาลํ   อุทเกน  ปริปฺโผเสติ  กาเลน  กาลํ
อชฺฌุเปกฺขติ    ตํ    โหติ   ชาตรูปํ   มุทุญฺจ   กมฺมนิยญฺจ   ปภสฺสรญฺจ
น  จ  ปภงฺคุ  สมฺมา  อุเปติ  กมฺมาย  ยสฺสา  ยสฺสา  จ ปิลนฺธนวิกติยา
อากงฺขติ    ยทิ   ปฏฺฏิกาย   ๔   ยทิ   กุณฺฑลาย   ยทิ   คีเวยฺยเก
ยทิ   สุวณฺณมาลาย  ตญฺจสฺส  อตฺถํ  อนุโภติ  ฯ  เอวเมว  โข  ภิกฺขเว
อธิจิตฺตมนุยุตฺเตน  ภิกฺขุนา  ตีณิ  นิมิตฺตานิ  กาเลน  กาลํ  มนสิกาตพฺพานิ
กาเลน   กาลํ   สมาธินิมิตฺตํ  มนสิกาตพฺพํ  กาเลน  กาลํ  ปคฺคาหนิมิตฺตํ
มนสิกาตพฺพํ  กาเลน  กาลํ  อุเปกฺขานิมิตฺตํ  มนสิกาตพฺพํ  ฯ สเจ ภิกฺขเว
#๑ ม. พนฺเธยฺย ฯ  ๒ ม. อาลิมฺเปยฺย ฯ  ๓ ม. อุกฺกามุเข ปกฺขิเปยฺย ฯ
#๔ โป. ยุ. ปฏฺฏกาย ฯ
