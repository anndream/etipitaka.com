     [๙๘]   นาหํ   ภิกฺขเว   อญฺญํ   เอกธมฺมํปิ   สมนุปสฺสามิ   โย
เอวํ   มหโต   อตฺถาย   สํวตฺตติ   ยถยิทํ  ภิกฺขเว  อนุโยโค  กุสลานํ
ธมฺมานํ   อนนุโยโค   อกุสลานํ   ธมฺมานํ   อนุโยโค  ภิกฺขเว  กุสลานํ
ธมฺมานํ อนนุโยโค อกุสลานํ ธมฺมานํ มหโต อตฺถาย สํวตฺตตีติ ฯ
                    วคฺโค ๑ นวโม ฯ
     [๙๙]   อชฺฌตฺติกํ   ภิกฺขเว   องฺคนฺติ  กริตฺวา  นาญฺญํ  เอกงฺคํปิ
สมนุปสฺสามิ   ยํ   เอวํ   มหโต   อนตฺถาย   สํวตฺตติ  ยถยิทํ  ภิกฺขเว
ปมาโท ปมาโท ภิกฺขเว มหโต อนตฺถาย สํวตฺตตีติ ฯ
     [๑๐๐]   อชฺฌตฺติกํ   ภิกฺขเว  องฺคนฺติ  กริตฺวา  นาญฺญํ  เอกงฺคํปิ
สมนุปสฺสามิ   ยํ   เอวํ   มหโต   อตฺถาย   สํวตฺตติ   ยถยิทํ  ภิกฺขเว
อปฺปมาโท อปฺปมาโท ภิกฺขเว มหโต อตฺถาย สํวตฺตตีติ ฯ
     [๑๐๑]   อชฺฌตฺติกํ   ภิกฺขเว  องฺคนฺติ  กริตฺวา  นาญฺญํ  เอกงฺคํปิ
สมนุปสฺสามิ   ยํ   เอวํ   มหโต   อนตฺถาย   สํวตฺตติ  ยถยิทํ  ภิกฺขเว
โกสชฺชํ โกสชฺชํ ภิกฺขเว มหโต อนตฺถาย สํวตฺตตีติ ฯ
     [๑๐๒]   อชฺฌตฺติกํ   ภิกฺขเว  องฺคนฺติ  กริตฺวา  นาญฺญํ  เอกงฺคํปิ
สมนุปสฺสามิ   ยํ   เอวํ   มหโต   อตฺถาย   สํวตฺตติ   ยถยิทํ  ภิกฺขเว
วิริยารมฺโภ วิริยารมฺโภ ภิกฺขเว มหโต อตฺถาย สํวตฺตตีติ ฯ
     [๑๐๓]   อชฺฌตฺติกํ   ภิกฺขเว  องฺคนฺติ  กริตฺวา  นาญฺญํ  เอกงฺคํปิ
สมนุปสฺสามิ ฯเปฯ มหิจฺฉตา ภิกฺขเว มหโต อนตฺถาย สํวตฺตตีติ ฯ
     [๑๐๔]   อชฺฌตฺติกํ   ภิกฺขเว  องฺคนฺติ  กริตฺวา  นาญฺญํ  เอกงฺคํปิ
#๑ ม. ยุ. ปมาทาทิวคฺโค ฯ
