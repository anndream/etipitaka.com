จุตา    ตตฺถูปปนฺนา    มยฺหํปิ    ตถารูปา   ปญฺญา   สํวิชฺชตีติ   ตสฺส
อตฺตโน   จ   ตาสญฺจ   เทวตานํ   สทฺธญฺจ   สีลญฺจ   สุตญฺจ  จาคญฺจ
ปญฺญญฺจ    อนุสฺสรโต    จิตฺตํ    ปสีทติ    ปามุชฺชํ    อุปฺปชฺชติ   เย
จิตฺตสฺส   อุปกฺกิเลสา   เต  ปหียนฺติ  อยํ  วุจฺจติ  วิสาเข  อริยสาวโก
เทวตูโปสถํ   อุปวสติ   เทวตาหิ  สทฺธึ  สํวสติ  เทวตา  จสฺส  อารพฺภ
จิตฺตํ   ปสีทติ   ปามุชฺชํ   อุปฺปชฺชติ   เย   จิตฺตสฺส   อุปกฺกิเลสา  เต
ปหียนฺติ    เอวํ   โข   วิสาเข   อุปกฺกิลิฏฺฐสฺส   จิตฺตสฺส   อุปกฺกเมน
ปริโยทปนา  โหติ  ฯ  ส  โข  โส  วิสาเข อริยสาวโก อิติ ปฏิสญฺจิกฺขติ
ยาวชีวํ    อรหนฺโต    ปาณาติปาตํ   ปหาย   ปาณาติปาตา   ปฏิวิรตา
นิหิตทณฺฑา    นิหิตสตฺถา    ลชฺชี    ทยาปนฺนา    สพฺพปาณภูตหิตานุกมฺปี
วิหรนฺติ    อหมฺปชฺช    อิมญฺจ    รตฺตึ    อิมญฺจ   ทิวสํ   ปาณาติปาตํ
ปหาย    ปาณาติปาตา    ปฏิวิรโต    นิหิตทณฺโฑ    นิหิตสตฺโถ   ลชฺชี
ทยาปนฺโน   สพฺพปาณภูตหิตานุกมฺปี   วิหรามิ   อิมินาปิ   องฺเคน  อรหตํ
อนุกโรมิ   อุโปสโถ  จ  เม  อุปวุตฺโถ  ภวิสฺสติ  ฯ  ยาวชีวํ  อรหนฺโต
อทินฺนาทานํ   ปหาย   อทินฺนาทานา  ปฏิวิรตา  ทินฺนาทายี  ทินฺนปาฏิกงฺขี
อเถเนน    สุจิภูเตน    อตฺตนา   วิหรนฺติ   อหมฺปชฺช   อิมญฺจ   รตฺตึ
อิมญฺจ   ทิวสํ   อทินฺนาทานํ  ปหาย  อทินฺนาทานา  ปฏิวิรโต  ทินฺนาทายี
ทินฺนปาฏิกงฺขี   อเถเนน   สุจิภูเตน  อตฺตนา  วิหรามิ  อิมินาปิ  องฺเคน
อรหตํ  อนุกโรมิ  อุโปสโถ  จ  เม  อุปวุตฺโถ ภวิสฺสติ ฯ ยาชีวํ อรหนฺโต
อพฺรหฺมจริยํ  ปหาย  พฺรหฺมจารี  อาราจารี  ๑ วิรตา เมถุนา คามธมฺมา
#๑ ยุ. อนาจารี ฯ
