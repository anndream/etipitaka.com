สรภํ   ปริพฺพาชกํ   เอตทโวจ   วเทหิ   สรภ   กินฺติ   เต  อญฺญาโต
สมณานํ   สกฺยปุตฺติยานํ   ธมฺโม   สเจ   เต   อปริปูรํ   ภวิสฺสติ  อหํ
ปริปูเรสฺสามิ   สเจ  ปน  เต  ปริปูรํ  ภวิสฺสติ  อหํ  อนุโมทิสฺสามีติ  ฯ
ทุติยมฺปิ   โข   สรโภ   ปริพฺพาชโก   ตุณฺหี   อโหสิ  ฯ  ตติยมฺปิ  โข
ภควา   สรภํ   ปริพฺพาชกํ  เอตทโวจ  มยา  ๑  โข  สรภ  ปญฺญายติ
สมณานํ   สกฺยปุตฺติยานํ   ธมฺโม   วเทหิ   สรภ   กินฺติ  เต  อญฺญาโต
สมณานํ   สกฺยปุตฺติยานํ   ธมฺโม   สเจ   เต   อปริปูรํ   ภวิสฺสติ  อหํ
ปริปูเรสฺสามิ   สเจ  ปน  เต  ปริปูรํ  ภวิสฺสติ  อหํ  อนุโมทิสฺสามีติ  ฯ
ตติยมฺปิ  โข  สรโภ ปริพฺพาชโก ตุณฺหี อโหสิ ฯ อถโข เต ปริพฺพาชกา ๒
สรภํ   ปริพฺพาชกํ   เอตทโวจจ   ยเทว  โข  ตฺวํ  อาวุโส  สรภ  สมณํ
โคตมํ   ยาเจยฺยาสิ   ตเทว   เต   สมโณ  โคตโม  ปวาเรติ  วเทหิ
อาวุโส   สรภ   กินฺติ   เต   อญฺญาโต  สมณานํ  สกฺยปุตฺติยานํ  ธมฺโม
สเจ   เต   อปริปูรํ   ภวิสฺสติ   สมโณ   โคตโม   ปริปูเรสฺสติ  สเจ
ปน   เต   ปริปูรํ   ภวิสฺสติ   สมโณ  โคตโม  อนุโมทิสฺสตีติ  ฯ  เอวํ
วุตฺเต   สรโภ  ปริพฺพาชโก  ตุณฺหีภูโต  มงฺกุภูโต  ปตฺตกฺขนฺโธ  อโธมุโข
ปชฺฌายนฺโต   อปฺปฏิภาโณ   นิสีทิ   ฯ  อถโข  ภควา  สรภํ  ปริพฺพาชกํ
ตุณฺหีภูตํ   มงฺกุภูตํ   ปตฺตกฺขนฺธํ  อโธมุขํ  ปชฺฌายนฺตํ  อปฺปฏิภาณํ  วิทิตฺวา
เต  ปริพฺพาชเก  เอตทโวจ  โย  โข  มํ  ปริพฺพาชกา ๓ เอวํ วเทยฺย
สมฺมาสมฺพุทฺธสฺส   เต   ปฏิชานโต   อิเม  ธมฺมา  อนภิสมฺพุทฺธาติ  ตมหํ
#๑ ม. โย โข ฯ  ๒ ยุ. ปริพฺพาชกา ราชคหกา ฯ  ๓ โป. ยุ. ปริพฺพาชโก ฯ
#อิโต ปรํ อีทิสเมว ฯ
