ตีหิ   วฑฺฒีหิ   วฑฺฒนฺติ   กตมาหิ  ๑  ตีหิ  สาขาปตฺตปลาเสน  วฑฺฒนฺติ
ตจปปฺปฏิกาย    วฑฺฒนฺติ    เผคฺคุสาเรน   วฑฺฒนฺติ   หิมวนฺตํ   ภิกฺขเว
ปพฺพตราชํ  นิสฺสาย  มหาสาลา  อิมาหิ  ตีหิ  วฑฺฒีหิ  วฑฺฒนฺติ ฯ เอวเมว
โข   ภิกฺขเว   สทฺธํ   กุลปตึ  นิสฺสาย  อนฺโตชโน  ตีหิ  วฑฺฒีหิ  วฑฺฒติ
กตมาหิ    ๒    ตีหิ    สทฺธาย   วฑฺฒติ   สีเลน   วฑฺฒติ   ปญฺญาย
วฑฺฒติ   สทฺธํ   ภิกฺขเว   กุลปตึ   นิสฺสาย   อนฺโตชโน   อิมาหิ   ตีหิ
วฑฺฒีหิ วฑฺฒตีติ ฯ
          ยถาปิ ปพฺพโต เสโล      อรญฺญสฺมึ พฺรหาวเน
          ตํ รุกฺขํ ๓ อุปนิสฺสาย     วฑฺฒนฺเตเต วนปฺปตี
          ตเถว สีลสมฺปนฺนํ         สทฺธํ กุลปตึ อิธ
          อุปนิสฺสาย วฑฺฒนฺติ        ปุตฺตทารา จ พนฺธวา
          อมจฺจา ญาติสงฺฆา จ      เยจสฺส อนุชีวิโน ฯ
          ตฺยาสฺส สีลวโต สีลํ       จาคํ สุจริตานิ จ
          ปสฺสมานานุกุพฺพนฺติ        เย ๔ ภวนฺติ วิจกฺขณา
          อิธ ธมฺมํ จริตฺวาน        มคฺคํ สุคติคามินํ
          นนฺทิโน เทวโลกสฺมึ       โมทนฺติ กามกามิโนติ ฯ
     [๔๘๙]  ๕๐  ตีหิ  ภิกฺขเว  ฐาเนหิ  อาตปฺปํ  กรณียํ  กตเมหิ ตีหิ
อนุปฺปนฺนานํ    ปาปกานํ    อกุสลานํ   ธมฺมานํ   อนุปฺปาทาย   อาตปฺปํ
#๑-๒ ม. ยุ. กตเมหิ ฯ  ๓ ม. รุกฺขา ฯ  ๔ ม. อตฺตมตฺถํ วิจกฺขณา ฯ
