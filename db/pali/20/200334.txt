อาทีนโว   อภวิสฺส   นยิทํ   สตฺตา   โลเก   นิพฺพินฺเทยฺยย   ยสฺมา  จ
โข    ภิกฺขเว    อตฺถิ   โลเก   อาทีนโว   ตสฺมา   สตฺตา   โลเก
นิพฺพินฺทนฺติ  ฯ  โน  เจตํ  ภิกฺขเว  โลเก  นิสฺสรณํ  อภวิสฺส นยิทํ สตฺตา
โลกมฺหา   นิสฺสเรยฺยย   ยสฺมา  จ  โข  ภิกฺขเว  อตฺถิ  โลเก  นิสฺสรณํ
ตสฺมา   สตฺตา   โลกมฺหา   นิสฺสรนฺติ   ฯ  ยาวกีวญฺจ  ภิกฺขเว  สตฺตา
โลกสฺส   อสฺสาทญฺจ   อสฺสาทโต   อาทีนวญฺจ   อาทีนวโต   นิสฺสรณญฺจ
นิสฺสรณโต  ยถาภูตํ  นาพฺภญฺญาสส  เนว  ตาว  ภิกฺขเว  สตฺตา  สเทวกา
โลกา   สมารกา  สพฺรหฺมกา  สสฺสมณพฺราหฺมณิยา  ปชาย  สเทวมนุสฺสาย๔
นิสฺสฏา  วิสํยุตฺตา  วิปฺปมุตฺตา  วิมริยาทีกเตน  เจตสา  วิหรึสุ  ฯ  ยโต
จ   โข   ภิกฺขเว   สตฺตา  โลกสฺส  อสฺสาทญฺจ  อสฺสาทโต  อาทีนวญฺจ
อาทีนวโต    นิสฺสรณญฺจ    นิสฺสรณโต    ยถาภูตํ    อพฺภญฺญาสส    อถ
ภิกฺขเว  สตฺตา  สเทวกา  โลกา  สมารกา สพฺรหฺมกา สสฺสมณพฺราหฺมณิยา
ปชาย      สเทวมนุสฺสาย      นิสฺสฏา      วิสํยุตฺตา     วิปฺปมุตฺตา
วิมริยาทีกเตน เจตสา วิหรนฺตีติ ฯ
     [๕๔๖]  ๑๐๗  เยเกจิ  ภิกฺขเว  สมณา วา พฺราหฺมณา วา โลกสฺส
อสฺสาทญฺจ   อสฺสาทโต   อาทีนวญฺจ   อาทีนวโต  นิสฺสรณญฺจ  นิสฺสรณโต
ยถาภูตํ   นปฺปชานนฺติ   น   เม  เต  ภิกฺขเว  สมณา  วา  พฺราหฺมณา
วา   สมเณสุ   วา  สมณสมฺมตา  พฺราหฺมเณสุ  วา  พฺราหฺมณสมฺมตา  น
จ  ปน  เต  อายสฺมนฺโต  สามญฺญตฺถญฺจ  ๑  พฺรหฺมญฺญตฺถญฺจ ๒ ทิฏฺเฐว
ธมฺเม   สยํ  อภิญฺญา  สจฺฉิกตฺวา  อุปสมฺปชฺช  วิหรนฺติ  ฯ  เย  จ  โข
#๑-๒ ม. วา ฯ
