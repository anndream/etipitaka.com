     [๒๘๒]  ๓๖  เอกํ  สมยํ  อายสฺมา  มหากจฺจาโน  วรณาย วิหรติ
กทฺทมทหตีเร   ๑   ฯ   อถโข  อารามทณฺโฑ  พฺราหฺมโณ  เยนายสฺมา
มหากจฺจาโน   เตนุปสงฺกมิ   อุปสงฺกมิตฺวา   อายสฺมตา   มหากจฺจาเนน
สทฺธึ   สมฺโมทิ   สมฺโมทนียํ   กถํ   สาราณียํ   วีติสาเรตฺวา  เอกมนฺตํ
นิสีทิ   เอกมนฺตํ   นิสินฺโน   โข   อารามทณฺโฑ  พฺราหฺมโณ  อายสฺมนฺตํ
มหากจฺจานํ  เอตทโวจ  โก  นุ  โข  โภ  กจฺจาน  เหตุ  โก  ปจฺจโย
เยน   ขตฺติยาปิ   ขตฺติเยหิ  วิวทนฺติ  พฺราหฺมณาปิ  พฺราหฺมเณหิ  วิวทนฺติ
คหปติกาปิ            คหปติเกหิ           วิวทนฺตีติ           ฯ
กามราควินิเวสวินิพนฺธปลิเคธปริยุฏฺฐานชฺโฌสานเหตุ ๒
โข        พฺราหฺมณ        ขตฺติยาปิ       ขตฺติยาปิ       วิวทนฺติ
พฺราหฺมณาปิ   พฺราหฺมเณหิ  วิวทนฺติ  คหปติกาปิ  คหปติเกหิ  วิวทนฺตีติ  ฯ
โก   ปน   โภ   กจฺจาน  เหตุ  โก  ปจฺจโย  เยน  สมณาปิ  สมเณหิ
วิวทนฺตีติ  ฯ  ทิฏฺฐิราควินิเวสวินิพนฺธปลิเคธปริยุฏฺฐานชฺโฌสานเหตุ  ๓ โข
พฺราหฺมณ  สมณาปิ  สมเณหิ วิวทนฺตีติ ฯ อตฺถิ ปน โภ กจฺจาน โกจิ โลกสฺมึ
โย    อิมญฺเจว    กามราควินิเวสวินิพนฺธปลิเคธปริยุฏฺฐานชฺโฌสานํ   ๔
สมติกฺกนฺโต   อิมญฺจ  ทิฏฺฐิราควินิเวสวินิพนฺธปลิเคธปริยุฏฺฐานชฺโฌสานํ  ๕
สมติกฺกนฺโตติ    ฯ    อตฺถิ    พฺราหฺมณ    โลกสฺมึ    โย   อิมญฺเจว
กามราควินิเวสวินิพนฺธปลิเคธปริยุฏฺฐานชฺโฌสานํ   ๖  สมติกฺกนฺโต  อิมญฺจ
ทิฏฺฐิราควินิเวสวินิพนฺธปลิเคธปริยุฏฺฐานชฺโฌสานํ  ๗  สมติกฺกนฺโตติ  ฯ โก
ปน      โส     โภ     กจฺจาน     โลกสฺมึ     โย     อิมญฺเจว
#๑ ม. ภทฺทสาริตีเร ฯ ๒-๓-๔-๕-๖-๗ ม. กามราคาภินิเวส ... ฯ
