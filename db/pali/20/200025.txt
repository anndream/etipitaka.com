ภิกฺขเว สทฺธมฺมสฺส ฐิติยา อสมฺโมสาย อนนฺตรธานาย สํวตฺตตีติ ฯ
     [๑๒๗]   นาหํ   ภิกฺขเว   อญฺญํ  เอกธมฺมํปิ  สมนุปสฺสามิ  ฯเปฯ
ปาปมิตฺตตา ภิกฺขเว สทฺธมฺมสฺส สมฺโมสาย อนฺตรธานาย สํวตฺตตีติ ฯ
     [๑๒๘]   นาหํ   ภิกฺขเว   อญฺญํ  เอกธมฺมํปิ  สมนุปสฺสามิ  ฯเปฯ
กลฺยาณมิตฺตตา   ภิกฺขเว  สทฺธมฺมสฺส  ฐิติยา  อสมฺโมสาย  อนนฺตรธานาย
สํวตฺตตีติ ฯ
     [๑๒๙]   นาหํ   ภิกฺขเว   อญฺญํ  เอกธมฺมํปิ  สมนุปสฺสามิ  ฯเปฯ
อนุโยโค   ภิกฺขเว   อกุสลานํ   ธมฺมานํ   อนนุโยโค  กุสลานํ  ธมฺมานํ
สทฺธมฺมสฺส สมฺโมสาย อนฺตรธานาย สํวตฺตตีติ ฯ
     [๑๓๐]   นาหํ   ภิกฺขเว   อญฺญํ   เอกธมฺมํปิ   สมนุปสฺสามิ  โย
เอวํ   สทฺธมฺมสฺส   ฐิติยา  อสมฺโมสาย  อนนฺตรธานาย  สํวตฺตติ  ยถยิทํ
ภิกฺขเว   อนุโยโค   กุสลานํ   ธมฺมานํ   อนนุโยโค  อกุสลานํ  ธมฺมานํ
อนุโยโค   ภิกฺขเว   กุสลานํ   ธมฺมานํ   อนนุโยโค  อกุสลานํ  ธมฺมานํ
สทฺธมฺมสฺส ฐิติยา อสมฺโมสาย อนนฺตรธานาย สํวตฺตตีติ ฯ ๑
                      วคฺโค ทสโม ฯ
     [๑๓๑]  เยปิ  ๒  เต  ภิกฺขเว  ภิกฺขู อธมฺมํ ธมฺโมติ ทีเปนฺติ เต
ภิกฺขเว   ภิกฺขู   พหุชนาหิตาย   ปฏิปนฺนา  พหุชนาสุขาย  พหุโน  ชนสฺส
อนตฺถาย   อหิตาย   ทุกฺขาย  เทวมนุสฺสานํ  พหุญฺจ  เต  ภิกฺขเว  ภิกฺขู
อปุญฺญํ ปสวนฺติ เตจิมํ สทฺธมฺมํ อนฺตรธาเปนฺตีติ ฯ
     [๑๓๒]  เยปิ  เต  ภิกฺขเว  ภิกฺขู  ธมฺมํ  อธมฺโมติ ทีเปนฺติ ฯเปฯ
#๑ ม. พาตฺตึสติมํ จตุกฺโกฏฺฐิกํ นิฏฺฐิตํ ฯ ยุ. จตุกฺโกฏฺฐิกํ นิฏฺฐิตํ ฯ
#๒ ม. ยุ. สพฺพตฺถ เย เต ฯ
