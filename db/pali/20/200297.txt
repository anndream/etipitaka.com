อธิปญฺญมฺปิ    สิกฺขโต   ราโค   ปหียิ   โทโส   ปหียิ   โมโห   ปหียิ
โส   ราคสฺส   ปหานา  โทสสฺส  ปหานา  โมหสฺส  ปหานา  ยํ  อกุสลํ
ตํ นากาสิ ยํ ปาปํ ตํ น เสวีติ ฯ
     [๕๒๕]   ๘๖  อถโข  อญฺญตโร  ภิกฺขุ  เยน  ภควา  เตนุปสงฺกมิ
อุปสงฺกมิตฺวา    ภควนฺตํ    อภิวาเทตฺวา   เอกมนฺตํ   นิสีทิ   เอกมนฺตํ
นิสินฺโน   โข   โส  ภิกฺขุ  ภควนฺตํ  เอตทโวจ  เสโข  เสโขติ  ภนฺเต
วุจฺจติ   กิตฺตาวตา   นุ   โข  ภนฺเต  เสโข  โหตีติ  ฯ  สิกฺขตีติ  โข
ภิกฺขุ   ตสฺมา   เสโขติ   วุจฺจติ   กิญฺจ   สิกฺขติ  ฯ  อธิสีลมฺปิ  สิกฺขติ
อธิจิตฺตมฺปิ   สิกฺขติ   อธิปญฺญมฺปิ   สิกฺขติ   สิกฺขตีติ   [๑]-  โข  ภิกฺขุ
ตสฺมา เสโขติ วุจฺจตีติ ฯ
         เสขสฺส สิกฺขมานสฺส       อุชุมคฺคานุสาริโน
         ขยสฺมึ ปฐมํ ญาณํ         ตโต อญฺญา อนนฺตรา
         ตโต อญฺญาวิมุตฺตสฺส ๒    ญาณํ เว โหติ ตาทิโน
         อกุปฺปา เม วิมุตฺตีติ       ภวสญฺโญชนกฺขเยติ ฯ
     [๕๒๖]   ๘๗   สาธิกมิทํ  ภิกฺขเว  ทิยฑฺฒสิกฺขาปทสตํ  อนฺวฑฺฒมาสํ
อุทฺเทสํ   อาคจฺฉติ   ยตฺถ   อตฺถกามา   กุลปุตฺตา  สิกฺขนฺติ  ฯ  ติสฺโส
อิมา   ภิกฺขเว   สิกฺขา   ยตฺเถตํ   สพฺพํ   สโมธานํ   คจฺฉติ   กตมา
ติสฺโส    อธิสีลสิกฺขา    อธิจิตฺตสิกฺขา    อธิปญฺญาสิกฺขา    อิมา   โข
ภิกฺขเว   ติสฺโส   สิกฺขา   ยตฺเถตํ   สพฺพํ   สโมธานํ  คจฺฉติ  ฯ  อิธ
ภิกฺขเว    ภิกฺขุ   สีเลสุ   ปริปูรการี   โหติ   สมาธิสฺมึ   มตฺตโสการี
#๑ ยุ. โส ฯ  ๒ โป. อญฺญํ วิมุตฺตสฺส ฯ
