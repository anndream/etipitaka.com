น   ปฏิกเรยฺยํ   มชฺฌิมสฺสปิ   ภิกฺขุโน   เอวํ   โหติ   ฯเปฯ  นวสฺสปิ
ภิกฺขุโน   เอวํ   โหติ   เถโรปิ   มํ   น   วเทยฺย  มชฺฌิโมปิ  มํ  น
วเทยฺย   นโวปิ   มํ   น   วเทยฺย  เถรํปาหํ  น  วเทยฺยํ  มชฺฌิมํปาหํ
น  วเทยฺยํ  นวํปาหํ  น  วเทยฺยํ  เถโร  เจปิ  มํ  วเทยฺยํ อหิตานุกมฺปี
มํ   วเทยฺย   โน   หิตานุกมฺปี   โนติ   นํ   วเทยฺยํ  วิเหเสยฺยํปิ  นํ
ปสฺสมฺปิสฺส  น  ปฏิกเรยฺยํ  มชฺฌิโม  เจปิ  มํ  วเทยฺย  ...  นโว เจปิ
มํ   วเทยฺย   อหิตานุกมฺปี   มํ   วเทยฺย   โน   หิตานุกมฺปี  โนติ  นํ
วเทยฺยํ  วิเหเสยฺยํปิ  นํ  ปสฺสมฺปิสฺส  น  ปฏิกเรยฺยํ  เอวํ  โข  ภิกฺขเว
อสนฺตสนฺนิวาโส    โหติ   เอวญฺจ   อสนฺโต   สนฺนิวสนฺติ   ฯ   กถญฺจ
ภิกฺขเว    สนฺตสนฺนิวาโส    โหติ   กถญฺจ   สนฺโต   สนฺนิวสนฺติ   อิธ
ภิกฺขเว   เถรสฺส  ภิกฺขุโน  เอวํ  โหติ  เถโรปิ  มํ  วเทยฺย  มชฺฌิโมปิ
มํ   วเทยฺย   นโวปิ   มํ   วเทยฺย   เถรํปาหํ   วเทยฺยํ   มชฺฌิมํปาหํ
วเทยฺยํ   นวํปาหํ   วเทยฺยํ   เถโร  เจปิ  มํ  วเทยฺย  หิตานุกมฺปี  มํ
วเทยฺย   โน   อหิตานุกมฺปี   สาธูติ   นํ   วเทยฺยํ  น  นํ  วิเหเสยฺยํ
ปสฺสมฺปิสฺส   ปฏิกเรยฺยํ   มชฺฌิโม  เจปิ  มํ  วเทยฺย  ...  นโว  เจปิ
มํ   วเทยฺย   หิตานุกมฺปี   มํ   วเทยฺย   โน  อหิตานุกมฺปี  สาธูติ  นํ
วเทยฺยํ    น    นํ   วิเหเสยฺยํ   ปสฺสมฺปิสฺส   ปฏิกเรยฺยํ   มชฺฌิมสฺสปิ
ภิกฺขุโน   เอวํ   โหติ   ฯเปฯ  นวสฺสปิ  ภิกฺขุโน  เอวํ  โหติ  เถโรปิ
มํ   วเทยฺย   มชฺฌิโมปิ   มํ   วเทยฺย   นโวปิ  มํ  วเทยฺย  เถรํปาหํ
วเทยฺยํ   มชฺฌิมํปาหํ   วเทยฺยํ   นวํปาหํ   วเทยฺยํ   เถโร   เจปิ  มํ
