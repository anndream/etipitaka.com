                สุตฺตนฺตปิฏเก องฺคุตฺตรนิกายสฺส
                        ทุกนิปาโต
                         ______
           นโม ตสฺส ภควโต อรหโต สมฺมาสมฺพุทฺธสฺส ฯ
                      ปฐมปณฺณาสโก
     [๒๔๗]  ๑  เอวมฺเม  สุตํ  ฯ  เอกํ  สมยํ ภควา สาวตฺถิยํ วิหรติ
เชตวเน  อนาถปิณฺฑิกสฺส  อาราเม  ฯ  ตตฺร  โข ภควา ภิกฺขู อามนฺเตสิ
ภิกฺขโวติ   ฯ   ภทนฺเตติ   เต   ภิกฺขู  ภควโต  ปจฺจสฺโสสส  ฯ  ภควา
เอตทโวจ   เทฺวมานิ   ภิกฺขเว   วชฺชานิ  กตมานิ  เทฺว  ทิฏฺฐธมฺมิกญฺจ
วชฺชํ   สมฺปรายิกญฺจ   วชฺชํ   ฯ   กตมญฺจ   ภิกฺขเว  ทิฏฺฐธมฺมิกํ  วชฺชํ
อิธ  ภิกฺขเว  เอกจฺโจ  ปสฺสติ  โจรํ  อาคุจารึ ราชาโน คเหตฺวา วิวิธา
กมฺมกรณา   ๑   กโรนฺเต  กสาหิปิ  ตาเฬนฺเต  เวตฺเตหิปิ  ตาเฬนฺเต
อฑฺฒทณฺฑเกหิปิ  ตาเฬนฺเต  หตฺถํปิ  ฉินฺทนฺเต  ปาทํปิ  ฉินฺทนฺเต หตฺถปาทํปิ
ฉินฺทนฺเต   กณฺณํปิ   ฉินฺทนฺเต   นาสํปิ   ฉินฺทนฺเต  กณฺณนาสํปิ  ฉินฺทนฺเต
พิลงฺคถาลิกํปิ กโรนฺเต สงฺขมุณฺฑิกํปิ กโรนฺเต ราหุมุขํปิ กโรนฺเต โชติมาลิกํปิ
กโรนฺเต     หตฺถปฺปชฺโชติกํปิ    กโรนฺเต    เอรกวฏฺฏิกํปิ    กรโนฺเต
จีรกวาสิกํปิ   กโรนฺเต   เอเณยฺยกํปิ   กโรนฺเต   พฬิสมํสิกํปิ  กโรนฺเต
กหาปณกํปิ  ๒  กโรนฺเต  ขาราปฏิจฺฉกํปิ ๓ กโรนฺเต ปลิฆปริวตฺตกํปิ ๔
กโรนฺเต  ปลาลปีฐกํปิ  กโรนฺเต  ตตฺเตนปิ  เตเลน โอสิญฺจนฺเต สุนเขหิปิ
ขาทาเปนฺเต  ชีวนฺตํปิ  สูเล  อุตฺตาเสนฺเต  อสินาปิ  สีสํ  ฉินฺทนฺเต ตสฺส
#๑ ม. กมฺมการณา ฯ โป. วิวิธานิ กมฺมกรณานิ ฯ ๒ ม. กหาปณิกมฺปิ ฯ ๓ ม. ยุ.
#ขาราปฏิจฺฉิกมฺปิ ฯ ๔ ม. ยุ. ปลิฆปริวตฺติกมฺปิ ฯ
