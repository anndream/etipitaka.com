สมาทินฺนํ    ยญฺจ    มโนกมฺมํ    ยถาทิฏฺฐิสมตฺตํ   สมาทินฺนํ   ยา   จ
เจตนา  ยา  จ  ปตฺถนา  โย  จ  ปณิธิ  เย  จ  สงฺขารา  สพฺเพ เต
ธมฺมา   อนิฏฺฐาย   อกนฺตาย   อมนาปาย   อหิตาย  ทุกฺขาย  สํวตฺตนฺติ
ตํ กิสฺส เหตุ ทิฏฺฐิ หิ ภิกฺขเว ปาปิกาติ ฯ
     [๑๙๐]  สมฺมาทิฏฺฐิกสฺส  ภิกฺขเว  ปุริสปุคฺคลสฺส  ยญฺเจว  กายกมฺมํ
ยถาทิฏฺฐิสมตฺตํ   สมาทินฺนํ   ยญฺจ   วจีกมฺมํ   ยถาทิฏฺฐิสมตฺตํ   สมาทินฺนํ
ยญฺจ   มโนกมฺมํ   ยถาทิฏฺฐิสมตฺตํ   สมาทินฺนํ  ยา  จ  เจตนา  ยา  จ
ปตฺถนา  โย  จ  ปณิธิ  เย  จ  สงฺขารา  สพฺเพ  เต  ธมฺมา  อิฏฺฐาย
กนฺตาย   มนาปาย   หิตาย   สุขาย   สํวตฺตนฺติ  ตํ  กิสฺส  เหตุ  ทิฏฺฐิ
หิ  ภิกฺขเว  ภทฺทิกา  ฯ  เสยฺยถาปิ  ภิกฺขเว  อุจฺฉุพีชํ  วา  สาลิพีชํ วา
มทฺทิกาพีชํ   วา  อลฺลาย  ปฐวิยา  นิกฺขิตฺตํ  ยญฺเจว  ปฐวีรสํ  อุปาทิยติ
ยญฺจ     อาโปรสํ    อุปาทิยติ    สพฺพนฺตํ    มธุรตฺตาย    สาตตฺตาย
อเสจนกตฺตาย  สํวตฺตติ  ตํ  กิสฺส  เหตุ  พีชํ  หิ ภิกฺขเว ภทฺทกํ เอวเมว
โข  ภิกฺขเว  สมฺมาทิฏฺฐิกสฺส ปุริสปุคฺคลสฺส ยญฺเจว กายกมฺมํ ยถาทิฏฺฐิสมตฺตํ
สมาทินฺนํ       ยญฺจ      วจีกมฺมํ      ยถาทิฏฺฐิสมตฺตํ      สมาทินฺนํ
ยญฺจ   มโนกมฺมํ   ยถาทิฏฺฐิสมตฺตํ   สมาทินฺนํ  ยา  จ  เจตนา  ยา  จ
ปตฺถนา  โย  จ  ปณิธิ  เย  จ  สงฺขารา  สพฺเพ  เต  ธมฺมา  อิฏฺฐาย
กนฺตาย   มนาปาย   หิตาย   สุขาย   สํวตฺตนฺติ  ตํ  กิสฺส  เหตุ  ทิฏฺฐิ
หิ ภิกฺขเว ภทฺทิกาติ ฯ
                      วคฺโค ทุติโย ฯ
