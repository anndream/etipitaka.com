สปฺปฏิภโย   พาโล   อปฺปฏิภโย  ปณฺฑิโต  สอุปทฺทโว  พาโล  อนุปทฺทโว
ปณฺฑิโต    สอุปสคฺโค   พาโล   อนุปสคฺโค   ปณฺฑิโต   นตฺถิ   ภิกฺขเว
ปณฺฑิตโต    ภยํ    นตฺถิ    ปณฺฑิตโต    อุปทฺทโว    นตฺถิ   ปณฺฑิตโต
อุปสคฺโค  ฯ  ตสฺมา  ติห  ภิกฺขเว  เอวํ  สิกฺขิตพฺพํ  เยหิ  ตีหิ  ธมฺเมหิ
สมนฺนาคโต   พาโล   เวทิตพฺโพ   เต   ตโย   ธมฺเม  อภินิวชฺเชตฺวา
เยหิ  ตีหิ  ธมฺเมหิ  สมนฺนาคโต  ปณฺฑิโต  เวทิตพฺโพ  เต  ตโย  ธมฺเม8
สมาทาย วตฺติสฺสามาติ เอวญฺหิ โว ภิกฺขเว สิกฺขิตพฺพนฺติ ฯ
     [๔๔๑]   ๒   กมฺมลกฺขโณ  ภิกฺขเว  พาโล  กมฺมลกฺขโณ  ปณฺฑิโต
อปทาเน  โสภติ  ๑ ปญฺญา ๒ ฯ ตีหิ ภิกฺขเว ธมฺเมหิ สมนฺนาคโต พาโล
เวทิตพฺโพ   กตเมหิ   ตีหิ  กายทุจฺจริเตน  วจีทุจฺจริเตน  มโนทุจฺจริเตน
อิเมหิ   โข  ภิกฺขเว  ตีหิ  ธมฺเมหิ  สมนฺนาคโต  พาโล  เวทิตพฺโพ  ฯ
ตีหิ   ภิกฺขเว   ธมฺเมหิ  สมนฺนาคโต  ปณฺฑิโต  เวทิตพฺโพ  กตเมหิ  ตีหิ
กายสุจริเตน   วจีสุจริเตน   มโนสุจริเตน   อิเมหิ   โข  ภิกฺขเว  ตีหิ
ธมฺเมหิ   สมนฺนาคโต   ปณฺฑิโต   เวทิตพฺโพ   ฯ  ตสฺมา  ติห  ภิกฺขเว
เอวํ   สิกฺขิตพฺพํ   เยหิ   ตีหิ  ธมฺเมหิ  สมนฺนาคโต  พาโล  เวทิตพฺโพ
เต   ตโย   ธมฺเม   อภินิวชฺเชตฺวา   เยหิ  ตีหิ  ธมฺเมหิ  สมนฺนาคโต
ปณฺฑิโต  เวทิตพฺโพ  เต  ตโย  ธมฺเม   สมาทาย  วตฺติสฺสามาติ เอวญฺหิ
โว ภิกฺขเว สิกฺขิตพฺพนฺติ ฯ
     [๔๔๒]  ๓  ตีณีมานิ  ภิกฺขเว  พาลสฺส  พาลลกฺขณานิ พาลนิมิตฺตานิ
#๑ ม. อปทานโสภนี ฯ ๒ ม. ยุ. ปญฺญาติ ฯน
