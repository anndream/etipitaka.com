อนยาย พฺยสนายาติ ฯ
     [๕๗๘]   ๑๓๙   ติสฺโส   อิมา  ภิกฺขเว  สมฺปทา  กตมา  ติสฺโส
สทฺธาสมฺปทา   สีลสมฺปทา   ปญฺญาสมฺปทา   อิมา   โข  ภิกฺขเว  ติสฺโส
สมฺปทาติ ฯ
     [๕๗๙]   ๑๔๐   ติสฺโส   อิมา  ภิกฺขเว  วุฑฺฒิโย  กตมา  ติสฺโส
สทฺธาวุฑฺฒิ    สีลวุฑฺฒิ    ปญฺญาวุฑฺฒิ    อิมา    โข   ภิกฺขเว   ติสฺโส
วุฑฺฒิโยติ ฯ
     [๕๘๐]  ๑๔๑  ตโย  จ  ภิกฺขเว  อสฺสขลุงฺเก เทเสสฺสามิ ตโย จ
ปุริสขลุงฺเก   ตํ   สุณาถ   สาธุกํ   มนสิกโรถ   ภาสิสฺสามีติ  ฯ  เอวํ
ภนฺเตติ   โข   เต   ภิกฺขู  ภควโต  ปจฺจสฺโสสส  ฯ  ภควา  เอตทโวจ
กตเม  จ  ภิกฺขเว  ตโย  อสฺสขลุงฺกา  อิธ ภิกฺขเว เอกจฺโจ อสฺสขลุงฺโก
ชวสมฺปนฺโน    โหติ    น   วณฺณสมฺปนฺโน   น   อาโรหปริณาหสมฺปนฺโน
อิธ   ปน   ภิกฺขเว   เอกจฺโจ   อสฺสขลุงฺโก   ชวสมฺปนฺโน   จ  โหติ
วณฺณสมฺปนฺโน  จ  น  อาโรหปริณาหสมฺปนฺโน  อิธ  ปน  ภิกฺขเว เอกจฺโจ
อสฺสขลุงฺโก  ชวสมฺปนฺโน  จ  โหติ วณฺณสมฺปนฺโน จ อาโรหปริณาหสมฺปนฺโน
จ    อิเม    โข    ภิกฺขเว    ตโย    อสฺสขลุงฺกา    กตเม    จ
ภิกฺขเว   ตโย   ปุริสขลุงฺกา   อิธ   ภิกฺขเว   เอกจฺโจ   ปุริสขลุงฺโก
ชวสมฺปนฺโน   โหติ   น   วณฺณสมฺปนฺโน  น  อาโรหปริณาหสมฺปนฺโน  อิธ
ปน  ภิกฺขเว  เอกจฺโจ  ปุริสขลุงฺโก  ชวสมฺปนฺโน  จ  โหติ วณฺณสมฺปนฺโน
จ    น    อาโรหปริณาหสมฺปนฺโน    อิธ    ปน   ภิกฺขเว   เอกจฺโจ
