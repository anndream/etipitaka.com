สมฺปชญฺญญฺจ อิเม โข ภิกฺขเว เทฺว ธมฺมาติ ฯ
                 สมาปตฺติวคฺโค ปญฺจโม ๑ ฯ
                 ตติโย ปณฺณาสโก สมตฺโต ฯ
                ปณฺณาสกาสงฺคหิตา สุตฺตนฺตา ๒
     [๔๒๕]  ๑๗๙  เทฺวเม  ภิกฺขเว  ธมฺมา  กตเม  เทฺว  โกโธ  จ
อุปนาโห  ...  มกฺโข  จ  ปฬาโส  จ  ...  อิสฺสา จ มจฺฉริยญฺจ ...
มายา  จ  สาเถยฺยญฺจ  ...  อหิริกญฺจ  อโนตฺตปฺปญฺจ  อิเม โข ภิกฺขเว
เทฺว ธมฺมาติ ฯ ๓
     [๔๒๖]  ๑๘๐  เทฺวเม  ภิกฺขเว  ธมฺมา  กตเม  เทฺว อกฺโกโธ จ
อนุปนาโห  จ  ...  อมกฺโข  จ อปฬาโส จ ... อนิสฺสา จ อมจฺฉริยญฺจ
...  อมายา  จ  อสาเถยฺยญฺจ ... หิรี จ โอตฺตปฺปญฺจ อิเม โข ภิกฺขเว
เทฺว ธมฺมาติ ฯ
     [๔๒๗]  ๑๘๑  ทฺวีหิ  ภิกฺขเว  ธมฺเมหิ  สมนฺนาคโต  ทุกฺขํ  วิหรติ
กตเมหิ  ทฺวีหิ  โกเธน  จ อุปนาเหน จ ... มกฺเขน จ ปฬาเสน จ ...
อิสฺสาย  จ  มจฺฉริเยน  จ  ... มายาย จ สาเถยฺเยน จ ... อหิริเกน
จ   อโนตฺตปฺเปน  จ  อิเมหิ  โข  ภิกฺขเว  ทฺวีหิ  ธมฺเมหิ  สมนฺนาคโต
ทุกฺขํ วิหรตีติ ฯ
     [๔๒๘]   ๑๘๒  ทฺวีหิ  ภิกฺขเว  ธมฺเมหิ  สมนฺนาคโต  สุขํ  วิหรติ
กตเมหิ  ทฺวีหิ  อกฺโกเธน  จ  อนุปนาเหน จ ... อมกฺเขน จ อปฬาเสน
จ  ...  อนิสฺสาย  จ  อมจฺฉริเยน  จ  ...  อมายาย จ อสาเถยฺเยน
#๑ ยุ. ปณฺณรสโม ฯ ๒ ม. โกธเปยฺยาล ฯ ๓ ม. ยุ. สพฺพตฺถ อิติสทฺโท นตฺถิ
