                       เอตทคฺคปาลิ
     [๑๔๖]  เอตทคฺคํ  ภิกฺขเว  มม  สาวกานํ  ภิกฺขูนํ  รตฺตญฺญูนํ ยทิทํ
อญฺญาโกณฺฑญฺโญ  ๑  ฯ  มหาปญฺญานํ  ยทิทํ  สารีปุตฺโต  ฯ  อิทฺธิมนฺตานํ
ยทิทํ   มหาโมคฺคลฺลาโน   ฯ   ธูตวาทานํ   ๒  ยทิทํ  มหากสฺสโป  ฯ
ทิพฺพจกฺขุกานํ    ยทิทํ   อนุรุทฺโธ   ฯ   อุจฺจากุลิกานํ   ยทิทํ   ภทฺทิโย
กาฬิโคธายปุตฺโต    ฯ    มญฺชุสฺสรานํ    ยทิทํ    ลกุณฺฏกภทฺทิโย    ฯ
สีหนาทิกานํ    ยทิทํ    ปิณฺโฑลภารทฺวาโช    ฯ    ธมฺมกถิกานํ   ยทิทํ
ปุณฺโณ   มนฺตานิปุตฺโต   ฯ   สงฺขิตฺเตน   ภาสิตสฺส   วิตฺถาเรน   อตฺถํ
วิภชนฺตานํ ยทิทํ มหากจฺจาโนติ ฯ
                      วคฺโค ปฐโม ฯ
     [๑๔๗]  เอตทคฺคํ  ภิกฺขเว  มม  สาวกานํ  ภิกฺขูนํ  มโนมยํ  กายํ
อภินิมฺมินนฺตานํ   ยทิทํ   จุลฺลปนฺถโก   ฯ  เจโตวิวฏฺฏกุสลานํ  ๓  ยทิทํ
จุลฺลปนฺถโก  ฯ  ปญฺญาวิวฏฺฏกุสลานํ  ๔  ยทิทํ มหาปนฺถโก ฯ อรณวิหารีนํ
ยทิทํ   สุภูติ   ฯ   ทกฺขิเณยฺยานํ   ยทิทํ   สุภูติ  ฯ  อารญฺญกานํ  ยทิทํ
เรวโต   ขทิรวนิโย  ฯ  ฌายีนํ  ยทิทํ  กงฺขาเรวโต  ฯ  อารทฺธวิริยานํ
ยทิทํ    โสโณ    โกลิวิโส    ฯ   กลฺยาณวากฺกรณานํ   ยทิทํ   โสโณ
กุฏิกณฺโณ    ฯ    ลาภีนํ    ยทิทํ   สีวลี   ฯ   สทฺธาธิมุตฺตานํ   ยทิทํ
วกฺกลีติ ฯ
                      วคฺโค ทุติโย ฯ
     [๑๔๘]   เอตทคฺคํ  ภิกฺขเว  มม  สาวกานํ  ภิกฺขูนํ  สิกฺขากามานํ
#๑ ม. อญฺญาสิโกณฺฑญฺโญ ฯ  ๒ ม. ยุ. ธุตวาทานํ ฯ ๓ ยุ. เจโตวิวทฺธกุสลานํ ฯ
#๔ ม. สญฺญาวิวฏฺฏกุสลานํ ฯ ยุ. สญฺญาวิวทฺธกุสลานํ ฯ
