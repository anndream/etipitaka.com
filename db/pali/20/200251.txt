ธมฺมา    วิญฺญุปฺปสตฺถา   อิเม   ธมฺมา   สมตฺตา   สมาทินฺนา   หิตาย
สุขาย   สํวตฺตนฺตีติ   อถ   ตุเมฺห   สาฬฺหา   อุปสมฺปชฺช   วิหเรยฺยาถ
ตํ  กึ  มญฺญถ  สาฬฺหา  อตฺถิ  อโลโภติ  ฯ  เอวํ  ภนฺเต  ฯ อนภิชฺฌาติ
โข   อหํ   สาฬฺหา   เอตมตฺถํ   วทามิ   อลุทฺโธ   โข  อยํ  สาฬฺหา
อนภิชฺฌาลุ   เนว  ปาณํ  หนติ  น  อทินฺนํ  อาทิยติ  น  ปรทารํ  คจฺฉติ
น   มุสา   ภณติ   ปรมฺปิ   ตถตฺตาย   สมาทเปติ  ยํส  โหติ  ทีฆรตฺตํ
หิตาย   สุขายาติ   ฯ  เอวํ  ภนฺเต  ฯ  ตํ  กึ  มญฺญถ  สาฬฺหา  อตฺถิ
อโทโสติ  ฯ  เอวํ  ภนฺเต  ฯ  อพฺยาปาโทติ  โข  อหํ สาฬฺหา เอตมตฺถํ
วทามิ   อทุฏฺโฐ   โข   อยํ   สาฬฺหา   อพฺยาปนฺนจิตฺโต   เนว  ปาณํ
หนติ   น  อทินฺนํ  อาทิยติ  น  ปรทารํ  คจฺฉติ  น  มุสา  ภณติ  ปรมฺปิ
ตถตฺตาย   สมาทเปติ   ยํส  โหติ  ทีฆรตฺตํ  หิตาย  สุขายาติ  ฯ  เอวํ
ภนฺเต  ฯ  ตํ  กึ  มญฺญถ  สาฬฺหา  อตฺถิ  อโมโหติ  ฯ  เอวํ  ภนฺเต ฯ
วิชฺชาติ   โข   อหํ   สาฬฺหา   เอตมตฺถํ   วทามิ   อมูโฬฺห  โข  อยํ
สาฬฺหา  วิชฺชาคโต  เนว  ปาณํ  หนติ  น  อทินฺนํ  อาทิยติ   น ปรทารํ
คจฺฉติ   น   มุสา   ภณติ   ปรมฺปิ   ตถตฺตาย   สมาทเปติ  ยํส  โหติ
ทีฆรตฺตํ  หิตาย  สุขายาติ  ฯ  เอวํ  ภนฺเต  ฯ  ตํ  กึ  มญฺญถ  สาฬฺหา
อิเม  ธมฺมา  กุสลา  วา  อกุสลา  วาติ ฯ กุสลา ภนฺเต ฯ สาวชฺชา วา
อนวชฺชา  วาติ  ฯ  อนวชฺชา  ภนฺเต  ฯ  วิญฺญุครหิตา  วา วิญฺญุปฺปสตฺถา
วาติ   ฯ  วิญฺญุปฺปสตฺถา  ภนฺเต  ฯ  สมตฺตา  สมาทินฺนา  หิตาย  สุขาย
สํวตฺตนฺติ   โน   วา   กถํ   วา   เอตฺถ  โหตีติ  ฯ  สมตฺตา  ภนฺเต
