ราชารโห   โหติ   ราชโภคฺโค   รญฺโญ  องฺคนฺเตฺวว  สงฺขํ  คจฺฉติ  ฯ
เอวเมว   โข   ภิกฺขเว  ตีหิ  ธมฺเมหิ  สมนฺนาคโต  ภิกฺขุ  อาหุเนยฺโย
โหติ   ฯเปฯ   อนุตฺตรํ   ปุญฺญกฺเขตฺตํ   โลกสฺส   กตเมหิ   ตีหิ   อิธ
ภิกฺขเว   ภิกฺขุ   วณฺณสมฺปนฺโน   จ  โหติ  พลสมฺปนฺโน  จ  ชวสมฺปนฺโน
จ  ฯ  กถญฺจ  ภิกฺขเว  ภิกฺขเว  ภิกฺขุ  วณฺณสมฺปนฺโน  โหติ  อิธ ภิกฺขเว
ภิกฺขุ   สีลวา   โหติ  ฯเปฯ  สมาทาย  สิกฺขติ  สิกฺขาปเทสุ  เอวํ  โข
ภิกฺขเว  ภิกฺขุ  วณฺณสมฺปนฺโน  โหติ  ฯ  กถญฺจ  ภิกฺขเว ภิกฺขุ พลสมฺปนฺโน
โหติ     อิธ    ภิกฺขเว    ภิกฺขุ    อารทฺธวิริโย    วิหรติ    ฯเปฯ
อนิกฺขิตฺตธุโร   กุสเลสุ  ธมฺเมสุ  เอวํ  โข  ภิกฺขเว  ภิกฺขุ  พลสมฺปนฺโน
โหติ   ฯ   กถญฺจ   ภิกฺขเว   ภิกฺขุ   ชวสมฺปนฺโน  โหติ  อิธ  ภิกฺขเว
ภิกฺขุ   อาสวานํ   ขยา   อนาสวํ   เจโตวิมุตฺตึ   ปญฺญาวิมุตฺตึ  ทิฏฺเฐว
ธมฺเม   สยํ   อภิญฺญา   สจฺฉิกตฺวา   อุปสมฺปชฺช   วิหรติ   เอวํ   โข
ภิกฺขเว  ภิกฺขุ  ชวสมฺปนฺโน  โหติ  ฯ  อิเมหิ  โข  ภิกฺขเว  ตีหิ ธมฺเมหิ
สมนฺนาคโต   ภิกฺขุ   อาหุเนยฺโย   โหติ   ฯเปฯ  อนุตฺตรํ  ปุญฺญกฺเขตฺตํ
โลกสฺสาติ ฯ
     [๕๓๙]   ๑๐๐   นโวปิ   ภิกฺขเว  โปตฺถโก  ทุพฺพณฺโณ  จ  โหติ
ทุกฺขสมฺผสฺโส    จ    อปฺปคฺโฆ    จ   มชฺฌิโมปิ   ภิกฺขเว   โปตฺถโก
ทุพฺพณฺโณ    จ    โหติ   ทุกฺขสมฺผสฺโส   จ   อปฺปคฺโฆ   จ   ชิณฺโณปิ
ภิกฺขเว   โปตฺถโก   ทุพฺพณฺโณ   จ   โหติ  ทุกฺขสมฺผสฺโส  จ  อปฺปคฺโฆ
จ   ฯ   ชิณฺณมฺปิ   ภิกฺขเว   โปตฺถกํ   อุกฺขลิปริมทฺทนํ   วา   กโรนฺติ
