     [๕๓]   ปภสฺสรมิทํ   ภิกฺขเว   จิตฺตํ   ตญฺจ   โข   อาคนฺตุเกหิ
อุปกฺกิเลเสหิ   วิปฺปมุตฺตํ   ตํ   สุตวา   อริยสาวโก  ยถาภูตํ  ปชานาติ
ตสฺมา สุตวโต อริยสาวกสฺส จิตฺตภาวนา อตฺถีติ วทามีติ ฯ
     [๕๔]  อจฺฉราสงฺฆาตมตฺตํปิ  เจ  ภิกฺขเว ภิกฺขุ เมตฺตจิตฺตํ อาเสวติ
อยํ   วุจฺจติ   ภิกฺขเว   ภิกฺขุ   อริตฺตชฺฌาโน   วิหรติ   สตฺถุสาสนกโร
โอวาทปฏิกโร   อโมฆํ   รฏฺฐปิณฺฑํ   ภุญฺชติ   โก   ปน   วาโท   เย
นํ พหุลีกโรนฺตีติ ฯ
     [๕๕]  อจฺฉราสงฺฆาตมตฺตํปิ  เจ  ภิกฺขเว  ภิกฺขุ เมตฺตจิตฺตํ ภาเวติ
อยํ   วุจฺจติ   ภิกฺขเว   ภิกฺขุ   อริตฺตชฺฌาโน   วิหรติ   สตฺถุสาสนกโร
โอวาทปฏิกโร   อโมฆํ   รฏฺฐปิณฺฑํ   ภุญฺชติ   โก  ปน  วาโท  เย  นํ
พหุลีกโรนฺตีติ ฯ
     [๕๖]   อจฺฉราสงฺฆาตมตฺตํปิ   เจ   ภิกฺขเว   ภิกฺขุ   เมตฺตจิตฺตํ
มนสิกโรติ    อยํ    วุจฺจติ    ภิกฺขเว   ภิกฺขุ   อริตฺตชฺฌาโน   วิหรติ
สตฺถุสาสนกโร   โอวาทปฏิกโร   อโมฆํ   รฏฺฐปิณฺฑํ   ภุญฺชติ   โก  ปน
วาโท เย นํ พหุลีกโรนฺตีติ ฯ
     [๕๗]    เยเกจิ    ภิกฺขเว    ธมฺมา   อกุสลา   อกุสลภาคิยา
อกุสลปกฺขิกา   สพฺเพ   เต  มโนปุพฺพงฺคมา  มโน  เตสํ  ธมฺมานํ  ปฐมํ
อุปฺปชฺชติ อนฺวเทว กุสลา ธมฺมาติ ฯ
     [๕๘]  เยเกจิ  ภิกฺขเว  ธมฺมา  กุสลา  กุสลภาคิยา  กุสลปกฺขิกา
สพฺเพ   เต   มโนปุพฺพงฺคมา   มโน   เตสํ   ธมฺมานํ  ปฐมํ  อุปฺปชฺชติ
