สณฺฐานํ ภวิสฺสตีติ เอวํ หิ โว ภิกฺขเว สิกฺขิตพฺพนฺติ ฯ
     [๒๕๒]   ๖   เทฺวเม   ภิกฺขเว   ธมฺมา  กตเม  เทฺว  ยา  จ
สญฺโญชนิเยสุ  ธมฺเมสุ  อสฺสาทานุปสฺสิตา  ยา  จ  สญฺโญชนิเยสุ  ธมฺเมสุ
นิพฺพิทานุปสฺสิตา   ฯ   สญฺโญชนิเยสุ   ภิกฺขเว   ธมฺเมสุ  อสฺสาทานุปสฺสี
วิหรนฺโต   ราคํ   นปฺปชหติ   โทสํ   นปฺปชหติ   โมหํ  นปฺปชหติ  ราคํ
อปฺปหาย   โทสํ   อปฺปหาย   โมหํ   อปฺปหาย   น  ปริมุจฺจติ  ชาติยา
ชรามรเณน   โสเกหิ  ปริเทเวหิ  ทุกฺเขหิ  โทมนสฺเสหิ  อุปายาเสหิ  น
ปริมุจฺจติ   ทุกฺขสฺมาติ   วทามิ   ฯ   สญฺโญชนิเยสุ   ภิกฺขเว   ธมฺเมสุ
นิพฺพิทานุปสฺสี  วิหรนฺโต  ราคํ  ปชหติ  โทสํ  ปชหติ  โมหํ  ปชหติ  ราคํ
ปหาย   โทสํ   ปหาย   โมหํ   ปหาย  ปริมุจฺจติ  ชาติยา  ชรามรเณน
โสเกหิ    ปริเทเวหิ   ทุกฺเขหิ   โทมนสฺเสหิ   อุปายาเสหิ   ปริมุจฺจติ
ทุกฺขสฺมาติ วทามิ ฯ อิเม โข ภิกฺขเว เทฺว ธมฺมาติ ฯ
     [๒๕๓]   ๗   เทฺวเม   ภิกฺขเว   ธมฺมา   กณฺหา  กตเม  เทฺว
อหิริกญฺจ อโนตฺตปฺปญฺจ อิเม โข ภิกฺขเว เทฺว ธมฺมา กณฺหาติ ฯ
     [๒๕๔]   ๘  เทฺวเม  ภิกฺขเว  ธมฺมา  สุกฺกา  กตเม  เทฺว  หิรี
จ โอตฺตปฺปญฺจ อิเม โข ภิกฺขเว เทฺว ธมฺมา สุกฺกาติ ฯ
     [๒๕๕]  ๙  เทฺวเม  ภิกฺขเว  สุกฺกา  ธมฺมา โลกํ ปาเลนฺติ กตเม
เทฺว   หิรี   จ  โอตฺตปฺปญฺจ  อิเม  โข  ภิกฺขเว  เทฺว  สุกฺกา  ธมฺมา
โลกํ   น   ปาเลยฺยย   นยิธ  ปญฺญาเยถ  มาตาติ  วา  มาตุจฺฉาติ  วา
