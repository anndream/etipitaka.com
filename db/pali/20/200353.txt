                        ตสฺสุทฺทานํ
         อาปายิโก ทุลฺลโภ จ      อปฺปเมยฺยํ อเนญฺชกํ
         อยํ อปณฺณกมฺมนฺโต        เทฺว จ โสเจยฺยโมเนยฺยาติ ฯ
                       _________
                    กุสินารวคฺโค ตติโย
     [๕๖๓]   ๑๒๔  เอกํ  สมยํ  ภควา  กุสินารายํ  วิหรติ  พลิหรเณ
วนสณฺเฑ  ฯ  ตตฺร  โข  ภควา  ภิกฺขู  อามนฺเตสิ  ภิกฺขโวติ ฯ ภทนฺเตติ
เต   ภิกฺขู   ภควโต   ปจฺจสฺโสสส  ฯ  ภควา  เอตทโวจ  อิธ  ภิกฺขเว
ภิกฺขุ   อญฺญตรํ   คามํ   วา   นิคมํ   วา   อุปนิสฺสาย  วิหรติ  ตเมนํ๕
คหปติ   วา   คหปติปุตฺโต   วา   อุปสงฺกมิตฺวา   สฺวาตนาย   ภตฺเตน
นิมนฺเตติ  อากงฺขมาโน  ภิกฺขเว  ภิกฺขุ  อธิวาเสติ  โส  ตสฺสา  รตฺติยา
อจฺจเยน    ปุพฺพณฺหสมฺยํ   นิวาเสตฺวา   ปตฺตจีวรมาทาย   เยน   ตสฺส
คหปติสฺส     วา     คหปติปุตฺตสฺส    วา    นิเวสนํ    เตนุปสงฺกมติ
อุปสงฺกมิตฺวา   ปญฺญตฺเต   อาสเน   นิสีทติ   ตเมนํ   โส  คหปติ  วา
คหปติปุตฺโต   วา   ปณีเตน  ขาทนีเยน  โภชนีเยน  สหตฺถา  สนฺตปฺเปติ
สมฺปวาเรติ   ตสฺส   เอวํ   โหติ   สาธุ  วต  มายํ  ๑  คหปติ  วา
คหปติปุตฺโต   วา   ปณีเตน  ขาทนีเยน  โภชนีเยน  สหตฺถา  สนฺตปฺเปติ
สมฺปวาเรตีติ  เอวมฺปิสฺส  โหติ  อโห  วต  มายํ  คหปติ วา คหปติปุตฺโต
วา   อายตึปิ   เอวรูเปน   ปณีเตน   ขาทนีเยน   โภชนีเยน  สหตฺถา
 #๑     ม.     มยายํ     ฯ     อิโต     ปรํ    อีทิสเมว    ฯ
