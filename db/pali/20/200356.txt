ยสฺสํ   ภิกฺขเว   ทิสายํ   ภิกฺขู   สมคฺคา   สมฺโมทมานา   อวิวทมานา
ขีโรทกีภูตา   อญฺญมญฺญํ   ปิยจกฺขูหิ   สมฺปสฺสนฺตา   วิหรนฺติ  คนฺตตปิ  เม
เอสา   ภิกฺขเว   ทิสา   ผาสุ   โหติ  ปเคว  มนสิกาตต  นิฏฺฐํ  เอตฺถ
คจฺฉามิ   อทฺธา   เต   อายสฺมนฺโต  อิเม  ตโย  ธมฺเม  ปชหึสุ  อิเม
ตโย ธมฺเม พหุลีมกํสูติ ฯ
     [๕๖๕]  ๑๒๖ เอกํ สมยํ ภควา เวสาลิยํ วิหรติ โคตมเก เจติเย ฯ
ตตฺร  โข  ภควา  ภิกฺขู  อามนฺเตสิ  ภิกฺขโวติ  ฯ  ภทนฺเตติ  เต  ภิกฺขู
ภควโต    ปจฺจสฺโสสส    ภควา    เอตทโวจ    อภิญฺญายาหํ   ภิกฺขเว
ธมฺมํ   เทเสมิ   โน   อนภิญฺญาย   สนิทานาหํ  ภิกฺขเว  ธมฺมํ  เทเสมิ
โน  อนิทานํ  สปฺปาฏิหาริยาหํ  ภิกฺขเว  ธมฺมํ  เทเสมิ  โน อปฺปาฏิหาริยํ
ตสฺส     มยฺหํ     ภิกฺขเว     อภิญฺญาย    ธมฺมํ    เทสยโต    โน
อนภิญฺญาย   สนิทานํ   ธมฺมํ   เทสยโต   โน   อนิทานํ   สปฺปาฏิหาริยํ
ธมฺมํ    เทสยโต   โน   อปฺปาฏิหาริยํ   กรณีโย   โอวาโท   กรณียา
อนุสาสนี   อลญฺจ   ปน   โว   ภิกฺขเว   ตุฏฺฐิยา   อลํ   อตฺตมนตาย
อลํ    โสมนสฺสาย    สมฺมาสมฺพุทฺโธ    ภควา   สฺวากฺขาโต   ภควตา
ธมฺโม   สุปฏิปนฺโน   สงฺโฆติ   ฯ  อิทมโวจ  ภควา  ฯ  อตฺตมนา  เต
ภิกฺขู   ภควโต  ภาสิตํ  อภินนฺทท  ฯ  ๑  อิมสฺมิญฺจ  ปน  เวยฺยากรณสฺมึ
ภญฺญมาเน สหสฺสี โลกธาตุ อกมฺปิตฺถาติ ฯ
     [๕๖๖]  ๑๒๗  เอกํ  สมยํ  ภควา  โกสเลสุ จาริกํ จรมาโน เยน
กปิลวตฺถุ   ตทวสริ   ฯ   อสฺโสสิ  โข  มหานาโม  สกฺโก  ภควา  กิร
#๑ ม. ยุ. อภินนฺทุนฺติ ฯ
