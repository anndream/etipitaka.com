มมตฺถาย  ฯ  น  โข  ปนสฺสาหํ  ภิกฺขเว กาสิกํ ๑ จนฺทนํ ธาเรมิ กาสิกํ
สุ   เม   ตํ  ภิกฺขเว  เวฐนํ  โหติ  กาสิกา  กญฺจุกา  กาสิกํ  นิวาสนํ
กาสิโก   อุตฺตราสงฺโค   ฯ   รตฺตินฺทิวํ  โข  ปน  สุ  เม  ตํ  ภิกฺขเว
เสตจฺฉตฺตํ  ธาริยติ  มา  นํ  ๒  สีตํ  วา  อุณฺหํ  วา  รโช  วา  ติณํ
วา   อุสฺสาโว  วาติ  ฯ  ตสฺส  มยฺหํ  ภิกฺขเว  ตโย  ปาสาทา  อเหสส
เอโก   เหมนฺติโก   เอโก   คิมฺหิโก   เอโก   วสฺสิโก  ฯ  โส  โข
อหํ   ภิกฺขเว  วสฺสิเก  ปาสาเท  วสฺสิเก  จตฺตาโร  มาเส  นิปฺปุริเสหิ
ตุริเยหิ  ปริจาริยมาโน  ๓  น เหฏฺฐาปาสาทํ โอโรหามิ ฯ ยถา โข ปน
ภิกฺขเว   อญฺเญสํ   นิเวสเนสุ   ทาสกมฺมกรโปริสสฺส   กณาชกํ   โภชนํ
ทียติ  พิลงฺคทุติยํ เอวเมวสฺสุ เม ภิกฺขเว ปิตุ นิเวสเน ทาสกมฺมกรโปริสสฺส
สาลิมํโสทโน    ทียติ    ฯ    ตสฺส    มยฺหํ    ภิกฺขเว    เอวรูปาย
อิทฺธิยา   สมนฺนาคตสฺส   เอวรูเปน   จ   อจฺจนฺตสุขุมาเลน  เอตทโหสิ
อสฺสุตวา  โข  ปุถุชฺชโน  อตฺตนา  ชราธมฺโม  สมาโน  ชรํ  อนตีโต ปรํ
ชิณฺณํ   ทิสฺวา   อฏฺฏิยติ  หรายติ  ชิคุจฺฉติ  อตฺตานํเยว  อติสิตฺวา  อหํปิ
โขมฺหิ  ชราธมฺโม  ชรํ  อนตีโต  อหญฺเจว  โข  ปน  ชราธมฺโม สมาโน
ชรํ   อนตีโต   ปรํ   ชิณฺณํ   ทิสฺวา  อฏฺฏิเยยฺยํ  หราเยยฺยํ  ชิคุจฺเฉยฺยํ
น   เมตํ   อสฺส   ปฏิรูปนฺติ   ตสฺส  มยฺหํ  ภิกฺขเว  อิติ  ปฏิสญฺจิกฺขโต
โย   โยพฺพเน   โยพฺพนมโท   โส   สพฺพโส  ปหียิ  ฯ  อสฺสุตวา  โข
ปุถุชฺชโน   อตฺตนา  พฺยาธิธมฺโม  สมาโน  พฺยาธึ  อนตีโต  ปรํ  พฺยาธิตํ
#๑ ม. ยุ. อกาสิกํ ฯ ๒ ม. มา นํ ผุสิ ฯ ยุ. มา นํ ผุสฺสิ ฯ  ๓ ม. ปริจารยมา โน ฯ
#ยุ. ปริวาริยมาโน ฯ
