ปริปญฺหติ    อิทํ   ภนฺเต   กถํ   อิมสฺส   โก   อตฺโถติ   ตสฺส   เต
อายสฺมนฺโต    อวิวฏญฺเจว    วิวรนฺติ   อนุตฺตานีกตญฺจ   อุตฺตานีกโรนฺติ
อเนกวิหิเตสุ   จ   กงฺขาฐานิเยสุ   ธมฺเมสุ  กงฺขํ  ปฏิวิโนเทนฺติ  เอวํ
โข   ภิกฺขเว   ภิกฺขุ   นิสฺสยสมฺปนฺโน   โหติ  ฯ  อิเมหิ  โข  ภิกฺขเว
ตีหิ   ธมฺเมหิ   สมนฺนาคโต   ภิกฺขุ   นจิรสฺเสว   มหนฺตตฺตํ  เวปุลฺลตฺตํ
ปาปุณาติ กุสเลสุ ธมฺเมสูติ ฯ
                    รถการวคฺโค ทุติโย ฯ
                        ตสฺสุทฺทานํ
         ญาตโก สรณีโย ภิกฺขุ      จกฺกวตฺตี ปเจตโน
         อปณฺณกตฺตา เทโว จ      เทฺว ปาปณิเกน จาติ ฯ
                   __________________
                    ปุคฺคลวคฺโค  ตติโย
     [๔๖๐]   ๒๑   เอกํ   สมยํ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม  ฯ  อถโข  อายสฺมา จ สวิฏฺโฐ ๑ อายสฺมา จ
มหาโกฏฺฐิโต    เยนายสฺมา   สารีปุตฺโต   เตนุปสงฺกมึสุ   อุปสงฺกมิตฺวา
อายสฺมตา     สารีปุตฺเตน     สทฺธึ    สมฺโมทึสุ    สมฺโมทนียํ    กถํ
สาราณียํ   วีติสาเรตฺวา   เอกมนฺตํ   นิสีทึสุ   เอกมนฺตํ   นิสินฺนํ   โข
อายสฺมนฺตํ  สวิฏฺฐํ  ๒  อายสฺมา  สารีปุตฺโต  เอตทโวจ ตโยเม อาวุโส
สวิฏฺฐ   ปุคฺคลา   สนฺโต  สํวิชฺชมานา  โลกสฺมึ  กตเม  ตโย  กายสกฺขิ
ทิฏฺฐิปฺปตฺโต   ๓   สทฺธาวิมุตฺโต   อิเม   โข  อาวุโส  ตโย  ปุคฺคลา
#๑-๒ ม. สมิทฺโธ-สมิทฺธํ ฯ อิโตปรํ อีทิสเมว ฯ  ๓ ทิฏฺฐปฺปตฺโต อิติปิ ฯ
