วิญฺญูนํ   พหุญฺจ   อปุญฺญํ   ปสวติ   กตเมสุ  ทฺวีสุ  มาตริ  จ  ปิตริ  จ
อิเมสุ   โข   ภิกฺขเว   ทฺวีสุ   มิจฺฉาปฏิปชฺชมาโน   พาโล   อพฺยตฺโต
อสปฺปุริโส    ขตํ   อุปหตํ   อตฺตานํ   ปริหรติ   สาวชฺโช   จ   โหติ
สานุวชฺโช    วิญฺญูนํ    พหุญฺจ   อปุญฺญํ   ปสวติ   ฯ   ทฺวีสุ   ภิกฺขเว
สมฺมาปฏิปชฺชมาโน    ปณฺฑิโต    พฺยตฺโต   สปฺปุริโส   อกฺขตํ   อนุปหตํ
อตฺตานํ   ปริหรติ   อนวชฺโช   จ   โหติ   อนนุวชฺโช   วิญฺญูนํ  พหุญฺจ
ปุญฺญํ   ปสวติ   กตเมสุ   ทฺวีสุ  มาตริ  จ  ปิตริ  จ  อิเมสุ  โข  ๑
ภิกฺขเว   ทฺวีสุ   สมฺมาปฏิปชฺชมาโน  ปณฺฑิโต  พฺยตฺโต  สปฺปุริโส  อกฺขตํ
อนุปหตํ   อตฺตานํ   ปริหรติ   อนวชฺโช   จ   โหติ  อนนุวชฺโช  วิญฺญูนํ
พหุญฺจ ปุญฺญํ ปสวตีติ ฯ
     [๓๘๒]  ๑๓๖  ทฺวีสุ  ภิกฺขเว  มิจฺฉาปฏิปชฺชมาโน  พาโล อพฺยตฺโต
อสปฺปุริโส    ขตํ   อุปหตํ   อตฺตานํ   ปริหรติ   สาวชฺโช   จ   โหติ
สานุวชฺโช    วิญฺญูนํ    พหุญฺจ    อปุญฺญํ    ปสวติ    กตเมสุ    ทฺวีสุ
ตถาคเต  จ  ตถาคตสาวเก จ อิเมสุ โข ภิกฺขเว ทฺวีสุ มิจฺฉาปฏิปชฺชมาโน
พาโล    อพฺยตฺโต    อสปฺปุริโส    ขตํ    อุปหตํ   อตฺตานํ   ปริหรติ
สาวชฺโช   จ   โหติ   สานุวชฺโช   วิญฺญูนํ   พหุญฺจ  อปุญฺญํ  ปสวติ  ฯ
ทฺวีสุ   ภิกฺขเว   สมฺมาปฏิปชฺชมาโน  ปณฺฑิโต  พฺยตฺโต  สปฺปุริโส  อกฺขตํ
อนุปหตํ   อตฺตานํ   ปริหรติ   อนวชฺโช   จ   โหติ  อนนุวชฺโช  วิญฺญูนํ
#๑ ยุ. โขสทฺโท นตฺถิ ฯ
