อโนตฺตปฺปญฺจ อิเม โข ภิกฺขเว เทฺว ธมฺมาติ ฯ
     [๓๓๘]   ๙๒   เทฺวเม   ภิกฺขเว  ธมฺมา  กตเม  เทฺว  หิรี  จ
โอตฺตปฺปญฺจ อิเม โข ภิกฺขเว เทฺว ธมฺมาติ ฯ
     [๓๓๙]  ๙๓  เทฺวเม  ภิกฺขเว  ธมฺมา  กตเม  เทฺว  โทวจสฺสตา
จ ปาปมิตฺตตา จ อิเม โข ภิกฺขเว เทฺว ธมฺมาติ ฯ
     [๓๔๐]  ๙๔  เทฺวเม  ภิกฺขเว  ธมฺมา  กตเม  เทฺว  โสวจสฺสตา
จ กลฺยาณมิตฺตตา จ อิเม โข ภิกฺขเว เทฺว ธมฺมาติ
     [๓๔๑]  ๙๕  เทฺวเม  ภิกฺขเว  ธมฺมา  กตเม  เทฺว  ธาตุกุสลตา
จ มนสิการกุสลตา จ อิเม โข ภิกฺขเว เทฺว ธมฺมาติ ฯ
     [๓๔๒]  ๙๖  เทฺวเม  ภิกฺขเว  ธมฺมา  กตเม เทฺว อาปตฺติกุสลตา
จ อาปตฺติวุฏฺฐานกุสลตา จ อิเม โข ภิกฺขเว เทฺว ธมฺมาติ ฯ
                    ธมฺมวคฺโค จตุตฺโถ ฯ
     [๓๔๓]  ๙๗   เทฺวเม  ภิกฺขเว พาลา กตเม เทฺว โย จ  อนาคตํ
ภารํ   วหติ   โย    จ   อาคตํ  ภารํ  น  วหติ  อิเม  โข  ภิกฺขเว
เทฺว พาลาติ ฯ
     [๓๔๔]   ๙๘   เทฺวเม  ภิกฺขเว  ปณฺฑิตา  กตเม  เทฺว  โย  จ
อาคตํ   ภารํ   วหติ   โย   จ   อนาคตํ  ภารํ  น  วหติ  อิเม  โข
ภิกฺขเว เทฺว ปณฺฑิตาติ ฯ
     [๓๔๕]   ๙๙   เทฺวเม   ภิกฺขเว  พาลา  กตเม  เทฺว  โย  จ
อกปฺปิเย   กปฺปิยสญฺญี   โย   จ   กปฺปิเย   อกปฺปิยสญฺญี   อิเม   โข
