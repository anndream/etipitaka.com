อิเมสํ ทฺวินฺนํ สุขานํ ยทิทํ เนกฺขมฺมสุขนฺติ ฯ
     [๓๑๑]  ๖๕  เทฺวมานิ  ภิกฺขเว  สุขานิ  กตมานิ  เทฺว อุปธิสุขญฺจ
นิรุปธิสุขญฺจ   อิมานิ   โข   ภิกฺขเว   เทฺว  สุขานิ  เอตทคฺคํ  ภิกฺขเว
อิเมสํ ทฺวินฺนํ สุขานํ ยทิทํ นิรุปธิสุขนฺติ ฯ
     [๓๑๒]  ๖๖  เทฺวมานิ  ภิกฺขเว  สุขานิ  กตมานิ  เทฺว  สาสวญฺจ
สุขํ   อนาสวญฺจ   สุขํ   อิมานิ   โข  ภิกฺขเว  เทฺว  สุขานิ  เอตทคฺคํ
ภิกฺขเว อิเมสํ ทฺวินฺนํ สุขานํ ยทิทํ อนาสวสุขนฺติ ๑ ฯ
     [๓๑๓]  ๖๗  เทฺวมานิ  ภิกฺขเว  สุขานิ  กตมานิ  เทฺว  สามิสญฺจ
สุขํ   นิรามิสญฺจ   สุขํ   อิมานิ   โข  ภิกฺขเว  เทฺว  สุขานิ  เอตทคฺคํ
ภิกฺขเว อิเมสํ ทฺวินฺนํ สุขานํ ยทิทํ นิรามิสํ สุขนฺติ ฯ
     [๓๑๔]  ๖๘  เทฺวมานิ  ภิกฺขเว  สุขานิ  กตมานิ  เทฺว อริยสุขญฺจ
อนริยสุขญฺจ   อิมานิ   โข   ภิกฺขเว   เทฺว  สุขานิ  เอตทคฺคํ  ภิกฺขเว
อิเมสํ ทฺวินฺนํ สุขานํ ยทิทํ อริยสุขนฺติ ฯ
     [๓๑๕]  ๖๙  เทฺวมานิ  ภิกฺขเว  สุขานิ  กตมานิ  เทฺว  กายิกญฺจ
สุขํ   เจตสิกญฺจ   สุขํ   อิมานิ   โข  ภิกฺขเว  เทฺว  สุขานิ  เอตทคฺคํ
ภิกฺขเว อิเมสํ ทฺวินฺนํ สุขานํ ยทิทํ เจตสิกํ สุขนฺติ ฯ
     [๓๑๖]  ๗๐   เทฺวมานิ  ภิกฺขเว  สุขานิ  กตมานิ เทฺว สปฺปีติกญฺจ
สุขํ   นิปฺปีติกญฺจ   สุขํ   อิมานิ   โข  ภิกฺขเว  เทฺว  สุขานิ  เอตทคฺคํ
ภิกฺขเว อิเมสํ ทฺวินฺนํ สุขานํ ยทิทํ นิปฺปีติกํ สุขนฺติ ฯ
     [๓๑๗]  ๗๑  เทฺวมานิ  ภิกฺขเว  สุขานิ  กตมานิ  เทฺว สาตสุขญฺจ
#๑ อนาสวํ สุขนฺติ ปเทน ภวิตพฺพํ ฯ
