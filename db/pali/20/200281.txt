ปหีโน  อุจฺฉินฺนมูโล  ตาลาวตฺถุกโต  อนภาวํ  กโต  อายตึ อนุปฺปาทธมฺโม
เต   โลเก  สุคตา  โน  วา  กถํ  วา  เต  เอตฺถ  โหตีติ  ฯ  เยสํ
ภนฺเต   ราโค   ปหีโน   อุจฺฉินฺนมูโล   ตาลาวตฺถุกโต   อนภาวํ  คโต
อายตึ  อนุปฺปาทธมฺโม  เยสํ  โทโส  ปหีโน  ฯเปฯ  เยสํ  โมโห ปหีโน
อุจฺฉินฺนมูโล   ตาลาวตฺถุกโต  อนภาวํ  คโต  อายตึ  อนุปฺปาทธมฺโม  เต
โลเก  สุคตา  เอวํ  เม  เอตฺถ  โหตีติ  ฯ อิติ โข คหปติ ตยาเวตํ ๑
พฺยากตํ   เย   ภนฺเต   ราคสฺส   ปหานาย   ธมฺมํ  เทเสนฺติ  โทสสฺส
ปหานาย   ธมฺมํ   เทเสนฺติ   โมหสฺส  ปหานาย  ธมฺมํ  เทเสนฺติ  เตสํ
ธมฺโม  สฺวากฺขาโตติ  ตยาเวตํ  พฺยากตํ  เย  ภนฺเต  ราคสฺส  ปหานาย
ปฏิปนฺนา   โทสสฺส   ปหานาย   ปฏิปนฺนา  โมหสฺส  ปหานาย  ปฏิปนฺนา
เต   โลเก   สุปฏิปนฺนาติ   ตยาเวตํ   พฺยากตํ   เยสํ  ภนฺเต  ราโค
ปหีโน  อุจฺฉินฺนมูโล  ตาลาวตฺถุกโต  อนภาวํ  คโต  อายตึ อนุปฺปาทธมฺโม
เยสํ  โทโส  ปหีโน  ฯเปฯ เยสํ โมโห ปหีโน อุจฺฉินฺนมูโล ตาลาวตฺถุกโต
อนภาวํ   คโต   อายตึ   อนุปฺปาทธมฺโม   เต   โลเก   สุคตาติ   ฯ
อจฺฉริยํ    ภนฺเต   อพฺภุตํ   ภนฺเต   น   เจว   นาม   สธมฺมุกฺกํสนา
ภวิสฺสติ   น   จ   ปรธมฺมาปสาทนา   อายตเนว   ธมฺมเทสนา  อตฺโถ
จ   วุตฺโต   อตฺตา   จ   อนุปนีโต   ตุเมฺห  ภนฺเต  อานนฺท  ราคสฺส
ปหานาย   ธมฺมํ   เทเสถ   โทสสฺส  ปหานาย  ธมฺมํ  เทเสถ  โมหสฺส
ปหานาย   ธมฺมํ   เทเสถ  ตุมฺหากํ  ธมฺโม  สฺวากฺขาโต  ตุเมฺห  ภนฺเต
อานนฺท   ราคสฺส   ปหานาย   ปฏิปนฺนา   โทสสฺส  ปหานาย  ปฏิปนฺนา
#๑ ยุ. ตยาเจตํ ฯ อิโต ปรํ อีทิสเมว ฯ
