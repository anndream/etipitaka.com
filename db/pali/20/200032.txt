ยทิทํ   ราหุโล  ฯ  สทฺธาปพฺพชิตานํ  ยทิทํ  รฏฺฐปาโล  ฯ  ปฐมํ  สลากํ
คณฺหนฺตานํ   ยทิทํ   กุณฺฑธาโน   ฯ   ปฏิภาณวนฺตานํ  ยทิทํ  วงฺคีโส  ฯ
สมนฺตปาสาทิกานํ      ยทิทํ      อุปเสโน      วงฺคนฺตปุตฺโต      ฯh
เสนาสนปญฺญาปกานํ    ยทิทํ    ทพฺโพ    มลฺลปุตฺโต    ฯ    เทวตานํ
ปิยมนาปานํ   ยทิทํ   ปิลินฺทวจฺโฉ   ฯ   ขิปฺปาภิญฺญานํ   ยทิทํ   พาหิโย
ทารุจีริโย   ฯ   จิตฺตกถิกานํ  ยทิทํ  กุมารกสฺสโป  ฯ  ปฏิสมฺภิทปฺปตฺตานํ
ยทิทํ มหาโกฏฺฐิโตติ ฯ
                      วคฺโค ตติโย ฯ
     [๑๔๙]   เอตทคฺคํ   ภิกฺขเว   มม  สาวกานํ  ภิกฺขูนํ  พหุสฺสุตานํ
ยทิทํ   อานนฺโท   ฯ  สติมนฺตานํ  ยทิทํ  อานนฺโท  ฯ  คติมนฺตานํ  ยทิทํ
อานนฺโท   ฯ   ธิติมนฺตานํ   ยทิทํ   อานนฺโท   ฯ   อุปฏฺฐากานํ  ยทิทํ
อานนฺโท   ฯ   มหาปริสานํ   ยทิทํ   อุรุเวลกสฺสโป  ฯ  กุลปฺปสาทกานํ
ยทิทํ   กาฬุทายิ  ฯ  อปฺปาพาธานํ  ยทิทํ  พกฺกุโล  ๑  ฯ  ปุพฺเพนิวาสํ
อนุสฺสรนฺตานํ    ยทิทํ   โสภิโต   ฯ   วินยธรานํ   ยทิทํ   อุปาลิ   ฯ
ภิกฺขุโนวาทกานํ   ยทิทํ   นนฺทโก   ฯ   อินฺทฺริเยสุ  คุตฺตทฺวารานํ  ยทิทํ
นนฺโท   ฯ   ภิกฺขุโอวาทกานํ   ยทิทํ  มหากปฺปิโน  ฯ  เตโชธาตุกุสลานํ
ยทิทํ   สาคโต   ฯ   ปฏิภาเณยฺยกานํ   ยทิทํ  ราโธ  ฯ  ลูขจีวรธรานํ
ยทิทํ โมฆราชาติ ฯ
                     วคฺโค จตุตฺโถ ฯ
#๑ ม. พากุโล ฯ
