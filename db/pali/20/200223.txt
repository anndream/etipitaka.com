ปุพฺเพ  กตเหตูติ  ฯ  เต  เจ  ๑  เม  เอวํ ปุฏฺฐา อามาติ ปฏิชานนฺติ
ตฺยาหํ   เอวํ  วทามิ  เตนหายสฺมนฺโต  ปาณาติปาติโน  ภวิสฺสนฺติ  ปุพฺเพ่
กตเหตุ   อทินฺนาทายิโน   ภวิสฺสนฺติ   ปุพฺเพ   กตเหตุ   อพฺรหฺมจาริโน
ภวิสฺสนฺติ   ปุพฺเพ   กตเหตุ   มุสาวาทิโน   ภวิสฺสนฺติ   ปุพฺเพ  กตเหตุ
ปิสุณวาจา   ภวิสฺสนฺติ   ปุพฺเพ   กตเหตุ   ผรุสวาจา  ภวิสฺสนฺติ  ปุพฺเพ
กตเหตุ    สมฺผปฺปลาปิโน    ภวิสฺสนฺติ   ปุพฺเพ   กตเหตุ   อภิชฺฌาลุโน
ภวิสฺสนฺติ   ปุพฺเพ   กตเหตุ   พฺยาปนฺนจิตฺตา  ภวิสฺสนฺติ  ปุพฺเพ  กตเหตุ
มิจฺฉาทิฏฺฐิกา  ภวิสฺสนฺติ  ปุพฺเพ  กตเหตุ  ฯ  ปุพฺเพ  กตํ โข ปน ภิกฺขเว
สารโต   ปจฺจาคจฺฉตํ   น  โหติ  ฉนฺโท  วา  วายาโม  วา  อิทํ  วา
กรณียํ   อิทํ   วา   อกรณียนฺติ  อิติ  กรณียากรณีเย  โข  ปน  สจฺจโต
เถตโต   อนุปลพฺภิยมาเน   มุฏฺฐสฺสตีนํ   อนารกฺขานํ   วิหรตํ  น  โหติ
ปจฺจตฺตํ    สหธมฺมิโก   สมณวาโท   อยํ   โข   เม   ภิกฺขเว   เตสุ
สมณพฺราหฺมเณสุ   เอวํวาทีสุ   เอวํทิฏฺฐีสุ   ปฐโม   สหธมฺมิโก  นิคฺคโห
โหติ  ฯ   ตตฺร  ภิกฺขเว  เย เต สมณพฺราหฺมณา เอวํวาทิโน เอวํทิฏฺฐิโน
ยงฺกิญฺจายํ   ปุริสปุคฺคโล   ปฏิสํเวเทติ  สุขํ  วา  ทุกฺขํ  วา  อทุกฺขมสุขํ
วา    สพฺพนฺตํ    อิสฺสรนิมฺมานเหตูติ    ตฺยาหํ    อุปสงฺกมิตฺวา   เอวํ
วทามิ   สจฺจํ   กิร   ตุเมฺห   อายสฺมนฺโต   เอวํวาทิโน   เอวํทิฏฺฐิโน
ยงฺกิญฺจายํ   ปุริสปุคฺคโล   ปฏิสํเวเทติ  สุขํ  วา  ทุกฺขํ  วา  อทุกฺขมสุขํ
วา  สพฺพนฺตํ  อิสฺสรนิมฺมานเหตูติ  ฯ  เต เจ ๒ เม เอวํ ปุฏฺฐา อามาติ
ปฏิชานนฺติ    ตฺยาหํ   เอวํ   วทามิ   เตนหายสฺมนฺโต   ปาณาติปาติโน
#๑-๒ โป. ม. จ ฯ
