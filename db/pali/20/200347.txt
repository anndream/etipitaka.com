สคฺคํ โลกํ อุปปชฺชนฺติ ฯ อิมา โข ภิกฺขเว ติสฺโส สมฺปทาติ ฯ
     [๕๕๘]   ๑๑๙   ติสฺโส  อิมา  ภิกฺขเว  วิปตฺติโย  กตมา  ติสฺโส
สีลวิปตฺติ   จิตฺตวิปตฺติ   ทิฏฺฐิวิปตฺติ   ฯ   กตมา  จ  ภิกฺขเว  สีลวิปตฺติ
อิธ   ภิกฺขเว   เอกจฺโจ  ปาณาติปาตี  โหติ  ฯเปฯ  สมฺผปฺปลาปี  โหติ
อยํ   วุจฺจติ   ภิกฺขเว   สีลวิปตฺติ   ฯ  กตมา  จ  ภิกฺขเว  จิตฺตวิปตฺติ
อิธ   ภิกฺขเว   เอกจฺโจ   อภิชฺฌาลุ   โหติ  พฺยาปนฺนจิตฺโต  โหติ  อยํ
วุจฺจติ   ภิกฺขเว   จิตฺตวิปตฺติ   ฯ  กตมา  จ  ภิกฺขเว  ทิฏฺฐิวิปตฺติ  อิธ
ภิกฺขเว   เอกจฺโจ   มิจฺฉาทิฏฺฐิโก   โหติ   วิปรีตทสฺสโน   นตฺถิ  ทินฺนํ
นตฺถิ   ยิฏฺฐํ   ฯเปฯ   เย   อิมญฺจ  โลกํ  ปรญฺจ  โลกํ  สยํ  อภิญฺญา
สจฺฉิกตฺวา  ปเวเทนฺตีติ  อยํ  วุจฺจติ  ภิกฺขเว  ทิฏฺฐิวิปตฺติ ฯ สีลวิปตฺติเหตุ
วา   ภิกฺขเว   สตฺตา   กายสฺส   เภทา   ปรมฺมรณา   อปายํ  ทุคฺคตึ
วินิปาตํ   นิรยํ   อุปปชฺชนฺติ   จิตฺตวิปตฺติเหตุ  วา  ...  ทิฏฺฐิวิปตฺติเหตุ
วา  ภิกฺขเว  สตฺตา  กายสฺส  เภทา  ปรมฺมรณา  อปายํ  ทุคฺคตึ วินิปาตํ
นิรยํ   อุปปชฺชนฺติ   ฯ   เสยฺยถาปิ  ภิกฺขเว  อปณฺณโก  มณิ  อุทฺธํขิตฺโต
เยน  เยเนว  ปติฏฺฐาติ  สุปติฏฺฐิตํเยว  ปติฏฺฐาติ  เอวเมว  โข ภิกฺขเว
สีลวิปตฺติเหตุ   วา   สตฺตา  กายสฺส  เภทา  ปรมฺมรณา  อปายํ  ทุคฺคตึ
วินิปาตํ   นิรยํ   อุปปชฺชนฺติ   จิตฺตวิปตฺติเหตุ  วา  ...  ทิฏฺฐิวิปตฺติเหตุ
วา   สตฺตา  กายสฺส  เภทา  ปรมฺมรณา  อปายํ  ทุคฺคตึ  วินิปาตํ  นิรยํ
อุปปชฺชนฺติ  ฯ  อิมา  โข  ภิกฺขเว  ติสฺโส  วิปตฺติโย  ๑ ฯ ติสฺโส อิมา
ภิกฺขเว  สมฺปทา  กตมา  ติสฺโส  สีลสมฺปทา  จิตฺตสมฺปทา  ทิฏฺฐิสมฺปทา ฯ
#๑ ม. วิปตฺติโยติ ฯ
