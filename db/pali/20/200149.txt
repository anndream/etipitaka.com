สนฺโต    สํวิชฺชมานา    โลกสฺมึ   อิเมสํ   อาวุโส   ติณฺณํ   ปุคฺคลานํ
กตโม  เต  ปุคฺคโล  ขมติ  อภิกฺกนฺตตโร  จ  ปณีตตโร  จาติ ฯ ตโยเม
อาวุโส   สารีปุตฺต  ปุคฺคลา  สนฺโต  สํวิชฺชมานา  โลกสฺมึ  กตเม  ตโย
กายสกฺขิ  ทิฏฺฐิปฺปตฺโต  สทฺธาวิมุตฺโต  อิเม  โข  อาวุโส  ตโย  ปุคฺคลา
สนฺโต    สํวิชฺชมานา    โลกสฺมึ   อิเมสํ   อาวุโส   ติณฺณํ   ปุคฺคลานํ
ยฺวายํ   ปุคฺคโล   สทฺธาวิมุตฺโต   อยํ   เม   ปุคฺคโล   ขมติ   อิเมสํ
ติณฺณํ   ปุคฺคลานํ   อภิกฺกนฺตตโร   จ   ปณีตตโร   จ   ตํ  กิสฺส  เหตุ
อิมสฺสาวุโส   ปุคฺคลสฺส   สทฺธินฺทฺริยํ   อธิมตฺตนฺติ   ฯ  อถโข  อายสฺมา
สารีปุตฺโต    อายสฺมนฺตํ   มหาโกฏฺฐิตํ   เอตทโวจ   ตโยเม   อาวุโส
โกฏฺฐิต   ปุคฺคลา  สนฺโต  สํวิชฺชมานา  โลกสฺมึ  กตเม  ตโย  กายสกฺขิ
ทิฏฺฐิปฺปตฺโต   สทฺธาวิมุตฺโต   อิเม  โข  อาวุโส  ตโย  ปุคฺคลา  สนฺโต
สํวิชฺชมานา   โลกสฺมึ   อิเมสํ   อาวุโส   ติณฺณํ  ปุคฺคลานํ  กตโม  เต
ปุคฺคโล   ขมติ  อภิกฺกนฺตตโร  จ  ปณีตตโร  จาติ  ฯ  ตโยเม  อาวุโส
สารีปุตฺต    ปุคฺคลา    สนฺโต   สํวิชฺชมานา   โลกสฺมึ   กตเม   ตโย
กายสกฺขิ    ทิฏฺฐิปฺปตฺโต   สทฺธาวิมุตฺโต   อิเม   โข   อาวุโส   ตโย
ปุคฺคลา    สนฺโต    สํวิชฺชมานา    โลกสฺมึ   อิเมสํ   อาวุโส   ติณฺณํ
ปุคฺคลานํ   ยฺวายํ   ปุคฺคโล  กายสกฺขิ  อยํ  เม  ปุคฺคโล  ขมติ  อิเมสํ
ติณฺณํ   ปุคฺคลานํ   อภิกฺกนฺตตโร   จ   ปณีตตโร   จ   ตํ  กิสฺส  เหตุ
อิมสฺสาวุโส   ปุคฺคลสฺส   สมาธินฺทฺริยํ   อธิมตฺตนฺติ  ฯ  อถโข  อายสฺมา
มหาโกฏฺฐิโต    อายสฺมนฺตํ   สารีปุตฺตํ   เอตทโวจ   ตโยเม   อาวุโส
สารีปุตฺต    ปุคฺคลา    สนฺโต   สํวิชฺชมานา   โลกสฺมึ   กตเม   ตโย
