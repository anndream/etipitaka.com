     [๑๕๒]  เอตทคฺคํ  ภิกฺขเว  มม  สาวิกานํ  อุปาสิกานํ  ปฐมํ สรณํ
คจฺฉนฺตีนํ  ยทิทํ  สุชาตา  เสนานิธีตา  ๑  ฯ  ทายิกานํ  ยทิทํ  วิสาขา
มิคารมาตา   ฯ  พหุสฺสุตานํ  ยทิทํ  ขุชฺชุตฺตรา  ฯ  เมตฺตาวิหารีนํ  ยทิทํ
สามาวตี   ฯ   ฌายีนํ   ยทิทํ   อุตฺตรา   นนฺทมาตา  ฯ  ปณีตทายิกานํ
ยทิทํ    สุปฺปวาสา   โกลิยธีตา   ฯ   คิลานุปฏฺฐากีนํ   ยทิทํ   สุปฺปิยา
อุปาสิกา   ฯ  อเวจฺจปฺปสนฺนานํ  ยทิทํ  กาติยานี  ฯ  วิสฺสาสิกานํ  ยทิทํ
นกุลมาตา   คหปตานี   ฯ   อนุสฺสวปฺปนฺนานํ   ยทิทํ   กาลี   อุปาสิกา
กุรรฆริกาติ ๒ ฯ
                    วคฺโค สตฺตโม ฯ ๓
                       อฏฺฐานปาลิ
     [๑๕๓]   อฏฺฐานเมตํ   ภิกฺขเว   อนวกาโส   ยํ   ทิฏฺฐิสมฺปนฺโน
ปุคฺคโล   กญฺจิ   สงฺขารํ   นิจฺจโต   อุปคจฺเฉยฺย   เนตํ  ฐานํ  วิชฺชติ
ฐานญฺจ  โข  เอตํ  ภิกฺขเว  วิชฺชติ  ยํ  ปุถุชฺชโน  กญฺจิ สงฺขารํ นิจฺจโต
อุปคจฺเฉยฺย ฐานเมตํ วิชฺชตีติ ฯ
     [๑๕๔]   อฏฺฐานเมตํ   ภิกฺขเว   อนวกาโส   ยํ   ทิฏฺฐิสมฺปนฺโน
ปุคฺคโล   กญฺจิ   สงฺขารํ   สุขโต   อุปคจฺเฉยฺย   เนตํ   ฐานํ  วิชฺชติ
ฐานญฺจ  โข  เอตํ  ภิกฺขเว  วิชฺชติ  ยํ  ปุถุชฺชโน  กญฺจิ  สงฺขารํ สุขโต
อุปคจฺเฉยฺย ฐานเมตํ วิชฺชตีติ ฯ
     [๑๕๕]   อฏฺฐานเมตํ   ภิกฺขเว   อนวกาโส   ยํ   ทิฏฺฐิสมฺปนฺโน
#๑ ม. เสนิยธีตา ฯ ๒ ม. กุลฆริกา ฯ ๓ ม. เอตทคฺควคฺโค นิฏฺฐิโต ฯ
