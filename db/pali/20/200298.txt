ปญฺญาย   มตฺตโสการี   โส   ยานิ  ตานิ  ขุทฺทานุขุทฺทกานิ  สิกฺขาปทานิ
ตานิ   อาปชฺชติปิ   วุฏฺฐาติปิ   ตํ  กิสฺส  เหตุ  น  หิ  เมตฺถ  ภิกฺขเว
อภพฺพตา   วุตฺตา  ยานิ  จ  โข  ตานิ  สิกฺขาปทานิ  อาทิพฺรหฺมจริยกานิ
พฺรหฺมจริยสารุปฺปานิ   ตตฺถ   ธุวสีโล   จ  โหติ  ฐิตสีโล  จ  สมาทาย
สิกฺขติ   สิกฺขาปเทสุ   โส   ติณฺณํ   สญฺโญชนานํ  ปริกฺขยา  โสตาปนฺโน
โหติ   อวินิปาตธมฺโม   นิยโต   สมฺโพธิปรายโน  ฯ  อิธ  ปน  ภิกฺขเว
ภิกฺขุ    สีเลสุ   ปริปูรการี   โหติ   สมาธิสฺมึ   มตฺตโสการี   ปญฺญาย
มตฺตโสการี   โส   ยานิ   ตานิ   ขุทฺทานุขุทฺทกานิ   สิกฺขาปทานิ  ตานิ
อาปชฺชติปิ   วุฏฺฐาติปิ   ตํ   กิสฺส   เหตุ   น   หิ   เมตฺถ   ภิกฺขเว
อภพฺพตา   วุตฺตา  ยานิ  จ  โข  ตานิ  สิกฺขาปทานิ  อาทิพฺรหฺมจริยกานิ
พฺรหฺมจริยสารุปฺปานิ   ตตฺถ   ธุวสีโล   จ  โหติ  ฐิตสีโล  จ  สมาทาย
สิกฺขติ   สิกฺขาปเทสุ  โส  ติณฺณํ  สญฺโญชนานํ  ปริกฺขยา  ราคโทสโมหานํ
ตนุตฺตา    สกทาคามี    โหติ    สกิเทว    อิมํ    โลกํ   อาคนฺตฺวา
ทุกฺขสฺสนฺตํ  กโรติ  ฯ  อิธ  ปน  ภิกฺขเว  ภิกฺขุ  สีเลสุ  ปริปูรการี โหติ
สมาธิสฺมึ    ปริปูรการี    ปญฺญาย    มตฺตโสการี   โส   ยานิ   ตานิ
ขุทฺทานุขุทฺทกานิ   สิกฺขาปทานิ   ตานิ   อาปชฺชติปิ   วุฏฺฐาติปิ  ตํ  กิสฺส
เหตุ   น   หิ  เมตฺถ  ภิกฺขเว  อภพฺพตา  วุตฺตา  ยานิ  จ  โข  ตานิ
สิกฺขาปทานิ   อาทิพฺรหฺมจริยกานิ   พฺรหฺมจริยสารุปฺปานิ   ตตฺถ   ธุวสีโล
จ   โหติ   ฐิตสีโล   จ   สมาทาย  สิกฺขติ  สิกฺขาปเทสุ  โส  ปญฺจนฺนํ
โอรมฺภาคิยานํ  สญฺโญชนานํ  ปริกฺขยา  โอปปาติโก  โหติ  ตตฺถปรินิพฺพายี
