เม  มาตา  ชีรีติ  ฯ  น  ภิกฺขเว  มาตา  ปุตฺตํ  พฺยาธิยมานํ เอวํ ลภติ
อหํ   พฺยาธิยามิ   มา  เม  ปุตฺโต  พฺยาธิยีติ  ปุตฺโต  วา  ปน  มาตรํ
พฺยาธิยมานํ   น   เอวํ   ลภติ   อหํ   พฺยาธิยามิ   มา   เม  มาตา
พฺยาธิยีติ   ฯ   น   ภิกฺขเว  มาตา  ปุตฺตํ  มิยฺยมานํ  เอวํ  ลภติ  อหํ
มิยฺยามิ    มา    เม   ปุตฺโต   มิยฺยีติ   ปุตฺโต   วา   ปน   มาตรํ
มิยฺยมานํ   น   เอวํ  ลภติ  อหํ  มิยฺยามิ  มา  เม  มาตา  มิยฺยีติ  ฯ
อิมานิ  โข  ภิกฺขเว  ตีณิ  อมาตาปุตฺติกานิ  ภยานิ  ๑  ฯ อตฺถิ ภิกฺขเว
มคฺโค    อตฺถิ   ปฏิปทา   อิเมสญฺจ   ติณฺณํ   สมาตาปุตฺติกานํ   ภยานํ
อิเมสญฺจ    ติณฺณํ    อมาตาปุตฺติกานํ   ภยานํ   ปหานาย   สมติกฺกมาย
สํวตฺตติ   กตโม  จ  ภิกฺขเว  มคฺโค  กตมา  [๒]-  ปฏิปทา  อิเมสญฺจ
ติณฺณํ    สมาตาปุตฺติกานํ    ภยานํ   อิเมสญฺจ   ติณฺณํ   อมาตาปุตฺติกานํ
ภยานํ   ปหานาย    สมติกฺกมาย   สํวตฺตติ  อยเมว  อริโย  อฏฺฐงฺคิโก
มคฺโค     เสยฺยถีทํ     สมฺมาทิฏฺฐิ     สมฺมาสงฺกปฺโป     สมฺมาวาจา
สมฺมากมฺมนฺโต       สมฺมาอาชีโว       สมฺมาวายาโม      สมฺมาสติ
สมฺมาสมาธิ   อยํ   โข  ภิกฺขเว  มคฺโค  อยํ  ปฏิปทา  อิเมสญฺจ  ติณฺณํ
สมาตาปุตฺติกานํ    ภยานํ   อิเมสญฺจ   ติณฺณํ   อมาตาปุตฺติกานํ   ภยานํ
ปหานาย สมติกฺกมาย สํวตฺตตีติ ฯ
     [๕๐๓]  ๖๔  เอกํ  สมยํ  ภควา  โกสเลสุ จาริกํ จรมาโน มหตา
ภิกฺขุสงฺเฆน   สทฺธึ   เยน   เวนาคปุรํ  นาม  โกสลานํ  พฺราหฺมณคาโม
ตทวสริ   ฯ   อสฺโสสส   โข   เวนาคปุริกา   พฺราหฺมณคหปติกา  สมโณ
#๑ ม. ยุ. ภยานีติ ฯ  ๒ โป. ม. จ ฯ
