โหติ    วิคตมลมจฺเฉเรน    เจตสา   อคารํ   อชฺฌาวสติ   มุตฺตจาโค
ปยตปาณิ    โวสฺสคฺครโต   ยาจโยโค   ทานสํวิภาครโต   อิเมหิ   โข
ภิกฺขเว ตีหิ ฐาเนหิ สทฺโธ ปสนฺโน เวทิตพฺโพติ ฯ
          ทสฺสนกาโม สีลวตํ        สทฺธมฺมํ โสตุมิจฺฉติ
          วิเนยฺย มจฺเฉรมลํ        ส เว สทฺโธติ วุจฺจตีติ ฯ
     [๔๘๒]   ๔๓   ตโย  ภิกฺขเว  อตฺถวเส  สมฺปสฺสมาเนน  อลเมว
ปเรสํ  ธมฺมํ  เทเสตต  กตเม  ตโย  โย  ธมฺมํ เทเสติ โส อตฺถปฏิสํเวที
จ     โหติ     ธมฺมปฏิสํเวที    จ    โย    ธมฺมํ    สุณาติ    โสฆ
อตฺถปฏิสํเวที   จ   โหติ   ธมฺมปฏิสํเวที  จ  โย  เจว  ธมฺมํ  เทเสติ
โย  จ  ธมฺมํ  สุณาติ  อุโภ  อตฺถปฏิสํเวทิโน  จ  โหนฺติ ธมฺมปฏิสํเวทิโน
จ     อิเม    โข    ภิกฺขเว    ตโย    อตฺถวเส    สมฺปสฺสมาเนน
อลเมว ปเรสํ ธมฺมํ เทเสตุนฺติ ฯ
     [๔๘๓]  ๔๔  ตีหิ  ภิกฺขเว  ฐาเนหิ  กถา  ปวตฺตนี  โหติ กตเมหิ
ตีหิ   โย   ธมฺมํ   เทเสติ  โส  อตฺถปฏิสํเวที  จ  โหติ  ธมฺมปฏิสํเวที
จ   โย   ธมฺมํ   สุณาติ   โส   อตฺถปฏิสํเวที  จ  โหติ  ธมฺมปฏิสํเวที
จ  โย  เจว  ธมฺมํ  เทเสติ  โย  จ  ธมฺมํ สุณาติ อุโภ อตฺถปฏิสํเวทิโน
จ   โหนฺติ   ธมฺมปฏิสํเวทิโน   จ   อิเมหิ   โข   ๑   ภิกฺขเว  ตีหิ
ฐาเนหิ กถา ปวตฺตนี โหตีติ ฯ
     [๔๘๔]  ๔๕  ตีณีมานิ  ภิกฺขเว  ปณฺฑิตปญฺญตฺตานิ  สปฺปุริสปญฺญตฺตานิ
กตมานิ     ตีณิ    ทานํ    ภิกฺขเว    ปณฺฑิตปญฺญตฺตํ    สปฺปุริสปญฺญตฺตํ
#๑ ยุ. โขสทฺโท นตฺถิ ฯ
