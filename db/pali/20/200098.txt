เทฺว อสนิยา ผลนฺติยา น สนฺตสนฺตีติ ฯ
     [๓๐๕]  ๕๙  เทฺวเม ภิกฺขเว อตฺถวเส สมฺปสฺสมานา กึปุริสา มานุสึ
วาจํ   น   ภาสนฺติ   กตเม   เทฺว   มา  จ  มุสา  ภณิมฺหา  มา  จ
ปรํ   อภูเตน   อพฺภาจิกฺขิมฺหาติ   อิเม   โข  ภิกฺขเว  เทฺว  อตฺถวเส
สมฺปสฺสมานา กึปุริสา มานุสึ วาจํ น ภาสนฺตีติ ฯ
     [๓๐๖]  ๖๐  ทฺวินฺนํ ภิกฺขเว ธมฺมานํ อติตฺโต อปฺปฏิวาโณ มาตุคาโม
กาลํ   กโรติ   กตเมสํ   ทฺวินฺนํ   เมถุนธมฺมสมาปตฺติยา  จ  วิชายนสฺส
จ   อิเมสํ   โข   ภิกฺขเว   ทฺวินฺนํ   ธมฺมานํ   อติตฺโต   อปฺปฏิวาโณ
มาตุคาโม กาลํ กโรตีติ ฯ
     [๓๐๗]    ๖๑   อสนฺตสนฺนิวาสญฺจ   โว   ภิกฺขเว   เทเสสฺสามิ
สนฺตสนฺนิวาสญฺจ   ตํ   สุณาถ  สาธุกํ  มนสิกโรถ  ภาสิสฺสามีติ  ฯ  เอวํ
ภนฺเตติ   โข   เต   ภิกฺขู  ภควโต  ปจฺจสฺโสสส  ฯ  ภควา  เอตทโวจ
กถญฺจ   ภิกฺขเว   อสนฺตสนฺนิวาโส   โหติ   กถญฺจ  อสนฺโต  สนฺนิวสนฺติ
อิธ   ภิกฺขเว   เถรสฺส  ภิกฺขุโน  เอวํ  โหติ  เถโรปิ  มํ  น  วเทยฺย
มชฺฌิโมปิ   มํ   น   วเทยฺย   นโวปิ   มํ   น  วเทยฺย  เถรํปาหํ  น
วเทยฺยํ   มชฺฌิมํปาหํ   น   วเทยฺยํ  นวํปาหํ  น  วเทยฺยํ  เถโร  เจปิ
มํ   วเทยฺย   อหิตานุกมฺปี   มํ   วเทยฺย   โน  หิตานุกมฺปี   โนติ  นํ
วเทยฺยํ   วิเหเสยฺยํปิ   ๑   นํ   ปสฺสมฺปิสฺส   น  ปฏิกเรยฺยํ  มชฺฌิโม
เจปิ  มํ  วเทยฺย  ...  นโว  เจปิ  มํ  วเทยฺย อหิตานุกมฺปี มํ วเทยฺย
โน   หิตานุกมฺปี   โนติ   นํ  วเทยฺยํ  วิเหเสยฺยํปิ  ๒  นํ  ปสฺสมฺปิสฺส
#๑-๒ ม. วิหเฐยฺยํ ฯ
