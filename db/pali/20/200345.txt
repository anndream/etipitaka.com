วิเสโส   อยํ   อธิปฺปายโส   อิทํ   นานากรณํ   สุตวโต  อริยสาวกสฺส
อสฺสุตวตา   ปุถุชฺชเนน   ยทิทํ   คติยา  อุปปตฺติยา  สติ  ฯ  อิเม  โข
ภิกฺขเว ตโย ปุคฺคลา สนฺโต สํวิชฺชมานา โลกสฺมินฺติ ฯ
     [๕๕๗]   ๑๑๘   ติสฺโส  อิมา  ภิกฺขเว  วิปตฺติโย  กตมา  ติสฺโส
สีลวิปตฺติ   จิตฺตวิปตฺติ   ทิฏฺฐิวิปตฺติ   ฯ   กตมา  จ  ภิกฺขเว  สีลวิปตฺติ
อิธ   ภิกฺขเว  เอกจฺโจ  ปาณาติปาตี  โหติ  อทินฺนาทายี  โหติ  กาเมสุ
มิจฺฉาจารี    โหติ   มุสาวาที   โหติ   ปิสุณวาโจ   โหติ   ผรุสวาโจ
โหติ    สมฺผปฺปลาปี    โหติ   อยํ   วุจฺจติ   ภิกฺขเว   สีลวิปตฺติ   ฯ
กตมา   จ   ภิกฺขเว   จิตฺตวิปตฺติ   อิธ   ภิกฺขเว  เอกจฺโจ  อภิชฺฌาลุ
โหติ   พฺยาปนฺนจิตฺโต   โหติ   อยํ   วุจฺจติ   ภิกฺขเว   จิตฺตวิปตฺติ  ฯ
กตมา   จ   ภิกฺขเว  ทิฏฺฐิวิปตฺติ  อิธ  ภิกฺขเว  เอกจฺโจ  มิจฺฉาทิฏฺฐิโก
โหติ    วิปรีตทสฺสโน    นตฺถิ    ทินฺนํ    นตฺถิ    ยิฏฺฐํ   นตฺถิ   หุตํ
นตฺถิ   สุกฏทุกฺกฏานํ   กมฺมานํ   ผลวิปาโก   นตฺถิ   อยํ  โลโก  นตฺถิ
ปโร   โลโก   นตฺถิ   มาตา   นตฺถิ  ปิตา  นตฺถิ  สตฺตา  โอปปาติกา
นตฺถิ   โลเก   สมณพฺราหฺมณา   สมฺมคฺคตา  สมฺมาปฏิปนฺนา  เย  อิมญฺจ
โลกํ   ปรญฺจ   โลกํ   สยํ   อภิญฺญา   สจฺฉิกตฺวา   ปเวเทนฺตีติ   อยํ
วุจฺจติ   ภิกฺขเว   ทิฏฺฐิวิปตฺติ   ฯ   สีลวิปตฺติเหตุ  วา  ภิกฺขเว  สตฺตา
กายสฺส   เภทา   ปรมฺมรณา  อปายํ  ทุคฺคตึ  วินิปาตํ  นิรยํ  อุปปชฺชนฺติ
จิตฺตวิปตฺติเหตุ  วา  ภิกฺขเว  สตฺตา  กายสฺส  เภทา  ปรมฺมรณา  อปายํ|
ทุคฺคตึ    วินิปาตํ   นิรยํ   อุปปชฺชนฺติ   ทิฏฺฐิวิปตฺติเหตุ   วา   ภิกฺขเว
