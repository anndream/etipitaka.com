ปุคฺคโล   กญฺจิ   ธมฺมํ   อตฺตโต   อุปคจฺเฉยฺย   เนตํ   ฐานํ   วิชฺชติ
ฐานญฺจ   โข   เอตํ   ภิกฺขเว   วิชฺชติ   ยํ   ปุถุชฺชโน   กญฺจิ  ธมฺมํ
อตฺตโต อุปคจฺเฉยฺย ฐานเมตํ วิชฺชตีติ ฯ
     [๑๕๖]   อฏฺฐานเมตํ   ภิกฺขเว   อนวกาโส   ยํ   ทิฏฺฐิสมฺปนฺโน
ปุคฺคโล   มาตรํ   ชีวิตา   โวโรเปยฺย   เนตํ   ฐานํ  วิชฺชติ  ฐานญฺจ
โข   เอตํ   ภิกฺขเว  วิชฺชติ  ยํ  ปุถุชฺชโน  มาตรํ  ชีวิตา  โวโรเปยฺย
ฐานเมตํ วิชฺชตีติ ฯ
     [๑๕๗]   อฏฺฐานเมตํ   ภิกฺขเว   อนวกาโส   ยํ   ทิฏฺฐิสมฺปนฺโน
ปุคฺคโล   ปิตรํ   ชีวิตา   โวโรเปยฺย   เนตํ   ฐานํ   วิชฺชติ  ฐานญฺจ
โข   เอตํ   ภิกฺขเว   วิชฺชติ  ยํ  ปุถุชฺชโน  ปิตรํ  ชีวิตา  โวโรเปยฺย
ฐานเมตํ วิชฺชตีติ ฯ
     [๑๕๘]   อฏฺฐานเมตํ   ภิกฺขเว   อนวกาโส   ยํ   ทิฏฺฐิสมฺปนฺโน
ปุคฺคโล   อรหนฺตํ   ชีวิตา   โวโรเปยฺย   เนตํ  ฐานํ  วิชฺชติ  ฐานญฺจ
โข   เอตํ  ภิกฺขเว  วิชฺชติ  ยํ  ปุถุชฺชโน  อรหนฺตํ  ชีวิตา  โวโรเปยฺย
ฐานเมตํ วิชฺชตีติ ฯ
     [๑๕๙]   อฏฺฐานเมตํ   ภิกฺขเว   อนวกาโส   ยํ   ทิฏฺฐิสมฺปนฺโน
ปุคฺคโล  ตถาคตสฺส  ทุฏฺเฐน  จิตฺเตน  ๑ โลหิตํ อุปฺปาเทยฺย เนตํ  ฐานํ
วิชฺชติ   ฐานญฺจ   โข  เอตํ  ภิกฺขเว  วิชฺชติ  ยํ  ปุถุชฺชโน  ตถาคตสฺส
ทุฏฺเฐน จิตฺเตน ๒ โลหิตํ อุปฺปาเทยฺย ฐานเมตํ วิชฺชตีติ ฯ
#๑-๒ ม. ปทุฏฺฐจิตฺโต ฯ
