โหติ   อยํ   วุจฺจติ   ภิกฺขเว   กมฺมนฺตวิปตฺติ   ฯ  กตมา  จ  ภิกฺขเว
อาชีววิปตฺติ  อิธ  ภิกฺขเว  เอกจฺโจ  มิจฺฉาอาชีโว  โหติ  มิจฺฉาอาชีเวน
ชีวิตํ   กปฺเปติ   อยํ   วุจฺจติ   ภิกฺขเว   อาชีววิปตฺติ   ฯ  กตมา  จ
ภิกฺขเว   ทิฏฺฐิวิปตฺติ   อิธ   ภิกฺขเว   เอกจฺโจ   มิจฺฉาทิฏฺฐิโก   โหติ
วิปรีตทสฺสโน   นตฺถิ   ทินฺนํ   นตฺถิ   ยิฏฺฐํ   ฯเปฯ  เย  อิมญฺจ  โลกํ
ปรญฺจ   โลกํ   สยํ   อภิญฺญา   สจฺฉิกตฺวา   ปเวเทนฺตีติ   อยํ  วุจฺจติ
ภิกฺขเว  ทิฏฺฐิวิปตฺติ  ฯ  อิมา  โข  ภิกฺขเว  ติสฺโส  วิปตฺติโย  ฯ ติสฺโส
อิมา   ภิกฺขเว   สมฺปทา   กตมา  ติสฺโส  กมฺมนฺตสมฺปทา  อาชีวสมฺปทา
ทิฏฺฐิสมฺปทา   ฯ   กตมา   จ   ภิกฺขเว   กมฺมนฺตสมฺปทา  อิธ  ภิกฺขเว
เอกจฺโจ  ปาณาติปาตา  ปฏิวิรโต  โหติ  ฯเปฯ  สมฺผปฺปลาปา  ปฏิวิรโต
โหติ   อยํ   วุจฺจติ   ภิกฺขเว   กมฺมนฺตสมฺปทา  ฯ  กตมา  จ  ภิกฺขเว
อาชีวสมฺปทา  อิธ  ภิกฺขเว  เอกจฺโจ  สมฺมาอาชีโว  โหติ สมฺมาอาชีเวน
ชีวิตํ   กปฺเปติ   อยํ   วุจฺจติ   ภิกฺขเว   อาชีวสมฺปทา  ฯ  กตมา  จ
ภิกฺขเว   ทิฏฺฐิสมฺปทา   อิธ   ภิกฺขเว   เอกจฺโจ   สมฺมาทิฏฺฐิโก  โหติ
อวิปรีตทสฺสโน    อตฺถิ    ทินฺนํ   อตฺถิ   ยิฏฺฐํ   ฯเปฯ   เย   อิมญฺจ
โลกํ   ปรญฺจ   โลกํ   สยํ   อภิญฺญา   สจฺฉิกตฺวา   ปเวเทนฺตีติ   อยํ
วุจฺจติ ภิกฺขเว ทิฏฺฐิสมฺปทา ฯ อิมา โข ภิกฺขเว ติสฺโส สมฺปทาติ ฯ
     [๕๖๐]   ๑๒๑   ตีณีมานิ   ภิกฺขเว   โสเจยฺยานิ   กตมานิ  ตีณิ
กายโสเจยฺยํ  วจีโสเจยฺยํ  มโนโสเจยฺยํ  ฯ กตมญฺจ ภิกฺขเว กายโสเจยฺยํ
อิธ   ภิกฺขเว   เอกจฺโจ   ปาณาติปาตา  ปฏิวิรโต  โหติ  อทินฺนาทานา
