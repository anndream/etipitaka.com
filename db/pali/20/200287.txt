อเวจฺจปฺปสาเทน   สมนฺนาคตสฺส   อริยสาวกสฺส  สิยา  อญฺญถตฺตํ  ตตฺริทํ
อญฺญถตฺตํ    โส    วตานนฺท   สงฺเฆ   อเวจฺจปฺปสาเทน   สมนฺนาคโต
อริยสาวโก  นิรยํ  วา  ติรจฺฉานโยนึ  วา  เปตฺติวิสยํ  วา อุปปชฺชิสฺสตีติ
เนตํ   ฐานํ  วิชฺชติ  ยํ  ๑  อานนฺท  อนุกมฺเปยฺยาถ  เย  จ  โสตพฺพํ
มญฺเญยฺยย   มิตฺตา   วา  อมจฺจา  วา  ญาตี  วา  สาโลหิตา  วา  เต
โว   อานนฺท   อิเมสุ   ตีสุ   ฐาเนสุ   สมาทเปตพฺพา   นิเวเสตพฺพา
ปติฏฺฐาเปตพฺพาติ ฯ
     [๕๑๖]  ๗๗  อถโข  อายสฺมา  อานนฺโท  เยน ภควา เตนุปสงฺกมิ
อุปสงฺกมิตฺวา  ภควนฺตํ  อภิวาเทตฺวา  เอกมนฺตํ  นิสีทิ  เอกมนฺตํ  นิสินฺโน
โข   อายสฺมา   อานนฺโท   ภควนฺตํ   เอตทโวจ  ภโว  ภโวติ  ภนฺเต
วุจฺจติ  กิตฺตาวตา  นุ  โข  ภนฺเต  ภโว  โหตีติ  ฯ  กามธาตุเวปกฺกญฺจ
อานนฺท   กมฺมํ   นาภวิสฺส   อปิ   นุ  โข  กามภโว  ปญฺญาเยถาติ  ฯ
โน   เหตํ   ภนฺเต  ฯ  อิติ  โข  อานนฺท  กมฺมํ  เขตฺตํ  วิญฺญาณํ  พีชํ
ตณฺหา   สิเนโห   อวิชฺชานีวรณานํ   สตฺตานํ   ตณฺหาสญฺโญชนานํ  หีนาย
ธาตุยา   วิญฺญาณํ   ปติฏฺฐิตํ   เอวํ   อายตึ   ปุนพฺภวาภินิพฺพตฺติ   โหติ
รูปธาตุเวปกฺกญฺจ   อานนฺท   กมฺมํ   นาภวิสฺส   อปิ   นุ  โข  รูปภโว
ปญฺญาเยถาติ  ฯ  โน  เหตํ  ภนฺเต  ฯ  อิติ  โข  อานนฺท  กมฺมํ เขตฺตํ
วิญฺญาณํ  พีชํ  ตณฺหา  สิเนโห  อวิชฺชานีวรณานํ  สตฺตานํ ตณฺหาสญฺโญชนานํT
มชฺฌิมาย   ธาตุยา   วิญฺญาณํ   ปติฏฺฐิตํ  เอวํ  อายตึ  ปุนพฺภวาภินิพฺพตฺติ
โหติ       อรูปธาตุเวปกฺกญฺจ      อานนฺท      กมฺมํ      นาภวิสฺส
#๑ ม. เย ฯ
