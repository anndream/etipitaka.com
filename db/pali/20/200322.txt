ปุริโส   โลณผลํ   คงฺคาย   นทิยา  ปกฺขิเปยฺย  ตํ  กึ  มญฺญถ  ภิกฺขเว
อปินุ  สา  คงฺคา  นที  อมุนา  โลณผเลน  โลณํ  ๑ อสฺส อเปยฺยนฺติ ฯ
โนเหตํ  ภนฺเต  ฯ  ตํ  กิสฺส  เหตุ  ฯ  อสุ  หิ  ภนฺเต  คงฺคาย นทิยา
มหาอุทกกฺขนฺโธ  โส  อมุนา  โลณผเลน  โลโณ [๒]- อสฺส อเปยฺโยติ ฯ
เอวเมว   โข  ภิกฺขเว  อิเธกจฺจสฺส  ปุคฺคลสฺส  อปฺปมตฺตกมฺปิ  ปาปกมฺมํ
กตํ  ตเมนํ  นิรยํ  อุปเนติ  ฯ  อิธ  ปน  ภิกฺขเว  เอกจฺจสฺส  ปุคฺคลสฺส
ตาทิสํเยว   อปฺปมตฺตกํ   ปาปกมฺมํ   กตํ  ทิฏฺฐธมฺมเวทนียํ  โหติ  นานุปิ
ขายติ  พหุเทว  ฯ  กถํรูปสฺส  ภิกฺขเว  ปุคฺคลสฺส  อปฺปมตฺตกมฺปิ ปาปกมฺมํ
กตํ   ตเมนํ   นิรยํ   อุปเนติ   ฯ   อิธ   ภิกฺขเว  เอกจฺโจ  ปุคฺคโล
อภาวิตกาโย     โหติ    อภาวิตสีโล    อภาวิตจิตฺโต    อภาวิตปญฺโญ
ปริตฺโต    อปฺปตุโม   อปฺปทุกฺขวิหารี   เอวรูปสฺส   ภิกฺขเว   ปุคฺคลสฺส
อปฺปมตฺตกมฺปิ  ปาปกมฺมํ  กตํ  ตเมนํ  นิรยํ  อุปเนติ  ฯ กถํรูปสฺส ภิกฺขเว
ปุคฺคลสฺส   ตาทิสํเยว  อปฺปมตฺตกํ  ปาปกมฺมํ  กตํ  ทิฏฺฐธมฺมเวทนียํ  โหติ
นานุปิ  ขายติ  พหุเทว  ฯ  อิธ  ภิกฺขเว  เอกจฺโจ  ปุคฺคโล ภาวิตกาโย
โหติ   ภาวิตสีโล   ภาวิตจิตฺโต   ภาวิตปญฺโญ   อปริตฺโต  มหตฺตา  ๓
อปฺปมาณวิหารี   เอวรูปสฺส   ภิกฺขเว   ปุคฺคลสฺส  ตาทิสํเยว  อปฺปมตฺตกํ
ปาปกมฺมํ   กตํ  ทิฏฺฐธมฺมเวทนียํ  โหติ  นานุปิ  ขายติ  พหุเทว  ฯ  อิธ
ภิกฺขเว    เอกจฺโจ   อฑฺฒกหาปเณนปิ   พนฺธนํ   นิคจฺฉติ   กหาปเณนปิ
พนฺธนํ    นิคจฺฉติ   กหาปณสเตนปิ   พนฺธนํ   นิคจฺฉติ   ฯ   อิธ   ปน
ภิกฺขเว   เอกจฺโจ   อฑฺฒกหาปเณนปิ   น  พนฺธนํ  นิคจฺฉติ  กหาปเณนปิ
#๑ ยุ. โลณา ฯ ๒ ม. ยุ. น ฯ  ๓ ม. มหตฺโต ฯ
