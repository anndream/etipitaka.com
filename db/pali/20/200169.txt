ภิกฺขุโน    ตถารูโป    สมาธิปฏิลาโภ   ยถา   อิมสฺมิญฺจ   สวิญฺญาณเก
กาเย   อหงฺการมมงฺการมานานุสยา   นาสฺสุ  พหิทฺธา  จ  สพฺพนิมิตฺเตสุ
อหงฺการมมงฺการมานานุสยา   นาสฺสุ   ยญฺจ   เจโตวิมุตฺตึ   ปญฺญาวิมุตฺตึ
อุปสมฺปชฺช   วิหรโต   อหงฺการมมงฺการมานานุสยา   น   โหนฺติ   ตญฺจ
เจโตวิมุตฺตึ   ปญฺญาวิมุตฺตึ   อุปสมฺปชฺช   วิหเรยฺยาติ   ฯ  ยถากถํ  ปน
ภนฺเต   สิยา   ภิกฺขุโน   ตถารูโป   สมาธิปฏิลาโภ   ยถา   อิมสฺมิญฺจ
สวิญฺญาณเก   กาเย   อหงฺการมมงฺการมานานุสยา   นาสฺสุ  พหิทฺธา  จ
สพฺพนิมิตฺเตสุ   อหงฺการมมงฺการมานานุสยา   นาสฺสุ   ยญฺจ  เจโตวิมุตฺตึ
ปญฺญาวิมุตฺตึ    อุปสมฺปชฺช    วิหรโต   อหงฺการมมงฺการมานานุสยา   น
โหนฺติ   ตญฺจ   เจโตวิมุตฺตึ   ปญฺญาวิมุตฺตึ   อุปสมฺปชฺช  วิหเรยฺยาติ  ฯ
อิธานนฺท  ภิกฺขุโน  เอวํ โหติ เอตํ สนฺตํ เอตํ ปณีตํ ยทิทํ สพฺพสงฺขารสมโถๆ
สพฺพูปธิปฏินิสฺสคฺโค     คณฺหกฺขโย     วิราโค    นิโรโธ    นิพฺพานนฺติ
เอวํ   โข   อานนฺท   สิยา   ภิกฺขุโน  ตถารูโป  สมาธิปฏิลาโภ  ยถา
อิมสฺมิญฺจ    สวิญฺญาณเก   กาเย   อหงฺการมมงฺการมานานุสยา   นาสฺสุ
พหิทฺธา   จ   สพฺพนิมิตฺเตสุ   อหงฺการมมงฺการมานานุสยา  นาสฺสุ  ยญฺจ
เจโตวิมุตฺตึ  ปญฺญาวิมุตฺตึ  อุปสมฺปชฺช  วิหรโต อหงฺการมมงฺการมานานุสยา
น   โหนฺติ   ตญฺจ   เจโตวิมุตฺตึ   ปญฺญาวิมุตฺตึ   อุปสมฺปชฺช   วิหเรยฺย
อิทญฺจ ปน เมตํ อานนฺท สนฺธาย ภาสิตํ ปารายเน ปุณฺณกปเญฺห
                สงฺขาย โลกสฺมิ ปโรปรานิ
                ยสฺสิญฺชิตํ นตฺถิ กุหิญฺจิ โลเก
