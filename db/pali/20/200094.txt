เต   เตน   ลาภํ   ลภนฺติ  เต  ตํ  ลาภํ  ลภิตฺวา  อคธิตา  อมุจฺฉิตา
อนชฺโฌปนฺนา    อาทีนวทสฺสาวิโน    นิสฺสรณปญฺญา    ปริภุญฺชนฺติ    อยํ
วุจฺจติ  ภิกฺขเว  สทฺธมฺมครุ  ปริสา  โน  อามิสครุ  ฯ  อิมา โข ภิกฺขเว
เทฺว   ปริสา   เอตทคฺคํ   ภิกฺขเว   อิมาสํ   ทฺวินฺนํ   ปริสานํ   ยทิทํ
สทฺธมฺมครุ ปริสา โน อามิสครูติ ฯ
     [๒๙๔]   ๔๘  เทฺวมา  ภิกฺขเว  ปริสา  กตมา  เทฺว  วิสมา  จ
ปริสา   สมา   จ  ปริสา  ฯ  กตมา  จ  ภิกฺขเว  วิสมา  ปริสา  อิธ
ภิกฺขเว    ยสฺสํ    ปริสายํ    อธมฺมกมฺมานิ    ปวตฺตนฺติ   ธมฺมกมฺมานิ
นปฺปวตฺตนฺติ    อวินยกมฺมานิ    ปวตฺตนฺติ    วินยกมฺมานิ    นปฺปวตฺตนฺติ
อธมฺมกมฺมานิ    ทิปฺปนฺติ    ธมฺมกมฺมานิ    น   ทิปฺปนฺติ   อวินยกมฺมานิ
ทิปฺปนฺติ   วินยกมฺมานิ   น   ทิปฺปนฺติ   อยํ   วุจฺจติ   ภิกฺขเว   วิสมา
ปริสา    ฯ   วิสมตฺตา   ภิกฺขเว   ปริสาย   อธมฺมกมฺมานิ   ปวตฺตนฺติ
ธมฺมกมฺมานิ    นปฺปวตฺตนฺติ    อวินยกมฺมานิ    ปวตฺตนฺติ    วินยกมฺมานิ
นปฺปวตฺตนฺติ    อธมฺมกมฺมานิ    ทิปฺปนฺติ    ธมฺมกมฺมานิ    น   ทิปฺปนฺติ
อวินยกมฺมานิ   ทิปฺปนฺติ   วินยกมฺมานิ   น   ทิปฺปนฺติ   ฯ   กตมา   จ
ภิกฺขเว   สมา   ปริสา   อิธ   ภิกฺขเว   ยสฺสํ   ปริสายํ  ธมฺมกมฺมานิ
ปวตฺตนฺติ     อธมฺมกมฺมานิ     นปฺปวตฺตนฺติ    วินยกมฺมานิ    ปวตฺตนฺติ
อวินยกมฺมานิ    นปฺปวตฺตนฺติ    ธมฺมกมฺมานิ    ทิปฺปนฺติ    อธมฺมกมฺมานิ
น    ทิปฺปนฺติ    วินยกมฺมานิ    ทิปฺปนฺติ   อวินยกมฺมานิ   น   ทิปฺปนฺติ
อยํ   วุจฺจติ   ภิกฺขเว   สมา   ปริสา   ฯ  สมตฺตา  ภิกฺขเว  ปริสาย
ธมฺมกมฺมานิ    ปวตฺตนฺติ    อธมฺมกมฺมานิ    นปฺปวตฺตนฺติ    วินยกมฺมานิ
