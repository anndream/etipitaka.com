ธมฺมา    ปริหายนฺติ   ยถยิทํ   ภิกฺขเว   อนุโยโค   กุสลานํ   ธมฺมานํ
อนนุโยโค   อกุสลานํ   ธมฺมานํ   อนุโยคา   ภิกฺขเว  กุสลานํ  ธมฺมานํ
อนนุโยคา  อกุสลานํ  ธมฺมานํ  อนุปฺปนฺนา  เจว  กุสลา ธมฺมา อุปฺปชฺชนฺติ
อุปฺปนฺนา จ อกุสลา ธมฺมา ปริหายนฺตีติ ฯ
     [๗๕]   นาหํ   ภิกฺขเว   อญฺญํ   เอกธมฺมํปิ   สมนุปสฺสามิ  เยน
อนุปฺปนฺนา   วา   โพชฺฌงฺคา   นุปฺปชฺชนฺติ   อุปฺปนฺนา   วา  โพชฺฌงฺคา
น   ภาวนาปาริปูรึ   คจฺฉนฺติ   ยถยิทํ   ภิกฺขเว   อโยนิโส  มนสิกาโร
อโยนิโส  ภิกฺขเว  มนสิกโรโต  อนุปฺปนฺนา  เจว  โพชฺฌงฺคา  นุปฺปชฺชนฺติ
อุปฺปนฺนา จ โพชฺฌงฺคา น ภาวนาปาริปูรึ คจฺฉนฺตีติ ฯ
     [๗๖]   นาหํ   ภิกฺขเว   อญฺญํ   เอกธมฺมํปิ   สมนุปสฺสามิ  เยน
อนุปฺปนฺนา   วา   โพชฺฌงฺคา   อุปฺปชฺชนฺติ   อุปฺปนฺนา   วา  โพชฺฌงฺคา
ภาวนาปาริปูรึ   คจฺฉนฺติ   ยถยิทํ  ภิกฺขเว  โยนิโส  มนสิกาโร  โยนิโส
ภิกฺขเว  มนสิกโรโต  อนุปฺปนฺนา  เจว  โพชฺฌงฺคา  อุปฺปชฺชนฺติ  อุปฺปนฺนา
จ โพชฺฌงฺคา ภาวนาปาริปูรึ คจฺฉนฺตีติ ฯ
     [๗๗]   อปฺปมตฺติกา   เอสา   ภิกฺขเว   ปริหานิ   ยทิทํ   ญาติ
ปริหานิ เอตํ ปฏิกิฏฺฐํ ภิกฺขเว  ปริหานีนํ ยทิทํ ปญฺญาปริหานีติ ฯ
     [๗๘]   อปฺปมตฺติกา   เอสา   ภิกฺขเว   วุฑฺฒิ   ยทิทํ  ญาติวุฑฺฒิ
เอตทคฺคํ   ภิกฺขเว   วุฑฺฒีนํ   ยทิทํ   ปญฺญาวุฑฺฒิ   ตสฺมา  ติห  ภิกฺขเว
เอวํ    สิกฺขิตพฺพํ    ปญฺญาวุฑฺฒิยา    วฑฺฒิสฺสามาติ    เอวํ   หิ   โว
