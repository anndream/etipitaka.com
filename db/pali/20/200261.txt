มนสา  ตทปิ  กุสลํ  ยทปิ  อลุทฺโธ  โลเภน  อนภิภูโต  อปริยาทินฺนจิตฺโต
น  ปรสฺส  อสตา  ทุกฺขํ  อุปทหติ  วเธน  วา  พนฺเธน  วา ชานิยา วา
ครหาย   วา   ปพฺพาชนาย   วา  พลวมฺหิ  พลตฺโถ  อิติปิ  ตทปิ  กุสลํ
อิติสฺสเม   อโลภชา  อโลภนิทานา  อโลภสมุทยา  อโลภปจฺจยา  อเนเก
กุสลา   ธมฺมา   สมฺภวนฺติ   ฯ   ยทปิ   ภิกฺขเว  อโทโส  ตทปิ  กุสลํ
ยทปิ  อทุฏฺโฐ  อภิสงฺขโรติ  กาเยน  วาจาย  มนสา  ตทปิ  กุสลํ  ยทปิ
อทุฏฺโฐ   โทเสน  อนภิภูโต  อปริยาทินฺนจิตฺโต  น  ปรสฺส  อสตา  ทุกฺขํ
อุปทหติ  วเธน  วา  พนฺเธน  วา  ชานิยา  วา ครหาย วา ปพฺพาชนาย
วา  พลวมฺหิ  พลตฺโถ  อิติปิ  ตทปิ  กุสลํ อิติสฺสเม อโทสชา อโทสนิทานา
อโทสสมุทยา   อโทสปจฺจยา   อเนเก   กุสลา   ธมฺมา   สมฺภวนฺติ  ฯ
ยทปิ   ภิกฺขเว   อโมโห   ตทปิ   กุสลํ   ยทปิ   อมูโฬฺห  อภิสงฺขโรติ
กาเยน  วาจาย  มนสา  ตทปิ  กุสลํ  ยทปิ  อมูโฬฺห  โมเหน  อนภิภูโต
อปริยาทินฺนจิตฺโต  น  ปรสฺส  อสตา  ทุกฺขํ  อุปทหติ  วเธน  วา พนฺเธน
วา  ชานิยา  วา  ครหาย  วา  ปพฺพาชนาย  วา  พลวมฺหิ พลตฺโถ อิติปิ
ตทปิ  กุสลํ  อิติสฺสเม  อโมหชา  อโมหนิทานา อโมหสมุทยา อโมหปจฺจยา
อเนเก   กุสลา   ธมฺมา   สมฺภวนฺติ   ฯ   เอวรูโป   จายํ   ภิกฺขเว
ปุคฺคโล   วุจฺจติ   กาลวาทีติปิ   ภูตวาทีติปิ   อตฺถวาทีติปิ   ธมฺมวาทีติปิ
วินยวาทีติปิ  กสฺมา  จายํ  ภิกฺขเว  เอวรูโป  ปุคฺคโล วุจฺจติ กาลวาทีติปิ
ภูตวาทีติปิ   อตฺถวาทีติปิ   ธมฺมวาทีติปิ   วินยวาทีติปิ   ตถาหยํ  ภิกฺขเว
ปุคฺคโล   น   ปรสฺส  อสตา  ทุกฺขํ  อุปทหติ  วเธน  วา  พนฺเธน  วา
