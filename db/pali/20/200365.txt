อุทกเลขูปโม  ปุคฺคโล  ฯ  กตโม  จ  ภิกฺขเว  ปาสาณเลขูปโม  ปุคฺคโล
อิธ   ภิกฺขเว   เอกจฺโจ   ปุคฺคโล   อภิณฺหํ   กุชฺฌติ   โส  จ  ขฺวสฺส
โกโธ   ทีฆรตฺตํ   อนุเสติ   เสยฺยถาปิ   ภิกฺขเว  ปาสาเณ  เลขา  น
ขิปฺปํ   ลุชฺชติ   วาเตน  วา  อุทเกน  วา  จิรฏฺฐิติกา  โหติ  เอวเมว
โข   ภิกฺขเว   อิเธกจฺโจ   ปุคฺคโล   อภิณฺหํ   กุชฺฌติ  โส  จ  ขฺวสฺส
โกโธ    ทีฆรตฺตํ   อนุเสติ   อยํ   วุจฺจติ   ภิกฺขเว   ปาสาณเลขูปโม
ปุคฺคโล   ฯ   กตโม  จ  ภิกฺขเว  ปฐวีเลขูปโม  ปุคฺคโล  อิธ  ภิกฺขเว
เอกจฺโจ   ปุคฺคโล  อภิณฺหํ  กุชฺฌติ  โส  จ  ขฺวสฺส  โกโธ  น  ทีฆรตฺตํ
อนุเสติ    เสยฺยถาปิ    ภิกฺขเว    ปฐวิยํ    เลขา    ขิปฺปํ   ลุชฺชติ
วาเตน  วา  อุทเกน  วา  น  จิรฏฺฐิติกา  โหติ  เอวเมว  โข ภิกฺขเว
อิเธกจฺโจ   ปุคฺคโล   อภิณฺหํ   กุชฺฌติ   โส   จ   ขฺวสฺส   โกโธ  น
ทีฆรตฺตํ   อนุเสติ   อยํ   วุจฺจติ   ภิกฺขเว   ปฐวีเลขูปโม  ปุคฺคโล  ฯ
กตโม   จ   ภิกฺขเว   อุทกเลขูปโม   ปุคฺคโล  อิธ  ภิกฺขเว  เอกจฺโจ
ปุคฺคโล   อาคาเฬฺหนปิ   วุจฺจมาโน   ผรุเสนปิ  วุจฺจมาโน  อมนาเปนปิ
วุจฺจมาโน  สนฺธิยติเยว  ๑  สํสนฺทติเยว สมฺโมทติเยว เสยฺยถาปิ ภิกฺขเว
อุทเก   เลขา   ขิปฺปํเยว   ปฏิวิคจฺฉติ  น  จิรฏฺฐิติกา  โหติ  เอวเมว
โข   ภิกฺขเว   อิเธกจฺโจ  ปุคฺคโล  อาคาเฬฺหนปิ  วุจฺจมาโน  ผรุเสนปิ
วุจฺจมาโน     อมนาเปนปิ    วุจฺจมาโน    สนฺธิยติเยว    สํสนฺทติเยว
สมฺโมทติเยว  อยํ  วุจฺจติ  ภิกฺขเว  อุทกเลขูปโม  ปุคฺคโล  ฯ  อิเม โข
ภิกฺขเว ตโย ปุคฺคลา สนฺโต สํวิชฺชมานา โลกสฺมินฺติ ฯ
                   กุสินารวคฺโค  ตติโย ฯ
#๑ โป. ม. สนฺธิยติเมว ... สมฺโมทติเมว ฯ ยุ. สนฺธิยติ เจว ... สมฺโมทติ เจว ฯ
#อิโต ปรํ  อีทิสเมว ฯ
