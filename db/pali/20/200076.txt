ปฏิคฺคณฺหาติ   อิเม   โข   ภิกฺขเว  เทฺว  พาลา  ฯ  เทฺวเม  ภิกฺขเว
ปณฺฑิตา   กตเม   เทฺว   โย   จ   อจฺจยํ  อจฺจยโต  ปสฺสติ  โย  จ
อจฺจยํ   เทเสนฺตสฺส   ยถาธมฺมํ  ปฏิคฺคณฺหาติ  อิเม  โข  ภิกฺขเว  เทฺว
ปณฺฑิตาติ ฯ
     [๒๖๘]  ๒๒  เทฺวเม  ภิกฺขเว  ตถาคตํ  อพฺภาจิกฺขนฺติ กตเม เทฺว
ทุฏฺโฐ   วา   โทสนฺตโร   สทฺโธ  วา  ทุคฺคหิเตน  อิเม  โข  ภิกฺขเว
เทฺว ตถาคตํ อพฺภาจิกฺขนฺตีติ ฯ
     [๒๖๙]  ๒๓  เทฺวเม  ภิกฺขเว  ตถาคตํ  อพฺภาจิกฺขนฺติ กตเม เทฺว
โย   จ   อภาสิตํ   อลปิตํ   ตถาคเตน   ภาสิตํ   ลปิตํ  ตถาคเตนาติ
ทีเปติ    โย    จ    ภาสิตํ    ลปิตํ   ตถาคเตน   อภาสิตํ   อลปิตํ
ตถาคเตนาติ  ทีเปติ  อิเม  โข  ภิกฺขเว  เทฺว  ตถาคตํ อพฺภาจิกฺขนฺติ ฯ
เทฺวเม   ภิกฺขเว   ตถาคตํ   นาพฺภาจิกฺขนฺติ   กตเม   เทฺว   โย  จ
อภาสิตํ   อลปิตํ   ตถาคเตน   อภาสิตํ   อลปิตํ   ตถาคเตนาติ  ทีเปติ
โย   จ   ภาสิตํ  ลปิตํ  ตถาคเตน  ภาสิตํ  ลปิตํ  ตถาคเตนาติ  ทีเปติ
อิเม โข ภิกฺขเว เทฺว ตถาคตํ นาพฺภาจิกฺขนฺตีติ ฯ
     [๒๗๐]  ๒๔  เทฺวเม  ภิกฺขเว  ตถาคตํ  อพฺภาจิกฺขนฺติ กตเม เทฺว
โย   จ   เนยฺยตฺถํ   สุตฺตนฺตํ   นีตตฺโถ   สุตฺตนฺโตติ   ทีเปติ  โย  จ
นีตตฺถํ   สุตฺตนฺตํ   เนยฺยตฺโถ   สุตฺตนฺโตติ   ทีเปติ  อิเม  โข  ภิกฺขเว
เทฺว  ตถาคตํ  อพฺภาจิกฺขนฺติ  ฯ  เทฺวเม  ภิกฺขเว ตถาคตํ นาพฺภาจิกฺขนฺติ
กตเม   เทฺว   โย   จ   เนยฺยตฺถํ   สุตฺตนฺตํ   เนยฺยตฺโถ  สุตฺตนฺโตติ
