                นิหียติ ปุริโส นิหีนเสวี
                น จ หาเยถ กทาจิ ตุลฺยเสวี
                เสฏฺฐมุปนมํ อุเทติ ขิปฺปํ
                ตสฺมา อตฺตโน อุตฺตรึ ภเชถาติ ฯ
     [๔๖๗]  ๒๘  ตโยเม  ภิกฺขเว  ปุคฺคลา สนฺโต สํวิชฺชมานา โลกสฺมึ
กตเม   ตโย   คูถภาณี   ปุปฺผภาณี   มธุภาณี   ฯ  กตโม  จ  ภิกฺขเว
ปุคฺคโล   คูถภาณี  อิธ  ภิกฺขเว  เอกจฺโจ  ปุคฺคโล  สภาคโต  ๑  วา
ปริสคโต  ๒  วา  ญาติมชฺฌคโต  วา  ปูคมชฺฌคโต  วา ราชกุลมชฺฌคโต
วา   อภินีโต   สกฺขิ  ปุฏฺโฐ  เอหมฺโภ  ปุริส  ยํ  ชานาสิ  ตํ  วเทหีติ
โส  อชานํ  วา  อาห  ชานามีติ  ชานํ  วา  อาห  น  ชานามีติ อปสฺสํ
วา   อาห   ปสฺสามีติ   ปสฺสํ  วา  อาห  น  ปสฺสามีติ  อิติ  อตฺตเหตุ
วา   ปรเหตุ   วา   อามิสกิญฺจิกฺขเหตุ  วา  สมฺปชานมุสาภาสิตา  โหติ
อยํ  วุจฺจติ  ภิกฺขเว  ปุคฺคโล  คูถภาณี  ฯ  กตโม  จ  ภิกฺขเว  ปุคฺคโล
ปุปฺผภาณี   อิธ   ภิกฺขเว   เอกจฺโจ  ปุคฺคโล  สภาคโต  วา  ปริสคโต
วา  ญาติมชฺฌคโต  วา  ปูคมชฺฌคโต  วา  ราชกุลมชฺฌคโต  วา  อภินีโต
สกฺขิ  ปุฏฺโฐ  เอหมฺโภ  ปุริส  ยํ  ชานาสิ ตํ วเทหีติ โส อชานํ วา อาห
น  ชานามีติ  ชานํ  วา  อาห  ชานามีติ  อปสฺสํ  วา  อาห น ปสฺสามีติ
ปสฺสํ  วา  อาห ปสฺสามีติ  อิติ อตฺตเหตุ วา ปรเหตุ วา อามิสกิญฺจิกฺขเหตุ
วา    น    สมฺปชานมุสาภาสิตา    โหติ    อยํ    วุจฺจติ    ภิกฺขเว
#๑ โป. ม. ยุ. สภคฺคโต ฯ  ๒ โป. ม. ยุ. ปริสคฺคโต ฯ
