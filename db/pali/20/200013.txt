อนฺวเทว กุสลา ธมฺมาติ ฯ
     [๕๙]   นาหํ   ภิกฺขเว   อญฺญํ   เอกธมฺมํปิ   สมนุปสฺสามิ  เยน
อนุปฺปนฺนา   วา   อกุสลา   ธมฺมา   อุปฺปชฺชนฺติ  อุปฺปนฺนา  วา  กุสลา
ธมฺมา    ปริหายนฺติ   ยถยิทํ   ภิกฺขเว   ปมาโท   ปมตฺตสฺส   ภิกฺขเว
อนุปฺปนฺนา   เจว   อกุสลา   ธมฺมา   อุปฺปชฺชนฺติ  อุปฺปนฺนา  จ  กุสลา
ธมฺมา ปริหายนฺตีติ ฯ
     [๖๐]   นาหํ   ภิกฺขเว   อญฺญํ   เอกธมฺมํปิ   สมนุปสฺสามิ  เยน
อนุปฺปนฺนา   วา   กุสลา   ธมฺมา   อุปฺปชฺชนฺติ  อุปฺปนฺนา  วา  อกุสลา
ธมฺมา    ปริหายนฺติ    ยถยิทํ    ภิกฺขเว    อปฺปมาโท    อปฺปมตฺตสฺส
ภิกฺขเว   อนุปฺปนฺนา   เจว   กุสลา   ธมฺมา  อุปฺปชฺชนฺติ  อุปฺปนฺนา  จ
อกุสลา ธมฺมา ปริหายนฺตีติ ฯ
     [๖๑]   นาหํ   ภิกฺขเว   อญฺญํ   เอกธมฺมํปิ   สมนุปสฺสามิ  เยน
อนุปฺปนฺนา  วา  อกุสลา  ธมฺมา  อุปฺปชฺชนฺติ  อุปฺปนฺนา  วา กุสลา ธมฺมา
ปริหายนฺติ  ยถยิทํ  ภิกฺขเว  โกสชฺชํ  กุสีตสฺส  ภิกฺขเว  อนุปฺปนฺนา  เจว
อกุสลา ธมฺมา อุปฺปชฺชนฺติ อุปฺปนฺนา จ กุสลา ธมฺมา ปริหายนฺตีติ ฯ
                    วคฺโค ๑ ฉฏฺโฐ ฯ
     [๖๒]   นาหํ   ภิกฺขเว   อญฺญํ   เอกธมฺมํปิ   สมนุปสฺสามิ  เยน
อนุปฺปนฺนา   วา   กุสลา   ธมฺมา   อุปฺปชฺชนฺติ  อุปฺปนฺนา  วา  อกุสลา
ธมฺมา    ปริหายนฺติ    ยถยิทํ   ภิกฺขเว   วิริยารมฺโภ   อารทฺธวิริยสฺส
ภิกฺขเว   อนุปฺปนฺนา   เจว   กุสลา   ธมฺมา  อุปฺปชฺชนฺติ  อุปฺปนฺนา  จ
#๑ ม. ยุ. อจฺฉราสงฺฆาฏวคฺโค... ฯ
