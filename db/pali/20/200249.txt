จ  เปขุณิยนตฺตา  ๑  เยนายสฺมา  นนฺทโก  เตนุปสงฺกมึสุ  อุปสงฺกมิตฺวา
อายสฺมนฺตํ   นนฺทกํ   อภิวาเทตฺวา   เอกมนฺตํ  นิสีทึสุ  เอกมนฺตํ  นิสินฺนํ
โข   สาฬฺหํ  มิคารนตฺตารํ  อายสฺมา  นนฺทโก  เอตทโวจ  เอถ  ตุเมฺห
สาฬฺหา  มา  อนุสฺสเวน  มา ปรมฺปราย มา อิติกิราย มา ปิฏกสมฺปทาเนน
มา  ตกฺกเหตุ  มา นยเหตุ มา อาการปริวิตกฺเกน มา ทิฏฺฐินิชฺฌานกฺขนฺติยา
มา      ภพฺพรูปตาย     มา     สมโณ     โน     ครูติ     ยทา
ตุเมฺห   สาฬฺหา   อตฺตนาว   ชาเนยฺยาถ  อิเม  ธมฺมา  อกุสลา  อิเม
ธมฺมา   สาวชฺชา   อิเม   ธมฺมา   วิญฺญุครหิตา  อิเม  ธมฺมา  สมตฺตา
สมาทินฺนา    อหิตาย    ทุกฺขาย   สํวตฺตนฺตีติ   อถ   ตุเมฺห   สาฬฺหา
ปชเหยฺยาถ  ตํ  กึ  มญฺญถ  สาฬฺหา  อตฺถิ  โลโภติ  ฯ  เอวํ  ภนฺเต ฯ
อภิชฺฌาติ   โข   อหํ   สาฬฺหา   เอตมตฺถํ   วทามิ   ลุทฺโธ  โข  อยํ
สาฬฺหา   อภิชฺฌาลุ   ปาณมฺปิ   หนติ   อทินฺนมฺปิ   อาทิยติ   ปรทารมฺปิ
คจฺฉติ    มุสาปิ   ภณติ   ปรมฺปิ   ตถตฺตาย   สมาทเปติ   ยํส   โหติ
ทีฆรตฺตํ  อหิตาย  ทุกฺขายาติ  ฯ  เอวํ  ภนฺเต  ฯ  ตํ  กึ มญฺญถ สาฬฺหา
อตฺถิ  โทโสติ  ฯ  เอวํ  ภนฺเต  ฯ พฺยาปาโทติ โข อหํ สาฬฺหา เอตมตฺถํ
วทามิ   ทุฏฺโฐ   โข   อยํ   สาฬฺหา   พฺยาปนฺนจิตฺโต   ปาณมฺปิ  หนติ
อทินฺนมฺปิ    อาทิยติ    ปรทารมฺปิ    คจฺฉติ    มุสาปิ   ภณติ   ปรมฺปิ
ตถตฺตาย  สมาทเปติ  ยํส  โหติ  ทีฆรตฺตํ  อหิตาย  ทุกฺขายาติ  ฯ  เอวํ
ภนฺเต  ฯ  ตํ  กึ  มญฺญถ  สาฬฺหา  อตฺถิ  โมโหติ  ฯ  เอวํ  ภนฺเต  ฯ
อวิชฺชาติ   โข   อหํ   สาฬฺหา   เอตมตฺถํ   วทามิ   มูโฬฺห  โข  อยํ
#๑ ม. เสขุณิยนตฺตา ฯ
