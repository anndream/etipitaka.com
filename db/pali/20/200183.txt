 ตายํ เวลายํ อิมํ คาถํ อภาสิ
         จาตุทฺทสึ ปญฺจทสึ          ยา จ ปกฺขสฺส อฏฺฐมี
         ปาฏิหาริยปกฺขญฺจ          อฏฺฐงฺคสุสมาคตํ
         อุโปสถํ อุปวเสยฺย         โยปสฺส มาทิโส นโรติ ฯ
สา  โข  ปเนสา  ภิกฺขเว  สกฺเกน  เทวานมินฺเทน  คาถา  ทุคฺคีตา  น
สุคีตา    ทุพฺภาสิตา   น   สุภาสิตา   ตํ   กิสฺส   เหตุ   สกฺโก   หิ
ภิกฺขเว  เทวานมินฺโท  อปริมุตฺโต  ชาติยา ชรามรเณน โสเกหิ ปริเทเวหิ
ทุกฺเขหิ   โทมนสฺเสหิ   อุปายาเสหิ   อปริมุตฺโต  ทุกฺขสฺมาติ  วทามิ  ฯ
โย   จ  โข  โส  ภิกฺขเว  ภิกฺขุ  อรหํ  ขีณาสโว  วุสิตวา  กตกรณีโย
โอหิตภาโร    อนุปฺปตฺตสทตฺโถ    ปริกฺขีณภวสํโยชโน   สมฺมทญฺญาวิมุตฺโต
ตสฺส โข เอตํ ภิกฺขุโน กลฺลํ วจนาย
         จาตุทฺทสึ ปญฺจทสึ          ยา จ ปกฺขสฺส อฏฺฐมี
         ปาฏิหาริยปกฺขญฺจ          อฏฺฐงฺคสุสมาคตํ
         อุโปสถํ อุปวเสยฺย         โยปสฺส มาทิโส นโรติ ฯ
ตํ  กิสฺส  เหตุ  โส  หิ  ภิกฺขเว  ภิกฺขุ  ปริมุตฺโต  ชาติยา  ชรามรเณน
โสเกหิ    ปริเทเวหิ   ทุกฺเขหิ   โทมนสฺเสหิ   อุปายาเสหิ   ปริมุตฺโต
ทุกฺขสฺมาติ วทามีติ ฯ
     [๔๗๘]  ๓๙  สุขุมาโล  อหํ  ภิกฺขเว ปรมสุขุมาโล อจฺจนฺตสุขุมาโล
มม  สุทํ  ภิกฺขเว  ปิตุ  นิเวสเน  โปกฺขรณิโย  การิตา  โหนฺติ  เอกตฺถ
สุทํ  ภิกฺขเว  อุปฺปลํ  วปฺปติ  เอกตฺถ  ปทุมํ  เอกตฺถ  ปุณฺฑรีกํ  ยาวเทว
