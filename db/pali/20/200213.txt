สุณาหิ    สาธุกํ    มนสิกโรหิ   ภาสิสฺสามีติ   ฯ   เอวํ   โภติ   โข
ชานุสฺโสณี   พฺราหฺมโณ  ภควโต  ปจฺจสฺโสสิ  ฯ  ภควา  เอตทโวจ  อิธ
พฺราหฺมณ   ภิกฺขุ   วิวิจฺเจว   กาเมหิ  ฯเปฯ  จตุตฺถํ  ฌานํ  อุปสมฺปชฺช
วิหรติ   โส   เอวํ  สมาหิเต  จิตฺเต  ปริสุทฺเธ  ปริโยทาเต  อนงฺคเณ
วิคตูปกฺกิเลเส  มุทุภูเต กมฺมนิเย ฐิเต อาเนญฺชปฺปตฺเต ปุพฺเพนิวาสานุสฺสติ-
*ญาณาย    จิตฺตํ    อภินินฺนาเมติ    โส    อเนกวิหิตํ    ปุพฺเพนิวาสํ
อนุสฺสรติ   ฯเปฯ   อยมสฺส   ปฐมา   วิชฺชา   อธิคตา  โหติ  อวิชฺชา
วิหตา    วิชฺชา    อุปฺปนฺนา    ตโม    วิหโต   อาโลโก   อุปฺปนฺโน
ยถาตํ   อปฺปมตฺตสฺส   อาตาปิโน   ปหิตตฺตสฺส   วิหรโต  ฯ  โส  เอวํ
สมาหิเต  จิตฺเต  ปริสุทฺเธ  ปริโยทาเต  อนงฺคเณ วิคตูปกฺกิเลเส มุทุภูเต
กมฺมนิเย    ฐิเต   อาเนญฺชปฺปตฺเต   สตฺตานํ   จุตูปปาตญาณาย   จิตฺตํ
อภินินฺนาเมติ   โส   ทิพฺเพน   จกฺขุนา   วิสุทฺเธน   อติกฺกนฺตมานุสเกน
สตฺเต    ปสฺสติ   ฯเปฯ   อยมสฺส   ทุติยา   วิชฺชา   อธิคตา   โหติ
อวิชฺชา   วิหตา   วิชฺชา   อุปฺปนฺนา  ตโม  วิหโต  อาโลโก  อุปฺปนฺโน
ยถาตํ   อปฺปมตฺตสฺส   อาตาปิโน   ปหิตตฺตสฺส   วิหรโต  ฯ  โส  เอวํ
สมาหิเต  จิตฺเต  ปริสุทฺเธ  ปริโยทาเต  อนงฺคเณ วิคตูปกฺกิเลเส มุทุภูเต
กมฺมนิเย  ฐิเต  อาเนญฺชปฺปตฺเต  อาสวา นํ ขยญาณาย จิตฺตํ อภินินฺนาเมติ
โส   อิทํ   ทุกฺขนฺติ   ยถาภูตํ   ปชานาติ  ฯเปฯ  อยํ  ทุกฺขนิโรธคามินี
ปฏิปทาติ  ยถาภูตํ  ปชานาติ  อิเม  อาสวาติ  ยถาภูตํ  ปชานาติ  ฯเปฯ
อยํ   อาสวนิโรธคามินี   ปฏิปทาติ   ยถาภูตํ   ปชานาติ   ตสฺส   เอวํ
