     [๑๖๕]  อฏฺฐานเมตํ  ภิกฺขเว  อนวกาโส  ยํ  อิตฺถี  ราชา  อสฺส
จกฺกวตฺติ    เนตํ    ฐานํ    วิชฺชติ   ฐานญฺจ   โข   เอตํ   ภิกฺขเว
วิชฺชติ ยํ ปุริโส ราชา อสฺส จกฺกวตฺติ ฐานเมตํ วิชฺชตีติ ฯ
     [๑๖๖]   อฏฺฐานเมตํ   ภิกฺขเว   อนวกาโส   ยํ  อิตฺถี  สกฺกตฺตํ
กาเรยฺย   ฯเปฯ   มารตฺตํ   กาเรยฺย   ฯเปฯ   พฺรหฺมตฺตํ   กาเรยฺยh
เนตํ   ฐานํ   วิชฺชติ   ฐานญฺจ  โข  เอตํ  ภิกฺขเว  วิชฺชติ  ยํ  ปุริโส
สกฺกตฺตํ    กาเรยฺย   ฯเปฯ   มารตฺตํ   กาเรยฺย   ฯเปฯ   พฺรหฺมตฺตํ
กาเรยฺย ฐานเมตํ วิชฺชตีติ ฯ
     [๑๖๗]   อฏฺฐานเมตํ   ภิกฺขเว   อนวกาโส   ยํ  กายทุจฺจริตสฺส
อิฏฺโฐ   กนฺโต   มนาโป   วิปาโก   นิพฺพตฺเตยฺย   เนตํ  ฐานํ  วิชฺชติ
ฐานญฺจ   โข   เอตํ   ภิกฺขเว   วิชฺชติ   ยํ   กายทุจฺจริตสฺส  อนิฏฺโฐ
อกนฺโต อมนาโป วิปาโก นิพฺพตฺเตยฺย ฐานเมตํ วิชฺชตีติ ฯ
     [๑๖๘] อฏฺฐานเมตํ ภิกฺขเว อนวกาโส ยํ วจีทุจฺจริตสฺส ฯเปฯ
     [๑๖๙]   อฏฺฐานเมตํ   ภิกฺขเว   อนวกาโส   ยํ  มโนทุจฺจริตสฺส
อิฏฺโฐ   กนฺโต   มนาโป   วิปาโก   นิพฺพตฺเตยฺย   เนตํ  ฐานํ  วิชฺชติ
ฐานญฺจ   โข   เอตํ   ภิกฺขเว   วิชฺชติ   ยํ   มโนทุจฺจริตสฺส  อนิฏฺโฐ
อกนฺโต อมนาโป วิปาโก นิพฺพตฺเตยฺย ฐานเมตํ วิชฺชตีติ ฯ
                      วคฺโค ทุติโย ฯ
     [๑๗๐]   อฏฺฐานเมตํ    ภิกฺขเว   อนวกาโส   ยํ  กายสุจริตสฺส
อนิฏฺโฐ   อกนฺโต   อมนาโป  วิปาโก  นิพฺพตฺเตยฺย  เนตํ  ฐานํ  วิชฺชติ
