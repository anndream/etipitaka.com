เอกํสํ   อุตฺตราสงฺคํ  กริตฺวา  ทหรานํ  สุทํ  ๑  ภิกฺขูนํ  ปาเท  สิรสา
วนฺทติ   วุฑฺฒา   ภวนฺโต   วุฑฺฒภูมิยํ   ฐิตา   ทหรา   มยํ   ทหรภูมิยํ
ฐิตา   อภิกฺกนฺตํ   โภ   กจฺจาน   ฯเปฯ   อุปาสกํ  มํ  ภวํ  กจฺจาโน
ธาเรตุ อชฺชตคฺเค ปาณุเปตํ สรณํ คตนฺติ ฯ
     [๒๘๔]  ๓๘  ยสฺมึ  ภิกฺขเว สมเย โจรา พลวนฺโต โหนฺติ ราชาโน
ตสฺมึ   สมเย  ทุพฺพลา  โหนฺติ  ตสฺมึ  ภิกฺขเว  สมเย  รญฺโญ  น  ผาสุ
โหติ   อติยาตต  วา  นิยฺยาตต  วา  ปจฺจนฺติเม  วา  ชนปเท  อนุสญฺญาตต
พฺราหฺมณคหปติกานํปิ  ตสฺมึ  สมเย  น  ผาสุ  โหติ  อติยาตต  วา นิยฺยาตต
วา  พาหิรานิ  วา  กมฺมนฺตานิ  ปฏิเวกฺขิตต  ฯ เอวเมว โข ภิกฺขเว ยสฺมึ
สมเย   ปาปภิกฺขู   พลวนฺโต   โหนฺติ   เปสลา   ภิกฺขู   ตสฺมึ  สมเย
ทุพฺพลา   โหนฺติ   ตสฺมึ   ภิกฺขเว   สมเย   เปสลา   ภิกฺขู  ตุณฺหีภูตา
ตุณฺหีภูตาว  สงฺฆมชฺเฌ  สงฺกสายนฺติ  ปจฺจนฺติเม  วา  ชนปเท  ภชนฺติ ๒
ตยิทํ   ภิกฺขเว   โหติ   พหุชนาหิตาย   พหุชนาสุขาย   พหุโน   ชนสฺส
อนตฺถาย  อหิตาย  ทุกฺขาย  เทวมนุสฺสานํ ฯ ยสฺมึ ภิกฺขเว สมเย ราชาโน
พลวนฺโต    โหนฺติ   โจรา   ตสฺมึ   สมเย   ทุพฺพลา   โหนฺติ   ตสฺมึ
ภิกฺขเว  สมเย  รญฺโญ  ผาสุ  โหติ  อติยาตต  วา นิยฺยาตต วา ปจฺจนฺติเม
วา   ชนปเท   อนุสญฺญาตต   พฺราหฺมณคหปติกานํปิ   ตสฺมึ   สมเย  ผาสุ
โหติ  อติยาตต  วา  นิยฺยาตต  วา  พาหิรานิ  วา กมฺมนฺตานิ ปฏิเวกฺขิตต ฯ
เอวเมว   โข  ภิกฺขเว  ยสฺมึ  สมเย  เปสลา  ภิกฺขู  พลวนฺโต  โหนฺติ
ปาปกา   ภิกฺขู   ตสฺมึ   สมเย  ทุพฺพลา  โหนฺติ  ตสฺมึ  ภิกฺขเว  สมเย
#๑ ม. สตํ ฯ  ๒ ม. อจฺฉนฺติ ฯ
