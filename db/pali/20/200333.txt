     [๕๔๔]  ๑๐๕  โลกสฺสาหํ  ภิกฺขเว  อสฺสาทปริเยสนํ อาจรึ ๑ โย
โลเก  อสฺสาโท  ตทชฺฌคมํ  ยาวตโก  โลเก  อสฺสาโท  ปญฺญาย เม โส
สุทิฏฺโฐ   ฯ   โลกสฺสาหํ  ภิกฺขเว  อาทีนวปริเยสนํ  อาจรึ  โย  โลเก
อาทีนโว    ตทชฺฌคมํ    ยาวตโก   โลเก   อาทีนโว   ปญฺญาย   เม
โส  สุทิฏฺโฐ  ฯ  โลกสฺสาหํ  ภิกฺขเว  นิสฺสรณปริเยสนํ  อาจรึ  ยํ โลเก
นิสฺสรณํ    ตทชฺฌคมํ   ยาวตกํ   โลเก   นิสฺสรณํ   ปญฺญาย   เม   ตํ
สุทิฏฺฐํ   ฯ   ยาวกีวญฺจาหํ   ภิกฺขเว   โลกสฺส   อสฺสาทญฺจ  อสฺสาทโต
อาทีนวญฺจ   อาทีนวโต   นิสฺสรณญฺจ   นิสฺสรณโต   ยถาภูตํ  นาพฺภญฺญาสึ
เนว    ตาวาหํ   ภิกฺขเว   สเทวเก   โลเก   สมารเก   สพฺรหฺมเก
สสฺสมณพฺราหฺมณิยา  ปชาย สเทวมนุสฺสาย อนุตฺตรํ สมฺมาสมฺโพธึ อภิสมฺพุทฺโธ
ปจฺจญฺญาสึ    ฯ    ยโต   จ   โขหํ   ภิกฺขเว   โลกสฺส   อสฺสาทญฺจ
อสฺสาทโต   อาทีนวญฺจ   อาทีนวโต   นิสฺสรณญฺจ   นิสฺสรณโต   ยถาภูตํ
อพฺภญฺญาสึ   อถาหํ   ภิกฺขเว   สเทวเก   โลเก  สมารเก  สพฺรหฺมเก
สสฺสมณพฺราหฺมณิยา    ปชาย    สเทวมนุสฺสาย   อนุตฺตรํ   สมฺมาสมฺโพธึ
อภิสมฺพุทฺโธ  ปจฺจญฺญาสึ  ฯ  ญาณญฺจ  ปน  เม  ทสฺสนํ  อุทปาทิ  อกุปฺปา
เม วิมุตฺติ อยมนฺติมา ชาติ นตฺถิทานิ ปุนพฺภโวติ ฯ
     [๕๔๕]  ๑๐๖  โน  เจตํ ๒ ภิกฺขเว โลเก อสฺสาโท อภวิสฺส นยิทํ
สตฺตา   โลเก   สารชฺเชยฺยย   ยสฺมา   จ  โข  ภิกฺขเว  อตฺถิ  โลเก
อสฺสาโท  ตสฺมา  สตฺตา  โลเก  สารชฺชนฺติ  ฯ  โน เจตํ ภิกฺขเว โลเก
#๑ ม. อจรึ ฯ อิโต ปรํ อีทิสเมว ฯ  ๒ ม. เจทํ ฯ อิโต ปรํ อีทิสเมว ฯ
