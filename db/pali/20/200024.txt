เอวํ   สทฺธมฺมสฺส   ฐิติยา  อสมฺโมสาย  อนนฺตรธานาย  สํวตฺตติ  ยถยิทํ
ภิกฺขเว    วิริยารมฺโภ    วิริยารมฺโภ    ภิกฺขเว   สทฺธมฺมสฺส   ฐิติยา
อสมฺโมสาย อนนฺตรธานาย สํวตฺตตีติ ฯ
     [๑๑๙]   นาหํ   ภิกฺขเว   อญฺญํ  เอกธมฺมํปิ  สมนุปสฺสามิ  ฯเปฯ
มหิจฺฉตา ภิกฺขเว สทฺธมฺมสฺส สมฺโมสาย อนฺตรธานาย สํวตฺตตีติ ฯ
     [๑๒๐]   นาหํ   ภิกฺขเว   อญฺญํ  เอกธมฺมํปิ  สมนุปสฺสามิ  ฯเปฯ
อปฺปิจฺฉตา   ภิกฺขเว   สทฺธมฺมสฺส   ฐิติยา   อสมฺโมสาย  อนนฺตรธานาย
สํวตฺตตีติ ฯ
     [๑๒๑]   นาหํ   ภิกฺขเว   อญฺญํ  เอกธมฺมํปิ  สมนุปสฺสามิ  ฯเปฯ
อสนฺตุฏฺฐิตา ภิกฺขเว สทฺธมฺมสฺส สมฺโมสาย อนฺตรธานาย สํวตฺตตีติ ฯ
     [๑๒๒]  นาหํ ภิกฺขเว อญฺญํ เอกธมฺมํปิ สมนุปสฺสามิ ฯเปฯ สนฺตุฏฺฐิตา
ภิกฺขเว สทฺธมฺมสฺส ฐิติยา อสมฺโมสาย อนนฺตรธานาย สํวตฺตตีติ ฯ
     [๑๒๓]  นาหํ  ภิกฺขเว อญฺญํ เอกธมฺมํปิ สมนุปสฺสามิ ฯเปฯ อโยนิโส
มนสิกาโร ภิกฺขเว สทฺธมฺมสฺส สมฺโมสาย อนฺตรธานาย สํวตฺตตีติ ฯ
     [๑๒๔]   นาหํ   ภิกฺขเว   อญฺญํ  เอกธมฺมํปิ  สมนุปสฺสามิ  ฯเปฯ
โยนิโส  มนสิกาโร  ภิกฺขเว  สทฺธมฺมสฺส ฐิติยา อสมฺโมสาย อนนฺตรธานาย
สํวตฺตตีติ ฯ
     [๑๒๕]   นาหํ   ภิกฺขเว   อญฺญํ  เอกธมฺมํปิ  สมนุปสฺสามิ  ฯเปฯ
อสมฺปชญฺญํ ภิกฺขเว สทฺธมฺมสฺส สมฺโมสาย อนฺตรธานาย สํวตฺตตีติ ฯ
     [๑๒๖]   นาหํ   ภิกฺขเว   อญฺญํ  เอกธมฺมํปิ  สมนุปสฺสานิ  ฯเปฯ  สมฺปชญฺญํ
