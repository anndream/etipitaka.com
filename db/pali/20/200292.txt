สเรน  วิญฺญาเปตุนฺติ  ฯ  สาวโก  โส  อานนฺท อปฺปเมยฺยา ตถาคตาติ ฯ
ทุติยมฺปิ   โข   อายสฺมา  อานนฺโท  ภควนฺตํ  เอตทโวจ  สมฺมุขา  เมตํ
ภนฺเต   ภควโต   สุตํ   สมฺมุขา   ปฏิคฺคหิตํ   ภควโต  อานนฺท  สิขิสฺส
อภิภู    นาม   สาวโก   พฺรหฺมโลเก   ฐิโต   สหสฺสีโลกธาตต   สเรน
วิญฺญาเปสีติ   ภควา   ปน  ภนฺเต  อรหํ  สมฺมาสมฺพุทฺโธ  กีวตกํ  ปโหติ
สเรน    วิญฺญาเปตุนฺติ    ฯ    สาวโก   โส   อานนฺท   อปฺปเมยฺยา
ตถาคตาติ  ฯ  ตติยมฺปิ  โข อายสฺมา อานนฺโท ภควนฺตํ เอตทโวจ สมฺมุขา
เมตํ   ภนฺเต   ภควโต   สุตํ   สมฺมุขา   ปฏิคฺคหิตํ   ภควโต  อานนฺท
สิขิสฺส   อภิภู  นาม  สาวโก  พฺรหฺมโลเก  ฐิโต  สหสฺสีโลกธาตต  สเรน
วิญฺญาเปสีติ    ภควา    ปน   ภนฺเต   อรหํ   สมฺมาสมฺพุทฺโธ   กีวตกํ
ปโหติ   สเรน   วิญฺญาเปตุนฺติ  ฯ  สุตา  เต  อานนฺท  สหสฺสี  จูฬนิกา
โลกธาตูติ   ฯ   เอตสฺส   ภควา   กาโล   เอตสฺส  สุคต  กาโล  ยํ
ภควา   ภาเสยฺย  ภควโต  สุตฺวา  ภิกฺขู  ธาเรสฺสนฺตีติ  ฯ  เตนหานนฺท
สุณาหิ   สาธุกํ   มนสิกโรหิ   ภาสิสฺสามีติ   ฯ   เอวํ   ภนฺเตติ   โข
อายสฺมา    อานนฺโท   ภควโต   ปจฺจสฺโสสิ   ฯ   ภควา   เอตทโวจ
ยาวตานนฺท   จนฺทิมสุริยา   ปริหรนฺติ   ทิสา   ภนฺติ   วิโรจนา   ตาว
สหสฺสธา   โลโก   ตสฺมึ  ๑  สหสฺสํ  จนฺทานํ  สหสฺสํ  สุริยานํ  สหสฺสํ
สิเนรุปพฺพตราชานํ   สหสฺสํ  ชมฺพูทีปานํ  สหสฺสํ  อปรโคยานํ  ๒  สหสฺสํ
อุตฺตรกุรูนํ     สหสฺสํ    ปุพฺพวิเทหานํ    จตฺตาริ    มหาสมุทฺทสหสฺสานิ
จตฺตาริ     มหาราชสหสฺสานิ    สหสฺสํ    จาตุมฺมหาราชิกานํ    สหสฺสํ
#๑ โป. ม. ตสฺมึ สหสฺสธา โลเก สหสฺสํ จนฺทานํ ฯ ๒ ม. ยุ. อปรโคยานานํ ฯ
