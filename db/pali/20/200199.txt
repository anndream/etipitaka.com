ตํ ตสฺส เปตสฺส ตาณญฺจ เลนญฺจ ทีปญฺจ สรณญฺจ ปรายนญฺจาติ ฯ
         อาทิตฺตสฺมึ อคารสฺมึ        ยํ นีหรติ ภาชนํ
         ตํ ตสฺส โหติ อตฺถาย       โน จ ยํ ตตฺถ ฑยฺหติ
         เอวํ อาทิตฺตเก ๑ โลเก   ชราย มรเณน จ
         นีหเรเถว ทาเนน         ทินฺนํ โหติ สุนีหตํ ฯ
         โยธ กาเยน สญฺญโม       วาจาย อุท เจตสา
                ตํ ตสฺส เปตสฺส สุขาย โหติ
                ยํ ชีวมาโน ปกโรติ ปุญฺญนฺติ ฯ
     [๔๙๓]    ๕๔   อถโข   อญฺญตโร   พฺราหฺมโณ   เยน   ภควา
เตนุปสงฺกมิ   อุปสงฺกมิตฺวา   ภควตา   สทฺธึ  สมฺโมทิ  ฯเปฯ  เอกมนฺตํ
นิสินฺโน   โข   โส  พฺราหฺมโณ  ภควนฺตํ  เอตทโวจ  สนฺทิฏฺฐิโก  ธมฺโม
สนฺทิฏฺฐิโก  ธมฺโมติ  โภ  โคตม  วุจฺจติ  กิตฺตาวตา  นุ  โข  โภ โคตม
สนฺทิฏฺฐิโก   ธมฺโม   โหติ   อกาลิโก  เอหิปสฺสิโก  โอปนยิโก  ปจฺจตฺตํ
เวทิตพฺโพ  วิญฺญูหีติ ฯ รตฺโต โข พฺราหฺมณ ราเคน อภิภูโต ปริยาทินฺนจิตฺโต
อตฺตพฺยาพาธายปิ   เจเตติ   ปรพฺยาพาธายปิ  เจเตติ  อุภยพฺยาพาธายปิ
เจเตติ   เจตสิกํปิ   ทุกฺขํ  โทมนสฺสํ  ปฏิสํเวเทติ  ราเค  ปหีเน  เนว
อตฺตพฺยาพาธายปิ    เจเตติ    น    ปรพฺยาพาธายปิ    เจเตติ    น
อุภยพฺยาพาธายปิ   เจเตติ   น   เจตสิกํ  ทุกฺขํ  โทมนสฺสํ  ปฏิสํเวเทติ
เอวํปิ  โข  พฺราหฺมณ  สนฺทิฏฺฐิโก  ธมฺโม  โหติ ... ทุฏฺโฐ โข พฺราหฺมณ
โทเสน     อภิภูโต    ปริยาทินฺนจิตฺโต    อตฺตพฺยาพาธายปิ    เจเตติ
#๑ โป. ยุ. อาทีปิโต โลโก ฯ ม. อาทิตฺโต โข โลโก ฯ
