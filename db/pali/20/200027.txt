ฯเปฯ    อปฺปญฺญตฺตํ   ตถาคเตน   อปฺปญฺญตฺตํ   ตถาคเตนาติ   ทีเปนฺติ
ฯเปฯ   ปญฺญตฺตํ   ตถาคเตน   ปญฺญตฺตํ   ตถาคเตนาติ   ทีเปนฺติ   เต
ภิกฺขเว   ภิกฺขู   พหุชนหิตาย   ปฏิปนฺนา   พหุชนสุขาย   พหุโน  ชนสฺส
อตฺถาย   หิตาย   สุขาย   เทวมนุสฺสานํ   พหุญฺจ   เต  ภิกฺขเว  ภิกฺขู
ปุญฺญํ ปสวนฺติ เตจิมํ สทฺธมฺมํ ฐเปนฺตีติ ฯ
                  วคฺโค ๑ เอกาทสโม ฯ
     [๑๓๕]   เยปิ  เต  ภิกฺขเว  ภิกฺขู  อนาปตฺตึ  อาปตฺตีติ  ทีเปนฺติ
ฯเปฯ    อาปตฺตึ    อนาปตฺตีติ    ทีเปนฺติ    ฯเปฯ   ลหุกํ   อาปตฺตึ
ครุกา   อาปตฺตีติ   ทีเปนฺติ   ฯเปฯ   ครุกํ  อาปตฺตึ  ลหุกา  อาปตฺตีติ
ทีเปนฺติ   ฯเปฯ   ทุฏฺฐุลฺลํ   อาปตฺตึ   อทุฏฺฐุลฺลา   อาปตฺตีติ   ทีเปนฺติ
ฯเปฯ    อทุฏฺฐุลฺลํ   อาปตฺตึ   ทุฏฺฐุลฺลา   อาปตฺตีติ   ทีเปนฺติ   ฯเปฯ
สาวเสสํ   อาปตฺตึ   อนวเสสา   อาปตฺตีติ   ทีเปนฺติ  ฯเปฯ  อนวเสสํ
อาปตฺตึ   สาวเสสา   อาปตฺตีติ   ทีเปนฺติ   ฯเปฯ  สปฺปฏิกมฺมํ  อาปตฺตึ
อปฺปฏิกมฺมา    อาปตฺตีติ    ทีเปนฺติ    ฯเปฯ    อปฺปฏิกมฺมํ    อาปตฺตึ
สปฺปฏิกมฺมา   อาปตฺตีติ   ทีเปนฺติ   เต   ภิกฺขเว   ภิกฺขู  พหุชนาหิตาย
ปฏิปนฺนา   พหุชนาสุขาย   พหุโน   ชนสฺส   อนตฺถาย  อหิตาย  ทุกฺขาย
เทวมนุสฺสานํ   พหุญฺจ   เต   ภิกฺขเว   ภิกฺขู   อปุญฺญํ  ปสวนฺติ  เตจิมํ
สทฺธมฺมํ อนฺตรธาเปนฺตีติ ฯ
     [๑๓๖]  เยปิ  เต  ภิกฺขเว  ภิกฺขู  อนาปตฺตึ  อนาปตฺตีติ  ทีเปนฺติ
เต   ภิกฺขเว  ภิกฺขู  พหุชนหิตาย  ปฏิปนฺนา  พหุชนสุขาย  พหุโน  ชนสฺส
#๑ ม. อธมฺมวคฺโค ฯ
