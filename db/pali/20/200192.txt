ปพฺพชฺชา        ภิกฺขเว        ปณฺฑิตปญฺญตฺตา       สปฺปุริสปญฺญตฺตา
มาตาปิตุนฺนํ     ภิกฺขเว    อุปฏฺฐานํ    ปณฺฑิตปญฺญตฺตํ    สปฺปุริสปญฺญตฺตํ
อิมานิ โข ภิกฺขเว ตีณิ ปณฺฑิตปญฺญตฺตานิ สปฺปุริสปญฺญตฺตานีติ ฯ
          สพฺภิ ทานํ อุปญฺญตฺตํ       อหึสา สญฺญโม ทโม
          มาตาปิตุอุปฏฺฐานํ         สนฺตานํ พฺรหฺมจารินํ
          สตํ เอตานิ ฐานานิ       ยานิ เสเวถ ปณฺฑิโต
          อริโย ทสฺสนสมฺปนฺโน      ส โลกํ ภชเต สิวนฺติ ฯ
     [๔๘๕]  ๔๖  ยํ  ภิกฺขเว  สีลวนฺโต  ปพฺพชิตา  คามํ วา นิคมํ วา
อุปนิสฺสาย    วิหรนฺติ    ตตฺถ   มนุสฺสา   ตีหิ   ฐาเนหิ   พหห   ปุญฺญํ
ปสวนฺติ    กตเมหิ    ตีหิ   กาเยน   วาจาย   มนสา   ยํ   ภิกฺขเว
สีลวนฺโต   ปพฺพชิตา   คามํ  วา  นิคมํ  วา  อุปนิสฺสาย  วิหรนฺติ  ตตฺถ
มนุสฺสา อิเมหิ ตีหิ ฐาเนหิ พหห ปุญฺญํ ปสวนฺตีติ ฯ
     [๔๘๖]  ๔๗  ตีณีมานิ  ภิกฺขเว  สงฺขตสฺส  สงฺขตลกฺขณานิ  กตมานิ
ตีณิ    อุปฺปาโท    ปญฺญายติ    วโย    ปญฺญายติ   ฐิตสฺส   อญฺญถตฺตํ
ปญฺญายติ อิมานิ โข ภิกฺขเว ตีณิ สงฺขตสฺส สงฺขตลกฺขณานีติ ฯ
     [๔๘๗]  ๔๘  ตีณีมานิ  ภิกฺขเว  อสงฺขตสฺส อสงฺขตลกฺขณานิ กตมานิ
ตีณิ    น   อุปฺปาโท   ปญฺญายติ   น   วโย   ปญฺญายติ   น   ฐิตสฺส
อญฺญถตฺตํ    ปญฺญายติ    อิมานิ    โข    ภิกฺขเว    ตีณิ   อสงฺขตสฺส
อสงฺขตลกฺขณานีติ ฯ
     [๔๘๘]   ๔๙   หิมวนฺตํ  ภิกฺขเว  ปพฺพตราชํ  นิสฺสาย  มหาสาลา
