สาหุเนยฺยกานิ  ภิกฺขเว  ตานิ กุลานิ เยสํ ปุตฺตานํ มาตาปิตโร อชฺฌาคาเร
ปูชิตา  โหนฺติ พฺรหฺมาติ ภิกฺขเว มาตาปิตุนฺนํ ๑ เอตํ อธิวจนํ ปุพฺพาจริยาติ
ภิกฺขเว   มาตาปิตุนฺนํ   ๒   เอตํ   อธิวจนํ   อาหุเนยฺยาติ   ภิกฺขเว
มาตาปิตุนฺนํ   ๓   เอตํ   อธิวจนํ  ตํ  กิสฺส  เหตุ  พหุการา  ภิกฺขเว
มาตาปิตโร ปุตฺตานํ อาปาทกา โปสกา อิมสฺส โลกสฺส ทสฺเสตาโรติ ฯ
         พฺรหฺมาติ มาตาปิตโร       ปุพฺพาจริยาติ วุจฺจเร
         อาหุเนยฺยา จ ปุตฺตานํ      ปชาย อนุกมฺปกา ฯ
         ตสฺมา หิ เน นมสฺเสยฺย     สกฺกเรยฺยาถ ปณฺฑิโต
         อนฺเนน อถ ปาเนน        วตฺเถน สยเนน จ
         อุจฺฉาทเนน นฺหาปเนน      ปาทานํ โธวเนน จ
         ตาย [๔]- ปริจริยาย      มาตาปิตูสุ ปณฺฑิตา
         อิเธว นํ ปสํสนฺติ          เปจฺจ สคฺเค ปโมทตีติ ฯ
     [๔๗๑]  ๓๒  อถโข  อายสฺมา  อานนฺโท  เยน ภควา เตนุปสงฺกมิ
อุปสงฺกมิตฺวา  ภควนฺตํ  อภิวาเทตฺวา  เอกมนฺตํ  นิสีทิ  เอกมนฺตํ  นิสินฺโน
โข   อายสฺมา   อานนฺโท   ภควนฺตํ  เอตทโวจ  สิยา  นุ  โข  ภนฺเต
ภิกฺขุโน    ตถารูโป    สมาธิปฏิลาโภ   ยถา   อิมสฺมิญฺจ   สวิญฺญาณเก
กาเย  อหงฺการมมงฺการมานานุสยา  นาสฺสุ  พหิทฺธา  จ สพฺพนิมิตฺเตสุ ๕
อหงฺการมมงฺการมานานุสยา   นาสฺสุ   ยญฺจ   เจโตวิมุตฺตึ   ปญฺญาวิมุตฺตึ
อุปสมฺปชฺช   วิหรโต   อหงฺการมมงฺการมานานุสยา   น   โหนฺติ   ตญฺจ
เจโตวิมุตฺตึ   ปญฺญาวิมุตฺตึ   อุปสมฺปชฺช   วิหเรยฺยาติ  ฯ  สิยา  อานนฺท
#๑-๒-๓ โป. ม. มาตาปิตูนํ ฯ ๔ โป. ม. ยุ. นํ ฯ   ๕ โป. สพฺพตฺถ สุภนิมิตฺเตสุ ฯ
