พหุญฺจ   ปุญฺญํ   ปสวติ   กตเมสุ   ทฺวีสุ   ตถาคเต  จ  ตถาคตสาวเก
จ   อิเมสุ   โข   ภิกฺขเว  ทฺวีสุ  สมฺมาปฏิปชฺชมาโน  ปณฺฑิโต  พฺยตฺโต
สปฺปุริโส   อกฺขตํ   อนุปหตํ   อตฺตานํ   ปริหรติ   อนวชฺโช   จ  โหติ
อนนุวชฺโช วิญฺญูนํ พหุญฺจ ปุญฺญํ ปสวตีติ ฯ
     [๓๘๓]  ๑๓๗  เทฺวเม  ภิกฺขเว ธมฺมา กตเม เทฺว สจิตฺตโวทานญฺจ
น    จ    กิญฺจิ    โลเก   อุปาทิยติ   อิเม   โข   ภิกฺขเว   เทฺว
ธมฺมาติ ฯ
     [๓๘๔]  ๑๓๘  เทฺวเม   ภิกฺขเว   ธมฺมา  กตเม  เทฺว โกโธ จ
อุปนาโห จ อิเม โข ภิกฺขเว เทฺว ธมฺมาติ ฯ
     [๓๘๕]  ๑๓๙  เทฺวเม  ภิกฺขเว  ธมฺมา  กตเม  เทฺว  โกธวินโย
จ อุปนาหวินโย จ อิเม โข ภิกฺขเว เทฺว ธมฺมาติ ฯ
                 อายาจนวคฺโค ทุติโย ๑ ฯ
     [๓๘๖]  ๑๔๐  เทฺวมานิ ภิกฺขเว ทานานิ กตมานิ เทฺว อามิสทานญฺจ
ธมฺมทานญฺจ    อิมานิ    โข    ภิกฺขเว    เทฺว   ทานานิ   เอตทคฺคํ
ภิกฺขเว อิเมสํ ทฺวินฺนํ ทานานํ ยทิทํ ธมฺมทานนฺติ ฯ
     [๓๘๗]  ๑๔๑  เทฺวเม  ภิกฺขเว  ยาคา  กตเม  เทฺว อามิสยาโค
จ  ธมฺมยาโค  จ  อิเม  โข  ภิกฺขเว  เทฺว  ยาคา  เอตทคฺคํ  ภิกฺขเว
อิเมสํ ทฺวินฺนํ ยาคานํ ยทิทํ ธมฺมยาโคติ ฯ
     [๓๘๘]  ๑๔๒  เทฺวเม  ภิกฺขเว  จาคา  กตเม  เทฺว อามิสจาโค
จ  ธมฺมจาโค  จ  อิเม  โข  ภิกฺขเว  เทฺว  จาคา  เอตทคฺคํ  ภิกฺขเว
#๑ ยุ. ทวาทสโม ฯ
