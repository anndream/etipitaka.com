วิปากํ   วิทิตฺวา   ตทภินิวชฺเชติ   ๑   ตทภินิวชฺเชตฺวา   ๒  เจตสา
อภิวิราเชตฺวา  ๓  ปญฺญาย  อติวิชฺฌ  ปสฺสติ  เอวํ  โข  ภิกฺขเว อตีเต
ฉนฺทราคฏฺฐานิเย ธมฺเม อารพฺภ ฉนฺโท น ชายติ ฯ กถญฺจ ภิกฺขเว อนาคเต
ฉนฺทราคฏฺฐานิเย  ธมฺเม  อารพฺภ  ฉนฺโท  น  ชายติ  อนาคตานํ ภิกฺขเว
ฉนฺทราคฏฺฐานิยานํ   ธมฺมานํ   อายตึ   วิปากํ  ปชานาติ  อายตึ  วิปากํ
วิทิตฺวา    ตทภินิวชฺเชติ    ตทภินิวชฺเชตฺวา    เจตสา   อภิวิราเชตฺวา
ปญฺญาย  อติวิชฺฌ  ปสฺสติ  เอวํ  โข  ภิกฺขเว  อนาคเต ฉนฺทราคฏฺฐานิเย
ธมฺเม   อารพฺภ   ฉนฺโท   น  ชายติ  ฯ  กถญฺจ  ภิกฺขเว  ปจฺจุปฺปนฺเน
ฉนฺทราคฏฺฐานิเย   ธมฺเม   อารพฺภ   ฉนฺโท   น  ชายติ  ปจฺจุปฺปนฺนานํ
ภิกฺขเว    ฉนฺทราคฏฺฐานิยานํ    ธมฺมานํ    อายตึ   วิปากํ   ปชานาติ
อายตึ    วิปากํ    วิทิตฺวา   ตทภินิวชฺเชติ   ตทภินิวชฺเชตฺวา   เจตสา
อภิวิราเชตฺวา    ปญฺญาย    อติวิชฺฌ    ปสฺสติ   เอวํ   โข   ภิกฺขเว
ปจฺจุปฺปนฺเน   ฉนฺทราคฏฺฐานิเย   ธมฺเม  อารพฺภ  ฉนฺโท  น  ชายติ  ฯ
อิมานิ โข ภิกฺขเว นิทานานิ กมฺมานํ สมุทยายาติ ฯ
                   สมฺโพธิวคฺโค ปฐโม ฯ
                        ตสฺสุทฺทานํ
        ปุพฺเพ มนุสฺเส อสฺสาโท     สมโณ โรณปญฺจมํ
        อติตฺตา เทฺว จ กูฏานิ      นิทานา อปเร ทุเวติ ฯ
                     ____________
#๑ ม. ตทภินิวตฺเตติ ฯ ยุ. ตทภินิวทฺเธติ ฯ  ๒ ม. ตทภินิวตฺเตตฺวา ฯ
#ยุ. ตทภินิวทฺเธตฺวา ฯ ๓ ม. อภินิวิชฺฌิตฺวา ฯ
