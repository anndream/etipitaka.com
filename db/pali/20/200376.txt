ธมฺเมหิ   สมนฺนาคโต   ภิกฺขุ   อจฺจนฺตนิฏฺโฐ   โหติ   อจฺจนฺตโยคกฺเขมี
อจฺจนฺตพฺรหฺมจารี อจฺจนฺตปริโยสาโน เสฏฺโฐ เทวมนุสฺสานนฺติ ฯ
     [๕๘๕]    ๑๔๖   ตีหิ   ภิกฺขเว   ธมฺเมหิ   สมนฺนาคโต   ภิกฺขุ
อจฺจนฺตนิฏฺโฐ       โหติ      อจฺจนฺตโยคกฺเขมี      อจฺจนฺตพฺรหฺมจารี
อจฺจนฺตปริโยสาโน   เสฏฺโฐ   เทวมนุสฺสานํ  กตเมหิ  ตีหิ  สมฺมาทิฏฺฐิยา
สมฺมาญาเณน   สมฺมาวิมุตฺติยา   อิเมหิ   โข   ภิกฺขเว   ตีหิ   ธมฺเมหิ
สมนฺนาคโต  ภิกฺขุ  อจฺจนฺตนิฏฺโฐ  โหติ อจฺจนฺตโยคกฺเขมี อจฺจนฺตพฺรหฺมจารี
อจฺจนฺตปริโยสาโน เสฏฺโฐ เทวมนุสฺสานนฺติ ฯ
                   โยธาชีววคฺโค จตุตฺโถ ฯ
                        ตสฺสุทฺทานํ
         โยธปริสมิตฺตา จ         อุปฺปาโท เกสกมฺพโล
         สทฺธา วุฑฺฒิ ตโย อสฺสา    ตโย โมรนิวาปิโนติ ฯ
                     ____________
                    มงฺคลวคฺโค ปญฺจโม
     [๕๘๖]  ๑๔๗  ตีหิ  ภิกฺขเว  ธมฺเมหิ สมนฺนาคโต ยถาภตํ นิกฺขิตฺโต
เอวํ    นิรเย    กตเมหิ    ตีหิ   อกุสเลน   กายกมฺเมน   อกุสเลน
วจีกมฺเมน   อกุสเลน   มโนกมฺเมน  อิเมหิ  โข  ภิกฺขเว  ตีหิ  ธมฺเมหิ
สมนฺนาคโต  ยถาภตํ  นิกฺขิตฺโต  เอวํ  นิรเย  ฯ  ตีหิ  ภิกฺขเว  ธมฺเมหิ
สมนฺนาคโต   ยถาภตํ   นิกฺขิตฺโต   เอวํ  สคฺเค  กตเมหิ  ตีหิ  กุสเลน
กายกมฺเมน    กุสเลน    วจีกมฺเมน    กุสเลน   มโนกมฺเมน   อิเมหิ
