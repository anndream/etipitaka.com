อาปตฺติสญฺญี  อิเมสํ โข ภิกฺขเว ทฺวินฺนํ อาสวา น วฑฺฒนฺตีติ ฯ
     [๓๕๙]  ๑๑๓  ทฺวินฺนํ  ภิกฺขเว  อาสวา  วฑฺฒนฺติ  กตเมสํ  ทฺวินฺนํ
โย   จ   อธมฺเม   ธมฺมสญฺญี   โย   จ   ธมฺเม   อธมฺมสญฺญี  อิเมสํ
โข ภิกฺขเว ทฺวินฺนํ อาสวา วฑฺฒนฺตีติ ฯ
     [๓๖๐]   ๑๑๔   ทฺวินฺนํ   ภิกฺขเว  อาสวา  น  วฑฺฒนฺติ  กตเมสํ
ทฺวินฺนํ   โย   จ   อธมฺเม   อธมฺมสญฺญี   โย   จ   ธมฺเม  ธมฺมสญฺญี
อิเมสํ โข ภิกฺขเว ทฺวินฺนํ อาสวา น วฑฺฒนฺตีติ ฯ
     [๓๖๑]  ๑๑๕  ทฺวินฺนํ  ภิกฺขเว  อาสวา  วฑฺฒนฺติ  กตเมสํ  ทฺวินฺนํ
โย   จ   อวินเย   วินยสญฺญี   โย    จ   วินเย  อวินยสญฺญี  อิเมสํ
โข ภิกฺขเว ทฺวินฺนํ อาสวา วฑฺฒนฺตีติ ฯ
     [๓๖๒]   ๑๑๖   ทฺวินฺนํ   ภิกฺขเว  อาสวา  น  วฑฺฒนฺติ  กตเมสํ
ทฺวินฺนํ   โย   จ   อวินเย   อวินยสญฺญี   โย   จ   วินเย  วินยสญฺญี
อิเมสํ โข ภิกฺขเว ทฺวินฺนํ อาสวา น วฑฺฒนฺตีติ ฯ
                    พาลวคฺโค ปญฺจโม ฯ
                 ทุติโย ปณฺณาสโก สมตฺโต ฯ
                      ____________
                      ตติยปณฺณาสโก
     [๓๖๓]   ๑๑๗  เทฺวมา  ภิกฺขเว  อาสา  ทุปฺปชหา  กตมา  เทฺว
ลาภาสา จ ชีวิตาสา จ อิมา โข ภิกฺขเว เทฺว อาสา ทุปฺปชหาติ ฯ
     [๓๖๔]  ๑๑๘  เทฺวเม  ภิกฺขเว  ปุคฺคลา  ทุลฺลภา  โลกสฺมึ กตเม
