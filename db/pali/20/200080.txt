กิริยวาที   จ   อกิริยวาที   จาติ   ฯ   อภิกฺกนฺตํ  โภ  โคตม  ฯเปฯ
อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺติ ฯ
     [๒๘๐]    ๓๔   อถโข   อนาถปิณฺฑิโก   คหปติ   เยน   ภควา
เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ
เอกมนฺตํ  นิสินฺโน   โข  อนาถปิณฺฑิโก  คหปติ  ภควนฺตํ  เอตทโวจ  กติ
นุ   โข   ภนฺเต   โลเก  ทกฺขิเณยฺยา  กตฺถ  จ  ทานํ  ทาตพฺพนฺติ  ฯ
เทฺว  โข  คหปติ  โลเก  ทกฺขิเณยฺยา  เสโข  จ  อเสโข  จ อิเม โข
คหปติ  เทฺว  โลเก  ทกฺขิเณยฺยา  เอตฺถ  จ ทานํ ทาตพฺพนฺติ ฯ อิทมโวจ
ภควา อิทํ วตฺวาน สุคโต อถาปรํ เอตทโวจ สตฺถา
                เสโข จ อเสโข จ อิมสฺมึ โลเก
                อาหุเนยฺยา ยชมานานํ โหนฺติ
         เต อุชุภูตา กาเยน       วาจาย อุท เจตสา
         เขตฺตนฺตํ ยชมานานํ       เอตฺถ ทินฺนํ มลปฺผลนฺติ ฯ
     [๒๘๑]   ๓๕   เอกํ   สมยํ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม  ฯ  เตน  โข  ปน สมเยน อายสฺมา สารีปุตฺโต
สาวตฺถิยํ  วิหรติ  ปุพฺพาราเม  มิคารมาตุปาสาเท  ฯ  ตตฺร โข อายสฺมา
สารีปุตฺโต  ภิกฺขู  อามนฺเตสิ  อาวุโส  ภิกฺขโวติ  ฯ  อาวุโสติ  โข  เต
ภิกฺขู   อายสฺมโต   สารีปุตฺตสฺส   ปจฺจสฺโสสส   ฯ  อายสฺมา  สารีปุตฺโต
เอตทโวจ     อชฺฌตฺตสญฺโญชนญฺจ     อาวุโส    ปุคฺคลํ    เทเสสฺสามิ
พหิทฺธาสญฺโญชนญฺจ  ตํ  สุณาถ  สาธุกํ  มนสิกโรถ  ภาสิสฺสามีติ  ฯ  เอวํ
