ภวิสฺสนฺติ     อิสฺสรนิมฺมานเหตุ     ฯเปฯ    มิจฺฉาทิฏฺฐิกา    ภวิสฺสนฺติ
อิสฺสรนิมฺมานเหตุ   ฯ   อิสฺสรนิมฺมานานํ   โข   ปน   ภิกฺขเว  สารโต
ปจฺจาคจฺฉตํ    น   โหติ   ฉนฺโท   วา   วายาโม   วา   อิทํ   วา
กรณียํ   อิทํ   วา   อกรณียนฺติ  อิติ  กรณียากรณีเย  โข  ปน  สจฺจโต
เถตโต   อนุปลพฺภิยมาเน   มุฏฺฐสฺสตีนํ   อนารกฺขานํ   วิหรตํ  น  โหติ
ปจฺจตฺตํ    สหธมฺมิโก   สมณวาโท   อยํ   โข   เม   ภิกฺขเว   เตสุ
สมณพฺราหฺมเณสุ   เอวํวาทีสุ   เอวํทิฏฺฐีสุ   ทุติโย   สหธมฺมิโก  นิคฺคโห
โหติ  ฯ  ตตฺร  ภิกฺขเว  เย  เต สมณพฺราหฺมณา เอวํวาทิโน เอวํทิฏฺฐิโน
ยงฺกิญฺจายํ    ปุริสปุคฺคโล    ปฏิสํเวเทติ    สุขํ    วา   ทุกฺขํ    วา
อทุกฺขมสุขํ   วา   สพฺพนฺตํ   อเหตุอปฺปจฺจยาติ    ตฺยาหํ   อุปสงฺกมิตฺวา
เอวํ   วทามิ  สจฺจํ  กิร  ตุเมฺห  อายสฺมนฺโต  เอวํวาทิโน  เอวํทิฏฺฐิโน
ยงฺกิญฺจายํ   ปุริสปุคฺคโล   ปฏิสํเวเทติ  สุขํ  วา  ทุกฺขํ  วา  อทุกฺขมสุขํ
วา  สพฺพนฺตํ  อเหตุอปฺปจฺจยาติ  ฯ  เต  เจ  เม  เอวํ  ปุฏฺฐา อามาติ
ปฏิชานนฺติ    ตฺยาหํ   เอวํ   วทามิ   เตนหายสฺมนฺโต   ปาณาติปาติโนั
ภวิสฺสนฺติ     อเหตุอปฺปจฺจยา     ฯเปฯ     มิจฺฉาทิฏฺฐิกา    ภวิสฺสนฺติ
อเหตุอปฺปจฺจยา  ฯ อเหตุ ๑ โข ปน ภิกฺขเว สารโต ปจฺจาคจฺฉตํ น โหติ
ฉนฺโท   วา   วายาโม   วา   อิทํ  วา  กรณียํ  อิทํ  วา  อกรณียนฺติ
อิติ   กรณียากรณีเย   โข   ปน   สจฺจโต   เถตโต   อนุปลพฺภิยมาเน
มุฏฺฐสฺสตีนํ  อนารกฺขานํ  วิหรตํ  น  โหติ  ปจฺจตฺตํ  สหธมฺมิโก สมณวาโท
อยํ   โข   เม  ภิกฺขเว  เตสุ  สมณพฺราหฺมเณสุ  เอวํวาทีสุ  เอวํทิฏฺฐีสุ
#๑ ม. อเหตุอปฺปจฺจยํ ฯ ยุ. อเหตุอปฺปจฺจยา ฯ
