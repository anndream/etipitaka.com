                อุปนียติ ชีวิตมปฺปมายย ๑
                ชรูปนีตสฺส น สนฺติ ตาณา
                เอตํ ภยํ มรเณ เปกฺขมาโน
                ปุญฺญานิ กยิราถ สุขาวหานิ ฯ
         โยธ กาเยน สญฺญโม       วาจาย อุท เจตสา
                ตํ ตสฺส เปตสฺส สุขาย โหติ
                ยํ ชีวมาโน ปกโรติ ปุญฺญนฺติ ฯ
     [๔๙๒]   ๕๓  อถโข  เทฺว  พฺราหฺมณา  ชิณฺณา  วุฑฺฒา  มหลฺลกา
อทฺธคตา    วโยอนุปฺปตฺตา    วีสวสฺสสติกา    ชาติยา   เยน   ภควา
เตนุปสงฺกมึสุ   อุปสงฺกมิตฺวา   ภควนฺตํ   อภิวาเทตฺวา  เอกมนฺตํ  นิสีทึสุ
เอกมนฺตํ   นิสินฺนา   โข  เต  พฺราหฺมณา  ภควนฺตํ  เอตทโวจจ  มยมสฺสุ
โภ    โคตม    พฺราหฺมณา    ชิณฺณา    วุฑฺฒา   มหลฺลกา   อทฺธคตา
วโยอนุปฺปตฺตา  วีสวสฺสสติกา  ชาติยา  เต  จมฺห อกตกลฺยาณา อกตกุสลา
อกตภีรุตฺตาณา   โอวทตุ   โน   ภวํ   โคตโม   อนุสาสตุ   โน   ภวํ
โคตโม  ยํ  อมฺหากํ  อสฺส  ทีฆรตฺตํ  หิตาย  สุขายาติ  ฯ  ตคฺฆ  ตุเมฺห
พฺราหฺมณา    ชิณฺณา    วุฑฺฒา    มหลฺลกา   อทฺธคตา   วโยอนุปฺปตฺตา
วีสวสฺสสติกา    ชาติยา    เต    จตฺถ    อกตกลฺยาณา    อกตกุสลา
อกตภีรุตฺตาณา  อาทิตฺโต  โข  อยํ  พฺราหฺมณา  โลโก  ชราย  พฺยาธินา
มรเณน  เอวํ  อาทิตฺเต  โข  ๒  พฺราหฺมณา  โลเก  ชราย  พฺยาธินา
มรเณน   โย  อิธ  กาเยน  สญฺญโม  วาจาย  สญฺญโม  มนสา  สญฺญโม
#๑ ม. ยุ. ชีวิตมปฺปมายุ ฯ  ๒ ยุ. โขสทฺโท นตฺถิ ฯ
