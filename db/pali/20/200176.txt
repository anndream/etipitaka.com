อเมตฺเตยฺโย  อเปตฺเตยฺโย  อสามญฺโญ  อพฺรหฺมญฺโญ  น กุเลเชฏฺฐาปจายี
อิมสฺส   เทโว   ทณฺฑํ   ปเณตูติ   ตเมนํ  ภิกฺขเว  ยโม  ราชา  ปฐมํ
เทวทูตํ   สมนุยุญฺชติ   สมนุคฺคาหติ   สมนุภาสติ   อมฺโภ  ปุริส  น  ตฺวํ
อทฺทส  มนุสฺเสสุ  ปฐมํ  เทวทูตํ  ปาตุภูตนฺติ  ฯ  โส  เอวมาห  นาทฺทสํ
ภนฺเตติ   ฯ  ตเมนํ  ภิกฺขเว  ยโม  ราชา  เอวมาห  อมฺโภ  ปุริส  น
ตฺวํ  อทฺทส  มนุสฺเสสุ  อิตฺถึ  วา  ปุริสํ  วา  อสีติกํ  วา นวุติกํ ๑ วา
วสฺสสติกํ   วา   ชาติยา   ชิณฺณํ   โคปานสิวงฺกํ   โภคฺคํ   ทณฺฑปรายนํ
ปเวธมานํ   คจฺฉนฺตํ   อาตุรํ   คตโยพฺพนํ   ขณฺฑทนฺตํ   ปลิตเกสํ  วิลูนํ
ขลิตสิรํ  ๒  วลิตํ  ติลกาหตคตฺตนฺติ  ฯ  โส  เอวมาห  อทฺทสํ  ภนฺเตติ
ตเมนํ   ภิกฺขเว   ยโม   ราชา   เอวมาห   อมฺโภ  ปุริส  ตสฺส  เต
วิญฺญุสฺส   สโต   มหลฺลกสฺส   น   เอตทโหสิ  อหํปิ  โขมฺหิ  ชราธมฺโม
ชรํ   อนตีโต   หนฺทาหํ  กลฺยาณํ  กโรมิ  กาเยน  วาจาย  มนสาติ  ฯ
โส   เอวมาห   นาสกฺขิสฺสํ   ภนฺเต   ปมาทสฺสํ   ภนฺเตติ   ฯ  ตเมนํ
ภิกฺขเว  ยโม  ราชา  เอวมาห  อมฺโภ ปุริส ปมาทวตาย น กลฺยาณมกาสิ
กาเยน    วาจาย   มนสา   ตคฺฆ   ตํ   ๔   อมฺโภ   ปุริส   ตถา
กริสฺสนฺติ   ยถาตํ   ปมตฺตํ   ตํ   โข  ปเนตํ  ปาปกมฺมํ  เนว  มาตรา
กตํ   น   ปิตรา   กตํ   น   ภาตรา   กตํ   น   ภคินิยา   กตํ  น
มิตฺตามจฺเจหิ   กตํ   น   ญาติสาโลหิเตหิ   กตํ  น  เทวตาหิ  กตํ  น
สมณพฺราหฺมเณหิ   กตํ   อถโข   ตยาเวตํ   ปาปกมฺมํ   กตํ   ตฺวญฺเญว
ตสฺส   วิปากํ   ปฏิสํเวทิสฺสสีติ  ฯ  ตเมนํ  ภิกฺขเว  ยโม  ราชา  ปฐมํ
#๑ ม. นาวุติกํ ฯ ๒ ม. ขลฺลิตสิรํ ฯ ยุ. ขลิตํ สิโรวลิตํ ฯ  ๓ ม. ปมาทตาย ฯ
#๔ ม. ยุ. ตฺวํ ฯ
