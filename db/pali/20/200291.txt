ธมฺมํ    สรณํ   คโต   สงฺฆํ   สรณํ   คโต   ปาณาติปาตา   ปฏิวิรโต
อทินฺนาทานา   ปฏิวิรโต   กาเมสุ   มิจฺฉาจารา   ปฏิวิรโต  มุสาวาทา
ปฏิวิรโต   สุราเมรยมชฺชปมาทฏฺฐานา   ปฏิวิรโต   สีลวา  กลฺยาณธมฺโม
วิคตมลมจฺเฉเรน   เจตสา   อคารํ   อชฺฌาวสติ   มุตฺตจาโค  ปยตปาณิ
โวสฺสคฺครโต  ยาจโยโค  ทานสํวิภาครโตติ  เทวตาปิสฺส ๑ วณฺณํ ภาสนฺติ
อสุกสฺมึ   นาม  คาเม  วา  นิคเม  วา  อิตฺถี  วา  ปุริโส  วา  พุทฺธํ
สรณํ   คโต   ฯเปฯ   ยาจโยโค   ทานสํวิภาครโตติ   อิทํ   โข   ตํ
อานนฺท    คนฺธชาตํ   ยสฺส   อนุวาตมฺปิ   คนฺโธ   คจฺฉติ   ปฏิวาตมฺปิ
คนฺโธ คจฺฉติ อนุวาตปฏิวาตมฺปิ คนฺโธ คจฺฉตีติ ฯ
               น ปุปฺผคนฺโธ ปฏิวาตเมติ
               น จนฺทนํ ตครมลฺลิกา วา
               สตญฺจ คนฺโธ ปฏิวาตเมติ
               สพฺพา ทิสา สปฺปุริโส ปวายตีติ ฯ
     [๕๒๐]  ๘๑  อถโข  อายสฺมา  อานนฺโท  เยน ภควา เตนุปสงฺกมิ
อุปสงฺกมิตฺวา    ภควนฺตํ    อภิวาเทตฺวา   เอกมนฺตํ   นิสีทิ   เอกมนฺตํ
นิสินฺโน   โข   อายสฺมา  อานนฺโท  ภควนฺตํ  เอตทโวจ  สมฺมุขา  เมตํ
ภนฺเต   ภควโต   สุตํ   สมฺมุขา   ปฏิคฺคหิตํ   ภควโต  อานนฺท  สิขิสฺส
อภิภู    นาม   สาวโก   พฺรหฺมโลเก   ฐิโต   สหสฺสีโลกธาตต   สเรน
วิญฺญาเปสีติ   ภควา   ปน  ภนฺเต  อรหํ  สมฺมาสมฺพุทฺโธ  กีวตกํ  ปโหติ
#๑ ยุ. เทวตาปิสฺส อมนุสฺสา ฯ
