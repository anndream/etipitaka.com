ตตฺถ  สาธุกํ  สมนุยุญฺเชยฺยํ  สมนุคฺคาเหยฺยํ  สมนุภาเสยฺยํ  โส  วต มยา
สาธุกํ   สมนุยุญฺชิยมาโน  สมนุคฺคาหิยมาโน  สมนุภาสิยมาโน  อฏฺฐานเมตํ
อนวกาโส   ยํ   โส   ติณฺณํ   ฐานานํ   นาญฺญตรํ   ฐานํ   นิคจฺเฉยฺย
อญฺเญน   วา   อญฺญํ   ปฏิจริสฺสติ  พหิทฺธา  กถํ  อปนาเมสฺสติ  โกปญฺจ
โทสญฺจ    อปฺปจฺจยญฺจ    ปาตุกริสฺสติ    ตุณฺหีภูโต    วา    มงฺกุภูโตa
ปตฺตกฺขนฺโธ   อโธมุโข   ปชฺฌายนฺโต  อปฺปฏิภาโณ  นิสีทิสฺสติ  เสยฺยถาปิ
สรโภ  ปริพฺพาชโก  โย  โข  มํ  ปริพฺพาชกา  เอวํ  วเทยฺย ขีณาสวสฺส
เต   ปฏิชานโต   อิเม   อาสวา   อปริกฺขีณาติ   ตมหํ   ตตฺถ  สาธุกํ
สมนุยุญฺเชยฺยํ   สมนุคฺคาเหยฺยํ   สมนุภาเสยฺยํ   โส   วต  มยา  สาธุกํ
สมนุยุญฺชิยมาโน     สมนุคฺคาหิยมาโน    สมนุภาสิยมาโน    อฏฺฐานเมตํ
อนวกาโส   ยํ   โส   ติณฺณํ   ฐานานํ   นาญฺญตรํ   ฐานํ   นิคจฺเฉยฺย
อญฺเญน   วา   อญฺญํ   ปฏิจริสฺสติ  พหิทฺธา  กถํ  อปนาเมสฺสติ  โกปญฺจ
โทสญฺจ    อปฺปจฺจยญฺจ    ปาตุกริสฺสติ    ตุณฺหีภูโต    วา    มงฺกุภูโต
ปตฺตกฺขนฺโธ   อโธมุโข   ปชฺฌายนฺโต  อปฺปฏิภาโณ  นิสีทิสฺสติ  เสยฺยถาปิ
สรโภ  ปริพฺพาชโก  โย  โข  มํ  ปริพฺพาชกา  เอวํ  วเทยฺย  ยสฺส โข
ปน   เต   อตฺถาย   ธมฺโม   เทสิโต   โส   น   นิยฺยาติ  ตกฺกรสฺส
สมฺมาทุกฺขกฺขยายาติ   ตมหํ   ตตฺถ  สาธุกํ  สมนุยุญฺเชยฺยํ  สมนุคฺคาเหยฺยํ
สมนุภาเสยฺยํ  โส  วต  มยา  สาธุกํ  สมนุยุญฺชิยมาโน  สมนุคฺคาหิยมาโน
สมนุภาสิยมาโน   อฏฺฐานเมตํ   อนวกาโส   ยํ   โส   ติณฺณํ   ฐานานํ
นาญฺญตรํ   ฐานํ   นิคจฺเฉยฺย   อญฺเญน  วา  อญฺญํ  ปฏิจริสฺสติ  พหิทฺธา
