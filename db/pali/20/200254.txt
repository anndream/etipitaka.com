ฐปนียํ     ปญฺหํ     ฐเปติ    เอวํ    สนฺตายํ    ภิกฺขเว    ปุคฺคโล
กจฺโฉ  โหติ  ฯ  กถาสมฺปโยเคน  ภิกฺขเว  ปุคฺคโล  เวทิตพฺโพ  ยทิ วา
กจฺโฉ   ยทิ   วา   อกจฺโฉติ   สจายํ  ภิกฺขเว  ปุคฺคโล  ปญฺหํ  ปุฏฺโฐ
สมาโน  ฐานฏฺฐาเน  น  สณฺฐาติ  ปริกปฺเป  น  สณฺฐาติ  อญฺญวาเท ๑
น    สณฺฐาติ    ปฏิปทาย    น   สณฺฐาติ   เอวํ   สนฺตายํ   ภิกฺขเว
ปุคฺคโล   อกจฺโฉ   โหติ  สเจ  ปนายํ  ภิกฺขเว  ปุคฺคโล  ปญฺหํ  ปุฏฺโฐ
สมาโน   ฐานฏฺฐาเน   สณฺฐาติ   ปริกปฺเป   สณฺฐาติ   อญฺญวาเท  ๒
สณฺฐาติ    ปฏิปทาย    สณฺฐาติ    เอวํ   สนฺตายํ   ภิกฺขเว   ปุคฺคโล
กจฺโฉ   โหติ   ฯ   กถาสมฺปโยเคน  ภิกฺขเว  ปุคฺคโล  เวทิตพฺโพ  ยทิ
วา   กจฺโฉ   ยทิ   วา   อกจฺโฉติ   สจายํ   ภิกฺขเว  ปุคฺคโล  ปญฺหํ
ปุฏฺโฐ    สมาโน   อญฺเญนาญฺญํ   ปฏิจรติ   พหิทฺธา   กถํ   อปนาเมติ
โกปญฺจ   โทสญฺจ   อปฺปจฺจยญฺจ   ปาตุกโรติ   เอวํ   สนฺตายํ  ภิกฺขเว
ปุคฺคโล   อกจฺโฉ   โหติ  สเจ  ปนายํ  ภิกฺขเว  ปุคฺคโล  ปญฺหํ  ปุฏฺโฐ
สมาโน   นาญฺเญนาญฺญํ   ปฏิจรติ   น   พหิทฺธา   กถํ   อปนาเมติ  น
โกปญฺจ   โทสญฺจ   อปฺปจฺจยญฺจ   ปาตุกโรติ   เอวํ   สนฺตายํ  ภิกฺขเว
ปุคฺคโล  กจฺโฉ  โหติ  ฯ  กถาสมฺปโยเคน  ภิกฺขเว  ปุคฺคโล  เวทิตพฺโพ
ยทิ   วา   กจฺโฉ  ยทิ  วา  อกจฺโฉติ  สจายํ  ภิกฺขเว  ปุคฺคโล  ปญฺหํ
ปุฏฺโฐ    สมาโน    อภิหรติ   อภิมทฺทติ   อนุปชคฺฆติ   ขลิตํ   คณฺหาติ
เอวํ    สนฺตายํ   ภิกฺขเว   ปุคฺคโล   อกจฺโฉ   โหติ   สเจ   ปนายํ
ภิกฺขเว   ปุคฺคโล   ปญฺหํ   ปุฏฺโฐ   สมาโน  น  อภิหรติ  น  อภิมทฺทติ
#๑-๒ ม. อญฺญาตวาเท ฯ
