วเทยฺย   หิตานุกมฺปี  มํ  วเทยฺย  โน  อหิตานุกมฺปี  สาธูติ  นํ  วเทยฺยํ
น    นํ    วิเหเสยฺยํ   ปสฺสมฺปิสฺส   ปฏิกเรยฺยํ   มชฺฌิโม   เจปิ   มํ
วเทยฺย   ...   นโว  เจปิ  มํ  วเทยฺย  หิตานุกมฺปี  มํ  วเทยฺย  โน
อหิตานุกมฺปี   สาธูติ   นํ   วเทยฺยํ   น   นํ   วิเหเสยฺยํ   ปสฺสมฺปิสฺส
ปฏิกเรยฺยํ    เอวํ    โข   ภิกฺขเว   สนฺตสนฺนิวาโส   โหติ   เอวญฺจ
สนฺโต สนฺนิวสนฺตีติ ฯ
     [๓๐๘]  ๖๒  ยสฺมึ  ภิกฺขเว  อธิกรเณ อุภโตวจีสํสาโร ทิฏฺฐิปลาโส
เจตโส   อาฆาโต   อปฺปจฺจโย   อนภิรทฺธิ   อชฺฌตฺตํ   อวูปสนฺตํ  โหติ
ตเสฺมตํ   ภิกฺขเว   อธิกรเณ  ปาฏิกงฺขํ  ทีฆตฺตาย  ขรตฺตาย  วาฬตฺตาย
สํวตฺติสฺสติ   ภิกฺขู  จ  น  ผาสส  วิหริสฺสนฺติ  ฯ  ยสฺมึ  จ  โข  ภิกฺขเว
อธิกรเณ   อุภโตวจีสํสาโร   ทิฏฺฐิปลาโส  เจตโส  อาฆาโต  อปฺปจฺจโย
อนภิรทฺธิ    อชฺฌตฺตํ   สุวูปสนฺตํ   โหติ   ตเสฺมตํ   ภิกฺขเว   อธิกรเณ
ปาฏิกงฺขํ   น   ทีฆตฺตาย   ขรตฺตาย   วาฬตฺตาย  สํวตฺติสฺสติ  ภิกฺขู  จ
ผาสส วิหริสฺสนฺตีติ ฯ
                    ปุคฺคลวคฺโค ปฐโม ฯ
     [๓๐๙]  ๖๓  เทฺวมานิ  ภิกฺขเว  สุขานิ  กตมานิ  เทฺว  คิหิสุขญฺจ
ปพฺพชฺชาสุขญฺจ  ๑  อิมานิ  โข  ภิกฺขเว  เทฺว  สุขานิ เอตทคฺคํ ภิกฺขเว
อิเมสํ ทฺวินฺนํ สุขานํ ยทิทํ ปพฺพชฺชาสุขนฺติ ๒ ฯ
     [๓๑๐]  ๖๔  เทฺวมานิ  ภิกฺขเว  สุขานิ  กตมานิ  เทฺว กามสุขญฺจ
เนกฺขมฺมสุขญฺจ   อิมานิ   โข  ภิกฺขเว  เทฺว  สุขานิ  เอตทคฺคํ  ภิกฺขเว
#๑-๒ ม. ปพฺพชิตสุขญฺจ ฯ
