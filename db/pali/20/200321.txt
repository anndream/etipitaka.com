ทุกฺขสฺส  อนฺตกิริยาย  ฯ  อิธ  ภิกฺขเว  เอกจฺจสฺส ปุคฺคลสฺส อปฺปมตฺตกมฺปิ
ปาปกมฺมํ    กตํ   ตเมนํ   นิรยํ   อุปเนติ   ฯ   อิธ   ปน   ภิกฺขเว
เอกจฺจสฺส  ปุคฺคลสฺส  ตาทิสํเยว  อปฺปมตฺตกํ ปาปกมฺมํ กตํ ทิฏฺฐธมฺมเวทนียํ
โหติ    นานุปิ    ขายติ   [๑]-   พหุเทว   ฯ   กถํรูปสฺส   ภิกฺขเว
ปุคฺคลสฺส   อปฺปมตฺตกมฺปิ   ปาปกมฺมํ   กตํ   ตเมนํ   นิรยํ  อุปเนติ  ฯh
อิธ   ภิกฺขเว   เอกจฺโจ   ปุคฺคโล   อภาวิตกาโย   โหติ  อภาวิตสีโล
อภาวิตจิตฺโต   อภาวิตปญฺโญ   ปริตฺโต   อปฺปตุโม   ๒  อปฺปทุกฺขวิหารี
เอวรูปสฺส   ภิกฺขเว   ปุคฺคลสฺส   อปฺปมตฺตกมฺปิ   ปาปกมฺมํ  กตํ  ตเมนํ
นิรยํ   อุปเนติ  ฯ  กถํรูปสฺส  ภิกฺขเว  ปุคฺคลสฺส  ตาทิสํเยว  อปฺปมตฺตกํ
ปาปกมฺมํ   กตํ  ทิฏฺฐธมฺมเวทนียํ  โหติ  นานุปิ  ขายติ  พหุเทว  ฯ  อิธ
ภิกฺขเว   เอกจฺโจ  ปุคฺคโล  ภาวิตกาโย  โหติ  ภาวิตสีโล  ภาวิตจิตฺโต
ภาวิตปญฺโญ  อปริตฺโต  มหตฺตา  ๓  อปฺปมาณวิหารี  เอวรูปสฺส  ภิกฺขเวh
ปุคฺคลสฺส   ตาทิสํเยว  อปฺปมตฺตกํ  ปาปกมฺมํ  กตํ  ทิฏฺฐธมฺมเวทนียํ  โหติ
นานุปิ  ขายติ  พหุเทว  ฯ  เสยฺยถาปิ ภิกฺขเว ปุริโส โลณผลํ ๔ ปริตฺเต
อุทกมลฺลเก   ๕  ปกฺขิเปยฺย  ตํ  กึ  มญฺญถ  ภิกฺขเว  อปินุ  ตํ  ปริตฺตํ
อุทกมลฺลเก  อุทกํ  อมุนา  โลณผเลน  ๖  โลณํ อสฺส อเปยฺยนฺติ ฯ เอวํ
ภนฺเต  ฯ  ตํ  กิสฺส  เหตุ  ฯ  อทท  หิ  ภนฺเต  ปริตฺตํ อุทกมลฺลเก อุทกํ
ตํ   อมุนา  โลณผเลน  โลณํ  อสฺส  อเปยฺยนฺติ  ฯ  เสยฺยถาปิ  ภิกฺขเว
#๑ ม. กึ ฯ อิโต ปรํ อีทิสเมว ฯ ๒ ม. ยุ. อปฺปาตุโม ฯ อิโต ปรํ อีทิสเมว ฯ
#๓ ม. มหตฺโต ฯ ๔ ม. โลณกปลลํ ฯ  ๕ ม. อุทกกปลฺลเก ฯ อิโต ปรํ อีทิสเมว ฯ
#๖ ม. โลณกปลฺเลน ฯ อิโต ปรํ อีทิสเมว ฯ
