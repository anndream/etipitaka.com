                    อาปายิกวคฺโค ทุติโย
     [๕๕๓]  ๑๑๔  ตโยเม  ภิกฺขเว  อาปายิกา  เนรยิกา อิทมปฺปหาย
กตเม  ตโย  โย  จ อพฺรหฺมจารี อพฺรหฺมจาริปฏิญฺโญ โย จ สุทฺธพฺรหฺมจารึ
สุทฺธํ   พฺรหฺมจริยํ   จรนฺตํ  อมูลเกน  พฺรหฺมจริเยน  อนุทฺธํเสติ  โยจายํ
เอวํวาที  เอวํทิฏฺฐิ   นตฺถิ  กาเมสุ  โทโสติ  โส  ๑ กาเมสุ ปาตพฺยตํ
อาปชฺชติ อิเม โข ภิกฺขเว ตโย อาปายิกา เนรยิกา อิทมปฺปหายาติ ฯ
     [๕๕๔]  ๑๑๕  ติณฺณํ  ภิกฺขเว  ปาตุภาโว  ทุลฺลโภ โลกสฺมึ กตเมสํ
ติณฺณํ    ตถาคตสฺส    ภิกฺขเว   อรหโต   สมฺมาสมฺพุทฺธสฺส   ปาตุภาโว
ทุลฺลโภ   โลกสฺมึ   ตถาคตปฺปเวทิตสฺส   ธมฺมวินยสฺส  เทเสตา  ปุคฺคโล
ทุลฺลโภ    โลกสฺมึ    กตญฺญู    กตเวที   ปุคฺคโล   ทุลฺลโภ   โลกสฺมึ
อิเมสํ โข ภิกฺขเว ติณฺณํ ปาตุภาโว ทุลฺลโภ โลกสฺมินฺติ ฯ
     [๕๕๕]  ๑๑๖  ตโยเม  ภิกฺขเว ปุคฺคลา สนฺโต สํวิชฺชมานา โลกสฺมึ
กตเม   ตโย   สุปฺปเมยฺโย   ทุปฺปเมยฺโย   อปฺปเมยฺโย  ฯ  กตโม  จ
ภิกฺขเว  ปุคฺคโล  สุปฺปเมยฺโย  อิธ  ภิกฺขเว  เอกจฺโจ  ปุคฺคโล  อุทฺธโต
โหติ   อุนฺนโฬ   จปโล   มุขโร   วิกิณฺณวาโจ   มุฏฺฐสฺสติ  อสมฺปชาโน
อสมาหิโต   วิพฺภนฺตจิตฺโต   ปากตินฺทฺริโย  อยํ  วุจฺจติ  ภิกฺขเว  ปุคฺคโล
สุปฺปเมยฺโย  ฯ  กตโม  จ  ภิกฺขเว  ปุคฺคโล  ทุปฺปเมยฺโย  อิธ  ภิกฺขเว
เอกจฺโจ  ปุคฺคโล   อนุทฺธโต โหติ อนุนฺนโฬ อจปโล อมุขโร อวิกิณฺณวาโจ
อุปฏฺฐิตสฺสติ     สมฺปชาโน    สมาหิโต    เอกคฺคจิตฺโต    สํวุตินฺทฺริโย
#๑ ม. ตาย ฯ
