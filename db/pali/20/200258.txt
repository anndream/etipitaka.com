วา   ราโค   ปหียตีติ   ฯ   อสุภนิมิตฺตนฺติสฺส  วจนียํ  ตสฺส  อสุภนิมิตฺตํ
โยนิโส   มนสิกโรโต  อนุปฺปนฺโน  เจว  ราโค  นุปฺปชฺชติ  อุปฺปนฺโน  จ
ราโค  ปหียติ  อยํ  โข  อาวุโส  เหตุ  อยํ  ปจฺจโย  เยน  อนุปฺปนฺโน
วา  ราโค  นุปฺปชฺชติ  อุปฺปนฺโน  วา  ราโค  ปหียตีติ  ฯ  โก ปนาวุโส
เหตุ   โก  ปจฺจโย  เยน  อนุปฺปนฺโน  วา  โทโส  นุปฺปชฺชติ  อุปฺปนฺโน
วา   โทโส   ปหียตีติ   ฯ   เมตฺตา   เจโตวิมุตฺตีติสฺส   วจนียํ  ตสฺส
เมตฺตํ   เจโตวิมุตฺตึ   โยนิโส   มนสิกโรโต   อนุปฺปนฺโน  เจว  โทโส
นุปฺปชฺชติ  อุปฺปนฺโน  จ  โทโส  ปหียติ  ๑  อยํ  โข  อาวุโส เหตุ อยํ
ปจฺจโย   เยน   อนุปฺปนฺโน   วา   โทโส   นุปฺปชฺชติ   อุปฺปนฺโน  วา
โทโส  ปหียตีติ  ฯ  โก  ปนาวุโส  เหตุ  โก  ปจฺจโย  เยน อนุปฺปนฺโน
วา   โมโห   นุปฺปชฺชติ   อุปฺปนฺโน   วา  โมโห  ปหียตีติ  ฯ  โยนิโส
มนสิกาโรติสฺส   วจนียํ   ตสฺส   โยนิโส  มนสิกโรโต  อนุปฺปนฺโน  เจว
โมโห   นุปฺปชฺชติ   อุปฺปนฺโน   จ   โมโห   ปหียติ  อยํ  โข  อาวุโส
เหตุ   อยํ  ปจฺจโย  เยน  อนุปฺปนฺโน  วา  โมโห  นุปฺปชฺชติ  อุปฺปนฺโน
วา โมโห ปหียตีติ ฯ
     [๕๐๙]  ๗๐   ตีณีมานิ  ภิกฺขเว  อกุสลมูลานิ  กตมานิ  ตีณิ โลโภ
อกุสลมูลํ   โทโส   อกุสลมูลํ   โมโห   อกุสลมูลํ   ฯ   ยทปิ  ภิกฺขเว
โลโภ   ตทปิ  อกุสลํ  ๒  ยทปิ  ลุทฺโธ  อภิสงฺขโรติ  กาเยน  วาจาย
มนสา   ตทปิ   อกุสลํ  ยทปิ  ลุทฺโธ  โลเภน  อภิภูโต  ปริยาทินฺนจิตฺโต
ปรสฺส  อสตา  ทุกฺขํ  อุปทหติ  ๓  วเธน  วา  พนฺเธน วา ชานิยา วา
#๑ ยุ. ปหียตีติ ฯ ๒ โป. ม. อกุสลมูลํ ฯ อิโต ปรํ อีทิสเมว ฯ ๓ ม. อุปฺปาทยติ ฯ
#อิโต ปรํ อีทิสเมว ฯ
