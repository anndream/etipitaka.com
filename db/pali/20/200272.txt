อหมฺปชฺช   อิมญฺจ   รตฺตึ  อิมญฺจ  ทิวสํ  อพฺรหฺมจริยํ  ปหาย  พฺรหฺมจารี
อาราจารี  วิรโต  เมถุนา  คามธมฺมา  อิมินาปิ  องฺเคน อรหตํ อนุกโรมิ
อุโปสโถ   จ  เม  อุปวุตฺโถ  ภวิสฺสติ  ฯ  ยาวชีวํ  อรหนฺโต  มุสาวาทํ
ปหาย   มุสาวาทา   ปฏิวิรตา   สจฺจวาที  สจฺจสนฺธา  เถตา  ปจฺจยิกา
อวิสํวาทกา   โลกสฺส   อหมฺปชฺช  อิมญฺจ  รตฺตึ  อิมญฺจ  ทิวสํ  มุสาวาทํ
ปหาย   มุสาวาทา   ปฏิวิรโต   สจฺจวาที  สจฺจสนฺโธ  เถโต  ปจฺจยิโก
อวิสํวาทโก   โลกสฺส   อิมินาปิ   องฺเคน   อรหตํ  อนุกโรมิ  อุโปสโถ
จ  เม  อุปวุตฺโถ  ภวิสฺสติ  ฯ ยาวชีวํ อรหนฺโต สุราเมรยมชฺชปมาทฏฺฐานํ
ปหาย   สุราเมรยมชฺชปมาทฏฺฐานา   ปฏิวิรตา   อหมฺปชฺช  อิมญฺจ  รตฺตึ
อิมญฺจ  ทิวสํ  สุราเมรยมชฺชปมาทฏฺฐานํ  ปหาย สุราเมรยมชฺชปมาทฏฺฐานา
ปฏิวิรโต   อิมินาปิ   องฺเคน   อรหตํ   อนุกโรมิ   อุโปสโถ   จ  เม
อุปวุตฺโถ  ภวิสฺสติ  ฯ  ยาวชีวํ  อรหนฺโต  เอกภตฺติกา  รตฺตูปรตา วิรตา
วิกาลโภชนา   อหมฺปชฺช   อิมญฺจ   รตฺตึ   อิมญฺจ   ทิวสํ   เอกภตฺติโก
รตฺตูปรโต   วิรโต   วิกาลโภชนา   อิมินาปิ  องฺเคน  อรหตํ  อนุกโรมิ
อุโปสโถ    จ    เม   อุปวุตฺโถ   ภวิสฺสติ   ฯ   ยาวชีวํ   อรหนฺโต
นจฺจคีตวาทิตวิสูกทสฺสนา มาลาคนฺธวิเลปนธารณมณฺฑนวิภูสนฏฺฐานา
ปฏิวิรตา  อหมฺปชฺช  อิมญฺจ  รตฺตึ  อิมญฺจ  ทิวสํ  นจฺจคีตวาทิตวิสูกทสฺสนา
มาลาคนฺธวิเลปนธารณมณฺฑนวิภูสนฏฺฐานา    ปฏิวิรโต   อิมินาปิ   องฺเคน
อรหตํ   อนุกโรมิ   อุโปสโถ   จ  เม  อุปวุตฺโถ  ภวิสฺสติ  ฯ  ยาวชีวํ
อรหนฺโต   อุจฺจาสยนมหาสยนํ   ปหาย   อุจฺจาสยนมหาสยนา   ปฏิวิรตา
