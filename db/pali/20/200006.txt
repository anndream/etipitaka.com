อภาวิตํ   อกมฺมนิยํ   โหติ   ยถยิทํ   ภิกฺขเว   จิตฺตํ   จิตฺตํ   ภิกฺขเว
อภาวิตํ อกมฺมนิยํ โหตีติ ฯ
     [๒๓]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํ
ภาวิตํ    กมฺมนิยํ    โหติ   ยถยิทํ   ภิกฺขเว   จิตฺตํ   จิตฺตํ   ภิกฺขเว
ภาวิตํ กมฺมนิยํ โหตีติ ฯ
     [๒๔]   นาหํ  ภิกฺขเว   อญฺญํ  เอกธมฺมํปิ  สมนุปสฺสามิ  ยํ  เอวํ
อภาวิตํ   มหโต   อนตฺถาย   สํวตฺตติ   ยถยิทํ   ภิกฺขเว   จิตฺตํ  จิตฺตํ
ภิกฺขเว อภาวิตํ มหโต อนตฺถาย สํวตฺตตีติ ฯ
     [๒๕]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํ
ภาวิตํ    มหโต   อตฺถาย   สํวตฺตติ   ยถยิทํ   ภิกฺขเว   จิตฺตํ   จิตฺตํ
ภิกฺขเว ภาวิตํ มหโต อตฺถาย สํวตฺตตีติ ฯ
     [๒๖]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํ
อภาวิตํ   อปาตุภูตํ   มหโต   อนตฺถาย  สํวตฺตติ  ยถยิทํ  ภิกฺขเว  จิตฺตํ
จิตฺตํ ภิกฺขเว อภาวิตํ อปาตุภูตํ มหโต อนตฺถาย สํวตฺตตีติ ฯ
     [๒๗]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํ
ภาวิตํ   ปาตุภูตํ   มหโต   อตฺถาย   สํวตฺตติ   ยถยิทํ   ภิกฺขเว  จิตฺตํ
จิตฺตํ ภิกฺขเว ภาวิตํ ปาตุภูตํ มหโต อตฺถาย สํวตฺตตีติ ฯ
     [๒๘]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํ
อภาวิตํ   อพหุลีกตํ   มหโต   อนตฺถาย  สํวตฺตติ  ยถยิทํ  ภิกฺขเว  จิตฺตํ
จิตฺตํ ภิกฺขเว อภาวิตํ อพหุลีกตํ มหโต อนตฺถาย สํวตฺตตีติ ฯ
