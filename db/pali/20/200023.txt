     [๑๑๓]   อชฺฌตฺติกํ   ภิกฺขเว  องฺคนฺติ  กริตฺวา  นาญฺญํ  เอกงฺคํปิ
สมนุปสฺสามิ   ยํ   เอวํ   มหโต   อนตฺถาย   สํวตฺตติ  ยถยิทํ  ภิกฺขเว
อนุโยโค   อกุสลานํ   ธมฺมานํ   อนนุโยโค  กุสลานํ  ธมฺมานํ  อนุโยโค
ภิกฺขเว   อกุสลานํ   ธมฺมานํ   อนนุโยโค   กุสลานํ   ธมฺมานํ   มหโต
อนตฺถาย สํวตฺตตีติ ฯ
     [๑๑๔]   อชฺฌตฺติกํ   ภิกฺขเว  องฺคนฺติ  กริตฺวา  นาญฺญํ  เอกงฺคํปิ
สมนุปสฺสามิ  ยํ  เอวํ  มหโต  อตฺถาย  สํวตฺตติ  ยถยิทํ ภิกฺขเว อนุโยโค
กุสลานํ  ธมฺมานํ  อนนุโยโค  อกุสลานํ  ธมฺมานํ อนุโยโค ภิกฺขเว กุสลานํ
ธมฺมานํ อนนุโยโค อกุสลานํ ธมฺมานํ มหโต อตฺถาย สํวตฺตตีติ ฯ
     [๑๑๕]  นาหํ  ภิกฺขเว  อญฺญํ  เอกธมฺมํปิ  สมนุปสฺสามิ  โย  เอวํ
สทฺธมฺมสฺส   สมฺโมสาย  อนฺตรธานาย  สํวตฺตติ  ยถยิทํ  ภิกฺขเว  ปมาโท
ปมาโท ภิกฺขเว สทฺธมฺมสฺส สมฺโมสาย อนฺตรธานาย สํวตฺตตีติ ฯ
     [๑๑๖]   นาหํ   ภิกฺขเว   อญฺญํ   เอกธมฺมํปิ   สมนุปสฺสามิ  โย
เอวํ   สทฺธมฺมสฺส   ฐิติยา  อสมฺโมสาย  อนนฺตรธานาย  สํวตฺตติ  ยถยิทํ
ภิกฺขเว  อปฺปมาโท  อปฺปมาโท  ภิกฺขเว  สทฺธมฺมสฺส  ฐิติยา  อสมฺโมสาย
อนนฺตรธานาย สํวตฺตตีติ ฯ
     [๑๑๗]  นาหํ  ภิกฺขเว  อญฺญํ  เอกธมฺมํปิ  สมนุปสฺสามิ  โย  เอวํ
สทฺธมฺมสฺส   สมฺโมสาย  อนฺตรธานาย  สํวตฺตติ  ยถยิทํ  ภิกฺขเว  โกสชฺชํ
โกสชฺชํ ภิกฺขเว สทฺธมฺมสฺส สมฺโมสาย อนฺตรธานาย สํวตฺตตีติ ฯ
     [๑๑๘]   นาหํ   ภิกฺขเว   อญฺญํ   เอกธมฺมํปิ   สมนุปสฺสามิ  โย
