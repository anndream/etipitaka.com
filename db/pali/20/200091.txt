นปฺปชานนฺติ   อยํ   ทุกฺขนิโรธคามินี   ปฏิปทาติ   ยถาภูตํ   นปฺปชานนฺติ
อยํ  วุจฺจติ  ภิกฺขเว  อนริยา  ปริสา  ฯ  กตมา จ ภิกฺขเว อริยา ปริสา
อิธ   ภิกฺขเว   ยสฺสํ   ปริสายํ  ภิกฺขู  อิทํ  ทุกฺขนฺติ  ยถาภูตํ  ปชานนฺติ
อยํ   ทุกฺขสมุทโยติ   ยถาภูตํ   ปชานนฺติ   อยํ   ทุกฺขนิโรโธติ  ยถาภูตํ
ปชานนฺติ   อยํ   ทุกฺขนิโรธคามินี   ปฏิปทาติ   ยถาภูตํ   ปชานนฺติ  อยํ
วุจฺจติ   ภิกฺขเว   อริยา  ปริสา  ฯ  อิมา  โข  ภิกฺขเว  เทฺว  ปริสา
เอตทคฺคํ ภิกฺขเว อิมาสํ ทฺวินฺนํ ปริสานํ ยทิทํ อริยา ปริสาติ ฯ
     [๒๙๑]  ๔๕  เทฺวมา  ภิกฺขเว  ปริสา  กตมา เทฺว ปริสกสโฏ ๑
จ   ปริสมณฺโฑ   จ   ฯ  กตโม  จ  ภิกฺขเว  ปริสกสโฏ  อิธ  ภิกฺขเว
ยสฺสํ   ปริสายํ   ภิกฺขู  ฉนฺทาคตึ  คจฺฉนฺติ  โทสาคตึ  คจฺฉนฺติ  โมหาคตึ
คจฺฉนฺติ   ภยาคตึ   คจฺฉนฺติ   อยํ   วุจฺจติ   ภิกฺขเว   ปริสกสโฏ   ฯ
กตโม   จ   ภิกฺขเว   ปริสมณฺโฑ   อิธ  ภิกฺขเว  ยสฺสํ  ปริสายํ  ภิกฺขู
น   ฉนฺทาคตึ   คจฺฉนฺติ   น  โทสาคตึ  คจฺฉนฺติ  น  โมหาคตึ  คจฺฉนฺติ
น   ภยาคตึ   คจฺฉนฺติ  อยํ  วุจฺจติ  ภิกฺขเว  ปริสมณฺโฑ  ฯ  อิมา  โข
ภิกฺขเว   เทฺว   ปริสา   เอตทคฺคํ   ภิกฺขเว   อิมาสํ  ทฺวินฺนํ  ปริสานํ
ยทิทํ ปริสมณฺโฑติ ฯ
     [๒๙๒]  ๔๖  เทฺวมา  ภิกฺขเว  ปริสา  กตมา เทฺว อุกฺกาจิตวินีตา
ปริสา  โน  ปฏิปุจฺฉาวินีตา  ปฏิปุจฺฉาวินีตา  ปริสา  โน อุกฺกาจิตวินีตา ฯ
กตมา   จ   ภิกฺขเว   อุกฺกาจิตวินีตา  ปริสา  โน  ปฏิปุจฺฉาวินีตา  อิธ
ภิกฺขเว  ยสฺสํ  ปริสายํ  ภิกฺขู  เย  เต  สุตฺตนฺตา ตถาคตภาสิตา คมฺภีรา
#๑ ม. ปริสากสโฏ จ ปริสามณฺโฑ จ ฯ
