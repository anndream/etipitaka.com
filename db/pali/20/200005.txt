ปหียติ    ยถยิทํ    ภิกฺขเว   เมตฺตา   เจโตวิมุตฺติ   เมตฺตํ   ภิกฺขเว
เจโตวิมุตฺตึ  โยนิโส  มนสิกโรโต  อนุปฺปนฺโน  เจว  พฺยาปาโท นุปฺปชฺชติ
อุปฺปนฺโน จ พฺยาปาโท ปหียตีติ ฯ
     [๑๙]   นาหํ   ภิกฺขเว   อญฺญํ   เอกธมฺมํปิ   สมนุปสฺสามิ  เยน
อนุปฺปนฺนํ   วา   ถีนมิทฺธํ   นุปฺปชฺชติ   อุปฺปนฺนํ   วา   ถีนมิทฺธํ  ปหียติ
ยถยิทํ   ภิกฺขเว   อารมฺภธาตุ   นิกฺกมธาตุ  ปรกฺกมธาตุ  อารทฺธวิริยสฺส
ภิกฺขเว    อนุปฺปนฺนญฺเจว    ถีนมิทฺธํ   นุปฺปชฺชติ   อุปฺปนฺนญฺจ   ถีนมิทฺธํ
ปหียตีติ ฯ
     [๒๐]   นาหํ   ภิกฺขเว   อญฺญํ   เอกธมฺมํปิ   สมนุปสฺสามิ  เยน
อนุปฺปนฺนํ  วา  อุทฺธจฺจกุกฺกุจฺจํ  นุปฺปชฺชติ  อุปฺปนฺนํ วา อุทฺธจฺจกุกฺกุจฺจํ
ปหียติ     ยถยิทํ     ภิกฺขเว    เจตโส    วูปสโม    วูปสนฺตจิตฺตสฺส
ภิกฺขเว     อนุปฺปนฺนญฺเจว    อุทฺธจฺจกุกฺกุจฺจํ    นุปฺปชฺชติ    อุปฺปนฺนญฺจ
อุทฺธจฺจกุกฺกุจฺจํ ปหียตีติ ฯ
     [๒๑]   นาหํ   ภิกฺขเว    อญฺญํ   เอกธมฺมํปิ  สมนุปสฺสามิ  เยน
อนุปฺปนฺนา   วา   วิจิกิจฺฉา  นุปฺปชฺชติ  อุปฺปนฺนา  วา  วิจิกิจฺฉา  ปหียติ
ยถยิทํ   ภิกฺขเว   โยนิโส   มนสิกาโร   โยนิโส  ภิกฺขเว  มนสิกโรโต
อนุปฺปนฺนา    เจว    วิจิกิจฺฉา   นุปฺปชฺชติ   อุปฺปนฺนา   จ   วิจิกิจฺฉา
ปหียตีติ ฯ
                    วคฺโค ๑ ทุติโย ฯ
     [๒๒]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํ
#๑ ม. ยุ. นีวรณปฺปหานวคฺโค ฯ
