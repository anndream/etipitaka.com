อปฺปหีนํ   โหติ   มจฺฉรี   จ   โหติ   มจฺเฉรมลญฺจสฺส   อปฺปหีนํ  โหติ
อิเมหิ   โข   ภิกฺขเว   ตีหิ   ธมฺเมหิ  สมนฺนาคโต  อิเม  ตโย  มเล
อปฺปหาย   ยถาภตํ   นิกฺขิตฺโต  เอวํ  นิรเย  ฯ  ตีหิ  ภิกฺขเว  ธมฺเมหิ
สมนฺนาคโต  ตโย  มเล  ปหาย  ยถาภตํ  นิกฺขิตฺโต  เอวํ สคฺเค กตเมหิ
ตีหิ   สีลวา   จ   โหติ   ทุสฺสีลฺยมลญฺจสฺส   ปหีนํ   โหติ  อนิสฺสุกี  จ
โหติ   อิสฺสามลญฺจสฺส   ปหีนํ  โหติ  อมจฺฉรี  จ  โหติ  มจฺเฉรมลญฺจสฺส
ปหีนํ    โหติ    อิเมหิ   โข   ภิกฺขเว   ตีหิ   ธมฺเมหิ   สมนฺนาคโต
อิเม ตโย มเล ปหาย ยถาภตํ นิกฺขิตฺโต เอวํ สคฺเคติ ฯ
                    พาลวคฺโค ปฐโม ฯ
                        ตสฺสุทฺทานํ
         ภยลกฺขณา ๑ จินฺตา จ    อจฺจยญฺจ อโยนิโส
         อกุสลญฺจ สาวชฺชํ         สพฺยาปชฺฌํ ๒ ขตํ มลนฺติ ฯ
                      ____________
                    รถการวคฺโค ทุติโย
     [๔๕๐]  ๑๑  ตีหิ  ภิกฺขเว  ธมฺเมหิ  สมนฺนาคโต ญาตโก ๓ ภิกฺขุ
พหุชนาหิตาย   ปฏิปนฺโน   โหติ  พหุชนาสุขาย  พหุโน  ชนสฺส  อนตฺถาย
อหิตาย     ทุกฺขาย    เทวมนุสฺสานํ    กตเมหิ    ตีหิ    อนนุโลมิเก
กายกมฺเม   สมาทเปติ  อนนุโลมิเก  วจีกมฺเม  สมาทเปติ  อนนุโลมิเกสุ
ธมฺเมสุ   สมาทเปติ   อิเมหิ   โข  ภิกฺขเว  ตีหิ  ธมฺเมหิ  สมนฺนาคโต
ญาตโก  ๔  ภิกฺขุ  พหุชนาหิตาย  ปฏิปนฺโน  โหติ  พหุชนาสุขาย  พหุโน
#๑ ม. ภยํ ลกฺขณจินฺตี จ ฯ ๒ ม. สพฺยาพชฺฌํ ฯ ๓-๔  ม. ญาโต ฯ
