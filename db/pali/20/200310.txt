อธิจิตฺตสิกฺขาสมาทาเน  ติพฺโพ โน ฉนฺโท ภวิสฺสติ อธิปญฺญาสิกฺขาสมาทาเนติ
เอวญฺหิ โว ภิกฺขเว สิกฺขิตพฺพนฺติ ฯ
     [๕๓๓]  ๙๔  ตีณีมานิ  ภิกฺขเว  อญฺญติตฺถิยา ปริพฺพาชกา ปวิเวกานิ
ปญฺญาเปนฺติ  กตมานิ  ตีณิ  จีวรปวิเวกํ ปิณฺฑปาตปวิเวกํ เสนาสนปวิเวกํ ฯ
ตตฺรีทํ     ภิกฺขเว     อญฺญติตฺถิยา     ปริพฺพาชกา     จีวรปวิเวกสฺมึ
ปญฺญาเปนฺติ   สาณานิปิ   ธาเรนฺติ   มสาณานิปิ   ธาเรนฺติ  ฉวทุสฺสานิปิฎ
ธาเรนฺติ  ปํสุกูลานิปิ  ธาเรนฺติ ติรีฏกานิปิ ธาเรนฺติ อชินานิปิ ๑ ธาเรนฺติ
อชินกฺขิปมฺปิ  ธาเรนฺติ  กุสจีรมฺปิ  ธาเรนฺติ วากจีรมฺปิ ธาเรนฺติ ผลกจีรมฺปิ
ธาเรนฺติ   เกสกมฺพลมฺปิ  ธาเรนฺติ  วาลกมฺพลมฺปิ  ธาเรนฺติ  อุลูกปกฺขมฺปิ
ธาเรนฺติ     อิทํ     โข     ภิกฺขเว     อญฺญติตฺถิยา    ปริพฺพาชกา
จีวรปวิเวกสฺมึ  ปญฺญาเปนฺติ  ฯ  ตตฺรีทํ  ภิกฺขเว  อญฺญติตฺถิยา ปริพฺพาชกา
ปิณฺฑปาตปวิเวกสฺมึ   ปญฺญาเปนฺติ   สากภกฺขาปิ   โหนฺติ   สามากภกฺขาปิ
โหนฺติ   นิวารภกฺขาปิ   โหนฺติ  ททฺทุลภกฺขาปิ  โหนฺติ  หฏภกฺขาปิ  โหนฺติ
กณภกฺขาปิ    โหนฺติ   อาจามภกฺขาปิ   โหนฺติ   ปิญฺญากภกฺขาปิ   โหนฺติ
ติณภกฺขาปิ   โหนฺติ   โคมยภกฺขาปิ   โหนฺติ   วนมูลผลาหารา  ยาเปนฺติ
ปวตฺตผลโภชี  อิทํ  โข ภิกฺขเว อญฺญติตฺถิยา ปริพฺพาชกา ปิณฺฑปาตปวิเวกสฺมึ
ปญฺญาเปนฺติ     ฯ    ตตฺรีทํ    ภิกฺขเว    อญฺญติตฺถิยา    ปริพฺพาชกา
เสนาสนปวิเวกสฺมึ    ปญฺญาเปนฺติ   อรญฺญํ   รุกฺขมูลํ   สุสานํ   วนปตฺถํ
อพฺโภกาสํ   ปลาลปุญฺชํ   ภุสาคารํ   อิทํ   โข   ภิกฺขเว   อญฺญติตฺถิยา
ปริพฺพาชกา   เสนาสนปวิเวกสฺมึ   ปญฺญาเปนฺติ  ฯ  อิมานิ  โข  ภิกฺขเว
#๑ ม. อชินมฺปิ ฯ
