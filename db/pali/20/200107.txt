อวินเย   อวินยสญฺญี   โย   จ   วินเย  วินยสญฺญี  อิเม  โข  ภิกฺขเว
เทฺว ปณฺฑิตาติ ฯ
     [๓๕๓]  ๑๐๗  ทฺวินฺนํ  ภิกฺขเว  อาสวา  วฑฺฒนฺติ  กตเมสํ  ทฺวินฺนํ
โย   จ   นกุกฺกุจฺจายิตพฺพํ   กุกฺกุจฺจายติ   โย   จ  กุกฺกุจฺจายิตพฺพํ  น
กุกฺกุจฺจายติ อิเมสํ โข ภิกฺขเว ทฺวินฺนํ อาสวา วฑฺฒนฺตีติ ฯ
     [๓๕๔]   ๑๐๘   ทฺวินฺนํ   ภิกฺขเว  อาสวา  น  วฑฺฒนฺติ  กตเมสํ
ทฺวินฺนํ    โย    จ    นกุกฺกุจฺจายิตพฺพํ   น   กุกฺกุจฺจายติ    โย   จ
กุกฺกุจฺจายิตพฺพํ     กุกฺกุจฺจายติ     อิเมสํ    โข    ภิกฺขเว    ทฺวินฺนํ
อาสวา น วฑฺฒนฺตีติ ฯ
     [๓๕๕]  ๑๐๙  ทฺวินฺนํ  ภิกฺขเว  อาสวา  วฑฺฒนฺติ  กตเมสํ  ทฺวินฺนํ
โย   จ   อกปฺปิเย   กปฺปิยสญฺญี  โย  จ  กปฺปิเย  อกปฺปิยสญฺญี  อิเมสํ
โข ภิกฺขเว ทฺวินฺนํ อาสวา วฑฺฒนฺตีติ ฯ
     [๓๕๖]   ๑๑๐   ทฺวินฺนํ   ภิกฺขเว  อาสวา  น  วฑฺฒนฺติ  กตเมสํ
ทฺวินฺนํ   โย   จ   อกปฺปิเย  อกปฺปิยสญฺญี  โย  จ  กปฺปิเย  กปฺปิยสญฺญี
อิเมสํ โข ภิกฺขเว ทฺวินฺนํ อาสวา น วฑฺฒนฺตีติ ฯ
     [๓๕๗]  ๑๑๑  ทฺวินฺนํ  ภิกฺขเว   อาสวา  วฑฺฒนฺติ  กตเมสํ ทฺวินฺนํ
โย   จ   อนาปตฺติยา   อาปตฺติสญฺญี  โย  จ  อาปตฺติยา  อนาปตฺติสญฺญี
อิเมสํ โข ภิกฺขเว ทฺวินฺนํ อาสวา วฑฺฒนฺตีติ ฯ
     [๓๕๘]   ๑๑๒   ทฺวินฺนํ   ภิกฺขเว  อาสวา  น  วฑฺฒนฺติ  กตเมสํ
ทฺวินฺนํ   โย   จ   อนาปตฺติยา   อนาปตฺติสญฺญี   โย   จ   อาปตฺติยา
