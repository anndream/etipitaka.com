โน   อสญฺญา  ตสฺสาเยว  สญฺญาย  ปหานา  เอวนฺเต  ปาปกา  อกุสลา
ธมฺมา น โหนฺตีติ ฯ
     [๓๓๐]   ๘๔   สวิญฺญาณา  ภิกฺขเว  อุปฺปชฺชนฺติ  ปาปกา  อกุสลา
ธมฺมา    โน   อวิญฺญาณา   ตสฺเสว   วิญฺญาณสฺส   ปหานา   เอวนฺเต
ปาปกา อกุสลา ธมฺมา น โหนฺตีติ ฯ
     [๓๓๑]  ๘๕  สงฺขตารมฺมณา  ภิกฺขเว  อุปฺปชฺชนฺติ  ปาปกา อกุสลา
ธมฺมา   โน   อสงฺขตารมฺมณา   ตสฺเสว   สงฺขตสฺส  ปหานา  เอวนฺเต
ปาปกา อกุสลา ธมฺมา น โหนฺตีติ ฯ
                   สนิมิตฺตวคฺโค ตติโย ฯ
     [๓๓๒]  ๘๖  เทฺวเม  ภิกฺขเว  ธมฺมา  กตเม  เทฺว  เจโตวิมุตฺติ
จ ปญฺญาวิมุตฺติ จ อิเม โข ภิกฺขเว เทฺว ธมฺมาติ ฯ
     [๓๓๓]  ๘๗  เทฺวเม  ภิกฺขเว  ธมฺมา  กตเม  เทฺว  ปคฺคาโห จ
อวิกฺเขโป จ อิเม โข ภิกฺขเว เทฺว ธมฺมาติ ฯ
     [๓๓๔]   ๘๘   เทฺวเม   ภิกฺขเว  ธมฺมา  กตเม  เทฺว  นามญฺจ
รูปญฺจ อิเม โข ภิกฺขเว เทฺว ธมฺมาติ ฯ
     [๓๓๕]   ๘๙  เทฺวเม  ภิกฺขเว  ธมฺมา  กตเม  เทฺว  วิชฺชา  จ
วิมุตฺติ จ อิเม โข ภิกฺขเว เทฺว ธมฺมาติ ฯ
     [๓๓๖]   ๙๐   เทฺวเม   ภิกฺขเว  ธมฺมา  กตเม  เทฺว  ภวทิฏฺฐิ
จ วิภวทิฏฺฐิ จ อิเม โข ภิกฺขเว เทฺว ธมฺมาติ ฯ
     [๓๓๗]   ๙๑   เทฺวเม  ภิกฺขเว  ธมฺมา  กตเม  เทฺว  อหิริกญฺจ
