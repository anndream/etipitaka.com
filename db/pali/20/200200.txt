ปรพฺยาพาธายปิ   เจเตติ   อุภยพฺยาพาธายปิ   เจเตติ  เจตสิกํปิ  ทุกฺขํ
โทมนสฺสํ   ปฏิสํเวเทติ  โทเส  ปหีเน  เนว  อตฺตพฺยาพาธายปิ  เจเตติ
น  ปรพฺยาพาธายปิ  เจเตติ  น  อุภยพฺยาพาธายปิ  เจเตติ  น  เจตสิกํ
ทุกฺขํ    โทมนสฺสํ   ปฏิสํเวเทติ   เอวํปิ   โข   พฺราหฺมณ   สนฺทิฏฺฐิโก
ธมฺโม  โหติ  ...  มูโฬฺห  โข พฺราหฺมณ โมเหน อภิภูโต ปริยาทินฺนจิตฺโต
อตฺตพฺยาพาธายปิ   เจเตติ   ปรพฺยาพาธายปิ  เจเตติ  อุภยพฺยาพาธายปิ
เจเตติ   เจตสิกํปิ   ทุกฺขํ  โทมนสฺสํ  ปฏิสํเวเทติ  โมเห  ปหีเน  เนว
อตฺตพฺยาพาธายปิ    เจเตติ    น    ปรพฺยาพาธายปิ    เจเตติ    น
อุภยพฺยาพาธายปิ  เจเตติ  น  เจตสิกํ  ทุกฺขํ โทมนสฺสํ ปฏิสํเวเทติ เอวํปิ
โข  พฺราหฺมณ  สนฺทิฏฺฐิโก  ธมฺโม  โหติ  อกาลิโก เอหิปสฺสิโก โอปนยิโก
ปจฺจตฺตํ   เวทิตพฺโพ   วิญฺญูหีติ   ฯ   อภิกฺกนฺตํ   โภ   โคตม   ฯเปฯ
อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺติ ฯ
     [๔๙๔]  ๕๕  อถโข  อญฺญตโร  พฺราหฺมณปริพฺพาชโก  เยน  ภควา
เตนุปสงฺกมิ   ฯเปฯ   เอกมนฺตํ  นิสินฺโน  โข  โส  พฺราหฺมณปริพฺพาชโก
ภควนฺตํ   เอตทโวจ   สนฺทิฏฺฐิโก   ธมฺโม   สนฺทิฏฺฐิโก   ธมฺโมติ   โภ
โคตม   วุจฺจติ   กิตฺตาวตา   นุ   โข  โภ  โคตม  สนฺทิฏฺฐิโก  ธมฺโมi
โหติ  อกาลิโก  เอหิปสฺสิโก  โอปนยิโก  ปจฺจตฺตํ  เวทิตพฺโพ  วิญฺญูหีติ ฯ
รตฺโต  โข  พฺราหฺมณ  ราเคน  อภิภูโต ปริยาทินฺนจิตฺโต อตฺตพฺยาพาธายปิ
เจเตติ     ปรพฺยาพาธายปิ    เจเตติ    อุภยพฺยาพาธายปิ    เจเตติ
เจตสิกํปิ    ทุกฺขํ    โทมนสฺสํ    ปฏิสํเวเทติ   ราเค   ปหีเน   เนว
