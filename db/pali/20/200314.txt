จิตฺตํ  สมาธิยติ  ฯ  เสยฺยถาปิ  ภิกฺขเว  อุปริปพฺพเต  ถุลฺลผุสิตเก เทเว
วสฺสนฺเต  ตํ  อุทกํ  ยถานินฺนํ วตฺตมานํ ๑ ปพฺพตกนฺทรปทรสาขา ปริปูเรติ
ปพฺพตกนฺทรปทรสาขา   ปริปูรา   กุสฺโสพฺเภ  ๒  ปริปูเรนฺติ  กุสฺโสพฺภา
ปริปูรา    มหาโสพฺเภ   ปริปูเรนฺติ   มหาโสพฺภา   ปริปูรา   กุนฺนทิโย
ปริปูเรนฺติ    กุนฺนทิโย   ปริปูรา   มหานทิโย   ปริปูเรนฺติ   มหานทิโย
ปริปูรา   สมุทฺทํ   ปริปูเรนฺติ   เอวเมว   โข   ภิกฺขเว  ยสฺมึ  สมเย
ภิกฺขู    สมคฺคา   สมฺโมทมานา   อวิวทมานา   ขีโรทกีภูตา   อญฺญมญฺญํ
ปิยจกฺขูหิ   สมฺปสฺสนฺตา   วิหรนฺติ   พหห   ภิกฺขเว   ภิกฺขู  ตสฺมึ  สมเย
ปุญฺญํ   ปสวนฺติ   พฺรหฺมํ   ภิกฺขเว  วิหารํ  ตสฺมึ  สมเย  ภิกฺขู  วิหรนฺติ
ยทิทํ    มุทิตาย   เจโตวิมุตฺติยา   ปมุทิตสฺส   ปีติ   ชายติ   ปีติมนสฺส
กาโย  ปสฺสมฺภติ  ปสฺสทฺธกาโย  สุขํ  เวทิยติ  สุขิโน  จิตฺตํ  สมาธิยติ ฯ
อิมา โข ภิกฺขเว ติสฺโส ปริสาติ ฯ
     [๕๓๖]  ๙๗  ตีหิ  ภิกฺขเว  องฺเคหิ  สมนฺนาคโต รญฺโญ ภทฺโท ๓
อสฺสาชานิโย  ราชารโห  โหติ  ราชโภคฺโค  รญฺโญ องฺคนฺเตฺวว สงฺขํ ๔
คจฺฉติ   กตเมหิ   ตีหิ   อิธ   ภิกฺขเว   รญฺโญ   ภทฺโท  อสฺสาชานิโย
วณฺณสมฺปนฺโน   จ   โหติ   พลสมฺปนฺโน   จ   ชวสมฺปนฺโน   จ  อิเมหิ
โข  ภิกฺขเว  ตีหงฺเคหิ  สมนฺนาคโต รญฺโญ ภทฺโท อสฺสาชานิโย ราชารโห
โหติ  ราชโภคฺโค  รญฺโญ  องฺคนฺเตฺวว  สงฺขํ  คจฺฉติ  ฯ  เอวเมว  โข
ภิกฺขเว  ตีหิ  ธมฺเมหิ  สมนฺนาคโต  ภิกฺขุ  อาหุเนยฺโย  โหติ ปาหุเนยฺโย๗
ทกฺขิเณยฺโย   อญฺชลิกรณีโย   อนุตฺตรํ   ปุญฺญกฺเขตฺตํ   โลกสฺส   กตเมหิ
#๑ ม. ยุ. ปวตฺตมานํ ฯ  ๒ ม. ยุ. กุสฺสุพฺเภ ฯ ๓ ม. ภโทฺร ฯ อิโต ปรํ อีทิสเมว ฯ
#๔ ม. สงฺขยํ ฯ อิโต ปรํ อีทิสเมว ฯ
