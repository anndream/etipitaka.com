วิหรติ ตํ กิสฺส เหตุ ทุรกฺขาตตฺตา ภิกฺขเว ธมฺมสฺสาติ ฯ
     [๒๐๒]  สฺวากฺขาเต  ภิกฺขเว  ธมฺมวินเย  โย  อารทฺธวิวิโย  โส
สุขํ วิหรติ ตํ กิสฺส เหตุ สฺวากฺขาตตฺตา ภิกฺขเว ธมฺมสฺสาติ ฯ
     [๒๐๓]  เสยฺยถาปิ  ภิกฺขเว  อปฺปมตฺตโกปิ  คูโถ  ทุคฺคนฺโธ  โหติ
เอวเมว   โข   อหํ  ภิกฺขเว  อปฺปมตฺตกํปิ  ภวํ  น  วณฺเณมิ  อนฺตมโส
อจฺฉราสํฆาตมตฺตํปีติ ฯ
     [๒๐๔]   เสยฺยถาปิ   ภิกฺขเว  อปฺปมตฺตกํปิ  มุตฺตํ  ทุคฺคนฺธํ  โหติ
...  อปฺปมตฺตโกปิ  เขโฬ  ทุคฺคนฺโธ  โหติ  ...  อปฺปมตฺตโกปิ  ปุพฺโพ
ทุคฺคนฺโธ   โหติ   ...   อปฺปมตฺตกํปิ  โลหิตํ  ทุคฺคนฺธํ  โหติ  เอวเมว
โข    อหํ    ภิกฺขเว    อปฺปมตฺตกํปิ   ภวํ   น   วณฺเณมิ   อนฺตมโส
อจฺฉราสํฆาตมตฺตํปีติ ฯ
                      วคฺโค ตติโย ฯ
     [๒๐๕]    เสยฺยถาปิ   ภิกฺขเว   อปฺปมตฺตกํ   อิมสฺมึ   ชมฺพูทีเป
อารามรามเณยฺยกํ   วนรามเณยฺยกํ   ภูมิรามเณยฺยกํ  โปกฺขรณีรามเณยฺยกํ
อถโข   เอตเทว   พหุตรํ  ยทิทํ  อุกฺกูลวิกูลํ  นทีวิทุคฺคํ  ขาณุกณฺฏกฏฺฐานํ
ปพฺพตวิสมํ   เอวเมว   โข  ภิกฺขเว  อปฺปกา  เต  สตฺตา  เย  ถลชา
อถโข  เอเตว  สตฺตา  พหุตรา  เย  โอทกา  ฯ  เอวเมว โข ภิกฺขเว
อปฺปกา   เต   สตฺตา   เย   มนุสฺเสสุ  ปจฺจาชายนฺติ  อถโข  เอเตว
สตฺตา   พหุตรา   เย   อญฺญตฺร  มนุสฺเสหิ  ปจฺจาชายนฺติ  ฯ  เอวเมว
โข  ภิกฺขเว  อปฺปกา  เต  สตฺตา  เย  มชฺฌิเมสุ ชนปเทสุ ปจฺจาชายนฺติ
