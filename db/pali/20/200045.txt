มนุสฺสขิปมฺมญฺเญ   โลเก   อุปฺปนฺโน   พหุนฺนํ  สตฺตานํ  อหิตาย  ทุกฺขาย
อนยาย พฺยสนายาติ ฯ
     [๑๙๕]  ทุรกฺขาเต  ภิกฺขเว  ธมฺมวินเย  โย  จ  สมาทเปติ ยญฺจ
สมาทเปติ   โย   จ   สมาทปิโต   ตถตฺตาย   ปฏิปชฺชติ   สพฺเพ  เต
พหห    อปุญฺญํ    ปสวนฺติ   ตํ   กิสฺส   เหตุ   ทุรกฺขาตตฺตา   ภิกฺขเว
ธมฺมสฺสาติ ฯ
     [๑๙๖]  สฺวากฺขาเต  ภิกฺขเว  ธมฺมวินเย  โย  จ สมาทเปติ ยญฺจ
สมาทเปติ   โย   จ   สมาทปิโต    ตถตฺตาย   ปฏิปชฺชติ  สพฺเพ  เต
พหห    ปุญฺญํ    ปสวนฺติ   ตํ   กิสฺส   เหตุ   สฺวากฺขาตตฺตา   ภิกฺขเว
ธมฺมสฺสาติ ฯ
     [๑๙๗]  ทุรกฺขาเต  ภิกฺขเว  ธมฺมวินเย ทายเกน มตฺตา ชานิตพฺพา
โน ปฏิคฺคาหเกน ตํ กิสฺส เหตุ ทุรกฺขาตตฺตา ภิกฺขเว ธมฺมสฺสาติ ฯ
     [๑๙๘]   สฺวากฺขาเต   ภิกฺขเว  ธมฺมวินเย  ปฏิคฺคาหเกน  มตฺตา
ชานิตพฺพา   โน   ทายเกน   ตํ   กิสฺส  เหตุ  สฺวากฺขาตตฺตา  ภิกฺขเว
ธมฺมสฺสาติ ฯ
     [๑๙๙]   ทุรกฺขาเต  ภิกฺขเว  ธมฺมวินเย  โย  อารทฺธวิริโย  โส
ทุกฺขํ วิหรติ ตํ กิสฺส เหตุ ทุรกฺขาตตฺตา ภิกฺขเว ธมฺมสฺสาติ ฯ
     [๒๐๐]  สฺวากฺขาเต  ภิกฺขเว  ธมฺมวินเย  โย  กุสีโต  โส  ทุกฺขํ
วิหรติ ตํ กิสฺส เหตุ สฺวากฺขาตตฺตา ภิกฺขเว ธมฺมสฺสาติ ฯ
     [๒๐๑]   ทุรกฺขาเต   ภิกฺขเว  ธมฺมวินเย  โย  กุสีโต  โส  สุขํ
