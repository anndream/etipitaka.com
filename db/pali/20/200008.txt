คุตฺตํ    มหโต    อตฺถาย   สํวตฺตติ   ยถยิทํ   ภิกฺขเว   จิตฺตํ   จิตฺตํ
ภิกฺขเว คุตฺตํ มหโต อตฺถาย สํวตฺตตีติ ฯ
     [๓๖]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํ
อรกฺขิตํ   มหโต   อนตฺถาย   สํวตฺตติ   ยถยิทํ   ภิกฺขเว   จิตฺตํ  จิตฺตํ
ภิกฺขเว อรกฺขิตํ มหโต อนตฺถาย สํวตฺตตีติ ฯ
     [๓๗]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํ
รกฺขิตํ    มหโต   อตฺถาย   สํวตฺตติ   ยถยิทํ   ภิกฺขเว   จิตฺตํ   จิตฺตํ
ภิกฺขเว รกฺขิตํ มหโต อตฺถาย สํวตฺตตีติ ฯ
     [๓๘]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํ
อสํวุตํ   มหโต   อนตฺถาย   สํวตฺตติ   ยถยิทํ   ภิกฺขเว   จิตฺตํ   จิตฺตํ
ภิกฺขเว อสํวุตํ มหโต อนตฺถาย สํวตฺตตีติ ฯ
     [๓๙]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํ
สํวุตํ   มหโต   อตฺถาย  สํวตฺตติ  ยถยิทํ  ภิกฺขเว  จิตฺตํ  จิตฺตํ  ภิกฺขเว
สํวุตํ มหโต อตฺถาย สํวตฺตตีติ ฯ
     [๔๐]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํ
อทนฺตํ   อคุตฺตํ   อรกฺขิตํ   อสํวุตํ   มหโต   อนตฺถาย  สํวตฺตติ  ยถยิทํ
ภิกฺขเว   จิตฺตํ   จิตฺตํ  ภิกฺขเว  อทนฺตํ  อคุตฺตํ  อรกฺขิตํ  อสํวุตํ  มหโต
อนตฺถาย สํวตฺตตีติ ฯ
     [๔๑]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํ
ทนฺตํ   คุตฺตํ   รกฺขิตํ   สํวุตํ  มหโต  อตฺถาย  สํวตฺตติ  ยถยิทํ  ภิกฺขเว
