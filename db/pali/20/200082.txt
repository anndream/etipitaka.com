เภทา   ปรมฺมรณา   อญฺญตรํ   เทวนิกายํ   อุปปชฺชติ  โส  ตโต  จุโต
อนาคามี     โหติ     อนาคนฺตา     อิตฺถตฺตํ     อยํ    วุจฺจตาวุโส
พหิทฺธาสญฺโญชโน ปุคฺคโล อนาคามี อนาคนฺตา อิตฺถตฺตนฺติ ฯ
     อถโข   สมฺพหุลา  สมจิตฺตา  เทวตา  เยน  ภควา  เตนุปสงฺกมึสุ
อุปสงฺกมิตฺวา    ภควนฺตํ   อภิวาเทตฺวา   เอกมนฺตํ   อฏฺฐํสุ   เอกมนฺตํ
ฐิตา   โข  ตา  เทวตา  ภควนฺตํ  เอตทโวจจ  เอโส  ภนฺเต  อายสฺมา
สารีปุตฺโต   ปุพฺพาราเม   มิคารมาตุปาสาเท  ภิกฺขูนํ  อชฺฌตฺตสญฺโญชนญฺจ
ปุคฺคลํ   เทเสติ   พหิทฺธาสญฺโญชนญฺจ   หฏฺฐา   ภนฺเต   ปริสา   สาธุ
ภนฺเต    ภควา    เยนายสฺมา    สารีปุตฺโต   เตนุปสงฺกมตุ   อนุกมฺปํ
อุปาทายาติ   ฯ   อธิวาเสสิ   ภควา   ตุณฺหีภาเวน  ฯ  อถโข  ภควา
เสยฺยถาปิ  นาม  พลวา  ปุริโส  สมฺมิญฺชิตํ  วา  พาหํ ปสาเรยฺย ปสาริตํ
วา   พาหํ   สมฺมิญฺเชยฺย   เอวเมว  เชตวเน  อนฺตรหิโต  ปุพฺพาราเม
มิคารมาตุปาสาเท  อายสฺมโต  สารีปุตฺตสฺส  ปมุเข ๑ ปาตุรโหสิ ฯ นิสีทิ
ภควา   ปญฺญตฺเต   อาสเน   ฯ   อายสฺมาปิ  โข  สารีปุตฺโต  ภควนฺตํ๐
อภิวาเทตฺวา   เอกมนฺตํ   นิสีทิ   เอกมนฺตํ   นิสินฺนํ   โข   อายสฺมนฺตํ
สารีปุตฺตํ   ภควา   เอตทโวจ   อิธ   สารีปุตฺต   สมฺพหุลา   สมจิตฺตา
เทวตา    เยนาหํ    เตนุปสงฺกมึสุ   อุปสงฺกมิตฺวา   มํ   อภิวาเทตฺวา
เอกมนฺตํ   อฏฺฐํสุ   เอกมนฺตํ   ฐิตา  โข  สารีปุตฺโต  ตา  เทวตา  มํ
เอตทโวจจ    เอโส    ภนฺเต    อายสฺมา    สารีปุตฺโต   ปุพฺพาราเม
#๑ ม. สมฺมุเข ฯ
