กตํ   โหติ   อกตํ   โหติ   วจีสุจริตํ   มโนทุจฺจริตํ   กตํ  โหติ  อกตํ
โหติ   มโนสุจริตํ   เอวํ   โข   พฺราหฺมณ   กตตฺตา  จ  อกตตฺตา  จ
เอวมิเธกจฺเจ   สตฺตา   กายสฺส   เภทา   ปรมฺมรณา   อปายํ  ทุคฺคตึ
วินิปาตํ   นิรยํ  อุปปชฺชนฺติ   อิธ  ปน  พฺราหฺมณ  เอกจฺจสฺส  กายสุจริตํ
กตํ   โหติ  อกตํ  โหติ  กายทุจฺจริตํ  วจีสุจริตํ  กตํ  โหติ  อกตํ  โหติ
วจีทุจฺจริตํ   มโนสุจริตํ   กตํ   โหติ   อกตํ   โหติ  มโนทุจฺจริตํ  เอวํ
โข  พฺราหฺมณ  กตตฺตา  จ  อกตตฺตา  จ  เอวมิเธกจฺเจ  สตฺตา กายสฺส
เภทา   ปรมฺมรณา   สุคตึ  สคฺคํ  โลกํ  อุปปชฺชนฺตีติ  ฯ  อภิกฺกนฺตํ  โภ
โคตม    ฯเปฯ   อุปาสกํ   มํ   ภวํ   โคตโม   ธาเรตุ   อชฺชตคฺเค
ปาณุเปตํ สรณํ คตนฺติ ฯ
     [๒๖๔]  ๑๘  อถโข  อายสฺมา  อานนฺโท  เยน ภควา เตนุปสงฺกมิ
อุปสงฺกมิตฺวา    ภควนฺตํ    อภิวาเทตฺวา   เอกมนฺตํ   นิสีทิ   เอกมนฺตํ
นิสินฺนํ  โข  อายสฺมนฺตํ  อานนฺทํ  ภควา  เอตทโวจ  เอกํเสนาหํ อานนฺท
อกรณียํ   วทามิ   กายทุจฺจริตํ   วจีทุจฺจริตํ   มโนทุจฺจริตนฺติ   ฯ  ยมิทํ
ภนฺเต   ภควตา   เอกํเสน   อกรณียํ  อกฺขาตํ  กายทุจฺจริตํ  วจีทุจฺจริตํ
มโนทุจฺจริตํ  ตสฺมึ  อกรณีเย  กยิรมาเน  โก  อาทีนโว  ปาฏิกงฺโขติ  ฯ
ยมิทํ    อานนฺท    มยา   เอกํเสน   อกรณียํ   อกฺขาตํ   กายทุจฺจริตํ
วจีทุจฺจริตํ   มโนทุจฺจริตํ   ตสฺมึ   อกรณีเย   กยิรมาเน  อยํ  อาทีนโว
ปาฏิกงฺโข    อตฺตาปิ    อตฺตานํ   อุปวทติ   อนุวิจฺจ   วิญฺญู   ครหนฺติ
ปาปโก   กิตฺติสทฺโท   อพฺภุคฺคจฺฉติ   สมฺมูโฬฺห   กาลํ   กโรติ  กายสฺส
