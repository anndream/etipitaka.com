อิธ   ภิกฺขเว   ปาปณิโก   ปุพฺพณฺหสมยํ   สกฺกจฺจํ   กมฺมนฺตํ   อธิฏฺฐาติ
มชฺฌนฺติกสมยํ    สกฺกจฺจํ    กมฺมนฺตํ   อธิฏฺฐาติ   สายณฺหสมยํ   สกฺกจฺจํ
กมฺมนฺตํ   อธิฏฺฐาติ   อิเมหิ   โข   ภิกฺขเว  ตีหิ  องฺเคหิ  สมนฺนาคโต
ปาปณิโก   ภพฺโพ   อนธิคตํ   วา   โภคํ   อธิคนฺตต  อธิคตํ  วา  โภคํ
ผาติกาตต   ฯ  เอวเมว  โข  ภิกฺขเว  ตีหิ  ธมฺเมหิ  สมนฺนาคโต  ภิกฺขุ
ภพฺโพ   อนธิคตํ   วา   กุสลํ  ธมฺมํ  อธิคนฺตต  อธิคตํ  วา  กุสลํ  ธมฺมํ
ผาติกาตต   กตเมหิ   ตีหิ   อิธ   ภิกฺขเว   ภิกฺขุ  ปุพฺพณฺหสมยํ  สกฺกจฺจํ
สมาธินิมิตฺตํ     อธิฏฺฐาติ     มชฺฌนฺติกสมยํ     สกฺกจฺจํ    สมาธินิมิตฺตํ
อธิฏฺฐาติ    สายณฺหสมยํ    สกฺกจฺจํ    สมาธินิมิตฺตํ   อธิฏฺฐาติ   อิเมหิ
โข   ภิกฺขเว   ตีหิ   ธมฺเมหิ  สมนฺนาคโต  ภิกฺขุ  ภพฺโพ  อนธิคตํ  วา
กุสลํ ธมฺมํ อธิคนฺตต อธิคตํ วา กุสลํ ธมฺมํ ผาติกาตุนฺติ ฯ
     [๔๕๙]  ๒๐  ตีหิ  ภิกฺขเว องฺเคหิ สมนฺนาคโต ปาปณิโก นจิรสฺเสว
มหนฺตตฺตํ  ๑  เวปุลฺลตฺตํ  ปาปุณาติ  โภเคสุ  กตเมหิ  ตีหิ  อิธ ภิกฺขเว
ปาปณิโก   จกฺขุมา  จ  โหติ  วิธูโร  จ  นิสฺสยสมฺปนฺโน  จ  ฯ  กถญฺจ
ภิกฺขเว   ปาปณิโก   จกฺขุมา   โหติ   อิธ   ภิกฺขเว   ปาปณิโก  ปณิยํ
ชานาติ  อิทํ  ปณิยํ  เอวํ  กีตํ  เอวํ  วิกฺกยมานํ  เอตฺตกํ  มูลํ  ภวิสฺสติ
เอตฺตโก   อุทโยติ   เอวํ   โข  ภิกฺขเว  ปาปณิโก  จกฺขุมา  โหติ  ฯ
กถญฺจ   ภิกฺขเว   ปาปณิโก   วิธูโร   โหติ   อิธ   ภิกฺขเว  ปาปณิโก
กุสโล   โหติ  ปณิยํ  เกตุญฺจ  วิกฺเกตุญฺจ  เอวํ  โข  ภิกฺขเว  ปาปณิโก
วิธูโร   โหติ  ฯ  กถญฺจ  ภิกฺขเว  ปาปณิโก  นิสฺสยสมฺปนฺโน  โหติ  อิธ
#๑ โป. มหตฺตํ วา เวปุลฺลํ วา ม. มหตฺตํ เวปุลฺลตฺตํ ยุ. มหนฺตตฺตํ วา เวปุลฺลตฺตํ
#วา ฯ อิโต ปรํ อีทิสเมว ฯ
