     [๔๔๓]  ๔  ตีหิ  ภิกฺขเว  ธมฺเมหิ  สมนฺนาคโต  พาโล เวทิตพฺโพ
กตเมหิ   ตีหิ   อจฺจยํ   อจฺจยโต  น  ปสฺสติ  อจฺจยํ  อจฺจยโต  ทิสฺวา
ยถาธมฺมํ  น  ปฏิกฺกโรติ  ปรสฺส  โข  ปน  อจฺจยํ  เทเสนฺตสฺส ยถาธมฺมํ
น   ปฏิคฺคณฺหาติ   อิเมหิ   โข   ภิกฺขเว   ตีหิ   ธมฺเมหิ  สมนฺนาคโต
พาโล   เวทิตพฺโพ   ฯ   ตีหิ   ภิกฺขเว  ธมฺเมหิ  สมนฺนาคโต  ปณฺฑิโต
เวทิตพฺโพ   กตเมหิ   ตีหิ   อจฺจยํ  อจฺจยโต  ปสฺสติ  อจฺจยํ  อจฺจยโต
ทิสฺวา   ยถาธมฺมํ   ปฏิกฺกโรติ   ปรสฺส   โข  ปน  อจฺจยํ  เทเสนฺตสฺส
ยถาธมฺมํ    ปฏิคฺคณฺหาติ    อิเมหิ    โข    ภิกฺขเว    ตีหิ   ธมฺเมหิ
สมนฺนาคโต ปณฺฑิโต เวทิตพฺโพติ ฯ
     [๔๔๔]  ๕  ตีหิ  ภิกฺขเว  ธมฺเมหิ  สมนฺนาคโต  พาโล เวทิตพฺโพ็
กตเมหิ    ตีหิ    อโยนิโส   ปญฺหํ   กตฺตา   โหติ   อโยนิโส   ปญฺหํ
วิสฺสชฺเชตา    โหติ   ปรสฺส   โข   ปน   โยนิโส   ปญฺหํ   วิสฺสชฺชิตํ
ปริมณฺฑเลหิ  ปทพฺยญฺชเนหิ  สิลิฏฺเฐหิ  อุปคเตหิ  นาพฺภานุโมทิตา ๑ โหติ
อิเมหิ   โข  ภิกฺขเว  ตีหิ  ธมฺเมหิ  สมนฺนาคโต  พาโล  เวทิตพฺโพ  ฯ
ตีหิ   ภิกฺขเว   ธมฺเมหิ   สมนฺนาคโต   ปณฺฑิโต   เวทิตพฺโพ   กตเมหิ
ตีหิ   โยนิโส   ปญฺหํ   กตฺตา  โหติ  โยนิโส  ปญฺหํ  วิสฺสชฺเชตา  โหติ
ปรสฺส   โข   ปน  โยนิโส  ปญฺหํ  วิสฺสชฺชิตํ  ปริมณฺฑเลหิ  ปทพฺยญฺชเนหิ
สิลิฏฺเฐหิ  อุปคเตหิ  อพฺภานุโมทิตา  ๒  โหติ  อิเมหิ  โข  ภิกฺขเว ตีหิ
ธมฺเมหิ สมนฺนาคโต ปณฺฑิโต เวทิตพฺโพติ ฯ
     [๔๔๕]  ๖  ตีหิ  ภิกฺขเว  ธมฺเมหิ  สมนฺนาคโต  พาโล เวทิตพฺโพ
#๑ ม. ยุ. นาพฺภนุโมทิตา ฯ ๒ ม. ยุ. อพฺภนุโมทิตา ฯ
