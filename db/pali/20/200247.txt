ทุติยํ   ตถา   ตติยํ   ตถา   จตุตฺถํ   อิติ   อุทฺธมโธ   ติริยํ   สพฺพธิ
สพฺพตฺตตาย  สพฺพาวนฺตํ  โลกํ อุเปกฺขาสหคเตน เจตสา วิปุเลน มหคฺคเตนฝ
อปฺปมาเณน   อเวเรน   อพฺยาปชฺเฌน   ผริตฺวา   วิหรติ   ฯ  ส  โข
โส   กาลามา   อริยสาวโก  เอวํ  อเวรจิตฺโต  เอวํ  อพฺยาปชฺฌจิตฺโต
เอวํ   อสงฺกิลิฏฺฐจิตฺโต   เอวํ   วิสุทฺธจิตฺโต   ตสฺส   ทิฏฺเฐว   ธมฺเม
จตฺตาโร   อสฺสาสา   อธิคตา   โหนฺติ   สเจ   โข  ปน  อตฺถิ  ปโร
โลโก    อตฺถิ   สุกฏทุกฺกฏานํ   กมฺมานํ   ผลวิปาโก   ฐานเมตํ   ๑
เยนาหํ   กายสฺส  เภทา  ปรมฺมรณา  สุคตึ  สคฺคํ  โลกํ  อุปปชฺชิสฺสามีติ
อยมสฺส   ปฐโม   อสฺสาโส   อธิคโต  โหติ  ฯ  สเจ  โข  ปน  นตฺถิ
ปโร    โลโก    นตฺถิ   สุกฏทุกฺกฏานํ   กมฺมานํ   ผลวิปาโก   อิธาหํ
ทิฏฺเฐว  ธมฺเม  อเวรํ  อพฺยาปชฺฌํ  อนีฆํ  สุขี  ๒  อตฺตานํ  ปริหรามีติ
อยมสฺส   ทุติโย  อสฺสาโส  อธิคโต  โหติ  ฯ  สเจ  โข  ปน  กโรโต
กรียติ   ปาปํ   น   โข  ปนาหํ  กสฺสจิ  ปาปํ  เจเตมิ  อกโรนฺตํ  โข
ปน   มํ   ปาปกมฺมํ   กุโต  ทุกฺขํ  ผุสิสฺสตีติ  อยมสฺส  ตติโย  อสฺสาโส
อธิคโต   โหติ   ฯ  สเจ  โข  ปน  กโรโต  น  กรียติ  ปาปํ  อิธาหํ
อุภเยเนว   วิสุทฺธํ   อตฺตานํ  สมนุปสฺสามีติ  อยมสฺส  จตุตฺโถ  อสฺสาโส
อธิคโต  โหติ  ฯ  ส  โข  โส  กาลามา  อริยสาวโก เอวํ อเวรจิตฺโต
เอวํ    อพฺยาปชฺฌจิตฺโต   เอวํ   อสงฺกิลิฏฺฐจิตฺโต   เอวํ   วิสุทฺธจิตฺโต
ตสฺส   ทิฏฺเฐว  ธมฺเม  อิเม  จตฺตาโร  อสฺสาสา  อธิคตา  โหนฺตีติ  ฯ
เอวเมตํ   ภควา   เอวเมตํ   สุคต  ส  โข  โส  ภนฺเต  อริยสาวโก
#๑ ม. อถาหํ ฯ อิโต ปรํ อีทิสเมว ฯ ยุ. ฐานมหํ ฯ  ๒ ม. ยุ. สุขึ ฯ
