                อฏฺฐงฺคุเปตํ อุปวสฺสุโปสถํ
                ปุญฺญานิ กตฺวาน สุขุทฺรยานิ
                อนินฺทิตา สคฺคมุเปนฺติ ฐานนฺติ ฯ
                     มหาวคฺโค ทุติโย ฯ
                        ตสฺสุทฺทานํ
         ติตฺถภยญฺจ เวนาโค       สรโภ เกสปุตฺติโย
         สาโฬฺห จาปิ กถาวตฺถุ     ติตฺถิยา มูลุโปสโถติ ฯ
                       _________
                    อานนฺทวคฺโค ตติโย
     [๕๑๑]   ๗๒   เอกํ   สมยํ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส   อาราเม   ฯ  อถโข  ฉนฺโน  ปริพฺพาชโก  เยนายสฺมา
อานนฺโท   เตนุปสงฺกมิ   อุปสงฺกมิตฺวา   อายสฺมตา   อานนฺเทน   สทฺธึ
สมฺโมทิ   สมฺโมทนียํ   กถํ   สาราณียํ   วีติสาเรตฺวา   เอกมนฺตํ  นิสีทิ
เอกมนฺตํ  นิสินฺโน  โข  ฉนฺโน  ปริพฺพาชโก อายสฺมนฺตํ อานนฺทํ เอตทโวจ
ตุเมฺหปิ    อาวุโส   อานนฺท   ราคสฺส   ปหานํ   ปญฺญาเปถ   โทสสฺส
ปหานํ   ปญฺญาเปถ   โมหสฺส   ปหานํ   ปญฺญาเปถาติ   ฯ   มยํ   โข
อาวุโส   ราคสฺส   ปหานํ   ปญฺญาเปม   โทสสฺส   ปหานํ   ปญฺญาเปม
โมหสฺส   ปหานํ   ปญฺญาเปมาติ   ฯ   กึ  ปน  ตุเมฺห  อาวุโส  ราเค
อาทีนวํ   ทิสฺวา   ราคสฺส   ปหานํ   ปญฺญาเปถ   กึ   โทเส  อาทีนวํ
ทิสฺวา  โทสสฺส  ปหานํ  ปญฺญาเปถ  กึ  โมเห  อาทีนวํ  ทิสฺวา  โมหสฺส
