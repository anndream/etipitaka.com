อาปนฺโน   จ   ภิกฺขุ   โจทโก   จ   ภิกฺขุ  สาธุกํ  อตฺตนาว  อตฺตานํ
ปจฺจเวกฺขนฺติ   ตเสฺมตํ   ภิกฺขเว   อธิกรเณ   ปาฏิกงฺขํ   น  ทีฆตฺตาย
ขรตฺตาย วาฬตฺตาย สํวตฺติสฺสติ ภิกฺขู จ ผาสส วิหริสฺสนฺตีติ ฯ
      [๒๖๒]    ๑๖   อถโข   อญฺญตโร   พฺราหฺมโณ   เยน  ภควา
เตนุปสงฺกมิ   อุปสงฺกมิตฺวา   ภควตา   สทฺธึ   สมฺโมทิ  สมฺโมทนียํ  กถํ
สาราณียํ   วีติสาเรตฺวา   เอกมนฺตํ  นิสีทิ  เอกมนฺตํ  นิสินฺโน  โข  โส
พฺราหฺมโณ   ภควนฺตํ   เอตทโวจ  โก  นุ  โข  โภ  โคตม  เหตุ  โก
ปจฺจโย   เยนมิเธกจฺเจ   สตฺตา   กายสฺส   เภทา  ปรมฺมรณา  อปายํ
ทุคฺคตึ   วินิปาตํ   นิรยํ   อุปปชฺชนฺตีติ  ฯ  อธมฺมจริยวิสมจริยาเหตุ  โข
พฺราหฺมณ   เอวมิเธกจฺเจ   สตฺตา   กายสฺส  เภทา  ปรมฺมรณา  อปายํ
ทุคฺคตึ   วินิปาตํ   นิรยํ   อุปปชฺชนฺตีติ  ฯ  โก  ปน  โภ  โคตม  เหตุ
โก   ปจฺจโย   เยนมิเธกจฺเจ   สตฺตา   กายสฺส   เภทา   ปรมฺมรณา
สุคตึ  สคฺคํ  โลกํ  อุปปชฺชนฺตีติ  ฯ  ธมฺมจริยสมจริยาเหตุ  โข  พฺราหฺมณ
เอวมิเธกจฺเจ   สตฺตา   กายสฺส  เภทา  ปรมฺมรณา  สุคตึ  สคฺคํ  โลกํ
อุปปชฺชนฺตีติ  ฯ  อภิกฺกนฺตํ  โภ  โคตม  อภิกฺกนฺตํ  โภ  โคตม เสยฺยถาปิ
โภ   โคตม   นิกฺกุชฺชิตํ   วา   อุกฺกุชฺเชยฺย   ปฏิจฺฉนฺนํ  วา  วิวเรยฺย
มูฬฺหสฺส  วา  มคฺคํ  อาจิกฺเขยฺย  อนฺธกาเร  วา  เตลปฺปชฺโชตํ ธาเรยฺย
จกฺขุมนฺโต  รูปานิ  ทกฺขนฺตีติ  เอวเมวํ  โภตา  โคตเมน อเนกปริยาเยน
ธมฺโม   ปกาสิโต   เอสาหํ   ภวนฺตํ   โคตมํ   สรณํ  คจฺฉามิ  ธมฺมญฺจ
