โข   พฺราหฺมณ   เหตุ   อยํ   ปจฺจโย   เยเนตรหิ   มนุสฺสานํ   ขโย
โหติ    ตนุตฺตํ    ปญฺญายติ    คามาปิ    อคามา    โหนฺติ   นิคมาปิ
อนิคมา    โหนฺติ    นคราปิ   อนครา   โหนฺติ   ชนปทาปิ   อชนปทา
โหนฺติ   ฯ   ปุน  จ  ปรํ  พฺราหฺมณ  เอตรหิ  มนุสฺสา  อธมฺมราครตฺตา
วิสมโลภาภิภูตา  มิจฺฉาธมฺมปเรตา เตสํ อธมฺมราครตฺตานํ วิสมโลภาภิภูตานํ
มิจฺฉาธมฺมปเรตานํ     เทโว    น    สมฺมา    ธารํ    อนุปฺปเวจฺฉติ
เตน   ทุพฺภิกฺขํ   โหติ   ทุสฺสสฺสํ   เสตฏฺฐิกํ   สลากาวุตฺตํ   เตน  พหู
มนุสฺสา   กาลํ   กโรนฺติ   อยํปิ   โข   พฺราหฺมณ  เหตุ  อยํ  ปจฺจโย
เยเนตรหิ    มนุสฺสานํ    ขโย    โหติ   ตนุตฺตํ   ปญฺญายติ   คามาปิ
อคามา   โหนฺติ   นิคมาปิ   อนิคมา   โหนฺติ  นคราปิ  อนครา  โหนฺติ
ชนปทาปิ  อชนปทา  โหนฺติ  ฯ  ปุน  จ  ปรํ  พฺราหฺมณ  เอตรหิ มนุสฺสา
อธมฺมราครตฺตา  วิสมโลภาภิภูตา  มิจฺฉาธมฺมปเรตา เตสํ อธมฺมราครตฺตานํ
วิสมโลภาภิภูตานํ    มิจฺฉาธมฺมปเรตานํ    ยกฺขา    วาเฬ    อมนุสฺเส
โอสฺสชฺชนฺติ    เตน    พหู    มนุสฺสา   กาลํ   กโรนฺติ   อยํปิ   โข
พฺราหฺมณ   เหตุ   อยํ   ปจฺจโย   เยเนตรหิ   มนุสฺสานํ   ขโย  โหติ
ตนุตฺตํ    ปญฺญายติ    คามาปิ    อคมา    โหนฺติ   นิคมาปิ   อนิคมา
โหนฺติ   นคราปิ   อนครา   โหนฺติ   ชนปทาปิ   อชนปทา  โหนฺตีติ  ฯ
อภิกฺกนฺตํ   โภ   โคตม   ฯเปฯ   อุปาสกํ   มํ  ภวํ  โคตโม  ธาเรตุ
อชฺชตคฺเค ปาณุเปตํ สรณํ คตนฺติ ฯ
     [๔๙๗]   ๕๘   อถโข   วจฺฉโคตฺโต   ปริพฺพาชโก  เยน  ภควา
