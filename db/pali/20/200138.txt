     [๔๕๓]  ๑๔  โยปิ  โส ภิกฺขเว ราชา จกฺกวตฺตี ธมฺมิโก ธมฺมราชา
โสปิ  นาม  ๑  อราชกํ  จกฺกํ  ปวตฺเตตีติ ฯ เอวํ วุตฺเต อญฺญตโร ภิกฺขุ
ภควนฺตํ   เอตทโวจ   โก   ปน  ภนฺเต  รญฺโญ  จกฺกวตฺติสฺส  ธมฺมิกสฺส
ธมฺมรญฺโญ   ราชาติ    ฯ   ธมฺโม   ภิกฺขูติ  ภควา  อโวจ  อิธ  ภิกฺขุ
ราชา  จกฺกวตฺตี  ธมฺมิโก  ธมฺมราชา  ธมฺมํเยว นิสฺสาย ธมฺมํ สกฺกโรนฺโต
ธมฺมํ  ครุกโรนฺโต  ธมฺมํ อปจายมาโน ธมฺมทฺธโช ธมฺมเกตุ ธมฺมาธิปเตยฺโย
ธมฺมิกํ    รกฺขาวรณคุตฺตึ   สํวิทหติ   อนฺโตชนสฺมึ   ฯ   ปุน   จ   ปรํ
ภิกฺขุ   ราชา   จกฺกวตฺตี  ธมฺมิโก  ธมฺมราชา  ธมฺมํเยว  นิสฺสาย  ธมฺมํ
สกฺกโรนฺโต  ธมฺมํ  ครุกโรนฺโต  ธมฺมํ  อปจายมาโน  ธมฺมทฺธโช ธมฺมเกตุ
ธมฺมาธิปเตยฺโย   ธมฺมิกํ   รกฺขาวรณคุตฺตึ  สํวิทหติ  ขตฺติเยสุ  อนุยนฺเตสุ
พลกายสฺมึ     พฺราหฺมณคหปติเกสุ    เนคมชานปเทสุ    สมณพฺราหฺมเณสุ
มิคปกฺขีสุ  ฯ  ส  โข  โส  ภิกฺขุ  ราชา  จกฺกวตฺตี  ธมฺมิโก  ธมฺมราชา
ธมฺมํเยว  นิสฺสาย  ธมฺมํ  สกฺกโรนฺโต ธมฺมํ ครุกโรนฺโต ธมฺมํ อปจายมาโน
ธมฺมทฺธโช  ธมฺมเกตุ  ธมฺมาธิปเตยฺโย  ธมฺมิกํ  รกฺขาวรณคุตฺตึ  สํวิทหิตฺวา
อนฺโตชนสฺมึ   ธมฺมิกํ   รกฺขาวรณคุตฺตึ   สํวิทหิตฺวา  ขตฺติเยสุ  อนุยนฺเตสุ
พลกายสฺมึ     พฺราหฺมณคหปติเกสุ    เนคมชานปเทสุ    สมณพฺราหฺมเณสุ
มิคปกฺขีสุ   ธมฺเมเนว   จกฺกํ   ปวตฺเตติ   ตํ  โหติ  จกฺกํ  อปฺปฏิวตฺติยํ
เกนจิ  มนุสฺสภูเตน  ปจฺจตฺถิเกน  ปาณินา  ฯ เอวเมว โข ภิกฺขุ ตถาคโต
อรหํ   สมฺมาสมฺพุทฺโธ   ธมฺมิโก   ธมฺมราชา   ธมฺมํเยว  นิสฺสาย  ธมฺมํ
สกฺกโรนฺโต  ธมฺมํ  ครุกโรนฺโต  ธมฺมํ  อปจายมาโน  ธมฺมทฺธโช ธมฺมเกตุ
#๑ โป. โสปิ น ราชกํ ฯ ม. โสปิ  น อราชกํ ฯ
