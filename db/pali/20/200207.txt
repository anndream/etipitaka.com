         ยาสุกาสุจิ ๑ เอตาสุ      ทนฺโต ชายติ ปุงฺคโว
         โธรโยฺห พลสมฺปนฺโน       กลฺยาณชวนิกฺกโม
         ตเมว ภาเร ยุญฺชนฺติ       นาสฺส วณฺณํ ปริกฺขเร
         เอวเมว มนุสฺเสสุ         ยสฺมึกสฺมิญฺจิ ชาติยํ ๒
         ขตฺติเย พฺราหฺมเณ เวสฺเส   สุทฺเท จณฺฑาลปุกฺกุเส
         ยาสุกาสุจิ เอตาสุ         ทนฺโต ชายติ สุพฺพโต
         ธมฺมฏฺโฐ สีลสมฺปนฺโน       สจฺจวาที หิรีมโน
         ปหีนชาติมรโณ            พฺรหฺมจริยสฺส เกวลี
         ปนฺนภาโร วิสํยุตฺโต        กตกิจฺโจ อนาสโว
         ปารคู สพฺพธมฺมานํ         อนุปาทาย นิพฺพุโต
         ตสฺมึ เว ๓ วิรเช เขตฺเต  วิปุลา โหติ ทกฺขิณา ฯ
         พาลา จ อวิชานนฺตา       ทุมฺเมธา อสฺสุตาวิโน
         พหิทฺธา ททนฺติ ทานานิ ๔   นหิ สนฺเต อุปาสเร ฯ
         เย จ สนฺเต อุปาเสนฺติ     สปฺปญฺเญ ธีรสมฺมเต
         สทฺธา จ เนสํ สุคเต       มูลชาตา ปติฏฺฐิตา
         เทวโลกญฺจ เต ยนฺติ       กุเล วา อิธ ชายเร
         อนุปุพฺเพน นิพฺพานํ         อธิคจฺฉนฺติ ปณฺฑิตาติ ฯ
     [๔๙๘]    ๕๙    อถโข   ติกณฺโณ   พฺราหฺมโณ   เยน   ภควา
เตนุปสงฺกมิ   อุปสงฺกมิตฺวา   ภควตา   สทฺธึ   สมฺโมทิ  สมฺโมทนียํ  กถํ
สาราณียํ   วีติสาเรตฺวา   เอกมนฺตํ   นิสีทิ   เอกมนฺตํ   นิสินฺโน   โข
#๑ โป. ยุ. ยาสุกาสุ จ ฯ อิโต ปรํ อีทิสเมว ฯ  ๒ โป. ม. ชาติเย ฯ ๓ ม. ยุ.
#ตสฺมึเยว ฯ  ๔ ยุ. ทานา ฯ
