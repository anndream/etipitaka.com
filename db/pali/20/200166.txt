ภิกฺขูนํ  สนฺติเก  ธมฺมสฺสวนาย  ตสฺส  ภิกฺขู  ธมฺมํ  เทเสนฺติ  อาทิกลฺยาณํ
มชฺเฌกลฺยาณํ    ปริโยสานกลฺยาณํ    สาตฺถํ    สพฺยญฺชนํ   เกวลปริปุณฺณํ
ปริสุทฺธํ      พฺรหฺมจริยํ     ปกาเสนฺติ     โส     ตสฺมึ     อาสเน
นิสินฺโน   ตสฺสา   กถาย   อาทิมฺปิ   มนสิกโรติ   มชฺฌมฺปิ   มนสิกโรติ
ปริโยสานมฺปิ   มนสิกโรติ   วุฏฺฐิโตปิ   ตมฺหา   อาสนา  ตสฺสา  กถาย
อาทิมฺปิ   มนสิกโรติ   มชฺฌมฺปิ   มนสิกโรติ   ปริโยสานมฺปิ   มนสิกโรติ
เสยฺยถาปิ   ภิกฺขเว   กุมฺโภ   อุกฺกุชฺโช  ตตฺร  อุทกํ  อาสิตฺตํ  สณฺฐาติ
โน   วิวฏฺฏติ   เอวเมว   โข   ภิกฺขเว  อิเธกจฺโจ  ปุคฺคโล  อารามํ
คนฺตา    โหติ    อภิกฺขณํ    ภิกฺขูนํ    สนฺติเก   ธมฺมสฺสวนาย   ตสฺส
ภิกฺขู   ธมฺมํ   เทเสนฺติ   อาทิกลฺยาณํ   มชฺเฌกลฺยาณํ  ปริโยสานกลฺยาณํ
สาตฺถํ    สพฺยญฺชนํ    เกวลปริปุณฺณํ   ปริสุทฺธํ   พฺรหฺมจริยํ   ปกาเสนฺติ
โส   ตสฺมึ   อาสเน   นิสินฺโน   ตสฺสา   กถาย   อาทิมฺปิ  มนสิกโรติ
มชฺฌมฺปิ    มนสิกโรติ    ปริโยสานมฺปิ   มนสิกโรติ   วุฏฺฐิโตปิ   ตมฺหา
อาสนา   ตสฺสา   กถาย   อาทิมฺปิ   มนสิกโรติ   มชฺฌมฺปิ   มนสิกโรติ
ปริโยสานมฺปิ   มนสิกโรติ   อยํ  วุจฺจติ  ภิกฺขเว  ปุถุปญฺโญ  ปุคฺคโล  ฯ
อิเม โข ภิกฺขเว ตโย ปุคฺคลา สนฺโต สํวิชฺชมานา โลกสฺมินฺติ ฯ
         อวกุชฺชปญฺโญ ปุริโส        ทุมฺเมโธ อวิจกฺขโณ
         อภิกฺขณํปิ เจ โหติ         คนฺตา ภิกฺขูน ๑ สนฺติเก
         อาทึ กถาย มชฺฌญฺจ        ปริโยสานญฺจ ตาทิโส
         อุคฺคเหตต น สกฺโกติ        ปญฺญา หิสฺส น วิชฺชติ ฯ
#๑ โป. ยุ. ภิกฺขูนํ ฯ
