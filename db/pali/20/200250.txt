สาฬฺหา   อวิชฺชาคโต   ปาณมฺปิ   หนติ   อทินฺนมฺปิ  อาทิยติ  ปรทารมฺปิ
คจฺฉติ    มุสาปิ   ภณติ   ปรมฺปิ   ตถตฺตาย   สมาทเปติ   ยํส   โหติ
ทีฆรตฺตํ  อหิตาย  ทุกฺขายาติ  ฯ  เอวํ  ภนฺเต  ฯ  ตํ  กึ มญฺญถ สาฬฺหา
อิเม  ธมฺมา  กุสลา  วา  อกุสลา วาติ ฯ อกุสลา ภนฺเต ฯ สาวชฺชา วา
อนวชฺชา  วาติ  ฯ  สาวชฺชา  ภนฺเต  ฯ  วิญฺญุครหิตา  วา วิญฺญุปฺปสตฺถา
วาติ  ฯ  วิญฺญุครหิตา  ภนฺเต  ฯ  สมตฺตา  สมาทินฺนา  อหิตาย  ทุกฺขาย
สํวตฺตนฺติ   โน   วา   กถํ   วา   เอตฺถ  โหตีติ  ฯ  สมตฺตา  ภนฺเต
สมาทินฺนา  อหิตาย  ทุกฺขาย  สํวตฺตนฺติ  ๑ เอวํ โน เอตฺถ โหตีติ ฯ อิติ
โข   สาฬฺหา   ยนฺตํ  อโวจุมฺห  เอถ  ตุเมฺห  สาฬฺหา  มา  อนุสฺสเวน
มา  ปรมฺปราย  มา  อิติกิราย  มา ปิฏกสมฺปทาเนน มา ตกฺกเหตุ ๒ มา
นยเหตุ  มา  อาการปริวิตกฺเกน  มา ทิฏฺฐินิชฺฌานกฺขนฺติยา มา ภพฺพรูปตาย
มา   สมโณ   โน  ครูติ  ยทา  ตุเมฺห  สาฬฺหา  อตฺตนาว  ชาเนยฺยาถ
อิเม  ธมฺมา  อกุสลา  อิเม  ธมฺมา  สาวชฺชา  อิเม  ธมฺมา วิญฺญุครหิตา
อิเม      ธมฺมา     สมตฺตา     สมาทินฺนา     อหิตาย     ทุกฺขาย
สํวตฺตนฺตีติ   อถ   ตุเมฺห   สาฬฺหา   ปชเหยฺยาถาติ   อิติ  ยนฺตํ  วุตฺตํ
อิทเมตํ  ปฏิจฺจ  วุตฺตํ  ฯ  เอถ  ๓  ตุเมฺห  สาฬฺหา มา อนุสฺสเวน มา
ปรมฺปราย   มา   อิติกิราย   มา  ปิฏกสมฺปทาเนน  มา  ตกฺกเหตุ  มา
นยเหตุ  มา  อาการปริวิตกฺเกน  มา ทิฏฺฐินิชฺฌานกฺขนฺติยา มา ภพฺพรูปตาย
มา    สมโณ    โน    ครูติ    ยทา    ตุเมฺห   สาฬฺหา   อตฺตนาว
ชาเนยฺยาถ   อิเม   ธมฺมา   กุสลา   อิเม   ธมฺมา   อนวชฺชา  อิเม
#๑ ม. ยุ. สํวตฺตนฺตีติ ฯ  ๒ ยุ. วิตกฺกเหตุ ฯ  ๓ ยุ. เอวํ ฯ
