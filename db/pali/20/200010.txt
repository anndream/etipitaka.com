หิสฺส  ภิกฺขเว  ปทุฏฺฐํ  เจโตปโทสเหตุ  จ  ปน  ภิกฺขเว  เอวมิเธกจฺเจ
สตฺตา   กายสฺส   เภทา   ปรมฺมรณา   อปายํ   ทุคฺคตึ  วินิปาตํ  นิรยํ
อุปปชฺชนฺตีติ ฯ
     [๔๕]  อิธาหํ  ภิกฺขเว  เอกจฺจํ  ปุคฺคลํ  ปสนฺนจิตฺตํ  เอวํ เจตสา
เจโต   ปริจฺจ   ปชานามิ   อิมมฺหิ   เจ   อยํ  สมเย  ปุคฺคโล  กาลํ
กเรยฺย   ยถาภตํ   นิกฺขิตฺโต   เอวํ   สคฺเค   ตํ   กิสฺส  เหตุ  จิตฺตํ
หิสฺส  ภิกฺขเว  ปสนฺนํ  เจโตปสาทเหตุ  จ  ปน  ภิกฺขเว  เอวมิเธกจฺเจ
สตฺตา กายสฺส เภทา ปรมฺมรณา สุคตึ สคฺคํ โลกํ อุปปชฺชนฺตีติ ฯ
     [๔๖]  เสยฺยถาปิ  ภิกฺขเว  อุทกรหโท  อาวิโล  ลุลิโต  กลลีภูโต
ตตฺถ   จกฺขุมา   ปุริโส   ตีเร   ฐิโต   น   ปสฺเสยฺย   สิปฺปิสมฺพุกมฺปิ
สกฺขรกถลมฺปิ   มจฺฉคุมฺพมฺปิ   จรนฺตมฺปิ   ติฏฺฐนฺตมฺปิ   ตํ   กิสฺส   เหตุ
อาวิลตฺตา   ภิกฺขเว   อุทกสฺส  เอวเมว  โข  ภิกฺขเว  โส  วต  ภิกฺขุ
อาวิเลน    จิตฺเตน    อตฺตตฺถํ   วา   ญสฺสติ   ปรตฺถํ   วา   ญสฺสติ
อุภยตฺถํ   วา   ญสฺสติ  อุตฺตรึ  วา  มนุสฺสธมฺมา  อลมริยญาณทสฺสนวิเสสํ
สจฺฉิกริสฺสตีติ    เนตํ   ฐานํ   วิชฺชติ   ตํ   กิสฺส   เหตุ   อาวิลตฺตา
ภิกฺขเว จิตฺตสฺสาติ ฯ
     [๔๗]  เสยฺยถาปิ  ภิกฺขเว  อุทกรหโท  อจฺโฉ วิปฺปสนฺโน อนาวิโล
ตตฺถ    จกฺขุมา    ปุริโส    ตีเร    ฐิโต   ปสฺเสยฺย   สิปฺปิสมฺพุกมฺปิ
สกฺขรกถลมฺปิ   มจฺฉคุมฺพมฺปิ   จรนฺตมฺปิ   ติฏฺฐนฺตมฺปิ   ตํ   กิสฺส   เหตุ
อนาวิลตฺตา   ภิกฺขเว  อุทกสฺส  เอวเมว  โข  ภิกฺขเว  โส  วต  ภิกฺขุ
