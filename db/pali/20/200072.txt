ภิกฺขุสงฺฆญฺจ   อุปาสกํ   มํ  ภวํ  โคตโม  ธาเรตุ  อชฺชตคฺเค  ปาณุเปตํ
สรณํ คตนฺติ ฯ
     [๒๖๓]   ๑๗   อถโข  ชานุสฺโสณี  ๑  พฺราหฺมโณ  เยน  ภควา
เตนุปสงฺกมิ   อุปสงฺกมิตฺวา   ภควตา   สทฺธึ   สมฺโมทิ  สมฺโมทนียํ  กถํ
สาราณียํ   วีติสาเรตฺวา   เอกมนฺตํ   นิสีทิ   เอกมนฺตํ   นิสินฺโน   โข
ชานุสฺโสณี   พฺราหฺมโณ   ภควนฺตํ  เอตทโวจ  โก  นุ  โข  โภ  โคตม
เหตุ   โก  ปจฺจโย  เยนมิเธกจฺเจ  สตฺตา  กายสฺส  เภทา  ปรมฺมรณา
อปายํ   ทุคฺคตึ   วินิปาตํ  นิรยํ  อุปปชฺชนฺตีติ  ฯ  กตตฺตา  จ  พฺราหฺมณ
อกตตฺตา  จ  เอวมิเธกจฺเจ  สตฺตา  กายสฺส  เภทา  ปรมฺมรณา  อปายํ
ทุคฺคตึ   วินิปาตํ   นิรยํ   อุปปชฺชนฺตีติ  ฯ  โก  ปน  โภ  โคตม  เหตุ
โก   ปจฺจโย   เยนมิเธกจฺเจ   สตฺตา   กายสฺส   เภทา   ปรมฺมรณา
สุคตึ   สคฺคํ   โลกํ   อุปปชฺชนฺตีติ  ฯ  กตตฺตา  จ  พฺราหฺมณ  อกตตฺตา
จ  เอวมิเธกจฺเจ  สตฺตา  กายสฺส  เภทา  ปรมฺมรณา  สุคตึ  สคฺคํ โลกํ
อุปปชฺชนฺตีติ   ฯ   น   โข   อหํ  อิมสฺส  โภโต  โคตมสฺส  สงฺขิตฺเตน
ภาสิตสฺส  วิตฺถาเรน  อตฺถํ  [๒]-  อาชานามิ  สาธุ  เม  ภวํ  โคตโม
ตถาธมฺมํ   เทเสตุ   ยถา   อหํ   อิมสฺส  โภโต  โคตมสฺส  สงฺขิตฺเตน
ภาสิตสฺส  วิตฺถาเรน  อตฺถํ [๓]- อาชาเนยฺยนฺติ ฯ เตนหิ พฺราหฺมณ สุณาหิ
สาธุกํ   มนสิกโรหิ   ภาสิสฺสามีติ   ฯ   เอวํ   โภติ   โข  ชานุสฺโสณี
พฺราหฺมโณ   ภควโต   ปจฺจสฺโสสิ  ฯ  ภควา  เอตทโวจ  อิธ  พฺราหฺมณ
เอกจฺจสฺส   กายทุจฺจริตํ  กตํ  โหติ  อกตํ  โหติ  กายสุจริตํ  วจีทุจฺจริตํ
#๑ ม. ยุ. ชาณุสฺโสณิ ฯ สพฺพตฺถ อีทิสเมว ฯ ๒-๓ ม. อวิภตฺตสฺส วิตฺถาเรน อตฺถํ ฯ
