เอวํ   โหติ  ยถารูปานํ  โข  ปาปกานํ  กมฺมานํ  เหตุ  โจรํ  อาคุจารึ
ราชาโน  คเหตฺวา  วิวิธา  กมฺมกรณา  กโรนฺติ  กสาหิปิ ตาเฬนฺติ ฯเปฯ
อสินาปิ   สีสํ  ฉินฺทนฺติ  อหญฺเจว  โข  ปน  เอวรูปํ  ปาปกมฺมํ  กเรยฺยํ
มํปี  ราชาโน  คเหตฺวา  เอวรูปา  วิวิธา  กมฺมกรณา  กเรยฺยย  กสาหิปิ
ตาเฬยฺยย  ฯเปฯ  อสินาปิ  สีสํ  ฉินฺเทยฺยุนฺติ  โส  ทิฏฺฐธมฺมิกสฺส  วชฺชสฺส
ภีโต   น   ปเรสํ   ปาภตํ   ปลุมฺปนฺโต    จรติ  อิทํ  วุจฺจติ  ภิกฺขเว
ทิฏฺฐธมฺมิกํ   วชฺชํ  ฯ  กตมญฺจ  ภิกฺขเว  สมฺปรายิกํ  วชฺชํ  อิธ  ภิกฺขเว
เอกจฺโจ   อิติ   ปฏิสญฺจิกฺขติ   กายทุจฺจริตสฺส   โข   ปาปโก  วิปาโก
อภิสมฺปรายํ  วจีทุจฺจริตสฺส  โข ปาปโก วิปาโก อภิสมฺปรายํ มโนทุจฺจริตสฺส
โข     ปาปโก    วิปาโก    อภิสมฺปรายํ    อหญฺเจว    โข    ปน
กาเยน   ทุจฺจริตํ   จเรยฺยํ  วาจาย  ทุจฺจริตํ  จเรยฺยํ  มนสา  ทุจฺจริตํ
จเรยฺยํ   กิญฺจ   ตํ   เยนาหํ   กายสฺส   เภทา   ปรมฺมรณา   อปายํ
ทุคฺคตึ   วินิปาตํ   นิรยํ   อุปปชฺเชยฺยนฺติ   โส   สมฺปรายิกสฺส  วชฺชสฺส
ภีโต   กายทุจฺจริตํ   ปหาย   กายสุจริตํ   ภาเวติ   วจีทุจฺจริตํ  ปหาย
วจีสุจริตํ   ภาเวติ   มโนทุจฺจริตํ   ปหาย   มโนสุจริตํ   ภาเวติ  สุทฺธํ
อตฺตานํ   ปริหรติ   อิทํ   วุจฺจติ  ภิกฺขเว  สมฺปรายิกํ  วชฺชํ  ฯ  อิมานิ
โข   ภิกฺขเว  เทฺว  วชฺชานิ  ฯ  ตสฺมา  ติห  ภิกฺขเว  เอวํ  สิกฺขิตพฺพํ
ทิฏฺฐธมฺมิกสฺส   วชฺชสฺส   ภายิสฺสาม   สมฺปรายิกสฺส  วชฺชสฺส  ภายิสฺสาม
วชฺชภีรุโน   ภวิสฺสาม   วชฺชภยทสฺสาวิโนติ   เอวํ   หิ   โว   ภิกฺขเว
สิกฺขิตพฺพํ   วชฺชภีรุโน   ภิกฺขเว   วชฺชภยทสฺสาวิโน  เอตํ  ปาฏิกงฺขํ  ยํ
