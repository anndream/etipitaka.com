ปํสุวาลิกา  ๑  สกฺขรกถลา  ตเมนํ  ปํสุโธวโก วา ปํสุโธวกนฺเตวาสี วา
โทณิยํ   อากิริตฺวา   โธวติ   สนฺโธวติ   นิทฺโธวติ  ตสฺมึ  ปหีเน  ตสฺมึ
พฺยนฺตีกเต   สนฺติ   ชาตรูปสฺส   มชฺฌิมสหคตา  อุปกฺกิเลสา  สุขุมสกฺขรา
ถุลฺลวาลิกา ๒ ตเมนํ ปํสุโธวโก วา ปํสุโธวกนฺเตวาสี วา โธวติ สนฺโธวติ
นิทฺโธวติ  ตสฺมึ  ปหีเน  ตสฺมึ  พฺยนฺตีกเต  สนฺติ  ชาตรูปสฺส  สุขุมสหคตา
อุปกฺกิเลสา   สุขุมวาลิกา   กาฬิชลฺลิกา   ๓   ตเมนํ  ปํสุโธวโก  วา
ปํสุโธวกนฺเตวาสี   วา  โธวติ  สนฺโธวติ  นิทฺโธวติ  ตสฺมึ  ปหีเน  ตสฺมึ
พยนฺตีกเต   อถาปรํ   สุวณฺณสิกตาวสิสฺสนฺติ  ฯ  ตเมนํ  สุวณฺณกาโร  วา
สุวณฺณการนฺเตวาสี  วา  ชาตรูปํ  มุสายํ  ๔  ปกฺขิปิตฺวา  ธมติ  สนฺธมติ
นิทฺธมติ  ฯ  ตํ  โหติ  ชาตรูปํ  อธนฺตํ  อสนฺธนฺตํ  ๕  อนิทฺธนฺตํ  อนิหิตํ
อนินฺนีตกสาวํ  ๖  น  เจว  มุทท  โหติ  น  จ  กมฺมนิยํ  น  จ ปภสฺสรํ
ปภงฺคุ   จ   น   จ   สมฺมา  อุเปติ  กมฺมาย  ฯ  โหติ  โส  ภิกฺขเว
สมโย   ยํ  โส  สุวณฺณกาโร  วา  สุวณฺณการนฺเตวาสี  วา  ตํ  ชาตรูปํ
ธมติ   สนฺธมติ   นิทฺธมติ   ตํ   โหติ  ชาตรูปํ  ธนฺตํ  สนฺธนฺตํ  นิทฺธนฺตํ
นิหิตํ    นินฺนีตกสาวํ   มุทท   จ   โหติ   กมฺมนิยญฺจ    ปภสฺสรญฺจ   น
จ   ปภงฺคุ   สมฺมา  อุเปติ  กมฺมาย  ยสฺสา  ยสฺสา  จ  ปิลนฺธนวิกติยา
อากงฺขติ  ยทิ  ปฏฺฏิกาย ยทิ กุณฺฑลาย ยทิ คีเวยฺยเก ๗ ยทิ สุวณฺณมาลาย
ตญฺจสฺส    อตฺถํ    อนุโภติ    ฯ    เอวเมว   โข   ภิกฺขเว   สนฺติ
อธิจิตฺตมนุยุตฺตสฺส    ภิกฺขุโน    โอฬาริกา    อุปกฺกิเลสา   กายทุจฺจริตํ
วจีทุจฺจริตํ   มโนทุจฺจริตํ   ตเมนํ   สเจตโส  ภิกฺขุ  ทพฺพชาติโก  ปชหติ
#๑ ม. ปํสุวาลุกา ฯ ๒ ม. ถูลวาลุกา ฯ  ๓ ม. กาฬชลฺลิกา ฯ ๔ มูสายํ ฯ ๕ ยุ.
#ธนฺตํ สนฺธนฺตํ ฯ ๖ ม. ธนฺตํ สนฺธนฺตํ นิทฺธนฺตํ อนิทฺธนฺตกสาวํ ฯ
#๗ ม. คีเวยฺยเกน ฯ
