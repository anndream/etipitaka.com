ติพฺโพ   โน   ฉนฺโท   ภวิสฺสติ   อธิจิตฺตสิกฺขาสมาทาเน   ติพฺโพ   โน
ฉนฺโท    ภวิสฺสติ   อธิปญฺญาสิกฺขาสมาทาเนติ   เอวญฺหิ   โว   ภิกฺขเว
สิกฺขิตพฺพนฺติ ฯ
     [๕๒๔]   ๘๕   เอกํ   สมยํ  ภควา  เวสาลิยํ  วิหรติ  มหาวเน
กูฏาคารสาลายํ   ฯ  อถโข  อญฺญตโร  วชฺชิปุตฺตโก  ภิกฺขุ  เยน  ภควา
เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ
เอกมนฺตํ   นิสินฺโน   โข   โส  วชฺชิปุตฺตโก  ภิกฺขุ  ภควนฺตํ  เอตทโวจ
สาธิกมิทํ   ภนฺเต   ทิยฑฺฒสิกฺขาปทสตํ   อนฺวฑฺฒมาสํ   อุทฺเทสํ  อาคจฺฉติ
นาหํ  ภนฺเต  เอตฺถ  สกฺโกมิ ๑ สิกฺขิตุนฺติ ฯ สกฺขสิ ๒ ปน ตฺวํ ภิกฺขุ ตีสุ
สิกฺขาสุ   สิกฺขิตต   อธิสีลสิกฺขาย   อธิจิตฺตสิกฺขาย  อธิปญฺญาสิกฺขายาติ  ฯ
สกฺโกมหํ   ภนฺเต   ตีสุ   สิกฺขาสุ  สิกฺขิตต  อธิสีลสิกฺขาย  อธิจิตฺตสิกฺขาย
อธิปญฺญาสิกฺขายาติ   ฯ   ตสฺมา  ติห  ตฺวํ  ภิกฺขุ  ตีสุ  สิกฺขาสุ  สิกฺขสฺสุ
อธิสีลสิกฺขาย   อธิจิตฺตสิกฺขาย   อธิปญฺญาสิกฺขาย   ยโต  โข  ตฺวํ  ภิกฺขุ
อธิสีลมฺปิ   สิกฺขิสฺสสิ   อธิจิตฺตมฺปิ   สิกฺขิสฺสสิ  อธิปญฺญมฺปิ  สิกฺขิสฺสสิ
ตสฺส  ๓  ตุยฺหํ  [๔]-  อธิสีลมฺปิ  สิกฺขโต อธิจิตฺตมฺปิ สิกฺขโต อธิปญฺญมฺปิ
สิกฺขโต    ราโค    ปหียิสฺสติ   โทโส   ปหียิสฺสติ   โมโห   ปหียิสฺสติ
โส   ตฺวํ   ราคสฺส   ปหานา   โทสสฺส  ปหานา  โมหสฺส  ปหานา  ยํ
อกุสลํ  ตํ  น  กริสฺสสิ  ยํ  ปาปํ  ตํ  ๕  น  เสวิสฺสสีติ  ฯ อถโข โส
ภิกฺขุ    อปเรน    สมเยน    อธิสีลมฺปิ    สิกฺขิ    อธิจิตฺตมฺปิ   สิกฺขิ
อธิปญฺญมฺปิ   สิกฺขิ   ฯ   ตสฺส   อธิสีลมฺปิ  สิกฺขโต  อธิจิตฺตมฺปิ  สิกฺขโต
#๑ โป. สกฺขิสฺสามิ ฯ  ๒ โป. ม. สกฺขิสฺสสิ ฯ ๓ ยุ. ตสฺมา ฯ ๔ โป. ม. ยุ.
#ภิกฺขุ ฯ ๕ ยุ. ตฺวํ ฯ
