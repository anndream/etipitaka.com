ปริสา  คมฺภีรา  จ  ปริสา  ฯ  กตมา  จ  ภิกฺขเว  อุตฺตานา ปริสา อิธ
ภิกฺขเว   ยสฺสํ  ปริสายํ  ภิกฺขู  อุทฺธตา  โหนฺติ  อุนฺนฬา  จปลา  มุขรา
วิกิณฺณวาจา     มุฏฺฐสฺสตี    อสมฺปชานา    อสมาหิตา    วิพฺภนฺตจิตฺตา
ปากตินฺทฺริยา   อยํ   วุจฺจติ   ภิกฺขเว  อุตฺตานา  ปริสา  ฯ  กตมา  จ
ภิกฺขเว    คมฺภีรา   ปริสา   อิธ   ภิกฺขเว   ยสฺสํ    ปริสายํ   ภิกฺขู
อนุทฺธตา    โหนฺติ    อนุนฺนฬา    อจปลา    อมุขรา    อวิกิณฺณวาจา
อุปฏฺฐิตสฺสตี   สมฺปชานา   สมาหิตา   เอกคฺคจิตฺตา   สํวุตินฺทฺริยา   อยํ
วุจฺจติ   ภิกฺขเว  คมฺภีรา  ปริสา  ฯ  อิมา  โข  ภิกฺขเว  เทฺว  ปริสา
เอตทคฺคํ ภิกฺขเว อิมาสํ ทฺวินฺนํ ปริสานํ ยทิทํ คมฺภีรา ปริสาติ ฯ
     [๒๘๘]   ๔๒  เทฺวมา  ภิกฺขเว  ปริสา  กตมา  เทฺว  วคฺคา  จ
ปริสา  สมคฺคา  จ  ปริสา  ฯ  กตมา  จ  ภิกฺขเว  วคฺคา  ปริสา  อิธ
ภิกฺขเว   ยสฺสํ   ปริสายํ   ภิกฺขู  ภณฺฑนชาตา  กลหชาตา  วิวาทาปนฺนา
อญฺญมญฺญํ    มุขสตฺตีหิ    วิตุทนฺตา    วิหรนฺติ   อยํ   วุจฺจติ   ภิกฺขเว
วคฺคา   ปริสา   ฯ  กตมา  จ  ภิกฺขเว  สมคฺคา  ปริสา  อิธ  ภิกฺขเว
ยสฺสํ   ปริสายํ   ภิกฺขู  สมคฺคา  สมฺโมทมานา  อวิวทมานา  ขีโรทกีภูตา
อญฺญมญฺญํ    ปิยจกฺขูหิ   สมฺปสฺสนฺตา   วิหรนฺติ   อยํ   วุจฺจติ   ภิกฺขเว
สมคฺคา  ปริสา  ฯ  อิมา  โข  ภิกฺขเว  เทฺว  ปริสา  เอตทคฺคํ ภิกฺขเว
อิมาสํ ทฺวินฺนํ ปริสานํ ยทิทํ สมคฺคา ปริสาติ ฯ
     [๒๘๙]  ๔๓  เทฺวมา  ภิกฺขเว  ปริสา   กตมา  เทฺว อนคฺควตี จ
ปริสา   อคฺควตี   จ  ปริสา  ฯ  กตมา  จ  ภิกฺขเว  อนคฺควตี  ปริสา
