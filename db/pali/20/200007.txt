     [๒๙]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํ
ภาวิตํ   พหุลีกตํ   มหโต   อตฺถาย   สํวตฺตติ   ยถยิทํ   ภิกฺขเว  จิตฺตํ
จิตฺตํ ภิกฺขเว ภาวิตํ พหุลีกตํ มหโต อตฺถาย สํวตฺตตีติ ฯ
     [๓๐]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํ
อภาวิตํ   อพหุลีกตํ   ทุกฺขาธิวาหํ   โหติ   ยถยิทํ  ภิกฺขเว  จิตฺตํ  จิตฺตํ
ภิกฺขเว อภาวิตํ อพหุลีกตํ ทุกฺขาธิวาหํ โหตีติ ฯ
     [๓๑]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํ
ภาวิตํ   พหุลีกตํ   สุขาธิวาหํ   โหติ   ยถยิทํ   ภิกฺขเว   จิตฺตํ   จิตฺตํ
ภิกฺขเว ภาวิตํ พหุลีกตํ สุขาธิวาหํ โหตีติ ฯ
                    วคฺโค ๑ ตติโย ฯ
     [๓๒]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํ
อทนฺตํ   มหโต   อนตฺถาย   สํวตฺตติ   ยถยิทํ   ภิกฺขเว   จิตฺตํ   จิตฺตํ
ภิกฺขเว อทนฺตํ มหโต อนตฺถาย สํวตฺตตีติ ฯ
     [๓๓]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํฒ
ทนฺตํ   มหโต   อตฺถาย  สํวตฺตติ  ยถยิทํ  ภิกฺขเว  จิตฺตํ  จิตฺตํ  ภิกฺขเว
ทนฺตํ มหโต อตฺถาย สํวตฺตตีติ ฯ
     [๓๔]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํ
อคุตฺตํ   มหโต   อนตฺถาย   สํวตฺตติ   ยถยิทํ   ภิกฺขเว   จิตฺตํ   จิตฺตํ
ภิกฺขเว อคุตฺตํ มหโต อนตฺถาย สํวตฺตตีติ ฯ
     [๓๕]   นาหํ   ภิกฺขเว  อญฺญํ  เอกธมฺมํปิ  สมนุปสฺสามิ  ยํ  เอวํ
#๑ ม. ยุ. อกมฺมนียวคฺโค ... ฯ
