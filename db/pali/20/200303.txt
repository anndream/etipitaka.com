ภิกฺขเว สิกฺขาปทานิ วทามีติ ฯ
     [๕๒๙]  ๙๐  ติสฺโส  อิมา ภิกฺขเว สิกฺขา กตมา ติสฺโส อธิสีลสิกฺขา
อธิจิตฺตสิกฺขา   อธิปญฺญาสิกฺขา   ฯ   กตมา   จ   ภิกฺขเว  อธิสีลสิกฺขา
อิธ  ภิกฺขเว  ภิกฺขุ  สีลวา  โหติ  ฯเปฯ  สมาทาย  สิกฺขติ  สิกฺขาปเทสุ
อยํ    วุจฺจติ    ภิกฺขเว    อธิสีลสิกฺขา    ฯ   กตมา   จ   ภิกฺขเว
อธิจิตฺตสิกฺขา    อิธ    ภิกฺขเว    ภิกฺขุ   วิวิจฺเจว   กาเมหิ   ฯเปฯ
จตุตฺถํ  ฌานํ  อุปสมฺปชฺช  วิหรติ  อยํ  วุจฺจติ  ภิกฺขเว  อธิจิตฺตสิกฺขา  ฯ
กตมา     จ   ภิกฺขเว   อธิปญฺญาสิกฺขา   อิธ   ภิกฺขเว   ภิกฺขุ   อิทํ
ทุกฺขนฺติ   ยถาภูตํ   ปชานาติ   ฯเปฯ   อยํ  ทุกฺขนิโรธคามินี  ปฏิปทาติ
ยถาภูตํ   ปชานาติ  อยํ  วุจฺจติ  ภิกฺขเว  อธิปญฺญาสิกฺขา  ฯ  อิมา  โข
ภิกฺขเว ติสฺโส สิกฺขาติ ฯ
     [๕๓๐]  ๙๑  ติสฺโส  อิมา ภิกฺขเว สิกฺขา กตมา ติสฺโส อธิสีลสิกฺขา
อธิจิตฺตสิกฺขา   อธิปญฺญาสิกฺขา   ฯ   กตมา   จ   ภิกฺขเว  อธิสีลสิกฺขา
อิธ    ภิกฺขเว    ภิกฺขุ    สีลวา   โหติ   ฯเปฯ   สมาทาย   สิกฺขติ
สิกฺขาปเทสุ   อยํ  วุจฺจติ  ภิกฺขเว  อธิสีลสิกฺขา  ฯ  กตมา  จ  ภิกฺขเว
อธิจิตฺตสิกฺขา    อิธ    ภิกฺขเว    ภิกฺขุ   วิวิจฺเจว   กาเมหิ   ฯเปฯ
จตุตฺถํ  ฌานํ  อุปสมฺปชฺช  วิหรติ  อยํ  วุจฺจติ  ภิกฺขเว  อธิจิตฺตสิกฺขา  ฯ
กตมา  จ  ภิกฺขเว  อธิปญฺญาสิกฺขา  อิธ  ภิกฺขเว  ภิกฺขุ  อาสวานํ  ขยา
อนาสวํ   เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ   อภิญฺญา
สจฺฉิกตฺวา   อุปสมฺปชฺช  วิหรติ  อยํ  วุจฺจติ  ภิกฺขเว  อธิปญฺญาสิกฺขา  ฯ
