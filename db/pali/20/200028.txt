อตฺถาย   หิตาย   สุขาย   เทวมนุสฺสานํ   พหุญฺจ   เต  ภิกฺขเว  ภิกฺขู
ปุญฺญํ ปสวนฺติ เตจิมํ สทฺธมฺมํ ฐเปนฺตีติ ฯ
     [๑๓๗]   เยปิ   เต  ภิกฺขเว  ภิกฺขู  อาปตฺตึ  อาปตฺตีติ  ทีเปนฺติ
เต   ภิกฺขเว  ภิกฺขู  พหุชนหิตาย  ปฏิปนฺนา  พหุชนสุขาย  พหุโน  ชนสฺส
อตฺถาย   หิตาย   สุขาย   เทวมนุสฺสานํ   พหุญฺจ   เต  ภิกฺขเว  ภิกฺขู
ปุญฺญํ ปสวนฺติ เตจิมํ สทฺธมฺมํ ฐเปนฺตีติ ฯ
     [๑๓๘]  เยปิ  เต  ภิกฺขเว  ภิกฺขู  ลหุกํ  อาปตฺตึ ลหุกา อาปตฺตีติ
ทีเปนฺติ   ฯเปฯ   ครุกํ   อาปตฺตึ   ครุกา   อาปตฺตีติ  ทีเปนฺติ  ฯเปฯ
ทุฏฺฐุลฺลํ    อาปตฺตึ   ทุฏฺฐุลฺลา   อาปตฺตีติ   ทีเปนฺติ   ฯปฯ   อทุฏฺฐุลฺลํ
อาปตฺตึ   อทุฏฺฐุลฺลา   อาปตฺตีติ   ทีเปนฺติ   ฯเปฯ   สาวเสสํ  อาปตฺตึ
สาวเสสา   อาปตฺตีติ   ทีเปนฺติ   ฯเปฯ  อนวเสสํ  อาปตฺตึ  อนวเสสา
อาปตฺตีติ    ทีเปนฺติ    ฯเปฯ    สปฺปฏิกมฺมํ    อาปตฺตึ    สปฺปฏิกมฺมา
อาปตฺตีติ    ทีเปนฺติ    ฯเปฯ    อปฺปฏิกมฺมํ    อาปตฺตึ    อปฺปฏิกมฺมา
อาปตฺตีติ    ทีเปนฺติ    เต   ภิกฺขเว   ภิกฺขู   พหุชนหิตาย   ปฏิปนฺนา
พหุชนสุขาย   พหุโน   ชนสฺส   อตฺถาย   หิตาย   สุขาย  เทวมนุสฺสานํ
พหุญฺจ เต ภิกฺขเว ภิกฺขู ปุญฺญํ ปสวนฺติ เตจิมํ สทฺธมฺมํ ฐเปนฺตีติ ฯ
                   วคฺโค ๑ ทฺวาทสโม ฯ
                      เอกปุคฺคลปาลิ
     [๑๓๙]   เอกปุคฺคโล   ภิกฺขเว   โลเก  อุปฺปชฺชมาโน  อุปฺปชฺชติ
พหุชนหิตาย    พหุชนสุขาย   โลกานุกมฺปาย   อตฺถาย   หิตาย   สุขาย
#๑ อนาปตฺติวคฺโค ฯ
