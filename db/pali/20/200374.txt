ภิกฺขเว    ภิกฺขุ    ปญฺจนฺนํ    โอรมฺภาคิยานํ   สญฺโญชนานํ   ปริกฺขยา
โอปปาติโก   โหติ   ตตฺถ   ปรินิพฺพายี   อนาวตฺติธมฺโม  ตสฺมา  โลกา
อิทมสฺส   ชวสฺมึ   วทามิ   อภิธมฺเม  โข  ปน  อภิวินเย  ปญฺหํ  ปุฏฺโฐ
วิสฺสชฺเชติ   โน   สํสาเทติ   อิทมสฺส  วณฺณสฺมึ  วทามิ  ลาภี  โข  ปน
โหติ      จีวรปิณฺฑปาตเสนาสนคิลานปจฺจยเภสชฺชปริกฺขารานํ     อิทมสฺส
อาโรหปริณาหสฺมึ     วทามิ    เอวํ    โข    ภิกฺขเว    ปุริสสทสฺโส
ชวสมฺปนฺโน   จ   โหติ   วณฺณสมฺปนฺโน   จ  อาโรหปริณาหสมฺปนฺโน  จ
อิเม โข ภิกฺขเว ตโย ปุริสสทสฺสาติ ฯ
     [๕๘๒]  ๑๔๓  ตโย  จ  ภิกฺขเว  ภทฺเท อสฺสาชานิเย เทเสสฺสามิ
ตโย  จ  ภทฺเท  ปุริสาชานิเย  ตํ สุณาถ สาธุกํ มนสิกโรถ ภาสิสฺสามีติ ฯ
เอวํ   ภนฺเตติ   โข   เต   ภิกฺขู   ภควโต   ปจฺจสฺโสสส   ฯ  ภควา
เอตทโวจ   กตเม   จ   ภิกฺขเว   ตโย   ภทฺทา   อสฺสาชานิยา  อิธ
ภิกฺขเว   เอกจฺโจ  ภทฺโท  อสฺสาชานิโย  ฯเปฯ  ชวสมฺปนฺโน  จ  โหติ
วณฺณสมฺปนฺโน   จ   อาโรหปริณาหสมฺปนฺโน   จ   อิเม   โข   ภิกฺขเว
ตโย    ภทฺทา   อสฺสาชานิยา   กตเม   จ   ภิกฺขเว   ตโย   ภทฺทา
ปุริสาชานิยา   อิธ   ภิกฺขเว   เอกจฺโจ   ภทฺโท  ปุริสาชานิโย  ฯเปฯ
ชวสมฺปนฺโน    จ    โหติ   วณฺณสมฺปนฺโน   จ   อาโรหปริณาหสมฺปนฺโน
จ  ฯเปฯ  กถญฺจ  ภิกฺขเว  ภทฺโท  ปุริสาชานิโย  ชวสมฺปนฺโน  จ  โหติ
วณฺณสมฺปนฺโน   จ   อาโรหปริณาหสมฺปนฺโน   จ   อิธ   ภิกฺขเว   ภิกฺขุ
อาสวานํ   ขยา   อนาสวํ   เจโตวิมุตฺตึ   ปญฺญาวิมุตฺตึ  ทิฏฺเฐว  ธมฺเม
