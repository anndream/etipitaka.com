อามิสเวปุลฺลญฺจ   ธมฺมเวปุลฺลญฺจ  อิมานิ  โข  ภิกฺขเว  เทฺว  เวปุลฺลานิ
เอตทคฺคํ ภิกฺขเว อิเมสํ ทฺวินฺนํ เวปุลฺลานํ ยทิทํ ธมฺมเวปุลฺลนฺติ ฯ
                 สนฺถารวคฺโค จตุตฺโถ ๑ ฯ
     [๔๐๘]  ๑๖๒  เทฺวเม  ภิกฺขเว ธมฺมา กตเม เทฺว สมาปตฺติกุสลตา
จ    สมาปตฺติวุฏฺฐานกุสลตา    จ    อิเม    โข    ภิกฺขเว    เทฺว
ธมฺมาติ ฯ
     [๔๐๙]  ๑๖๓  เทฺวเม  ภิกฺขเว  ธมฺมา กตเม เทฺว อาชฺชวญฺจ ๒
มทฺทวญฺจ อิเม โข ภิกฺขเว เทฺว ธมฺมาติ ฯ
     [๔๑๐]   ๑๖๔  เทฺวเม  ภิกฺขเว  ธมฺมา  กตเม  เทฺว  ขนฺติ  จ
โสรจฺจํ จ อิเม โข ภิกฺขเว เทฺว ธมฺมาติ ฯุ
     [๔๑๑]  ๑๖๕  เทฺวเม  ภิกฺขเว  ธมฺมา  กตเม  เทฺว  สาขลฺยญฺจ
ปฏิสนฺถาโร จ อิเม โข ภิกฺขเว เทฺว ธมฺมาติ ฯ
     [๔๑๒]  ๑๖๖  เทฺวเม  ภิกฺขเว  ธมฺมา กตเม เทฺว อวิหึสา ๓ จ
โสเจยฺยญฺจ อิเม โข ภิกฺขเว เทฺว ธมฺมาติ ฯ
     [๔๑๓]  ๑๖๗  เทฺวเม  ภิกฺขเว  ธมฺมา  กตเม  เทฺว  อินฺทฺริเยสุ
อคุตฺตทฺวารตา   จ  โภชเน  อมตฺตญฺญุตา  จ  อิเม  โข  ภิกฺขเว  เทฺว
ธมฺมาติ ฯ
     [๔๑๔]  ๑๖๘  เทฺวเม  ภิกฺขเว  ธมฺมา  กตเม  เทฺว  อินฺทฺริเยสุ
คุตฺตทฺวารตา   จ   โภชเน   มตฺตญฺญุตา  จ  อิเม  โข  ภิกฺขเว  เทฺว
ธมฺมาติ ฯ
#๑ ยุ. จุทฺทสโม ฯ  ๒ ม. ยุ. อชฺชวญฺจ ฯ   ๓ ม. อหึสา จ ฯ
