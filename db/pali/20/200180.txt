         สมนฺตา โยชนสตํ          ผริตฺวา ติฏฺฐติ สพฺพทาติ ฯ
ภูตปุพฺพํ   ภิกฺขเว   ยมสฺส   รญฺโญ   เอตทโหสิ  เย  กิร  โภ  โลเก
ปาปกานิ   กมฺมานิ  กโรนฺติ  เต  เอวรูปา  วิวิธา  กมฺมกรณา  กริยนฺติ
อโห   วตาหํ   มนุสฺสตฺตํ   ลเภยฺยํ   ตถาคโต  จ  โลเก  อุปฺปชฺเชยฺย
อรหํ   สมฺมาสมฺพุทฺโธ   ตญฺจาหํ   ภควนฺตํ   ปยิรุปาเสยฺยํ  โส  จ  เม
ภควา   ธมฺมํ  เทเสยฺย  ตสฺส  จาหํ  ภควโต  ธมฺมํ  อาชาเนยฺยนฺติ  ฯ
ตํ   โข   ปนาหํ  ภิกฺขเว  น  อญฺญสฺส  สมณสฺส  วา  พฺราหฺมณสฺส  วา
สุตฺวา   เอวํ   วทามิ   อปิจ   โข  ภิกฺขเว  ยเทว  เม  สามํ  ญาตํ
สามํ ทิฏฺฐํ สามํ วิทิตํ ตเทวาหํ วทามีติ ฯ
         โจทิตา เทวทูเตหิ         เย ปมชฺชนฺติ มาณวา
         เต ทีฆรตฺตํ โสจนฺติ        หีนกายูปคา นรา ฯ
         เย จ โข เทวทูเตหิ       สนฺโต สปฺปุริสา อิธ
         โจทิตา นปฺปมชฺชนฺติ        อริยธมฺเม กุทาจนํ
         อุปาทาเน ภยํ ทิสฺวา       ชาติมรณสมฺภเว
         อนุปาทา วิมุจฺจนฺติ         ชาติมรณสงฺขเย
         เต ๑ เขมปฺปตฺตา สุขิตา   ทิฏฺฐธมฺมาภินิพฺพุตา
         สพฺพเวรภยาตีตา          สพฺพทุกฺขํ อุปจฺจคุนฺติ ฯ
     [๔๗๖]  ๓๗  อฏฺฐมิยํ  ภิกฺขเว  ปกฺขสฺส จตุนฺนํ มหาราชานํ อมจฺจา
ปาริสชฺชา   อิมํ   โลกํ   อนุวิจรนฺติ   กจฺจิ   พหู   มนุสฺสา  มนุสฺเสสุ
เมตฺเตยฺยา   เปตฺเตยฺยา   สามญฺญา   พฺรหฺมญฺญา   กุเลเชฏฺฐาปจายิโน
#๑ ม. เต อปฺปมตฺตา สุขิโน ฯ
