         อุจฺฉงฺคปญฺโญ ปุริโส        เสยฺโย เอเตน วุจฺจติ
         อภิกฺขณํปิ เจ โหติ         คนฺตา ภิกฺขูน สนฺติเก
         อาทึ กถาย มชฺฌญฺจ        ปริโยสานญฺจ ตาทิโส
         นิสินฺโน อาสเน ตสฺมึ       อุคฺคเหตฺวาน พฺยญฺชนํ
         วุฏฺฐิโต นปฺปชานาติ        คหิตํ หิสฺส ๑ มุสฺสติ ฯ
         ปุถุปญฺโญ จ ปุริโส         เสยฺโย เอเตน ๒ วุจฺจติ
         อภิกฺขณํปิ เจ โหติ         คนฺตา ภิกฺขูน สนฺติเก
         อาทึ กถาย มชฺฌญฺจ        ปริโยสานญฺจ ตาทิโส
         นิสินฺโน อาสเน ตสฺมึ       อุคฺคเหตฺวาน พฺยญฺชนํ
         ธาเรติ เสฏฺฐสงฺกปฺโป      อพฺยคฺคมนโส นโร
         ธมฺมานุธมฺมปฏิปนฺโน        ทุกฺขสฺสนฺตกโร สิยาติ ฯ
                    ปุคฺคลวคฺโค ตติโย ฯ
                        ตสฺสุทฺทานํ
         สวิฏฺฐคิลานสงฺขารา        พหุการา วชิเรน จ
         เสวิชีคุจฺฉคูถภาณี          อนฺโธ จ อวกุชฺชิตาติ ฯ
                    _______________
                    เทวทูตวคฺโค จตุตฺโถ
     [๔๗๐]  ๓๑   สพฺรหฺมกานิ  ภิกฺขเว  ตานิ  กุลานิ  เยสํ  ปุตฺตานํ
มาตาปิตโร   อชฺฌาคาเร   ปูชิตา   โหนฺติ   สปุพฺพาจริยกานิ   ภิกฺขเว
ตานิ   กุลานิ   เยสํ  ปุตฺตานํ  มาตาปิตโร  อชฺฌาคาเร  ปูชิตา  โหนฺติ
#๑ ม. ยุ. ปิสฺส ฯ ๒ ยุ. เอเตหิ ฯ
