     [๑๔๔]   เอกปุคฺคลสฺส  ภิกฺขเว  ปาตุภาโว  ๑  มหโต  จกฺขุสฺส
ปาตุภาโว  โหติ  มหโต  อาโลกสฺส  ปาตุภาโว  โหติ  มหโต โอภาสสฺส
ปาตุภาโว    โหติ    ฉนฺนํ   อนุตฺตริยานํ   ปาตุภาโว   โหติ   จตุนฺนํ
ปฏิสมฺภิทานํ  สจฺฉิกิริยา  โหติ  อเนกธาตุปฏิเวโธ โหติ นานาธาตุปฏิเวโธ
โหติ      วิชฺชาวิมุตฺติผลสจฺฉิกิริยา     โหติ     โสตาปตฺติผลสจฺฉิกิริยา
โหติ      สกทาคามิผลสจฺฉิกิริยา      โหติ      อนาคามิผลสจฺฉิกิริยา
โหติ   อรหตฺตผลสจฺฉิกิริยา   โหติ   กตมสฺส   เอกปุคฺคลสฺส  ตถาคตสฺส
อรหโต    สมฺมาสมฺพุทฺธสฺส    อิมสฺส    โข    ภิกฺขเว   เอกปุคฺคลสฺส
ปาตุภาโว   ๒   มหโต  จกฺขุสฺส  ปาตุภาโว  โหติ  มหโต  อาโลกสฺส
ปาตุภาโว    โหติ    มหโต    โอภาสสฺส   ปาตุภาโว   โหติ   ฉนฺนํ
อนุตฺตริยานํ   ปาตุภาโว   โหติ   จตุนฺนํ  ปฏิสมฺภิทานํ  สจฺฉิกิริยา  โหติ
อเนกธาตุปฏิเวโธ  โหติ  นานาธาตุปฏิเวโธ โหติ วิชฺชาวิมุตฺติผลสจฺฉิกิริยา
โหติ      โสตาปตฺติผลสจฺฉิกิริยา      โหติ     สกทาคามิผลสจฺฉิกิริยา
โหติ       อนาคามิผลสจฺฉิกิริยา       โหติ      อรหตฺตผลสจฺฉิกิริยา
โหตีติ ฯ
     [๑๔๕]   นาหํ   ภิกฺขเว   อญฺญํ   อกปุคฺคลมฺปิ  สมนุปสฺสามิ  โย
เอวํ   ตถาคเตน   อนุตฺตรํ  ธมฺมจกฺกํ  ปวตฺติตํ  สมฺมเทว  อนุปฺปวตฺเตติ
ยถยิทํ    ภิกฺขเว    สารีปุตฺโต    สารีปุตฺโต    ภิกฺขเว    ตถาคเตน
อนุตฺตรํ ธมฺมจกฺกํ ปวตฺติตํ สมฺมเทว อนุปฺปวตฺเตตีติ ฯ
                     ปุคฺคลวคฺโค ๓ ฯ
#๑-๒ ม. ยุ. ปาตุภาวา ฯ ๓ ม. ยุ. เอกปุคฺคลวคฺโค เตรสโม ฯ
