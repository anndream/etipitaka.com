คหปติ   กูฏาคาเร   สุจฺฉนฺเน   กูฏมฺปิ   รกฺขิตํ   โหติ   โคปาณสิโยปิ
รกฺขิตา   โหนฺติ   ภิตฺติปิ   รกฺขิตา   โหติ   กูฏมฺปิ   อนวสฺสุตํ   โหติ
โคปาณสิโยปิ   อนวสฺสุตา   โหนฺติ   ภิตฺติปิ   อนวสฺสุตา   โหติ  กูฏมฺปิ
อปูติกํ   โหติ   โคปาณสิโยปิ   อปูติกา   โหนฺติ  ภิตฺติปิ  อปูติกา  โหติ
เอวเมว   โข   คหปติ   จิตฺเต   รกฺขิเต  ฯเปฯ  ภทฺทกํ  มรณํ  โหติ
ภทฺทิกา กาลกิริยาติ ฯ
     [๕๕๐]   ๑๑๑   อถโข   อนาถปิณฺฑิโก   คหปติ   เยน   ภควา
เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ
เอกมนฺตํ   นิสินฺนํ   โข  อนาถปิณฺฑิกํ  คหปตึ  ภควา  เอตทโวจ  จิตฺเต
คหปติ   พฺยาปนฺเน   กายกมฺมมฺปิ  พฺยาปนฺนํ  โหติ  วจีกมฺมมฺปิ  พฺยาปนฺนํ
โหติ    มโนกมฺมมฺปิ    พฺยาปนฺนํ    โหติ   ตสฺส   พฺยาปนฺนกายกมฺมสฺส
พฺยาปนฺนวจีกมฺมสฺส    พฺยาปนฺนมโนกมฺมสฺส    น   ภทฺทกํ   มรณํ   โหติ
น  ภทฺทิกา  กาลกิริยา  เสยฺยถาปิ  คหปติ  กูฏาคาเร  ทุจฺฉนฺเน  กูฏมฺปิ
พฺยาปนฺนํ   โหติ   โคปาณสิโยปิ   พฺยาปนฺนา  โหนฺติ  ภิตฺติปิ  พฺยาปนฺนา
โหติ   เอวเมว   โข   คหปติ   จิตฺเต  พฺยาปนฺเน  ฯเปฯ  น  ภทฺทกํ
มรณํ   โหติ   น   ภทฺทิกา   กาลกิริยา   จิตฺเต   คหปติ  อพฺยาปนฺเน
กายกมฺมมฺปิ    อพฺยาปนฺนํ    โหติ    วจีกมฺมมฺปิ    อพฺยาปนฺนํ    โหติ
มโนกมฺมมฺปิ     อพฺยาปนฺนํ     โหติ     ตสฺส    อพฺยาปนฺนกายกมฺมสฺส
อพฺยาปนฺนวจีกมฺมสฺส    อพฺยาปนฺนมโนกมฺมสฺส    ภทฺทกํ    มรณํ    โหติ
