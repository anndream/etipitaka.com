เอวํ   สิกฺขิตพฺพํ   เยหิ   ตีหิ  ธมฺเมหิ  สมนฺนาคโต  พาโล  เวทิตพฺโพ
เต   ตโย   ธมฺเม   อภินิวชฺเชตฺวา   เยหิ  ตีหิ  ธมฺเมหิ  สมนฺนาคโต
ปณฺฑิโต  เวทิตพฺโพ  เต  ตโย  ธมฺเม  สมาทาย  วตฺติสฺสามาติ  เอวญฺหิ
โว ภิกฺขเว สิกฺขิตพฺพนฺติ ฯ
     [๔๔๘]  ๙  ตีหิ  ภิกฺขเว  ธมฺเมหิ  สมนฺนาคโต  พาโล  อพฺยตฺโต
อสปฺปุริโส    ขตํ   อุปหตํ   อตฺตานํ   ปริหรติ   สาวชฺโช   จ   โหติ
สานุวชฺโช   [๑]-   วิญฺญูนํ   พหุญฺจ   อปุญฺญํ   ปสวติ   กตเมหิ   ตีหิ
กายทุจฺจริเตน   วจีทุจฺจริเตน  มโนทุจฺจริเตน  อิเมหิ  โข  ภิกฺขเว  ตีหิ
ธมฺเมหิ  สมนฺนาคโต  พาโล  อพฺยตฺโต  อสปฺปุริโส  ขตํ  อุปหตํ  อตฺตานํ
ปริหรติ   สาวชฺโช   จ   โหติ   สานุวชฺโช   วิญฺญูนํ   พหุญฺจ   อปุญฺญํ
ปสวติ  ฯ  ตีหิ  ภิกฺขเว  ธมฺเมหิ  สมนฺนาคโต  ปณฺฑิโต พฺยตฺโต สปฺปุริโส
อกฺขตํ  อนุปหตํ  อตฺตานํ  ปริหรติ  อนวชฺโช  จ  โหติ  อนนุวชฺโช [๒]-
วิญฺญูนํ    พหุญฺจ    ปุญฺญํ    ปสวติ    กตเมหิ    ตีหิ    กายสุจริเตน
วจีสุจริเตน    มโนสุจริเตน    อิเมหิ   โข   ภิกฺขเว   ตีหิ   ธมฺเมหิ
สมนฺนาคโต   ปณฺฑิโต   พฺยตฺโต   สปฺปุริโส   อกฺขตํ   อนุปหตํ  อตฺตานํ
ปริหรติ    อนวชฺโช   จ   โหติ   อนนุวชฺโช   วิญฺญูนํ   พหุญฺจ   ปุญฺญํ
ปสวตีติ ฯ
     [๔๔๙]   ๑๐   ตีหิ   ภิกฺขเว  ธมฺเมหิ  สมนฺนาคโต  ตโย  มเล
อปฺปหาย  ยถาภตํ  นิกฺขิตฺโต  เอวํ  นิรเย  กตเมหิ  ตีหิ ทุสฺสีโล จ โหติ
ทุสฺสีลฺยมลญฺจสฺส   อปฺปหีนํ   โหติ   อิสฺสุกี   จ   โหติ   อิสฺสามลญฺจสฺส
#๑-๒ โป. ม. จ ฯ อิโต ปรํ อีทิสเมว ฯ
