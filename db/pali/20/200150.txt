กายสกฺขิ    ทิฏฺฐิปฺปตฺโต   สทฺธาวิมุตฺโต   อิเม   โข   อาวุโส   ตโย
ปุคฺคลา    สนฺโต    สํวิชฺชมานา    โลกสฺมึ   อิเมสํ   อาวุโส   ติณฺณํฏ
ปุคฺคลานํ   กตโม   เต   ปุคฺคโล   ขมติ   อภิกฺกนฺตตโร  จ  ปณีตตโร
จาติ   ฯ   ตโยเม   อาวุโส   โกฏฺฐิต   ปุคฺคลา  สนฺโต  สํวิชฺชมานา
โลกสฺมึ    กตเม    ตโย    กายสกฺขิ    ทิฏฺฐิปฺปตฺโต    สทฺธาวิมุตฺโต
อิเม   โข   อาวุโส   ตโย   ปุคฺคลา   สนฺโต   สํวิชฺชมานา  โลกสฺมึ
อิเมสํ    อาวุโส    ติณฺณํ   ปุคฺคลานํ   ยฺวายํ   ปุคฺคโล   ทิฏฺฐิปฺปตฺโต
อยํ   เม   ปุคฺคโล   ขมติ   อิเมสํ   ติณฺณํ   ปุคฺคลานํ   อภิกฺกนฺตตโร
จ    ปณีตตโร    จ    ตํ    กิสฺส    เหตุ   อิมสฺสาวุโส   ปุคฺคลสฺส
ปญฺญินฺทฺริยํ   อธิมตฺตนฺติ  ฯ  อถโข  อายสฺมา  สารีปุตฺโต  อายสฺมนฺตํ  จ
สวิฏฺฐํ   อายสฺมนฺตํ   จ  มหาโกฏฺฐิตํ  เอตทโวจ  พฺยากตํ  โข  อาวุโส
อมฺเหหิ   สพฺเพเหว   ยถาสกํ   ปฏิภาณํ   อายามาวุโส   เยน  ภควา
เตนุปสงฺกมิสฺสาม    อุปสงฺกมิตฺวา   ภควโต   เอตมตฺถํ   อาโรเจสฺสาม
ยถา  โน  ภควา  พฺยากริสฺสติ ตถา นํ ธาเรสฺสามาติ ๑ ฯ เอวมาวุโสติ
โข   อายสฺมา   จ   สวิฏฺโฐ   อายสฺมา  จ  มหาโกฏฺฐิโต  อายสฺมโต
สารีปุตฺตสฺส  ปจฺจสฺโสสส  ฯ  อถโข  อายสฺมา  จ  สารีปุตฺโต อายสฺมา จ
สวิฏฺโฐ   อายสฺมา   จ   มหาโกฏฺฐิโต   เยน   ภควา   เตนุปสงฺกมึสุ
อุปสงฺกมิตฺวา    ภควนฺตํ   อภิวาเทตฺวา   เอกมนฺตํ   นิสีทึสุ   เอกมนฺตํ
นิสินฺโน   โข   อายสฺมา   สารีปุตฺโต  ยาวตโก  อโหสิ  อายสฺมตา  จ
สวิฏฺเฐน   อายสฺมตา   จ   มหาโกฏฺฐิเตน   สทฺธึ   กถาสลฺลาโป   ตํ
#๑ โป. ชานิสฺสามาติ ฯ
