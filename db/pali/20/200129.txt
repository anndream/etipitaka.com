พาลาปทานานิ   กตมานิ   ตีณิ   อิธ   ภิกฺขเว   พาโล   ทุจฺจินฺติตจินฺตี
จ  โหติ  ทุพฺภาสิตภาสี  [๑]- ทุกฺกตกมฺมการี [๒]- โน เจตํ ๓ ภิกฺขเว
พาโล   ทุจฺจินฺติตจินฺตี   จ  อภวิสฺส  ทุพฺภาสิตภาสี  ทุกฺกตกมฺมการี  เกนZ
นํ   ปณฺฑิตา   ชาเนยฺยย  พาโล  อยํ  ภวํ  อสปฺปุริโสติ  ยสฺมา  จ  โข
ภิกฺขเว   พาโล   ทุจฺจินฺติตจินฺตี  จ  โหติ  ทุพฺภาสิตภาสี  ทุกฺกตกมฺมการี
ตสฺมา   นํ   ปณฺฑิตา   ชานนฺติ   พาโล  อยํ  ภวํ  อสปฺปุริโสติ  อิมานิ
โข  ภิกฺขเว  ตีณิ  พาลสฺส  พาลลกฺขณานิ  พาลนิมิตฺตานิ พาลาปทานานิ ฯ
ตีณีมานิ     ภิกฺขเว     ปณฺฑิตสฺส     ปณฺฑิตลกฺขณานิ    ปณฺฑิตนิมิตฺตานิ
ปณฺฑิตาปทานานิ   กตมานิ   ตีณิ   อิธ   ภิกฺขเว   ปณฺฑิโต  สุจินฺติตจินฺตี
จ   โหติ  สุภาสิตภาสี  สุกตกมฺมการี  โน  เจตํ  ๔  ภิกฺขเว  ปณฺฑิโต
สุจินฺติตจินฺตี   จ  อภวิสฺส  สุภาสิตภาสี  สุกตกมฺมการี  เกน  นํ  ปณฺฑิตา
ชาเนยฺยย   ปณฺฑิโต   อยํ   ภวํ   สปฺปุริโสติ   ยสฺมา  จ  โข  ภิกฺขเว
ปณฺฑิโต   สุจินฺติตจินฺตี   จ   โหติ   สุภาสิตภาสี   สุกตกมฺมการี  ตสฺมา
นํ   ปณฺฑิตา   ชานนฺติ   ปณฺฑิโต   อยํ   ภวํ   สปฺปุริโสติ  อิมานิ  โข
ภิกฺขเว      ตีณิ      ปณฺฑิตสฺส     ปณฺฑิตลกฺขณานิ     ปณฺฑิตนิมิตฺตานิ
ปณฺฑิตาปทานานิ   ฯ   ตสฺมา  ติห  ภิกฺขเว  เอวํ  สิกฺขิตพฺพํ  เยหิ  ตีหิ
ธมฺเมหิ  สมนฺนาคโต  พาโล  เวทิตพฺโพ  เต  ตโย ธมฺเม อภินิวชฺเชตฺวา
เยหิ   ตีหิ   ธมฺเมหิ   สมนฺนาคโต   ปณฺฑิโต   เวทิตพฺโพ   เต  ตโย
ธมฺเม สมาทาย วตฺติสฺสามาติ เอวญฺหิ โว ภิกฺขเว สิกฺขิตพฺพนฺติ ฯ
#๑-๒ โป. ม. จ ฯ อิโต ปรํ อีทิสเมว ฯ ๓-๔ ม. ยุ. โน เจทํ ฯ
