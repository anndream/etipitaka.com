จ  ...  หิริยา  จ  โอตฺตปฺเปน  จ  อิเมหิ  โข  ภิกฺขเว ทฺวีหิ ธมฺเมหิ
สมนฺนาคโต สุขํ วิหรตีติ ฯ
     [๔๒๙]  ๑๘๓  เทฺวเม  ภิกฺขเว  ธมฺมา เสขสฺส ภิกฺขุโน ปริหานาย
สํวตฺตนฺติ   กตเม   เทฺว   โกโธ   จ  อุปนาโห  จ  ...  มกฺโข  จ
ปฬาโส  จ  ...  อิสฺสา  จ  มจฺฉริยญฺจ ... มายา จ สาเถยฺยญฺจ ...
อหิริกญฺจ   อโนตฺตปฺปญฺจ   อิเม   โข   ภิกฺขเว  เทฺว  ธมฺมา  เสขสฺส
ภิกฺขุโน ปริหานาย สํวตฺตนฺตีติ ฯ
     [๔๓๐]  ๑๘๔  เทฺวเม  ภิกฺขเว ธมฺมา เสขสฺส ภิกฺขุโน อปริหานาย
สํวตฺตนฺติ  กตเม  เทฺว  อกฺโกโธ  จ  อนุปนาโห  จ  ...  อมกฺโข  จ
อปฬาโส  จ  ...  อนิสฺสา  จ อมจฺฉริยญฺจ ... อมายา จ อสาเถยฺยญฺจ
...   หิริ  จ  โอตฺตปฺปญฺจ  อิเม  โข  ภิกฺขเว  เทฺว  ธมฺมา  เสขสฺส
ภิกฺขุโน อปริหานาย สํวตฺตนฺตีติ ฯ
     [๔๓๑]  ๑๘๕  ทฺวีหิ  ภิกฺขเว ธมฺเมหิ สมนฺนาคโต ยถาภตํ นิกฺขิตฺโต
เอวํ  นิรเย  กตเมหิ  ทฺวีหิ  โกเธน  จ  อุปนาเหน  จ ... มกฺเขน จ
ปฬาเสน  จ  ...  อิสฺสาย  จ มจฺฉริเยน จ ... มายาย จ สาเถยฺเยน
จ   ...   อหิริเกน  จ  อโนตฺตปฺเปน  จ  อิเมหิ  โข  ภิกฺขเว  ทฺวีหิ
ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยติ ฯ
     [๔๓๒]  ๑๘๖  ทฺวีหิ  ภิกฺขเว ธมฺเมหิ สมนฺนาคโต ยถาภตํ นิกฺขิตฺโต
เอวํ   สคฺเค   กตเมหิ   ทฺวีหิ   อกฺโกเธน  จ  อนุปนาเหน  จ  ...
อมกฺเขน  จ  อปฬาเสน จ ... อนิสฺสาย จ อมจฺฉริเยน จ ... อมายาย
