     [๑๘๓]   นาหํ   ภิกฺขเว   อญฺญํ   เอกธมฺมํปิ  สมนุปสฺสามิ  เยน
อนุปฺปนฺนา   วา   กุสลา   ธมฺมา   นุปฺปชฺชนฺติ   อุปฺปนฺนา  วา  กุสลา
ธมฺมา    ปริหายนฺติ    ยถยิทํ    ภิกฺขเว   มิจฺฉาทิฏฺฐิ   มิจฺฉาทิฏฺฐิกสฺส
ภิกฺขเว   อนุปฺปนฺนา   เจว   กุสลา   ธมฺมา  นุปฺปชฺชนฺติ  อุปฺปนฺนา  จ
กุสลา ธมฺมา ปริหายนฺตีติ ฯ
     [๑๘๔]   นาหํ   ภิกฺขเว   อญฺญํ   เอกธมฺมํปิ  สมนุปสฺสามิ  เยน
อนุปฺปนฺนา   วา   อกุสลา   ธมฺมา  นุปฺปชฺชนฺติ  อุปฺปนฺนา  วา  อกุสลา
ธมฺมา    ปริหายนฺติ    ยถยิทํ    ภิกฺขเว   สมฺมาทิฏฺฐิ   สมฺมาทิฏฺฐิกสฺส
ภิกฺขเว   อนุปฺปนฺนา   เจว   อกุสลา  ธมฺมา  นุปฺปชฺชนฺติ  อุปฺปนฺนา  จ
อกุสลา ธมฺมา ปริหายนฺตีติ ฯ
     [๑๘๕]   นาหํ   ภิกฺขเว   อญฺญํ   เอกธมฺมํปิ  สมนุปสฺสามิ  เยน
อนุปฺปนฺนา   วา   มิจฺฉาทิฏฺฐิ   อุปฺปชฺชติ   อุปฺปนฺนา   วา   มิจฺฉาทิฏฺฐิJ
ปวฑฺฒติ   ยถยิทํ   ภิกฺขเว   อโยนิโส   มนสิกาโร   อโยนิโส  ภิกฺขเว
มนสิกโรโต   อนุปฺปนฺนา   เจว   มิจฺฉาทิฏฺฐิ   อุปฺปชฺชติ   อุปฺปนฺนา  จ
มิจฺฉาทิฏฺฐิ ปวฑฺฒตีติ ฯ
     [๑๘๖]   นาหํ   ภิกฺขเว   อญฺญํ   เอกธมฺมํปิ  สมนุปสฺสามิ  เยน
อนุปฺปนฺนา   วา   สมฺมาทิฏฺฐิ   อุปฺปชฺชติ   อุปฺปนฺนา   วา   สมฺมาทิฏฺฐิ
ปวฑฺฒติ    ยถยิทํ   ภิกฺขเว   โยนิโส   มนสิกาโร   โยนิโส   ภิกฺขเว
มนสิกโรโต   อนุปฺปนฺนา   เจว   สมฺมาทิฏฺฐิ   อุปฺปชฺชติ   อุปฺปนฺนา  จ
สมฺมาทิฏฺฐิ ปวฑฺฒตีติ ฯ
