     [๕๑๙]  ๘๐  อถโข  อายสฺมา  อานนฺโท  เยน ภควา เตนุปสงฺกมิ
อุปสงฺกมิตฺวา  ภควนฺตํ  อภิวาเทตฺวา  เอกมนฺตํ  นิสีทิ  เอกมนฺตํ  นิสินฺโน
โข    อายสฺมา    อานนฺโท   ภควนฺตํ   เอตทโวจ   ตีณีมานิ   ภนฺเต
คนฺธชาตานิ   เยสํ   อนุวาตํเยว  คนฺโธ  คจฺฉติ  โน  ปฏิวาตํ  กตมานิ
ตีณิ   มูลคนฺโธ   สารคนฺโธ   ปุปฺผคนฺโธ   อิมานิ   โข   ภนฺเต   ตีณิ
คนฺธชาตานิ   เยสํ   อนุวาตํเยว   คนฺโธ   คจฺฉติ  โน  ปฏิวาตํ  อตฺถิ
นุ   โข   ภนฺเต   กิญฺจิ   คนฺธชาตํ   ยสฺส  อนุวาตมฺปิ  คนฺโธ  คจฺฉติ
ปฏิวาตมฺปิ   คนฺโธ   คจฺฉติ   อนุวาตปฏิวาตมฺปิ   คนฺโธ   คจฺฉตีติ   ฯ
อตฺถานนฺท  คนฺธชาตํ  ยสฺส  อนุวาตมฺปิ  คนฺโธ  คจฺฉติ  ปฏิวาตมฺปิ คนฺโธ
คจฺฉติ   อนุวาตปฏิวาตมฺปิ   คนฺโธ   คจฺฉตีติ  ฯ  กตมํ  ปน  ตํ  ภนฺเต
คนฺธชาตํ   ยสฺส   อนุวาตมฺปิ  คนฺโธ  คจฺฉติ  ปฏิวาตมฺปิ  คนฺโธ  คจฺฉติ
อนุวาตปฏิวาตมฺปิ   คนฺโธ   คจฺฉตีติ   ฯ   อิธานนฺท  ยสฺมึ  คาเม  วา
นิคเม   วา   อิตฺถี   วา  ปุริโส  วา  พุทฺธํ  สรณํ  คโต  โหติ  ธมฺมํ
สรณํ   คโต   โหติ   สงฺฆํ  สรณํ  คโต  โหติ  ปาณาติปาตา  ปฏิวิรโต
โหติ   อทินฺนาทานา   ปฏิวิรโต   โหติ  กาเมสุ  มิจฺฉาจารา  ปฏิวิรโต
โหติ   มุสาวาทา  ปฏิวิรโต  โหติ  สุราเมรยมชฺชปมาทฏฺฐานา  ปฏิวิรโต
โหติ   สีลวา   โหติ   กลฺยาณธมฺโม  วิคตมลมจฺเฉเรน  เจตสา  อคารํ
อชฺฌาวสติ  มุตฺตจาโค  ปยตปาณิ  โวสฺสคฺครโต ยาจโยโค ทานสํวิภาครโต
ตสฺส    ทิสาสุ    สมณพฺราหฺมณา    วณฺณํ    ภาสนฺติ    อสุกสฺมึ   ๑
นาม  คาเม  วา  นิคเม  วา  อิตฺถี  วา  ปุริโส  วา  พุทฺธํ สรณํ คโต
#๑ โป. อมุกมฺหิ ฯ ม. อมุกสฺมึ ฯ
