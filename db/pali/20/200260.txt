วุจฺจมาโน   น   อาตปฺปํ   กโรติ  ตสฺส  นิพฺเพฐนาย   อิติเปตํ  อตจฺฉํ
อิติเปตํ   อภูตนฺติ   ตสฺมา   เอวรูโป   ปุคฺคโล   วุจฺจติ  อกาลวาทีติปิ
อภูตวาทีติปิ   อนตฺถวาทีติปิ   อธมฺมวาทีติปิ   อวินยวาทีติปิ  ฯ  เอวรูโป
ภิกฺขเว   ปุคฺคโล   โลภเชหิ   ปาปเกหิ   อกุสเลหิ   ธมฺเมหิ  อภิภูโต
ปริยาทินฺนจิตฺโต ทิฏฺเฐว ๑ ธมฺเม ทุกฺขํ วิหรติ สวิฆาตํ สอุปายาสํ สปริฬาหํ
กายสฺส  [๒]-  เภทา  ปรมฺมรณา  ทุคฺคติ  ปาฏิกงฺขา ฯ โทสเชหิ ฯเปฯ
โมหเชหิ  ปาปเกหิ  อกุสเลหิ  ธมฺเมหิ  อภิภูโต  ปริยาทินฺนจิตฺโต ทิฏฺเฐว
ธมฺเม   ทุกฺขํ   วิหรติ   สวิฆาตํ  สอุปายาสํ  สปริฬาหํ  กายสฺส  เภทา
ปรมฺมรณา  ทุคฺคติ  ปาฏิกงฺขา  ฯ  เสยฺยถาปิ  ภิกฺขเว  สาโล  วา ธโว
วา  ผนฺทโน  วา  ตีหิ  มาลุวาลตาหิ  อุทฺธเสโต  ๓  ปริโยนทฺโธ อนยํ
อาปชฺชติ   พฺยสนํ   อาปชฺชติ   อนยพฺยสนํ   อาปชฺชติ   เอวเมว   โข
ภิกฺขเว  เอวรูโป  ปุคฺคโล  โลภเชหิ  ปาปเกหิ อกุสเลหิ ธมฺเมหิ อภิภูโต
ปริยาทินฺนจิตฺโต   ทิฏฺเฐว   ธมฺเม   ทุกฺขํ   วิหรติ  สวิฆาตํ  สอุปายาสํ
สปริฬาหํ  กายสฺส  เภทา  ปรมฺมรณา  ทุคฺคติ  ปาฏิกงฺขา โทสเชหิ ฯเปฯ
โมหเชหิ    ปาปเกหิ   อกุสเลหิ   ธมฺเมหิ   อภิภูโต   ปริยาทินฺนจิตฺโต
ทิฏฺเฐว   ธมฺเม   ทุกฺขํ  วิหรติ  สวิฆาตํ  สอุปายาสํ  สปริฬาหํ  กายสฺส
เภทา   ปรมฺมรณา   ทุคฺคติ   ปาฏิกงฺขา  ฯ  อิมานิ  โข  ภิกฺขเว  ตีณิ
อกุสลมูลานิ  ๔  ฯ  ตีณีมานิ  ภิกฺขเว  กุสลมูลานิ  กตมานิ  ตีณิ อโลโภ
กุสลมูลํ   อโทโส   กุสลมูลํ   อโมโห   กุสลมูลํ   ฯ   ยทปิ   ภิกฺขเว
อโลโภ   ตทปิ   กุสลํ   ยทปิ   อลุทฺโธ  อภิสงฺขโรติ  กาเยน  วาจาย
#๑ ม. ทิฏฺเฐ เจว ฯ อิโต ปรํ อีทิสเมว ฯ  ๒ ม. จ ฯ อิโต ปรํ อีทิสเมว ฯ
#๓ ม. อุทฺธสฺโต ฯ อิโต ปรํ อีทิสเมว ฯ  ๔ ม. ยุ. อกุสลมูลานีติ ฯ
