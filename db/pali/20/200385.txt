...  อตฺตนา  จ  สมฺมาทิฏฺฐิโต  โหติ  ปรญฺจ  สมฺมาทิฏฺฐิยา  สมาทเปติ
สมฺมาทิฏฺฐิยา  จ  สมนุญฺโญ  โหติ  ฯ  อิเมหิ  โข  ภิกฺขเว  ตีหิ ธมฺเมหิ
สมนฺนาคโต ยถาภตํ นิกฺขิตฺโต เอวํ สคฺเคติ ฯ
     [๕๙๙]  ๑๖๐  ราคสฺส  ภิกฺขเว  อภิญฺญาย ตโย ธมฺมา ภาเวตพฺพา
กตเม   ตโย   สุญฺญโต   สมาธิ   อนิมิตฺโต  สมาธิ  อปฺปณิหิโต  สมาธิ
ราคสฺส  ภิกฺขเว  อภิญฺญาย  อิเม  ตโย  ธมฺมา  ภาเวตพฺพา  ฯ ราคสฺส
ภิกฺขเว  ปริญฺญาย  ฯเปฯ  ปริกฺขยาย  ปหานาย  ขยาย  วยาย วิราคาย
นิโรธาย   จาคาย   ปฏินิสฺสคฺคาย  อิเม  ตโย  ธมฺมา  ภาเวตพฺพา  ฯ
โทสสฺส   โมหสฺส   โกธสฺส   อุปนาหสฺส   มกฺขสฺส   ปฬาสสฺส  อิสฺสาย
มจฺฉริยสฺส  มายาย  สาเถยฺยสฺส  ถมฺภสฺส  สารมฺภสฺส  มานสฺส อติมานสฺส
มทสฺส   ปมาทสฺส   อภิญฺญาย   ปริญฺญาย   ปริกฺขยาย  ปหานาย  ขยาย
วยาย   วิราคาย  นิโรธาย  จาคาย  ปฏินิสฺสคฺคาย  อิเม  ตโย  ธมฺมา
ภาเวตพฺพาติ ๑ ฯ
                   ติกนิปาโต  นิฏฺฐิโต ฯ
                      ____________
#๑ ม. ยุ. อิทมโวจ ภควา อตฺตมนา เต ภิกฺขู ภควโต ภาสิตํ อภินนฺทุนฺติ ฯ
#ยุ. เอกนิปาติ จ ทฺกนิปาติ จ ติกนิปาติ จ สมตฺติ ฯ
#    องฺคุตฺตรนิกายวเร สพฺพญญุตปรมวิสุทฺธทสฺสนา นิปาตา เอกาทสา เยว
#    ปวตฺติตา อุทฺทานโต เต นิสาเมถ อาทิโต ฯ
#                     ม. ตสฺสุทฺทานํ
#       ราคํ โทสญฺจ โมหญฺจ       โกธูปนาหปญฺจมํ
#       มกฺขปฬาสอิสฺสา จ         มจฺฉริยมายาสาเฐยฺยา
#       ถมฺภสารมฺภมานญฺจ         อติมานมทสฺส จ
#       ปมาทา สตฺตรส วุตฺตา      ราคเปยฺยา สนิสฺสิตา
#       เอเต โสปมฺมยุตฺเตน       อาปาเทน อภิญฺญาย
#       ปริญฺญาย ปริกฺขยา         ปหานกฺขยพฺพเยน
#       วิราคนิโรธจาคํ           ปฏินิสสคฺเค อิเม ทส
#       สุญฺญโต อนิมิตฺโต จ        อปฺปณิหิโต จ ตโย
#       สมาธิมูลกา เปยฺยา-       เลสุปิ ววตฺถิตา จาติ
#                  ติกนิปาตปาลิ นิฏฺฐิตา
#                  ติกนิปาตปาลิ นิฏฺฐิตา
