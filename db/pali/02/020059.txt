กริตฺวา  ภิกฺขุํ  อจฺฉาเทตุกาโม ฯ  ราชา  นาม  โย  โกจิ  รชฺชํ
กาเรติ ฯ  ราชโภคฺโค  นาม  โย  โกจิ  รญฺโญ  ภตฺตเวตนารโห  ๑ ฯ
พฺราหฺมโณ  นาม  ชาติยา  พฺราหฺมโณ ฯ  คหปติโก  นาม  ฐเปตฺวา
ราชานํ  ราชโภคฺคํ  พฺราหฺมณํ  อวเสโส  คหปติโก  นาม ฯ
จีวรเจตาปนํ  นาม  หิรญฺญํ  วา  สุวณฺณํ  วา  มณิ  วา  มุตฺตา  วา
มสารคลฺลํ  วา  ผลิโก  วา  ๒ ฯ  อิมินา  จีวรเจตาปเนนาติ  ปจฺจุปฏฺฐิเตน ฯ
เจตาเปตฺวาติ  ปริวฏฺเฏตฺวา ฯ  อจฺฉาเทหีติ  ทชฺเชหิ ฯ
โส  เจ  ทูโต  ตํ  ภิกฺขุํ  อุปสงฺกมิตฺวา  เอวํ  วเทยฺย  อิทํ  โข
ภนฺเต  อายสฺมนฺตํ  อุทฺทิสฺส  จีวรเจตาปนํ  อาภตํ  ปฏิคฺคณฺหาตุ
อายสฺมา  จีวรเจตาปนนฺติ ฯ  เตน  ภิกฺขุนา  โส  ทูโต  เอวมสฺส
วจนีโย  น  โข  มยํ  อาวุโส  จีวรเจตาปนํ  ปฏิคฺคณฺหาม  จีวรญฺจ
โข  มยํ  ปฏิคฺคณฺหาม  กาเลน  กปฺปิยนฺติ ฯ  โส  เจ  ทูโต  ตํ
ภิกฺขุํ  เอวํ  วเทยฺย  อตฺถิ  ปนายสฺมโต  โกจิ  เวยฺยาวจฺจกโรติ ฯ
จีวรตฺถิเกน  ภิกฺขเว  ภิกฺขุนา  เวยฺยาวจฺจกโร  นิทฺทิสิตพฺโพ  อารามิโก
วา  อุปาสโก  วา  เอโส  โข  อาวุโส  ภิกฺขูนํ  เวยฺยาวจฺจกโรติ ฯ
น  วตฺตพฺโพ  ตสฺส  เทหีติ  วา  โส  วา  นิกฺขิปิสฺสติ  โส
วา  ปริวฏฺฏิสฺสติ  ๓  โส  วา  เจตาเปสฺสตีติ ฯ  โส  เจ  ทูโต  ตํ
#  ๑  สพฺพตฺถ  ภตฺตเวตนาหาโรติ  ทิสฺสติ ฯ  ๒  ม.  ยุ.  มสารคลฺลํ  วา  ผลิโก  วาติ
#  อิเม  ปาฐา  นตฺถิ ฯ  ๓  ม.  ยุ.  สพฺพตฺถ  ปริวตฺติสฺสตีติ  ทิสฺสติ ฯ
