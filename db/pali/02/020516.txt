วา  ปิติโต  วา  ยาว  สตฺตมา  ปิตามหยุคา  อสมฺพทฺธา ฯ  ภิกฺขุนี
นาม  อุภโตสงฺเฆ  อุปสมฺปนฺนา ฯ  อนฺตรฆรํ  นาม  รถิยา  ๑  พฺยูหํ
สิงฺฆาฏกํ  ฆรํ ฯ  ขาทนียํ  นาม  ปญฺจ  โภชนานิ  ยามกาลิกํ
สตฺตาหกาลิกํ  ยาวชีวิกํ  ฐเปตฺวา  อวเสสํ  ขาทนียํ  นาม ฯ  โภชนียํ
นาม  ปญฺจ  โภชนานิ  โอทโน  กุมฺมาโส  สตฺตุ  มจฺโฉ  มํสํ ฯ
ขาทิสฺสามิ  ภุญฺชิสฺสามีติ  ปฏิคฺคณฺหาติ  อาปตฺติ  ทุกฺกฏสฺส ฯ
อชฺโฌหาเร  อชฺโฌหาเร  อาปตฺติ  ปาฏิเทสนียสฺส ฯ  อญฺญาติกาย
อญฺญาติกสญฺญี  อนฺตรฆรํ  ปวิฏฺฐาย  หตฺถโต  ขาทนียํ  วา  โภชนียํ
วา  สหตฺถา  ปฏิคฺคเหตฺวา  ขาทติ  วา  ภุญฺชติ  วา  อาปตฺติ
ปาฏิเทสนียสฺส ฯ  อญฺญาติกาย  เวมติโก  อนฺตรฆรํ  ปวิฏฺฐาย
หตฺถโต  ขาทนียํ  วา  โภชนียํ  วา  สหตฺถา  ปฏิคฺคเหตฺวา  ขาทติ
วา  ภุญฺชติ  วา  อาปตฺติ  ปาฏิเทสนียสฺส ฯ  อญฺญาติกาย
ญาติกสญฺญี  อนฺตรฆรํ  ปวิฏฺฐาย  หตฺถโต  ขาทนียํ  วา  โภชนียํ
วา  สหตฺถา  ปฏิคฺคเหตฺวา  ขาทติ  วา  ภุญฺชติ  วา  อาปตฺติ
ปาฏิเทสนียสฺส ฯ  ยามกาลิกํ  สตฺตาหกาลิกํ  ยาวชีวิกํ  อาหารตฺถาย
ปฏิคฺคณฺหาติ  อาปตฺติ  ทุกฺกฏสฺส ฯ  อชฺโฌหาเร  อชฺโฌหาเร
อาปตฺติ  ทุกฺกฏสฺส ฯ  เอกโต  อุปสมฺปนฺนาย  หตฺถโต  ขาทิสฺสามิ
ภุญฺชิสฺสามีติ  ปฏิคฺคณฺหาติ  อาปตฺติ  ทุกฺกฏสฺส ฯ  อชฺโฌหาเร
อชฺโฌหาเร  อาปตฺติ  ทุกฺกฏสฺส ฯ  ญาติกาย  อญฺญาติกสญฺญี
อาปตฺติ  ทุกฺกฏสฺส ฯ  ญาติกาย  เวมติโก  อาปตฺติ  ทุกฺกฏสฺส ฯ
#  ๑  ม.  รถิกา ฯ
