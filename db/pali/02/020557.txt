	[๘๕๖]  เตน  สมเยน  พุทฺโธ  ภควา  ภคฺเคสุ  วิหรติ  สสสุมารคิเร
เภสกฬาวเน  มิคทาเย ฯ  เตน  โข  ปน  สมเยน  ภิกฺขู  โกกนเท
ปาสาเท  สสิตฺถกํ  ปตฺตโธวนํ  อนฺตรฆเร  ฉฑฺเฑนฺติ ฯ  มนุสฺสา
อุชฺฌายนฺติ  ขียนฺติ  วิปาเจนฺติ  กถํ  หิ  นาม  สมณา  สกฺยปุตฺติยา
สสิตฺถกํ  ปตฺตโธวนํ  อนฺตรฆเร  ฉฑฺเฑสฺสนฺติ  เสยฺยถาปิ  คิหี
กามโภคิโนติ ฯ  อสฺโสสุํ  โข  ภิกฺขู  เตสํ  มนุสฺสานํ  อุชฺฌายนฺตานํ
ขียนฺตานํ  วิปาเจนฺตานํ ฯ  เย  เต  ภิกฺขู  อปฺปิจฺฉา ฯเปฯ  เต
อุชฺฌายนฺติ  ขียนฺติ  วิปาเจนฺติ  กถํ  หิ  นาม  ภิกฺขู  สสิตฺถกํ
ปตฺตโธวนํ  อนฺตรฆเร  ฉฑฺเฑสฺสนฺตีติ ฯ  สจฺจํ  กิร  ภิกฺขเว
ภิกฺขู  สสิตฺถกํ  ปตฺตโธวนํ  อนฺตฆเร  ฉฑฺเฑนฺตีติ ฯ  สจฺจํ  ภควาติ ฯ
วิครหิ  พุทฺโธ  ภควา  กถํ  หิ  นาม  เต  ภิกฺขเว  โมฆปุริสา
สสิตฺถกํ  ปตฺตโธวนํ  อนฺตรฆเร  ฉฑฺเฑสฺสนฺติ  เนตํ  ภิกฺขเว
อปฺปสนฺนานํ  วา  ปสาทาย  ปสนฺนานํ  วา  ภิยฺโยภาวาย ฯเปฯ
เอวญฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ  น  สสิตฺถกํ
ปตฺตโธวนํ  อนฺตรฆเร  ฉฑฺเฑสฺสามีติ  สิกฺขา  กรณียา ฯ
	น  สสิตฺถกํ  ปตฺตโธวนํ  อนฺตรฆเร  ฉฑฺเฑตพฺพํ ฯ  โย  อนาทริยํ
ปฏิจฺจ  สสิตฺถกํ  ปตฺตโธวนํ  อนฺตรฆเร  ฉฑฺเฑติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อุทฺริธตฺวา  วา  ภินฺทิตฺวา  วา  ปฏิคฺคเห  วา  นีหริตฺวา  ฉฑฺเฑติ
อาปทาสุ  อุมฺมตฺตกสฺส  อาทิกมฺมิกสฺสาติ ฯ
