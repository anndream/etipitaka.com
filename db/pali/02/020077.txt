ขมนียํ  ภควา  ยาปนียํ  ภควา  อปฺปกิลมเถน  จ  มยํ  ภนฺเต
อทฺธานํ  อาคตาติ ฯ  เตน  โข  ปน  สมเยน  อายสฺมโต  อุปเสนสฺส
วงฺคนฺตปุตฺตสฺส  สทฺธิวิหาริโก  ภิกฺขุ  ภควโต  อวิทูเร  นิสินฺโน
โหติ ฯ  อถโข  ภควา  ตํ  ภิกฺขุํ  เอตทโวจ  มนาปานิ  เต  ภิกฺขุ
ปํสุกูลานีติ ฯ  น  โข  เม  ภนฺเต  มนาปานิ  ปํสุกูลานีติ ฯ  กิสฺส
ปน  ตฺวํ  ภิกฺขุ  ปํสุกูลิโกติ ฯ  อุปชฺฌาโย  เม  ภนฺเต  ปํสุกูลิโก
เอวํ  อหํปิ  ปํสุกูลิโกติ ฯ  อถโข  ภควา  อายสฺมนฺตํ  อุปเสนํ
วงฺคนฺตปุตฺตํ  เอตทโวจ  ปาสาทิกา  โข  ตฺยายํ  อุปเสน  ปริสา
กถํ  ตฺวํ  อุปเสน  ปริสํ  วิเนสีติ ฯ  โย  มํ  ภนฺเต  อุปสมฺปทํ
ยาจติ  ตมหํ  ๑  เอวํ  วทามิ  อหํ  โข  อาวุโส  อารญฺญโก
ปิณฺฑปาติโก  ปํสุกูลิโก  สเจ  ตฺวํปิ  อารญฺญโก  ภวิสฺสสิ  ปิณฺฑปาติโก
ปํสุกูลิโก  เอวาหํ  ตํ  อุปสมฺปาเทสฺสามีติ  สเจ  เม
ปฏิสฺสุณาติ  อุปสมฺปาเทมิ  โน  เจ  เม  ปฏิสฺสุณาติ  น
อุปสมฺปาเทมิ  โย  มํ  นิสฺสยํ  ยาจติ  ตมหํ  ๒  เอวํ  วทามิ
อหํ  โข  อาวุโส  อารญฺญโก  ปิณฺฑปาติโก  ปํสุกูลิโก  สเจ
ตฺวํปิ  อารญฺญโก  ภวิสฺสสิ  ปิณฺฑปาติโก  ปํสุกูลิโก  เอวาหํ  เต
นิสฺสยํ  ทสฺสามีติ  สเจ  เม  ปฏิสฺสุณาติ  นิสฺสยํ  เทมิ  โน
เจ  เม  ปฏิสฺสุณาติ  น  [๓]  เทมิ  เอวํ  โข  อหํ  ภนฺเต  ปริสํ
วิเนมีติ ฯ  สาธุ  สาธุ  อุปเสน  สาธุ  โข  ตฺวํ  อุปเสน  ปริสํ
#  ๑-๒  ยุ.  ตาหํ ฯ  ๓  ม.  ยุ.  นิสฺสยํ ฯ
