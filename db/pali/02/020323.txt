ปูวํ  ทาเปสิ ฯ  โส  นิกฺขมิตฺวา  อญฺญสฺส  อาจิกฺขิ ฯ  ตสฺสาปิ
ปูวํ  ทาเปสิ ฯ  ยถาปฏิยตฺตํ  ปูวํ  ปริกฺขยํ  อคมาสิ ฯ  ตติยมฺปิ  โข
กาณาย  สามิโก  กาณาย  สนฺติเก  ทูตํ  ปาเหสิ  อาคจฺฉตุ
กาณา  อิจฺฉามิ  กาณาย  อาคตํ  สเจ  กาณา  นาคมิสฺสติ
อหํ  อญฺญํ  ปชาปตึ  อาเนสฺสามีติ ฯ  ตติยมฺปิ  โข  กาณมาตา  อุปาสิกา
กิสฺมึ  วิย  ริตฺตหตฺถํ  คนฺตุนฺติ  ปูวํ  ปจิ ฯ  ปกฺเก  ปูเว  อญฺญตโร
ปิณฺฑจาริโก  ภิกฺขุ  กาณมาตาย  อุปาสิกาย  นิเวสนํ  ปาวิสิ ฯ
อถโข  กาณมาตา  อุปาสิกา  ตสฺส  ภิกฺขุโน  ปูวํ  ทาเปสิ ฯ  โส
นิกฺมิตฺวา  อญฺญสฺส  อาจิกฺขิ ฯ  ตสฺสาปิ  ปูวํ  ทาเปสิ ฯ  โส
นิกฺขมิตฺวา  อญฺญสฺส  อาจิกฺขิ ฯ  ตสฺสาปิ  ปูวํ  ทาเปสิ ฯ  ยถา-
ปฏิยตฺตํ  ปูวํ  ปริกฺขยํ  อคมาสิ ฯ  อถโข  กาณาย  สามิโก  อญฺญํ
ปชาปตึ  อาเนสิ ฯ  อสฺโสสิ  โข  กาณา  เตน  กิร  ปุริเสน
อญฺญา  ปชาปติ  อานีตาติ ฯ  สา  โรทนฺตี  อฏฺฐาสิ ฯ  อถโข
ภควา  ปุพฺพณฺหสมยํ  นิวาเสตฺวา  ปตฺตจีวรมาทาย  เยน  กาณมาตาย
อุปาสิกาย  นิเวสนํ  เตนุปสงฺกมิ  อุปสงฺกมิตฺวา  ปญฺญตฺเต
อาสเน  นิสีทิ ฯ  อถโข  กาณมาตา  อุปาสิกา  เยน  ภควา
เตนุปสงฺกมิ  อุปสงฺกมิตฺวา  ภควนฺตํ  อภิวาเทตฺวา  เอกมนฺตํ  นิสีทิ ฯ
เอกมนฺตํ  นิสินฺนํ  โข  กาณมาตรํ  อุปาสิกํ  ภควา  เอตทโวจ
กิสฺสายํ  กาณา  โรทตีติ ฯ  อถโข  กาณมาตา  อุปาสิกา  ภควโต
เอตมตฺถํ  อาโรเจสิ ฯ  อถโข  ภควา  กาณมาตรํ  อุปาสิกํ  ธมฺมิยา
