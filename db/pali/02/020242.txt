อาปตฺติ  ปาจิตฺติยสฺส ฯ  ธมฺมกมฺเม  เวมติโก  อุชฺฌาปนเก
ขียนเก  อาปตฺติ  ปาจิตฺติยสฺส ฯ  ธมฺมกมฺเม  อธมฺมกมฺมสญฺญี
อุชฺฌาปนเก  ขียนเก  อาปตฺติ  ปาจิตฺติยสฺส ฯ
	[๓๗๒]  อนุปสมฺปนฺนํ  อุชฺฌาเปติ  วา  ขียติ  วา  อาปตฺติ
ทุกฺกฏสฺส ฯ  อุปสมฺปนฺนํ  สงฺเฆน  อสมฺมตํ  เสนาสนปญฺญาปกํ  วา
ภตฺตุทฺเทสกํ  วา  ยาคุภาชกํ  วา  ผลภาชกํ  วา  ขชฺชภาชกํ  วา
อปฺปมตฺตกวิสฺสชฺชกํ  วา  อวณฺณํ  กตฺตุกาโม  อยสํ  กตฺตุกาโม
มงฺกุกตฺตุกาโม  อุปสมฺปนฺนํ  วา  อนุปสมฺปนฺนํ  วา  อุชฺฌาเปติ  วา
ขียติ  วา  อาปตฺติ  ทุกฺกฏสฺส ฯ  อนุปสมฺปนฺนํ  สงฺเฆน  สมฺมตํ
วา  อสมฺมตํ  วา  เสนาสนปญฺญาปกํ  วา  ภตฺตุทฺเทสกํ  วา  ยาคุภาชกํ
วา  ผลภาชกํ  วา  ขชฺชภาชกํ  วา  อปฺปมตฺตกวิสฺสชฺชกํ  วา  อวณฺณํ
กตฺตุกาโม  อยสํ  กตฺตุกาโม  มงฺกุกตฺตุกาโม  อุปสมฺปนฺนํ  วา
อนุปสมฺปนฺนํ  วา  อุชฺฌาเปติ  วา  ขียติ  วา  อาปตฺติ  ทุกฺกฏสฺส ฯ
อธมฺมกมฺเม  ธมฺมกมฺมสญฺญี  อาปตฺติ  ทุกฺกฏสฺส ฯ  อธมฺมกมฺเม
เวมติโก  อาปตฺติ  ทุกฺกฏสฺส ฯ  อธมฺมกมฺเม  อธมฺมกมฺมสญฺญี
อาปตฺติ  ทุกฺกฏสฺส ฯ
	[๓๗๓]  อนาปตฺติ  ปกติยา  ฉนฺทา  โทสา  โมหา  ภยา  กโรนฺตํ
อุชฺฌาเปติ  วา  ขียติ  วา  อุมฺมตฺตกสฺส  อาทิกมฺมิกสฺสาติ ฯ
		  ตติยสิกฺขาปทํ  นิฏฺฐิตํ ฯ
		  _____________
