ปฏิจฺฉาเทติ  อาปตฺติ  ทุกฺกฏสฺส ฯ  ทุฏฺฐุลฺลาย  อาปตฺติยา
อทุฏฺฐุลฺลาปตฺติสญฺญี  ปฏิจฺฉาเทติ  อาปตฺติ  ทุกฺกฏสฺส ฯ  อทุฏฺฐุลฺลํ
อาปตฺตึ  ปฏิจฺฉาเทติ  อาปตฺติ  ทุกฺกฏสฺส ฯ  อนุปสมฺปนฺนสฺส
ทุฏฺฐุลฺลํ  วา  อทุฏฺฐุลฺลํ  วา  อชฺฌาจารํ  ปฏิจฺฉาเทติ  อาปตฺติ
ทุกฺกฏสฺส ฯ  อทุฏฺฐุลฺลาย  อาปตฺติยา  ทุฏฺฐุลฺลาปตฺติสญฺญี  อาปตฺติ
ทุกฺกฏสฺส ฯ  อทุฏฺฐุลฺลาย  อาปตฺติยา  เวมติโก  อาปตฺติ  ทุกฺกฏสฺส ฯ
อทุฏฺฐุลฺลาย  อาปตฺติยา  อทุฏฺฐุลฺลาปตฺติสญฺญี  อาปตฺติ  ทุกฺกฏสฺส ฯ
	[๖๔๗]  อนาปตฺติ  สงฺฆสฺส  ภณฺฑนํ  วา  กลโห  วา  วิคฺคโห
วา  วิวาโท  วา  ภวิสฺสตีติ  นาโรเจติ  สงฺฆเภโท  วา  สงฺฆราชิ
วา  ภวิสฺสตีติ  นาโรเจติ  อยํ  กกฺขโฬ  ผรุโส  ชีวิตนฺตรายํ  วา
พฺรหฺมจริยนฺตรายํ  วา  กริสฺสตีติ  นาโรเจติ  อญฺเญ  ปฏิรูเป
ภิกฺขู  อปสฺสนฺโต  นาโรเจติ  นจฺฉาเทตุกาโม  นาโรเจติ  ปญฺญายิสฺสติ
สเกน  กมฺเมนาติ  นาโรเจติ  อุมฺมตฺตกสฺส  อาทิกมฺมิกสฺสาติ ฯ
		  จตุตฺถสิกฺขาปทํ  นิฏฺฐิตํ ฯ
		  __________________
