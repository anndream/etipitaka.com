ปน  ตฺวํ  อาวุโส  ตํ  อาปตฺตึ  ปฏิจฺฉาเทสีติ ฯ  เอวมาวุโสติ ฯ
อถโข  โส  ภิกฺขุ  ภิกฺขูนํ  เอตมตฺถํ  อาโรเจสิ ฯ  เย  เต  ภิกฺขู
อปฺปิจฺฉา ฯเปฯ  เต  อุชฺฌายนฺติ  ขียนฺติ  วิปาเจนฺติ  กถํ  หิ
นาม  ภิกฺขุ  ภิกฺขุสฺส  ชานํ  ทุฏฺฐุลฺลํ  อาปตฺตึ  ปฏิจฺฉาเทสฺสตีติ
ฯเปฯ  สจฺจํ  กิร  ตฺวํ  ภิกฺขุ  ภิกฺขุสฺส  ชานํ  ทุฏฺฐลฺลํ  อาปตฺตึ
ปฏิจฺฉาเทสีติ ฯ  สจฺจํ  ภควาติ ฯ  วิครหิ  พุทฺโธ  ภควา  กถํ
หิ  นาม  ตฺวํ  โมฆปุริส  ภิกฺขุสฺส  ชานํ  ทุฏฺฐุลฺลํ  อาปตฺตึ
ปฏิจฺฉาเทสฺสสิ  เนตํ  โมฆปุริส  อปฺปสนฺนานํ  วา  ปสาทาย  ปสนฺนานํ
วา  ภิยฺโยภาวาย ฯเปฯ  เอวญฺจ  ปน  ภิกฺขเว  อิมํ  สิกฺขาปทํ
อุทฺทิเสยฺยาถ  โย  ปน  ภิกฺขุ  ภิกฺขุสฺส  ชานํ  ทุฏฺฐุลฺลํ  อาปตฺตึ
ปฏิจฺฉาเทยฺย  ปาจิตฺติยนฺติ ฯ
	[๖๔๕]  โย  ปนาติ  โย  ยาทิโส ฯเปฯ  ภิกฺขูติ ฯเปฯ  อยํ
อิมสฺมึ  อตฺเถ  อธิปฺเปโต  ภิกฺขูติ ฯ  ภิกฺขุสฺสาติ  อญฺญสฺส  ภิกฺขุสฺส ฯ
ชานาติ  นาม  สามํ  วา  ชานาติ  อญฺเญ  วา  ตสฺส  อาโรเจนฺติ
โส  วา  อาโรเจติ ฯ  ทุฏฺฐุลฺลา  นาม  อาปตฺติ  จตฺตาริ  จ  ปาราชิกานิ
เตรส  จ  สงฺฆาทิเสสา ฯ  ปฏิจฺฉาเทยฺยาติ  อิมํ  ชานิตฺวา  โจเทสฺสนฺติ
สาเรสฺสนฺติ  ขขเสสฺสนฺติ  วมฺเภสฺสนฺติ  มงฺกก  กริสฺสนฺติ  นาโรเจสฺสามีติ
ธุรํ  นิกฺขิตฺตมตฺเต  อาปตฺติ  ปาจิตฺติยสฺส ฯ
	[๖๔๖]  ทุฏฺฐุลฺลาย  อาปตฺติยา  ทุฏฺฐุลฺลาปตฺติสญฺญี  ปฏิจฺฉาเทติ
อาปตฺติ  ปาจิตฺติยสฺส ฯ  ทุฏฺฐุลฺลาย  อาปตฺติยา  เวมติโก
