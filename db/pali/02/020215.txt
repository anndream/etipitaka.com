อุกฺเขฏิโต  สมุกฺเขฏิโตติ  ภณนฺตสฺส  อาปตฺติ  ปาจิตฺติยสฺส ฯ
	[๓๒๐]  อาโรเจยฺยาติ  อนุปสมฺปนฺนสฺส  ราคา  เม  จิตฺตํ  วินีวรณํ
โทสา  เม  จิตฺตํ  วินีวรณํ  โมหา  เม  จิตฺตํ  วินีวรณนฺติ  ภณนฺตสฺส
อาปตฺติ  ปาจิตฺติยสฺส ฯ
	[๓๒๑]  อาโรเจยฺยาติ  อนุปสมฺปนฺนสฺส  สุญฺญาคาเร  ปฐมํ  ฌานํ
ทุติยํ  ฌานํ  ตติยํ  ฌานํ  จตุตฺถํ  ฌานํ  สมาปชฺชึ  สมาปชฺชามิ
สมาปนฺโน  สุญฺญาคาเร  จตุตฺถสฺส  ฌานสฺส  ลาภิมฺหิ  วสิมฺหิ
สุญฺญาคาเร  จตุตฺถํ  ฌานํ  สจฺฉิกตํ  มยาติ  ภณนฺตสฺส  อาปตฺติ
ปาจิตฺติยสฺส ฯ
	[๓๒๒]  อาโรเจยฺยาติ  อนุปสมฺปนฺนสฺส  ปฐมญฺจ  ฌานํ  ทุติยญฺจ
ฌานํ  สมาปชฺชึ  สมาปชฺชามิ  สมาปนฺโน  ปฐมสฺส  จ  ฌานสฺส
ทุติยสฺส  จ  ฌานสฺส  ลาภิมฺหิ  วสิมฺหิ  ปฐมญฺจ  ฌานํ  ทุติยญฺจ
ฌานํ  สจฺฉิกตํ  มยาติ  ภณนฺตสฺส  อาปตฺติ  ปาจิตฺติยสฺส ฯ
อาโรเจยฺยาติ  อนุปสมฺปนฺนสฺส  ปฐมญฺจ  ฌานํ  ตติยญฺจ  ฌานํ
ฯเปฯ  ปฐมญฺจ  ฌานํ  จตุตฺถญฺจ  ฌานํ  สมาปชฺชึ  สมาปชฺชามิ
สมาปนฺโน  ปฐมสฺส  จ  ฌานสฺส  จตุตฺถสฺส  จ  ฌานสฺส  ลาภิมฺหิ
วสิมฺหิ  ปฐมญฺจ  ฌานํ  จตุตฺถญฺจ  ฌานํ  สจฺฉิกตํ  มยาติ
ภณนฺตสฺส  อาปตฺติ  ปาจิตฺติยสฺส ฯ
	[๓๒๓]  อาโรเจยฺยาติ  อนุปสมฺปนฺนสฺส  ปฐมญฺจ  ฌานํ
สุญฺญตญฺจ  วิโมกฺขํ  อนิมิตฺตญฺจ  วิโมกฺขํ  อปฺปณิหิตญฺจ  วิโมกฺขํ
