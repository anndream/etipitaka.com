	[๘๒๙]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  ถูปีกตํ  ปิณฺฑปาตํ  ปฏิคฺคณฺหนฺติ ฯเปฯ  สมติตฺติกํ  ปิณฺฑปาตํ
ปฏิคฺคเหสฺสามีติ  สิกฺขา  กรณียา ฯ
	สมติตฺติโก  ปิณฺฑปาโต  ปฏิคฺคเหตพฺโพ ฯ  โย  อนาทริยํ
ปฏิจฺจ  ถูปีกตํ  ปิณฺฑปาตํ  ปฏิคฺคณฺหาติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  อาปทาสุ
อุมฺมตฺตกสฺส  อาทิกมฺมิกสฺสาติ ฯ
		  ขมฺภกตวคฺโค  ตติโย ฯ
		  _____________
		  สกฺกจฺจวคฺโค
	[๘๓๐]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  อสกฺกจฺจํ  ปิณฺฑปาตํ  ภุญฺชนฺติ  อภุญฺชิตุกามา  วิย ฯเปฯ
สกฺกจฺจํ  ปิณฺฑปาตํ  ภุญฺชิสฺสามีติ  สิกฺขา  กรณียา ฯ
	สกฺกจฺจํ  ปิณฺฑปาโต  ภุญฺชิตพฺโพ ฯ  โย  อนาทริยํ  ปฏิจฺจ
อสกฺกจฺจํ  ปิณฺฑปาตํ  ภุญฺชติ  อภุญฺชิตุกาโม  วิย  อาปตฺติ
ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๓๑]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา  ภิกฺขู  ตหํ
ตหํ  โอโลเกนฺตา  ปิณฺฑปาตํ  ภุญฺชนฺติ  อากิรนฺเตปิ  อติกฺกนฺเตปิ  น
