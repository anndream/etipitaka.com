ปริณาเมสฺสนฺตีติ ฯเปฯ  สจฺจํ  กิร  ตุเมฺห  ภิกฺขเว  ชานํ  สงฺฆิกํ
ลาภํ  ปริณตํ  ปุคฺคลสฺส  ปริณาเมถาติ ฯ  สจฺจํ  ภควาติ ฯ  วิครหิ
พุทฺโธ  ภควา  กถํ  หิ  นาม  ตุเมฺห  โมฆปุริสา  ชานํ  สงฺฆิกํ  ลาภํ
ปริณตํ  ปุคฺคลสฺส  ปริณาเมสฺสถ  เนตํ  โมฆปุริสา  อปฺปสนฺนานํ
วา  ปสาทาย  ปสนฺนานํ  วา  ภิยฺโยภาวาย ฯเปฯ  เอวญฺจ  ปน
ภิกฺขเว  อิมํ  สิกฺขาปทํ  อุทฺทิเสยฺยาถ  โย  ปน  ภิกฺขุ  ชานํ  สงฺฆิกํ
ลาภํ  ปริณตํ  ปุคฺคลสฺส  ปริณาเมยฺย  ปาจิตฺติยนฺติ ฯ
	[๗๒๘]  โย  ปนาติ  โย  ยาทิโส ฯเปฯ  ภิกฺขูติ ฯเปฯ  อยํ
อิมสฺมึ  อตฺเถ  อธิปฺเปโต  ภิกฺขูติ ฯ  ชานาติ  นาม  สามํ  วา
ชานาติ  อญฺเญ  วา  ตสฺส  อาโรเจนฺติ  โส  วา  อาโรเจติ ฯ
สงฺฆิกํ  นาม  สงฺฆสฺส  ทินฺนํ  โหติ  ปริจฺจตฺตํ ฯ  ลาโภ  นาม
จีวรปิณฺฑปาตเสนาสนคิลานปจฺจยเภสชฺชปริกฺขารา  อนฺตมโส  จุณฺณ-
ปิณฺโฑปิ  ทนฺตกฏฺฐํปิ  ทสิกสุตฺตํปิ ฯ  ปริณตํ  นาม  ทสฺสาม
กริสฺสามาติ  วาจา  ภินฺนา  โหติ ฯ  ปุคฺคลสฺส  ปริณาเมติ  อาปตฺติ
ปาจิตฺติยสฺส ฯ
	[๗๒๙]  ปริณเต  ปริณตสญฺญี  ปุคฺคลสฺส  ปริณาเมติ  อาปตฺติ
ปาจิตฺติยสฺส ฯ  ปริณเต  เวมติโก  ปุคฺคลสฺส  ปริณาเมติ  อาปตฺติ
ทุกฺกฏสฺส ฯ  ปริณเต  อปริณตสญฺญี  ปุคฺคลสฺส  ปริณาเมติ
อนาปตฺติ ฯ  สงฺฆสฺส  ปริณตํ  อญฺญสฺส  สงฺฆสฺส  วา  เจติยสฺส
วา  ปริณาเมติ  อาปตฺติ  ทุกฺกฏสฺส ฯ  เจติยสฺส  ปริณตํ  อญฺญสฺส
