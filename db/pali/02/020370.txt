สปฺปึ  วิญฺญาเปมาติ ฯ  อถโข  ฉพฺพคฺคิยา  ภิกฺขู  เยน  มหานาโม
สกฺโก  เตนุปสงฺกมึสุ  อุปสงฺกมิตฺวา  มหานามํ  สกฺกํ  เอตทโวจุํ
โทเณน  อาวุโส  สปฺปินา  อตฺโถติ ฯ  อชฺชุโณฺห  ภนฺเต  อาคเมถ
มนุสฺสา  วชํ  คตา  สปฺปึ  อาหริตุํ  กาเล  หริสฺสถาติ  ๑ ฯ  ทุติยมฺปิ
โข ฯเปฯ  ตติยมฺปิ  โข  ฉพฺพคฺคิยา  ภิกฺขู  มหานามํ  สกฺกํ
เอตทโวจุํ  โทเณน  อาวุโส  สปฺปินา  อตฺโถติ ฯ  อชฺชุโณฺห  ภนฺเต
อาคเมถ  มนุสฺสา  วชํ  คตา  สปฺปึ  อาหริตุํ  กาเล  หริสฺสถาติ ฯ
กึ  ปน  ตยา  อาวุโส  อทาตุกาเมน  ปวาริเตน  ยํ  ตฺวํ  ปวาเรตฺวา
น  เทสีติ ฯ  อถโข  มหานาโม  สกฺโก  อุชฺฌายติ  ขียติ  วิปาเจติ
กถํ  หิ  นาม  ภทฺทนฺตา  อชฺชุโณฺห  ภนฺเต  อาคเมถาติ  วุจฺจมานา
นาคเมสฺสนฺตีติ ฯ  อสฺโสสุํ  โข  ภิกฺขู  มหานามสฺส  สกฺกสฺส
อุชฺฌายนฺตสฺส  ขียนฺตสฺส  วิปาเจนฺตสฺส ฯ  เย  เต  ภิกฺขู  อปฺปิจฺฉา
ฯเปฯ  เต  อุชฺฌายนฺติ  ขียนฺติ  วิปาเจนฺติ  กถํ  หิ  นาม  ฉพฺพคฺคิยา
ภิกฺขู  มหานาเมน  สกฺเกน  อชฺชุโณฺห  ภนฺเต  อาคเมถาติ
วุจฺจมานา  นาคเมสฺสนฺตีติ ฯเปฯ  สจฺจํ  กิร  ตุเมฺห  ภิกฺขเว  มหานาเมน
สกฺเกน  อชฺชุโณฺห  ภนฺเต  อาคเมถาติ  วุจฺจมานา  นาคเมถาติ ฯ
สจฺจํ  ภควาติ ฯ  วิครหิ  พุทฺโธ  ภควา  กถํ  หิ  นาม  ตุเมฺห
โมฆปุริสา  มหานาเมน  สกฺเกน  อชฺชุโณฺห  ภนฺเต  อาคเมถาติ
วุจฺจมานา  นาคเมสฺสถ  เนตํ  โมฆปุริสา  อปฺปสนฺนานํ  วา  ปสาทาย
ปสนฺนานํ  วา  ภิยฺโยภาวาย ฯเปฯ  เอวญฺจ  ปน  ภิกฺขเว  อิมํ
#  ๑  ม.  กาลํ  อาหริสฺสถาติ ฯ  เอวมุปริปิ ฯ
