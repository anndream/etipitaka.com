ตทูปิยํ  พฺยญฺชนํ ฯ  โอมโก  นาม  ปตฺโต  ปตฺโถทนํ  คณฺหาติ
จตุภาคํ  ขาทนียํ  ตทูปิยํ  พฺยญฺชนํ ฯ  ตโต  อุกฺกฏฺโฐ  อปตฺโต
โอมโก  อปตฺโต ฯ
	[๑๒๐]  ตํ  อติกฺกามยโต  นิสฺสคฺคิโย  โหติ  ๑  เอกาทเส
อรุณุคฺคมเน  นิสฺสคฺคิโย  โหติ  นิสฺสชฺชิตพฺโพ  สงฺฆสฺส  วา  คณสฺส
วา  ปุคฺคลสฺส  วา ฯ  เอวญฺจ  ปน  ภิกฺขเว  นิสฺสชฺชิตพฺโพ ฯ
	[๑๒๑]  เตน  ภิกฺขุนา  สงฺฆํ  อุปสงฺกมิตฺวา  เอกํสํ  อุตฺตราสงฺคํ
กริตฺวา  วุฑฺฒานํ  ภิกฺขูนํ  ปาเท  วนฺทิตฺวา  อุกฺกุฏิกํ  นิสีทิตฺวา
อญฺชลึ  ปคฺคเหตฺวา  เอวมสฺส  วจนีโย  อยํ  เม  ภนฺเต  ปตฺโต
ทสาหาติกฺกนฺโต  นิสฺสคฺคิโย  อิมาหํ  สงฺฆสฺส  นิสฺสชฺชามีติ ฯ
นิสฺสชฺชิตฺวา  อาปตฺติ  เทเสตพฺพา ฯ  พฺยตฺเตน  ภิกฺขุนา  ปฏิพเลน
อาปตฺติ  ปฏิคฺคเหตพฺพา ฯ  นิสฺสฏฺฐปตฺโต  ทาตพฺโพ  สุณาตุ
เม  ภนฺเต  สงฺโฆ  อยํ  ปตฺโต  อิตฺถนฺนามสฺส  ภิกฺขุโน  นิสฺสคฺคิโย
สงฺฆสฺส  นิสฺสฏฺโฐ ฯ  ยทิ  สงฺฆสฺส  ปตฺตกลฺลํ  สงฺโฆ  อิมํ  ปตฺตํ
อิตฺถนฺนามสฺส  ภิกฺขุโน  ทเทยฺยาติ ฯ
	[๑๒๒]  เตน  ภิกฺขุนา  สมฺพหุเล  ภิกฺขู  อุปสงฺกมิตฺวา  เอกํสํ
อุตฺตราสงฺคํ  กริตฺวา  วุฑฺฒานํ  ภิกฺขูนํ  ปาเท  วนฺทิตฺวา  อุกฺกุฏิกํ
#  ๑  ม.  ยุ.  สพฺพตฺถ  อิติสทฺโท  ทิสฺสติ ฯ  โส  อติเรโกติ  เวทิตพฺโพ ฯ  ตสฺส
#  อติเรกตา  ปฐมกฐินสิกฺขาปเท  วุตฺตนเยน  เวทิตพฺพา ฯ
