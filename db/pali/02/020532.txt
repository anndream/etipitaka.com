ปสาทาย  ปสนฺนานํ  วา  ภิยฺโยภาวาย ฯเปฯ  เอวญฺจ  ปน  ภิกฺขเว
อิมํ  สิกฺขาปทํ  อุทฺทิเสยฺยาถ  ปริมณฺฑลํ  นิวาเสสฺสามีติ  สิกฺขา
กรณียา  ๑ ฯ
	ปริมณฺฑลํ  นิวาเสตพฺพํ  นาภิมณฺฑลํ  ชานุมณฺฑลํ
ปฏิจฺฉาเทนฺเตน ฯ  โย  อนาทริยํ  ปฏิจฺจ  ปุรโต  วา  ปจฺฉโต  วา
โอลมฺเพนฺโต  นิวาเสติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  ๒  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ  [๓]
	[๘๐๑]  สาวตฺถีนิทานํ  ๔ ฯ  เตน  โข  ปน  สมเยน  ฉพฺพคฺคิยา
ภิกฺขู  ปุรโตปิ  ปจฺฉโตปิ  โอลมฺเพนฺตา  ปารุปนฺติ ฯเปฯ  ปริมณฺฑลํ
ปารุปิสฺสามีติ  สิกฺขา  กรณียา ฯ
	ปริมณฺฑลํ  ปารุปิตพฺพํ  อุโภ  กณฺเณ  สมํ  กตฺวา ฯ  โย
อนาทริยํ  ปฏิจฺจ  ปุรโตปิ  ปจฺฉโตปิ  โอลมฺเพนฺโต  ปารุปติ  อาปตฺติ
ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๐๒]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  กายํ  วิวริตฺวา  อนฺตรฆเร  คจฺฉนฺติ ฯเปฯ  สุปฏิจฺฉนฺโน
#  ๑  ม.  สพฺพตฺถ  อิติสทฺโท  ทิสฺสติ ฯ  ๒  ม.  อสฺสติยา ฯ  เอวมุปริปิ ฯ
#  ๓  ม.  ปฐมสิกฺขาปทํ  นิฏฺฐิตํ ฯ  เอวมีทิเสสุ  สิกฺขาปเทสุ ฯ  ๔  ยตฺถ  สาวตฺถีนิทานํ
#  ทิสฺสติ  ตตฺถ  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน  อนาถปิณฺฑิกสฺส
#  อาราเมติ  ปาลิ  โหติ ฯ
