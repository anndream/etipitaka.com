				  สตฺตมสิกฺขาปทํ
	[๕๘]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  ฉพฺพคฺคิยา
ภิกฺขู  อจฺฉินฺนจีวรเก  ภิกฺขู  อุปสงฺกมิตฺวา  เอวํ  วเทนฺติ  ๑  ภควตา
อาวุโส  อนุญฺญาตํ  อจฺฉินฺนจีวรสฺส  วา  นฏฺฐจีวรสฺส  วา  อญฺญาตกํ
คหปตึ  วา  คหปตานึ  วา  จีวรํ  วิญฺญาเปตุํ  วิญฺญาเปถ  อาวุโส
จีวรนฺติ ฯ  อลํ  อาวุโส  ลทฺธํ  อเมฺหหิ  จีวรนฺติ ฯ  มยํ  อาวุโส  ๒
อายสฺมนฺตานํ  อตฺถาย  ๓  วิญฺญาเปมาติ ฯ  วิญฺญาเปถ  อาวุโสติ ฯ
อถโข  ฉพฺพคฺคิยา  ภิกฺขู  อญฺญาตเก  ๔  คหปติเก  อุปสงฺกมิตฺวา
เอตทโวจุํ  อจฺฉินฺนจีวรกา  อาวุโส  ภิกฺขู  อาคตา  เทถ  เนสํ
จีวรนฺติ  ๕  พหุํ  จีวรํ  วิญฺญาเปสุํ ฯ  เตน  โข  ปน  สมเยน  อญฺญตโร
ปุริโส  สภายํ  นิสินฺโน  อญฺญตรํ  ปุริสํ  เอตทโวจ  อจฺฉินฺนจีวรกา
อยฺยา  ๖  อาคตา  เนสํ  ๗  มยา  จีวรํ  ทินฺนนฺติ ฯ  โสปิ  เอวมาห
มยาปิ  ทินฺนนฺติ ฯ  อปโรปิ  เอวมาห  มยาปิ  ทินฺนนฺติ ฯ  เต
#  ๑  ม.  ยุ.  วทนฺติ ฯ  ๒๓๔  ม.  ยุ.  อิเม  ปาฐา  นตฺถิ ฯ  ๕  ม.  ยุ.  รา.  จีวรานีติ ฯ
#  ๖  ม.  ยุ.  อยฺโย  ภิกฺขู ฯ  เอวมีทิเส  ฐาเนสุ ฯ  ๗  ม.  ยุ.  เตสํ ฯ
