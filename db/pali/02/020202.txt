อาปตฺติ  ปาจิตฺติยสฺส ฯ  ภิกฺขุ  นิปนฺเน  มาตุคาเม  นิปชฺชติ  อาปตฺติ
ปาจิตฺติยสฺส ฯ  อุโภ  วา  นิปชฺชนฺติ  อาปตฺติ  ปาจิตฺติยสฺส ฯ
อุฏฺฐหิตฺวา  ปุนปฺปุนํ  นิปชฺชนฺติ  อาปตฺติ  ปาจิตฺติยสฺส ฯ
	[๒๙๖]  มาตุคาเม  มาตุคามสญฺญี  สห  เสยฺยํ  กปฺเปติ  อาปตฺติ
ปาจิตฺติยสฺส ฯ  มาตุคาเม  เวมติโก  สห  เสยฺยํ  กปฺเปติ  อาปตฺติ
ปาจิตฺติยสฺส ฯ  มาตุคาเม  อมาตุคามสญฺญี  สห  เสยฺยํ  กปฺเปติ
อาปตฺติ  ปาจิตฺติยสฺส ฯ  อุปฑฺฒจฺฉนฺเน  อุปฑฺฒปริจฺฉนฺเน  อาปตฺติ
ทุกฺกฏสฺส ฯ  ยกฺขิยา  ๑  วา  เปติยา  วา  ปณฺฑเกน  วา  ติรจฺฉานคติตฺถิยา
วา  สห  เสยฺยํ  กปฺเปติ  อาปตฺติ  ทุกฺกฏสฺส ฯ
อมาตุคาเม  มาตุคามสญฺญี  อาปตฺติ  ทุกฺกฏสฺส ฯ  อมาตุคาเม  เวมติโก
อาปตฺติ  ทุกฺกฏสฺส ฯ  อมาตุคาเม  อมาตุคามสญฺญี  อนาปตฺติ ฯ
	[๒๙๗]  อนาปตฺติ  สพฺพจฺฉนฺเน  สพฺพอปริจฺฉนฺเน  สพฺพปริจฺฉนฺเน
สพฺพอจฺฉนฺเน  เยภุยฺเยน  อจฺฉนฺเน  เยภุยฺเยน  อปริจฺฉนฺเน
มาตุคาเม  นิปนฺเน  ภิกฺขุ  นิสีทติ  ภิกฺขุ  นิปนฺเน  มาตุคาโม
นิสีทติ  อุโภ  วา  นิสีทนฺติ  อุมฺมตฺตกสฺส  อาทิกมฺมิกสฺสาติ ฯ
		  ฉฏฺฐสิกฺขาปทํ  นิฏฺฐิตํ ฯ
		  _____________
#  ๑  ม.  ยกฺขินิยา ฯ
