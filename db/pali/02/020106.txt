นิสฺสคฺคิยํ  ปาจิตฺติยํ ฯ  อภินฺเน  ภินฺนสญฺญี  นิสฺสคฺคิยํ  ปาจิตฺติยํ ฯ
อวิลุตฺเต  วิลุตฺตสญฺญี  นิสฺสคฺคิยํ  ปาจิตฺติยํ ฯ
	[๑๒๕]  นิสฺสคฺคิยํ  ปตฺตํ  อนิสฺสชฺชิตฺวา  ปริภุญฺชติ  อาปตฺติ
ทุกฺกฏสฺส ฯ  ทสาหานติกฺกนฺเต  อติกฺกนฺตสญฺญี  อาปตฺติ
ทุกฺกฏสฺส ฯ  ทสาหานติกฺกนฺเต  เวมติโก  อาปตฺติ  ทุกฺกฏสฺส ฯ
ทสาหานติกฺกนฺเต  อนติกฺกนฺตสญฺญี  อนาปตฺติ ฯ
	[๑๒๖]  อนาปตฺติ  อนฺโตทสาหํ  อธิฏฺเฐติ  วิกปฺเปติ  วิสฺสชฺเชติ
นสฺสติ  วินสฺสติ  ภิชฺชติ  อจฺฉินฺทิตฺวา  คณฺหาติ  ๑  วิสฺสาสํ  คณฺหาติ  ๒
อุมฺมตฺตกสฺส  อาทิกมฺมิกสฺสาติ ฯ
	[๑๒๗]  เตน  โข  ปน  สมเยน  ฉพฺพคฺคิยา  ภิกฺขู  นิสฺสฏฺฐปตฺตํ
น  เทนฺติ ฯ  ภิกฺขู  ๓  ภควโต  เอตมตฺถํ  อาโรเจสุํ ฯ  น  ภิกฺขเว
นิสฺสฏฺฐปตฺโต  น  ทาตพฺโพ  โย  น  ทเทยฺย  อาปตฺติ
ทุกฺกฏสฺสาติ ฯ
		  ปฐมสิกฺขาปทํ  นิฏฺฐิตํ ฯ
		  _____________
#  ๑-๒  ม.  ยุ.  คณฺหนฺติ ฯ  ๓  ม.  ยุ.  อยํ  ปาโฐ  นตฺถิ ฯ
