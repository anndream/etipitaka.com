อิทานิ  มหานาเคติ  เคหโต  ๑  จ  นิกฺกฑฺฒิ  นิจฺจภตฺตญฺจ  อุปจฺฉินฺทิ  ๒ ฯ
เย  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ  ขียนฺติ  วิปาเจนฺติ
กถํ  หิ  นาม  เทวทตฺโต  ชานํ  ภิกฺขุนีปริปาจิตํ  ปิณฺฑปาตํ  ภุญฺชิสฺสตีติ
ฯเปฯ  สจฺจํ  กิร  ตฺวํ  เทวทตฺต  ชานํ  ภิกฺขุนีปริปาจิตํ  ปิณฺฑปาตํ
ภุญฺชสีติ ฯ  สจฺจํ  ภควาติ ฯ  วิครหิ  พุทฺโธ  ภควา  กถํ  หิ
นาม  ตฺวํ  โมฆปุริส  ชานํ  ภิกฺขุนีปริปาจิตํ  ปิณฺฑปาตํ  ภุญฺชิสฺสสิ
เนตํ  โมฆปุริส  อปฺปสนฺนานํ  วา  ปสาทาย ฯเปฯ  เอวญฺจ
ปน  ภิกฺขเว  อิมํ  สิกฺขาปทํ  อุทฺทิเสยฺยาถ  โย  ปน  ภิกฺขุ  ชานํ
ภิกฺขุนีปริปาจิตํ  ปิณฺฑปาตํ  ภุญฺเชยฺย  ปาจิตฺติยนฺติ ฯ  เอวญฺจิทํ
ภควตา  ภิกฺขูนํ  สิกฺขาปทํ  ปญฺญตฺตํ  โหติ ฯ
	[๔๖๒]  เตน  โข  ปน  สมเยน  อญฺญตโร  ภิกฺขุ  ราชคหา
ปพฺพชิโต  ญาติกุลํ  อคมาสิ ฯ  มนุสฺสา  จิรสฺสาปิ  ๓  ภทฺทนฺโต
อาคโตติ  สกฺกจฺจํ  ภตฺตํ  อกํสุ ฯ  ตสฺส  กุลสฺส  กุลุปิกา  ภิกฺขุนี
เต  มนุสฺเส  เอตทโวจ  เทถ  อาวุโส  อยฺยสฺส  ภตฺตนฺติ ฯ
อถโข  โส  ภิกฺขุ  ภควตา  ปฏิกฺขิตฺตํ  ชานํ  ภิกฺขุนีปริปาจิตํ
ปิณฺฑปาตํ  ภุญฺชิตุนฺติ  กุกฺกุจฺจายนฺโต  นปฺปฏิคฺคเหสิ  นาสิกฺขิ
ปิณฺฑาย  จริตุํ  ฉินฺนภตฺโต  อโหสิ ฯ  อถโข  โส  ภิกฺขุ  อารามํ
คนฺตฺวา  ภิกฺขูนํ  เอตมตฺถํ  อาโรเจสิ ฯ  ภิกฺขู  ภควโต  เอตมตฺถํ
อาโรเจสุํ ฯ  อถโข  ภควา  เอตสฺมึ  นิทาเน  เอตสฺมึ  ปกรเณ
#  ๑  ม.  ยุ.  ฆรโต ฯ  ๒  ม.  ยุ.  ปจฺฉินฺทิ ฯ  ๓  ม.  จิรสฺสมฺปิ ฯ
