อธิฏฺฐิตสญฺญี  ...  อวิกปฺปิเต  วิกปฺปิตสญฺญี  ...  อวิสฺสชฺชิเต  วิสฺสชฺชิตสญฺญี
...  อนฏฺเฐ  นฏฺฐสญฺญี  ...  อวินฏฺเฐ  วินฏฺฐสญฺญี  ...  อทฑฺเฒ
ทฑฺฒสญฺญี  ..  อวิลุตฺเต  วิลุตฺตสญฺญี  จีวรกาลสมยํ  อติกฺกาเมติ
นิสฺสคฺคิยํ  ปาจิตฺติยํ ฯ  นิสฺสคฺคิยํ  จีวรํ  อนิสฺสชฺชิตฺวา  ปริภุญฺชติ
อาปตฺติ  ทุกฺกฏสฺส ฯ  อนจฺเจกจีวเร  อจฺเจกจีวรสญฺญี  อาปตฺติ
ทุกฺกฏสฺส ฯ  อนจฺเจกจีวเร  เวมติโก  อาปตฺติ  ทุกฺกฏสฺส ฯ
อนจฺเจกจีวเร  อนจฺเจกจีวรสญฺญี  อนาปตฺติ ฯ
	[๑๖๔]  อนาปตฺติ  อนฺโตสมยํ  ๑  อธิฏฺเฐติ  วิกปฺเปติ  วิสฺสชฺเชติ
นสฺสติ  วินสฺสติ  ทยฺหติ  อจฺฉินฺทิตฺวา  คณฺหาติ  ๒  วิสฺสาสํ  คณฺหาติ  ๓
อุมฺมตฺตกสฺส  อาทิกมฺมิกสฺสาติ ฯ
		  อฏฺฐมสิกฺขาปทํ  นิฏฺฐิตํ ฯ
		  _____________
#  ๑  ม.  อนฺโตสมเย ฯ  ๒-๓  ม.  ยุ.  คณฺหนฺติ ฯ
