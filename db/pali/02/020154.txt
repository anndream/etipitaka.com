ชโย  ทาตพฺโพติ ฯ  เย  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ
ขียนฺติ  วิปาเจนฺติ  กถํ  หิ  นาม  หตฺถโก  สกฺยปุตฺโต  ติตฺถิเยหิ
สทฺธึ  สลฺลปนฺโต  อวชานิตฺวา  ปฏิชานิสฺสติ  ปฏิชานิตฺวา  อวชานิสฺสติ
อญฺเญนญฺญํ  ปฏิจริสฺสติ  สมฺปชานมุสา  ภาสิสฺสติ  สงฺเกตํ  กตฺวา
วิสํวาเทสฺสตีติ ฯ  อถโข  เต  ภิกฺขู  [๑]  ภควโต  เอตมตฺถํ  อาโรเจสุํ ฯ
อถโข  ภควา  เอตสฺมึ  นิทาเน  เอตสฺมึ  ปกรเณ  ภิกฺขุสงฺฆํ
สนฺนิปาตาเปตฺวา  หตฺถกํ  สกฺยปุตฺตํ  ปฏิปุจฺฉิ  สจฺจํ  กิร  ตฺวํ
หตฺถก  ติตฺถิเยหิ  สทฺธึ  สลฺลปนฺโต  อวชานิตฺวา  ปฏิชานาสิ
ปฏิชานิตฺวา  อวชานาสิ  อญฺเญนญฺญํ  ปฏิจรสิ  สมฺปชานมุสา  ภาสสิ
สงฺเกตํ  กตฺวา  วิสํวาเทสีติ ฯ  สจฺจํ  ภควาติ ฯ  วิครหิ  พุทฺโธ
ภควา  กถํ  หิ  นาม  ตฺวํ  โมฆปุริส  ติตฺถิเยหิ  สทฺธึ  สลฺลปนฺโต
อวชานิตฺวา  ปฏิชานิสฺสสิ  ปฏิชานิตฺวา  อวชานิสฺสสิ  อญฺเญนญฺญํ
ปฏิจริสฺสสิ  สมฺปชานมุสา  ภาสิสฺสสิ  สงฺเกตํ  กตฺวา  วิสํวาเทสฺสสิ
เนตํ  โมฆปุริส  อปฺปสนฺนานํ  วา  ปสาทาย  ปสนฺนานํ  วา  ภิยฺโย-
ภาวาย  ฯเปฯ  เอวญฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ
สมฺปชานมุสาวาเท  ปาจิตฺติยนฺติ ฯ
	[๑๗๔]  สมฺปชานมุสาวาโท  นาม  วิสํวาทนปุเรกฺขารสฺส  วาจา
คีรา  พฺยปโถ  วจีเภโท  วาจสิกา  วิญฺญตฺติ  อฏฺฐ  อนริยโวหารา
อทิฏฺฐํ  ทิฏฺฐํ  เมติ  อสฺสุตํ  สุตํ  เมติ  อมุตํ  มุตํ  เมติ
อวิญฺญาตํ  วิญฺญาตํ  เมติ  ทิฏฺฐํ  อทิฏฺฐํ  เมติ  สุตํ  อสฺสุตํ
#  ๑  ม.  ยุ.  หตฺถกํ  สกฺยปุตฺตํ  อเนกปริยาเยน  วิครหิตฺวา ฯ  เอวมีทิเสสุ  สิกฺขาปเทสุ ฯ
