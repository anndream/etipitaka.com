	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๖๗]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา  ภิกฺขู
เวฐิตสีสสฺส  ธมฺมํ  เทเสนฺติ ฯเปฯ  น  เวฐิตสีสสฺส  อคิลานสฺส
ธมฺมํ  เทเสสฺสามีติ  สิกฺขา  กรณียา ฯ
	เวฐิตสีโส  นาม  เกสนฺตํ  น  ทสฺสาเปตฺวา  เวฐิโต  โหติ ฯ
น  เวฐิตสีสสฺส  อคิลานสฺส  ธมฺโม  เทเสตพฺโพ ฯ  โย  อนาทริยํ
ปฏิจฺจ  เวฐิตสีสสฺส  อคิลานสฺส  ธมฺมํ  เทเสติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส่
เกสนฺตํ  วิวราเปตฺวา  เทเสติ  อาปทาสุ  อุมฺมตฺตกสฺส
อาทิกมฺมิกสฺสาติ ฯ
	[๘๖๘]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  โอคุณฺฐิตสีสสฺส  ธมฺมํ  เทเสนฺติ ฯเปฯ  น  โอคุณฺฐิตสีสสฺส
อคิลานสฺส  ธมฺมํ  เทเสสฺสามีติ  สิกฺขา  กรณียา ฯ
	โอคุณฺฐิตสีโส  นาม  สสีสํ  ปารุโต  วุจฺจติ ฯ  น  โอคุณฺฐิตสีสสฺส
อคิลานสฺส  ธมฺโม  เทเสตพฺโพ ฯ  โย  อนาทริยํ  ปฏิจฺจ  โอคุณฺฐิตสีสสฺส
อคิลานสฺส  ธมฺมํ  เทเสติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส  สีสํ
วิวราเปตฺวา  เทเสติ  อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๖๙]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
