		  ทุติยสิกฺขาปทํ
	[๕๗๙]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  ฉพฺพคฺคิยา
ภิกฺขู  สตฺตรสวคฺคิยํ  ภิกฺขุํ  องฺคุลิปโตทเกน  หาเสสุํ ฯ  โส  ภิกฺขุ
อุตฺตสนฺโต  อนสฺสาสโก  กาลมกาสิ ฯ  เย  เต  ภิกฺขู  อปฺปิจฺฉา ฯเปฯ
เต  อุชฺฌายนฺติ  ขียนฺติ  วิปาเจนฺติ  กถํ  หิ  นาม  ฉพฺพคฺคิยา
ภิกฺขู  ภิกฺขุํ  องฺคุลิปโตทเกน  หาเสสฺสนฺตีติ ฯเปฯ  สจฺจํ  กิร  ตุเมฺห
ภิกฺขเว  ภิกฺขุํ  องฺคุลิปโตทเกน  หาเสถาติ ฯ  สจฺจํ  ภควาติ ฯ  วิครหิ
พุทฺโธ  ภควา  กถํ  หิ  นาม  ตุเมฺห  โมฆปุริสา  ภิกฺขุํ  องฺคุลิปโตทเกน
หาเสสฺสถ  เนตํ  โมฆปุริสา  อปฺปสนฺนานํ  วา  ปสาทาย  ปสนฺนานํ
วา  ภิยฺโยภาวาย ฯเปฯ  เอวญฺจ  ปน  ภิกฺขเว  อิมํ  สิกฺขาปทํ
อุทฺทิเสยฺยาถ  องฺคุลิปโตทเก  ปาจิตฺติยนฺติ ฯ
	[๕๘๐]  องฺคุลิปโตทโก  นาม  องฺคุลิยาปิ  ตุทนฺติ  ๑ ฯ
อุปสมฺปนฺโน  อุปสมฺปนฺนํ  หสฺสาธิปฺปาโย  ๒  กาเยน  กายํ  อามสติ
อาปตฺติ  ปาจิตฺติยสฺส ฯ
	[๕๘๑]  อุปสมฺปนฺเน  อุปสมฺปนฺนสญฺญี  องฺคุลิปโตทเกน  หาเสติ
อาปตฺติ  ปาจิตฺติยสฺส ฯ  อุปสมฺปนฺเน  เวมติโก  องฺคุลิปโตทเกน
หาเสติ  อาปตฺติ  ปาจิตฺติยสฺส ฯ  อุปสมฺปนฺเน  อนุปสมฺปนฺนสญฺญี
#  ๑  ม.  อิทํ  ปาฐทฺวยํ  นตฺถิ ฯ  ๒  ม.  หสาธิปฺปาโย ฯ  ยุ.  หาสาธิปฺปาโย ฯ
องฺคุลิปโตทเกน  หาเสติ  อาปตฺติ  ปาจิตฺติยสฺส ฯ
