โหติ  ยสฺมึ  วิหาเร  จีวรํ  นิกฺขิตฺตํ  โหติ  ตสฺมึ  วิหาเร  วตฺถพฺพํ
หตฺถปาสา  วา  น  วิชหิตพฺพํ ฯ
	[๒๗]  เอกกุลสฺส  รุกฺขมูลํ  โหติ  ยํ  มชฺฌนฺติเก  กาเล  สมนฺตา
ฉายา  ๑  ผรติ  อนฺโตฉายาย  จีวรํ  นิกฺขิปิตฺวา  อนฺโตฉายาย  วตฺถพฺพํ ฯ
นานากุลสฺส  รุกฺขมูลํ  โหติ  หตฺถปาสา  น  วิชหิตพฺพํ ฯ
	[๒๘]  อชฺโฌกาโส  เอกูปจาโร  นานูปจาโร  นาม  ๒  อคามเก
อรญฺเญ  สมนฺตา  สตฺตพฺภนฺตรา  เอกูปจาโร  ตโต  ปรํ  นานูปจาโร ฯ
	[๒๙]  วิปฺปวุตฺเถ  วิปฺปวุตฺถสญฺญี  อญฺญตฺร  ภิกฺขุสมฺมติยา
นิสฺสคฺคิยํ  ปาจิตฺติยํ ฯ  วิปฺปวุตฺเถ  เวมติโก  อญฺญตฺร  ภิกฺขุสมฺมติยา
นิสฺสคฺคิยํ  ปาจิตฺติยํ ฯ  วิปฺปวุตฺเถ  อวิปฺปวุตฺถสญฺญี
อญฺญตฺร  ภิกฺขุสมฺมติยา  นิสฺสคฺคิยํ  ปาจิตฺติยํ ฯ  อปจฺจุทฺธเฏ
ปจฺจุทฺธฏสญฺญี  ๓  อญฺญตฺร  ภิกฺขุสมฺมติยา  นิสฺสคฺคิยํ  ปาจิตฺติยํ ฯ
อวิสฺสชฺชิเต  วิสฺสชฺชิตสญฺญี  อญฺญตฺร  ภิกฺขุสมฺมติยา  นิสฺสคฺคิยํ
ปาจิตฺติยํ ฯ  อนฏฺเฐ  นฏฺฐสญฺญี  อญฺญตฺร  ภิกฺขุสมฺมติยา  นิสฺสคฺคิยํ
ปาจิตฺติยํ ฯ  อวินฏฺเฐ  วินฏฺฐสญฺญี  อญฺญตฺร  ภิกฺขุสมฺมติยา
นิสฺสคฺคิยํ  ปาจิตฺติยํ ฯ  อทฑฺเฒ  ทฑฺฒสญฺญี  อญฺญตฺร  ภิกฺขุ-
สมฺมติยา  นิสฺสคฺคิยํ  ปาจิตฺติยํ ฯ  อวิลุตฺเต  วิลุตฺตสญฺญี  อญฺญตฺร
ภิกฺขุสมฺมติยา  นิสฺสคฺคิยํ  ปาจิตฺติยํ ฯ
	[๓๐]  นิสฺสคฺคิยํ  จีวรํ  อนิสฺสชฺชิตฺวา  ปริภุญฺชติ  อาปตฺติ
#  ๑  โป.  รุกฺขฉายา ฯ  ๒  ม.  ยุ.  อิทํ  ปาฐทฺวยํ  นตฺถิ ฯ
#  ๓  โป.  อปจฺจุทฺธารเก  ปจฺจุทฺธารกสญฺญี ฯ
