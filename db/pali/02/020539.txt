	[๘๑๗]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  พาหุปฺปจาลกํ  อนฺตรฆเร  นิสีทนฺติ  พาหุํ  โอลมฺเพนฺตา ฯเปฯ
น  พาหุปฺปจาลกํ  อนฺตรฆเร  นิสีทิสฺสามีติ  สิกฺขา  กรณียา ฯ
	น  พาหุปฺปจาลกํ  อนฺตรฆเร  นิสีทิตพฺพํ  พาหุํ  ปคฺคเหตฺวา
นิสีทิตพฺพํ ฯ  โย  อนาทริยํ  ปฏิจฺจ  พาหุปฺปจาลกํ  อนฺตรฆเร
นิสีทติ  พาหุํ  โอลมฺเพนฺโต  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
วาสูปคตสฺส  อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๑๘]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  สีสปฺปจาลกํ  อนฺตรฆเร  คจฺฉนฺติ  สีสํ  โอลมฺเพนฺตา ฯเปฯ
น  สีสปฺปจาลกํ  อนฺตรฆเร  คมิสฺสามีติ  สิกฺขา  กรณียา ฯ
	น  สีสปฺปจาลกํ  อนฺตรฆเร  คนฺตพฺพํ  สีสํ  ปคฺคเหตฺวา
คนฺตพฺพํ ฯ  โย  อนาทริยํ  ปฏิจฺจ  สีสปฺปจาลกํ  อนฺตรฆเร  คจฺฉติ
สีสํ  โอลมฺเพนฺโต  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๑๙]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  สีสปฺปจาลกํ  อนฺตรฆเร  นิสีทนฺติ  สีสํ  โอลมฺเพนฺตา ฯเปฯ
น  สีสปฺปจาลกํ  อนฺตรฆเร  นิสีทิสฺสามีติ  สิกฺขา  กรณียา ฯ
	น  สีสปฺปจาลกํ  อนฺตรฆเร  นิสีทิตพฺพํ  สีสํ  ปคฺคเหตฺวา
