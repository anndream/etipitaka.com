อยฺยสฺส  มญฺจกํ  อพฺภนฺตรํ  ปญฺญาเปยฺยนฺติ ฯ  อธิวาเสสิ  โข
อายสฺมา  อนุรุทฺโธ  ตุณฺหีภาเวน ฯ  อถโข  สา  อิตฺถี  อายสฺมโต
อนุรุทฺธสฺส  สามํ  ๑  มญฺจกํ  อพฺภนฺตรํ  ปญฺญาเปตฺวา  อลงฺกตปฏิยตฺตา
คนฺธคนฺธินี  เยนายสฺมา  อนุรุทฺโธ  เตนุปสงฺกมิ  อุปสงฺกมิตฺวา
อายสฺมนฺตํ  อนุรุทฺธํ  เอตทโวจ  อยฺโย  ภนฺเต  อภิรูโป  ทสฺสนีโย
ปาสาทิโก  อหญฺจมฺหิ  อภิรูปา  ทสฺสนียา  ปาสาทิกา  สาธาหํ
ภนฺเต  อยฺยสฺส  ปชาปตี  ภเวยฺยนฺติ ฯ  เอวํ  วุตฺเต  อายสฺมา
อนุรุทฺโธ  ตุณฺหี  อโหสิ ฯ  ทุติยมฺปิ  โข ฯเปฯ  ตติยมฺปิ  โข
สา  อตฺถี  อายสฺมนฺตํ  อนุรุทฺธํ  เอตทโวจ  อยฺโย  ภนฺเต  อภิรูโป
ทสฺสนีโย  ปาสาทิโก  อหญฺจมฺหิ  อภิรูปา  ทสฺสนียา  ปาสาทิกา
สาธุ  ภนฺเต  อยฺโย  มญฺเจว  สมฺปฏิจฺฉตุ  ๒  สพฺพญฺจ  สาปเตยฺยนฺติ ฯ
ตติยมฺปิ  โข  อายสฺมา  อนุรุทฺโธ  ตุณฺหี  อโหสิ ฯ  อถโข  สา
อิตฺถี  สาฏกํ  นิกฺขิปิตฺวา  อายสฺมโต  อนุรุทฺธสฺส  ปุรโต  จงฺกมติปิ
ติฏฺฐติปิ  นิสีทติปิ  เสยฺยํปิ  กปฺเปติ ฯ  อถโข  อายสฺมา  อนุรุทฺโธ
อินฺทฺริยานิ  โอกฺขิปิตฺวา  ตํ  อิตฺถึ  เนว  โอโลเกสิ  นปิ  อาลปิ ฯ
อถโข  สา  อิตฺถี  อจฺฉริยํ  วต  โภ  อพฺภูตํ  วต  โภ  พหู
เม  มนุสฺสา  สเตนปิ  สหสฺเสนปิ  ปหีณนฺติ  อยํ  ปน  สมโณ
มยา  สามํ  ยาจิยมาโน  น  อิจฺฉติ  มญฺเจว  สมฺปฏิจฺฉิตุํ  ๓  สพฺพญฺจ
สาปเตยฺยนฺติ  สาฏกํ  นิวาเสตฺวา  อายสฺมโต  อนุรุทฺธสฺส  ปาเทสุ
#  ๑  ม.  อยํ  ปาโฐ  นตฺถิ ฯ  ๒  ม.  ยุ.  ปฏิจฺฉตุ ฯ  ๓  ม.  ยุ.  ปฏิจฺฉิตุํ ฯ
