นิสีทิตพฺพํ ฯ  โย  อนาทริยํ  ปฏิจฺจ  สีสปฺปจาลกํ  อนฺตรฆเร
นิสีทติ  สีสํ  โอลมฺเพนฺโต  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
วาสูปคตสฺส  อาปทาสุ  อุมฺมตฺตกสฺส  อาทิกมฺมิกสฺสาติ ฯ
		  อุชฺชคฺฆิกวคฺโค  ทุติโย ฯ
		  _____________
		  ขมฺภกตวคฺโค
	[๘๒๐]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  ขมฺภกตา  อนฺตรฆเร  คจฺฉนฺติ ฯเปฯ  น  ขมฺภกโต  อนฺตรฆเร
คมิสฺสามีติ  สิกฺขา  กรณียา ฯ
	น  ขมฺภกเตน  อนฺตรฆเร  คนฺตพฺพํ ฯ  โย  อนาทริยํ  ปฏิจฺจ
เอกโต  วา  อุภโต  วา  ขมฺภํ  กตฺวา  อนฺตรฆเร  คจฺฉติ  อาปตฺติ
ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๒๑]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  ขมฺภกตา  อนฺตรฆเร  นิสีทนฺติ ฯเปฯ  น  ขมฺภกโต  อนฺตรฆเร
นิสีทิสฺสามีติ  สิกฺขา  กรณียา ฯ
	น  ขมฺภกเตน  อนฺตรฆเร  นิสีทิตพฺพํ ฯ  โย  อนาทริยํ
ปฏิจฺจ  เอกโต  วา  อุภโต  วา  ขมฺภํ  กตฺวา  อนฺตรฆเร  นิสีทติ
