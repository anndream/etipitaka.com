	[๕๙๔]  อุปสมฺปนฺเน  อุปสมฺปนฺนสญฺญี  อนาทริยํ  กโรติ
อาปตฺติ  ปาจิตฺติยสฺส ฯ  อุปสมฺปนฺเน  เวมติโก  อนาทริยํ  กโรติ
อาปตฺติ  ปาจิตฺติยสฺส ฯ  อุปสมฺปนฺเน  อนุปสมฺปนฺนสญฺญี  อนาทริยํ
กโรติ  อาปตฺติ  ปาจิตฺติยสฺส ฯ
	[๕๙๕]  อุปสมฺปนฺเนน  ๑  อปฺปญฺญตฺเตน  วุจฺจมาโน  อิทํ  น
สลฺเลขาย  น  ธูตตฺตาย  ๒  น  ปาสาทิกตาย  น  อปจยาย  น
วิริยารมฺภาย  สํวตฺตตีติ  อนาทริยํ  กโรติ  อาปตฺติ  ทุกฺกฏสฺส ฯ
อนุปสมฺปนฺเนน  ปญฺญตฺเตน  วา  อปฺปญฺญตฺเตน  วา  วุจฺจมาโน
อิทํ  น  สลฺเลขาย  น  ธูตตฺตาย  น  ปาสาทิกตาย  น  อปจยาย  น
วิริยารมฺภาย  สํวตฺตตีติ  อนาทริยํ  กโรติ  อาปตฺติ  ทุกฺกฏสฺส ฯ
	[๕๙๖]  อนุปสมฺปนฺเน  อุปสมฺปนฺนสญฺญี  อาปตฺติ  ทุกฺกฏสฺส ฯ
อนุปสมฺปนฺเน  เวมติโก  อาปตฺติ  ทุกฺกฏสฺส ฯ  อนุปสมฺปนฺเน
อนุปสมฺปนฺนสญฺญี  อาปตฺติ  ทุกฺกฏสฺส ฯ
	[๕๙๗]  อนาปตฺติ  เอวํ  อมฺหากํ  อาจริยานํ  อุคฺคโห
ปริปุจฺฉาติ  ภณติ  อุมฺมตฺตกสฺส  อาทิกมฺมิกสฺสาติ ฯ
		  จตุตฺถสิกฺขาปทํ  นิฏฺฐิตํ ฯ
		  ___________________
#  ๑  ม.  อยํ  ปาโฐ  นตฺถิ ฯ  ๒  ม.  ธุตตฺตาย ฯ  เอวมุปริปิ ฯ
