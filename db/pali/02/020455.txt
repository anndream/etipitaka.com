		  ตติยสิกฺขาปทํ
	[๖๘๙]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  ฉพฺพคฺคิยา
ภิกฺขู  อนาจารํ  อาจริตฺวา  อญฺญาณเกน  อาปนฺนาติ  ชานนฺตูติ
ปาติโมกฺเข  อุทฺทิสฺสมาเน  เอวํ  วเทนฺติ  ๑  อิทาเนว  โข  มยํ  ชานาม
อยมฺปิ  กิร  ธมฺโม  สุตฺตาคโต  สุตฺตปริยาปนฺโน  อนฺวฑฺฒมาสํ
อุทฺเทสํ  อาคจฺฉตีติ ฯ  เย  เต  ภิกฺขู  อปฺปิจฺฉา ฯเปฯ  เต
อุชฺฌายนฺติ  ขียนฺติ  วิปาเจนฺติ  กถํ  หิ  นาม  ฉพฺพคฺคิยา  ภิกฺขู
ปาติโมกฺเข  อุทฺทิสฺสมาเน  เอวํ  วกฺขนฺติ  อิทาเนว  โข  มยํ  ชานาม
อยมฺปิ  กิร  ธมฺโม  สุตฺตาคโต  สุตฺตปริยาปนฺโน  อนฺวฑฺฒมาสํ
อุทฺเทสํ  อาคจฺฉตีติ ฯเปฯ  สจฺจํ  กิร  ตุเมฺห  ภิกฺขเว  ปาติโมกฺเข
อุทฺทิสฺสมาเน  เอวํ  วเทถ  อิทาเนว  โข  มยํ  ชานาม  อยมฺปิ
กิร  ธมฺโม  สุตฺตาคโต  สุตฺตปริยาปนฺโน  อนฺวฑฺฒมาสํ  อุทฺเทสํ
อาคจฺฉตีติ ฯ  สจฺจํ  ภควาติ ฯ  วิครหิ  พุทฺโธ  ภควา  กถํ  หิ
นาม  ตุเมฺห  โมฆปุริสา  ปาติโมกฺเข  อุทฺทิสฺสมาเน  เอวํ  วกฺขถ
อิทาเนว  โข  มยํ  ชานาม  อยมฺปิ  กิร  ธมฺโม  สุตฺตาคโต
สุตฺตปริยาปนฺโน  อนฺวฑฺฒมาสํ  อุทฺเทสํ  อาคจฺฉตีติ  เนตํ  โมฆปุริสา
อปฺปสนฺนานํ  วา  ปสาทาย  ปสนฺนานํ  วา  ภิยฺโยภาวาย ฯเปฯ
เอวญฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ  โย  ปน  ภิกฺขุ
#  ๑  ม.  ยุ.  วทนฺติ ฯ  เอวมุปริปิ ฯ
