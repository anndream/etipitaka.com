อปฺปวาริโต  อญฺญาตกสฺส  คหปติกสฺส  ตนฺตวาเย  อุปสงฺกมิตฺวา
จีวเร  วิกปฺปํ  อาปชฺชิสฺสสิ  เนตํ  โมฆปุริส  อปฺปสนฺนานํ  วา
ปสาทาย  ปสนฺนานํ  วา  ภิยฺโยภาวาย ฯเปฯ  เอวญฺจ  ปน  ภิกฺขเว
อิมํ  สิกฺขาปทํ  อุทฺทิเสยฺยาถ  ภิกฺขุํ  ปเนว  อุทฺทิสฺส  อญฺญาตโก
คหปติ  วา  คหปตานี  วา  ตนฺตวาเยหิ  จีวรํ  วายาเปยฺย ฯ
ตตฺร  เจ  โส  ภิกฺขุ  ปุพฺเพ  อปฺปวาริโต  ตนฺตวาเย  อุปสงฺกมิตฺวา
จีวเร  วิกปฺปํ  อาปชฺเชยฺย  อิทํ  โข  อาวุโส  จีวรํ  มํ  อุทฺทิสฺส
วียติ  อายตญฺจ  กโรถ  วิตฺถตญฺจ  อปฺปิตญฺจ  สุวีตญฺจ  สุปฺปวายิตญฺจ
สุวิเลขิตญฺจ  สุวิตจฺฉิตญฺจ  กโรถ  อปฺเปวนาม  มยมฺปิ
อายสฺมนฺตานํ  กิญฺจิมตฺตํ  อนุปทชฺเชยฺยามาติ ฯ  เอวญฺจ  โส  ภิกฺขุ
วตฺวา  กิญฺจิมตฺตํ  อนุปทชฺเชยฺย  ๑  อนฺตมโส  ปิณฺฑปาตมตฺตมฺปิ
นิสฺสคฺคิยํ  ปาจิตฺติยนฺติ ฯ
	[๑๕๘]  ภิกฺขุํ  ปเนว  อุทฺทิสฺสาติ  ภิกฺขุสฺสตฺถาย  ภิกฺขุํ  อารมฺมณํ
กตฺวา  ภิกฺขุํ  อจฺฉาเทตุกาโม ฯ  อญฺญาตโก  นาม  มาติโต  วา
ปิติโต  วา  ยาว  สตฺตมา  ปิตามหยุคา  อสมฺพทฺโธ ฯ  คหปติ
นาม  โย  โกจิ  อคารํ  อชฺฌาวสติ ฯ  คหปตานี  นาม  ยา  กาจิ
อคารํ  อชฺฌาวสติ ฯ  ตนฺตวาเยหีติ  เปสกาเรหิ ฯ  จีวรํ  นาม
ฉนฺนํ  จีวรานํ  อญฺญตรํ  จีวรํ  วิกปฺปนุปคํ  ปจฺฉิมํ ฯ  วายาเปยฺยาติ
วินาเปติ ฯ  ตตฺร  เจ  โส  ภิกฺขูติ  ยํ  ภิกฺขุํ  อุทฺทิสฺส  จีวรํ  วียติ
#  ๑  อนุปฺปทชฺเชยฺยาติ  อมฺหากํ  มติ ฯ
