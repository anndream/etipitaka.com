ชานนฺติ ฯเปฯ  ปตฺตสญฺญี  ปิณฺฑปาตํ  ภุญฺชิสฺสามีติ  สิกฺขา  กรณียา ฯ
	ปตฺตสญฺญินา  ปิณฺฑปาโต  ภุญฺชิตพฺโพ ฯ  โย  อนาทริยํ  ปฏิจฺจ
ตหํ  ตหํ  โอโลเกนฺโต  ปิณฺฑปาตํ  ภุญฺชติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๓๒]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  ตหํ  ตหํ  โอมสิตฺวา  ปิณฺฑปาตํ  ภุญฺชนฺติ ฯเปฯ  สปทานํ
ปิณฺฑปาตํ  ภุญฺชิสฺสามีติ  สิกฺขา  กรณียา ฯ
	สปทานํ  ปิณฺฑปาโต  ภุญฺชิตพฺโพ ฯ  โย  อนาทริยํ  ปฏิจฺจ
ตหํ  ตหํ  โอมสิตฺวา  ปิณฺฑปาตํ  ภุญฺชติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อญฺเญสํ  เทนฺโต  โอมสติ  อญฺญภาชเน  ๑  อากิรนฺโต  โอมสติ
อุตฺตริภงฺเค  อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๓๓]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  ปิณฺฑปาตํ  ภุญฺชนฺตา  สูปํเยว  พหุํ  ภุญฺชนฺติ ฯเปฯ  สมสูปกํ
ปิณฺฑปาตํ  ภุญฺชิสฺสามีติ  สิกฺขา  กรณียา ฯ
	สูโป  นาม  เทฺว  สูปา  มุคฺคสูโป  มาสสูโป  หตฺถหาริโย ฯ
สมสูปโก  ปิณฺฑปาโต  ภุญฺชิตพฺโพ ฯ  โย  อนาทริยํ  ปฏิจฺจ  สูปํเยว
พหุํ  ภุญฺชติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
#  ๑  ม.  อญฺญสฺส  ภาชเน ฯ
