สิกฺขา  กรณียา ฯ
	น  อวคณฺฑการกํ  ภุญฺชิตพฺพํ ฯ  โย  อนาทริยํ  ปฏิจฺจ  เอกโต
วา  อุภโต  วา  คณฺฑํ  กตฺวา  ภุญฺชติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
ผลาผเล  อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๔๗]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  หตฺถนิทฺธูนกํ  ๑  ภุญฺชนฺติ ฯเปฯ  น  หตฺถนิทฺธูนกํ  ภุญฺชิสฺสามีติ
สิกฺขา  กรณียา ฯ
	น  หตฺถนิทฺธูนกํ  ภุญฺชิตพฺพํ ฯ  โย  อนาทริยํ  ปฏิจฺจ  หตฺถนิทฺธูนกํ
ภุญฺชติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
กจวรํ  ฉฑฺเฑนฺโต  หตฺถํ  นิทฺธูนติ  ๒  อาปทาสุ  อุมฺมตฺตกสฺส
อาทิกมฺมิกสฺสาติ ฯ
	[๘๔๘]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  สิตฺถาวการกํ  ภุญฺชนฺติ ฯเปฯ  น  สิตฺถาวการกํ  ภุญฺชิสฺสามีติ
สิกฺขา  กรณียา ฯ
	น  สิตฺถาวการกํ  ภุญฺชิตพฺพํ ฯ  โย  อนาทริยํ  ปฏิจฺจ  สิตฺถาวการกํ
ภุญฺชติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
กจวรํ  ฉฑฺเฑนฺโต  สิตฺถํ  ฉฑฺฑยติ  ๓  อาปทาสุ  อุมฺมตฺตกสฺส
#  ๑  ม.  ยุ.  หตฺถนิทฺธุนกํ ฯ  เอวมุปริปิ ฯ  ๒  ม.  ยุ.  นิทฺธุนติ ฯ
#  ๓  ม.  ยุ.  ฉฑฺฑิยฺยติ ฯ
