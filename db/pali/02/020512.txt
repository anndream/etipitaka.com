กโรติ  วา  การาเปติ  วา  ปโยเค  ทุกฺกฏํ  ปฏิลาเภน  ฉินฺทิตฺวา
ปาจิตฺติยํ  เทเสตพฺพํ ฯ
	[๗๗๘]  อตฺตนา  วิปฺปกตํ  อตฺตนา  ปริโยสาเปติ  อาปตฺติ
ปาจิตฺติยสฺส ฯ  อตฺตนา  วิปฺปกตํ  ปเรหิ  ปริโยสาเปติ  อาปตฺติ
ปาจิตฺติยสฺส ฯ  ปเรหิ  วิปฺปกตํ  อตฺตนา  ปริโยสาเปติ  อาปตฺติ
ปาจิตฺติยสฺส ฯ  ปเรหิ  วิปฺปกตํ  ปเรหิ  ปริโยสาเปติ  อาปตฺติ
ปาจิตฺติยสฺส ฯ  อญฺญสฺสตฺถาย  กโรติ  วา  การาเปติ  วา  อาปตฺติ
ทุกฺกฏสฺส ฯ  อญฺเญน  กตํ  ปฏิลภิตฺวา  ปริภุญฺชติ  อาปตฺติ
ทุกฺกฏสฺส ฯ
	[๗๗๙]  อนาปตฺติ  อูนกํ  กโรติ  อญฺเญน  กตํ  ปฏิลภิตฺวา9
ฉินฺทิตฺวา  ปริภุญฺชติ  วิตานํ  วา  ภุมฺมตฺถรณํ  วา  สาณิปาการํ
วา  ภิสึ  วา  พิมฺโพหนํ  วา  กโรติ  อุมฺมตฺตกสฺส
อาทิกมฺมิกสฺสาติ ฯ
		  ทสมสิกฺขาปทํ  นิฏฺฐิตํ ฯ
		  รตนวคฺโค  นวโม ฯ
		  __________________
		  ตสฺสุทฺทานํ
	  รญฺโญ  จ  รตนํ  สนฺตํ  สูจิ  มญฺจญฺจ  ตูลิกํ
	  นิสีทนญฺจ  กณฺฑุญฺจ  วสฺสิกา  สุคเตน  จาติ ฯ
