คจฺฉนฺตสฺส  อคิลานสฺส  ธมฺมํ  เทเสติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
		  ตโย  ปกิณฺณกา  ๑
	[๘๗๖]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  ฐิตา  อุจฺจารมฺปิ  ปสฺสาวมฺปิ  กโรนฺติ ฯเปฯ  น  ฐิโต
อคิลาโน  อุจฺจารํ  วา  ปสฺสาวํ  วา  กริสฺสามีติ  สิกฺขา  กรณียา ฯ
	น  ฐิเตน  อคิลาเนน  อุจฺจาโร  วา  ปสฺสาโว  วา  กาตพฺโพ ฯ
โย  อนาทริยํ  ปฏิจฺจ  ฐิโต  อคิลาโน  อุจฺจารํ  วา  ปสฺสาวํ  วา  กโรติ
อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ_
	[๘๗๗]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  หริเต  อุจฺจารมฺปิ  ปสฺสาวมฺปิ  เขฬมฺปิ  กโรนฺติ ฯเปฯ
น  หริเต  อคิลาโน  อุจฺจารํ  วา  ปสฺสาวํ  วา  เขฬํ  วา  กริสฺสามีติ
สิกฺขา  กรณียา ฯ
	น  หริเต  อคิลาเนน  อุจฺจาโร  วา  ปสฺสาโว  วา  เขโฬ  วา
กาตพฺโพ ฯ  โย  อนาทริยํ  ปฏิจฺจ  หริเต  อคิลาโน  อุจฺจารํ  วา
ปสฺสาวํ  วา  เขฬํ  วา  กโรติ  อาปตฺติ  ทุกฺกฏสฺส ฯ
#  ๑  ม.  อิทํ  ปาฐทฺวยํ  นตฺถิ ฯ
