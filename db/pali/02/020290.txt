		  สตฺตมสิกฺขาปทํ
	[๔๕๑]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  ฉพฺพคฺคิยา
ภิกฺขู  ภิกฺขุนีหิ  สทฺธึ  สํวิธาย  เอกทฺธานมคฺคํ  ปฏิปชฺชนฺติ ฯ  มนุสฺสา
อุชฺฌายนฺติ  ขียนฺติ  วิปาเจนฺติ  ยเถว  มยํ  สปฺปชาปติกา  อาหิณฺฑาม
เอวเมวิเม  สมณา  สกฺยปุตฺติยา  ภิกฺขุนีหิ  สทฺธึ  อาหิณฺฑนฺตีติ ฯ
อสฺโสสุํ  โข  ภิกฺขู  เตสํ  มนุสฺสานํ  อุชฺฌายนฺตานํ  ขียนฺตานํ
วิปาเจนฺตานํ ฯ  เย  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ
ขียนฺติ  วิปาเจนฺติ  กถํ  หิ  นาม  ฉพฺพคฺคิยา  ภิกฺขู  ภิกฺขุนีหิ
สทฺธึ  สํวิธาย  เอกทฺธานมคฺคํ  ปฏิปชฺชิสฺสนฺตีติ ฯเปฯ  สจฺจํ  กิร
ตุเมฺห  ภิกฺขเว  ภิกฺขุนีหิ  สทฺธึ  สํวิธาย  เอกทฺธานมคฺคํ  ปฏิปชฺชถาติ ฯ
สจฺจํ  ภควาติ ฯ  วิครหิ  พุทฺโธ  ภควา  กถํ  หิ  นาม  ตุเมฺห
โมฆปุริสา  ภิกฺขุนีหิ  สทฺธึ  สํวิธาย  เอกทฺธานมคฺคํ  ปฏิปชฺชิสฺสถ
เนตํ  โมฆปุริสา  อปฺปสนฺนานํ  วา  ปสาทาย ฯเปฯ  เอวญฺจ
ปน  ภิกฺขเว  อิมํ  สิกฺขาปทํ  อุทฺทิเสยฺยาถ  โย  ปน  ภิกฺขุ
ภิกฺขุนิยา  สทฺธึ  สํวิธาย  เอกทฺธานมคฺคํ  ปฏิปชฺเชยฺย  อนฺตมโส
คามนฺตรมฺปิ  ปาจิตฺติยนฺติ ฯ  เอวญฺจิทํ  ภควตา  ภิกฺขูนํ  สิกฺขาปทํ
ปญฺญตฺตํ  โหติ ฯ
	[๔๕๒]  เตน  โข  ปน  สมเยน  สมฺพหุลา  ภิกฺขู  จ  ภิกฺขุนิโย
