		  ทุติยสิกฺขาปทํ
	[๔๒๔]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  เถรา  ภิกฺขู
ภิกฺขุนิโย  โอวทนฺติ  ปริยาเยน ฯ  เตน  โข  ปน  สมเยน  อายสฺมโต
จูฬปนฺถกสฺส  ปริยาโย  โหติ  ภิกฺขุนิโย  โอวทิตุํ ฯ  ภิกฺขุนิโยm
เอวมาหํสุ  นทานิ  อชฺช  โอวาโท  อิทฺโธ  ภวิสฺสติ  ตญฺเญวทานิ
อุทานํ  อยฺโย  จูฬปนฺถโก  ปุนปฺปุนํ  ภณิสฺสตีติ ฯ  อถโข  ตา
ภิกฺขุนิโย  เยนายสฺมา  จูฬปนฺถโก  เตนุปสงฺกมึสุ  อุปสงฺกมิตฺวา
อายสฺมนฺตํ  จูฬปนฺถกํ  อภิวาเทตฺวา  เอกมนฺตํ  นิสีทึสุ ฯ  เอกมนฺตํ
นิสินฺนา  โข  ตา  ภิกฺขุนิโย  อายสฺมา  จูฬปนฺถโก  เอตทโวจ
สมคฺคตฺถ  ภคินิโยติ ฯ  สมคฺคมฺหายฺยาติ ฯ  วตฺตนฺติ  ภคินิโย  อฏฺฐ
ครุธมฺมาติ ฯ  วตฺตนฺติ  อยฺยาติ ฯ  เอโส  ภคินิโย  โอวาโทติ
นิยฺยาเทตฺวา  อิมํ  อุทานํ  ปุนปฺปุนํ  อภาสิ
		  อธิเจตโส  อปฺปมชฺชโต
		  มุนิโน  โมนปเถสุ  สิกฺขโต
		  โสกา  น  ภวนฺติ  ตาทิโน
		  อุปสนฺตสฺส  สทา  สตีมโตติ ฯพ
	[๔๒๕]  ภิกฺขุนิโย  เอวมาหํสุ  นนุ  อโวจุมฺหา  นทานิ  อชฺช
โอวาโท  อิทฺโธ  ภวิสฺสติ  ตญฺเญวทานิ  อุทานํ  อยฺโย  จูฬปนฺถโก
