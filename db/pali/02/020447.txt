วาติ  สมฺโภโค  นาม  เทฺว  สมฺโภคา  อามิสสมฺโภโค  จ  ธมฺมสมฺโภโค
จ ฯ  อามิสสมฺโภโค  นาม  อามิสํ  เทติ  วา  ปฏิคฺคณฺหาติ
วา  อาปตฺติ  ปาจิตฺติยสฺส ฯ  ธมฺมสมฺโภโค  นาม  อุทฺทิสติ  วา
อุทฺทิสาเปติ  วา ฯ  ปเทน  อุทฺทิสติ  วา  อุทฺทิสาเปติ  วา  ปเท
ปเท  อาปตฺติ  ปาจิตฺติยสฺส ฯ  อกฺขราย  อุทฺทิสติ  วา  อุทฺทิสาเปติ
วา  อกฺขรกฺขราย  อาปตฺติ  ปาจิตฺติยสฺส ฯ  สห  วา  เสยฺยํ
กปฺเปยฺยาติ  เอกจฺฉนฺเน  นาสิตเก  สมณุทฺเทเส  นิปนฺเน  ภิกฺขุ
นิปชฺชติ  อาปตฺติ  ปาจิตฺติยสฺส ฯ  ภิกฺขุ  นิปนฺเน  นาสิตโก
สมณุทฺเทโส  นิปชฺชติ  อาปตฺติ  ปาจิตฺติยสฺส ฯ  อุโภ  วา
นิปชฺชนฺติ  อาปตฺติ  ปาจิตฺติยสฺส ฯ  อุฏฺฐหิตฺวา  ปุนปฺปุนํ  นิปชฺชนฺติ
อาปตฺติ  ปาจิตฺติยสฺส ฯ
	[๖๗๘]  นาสิตเก  นาสิตกสญฺญี  อุปลาเปติ  วา  อุปฏฺฐาเปติ
วา  สมฺภุญฺชติ  วา  สห  วา  เสยฺยํ  กปฺเปติ  อาปตฺติ  ปาจิตฺติยสฺส ฯ
นาสิตเก  เวมติโก  อุปลาเปติ  วา  อุปฏฺฐาเปติ  วา  สมฺภุญฺชติ
วา  สห  วา  เสยฺยํ  กปฺเปติ  อาปตฺติ  ทุกฺกฏสฺส ฯ  นาสิตเก
อนาสิตกสญฺญี  อุปลาเปติ  วา  อุปฏฺฐาเปติ  วา  สมฺภุญฺชติ  วา
สห  วา  เสยฺยํ  กปฺเปติ  อนาปตฺติ ฯ  อนาสิตเก  นาสิตกสญฺญี
อาปตฺติ  ทุกฺกฏสฺส ฯ  อนาสิตเก  เวมติโก  อาปตฺติ  ทุกฺกฏสฺส ฯ
อนาสิตเก  อนาสิตกสญฺญี  อนาปตฺติ ฯ
