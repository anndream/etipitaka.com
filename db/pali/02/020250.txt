		  ฉฏฺฐสิกฺขาปทํ
	[๓๘๓]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  ฉพฺพคฺคิยา
ภิกฺขู  วรเสยฺยาโย  ปลิพุทฺธนฺติ  ๑  เถเร  ๒  ภิกฺขู  วุฏฺฐาเปนฺติ ฯ  อถโข
ฉพฺพคฺคิยานํ  ภิกฺขูนํ  เอตทโหสิ  เกน  นุ  โข  มยํ  อุปาเยน  อิเธว
วสฺสํ  วเสยฺยามาติ ฯ  อถโข  ฉพฺพคฺคิยา  ภิกฺขู  เถเร  ภิกฺขู
อนูปขชฺช  เสยฺยํ  กปฺเปนฺติ  ยสฺส  สมฺพาโธ  ภวิสฺสติ  โส
ปกฺกมิสฺสตีติ ฯ  เย  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ
ขียนฺติ  วิปาเจนฺติ  กถํ  หิ  นาม  ฉพฺพคฺคิยา  ภิกฺขู  เถเร  ภิกฺขู
อนูปขชฺช  เสยฺยํ  กปฺเปสฺสนฺตีติ ฯ  อถโข  เต  ภิกฺขู  ภควโต
เอตมตฺถํ  อาโรเจสุํ ฯเปฯ  สจฺจํ  กิร  ตุเมฺห  ภิกฺขเว  เถเร
ภิกฺขู  อนูปขชฺช  เสยฺยํ  กปฺเปถาติ ฯ  สจฺจํ  ภควาติ ฯ  วิครหิ
พุทฺโธ  ภควา  กถํ  หิ  นาม  ตุเมฺห  โมฆปุริสา  เถเร  ภิกฺขู
อนูปขชฺช  เสยฺยํ  กปฺเปสฺสถ  เนตํ  โมฆปุริสา  อปฺปสนฺนานํ  วา
ปสาทาย ฯเปฯ  เอวญฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ
โย  ปน  ภิกฺขุ  สงฺฆิเก  วิหาเร  ชานํ  ปุพฺพูปคตํ  ภกฺขุํ  อนูปขชฺช
เสยฺยํ  กปฺเปยฺย  ยสฺส  สมฺพาโธ  ภวิสฺสติ  โส  ปกฺกมิสฺสตีติ
เอตเทว  ปจฺจยํ  กริตฺวา  อนญฺญํ  ปาจิตฺติยนฺติ ฯ
	[๓๘๔]  โย  ปนาติ  โย  ยาทิโส ฯเปฯ  ภิกฺขูติ ฯเปฯ  อยํ
#  ๑  ม.  ปลิพุนฺเธนฺติ ฯ  ๒  ม.  เถรา ฯ
