ภนฺเต  อาคเมหิ  อชฺช  นิคมสฺส  สมโย  นิคเมน  จ  กติกา
กตา  โหติ  โย  ปจฺฉา  อาคจฺฉติ  ปญฺญาสมฺพทฺโธติ ฯ  อชฺเชว
เม  อาวุโส  จีวรํ  เทหีติ  โอวฏฺฏิกาย  ปรามสิ ฯ  อถโข  โส
อุปาสโก  อายสฺมตา  อุปนนฺเทน  สกฺยปุตฺเตน  นิปฺปีฬิยมาโน
อายสฺมโต  อุปนนฺทสฺส  สกฺยปุตฺตสฺส  จีวรํ  เจตาเปตฺวา  ปจฺฉา
อคมาสิ ฯ  มนุสฺสา  ตํ  อุปาสกํ  เอตทโวจุํ  กิสฺส  ตฺวํ  อยฺย  ๑
ปจฺฉา  อาคโต  ปญฺญาสํ  ชิโนสีติ ฯ  อถโข  โส  อุปาสโก
เตสํ  มนุสฺสานํ  เอตมตฺถํ  อาโรเจสิ ฯ  มนุสฺสา  อุชฺฌายนฺติ  ขียนฺติ
วิปาเจนฺติ  มหิจฺฉา  อิเม  สมณา  สกฺยปุตฺติยา  อสนฺตุฏฺฐา  นยิเมสํ
สุกรํ  เวยฺยาวจฺจํปิ  กาตุํ  กถํ  หิ  นาม  อุปนนฺโท  สกฺยปุตฺโต
อุปาสเกน  อชฺชุโณฺห  ภนฺเต  อาคเมหีติ  วุจฺจมาโน  นาคเมสฺสตีติ  ๒ ฯ
อสฺโสสุํ  โข  ภิกฺขู  เตสํ  มนุสฺสานํ  อุชฺฌายนฺตานํ  ขียนฺตานํ
วิปาเจนฺตานํ ฯ  เย  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ
ขียนฺติ  วิปาเจนฺติ  กถํ  หิ  นาม  อายสฺมา  อุปนนฺโท  สกฺยปุตฺโต
อุปาสเกน  อชฺชุโณฺห  ภนฺเต  อาคเมหีติ  วุจฺจมาโน  นาคเมสฺสตีติ  ๓ ฯ
อถโข  เต  ภิกฺขู  ภควโต  เอตมตฺถํ  อาโรเจสุํ ฯ  สจฺจํ  กิร
ตฺวํ  อุปนนฺท  อุปาสเกน  อชฺชุโณฺห  ภนฺเต  อาคเมหีติ  วุจฺจมาโน
#  ๑  ม.  ยุ.  อยฺโย ฯ  ๒  ยุ.  กถํ  หิ  นาม  อุปาสเกน  ...  วุจฺจมานา  นาคมิสฺสนฺตีติ ฯ
#  ๓  ย.  นาคมิสฺสตีติ ฯ
