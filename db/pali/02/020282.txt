	[๔๓๕]  โย  ปนาติ  โย  ยาทิโส ฯเปฯ  ภิกฺขูติ ฯเปฯ
อยํ  อิมสฺมึ  อตฺเถ  อธิปฺเปโต  ภิกฺขูติ ฯ  อามิสเหตูติ  จีวรเหตุ
ปิณฺฑปาตเหตุ  เสนาสนเหตุ  คิลานปจฺจยเภสชฺชปริกฺขารเหตุ
สกฺการเหตุ  ครุการเหตุ  มานนเหตุ  วนฺทนเหตุ  ปูชนเหตุ ฯ
	[๔๓๖]  เอวํ  วเทยฺยาติ  อุปสมฺปนฺนํ  สงฺเฆน  สมฺมตํ  ภิกฺขุโนวาทกํ
อวณฺณํ  กตฺตุกาโม  อยสํ  กตฺตุกาโม  มงฺกุกตฺตุกาโม  เอวํ
วเทติ  จีวรเหตุ  ปิณฺฑปาตเหตุ  เสนาสนเหตุ  คิลานปจฺจยเภสชฺชปริกฺขารเหตุ
สกฺการเหตุ  ครุการเหตุ  มานนเหตุ  วนฺทนเหตุ
ปูชนเหตุ  โอวทตีติ  ภณติ  อาปตฺติ  ปาจิตฺติยสฺส ฯ
	[๔๓๗]  ธมฺมกมฺเม  ธมฺมกมฺมสญฺญี  เอวํ  วเทติ  อาปตฺติ
ปาจิตฺติยสฺส ฯ  ธมฺมกมฺเม  เวมติโก  เอวํ  วเทติ  อาปตฺติ
ปาจิตฺติยสฺส ฯ  ธมฺมกมฺเม  อธมฺมกมฺมสญฺญี  เอวํ  วเทติ  อาปตฺติ
ปาจิตฺติยสฺส ฯ
	[๔๓๘]  อุปสมฺปนฺนํ  สงฺเฆน  อสมฺมตํ  ภิกฺขุโนวาทกํ  อวณฺณํ
กตฺตุกาโม  อยสํ  กตฺตุกาโม  มงฺกุกตฺตุกาโม  เอวํ  วเทติ  จีวรเหตุ
ปิณฺฑปาตเหตุ  เสนาสนเหตุ  คิลานปจฺจยเภสชฺชปริกฺขารเหตุ
สกฺการเหตุ  ครุการเหตุ  มานนเหตุ  วนฺทนเหตุ  ปูชนเหตุ  โอวทตีติ
ภณติ  อาปตฺติ  ทุกฺกฏสฺส ฯ
	[๔๓๙]  อนุปสมฺปนฺนํ  สงฺเฆน  สมฺมตํ  วา  อสมฺมตํ  วา
ภิกฺขุโนวาทกํ  อวณฺณํ  กตฺตุกาโม  อยสํ  กตฺตุกาโม  มงฺกุกตฺตุกาโม  เอวํ
