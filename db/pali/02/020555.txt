	น  หตฺถนิลฺเลหกํ  ภุญฺชิตพฺพํ ฯ  โย  อนาทริยํ  ปฏิจฺจ
หตฺถนิลฺเลหกํ  ภุญฺชติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๕๓]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา  ภิกฺขู
ปตฺตนิลฺเลหกํ  ภุญฺชนฺติ ฯเปฯ  น  ปตฺตนิลฺเลหกํ  ภุญฺชิสฺสามีติ
สิกฺขา  กรณียา ฯ
	น  ปตฺตนิลฺเลหกํ  ภุญฺชิตพฺพํ ฯ  โย  อนาทริยํ  ปฏิจฺจ
ปตฺตนิลฺเลหกํ  ภุญฺชติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
ปริตฺตเก  เสเส  เอกโต  สงฺกฑฺฒิตฺวา  นิลฺเลหิตฺวา  ภุญฺชติ  อาปทาสุ
อุมฺมตฺตกสฺส  อาทิกมฺมิกสฺสาติ ฯ
	[๘๕๔]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา  ภิกฺขู
โอฏฺฐนิลฺเลหกํ  ภุญฺชนฺติ ฯเปฯ  น  โอฏฺฐนิลฺเลหกํ  ภุญฺชิสฺสามีติ
สิกฺขา  กรณียา ฯ
	น  โอฏฺฐนิลฺเลหกํ  ภุญฺชิตพฺพํ ฯ  โย  อนาทริยํ  ปฏิจฺจ
โอฏฺฐนิลฺเลหกํ  ภุญฺชติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๕๕]  เตน  สมเยน  พุทฺโธ  ภควา  ภคฺเคสุ  วิหรติ  สสสุมารคิเร  ๑
#  ๑  ม.  ยุ.  สุสุมารคิเร ฯ  เอวมุปริปิ ฯ
