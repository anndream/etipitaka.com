		  อฏฺฐมสิกฺขาปทํ
	[๓๙๒]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  เทฺว  ภิกฺขู
สงฺฆิเก  วิหาเร  อุปริเวหาสกุฏิยา  เอโก  เหฏฺฐา  วิหรติ  เอโก
อุปริ ฯ  อุปริโม  ภิกฺขุ  อาหจฺจปาทกํ  มญฺจํ  สหสา  อภินิสีทิ ฯ
มญฺจปาโท  ปติตฺวา  ๑  เหฏฺฐิมสฺส  ภิกฺขุโน  มตฺถเก  อวตฺถาสิ ฯ
โส  ภิกฺขุ  วิสฺสรมกาสิ ฯ  ภิกฺขู  อุปธาวิตฺวา  ตํ  ภิกฺขุํ  เอตทโวจุํ
กิสฺส  ตฺวํ  อาวุโส  วิสฺสรมกาสีติ ฯ  อถโข  โส  ภิกฺขุ  ภิกฺขูนํ
เอตมตฺถํ  อาโรเจสิ ฯ  เย  เต  ภิกฺขู  อปฺปิจฺฉา ฯเปฯ  เต
อุชฺฌายนฺติ  ขียนฺติ  วิปาเจนฺติ  กถํ  หิ  นาม  ภิกฺขุ  สงฺฆิเก
วิหาเร  อุปริเวหาสกุฏิยา  อาหจฺจปาทกํ  มญฺจํ  สหสา  อภิ-
นิสีทิสฺสตีติ ฯ  อถโข  เต  ภิกฺขู  ภควโต  เอตมตฺถํ  อาโรเจสุํ ฯ  อถโข
ภควา  ตํ  ภิกฺขุํ  ปฏิปุจฺฉิ  สจฺจํ  กิร  ตฺวํ  ภิกฺขุ  สงฺฆิเก  วิหาเร
อุปริเวหาสกุฏิยา  อาหจฺจปาทกํ  มญฺจํ  สหสา  อภินิสีทสีติ ฯ  สจฺจํ
ภควาติ ฯ  วิครหิ  พุทฺโธ  ภควา  กถํ  หิ  นาม  ตฺวํ  โมฆปุริส
สงฺฆิเก  วิหาเร  อุปริเวหาสกุฏิยา  อาหจฺจปาทกํ  มญฺจํ  สหสา
อภินิสีทิสฺสสิ  เนตํ  โมฆปุริส  อปฺปสนฺนานํ  วา  ปสาทาย ฯเปฯ
เอวญฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ  โย  ปน
ภิกฺขุ  สงฺฆิเก  วิหาเร  อุปริเวหาสกุฏิยา  อาหจฺจปาทกํ  มญฺจํ  วา
#  ๑  ม.  นิปฺปติตฺวา ฯ
