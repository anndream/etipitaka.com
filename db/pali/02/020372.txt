	[๕๕๙]  เภสชฺชปริยนฺเต  เยหิ  เภสชฺเชหิ  ปวาริโต  โหติ  ตานิ
เภสชฺชานิ  ฐเปตฺวา  อญฺญานิ  เภสชฺชานิ  วิญฺญาเปติ  อาปตฺติ
ปาจิตฺติยสฺส ฯ  รตฺติปริยนฺเต  ยาสุ  รตฺตีสุ  ปวาริโต  โหติ
ตา  รตฺติโย  ฐเปตฺวา  อญฺญาสุ  รตฺตีสุ  วิญฺญาเปติ  อาปตฺติ
ปาจิตฺติยสฺส ฯ  เภสชฺชปริยนฺเต  จ  รตฺติปริยนฺเต  จ  เยหิ
เภสชฺเชหิ  ปวาริโต  โหติ  ตานิ  เภสชฺชานิ  ฐเปตฺวา  ยาสุ
รตฺตีสุ  ปวาริโต  โหติ  ตา  รตฺติโย  ฐเปตฺวา  อญฺญานิ  เภสชฺชานิ
อญฺญาสุ  รตฺตีสุ  วิญฺญาเปติ  อาปตฺติ  ปาจิตฺติยสฺส ฯ  เนว
เภสชฺชปริยนฺเต  น  รตฺติปริยนฺเต  อนาปตฺติ ฯ
	[๕๖๐]  นเภสชฺเชน  กรณีเย  ๑  เภสชฺชํ  วิญฺญาเปติ  อาปตฺติ
ปาจิตฺติยสฺส ฯ  อญฺเญน  เภสชฺเชน  กรณีเย  ๒  อญฺญํ  เภสชฺชํ
วิญฺญาเปติ  อาปตฺติ  ปาจิตฺติยสฺส ฯ  ตทุตฺตริ  ๓  ตทุตฺตริสญฺญี  เภสชฺชํ
วิญฺญาเปติ  อาปตฺติ  ปาจิตฺติยสฺส ฯ  ตทุตฺตริ  เวมติโก  เภสชฺชํ
วิญฺญาเปติ  อาปตฺติ  ปาจิตฺติยสฺส ฯ  ตทุตฺตริ  นตทุตฺตริสญฺญี
เภสชฺชํ  วิญฺญาเปติ  อาปตฺติ  ปาจิตฺติยสฺส ฯ  นตทุตฺตริ  ตทุตฺตริสญฺญี
อาปตฺติ  ทุกฺกฏสฺส ฯ  นตทุตฺตริ  เวมติโก  อาปตฺติ
ทุกฺกฏสฺส ฯ  นตทุตฺตริ  นตทุตฺตริสญฺญี  อนาปตฺติ ฯ
	[๕๖๑]  อนาปตฺติ  เยหิ  เภสชฺเชหิ  ปวาริโต  โหติ  ตานิ
เภสชฺชานิ  วิญฺญาเปติ  ยาสุ  รตฺตีสุ  ปวาริโต  โหติ  ตาสุ  รตฺตีสุ
#  ๑-๒  ม.  ยุ.  กรณีเยน ฯ  ๓  ตตุตฺตริ ฯ  เอวมุปริปิ ฯ
