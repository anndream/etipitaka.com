สุญฺญตญฺจ  สมาธึ  อนิมิตฺตญฺจ  สมาธึ  อปฺปณิหิตญฺจ  สมาธึ
สมาปชฺชึ  สมาปชฺชามิ  สมาปนฺโน  ปฐมสฺส  จ  ฌานสฺส
อปฺปณิหิตสฺส  จ  สมาธิสฺส  ลาภิมฺหิ  วสิมฺหิ  ปฐมญฺจ  ฌานํ
อปฺปณิหิโต  จ  สมาธิ  สจฺฉิกโต  มยาติ  ภณนฺตสฺส  อาปตฺติ
ปาจิตฺติยสฺส ฯ
	[๓๒๔]  อาโรเจยฺยาติ  อนุปสมฺปนฺนสฺส  ปฐมญฺจ  ฌานํ
สุญฺญตญฺจ  สมาปตฺตึ  อนิมิตฺตญฺจ  สมาปตฺตึ  อปฺปณิหิตญฺจ
สมาปตฺตึ  สมาปชฺชึ  สมาปชฺชามิ  สมาปนฺโน  ปฐมสฺส  จ
ฌานสฺส  อปฺปณิหิตาย  จ  สมาปตฺติยา  ลาภิมฺหิ  วสิมฺหิ  ปฐมญฺจ
ฌานํ  อปฺปณิหิตา  จ  สมาปตฺติ  สจฺฉิกตา  มยาติ  ภณนฺตสฺส
อาปตฺติ  ปาจิตฺติยสฺส ฯ
	[๓๒๕]  อาโรเจยฺยาติ  อนุปสมฺปนฺนสฺส  ปฐมญฺจ  ฌานํ  ติสฺโส
จ  วิชฺชา  สมาปชฺชึ  สมาปชฺชามิ  สมาปนฺโน  ปฐมสฺส  จ  ฌานสฺส
ติสฺสนฺนญฺจ  วิชฺชานํ  ลาภิมฺหิ  วสิมฺหิ  ปฐมญฺจ  ฌานํ  ติสฺโส
จ  วิชฺชา  สจฺฉิกตา  มยาติ  ภณนฺตสฺส  อาปตฺติ  ปาจิตฺติยสฺส ฯ
	[๓๒๖]  อาโรเจยฺยาติ  อนุปสมฺปนฺนสฺส  ปฐมญฺจ  ฌานํ
จตฺตาโร  จ  สติปฏฺฐาเน  จตฺตาโร  จ  สมฺมปฺปธาเน  จตฺตาโร  จ
อิทฺธิปาเท  สมาปชฺชึ  สมาปชฺชามิ  สมาปนฺโน  ปฐมสฺส  จ  ฌานสฺส
จตุนฺนญฺจ  อิทฺธิปาทานํ  ลาภิมฺหิ  วสิมฺหิ  ปฐมญฺจ  ฌานํ  จตฺตาโร
จ  อิทฺธิปาทา  สจฺฉิกตา  มยาติ  ภณนฺตสฺส  อาปตฺติ  ปาจิตฺติยสฺส ฯ
