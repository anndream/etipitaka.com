วมฺเภสฺสถ  เนตํ  โมฆปุริสา  อปฺปสนฺนานํ  วา  ปสาทาย  ปสนฺนานํ
วา  ภิยฺโยภาวาย ฯเปฯ  วิครหิตฺวา  ธมฺมึ  กถํ  กตฺวา  ภิกฺขูh
อามนฺเตสิ ฯ
	[๑๘๓]  ภูตปุพฺพํ  ภิกฺขเว  ตกฺกสิลายํ  ๑  อญฺญตรสฺส  พฺราหฺมณสฺส
นนฺทิวิสาโล  นาม  พลิพทฺโท  ๒  อโหสิ ฯ  อถโข  ภิกฺขเว  นนฺทิวิสาโล
พลิพทฺโท  ตํ  พฺราหฺมณํ  เอตทโวจ  คจฺฉ  ตฺวํ  พฺราหฺมณ
เสฏฺฐินา  สทฺธึ  สหสฺเสน  อพฺภุทํ  ๓  กโรหิ  มยฺหํ  พลิพทฺโท
สกฏสตํ  อติพทฺธํ  ปวฏฺเฏสฺสตีติ ฯ  อถโข  ภิกฺขเว  โส  พฺราหฺมโณ
เสฏฺฐินา  สทฺธึ  สหสฺเสน  อพฺภุทํ  อกาสิ  มยฺหํ  พลิพทฺโท
สกฏสตํ  อติพทฺธํ  ปวฏฺเฏสฺสตีติ ฯ  อถโข  ภิกฺขเว  โส  พฺราหฺมโณ
สกฏสตํ  อติพนฺธิตฺวา  นนฺทิวิสาลํ  พลิพทฺทํ  ยุญฺชิตฺวา  เอตทโวจ
อญฺฉ  ๔  กูฏ  วหสฺสุ  กูฏาติ ฯ  อถโข  ภิกฺขเว  นนฺทิวิสาโล
พลิพทฺโท  ตตฺเถว  อฏฺฐาสิ ฯ  อถโข  ภิกฺขเว  โส  พฺราหฺมโณ
สหสฺเสน  ปราชิโต  ปชฺฌายิ ฯ  อถโข  ภิกฺขเว  นนฺทิวิสาโล
พลิพทฺโท  ตํ  พฺราหฺมณํ  เอตทโวจ  กิสฺส  ตฺวํ  พฺราหฺมณ
ปชฺฌายสีติ ฯ  ตถา  หิ  ปนาหํ  โภ  ตยา  สหสฺเสน  ปราชิโตติ ฯ
กิสฺส  ปน  มํ  ตฺวํ  พฺราหฺมณ  อกูฏํ  กูฏวาเทน  ปาเปสิ  คจฺฉ
ตฺวํ  พฺราหฺมณ  เสฏฺฐินา  สทฺธึ  ทฺวีหิ  สหสฺเสหิ  อพฺภุทํ  กโรหิ
มยฺหํ  พลิพทฺโท  สกฏสตํ  อติพทฺธํ  ปวฏฺเฏสฺสตีติ  มา  จ  มํ
อกูฏํ  กูฏวาเทน  ปาเปสีติ ฯ  อถโข  ภิกฺขเว  โส  พฺราหฺมโณ
#  ๑  ม.  ตกฺกสีลายํ ฯ  ๒  ม.  พลีพทฺโท ฯ  สี.  พลิวทฺโท ฯ  เอวมุปริปิ ฯ
#  ๓  ม.  อพฺภุตํ ฯ  เอวมุปริปิ ฯ  ๔  ม.  คจฺฉ ฯ
