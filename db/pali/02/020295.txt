อโธคามินึ  วา  ปาจิตฺติยนฺติ ฯ  เอวญฺจิทํ  ภควตา  ภิกฺขูนํ
สิกฺขาปทํ  ปญฺญตฺตํ  โหติ ฯ
	[๔๕๗]  เตน  โข  ปน  สมเยน  สมฺพหุลา  ภิกฺขู  จ  ภิกฺขุนิโย  จ
สาเกตา  สาวตฺถึ  อทฺธานมคฺคปฏิปนฺนา  โหนฺติ ฯ  อนฺตรามคฺเค
นที  อุตฺตริตพฺพา  ๑  โหติ ฯ  อถโข  ตา  ภิกฺขุนิโย  เต  ภิกฺขู
เอตทโวจุํ  มยํปิ  อยฺเยหิ  สทฺธึ  อุตฺตริสฺสามาติ ฯ  น  ภคินิ  กปฺปติ
ภิกฺขุนิยา  สทฺธึ  สํวิธาย  เอกนาวํ  อภิรูหิตุํ  ตุเมฺห  วา  ปฐมํ
อุตฺตรถ  มยํ  วา  อุตฺตริสฺสามาติ ฯ  อยฺยา  ภนฺเต  อคฺคปุริสา
อยฺยา  ว  ปฐมํ  อุตฺตรนฺตูติ ฯ  อถโข  ตาสํ  ภิกฺขุนีนํ  ปจฺฉา
อุตฺตรนฺตีนํ  โจรา  อจฺฉินฺทึสุ  เจว  ทูเสสุญฺจ ฯ  อถโข  ตา
ภิกฺขุนิโย  สาวตฺถึ  คนฺตฺวา  ภิกฺขุนีนํ  เอตมตฺถํ  อาโรเจสุํ ฯ
ภิกฺขุนิโย  ภิกฺขูนํ  เอตมตฺถํ  อาโรเจสุํ ฯ  ภิกฺขู  ภควโต  เอตมตฺถํ
อาโรเจสุํ ฯ  อถโข  ภควา  เอตสฺมึ  นิทาเน  เอตสฺมึ  ปกรเณ  ธมฺมึ
กถํ  กตฺวา  ภิกฺขู  อามนฺเตสิ  อนุชานามิ  ภิกฺขเว  ติริยนฺตรณาย
ภิกฺขุนิยา  สทฺธึ  สํวิธาย  เอกนาวํ  อภิรูหิตุํ  เอวญฺจ  ปน  ภิกฺขเว
อิมํ  สิกฺขาปทํ  อุทฺทิเสยฺยาถ  โย  ปน  ภิกฺขุ  ภิกฺขุนิยา  สทฺธึ
สํวิธาย  เอกนาวํ  อภิรูเหยฺย  อุทฺธคามินึ  วา  อโธคามินึ  วา
อญฺญตฺร  ติริยนฺตรณาย  ๒  ปาจิตฺติยนฺติ ฯ
	[๔๕๘]  โย  ปนาติ  โย  ยาทิโส ฯเปฯ  ภิกฺขูติ ฯเปฯ  อยํ
อิมสฺมึ  อตฺเถ  อธิปฺเปโต  ภิกฺขูติ ฯ  ภิกฺขุนี  นาม  อุภโตสงฺเฆ
#  ๑  ม.  ตริตพฺพา ฯ  ๒  ม.  ติริยํ  ตรณาย ฯ  เอวมีทิเสสุ  ปเทสุ ฯ
