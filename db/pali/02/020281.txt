		  จตุตฺถสิกฺขาปทํ
	[๔๓๔]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  เถรา  ภิกฺขู  ภิกฺขุนิโย
โอวทนฺตา  ลาภิโน  โหนฺติ  จีวรปิณฺฑปาตเสนาสนคิลานปจฺจย-
เภสชฺชปริกฺขารานํ ฯ  ฉพฺพคฺคิยา  ภิกฺขู  เอวํ  วเทนฺติ  ๑  น
พหุกตา  เถรา  ภิกฺขู  ภิกฺขุนิโย  โอวทิตุํ  อามิสเหตุ  เถรา  ภิกฺขู
ภิกฺขุนิโย  โอวทนฺตีติ ฯ  เย  เต  ภิกฺขู  อปฺปิจฺฉา ฯเปฯ  เต
อุชฺฌายนฺติ  ขียนฺติ  วิปาเจนฺติ  กถํ  หิ  นาม  ฉพฺพคฺคิยา  ภิกฺขู
เอวํ  วกฺขนฺติ  น  พหุกตา  เถรา  ภิกฺขู  ภิกฺขุนิโย  โอวทิตุํ
อามิสเหตุ  เถรา  ภิกฺขู  ภิกฺขุนิโย  โอวทนฺตีติ ฯเปฯ  สจฺจํ  กิร
ตุเมฺห  ภิกฺขเว  เอวํ  วเทถ  น  พหุกตา  เถรา  ภิกฺขู  ภิกฺขุนิโย
โอวทิตุํ  อามิสเหตุ  เถรา  ภิกฺขู  ภิกฺขุนิโย  โอวทนฺตีติ ฯ  สจฺจํ
ภควาติ ฯ  วิครหิ  พุทฺโธ  ภควา  กถํ  นาม  ตุเมฺห  โมฆปุริสา
เอวํ  วกฺขถ  น  พหุกตา  เถรา  ภิกฺขู  ภิกฺขุนิโย  โอวทิตุํ  อามิสเหตุ
เถรา  ภิกฺขู  ภิกฺขุนิโย  โอวทนฺตีติ  เนตํ  โมฆปุริสา  อปฺปสนฺนานํ
วา  ปสาทาย ฯเปฯ  เอวญฺจ  ปน  ภิกฺขเว  อิมํ  สิกฺขาปทํ
อุทฺทิเสยฺยาถ  โย  ปน  ภิกฺขุ  เอวํ  วเทยฺย  อามิสเหตุ  [๒]  ภิกฺขู
ภิกฺขุนิโย  โอวทนฺตีติ  ปาจิตฺติยนฺติ ฯ
#  ๑  ม.  ยุ.  วทนฺติ ฯ  ๒  ม.  เถรา ฯ
