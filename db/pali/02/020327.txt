		  ปญฺจมสิกฺขาปทํ
	[๔๙๙]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  อญฺญตโร
พฺราหฺมโณ  ภิกฺขู  นิมนฺเตตฺวา  โภเชสิ ฯ  ภิกฺขู  ภุตฺตาวี  ปวาริตา
ญาติกุลานิ  คนฺตฺวา  เอกจฺเจ  ภุญฺชึสุ  เอกจฺเจ  ปิณฺฑปาตํ
อาทาย  อคมํสุ ฯ  อถโข  โส  พฺราหฺมโณ  ปฏิวิสฺสเก  เอตทโวจ
ภิกฺขู  มยา  อยฺยา  สนฺตปฺปิตา  เอถ  ตุเมฺหปิ  สนฺตปฺเปสฺสามีติ ฯ
เต  เอวมาหํสุ  กึ  ตฺวํ  อยฺย  ๑  อเมฺห  สนฺตปฺเปสฺสสิ  เยปิ  ตยา
นิมนฺติตา  เตปิ  อมฺหากํ  ฆรานิ  อาคนฺตฺวา  เอกจฺเจ  ภุญฺชึสุ
เอกจฺเจ  ปิณฺฑปาตํ  อาทาย  อคมํสูติ ฯ  อถโข  โส  พฺราหฺมโณ
อุชฺฌายติ  ขียติ  วิปาเจติ  กถํ  หิ  นาม  ภทฺทนฺตา  อมฺหากํ
ฆเร  ภุญฺชิตฺวา  อญฺญตฺร  ภุญฺชิสฺสนฺติ  น  จาหํ  ปฏิพโล  ยาวทตฺถํ
ทาตุนฺติ ฯ  อสฺโสสุํ  โข  ภิกฺขู  ตสฺส  พฺราหฺมณสฺส  อุชฺฌายนฺตสฺส
ขียนฺตสฺส  วิปาเจนฺตสฺส ฯ  เย  เต  ภิกฺขู  อปฺปิจฺฉา ฯเปฯ  เต
อุชฺฌายนฺติ  ขียนฺติ  วิปาเจนฺติ  กถํ  หิ  นาม  ภิกฺขู  ภุตฺตาวี
ปวาริตา  อญฺญตฺร  ภุญฺชิสฺสนฺตีติ ฯเปฯ  สจฺจํ  กิร  ภิกฺขเว
ภิกฺขู  ภุตฺตาวี  ปวาริตา  อญฺญตฺร  ภุญฺชนฺตีติ ฯ  สจฺจํ  ภควาติ ฯ
วิครหิ  พุทฺโธ  ภควา  กถํ  หิ  นาม  เต  ภิกฺขเว  โมฆปุริสา
ภุตฺตาวี  ปวาริตา  อญฺญตฺร  ภุญฺชิสฺสนฺติ  เนตํ  ภิกฺขเว
#  ๑  ม.  อยฺโย ฯ
