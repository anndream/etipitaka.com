	[๓๓๑]  อาโรเจยฺยาติ  อนุปสมฺปนฺนสฺส  ปฐมญฺจ  ฌานํ  สมา-
ปชฺชึ  สมาปชฺชามิ  สมาปนฺโน  ราโค  จ  เม  จตฺโต  โทโส  จ  เม
จตฺโต  โมโห  จ  เม  จตฺโต  วนฺโต  มุตฺโต  ปหีโน  ปฏินิสฺสฏฺโฐ
อุกฺเขฏิโต  สมุกฺเขฏิโตติ  ภณนฺตสฺส  อาปตฺติ  ปาจิตฺติยสฺส ฯ
	[๓๓๒]  อาโรเจยฺยาติ  อนุปสมฺปนฺนสฺส  ปฐมญฺจ  ฌานํ  สมาปชฺชึ
สมาปชฺชามิ  สมาปนฺโน  ราคา  จ  เม  จิตฺตํ  วินีวรณํ
โทสา  จ  เม  จิตฺตํ  วินีวรณํ  โมหา  จ  เม  จิตฺตํ  วินีวรณนฺติ
ภณนฺตสฺส  อาปตฺติ  ปาจิตฺติยสฺส ฯ
	[๓๓๓]  อาโรเจยฺยาติ  อนุปสมฺปนฺนสฺส  ทุติยญฺจ  ฌานํ  ตติยญฺจ
ฌานํ ฯเปฯ  ทุติยญฺจ  ฌานํ  จตุตฺถญฺจ  ฌานํ  สมาปชฺชึ
สมาปชฺชามิ  สมาปนฺโน  ทุติยสฺส  จ  ฌานสฺส  จตุตฺถสฺส  จ
ฌานสฺส  ลาภิมฺหิ  วสิมฺหิ  ทุติยญฺจ  ฌานํ  จตุตฺถญฺจ  ฌานํ
สจฺฉิกตํ  มยาติ  ภณนฺตสฺส  อาปตฺติ  ปาจิตฺติยสฺส ฯ  อาโรเจยฺยาติ
อนุปสมฺปนฺนสฺส  ทุติยญฺจ  ฌานํ ฯเปฯ  โมหา  จ  เม  จิตฺตํ
วินีวรณนฺติ  ภณนฺตสฺส  อาปตฺติ  ปาจิตฺติยสฺส ฯ  อาโรเจยฺยาติ
อนุปสมฺปนฺนสฺส  ทุติยญฺจ  ฌานํ  ปฐมญฺจ  ฌานํ  สมาปชฺชึ
สมาปชฺชามิ  สมาปนฺโน  ทุติยสฺส  จ  ฌานสฺส  ปฐมสฺส  จ
ฌานสฺส  ลาภิมฺหิ  วสิมฺหิ  ทุติยญฺจ  ฌานํ  ปฐมญฺจ  ฌานํ
สจฺฉิกตํ  มยาติ  ภณนฺตสฺส  อาปตฺติ  ปาจิตฺติยสฺส ฯเปฯ
อาโรเจยฺยาติ  อนุปสมฺปนฺนสฺส  โมหา  จ  เม  จิตฺตํ  วินีวรณํ  ปฐมญฺจ
