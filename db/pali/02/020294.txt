		  อฏฺฐมสิกฺขาปทํ
	[๔๕๖]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  ฉพฺพคฺคิยา  ภิกฺขู
ภิกฺขุนีหิ  สทฺธึ  สํวิธาย  เอกนาวํ  ๑  อภิรูหนฺติ ฯ  มนุสฺสา  อุชฺฌายนฺติ
ขียนฺติ  วิปาเจนฺติ  ยเถว  มยํ  สปฺปชาปติกา  เอกนาวาย  ๒  กีฬาม
เอวเมวิเม  สมณา  สกฺยปุตฺติยา  ภิกฺขุนีหิ  สทฺธึ  สํวิธาย  เอกนาวาย  ๓
กีฬนฺตีติ ฯ  อสฺโสสุํ  โข  ภิกฺขู  เตสํ  มนุสฺสานํ  อุชฺฌายนฺตานํ
ขียนฺตานํ  วิปาเจนฺตานํ ฯ  เย  เต  ภิกฺขู  อปฺปิจฺฉา ฯเปฯ  เต
อุชฺฌายนฺติ  ขียนฺติ  วิปาเจนฺติ  กถํ  หิ  นาม  ฉพฺพคฺคิยา  ภิกฺขู
ภิกฺขุนีหิ  สทฺธึ  สํวิธาย  เอกนาวํ  ๔  อภิรูหิสฺสนฺตีติ ฯ  อถโข  เค
ภิกฺขู  ภควโต  เอตมตฺถํ  อาโรเจสุํ ฯ  อถโข  ภควา  ฉพฺพคฺคิเย
ภิกฺขู  ปฏิปุจฺฉิ  สจฺจํ  กิร  ตุเมฺห  ภิกฺขเว  ภิกฺขุนีหิ  สทฺธึ  สํวิธาย
เอกนาวํ  อภิรูหถาติ ฯ  สจฺจํ  ภควาติ ฯ  วิครหิ  พุทฺโธ  ภควา
กถํ  หิ  นาม  ตุเมฺห  โมฆปุริสา  ภิกฺขุนีหิ  สทฺธึ  สํวิธาย  เอกนาวํ
อภิรูหิสฺสถ  เนตํ  โมฆปุริสา  อปฺปสนฺนานํ  วา  ปสาทาย ฯเปฯ
เอวญฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ  โย  ปน  ภิกฺขุ
ภิกฺขุนิยา  สทฺธึ  สํวิธาย  เอกนาวํ  อภิรูเหยฺย  ๕  อุทฺธคามินึ  ๖  วา
#  ๑๔  ม.  ยุ.  เอกํ  นาวํ ฯ  เอวมีทิเสสุ  ปเทสุ ฯ  ๒๓  ม.  ยุ.  นาวาย ฯ
#  ๕  ม.  อภิรุเหยฺย ฯ  เอวมุปริปิ ฯ  ๖  อุทฺธงฺคามินินฺติปิ  ปาโฐ ฯ
