		  สตฺตมสิกฺขาปทํ
	[๖๑๐]  เตน  สมเยน  พุทฺโธ  ภควา  ราชคเห  วิหรติ  เวฬุวเน
กลนฺทกนิวาเป ฯ  เตน  โข  ปน  สมเยน  ภิกฺขู  ตโปเท  นฺหายนฺติ ฯ
อถโข  ๑  ราชา  มาคโธ  เสนิโย  พิมฺพิสาโร  สีสํ  นฺหายิสฺสามีติ
ตโปทํ  คนฺตฺวา  ยาว  อยฺยา  นฺหายนฺตีติ  เอกมนฺตํ  ปฏิมาเนสิ ฯ
ภิกฺขู  ยาว  สมนฺธการา  นฺหายึสุ ฯ  อถโข  ราชา  มาคโธ  เสนิโย
พิมฺพิสาโร  วิกาเล  สีสํ  นฺหายิตฺวา  นครทฺวาเร  ถกฺกิเต  ๒  พหินคเร
วสิตฺวา  กาลสฺเสว  อสมฺภินฺเนน  วิเลปเนน  เยน  ภควา
เตนุปสงฺกมิ  อุปสงฺกมิตฺวา  ภควนฺตํ  อภิวาเทตฺวา  เอกมนฺตํ  นิสีทิ ฯ
เอกมนฺตํ  นิสินฺนํ  โข  ราชานํ  มาคธํ  เสนิยํ  พิมฺพิสารํ  ภควา
เอตทโวจ  กิสฺส  ตฺวํ  มหาราช  กาลสฺเสว  อาคโต  อสมฺภินฺเนน
วิเลปเนนาติ ฯ  อถโข  ราชา  มาคโธ  เสนิโย  พิมฺพิสาโร  ภควโต
เอตมตฺถํ  อาโรเจสิ ฯ  อถโข  ภควา  ราชานํ  มาคธํ  เสนิยํ  พิมฺพิสารํ
ธมฺมิยา  กถาย  สนฺทสฺเสสิ  สมาทเปสิ  สมุตฺเตเชสิ  สมฺปหํเสสิ ฯ
อถโข  ราชา  มาคโธ  เสนิโย  พิมฺพิสาโร  ภควตา  ธมฺมิยา  กถาย
สนฺทสฺสิโต  สมาทปิโต  สมุตฺเตชิโต  สมฺปหํสิโต  อุฏฺฐายาสนา
ภควนฺตํ  อภิวาเทตฺวา  ปทกฺขิณํ  กตฺวา  ปกฺกามิ ฯ  อถโข  ภควา
เอตสฺมึ  นิทาเน  เอตสฺมึ  ปกรเณ  ภิกฺขุสงฺฆํ  สนฺนิปาตาเปตฺวา
ภิกฺขู  ปฏิปุจฺฉิ  สจฺจํ  กิร  ภิกฺขเว  ภิกฺขู  ราชานํปิ  ปสฺสิตฺวา  น
#  ๑  ม.  ยุ.  เตน  โข  ปน  สมเยน ฯ  ๒  ม.  ถกิเต ฯ
