เตน  โข  ปน  สมเยน  ภิกฺขู  มหานามํ  สกฺกํ  ปริตฺตํเยว  เภสชฺชํ
วิญฺญาเปนฺติ ฯ  ตเถว  มหานามสฺส  สกฺกสฺส  เภสชฺชํ  อุสฺสนฺนํ
โหติ ฯ  ตติยมฺปิ  โข  มหานาโม  สกฺโก  เยน  ภควา  เตนุปสงฺกมิ
อุปสงฺกมิตฺวา  ภควนฺตํ  อภิวาเทตฺวา  เอกมนฺตํ  นิสีทิ ฯ
เอกมนฺตํ  นิสินฺโน  โข  มหานาโม  สกฺโก  ภควนฺตํ  เอตทโวจ
อิจฺฉามหํ  ภนฺเต  สงฺฆํ  ยาวชีวํ  เภสชฺเชน  ปวาเรตุนฺติ ฯ  สาธุ  สาธุ
มหานาม  เตนหิ  ตฺวํ  มหานาม  สงฺฆํ  ยาวชีวํ  เภสชฺเชน
ปวาเรหีติ ฯ  ภิกฺขู  กุกฺกุจฺจายนฺตา  นาธิวาเสนฺติ ฯ  ภควโต  เอตมตฺถํ
อาโรเจสุํ ฯ  อนุชานามิ  ภิกฺขเว  นิจฺจปวารณํปิ  สาทิตุนฺติ ฯ
	[๕๕๖]  เตน  โข  ปน  สมเยน  ฉพฺพคฺคิยา  ภิกฺขู  ทุนฺนิวตฺถา
โหนฺติ  ทุปฺปารุตา  อนากปฺปสมฺปนฺนา  มหานาเมน  สกฺเกน  วุตฺตา
โหนฺติ  ๑  กิสฺส  ตุเมฺห  ภนฺเต  ทุนฺนิวตฺถา  ทุปฺปารุตา  อนากปฺปสมฺปนฺนา
นนุ  นาม  ปพฺพชิเตน  สุนิวตฺเถน  ภวิตพฺพํ  สุปารุเตน
อากปฺปสมฺปนฺเนนาติ ฯ  ฉพฺพคฺคิยา  ภิกฺขู  มหานาเม  สกฺเก  อุปนนฺธึสุ ฯ
อถโข  ฉพฺพคฺคิยานํ  ภิกฺขูนํ  เอตทโหสิ  เกน  นุ  โข
มยํ  อุปาเยน  มหานามํ  สกฺกํ  มงฺกก  กเรยฺยามาติ ฯ  อถโข
ฉพฺพคฺคิยานํ  ภิกฺขูนํ  เอตทโหสิ  มหานาเมน  [๒]  อาวุโส  สกฺเกน
สงฺโฆ  เภสชฺเชน  ปวาริโต  หนฺท  มยํ  อาวุโส  มหานามํ  สกฺกํ
#  ๑  ม.  ยุ.  มหานาโม  สกฺโก  วตฺตา  โหติ ฯ  ๒  ม.  ยุ.  โข ฯ
