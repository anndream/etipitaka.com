ปุน  จปรํ  ภิกฺขเว  รญฺโญ  อนฺเตปุเร  อพฺภนฺตรา  คุยฺหมนฺตา
พหิทฺธา  สมฺเภทํ  คจฺฉนฺติ ฯ  ตตฺถ  รญฺโญ  เอวํ  โหติ  น  โข
อิธ  อญฺโญ  โกจิ  ปวิสติ  อญฺญตฺร  ปพฺพชิเตน  สิยา  นุ  โข
ปพฺพชิตสฺส  กมฺมนฺติ ฯ  อยํ  ภิกฺขเว  จตุตฺโถ  อาทีนโว  ราชนฺเต-
ปุรปฺปเวสเน ฯ  ปุน  จปรํ  ภิกฺขเว  รญฺโญ  อนฺเตปุเร  ปุตฺโต
วา  ปิตรํ  ปตฺเถติ  ปิตา  วา  ปุตฺตํ  ปตฺเถติ ฯ  เตสํ  เอวํ  โหติ
น  โข  อิธ  อญฺโญ  โกจิ  ปวิสติ  อญฺญตฺร  ปพฺพชิเตน  สิยา
นุ  โข  ปพฺพชิตสฺส  กมฺมนฺติ ฯ  อยํ  ภิกฺขเว  ปญฺจโม  อาทีนโว
ราชนฺเตปุรปฺปเวสเน ฯ  ปุน  จปรํ  ภิกฺขเว  ราชา  นีจฏฺฐานิยํ
อุจฺเจ  ฐาเน  ๑  ฐเปติ ฯ  เยสนฺตํ  อมนาปํ  เตสํ  เอวํ  โหติ
ราชา  โข  ปพฺพชิเตน  สํสฏฺโฐ  สิยา  นุ  โข  ปพฺพชิตสฺส
กมฺมนฺติ ฯ  อยํ  ภิกฺขเว  ฉฏฺโฐ  อาทีนโว  ราชนฺเตปุรปฺปเวสเน ฯ
ปุน  จปรํ  ภิกฺขเว  ราชา  อุจฺจฏฺฐานิยํ  นีเจ  ฐาเน  ๒  ฐเปติ ฯ
เยสนฺตํ  อมนาปํ  เตสํ  เอวํ  โหติ  ราชา  โข  ปพฺพชิเตน
สํสฏฺโฐ  สิยา  นุ  โข  ปพฺพชิตสฺส  กมฺมนฺติ ฯ  อยํ  ภิกฺขเว
สตฺตโม  อาทีนโว  ราชนฺเตปุรปฺปเวสเน ฯ  ปุน  จปรํ  ภิกฺขเว
ราชา  อกาเล  เสนํ  อุยฺโยเชติ ฯ  เยสนฺตํ  อมนาปํ  เตสํ  เอวํ
โหติ  ราชา  โข  ปพฺพชิเตน  สํสฏฺโฐ  สิยา  นุ  โข  ปพฺพชิตสฺส
กมฺมนฺติ ฯ  อยํ  ภิกฺขเว  อฏฺฐโม  อาทีนโว  ราชนฺเตปุรปฺปเวสเน ฯ
#  ๑  ม.  ยุ.  อุจฺจฏฺฐาเน ฯ  ๒  ยุ.  นีจฏฺฐาเน ฯ
