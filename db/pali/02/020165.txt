นามํ ฯ  หีนํ  นาม  นามํ  อวกณฺณกํ  ชวกณฺณกํ  ธนิฏฺฐกํ  สวิฏฺฐกํ
กุลวฑฺฒกํ  เตสุ  เตสุ  วา  ปน  ชนปเทสุ  โอญฺญาตํ  อวญฺญาตํ
หีฬิตํ  ปริภูตํ  อจิตีกตํ  ๑  เอตํ  หีนํ  นาม  นามํ ฯ  อุกฺกฏฺฐํ  นาม
นามํ  พุทฺธปฏิสํยุตฺตํ  ธมฺมปฏิสํยุตฺตํ  สงฺฆปฏิสํยุตฺตํ  เตสุ  เตสุ  วา
ปน  ชนปเทสุ  อโนญฺญาตํ  อนวญฺญาตํ  อหีฬิตํ  อปริภูตํ  จิตีกตํ
เอตํ  อุกฺกฏฺฐํ  นาม  นามํ ฯ
	[๑๘๙]  โคตฺตํ  นาม  เทฺว  โคตฺตานิ  หีนญฺจ  โคตฺตํ  อุกฺกฏฺฐญฺจ
โคตฺตํ ฯ  หีนํ  นาม  ภารทฺวาชโคตฺตํ  เตสุ  เตสุ  วา  ปน  ชนปเทสุ
โอญฺญาตํ  อวญฺญาตํ  หีฬิตํ  ปริภูตํ  อจิตีกตํ  เอตํ  หีนํ  นาม
โคตฺตํ ฯ  อุกฺกฏฺฐํ  นาม  โคตฺตํ  โคตมโคตฺตํ  โมคฺคลฺลานโคตฺตํ
กจฺจายนโคตฺตํ  วาเสฏฺฐโคตฺตํ  ๒  เตสุ  เตสุ  วา  ปน  ชนปเทสุ
อโนญฺญาตํ  อนวญฺญาตํ  อหีฬิตํ  อปริภูตํ  จิตีกตํ  เอตํ  อุกฺกฏฺฐํ
นาม  โคตฺตํ ฯ
	[๑๙๐]  กมฺมํ  นาม  เทฺว  กมฺมานิ  หีนญฺจ  กมฺมํ  อุกฺกฏฺฐญฺจ
กมฺมํ ฯ  หีนํ  นาม  กมฺมํ  โกฏฺฐกกมฺมํ  ปุปฺผฉฑฺฑกกมฺมํ  เตสุ
เตสุ  วา  ปน  ชนปเทสุ  โอญฺญาตํ  อวญฺญาตํ  หีฬิตํ  ปริภูตํ
อจิตีกตํ  เอตํ  หีนํ  นาม  กมฺมํ ฯ  อุกฺกฏฺฐํ  นาม  กมฺมํ  กสิ
วณิชฺชา  โครกฺขา  เตสุ  เตสุ  วา  ปน  ชนปเทสุ  อโนญฺญาตํ
อนวญฺญาตํ  อหีฬิตํ  อปริภูตํ  จิตีกตํ  เอตํ  อุกฺกฏฺฐํ  นาม  กมฺมํ ฯ
	[๑๙๑]  สิปฺปํ  นาม  เทฺว  สิปฺปานิ  หีนญฺจ  สิปฺปํ  อุกฺกฏฺฐญฺจ
#  ๑  ม.  อจิตฺตีกตํ ฯ  เอวมุปริปิ ฯ  ๒  ม.  กจฺจานโคตฺตํ  วาสิฏฺฐโคตฺตํ ฯ  เอวมุปริปิ ฯ
