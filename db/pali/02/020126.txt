ปริเยสิตพฺพํ  อฑฺฒมาโส  ๑  เสโส  คิมฺหานนฺติ  กตฺวา  นิวาเสตพฺพํ ฯ
โอเรน  เจ  มาโส  เสโส  คิมฺหานนฺติ  วสฺสิกสาฏิกจีวรํ  ปริเยเสยฺย
โอเรนฑฺฒมาโส  เสโส  คิมฺหานนฺติ  กตฺวา  นิวาเสยฺย  นิสฺสคฺคิยํ
ปาจิตฺติยนฺติ ฯ
	[๑๔๖]  มาโส  เสโส  คิมฺหานนฺติ  ภิกฺขุนา  วสฺสิกสาฏิกจีวรํ
ปริเยสิตพฺพนฺติ  เย  มนุสฺสา  ปุพฺเพปิ  วสฺสิกสาฏิกจีวรํ  เทนฺติ  เต
อุปสงฺกมิตฺวา  เอวมสฺสุ  วจนียา  กาโล  วสฺสิกสาฏิกาย  สมโย
วสฺสิกสาฏิกาย  อญฺเญปิ  มนุสฺสา  วสฺสิกสาฏิกจีวรํ  เทนฺตีติ ฯ
น  วตฺตพฺพา  เทถ  เม  วสฺสิกสาฏิกจีวรํ  อาหรถ  เม  วสฺสิกสาฏิกจีวรํ
ปริวฏฺเฏถ  ๒  เม  วสสิกสาฏิกจีวรํ  เจตาเปถ  เม  วสฺสิกสาฏิกจีวรนฺติ ฯ
อฑฺฒมาโส  เสโส  คิมฺหานนฺติ  กตฺวา
นิวาเสตพฺพนฺติ  อฑฺฒมาเส  เสเส  คิมฺหาเน  กตฺวา  นิวาเสตพฺพํ ฯ
โอเรน  เจ  มาโส  เสโส  คิมฺหานนฺติ  อติเรกมาเส  เสเส  คิมฺหาเน
วสฺสิกสาฏิกจีวรํ  ปริเยสติ  นิสฺสคฺคิยํ  โหติ  ๓ ฯ  โอเรนฑฺฒมาโส
เสโส  คิมฺหานนฺติ  อติเรกฑฺฒมาเส  เสเส  คิมฺหาเน  กตฺวา  นิวาเสติ
นิสฺสคฺคิยํ  โหติ  นิสฺสชฺชิตพฺพํ  สงฺฆสฺส  วา  คณสฺส  วา  ปุคฺคลสฺส
วา ฯ  เอวญฺจ  ปน  ภิกฺขเว  นิสฺสชฺชิตพฺพํ ฯเปฯ  อิทํ  เม  ภนฺเต
วสฺสิกสาฏิกจีวรํ  อติเรกมาเส  เสเส  คิมฺหาเน  ปริยิฏฺฐํ  อติเรกฑฺฒมาเส
#  ๑  ม.  ยุ.  อทฺธมาโส ฯ  เอวมุปริปิ ฯ  ๒  ม.  ยุ.  สพฺพตฺถ  ปริวตฺเตถาติ  ทิสฺสติ ฯ
#  ๓  ม.  ยุ.  สพฺพตฺถ  นิสฺสคฺคิยํ  ปาจิตฺติยนฺติ  ทิสฺสติ ฯ
