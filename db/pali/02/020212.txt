อปฺปณิหิโต  สมาธิ ฯ  สมาปตฺตีติ  สุญฺญตา  สมาปตฺติ  อนิมิตฺตา
สมาปตฺติ  อปฺปณิหิตา  สมาปตฺติ ฯ  ญาณนฺติ  ๑  ติสฺโส  วิชฺชา ฯ
มคฺคภาวนาติ  จตฺตาโร  สติปฏฺฐานา  จตฺตาโร  สมฺมปฺปธานา
จตฺตาโร  อิทฺธิปาทา  ปญฺจินฺทฺริยานิ  ปญฺจ  พลานิ  สตฺต  โพชฺฌงฺคา
อริโย  อฏฺฐงฺคิโก  มคฺโค ฯ  ผลสจฺฉิกิริยาติ  โสตาปตฺติผลสฺส
สจฺฉิกิริยา  สกทาคามิผลสฺส  สจฺฉิกิริยา  อนาคามิผลสฺส  สจฺฉิกิริยา
อรหตฺตผลสฺส  สจฺฉิกิริยา ฯ  กิเลสปฺปหานนฺติ  ราคสฺส  ปหานํ
โทสสฺส  ปหานํ  โมหสฺส  ปหานํ ฯ  วินีวรณตา  จิตฺตสฺสาติ  ราคา
จิตฺตสฺส  ๒  วินีวรณตา  โทสา  จิตฺตสฺส  ๓  วินีวรณตา  โมหา  จิตฺตสฺส  ๔
วินีวรณตา ฯ  สุญฺญาคาเร  อภิรตีติ  ปฐเมน  ฌาเนน  สุญฺญาคาเร
อภิรติ  ทุติเยน  ฌาเนน  สุญฺญาคาเร  อภิรติ  ตติเยน  ฌาเนน
สุญฺญาคาเร  อภิรติ  จตุตฺเถน  ฌาเนน  สุญฺญาคาเร  อภิรติ ฯ
	[๓๐๙]  อาโรเจยฺยาติ  อนุปสมฺปนฺนสฺส  ปฐมํ  ฌานํ  สมาปชฺชินฺติ
ภณนฺตสฺส  อาปตฺติ  ปาจิตฺติยสฺส ฯ  อาโรเจยฺยาติ  อนุปสมฺปนฺนสฺส
ปฐมํ  ฌานํ  สมาปชฺชามีติ  ภณนฺตสฺส  อาปตฺติ  ปาจิตฺติยสฺส ฯ
อาโรเจยฺยาติ  อนุปสมฺปนฺนสฺส  ปฐมํ  ฌานํ  สมาปนฺโนติ
ภณนฺตสฺส  อาปตฺติ  ปาจิตฺติยสฺส ฯ  อาโรเจยฺยาติ  อนุปสมฺปนฺนสฺส
ปฐมสฺส  ฌานสฺส  ลาภิมฺหีติ  ภณนฺตสฺส  อาปตฺติ  ปาจิตฺติยสฺส ฯ
อาโรเจยฺยาติ  อนุปสมฺปนฺนสฺส  ปฐมสฺส  ฌานสฺส  วสิมฺหีติ  ภณนฺตสฺส
อาปตฺติ  ปาจิตฺติยสฺส ฯ  อาโรเจยฺยาติ  อนุปสมฺปนฺนสฺส
#  ๑  ม.  ญาณทสฺสนนฺติ ฯ  ๒-๓-๔  ม.  จิตฺตํ ฯ
