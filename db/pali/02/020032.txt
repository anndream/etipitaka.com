อญฺญตรํ  จีวรํ  วิกปฺปนูปคํ  ปจฺฉิมํ  ๑ ฯ  อญฺญตฺร  ปาริวฏฺฏกาติ
ฐเปตฺวา  ปาริวฏฺฏกํ ฯ  ปฏิคฺคณฺหาติ  ปโยเค  ทุกฺกฏํ  ปฏิลาเภน
นิสฺสคฺคิยํ  โหติ  นิสฺสชฺชิตพฺพํ  สงฺฆสฺส  วา  คณสฺส  วา  ปุคฺคลสฺส
วา ฯ  เอวญฺจ  ปน  ภิกฺขเว  นิสฺสชฺชิตพฺพํ ฯเปฯ  อิทํ  เม  ภนฺเต
จีวรํ  อญฺญาติกาย  ภิกฺขุนิยา  หตฺถโต  ปฏิคฺคหิตํ  อญฺญตฺร
ปาริวฏฺฏกา  นิสฺสคฺคิยํ  อิมาหํ  สงฺฆสฺส  นิสฺสชฺชามีติ ฯเปฯ
ทเทยฺยาติ ฯเปฯ  ทเทยฺยุนฺติ ฯเปฯ  อายสฺมโต  ทมฺมีติ ฯ
	[๕๐]  อญฺญาติกาย  อญฺญาติกสญฺญี  หตฺถโต  ๒  จีวรํ
ปฏิคฺคณฺหาติ  อญฺญตฺร  ปาริวฏฺฏกา  นิสฺสคฺคิยํ  ปาจิตฺติยํ ฯ
อญฺญาติกาย  เวมติโก  หตฺถโต  ๓  จีวรํ  ปฏิคฺคณฺหาติ  อญฺญตฺร
ปาริวฏฺฏกา  นิสฺสคฺคิยํ  ปาจิตฺติยํ ฯ  อญฺญาติกาย  ญาติกสญฺญี
หตฺถโต  ๔  จีวรํ  ปฏิคฺคณฺหาติ  อญฺญตฺร  ปาริวฏฺฏกา  นิสฺสคฺคิยํ
ปาจิตฺติยํ ฯ
	[๕๑]  เอกโตอุปสมฺปนฺนาย  หตฺถโต  จีวรํ  ปฏิคฺคณฺหาติ
อญฺญตฺร  ปาริวฏฺฏกา  อาปตฺติ  ทุกฺกฏสฺส ฯ  ญาติกาย  อญฺญาติกสญฺญี
อาปตฺติ  ทุกฺกฏสฺส ฯ  ญาติกาย  เวมติโก  อาปตฺติ
ทุกฺกฏสฺส ฯ  ญาติกาย  ญาติกสญฺญี  อนาปตฺติ ฯ
	[๕๒]  อนาปตฺติ  ญาติกาย  ปาริวฏฺฏกํ  ปริตฺเตน  วา  วิปุลํ
วิปุเลน  วา  ปริตฺตํ  ภิกฺขุ  วิสฺสาสํ  คณฺหาติ  ตาวกาลิกํ
#  ๑  ยุ.  วิกปฺปนุปคปจฺฉิมํ ฯ  ๒-๓-๔  ม.  ยุ.  อยํ  ปาโฐ  นตฺถิ ฯ
