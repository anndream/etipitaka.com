อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
วาสูปคตสฺส  อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๒๒]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  สสีสํ  ปารุปิตฺวา  อนฺตรฆเร  คจฺฉนฺติ ฯเปฯ  น  โอคุณฺฐิโต
อนฺตรฆเร  คมิสฺสามีติ  สิกฺขา  กรณียา ฯ
	น  โอคุณฺฐิเตน  อนฺตรฆเร  คนฺตพฺพํ ฯ  โย  อนาทริยํ  ปฏิจฺจ
สสีสํ  ปารุปิตฺวา  อนฺตรฆเร  คจฺฉติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๒๓]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  สสีสํ  ปารุปิตฺวา  อนฺตรฆเร  นิสีทนฺติ ฯเปฯ  น  โอคุณฺฐิโต
อนฺตรฆเร  นิสีทิสฺสามีติ  สิกฺขา  กรณียา ฯ
	น  โอคุณฺฐิเตน  อนฺตรฆเร  นิสีทิตพฺพํ ฯ  โย  อนาทริยํ  ปฏิจฺจ
สสีสํ  ปารุปิตฺวา  อนฺตรฆเร  นิสีทติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
วาสูปคตสฺส  อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๒๔]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  อุกฺกุฏิกาย  อนฺตรฆเร  คจฺฉนฺติ ฯเปฯ  น  อุกฺกุฏิกาย  อนฺตรฆเร
คมิสฺสามีติ  สิกฺขา  กรณียา ฯ
