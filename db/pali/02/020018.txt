ปฏิคฺคเหตฺวา  อติเรกมาสํ  นิกฺขิปนฺติ ฯ  ตานิ  จีวรานิ  จีวรวํเส
ภณฺฑิกาพทฺธานิ  ติฏฺฐนฺติ ฯ  อทฺทสา  โข  อายสฺมา  อานนฺโท
เสนาสนจาริกํ  อาหิณฺฑนฺโต  ตานิ  จีวรานิ  จีวรวํเส  ภณฺฑิกาพทฺธานิ
ฐิตานิ  ๑  ทิสฺวาน  ภิกฺขู  อามนฺเตสิ  กสฺสิมานิ  อาวุโส  จีวรานิ
จีวรวํเส  ภณฺฑิกาพทฺธานิ  ติฏฺฐนฺตีติ ฯ  อมฺหากํ  อาวุโส  อิมานิ  ๒
อกาลจีวรานิ  จีวรปจฺจาสาย  ๓  นิกฺขิตฺตานีติ ฯ  กีวจิรํ  ปนาวุโส  อิมานิ
จีวรานิ  นิกฺขิตฺตานีติ ฯ  อติเรกมาสํ  อาวุโสติ ฯ  อายสฺมา  อานนฺโท
อุชฺฌายติ  ขียติ  วิปาเจติ  กถํ  หิ  นาม  ภิกฺขู  อกาลจีวรํ  ปฏิคฺคเหตฺวา
อติเรกมาสํ  นิกฺขิปิสฺสนฺตีติ ฯ  อถโข  อายสฺมา  อานนฺโท  [๔]  ภควโต
เอตมตฺถํ  อาโรเจสิ ฯ  อถโข  ภควา  เอตสฺมึ  นิทาเน  เอตสฺมึ
ปกรเณ  ภิกฺขุสงฺฆํ  สนฺนิปาตาเปตฺวา  ภิกฺขู  ปฏิปุจฺฉิ  สจฺจํ  กิร
ภิกฺขเว  ภิกฺขู  อกาลจีวรํ  ปฏิคฺคเหตฺวา  อติเรกมาสํ  นิกฺขิปนฺตีติ ฯ
สจฺจํ  ภควาติ ฯ  วิครหิ  พุทฺโธ  ภควา  กถํ  หิ  นาม  เต
ภิกฺขเว  โมฆปุริสา  อกาลจีวรํ  ปฏิคฺคเหตฺวา  อติเรกมาสํ  นิกฺขิปิสฺสนฺติ
เนตํ  ภิกฺขเว  อปฺปสนฺนานํ  วา  ปสาทาย  ปสนฺนานํ  วา  ภิยฺโยภาวาย
ฯเปฯ  เอวญฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ
นิฏฺฐิตจีวรสฺมึ  ภิกฺขุนา  อุพฺภตสฺมึ  กฐิเน  ภิกฺขุโน  ปเนว  อกาลจีวรํ
อุปฺปชฺเชยฺย  อากงฺขมาเนน  ภิกฺขุนา  ปฏิคฺคเหตพฺพํ
ปฏิคฺคเหตฺวา  ขิปฺปเมว  กาเรตพฺพํ  โน  จสฺส  ปาริปูริ  มาสปรมนฺเตน
#  ๑  ม.  ยุ.  ติฏฺฐนฺเต ฯ  ๒  ม.  อยํ  ปาโฐ  นตฺถิ ฯ  ๓  ม.  ยุ.  จีวรปจฺจาสา ฯ
#  ๔  ม.  เต  ภิกฺขู  อเนกปริยาเยน  วิครหิตฺวา ฯ
