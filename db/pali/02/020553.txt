อาทิกมฺมิกสฺสาติ ฯ
	[๘๔๙]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา  ภิกฺขู
ชิวฺหานิจฺฉารกํ  ภุญฺชนฺติ ฯเปฯ  น  ชิวฺหานิจฺฉารกํ  ภุญฺชิสฺสามีติ
สิกฺขา  กรณียา ฯ
	น  ชิวฺหานิจฺฉารกํ  ภุญฺชิตพฺพํ ฯ  โย  อนาทริยํ  ปฏิจฺจ
ชิวฺหานิจฺฉารกํ  ภุญฺชติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๕๐]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  จปุจปุการกํ  ภุญฺชนฺติ ฯเปฯ  น  จปุจปุการกํ  ภุญฺชิสฺสามีติ
สิกฺขา  กรณียา ฯ
	น  จปุจปุการกํ  ภุญฺชิตพฺพํ ฯ  โย  อนาทริยํ  ปฏิจฺจ  จปุจปุการกํ
ภุญฺชติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
		  กพฬวคฺโค  ปญฺจโม ฯ
		  __________________
		  สุรุสุรุวคฺโค
	[๘๕๑]  เตน  สมเยน  พุทฺโธ  ภควา  โกสมฺพิยํ  วิหรติ  โฆสิตา-
ราเม ฯ  เตน  โข  ปน  สมเยน  อญฺญตเรน  พฺราหฺมเณน  สงฺฆสฺส
