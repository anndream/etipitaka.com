	[๖๖๖]  ญตฺติยา  ทุกฺกฏํ ฯ  ทฺวีหิ  กมฺมวาจาหิ  ทุกฺกฏา ฯ
กมฺมวาจาปริโยสาเน  อาปตฺติ  ปาจิตฺติยสฺส ฯ
	[๖๖๗]  ธมฺมกมฺเม  ธมฺมกมฺมสญฺญี  นปฺปฏินิสฺสชฺชติ  อาปตฺติ
ปาจิตฺติยสฺส ฯ  ธมฺมกมฺเม  เวมติโก  นปฺปฏินิสฺสชฺชติ  อาปตฺติ
ปาจิตฺติยสฺส ฯ  ธมฺมกมฺเม  อธมฺมกมฺมสญฺญี  นปฺปฏินิสฺสชฺชติ
อาปตฺติ  ปาจิตฺติยสฺส ฯ  อธมฺมกมฺเม  ธมฺมกมฺมสญฺญี  อาปตฺติ
ทุกฺกฏสฺส ฯ  อธมฺมกมฺเม  เวมติโก  อาปตฺติ  ทุกฺกฏสฺส ฯ
อธมฺมกมฺเม  อธมฺมกมฺมสญฺญี  อาปตฺติ  ทุกฺกฏสฺส ฯ
	[๖๖๘]  อนาปตฺติ  อสมนุภาสนฺตสฺส  ปฏินิสฺสชฺชนฺตสฺส
อุมฺมตฺตกสฺส  อาทิกมฺมิกสฺสาติ  ๑ ฯ
		  อฏฺฐมสิกฺขาปทํ  นิฏฺฐิตํ ฯ
		  __________________
#  ๑  ม.  อยํ  ปาโฐ  นตฺถิ ฯ
