มงฺกุกตฺตุกาโม  เอวํ  วเทติ  สนฺติ  อิเธกจฺเจ  ปณฺฑิตา  พฺยตฺตา
เมธาวิโน  พหุสฺสุตา  ธมฺมกถิกา  นตฺถิ  เตสํ  ทุคฺคติ  สุคติเยว
เตสํ  ปาฏิกงฺขาติ  ภณติ  อาปตฺติ  วาจาย  วาจาย  ทุกฺกฏสฺส ฯ
	[๒๔๑]  อุปสมฺปนฺโน  อุปสมฺปนฺนํ  ขขเสตุกาโม  วมฺเภตุกาโม
มงฺกุกตฺตุกาโม  เอวํ  วเทติ  เย  นูน  จณฺฑาลา  เวณา  เนสาทา
รถการา  ปุกฺกุสาติ  ภณติ  อาปตฺติ  วาจาย  วาจาย  ทุกฺกฏสฺส ฯเปฯ
อุปสมฺปนฺโน  อุปสมฺปนฺนํ  ขขเสตุกาโม  วมฺเภตุกาโม  มงฺกุกตฺตุกาโม
เอวํ  วเทติ  เย  นูน  ปณฺฑิตา  พฺยตฺตา  เมธาวิโน  พหุสฺสุตา
ธมฺมกถิกา  นตฺถิ  เตสํ  ทุคฺคติ  สุคติเยว  เตสํ  ปาฏิกงฺขาติ
ภณติ  อาปตฺติ  วาจาย  วาจาย  ทุกฺกฏสฺส ฯ
	[๒๔๒]  อุปสมฺปนฺโน  อุปสมฺปนฺนํ  ขขเสตุกาโม  วมฺเภตุกาโม
มงฺกุกตฺตุกาโม  เอวํ  วเทติ  น  มยํ  จณฺฑาลา  เวณา  เนสาทา
รถการา  ปุกฺกุสาติ  ภณติ ฯเปฯ  น  มยํ  ปณฺฑิตา  พฺยตฺตา
เมธาวิโน  พหุสฺสุตา  ธมฺมกถิกา  นตฺถิ  อมฺหากํ  ทุคฺคติ  สุคติเยว
อมฺหากํ  ปาฏิกงฺขาติ  ภณติ  อาปตฺติ  วาจาย  วาจาย  ทุกฺกฏสฺส ฯ
	[๒๔๓]  อุปสมฺปนฺโน  อนุปสมฺปนฺนํ  ขขเสตุกาโม  วมฺเภตุกาโม
มงฺกุกตฺตุกาโม  หีเนน  หีนํ  วเทติ ฯเปฯ  หีเนน  อุกฺกฏฺฐํ  วเทติ ฯเปฯ
อุกฺกฏฺเฐน  หีนํ  วเทติ ฯเปฯ  อุกฺกฏฺเฐน  อุกฺกฏฺฐํ  วเทติ  ปณฺฑิตํ
พฺยตฺตํ  เมธาวึ  พหุสฺสุตํ  ธมฺมกถิกํ  ปณฺฑิโตสิ  พฺยตฺโตสิ  เมธาวีสิ
พหุสฺสุโตสิ  ธมฺมกถิโกสิ  นตฺถิ  ตุยฺหํ  ทุคฺคติ  สุคติเยว  ตุยฺหํ
