		  อฏฺฐมสิกฺขาปทํ
	[๑๐๕]  เตน  สมเยน  พุทฺโธ  ภควา  ราชคเห  วิหรติ  เวฬุวเน
กลนฺทกนิวาเป ฯ  เตน  โข  ปน  สมเยน  อายสฺมา  อุปนนฺโท
สกฺยปุตฺโต  อญฺญตรสฺส  กุลสฺส  กุลูปโก  โหติ  นิจฺจภตฺติโก ฯ
ยํ  ตสฺมึ  กุเล  อุปฺปชฺชติ  ขาทนียํ  วา  โภชนียํ  วา  ตโต  อายสฺมโต
อุปนนฺทสฺส  สกฺยปุตฺตสฺส  ปฏิวิโส  ฐปิโต  โหติ  ๑ ฯ  เตน  โข  ปน
สมเยน  สายํ  ตสฺมึ  กุเล  มํสํ  อุปฺปนฺนํ  โหติ ฯ  ตโต  อายสฺมโต
อุปนนฺทสฺส  สกฺยปุตฺตสฺส  ปฏิวิโส  ฐปิโต  โหติ ฯ  ตสฺส  กุลสฺส
ทารโก  รตฺติยา  ปจฺจูสสมยํ  ปจฺจุฏฺฐาย  โรทติ  มํสํ  เม  เทถาติ ฯ
อถโข  โส  ปุริโส  ปชาปตึ  เอตทโวจ  อยฺยสฺส  ปฏิวิสํ  ทารกสฺส
เทหิ  อญฺญํ  เจตาเปตฺวา  อยฺยสฺส  ทสฺสามาติ ฯ  อถโข  อายสฺมา
อุปนนฺโท  สกฺยปุตฺโต  ปุพฺพณฺหสมยํ  นิวาเสตฺวา  ปตฺตจีวรมาทาย
เยน  ตํ  กุลํ  เตนุปสงฺกมิ  อุปสงฺกมิตฺวา  ปญฺญตฺเต  อาสเน
นิสีทิ ฯ  อถโข  โส  ปุริโส  เยนายสฺมา  อุปนนฺโท  สกฺยปุตฺโต
เตนุปสงฺกมิ  อุปสงฺกมิตฺวา  อายสฺมนฺตํ  อุปนนฺทํ  สกฺยปุตฺตํ
อภิวาเทตฺวา  เอกมนฺตํ  นิสีทิ ฯ  เอกมนฺตํ  นิสินฺโน  โข  โส
ปุริโส  อายสฺมนฺตํ  อุปนนฺทํ  สกฺยปุตฺตํ  เอตทโวจ  หิยฺโย  โข
ภนฺเต  สายํ  มํสํ  อุปฺปนฺนํ  ๒  ตโต  อยฺยสฺส  ปฏิวิโส  ฐปิโต
#  ๑  ม.  ยุ.  ฐปิยฺยติ ฯ  ๒  ม.  ยุ.  อุปฺปนฺนํ  อโหสิ ฯ
