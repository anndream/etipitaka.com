นาม ฯ  ขาทนีเยน  ปฏิสํวิทิเต  ตสฺส  ปริวาโร  อาหริยติ  เอตํ
ปฏิสํวิทิตํ  นาม ฯ  กุเลน  ปฏิสํวิทิเต  เย  ๑  ตสฺมึ  กุเล  มนุสฺสา  ๒
ขาทนียํ  วา  โภชนียํ  วา  อาหรนฺติ  ๓  เอตํ  ปฏิสํวิทิตํ  นาม ฯ  คาเมน
ปฏิสํวิทิเต  เย  ๑  ตสฺมึ  คาเม  มนุสฺสา  ๒  ขาทนียํ  วา  โภชนียํ  วา
อาหรนฺติ  ๓  เอตํ  ปฏิสํวิทิตํ  นาม ฯ  ปูเคน  ปฏิสํวิทิเต  เย  ๑  ตสฺมึ
ปูเค  มนุสฺสา  ๒  ขาทนียํ  วา  โภชนียํ  วา  อาหรนฺติ  ๓  เอตํ  ปฏิสํวิทิตํ
นาม ฯ  ขาทนียํ  นาม  ปญฺจ  โภชนานิ  ยามกาลิกํ  สตฺตาหกาลิกํ
ยาวชีวิกํ  ฐเปตฺวา  อวเสสํ  ขาทนียํ  นาม ฯ  โภชนียํ  นาม  ปญฺจ
โภชนานิ  โอทโน  กุมฺมาโส  สตฺตุ  มจฺโฉ  มํสํ ฯ  อชฺฌาราโม
นาม  ปริกฺขิตฺตสฺส  อารามสฺส  อนฺโตอาราโม  อปริกฺขิตฺตสฺส
อุปจาโร ฯ  อคิลาโน  นาม  สกฺโกติ  ปิณฺฑาย  จริตุํ ฯ  คิลาโน  นาม
น  สกฺโกติ  ปิณฺฑาย  จริตุํ ฯ  อปฺปฏิสํวิทิตํ  อคิลาโน  ขาทิสฺสามิ
ภุญฺชิสฺสามีติ  ปฏิคฺคณฺหาติ  อาปตฺติ  ทุกฺกฏสฺส ฯ  อชฺโฌหาเร
อชฺโฌหาเร  อาปตฺติ  ปาฏิเทสนียสฺส ฯ
	[๗๙๗]  อปฺปฏิสํวิทิเต  อปฺปฏิสํวิทิตสญฺญี  ขาทนียํ  วา  โภชนียํ  วา
อชฺฌาราเม  สหตฺถา  ปฏิคฺคเหตฺวา  อคิลาโน  ขาทติ  วา  ภุญฺชติ  วา
อาปตฺติ  ปาฏิเทสนียสฺส ฯ  อปฺปฏิสํวิทิเต  เวมติโก  ขาทนียํ  วา  โภชนียํ
วา  อชฺฌาราเม  สหตฺถา  ปฏิคฺคเหตฺวา  อคิลาโน  ขาทติ  วา  ภุญฺชติ
วา  อาปตฺติ  ปาฏิเทสนียสฺส ฯ  อปฺปฏิสํวิทิเต  ปฏิสํวิทิตสญฺญี
ขาทนียํ  วา  โภชนียํ  วา  อชฺฌาราเม  สหตฺถา  ปฏิคฺคเหตฺวา
#  ๑  ม.  ยุ.  โย ฯ  ๒  ม.  ยุ.  มนุสฺโส ฯ  ๓  ม.  ยุ.  อาหรติ ฯ
