			  วินยปิฏเก  มหาวิภงฺคสฺส
				ทุติโย  ภาโค
			  ____________
	  นโม  ตสฺส  ภควโต  อรหโต  สมฺมาสมฺพุทฺธสฺส ฯ
			 	 นิสฺสคฺคิยกณฺฑํ
	อิเม  โข  ปนายสฺมนฺโต  ตึส  นิสฺสคฺคิยา  ปาจิตฺติยา  ธมฺมา
อุทฺเทสํ  อาคจฺฉนฺติ ฯ
			  จีวรวคฺคสฺส  ปฐมสิกฺขาปทํ
	[๑]  เตน  สมเยน  พุทฺโธ  ภควา  เวสาลิยํ  วิหรติ  โคตมเก
เจติเย ฯ  เตน  โข  ปน  สมเยน  ภควตา  ภิกฺขูนํ  ติจีวรํ  อนุญฺญาตํ
โหติ ฯ  ฉพฺพคฺคิยา  ภิกฺขู  ภควตา  ติจีวรํ  อนุญฺญาตนฺติ  อญฺเญเนว
ติจีวเรน  คามํ  ปวิสนฺติ  อญฺเญเนว  ๑  ติจีวเรน  อาราเม  อจฺฉนฺติ
อญฺเญเนว  ๑  ติจีวเรน  นหานํ  โอตรนฺติ ฯ  เย  เต  ภิกฺขู  อปฺปิจฺฉา
สนฺตุฏฺฐา  ๒  ลชฺชิโน  กุกฺกุจฺจกา  สิกฺขากามา  ๒  เต  อุชฺฌายนฺติ  ขียนฺติ
วิปาเจนฺติ  กถํ  หิ  นาม  ฉพฺพคฺคิยา  ภิกฺขู  อติเรกจีวรํ  ธาเรสฺสนฺตีติ ฯ
อถโข  เต  ภิกฺขู  [๓]  ภควโต  เอตมตฺถํ  อาโรเจสุํ ฯ  อถโข
ภควา  เอตสฺมึ  นิทาเน  เอตสฺมึ  ปกรเณ  ภิกฺขุสงฺฆํ  สนฺนิปาตาเปตฺวา
ฉพฺพคฺคิเย  ภิกฺขู  ปฏิปุจฺฉิ  สจฺจํ  กิร  ตุเมฺห  ภิกฺขเว  อติเรกจีวรํ
#  ๑  ม.  ยุ.  อญฺเญน ฯ  ๒๒  ม.  อิเม  ปาฐา  นตฺถิ ฯ  ๓  ม.  ฉพฺพคฺคิเย  ภิกฺขู
#  อเนกปริยาเยน  วิครหิตฺวา ฯ
