	น  ฐิเตน  นิสินฺนสฺส  อคิลานสฺส  ธมฺโม  เทเสตพฺโพ ฯ  โย
อนาทริยํ  ปฏิจฺจ  ฐิโต  นิสินฺนสฺส  อคิลานสฺส  ธมฺมํ  เทเสติ  อาปตฺติ
ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๗๔]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  ปจฺฉโต  คจฺฉนฺตา  ปุรโต  คจฺฉนฺตสฺส  ธมฺมํ  เทเสนฺติ ฯเปฯ
น  ปจฺฉโต  คจฺฉนฺโต  ปุรโต  คจฺฉนฺตสฺส  อคิลานสฺส  ธมฺมํ
เทเสสฺสามีติ  สิกฺขา  กรณียา ฯ
	น  ปจฺฉโต  คจฺฉนฺเตน  ปุรโต  คจฺฉนฺตสฺส  อคิลานสฺส  ธมฺโม
เทเสตพฺโพ ฯ  โย  อนาทริยํ  ปฏิจฺจ  ปจฺฉโต  คจฺฉนฺโต  ปุรโต
คจฺฉนฺตสฺส  อคิลานสฺส  ธมฺมํ  เทเสติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๗๕]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  อุปฺปเถน  คจฺฉนฺตา  ปเถน  คจฺฉนฺตสฺส  ธมฺมํ  เทเสนฺติ ฯเปฯ
น  อุปฺปเถน  คจฺฉนฺโต  ปเถน  คจฺฉนฺตสฺส  อคิลานสฺส  ธมฺมํ
เทเสสฺสามีติ  สิกฺขา  กรณียา ฯ
	น  อุปฺปเถน  คจฺฉนฺเตน  ปเถน  คจฺฉนฺตสฺส  อคิลานสฺส  ธมฺโม
เทเสตพฺโพ ฯ  โย  อนาทริยํ  ปฏิจฺจ  อุปฺปเถน  คจฺฉนฺโต  ปเถน
