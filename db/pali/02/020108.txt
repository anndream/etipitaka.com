พหู  ปตฺเต  วิญฺญาเปนฺตีติ ฯ  สจฺจํ  ภควาติ ฯ  วิครหิ  พุทฺโธ
ภควา  กถํ  หิ  นาม  เต  ภิกฺขเว  โมฆปุริสา  น  มตฺตํ  ชานิตฺวา
พหู  ปตฺเต  วิญฺญาเปสฺสนฺติ  เนตํ  ภิกฺขเว  อปฺปสนฺนานํ  วา
ปสาทาย  ปสนฺนานํ  วา  ภิยฺโยภาวาย ฯเปฯ  วิครหิตฺวา  ธมฺมึ
กถํ  กตฺวา  ภิกฺขู  อามนฺเตสิ  น  ภิกฺขเว  ปตฺโต  วิญฺญาเปตพฺโพ
โย  วิญฺญาเปยฺย  อาปตฺติ  ทุกฺกฏสฺส  ๑ ฯ
	[๑๒๙]  เตน  โข  ปน  สมเยน  อญฺญตรสฺส  ภิกฺขุโน  ปตฺโต
ภินฺโน  โหติ ฯ  อถโข  โส  ภิกฺขุ  ภควตา  ปฏิกฺขิตฺตํ  ปตฺตํ
วิญฺญาเปตุนฺติ  กุกฺกุจฺจายนฺโต  น  วิญฺญาเปติ  หตฺเถสุ  ปิณฺฑาย
จรติ ฯ  มนุสฺสา  อุชฺฌายนฺติ  ขียนฺติ  วิปาเจนฺติ  กถํ  หิ  นาม
สมณา  สกฺยปุตฺติยา  หตฺเถสุ  ปิณฺฑาย  จริสฺสนฺติ  เสยฺยถาปิ
ติตฺถิยาติ ฯ  อสฺโสสุํ  โข  ภิกฺขู  เตสํ  มนุสฺสานํ  อุชฺฌายนฺตานํ
ขียนฺตานํ  วิปาเจนฺตานํ ฯ  อถโข  เต  ภิกฺขู  ภควโต  เอตมตฺถํ
อาโรเจสุํ ฯ  อถโข  ภควา  เอตสฺมึ  นิทาเน  เอตสฺมึ  ปกรเณ
ธมฺมึ  กถํ  กตฺวา  ภิกฺขู  อามนฺเตสิ  อนุชานามิ  ภิกฺขเว
นฏฺฐปตฺตสฺส  วา  ภินฺนปตฺตสฺส  วา  ปตฺตํ  วิญฺญาเปตุนฺติ ฯ
	[๑๓๐]  เตน  โข  ปน  สมเยน  ฉพฺพคฺคิยา  ภิกฺขู  ภควตา
อนุญฺญาตํ  นฏฺฐปตฺตสฺส  วา  ภินฺนปตฺตสฺส  วา  ปตฺตํ  วิญฺญาเปตุนฺติ
เต  ๒  อปฺปมตฺตเกนปิ  ภินฺเนน  อปฺปมตฺตเกนปิ  ฉิทฺเทน  อปฺปมตฺตเกนปิ
ขณฺเฑน  อปฺปมตฺตเกนปิ  วิลิขิตเกน  น  มตฺตํ  ชานิตฺวา  พหู  ปตฺเต
#  ๑  ม.  ยุ.  อิติสทฺโท  ทิสฺสติ ฯ  ๒  ม.  อยํ  ปาโฐ  นตฺถิ ฯ
