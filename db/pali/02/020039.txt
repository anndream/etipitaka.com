วา  ปุคฺคลสฺส  วา ฯ  เอวญฺจ  ปน  ภิกฺขเว  นิสฺสชฺชิตพฺพํ ฯเปฯ
อิทํ  เม  ภนฺเต  จีวรํ  อญฺญาตกํ  คหปติกํ  อญฺญตฺร  สมยา
วิญฺญาปิตํ  นิสฺสคฺคิยํ  อิมาหํ  สงฺฆสฺส  นิสฺสชฺชามีติ ฯเปฯ
ทเทยฺยาติ ฯเปฯ  ทเทยฺยุนฺติ ฯเปฯ  อายสฺมโต  ทมฺมีติ ฯ
	[๕๖]  อญฺญาตเก  อญฺญาตกสญฺญี  อญฺญตฺร  สมยา  จีวรํ
วิญฺญาเปติ  นิสฺสคฺคิยํ  ปาจิตฺติยํ  อญฺญาตเก  เวมติโก  อญฺญตฺร
สมยา  จีวรํ  วิญฺญาเปติ  นิสฺสคฺคิยํ  ปาจิตฺติยํ ฯ  อญฺญาตเก
อญฺญาตกสญฺญี  อญฺญตฺร  สมยา  จีวรํ  วิญฺญาเปติ  นิสฺสคฺคิยํ
ปาจิตฺติยํ ฯ  ญาตเก  อญฺญาตกสญฺญี  อาปตฺติ  ทุกฺกฏสฺส ฯ
ญาตเก  เวมติโก  อาปตฺติ  ทุกฺกฏสฺส ฯ  ญาตเก  ญาตกสญฺญี
อนาปตฺติ ฯ
	[๕๗]  อนาปตฺติ  สมเย  ญาตกานํ  ปวาริตานํ  อญฺญสฺสตฺถาย
อตฺตโน  ธเนน  อุมฺมตฺตกสฺส  อาทิกมฺมิกสฺสาติ ฯ
				  ฉฏฺฐสิกฺขาปทํ  นิฏฺฐิตํ ฯ
				  _____________
