ปหิณิสฺสามิ  อิโต  วา  สุนฺทรตรนฺติ ฯ  ทุติยมฺปิ  โข  อายสฺมา
อุปนนฺโท  สกฺยปุตฺโต  ตํ  เสฏฺฐิปุตฺตํ  เอตทโวจ  สเจ  เม  ตฺวํ
อาวุโส  ทาตุกาโมสิ  อิโต  เอกํ  สาฏกํ  เทหีติ ฯ  อมฺหากํ  โข
ภนฺเต  กุลปุตฺตานํ  กิสฺมึ  วิย  เอกสาฏกํ  คนฺตุํ  อาคเมถ  ภนฺเต
ยาว  ฆรํ  คจฺฉามิ  ฆรํ  คโต  อิโต  วา  เอกํ  สาฏกํ  ปหิณิสฺสามิ
อิโต  วา  สุนฺทรตรนฺติ ฯ  ตติยมฺปิ  โข  อายสฺมา  อุปนนฺโท  สกฺยปุตฺโต
ตํ  เสฏฺฐิปุตฺตํ  เอตทโวจ  สเจ  เม  ตฺวํ  อาวุโส  ทาตุกาโมสิ
อิโต  เอกํ  สาฏกํ  เทหีติ ฯ  อมฺหากํ  โข  ภนฺเต  กุลปุตฺตานํ  กิสฺมึ
วิย  เอกสาฏกํ  คนฺตุํ  อาคเมถ  ภนฺเต  ยาว  ฆรํ  คจฺฉามิ  ฆรํ
คโต  อิโต  วา  เอกํ  สาฏกํ  ปหิณิสฺสามิ  อิโต  วา  สุนฺทรตรนฺติ ฯ
กึ  ปน  ตยา  อาวุโส  อทาตุกาเมน  ปวาริเตน  ยํ  ตฺวํ  ปวาเรตฺวา
น  เทสีติ ฯ  อถโข  โส  เสฏฺฐิปุตฺโต  อายสฺมตา  อุปนนฺเทน
สกฺยปุตฺเตน  นิปฺปีฬิยมาโน  เอกํ  สาฏกํ  ทตฺวา  อคมาสิ ฯ  มนุสฺสา
ตํ  เสฏฺฐิปุตฺตํ  ปสฺสิตฺวา  เอตทโวจุํ  กิสฺส  ตฺวํ  อยฺย  ๑  เอกสาฏโก
อาคจฺฉสีติ ฯ  อถโข  โส  เสฏฺฐิปุตฺโต  เตสํ  มนุสฺสานํ  เอตมตฺถํ
อาโรเจสิ ฯ  มนุสฺสา  อุชฺฌายนฺติ  ขียนฺติ  วิปาเจนฺติ  มหิจฺฉา
อิเม  สมณา  สกฺยปุตฺติยา  อสนฺตุฏฺฐา  นยิเม  ๒  สุกรา  ธมฺมนิมนฺตนาย  ๓
กาตุํ  กถํ  หิ  นาม  เสฏฺฐิปุตฺเตน  ธมฺมนิมนฺตนาย
#  ๑  ม.  ยุ.  อยฺโย ฯ  ๒  ม.  ยุ.  นยิเมสํ ฯ  ๓  ม.  ยุ.  ธมฺมนิมนฺตนาปิ ฯ
