วิญฺญาเปนฺติ  ๑ ฯ  อถโข  โส  กุมฺภกาโร  ภิกฺขูนํ  ตเถว  พหู  ปตฺเต
กโรนฺโต  น  สกฺโกติ  อญฺญํ  วิกฺกายิกํ  ภณฺฑํ  กาตุํ  อตฺตนาปิ  น
ยาเปติ  ปุตฺตทาราปิสฺส  กิลมนฺติ ฯ  มนุสฺสา  ตเถว  อุชฺฌายนฺติ
ขียนฺติ  วิปาเจนฺติ  กถํ  หิ  นาม  สมณา  สกฺยปุตฺติยา  น  มตฺตํ
ชานิตฺวา  พหู  ปตฺเต  วิญฺญาเปสฺสนฺติ  อยํ  อิเมสํ  พหู  ปตฺเต
กโรนฺโต  น  สกฺโกติ  อญฺญํ  วิกฺกายิกํ  ภณฺฑํ  กาตุํ  อตฺตนาปิ  น
ยาเปติ  ปุตฺตทาราปิสฺส  กิลมนฺตีติ ฯ  อสฺโสสุํ  โข  ภิกฺขู  เตสํ
มนุสฺสานํ  อุชฺฌายนฺตานํ  ขียนฺตานํ  วิปาเจนฺตานํ ฯ  เย  เต  ภิกฺขู
อปฺปิจฺฉา ฯเปฯ  เต  อุชฺฌายนฺติ  ขียนฺติ  วิปาเจนฺติ  กถํ  หิ
นาม  ฉพฺพคฺคิยา  ภิกฺขู  อปฺปมตฺตเกนปิ  ภินฺเนน  อปฺปมตฺตเกนปิ
ฉิทฺเทน  อปฺปมตฺตเกนปิ  ขณฺเฑน  อปฺปมตฺตเกนปิ  วิลิขิตเกน  น
มตฺตํ  ชานิตฺวา  พหู  ปตฺเต  วิญฺญาเปสฺสนฺตีติ ฯ  อถโข  เต
ภิกฺขู  ภควโต  เอตมตฺถํ  อาโรเจสุํ ฯ  สจฺจํ  กิร  ตุเมฺห  ภิกฺขเว
อปฺปมตฺตเกนปิ  ภินฺเนน  อปฺปมตฺตเกนปิ  ฉิทฺเทน  อปฺปมตฺตเกนปิ
ขณฺเฑน  อปฺปมตฺตเกนปิ  วิลิขิตเกน  น  มตฺตํ  ชานิตฺวา  ๒  พหู  ปตฺเต
วิญฺญาเปถาติ ฯ  สจฺจํ  ภควาติ ฯ  วิครหิ  พุทฺโธ  ภควา  กถํ  หิ
นาม  ตุเมฺห  โมฆปุริสา  อปฺปมตฺตเกนปิ  ภินฺเนน  อปฺปมตฺตเกนปิ
ฉิทฺเทน  อปฺปมตฺตเกนปิ  ขณฺเฑน  อปฺปมตฺตเกนปิ  วิลิขิตเกน  น
#  ๑  ม.  ยุ.  เต  อปฺปมตฺตเกนปิ  ภินฺเนน  อปฺปมตฺตเกนปิ  ขณฺเฑน
#  วิลิขิตมตฺเตนปิ  พหู  ปตฺเต  วิญฺญาเปนฺติ ฯ  เอวมุปริปิ ฯ
#  ๒  ม.  น  มตฺตํ  ชานิตฺวาติ  ปาโฐ  นตฺถิ ฯ  เอวมุปริปิ ฯ
