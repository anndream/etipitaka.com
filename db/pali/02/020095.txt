อกตํปิ  กตากตํปิ ฯ  กตํ  นาม  สีสูปคํ  คีวูปคํ  หตฺถูปคํ  ปาทูปคํ
กฏูปคํ ฯ  อกตํ  นาม  ฆนกํ  วุจฺจติ ฯ  กตากตํ  นาม  ตทุภยํ ฯ
รูปิยํ  นาม  สตฺถุวณฺโณ  กหาปโณ  โลหมาสโก  ทารุมาสโก
ชตุมาสโก  เย  โวหารํ  คจฺฉนฺติ ฯ  สมาปชฺเชยฺยาติ  กเตน  กตํ
เจตาเปติ  นิสฺสคฺคิยํ  โหติ ฯ  กเตน  อกตํ  เจตาเปติ  นิสฺสคฺคิยํ
โหติ ฯ  กเตน  กตากตํ  เจตาเปติ  นิสฺสคฺคิยํ  โหติ ฯ  อกเตน  กตํ
เจตาเปติ  นิสฺสคฺคิยํ  โหติ ฯ  อกเตน  อกตํ  เจตาเปติ  นิสฺสคฺคิยํ
โหติ ฯ  อกเตน  กตากตํ  เจตาเปติ  นิสฺสคฺคิยํ  โหติ ฯ  กตากเตน
กตํ  เจตาเปติ  นิสฺสคฺคิยํ  โหติ ฯ  กตากเตน  อกตํ  เจตาเปติ
นิสฺสคฺคิยํ  โหติ ฯ  กตากเตน  กตากตํ  เจตาเปติ  นิสฺสคฺคิยํ  โหติ ฯ
สงฺฆมชฺเฌ  นิสฺสชฺชิตพฺพํ ฯ  เอวญฺจ  ปน  ภิกฺขเว  นิสฺสชฺชิตพฺพํ ฯ
เตน  ภิกฺขุนา  สงฺฆํ  อุปสงฺกมิตฺวา  เอกํสํ  อุตฺตราสงฺคํ  กริตฺวา
วุฑฺฒานํ  ภิกฺขูนํ  ปาเท  วนฺทิตฺวา  อุกฺกุฏิกํ  นิสีทิตฺวา  อญฺชลึ
ปคฺคเหตฺวา  เอวมสฺส  วจนีโย  อหํ  ภนฺเต  นานปฺปการกํ
รูปิยสํโวหารํ  สมาปชฺชึ  อิทํ  เม  นิสฺสคฺคิยํ  อิมาหํ  สงฺฆสฺส
นิสฺสชฺชามีติ ฯ  นิสฺสชฺชิตฺวา  อาปตฺติ  เทเสตพฺพา ฯ  พฺยตฺเตน
ภิกฺขุนา  ปฏิพเลน  อาปตฺติ  ปฏิคฺคเหตพฺพา ฯ  สเจ  ตตฺถ  อาคจฺฉติ
อารามิโก  วา  อุปาสโก  วา  โส  วตฺตพฺโพ  อาวุโส  อิมํ
ชานาหีติ ฯ  สเจ  โส  ภณติ  อิมินา  กึ  อาหริยตูติ ฯ  น  วตฺตพฺโพ
