อิทฺธิปาทา  สจฺฉิกตา  มยาติ  ภณนฺตสฺส  อาปตฺติ  ปาจิตฺติยสฺส ฯ
	[๓๑๕]  อาโรเจยฺยาติ  อนุปสมฺปนฺนสฺส  ปญฺจินฺทฺริยานิ  ปญฺจ
พลานิ  สมาปชฺชึ  สมาปชฺชามิ  สมาปนฺโน  ปญฺจนฺนํ  พลานํ
ลาภิมฺหิ  วสิมฺหิ  ปญฺจ  พลานิ  สจฺฉิกตานิ  มยาติ  ภณนฺตสฺส
อาปตฺติ  ปาจิตฺติยสฺส ฯ
	[๓๑๖]  อาโรเจยฺยาติ  อนุปสมฺปนฺนสฺส  สตฺต  โพชฺฌงฺเค
สมาปชฺชึ  สมาปชฺชามิ  สมาปนฺโน  สตฺตนฺนํ  โพชฺฌงฺคานํ  ลาภิมฺหิ
วสิมฺหิ  สตฺต  โพชฺฌงฺคา  สจฺฉิกตา  มยาติ  ภณนฺตสฺส  อาปตฺติ
ปาจิตฺติยสฺส ฯ
	[๓๑๗]  อาโรเจยฺยาติ  อนุปสมฺปนฺนสฺส  อริยํ  อฏฺฐงฺคิกํ  มคฺคํ
สมาปชฺชึ  สมาปชฺชามิ  สมาปนฺโน  อริยสฺส  อฏฺฐงฺคิกสฺส  มคฺคสฺส
ลาภิมฺหิ  วสิมฺหิ  อริโย  อฏฺฐงฺคิโก  มคฺโค  สจฺฉิกโต  มยาติ
ภณนฺตสฺส  อาปตฺติ  ปาจิตฺติยสฺส ฯ
	[๓๑๘]  อาโรเจยฺยาติ  อนุปสมฺปนฺนสฺส  โสตาปตฺติผลํ  สกทาคามิผลํ
อนาคามิผลํ  อรหตฺตผลํ  ๑  สมาปชฺชึ  สมาปชฺชามิ  สมาปนฺโน
อรหตฺตผลสฺส  ลาภิมฺหิ  วสิมฺหิ  อรหตฺตผลํ  สจฺฉิกตํ  มยาติ
ภณนฺตสฺส  อาปตฺติ  ปาจิตฺติยสฺส ฯ
	[๓๑๙]  อาโรเจยฺยาติ  อนุปสมฺปนฺนสฺส  ราโค  เม  จตฺโต  โทโส
เม  จตฺโต  โมโห  เม  จตฺโต  วนฺโต  มุตฺโต  ปหีโน  ปฏินิสฺสฏฺโฐ
#  ๑  ม.  ยุ.  อรหตฺตํ ฯ  เอวมีทิเสสุ  ปเทสุ ฯ
