คมนายาติ  สิยา  ปจฺจโย  สิยา  กรณียํ ฯ  ทฺวิรตฺตติรตฺตํ  เตน  ภิกฺขุนา
เสนาย  วสิตพฺพนฺติ  เทฺว  ติสฺโส  รตฺติโย  วสิตพฺพํ ฯ  ตโต  เจ
อุตฺตรึ  วเสยฺยาติ  จตุตฺเถ  ทิวเส  อตฺถงฺคเต  สุริเย  เสนาย  วสติ
อาปตฺติ  ปาจิตฺติยสฺส ฯ
	[๕๖๙]  อติเรกติรตฺเต  อติเรกสญฺญี  เสนาย  วสติ  อาปตฺติ
ปาจิตฺติยสฺส ฯ  อติเรกติรตฺเต  เวมติโก  เสนาย  วสติ  อาปตฺติ
ปาจิตฺติยสฺส ฯ  อติเรกติรตฺเต  อูนกสญฺญี  เสนาย  วสติ  อาปตฺติ
ปาจิตฺติยสฺส ฯ  อูนกติรตฺเต  อติเรกสญฺญี  อาปตฺติ  ทุกฺกฏสฺส ฯ
อูนกติรตฺเต  เวมติโก  อาปตฺติ  ทุกฺกฏสฺส ฯ  อูนกติรตฺเต  อูนกสญฺญี
อนาปตฺติ ฯ
	[๕๗๐]  อนาปตฺติ  เทฺว  ติสฺโส  รตฺติโย  วสติ  อูนกเทฺวติสฺโส
รตฺติโย  วสติ  เทฺว  รตฺติโย  วสิตฺวา  ตติยาย  รตฺติยา  ปุรารุณา
นิกฺขมิตฺวา  ปุน  วสติ  คิลาโน  วสติ  คิลานสฺส  กรณีเยน
วสติ  เสนา  ปฏิเสนาย  รุทฺธา  โหติ  เกนจิ  ปลิพุทฺโธ  โหติ
อาปทาสุ  อุมฺมตฺตกสฺส  อาทิกมฺมิกสฺสาติ ฯ
		  นวมสิกฺขาปทํ  นิฏฺฐิตํ ฯ
		  _____________
