อาชีวกสฺส  มหนฺตํ  ปิณฺฑํ  อทาสิ ฯ  อถโข  โส  อาชีวโก  ตํ
ปิณฺฑํ  อาทาย  อคมาสิ ฯ  อญฺญตโร  อาชีวโก  ตํ  อาชีวกํ
เอตทโวจ  กุโต  ตยา  อาวุโส  ปิณฺโฑ  ลทฺโธติ ฯ  ตสฺสาวุโส
สมณสฺส  โคตมสฺส  มุณฺฑกคหปติกสฺส  ปริเวสนาย  ลทฺโธติ ฯ
อสฺโสสุํ  โข  อุปาสกา  เตสํ  อาชีวกานํ  อิมํ  กถาสลฺลาปํ ฯ
อถโข  เต  อุปาสกา  เยน  ภควา  เตนุปสงฺกมึสุ  อุปสงฺกมิตฺวา
ภควนฺตํ  อภิวาเทตฺวา  เอกมนฺตํ  นิสีทึสุ ฯ  เอกมนฺตํ  นิสินฺนา  โข
เต  อุปาสกา  ภควนฺตํ  เอตทโวจุํ  อิเม  ภนฺเต  ติตฺถิยา  อวณฺณกามา
พุทฺธสฺส  อวณฺณกามา  ธมฺมสฺส  อวณฺณกามา  สงฺฆสฺส
สาธุ  ภนฺเต  อยฺยา  ติตฺถิยานํ  สหตฺถา  น  ทเทยฺยุนฺติ ฯ  อถโข
ภควา  เต  อุปาสเก  ธมฺมิยา  กถาย  สนฺทสฺเสสิ  สมาทเปสิ
สมุตฺเตเชสิ  สมฺปหํเสสิ ฯ  อถโข  เต  อุปาสกา  ภควตา  ธมฺมิยา
กถาย  สนฺทสฺสิตา  สมาทปิตา  สมุตฺเตชิตา  สมฺปหํสิตา  อุฏฺฐายาสนา
ภควนฺตํ  อภิวาเทตฺวา  ปทกฺขิณํ  กตฺวา  ปกฺกมึสุ ฯ  อถโข  ภควา
เอตสฺมึ  นิทาเน  เอตสฺมึ  ปกรเณ  ภิกฺขุสงฺฆํ  สนฺนิปาตาเปตฺวา
ภิกฺขูนํ  ตทนุจฺฉวิกํ  ตทนุโลมิกํ  ๑  ธมฺมึ  กถํ  กตฺวา  ภิกฺขู  อามนฺเตสิ
เตนหิ  ภิกฺขเว  ภิกฺขูนํ  สิกฺขาปทํ  ปญฺญาเปสฺสามิ  ทส  อตฺถวเส
ปฏิจฺจ  สงฺฆสุฏฺฐุตาย  สงฺฆผาสุตาย ฯเปฯ  สทฺธมฺมฏฺฐิติยา
วินยานุคฺคหาย  เอวญฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ
โย  ปน  ภิกฺขุ  อเจลกสฺส  วา  ปริพฺพาชกสฺส  วา  ปริพฺพาชิกาย
#  ๑  ม.  ภิกฺขุสงฺฆํ  ...  ตทนุโลมิกนฺติ  อิเม  ปาฐา  นตฺถิ ฯ
