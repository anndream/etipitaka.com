เวยฺยาวจฺจกรํ  สญฺญาเปตฺวา  ตํ  ภิกฺขุํ  อุปสงฺกมิตฺวา  เอวํ  วเทยฺย
ยํ  โข  ภนฺเต  อายสฺมา  เวยฺยาวจฺจกรํ  นิทฺทิสิ  สญฺญตฺโต  โส
มยา  อุปสงฺกมตุ  อายสฺมา  กาเลน  จีวเรน  ตํ  อจฺฉาเทสฺสตีติ ฯ
จีวรตฺถิเกน  ภิกฺขเว  ภิกฺขุนา  เวยฺยาวจฺจกโร  อุปสงฺกมิตฺวา  ทฺวิตฺติกฺขตฺตุํ
โจเทตพฺโพ  สาเรตพฺโพ  อตฺโถ  เม  อาวุโส  จีวเรนาติ ฯ
น  วตฺตพฺโพ  เทหิ  เม  จีวรํ  อาหร  เม  จีวรํ  ปริวฏฺเฏหิ  ๑
เม  จีวรํ  เจตาเปหิ  เม  จีวรนฺติ ฯ  ทุติยมฺปิ  วตฺตพฺโพ  ตติยมฺปิ
วตฺตพฺโพ ฯ  สเจ  อภินิปฺผาเทติ  อิจฺเจตํ  กุสลํ  โน  เจ
อภินิปฺผาเทติ  ตตฺถ  คนฺตฺวา  ตุณฺหีภูเตน  อุทฺทิสฺส  ฐาตพฺพํ  น
อาสเน  นิสีทิตพฺพํ  น  อามิสํ  ปฏิคฺคเหตพฺพํ  น  ธมฺโม  ภาสิตพฺโพ ฯ
กึการณา  อาคโตสีติ  ปุจฺฉมาโน  ๒  ชานาหิ  อาวุโสติ  วตฺตพฺโพ ฯ
สเจ  อาสเน  วา  นิสีทติ  อามิสํ  วา  ปฏิคฺคณฺหาติ  ธมฺมํ  วา
ภาสติ  ฐานํ  ภญฺชติ ฯ  ทุติยมฺปิ  ฐาตพฺพํ  ตติยมฺปิ  ฐาตพฺพํ
จตุกฺขตฺตุํ  โจเทตฺวา  จตุกฺขตฺตุํ  ฐาตพฺพํ  ปญฺจกฺขตฺตุํ  โจเทตฺวา
ทฺวิกฺขตฺตุํ  ฐาตพฺพํ  ฉกฺขตฺตุํ  โจเทตฺวา  น  ฐาตพฺพํ ฯ  ตโต  เจ
อุตฺตรึ  วายมมาโน  ตํ  จีวรํ  อภินิปฺผาเทติ  ปโยเค  ทุกฺกฏํ
ปฏิลาเภน  นิสฺสคฺคิยํ  โหติ  นิสฺสชฺชิตพฺพํ  สงฺฆสฺส  วา  คณสฺส  วา
ปุคฺคลสฺส  วา ฯ  เอวญฺจ  ปน  ภิกฺขเว  นิสฺสชฺชิตพฺพํ ฯเปฯ  อิทํ
#  ๑  สพฺพตฺถ  ปริวตฺเตหีติ  ทิสฺสติ ฯ  ๒  สพฺพตฺถ  ปุจฺฉิยมาโนติ  ทิสฺสติ ฯ
