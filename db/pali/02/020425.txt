		  ฉฏฺฐสิกฺขาปทํ
	[๖๕๔]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  อญฺญตโร
สตฺโถ  ราชคหา  ปฏิยาโลกํ  คนฺตุกาโม  โหติ ฯ  อญฺญตโร  ภิกฺขุ
เต  มนุสฺเส  เอตทโวจ  อหํปิ  อายสฺมนฺเตหิ  สทฺธึ  คมิสฺสามีติ ฯ
มยํ  โข  ภนฺเต  สุงฺกํ  ปริหริสฺสามาติ ฯ  ปชานาถาวุโสติ ฯ  อสฺโสสุํ
โข  กมฺมิกา  สตฺโถ  กิร  สุงฺกํ  ปริหริสฺสตีติ  เต  มคฺเค
ปริยุฏฺฐึสุ ฯ  อถโข  เต  กมฺมิกา  ตํ  สตฺถํ  คเหตฺวา  อจฺฉินฺทิตฺวา
ตํ  ภิกฺขุํ  เอตทโวจุํ  กิสฺส  ตฺวํ  ภนฺเต  ชานํ  เถยฺยสตฺเถน  สทฺธึ
คจฺฉสีติ  ปลิพุทฺธิตฺวา  ๑  มุญฺจึสุ ฯ  อถโข  โส  ภิกฺขุ  สาวตฺถึ
คนฺตฺวา  ภิกฺขูนํ  เอตมตฺถํ  อาโรเจสิ ฯ  เย  เต  ภิกฺขู  อปฺปิจฺฉา
ฯเปฯ  เต  อุชฺฌายนฺติ  ขียนฺติ  วิปาเจนฺติ  กถํ  หิ  นาม  ภิกฺขุ
ชานํ  เถยฺยสตฺเถน  สทฺธึ  สํวิธาย  เอกทฺธานมคฺคํ  ปฏิปชฺชิสฺสตีติ
ฯเปฯ  สจฺจํ  กิร  ตฺวํ  ภิกฺขุ  ชานํ  เถยฺยสตฺเถน  สทฺธึ  สํวิธาย
เอกทฺธานมคฺคํ  ปฏิปชฺชสีติ ฯ  สจฺจํ  ภควาติ ฯ  วิครหิ  พุทฺโธ
ภควา  กถํ  หิ  นาม  ตฺวํ  โมฆปุริส  ชานํ  เถยฺยสตฺเถน  สทฺธึ
สํวิธาย  เอกทฺธานมคฺคํ  ปฏิปชฺชิสฺสสิ  เนตํ  โมฆปุริส  อปฺปสนฺนานํ
วา  ปสาทาย  ปสนฺนานํ  วา  ภิยฺโยภาวาย ฯเปฯ  เอวญฺจ  ปน
ภิกฺขเว  อิมํ  สิกฺขาปทํ  อุทฺทิเสยฺยาถ  โย  ปน  ภิกฺขุ  ชานํ
#  ๑  ม.  ปลิพุนฺเธตฺวา ฯ
