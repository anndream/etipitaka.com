กยิรมานาย  สาฏกํ  คณฺหิสฺสนฺตีติ  ๑ ฯ  อสฺโสสุํ  โข  ภิกฺขู  เตสํ
มนุสฺสานํ  อุชฺฌายนฺตานํ  ขียนฺตานํ  วิปาเจนฺตานํ ฯ  เย  เต  ภิกฺขู
อปฺปิจฺฉา  สนฺตุฏฺฐา ฯเปฯ  เต  อุชฺฌายนฺติ  ขียนฺติ  วิปาเจนฺติ
กถํ  หิ  นาม  อายสฺมา  อุปนนฺโท  สกฺยปุตฺโต  เสฏฺฐิปุตฺตํ  จีวรํ
วิญฺญาเปสฺสตีติ ฯ  อถโข  เต  ภิกฺขู  ภควโต  เอตมตฺถํ  อาโรเจสุํ ฯ
สจฺจํ  กิร  ตฺวํ  อุปนนฺท  เสฏฺฐิปุตฺตํ  จีวรํ  วิญฺญาเปสีติ ฯ  สจฺจํ
ภควาติ  ๒ ฯ  ญาตโก  เต  อุปนนฺท  อญฺญาตโกติ ฯ  อญฺญาตโก
ภควาติ ฯ  อญฺญาตโก  โมฆปุริส  อญฺญาตกสฺส  น  ชานาติ  ปฏิรูปํ
วา  อปฺปฏิรูปํ  วา  สนฺตํ  วา  อสนฺตํ  วา  ตตฺถ  นาม  ตฺวํ
โมฆปุริส  อญฺญาตกํ  เสฏฺฐิปุตฺตํ  จีวรํ  วิญฺญาเปสฺสสิ  เนตํ
โมฆปุริส  อปฺปสนฺนานํ  วา  ปสาทาย  ปสนฺนานํ  วา  ภิยฺโยภาวาย
ฯเปฯ  เอวญฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ  โย
ปน  ภิกฺขุ  อญฺญาตกํ  คหปตึ  วา  คหปตานึ  วา  จีวรํ  วิญฺญาเปยฺย
นิสฺสคฺคิยํ  ปาจิตฺติยนฺติ ฯ  เอวญฺจิทํ  ภควตา  ภิกฺขูนํ  สิกฺขาปทํ
ปญฺญตฺตํ  โหติ ฯ
	[๕๔]  เตน  โข  ปน  สมเยน  สมฺพหุลา  ภิกฺขู  สาเกตา  สาวตฺถึ
อทฺธานมคฺคปฏิปนฺนา  โหนฺติ ฯ  อนฺตรามคฺเค  โจรา  นิกฺขมิตฺวา
เต  ภิกฺขู  อจฺฉินฺทึสุ ฯ  อถโข  เต  ภิกฺขู  ภควตา  ปฏิกฺขิตฺตํ
อญฺญาตกํ  คหปตึ  วา  คหปตานึ  วา  จีวรํ  วิญฺญาเปตุนฺติ
#  ๑  ม.  ยุ.  คเหสฺสนฺตีติ ฯ  ๒  ยุ.  อิติสทฺโท  นตฺถิ ฯ
