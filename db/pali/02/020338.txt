วา  ขาเทยฺย  วา  ภุญฺเชยฺย  วา  ปาจิตฺติยนฺติ ฯ
	[๕๑๓]  โย  ปนาติ  โย  ยาทิโส ฯเปฯ  ภิกฺขูติ ฯเปฯ  อยํ
อิมสฺมึ  อตฺเถ  อธิปฺเปโต  ภิกฺขูติ ฯ  สนฺนิธิการกํ  นาม  อชฺช
ปฏิคฺคหิตํ  อปรชฺช  ขาทิตํ  โหติ ฯ  ขาทนียํ  นาม  ปญฺจ  โภชนานิ
ยามกาลิกํ  สตฺตาหกาลิกํ  ยาวชีวิกํ  ฐเปตฺวา  อวเสสํ  ขาทนียํ
นาม ฯ  โภชนียํ  นาม  ปญฺจ  โภชนานิ  โอทโน  กุมฺมาโส  สตฺตุ
มจฺโฉ  มํสํ ฯ  ขาทิสฺสามิ  ภุญฺชิสฺสามีติ  ปฏิคฺคณฺหาติ  อาปตฺติ
ทุกฺกฏสฺส ฯ  อชฺโฌหาเร  อชฺโฌหาเร  อาปตฺติ  ปาจิตฺติยสฺส ฯ
	[๕๑๔]  สนฺนิธิการเก  สนฺนิธิการกสญฺญี  ขาทนียํ  วา  โภชนียํ  วา
ขาทติ  วา  ภุญฺชติ  วา  อาปตฺติ  ปาจิตฺติยสฺส ฯ  สนฺนิธิการเก
เวมติโก  ขาทนียํ  วา  โภชนียํ  วา  ขาทติ  วา  ภุญฺชติ  วา  อาปตฺติ
ปาจิตฺติยสฺส ฯ  สนฺนิธิการเก  อสนฺนิธิการกสญฺญี  ขาทนียํ  วา
โภชนียํ  วา  ขาทติ  วา  ภุญฺชติ  วา  อาปตฺติ  ปาจิตฺติยสฺส ฯ
ยามกาลิกํ  สตฺตาหกาลิกํ  ยาวชีวิกํ  อาหารตฺถาย  ปฏิคฺคณฺหาติ
อาปตฺติ  ทุกฺกฏสฺส ฯ  อชฺโฌหาเร  อชฺโฌหาเร  อาปตฺติ  ทุกฺกฏสฺส ฯ
อสนฺนิธิการเก  สนฺนิธิการกสญฺญี  อาปตฺติ  ทุกฺกฏสฺส ฯ
อสนฺนิธิการเก  เวมติโก  อาปตฺติ  ทุกฺกฏสฺส ฯ  อสนฺนิธิการเก
อสนฺนิธิการกสญฺญี  อนาปตฺติ ฯ
	[๕๑๕]  อนาปตฺติ  ยาวกาลิกํ  ยาวกาเล  นิทหิตฺวา  ภุญฺชติ
ยามกาลิกํ  ยาเม  นิทหิตฺวา  ภุญฺชติ  สตฺตาหกาลิกํ  สตฺตาหํ
