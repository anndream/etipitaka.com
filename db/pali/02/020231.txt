ทหติ  วา  ทหาเปติ  วา  อนาปตฺติ ฯ  อปฐวิยา  ปฐวีสญฺญี
อาปตฺติ  ทุกฺกฏสฺส ฯ  อปฐวิยา  เวมติโก  อาปตฺติ  ทุกฺกฏสฺส ฯ
อปฐวิยา  อปฐวีสญฺญี  อนาปตฺติ ฯ
	[๓๕๓]  อนาปตฺติ  อิมํ  ชาน  อิมํ  เทหิ  อิมํ  อาหร
อิมินา  อตฺโถ  อิมํ  กปฺปิยํ  กโรหีติ  ภณติ  อสญฺจิจฺจ  อสติยา
อชานนฺตสฺส  อุมฺมตฺตกสฺส  อาทิกมฺมิกสฺสาติ ฯ
		  ทสมสิกฺขาปทํ  นิฏฺฐิตํ  ๑ ฯ
		  มุสาวาทวคฺโค  ปฐโม  ๒ ฯ
		  _____________
		  ตสฺสุทฺทานํ ฯ
	  มุสาโอมสเปสุญฺญํ  ปทเสยฺยาย  เว  ทุเว
	  อญฺญตฺร  วิญฺญุนา  ภูตา  ทุฏฺฐุลฺลาปตฺติ  ขณนาติ ฯ
		  _____________
#  ๑  ม.  ปถวีขณนสิกฺขาปทํ  นิฏฺฐิตํ  ทสมํ ฯ  ๒  ม.  มุสาวาทวคฺโค  นิฏฺฐิโต  ปฐโม ฯ
#  ยุ.  ปฐโม  วคฺโค ฯ
