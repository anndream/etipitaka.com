วเทยฺย  น  ตาวาหํ  อาวุโส  เอตสฺมึ  สิกฺขาปเท  สิกฺขิสฺสามิ
ยาว  นญฺญํ  ภิกฺขุํ  พฺยตฺตํ  วินยธรํ  ปริปุจฺฉามีติ  ปาจิตฺติยํ ฯ
สิกฺขมาเนน  ภิกฺขเว  ภิกฺขุนา  อญฺญาตพฺพํ  ปริปุจฺฉิตพฺพํ
ปริปญฺหิตพฺพํ ฯ  อยํ  ตตฺถ  สามีจีติ ฯ
	[๖๘๑]  โย  ปนาติ  โย  ยาทิโส ฯเปฯ  ภิกฺขูติ ฯเปฯ  อยํ
อิมสฺมึ  อตฺเถ  อธิปฺเปโต  ภิกฺขูติ ฯ  ภิกฺขูหีติ  อญฺเญหิ  ภิกฺขูหิ ฯ
สหธมฺมิกํ  นาม  ยํ  ภควตา  ปญฺญตฺตํ  สิกฺขาปทํ  เอตํ  สหธมฺมิกํ
นาม ฯ  เตน  วุจฺจมาโน  เอวํ  วเทติ  ๑  น  ตาวาหํ  อาวุโส
เอตสฺมึ  สิกฺขาปเท  สิกฺขิสฺสามิ  ยาว  นญฺญํ  ภิกฺขุํ  พฺยตฺตํ  วินยธรํ
ปณฺฑิตํ  เมธาวึ  พหุสฺสุตํ  ธมฺมกถิกํ  ปริปุจฺฉามีติ  ภณติ  อาปตฺติ
ปาจิตฺติยสฺส ฯ
	[๖๘๒]  อุปสมฺปนฺเน  อุปสมฺปนฺนสญฺญี  เอวํ  วเทติ  อาปตฺติ
ปาจิตฺติยสฺส ฯ  อุปสมฺปนฺเน  เวมติโก  เอวํ  วเทติ  อาปตฺติ
ปาจิตฺติยสฺส ฯ  อุปสมฺปนฺเน  อนุปสมฺปนฺนสญฺญี  เอวํ  วเทติ
อาปตฺติ  ปาจิตฺติยสฺส ฯ  อปฺปญฺญตฺเตน  วุจฺจมาโน  อิทํ  น
สลฺเลขาย  น  ธูตตฺตาย  น  ปาสาทิกตาย  น  อปจยาย  น
วิริยารมฺภาย  สํวตฺตตีติ  เอวํ  วเทติ  น  ตาวาหํ  อาวุโส  เอตสฺมึ
สิกฺขาปเท  สิกฺขิสฺสามิ  ยาว  นญฺญํ  ภิกฺขุํ  พฺยตฺตํ  วินยธรํ
ปณฺฑิตํ  เมธาวึ  พหุสฺสุตํ  ธมฺมกถิกํ  ปริปุจฺฉามีติ  ภณติ  อาปตฺติ
ทุกฺกฏสฺส ฯ  อนุปสมฺปนฺเนน  ปญฺญตฺเตน  วา  อปฺปญฺญตฺเตน  วา
#  ๑  ม.  ยุ.  วเทยฺย ฯ
