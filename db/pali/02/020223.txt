อาโรเจยฺยาติ  อนุปสมฺปนฺนสฺส  โย  เต  วิหาเร  วสิ  โส  ภิกฺขุ
สุญฺญาคาเร  ปฐมํ  ฌานํ  ทุติยํ  ฌานํ  ตติยํ  ฌานํ  จตุตฺถํ  ฌานํ
สมาปชฺชิ  สมาปชฺชติ  สมาปนฺโน  โส  ภิกฺขุ  สุญฺญาคาเร  จตุตฺถสฺส
ฌานสฺส  ลาภี  วสี  เตน  ภิกฺขุนา  สุญฺญาคาเร  จตุตฺถํ  ฌานํ
สจฺฉิกตนฺติ  ภณนฺตสฺส  อาปตฺติ  ทุกฺกฏสฺส ฯ  อาโรเจยฺยาติ  อนุป-
สมฺปนฺนสฺส  โย  เต  วิหารํ  ปริภุญฺชิ  โย  เต  จีวรํ  ปริภุญฺชิ
โย  เต  ปิณฺฑปาตํ  ปริภุญฺชิ  โย  เต  เสนาสนํ  ปริภุญฺชิ  โย
เต  คิลานปจฺจยเภสชฺชปริกฺขารํ  ปริภุญฺชิ  โส  ภิกฺขุ  สุญฺญา-
คาเร  จตุตฺถํ  ฌานํ  สมาปชฺชิ  สมาปชฺชติ  สมาปนฺโน  โส  ภิกฺขุ
สุญฺญาคาเร  จตุตฺถสฺส  ฌานสฺส  ลาภี  วสี  เตน  ภิกฺขุนา  สุญฺญาคาเร
จตุตฺถํ  ฌานํ  สจฺฉิกตนฺติ  ภณนฺตสฺส  อาปตฺติ  ทุกฺกฏสฺส ฯ
	[๓๓๙]  อาโรเจยฺยาติ  อนุปสมฺปนฺนสฺส  เยน  เต  วิหาโร
ปริภุตฺโต  เยน  เต  จีวรํ  ปริภุตฺตํ  เยน  เต  ปิณฺฑปาโต
ปริภุตฺโต  เยน  เต  เสนาสนํ  ปริภุตฺตํ  เยน  เต  คิลานปจฺจย-
เภสชฺชปริกฺขาโร  ปริภุตฺโต  โส  ภิกฺขุ  สุญฺญาคาเร  จตุตฺถํ  ฌานํ
สมาปชฺชิ  สมาปชฺชติ  สมาปนฺโน  โส  ภิกฺขุ  สุญฺญาคาเร  จตุตฺถสฺส
ฌานสฺส  ลาภี  วสี  เตน  ภิกฺขุนา  สุญฺญาคาเร  จตุตฺถํ  ฌานํ
สจฺฉิกตนฺติ  ภณนฺตสฺส  อาปตฺติ  ทุกฺกฏสฺส ฯ
	[๓๔๐]  อาโรเจยฺยาติ  อนุปสมฺปนฺนสฺส  ยํ  ตฺวํ  อาคมฺม
วิหารํ  อทาสิ  จีวรํ  ปิณฺฑปาตํ  เสนาสนํ  คิลานปจฺจยเภสชฺช-
