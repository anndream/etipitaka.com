โก  ปน  วาโท  ภิยฺโยติ  น  จ  ตสฺส  ภิกฺขุโน  อญฺญาณเกน
มุตฺติ  อตฺถิ  ยญฺจ  ตตฺถ  อาปตฺตึ  อาปนฺโน  ตญฺจ  ยถาธมฺโม
กาเรตพฺโพ  อุตฺตริญฺจสฺส  โมโห  อาโรเปตพฺโพ ฯ  เอวญฺจ
ปน  ภิกฺขเว  อาโรเปตพฺโพ ฯ  พฺยตฺเตน  ภิกฺขุนา  ปฏิพเลน  สงฺโฆ
ญาเปตพฺโพ  สุณาตุ  เม  ภนฺเต  สงฺโฆ  อยํ  อิตฺถนฺนาโม
ภิกฺขุ  ปาติโมกฺเข  อุทฺทิสฺสมาเน  น  สาธุกํ  อฏฺฐิกตฺวา  ๑  มนสิกโรติ ฯ
ยทิ  สงฺฆสฺส  ปตฺตกลฺลํ  สงฺโฆ  อิตฺถนฺนามสฺส  ภิกฺขุโน  โมหํ
อาโรเปยฺย ฯ  เอสา  ญตฺติ ฯ  สุณาตุ  เม  ภนฺเต  สงฺโฆ  อยํ
อิตฺถนฺนาโม  ภิกฺขุ  ปาติโมกฺเข  อุทฺทิสฺสมาเน  น  สาธุกํ  อฏฺฐิกตฺวา
มนสิกโรติ ฯ  สงฺโฆ  อิตฺถนฺนามสฺส  ภิกฺขุโน  โมหํ  อาโรเปติ ฯ
ยสฺสายสฺมโต  ขมติ  อิตฺถนฺนามสฺส  ภิกฺขุโน  โมหสฺส  อาโรปนา
โส  ตุณฺหสฺส  ยสฺส  นกฺขมติ  โส  ภาเสยฺย ฯ  อาโรปิโต
สงฺเฆน  อิตฺถนฺนามสฺส  ภิกฺขุโน  โมโห ฯ  ขมติ  สงฺฆสฺส  ตสฺมา
ตุณฺหี ฯ  เอวเมตํ  ธารยามีติ ฯ
	[๖๙๒]  อนาโรปิเต  โมเห  โมเหติ  อาปตฺติ  ทุกฺกฏสฺส ฯ
อาโรปิเต  โมเห  โมเหติ  อาปตฺติ  ปาจิตฺติยสฺส ฯ
	[๖๙๓]  ธมฺมกมฺเม  ธมฺมกมฺมสญฺญี  โมเหติ  อาปตฺติ
ปาจิตฺติยสฺส ฯ  ธมฺมกมฺเม  เวมติโก  โมเหติ  อาปตฺติ  ปาจิตฺติยสฺส ฯ
ธมฺมกมฺเม  อธมฺมกมฺมสญฺญี  โมเหติ  อาปตฺติ  ปาจิตฺติยสฺส ฯ
อธมฺมกมฺเม  ธมฺมกมฺมสญฺญี  อาปตฺติ  ทุกฺกฏสฺส ฯ  อธมฺมกมฺเม
#  ๑  ม.  อฏฺฐึ  กตฺวา ฯ  เอวมุปริปิ ฯ
