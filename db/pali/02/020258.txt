ปีฐํ  วา  อภินิสีเทยฺย  วา  อภินิปชฺเชยฺย  วา  ปาจิตฺติยนฺติ ฯ
	[๓๙๓]  โย  ปนาติ  โย  ยาทิโส ฯเปฯ  ภิกฺขูติ ฯเปฯ
อยํ  อิมสฺมึ  อตฺเถ  อธิปฺเปโต  ภิกฺขูติ ฯ  สงฺฆิโก  นาม  วิหาโร
สงฺฆสฺส  ทินฺโน  โหติ  ปริจฺจตฺโต ฯ
	[๓๙๔]  เวหาสกุฏี  นาม  มชฺฌิมสฺส  ปุริสสฺส  อสีสฆฏฺฏา ฯ
อาหจฺจปาทโก  นาม  มญฺโจ  องฺเค  วิชฺฌิตฺวา  ฐิโต  โหติ ฯ
อาหจฺจปาทกํ  นาม  ปีฐํ  องฺเค  วิชฺฌิตฺวา  ฐิตํ  โหติ ฯ
อภินิสีเทยฺยาติ  ตสฺมึ  อภินิสีทติ  อาปตฺติ  ปาจิตฺติยสฺส ฯ  อภินิปชฺเชยฺยาติ
ตสฺมึ  อภินิปชฺชติ  อาปตฺติ  ปาจิตฺติยสฺส ฯ
	[๓๙๕]  สงฺฆิเก  สงฺฆิกสญฺญี  อุปริเวหาสกุฏิยา  อาหจฺจปาทกํ
มญฺจํ  วา  ปีฐํ  วา  อภินิสีทติ  วา  อภินิปชฺชติ  วา  อาปตฺติ
ปาจิตฺติยสฺส ฯ  สงฺฆิเก  เวมติโก  อุปริเวหาสกุฏิยา  อาหจฺจปาทกํ
มญฺจํ  วา  ปีฐํ  วา  อภินิสีทติ  วา  อภินิปชฺชติ  วา  อาปตฺติ
ปาจิตฺติยสฺส ฯ  สงฺฆิเก  ปุคฺคลิกสญฺญี  อุปริเวหาสกุฏิยา  อาหจฺจปาทกํ
มญฺจํ  วา  ปีฐํ  วา  อภินิสีทติ  วา  อภินิปชฺชติ  วา  อาปตฺติ
ปาจิตฺติยสฺส ฯ  ปุคฺคลิเก  สงฺฆิกสญฺญี  อาปตฺติ  ทุกฺกฏสฺส ฯ
ปุคฺคลิเก  เวมติโก  อาปตฺติ  ทุกฺกฏสฺส ฯ  ปุคฺคลิเก  ปุคฺคลิกสญฺญี
อญฺญสฺส  ปุคฺคลิเก  อาปตฺติ  ทุกฺกฏสฺส ฯ  อตฺตโน  ปุคฺคลิเก
อนาปตฺติ ฯ
	[๓๙๖]  อนาปตฺติ  อเวหาสกุฏิยา  สีสฆฏฺฏาย  ๑  เหฏฺฐา
#  ๑  ม.  สีสสํฆฏฺฏาย ฯ
