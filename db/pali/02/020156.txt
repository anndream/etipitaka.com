ภณิตนฺติ  วินิธาย  ทิฏฺฐึ  วินิธาย  ขนฺตึ  วินิธาย  รุจึ ฯ
สตฺตหากาเรหิ  อทิฏฺฐํ  ทิฏฺฐํ  เมติ  สมฺปชานมุสา  ภณนฺตสฺส  อาปตฺติ
ปาจิตฺติยสฺส  ปุพฺเพวสฺส  โหติ  มุสา  ภณิสฺสนฺติ  ภณนฺตสฺส
โหติ  มุสา  ภณามีติ  ภณิตสฺส  โหติ  มุสา  มยา  ภณิตนฺติ
วินิธาย  ทิฏฺฐึ  วินิธาย  ขนฺตึ  วินิธาย  รุจึ  วินิธาย  ภาวํ ฯ  ตีหากาเรหิ
อสฺสุตํ  สุตํ  เมติ ฯเปฯ  อมุตํ  มุตํ  เมติ ฯเปฯ  อวิญฺญาตํ
วิญฺญาตํ  เมติ  สมฺปชานมุสา  ภณนฺตสฺส  อาปตฺติ  ปาจิตฺติยสฺส
ปุพฺเพวสฺส  โหติ  มุสา  ภณิสฺสนฺติ  ภณนฺตสฺส  โหติ  มุสา
ภณามีติ  ภณิตสฺส  โหติ  มุสา  มยา  ภณิตนฺติ ฯ  จตูหากาเรหิ
ฯเปฯ  ปญฺจหากาเรหิ ฯเปฯ  ฉหากาเรหิ ฯเปฯ  สตฺตหากาเรหิ
อวิญฺญาตํ  วิญฺญาตํ  เมติ  สมฺปชานมุสา  ภณนฺตสฺส  อาปตฺติ
ปาจิตฺติยสฺส  ปุพฺเพวสฺส  โหติ  มุสา  ภณิสฺสนฺติ  ภณนฺตสฺส
โหติ  มุสา  ภณามีติ  ภณิตสฺส  โหติ  มุสา  มยา  ภณิตนฺติ
วินิธาย  ทิฏฺฐึ  วินิธาย  ขนฺตึ  วินิธาย  รุจึ  วินิธาย  ภาวํ ฯ
	[๑๗๗]  ตีหากาเรหิ  อทิฏฺฐํ  ทิฏฺฐญฺจ  เม  สุตญฺจาติ  สมฺปชานมุสา
ภณนฺตสฺส  อาปตฺติ  ปาจิตฺติยสฺส ฯเปฯ  ตีหากาเรหิ
อทิฏฺฐํ  ทิฏฺฐญฺจ  เม  มุตญฺจาติ ฯเปฯ  ตีหากาเรหิ  อทิฏฺฐํ
ทิฏฺฐญฺจ  เม  วิญฺญาตญฺจาติ  สมฺปชานมุสา  ภณนฺตสฺส  อาปตฺติ
ปาจิตฺติยสฺส ฯเปฯ  ตีหากาเรหิ  อทิฏฺฐํ  ทิฏฺฐญฺจ  เม  สุตญฺจ
มุตญฺจาติ ฯเปฯ  ตีหากาเรหิ  อทิฏฺฐํ  ทิฏฺฐญฺจ  เม  สุตญฺจ
