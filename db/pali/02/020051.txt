อจฺฉาเทสฺสามาติ ฯ  ตตฺร  เจ  โส  ภิกฺขุ  ปุพฺเพ  อปฺปวาริโต
อุปสงฺกมิตฺวา  จีวเร  วิกปฺปํ  อาปชฺเชยฺย  สาธุ  วต  มํ  อายสฺมนฺโต
อิเมหิ  ปจฺเจกจีวรเจตาปเนหิ  เอวรูปํ  วา  เอวรูปํ  วา  จีวรํ
เจตาเปตฺวา  อจฺฉาเทถ  อุโภ  ว  สนฺตา  เอเกนาติ  กลฺยาณกมฺยตํ
อุปาทาย  นิสฺสคฺคิยํ  ปาจิตฺติยนฺติ ฯ
	[๖๗]  ภิกฺขุํ  ปเนว  อุทฺทิสฺสาติ  ภิกฺขุสฺสตฺถาย  ภิกฺขุํ  อารมฺมณํ
กริตฺวา  ภิกฺขุํ  อจฺฉาเทตุกามา ฯ  อุภินฺนนฺติ  ทฺวินฺนํ ฯ  อญฺญาตกา
นาม  มาติโต  วา  ปิติโต  วา  ยาว  สตฺตมา  ปิตามหยุคา  อสมฺพทฺธา ฯ
คหปตี  นาม  ๑  เย  เกจิ  อคารํ  อชฺฌาวสนฺติ ฯ  คหปตานี  นาม  ๒
ยา  กาจิ  อคารํ  อชฺฌาวสนฺติ ฯ  จีวรเจตาปนา  นาม  หิรญฺญา
วา  สุวณฺณา  วา  มณี  วา  มุตฺตา  วา  มสารคลฺลา  ๓  วา  ผลิกา
วา  ปฏกา  วา  สุตฺตา  วา  กปฺปาสา  วา ฯ  อิเมหิ  จีวรเจตาปเนหีติ
ปจฺจุปฏฺฐิเตหิ ฯ  เจตาเปตฺวาติ  ปริวฏฺเฏตฺวา ฯ  อจฺฉาเทสฺสามาติ
ทสฺสาม ฯ  ตตฺร  เจ  โส  ภิกฺขูติ  ยํ  ภิกฺขุํ  อุทฺทิสฺส
จีวรเจตาปนา  อุปกฺขฏา  โหนฺติ  โส  ภิกฺขุ ฯ  ปุพฺเพ  อปฺปวาริโตติ
ปุพฺเพ  อวุตฺโต  โหติ  กีทิเสน  เต  ภนฺเต  จีวเรน  อตฺโถ  กีทิสํ
#  ๑  ยุ.  คหปติกา ฯ  ๒  ม.  ยุ.  คหปตานิโย  นาม ฯ  ๓  ม.  ยุ.  มุตฺตา  วา
#  มณี  วา  ปวาฬา  วา ฯ
