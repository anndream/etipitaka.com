		  ปญฺจมสิกฺขาปทํ
	[๔๔๒]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  อญฺญตโร
ภิกฺขุ  สาวตฺถิยํ  อญฺญตริสฺสา  วิสิขาย  ปิณฺฑาย  จรติ ฯ  อญฺญตราปิ
ภิกฺขุนี  ตสฺสา  วิสิขาย  ปิณฺฑาย  จรติ ฯ  อถโข  โส  ภิกฺขุ  ตํ
ภิกฺขุนึ  เอตทโวจ  คจฺฉ  ภคินิ  อมุกสฺมึ  โอกาเส  ภิกฺขา
ทียตีติ ฯ  สาปิ  [๑]  เอวมาห  คจฺฉ  อยฺย  ๒  อมุกสฺมึ  โอกาเส
ภิกฺขา  ทียตีติ ฯ  เต  อภิณฺหทสฺสเนน  สนฺทิฏฺฐา  อเหสุํ ฯ  เตน
โข  ปน  สมเยน  สงฺฆสฺส  จีวรํ  ภาชิยติ  ๓ ฯ  อถโข  สา  ภิกฺขุนี
โอวาทํ  คนฺตฺวา  เยน  โส  ภิกฺขุ  เตนุปสงฺกมิ  อุปสงฺกมิตฺวา
ตํ  ภิกฺขุํ  อภิวาเทตฺวา  เอกมนฺตํ  อฏฺฐาสิ ฯ  เอกมนฺตํ  ฐิตํ  โข
ตํ  ภิกฺขุนึ  โส  ภิกฺขุ  เอตทโวจ  อยํ  เม  ภคินิ  จีวรปฏิวิโส  ๔
สาทิยิสฺสสีติ ฯ  อาม  อยฺย  ทุพฺพลจีวรมฺหีติ ฯ  อถโข  โส  ภิกฺขุ
ตสฺสา  ภิกฺขุนิยา  จีวรํ  อทาสิ ฯ  โสปิ  โข  ภิกฺขุ  ทุพฺพลจีวโร
โหติ ฯ  ภิกฺขู  ตํ  ภิกฺขุํ  เอตทโวจุํ  กโรหิทานิ  เต  อาวุโส
จีวรนฺติ ฯ  อถโข  โส  ภิกฺขุ  ภิกฺขูนํ  เอตมตฺถํ  อาโรเจสิ ฯ  เย
เต  ภิกฺขู  อปฺปิจฺฉา ฯเปฯ  เต  อุชฺฌายนฺติ  ขียนฺติ  วิปาเจนฺติ
กถํ  หิ  นาม  ภิกฺขุ  ภิกฺขุนิยา  จีวรํ  ทสฺสตีติ ฯเปฯ  สจฺจํ  กิร
ตฺวํ  ภิกฺขุ  ภิกฺขุนิยา  จีวรํ  อทาสีติ ฯ  สจฺจํ  ภควาติ ฯ  ญาติกา
#  ๑  ม.  โข ฯ  ๒  ม.  คจฺฉายฺย ฯ  ๓  ม.  ภาชียติ ฯ  ๔  ม.  จีวรปฏิวีโส ฯ
#  สี.  จีวรปฏิวึโส ฯ
