		  อฏฺฐมสิกฺขาปทํ
	[๑๖๑]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  อญฺญตโร
มหามตฺโต  ปวาสํ  คจฺฉนฺโต  ภิกฺขูนํ  สนฺติเก  ทูตํ  ปาเหสิ  อาคจฺฉนฺตุ
ภทฺทนฺตา  วสฺสาวาสิกํ  ทสฺสามีติ ฯ  ภิกฺขู  วสฺสํ  วุตฺถานํ  ภควตา
วสฺสาวาสิกํ  อนุญฺญาตนฺติ  กุกฺกุจฺจายนฺตา  นาคมํสุ ฯ  อถโข  โส
มหามตฺโต  อุชฺฌายติ  ขียติ  วิปาเจติ  กถํ  หิ  นาม  ภทฺทนฺตา
มยา  ปหิเต  ทูเต  นาคจฺฉิสฺสนฺติ  อหํ  หิ  เสนาย  คจฺฉามิ  ทุชฺชานํ
ชีวิตํ  ทุชฺชานํ  มรณนฺติ ฯ  อสฺโสสุํ  โข  ภิกฺขู  ตสฺส  มหามตฺตสฺส
อุชฺฌายนฺตสฺส  ขียนฺตสฺส  วิปาเจนฺตสฺส ฯ  อถโข  เต  ภิกฺขู
ภควโต  เอตมตฺถํ  อาโรเจสุํ ฯ  อถโข  ภควา  เอตสฺมึ  นิทาเน
เอตสฺมึ  ปกรเณ  ธมฺมึ  กถํ  กตฺวา  ภิกฺขู  อามนฺเตสิ  อนุชานามิ
ภิกฺขเว  อจฺเจกจีวรํ  ปฏิคฺคเหตฺวา  นิกฺขิปิตุนฺติ ฯ  เตน  โข  ปน
สมเยน  ภิกฺขู  ภควตา  อนุญฺญาตํ  อจฺเจกจีวรํ  ปฏิคฺคเหตฺวา
นิกฺขิปิตุนฺติ ฯ  เต  อจฺเจกจีวรํ  ๑  ปฏิคฺคเหตฺวา  จีวรกาลสมยํ
อติกฺกาเมนฺติ ฯ  ตานิ  จีวรานิ  จีวรวํเส  ภณฺฑิกาพทฺธานิ  ติฏฺฐนฺติ ฯ
อทฺทสา  โข  อายสฺมา  อานนฺโท  เสนาสนจาริกํ  อาหิณฺฑนฺโต
ตานิ  จีวรานิ  จีวรวํเส  ภณฺฑิกาพทฺธานิ  ฐิตานิ  ๒  ทิสฺวาน  ๓  ภิกฺขู
#  ๑  ม.  ยุ.  อจฺเจกจีวรานิ ฯ  ๒  ม.  ยุ.  ติฏุฐนฺเต ฯ  ๓  ม.  ยุ.  ทิสฺวา ฯ
