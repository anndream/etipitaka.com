		  _____________
		  อุชฺชคฺฆิกวคฺโค
	[๘๑๐]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  มหาหสิตํ  หสนฺตา  อนฺตรฆเร  คจฺฉนฺติ ฯเปฯ  น  อุชฺชคฺฆิกาย
อนฺตรฆเร  คมิสฺสามีติ  สิกฺขา  กรณียา ฯ
	น  อุชฺชคฺฆิกาย  อนฺตรฆเร  คนฺตพฺพํ ฯ  โย  อนาทริยํ  ปฏิจฺจ
มหาหสิตํ  หสนฺโต  อนฺตรฆเร  คจฺฉติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส  ๑
หสนียสฺมึ  วตฺถุสฺมึ  มิหิตมตฺตํ  กโรติ  อาปทาสุ  ๒  อุมฺมตฺตกสฺส
อาทิกมฺมิกสฺสาติ ฯ
	[๘๑๑]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  มหาหสิตํ  หสนฺตา  อนฺตรฆเร  นิสีทนฺติ ฯเปฯ  น  อุชฺชคฺฆิกาย
อนฺตรฆเร  นิสีทิสฺสามีติ  สิกฺขา  กรณียา ฯ
	น  อุชฺชคฺฆิกาย  อนฺตรฆเร  นิสีทิตพฺพํ ฯ  โย  อนาทริยํ  ปฏิจฺจ
มหาหสิตํ  หสนฺโต  อนฺตรฆเร  นิสีทติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส  ๓
หสนียสฺมึ  วตฺถุสฺมึ  มิหิตมตฺตํ  กโรติ  อาปทาสุ  ๔  อุมฺมตฺตกสฺส
อาทิกมฺมิกสฺสาติ ฯ
#  ๑-๒  อิเม  ปาฐา  วิจาเรตพฺพา ฯ  คิลานสฺส  หิ  หาเสน  อตฺโถ  นตฺถิ  อาปทาสุ  จ
#  เตน  กิจฺจํ  น  โหติ ฯ  ๓-๔  อิเมปิ  ปาฐา  วุตฺตนเยน  วิจาเรตพฺพา ฯ
