ปวิฏฺฐํ  ทิสฺวาน  ทุกฺขี  ๑  ทุมฺมโน  ปธูปาสิ  ๒ ฯ  อายสฺมาปิ  สาคโต
ปธูปาสิ  ๒ ฯ  อถโข  โส  นาโค  มกฺขํ  อสหมาโน  ปชฺชลิ ฯ
อายสฺมาปิ  สาคโต  เตโชธาตุํ  สมาปชฺชิตฺวา  ปชฺชลิ ฯ  อถโข
อายสฺมา  สาคโต  ตสฺส  นาคสฺส  เตชสา  เตชํ  ปริยาทยิตฺวา  ๓
เยน  ภทฺทวติกา  เตนุปสงฺกมิ ฯ  อถโข  ภควา  ภทฺทวติกายํ
ยถาภิรนฺตํ  วิหริตฺวา  เยน  โกสมฺพี  เตน  จาริกํ  ปกฺกามิ ฯ
อสฺโสสุํ  โข  โกสมฺพิกา  อุปาสกา  อยฺโย  กิร  สาคโต  อมฺพติตฺถเกน
นาเคน  สทฺธึ  สงฺคาเมสีติ ฯ  อถโข  ภควา  อนุปุพฺเพน
จาริกํ  จรมาโน  เยน  โกสมฺพี  ตทวสริ ฯ  อถโข  โกสมฺพิกา
อุปาสกา  ภควโต  ปจฺจุคฺคมนํ  กริตฺวา  เยนายสฺมา  สาคโต
เตนุปสงฺกมึสุ  อุปสงฺกมิตฺวา  อายสฺมนฺตํ  สาคตํ  อภิวาเทตฺวา
เอกมนฺตํ  อฏฺฐํสุ ฯ  เอกมนฺตํ  ฐิตา  โข  โกสมฺพิกา  อุปาสกา
อายสฺมนฺตํ  สาคตํ  เอตทโวจุํ  กึ  ภนฺเต  อยฺยานํ  ทุลฺลภญฺจ
มนาปญฺจ  กึ  ปฏิยาเทมาติ ฯ  เอวํ  วุตฺเต  ฉพฺพคฺคิยา  ภิกฺขู
โกสมฺพิเก  อุปาสเก  เอตทโวจุํ  อตฺถาวุโส  กาโปติกา  นาม
ปสนฺนา  ภิกฺขูนํ  ทุลฺลภา  จ  มนาปา  จ  ตํ  ปฏิยาเทถาติ ฯ
อถโข  โกสมฺพิกา  อุปาสกา  ฆเร  ฆเร  กาโปติกํ  ปสนฺนํ
ปฏิยาเทตฺวา  ๔  อายสฺมนฺตํ  สาคตํ  ปิณฺฑาย  จรนฺตํ  ๕  ทิสฺวาน  อายสฺมนฺตํ
สาคตํ  เอตทโวจุํ  ปิวตุ  ภนฺเต  อยฺโย  สาคโต  กาโปติกํ  ปสนฺนํ
#  ๑  ม.  อยํ  ปาโฐ  นตฺถิ ฯ  ๒  ม.  ปธูปายิ ฯ  ๓  ม.  ปริยาทิยิตฺวา ฯ  ๔  อิโต  ปรํ
#  อทฺทสํสูติ  ปาเฐน  ภวิตพฺพํ ฯ  ๕  ม.  ยุ.  ปวิฏฺฐํ ฯ
