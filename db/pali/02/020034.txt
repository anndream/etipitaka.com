					  ฉฏฺฐสิกฺขาปทํ
	[๕๓]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  อายสฺมา
อุปนนฺโท  สกฺยปุตฺโต  ปฏฺโฐ  ๑  โหติ  ธมฺมึ  กถํ  กาตุํ ฯ  อถโข
อญฺญตโร  เสฏฺฐิปุตฺโต  เยนายสฺมา  อุปนนฺโท  สกฺยปุตฺโต  เตนุปสงฺกมิ
อุปสงฺกมิตฺวา  อายสฺมนฺตํ  อุปนนฺทํ  สกฺยปุตฺตํ  อภิวาเทตฺวา
เอกมนฺตํ  นิสีทิ ฯ  เอกมนฺตํ  นิสินฺนํ  โข  ตํ  เสฏฺฐิปุตฺตํ  อายสฺมา
อุปนนฺโท  สกฺยปุตฺโต  ธมฺมิยา  กถาย  สนฺทสฺเสสิ  สมาทเปสิ
สมุตฺเตเชสิ  สมฺปหํเสสิ ฯ  อถโข  โส  เสฏฺฐิปุตฺโต  อายสฺมตา
อุปนนฺเทน  สกฺยปุตฺเตน  ธมฺมิยา  กถาย  สนฺทสฺสิโต  สมาทปิโต
สมุตฺเตชิโต  สมฺปหํสิโต  อายสฺมนฺตํ  อุปนนฺทํ  สกฺยปุตฺตํ  เอตทโวจ
วเทยฺยาถ  ภนฺเต  เยน  อตฺโถ  ปฏิพลา  มยํ  อยยสฺส  ทาตุํ
ยทิทํ  จีวรปิณฺฑปาตเสนาสนคิลานปจฺจยเภสชฺชปริกฺขารนฺติ  ๒ ฯ  สเจ
เม  ตฺวํ  อาวุโส  ทาตุกาโมสิ  อิโต  เอกํ  สาฏกํ  เทหีติ ฯ  อมฺหากํ
โข  ภนฺเต  กุลปุตฺตานํ  กิสฺมึ  วิย  เอกสาฏกํ  คนฺตุํ  อาคเมถ  ๓
ภนฺเต  ยาว  ฆรํ  คจฺฉามิ  ฆรํ  คโต  อิโต  วา  เอกํ  สาฏกํ
#  ๑  ม.  ปฏฺโฏ ฯ  ๒  ยุ.  จีวร  ...  ปริกฺขารานนฺติ ฯ  ๓  ม.  ยุ.  อาคเมหิ ฯ
