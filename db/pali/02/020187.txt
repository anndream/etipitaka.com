	[๒๖๘]  อุปสมฺปนฺโน  อุปสมฺปนฺนสฺส  สุตฺวา  อุปสมฺปนฺนสฺส
เปสุญฺญํ  อุปสํหรติ  อิตฺถนฺนาโม  ตํ  มธุเมหิโกติ  ภณตีติ
อาปตฺติ  วาจาย  วาจาย  ปาจิตฺติยสฺส ฯ
	[๒๖๙]  อุปสมฺปนฺโน  อุปสมฺปนฺนสฺส  สุตฺวา  อุปสมฺปนฺนสฺส
เปสุญฺญํ  อุปสํหรติ  อิตฺถนฺนาโม  ตํ  อติทีโฆ  อติรสฺโส  อติกโณฺห
อจฺโจทาโตติ  ภณตีติ  อาปตฺติ  วาจาย  วาจาย  ปาจิตฺติยสฺส ฯ
	[๒๗๐]  อุปสมฺปนฺโน  อุปสมฺปนฺนสฺส  สุตฺวา  อุปสมฺปนฺนสฺส
เปสุญฺญํ  อุปสํหรติ  อิตฺถนฺนาโม  ตํ  นาติทีโฆ  นาติรสฺโส
นาติกโณฺห  นาจฺโจทาโตติ  ภณตีติ  อาปตฺติ  วาจาย  วาจาย
ปาจิตฺติยสฺส ฯ
	[๒๗๑]  อุปสมฺปนฺโน  อุปสมฺปนฺนสฺส  สุตฺวา  อุปสมฺปนฺนสฺส
เปสุญฺญํ  อุปสํหรติ  อิตฺถนฺนาโม  ตํ  ราคปริยุฏฺฐิโต
โทสปริยุฏฺฐิโต  โมหปริยุฏฺฐิโตติ  ภณตีติ  อาปตฺติ  วาจาย
วาจาย  ปาจิตฺติยสฺส ฯ
	[๒๗๒]  อุปสมฺปนฺโน  อุปสมฺปนฺนสฺส  สุตฺวา  อุปสมฺปนฺนสฺส
เปสุญฺญํ  อุปสํหรติ  อิตฺถนฺนาโม  ตํ  วีตราโค  วีตโทโส
วีตโมโหติ  ภณตีติ  อาปตฺติ  วาจาย  วาจาย  ปาจิตฺติยสฺส ฯ
	[๒๗๓]  อุปสมฺปนฺโน  อุปสมฺปนฺนสฺส  สุตฺวา  อุปสมฺปนฺนสฺส
เปสุญฺญํ  อุปสํหรติ  อิตฺถนฺนาโม  ตํ  ปาราชิกํ  อชฺฌาปนฺโน
สงฺฆาทิเสสํ  อชฺฌาปนฺโน  ถุลฺลจฺจยํ  อชฺฌาปนฺโน  ปาจิตฺติยํ
