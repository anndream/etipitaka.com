เสฏฺฐินา  สทฺธึ  ทฺวีหิ  สหสฺเสหิ  อพฺภุทํ  อกาสิ  มยฺหํ  พลิพทฺโท
สกฏสตํ  อติพทฺธํ  ปวฏฺเฏสฺสตีติ ฯ  อถโข  ภิกฺขเว  โส  พฺราหฺมโณ
สกฏสตํ  อติพนฺธิตฺวา  นนฺทิวิสาลํ  พลิพทฺทํ  ยุญฺชิตฺวา  เอตทโวจ
อญฺฉ  ภทฺร  วหสฺสุ  ภทฺราติ ฯ  อถโข  ภิกฺขเว  นนฺทิวิสาโล
พลิพทฺโท  สกฏสตํ  อติพทฺธํ  ปวฏฺเฏสิ ฯ
	[๑๘๔]  มนาปเมว  ภาเสยฺย  นามนาปํ  กุทาจนํ
	  มนาปํ  ภาสมานสฺส  ครุภารํ  อุทพฺพหิ
	  ธนญฺจ  นํ  อลพฺเภสิ  ๑  เตน  จตฺตมโน  อหูติ ฯ
	[๑๘๕]  ตทาปิ  เม  ภิกฺขเว  อมนาปา  ขขสนา  วมฺภนา  กิมงฺคํ
ปเนตรหิ  มนาปา  ภวิสฺสติ  ขขสนา  วมฺภนา  เนตํ  ภิกฺขเว
อปฺปสนฺนานํ  วา  ปสาทาย ฯเปฯ  เอวญฺจ  ปน  ภิกฺขเว  อิมํ  สิกฺขาปทํ
อุทฺทิเสยฺยาถ  โอมสวาเท  ปาจิตฺติยนฺติ ฯ
	[๑๘๖]  โอมสวาโท  นาม  ทสหิ  อากาเรหิ  โอมสติ  ชาติยาปิ
นาเมนปิ  โคตฺเตนปิ  กมฺเมนปิ  สิปฺเปนปิ  อาพาเธนปิ  ลิงฺเคนปิ
กิเลเสนปิ  อาปตฺติยาปิ  อกฺโกเสนปิ ฯ
	[๑๘๗]  ชาติ  นาม  เทฺว  ชาติโย  หีนา  จ  ชาติ  อุกฺกฏฺฐา
จ  ชาติ ฯ  หีนา  นาม  ชาติ  จณฺฑาลชาติ  เวณชาติ  เนสาทชาติ
รถการชาติ  ปุกฺกุสชาติ  เอสา  หีนา  นาม  ชาติ ฯ  อุกฺกฏฺฐา  นาม
ชาติ  ขตฺติยชาติ  พฺราหฺมณชาติ  เอสา  อุกฺกฏฺฐา  นาม  ชาติ ฯ
	[๑๘๘]  นามํ  นาม  เทฺว  นามานิ  หีนญฺจ  นามํ  อุกฺกฏฺฐญฺจ
#  ๑  ม.  อลาเภสิ ฯ
