ภิกฺขู  ฉมายํ  นิสีทิตฺวา  อาสเน  นิสินฺนสฺส  ธมฺมํ  เทเสนฺติ ฯเปฯ
น  ฉมายํ  ๑  นิสีทิตฺวา  อาสเน  นิสินฺนสฺส  อคิลานสฺส  ธมฺมํ
เทเสสฺสามีติ  สิกฺขา  กรณียา ฯ
	น  ฉมายํ  นิสีทิตฺวา  อาสเน  นิสินฺนสฺส  อคิลานสฺส  ธมฺโม
เทเสตพฺโพ ฯ  โย  อนาทริยํ  ปฏิจฺจ  ฉมายํ  นิสีทิตฺวา  อาสเน
นิสินสฺส  อคิลานสฺส  ธมฺมํ  เทเสติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๗๐]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  นีเจ  อาสเน  นิสีทิตฺวา  อุจฺเจ  อาสเน  นิสินฺนสฺส  ธมฺมํ
เทเสนฺติ ฯ  เย  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ
ขียนฺติ  วิปาเจนฺติ  กถํ  หิ  นาม  ฉพฺพคฺคิยา  ภิกฺขู  นีเจ  อาสเน
นิสีทิตฺวา  อุจฺเจ  อาสเน  นิสินฺนสฺส  ธมฺมํ  เทเสสฺสนฺตีติ ฯเปฯ
สจฺจํ  กิร  ตุเมฺห  ภิกฺขเว  นีเจ  อาสเน  นิสีทิตฺวา  อุจฺเจ  อาสเน
นิสินฺนสฺส  ธมฺมํ  เทเสถาติ ฯ  สจฺจํ  ภควาติ ฯ  วิครหิ  พุทฺโธ
ภควา  กถํ  หิ  นาม  ตุเมฺห  โมฆปุริสา  นีเจ  อาสเน  นิสีทิตฺวา
อุจฺเจ  อาสเน  นิสินฺนสฺส  ธมฺมํ  เทเสสฺสถ  เนตํ  โมฆปุริสา
อปฺปสนฺนานํ  วา  ปสาทาย  ปสนฺนานํ  วา  ภิยฺโยภาวาย ฯเปฯ
วิครหิตฺวา  ธมฺมึ  กถํ  กตฺวา  ภิกฺขู  อามนฺเตสิ ฯ
#  ๑  ยุ.  ฉมาย ฯ
