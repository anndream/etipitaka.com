	[๒๘๖]  ปทโส  นาม  ๑  ปทํ  อนุปทํ  อนฺวกฺขรํ  อนุพฺยญฺชนํ ฯ  ปทํ
นาม  เอกโต  ปฏฺฐเปตฺวา  เอกโต  โอสาเปนฺติ ฯ  อนุปทํ  นาม
ปาเฏกฺกํ  ปฏฺฐเปตฺวา  เอกโต  โอสาเปนฺติ ฯ  อนฺวกฺขรํ  นาม
รูปํ  อนิจฺจนฺติ  วุจฺจมาโน  รูติ  ๒  โอปาเตติ ฯ  อนุพฺยญฺชนํ  นาม
รูปํ  อนิจฺจนฺติ  วุจฺจมาโน  เวทนา  อนิจฺจาติ  สทฺทํ  นิจฺฉาเรติ ฯ
ยญฺจ  ปทํ  ยญฺจ  อนุปทํ  ยญฺจ  อนฺวกฺขรํ  ยญฺจ  อนุพฺยญฺชนํ
สพฺพเมตํ  ปทโส  ธมฺโม  ๓  นาม ฯ  ธมฺโม  นาม  พุทฺธภาสิโต
สาวกภาสิโต  อิสิภาสิโต  เทวตาภาสิโต  อตฺถุปสญฺหิโต  ธมฺมุปสญฺหิโต ฯ
วาเจยฺยาติ  ปเทน  วาเจติ  ปเท  ปเท  อาปตฺติ
ปาจิตฺติยสฺส ฯ  อกฺขราย  วาเจติ  อกฺขรกฺขราย  อาปตฺติ
ปาจิตฺติยสฺส ฯ
	[๒๘๗]  อนุปสมฺปนฺเน  อนุปสมฺปนฺนสญฺญี  ปทโส  ธมฺมํ  วาเจติ
อาปตฺติ  ปาจิตฺติยสฺส ฯ  อนุปสมฺปนฺเน  เวมติโก  ปทโส  ธมฺมํ
วาเจติ  อาปตฺติ  ปาจิตฺติยสฺส ฯ  อนุปสมฺปนฺเน  อุปสมฺปนฺนสญฺญี
ปทโส  ธมฺมํ  วาเจติ  อาปตฺติ  ปาจิตฺติยสฺส ฯ  อุปสมฺปนฺเน
อนุปสมฺปนฺนสญฺญี  อาปตฺติ  ทุกฺกฏสฺส ฯ  อุปสมฺปนฺเน  เวมติโก
อาปตฺติ  ทุกฺกฏสฺส ฯ  อุปสมฺปนฺเน  อุปสมฺปนฺนสญฺญี  อนาปตฺติ ฯ
	[๒๘๘]  อนาปตฺติ  เอกโต  อุทฺทิสาเปนฺโต  เอกโต  สชฺฌายํ
#  ๑  ยุ.  อิทํ  ปาฐทฺวยํ  น  ทิสฺสติ ฯ  ๒  ม.  รุนฺติ ฯ  ๓  อติเรกปาเฐน  ภวิตพฺพํ ฯ
#  ม.  อยํ  ปาโฐ  นตฺถิ ฯ
