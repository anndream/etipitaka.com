		  สตฺตมสิกฺขาปทํ
	[๖๕๘]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  อญฺญตโร  ภิกฺขุ
โกสเลสุ  ชนปเทสุ  สาวตฺถึ  คจฺฉนฺโต  อญฺญตเรน  คามทฺวาเรน
อติกฺกมติ ฯ  อญฺญตรา  อิตฺถี  สามิเกน  สห  ภณฺฑิตฺวา  คามโต
นิกฺขมิตฺวา  ตํ  ภิกฺขุํ  ปสฺสิตฺวา  เอตทโวจ  กหํ  ภนฺเต  อยฺโย
คมิสฺสตีติ ฯ  สาวตฺถึ  โข  อหํ  ภคินิ  คมิสฺสามีติ ฯ  อหํ  อยฺเยน
สทฺธึ  คมิสฺสามีติ ฯ  เอยฺยาสิ  ภคินีติ ฯ  อถโข  ตสฺสา  อิตฺถิยา
สามิโก  คามโต  นิกฺขมิตฺวา  มนุสฺเส  ปุจฺฉิ  อปยฺยา  เอวรูปํ  ๑
อิตฺถึ  ปสฺเสยฺยาถาติ ฯ  เอสยฺย  ๒  ปพฺพชิเตน  สห  คจฺฉตีติ ฯ  อถโข
โส  ปุริโส  อนุพนฺธิตฺวา  ตํ  ภิกฺขุํ  คเหตฺวา  อาโกเฏตฺวา  มุญฺจิ ฯ
อถโข  โส  ภิกฺขุ  อญฺญตรสฺมึ  รุกฺขมูเล  ปธูเปนฺโต  นิสีทิ ฯ
อถโข  สา  อิตฺถี  ตํ  ปุริสํ  เอตทโวจ  นายฺย  โส  ภิกฺขุ  มํ
นิปฺปาเทสิ  อปิจ  อหเมว  เตน  ภิกฺขุนา  สทฺธึ  คจฺฉามิ  อการโก
โส  ภิกฺขุ  คจฺฉ  นํ  ขมาเปหีติ ฯ  อถโข  โส  ปุริโส  ตํ  ภิกฺขุํ
ขมาเปสิ ฯ  อถโข  โส  ภิกฺขุ  สาวตฺถึ  คนฺตฺวา  ภิกฺขูนํ  เอตมตฺถํ
อาโรเจสิ ฯ  เย  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ
ขียนฺติ  วิปาเจนฺติ  กถํ  หิ  นาม  ภิกฺขุ  มาตุคาเมน  สทฺธึ  สํวิธาย
เอกทฺธานมคฺคํ  ปฏิปชฺชิสฺสตีติ ฯเปฯ  สจฺจํ  กิร  ตฺวํ  ภิกฺขุ
#  ๑  ม.  อปายฺโย  เอวรูปึ ฯ  ๒  ม.  เอสายฺโย ฯ  เอวมีทิเสสุ  ปเทสุ ฯ
