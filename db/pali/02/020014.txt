ปาสา  วา  น  วิชหิตพฺพํ ฯ  อปริกฺขิตฺตํ  โหติ  หตฺถปาสา  น
วิชหิตพฺพํ ฯ
	[๒๔]  เอกกุลสฺส  ธญฺญกรณํ  โหติ  ปริกฺขิตฺตญฺจ
อนฺโตธญฺญกรเณ  จีวรํ  นิกฺขิปิตฺวา  อนฺโตธญฺญกรเณ  วตฺถพฺพํ ฯ
อปริกฺขิตฺตํ  โหติ  หตฺถปาสา  น  วิชหิตพฺพํ ฯ  นานากุลสฺส
ธญฺญกรณํ  โหติ  ปริกฺขิตฺตญฺจ  อนฺโตธญฺญกรเณ  จีวรํ
นิกฺขิปิตฺวา  ทฺวารมูเล  วา  วตฺถพฺพํ  หตฺถปาสา  วา  น  วิชหิตพฺพํ ฯ
อปริกฺขิตฺตํ  โหติ  หตฺถปาสา  น  วิชหิตพฺพํ ฯ
	[๒๕]  เอกกุลสฺส  อาราโม  โหติ  ปริกฺขิตฺโต  จ  อนฺโตอาราเม
จีวรํ  นิกฺขิปิตฺวา  อนฺโตอาราเม  วตฺถพฺพํ ฯ  อปริกฺขิตฺโต  โหติ
หตฺถปาสา  น  วิชหิตพฺพํ ฯ  นานากุลสฺส  อาราโม  โหติ  ปริกฺขิตฺโต
จ  อนฺโตอาราเม  จีวรํ  นิกฺขิปิตฺวา  ทฺวารมูเล  วา  วตฺถพฺพํ
หตฺถปาสา  วา  น  วิชหิตพฺพํ ฯ  อปริกฺขิตฺโต  โหติ  หตฺถปาสา
น  วิชหิตพฺพํ ฯ
	[๒๖]  เอกกุลสฺส  วิหาโร  โหติ  ปริกฺขิตฺโต  จ  อนฺโตวิหาเร
จีวรํ  นิกฺขิปิตฺวา  อนฺโตวิหาเร  วตฺถพฺพํ ฯ  อปริกฺขิตฺโต  โหติ  ยสฺมึ
วิหาเร  จีวรํ  นิกฺขิตฺตํ  โหติ  ตสฺมึ  วิหาเร  วตฺถพฺพํ  หตฺถปาสา
วา  น  วิชหิตพฺพํ ฯ  นานากุลสฺส  วิหาโร  โหติ  ปริกฺขิตฺโต  จ
ยสฺมึ  วิหาเร  จีวรํ  นิกฺขิตฺตํ  โหติ  ตสฺมึ  วิหาเร  วตฺถพฺพํ
ทฺวารมูเล  วา  หตฺถปาสา  วา  น  วิชหิตพฺพํ ฯ  อปริกฺขิตฺโต
