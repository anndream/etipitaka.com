สุวิเลขิตญฺจ  สุวิตจฺฉิตญฺจ  กโรหีติ ฯ  เอเต  โข  เม  ภนฺเต  สุตฺตํ
ธารยิตฺวา  อทํสุ  อิมินา  สุตฺเตน  จีวรํ  วินาหีติ  น  ภนฺเต  สกฺกา
อายตํ  วา  วิตฺถตํ  วา  อปฺปิตํ  วา  กาตุํ  สกฺกา  จ  โข  ภนฺเต
สุวีตญฺจ  สุปฺปวายิตญฺจ  สุวิเลขิตญฺจ  สุวิตจฺฉิตญฺจ  กาตุนฺติ ฯ
อิงฺฆ  ตฺวํ  อาวุโส  อายตญฺจ  กโรหิ  วิตฺถตญฺจ  อปฺปิตญฺจ  น
เตน  สุตฺเตน  ปฏิพทฺธํ  ภวิสฺสตีติ ฯ  อถโข  โส  ตนฺตวาโย
ยถาอาภตํ  สุตฺตํ  ตนฺเต  อุปเนตฺวา  เยน  สา  อิตฺถี  เตนุปสงฺกมิ
อุปสงฺกมิตฺวา  ตํ  อิตฺถึ  เอตทโวจ  สุตฺเตน  อยฺเย  อตฺโถติ ฯ
นนุ  ตฺวํ  อยฺย  ๑  มยา  วุตฺโต  อิมินา  สุตฺเตน  จีวรํ  วินาหีติ ฯ
สจฺจาหํ  อยฺเย  ตยา  วุตฺโต  อิมินา  สุตฺเตน  จีวรํ  วินาหีติ  อปิจ
มํ  อยฺโย  อุปนนฺโท  เอวมาห  อิงฺฆ  ตฺวํ  อาวุโส  อายตญฺจ  กโรหิ
วิตฺถตญฺจ  อปฺปิตญฺจ  น  เตน  สุตฺเตน  ปฏิพทฺธํ  ภวิสฺสตีติ ฯ
อถโข  สา  อิตฺถี  ยตฺตกญฺเญว  สุตฺตํ  ปฐมํ  อทาสิ  ตตฺตกํ
ปจฺฉา  อทาสิ ฯ  อสฺโสสิ  โข  อายสฺมา  อุปนนฺโท  สกฺยปุตฺโต  โส
กิร  ปุริโส  ปวาสโต  อาคโตติ ฯ  อถโข  อายสฺมา  อุปนนฺโท  สกฺยปุตฺโต
เยน  ตสฺส  ปุริสสฺส  นิเวสนํ  เตนุปสงฺกมิ  อุปสงฺกมิตฺวา
ปญฺญตฺเต  อาสเน  นิสีทิ ฯ  อถโข  โส  ปุริโส  เยนายสฺมา
อุปนนฺโท  สกฺยปุตฺโต  เตนุปสงฺกมิ  อุปสงฺกมิตฺวา  อายสฺมนฺตํ
อุปนนฺทํ  สกฺยปุตฺตํ  อภิวาเทตฺวา  เอกมนฺตํ  นิสีทิ ฯ  เอกมนฺตํ
#  ๑  ม.  ยุ.  อยฺโย ฯ
