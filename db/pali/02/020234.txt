ปพฺเพ  สญฺชายนฺติ  เอตํ  ผฬุพีชํ  นาม ฯ  อคฺคพีชํ  นาม  อชฺชุกํ
ผณิชฺชกํ  หิริเวรํ  ยานิ  วา  ปนญฺญานิปิ  อตฺถิ  อคฺเค  ชายนฺติ
อคฺเค  สญฺชายนฺติ  เอตํ  อคฺคพีชํ  นาม ฯ  พีชพีชํ  นาม  ปุพฺพณฺณํ
อปรณฺณํ  ยานิ  วา  ปนญฺญานิปิ  อตฺถิ  พีเช  ชายนฺติ  พีเช
สญฺชายนฺติ  เอตํ  พีชพีชํ  นาม  ปญฺจมํ ฯ
	[๓๕๖]  พีเช  พีชสญฺญี  ฉินฺทติ  วา  เฉทาเปติ  วา  ภินฺทติ  วา
เภทาเปติ  วา  ปจติ  วา  ปจาเปติ  วา  อาปตฺติ  ปาจิตฺติยสฺส ฯ
พีเช  เวมติโก  ฉินฺทติ  วา  เฉทาเปติ  วา  ภินฺทติ  วา  เภทาเปติ
วา  ปจติ  วา  ปจาเปติ  วา  อาปตฺติ  ทุกฺกฏสฺส ฯ  พีเช  อพีชสญฺญี
ฉินฺทติ  วา  เฉทาเปติ  วา  ภินฺทติ  วา  เภทาเปติ  วา
ปจติ  วา  ปจาเปติ  วา  อนาปตฺติ ฯ  อพีเช  พีชสญฺญี  อาปตฺติ
ทุกฺกฏสฺส ฯ  อพีเช  เวมติโก  อาปตฺติ  ทุกฺกฏสฺส ฯ  อพีเช
อพีชสญฺญี  อนาปตฺติ ฯ
	[๓๕๗]  อนาปตฺติ  อิมํ  ชาน  อิมํ  เทหิ  อิมํ  อาหร  อิมินา
อตฺโถ  อิมํ  กปฺปิยํ  กโรหีติ  ภณติ  อสญฺจิจฺจ  อสติยา
อชานนฺตสฺส  อุมฺมตฺตกสฺส  อาทิกมฺมิกสฺสาติ ฯ
		  ปฐมสิกฺขาปทํ  นิฏฺฐิตํ ฯ
		  _____________
