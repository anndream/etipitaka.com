โคจริยานํ ฯ  อนาทา  เจ  ภิกฺขุ  เทฺว  ภาเค  สุทฺธกาฬกานํ
เอฬกโลมานํ  ตติยํ  โอทาตานํ  จตุตฺถํ  โคจริยานํ  นวํ  สนฺถตํ
การาเปยฺย  นิสฺสคฺคิยํ  ปาจิตฺติยนฺติ ฯ
	[๘๓]  นวํ  นาม  กรณํ  อุปาทาย  วุจฺจติ ฯ  สนฺถตํ  นาม
สนฺถริตฺวา  กตํ  โหติ  อวายิมํ ฯ  การยมาเนนาติ  กโรนฺโต  วา
การาเปนฺโต  วา ฯ  เทฺว  ภาคา  สุทฺธกาฬกานํ  เอฬกโลมานํ
อาทาตพฺพาติ  ธารยิตฺวา  เทฺว  ตุลา  สุทฺธกาฬกานํ  เอฬกโลมานํ  ๑
อาทาตพฺพา ฯ  ตติยํ  โอทาตานนฺติ  ตุลํ  โอทาตานํ ฯ  จตุตฺถํ
โคจริยานนฺติ  ตุลํ  โคจริยานํ ฯ  อนาทา  เจ  ภิกฺขุ  เทฺว  ภาเค
สุทฺธกาฬกานํ  เอฬกโลมานํ  ตติยํ  โอทาตานํ  จตุตฺถํ  โคจริยานนฺติ
อนาทิยิตฺวา  [๒]  ตุลํ  โอทาตานํ  ตุลํ  โคจริยานํ  นวํ  สนฺถตํ  กโรติ
วา  การาเปติ  วา  ปโยเค  ทุกฺกฏํ  ปฏิลาเภน  นิสฺสคฺคิยํ  โหติ
นิสฺสชฺชิตพฺพํ  สงฺฆสฺส  วา  คณสฺส  วา  ปุคฺคลสฺส  วา ฯ  เอวญฺจ
ปน  ภิกฺขเว  นิสฺสชฺชิตพฺพํ ฯเปฯ  อิทํ  เม  ภนฺเต  สนฺถตํ
อนาทิยิตฺวา  [๒]  ตุลํ  โอทาตานํ  ตุลํ  โคจริยานํ  การาปิตํ  นิสฺสคฺคิยํ
อิมาหํ  สงฺฆสฺส  นิสฺสชฺชามีติ ฯเปฯ  ทเทยฺยาติ ฯเปฯ
ทเทยฺยุนฺติ ฯเปฯ  อายสฺมโต  ทมฺมีติ ฯ
	[๘๔]  อตฺตนา  วิปฺปกตํ  อตฺตนา  ปริโยสาเปติ  นิสฺสคฺคิยํ
ปาจิตฺติยํ ฯ  อตฺตนา  วิปฺปกตํ  ปเรหิ  ปริโยสาเปติ  นิสฺสคฺคิยํ
ปาจิตฺติยํ ฯ  ปเรหิ  วิปฺปกตํ  อตฺตนา  ปริโยสาเปติ  นิสฺสคฺคิยํ
#  ๑  ม.  ยุ.  อิทํ  ปาฐทฺวยํ  นตฺถิ ฯ  ๒  ม.  เทฺว  ตุเล  สุทฺธกาฬกานํ  เอฬกโลมานํ ฯ
