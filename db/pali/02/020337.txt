		  อฏฺฐมสิกฺขาปทํ
	[๕๑๒]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  อายสฺมโต
อานนฺทสฺส  อุปชฺฌาโย  อายสฺมา  เวฬฏฺฐสีโส  ๑  อรญฺเญ  วิหรติ ฯ
โส  ปิณฺฑาย  จริตฺวา  พหุํ  ปิณฺฑปาตํ  ลภิตฺวา  ๑  สุกฺขํ  กูรํ  อารามํ
หริตฺวา  สุกฺขาเปตฺวา  นิกฺขิปติ  ยทา  อาหาเรน  อตฺโถ  โหติ
ตทา  อุทเกน  เตเมตฺวา  ภุญฺชติ  จิเรน  คามํ  ปิณฺฑาย  ปวิสติ ฯ
ภิกฺขู  อายสฺมนฺตํ  เวฬฏฺฐสีสํ  เอตทโวจุํ  กิสฺส  ตฺวํ  อาวุโส
จิเรน  คามํ  ปิณฺฑาย  ปวิสสีติ ฯ  อถโข  อายสฺมา  เวฬฏฺฐสีโส
ภิกฺขูนํ  เอตมตฺถํ  อาโรเจสิ ฯ  กึ  ปน  ตฺวํ  อาวุโส  สนฺนิธิการกํ
โภชนํ  ภุญฺชสีติ ฯ  เอวมาวุโสติ ฯ  เย  เต  ภิกฺขู  อปฺปิจฺฉา ฯเปฯ  เต
อุชฺฌายนฺติ  ขียนฺติ  วิปาเจนฺติ  กถํ  หิ  นาม  อายสฺมา  เวฬฏฺฐสีโส
สนฺนิธิการกํ  โภชนํ  ภุญฺชิสฺสตีติ ฯเปฯ  สจฺจํ  กิร  ตฺวํ  เวฬฏฺฐสีส
สนฺนิธิการกํ  โภชนํ  ภุญฺชสีติ ฯ  สจฺจํ  ภควาติ ฯ  วิครหิ  พุทฺโธ
ภควา  กถํ  หิ  นาม  ตฺวํ  เวฬฏฺฐสีส  สนฺนิธิการกํ  โภชนํ
ภุญฺชิสฺสสิ  เนตํ  เวฬฏฺฐสีส  อปฺปสนฺนานํ  วา  ปสาทาย  ปสนฺนานํ
วา  ภิยฺโยภาวาย ฯเปฯ  เอวญฺจ  ปน  ภิกฺขเว  อิมํ  สิกฺขาปทํ
อุทฺทิเสยฺยาถ  โย  ปน  ภิกฺขุ  สนฺนิธิการกํ  ขาทนียํ  วา  โภชนียํ
#  ๑  ม.  ยุ.  เพลฏฺฐสีโส ฯ  เอวมุปริปิ ฯ  ๒  ม.  อิทํ  ปาฐตฺตยํ  นตฺถิ ฯ
