		  ทุติยสิกฺขาปทํ
	[๑๐]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  ภิกฺขู  ภิกฺขูนํ
หตฺเถ  จีวรํ  นิกฺขิปิตฺวา  สนฺตรุตฺตเรน  ชนปทจาริกํ  ปกฺกมนฺติ ฯ
ตานิ  จีวรานิ  จิรํ  ๑  นิกฺขิตฺตานิ  กณฺณกิตานิ  โหนฺติ ฯ  ตานิ  จีวรานิ  ๒
ภิกฺขู  โอตาเปนฺติ ฯ  อทฺทสา  โข  อายสฺมา  อานนฺโท  เสนาสนจาริกํ
อาหิณฺฑนฺโต  เต  ภิกฺขู  ตานิ  จีวรานิ  โอตาเปนฺเต  ทิสฺวาน
เยน  เต  ภิกฺขู  เตนุปสงฺกมิ  อุปสงฺกมิตฺวา  เต  ภิกฺขู  เอตทโวจ
กสฺสิมานิ  อาวุโส  จีวรานิ  กณฺณกิตานีติ ฯ  อถโข  เต  ภิกฺขู
อายสฺมโต  อานนฺทสฺส  เอตมตฺถํ  อาโรเจสุํ ฯ  อายสฺมา  อานนฺโท
อุชฺฌายติ  ขียติ  วิปาเจติ  กถํ  หิ  นาม  ภิกฺขู  ภิกฺขูนํ  หตฺเถ
จีวรํ  นิกฺขิปิตฺวา  สนฺตรุตฺตเรน  ชนปทจาริกํ  ปกฺกมิสฺสนฺตีติ ฯ  อถโข
อายสฺมา  อานนฺโท  [๓]  ภควโต  เอตมตฺถํ  อาโรเจสิ ฯ  อถโข  ภควา
เต  ภิกฺขู  ปฏิปุจฺฉิ  สจฺจํ  กิร  ภิกฺขเว  ภิกฺขู  ภิกฺขูนํ  หตฺเถ  จีวรํ
นิกฺขิปิตฺวา  สนฺตรุตฺตเรน  ชนปทจาริกํ  ปกฺกมนฺตีติ ฯ  สจฺจํ  ภควาติ ฯ
วิครหิ  พุทฺโธ  ภควา  กถํ  หิ  นาม  เต  ภิกฺขเว  โมฆปุริสา
ภิกฺขูนํ  หตฺเถ  จีวรํ  นิกฺขิปิตฺวา  สนฺตรุตฺตเรน  ชนปทจาริกํ
#  ๑  โป.  จีวรวํเส ฯ  ๒  ม.  ยุ.  อยํ  ปาโฐ  นตฺถิ ฯ  ๓  ม.  เต  ภิกฺขู
#  อเนกปริยาเยน  วิครหิตฺวา ฯ  เอวมีทิเสสุ  ฐาเนสุ ฯ
