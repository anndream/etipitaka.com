ขียนธมฺมํ  อาปชฺชิสฺสถ  เนตํ  โมฆปุริสา  อปฺปสนฺนานํ  วา  ปสาทาย
ปสนฺนานํ  วา  ภิยฺโยภาวาย ฯเปฯ  เอวญฺจ  ปน  ภิกฺขเว  อิมํ
สิกฺขาปทํ  อุทฺทิเสยฺยาถ  โย  ปน  ภิกฺขุ  ธมฺมิกานํ  กมฺมานํ  ฉนฺทํ
ทตฺวา  ปจฺฉา  ขียนธมฺมํ  อาปชฺเชยฺย  ปาจิตฺติยนฺติ ฯ
	[๗๑๖]  โย  ปนาติ  โย  ยาทิโส ฯเปฯ  ภิกฺขูติ ฯเปฯ  อยํ
อิมสฺมึ  อตฺเถ  อธิปฺเปโต  ภิกฺขูติ ฯ  ธมฺมิกํ  นาม  กมฺมํ  อปโลกนกมฺมํ
ญตฺติกมฺมํ  ญตฺติทุติยกมฺมํ  ญตฺติจตุตฺถกมฺมํ  ธมฺเมน  วินเยน
สตฺถุ  สาสเนน  กตํ  เอตํ  ธมฺมิกํ  นาม  กมฺมํ ฯ  ฉนฺทํ  ทตฺวา
ขียติ  อาปตฺติ  ปาจิตฺติยสฺส ฯ
	[๗๑๗]  ธมฺมกมฺเม  ธมฺมกมฺมสญฺญี  ฉนฺทํ  ทตฺวา  ขียติ
อาปตฺติ  ปาจิตฺติยสฺส ฯ  ธมฺมกมฺเม  เวมติโก  ฉนฺทํ  ทตฺวา  ขียติ
อาปตฺติ  ทุกฺกฏสฺส ฯ  ธมฺมกมฺเม  อธมฺมกมฺมสญฺญี  ฉนฺทํ  ทตฺวา
ขียติ  อนาปตฺติ ฯ  อธมฺมกมฺเม  ธมฺมกมฺมสญฺญี  อาปตฺติ
ทุกฺกฏสฺส ฯ  อธมฺมกมฺเม  เวมติโก  อาปตฺติ  ทุกฺกฏสฺส ฯ
อธมฺมกมฺเม  อธมฺมกมฺมสญฺญี  อนาปตฺติ ฯ
	[๗๑๘]  อนาปตฺติ  อธมฺเมน  วา  วคฺเคน  วา  น  กมฺมารหสฺส
วา  กมฺมํ  กตนฺติ  ชานนฺโต  ขียติ  อุมฺมตฺตกสฺส  อาทิกมฺมิกสฺสาติ ฯ
		  นวมสิกฺขาปทํ  นิฏฺฐิตํ ฯ
		  _____________
