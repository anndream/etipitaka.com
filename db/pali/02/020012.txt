วา  น  วิชหิตพฺพํ ฯ
	[๑๖]  เอกกุลสฺส  อุทฺโทสิโต  โหติ  ปริกฺขิตฺโต  จ  นานาคพฺภา
นานาโอวรกา  อนฺโตอุทฺโทสิเต  จีวรํ  นิกฺขิปิตฺวา  อนฺโตอุทฺโทสิเต
วตฺถพฺพํ ฯ  อปริกฺขิตฺโต  โหติ  ยสฺมึ  คพฺเภ  จีวรํ  นิกฺขิตฺตํ  โหติ
ตสฺมึ  คพฺเภ  วตฺถพฺพํ  หตฺถปาสา  วา  น  วิชหิตพฺพํ ฯ  นานากุลสฺส
อุทฺโทสิโต  โหติ  ปริกฺขิตฺโต  จ  นานาคพฺภา  นานาโอวรกา
ยสฺมึ  คพฺเภ  จีวรํ  นิกฺขิตฺตํ  โหติ  ตสฺมึ  คพฺเภ  วตฺถพฺพํ  ทฺวารมูเล
วา  หตฺถปาสา  วา  น  วิชหิตพฺพํ ฯ  อปริกฺขิตฺโต  โหติ  ยสฺมึ
คพฺเภ  จีวรํ  นิกฺขิตฺตํ  โหติ  ตสฺมึ  คพฺเภ  วตฺถพฺพํ  หตฺถปาสา
วา  น  วิชหิตพฺพํ ฯ
	[๑๗]  เอกกุลสฺส  อฏฺโฏ  โหติ  อนฺโตอฏฺเฏ  จีวรํ  นิกฺขิปิตฺวา
อนฺโตอฏฺเฏ  วตฺถพฺพํ ฯ  นานากุลสฺส  อฏฺโฏ  โหติ  นานาคพฺภา
นานาโอวรกา  ยสฺมึ  คพฺเภ  จีวรํ  นิกฺขิตฺตํ  โหติ  ตสฺมึ  คพฺเภ
วตฺถพฺพํ  ทฺวารมูเล  วา  หตฺถปาสา  วา  น  วิชหิตพฺพํ ฯ
	[๑๘]  เอกกุลสฺส  มาโล  โหติ  อนฺโตมาเล  จีวรํ  นิกฺขิปิตฺวา
อนฺโตมาเล  วตฺถพฺพํ ฯ  นานากุลสฺส  มาโล  โหติ  นานาคพฺภา
นานาโอวรกา  ยสฺมึ  คพฺเภ  จีวรํ  นิกฺขิตฺตํ  โหติ  ตสฺมึ  คพฺเภ
วตฺถพฺพํ  ทฺวารมูเล  วา  หตฺถปาสา  วา  น  วิชหิตพฺพํ ฯ
	[๑๙]  เอกกุลสฺส  ปาสาโท  โหติ  อนฺโตปาสาเท  จีวรํ
นิกฺขิปิตฺวา  อนฺโตปาสาเท  วตฺถพฺพํ ฯ  นานากุลสฺส  ปาสาโท  โหติ
