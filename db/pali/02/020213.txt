ปฐมํ  ฌานํ  สจฺฉิกตํ  มยาติ  ภณนฺตสฺส  อาปตฺติ  ปาจิตฺติยสฺส ฯ
	[๓๑๐]  อาโรเจยฺยาติ  อนุปสมฺปนฺนสฺส  ทุติยํ  ฌานํ  ตติยํ
ฌานํ  จตุตฺถํ  ฌานํ  สมาปชฺชึ  สมาปชฺชามิ  สมาปนฺโน  จตุตฺถสฺส
ฌานสฺส  ลาภิมฺหิ  วสิมฺหิ  จตุตฺถํ  ฌานํ  สจฺฉิกตํ  มยาติ  ภณนฺตสฺส
อาปตฺติ  ปาจิตฺติยสฺส ฯ
	[๓๑๑]  อาโรเจยฺยาติ  อนุปสมฺปนฺนสฺส  สุญฺญตํ  วิโมกฺขํ
อนิมิตฺตํ  วิโมกฺขํ  อปฺปณิหิตํ  วิโมกฺขํ  สุญฺญตํ  สมาธึ  อนิมิตฺตํ
สมาธึ  อปฺปณิหิตํ  สมาธึ  สมาปชฺชึ  สมาปชฺชามิ  สมาปนฺโน
อปฺปณิหิตสฺส  สมาธิสฺส  ลาภิมฺหิ  วสิมฺหิ  อปฺปณิหิโต  สมาธิ
สจฺฉิกโต  มยาติ  ภณนฺตสฺส  อาปตฺติ  ปาจิตฺติยสฺส ฯ
	[๓๑๒]  อาโรเจยฺยาติ  อนุปสมฺปนฺนสฺส  สุญฺญตํ  สมาปตฺตึ
อนิมิตฺตํ  สมาปตฺตึ  อปฺปณิหิตํ  สมาปตฺตึ  สมาปชฺชึ  สมาปชฺชามิ
สมาปนฺโน  อปฺปณิหิตาย  สมาปตฺติยา  ลาภิมฺหิ  วสิมฺหิ  อปฺปณิหิตา
สมาปตฺติ  สจฺฉิกตา  มยาติ  ภณนฺตสฺส  อาปตฺติ  ปาจิตฺติยสฺส ฯ
	[๓๑๓]  อาโรเจยฺยาติ  อนุปสมฺปนฺนสฺส  ติสฺโส  วิชฺชา  สมาปชฺชึ
สมาปชฺชามิ  สมาปนฺโน  ติสฺสนฺนํ  วิชฺชานํ  ลาภิมฺหิ  วสิมฺหิ
ติสฺโส  วิชฺชา  สจฺฉิกตา  มยาติ  ภณนฺตสฺส  อาปตฺติ  ปาจิตฺติยสฺส ฯ
	[๓๑๔]  อาโรเจยฺยาติ  อนุปสมฺปนฺนสฺส  จตฺตาโร  สติปฏฺฐาเน
จตฺตาโร  สมฺมปฺปธาเน  จตฺตาโร  อิทฺธิปาเท  สมาปชฺชึ  สมาปชฺชามิ
สมาปนฺโน  จตุนฺนํ  อิทฺธิปาทานํ  ลาภิมฺหิ  วสิมฺหิ  จตฺตาโร
