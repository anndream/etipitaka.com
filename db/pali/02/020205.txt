อุปาสิกานํ  อุชฺฌายนฺตีนํ  ขียนฺตีนํ  วิปาเจนฺตีนํ ฯ  อถโข  เต
ภิกฺขู  ภควโต  เอตมตฺถํ  อาโรเจสุํ ฯ  อถโข  ภควา  เอตสฺมึ
นิทาเน  เอตสฺมึ  ปกรเณ  ธมฺมึ  กถํ  กตฺวา  ภิกฺขู  อามนฺเตสิ
อนุชานามิ  ภิกฺขเว  มาตุคามสฺส  ฉปฺปญฺจวาจาหิ  ธมฺมํ  เทเสตุํ
เอวญฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ  โย  ปน  ภิกฺขุ
มาตุคามสฺส  อุตฺตริฉปฺปญฺจวาจาหิ  ธมฺมํ  เทเสยฺย  ปาจิตฺติยนฺติ ฯ
เอวญฺจิทํ  ภควตา  ภิกฺขูนํ  สิกฺขาปทํ  ปญฺญตฺตํ  โหติ ฯ
	[๓๐๐]  เตน  โข  ปน  สมเยน  ฉพฺพคฺคิยา  ภิกฺขู  ภควตา
อนุญฺญาตํ  มาตุคามสฺส  ฉปฺปญฺจวาจาหิ  ธมฺมํ  เทเสตุนฺติ ฯ  เต
อวิญฺญญ  ปุริสวิคฺคหํ  อุปนิสีทาเปตฺวา  มาตุคามสฺส  อุตฺตริฉปฺปญฺจวาจาหิ
ธมฺมํ  เทเสนฺติ ฯ  เย  เต  ภิกฺขู  อปฺปิจฺฉา ฯเปฯ  เต
อุชฺฌายนฺติ  ขียนฺติ  วิปาเจนฺติ  กถํ  หิ  นาม  ฉพฺพคฺคิยา  ภิกฺขู
อวิญฺญญ  ปุริสวิคฺคหํ  อุปนิสีทาเปตฺวา  มาตุคามสฺส  อุตฺตริฉปฺปญฺจวาจาหิ
ธมฺมํ  เทเสสฺสนฺตีติ ฯ  อถโข  เต  ภิกฺขู  ภควโต  เอตมตฺถํ
อาโรเจสุํ ฯเปฯ  สจฺจํ  กิร  ตุเมฺห  ภิกฺขเว  อวิญฺญญ  ปุริสวิคฺคหํ
อุปนิสีทาเปตฺวา  มาตุคามสฺส  อุตฺตริฉปฺปญฺจวาจาหิ  ธมฺมํ  เทเสถาติ ฯ
สจฺจํ  ภควาติ ฯ  วิครหิ  พุทฺโธ  ภควา  กถํ  หิ  นาม  ตุเมฺห
โมฆปุริสา  อวิญฺญญ  ปุริสวิคฺคหํ  อุปนิสีทาเปตฺวา  มาตุคามสฺส
อุตฺตริฉปฺปญฺจวาจาหิ  ธมฺมํ  เทเสสฺสถ  เนตํ  โมฆปุริสา  อปฺปสนฺนานํ
วา  ปสาทาย ฯเปฯ  เอวญฺจ  ปน  ภิกฺขเว  อิมํ  สิกฺขาปทํ
