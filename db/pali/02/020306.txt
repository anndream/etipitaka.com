ภุญฺชิสฺสนฺตีติ ฯเปฯ  สจฺจํ  กิร  ตุเมฺห  ภิกฺขเว  อนุวสิตฺวา
อนุวสิตฺวา  อาวสถปิณฺฑํ  ภุญฺชถาติ ฯ  สจฺจํ  ภควาติ ฯ  วิครหิ
พุทฺโธ  ภควา  กถํ  หิ  นาม  ตุเมฺห  โมฆปุริสา  อนุวสิตฺวา
อนุวสิตฺวา  อาวสถปิณฺฑํ  ภุญฺชิสฺสถ  เนตํ  โมฆปุริสา  อปฺปสนฺนานํ
วา  ปสาทาย  ปสนฺนานํ  วา  ภิยฺโยภาวาย ฯเปฯ  เอวญฺจ  ปน
ภิกฺขเว  อิมํ  สิกฺขาปทํ  อุทฺทิเสยฺยาถ  เอโก  อาวสถปิณฺโฑแ
ภุญฺชิตพฺโพ  ตโต  เจ  อุตฺตรึ  ๑  ภุญฺเชยฺย  ปาจิตฺติยนฺติ ฯ
เอวญฺจิทํ  ภควตา  ภิกฺขูนํ  สิกฺขาปทํ  ปญฺญตฺตํ  โหติ ฯ
	[๔๗๑]  เตน  โข  ปน  สมเยน  อายสฺมา  สารีปุตฺโต  โกสเลสุ
ชนปเทสุ  ๒  สาวตฺถึ  คจฺฉนฺโต  เยน  อญฺญตโร  อาวสโถ
เตนุปสงฺกมิ ฯ  มนุสฺสา  จิรสฺสาปิ  ๓  เถโร  อาคโตติ  สกฺกจฺจํ  ปริวิสึสุ ฯ
อถโข  อายสฺมโต  สารีปุตฺตสฺส  ภุตฺตาวิสฺส  ขโร  อาพาโธ  อุปฺปชฺชิ ฯ
นาสกฺขิ  ตมฺหา  อาวสถา  ปกฺกมิตุํ ฯ  อถโข  เต  มนุสฺสา  ทุติยมฺปิ
ทิวสํ  อายสฺมนฺตํ  สารีปุตฺตํ  เอตทโวจุํ  ภุญฺชถ  ภนฺเตติ ฯ  อถโข
อายสฺมา  สารีปุตฺโต  ภควตา  ปฏิกฺขิตฺตํ  อนุวสิตฺวา  อนุวสิตฺวา
อาวสถปิณฺฑํ  ภุญฺชิตุนฺติ  กุกฺกุจฺจายนฺโต  น  ปฏิคฺคเหสิ  ฉินฺนภตฺโต
อโหสิ ฯ  อถโข  อายสฺมา  สารีปุตฺโต  สาวตฺถึ  คนฺตฺวา  ภิกฺขูนํ
เอตมตฺถํ  อาโรเจสิ ฯ  ภิกฺขู  ภควโต  เอตมตฺถํ  อาโรเจสุํ ฯ  อถโข
ภควา  เอตสฺมึ  นิทาเน  เอตสฺมึ  ปกรเณ  ธมฺมึ  กถํ  กตฺวา  ภิกฺขู
#  ๑  ม.  ยุ.  อุตฺตริ ฯ  ๒  ม.  ชนปเท ฯ  ๓  ม.  จิรสฺสมฺปิ ฯ  เอวมุปริปิ ฯ
