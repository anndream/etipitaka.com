	[๗๒๐]  โย  ปนาติ  โย  ยาทิโส ฯเปฯ  ภิกฺขูติ ฯเปฯ
อยํ  อิมสฺมึ  อตฺเถ  อธิปฺเปโต  ภิกฺขูติ ฯ  สงฺเฆ  วินิจฺฉยกถา
นาม  วตฺถุ  วา  อาโรจิตํ  โหติ  อวินิจฺฉิตํ  ญตฺติ  วา  ฐปิตา
โหติ  กมฺมวาจา  วา  วิปฺปกตา  โหติ ฯ  ฉนฺทํ  อทตฺวา
อุฏฺฐายาสนา  ปกฺกเมยฺยาติ  กถํ  อิทํ  กมฺมํ  กุปฺปํ  อสฺส  วคฺคํ
อสฺส  น  กเรยฺยาติ  คจฺฉติ  อาปตฺติ  ทุกฺกฏสฺส ฯ  ปริสายฐ
หตฺถปาสํ  วิชหนฺตสฺส  อาปตฺติ  ทุกฺกฏสฺส ฯ  วิชหิเต  อาปตฺติ
ปาจิตฺติยสฺส ฯ
	[๗๒๑]  ธมฺมกมฺเม  ธมฺมกมฺมสญฺญี  ฉนฺทํ  อทตฺวา
อุฏฺฐายาสนา  ปกฺกมติ  อาปตฺติ  ปาจิตฺติยสฺส ฯ  ธมฺมกมฺเม  เวมติโก
ฉนฺทํ  อทตฺวา  อุฏฺฐายาสนา  ปกฺกมติ  อาปตฺติ  ทุกฺกฏสฺส ฯ
ธมฺมกมฺเม  อธมฺมกมฺมสญฺญี  ฉนฺทํ  อทตฺวา  อุฏฺฐายาสนา  ปกฺกมติ
อนาปตฺติ ฯ  อธมฺมกมฺเม  ธมฺมกมฺมสญฺญี  อาปตฺติ  ทุกฺกฏสฺส ฯ
อธมฺมกมฺเม  เวมติโก  อาปตฺติ  ทุกฺกฏสฺส ฯ  อธมฺมกมฺเม
อธมฺมกมฺมสญฺญี  อนาปตฺติ ฯ
	[๗๒๒]  อนาปตฺติ  สงฺฆสฺส  ภณฺฑนํ  วา  กลโห  วา  วิคฺคโห
วา  วิวาโท  วา  ภวิสฺสตีติ  คจฺฉติ  สงฺฆเภโท  วา  สงฺฆราชิ
วา  ภวิสฺสตีติ  คจฺฉติ  อธมฺเมน  วา  วคฺเคน  วา  น  กมฺมารหสฺส
วา  กมฺมํ  กริสฺสตีติ  คจฺฉติ  คิลาโน  คจฺฉติ  คิลานสฺส  กรณีเยน
คจฺฉติ  อุจฺจาเรน  วา  ปสฺสาเวน  วา  ปีฬิโต  คจฺฉติ  น
