ธาเรถาติ ฯ  สจฺจํ  ภควาติ ฯ  วิครหิ  พุทฺโธ  ภควา  อนนุจฺฉวิกํ
โมฆปุริสา  อนนุโลมิกํ  อปฺปฏิรูปํ  อสฺสามณกํ  อกปฺปิยํ  อกรณียํ
กถํ  หิ  นาม  ตุเมฺห  โมฆปุริสา  อติเรกจีวรํ  ธาเรสฺสถ  เนตํ
โมฆปุริสา  อปฺปสนฺนานํ  วา  ปสาทาย  ปสนฺนานํ  วา  ภิยฺโยภาวาย
ฯเปฯ  เอวญฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ  โย  ปน
ภิกฺขุ  อติเรกจีวรํ  ธาเรยฺย  นิสฺสคฺคิยํ  ปาจิตฺติยนฺติ ฯ  เอวญฺจิทํ
ภควตา  ภิกฺขูนํ  สิกฺขาปทํ  ปญฺญตฺตํ  โหติ ฯ
	[๒]  เตน  โข  ปน  สมเยน  อายสฺมโต  อานนฺทสฺส  อติเรกจีวรํ
อุปฺปนฺนํ  โหติ ฯ  อายสฺมา  จ  อานนฺโท  ตํ  จีวรํ  อายสฺมโต
สารีปุตฺตสฺส  ทาตุกาโม  โหติ ฯ  อายสฺมา  จ  สารีปุตฺโต  สาเกเต
วิหรติ ฯ  อถโข  อายสฺมโต  อานนฺทสฺส  เอตทโหสิ  ภควตา
สิกฺขาปทํ  ปญฺญตฺตํ  น  อติเรกจีวรํ  ธาเรตพฺพนฺติ  อิทญฺจ  เม
อติเรกจีวรํ  อุปฺปนฺนํ  อหญฺจิมํ  จีวรํ  อายสฺมโต  สารีปุตฺตสฺส
ทาตุกาโม  ๑  อายสฺมา  จ  สารีปุตฺโต  สาเกเต  วิหรติ  กถํ  นุ
โข  มยา  ปฏิปชฺชิตพฺพนฺติ ฯ  อถโข  อายสฺมา  อานนฺโท  ภควโต
เอตมตฺถํ  อาโรเจสิ ฯ  กีวจิรํ  ปนานนฺท  สารีปุตฺโต  อาคจฺฉิสฺสตีติ ฯ
นวมํ  วา  ภควา  ทิวสํ  ทสมํ  วาติ ฯ  อถโข  ภควา  เอตสฺมึ
นิทาเน  เอตสฺมึ  ปกรเณ  ๒  ธมฺมึ  กถํ  กตฺวา  ภิกฺขู  อามนฺเตสิ
อนุชานามิ  ภิกฺขเว  ทสาหปรมํ  อติเรกจีวรํ  ธาเรตุํ  เอวญฺจ  ปน
ภิกฺขเว  อิมํ  สิกฺขาปทํ  อุทฺทิเสยฺยาถ  นิฏฺฐิตจีวรสฺมึ  ภิกฺขุนา
#  ๑  โป.  ทาตุกาโมมฺหิ ฯ  ๒  โป.  ...  ภิกฺขุสงฺฆํ  สนฺนิปาเตตฺวา  ภิกฺขูนํ  ตทนุจฺฉวิกํ
#  ตทนุโลมิกํ  ธมฺมิกถํ ฯ
