		  จตุตฺถสิกฺขาปทํ
	[๖๔๔]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  อายสฺมา
อุปนนฺโท  สกฺยปุตฺโต  สญฺเจตนิกํ  สุกฺกวิสฏฺฐึ  อาปตฺตึ  อาปชฺชิตฺวา
ภาตุโน  สทฺธิวิหาริกสฺส  ภิกฺขุโน  อาโรเจสิ  อหํ  อาวุโส  สญฺเจตนิกํ
สุกฺกวิสฏฺฐึ  อาปตฺตึ  อาปนฺโน  มา  กสฺสจิ  อาโรเจสีติ ฯ  เตน
โข  ปน  สมเยน  อญฺญตโร  ภิกฺขุ  สญฺเจตนิกํ  สุกฺกวิสฏฺฐึ  อาปตฺตึ
อาปชฺชิตฺวา  สงฺฆํ  ตสฺสา  อาปตฺติยา  ปริวาสํ  ยาจิ ฯ  ตสฺส
สงฺโฆ  ตสฺสา  อาปตฺติยา  ปริวาสํ  อทาสิ ฯ  โส  ปริวสนฺโต
ตํ  ภิกฺขุํ  ปสฺสิตฺวา  เอตทโวจ  อหํ  อาวุโส  สญฺเจตนิกํ  สุกฺกวิสฏฺฐึ
อาปตฺตึ  อาปชฺชิตฺวา  สงฺฆํ  ตสฺสา  อาปตฺติยา  ปริวาสํ  ยาจึ
ตสฺส  เม  สงฺโฆ  ตสฺสา  อาปตฺติยา  ปริวาสํ  อทาสิ  โสหํ
ปริวสามิ  เวทยามหํ  ๑  อาวุโส  เวทยตีติ  มํ  อายสฺมา
ธาเรตูติ ฯ  กึ  นุ  โข  อาวุโส  โย  อญฺโญปิ  อิมํ  อาปตฺตึ
อาปชฺชติ  โสปิ  เอวํ  กโรตีติ ฯ  เอวมาวุโสติ ฯ  อยํ  อาวุโส
อายสฺมา  อุปนนฺโท  สกฺยปุตฺโต  สญฺเจตนิกํ  สุกฺกวิสฏฺฐึ  อาปตฺตึ
อาปชฺชิตฺวา  ๒  โส  เม  อาโรเจสิ  อหํ  อาวุโส  สญฺเจตนิกํ
สุกฺกวิสฏฺฐึ  อาปตฺตึ  อาปนฺโน  ๓  มา  กสฺสจิ  อาโรเจสีติ ฯ  กึ
#  ๑  ม.  เวทิยามหํ ฯ  ๒  อาปชฺชิ ฯ  ๓  ม.  อหํ  อาวุโส  ...  อาปนฺโนติ
#  อิเม  ปาฐา  นตฺถิ ฯ
