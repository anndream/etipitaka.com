ทุพฺภรตาย ฯเปฯ  เอวญฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ
อญฺญวาทเก  วิเหสเก  ปาจิตฺติยนฺติ ฯ
	[๓๖๒]  อญฺญวาทโก  นาม  สงฺฆมชฺเฌ  วตฺถุสฺมึ  วา  อาปตฺติยา
วา  อนุยุญฺชิยมาโน  ตํ  น  กเถตุกาโม  ตํ  น  อุคฺฆาเฏตุกาโม
อญฺเญนญฺญํ  ปฏิจรติ  โก  อาปนฺโน  กึ  อาปนฺโน  กิสฺมึ
อาปนฺโน  กถํ  อาปนฺโน  กํ  ภณถ  กึ  ภณถาติ  เอโส
อญฺญวาทโก  นาม ฯ
	[๓๖๓]  วิเหสโก  นาม  สงฺฆมชฺเฌ  วตฺถุสฺมึ  วา  อาปตฺติยา
วา  อนุยุญฺชิยมาโน  ตํ  น  กเถตุกาโม  ตํ  น  อุคฺฆาเฏตุกาโม
ตุณฺหีภูโต  สงฺฆํ  วิเหเสติ  เอโส  วิเหสโก  นาม ฯ
	[๓๖๔]  อโรปิเต  อญฺญวาทเก  สงฺฆมชฺเฌ  วตฺถุสฺมึ  วา  อาปตฺติยา
วา  อนุยุญฺชิยมาโน  ตํ  น  กเถตุกาโม  ตํ  น  อุคฺฆาเฏตุกาโม
อญฺเญนญฺญํ  ปฏิจรติ  โก  อาปนฺโน  กึ  อาปนฺโน  กิสฺมึ
อาปนฺโน  กถํ  อาปนฺโน  กํ  ภณถ  กึ  ภณถาติ  อาปตฺติ
ทุกฺกฏสฺส ฯ  อโรปิเต  วิเหสเก  สงฺฆมชฺเฌ  วตฺถุสฺมึ  วา  อาปตฺติยา
วา  อนุยุญฺชิยมาโน  ตํ  น  กเถตุกาโม  ตํ  น  อุคฺฆาเฏตุกาโม
ตุณฺหีภูโต  สงฺฆํ  วิเหเสติ  อาปตฺติ  ทุกฺกฏสฺส ฯ
	[๓๖๕]  โรปิเต  อญฺญวาทเก  สงฺฆมชฺเฌ  วตฺถุสฺมึ  วา  อาปตฺติยา
วา  อนุยุญฺชิยมาโน  ตํ  น  กเถตุกาโม  ตํ  น  อุคฺฆาเฏตุกาโม
อญฺเญนญฺญํ  ปฏิจรติ  โก  อาปนฺโน ฯเปฯ  กึ  ภณถาติ  อาปตฺติ
