		  นวมสิกฺขาปทํ
	[๔๖๑]  เตน  สมเยน  พุทฺโธ  ภควา  ราชคเห  วิหรติ  เวฬุวเน
กลนฺทกนิวาเป ฯ  เตน  โข  ปน  สมเยน  ถุลฺลนนฺทา  ภิกฺขุนี
อญฺญตรสฺส  กุลสฺส  กุลุปิกา  โหติ  นิจฺจภตฺติกา ฯ  เตน  จ
คหปตินา  เถรา  ภิกฺขู  นิมนฺติตา  โหนฺติ ฯ  อถโข  ถุลฺลนนฺทา
ภิกฺขุนี  ปุพฺพณฺหสมยํ  นิวาเสตฺวา  ปตฺตจีวรมาทาย  เยน  ตํ  กุลํ
เตนุปสงฺกมิ  อุปสงฺกมิตฺวา  ตํ  คหปตึ  เอตทโวจ  กิมิทํ  คหปติ
ปหูตํ  ขาทนียํ  โภชนียํ  ปฏิยตฺตนฺติ ฯ  เถรา  มยา  อยฺเย  นิมนฺติตาติ ฯ
เก  ปน  เต  คหปติ  เถราติ ฯ  อยฺโย  สารีปุตฺโต  อยฺโย
มหาโมคฺคลฺลาโน  อยฺโย  มหากจฺจาโน  อยฺโย  มหาโกฏฺฐิโต  อยฺโย
มหากปฺปิโน  อยฺโย  มหาจุนฺโท  อยฺโย  อนุรุทฺโธ  อยฺโย  เรวโต
อยฺโย  อุปาลิ  อยฺโย  อานนฺโท  อยฺโย  ราหุโลติ ฯ  กึ  ปน  ตฺวํ
คหปติ  มหานาเค  ติฏฺฐมาเน  เจตเก  นิมนฺเตสีติ ฯ  เก  ปน  เต
อยฺเย  มหานาคาติ ฯ  อยฺโย  เทวทตฺโต  อยฺโย  โกกาลิโก  อยฺโย
กตโมรกติสฺสโก  ๑  อยฺโย  ขณฺฑเทวิยา  ปุตฺโต  อยฺโย  สมุทฺททตฺโตติ ฯ
อยญฺจรหิ  ถุลฺลนนฺทาย  ภิกฺขุนิยา  อนฺตรา  กถา  วิปฺปกตา ฯ
อถ  [๒]  เถรา  ภิกฺขู  ปวิสึสุ ฯ  สจฺจํ  มหานาคา  โข  ตยา
คหปติ  นิมนฺติตาติ ฯ  อิทาเนว  โข  ตฺวํ  อยฺเย  เจตเก  อกาสิ
#  ๑  ม.  กฏโมทกติสฺสโก ฯ  ๒  ม.  ยุ.  เต ฯ
