		  นวมสิกฺขาปทํ
	[๓๙๗]  เตน  สมเยน  พุทฺโธ  ภควา  โกสมฺพิยํ  วิหรติ  โฆสิตาราเม ฯ
เตน  โข  ปน  สมเยน  อายสฺมโต  ฉนฺนสฺส  อุปฏฺฐาโก
มหามตฺโต  อายสฺมโต  ฉนฺนสฺส  วิหารํ  การาเปติ ฯ  อถโข
อายสฺมา  ฉนฺโน  กตปริโยสิตํ  วิหารํ  ปุนปฺปุนํ  ฉาทาเปสิ  ๑  ปุนปฺปุนํ
ลิมฺปาเปสิ  ๒  อติภาริโก  ๓  วิหาโร  ปริปติ ฯ  อถโข  อายสฺมา  ฉนฺโน
ติณญฺจ  กฏฺฐญฺจ  สงฺกฑฺฒนฺโต  อญฺญตรสฺส  พฺราหฺมณสฺส  ยวเขตฺตํ
ทูเสสิ ฯ  อถโข  โส  พฺราหฺมโณ  อุชฺฌายติ  ขียติ  วิปาเจติ
กถํ  หิ  นาม  ภทฺทนฺตา  อมฺหากํ  ยวเขตฺตํ  ทูเสสฺสนฺตีติ ฯ  อสฺโสสุํ
โข  ภิกฺขู  ตสฺส  พฺราหฺมณสฺส  อุชฺฌายนฺตสฺส  ขียนฺตสฺส
วิปาเจนฺตสฺส ฯ  เย  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ
ขียนฺติ  วิปาเจนฺติ  กถํ  หิ  นาม  อายสฺมา  ฉนฺโน  กตปริโยสิตํ
วิหารํ  ปุนปฺปุนํ  ฉาทาเปสฺสติ  ปุนปฺปุนํ  ลิมฺปาเปสฺสติ  อติภาริโก
วิหาโร  ปริปตีติ ฯ  อถโข  เต  ภิกฺขู  ภควโต  เอตมตฺถํ  อาโรเจสุํ
ฯเปฯ  สจฺจํ  กิร  ตฺวํ  ฉนฺน  กตปริโยสิตํ  วิหารํ  ปุนปฺปุนํ
ฉาทาเปสิ  ปุนปฺปุนํ  ลิมฺปาเปสิ  อติภาริโก  วิหาโร  ปริปตีติ ฯ
สจฺจํ  ภควาติ ฯ  วิครหิ  พุทฺโธ  ภควา  กถํ  หิ  นาม  ตฺวํ
โมฆปุริส  กตปริโยสิตํ  วิหารํ  ปุนปฺปุนํ  ฉาทาเปสฺสสิ  ปุนปฺปุนํ
#  ๑  ม.  ยุ.  ฉาทาเปติ ฯ  ๒  ม.  เลปาเปติ ฯ  ยุ.  ลิมฺปาเปติ ฯ  เอวมุปริปิ ฯ
#  ๓  ม.  ยุ.  อติภาริโต ฯ  เอวมุปริปิ ฯ
