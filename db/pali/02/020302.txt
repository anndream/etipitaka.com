			ทสมสิกฺขาปทํ
	[๔๖๖]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  อายสฺมโต
อุทายิสฺส  ปุราณทุติยิกา  ภิกฺขุนีสุ  ปพฺพชิตา  โหติ ฯ  สา  ภิกฺขุนี  ๑
อายสฺมโต  อุทายิสฺส  สนฺติเก  อภิกฺขณํ  อาคจฺฉติ ฯ  อายสฺมาปิ
อุทายิ  ตสฺสา  ภิกฺขุนิยา  สนฺติเก  อภิกฺขณํ  คจฺฉติ ฯ  เตน  โข
ปน  สมเยน  อายสฺมา  อุทายิ  ตสฺสา  ภิกฺขุนิยา  สทฺธึ  เอโก
เอกาย  รโห  นิสชฺชํ  กปฺเปสิ ฯ  เย  เต  ภิกฺขู  อปฺปิจฺฉา ฯเปฯ
เต  อุชฺฌายนฺติ  ขียนฺติ  วิปาเจนฺติ  กถํ  หิ  นาม  อายสฺมา  อุทายิ
ภิกฺขุนิยา  สทฺธึ  เอโก  เอกาย  รโห  นิสชฺชํ  กปฺเปสฺสตีติ ฯเปฯ
สจฺจํ  กิร  ตฺวํ  อุทายิ  ภิกฺขุนิยา  สทฺธึ  เอโก  เอกาย  รโห  นิสชฺชํ
กปฺเปสีติ ฯ  สจฺจํ  ภควาติ ฯ  วิครหิ  พุทฺโธ  ภควา  กถํ  หิ  นาม
ตฺวํ  โมฆปุริส  ภิกฺขุนิยา  สทฺธึ  เอโก  เอกาย  รโห  นิสชฺชํ  กปฺเปสฺสสิ
เนตํ  โมฆปุริส  อปฺปสนฺนานํ  วา  ปสาทาย  ปสนฺนานํ  วา  ภิยฺโยภาวาย
ฯเปฯ  เอวญฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ
โย  ปน  ภิกฺขุ  ภิกฺขุนิยา  สทฺธึ  เอโก  เอกาย  รโห  นิสชฺชํ  กปฺเปยฺย
ปาจิตฺติยนฺติ ฯ
	[๔๖๗]  โย  ปนาติ  โย  ยาทิโส ฯเปฯ  ภิกฺขูติ ฯเปฯ  อยํ
อิมสฺมึ  อตฺเถ  อธิปฺเปโต  ภิกฺขูติ ฯ  ภิกฺขุนี  นาม  อุภโตสงฺเฆ
#  ๑  ม.  ยุ.  อยํ  ปาโฐ ฯ  ทิสฺสติ ฯ
