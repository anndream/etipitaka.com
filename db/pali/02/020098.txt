		  ทสมสิกฺขาปทํ
	[๑๑๓]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  อายสฺมา
อุปนนฺโท  สกฺยปุตฺโต  ปฏฺโฐ  โหติ  จีวรกมฺมํ  กาตุํ ฯ  โส
ปฏปิโลติกานํ  สงฺฆาฏึ  กริตฺวา  สุรตฺตํ  สุปริกมฺมกตํ  กตฺวา  ปารุปิ ฯ
อถโข  อญฺญตโร  ปริพฺพาชโก  มหคฺฆํ  ปฏํ  ปารุปิตฺวา  เยนายสฺมา
อุปนนฺโท  สกฺยปุตฺโต  เตนุปสงฺกมิ  อุปสงฺกมิตฺวา  อายสฺมนฺตํ
อุปนนฺทํ  สกฺยปุตฺตํ  เอตทโวจ  สุนฺทรา  โข  ตฺยายํ  อาวุโส
สงฺฆาฏิ  ๑  เทหิ  เม  ปเฏนาติ ฯ  ชานาหิ  อาวุโสติ ฯ  อามาวุโสจ
ชานามีติ ฯ  หนฺทาวุโสติ  อทาสิ ฯ  อถโข  โส  ปริพฺพาชโก  ตํ
สงฺฆาฏึ  ปารุปิตฺวา  ปริพฺพาชการามํ  อคมาสิ ฯ  ปริพฺพาชกา  ตํ
ปริพฺพาชกํ  เอตทโวจุํ  สุนฺทรา  โข  ตฺยายํ  อาวุโส  สงฺฆาฏิ  กุโต
ตยา  ลทฺธาติ ฯ  เตน  เม  อาวุโส  ปเฏน  ปริวฏฺฏิตาติ  ๒ ฯ  กติหิปิ
ตฺยายํ  อาวุโส  สงฺฆาฏิ  ภวิสฺสติ  โสเยว  เต  ปโฏ  วโรติ ฯ
อถโข  โส  ปริพฺพาชโก  สจฺจํ  โข  ปริพฺพาชกา  อาหํสุ  กติหิปิ
มฺยายํ  สงฺฆาฏิ  ภวิสฺสติ  โสเยว  เม  ปโฏ  วโรติ  เยนายสฺมา
อุปนนฺโท  สกฺยปุตฺโต  เตนุปสงฺกมิ  อุปสงฺกมิตฺวา  อายสฺมนฺตํ
อุปนนฺทํ  สกฺยปุตฺตํ  เอตทโวจ  หนฺท  เต  อาวุโส  สงฺฆาฏึ  ๓
เทหิ  เม  ปฏนฺติ ฯ  นนุ  ตฺวํ  อาวุโส  มยา  วุตฺโต  ชานาหิ
#  ๑  ยุ.  สงฺฆาฏี ฯ  ๒  ม.  ยุ.  สพฺพตฺถ  ปริวตฺติตาตีติ  ทิสฺสติ ฯ  ๓  ม.  สงฺฆาฏิ ฯ
