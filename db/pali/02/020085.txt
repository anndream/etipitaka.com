		  สตฺตมสิกฺขาปทํ
	[๑๐๑]  เตน  สมเยน  พุทฺโธ  ภควา  สกฺเกสุ  วิหรติ  กปิลวตฺถุสฺมึ
นิโคฺรธาราเม ฯ  เตน  โข  ปน  สมเยน  ฉพฺพคฺคิยา  ภิกฺขู  ภิกฺขุนีหิ
เอฬกโลมานิ  โธวาเปนฺติปิ  รชาเปนฺติปิ  วิชฏาเปนฺติปิ ฯ  ภิกฺขุนิโย
เอฬกโลมานิ  โธวนฺติโย  รชนฺติโย  วิชเฏนฺติโย  ริญฺจนฺติ  อุทฺเทสํ
ปริปุจฺฉํ  อธิสีลํ  อธิจิตฺตํ  อธิปญฺญํ ฯ  อถโข  มหาปชาปตี  โคตมี
เยน  ภควา  เตนุปสงฺกมิ  อุปสงฺกมิตฺวา  ภควนฺตํ  อภิวาเทตฺวา
เอกมนฺตํ  อฏฺฐาสิ ฯ  เอกมนฺตํ  ฐิตํ  โข  มหาปชาปตึ  โคตมึ
ภควา  เอตทโวจ  กจฺจิ  โคตมิ  ภิกฺขุนิโย  อปฺปมตฺตา  อาตาปินิโย
ปหิตตฺตา  วิหรนฺตีติ ฯ  กุโต  ภนฺเต  ภิกฺขุนีนํ  อปฺปมาโท  อยฺยา
ฉพฺพคฺคิยา  [๑]  ภิกฺขุนีหิ  เอฬกโลมานิ  โธวาเปนฺติปิ  รชาเปนฺติปิ
วิชฏาเปนฺติปิ  ภิกฺขุนิโย  เอฬกโลมานิ  โธวนฺติโย  รชนฺติโย  วิชเฏนฺติโย
ริญฺจนฺติ  อุทฺเทสํ  ปริปุจฺฉํ  อธิสีลํ  อธิจิตตํ  อธิปญฺญนฺติ ฯ  อถโข
ภควา  มหาปชาปตึ  โคตมึ  ธมฺมิยา  กถาย  สนฺทสฺเสสิ  สมาทเปสิ
สมุตฺเตเชสิ  สมฺปหํเสสิ ฯ  อถโข  มหาปชาปตี  โคตมี  ภควตา
ธมฺมิยา  กถาย  สนฺทสฺสิตา  สมาทปิตา  สมุตฺเตชิตา  สมฺปหํสิตา
ภควนฺตํ  อภิวาเทตฺวา  ปทกฺขิณํ  กตฺวา  ปกฺกามิ ฯ  อถโข  ภควา
#  ๑  อิโต  ปรํ  สพฺพตฺถ  ภิกฺขูติ  ปาโฐ  ทิสฺสติ ฯ  โส  อติเรโกติ  ทฏฺฐพฺโพ ฯ
