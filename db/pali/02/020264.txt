สิญฺจาเปยฺยาติ  อญฺญํ  อาณาเปติ  อาปตฺติ  ปาจิตฺติยสฺส ฯ  สกึ
อาณตฺโต  พหุกํปิ  สิญฺจติ  อาปตฺติ  ปาจิตฺติยสฺส ฯ  สปฺปาณเก
สปฺปาณกสญฺญี  ติณํ  วา  มตฺติกํ  วา  สิญฺจติ  วา  สิญฺจาเปติ(
วา  อาปตฺติ  ปาจิตฺติยสฺส ฯ  สปฺปาณเก  เวมติโก  ติณํ  วา
มตฺติกํ  วา  สิญฺจติ  วา  สิญฺจาเปติ  วา  อาปตฺติ  ทุกฺกฏสฺส ฯ
สปฺปาณเก  อปฺปาณกสญฺญี  ติณํ  วา  มตฺติกํ  วา  สิญฺจติ  วา
สิญฺจาเปติ  วา  อนาปตฺติ ฯ  อปฺปาณเก  สปฺปาณกสญฺญี
อาปตฺติ  ทุกฺกฏสฺส ฯ  อปฺปาณเก  เวมติโก  อาปตฺติ  ทุกฺกฏสฺส ฯ
อปฺปาณเก  อปฺปาณกสญฺญี  อนาปตฺติ ฯ
	[๔๐๕]  อนาปตฺติ  อสญฺจิจฺจ  อสติยา  อชานนฺตสฺส  อุมฺมตฺตกสฺส
อาทิกมฺมิกสฺสาติ ฯ
				  ทสมสิกฺขาปทํ  นิฏฺฐิตํ ฯ
				  ภูตคามวคฺโค  ทุติโย ฯ
				  _____________
				  ตสฺสุทฺทานํ
	  ภูตํ  อญฺญาย  อุชฺฌายํ  ปกฺกมนฺเตน  เต  ทุเว
	  ปุพฺเพ  นิกฺกฑฺฒนาหจฺจ  ทฺวารํ  สปฺปาณเกน  ๑  จาติ ฯ
				  _____________
#  ๑  ยุ.  ทฺวารสปฺปาณเกน ฯ
