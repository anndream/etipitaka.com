ธมฺมํ  อาปชฺชึ  อสปฺปายํ  ปาฏิเทสนียํ  ตํ  ปฏิเทเสมีติ ฯ
	[๗๙๖]  ยานิ  โข  ปน  ตานิ  อารญฺญกานิ  เสนาสนานีติ  อารญฺญกํ
นาม  เสนาสนํ  ปญฺจธนุสติกํ  ปจฺฉิมํ ฯ  สาสงฺกํ  นาม  อาราเม
อารามูปจาเร  โจรานํ  นิวิฏฺโฐกาโส  ทิสฺสติ  ภุตฺโตกาโส  ทิสฺสติ
ฐิโตกาโส  ทิสฺสติ  นิสินฺโนกาโส  ทิสฺสติ  นิปนฺโนกาโส  ทิสฺสติ ฯ
สปฺปฏิภยํ  นาม  อาราเม  อารามูปจาเร  โจเรหิ  มนุสฺสา  หตา
ทิสฺสนฺติ  วิลุตฺตา  ทิสฺสนฺติ  อาโกฏิตา  ทิสฺสนฺติ ฯ  โย  ปนาติ
โย  ยาทิโส ฯเปฯ  ภิกฺขูติ ฯเปฯ  อยํ  อิมสฺมึ  อตฺเถ  อธิปฺเปโต
ภิกฺขูติ ฯ  ตถารูเปสุ  เสนาสเนสูติ  เอวรูเปสุ  เสนาสเนสุ ฯ
อปฺปฏิสํวิทิตํ  นาม  ปญฺจนฺนํ  ปฏิสํวิทิตํ  เอตํ  อปฺปฏิสํวิทิตํ  นาม ฯ
อารามํ  อารามูปจารํ  ฐเปตฺวา  ปฏิสํวิทิตํ  เอตํ  อปฺปฏิสํวิทิตํ
นาม ฯ  ปฏิสํวิทิตํ  นาม  โย  โกจิ  อิตฺถี  วา  ปุริโส  วา  อารามํ
วา  ๑  อารามุปจารํ  วา  ๒  อาคนฺตฺวา  อาโรเจติ  อิตฺถนฺนามสฺส  ภนฺเต
ขาทนียํ  วา  ๓  โภชนียํ  วา  ๔  อาหริยิสฺสตีติ ฯ  สเจ  สาสงฺกํ  โหติ
สาสงฺกนฺติ  อาจิกฺขิตพฺพํ ฯ  สเจ  สปฺปฏิภยํ  โหติ  สปฺปฏิภยนฺติ
อาจิกฺขิตพฺพํ ฯ  สเจ  โหตุ  ภนฺเต  อาหริยิสฺสตีติ  ภณติ  โจรา
วตฺตพฺพา  มนุสฺสา  อิธูปจรนฺติ  อปสกฺกถาติ ฯ  ยาคุยา
ปฏิสํวิทิเต  ตสฺสา  ปริวาโร  อาหริยติ  เอตํ  ปฏิสํวิทิตํ  นาม ฯ
ภตฺเตน  ปฏิสํวิทิเต  ตสฺส  ปริวาโร  อาหริยติ  เอตํ  ปฏิสํวิทิตํ
#  ๑-๒  ม.  ยุ.  วาสทฺโท  นตฺถิ ฯ  ๓-๔  ยุ.  วาสทฺโท  นตฺถิ ฯ
