อุปฺปชฺชติ  ตทเหว  อธิฏฺฐาตพฺพํ  วิกปฺเปตพฺพํ  วิสฺสชฺเชตพฺพํ ฯ
โน  เจ  อธิฏฺฐเหยฺย  วา  วิกปฺเปยฺย  วา  วิสฺสชฺเชยฺย  วา  เอกตึเส
อรุณุคฺคมเน  นิสฺสคฺคิยํ  โหติ  นิสฺสชฺชิตพฺพํ  สงฺฆสฺส  วา  คณสฺส  วา
ปุคฺคลสฺส  วา ฯ  เอวญฺจ  ปน  ภิกฺขเว  นิสฺสชฺชิตพฺพํ ฯเปฯ  อิทํ
เม  ภนฺเต  อกาลจีวรํ  มาสาติกฺกนฺตํ  นิสฺสคฺคิยํ  อิมาหํ  สงฺฆสฺส
นิสฺสชฺชามีติ ฯเปฯ  ทเทยฺยาติ ฯเปฯ  ทเทยฺยุนฺติ ฯเปฯ  อายสฺมโต
ทมฺมีติ ฯ
	[๓๘]  วิสภาเค  อุปฺปนฺเน  มูลจีวเร  ปจฺจาสาจีวรํ  อุปฺปชฺชติ
รตฺติโย  จ  เสสา  โหนฺติ  น  อกามา  กาเรตพฺพํ ฯ
	[๓๙]  มาสาติกฺกนฺเต  อติกฺกนฺตสญฺญี  นิสฺสคฺคิยํ  ปาจิตฺติยํ ฯ
มาสาติกฺกนฺเต  เวมติโก  นิสฺสคฺคิยํ  ปาจิตฺติยํ ฯ  มาสาติกฺกนฺเต
อนติกฺกนฺตสญฺญี  นิสฺสคฺคิยํ  ปาจิตฺติยํ ฯ  อนธิฏฺฐิเต  อธิฏฺฐิตสญฺญีq
อวิกฺกปฺปิเต  วิกปฺปิตสญฺญี  อวิสฺสชฺชิเต  วิสฺสชฺชิตสญฺญี
อนฏฺเฐ  นฏฺฐสญฺญี  อวินฏฺเฐ  วินฏฺฐสญฺญี  อทฑฺเฒ  ทฑฺฒสญฺญี
อวิลุตฺเต  วิลุตฺตสญฺญี  นิสฺสคฺคิยํ  ปาจิตฺติยํ ฯ
	[๔๐]  นิสฺสคฺคิยํ  จีวรํ  อนิสฺสชฺชิตฺวา  ปริภุญฺชติ  อาปตฺติ
ทุกฺกฏสฺส ฯ  มาสานติกฺกนฺเต  อติกฺกนฺตสญฺญี  อาปตฺติ  ทุกฺกฏสฺส ฯ
มาสานติกฺกนฺเต  เวมติโก  อาปตฺติ  ทุกฺกฏสฺส ฯ  มาสานติกฺกนฺเต
อนติกฺกนฺตสญฺญี  อนาปตฺติ ฯ
	[๔๑]  อนาปตฺติ  อนฺโตมาเส  อธิฏฺเฐติ  วิกปฺเปติ  วิสฺสชฺเชติ
