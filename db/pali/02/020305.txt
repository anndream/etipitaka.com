		  โภชนวคฺคสฺส  ปฐมสิกฺขาปทํ
	[๔๗๐]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  สาวตฺถิยา
อวิทูเร  อญฺญตรสฺส  ปูคสฺส  อาวสถปิณฺโฑ  ปญฺญตฺโต  โหติ ฯ
ฉพฺพคฺคิยา  ภิกฺขู  ปุพฺพณฺหสมยํ  นิวาเสตฺวา  ปตฺตจีวรมาทาย
สาวตฺถึ  ปิณฺฑาย  ปวิสิตฺวา  ปิณฺฑํ  อลภมานา  อาวสถํ  อคมํสุ ฯ
มนุสฺสา  จิรสฺสาปิ  ภทฺทนฺตา  ๑  อาคตาติ  สกฺกจฺจํ  ปริวิสึสุ ฯ
อถโข  ฉพฺพคฺคิยา  ภิกฺขู  ทุติยํปิ  ทิวสํ  ตติยํปิ  ทิวสํ  ปุพฺพณฺหสมยํ
นิวาเสตฺวา  ปตฺตจีวรมาทาย  สาวตฺถึ  ปิณฺฑาย  ปวิสิตฺวา  ปิณฺฑํ
อลภมานา  อาวสถํ  คนฺตฺวา  ภุญฺชึสุ ฯ  อถโข  ฉพฺพคฺคิยานํ  ภิกฺขูนํ
เอตทโหสิ  กึ  มยํ  กริสฺสาม  อารามํ  คตา  ๒  ภิยฺโยปิ  อิเธว
อาคนฺตพฺพํ  ภวิสฺสตีติ ฯ  ตตฺเถว  อนุวสิตฺวา  อนุวสิตฺวา  อาวสถปิณฺฑํ
ภุญฺชนฺติ ฯ  ติตฺถิยา  อปสกฺกนฺติ ฯ  มนุสฺสา  อุชฺฌายนฺติ  ขียนฺติ
วิปาเจนฺติ  กถํ  หิ  นาม  สมณา  สกฺยปุตฺติยา  อนุวสิตฺวา
อนุวสิตฺวา  อาวสถปิณฺฑํ  ภุญฺชิสฺสนฺติ  นยิเมสญฺเญว  อาวสถปิณฺโฑ
ปญฺญตฺโต  สพฺเพสญฺเญว  อาวสถปิณฺโฑ  ปญฺญตฺโตติ ฯ  อสฺโสสุํ
โข  ภิกฺขู  เตสํ  มนุสฺสานํ  อุชฺฌายนฺตานํ  ขียนฺตานํ  วิปาเจนฺตานํ ฯ
เย  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ  ขียนฺติ  วิปาเจนฺติ
กถํ  หิ  นาม  ฉพฺพคฺคิยา  ภิกฺขู  อนุวสิตฺวา  อนุวสิตฺวา  อาวสถปิณฺฑํ
#  ๑  ม.  จิรสฺสมฺปิ  ภทนฺตา ฯ  ๒  ม.  คนฺตฺวา ฯ
