นิสินฺโน  โข  โส  ปุริโส  ปชาปตึ  เอตทโวจ  วายาปิตํ  ๑  จีวรนฺติ ฯ
อาม  อยฺย  วายาปิตํ  ๒  จีวรนฺติ ฯ  อาหร  อยฺยํ  อุปนนฺทํ  จีวเรน
อจฺฉาเทสฺสามีติ ฯ  อถโข  สา  อิตฺถี  ตํ  จีวรํ  นีหริตฺวา  สามิกสฺส
ทตฺวา  เอตมตฺถํ  อาโรเจสิ ฯ  อถโข  โส  ปุริโส  อายสฺมโต
อุปนนฺทสฺส  สกฺยปุตฺตสฺส  ตํ  ๓  จีวรํ  ทตฺวา  อุชฺฌายติ  ขียติ  วิปาเจติ
มหิจฺฉา  อิเม  สมณา  สกฺยปุตฺติยา  อสนฺตุฏฺฐา  นยิเม  สุกรา
จีวเรน  อจฺฉาเทตุํ  กถํ  หิ  นาม  อยฺโย  อุปนนฺโท  มยา  ปุพฺเพ
อปฺปวาริโต  ตนฺตวาเย  ๔  อุปสงฺกมิตฺวา  จีวเร  วิกปฺปํ  อาปชฺชิสฺสตีติ ฯ
อสฺโสสุํ  โข  ภิกฺขู  ตสฺส  ปุริสสฺส  อุชฺฌายนฺตสฺส  ขียนฺตสฺส
วิปาเจนฺตสฺส ฯ  เย  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ
ขียนฺติ  วิปาเจนฺติ  กถํ  หิ  นาม  อายสฺมา  อุปนนฺโท  สกฺยปุตฺโต
ปุพฺเพ  อปฺปวาริโต  คหปติกสฺส  ตนฺตวาเย  อุปสงฺกมิตฺวา  จีวเร
วิกปฺปํ  อาปชฺชิสฺสตีติ ฯ  อถโข  เต  ภิกฺขู  ภควโต  เอตมตฺถํ
อาโรเจสุํ ฯ  สจฺจํ  กิร  ตฺวํ  อุปนนฺท  ปุพฺเพ  อปฺปวาริโต  คหปติกสฺส
ตนฺตวาเย  อุปสงฺกมิตฺวา  จีวเร  วิกปฺปํ  อาปชฺชสีติ  ๕ ฯ  สจฺจํ  ภควาติ ฯ
ญาตโก  เต  อุปนนฺท  อญฺญาตโกติ ฯ  อญฺญาตโก  ภควาติ ฯ
อญฺญาตโก  โมฆปุริส  อญฺญาตกสฺส  น  ชานาติ  ปฏิรูปํ  วา  อปฺปฏิรูปํ
วา  สนฺตํ  วา  อสนฺตํ  วา  ตตฺถ  นาม  ตฺวํ  โมฆปุริส  ปุพฺเพ
#  ๑๒  ม.  ยุ.  วีตํ  ตํ ฯ  ๓  ม.  ยุ.  อยํ  ปาโฐ  นตฺถิ ฯ  ๔  ยุ.  คหปติกสฺส
#  ตนฺตวาเย ฯ  ๕  ม.  ยุ.  อาปชฺชีติ ฯ
