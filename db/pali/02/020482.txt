ปเสนทิ  โกสโล  อนตฺตมโน  อโหสิ  กถํ  หิ  นาม  อยํ  ปุริโส
มยิ  อาคเต  เนว  อภิวาเทสฺสติ  น  ปจฺจุฏฺเฐสฺสตีติ ฯ  อถโข
ภควา  ราชานํ  ปเสนทึ  โกสลํ  อนตฺตมนํ  วิทิตฺวา  ราชานํ  ปเสนทึ
โกสลํ  เอตทโวจ  เอโส  โข  มหาราช  อุปาสโก  พหุสฺสุโต
อาคตาคโม  กาเมสุ  วีตราโคติ ฯ  อถโข  รญฺโญ  ปเสนทิสฺส
โกสลสฺส  เอตทโหสิ  นารหตายํ  อุปาสโก  โอรโก  โหตุํ  ภควาปิ
อิมสฺส  วณฺณํ  ภณตีติ ฯ  ตํ  อุปาสกํ  เอตทโวจ  วเทยฺยาสิ
อุปาสก  เยน  อตฺโถติ ฯ  สุฏฺฐุ  เทวาติ ฯ  อถโข  ภควา
ราชานํ  ปเสนทึ  โกสลํ  ธมฺมิยา  กถาย  สนฺทสฺเสสิ  สมาทเปสิ
สมุตฺเตเชสิ  สมฺปหํเสสิ ฯ  อถโข  ราชา  ปเสนทิ  โกสโล  ภควตา
ธมฺมิยา  กถาย  สนฺทสฺสิโต  สมาทปิโต  สมุตฺเตชิโต  สมฺปหํสิโต
อุฏฺฐายาสนา  ภควนฺตํ  อภิวาเทตฺวา  ปทกฺขิณํ  กตฺวา  ปกฺกามิ ฯ
	[๗๓๒]  เตน  โข  ปน  สมเยน  ราชา  ปเสนทิ  โกสโล
อุปริปาสาทวรคโต  โหติ ฯ  อทฺทสา  โข  ราชา  ปเสนทิ  โกสโล  ตํ
อุปาสกํ  รถิยาย  ๑  ฉตฺตปาณึ  คจฺฉนฺตํ  ทิสฺวาน  ปกฺโกสาเปตฺวา
เอตทโวจ  ตฺวํ  กิร  อุปาสก  พหุสฺสุโต  อาคตาคโม  สาธุ
อุปาสก  อมฺหากํ  อิตฺถาคารํ  ธมฺมํ  วาเจหีติ ฯ  ยมหํ  ๒  เทว  ชานามิ
อยฺยานํ  วาหสา  อยฺยา  ว  เทวสฺส  อิตฺถาคารํ  ธมฺมํ
วาเจสฺสนฺตีติ ฯ  อถโข  ราชา  ปเสนทิ  โกสโล  สจฺจํ  โข  อุปาสโก
อาหาติ  เยน  ภควา  เตนุปสงฺกมิ  อุปสงฺกมิตฺวา  ภควนฺตํ
#  ๑  ม.  รถิกาย ฯ  ๒  สี.  ยมฺปาหํ ฯ
