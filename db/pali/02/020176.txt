ธมฺมรกฺขิตา  สงฺฆรกฺขิตาติ  ภณติ  อาปตฺติ  วาจาย  วาจาย
ทุกฺกฏสฺส ฯเปฯ  สนฺติ  อิเธกจฺเจ  โกสิยา  ภารทฺวาชาติ  ภณติ ฯเปฯ
สนฺติ  อิเธกจฺเจ  โคตมา  โมคฺคลฺลานา  กจฺจายนา  วาเสฏฺฐาติ  ภณติ ฯเปฯ
สนฺติ  อิเธกจฺเจ  โกฏฺฐกา  ปุปฺผฉฑฺฑกาติ  ภณติ ฯเปฯ  สนฺติ
อิเธกจฺเจ  กสกา  วาณิชา  โครกฺขาติ  ภณติ ฯเปฯ
สนฺติ  อิเธกจฺเจ  นฬการา  กุมฺภการา  เปสการา  จมฺมการา
นหาปิตาติ ฯเปฯ  สนฺติ  อิเธกจฺเจ  มุทฺธิกา  คณกา  เลขกาติ
ภณติ ฯเปฯ  สนฺติ  อิเธกจฺเจ  กุฏฺฐิกา  คณฺฑิกา  กิลาสิกา
โสสิกา  อปมาริกาติ  ภณติ ฯเปฯ  สนฺติ  อิเธกจฺเจ  มธุเมหิกาติ
ภณติ ฯเปฯ  สนฺติ  อิเธกจฺเจ  อติทีฆา  อติรสฺสา  อติกณฺหา
อจฺโจทาตาติ  ภณติ ฯเปฯ  สนฺติ  อิเธกจฺเจ  นาติทีฆา  นาติรสฺสา
นาติกณฺหา  นาจฺโจทาตาติ  ภณติ ฯเปฯ  สนฺติ  อิเธกจฺเจ
ราคปริยุฏฺฐิตา  โทสปริยุฏฺฐิตา  โมหปริยุฏฺฐิตาติ  ภณติ ฯเปฯ  สนฺติ
อิเธกจฺเจ  วีตราคา  วีตโทสา  วีตโมหาติ  ภณติ ฯเปฯ  สนฺติ
อิเธกจฺเจ  ปาราชิกํ  อชฺฌาปนฺนา ฯเปฯ  ทุพฺภาสิตํ  อชฺฌาปนฺนาติ
ภณติ ฯเปฯ  สนฺติ  อิเธกจฺเจ  โสตาปนฺนาติ  ภณติ ฯเปฯ
สนฺติ  อิเธกจฺเจ  โอฏฺฐา  เมณฺฑา  โคณา  คทฺรภา  ติรจฺฉานคตา
เนรยิกา  นตฺถิ  เตสํ  สุคติ  ทุคฺคติเยว  เตสํ  ปาฏิกงฺขาติ  ภณติ
อาปตฺติ  วาจาย  วาจาย  ทุกฺกฏสฺส ฯ
	[๒๔๐]  อุปสมฺปนฺโน  อุปสมฺปนฺนํ  ขขเสตุกาโม  วมฺเภตุกาโม
