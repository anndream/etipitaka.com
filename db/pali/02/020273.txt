	[๔๑๙]  ธมฺมกมฺเม  ธมฺมกมฺมสญฺญี  วคฺคํ  ภิกฺขุนีสงฺฆํ  วคฺคสญฺญี
โอวทติ ฯเปฯ  เวมติโก  โอวทติ ฯเปฯ  สมคฺคสญฺญี  โอวทติ
อาปตฺติ  ทุกฺกฏสฺส ฯ
	[๔๒๐]  ธมฺมกมฺเม  อธมฺมกมฺมสญฺญี  สมคฺคํ  ภิกฺขุนีสงฺฆํ
วคฺคสญฺญี  โอวทติ ฯเปฯ  เวมติโก  โอวทติ ฯเปฯ  สมคฺคสญฺญี
โอวทติ  อาปตฺติ  ทุกฺกฏสฺส ฯ
	[๔๒๑]  ธมฺมกมฺเม  เวมติโก  สมคฺคํ  ภิกฺขุนีสงฺฆํ  วคฺคสญฺญี
โอวทติ ฯเปฯ  เวมติโก  โอวทติ ฯเปฯ  สมคฺคสญฺญี  โอวทติ
อาปตฺติ  ทุกฺกฏสฺส ฯ
	[๔๒๒]  ธมฺมกมฺเม  ธมฺมกมฺมสญฺญี  สมคฺคํ  ภิกฺขุนีสงฺฆํ
วคฺคสญฺญี  โอวทติ  อาปตฺติ  ทุกฺกฏสฺส ฯ  ธมฺมกมฺเม  ธมฺมกมฺมสญฺญี
สมคฺคํ  ภิกฺขุนีสงฺฆํ  เวมติโก  โอวทติ  อาปตฺติ  ทุกฺกฏสฺส ฯ
ธมฺมกมฺเม  ธมฺมกมฺมสญฺญี  สมคฺคํ  ภิกฺขุนีสงฺฆํ  สมคฺคสญฺญี  โอวทติ
อนาปตฺติ ฯ
	[๔๒๓]  อนาปตฺติ  อุทฺเทสํ  เทนฺโต  ปริปุจฺฉํ  เทนฺโต  โอสาเรหิ
อยฺยาติ  วุจฺจมาโน  โอสาเรติ  ปญฺหํ  ปุจฺฉติ  ปญฺหํ  ปุฏฺโฐ
กเถติ  อญฺญสฺสตฺถาย  ภณนฺตํ  ภิกฺขุนิโย  สุณนฺติ  สิกฺขมานาย
สามเณริยา  อุมฺมตฺตกสฺส  อาทิกมฺมิกสฺสาติ ฯ
		  ปฐมสิกฺขาปทํ  นิฏฺฐิตํ ฯ
		  _____________
