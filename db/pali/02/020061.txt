เม  ภนฺเต  จีวรํ  อติเรกติกฺขตฺตุํ  โจทนาย  อติเรกฉกฺขตฺตุํ  ฐาเนน
อภินิปฺผาทิตํ  นิสฺสคฺคิยํ  อิมาหํ  สงฺฆสฺส  นิสฺสชฺชามีติ ฯเปฯ
ทเทยฺยาติ ฯเปฯ  ทเทยฺยุนฺติ ฯเปฯ  อายสฺมโต  ทมฺมีติ ฯ  โน
เจ  อภินิปฺผาเทยฺย  ยตสฺส  จีวรเจตาปนํ  อาภตํ  ตตฺถ  สามํ
วา  คนฺตพฺพํ  ทูโต  วา  ปาเหตพฺโพ  ยํ  โข  ตุเมฺห  อายสฺมนฺโต
ภิกฺขุํ  อุทฺทิสฺส  จีวรเจตาปนํ  ปหิณิตฺถ  น  ตํ  ตสฺส  ภิกฺขุโน
กิญฺจิ  อตฺถํ  อนุโภติ  ยุญฺชนฺตายสฺมนฺโต  สกํ  มา  โว  สกํ
วินสฺสาติ ฯ  อยํ  ตตฺถ  สามีจีติ  อยํ  ตตฺถ  อนุธมฺมตา ฯ
	[๗๒]  อติเรกติกฺขตฺตุํ  โจทนาย  อติเรกฉกฺขตฺตุํ  ฐาเน  ๑
อติเรกสญฺญี  อภินิปฺผาเทติ  นิสฺสคฺคิยํ  ปาจิตฺติยํ ฯ  อติเรกติกฺขตฺตุํ
โจทนาย  อติเรกฉกฺขตฺตุํ  ฐาเน  เวมติโก  อภินิปฺผาเทติ  นิสฺสคฺคิยํ
ปาจิตฺติยํ ฯ  อติเรกติกฺขตฺตุํ  โจทนาย  อติเรกฉกฺขตฺตุํ  ฐาเน  อูนกสญฺญี
อภินิปฺผาเทติ  นิสฺสคฺคิยํ  ปาจิตฺติยํ ฯ  อูนกติกฺขตฺตุํ  โจทนาย
อูนกฉกฺขตฺตุํ  ฐาเน  อติเรกสญฺญี  อาปตฺติ  ทุกฺกฏสฺส ฯ
อูนกติกฺขตฺตุํ  โจทนาย  อูนกฉกฺขตฺตุํ  ฐาเน  เวมติโก  อาปตฺติ
ทุกฺกฏสฺส ฯ  อูนกติกฺขตฺตุํ  โจทนาย  อูนกฉกฺขตฺตุํ  ฐาเน
อูนกสญฺญี  อนาปตฺติ ฯ
	[๗๓]  อนาปตฺติ  ติกฺขตฺตุํ  โจทนาย  ฉกฺขตฺตุํ  ฐาเนน
อูนกติกฺขตฺตุํ  โจทนาย  อูนกฉกฺขตฺตุํ  ฐาเนน  อโจทิยมาโน  เทติ
#  ๑  สพฺพตฺถ  ฐาเนนาติ  ทิสฺสติ ฯ
