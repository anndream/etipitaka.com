อนฺวฑฺฒมาสํ  ปาติโมกฺเข  อุทฺทิสฺสมาเน  เอวํ  วเทยฺย  อิทาเนว
โข  อหํ  ชานามิ  อยมฺปิ  กิร  ธมฺโม  สุตฺตาคโต  สุตฺตปริยาปนฺโน
อนฺวฑฺฒมาสํ  อุทฺเทสํ  อาคจฺฉตีติ ฯ  ตญฺเจ  ภิกฺขุํ  อญฺเญ  ภิกฺขู
ชาเนยฺยุํ  นิสินฺนปุพฺพํ  อิมินา  ภิกฺขุนา  ทฺวิตฺติกฺขตฺตุํ  ปาติโมกฺเข
อุทฺทิสฺสมาเน  โก  ปน  วาโท  ภิยฺโยติ  น  จ  ตสฺส  ภิกฺขุโน
อญฺญาณเกน  มุตฺติ  อตฺถิ  ยญฺจ  ตตฺถ  อาปตฺตึ  อาปนฺโน
ตญฺจ  ยถาธมฺโม  กาเรตพฺโพ  อุตฺตริญฺจสฺส  ๑  โมโห  อาโรเปตพฺโพ
ตสฺส  เต  อาวุโส  อลาภา  ตสฺส  เต  ทุลฺลทฺธํ  ยํ  ตฺวํ  ปาติโมกฺเข
อุทฺทิสฺสมาเน  น  สาธุกํ  อฏฺฐิกตฺวา  มนสิกโรสีติ ฯ  อิทํ  ตสฺมึ
โมหนเก  ปาจิตฺติยนฺติ ฯ
	[๖๙๐]  โย  ปนาติ  โย  ยาทิโส ฯเปฯ  ภิกฺขูติ ฯเปฯ  อยํ
อิมสฺมึ  อตฺเถ  อธิปฺเปโต  ภิกฺขูติ ฯ  อนฺวฑฺฒมาสนฺติ  อนูโปสถิกํ ฯ
ปาติโมกฺเข  อุทฺทิสฺสมาเนติ  อุทฺทิสฺสนฺเต ฯ  เอวํ  วเทยฺยาติ  อนาจารํ
อาจริตฺวา  อญฺญาณเกน  อาปนฺโนติ  ชานนฺตูติ  ปาติโมกฺเข
อุทฺทิสฺสมาเน  เอวํ  วเทติ  อิทาเนว  โข  อหํ  ชานามิ  อยมฺปิ
กิร  ธมฺโม  สุตฺตาคโต  สุตฺตปริยาปนฺโน  อนฺวฑฺฒมาสํ  อุทฺเทสํ
อาคจฺฉตีติ  อาปตฺติ  ทุกฺกฏสฺส ฯ
	[๖๙๑]  ตญฺเจติ  ๒  โมเหตุกามํ  ภิกฺขุํ  อญฺเญ  ภิกฺขู  ชาเนยฺยุํ
นิสินฺนปุพฺพํ  อิมินา  ภิกฺขุนา  ทฺวิตฺติกฺขตฺตุํ  ปาติโมกฺเข  อุทฺทิสฺสมาเน
#  ๑  ม.  ยุ.  อุตฺตริ  จสฺส ฯ  เอวมุปริปิ ฯ  ๒  ม.  อิติสทฺโท  นตฺถิ ฯ
