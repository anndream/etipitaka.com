					ปาจิตฺติยกณฺฑํ
อิเม  โข  ปนายสฺมนฺโต  เทฺวนวุติ  ปาจิตฺติยา  ธมฺมา  อุทฺเทสํ  อาคจฺฉนฺติ ฯ
		  มุสาวาทวคฺคสฺส  ปฐมสิกฺขาปทํ
	[๑๗๓]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  หตฺถโก
สกฺยปุตฺโต  วาทกฺขิตฺโต  โหติ ฯ  โส  ติตฺถิเยหิ  สทฺธึ  สลฺลปนฺโต
อวชานิตฺวา  ปฏิชานาติ  ปฏิชานิตฺวา  อวชานาติ  อญฺเญนญฺญํ
ปฏิจรติ  สมฺปชานมุสา  ภาสติ  สงฺเกตํ  กตฺวา  วิสํวาเทติ ฯ  ติตฺถิยา
อุชฺฌายนฺติ  ขียนฺติ  วิปาเจนฺติ  กถํ  หิ  นาม  หตฺถโก  สกฺยปุตฺโต
อเมฺหหิ  สทฺธึ  สลฺลปนฺโต  อวชานิตฺวา  ปฏิชานิสฺสติ  ปฏิชานิตฺวา
อวชานิสฺสติ  อญฺเญนญฺญํ  ปฏิจริสฺสติ  สมฺปชานมุสา  ภาสิสฺสติ
สงฺเกตํ  กตฺวา  วิสํวาเทสฺสตีติ ฯ  อสฺโสสุํ  โข  ภิกฺขู  เตสํ  ติตฺถิยานํ
อุชฺฌายนฺตานํ  ขียนฺตานํ  วิปาเจนฺตานํ ฯ  อถโข  เต  ภิกฺขู  เยน
หตฺถโก  สกฺยปุตฺโต  เตนุปสงฺกมึสุ  อุปสงฺกมิตฺวา  หตฺถกํ  สกฺยปุตฺตํ
เอตทโวจุํ  สจฺจํ  กิร  ตฺวํ  อาวุโส  หตฺถก  ติตฺถิเยหิ  สทฺธึ
สลฺลปนฺโต  อวชานิตฺวา  ปฏิชานาสิ  ปฏิชานิตฺวา  อวชานาสิ
อญฺเญนญฺญํ  ปฏิจรสิ  สมฺปชานมุสา  ภาสสิ  สงฺเกตํ  กตฺวา  วิสํวาเทสีติ ฯ
เอเต  โข  อาวุโส  ติตฺถิยา  นาม  เยน  เกนจิ  เชตพฺพา  น  ๑  เตสํ
#  ๑  ม.  เนว ฯ
