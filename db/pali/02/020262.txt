อิฏฺฐกาย  ฉาเทนฺตสฺส  อิฏฺฐกิฏฺฐกาย  อาปตฺติ  ปาจิตฺติยสฺส ฯ
สิลาย  ฉาเทนฺตสฺส  สิลาย  สิลาย  อาปตฺติ  ปาจิตฺติยสฺส ฯ  สุธาย
ฉาเทนฺตสฺส  ปิณฺเฑ  ปิณฺเฑ  อาปตฺติ  ปาจิตฺติยสฺส ฯ  ติเณน
ฉาเทนฺตสฺส  กรเฬ  กรเฬ  อาปตฺติ  ปาจิตฺติยสฺส ฯ  ปณฺเณน
ฉาเทนฺตสฺส  ปณฺเณ  ปณฺเณ  อาปตฺติ  ปาจิตฺติยสฺส ฯ
	[๔๐๐]  อติเรกทฺวิตฺติปริยาเย  ๑  อติเรกสญฺญี  อธิฏฺฐาติ  อาปตฺติ
ปาจิตฺติยสฺส ฯ  อติเรกทฺวิตฺติปริยาเย  เวมติโก  อธิฏฺฐาติ  อาปตฺติ
ปาจิตฺติยสฺส ฯ  อติเรกทฺวิตฺติปริยาเย  อูนกสญฺญี  อธิฏฺฐาติ  อาปตฺติ
ปาจิตฺติยสฺส ฯ  อูนกทฺวิตฺติปริยาเย  อติเรกสญฺญี  อาปตฺติ
ทุกฺกฏสฺส ฯ  อูนกทฺวิตฺติปริยาเย  เวมติโก  อาปตฺติ  ทุกฺกฏสฺส ฯ
อูนกทฺวิตฺติปริยาเย  อูนกสญฺญี  อนาปตฺติ ฯ
	[๔๐๑]  อนาปตฺติ  ทฺวิตฺติปริยาเย  อูนกทฺวิตฺติปริยาเย  เลเณ
คุหาย  ติณกุฏิกาย  อญฺญสฺสตฺถาย  อตฺตโน  ธเนน  วาสาคารํ
ฐเปตฺวา  สพฺพตฺถ  อนาปตฺติ  อุมฺมตฺตกสฺส  อาทิกมฺมิกสฺสาติ ฯ
		  นวมสิกฺขาปทํ  นิฏฺฐิตํ ฯ
		  _____________
#  ๑  ม.  อติเรกทฺวตฺติปริยาเย ฯ  เอวมีทิเสสุ  ปาเฐสุ ฯ
