ยทิ  สงฺฆสฺส  ปตฺตกลฺลํ  สงฺโฆ  อิตฺถนฺนามํ  ภิกฺขุํ  สมนุภาเสยฺย
ตสฺสา  ทิฏฺฐิยา  ปฏินิสฺสคฺคาย ฯ  เอสา  ญตฺติ ฯ  สุณาตุ  เม
ภนฺเต  สงฺโฆ  อิตฺถนฺนามสฺส  ภิกฺขุโน  เอวรูปํ  ปาปกํ  ทิฏฺฐิคตํ
อุปฺปนฺนํ  ตถาหํ  ภควตา  ธมฺมํ  เทสิตํ  อาชานามิ  ยถา  เยเม
อนฺตรายิกา  ธมฺมา  วุตฺตา  ภควตา  เต  ปฏิเสวโต  นาลํ
อนฺตรายายาติ ฯ  โส  ตํ  ทิฏฺฐึ  นปฺปฏินิสฺสชฺชติ ฯ  สงฺโฆ  อิตฺถนฺนามํ
ภิกฺขุํ  สมนุภาสติ  ตสฺสา  ทิฏฺฐิยา  ปฏินิสฺสคฺคาย ฯ  ยสฺสายสฺมโต
ขมติ  อิตฺถนฺนามสฺส  ภิกฺขุโน  สมนุภาสนา  ตสฺสา  ทิฏฺฐิยา
ปฏินิสฺสคฺคาย  โส  ตุณฺหสฺส  ยสฺส  นกฺขมติ  โส  ภาเสยฺย ฯ
ทุติยมฺปิ  เอตมตฺถํ  วทามิ ฯเปฯ  ตติยมฺปิ  เอตมตฺถํ  วทามิ ฯ
สุณาตุ  เม  ภนฺเต  สงฺโฆ  อิตฺถนฺนามสฺส  ภิกฺขุโน  เอวรูปํ  ปาปกํ
ทิฏฺฐิคตํ  อุปฺปนฺนํ  ตถาหํ  ภควตา  ธมฺมํ  เทสิตํ  อาชานามิ
ยถา  เยเม  อนฺตรายิกา  ธมฺมา  วุตฺตา  ภควตา  เต  ปฏิเสวโต
นาลํ  อนฺตรายายาติ ฯ  โส  ตํ  ทิฏฺฐึ  นปฺปฏินิสฺสชฺชติ ฯ  สงฺโฆ
อิตฺถนฺนามํ  ภิกฺขุํ  สมนุภาสติ  ตสฺสา  ทิฏฺฐิยา  ปฏินิสฺสคฺคาย ฯ
ยสฺสายสฺมโต  ขมติ  อิตฺถนฺนามสฺส  ภิกฺขุโน  สมนุภาสนา  ตสฺสา
ทิฏฺฐิยา  ปฏินิสฺสคฺคาย  โส  ตุณฺหสฺส  ยสฺส  นกฺขมติ  โส
ภาเสยฺย ฯ  สมนุภฏฺโฐ  สงฺเฆน  อิตฺถนฺนาโม  ภิกฺขุ  ตสฺสา  ทิฏฺฐิยา
ปฏินิสฺสคฺคาย ฯ  ขมติ  สงฺฆสฺส  ตสฺมา  ตุณฺหี ฯ  เอวเมตํ
ธารยามีติ ฯ
