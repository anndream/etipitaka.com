	[๗๒๔]  โย  ปนาติ  โย  ยาทิโส ฯเปฯ  ภิกฺขู ฯเปฯ
อยํ  อิมสฺมึ  อตฺเถ  อธิปฺเปโต  ภิกฺขูติ ฯ  สมคฺโค  นาม  สงฺโฆ
สมานสํวาสโก  สมานสีมายํ  ฐิโต ฯ  จีวรํ  นาม  ฉนฺนํ  จีวรานํ
อญฺญตรํ  จีวรํ  วิกปฺปนุปคํ  ปจฺฉิมํ ฯ  ทตฺวาติ  สยํ  ทตฺวา ฯ
ยถาสนฺถุตํ  นาม  ยถามิตฺตตา  ยถาสนฺทิฏฺฐตา  ยถาสมฺภตฺตตา
ยถาสมานุปชฺฌายกตา  ยถาสมานาจริยกตา ฯ  สงฺฆิกํ  นาม  สงฺฆสฺส
ทินฺนํ  โหติ  ปริจฺจตฺตํ ฯ  ลาโภ  นาม  จีวรปิณฺฑปาตเสนาสน-
คิลานปจฺจยเภสชฺชปริกฺขารา  อนฺตมโส  จุณฺณปิณฺโฑปิ  ทนฺตกฏฺฐํปิ
ทสิกสุตฺตํปิ ฯ  ปจฺฉา  ขียนธมฺมํ  อาปชฺเชยฺยาติ  อุปสมฺปนฺนสฺส
สงฺเฆน  สมฺมตสฺส  เสนาสนปญฺญาปกสฺส  วา  ภตฺตุทฺเทสกสฺส  วา
ยาคุภาชกสฺส  วา  ผลภาชกสฺส  วา  ขชฺชภาชกสฺส  วา  อปฺปมตฺตก-
วิสฺสชฺชกสฺส  วา  จีวรํ  ทินฺเน  ขียติ  อาปตฺติ  ปาจิตฺติยสฺส ฯ
	[๗๒๕]  ธมฺมกมฺเม  ธมฺมกมฺมสญฺญี  จีวรํ  ทินฺเน  ขียติ  อาปตฺติ
ปาจิตฺติยสฺส ฯ  ธมฺมกมฺเม  เวมติโก  จีวรํ  ทินฺเน  ขียติ  อาปตฺติ
ปาจิตฺติยสฺส ฯ  ธมฺมกมฺเม  อธมฺมกมฺมสญฺญี  จีวรํ  ทินฺเน  ขียติ
อาปตฺติ  ปาจิตฺติยสฺส ฯ  อญฺญํ  ปริกฺขารํ  ทินฺเน  ขียติ  อาปตฺติ
ทุกฺกฏสฺส ฯ  อุปสมฺปนฺนสฺส  สงฺเฆน  อสมฺมตสฺส  เสนาสน-
ปญฺญาปกสฺส  วา  ภตฺตุทฺเทสกสฺส  วา  ยาคุภาชกสฺส  วา  ผลภาชกสฺส  วา
ขชฺชภาชกสฺส  วา  อปฺปมตฺตกวิสฺสชฺชกสฺส  วา  จีวรํ  วา  อญฺญํ  วา
ปริกฺขารํ  ทินฺเน  ขียติ  อาปตฺติ  ทุกฺกฏสฺส ฯ  อนุปสมฺปนฺนสฺส
