		  __________________
		  จตุตฺถสิกฺขาปทํ
	[๗๙๔]  เตน  สมเยน  พุทฺโธ  ภควา  สกฺเกสุ  วิหรติ  กปิลวตฺถุสฺมึ
นิโคฺรธาราเม ฯ  เตน  โข  ปน  สมเยน  สากิยทาสกา  อวรุทฺธา
โหนฺติ ฯ  สากิยานโย  อิจฺฉนฺติ  อารญฺญเกสุ  เสนาสเนสุ  ภตฺตํ  กาตุํ ฯ
อสฺโสสุํ  โข  สากิยทาสกา  สากิยานิโย  กิร  อารญฺญเกสุ  เสนาสเนสุ
ภตฺตํ  กตฺตุกามาติ ฯ  เต  มคฺเค  ปริยุฏฺฐึสุ ฯ  สากิยานิโย  ปณีตํ
ขาทนียํ  โภชนียํ  อาทาย  อารญฺญกํ  เสนาสนํ  อคมํสุ ฯ
สากิยทาสกา  นิกฺขมิตฺวา  สากิยานิโย  อจฺฉินฺทึสุ  จ  ทูเสสุญฺจ ฯ  สากิยา
นิกฺขมิตฺวา  เต  โจเร  สภณฺเฑ  ๑  คเหตฺวา  อุชฺฌายนฺติ  ขียนฺติ  วิปาเจนฺติ
กถํ  หิ  นาม  ภทฺทนฺตา  อาราเม  โจเร  ปฏิวสนฺเต  นาโรเจสฺสนฺตีติ ฯ
อสฺโสสุํ  โข  ภิกฺขู  สากิยานํ  อุชฺฌายนฺตานํ  ขียนฺตานํ  วิปาเจนฺตานํ ฯ
อถโข  เต  ภิกฺขู  ภควโต  เอตมตฺถํ  อาโรเจสุํ ฯ  อถโข  ภควา
เอตสฺมึ  นิทาเน  เอตสฺมึ  ปกรเณ  ธมฺมึ  กถํ  กตฺวา  ภิกฺขู  อามนฺเตสิ
เตนหิ  ภิกฺขเว  ภิกฺขูนํ  สิกฺขาปทํ  ปญฺญาเปสฺสามิ  ทส  อตฺถวเสh
ปฏิจฺจ  สงฺฆสุฏฺฐุตาย ฯเปฯ  สทฺธมฺมฏฺฐิติยา  วินยานุคฺคหาย
เอวญฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ  ยานิ  โข
ปน  ตานิ  อารญฺญกานิ  เสนาสนานิ  สาสงฺกสมฺมตานิ  สปฺปฏิภยานิ
โย  ปน  ภิกฺขุ  ตถารูเปสุ  เสนาสเนสุ  วิหรนฺโต  ๒  ปุพฺเพ  อปฺปฏิสํวิทิตํ
#  ๑  ม.  ยุ.  สห  ภณฺเฑน ฯ  ๒  ม.  ยุ.  อยํ  ปาโฐ  น  โหติ ฯ  เอวมุปริปิ ฯ
