มาเส  เสเส  คิมฺหาเน  กตฺวา  นิวตฺถํ  ๑  นิสฺสคฺคิยํ  อิมาหํ  สงฺฆสฺส
นิสฺสชฺชามีติ ฯเปฯ  ทเทยฺยาติ ฯเปฯ  ทเทยฺยุนฺติ ฯเปฯ
อายสฺมโต  ทมฺมีติ ฯ
	[๑๔๗]  อติเรกมาเส  เสเส  คิมฺหาเน  อติเรกสญฺญี  วสฺสิกสาฏิก-
จีวรํ  ปริเยสติ  นิสฺสคฺคิยํ  ปาจิตฺติยํ ฯ  อติเรกมาเส  เสเส  คิมฺหาเน
เวมติโก  วสฺสิกสาฏิกจีวรํ  ปริเยสติ  นิสฺสคฺคิยํ  ปาจิตฺติยํ ฯ
อติเรกมาเส  เสเส  คิมฺหาเน  อูนกสญฺญี  วสฺสิกสาฏิกจีวรํ  ปริเยสติ
นิสฺสคฺคิยํ  ปาจิตฺติยํ ฯ  อติเรกฑฺฒมาเส  เสเส  คิมฺหาเน  อติเรก-
สญฺญี  กตฺวา  นิวาเสติ  นิสฺสคฺคิยํ  ปาจิตฺติยํ ฯ  อติเรกฑฺฒมาเส
เสเส  คิมฺหาเน  เวมติโก  กตฺวา  นิวาเสติ  นิสฺสคฺคิยํ  ปาจิตฺติยํ ฯ
อติเรกฑฺฒมาเส  เสเส  คิมฺหาเน  อูนกสญฺญี  กตฺวา  นิวาเสติ
นิสฺสคฺคิยํ  ปาจิตฺติยํ ฯ  สติยา  วสฺสิกสาฏิกาย  นคฺโค  กายํ
โอวสฺสาเปติ  อาปตฺติ  ทุกฺกฏสฺส ฯ  อูนกมาเส  เสเส  คิมฺหาเน
อติเรกสญฺญี  อาปตฺติ  ทุกฺกฏสฺส ฯ  อูนกมาเส  เสเส  คิมฺหาเน  เวมติโก
อาปตฺติ  ทุกฺกฏสฺส ฯ  อูนกมาเส  เสเส  คิมฺหาเน  อูนกสญฺญี
อนาปตฺติ ฯ  อูนกฑฺฒมาเส  เสเส  คิมฺหาเน  อติเรกสญฺญี  อาปตฺติ
ทุกฺกฏสฺส ฯ  อูนกฑฺฒมาเส  เสเส  คิมฺหาเน  เวมติโก  อาปตฺติ
ทุกฺกฏสฺส ฯ  อูนกฑฺฒมาเส  เสเส  คิมฺหาเน  อูนกสญฺญี  อนาปตฺติ ฯ
	[๑๔๘]  อนาปตฺติ  มาโส  เสโส  คิมฺหานนฺติ  วสฺสิกสาฏิกจีวรํ
#  ๑  ม.  ยุ.  ปริทหิตํ ฯ
