นิสีทิตฺวา  อญฺชลึ  ปคฺคเหตฺวา  เอวมสฺสุ  วจนียา  อยํ  เม  ภนฺเต
ปตฺโต  ทสาหาติกฺกนฺโต  นิสฺสคฺคิโย  อิมาหํ  อายสฺมนฺตานํ
นิสฺสชฺชามีติ ฯ  นิสฺสชฺชิตฺวา  อาปตฺติ  เทเสตพฺพา ฯ  พฺยตฺเตน
ภิกฺขุนา  ปฏิพเลน  อาปตฺติ  ปฏิคฺคเหตพฺพา ฯ  นิสฺสฏฺฐปตฺโต
ทาตพฺโพ  สุณนฺตุ  เม  อายสฺมนฺตา  อยํ  ปตฺโต  อิตฺถนฺนามสฺส
ภิกฺขุโน  นิสฺสคฺคิโย  อายสฺมนฺตานํ  นิสฺสฏฺโฐ ฯ  ยทายสฺมนฺตานํ
ปตฺตกลฺลํ  อายสฺมนฺตา  อิมํ  ปตฺตํ  อิตฺถนฺนามสฺส  ภิกฺขุโน
ทเทยฺยุนฺติ ฯ
	[๑๒๓]  เตน  ภิกฺขุนา  เอกํ  ภิกฺขุํ  อุปสงฺกมิตฺวา  เอกํสํ  อุตฺตราสงฺคํ
กริตฺวา  อุกฺกุฏิกํ  นิสีทิตฺวา  อญฺชลึ  ปคฺคเหตฺวา  เอวมสฺส  วจนีโย
อยํ  เม  อาวุโส  ปตฺโต  ทสาหาติกฺกนฺโต  นิสฺสคฺคิโย  อิมาหํ
อายสฺมโต  นิสฺสชฺชามีติ ฯ  นิสฺสชฺชิตฺวา  อาปตฺติ  เทเสตพฺพา ฯ
เตน  ภิกฺขุนา  อาปตฺติ  ปฏิคฺคเหตพฺพา ฯ  นิสฺสฏฺฐปตฺโต  ทาตพฺโพ
อิมํ  ปตฺตํ  อายสฺมโต  ทมฺมีติ ฯ
	[๑๒๔]  ทสาหาติกฺกนฺเต  อติกฺกนฺตสญฺญี  นิสฺสคฺคิยํ  ปาจิตฺติยํ ฯ
ทสาหาติกฺกนฺเต  เวมติโก  นิสฺสคฺคิยํ  ปาจิตฺติยํ ฯ  ทสาหาติกฺกนฺเต
อนติกฺกนฺตสญฺญี  นิสฺสคฺคิยํ  ปาจิตฺติยํ ฯ  อนธิฏฺฐิเต  อธิฏฺฐิตสญฺญี
นิสฺสคฺคิยํ  ปาจิตฺติยํ ฯ  อวิกปฺปิเต  วิกปฺปิตสญฺญี  นิสฺสคฺคิยํ
ปาจิตฺติยํ ฯ  อวิสฺสชฺชิเต  วิสฺสชฺชิตสญฺญี  นิสฺสคฺคิยํ  ปาจิตฺติยํ ฯ
อนฏฺเฐ  นฏฺฐสญฺญี  นิสฺสคฺคิยํ  ปาจิตฺติยํ ฯ  อวินฏฺเฐ  วินฏฺฐสญฺญี
