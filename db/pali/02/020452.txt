		  ทุติยสิกฺขาปทํ
	[๖๘๕]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  ภควา
ภิกฺขูนํ  อเนกปริยาเยน  วินยกถํ  กเถติ  วินยสฺส  วณฺณํ  ภาสติ
วินยปริยตฺติยา  วณฺณํ  ภาสติ  อาทิสฺส  อาทิสฺส  อายสฺมโต  อุปาลิสฺส
วณฺณํ  ภาสติ ฯ  ภิกฺขู  ภควา  โข  อเนกปริยาเยน  วินยกถํ
กเถติ  วินยสฺส  วณฺณํ  ภาสติ  วินยปริยตฺติยา  วณฺณํ  ภาสติ
อาทิสฺส  อาทิสฺส  อายสฺมโต  อุปาลิสฺส  วณฺณํ  ภาสติ  หนฺท
มยํ  อาวุโส  อายสฺมโต  อุปาลิสฺส  สนฺติเก  วินยํ  ปริยาปุณามาติ ฯ
เต  จ  พหู  ภิกฺขู  เถรา  จ  นวา  จ  มชฺฌิมา  จ  อายสฺมโต
อุปาลิสฺส  สนฺติเก  วินยํ  ปริยาปุณนฺติ ฯ  อถโข  ฉพฺพคฺคิยานํ
ภิกฺขูนํ  เอตทโหสิ  เอตรหิ  โข  อาวุโส  พหู  ภิกฺขู  เถรา  จ
นวา  จ  มชฺฌิมา  จ  อายสฺมโต  อุปาลิสฺส  สนฺติเก  วินยํ
ปริยาปุณนฺติ  สเจ  อิเม  วินเย  ปกตญฺญุโน  ภวิสฺสนฺติ  อเมฺห
(๑)  ยถิจฺฉกํ  (๒)  อากฑฺฒิสฺสนฺติ  ปริกฑฺฒิสฺสนฺติ  หนฺท  มยํ  อาวุโส
วินยํ  วิวณฺเณมาติ ฯ  อถโข  ฉพฺพคฺคิยา  ภิกฺขู  ภิกฺขู  อุปสงฺกมิตฺวา
เอวํ  วเทนฺติ (๓) กึ  ปนิเมหิ  ขุทฺทานุขุทฺทเกหิ  สิกฺขาปเทหิ  อุทฺทิฏฺเฐหิ
ยาวเทว  กุกฺกุจฺจาย  วิเหสาย  วิเลขาย  สํวตฺตนฺตีติ ฯ  เย  เต
ภิกฺขู  อปฺปิจฺฉา ฯเปฯ  เต  อุชฺฌายนฺติ  ขียนฺติ  วิปาเจนฺติ  กถํ
#  ๑  ม.  เยนิจฺฉกํ ฯ  ๒  ม.  ยาวทิจฺฉกํ ฯ  ๓  ม.  ยุ.  วทนฺติ ฯ
