ปาจิตฺติยสฺส ฯ  อุปสมฺปนฺเน  เวมติโก  อุยฺโยเชติ  อาปตฺติ
ปาจิตฺติยสฺส ฯ  อุปสมฺปนฺเน  อนุปสมฺปนฺนสญฺญี  อุยฺโยเชติ  อาปตฺติ
ปาจิตฺติยสฺส ฯ  กลิสาสนํ  อาโรเปติ  อาปตฺติ  ทุกฺกฏสฺส ฯ
อนุปสมฺปนฺนํ  อุยฺโยเชติ  อาปตฺติ  ทุกฺกฏสฺส ฯ  กลิสาสนํ  อาโรเปติ
อาปตฺติ  ทุกฺกฏสฺส ฯ  อนุปสมฺปนฺเน  อุปสมฺปนฺนสญฺญี  อาปตฺติ
ทุกฺกฏสฺส ฯ  อนุปสมฺปนฺเน  เวมติโก  อาปตฺติ  ทุกฺกฏสฺส ฯ
อนุปสมฺปนฺเน  อนุปสมฺปนฺนสญฺญี  อาปตฺติ  ทุกฺกฏสฺส ฯ
	[๕๓๔]  อนาปตฺติ  อุโภ  เอกโต  น  ยาเปสฺสามาติ  อุยฺโยเชติ
มหคฺฆํ  ภณฺฑํ  ปสฺสิตฺวา  โลภธมฺมํ  อุปฺปาเทสฺสตีติ  อุยฺโยเชติ
มาตุคามํ  ปสฺสิตฺวา  อนภิรตึ  อุปฺปาเทสฺสตีติ  อุยฺโยเชติ  คิลานสฺส
วา  โอหียกสฺส  วา  วิหารปาลสฺส  วา  ยาคุํ  วา  ภตฺตํ  วา  ๑
ขาทนียํ  วา  โภชนียํ  วา  นีหราติ  อุยฺโยเชติ  น  อนาจารํ
อาจริตุกาโม  สติ  กรณีเย  อุยฺโยเชติ  อุมฺมตฺตกสฺส
อาทิกมฺมิกสฺสาติ ฯ
				  ทุติยสิกฺขาปทํ  นิฏฺฐิตํ ฯ
				  _____________
#  ๑  ยุ.  ยาคุํ  วา  ภตฺตํ  วาติ  ปาฐทฺวยํ  น  ทิสฺสติ ฯ
