นานาคพฺภา  นานาโอวรกา  ยสฺมึ  คพฺเภ  จีวรํ  นิกฺขิตฺตํ  โหติ
ตสฺมึ  คพฺเภ  วตฺถพฺพํ  ทฺวารมูเล  วา  หตฺถปาสา  วา  น
วิชหิตพฺพํ ฯ
	[๒๐]  เอกกุลสฺส  หมฺมิยํ  โหติ  อนฺโตหมฺมิเย  จีวรํ  นิกฺขิปิตฺวา
อนฺโตหมฺมิเย  วตฺถพฺพํ ฯ  นานากุลสฺส  หมฺมิยํ  โหติ  นานาคพฺภา
นานาโอวรกา  ยสฺมึ  คพฺเภ  จีวรํ  นิกฺขิตฺตํ  โหติ  ตสฺมึ  คพฺเภ
วตฺถพฺพํ  ทฺวารมูเล  วา  หตฺถปาสา  วา  น  วิชหิตพฺพํ ฯ
	[๒๑]  เอกกุลสฺส  นาวา  โหติ  อนฺโตนาวาย  จีวรํ  นิกฺขิปิตฺวา
อนฺโตนาวาย  วตฺถพฺพํ ฯ  นานากุลสฺส  นาวา  โหติ  นานาคพฺภา
นานาโอวรกา  ยสฺมึ  โอวรเก  จีวรํ  นิกฺขิตฺตํ  โหติ  ตสฺมึ  โอวรเก
วตฺถพฺพํ  ทฺวารมูเล  วา  ๑  หตฺถปาสา  วา  น  วิชหิตพฺพํ ฯ
	[๒๒]  เอกกุลสฺส  สตฺโถ  โหติ  สตฺเถ  จีวรํ  นิกฺขิปิตฺวา  ปุรโต
วา  ปจฺฉโต  วา  สตฺตพฺภนฺตรา  น  วิชหิตพฺพา  ปสฺสโต  อพฺภนฺตรํ
น  วิชหิตพฺพํ ฯ  นานากุลสฺส  สตฺโถ  โหติ  สตฺเถ  จีวรํ  นิกฺขิปิตฺวา
หตฺถปาสา  น  วิชหิตพฺพํ ฯ
	[๒๓]  เอกกุลสฺส  เขตฺตํ  โหติ  ปริกฺขิตฺตญฺจ  อนฺโตเขตฺเต  จีวรํ
นิกฺขิปิตฺวา  อนฺโตเขตฺเต  วตฺถพฺพํ ฯ  อปริกฺขิตฺตํ  โหติ  หตฺถปาสา
น  วิชหิตพฺพํ ฯ  นานากุลสฺส  เขตฺตํ  โหติ  ปริกฺขิตฺตญฺจ  อนฺโตเขตฺเต
จีวรํ  นิกฺขิปิตฺวา  อนฺโตเขตฺเต  วตฺถพฺพํ  ทฺวารมูเล  วา  หตฺถปาสา
#  ๑  โป.  ม.  ยุ.  ปาฐทฺวยํ  นตฺถิ ฯ
