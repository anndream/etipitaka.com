	[๔๙๗]  ตโต  นีหริตฺวา  ภิกฺขูหิ  สทฺธึ  สํวิภชิตพฺพนฺติ  ปฏิกฺกมนํ
นีหริตฺวา  สํวิภชิตพฺพํ ฯ  อยํ  ตตฺถ  สามีจีติ  อยํ  ตตฺถ  อนุธมฺมตา ฯ
อติเรกทฺวิตฺติปตฺตปูเร  ๑  อติเรกสญฺญี  ปฏิคฺคณฺหาติ  อาปตฺติ
ปาจิตฺติยสฺส ฯ  อติเรกทฺวิตฺติปตฺตปูเร  เวมติโก  ปฏิคฺคณฺหาติ  อาปตฺติ
ปาจิตฺติยสฺส ฯ  อติเรกทฺวิตฺติปตฺตปูเร  อูนกสญฺญี  ปฏิคฺคณฺหาติ
อาปตฺติ  ปาจิตฺติยสฺส ฯ  อูนกทฺวิตฺติปตฺตปูเร  อติเรกสญฺญี  อาปตฺติ
ทุกฺกฏสฺส ฯ  อูนกทฺวิตฺติปตฺตปูเร  เวมติโก  อาปตฺติ  ทุกฺกฏสฺส ฯ
อูนกทฺวิตฺติปตฺตปูเร  อูนกสญฺญี  อนาปตฺติ ฯ
	[๔๙๘]  อนาปตฺติ  ทฺวิตฺติปตฺตปูเร  ปฏิคฺคณฺหาติ  อูนกทฺวิตฺติ-
ปตฺตปูเร  ปฏิคฺคณฺหาติ  น  ปหิณกตฺถาย  น  ปาเถยฺยตฺถาย
ปฏิยตฺตํ  เทนฺติ  ปหิณกตฺถาย  วา  ปาเถยฺยตฺถาย  วา  ปฏิยตฺตเสสกํ
เทนฺติ  คมเน  ปฏิปฺปสฺสทฺเธ  เทนฺติ  ญาตกานํ  ปวาริตานํ
อญฺญสฺสตฺถาย  อตฺตโน  ธเนน  อุมฺมตฺตกสฺส  อาทิกมฺมิกสฺสาติ ฯ
		  จตุตฺถสิกฺขาปทํ  นิฏฺฐิตํ ฯ
		  __________________
#  ๑  ม.  อติเรกทฺวตฺติปตฺตปูเร ฯ  เอวมีทิเสสุ  ปเทสุ ฯ
