อุปสํหรติ  อิตฺถนฺนาโม  น  มยํ  ปณฺฑิตา  พฺยตฺตา  เมธาวิโน
พหุสฺสุตา  ธมฺมกถิกา  นตฺถิ  อมฺหากํ  ทุคฺคติ  สุคติเยว  อมฺหากํ
ปาฏิกงฺขาติ  ภณติ  น  โส  อญฺญํ  ภณติ  ตญฺเญว  ภณตีติ
อาปตฺติ  วาจาย  วาจาย  ทุกฺกฏสฺส ฯ
	[๒๘๒]  อุปสมฺปนฺโน  อุปสมฺปนฺนสฺส  สุตฺวา  อุปสมฺปนฺนสฺส
เปสุญฺญํ  อุปสํหรติ  อาปตฺติ  วาจาย  วาจาย  ปาจิตฺติยสฺส ฯ
อุปสมฺปนฺโน  อุปสมฺปนฺนสฺส  สุตฺวา  อนุปสมฺปนฺนสฺส  เปสุญฺญํ
อุปสํหรติ  อาปตฺติ  ทุกฺกฏสฺส ฯ  อุปสมฺปนฺโน  อนุปสมฺปนฺนสฺส
สุตฺวา  อุปสมฺปนฺนสฺส  เปสุญฺญํ  อุปสํหรติ  อาปตฺติ  ทุกฺกฏสฺส ฯ
อุปสมฺปนฺโน  อนุปสมฺปนฺนสฺส  สุตฺวา  อนุปสมฺปนฺนสฺส  เปสุญฺญํ
อุปสํหรติ  อาปตฺติ  ทุกฺกฏสฺส ฯ
	[๒๘๓]  อนาปตฺติ  นปิยกมฺยสฺส  นเภทาธิปฺปายสฺส  อุมฺมตฺตกสฺส
อาทิกมฺมิกสฺสาติ ฯ
		  ตติยสิกฺขาปทํ  นิฏฺฐิตํ ฯ
		  _____________
