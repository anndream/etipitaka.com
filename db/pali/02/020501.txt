อฏฺฐงฺคุลปาทกํ  กาเรตพฺพํ  สุคตงฺคุเลน  อญฺญตฺร  เหฏฺฐิมาย  อฏนิยาติ
ฐเปตฺวา  เหฏฺฐิมํ  อฏนิยํ  ๑ ฯ  ตํ  อติกฺกาเมตฺวา  กโรติ  วา  การาเปติ
วา  ปโยเค  ทุกฺกฏํ  ปฏิลาเภน  ฉินฺทิตฺวา  ปาจิตฺติยํ  เทเสตพฺพํ ฯ
	[๗๕๗]  อตฺตนา  วิปฺปกตํ  อตฺตนา  ปริโยสาเปติ  อาปตฺติ
ปาจิตฺติยสฺส ฯ  อตฺตนา  วิปฺปกตํ  ปเรหิ  ปริโยสาเปติ  อาปตฺติ
ปาจิตฺติยสฺส ฯ  ปเรหิ  วิปฺปกตํ  อตฺตนา  ปริโยสาเปติ  อาปตฺติ
ปาจิตฺติยสฺส ฯ  ปเรหิ  วิปฺปกตํ  ปเรหิ  ปริโยสาเปติ  อาปตฺติ
ปาจิตฺติยสฺส ฯ  อญฺญสฺสตฺถาย  กโรติ  วา  การาเปติ  วา  อาปตฺติ
ทุกฺกฏสฺส ฯ  อญฺเญน  กตํ  ปฏิลภิตฺวา  ปริภุญฺชติ  อาปตฺติ
ทุกฺกฏสฺส ฯ
	[๗๕๘]  อนาปตฺติ  ปมาณิกํ  กโรติ  อูนกํ  กโรติ  อญฺเญน
กตํ  ปมาณาติกฺกนฺตํ  ปฏิลภิตฺวา  ฉินฺทิตฺวา  ปริภุญฺชติ
อุมฺมตฺตกสฺส  อาทิกมฺมิกสฺสาติ ฯ
		  ปญฺจมสิกฺขาปทํ  นิฏฺฐิตํ ฯ
		  _____________
#  ๑  ม.  อฏนึ ฯ
