สิรสา  นิปติตฺวา  อายสฺมนฺตํ  อนุรุทฺธํ  เอตทโวจ  อจฺจโย  มํ
ภนฺเต  อจฺจคมา  ยถาพาลํ  ยถามูฬฺหํ  ยถาอกุสลํ  ยาหํ  เอวรูปมกาสึ
ตสฺสา  เม  ภนฺเต  อยฺโย  อจฺจยํ  อจฺจยโต  ปฏิคฺคณฺหาตุ
อายตึ  สํวรายาติ ฯ  อิงฺฆ  ตํ  ๑  ภคินิ  อจฺจโย  อจฺจคมา  ยถาพาลํ
ยถามูฬฺหํ  ยถาอกุสลํ  ยา  ตฺวํ  เอวมกาสิ  ยโต  จ  โข  ตฺวํ
ภคินิ  อจฺจยํ  อจฺจยโต  ทิสฺวา  ยถาธมฺมํ  ปฏิกโรสิ  ตนฺเต  มยํ
ปฏิคฺคณฺหาม  วุฑฺฒิ  เหสา  ภคินิ  อริยสฺส  วินเย  โย  อจฺจยํฟ
อจฺจยโต  ทิสฺวา  ยถาธมฺมํ  ปฏิกโรติ  อายตึ  ๒  สํวรํ  อาปชฺชตีติ ฯ
อถโข  สา  อิตฺถี  ตสฺสา  รตฺติยา  อจฺจเยน  อายสฺมนฺตํ  อนุรุทฺธํ
ปณีเตน  ขาทนีเยน  โภชนีเยน  สหตฺถา  สนฺตปฺเปตฺวา  สมฺปวาเรตฺวา
อายสฺมนฺตํ  อนุรุทฺธํ  ภุตฺตาวึ  โอนีตปตฺตปาณึ  [๓]  เอกมนฺตํ  นิสีทิ ฯ
เอกมนฺตํ  นิสินฺนํ  โข  ตํ  อิตฺถึ  อายสฺมา  อนุรุทฺโธ  ธมฺมิยา  กถาย
สนฺทสฺเสสิ  สมาทเปสิ  สมุตฺเตเชสิ  สมฺปหํเสสิ ฯ  อถโข  สา
อิตฺถี  อายสฺมตา  อนุรุทฺเธน  ธมฺมิยา  กถาย  สนฺทสฺสิตา  สมาทปิตา
สมุตฺเตชิตา  สมฺปหํสิตา  อายสฺมนฺตํ  อนุรุทฺธํ  เอตทโวจ  อภิกฺกนฺตํ
ภนฺเต  อภิกฺกนฺตํ  ภนฺเต  เสยฺยถาปิ  ภนฺเต  นิกฺกุชฺชิตํ  วา
อุกฺกุชฺเชยฺย  ปฏิจฺฉนฺนํ  วา  วิวเรยฺย  มูฬฺหสฺส  วา  มคฺคํ
อาจิกฺเขยฺย  อนฺธกาเร  วา  เตลปฺปชฺโชตํ  ธาเรยฺย  จกฺขุมนฺโต
#  ๑  ม.  ตวํ ฯ  ๒  ม.  ยุ.  อายตึ  จ ฯ  ๓  ม.  ยุ.  อภิวาเทตฺวา ฯ
