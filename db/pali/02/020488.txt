		  ทุติยสิกฺขาปทํ
	[๗๓๘]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  อญฺญตโร
ภิกฺขุ  อจิรวติยา  นทิยา  นฺหายติ ฯ  อญฺญตโรปิ  พฺราหฺมโณ
ปญฺจสตานํ  ถวิกํ  ถเล  นิกฺขิปิตฺวา  อจิรวติยา  นทิยา  นฺหายิตฺวา  ๑
วิสฺสริตฺวา  อคมาสิ ฯ  อถโข  โส  ภิกฺขุ  ตสฺสายํ  พฺราหฺมณสฺส
ถวิกา  มา  [๒]  นสฺสีติ  อคฺคเหสิ ฯ  อถโข  โส  พฺราหฺมโณ  สริตฺวา
ตุริโต  อาธาวิตฺวา  ตํ  ภิกฺขุํ  เอตทโวจ  อปิ  เม  โภ  ถวิกํ
ปสฺเสยฺยาสีติ ฯ  หนฺท  พฺราหฺมณาติ  อทาสิ ฯ  อถโข  ตสฺส
พฺราหฺมณสฺส  เอตทโหสิ  เกน  นุ  โข  อหํ  อุปาเยน  อิมสฺส
ภิกฺขุโน  ปุณฺณปตฺตํ  น  ทเทยฺยนฺติ ฯ  น  เม  โภ  ปญฺจสตานิ
สหสฺสํ  เมติ  ปลิพุทฺธิตฺวา  มุญฺจิ ฯ  อถโข  โส  ภิกฺขุ  อารามํ  คนฺตฺวา(
ภิกฺขูนํ  เอตมตฺถํ  อาโรเจสิ ฯ  เย  เต  ภิกฺขู  อปฺปิจฺฉา ฯเปฯ
เต  อุชฺฌายนฺติ  ขียนฺติ  วิปาเจนฺติ  กถํ  หิ  นาม  ภิกฺขุ  รตนํ
อุคฺคเหสฺสตีติ ฯเปฯ  สจฺจํ  กิร  ตฺวํ  ภิกฺขุ  รตนํ  อุคฺคเหสีติ ฯ
สจฺจํ  ภควาติ ฯ  วิครหิ  พุทฺโธ  ภควา  กถํ  หิ  นาม  ตฺวํ
โมฆปุริส  รตนํ  อุคฺคเหสฺสสิ  เนตํ  โมฆปุริส  อปฺปสนฺนานํ  วา
ปสาทาย  ปสนฺนานํ  วา  ภิยฺโยภาวาย ฯเปฯ  เอวญฺจ  ปน  ภิกฺขเว
#  ๑  ม.  ยุ.  นฺหายนฺโต ฯ  ๒  ม.  อิธ ฯ
