ปาจิตฺติยสฺส ฯ  โรปิเต  วิเหสเก  สงฺฆมชฺเฌ  วตฺถุสฺมึ  วา  อาปตฺติยา
วา  อนุยุญฺชิยมาโน  ตํ  น  กเถตุกาโม  ตํ  น  อุคฺฆาเฏตุกาโม
ตุณฺหีภูโต  สงฺฆํ  วิเหเสติ  อาปตฺติ  ปาจิตฺติยสฺส ฯ
	[๓๖๖]  ธมฺมกมฺเม  ธมฺมกมฺมสญฺญี  อญฺญวาทเก  วิเหสเก
อาปตฺติ  ปาจิตฺติยสฺส ฯ  ธมฺมกมฺเม  เวมติโก  อญฺญวาทเก
วิเหสเก  อาปตฺติ  ปาจิตฺติยสฺส ฯ  ธมฺมกมฺเม  อธมฺมกมฺมสญฺญี
อญฺญวาทเก  วิเหสเก  อาปตฺติ  ปาจิตฺติยสฺส ฯ  อธมฺมกมฺเม
ธมฺมกมฺมสญฺญี  อาปตฺติ  ทุกฺกฏสฺส ฯ  อธมฺมกมฺเม  เวมติโก
อาปตฺติ  ทุกฺกฏสฺส ฯ  อธมฺมกมฺเม  อธมฺมกมฺมสญฺญี  อาปตฺติ
ทุกฺกฏสฺส ฯ
	[๓๖๗]  อนาปตฺติ  อชานนฺโต  ปุจฺฉติ  คิลาโน  [๑]  น  กเถติ
สงฺฆสฺส  ภณฺฑนํ  วา  กลโห  วา  วิคฺคโห  วา  วิวาโท  วา  ภวิสฺสตีติ
น  กเถติ  สงฺฆเภโท  วา  สงฺฆราชิ  วา  ภวิสฺสตีติ  น  กเถติ
อธมฺเมน  วา  วคฺเคน  วา  น  กมฺมารหสฺส  วา  กมฺมํ  กริสฺสตีติ  น
กเถติ  อุมฺมตฺตกสฺส  อาทิกมฺมิกสฺสาติ ฯ
		  ทุติยสิกฺขาปทํ  นิฏฺฐิตํ ฯ
		  _____________
#  ๑  ม.  วา ฯ
