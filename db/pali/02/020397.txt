สมาทหาเปยฺยาติ  อญฺญํ  อาณาเปติ  อาปตฺติ  ปาจิตฺติยสฺส ฯ
สกึ  อาณตฺโต  พหุกํปิ  สมาทหติ  อาปตฺติ  ปาจิตฺติยสฺส ฯ
อญฺญตฺร  ตถารูปปจฺจยาติ  ฐเปตฺวา  ตถารูปปจฺจยํ ฯ
	[๖๐๘]  อคิลาโน  อคิลานสญฺญี  วิสีวนาเปกฺโข  โชตึ  สมาทหติ
วา  สมาทหาเปติ  วา  อญฺญตฺร  ตถารูปปจฺจยา  อาปตฺติ
ปาจิตฺติยสฺส ฯ  อคิลาโน  เวมติโก  วิสีวนาเปกฺโข  โชตึ  สมาทหติ  วา
สมาทหาเปติ  วา  อญฺญตฺร  ตถารูปปจฺจยา  อาปตฺติ  ปาจิตฺติยสฺส ฯ
อคิลาโน  คิลานสญฺญี  วิสีวนาเปกฺโข  โชตึ  สมาทหติ  วา  สมาทหาเปติ
วา  อญฺญตฺร  ตถารูปปจฺจยา  อาปตฺติ  ปาจิตฺติยสฺส ฯ  ปฏิลาตํ
อุกฺขิปติ  อาปตฺติ  ทุกฺกฏสฺส ฯ  คิลาโน  อคิลานสญฺญี  อาปตฺติ
ทุกฺกฏสฺส ฯ  คิลาโน  เวมติโก  อาปตฺติ  ทุกฺกฏสฺส ฯ  คิลาโน
คิลานสญฺญี  อนาปตฺติ ฯ
	[๖๐๙]  อนาปตฺติ  คิลานสฺส  อญฺเญน  กตํ  วิสิพฺเพติ
วีตจฺฉิตงฺคารํ  ๑  วิสิพฺเพติ  ปทีเปปิ  ๒  โชติเกปิ  ๓  ชนฺตาฆเรปิ  ๔
ตถารูปปจฺจยา  อาปทาสุ  อุมฺมตฺตกสฺส  อาทิกมฺมิกสฺสาติ ฯ
		  ฉฏฺฐสิกฺขาปทํ  นิฏฺฐิตํ ฯ
		  _____________
#  ๑  ม.  วีตจฺจิตงฺคารํ ฯ  ๒-๓-๔  ม.  ปิสทฺโท  นตฺถิ ฯ
