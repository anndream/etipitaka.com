ทิสฺสนฺติ ฯ  ตถารูเปสุ  ภิกฺขุ  เสนาสเนสุ  วิหรนฺโตติ  เอวรูเปสุ
ภิกฺขุ  เสนาสเนสุ  วิหรนฺโต ฯ  อากงฺขมาโนติ  อิจฺฉมาโน ฯ
ติณฺณํ  จีวรานํ  อญฺญตรํ  จีวรนฺติ  สงฺฆาฏึ  วา  อุตฺตราสงฺคํ  วา
อนฺตรวาสกํ  วา ฯ  อนฺตรฆเร  นิกฺขิเปยฺยาติ  สมนฺตา  โคจรคาเม
นิกฺขิเปยฺย ฯ  สิยา  จ  ตสฺส  ภิกฺขุโน  โกจิเทว  ปจฺจโย  เตน
จีวเรน  วิปฺปวาสายาติ  สิยา  ปจฺจโย  สิยา  กรณียํ ฯ  ฉารตฺตปรมนฺเตน
ภิกฺขุนา  เตน  จีวเรน  วิปฺปวสิตพฺพนฺติ  ฉารตฺตปรมตา
วิปฺปวสิตพฺพํ ฯ  อญฺญตฺร  ภิกฺขุสมฺมติยาติ  ฐเปตฺวา  ภิกฺขุสมฺมตึ ฯ
ตโต  เจ  อุตฺตรึ  วิปฺปวเสยฺยาติ  สตฺตเม  อรุณุคฺคมเน  นิสฺสคฺคิยํ
โหติ  นิสฺสชฺชิตพฺพํ  สงฺฆสฺส  วา  คณสฺส  วา  ปุคฺคลสฺส  วา ฯ
เอวญฺจ  ปน  ภิกฺขเว  นิสฺสชฺชิตพฺพํ ฯเปฯ  อิทํ  เม  ภนฺเต  จีวรํ
อติเรกฉารตฺตํ  วิปฺปวุตฺถํ  อญฺญตฺร  ภิกฺขุสมฺมติยา  นิสฺสคฺคิยํ  อิมาหํ
สงฺฆสฺส  นิสฺสชฺชามีติ ฯเปฯ  ทเทยฺยาติ ฯเปฯ  ทเทยฺยุนฺติ ฯเปฯ
อายสฺมโต  ทมฺมีติ ฯ
	[๑๖๗]  อติเรกฉารตฺเต  อติเรกสญฺญี  วิปฺปวสติ  อญฺญตฺร
ภิกฺขุสมฺมติยา  นิสฺสคฺคิยํ  ปาจิตฺติยํ ฯ  อติเรกฉารตฺเต  เวมติโก
วิปฺปวสติ  อญฺญตฺร  ภิกฺขุสมฺมติยา  นิสฺสคฺคิยํ  ปาจิตฺติยํ ฯ  อติเรก-
ฉารตฺเต  อูนกสญฺญี  วิปฺปวสติ  อญฺญตฺร  ภิกฺขุสมฺมติยา  นิสฺสคฺคิยํ
ปาจิตฺติยํ ฯ  อปฺปจฺจุทฺธเฏ  ปจฺจุทฺธฏสญฺญี  ...  อวิสฺสชฺชิเต  วิสฺสชฺชิต-
สญฺญี  ...  อนฏฺเฐ  นฏฺฐสญฺญี  ...  อวินฏฺเฐ  วินฏฺฐสญฺญี  ...  อทฑฺเฒ
