		  ตติยสิกฺขาปทํ
	[๓๒]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  อญฺญตรสฺส
ภิกฺขุโน  อกาลจีวรํ  อุปฺปนฺนํ  โหติ  ตสฺส  ตํ  จีวรํ  กยิรมานํ
นปฺปโหติ ฯ  อถโข  โส  ภิกฺขุ  ตํ  จีวรํ  อุสฺสาเปตฺวา  ปุนปฺปุนํ
วิมชฺชติ ฯ  อทฺทสา  โข  ภควา  เสนาสนจาริกํ  อาหิณฺฑนฺโต  ตํ
ภิกฺขุํ  ตํ  จีวรํ  อุสฺสาเปตฺวา  ปุนปฺปุนํ  วิมชฺชนฺตํ  ทิสฺวาน  เยน
โส  ภิกฺขุ  เตนุปสงฺกมิ  อุปสงฺกมิตฺวา  ตํ  ภิกฺขุํ  เอตทโวจ
กิสฺส  ตฺวํ  ภิกฺขุ  อิมํ  จีวรํ  อุสฺสาเปตฺวา  ปุนปฺปุนํ  วิมชฺชสีติ ฯ  อิทํ
เม  ภนฺเต  อกาลจีวรํ  อุปฺปนฺนํ  กยิรมานํ  นปฺปโหติ  เตนาหํ
อิมํ  จีวรํ  อุสฺสาเปตฺวา  ปุนปฺปุนํ  วิมชฺชามีติ ฯ  อตฺถิ  ปน  เต
ภิกฺขุ  จีวรปจฺจาสาติ ฯ  อตฺถิ  ภควาติ ฯ  อถโข  ภควา  เอตสฺมึ
นิทาเน  เอตสฺมึ  ปกรเณ  ธมฺมึ  กถํ  กตฺวา  ภิกฺขู  อามนฺเตสิ
อนุชานามิ  ภิกฺขเว  อกาลจีวรํ  ปฏิคฺคเหตฺวา  จีวรปจฺจาสาย  ๑
นิกฺขิปิตุนฺติ ฯ
	[๓๓]  เตน  โข  ปน  สมเยน  ภิกฺขู  ภควตา  อนุญฺญาตํ
อกาลจีวรํ  ปฏิคฺคเหตฺวา  จีวรปจฺจาสาย  ๒  นิกฺขิปิตุนฺติ  อกาลจีวรํ  ๓
#  ๑-๒  ม.  ยุ.  จีวรปจฺจาสา ฯ  ๓  ม.  ยุ.  อกาลจีวรานิ ฯ
