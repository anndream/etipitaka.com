ปตฺตจีวรํ  ปฏิคฺคณฺหนฺติโย  อุปฺปลวณฺณํ  ภิกฺขุนึ  เอตทโวจุํ  กหนฺเต
อยฺเย  อนฺตรวาสโกติ ฯ  อุปฺปลวณฺณา  ภิกฺขุนี  ภิกฺขุนีนํ  เอตมตฺถํ
อาโรเจสิ ฯ  ภิกฺขุนิโย  อุชฺฌายนฺติ  ขียนฺติ  วิปาเจนฺติ  กถํ  หิ
นาม  อยฺโย  อุทายิ  ภิกฺขุนิยา  หตฺถโต  ๑  จีวรํ  ปฏิคฺคเหสฺสติ
กิจฺฉลาโภ  มาตุคาโมติ ฯ  อถโข  ตา  ภิกฺขุนิโย  ภิกฺขูนํ  เอตมตฺถํ
อาโรเจสุํ ฯ  เย  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ
ขียนฺติ  วิปาเจนฺติ  กถํ  หิ  นาม  อายสฺมา  อุทายิ  ภิกฺขุนิยา  หตฺถโต  ๒ค
จีวรํ  ปริคฺคเหสฺสตีติ ฯ  อถโข  เต  ภิกฺขู  ภควโต  เอตมตฺถํ
อาโรเจสุํ ฯเปฯ  สจฺจํ  กิร  ตฺวํ  อุทายิ  ภิกฺขุนิยา  หตฺถโต  ๓  จีวรํ
ปฏิคฺคเหสีติ ฯ  สจฺจํ  ภควาติ ฯ  ญาติกา  เต  อุทายิ  อญฺญาติกาติ ฯ
อญฺญาติกา  ภควาติ ฯ  อญฺญาตโก  โมฆปุริส  อญฺญาติกาย  น
ชานาติ  ปฏิรูปํ  วา  อปฺปฏิรูปํ  วา  สนฺตํ  วา  อสนฺตํ  วา  ตตฺถ
นาม  ตฺวํ  โมฆปุริส  อญฺญาติกาย  ภิกฺขุนิยา  หตฺถโต  จีวรํ
ปฏิคฺคเหสฺสสิ  เนตํ  โมฆปุริส  อปฺปสนฺนานํ  วา  ปสาทาย  ปสนฺนานํ
วา  ภิยฺโยภาวาย ฯเปฯ  เอวญฺจ  ปน  ภิกฺขเว  อิมํ  สิกฺขาปทํ
อุทฺทิเสยฺยาถ  โย  ปน  ภิกฺขุ  อญฺญาติกาย  ภิกฺขุนิยา  หตฺถโต
จีวรํ  ปฏิคฺคเณฺหยฺย  นิสฺสคฺคิยํ  ปาจิตฺติยนฺติ ฯ  เอวญฺจิทํ  ภควตา
ภิกฺขูนํ  สิกฺขาปทํ  ปญฺญตฺตํ  โหติ ฯ
	[๔๘]  เตน  โข  ปน  สมเยน  ภิกฺขู  กุกฺกุจฺจายนฺตา  ภิกฺขุนีนํ
#  ๑๒๓  ม.  ยุ.  อยํ  ปาโฐ  นตฺถิ ฯ
