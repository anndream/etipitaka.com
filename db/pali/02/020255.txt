	[๓๙๐]  สงฺฆิเก  สงฺฆิกสญฺญี  กุปิโต  อนตฺตมโน  นิกฺกฑฺฒติ
วา  นิกฺกฑฺฒาเปติ  วา  อาปตฺติ  ปาจิตฺติยสฺส ฯ  สงฺฆิเก  เวมติโก
กุปิโต  อนตฺตมโน  นิกฺกฑฺฒติ  วา  นิกฺกฑฺฒาเปติ  วา  อาปตฺติ
ปาจิตฺติยสฺส ฯ  สงฺฆิเก  ปุคฺคลิกสญฺญี  กุปิโต  อนตฺตมโน  นิกฺกฑฺฒติ
วา  นิกฺกฑฺฒาเปติ  วา  อาปตฺติ  ปาจิตฺติยสฺส ฯ  ตสฺส  ปริกฺขารํ
นิกฺกฑฺฒติ  วา  นิกฺกฑฺฒาเปติ  วา  อาปตฺติ  ทุกฺกฏสฺส ฯ  วิหารสฺส๓
อุปจารา  วา  อุปฏฺฐานสาลาย  วา  มณฺฑปา  วา  รุกฺขมูลา  วา
อชฺโฌกาสา  วา  นิกฺกฑฺฒติ  วา  นิกฺกฑฺฒาเปติ  วา  อาปตฺติ
ทุกฺกฏสฺส ฯ  ตสฺส  ปริกฺขารํ  นิกฺกฑฺฒติ  วา  นิกฺกฑฺฒาเปติ  วา
อาปตฺติ  ทุกฺกฏสฺส ฯ  อนุปสมฺปนฺนํ  วิหารา  วา  วิหารสฺส  อุปจารา
วา  อุปฏฺฐานสาลาย  วา  มณฺฑปา  วา  รุกฺขมูลา  วา  อชฺโฌกาสา
วา  นิกฺกฑฺฒติ  วา  นิกฺกฑฺฒาเปติ  วา  อาปตฺติ  ทุกฺกฏสฺส ฯ
ตสฺส  ปริกฺขารํ  นิกฺกฑฺฒติ  วา  นิกฺกฑฺฒาเปติ  วา  อาปตฺติ
ทุกฺกฏสฺส ฯ  ปุคฺคลิเก  สงฺฆิกสญฺญี  อาปตฺติ  ทุกฺกฏสฺส ฯ
ปุคฺคลิเก  เวมติโก  อาปตฺติ  ทุกฺกฏสฺส ฯ  ปุคฺคลิเก  ปุคฺคลิกสญฺญี
อญฺญสฺส  ปุคฺคลิเก  อาปตฺติ  ทุกฺกฏสฺส ฯ  อตฺตโน  ปุคฺคลิเก
อนาปตฺติ ฯ
	[๓๙๑]  อนาปตฺติ  อลชฺชึ  นิกฺกฑฺฒติ  วา  นิกฺกฑฺฒาเปติ  วา
ตสฺส  ปริกฺขารํ  นิกฺกฑฺฒติ  วา  นิกฺกฑฺฒาเปติ  วา  อุมฺมตฺตกํ
นิกฺกฑฺฒติ  วา  นิกฺกฑฺฒาเปติ  วา  ตสฺส  ปริกฺขารํ  นิกฺกฑฺฒติ
