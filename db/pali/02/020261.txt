ลิมฺปาเปสฺสสิ  อติภาริโก  วิหาโร  ปริปติ  เนตํ  โมฆปุริส
อปฺปสนฺนานํ  วา  ปสาทาย ฯเปฯ  เอวญฺจ  ปน  ภิกฺขเว  อิมํ
สิกฺขาปทํ  อุทฺทิเสยฺยาถ  มหลฺลกํ  ปน  ภิกฺขุนา  วิหารํ
การยมาเนน  ยาว  ทฺวารโกสา  อคฺคลฏฺฐปนาย  อาโลกสนฺธิปริกมฺมาย
ทฺวิตฺติจฺฉทนสฺส  ปริยายํ  อปฺปหริเต  ฐิเตน  อธิฏฺฐาตพฺพํ  ตโต
เจ  อุตฺตรึ  ๑  อปฺปหริเตปิ  ฐิโต  อธิฏฺฐเหยฺย  ปาจิตฺติยนฺติ ฯ
	[๓๙๘]  มหลฺลโก  นาม  วิหาโร  สสฺสามิโก  วุจฺจติ ฯ  วิหาโร
นาม  อุลฺลิตฺโต  วา  โหติ  อวลิตฺโต  วา  อุลฺลิตฺตาวลิตฺโต  วา ฯ
การยมาเนนาติ  กโรนฺโต  วา  การาเปนฺโต  วา ฯ  ยาว  ทฺวารโกสาติ
ปิฏฺฐิสงฺฆาฏสฺส  ๒  สามนฺตา  หตฺถปาสา ฯ  อคฺคลฏฺฐปนายาติ
ทฺวารฏฺฐปนาย ฯ  อาโลกสนฺธิปริกมฺมายาติ  วาตปานปริกมฺมาย  เสต-
วณฺณํ  กาฬวณฺณํ  เครุกวณฺณํ  ๓  มาลากมฺมํ  ลตากมฺมํ  มกร-
ทนฺตกํ  ปญฺจปฏฺฐิกํ  ๔ ฯ  ทฺวิตฺติจฺฉทนสฺส  ปริยายํ  อปฺปหริเต  ฐิเตน
อธิฏฺฐาตพฺพนฺติ  หริตํ  นาม  ปุพฺพณฺณํ  อปรณฺณํ ฯ  สเจ  หริเต
ฐิโต  อธิฏฺฐาติ  อาปตฺติ  ทุกฺกฏสฺส ฯ  มคฺเคน  ฉาเทนฺตสฺส  เทฺว
มคฺเค  อธิฏฺฐหิตฺวา  ตติยํ  มคฺคํ  อาณาเปตฺวา  ปกฺกมิตพฺพํ ฯ
ปริยาเยน  ฉาเทนฺตสฺส  เทฺว  ปริยาเย  อธิฏฺฐหิตฺวา  ตติยํ  ปริยายํ
อาณาเปตฺวา  ปกฺกมิตพฺพํ ฯ
	[๓๙๙]  ตโต  เจ  อุตฺตรึ  อปฺปหริเตปิ  ฐิโต  อธิฏฺฐเหยฺยาติ
#  ๑  ม.  ยุ.  อุตฺตริ ฯ  ๒  ม.  ปิฏฺฐสงฺฆาฏสฺส ฯ  ๓  ม.  เครุกปริกมฺมํ ฯ  ๔  ม.
#  ปญฺจปฏิกํ ฯ
