ภควตา  คณโภชนนฺติ ฯ  ภควโต  เอตมตฺถํ  อาโรเจสุํ ฯ  อนุชานามิ
ภิกฺขเว  จีวรการสมเย  คณโภชนํ  ภุญฺชิตุํ  เอวญฺจ  ปน  ภิกฺขเว
อิมํ  สิกฺขาปทํ  อุทฺทิเสยฺยาถ  คณโภชเน  อญฺญตฺร  สมยา
ปาจิตฺติยํ ฯ  ตตฺถายํ  สมโย  คิลานสมโย  จีวรทานสมโย
จีวรการสมโย  อยํ  ตตฺถ  สมโยติ ฯ  เอวญฺจิทํ  ภควตา  ภิกฺขูนํ
สิกฺขาปทํ  ปญฺญตฺตํ  โหติ ฯ
	[๔๗๙]  เตน  โข  ปน  สมเยน  ภิกฺขู  มนุสฺเสหิ  สทฺธึ  อทฺธานํ
คจฺฉนฺติ ฯ  อถโข  เต  ภิกฺขู  เต  มนุสฺเส  เอตทโวจุํ  มุหุตฺตํ
อาวุโส  อาคเมถ  ปิณฺฑาย  จริสฺสามาติ ฯ  เต  เอวมาหํสุ
อิเธว  ภนฺเต  ภุญฺชถาติ ฯ  ภิกฺขู  กุกฺกุจฺจายนฺตา  น  ปฏิคฺคณฺหนฺติ
ปฏิกฺขิตฺตํ  ภควตา  คณโภชนนฺติ ฯ  ภควโต  เอตมตฺถํ  อาโรเจสุํ ฯ
อนุชานามิ  ภิกฺขเว  อทฺธานคมนสมเย  คณโภชนํ  ภุญฺชิตุํ  เอวญฺจ
ปน  ภิกฺขเว  อิมํ  สิกฺขาปทํ  อุทฺทิเสยฺยาถ  คณโภชเน  อญฺญตฺร
สมยา  ปาจิตฺติยํ ฯ  ตตฺถายํ  สมโย  คิลานสมโย  จีวรทานสมโย
จีวรการสมโย  อทฺธานคมนสมโย  อยํ  ตตฺถ  สมโยติ ฯ  เอวญฺจิทํ
ภควตา  ภิกฺขูนํ  สิกฺขาปทํ  ปญฺญตฺตํ  โหติ ฯ
	[๔๘๐]  เตน  โข  ปน  สมเยน  ภิกฺขู  มนุสฺเสหิ  สทฺธึ  นาวาย
คจฺฉนฺติ ฯ  อถโข  เต  ภิกฺขู  เต  มนุสฺเส  เอตทโวจุํ  มุหุตฺตํ
อาวุโส  ตีรํ  นาวํ  ๑  อุปเนถ  ปิณฺฑาย  จริสฺสามาติ ฯ  เต
#  ๑  ม.  ยุ.  อยํ  ปาโฐ  น  โหติ ฯ
