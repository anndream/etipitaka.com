ปริภุญฺชิสฺสามีติ ฯ  อถโข  เต  ปุริสา  อุชฺฌายนฺติ  ขียนฺติ  วิปาเจนฺติ
มหิจฺฉา  อิเม  สมณา  สกฺยปุตฺติยา  อสนฺตุฏฺฐา  นยิเม  สุกรา
จีวเรหิ  อจฺฉาเทตุํ  กถํ  หิ  นาม  อยฺโย  อุปนนฺโท  อเมฺหหิ
ปุพฺเพ  อปฺปวาริโต  อุปสงฺกมิตฺวา  จีวเร  วิกปฺปํ  อาปชฺชิสฺสตีติ ฯ
อสฺโสสุํ  โข  ภิกฺขู  เตสํ  ปุริสานํ  อุชฺฌายนฺตานํ  ขียนฺตานํ
วิปาเจนฺตานํ ฯ  เย  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ
ขียนฺติ  วิปาเจนฺติ  กถํ  หิ  นาม  อายสฺมา  อุปนนฺโท  สกฺยปุตฺโต
ปุพฺเพ  อปฺปวาริโต  คหปติเก  อุปสงฺกมิตฺวา  จีวเร  วิกปฺปํ
อาปชฺชิสฺสตีติ ฯ  อถโข  เต  ภิกฺขู  ภควโต  เอตมตฺถํ  อาโรเจสุํ ฯ  สจฺจํ
กิร  ตฺวํ  อุปนนฺท  ปุพฺเพ  อปฺปวาริโต  คหปติเก  อุปสงฺกมิตฺวา
จีวเร  วิกปฺปํ  อาปชฺชสีติ ฯ  สจฺจํ  ภควาติ ฯ  ญาตกา  เต  อุปนนฺท
อญฺญาตกาติ ฯ  อญฺญาตกา  ภควาติ ฯ  อญฺญาตโก  โมฆปุริส
อญฺญาตกานํ  น  ชานาติ  ปฏิรูปํ  วา  อปฺปฏิรูปํ  วา  สนฺตํ  วา  อสนฺตํ  วา
ตตฺถ  นาม  ตฺวํ  โมฆปุริส  ปุพฺเพ  อปฺปวาริโต  อญฺญาตเก  คหปติเก
อุปสงฺกมิตฺวา  จีวเร  วิกปฺปํ  อาปชฺชิสฺสสิ  เนตํ  โมฆปุริส
อปฺปสนฺนานํ  วา  ปสาทาย  ปสนฺนานํ  วา  ภิยฺโยภาวาย ฯเปฯ  เอวญฺจ
ปน  ภิกฺขเว  อิมํ  สิกฺขาปทํ  อุทฺทิเสยฺยาถ  ภิกฺขุํ  ปเนว  อุทฺทิสฺส
อุภินฺนํ  อญฺญาตกานํ  คหปตีนํ  วา  คหปตานีนํ  วา  ปจฺเจกจีวร-
เจตาปนา  อุปกฺขฏา  โหนฺติ  อิเมหิ  มยํ  ปจฺเจกจีวรเจตาปเนหิ
ปจฺเจกจีวรานิ  เจตาเปตฺวา  อิตฺถนฺนามํ  ภิกฺขุํ  จีวเรหิ
