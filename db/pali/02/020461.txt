		  ปญฺจมสิกฺขาปทํ
	[๖๙๙]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  ฉพฺพคฺคิยา
ภิกฺขู  กุปิตา  อนตฺตมนา  สตฺตรสวคฺคิยานํ  ภิกฺขูนํ  ตลสตฺติกํ
อุคฺคิรนฺติ ฯ  เต  ปหารสมุจฺจิตา  โรทนฺติ ฯ  ภิกฺขู  เอวมาหํสุ  กิสฺส
ตุเมฺห  อาวุโส  โรทถาติ ฯ  อิเม  อาวุโส  ฉพฺพคฺคิยา  ภิกฺขู  กุปิตา
อนตฺตมนา  อมฺหากํ  ตลสตฺติกํ  อุคฺคิรนฺตีติ ฯ  เย  เต  ภิกฺขู
อปฺปิจฺฉา ฯเปฯ  เต  อุชฺฌายนฺติ  ขียนฺติ  วิปาเจนฺติ  กถํ  หิ
นาม  ฉพฺพคฺคิยา  ภิกฺขู  กุปิตา  อนตฺตมนา  [๑]  ภิกฺขูนํ  ตลสตฺติกํ
อุคฺคิริสฺสนฺตีติ ฯเปฯ  สจฺจํ  กิร  ตุเมฺห  ภิกฺขเว  กุปิตา  อนตฺตมนา
ภิกฺขูนํ  ตลสตฺติกํ  อุคฺคิรถาติ ฯ  สจฺจํ  ภควาติ ฯ  วิครหิ  พุทฺโธ
ภควา  กถํ  หิ  นาม  ตุเมฺห  โมฆปุริสา  กุปิตา  อนตฺตมนา  [๒]
ภิกฺขูนํ  ตลสตฺติกํ  อุคฺคิริสฺสถ  เนตํ  โมฆปุริสา  อปฺปสนฺนานํ  วา
ปสาทาย  ปสนฺนานํ  วา  ภิยฺโยภาวาย ฯเปฯ  เอวญฺจ  ปน  ภิกฺขเว
อิมํ  สิกฺขาปทํ  อุทฺทิเสยฺยาถ  โย  ปน  ภิกฺขุ  ภิกฺขุสฺส  กุปิโต
อนตฺตมโน  ตลสตฺติกํ  อุคฺคิเรยฺย  ปาจิตฺติยนฺติ ฯ
	[๗๐๐]  โย  ปนาติ  โย  ยาทิโส ฯเปฯ  ภิกฺขูติ ฯเปฯ  อยํ
อิมสฺมึ  อตฺเถ  อธิปฺเปโต  ภิกฺขูติ ฯ  ภิกฺขุสฺสาติ  อญฺญสฺส  ภิกฺขุสฺส ฯ
กุปิโต  อนตฺตมโนติ  อนภิรทฺโธ  อาหตจิตฺโต  ขิลชาโต ฯ  ตลสตฺติกํ
#  ๑-๒  ม.  สตฺตรสวคฺคิยานํ ฯ
