เนตํ  โมฆปุริสา  อปฺปสนฺนานํ  วา  ปสาทาย  ปสนฺนานํ  วา
ภิยฺโยภาวาย ฯเปฯ  เอวญฺจ  ปน  ภิกฺขเว  อิมํ  สิกฺขาปทํ
อุทฺทิเสยฺยาถ  อุทเก  หสฺสธมฺเม  ๑  ปาจิตฺติยนฺติ ฯ
	[๕๘๗]  อุทเก  หสฺสธมฺโม  นาม  อุปริโคปฺผเก  อุทเก
หสฺสาธิปฺปาโย  นิมุชฺชติ  วา  อุมฺมุชฺชติ  วา  ปลวติ  วา  อาปตฺติ
ปาจิตฺติยสฺส ฯ
	[๕๘๘]  อุทเก  หสฺสธมฺเม  หสฺสธมฺมสญฺญี  อาปตฺติ
ปาจิตฺติยสฺส ฯ  อุทเก  หสฺสธมฺเม  เวมติโก  อาปตฺติ  ปาจิตฺติยสฺส ฯ
อุทเก  หสฺสธมฺเม  อหสฺสธมฺมสญฺญี  อาปตฺติ  ปาจิตฺติยสฺส ฯ
	[๕๘๙]  เหฏฺฐาโคปฺผเก  อุทเก  กีฬติ  อาปตฺติ  ทุกฺกฏสฺส ฯ
(๒)  นาวาย  กีฬติ  อาปตฺติ  ทุกฺกฏสฺส ฯ  หตฺเถน  วา  ปาเทน  วา
กฏฺเฐน  วา  กฐลาย  วา  อุทเก  หนติ  ๓  อาปตฺติ  ทุกฺกฏสฺส ฯ
ภาชนคตํ  อุทกํ  วา  กญฺชิกํ  วา  ขีรํ  วา  ตกฺกํ  วา  รชนํ  วา
ปสฺสาวํ  วา  จิกฺขลฺลํ  วา  กีฬติ  อาปตฺติ  ทุกฺกฏสฺส ฯ
	[๕๙๐]  อุทเก  อหสฺสธมฺเม  หสฺสธมฺมสญฺญี  อาปตฺติ
ทุกฺกฏสฺส ฯ  อุทเก  อหสฺสธมฺเม  เวมติโก  อาปตฺติ  ทุกฺกฏสฺส ฯ
อุทเก  อหสฺสธมฺเม  อหสฺสธมฺมสญฺญี  อนาปตฺติ ฯ
	[๕๙๑]  อนาปตฺติ  น  หสฺสาธิปฺปาโย  สติ  กรณีเย  อุทกํ
โอตริตฺวา  นิมุชฺชติ  วา  อุมฺมุชฺชติ  วา  ปลวติ  วา  ปารํ  คจฺฉนฺโต
#  ๑  ม.  หสธมฺเม ฯ  ยุ.  หาสธมฺเม ฯ  เอวมุปริปิ ฯ  ๒  ม.  อุทเก ฯ
#  ๓  ม.  ยุ.  อุทกํ  ปหรติ ฯ
