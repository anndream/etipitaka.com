วา  ทาเปสฺสามีติ  วา  โอโลเกติ  นอุชฺฌานสญฺญิสฺส  อาปทาสุ
อุมฺมตฺตกสฺส  อาทิกมฺมิกสฺสาติ ฯ
	[๘๓๙]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  มหนฺตํ  กพฬํ  กโรนฺติ ฯเปฯ  นาติมหนฺตํ  กพฬํ  กริสฺสามีติ
สิกฺขา  กรณียา ฯ
	นาติมหนฺโต  กพโฬ  กาตพฺโพ ฯ  โย  อนาทริยํ  ปฏิจฺจ  มหนฺตํ
กพฬํ  กโรติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
ขชฺชเก  ผลาผเล  อุตฺตริภงฺเค  อาปทาสุ  อุมฺมตฺตกสฺส
อาทิกมฺมิกสฺสาติ ฯ
	[๘๔๐]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  ทีฆํ  อาโลปํ  กโรนฺตา  ภุญฺชนฺติ ฯเปฯ  ปริมณฺฑลํ  อาโลปํ
กริสฺสามีติ  สิกฺขา  กรณียา ฯ
	ปริมณฺฑโล  อาโลโป  กาตพฺโพ ฯ  โย  อนาทริยํ  ปฏิจฺจ
ทีฆํ  อาโลปํ  กโรติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
ขชฺชเก  ผลาผเล  อุตฺตริภงฺเค  อาปทาสุ  อุมฺมตฺตกสฺส
อาทิกมฺมิกสฺสาติ ฯ
		  สกฺกจฺจวคฺโค  จตุตฺโถ ฯ
