อนุปสมฺปนฺโน  เต  จ  ภิกฺขู  คารยฺหา  อิทํ  ตสฺมึ  ปาจิตฺติยนฺติ ฯ
	[๖๕๑]  โย  ปนาติ  โย  ยาทิโส ฯเปฯ  ภิกฺขูติ ฯเปฯ
อยํ  อิมสฺมึ  อตฺเถ  อธิปฺเปโต  ภิกฺขูติ ฯ  ชานาติ  นาม  สามํ
วา  ชานาติ  อญฺเญ  วา  ตสฺส  อาโรเจนฺติ  โส  วา  อาโรเจติ ฯ
อูนวีสติวสฺโส  นาม  อปฺปตฺตวีสติวสฺโส ฯ  อุปสมฺปาเทสฺสามีติ  คณํ
วา  อาจริยํ  วา  ปตฺตํ  วา  จีวรํ  วา  ปริเยสติ  สีมํ  วา  สมฺมนฺนติ
อาปตฺติ  ทุกฺกฏสฺส ฯ  ญตฺติยา  ทุกฺกฏํ ฯ  ทฺวีหิ  กมฺมวาจาหิ  ทุกฺกฏา ฯ
กมฺมวาจาปริโยสาเน  อุปชฺฌายสฺส  อาปตฺติ  ปาจิตฺติยสฺส  คณสฺส
จ  อาจริยสฺส  จ  อาปตฺติ  ทุกฺกฏสฺส ฯ
	[๖๕๒]  อูนวีสติวสฺเส  อูนวีสติวสฺสสญฺญี  อุปสมฺปาเทติ  อาปตฺติ
ปาจิตฺติยสฺส ฯ  อูนวีสติวสฺเส  เวมติโก  อุปสมฺปาเทติ  อาปตฺติ
ทุกฺกฏสฺส ฯ  อูนวีสติวสฺเส  ปริปุณฺณวีสติวสฺสสญฺญี  อุปสมฺปาเทติ
อนาปตฺติ ฯ  ปริปุณฺณวีสติวสฺเส  อูนวีสติวสฺสสญฺญี  อาปตฺติ
ทุกฺกฏสฺส ฯ  ปุริปุณฺณวีสติวสฺเส  เวมติโก  อาปตฺติ  ทุกฺกฏสฺส ฯ
ปริปุณฺณวีสติวสฺเส  ปริปุณฺณวีสติวสฺสสญฺญี  อนาปตฺติ ฯ
	[๖๕๓]  อนาปตฺติ  อูนวีสติวสฺสํ  ปุคฺคลํ  ปริปุณฺณวีสติวสฺสสญฺญี
อุปสมฺปาเทติ  ปริปุณฺณวีสติวสฺสํ  ปริปุณฺณวีสติวสฺสสญฺญี
อุปสมฺปาเทติ  อุมฺมตฺตกสฺส  อาทิกมฺมิกสฺสาติ ฯ
		  ปญฺจมสิกฺขาปทํ  นิฏฺฐิตํ
		  __________________
