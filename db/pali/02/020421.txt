		  ปญฺจมสิกฺขาปทํ
	[๖๔๘]  เตน  สมเยน  พุทฺโธ  ภควา  ราชคเห  วิหรติ  เวฬุวเน
กลนฺทกนิวาเป ฯ  เตน  โข  ปน  สมเยน  ราชคเห  สตฺตรสวคฺคิยา
ทารกา  สหายกา  โหนฺติ ฯ  อุปาลิ  ทารโก  เตสํ  ปมุโข  ๑  โหติ ฯ
อถโข  อุปาลิสฺส  มาตาปิตูนํ  ๒  เอตทโหสิ  เกน  นุ  โข  อุปาเยน
อุปาลิ  อมฺหากํ  อจฺจเยน  สุขญฺจ  ชีเวยฺย  น  จ  กิลเมยฺยาติ ฯ
อถโข  อุปาลิสฺส  มาตาปิตูนํ  เอตทโหสิ  สเจ  โข  อุปาลิ  เลขํ
สิกฺเขยฺย  เอวํ  โข  อุปาลิ  อมฺหากํ  อจฺจเยน  สุขญฺจ  ชีเวยฺย
น  จ  กิลเมยฺยาติ ฯ  อถโข  อุปาลิสฺส  มาตาปิตูนํ  เอตทโหสิ
สเจ  โข  อุปาลิ  เลขํ  สิกฺขิสฺสติ  องฺคุลิโย  ๓  ทุกฺขา  ภวิสฺสนฺติ
สเจ  โข  อุปาลิ  คณนํ  สิกฺเขยฺย  เอวํ  โข  อุปาลิ  อมฺหากํ
อจฺจเยน  สุขญฺจ  ชีเวยฺย  น  จ  กิลเมยฺยาติ ฯ  อถโข  อุปาลิสฺส
มาตาปิตูนํ  เอตทโหสิ  สเจ  โข  อุปาลิ  คณนํ  สิกฺขิสฺสติ  อุรสฺส
ทุกฺโข  ภวิสฺสติ  สเจ  โข  อุปาลิ  รูปํ  สิกฺเขยฺย  เอวํ  โข
อุปาลิ  อมฺหากํ  อจฺจเยน  สุขญฺจ  ชีเวยฺย  น  จ  กิลเมยฺยาติ ฯ
อถโข  อุปาลิสฺส  มาตาปิตูนํ  เอตทโหสิ  สเจ  โข  อุปาลิ  รูปํ
สิกฺขิสฺสติ  อกฺขีนิสฺส  ทุกฺขานิ  ๔  ภวิสฺสนฺติ  อิเม  โข  สมณา
สกฺยปุตฺติยา  สุขสีลา  สุขสมาจารา  สุโภชนานิ  ภุญฺชิตฺวา  นิวาเตสุ
#  ๑  ม.  ยุ.  ปาโมกฺโข ฯ  ๒  ยุ.  มาตาปิตุนฺนํ ฯ  ๓  ยุ.  องฺคุลิยสฺส  ๔  ม.  อกฺขีนิ
#  ทุกฺขา ฯ
