อยํ  อิมสฺมึ  อตฺเถ  อธิปฺเปโต  ภิกฺขูติ ฯ  มาตุคาโม  นาม  มนุสฺสิตฺถี
น  ยกฺขี  น  เปตี  น  ติรจฺฉานคตา  วิญฺญู  ปฏิพลา  สุภาสิตทุพฺภาสิตํ
ทุฏฺฐุลฺลาทุฏฺฐุลฺลํ  อาชานิตุํ ฯ  สทฺธินฺติ  เอกโต ฯ  เอโก
เอกายาติ  ภิกฺขุ  เจว  โหติ  มาตุคาโม  จ ฯ  รโห  นาม  จกฺขุสฺส
รโห  โสตสฺส  รโห ฯ  จกฺขุสฺส  รโห  นาม  น  สกฺกา  โหติ
อกฺขีนิ  วา  นิขนิยมาเน  ภมุกํ  วา  อุกฺขิปิยมาเน  สีสํ  วา  อุกฺขิปิยมาเน
ปสฺสิตุํ ฯ  โสตสฺส  รโห  นาม  น  สกฺกา  โหติ  ปกติกถา  โสตุํ ฯ
นิสชฺชํ  กปฺเปยฺยาติ  มาตุคาเม  นิสินฺเน  ภิกฺขุ  อุปนิสินฺโน  วา
โหติ  อุปนิปนฺโน  วา  อาปตฺติ  ปาจิตฺติยสฺส ฯ  ภิกฺขุ  นิสินฺเน
มาตุคาโม  อุปนิสินฺโน  วา  โหติ  อุปนิปนฺโน  วา  อาปตฺติ
ปาจิตฺติยสฺส ฯ  อุโภ  วา  นิสินฺนา  โหนฺติ  อุโภ  วา  นิปนฺนา
อาปตฺติ  ปาจิตฺติยสฺส ฯ
	[๕๔๕]  มาตุคาเม  มาตุคามสญฺญี  เอโก  เอกาย  รโห  นิสชฺชํ
กปฺเปติ  อาปตฺติ  ปาจิตฺติยสฺส ฯ  มาตุคาเม  เวมติโก  เอโก
เอกาย  รโห  นิสชฺชํ  กปฺเปติ  อาปตฺติ  ปาจิตฺติยสฺส ฯ  มาตุคาเม
อมาตุคามสญฺญี  เอโก  เอกาย  รโห  นิสชฺชํ  กปฺเปติ  อาปตฺติ
ปาจิตฺติยสฺส ฯ  ยกฺขิยา  วา  เปติยา  วา  ปณฺฑเกน  วา  ติรจฺฉานคต-
มนุสฺสวิคฺคหิตฺถิยา  วา  สทฺธึ  เอโก  เอกาย  รโห  นิสชฺชํ  กปฺเปติ
อาปตฺติ  ทุกฺกฏสฺส ฯ  อมาตุคาเม  มาตุคามสญฺญี  อาปตฺติ
ทุกฺกฏสฺส ฯ  อมาตุคาเม  เวมติโก  อาปตฺติ  ทุกฺกฏสฺส ฯ  อมาตุ-
