		  อฏฺฐมสิกฺขาปทํ
	[๕๖๒]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  ราชา  ปเสนทิ
โกสโล  เสนาย  อพฺภุยฺยาโต  โหติ ฯ  ฉพฺพคฺคิยา  ภิกฺขู  อุยฺยุตฺตํ
เสนํ  ทสฺสนาย  อคมํสุ ฯ  อทฺทสา  โข  ราชา  ปเสนทิ  โกสโล
ฉพฺพคฺคิเย  ภิกฺขู  ทูรโต  ว  อาคจฺฉนฺเต  ทิสฺวาน  ปกฺโกสาเปตฺวา
เอตทโวจ  กิสฺส  ตุเมฺห  ภนฺเต  อาคตตฺถาติ ฯ  มหาราชานํ  มยํ
ทฏฺฐุกามาติ ฯ  กึ  ภนฺเต  มํ  ทิฏฺเฐน  ยุทฺธาภินนฺทินํ  นนุ  ภควา
ปสฺสิตพฺโพติ ฯ  มนุสฺสา  อุชฺฌายนฺติ  ขียนฺติ  วิปาเจนฺติ  กถํ  หิ
นาม  สมณา  สกฺยปุตฺติยา  อุยฺยุตฺตํ  เสนํ  ทสฺสนาย  อาคจฺฉิสฺสนฺติ
อมฺหากมฺปิ  อลาภา  อมฺหากมฺปิ  ทุลฺลทฺธํ  เย  มยํ  อาชีวสฺส
เหตุ  ปุตฺตทารสฺส  การณา  เสนาย  อาคจฺฉามาติ ฯ  อสฺโสสสซ
โข  ภิกฺขู  เตสํ  มนุสฺสานํ  อุชฺฌายนฺตานํ  ขียนฺตานํ  วิปาเจนฺตานํ ฯ
เย  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ  ขียนฺติ
วิปาเจนฺติ  กถํ  หิ  นาม  ฉพฺพคฺคิยา  ภิกฺขู  อุยฺยุตฺตํ  เสนํ  ทสฺสนาย
คจฺฉิสฺสนฺตีติ ฯเปฯ  สจฺจํ  กิร  ตุเมฺห  ภิกฺขเว  อุยฺยุตฺตํ  เสนํ
ทสฺสนาย  คจฺฉถาติ ฯ  สจฺจํ  ภควาติ ฯ  วิครหิ  พุทฺโธ  ภควา  กถํ
หิ  นาม  ตุเมฺห  โมฆปุริสา  อุยฺยุตฺตํ  เสนํ  ทสฺสนาย  คจฺฉิสฺสถ
เนตํ  โมฆปุริสา  อปฺปสนฺนานํ  วา  ปสาทาย  ปสนฺนานํ  วา  ภิยฺโย-
