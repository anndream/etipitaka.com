ปน  ภิกฺขเว  ทาตพฺพา  เตน  คิลาเนน  ภิกฺขุนา  สงฺฆํ  อุปสงฺกมิตฺวา
เอกํสํ  อุตฺตราสงฺคํ  กริตฺวา  วุฑฺฒานํ  ภิกฺขูนํ  ปาเท  วนฺทิตฺวา
อุกฺกุฏิกํ  นิสีทิตฺวา  อญฺชลึ  ปคฺคเหตฺวา  เอวมสฺส  วจนีโย  อหํ
ภนฺเต  คิลาโน  น  สกฺโกมิ  สนฺถตํ  อาทาย  ปกฺกมิตุํ  โสหํ
ภนฺเต  สงฺฆํ  สนฺถตสมฺมตึ  ยาจามีติ ฯ  ทุติยมฺปิ  ยาจิตพฺพา
ตติยมฺปิ  ยาจิตพฺพา ฯ  พฺยตฺเตน  ภิกฺขุนา  ปฏิพเลน  สงฺโฆ
ญาเปตพฺโพ  สุณาตุ  เม  ภนฺเต  สงฺโฆ  อยํ  อิตฺถนฺนาโม  ภิกฺขุ
คิลาโน  น  สกฺโกติ  สนฺถตํ  อาทาย  ปกฺกมิตุํ ฯ  โส  สงฺฆํ
สนฺถตสมฺมตึ  ยาจติ ฯ  ยทิ  สงฺฆสฺส  ปตฺตกลฺลํ  สงฺโฆ  อิตฺถนฺนามสฺส
ภิกฺขุโน  สนฺถตสมฺมตึ  ทเทยฺย ฯ  เอสา  ญตฺติ ฯ  สุณาตุ  เม
ภนฺเต  สงฺโฆ  อยํ  อิตฺถนฺนาโม  ภิกฺขุ  คิลาโน  น  สกฺโกติ
สนฺถตํ  อาทาย  ปกฺกมิตุํ ฯ  โส  สงฺฆํ  สนฺถตสมฺมตึ  ยาจติ ฯ
สงฺโฆ  อิตฺถนฺนามสฺส  ภิกฺขุโน  สนฺถตสมฺมตึ  เทติ ฯ  ยสฺสายสฺมโต
ขมติ  อิตฺถนฺนามสฺส  ภิกฺขุโน  สนฺถตสมฺมติยา  ทานํ  โส  ตุณฺหสฺส
ยสฺส  นกฺขมติ  โส  ภาเสยฺย ฯ  ทินฺนา  สงฺเฆน  อิตฺถนฺนามสฺส
ภิกฺขุโน  สนฺถตสมฺมติ ฯ  ขมติ  สงฺฆสฺส  ตสฺมา  ตุณฺหี ฯ
เอวเมตํ  ธารยามีติ ฯ  เอวญฺจ  ปน  ภิกฺขเว  อิมํ  สิกฺขาปทํ
อุทฺทิเสยฺยาถ  นวํ  ปน  ภิกฺขุนา  สนฺถตํ  การาเปตฺวา  ฉพฺพสฺสานิ
ธาเรตพฺพํ ฯ  โอเรน  เจ  ฉนฺนํ  วสฺสานํ  ตํ  สนฺถตํ  วิสฺสชฺเชตฺวา
วา  อวิสฺสชฺเชตฺวา  วา  อญฺญํ  นวํ  สนฺถตํ  การาเปยฺย  อญฺญตฺร
