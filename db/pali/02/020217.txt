	[๓๒๗]  อาโรเจยฺยาติ  อนุปสมฺปนฺนสฺส  ปฐมญฺจ  ฌานํ  ปญฺจ
จ  อินฺทฺริยานิ  ปญฺจ  จ  พลานิ  สมาปชฺชึ  สมาปชฺชามิ  สมาปนฺโน
ปฐมสฺส  จ  ฌานสฺส  ปญฺจนฺนญฺจ  พลานํ  ลาภิมฺหิ  วสิมฺหิ
ปฐมญฺจ  ฌานํ  ปญฺจ  จ  พลานิ  สจฺฉิกตานิ  มยาติ  ภณนฺตสฺส
อาปตฺติ  ปาจิตฺติยสฺส ฯ
	[๓๒๘]  อาโรเจยฺยาติ  อนุปสมฺปนฺนสฺส  ปฐมญฺจ  ฌานํ  สตฺต
จ  โพชฺฌงฺเค  สมาปชฺชึ  สมาปชฺชามิ  สมาปนฺโน  ปฐมสฺส  จ
ฌานสฺส  สตฺตนฺนญฺจ  โพชฺฌงฺคานํ  ลาภิมฺหิ  วสิมฺหิ  ปฐมญฺจ
ฌานํ  สตฺต  จ  โพชฺฌงฺคา  สจฺฉิกตา  มยาติ  ภณนฺตสฺส  อาปตฺติ
ปาจิตฺติยสฺส ฯ
	[๓๒๙]  อาโรเจยฺยาติ  อนุปสมฺปนฺนสฺส  ปฐมญฺจ  ฌานํ
อริยญฺจ  อฏฺฐงฺคิกํ  มคฺคํ  สมาปชฺชึ  สมาปชฺชามิ  สมาปนฺโน
ปฐมสฺส  จ  ฌานสฺส  อริยสฺส  จ  อฏฺฐงฺคิกสฺส  มคฺคสฺส  ลาภิมฺหิ
วสิมฺหิ  ปฐมญฺจ  ฌานํ  อริโย  จ  อฏฺฐงฺคิโก  มคฺโค  สจฺฉิกโต
มยาติ  ภณนฺตสฺส  อาปตฺติ  ปาจิตฺติยสฺส ฯ
	[๓๓๐]  อาโรเจยฺยาติ  อนุปสมฺปนฺนสฺส  ปฐมญฺจ  ฌานํ  โสตา-
ปตฺติผลญฺจ  สกทาคามิผลญฺจ  อนาคามิผลญฺจ  อรหตฺตผลญฺจ
สมาปชฺชึ  สมาปชฺชามิ  สมาปนฺโน  ปฐมสฺส  จ  ฌานสฺส  อรหตฺต-
ผลสฺส  จ  ลาภิมฺหิ  วสิมฺหิ  ปฐมญฺจ  ฌานํ  อรหตฺตผลญฺจ
สจฺฉิกตํ  มยาติ  ภณนฺตสฺส  อาปตฺติ  ปาจิตฺติยสฺส ฯ
