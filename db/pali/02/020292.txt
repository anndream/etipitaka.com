หิยฺโย  วา  ปเร  วา  คจฺฉามาติ  สํวิทหติ  อาปตฺติ  ทุกฺกฏสฺส ฯ
อนฺตมโส  คามนฺตรมฺปีติ  กุกฺกุฏสมฺปาเต  คาเม  คามนฺตเร  อาปตฺติ
ปาจิตฺติยสฺส ฯ  อคามเก  อรญฺเญ  อฑฺฒโยชเน  อฑฺฒโยชเน
อาปตฺติ  ปาจิตฺติยสฺส ฯ  อญฺญตฺร  สมยาติ  ฐเปตฺวา  สมยํ ฯ
สตฺถคมนีโย  นาม  มคฺโค  น  สกฺกา  โหติ  วินา  สตฺเถน  คนฺตุํ ฯ
สาสงฺกํ  นาม  ตสฺมึ  มคฺเค  โจรานํ  นิวิฏฺโฐกาโส  ทิสฺสติ  ภุตฺโตกาโส
ทิสฺสติ  ฐิโตกาโส  ทิสฺสติ  นิสินฺโนกาโส  ทิสฺสติ  นิปนฺโนกาโส
ทิสฺสติ ฯ  สปฺปฏิภยํ  นาม  ตสฺมึ  มคฺเค  โจเรหิ  มนุสฺสา  หตา
ทิสฺสนฺติ  วิลุตฺตา  ทิสฺสนฺติ  อาโกฏิตา  ทิสฺสนฺติ ฯ  สปฺปฏิภยํ
คนฺตฺวา  อปฺปฏิภยํ  ปสฺสิตฺวา  ๑  อุยฺโยเชตพฺพา  คจฺฉถ  ภคินิโยติ ฯ
	[๔๕๔]  สํวิทหิเต  สํวิทหิตสญฺญี  เอกทฺธานมคฺคํ  ปฏิปชฺชติ
อนฺตมโส  คามนฺตรมฺปิ  อญฺญตฺร  สมยา  อาปตฺติ  ปาจิตฺติยสฺส ฯ(
สํวิทหิเต  เวมติโก  เอกทฺธานมคฺคํ  ปฏิปชฺชติ  อนฺตมโส  คามนฺตรมฺปิ
อญฺญตฺร  สมยา  อาปตฺติ  ปาจิตฺติยสฺส ฯ  สํวิทหิเต  อสํวิทหิตสญฺญี
เอกทฺธานมคฺคํ  ปฏิปชฺชติ  อนฺตมโส  คามนฺตรมฺปิ  อญฺญตฺร
สมยา  อาปตฺติ  ปาจิตฺติยสฺส ฯ  ภิกฺขุ  สํวิทหติ  ภิกฺขุนี  น
สํวิทหติ  อาปตฺติ  ทุกฺกฏสฺส ฯ  อสํวิทหิเต  สํวิทหิตสญฺญี
อาปตฺติ  ทุกฺกฏสฺส ฯ  อสํวิทหิเต  เวมติโก  อาปตฺติ  ทุกฺกฏสฺส ฯ
อสํวิทหิเต  อสํวิทหิตสญฺญี  อนาปตฺติ ฯ
	[๔๕๕]  อนาปตฺติ  สมเย  อสํวิทหิตฺวา  คจฺฉนฺติ  ภิกฺขุนี
#  ๑  ม.  ทสฺเสตฺวา ฯ
