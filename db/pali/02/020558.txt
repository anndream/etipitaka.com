		  โสฬส  ธมฺมเทสนาปฏิสํยุตฺตา  ๑
	[๘๕๗]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  ฉตฺตปาณิสฺส  ธมฺมํ  เทเสนฺติ ฯ  เย  เต  ภิกฺขู  อปฺปิจฺฉา ฯเปฯ  เต
อุชฺฌายนฺติ  ขียนฺติ  วิปาเจนฺติ  กถํ  หิ  นาม  ฉพฺพคฺคิยา  ภิกฺขู  ฉตฺตปาณิสฺส
ธมฺมํ  เทเสสฺสนฺตีติ ฯเปฯ  สจฺจํ  กิร  ตุเมฺห  ภิกฺขเว  ฉตฺตปาณิสฺส
ธมฺมํ  เทเสถาติ ฯ  สจฺจํ  ภควาติ ฯ  วิครหิ  พุทฺโธ  ภควาฒ
กถํ  หิ  นาม  ตุเมฺห  โมฆปุริสา  ฉตฺตปาณิสฺส  ธมฺมํ  เทเสสฺสถ  เนตํ
โมฆปุริสา  อปฺปสนฺนานํ  วา  ปสาทาย  ปสนฺนานํ  วา  ภิยฺโยภาวาย
ฯเปฯ  เอวญฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ  น
ฉตฺตปาณิสฺส  ธมฺมํ  เทเสสฺสามีติ  ๒  สิกฺขา  กรณียา ฯ  เอวญฺจิทํ
ภควตา  ภิกฺขูนํ  สิกฺขาปทํ  ปญฺญตฺตํ  โหติ ฯ
	[๘๕๘]  เตน  โข  ปน  สมเยน  ภิกฺขู  ฉตฺตปาณิสฺส  คิลานสฺส
ธมฺมํ  เทเสตุํ  กุกฺกุจฺจายนฺติ ฯ  มนุสฺสา  อุชฺฌายนฺติ  ขียนฺติ
วิปาเจนฺติ  กถํ  หิ  นาม  สมณา  สกฺยปุตฺติยา  ฉตฺตปาณิสฺส
คิลานสฺส  ธมฺมํ  น  เทเสสฺสนฺตีติ ฯ  อสฺโสสุํ  โข  ภิกฺขู  เตสํ
มนุสฺสานํ  อุชฺฌายนฺตานํ  ขียนฺตานํ  วิปาเจนฺตานํ ฯ  อถโข  เต
ภิกฺขู  ภควโต  เอตมตฺถํ  อาโรเจสุํ ฯ  อถโข  ภควา  เอตสฺมึ
นิทาเน  เอตสฺมึ  ปกรเณ  ธมฺมึ  กถํ  กตฺวา  ภิกฺขู  อามนฺเตสิ
อนุชานามิ  ภิกฺขเว  ฉตฺตปาณิสฺส  คิลานสฺส  ธมฺมํ  เทเสตุํ  เอวญฺจ
#  ๑  ม.  อิทํ  ปาฐทฺวยํ  นตฺถิ ฯ  ๒  เยภุยฺเยน  เทสิสฺสามีติ  ปฐนฺติ ฯ  เอวํ  สพฺพตฺถ
#  ญาตพฺพํ ฯ
