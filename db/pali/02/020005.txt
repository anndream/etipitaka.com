ทสาหาติกฺกนฺเต  เวมติโก  นิสฺสคฺคิยํ  ปาจิตฺติยํ ฯ  ทสาหาติกฺกนฺเต
อนติกฺกนฺตสญฺญี  นิสฺสคฺคิยํ  ปาจิตฺติยํ ฯ  อนธิฏฺฐิเต  อธิฏฺฐิต-
สญฺญี  นิสฺสคฺคิยํ  ปาจิตฺติยํ ฯ  อวิกปฺปิเต  วิกปฺปิตสญฺญี  นิสฺสคฺคิยํ
ปาจิตฺติยํ ฯ  อวิสฺสชฺชิเต  วิสฺสชฺชิตสญฺญี  นิสฺสคฺคิยํ  ปาจิตฺติยํ ฯ
อนฏฺเฐ  นฏฺฐสญฺญี  นิสฺสคฺคิยํ  ปาจิตฺติยํ ฯ  อวินฏฺเฐ  วินฏฺฐ-
สญฺญี  นิสฺสคฺคิยํ  ปาจิตฺติยํ ฯ  อทฑฺเฒ  ทฑฺฒสญฺญี  นิสฺสคฺคิยํ
ปาจิตฺติยํ ฯ  อวิลุตฺเต  วิลุตฺตสญฺญี  นิสฺสคฺคิยํ  ปาจิตฺติยํ ฯ
นิสฺสคฺคิยํ  จีวรํ  อนิสฺสชฺชิตฺวา  ปริภุญฺชติ  อาปตฺติ  ทุกฺกฏสฺส ฯ
ทสาหานติกฺกนฺเต  อติกฺกนฺตสญฺญี  อาปตฺติ  ทุกฺกฏสฺส ฯ  ทสา-
หานติกฺกนฺเต  เวมติโก  อาปตฺติ  ทุกฺกฏสฺส ฯ  ทสาหานติกฺกนฺเต
อนติกฺกนฺตสญฺญี  อนาปตฺติ ฯ
	[๘]  อนาปตฺติ  อนฺโตทสาหํ  อธิฏฺเฐติ  วิกปฺเปติ  วิสฺสชฺเชติ
นสฺสติ  วินสฺสติ  ทยฺหติ  อจฺฉินฺทิตฺวา  คณฺหาติ  ๑  วิสฺสาสํ  คณฺหาติ  ๒
อุมฺมตฺตกสฺส  อาทิกมฺมิกสฺสาติ ฯ
	[๙]  เตน  โข  ปน  สมเยน  ฉพฺพคฺคิยา  ภิกฺขู  นิสฺสฏฺฐจีวรํ
น  เทนฺติ ฯ  เย  ๓  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ
ขียนฺติ  วิปาเจนฺติ  กถํ  หิ  นาม  ฉพฺพคฺคิยา  ภิกฺขู  นิสฺสฏฺฐจีวรํ
น  ทสฺสนฺตีติ  ๓ ฯ  ภควโต  เอตมตฺถํ  อาโรเจสุํ ฯ  อถโข  ภควา
ฉพฺพคฺคิเย  ภิกฺขู  ปฏิปุจฺฉิ  สจฺจํ  กิร  ตุเมฺห  ภิกฺขเว  นิสฺสฏฺฐจีวรํ
#  ๑-๒  ม.  ยุ.  คณฺหนฺติ ฯ  ๓-๓  ม.  อิเม  ปาฐา  นตฺถิ ฯ
