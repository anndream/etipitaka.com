ภิกฺขู  หตฺถมฺปิ  ปาทมฺปิ  กีฬาเปนฺตา  อนฺตรฆเร  นิสีทนฺติ ฯเปฯ
สุสํวุโต  อนฺตรฆเร  นิสีทิสฺสามีติ  สิกฺขา  กรณียา ฯ
	สุสํวุเตน  อนฺตรฆเร  นิสีทิตพฺพํ ฯ  โย  อนาทริยํ  ปฏิจฺจ  หตฺถํ
วา  ปาทํ  วา  กีฬาเปนฺโต  อนฺตรฆเร  นิสีทติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๐๖]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  ตหํ  ตหํ  โอโลเกนฺตา  อนฺตรฆเร  คจฺฉนฺติ ฯเปฯ  โอกฺขิตฺตจกฺขุ
อนฺตรฆเร  คมิสฺสามีติ  สิกฺขา  กรณียา ฯ
	โอกฺขิตฺตจกฺขุนา  อนฺตรฆเร  คนฺตพฺพํ  ยุคมตฺตํ  เปกฺขนฺเตน ฯ
โย  อนาทริยํ  ปฏิจฺจ  ตหํ  ตหํ  โอโลเกนฺโต  อนฺตรฆเร  คจฺฉติ
อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๐๗]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  ตหํ  ตหํ  โอโลเกนฺตา  อนฺตรฆเร  นิสีทนฺติ ฯเปฯ  โอกฺขิตฺตจกฺขุ
อนฺตรฆเร  นิสีทิสฺสามีติ  สิกฺขา  กรณียา ฯ
	โอกฺขิตฺตจกฺขุนา  อนฺตรฆเร  นิสีทิตพฺพํ  ยุคมตฺตํ  เปกฺขนฺเตน ฯ
โย  อนาทริยํ  ปฏิจฺจ  ตหํ  ตหํ  โอโลเกนฺโต  อนฺตรฆเร  นิสีทติ
อาปตฺติ  ทุกฺกฏสฺส ฯ
