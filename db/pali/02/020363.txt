จาริตฺตํ  อาปชฺชสีติ ฯ  สจฺจํ  ภควาติ ฯ  วิครหิ  พุทฺโธ  ภควา
กถํ  หิ  นาม  ตฺวํ  โมฆปุริส  นิมนฺติโต  สภตฺโต  สมาโน  ปุเรภตฺตํ
กุเลสุ  จาริตฺตํ  อาปชฺชิสฺสสิ  เนตํ  โมฆปุริส  อปฺปสนฺนานํ  วา
ปสาทาย  ปสนฺนานํ  วา  ภิยฺโยภาวาย ฯเปฯ  เอวญฺจ  ปน  ภิกฺขเว
อิมํ  สิกฺขาปทํ  อุทฺทิเสยฺยาถ  โย  ปน  ภิกฺขุ  นิมนฺติโต  สภตฺโต
สมาโน  ปุเรภตฺตํ  กุเลสุ  จาริตฺตํ  อาปชฺเชยฺย  ปาจิตฺติยนฺติ ฯ
เอวญฺจิทํ  ภควตา  ภิกฺขูนํ  สิกฺขาปทํ  ปญฺญตฺตํ  โหติ ฯ
	[๕๔๘]  เตน  โข  ปน  สมเยน  อายสฺมโต  อุปนนฺทสฺส
สกฺยปุตฺตสฺส  อุปฏฺฐากกุลํ  สงฺฆสฺสตฺถาย  ขาทนียํ  ปาเหสิ  อยฺยสฺส
อุปนนฺทสฺส  ทสฺเสตฺวา  สงฺฆสฺส  ทาตพฺพนฺติ ฯ  เตน  โข  ปน
สมเยน  อายสฺมา  อุปนนฺโท  สกฺยปุตฺโต  คามํ  ปิณฺฑาย  ปวิฏฺโฐ
โหติ ฯ  อถโข  เต  มนุสฺสา  อารามํ  คนฺตฺวา  ภิกฺขู  ปุจฺฉึสุ
กหํ  ภนฺเต  อยฺโย  อุปนนฺโทติ ฯ  เอสาวุโส  อายสฺมา  อุปนนฺโท
สกฺยปุตฺโต  คามํ  ปิณฺฑาย  ปวิฏฺโฐติ ฯ  อิทํ  ภนฺเต  ขาทนียํ
อยฺยสฺส  อุปนนฺทสฺส  ทสฺเสตฺวา  สงฺฆสฺส  ทาตพฺพนฺติ ฯ  ภควโต
เอตมตฺถํ  อาโรเจสุํ  [๑] ฯ  เตนหิ  ภิกฺขเว  ปฏิคฺคเหตฺวา  นิกฺขิปถ  ยาว
อุปนนฺโท  อาคจฺฉตีติ ฯ  อถโข  อายสฺมา  อุปนนฺโท  สกฺยปุตฺโต
ภควตา  ปฏิกฺขิตฺตํ  ปุเรภตฺตํ  กุเลสุ  จาริตฺตํ  อาปชฺชิตุนฺติ  ปจฺฉาภตฺตํ
#  ๑  อิโต  ปรํ  อถโข  ภควา  เอตสฺมึ  นิทาเน  ธมฺมึ  กถํ  กตฺวา  ภิกฺขู  อามนฺเตสีติ
#  ปาลิ  สพฺพโปตฺถเกสุ  ทิสฺสติ ฯ  สา  วิจาเรตพฺพา ฯ
