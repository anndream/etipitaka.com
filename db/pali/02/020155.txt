เมติ  มุตํ  อมุตํ  เมติ  วิญฺญาตํ  อวิญฺญาตํ  เมติ ฯ
	[๑๗๕]  อทิฏฺฐํ  นาม  น  จกฺขุนา  ทิฏฺฐํ ฯ  อสฺสุตํ  นาม  น
โสเตน  สุตํ ฯ  อมุตํ  นาม  น  ฆาเนน  ฆายิตํ  น  ชิวฺหาย
สายิตํ  น  กาเยน  ผุฏฺฐํ ฯ  อวิญฺญาตํ  นาม  น  มนสา  วิญฺญาตํ ฯ
ทิฏฺฐํ  นาม  จกฺขุนา  ทิฏฺฐํ ฯ  สุตํ  นาม  โสเตน  สุตํ ฯ  มุตํ
นาม  ฆาเนน  ฆายิตํ  ชิวฺหาย  สายิตํ  กาเยน  ผุฏฺฐํ ฯ  วิญฺญาตํ
นาม  มนสา  วิญฺญาตํ ฯ
	[๑๗๖]  ตีหากาเรหิ  อทิฏฺฐํ  ทิฏฺฐํ  เมติ  สมฺปชานมุสา
ภณนฺตสฺส  อาปตฺติ  ปาจิตฺติยสฺส  ปุพฺเพวสฺส  โหติ  มุสา  ภณิสฺสนฺติ๒
ภณนฺตสฺส  โหติ  มุสา  ภณามีติ  ภณิตสฺส  โหติ  มุสา  มยา
ภณิตนฺติ ฯ  จตูหากาเรหิ  อทิฏฺฐํ  ทิฏฺฐํ  เมติ  สมฺปชานมุสา
ภณนฺตสฺส  อาปตฺติ  ปาจิตฺติยสฺส  ปุพฺเพวสฺส  โหติ  มุสา
ภณิสฺสนฺติ  ภณนฺตสฺส  โหติ  มุสา  ภณามีติ  ภณิตสฺส  โหติ
มุสา  มยา  ภณิตนฺติ  วินิธาย  ทิฏฺฐึ ฯ  ปญฺจหากาเรหิ  อทิฏฺฐํ
ทิฏฺฐํ  เมติ  สมฺปชานมุสา  ภณนฺตสฺส  อาปตฺติ  ปาจิตฺติยสฺส  ปุพฺเพวสฺส
โหติ  มุสา  ภณิสฺสนฺติ  ภณนฺตสฺส  โหติ  มุสา  ภณามีติ
ภณิตสฺส  โหติ  มุสา  มยา  ภณิตนฺติ  วินิธาย  ทิฏฺฐึ  วินิธาย
ขนฺตึ ฯ  ฉหากาเรหิ  อทิฏฺฐํ  ทิฏฺฐํ  เมติ  สมฺปชานมุสา  ภณนฺตสฺส
อาปตฺติ  ปาจิตฺติยสฺส  ปุพฺเพวสฺส  โหติ  มุสา  ภณิสฺสนฺติ
ภณนฺตสฺส  โหติ  มุสา  ภณามีติ  ภณิตสฺส  โหติ  มุสา  มยา
