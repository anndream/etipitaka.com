	[๔๘๓]  คณโภชนํ  นาม  ยตฺถ  จตฺตาโร  ภิกฺขู  ปญฺจนฺนํ
โภชนานํ  อญฺญตเรน  โภชเนน  นิมนฺติตา  ภุญฺชนฺติ  เอตํ  คณโภชนํ
นาม ฯ  อญฺญตฺร  สมยาติ  ฐเปตฺวา  สมยํ ฯ  คิลานสมโย  นาม
อนฺตมโส  ปาทาปิ  ผาลิตา  ๑  โหนฺติ ฯ  คิลานสมโยติ  ภุญฺชิตพฺพํ ฯ
จีวรทานสมโย  นาม  อนตฺถเต  กฐิเน  วสฺสานสฺส  ปจฺฉิโม  มาโส
อตฺถเต  กฐิเน  ปญฺจ  มาสา ฯ  จีวรทานสมโยติ  ภุญฺชิตพฺพํ ฯ
จีวรการสมโย  นาม  จีวเร  กยิรมาเน ฯ  จีวรการสมโยติ  ภุญฺชิตพฺพํ ฯ
อทฺธานคมนสมโย  นาม  อฑฺฒโยชนํ  คมิสฺสามีติ  ภุญฺชิตพฺพํ ฯ
คจฺฉนฺเตน  ภุญฺชิตพฺพํ ฯ  อาคเตน  ๒  ภุญฺชิตพฺพํ ฯ  นาวาภิรูหนสมโย
นาม  นาวํ  อภิรูหิสฺสามีติ  ภุญฺชิตพฺพํ ฯ  อารูเฬฺหน
ภุญฺชิตพฺพํ ฯ  โอรูเฬฺหน  ภุญฺชิตพฺพํ ฯ  มหาสมโย  นาม  ยตฺถ
เทฺว  ตโย  ภิกฺขู  ปิณฺฑาย  จริตฺวา  ยาเปนฺติ  จตุตฺเถ  อาคเต
น  ยาเปนฺติ ฯ  มหาสมโยติ  ภุญฺชิตพฺพํ ฯ  สมณภตฺตสมโย  นาม
โย  โกจิ  ปริพฺพาชกสมาปนฺโน  ภตฺตํ  กโรติ ฯ  สมณภตฺตสมโยติ
ภุญฺชิตพฺพํ ฯ  อญฺญตฺร  สมยา  ภุญฺชิสฺสามีติ  ปฏิคฺคณฺหาติ  อาปตฺติ
ทุกฺกฏสฺส ฯ  อชฺโฌหาเร  อชฺโฌหาเร  อาปตฺติ  ปาจิตฺติยสฺส ฯ
	[๔๘๔]  คณโภชเน  คณโภชนสญฺญี  อญฺญตฺร  สมยา  ภุญฺชติ
อาปตฺติ  ปาจิตฺติยสฺส ฯ  คณโภชเน  เวมติโก  อญฺญตฺร  สมยา
ภุญฺชติ  อาปตฺติ  ปาจิตฺติยสฺส ฯ  คณโภชเน  นคณโภชนสญฺญี
อญฺญตฺร  สมยา  ภุญฺชติ  อาปตฺติ  ปาจิตฺติยสฺส ฯ  นคณโภชเน
#  ๑  ม.  ผลิตา ฯ  ๒  ม.  คเตน ฯ
