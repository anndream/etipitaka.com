เอโส  หีโน  นาม  อกฺโกโส ฯ  อุกฺกฏฺโฐ  นาม  อกฺโกโส
ปณฺฑิโตสิ  พฺยตฺโตสิ  เมธาวีสิ  พหุสฺสุโตสิ  ธมฺมกถิโกสิ
นตฺถิ  ตุยฺหํ  ทุคฺคติ  สุคติเยว  ตุยฺหํ  ปาฏิกงฺขาติ  เอโส  อุกฺกฏฺโฐ
นาม  อกฺโกโส ฯ
	[๒๕๗]  อุปสมฺปนฺโน  อุปสมฺปนฺนสฺส  สุตฺวา  อุปสมฺปนฺนสฺส
เปสุญฺญํ  อุปสํหรติ  อิตฺถนฺนาโม  ตํ  จณฺฑาโล  เวโณ  เนสาโท
รถกาโร  ปุกฺกุโสติ  ภณตีติ  อาปตฺติ  วาจาย  วาจาย  ปาจิตฺติยสฺส ฯ
	[๒๕๘]  อุปสมฺปนฺโน  อุปสมฺปนฺนสฺส  สุตฺวา  อุปสมฺปนฺนสฺส
เปสุญฺญํ  อุปสํหรติ  อิตฺถนฺนาโม  ตํ  ขตฺติโย  พฺราหฺมโณติ
ภณตีติ  อาปตฺติ  วาจาย  วาจาย  ปาจิตฺติยสฺส ฯ
	[๒๕๙]  อุปสมฺปนฺโน  อุปสมฺปนฺนสฺส  สุตฺวา  อุปสมฺปนฺนสฺส
เปสุญฺญํ  อุปสํหรติ  อิตฺถนฺนาโม  ตํ  อวกณฺณโก  ชวกณฺณโก
ธนิฏฺฐโก  สวิฏฺฐโก  กุลวฑฺฒโกติ  ภณตีติ  อาปตฺติ  วาจาย
วาจาย  ปาจิตฺติยสฺส ฯ
	[๒๖๐]  อุปสมฺปนฺโน  อุปสมฺปนฺนสฺส  สุตฺวา  อุปสมฺปนฺนสฺส
เปสุญฺญํ  อุปสํหรติ  อิตฺถนฺนาโม  ตํ  พุทฺธรกฺขิโต  ธมฺมรกฺขิโต
สงฺฆรกฺขิโตติ  ภณตีติ  อาปตฺติ  วาจาย  วาจาย  ปาจิตฺติยสฺส ฯ
	[๒๖๑]  อุปสมฺปนฺโน  อุปสมฺปนฺนสฺส  สุตฺวา  อุปสมฺปนฺนสฺส
เปสุญฺญํ  อุปสํหรติ  อิตฺถนฺนาโม  ตํ  โกสิโย  ภารทฺวาโชติ
ภณตีติ  อาปตฺติ  วาจาย  วาจาย  ปาจิตฺติยสฺส ฯ
