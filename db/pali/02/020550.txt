		  _____________
		  กพฬวคฺโค
	[๘๔๑]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  อนาหเฏ  กพเฬ  มุขทฺวารํ  วิวรนฺติ ฯเปฯ  น  อนาหเฏ
กพเฬ  มุขทฺวารํ  วิวริสฺสามีติ  สิกฺขา  กรณียา ฯ
	น  อนาหเฏ  กพเฬ  มุขทฺวารํ  วิวริตพฺพํ ฯ  โย  อนาทริยํ
ปฏิจฺจ  อนาหเฏ  กพเฬ  มุขทฺวารํ  วิวรติ  อาปตฺติ  ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺสบ
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๔๒]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  ภุญฺชมานา  สพฺพํ  หตฺถํ  มุเข  ปกฺขิปนฺติ ฯเปฯ  น  ภุญฺชมาโน
สพฺพํ  หตฺถํ  มุเข  ปกฺขิปิสฺสามีติ  สิกฺขา  กรณียา ฯ
	น  ภุญฺชมาเนน  สพฺโพ  หตฺโถ  มุเข  ปกฺขิปิตพฺโพ ฯ  โย
อนาทริยํ  ปฏิจฺจ  ภุญฺชมาโน  สพฺพํ  หตฺถํ  มุเข  ปกฺขิปติ  อาปตฺติ
ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๔๓]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  สกพเฬน  มุเขน  พฺยาหรนฺติ ฯเปฯ  น  สกพเฬน  มุเขน
พฺยาหริสฺสามีติ  สิกฺขา  กรณียา ฯ
	น  สกพเฬน  มุเขน  พฺยาหริตพฺพํ ฯ  โย  อนาทริยํ  ปฏิจฺจ
