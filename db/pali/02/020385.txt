เอวญฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ  สุราเมรยปาเน
ปาจิตฺติยนฺติ ฯ
	[๕๗๖]  สุรา  นาม  ปิฏฺฐสุรา  ปูวสุรา  โอทนสุรา  กิณฺณปกฺขิตฺตา
สมฺภารสํยุตฺตา ฯ  เมรโย  นาม  ปุปฺผาสโว  ผลาสโว  มธฺวาสโว
คุฬาสโว  สมฺภารสํยุตฺโต ฯ  ปิเวยฺยาติ  ๑  อนฺตมโส  กุสคฺเคนปิ
ปิวติ  อาปตฺติ  ปาจิตฺติยสฺส ฯ
	[๕๗๗]  มชฺเช  มชฺชสญฺญี  ปิวติ  อาปตฺติ  ปาจิตฺติยสฺส ฯ
มชฺเช  เวมติโก  ปิวติ  อาปตฺติ  ปาจิตฺติยสฺส ฯ  มชฺเช  อมชฺชสญฺญี
ปิวติ  อาปตฺติ  ปาจิตฺติยสฺส ฯ  อมชฺเช  มชฺชสญฺญี  อาปตฺติ
ทุกฺกฏสฺส ฯ  อมชฺเช  เวมติโก  อาปตฺติ  ทุกฺกฏสฺส ฯ  อมชฺเช
อมชฺชสญฺญี  อนาปตฺติ ฯ
	[๕๗๘]  อนาปตฺติ  อมชฺชญฺจ  โหติ  มชฺชวณฺณํ  มชฺชคนฺธํ
มชฺชรสํ  ตํ  ปิวติ  สูปสํปาเก  มํสสํปาเก  เตลสํปาเก  อามลกผาณิเต
อมชฺชํ  อริฏฺฐํ  ปิวติ  อุมฺมตฺตกสฺส  อาทิกมฺมิกสฺสาติ ฯ
		  ปฐมสิกฺขาปทํ  นิฏฺฐิตํ ฯ
		  _____________
#  ๑  อยํ  ปาโฐ  วิจาเรตพฺโพ  มาติกายํ  อนาคตตฺตา ฯ
