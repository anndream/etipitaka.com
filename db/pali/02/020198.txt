		  ฉฏฺฐสิกฺขาปทํ
	[๒๙๔]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  อายสฺมา
อนุรุทฺโธ  โกสเลสุ  ชนปเทสุ  ๑  สาวตฺถึ  คจฺฉนฺโต  สายํ  อญฺญตรํ
คามํ  อุปคจฺฉิ ฯ  เตน  โข  ปน  สมเยน  ตสฺมึ  คาเม  อญฺญตริสฺสา
อิตฺถิยา  อาวสถาคารํ  ปญฺญตฺตํ  โหติ ฯ  อถโข  อายสฺมา  อนุรุทฺโธ
เยน  สา  อิตฺถี  เตนุปสงฺกมิ  อุปสงฺกมิตฺวา  ตํ  อิตฺถึ  เอตทโวจ
สเจ  เต  ภคินิ  อครุ  วเสยฺยามิ  เอกรตฺตึ  ๒  อาวสถาคาเรติ ฯ
วเสยฺยาถ  ภนฺเตติ ฯ  อญฺเญปิ  อทฺธิกา  เยน  สา  อิตฺถี
เตนุปสงฺกมึสุ  อุปสงฺกมิตฺวา  ตํ  อิตฺถึ  เอตทโวจุํ  สเจ  เต  อยฺเย
อครุ  วเสยฺยาม  เอกรตฺตึ  อาวสถาคาเรติ ฯ  เอโส  โข  อยฺโย
สมโณ  ปฐมํ  อุปคโต  สเจ  โส  อนุชานาติ  วเสยฺยาถาติ ฯ
อถโข  เต  อทฺธิกา  เยนายสฺมา  อนุรุทฺโธ  เตนุปสงฺกมึสุ
อุปสงฺกมิตฺวา  อายสฺมนฺตํ  อนุรุทฺธํ  เอตทโวจุํ  สเจ  เต  ภนฺเต  อครุ
วเสยฺยาม  เอกรตฺตึ  อาวสถาคาเรติ ฯ  วเสยฺยาถ  อาวุโสติ ฯ
อถโข  สา  อิตฺถี  อายสฺมนฺเต  อนุรุทฺเธ  สห  ทสฺสเนน  ปฏิพทฺธจิตฺตา
อโหสิ ฯ  อถโข  สา  อิตฺถี  เยนายสฺมา  อนุรุทฺโธ  เตนุปสงฺกมิ
อุปสงฺกมิตฺวา  อายสฺมนฺตํ  อนุรุทฺธํ  เอตทโวจ  อยฺโย  ภนฺเต
อิเมหิ  มนุสฺเสหิ  อากิณฺโณ  น  ผาสุ  วิหริสฺสติ  สาธาหํ  ภนฺเต
#  ๑  ม.  ชนปเท ฯ  สพฺพตฺถ  อีทิสเมว ฯ  ๒  ม.  วเสยฺยาม  เอกรตฺตํ ฯ  เอวมุปริปิ ฯ
