อชฺโฌหาเร  อชฺโฌหาเร  อาปตฺติ  ปาจิตฺติยสฺส ฯ
	[๔๙๒]  ปรมฺปรโภชเน  ปรมฺปรโภชนสญฺญี  อญฺญตฺร  สมยา
ภุญฺชติ  อาปตฺติ  ปาจิตฺติยสฺส ฯ  ปรมฺปรโภชเน  เวมติโก
อญฺญตฺร  สมยา  ภุญฺชติ  อาปตฺติ  ปาจิตฺติยสฺส ฯ  ปรมฺปรโภชเน
นปรมฺปรโภชนสญฺญี  อญฺญตฺร  สมยา  ภุญฺชติ  อาปตฺติ
ปาจิตฺติยสฺส ฯ  นปรมฺปรโภชเน  ปรมฺปรโภชนสญฺญี  อาปตฺติ
ทุกฺกฏสฺส ฯ  นปรมฺปรโภชเน  เวมติโก  อาปตฺติ  ทุกฺกฏสฺส ฯ
นปรมฺปรโภชเน  นปรมฺปรโภชนสญฺญี  อนาปตฺติ ฯ
	[๔๙๓]  อนาปตฺติ  สมเย  วิกปฺเปตฺวา  ภุญฺชติ  เทฺว  ตโย
นิมนฺตเน  เอกโต  ภุญฺชติ  นิมนฺตนปฏิปาฏิยา  ภุญฺชติ  สกเลน
คาเมน  นิมนฺติโต  ตสฺมึ  คาเม  ยตฺถ  กตฺถจิ  ภุญฺชติ  สกเลน
ปูเคน  นิมนฺติโต  ตสฺมึ  ปูเค  ยตฺถ  กตฺถจิ  ภุญฺชติ  นิมนฺติยมาโน
ภิกฺขํ  คเหสฺสามีติ  ภณติ  นิจฺจภตฺเต  สลากภตฺเต  ปกฺขิเก
อุโปสถิเก  ปาฏิปทิเก  ปญฺจ  โภชนานิ  ฐเปตฺวา  สพฺพตฺถ
อนาปตฺติ  อุมฺมตฺตกสฺส  อาทิกมฺมิกสฺสาติ ฯ
		  ตติยสิกฺขาปทํ  นิฏฺฐิตํ ฯ
		  _____________
