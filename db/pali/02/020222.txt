ภิกฺขุ  ปฐมสฺส  ฌานสฺส  ลาภี  วสี  เตน  ภิกฺขุนา  ปฐมํ  ฌานํ
สจฺฉิกตนฺติ  ภณนฺตสฺส  อาปตฺติ  ทุกฺกฏสฺส ฯ  อาโรเจยฺยาติ
อนุปสมฺปนฺนสฺส  โย  เต  วิหาเร  วสิ  โส  ภิกฺขุ  ทุติยํ  ฌานํ
ตติยํ  ฌานํ  จตุตฺถํ  ฌานํ  สมาปชฺชิ  สมาปชฺชติ  สมาปนฺโน  โส
ภิกฺขุ  จตุตฺถสฺส  ฌานสฺส  ลาภี  วสี  เตน  ภิกฺขุนา  จตุตฺถํ
ฌานํ  สจฺฉิกตนฺติ  ภณนฺตสฺส  อาปตฺติ  ทุกฺกฏสฺส ฯ  อาโรเจยฺยาติ
อนุปสมฺปนฺนสฺส  โย  เต  วิหาเร  วสิ  โส  ภิกฺขุ  สุญฺญตํ
วิโมกฺขํ  อนิมิตฺตํ  วิโมกฺขํ  อปฺปณิหิตํ  วิโมกฺขํ  สุญฺญตํ  สมาธึ
อนิมิตฺตํ  สมาธึ  อปฺปณิหิตํ  สมาธึ  สมาปชฺชิ  สมาปชฺชติ  สมาปนฺโน
โส  ภิกฺขุ  อปฺปณิหิตสฺส  สมาธิสฺส  ลาภี  วสี  เตน  ภิกฺขุนา
อปฺปณิหิโต  สมาธิ  สจฺฉิกโตติ  ภณนฺตสฺส  อาปตฺติ  ทุกฺกฏสฺส ฯ
อาโรเจยฺยาติ  อนุปสมฺปนฺนสฺส  โย  เต  วิหาเร  วสิ  โส  ภิกฺขุ
สุญฺญตํ  สมาปตฺตึ  อนิมิตฺตํ  สมาปตฺตึ  อปฺปณิหิตํ  สมาปตฺตึ
ติสฺโส  วิชฺชา  จตฺตาโร  สติปฏฺฐาเน  จตฺตาโร  สมฺมปฺปธาเน
จตฺตาโร  อิทฺธิปาเท  ปญฺจินฺทฺริยานิ  ปญฺจ  พลานิ  สตฺต  โพชฺฌงฺเค
อริยํ  อฏฺฐงฺคิกํ  มคฺคํ  โสตาปตฺติผลํ  สกทาคามิผลํ  อนาคามิผลํ
อรหตฺตผลํ  สมาปชฺชิ ฯเปฯ  ตสฺส  ภิกฺขุโน  ราโค  จตฺโต  โทโส
จตฺโต  โมโห  จตฺโต  วนฺโต  มุตฺโต  ปหีโน  ปฏินิสฺสฏฺโฐ  อุกฺเขฏิโต
สมุกฺเขฏิโต  ตสฺส  ภิกฺขุโน  ราคา  จิตฺตํ  วินีวรณํ  โทสา  จิตฺตํ
วินีวรณํ  โมหา  จิตฺตํ  วินีวรณนฺติ  ภณนฺตสฺส  อาปตฺติ  ทุกฺกฏสฺส ฯ
