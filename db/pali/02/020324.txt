กถาย  สนฺทสฺเสตฺวา  สมาทเปตฺวา  สมุตฺเตเชตฺวา  สมฺปหํเสตฺวา
อุฏฺฐายาสนา  ปกฺกามิ ฯ
	[๔๙๕]  เตน  โข  ปน  สมเยน  อญฺญตโร  สตฺโถ  ราชคหา
ปฏิยาโลกํ  คนฺตุกาโม  โหติ ฯ  อญฺญตโร  ปิณฺฑจาริโก  ภิกฺขุ
ตํ  สตฺถํ  ปิณฺฑาย  ปาวิสิ ฯ  อญฺญตโร  อุปาสโก  ตสฺส  ภิกฺขุโน
สตฺตุํ  ทาเปสิ ฯ  โส  นิกฺขมิตฺวา  อญฺญสฺส  อาจิกฺขิ ฯ  ตสฺสาปิ
สตฺตุํ  ทาเปสิ ฯ  โส  นิกฺขมิตฺวา  อญฺญสฺส  อาจิกฺขิ ฯ  ตสฺสาปิ
สตฺตุํ  ทาเปสิ ฯ  ยถาปฏิยตฺตํ  ปาเถยฺยํ  ปริกฺขยํ  อคมาสิ ฯ
อถโข  โส  อุปาสโก  เต  มนุสฺเส  เอตทโวจ  อชฺชุโณฺห  ๑  อยฺยา
อาคเมถ  ยถาปฏิยตฺตํ  ปาเถยฺยํ  อยฺยานํ  ทินฺนํ  ปาเถยฺยํ  ปฏิยาเทสฺสามีติ ฯ
นายฺย  ๒  สกฺกา  อาคเมตุํ  ปยาโต  สตฺโถติ  อคมํสุ ฯ
อถโข  ตสฺส  อุปาสกสฺส  ปาเถยฺยํ  ปฏิยาเทตฺวา  ปจฺฉา  คจฺฉนฺตสฺส
โจรา  อจฺฉินฺทึสุ ฯ  มนุสฺสา  อุชฺฌายนฺติ  ขียนฺติ  วิปาเจนฺติ  กถํ
หิ  นาม  สมณา  สกฺยปุตฺติยา  น  มตฺตํ  ชานิตฺวา  ปฏิคฺคเหสฺสนฺติ
อยํ  อิเมสํ  ทตฺวา  ปจฺฉา  คจฺฉนฺโต  โจเรหิ  อจฺฉินฺโนติ ฯ
อสฺโสสุํ  โข  ภิกฺขู  เตสํ  มนุสฺสานํ  อุชฺฌายนฺตานํ  ขียนฺตานํ
วิปาเจนฺตานํ ฯ  อถโข  เต  ภิกฺขู  ภควโต  เอตมตฺถํ  อาโรเจสุํ ฯ
อถโข  ภควา  เอตสฺมึ  นิทาเน  เอตสฺมึ  ปกรเณ  ธมฺมึ  กถํ
กตฺวา  ภิกฺขู  อามนฺเตสิ  เตนหิ  ภิกฺขเว  ภิกฺขูนํ  สิกฺขาปทํ
#  ๑  ม.  อชฺชโณฺห ฯ  เอวมุปริปิ ฯ  ๒  ม.  ยุ.  นายฺโย ฯ
