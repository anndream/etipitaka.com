เตนุปสงฺกมิ  อุปสงฺกมิตฺวา  อายสฺมนฺตํ  อุปนนฺทํ  สกฺยปุตฺตํ  เอตทโวจ
ยํ  โข  ภนฺเต  อายสฺมา  เวยฺยาวจฺจกรํ  นิทฺทิสิ  สญฺญตฺโต  โส
มยา  อุปสงฺกมตุ  อายสฺมา  กาเลน  จีวเรน  ตํ  อจฺฉาเทสฺสตีติ  [๑] ฯ
เตน  โข  ปน  สมเยน  ๒  อายสฺมา  อุปนนฺโท  สกฺยปุตฺโต  ตํ  อุปาสกํ  น
กิญฺจิ  อวจาสิ ฯ  ทุติยมฺปิ  โข  โส  มหามตฺโต  อายสฺมโต
อุปนนฺทสฺส  สกฺยปุตฺตสฺส  สนฺติเก  ทูตํ  ปาเหสิ  ปริภุญฺชตุ  อยฺโย
ตํ  จีวรํ  อิจฺฉาม  มยํ  อยฺเยน  ตํ  จีวรํ  ปริภุตฺตนฺติ ฯ  ทุติยมฺปิ
โข  อายสฺมา  อุปนนฺโท  สกฺยปุตฺโต  ตํ  อุปาสกํ  น  กิญฺจิ  อวจาสิ ฯ
ตติยมฺปิ  โข  โส  มหามตฺโต  อายสฺมโต  อุปนนฺทสฺส  สกฺยปุตฺตสฺส
สนฺติเก  ทูตํ  ปาเหสิ  ปริภุญฺชตุ  อยฺโย  ตํ  จีวรํ  อิจฺฉาม  มยํ
อยฺเยน  ตํ  จีวรํ  ปริภุตฺตนฺติ ฯ  เตน  โข  ปน  สมเยน  นิคมสฺส  ๓
สมโย  โหติ ฯ  นิคเมน  ๔  จ  กติกา  กตา  โหติ  โย  ปจฺฉา
อาคจฺฉติ  ปญฺญาสมฺพทฺโธติ  ๕ ฯ  อถโข  อายสฺมา  อุปนนฺโท
สกฺยปุตฺโต  เยน  โส  อุปาสโก  เตนุปสงฺกมิ  อุปสงฺกมิตฺวา
ตํ  อุปาสกํ  เอตทโวจ  อตฺโถ  เม  อาวุโส  จีวเรนาติ ฯ  อชฺชุโณฺห
#  ๑  ม.  ยุ.  เตน  โข  ปน  สมเยน  โส  มหามตฺโต  อายสฺมโต  อุปนนฺทสฺส  สกฺยปุตฺตสฺส
#  สนฺติเก  ทูตํ  ปาเหสิ  ปริภุญฺชตุ  อยฺโย  ตํ  จีวรํ  อิจฺฉาม  มยํ  อยฺเยน  ตํ  จีวรํ
#  ปริภุตฺตนฺติ ฯ  ๒  ม.  ยุ.  อถโข ฯ  ๓  ม.  ยุ.  เนคมสฺส ฯ  ๔  ม.  ยุ.  เนคเมน ฯ
#  ๕  ม.  ยุ.  ปญฺญาสํ  พทฺโธติ ฯ  เอวมุปริปิ ฯ
