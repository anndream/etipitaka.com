	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๐๘]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  อุกฺขิตฺตกาย  อนฺตรฆเร  คจฺฉนฺติ ฯเปฯ  น  อุกฺขิตฺตกาย
อนฺตรฆเร  คมิสฺสามีติ  สิกฺขา  กรณียา ฯ
	น  อุกฺขิตฺตกาย  อนฺตรฆเร  คนฺตพฺพํ ฯ  โย  อนาทริยํ  ปฏิจฺจ
เอกโต  วา  อุภโต  วา  อุกฺขิปิตฺวา  อนฺตรฆเร  คจฺฉติ  อาปตฺติ
ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๐๙]  สาวตฺถีนินานํ ฯ  เตน  โข  ปน  สมเยน  ฉพฺพคฺคิยา
ภิกฺขู  อุกฺขิตฺตกาย  อนฺตรฆเร  นิสีทนฺติ ฯเปฯ  น  อุกฺขิตฺตกาย
อนฺตรฆเร  นิสีทิสฺสามีติ  สิกฺขา  กรณียา ฯ
	น  อุกฺขิตฺตกาย  อนฺตรฆเร  นิสีทิตพฺพํ ฯ  โย  อนาทริยํ  ปฏิจฺจ
เอกโต  วา  อุภโต  วา  อุกฺขิปิตฺวา  อนฺตรฆเร  นิสีทติ  อาปตฺติ
ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
วาสูปคตสฺส  อาปทาสุ  อุมฺมตฺตกสฺส  อาทิกมฺมิกสฺสาติ ฯ
		  ปริมณฺฑลวคฺโค  ปฐโม ฯ
