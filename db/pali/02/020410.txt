	[๖๒๘]  โย  ปนาติ  โย  ยาทิโส ฯเปฯ  ภิกฺขูติ ฯเปฯ  อยํ
อิมสฺมึ  อตฺเถ  อธิปฺเปโต  ภิกฺขูติ ฯ  ภิกฺขุสฺสาติ  อญฺญสฺส  ภิกฺขุสฺส ฯ
ปตฺโต  นาม  เทฺว  ปตฺตา  อโยปตฺโต  มตฺติกาปตฺโต ฯ  จีวรํ
นาม  ฉนฺนํ  จีวรานํ  อญฺญตรํ  จีวรํ  วิกปฺปนุปคํ  ปจฺฉิมํ ฯ
นิสีทนํ  นาม  สทสํ  วุจฺจติ ฯ  สูจิฆรํ  นาม  สสูจิกํ  วา  อสูจิกํ
วา ฯ  กายพนฺธนํ  นาม  เทฺว  กายพนฺธนานิ  ปฏฺฏิกํ  ๑  สูกรนฺตกํ ฯ
อปนิเธยฺยาติ  สยํ  อปนิเธติ  อาปตฺติ  ปาจิตฺติยสฺส ฯ  อปนิธาเปยฺยาติ
อญฺญํ  อาณาเปติ  อาปตฺติ  ปาจิตฺติยสฺส ฯ  สกึ  อาณตฺโต
พหุกํปิ  อปนิเธติ  อาปตฺติ  ปาจิตฺติยสฺส ฯ  อนฺตมโส
หสฺสาเปกฺโขปีติ  กีฬาธิปฺปาโย ฯ
	[๖๒๙]  อุปสมฺปนฺเน  อุปสมฺปนฺนสญฺญี  ปตฺตํ  วา  จีวรํ  วา
นิสีทนํ  วา  สูจิฆรํ  วา  กายพนฺธนํ  วา  อปนิเธติ  วา  อปนิธาเปติ  วา
อนฺตมโส  หสฺสาเปกฺโขปิ  อาปตฺติ  ปาจิตฺติยสฺส ฯ  อุปสมฺปนฺเน
เวมติโก  ปตฺตํ  วา  จีวรํ  วา  นิสีทนํ  วา  สูจิฆรํ  วา  กายพนฺธนํ
วา  อปนิเธติ  วา  อปนิธาเปติ  วา  อนฺตมโส  หสฺสาเปกฺโขปิ
อาปตฺติ  ปาจิตฺติยสฺส ฯ  อุปสมฺปนฺเน  อนุปสมฺปนฺนสญฺญี  ปตฺตํ
วา  จีวรํ  วา  นิสีทนํ  วา  สูจิฆรํ  วา  กายพนฺธนํ  วา  อปนิเธติ
วา  อปนิธาเปติ  วา  อนฺตมโส  หสฺสาเปกฺโขปิ  อาปตฺติ
ปาจิตฺติยสฺส ฯ  อญฺญํ  ปริกฺขารํ  อปนิเธติ  วา  อปนิธาเปติ  วา  อนฺตมโส
หสฺสาเปกฺโขปิ  อาปตฺติ  ทุกฺกฏสฺส ฯ  อนุปสมฺปนฺนสฺส  ปตฺตํ  วา
#  ๑  ม.  ปฏฺฏิกา ฯ
