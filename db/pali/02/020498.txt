					  จตุตฺถสิกฺขาปทํ
	[๗๕๑]  เตน  สมเยน  พุทฺโธ  ภควา  สกฺเกสุ  วิหรติ  กปิลวตฺถุสฺมึ
นิโคฺรธาราเม ฯ  เตน  โข  ปน  สมเยน  อญฺญตเรน  ทนฺตกาเรน
ภิกฺขู  ปวาริตา  โหนฺติ  เยสํ  อยฺยานํ  สูจิฆเรน  อตฺโถ  อหํ
สูจิฆเรนาติ ฯ  เตน  โข  ปน  สมเยน  ภิกฺขู  พหู  สูจิฆเร
วิญฺญาเปนฺติ ฯ  เยสํ  ขุทฺทกา  สูจิฆรา  เต  มหนฺเต  สูจิฆเร  วิญฺญาเปนฺติ ฯ
เยสํ  มหนฺตา  สูจิฆรา  เต  ขุทฺทเก  สูจิฆเร  วิญฺญาเปนฺติ ฯ  อถโข
ทนฺตกาโร  ภิกฺขูนํ  พหู  สูจิฆเร  กโรนฺโต  น  สกฺโกติ  อญฺญํ
วิกฺกายิกํ  ภณฺฑํ  กาตุํ  อตฺตนาปิ  น  ยาเปติ ฯ  ปุตฺตทาราปิสฺส8
กิลมนฺติ  ๑ ฯ  มนุสฺสา  อุชฺฌายนฺติ  ขียนฺติ  วิปาเจนฺติ  กถํ  หิ  นาม
สมณา  สกฺยปุตฺติยา  น  มตฺตํ  ชานิตฺวา  พหู  สูจิฆเร  วิญฺญาเปสฺสนฺติ
อยํ  อิเมสํ  พหู  สูจิฆเร  กโรนฺโต  น  สกฺโกติ  อญฺญํ  วิกฺกายิกํ
ภณฺฑํ  กาตุํ  อตฺตนาปิ  น  ยาเปติ  ปุตฺตทาราปิสฺส  กิลมนฺตีติ ฯ
อสฺโสสุํ  โข  ภิกฺขู  เตสํ  มนุสฺสานํ  อุชฺฌายนฺตานํ  ขียนฺตานํ
วิปาเจนฺตานํ ฯ  เย  เต  ภิกฺขู  อปฺปิจฺฉา ฯเปฯ  เต  อุชฺฌายนฺติ
ขียนฺติ  วิปาเจนฺติ  กถํ  หิ  นาม  ภิกฺขู  น  มตฺตํ  ชานิตฺวา  พหู
สูจิฆเร  วิญฺญาเปสฺสนฺตีติ ฯเปฯ  สจฺจํ  กิร  ภิกฺขเว  ภิกฺขู  น
มตฺตํ  ชานิตฺวา  พหู  สูจิฆเร  วิญฺญาเปถาติ ฯ  สจฺจํ  ภควาติ ฯ
วิครหิ  พุทฺโธ  ภควา  กถํ  หิ  นาม  เต  ภิกฺขเว  โมฆปุริสา  น
#  ๑  ม.  ยุ.  ปุตฺตทาโรปิสฺส  กิลมติ ฯ  เอวมุปริปิ ฯ
