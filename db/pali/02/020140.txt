ตนฺตวาเย  อุปสงฺกมิตฺวา  จีวเร  วิกปฺปํ  อาปชฺชติ  นิสฺสคฺคิยํ
ปาจิตฺติยํ ฯ  อญฺญาตเก  ญาตกสญฺญี  ปุพฺเพ  อปฺปวาริโต  คหปติกสฺส
ตนฺตวาเย  อุปสงฺกมิตฺวา  จีวเร  วิกปฺปํ  อาปชฺชติ  นิสฺสคฺคิยํ
ปาจิตฺติยํ ฯ  ญาตเก  อญฺญาตกสญฺญี  อาปตฺติ  ทุกฺกฏสฺส ฯ
ญาตเก  เวมติโก  อาปตฺติ  ทุกฺกฏสฺส ฯ  ญาตเก  ญาตกสญฺญี
อนาปตฺติ ฯ
	[๑๖๐]  อนาปตฺติ  ญาตกานํ  ปวาริตานํ  อญฺญสฺสตฺถาย
อตฺตโน  ธเนน  มหคฺฆํ  วายาเปตุกามสฺส  อปฺปคฺฆํ  วายาเปติ
อุมฺมตฺตกสฺส  อาทิกมฺมิกสฺสาติ ฯ
		  สตฺตมสิกฺขาปทํ  นิฏฺฐิตํ ฯ
		  _____________
