ปฐวิโย  ชาตา  จ  ปฐวี  อชาตา  จ  ปฐวี ฯ  ชาตา  นาม  ปฐวี
สุทฺธปํสุ  สุทฺธมตฺติกา  อปฺปปาสาณา  อปฺปสกฺขรา  อปฺปกฐลา
อปฺปมรุมฺพา  อปฺปพาลิกา  เยภุยฺเยน  ปํสุ  ๑  เยภุยฺเยน  มตฺติกา
อทฑฺฒาปิ  วุจฺจติ  ชาตา  ปฐวี ฯ  โยปิ  ปํสุปุญฺโช  วา  มตฺติกาปุญฺโช
วา  อติเรกจาตุมาสํ  โอวฏฺโฐ  อยมฺปิ  วุจฺจติ  ชาตา
ปฐวี ฯ  อชาตา  นาม  ปฐวี  สุทฺธปาสาณา  สุทฺธสกฺขรา  สุทฺธกฐลา
สุทฺธมรุมฺพา  สุทฺธพาลิกา  อปฺปปํสุ  อปฺปมตฺติกา  เยภุยฺเยน
ปาสาณา  เยภุยฺเยน  สกฺขรา  เยภุยฺเยน  กฐลา  เยภุยฺเยน  มรุมฺพา
เยภุยฺเยน  พาลิกา  ๒  ทฑฺฒาปิ  วุจฺจติ  อชาตา  ปฐวี ฯ  โยปิ
ปํสุปุญฺโช  วา  มตฺติกาปุญฺโช  วา  อูนกจาตุมาสํ  ๓  โอวฏฺโฐ  อยมฺปิ
วุจฺจติ  อชาตา  ปฐวี ฯ
	[๓๕๑]  ขเณยฺยาติ  สยํ  ขณติ  อาปตฺติ  ปาจิตฺติยสฺส ฯ
ขณาเปยฺยาติ  อญฺญํ  ขณาเปติ  อาปตฺติ  ปาจิตฺติยสฺส ฯ  สกึ
อาณตฺโต  พหุกํปิ  ขณติ  อาปตฺติ  ปาจิตฺติยสฺส ฯ
	[๓๕๒]  ปฐวิยา  ปฐวีสญฺญี  ขณติ  วา  ขณาเปติ  วา  ภินฺทติ
วา  เภทาเปติ  วา  ทหติ  วา  ทหาเปติ  วา  อาปตฺติ  ปาจิตฺติยสฺส ฯ
ปฐวิยา  เวมติโก  ขณติ  วา  ขณาเปติ  วา  ภินฺทติ  วา  เภทาเปติ
วา  ทหติ  วา  ทหาเปติ  วา  อาปตฺติ  ทุกฺกฏสฺส ฯ  ปฐวิยา
อปฐวีสญฺญี  ขณติ  วา  ขณาเปติ  วา  ภินฺทติ  วา  เภทาเปติ  วา
#  ๑  ม.  ปํสุกา ฯ  ๒  ม.  วาลิกา ฯ  ๓  ม.  ยุ.  โอมกจาตุมาสํ ฯ
