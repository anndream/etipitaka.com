		  ฉฏฺฐสิกฺขาปทํ
	[๗๐๓]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  ฉพฺพคฺคิยา
ภิกฺขู  ภิกฺขุํ  อมูลเกน  สงฺฆาทิเสเสน  อนุทฺธํเสนฺติ ฯ  เย  เต  ภิกฺขู
อปฺปิจฺฉา ฯเปฯ  เต  อุชฺฌายนฺติ  ขียนฺติ  วิปาเจนฺติ  กถํ
หิ  นาม  ฉพฺพคฺคิยา  ภิกฺขู  ภิกฺขุํ  อมูลเกน  สงฺฆาทิเสเสน
อนุทฺธํเสสฺสนฺตีติ ฯเปฯ  สจฺจํ  กิร  ตุเมฺห  ภิกฺขเว  ภิกฺขุํ  อมูลเกน
สงฺฆาทิเสเสน  อนุทฺธํเสถาติ ฯ  สจฺจํ  ภควาติ ฯ  วิครหิ  พุทฺโธ
ภควา  กถํ  หิ  นาม  ตุเมฺห  โมฆปุริสา  ภิกฺขุํ  อมูลเกน
สงฺฆาทิเสเสน  อนุทฺธํเสสฺสถ  เนตํ  โมฆปุริสา  อปฺปสนฺนานํ  วา
ปสาทาย  ปสนฺนานํ  วา  ภิยฺโยภาวาย ฯเปฯ  เอวญฺจ  ปน  ภิกฺขเว
อิมํ  สิกฺขาปทํ  อุทฺทิเสยฺยาถ  โย  ปน  ภิกฺขุ  ภิกฺขุํ  อมูลเกน
สงฺฆาทิเสเสน  อนุทฺธํเสยฺย  ปาจิตฺติยนฺติ ฯ
	[๗๐๔]  โย  ปนาติ  โย  ยาทิโส ฯเปฯ  ภิกฺขูติ ฯเปฯ  อยํ
อิมสฺมึ  อตฺเถ  อธิปฺเปโต  ภิกฺขูติ ฯ  ภิกฺขุนฺติ  อญฺญํ  ภิกฺขุํ ฯ
อมูลกํ  นาม  อทิฏฺฐํ  อสฺสุตํ  อปริสงฺกิตํ ฯ  สงฺฆาทิเสเสนาติ  เตรสนฺนํ
อญฺญตเรน ฯ  อนุทฺธํเสยฺยาติ  โจเทติ  วา  โจทาเปติ  วา  อาปตฺติ
ปาจิตฺติยสฺส ฯ
	[๗๐๕]  อุปสมฺปนฺเน  อุปสมฺปนฺนสญฺญี  อมูลเกน  สงฺฆาทิเสเสน
