		  ฉฏฺฐสิกฺขาปทํ
	[๙๗]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม ฯ  เตน  โข  ปน  สมเยน  อญฺญตรสฺส
ภิกฺขุโน  โกสเลสุ  ชนปเทสุ  ๑  สาวตฺถึ  คจฺฉนฺตสฺส  อนฺตรามคฺเค
เอฬกโลมานิ  อุปฺปชฺชึสุ ฯ  อถโข  โส  ภิกฺขุ  ตานิ  เอฬกโลมานิ
อุตฺตราสงฺเคน  ภณฺฑิกํ  พนฺธิตฺวา  อคมาสิ ฯ  มนุสฺสา  ตํ  ภิกฺขุํ
ปสฺสิตฺวา  อุปฺผณฺเฑสุํ  กิตฺตเกน  เต  ภนฺเต  กีตานิ  กิตฺตโก
อุทโย  ภวิสฺสตีติ ฯ  โส  ภิกฺขุ  เตหิ  มนุสฺเสหิ  อุปฺผณฺฑิยมาโน
มงฺกุ  อโหสิ ฯ  อถโข  โส  ภิกฺขุ  สาวตฺถึ  คนฺตฺวา  ตานิ  เอฬกโลมานิ
ฐิตโก  ว  อาสุมฺภิ ฯ  ภิกฺขู  ตํ  ภิกฺขุํ  เอวมาหํสุ  ๒  กิสฺส  ตฺวํ
อาวุโส  อิมานิ  เอฬกโลมานิ  ฐิตโก  ว  อาสุมฺภสีติ ฯ  ตถา  หิ  ปนาหํ
อาวุโส  อิเมสํ  เอฬกโลมานํ  การณา  มนุสฺเสหิ  อุปฺผณฺฑิโตติ ฯ
กีวทูรโต  ปน  ตฺวํ  อาวุโส  อิมานิ  เอฬกโลมานิ  อาหรสีติ  ๓ ฯ
อติเรกติโยชนํ  อาวุโสติ ฯ  เย  เต  ภิกฺขู  อปฺปิจฺฉา ฯเปฯ  เต
อุชฺฌายนฺติ  ขียนฺติ  วิปาเจนฺติ  กถํ  หิ  นาม  ภิกฺขุ  อติเรกติโยชนํ
เอฬกโลมานิ  อาหริสฺสตีติ ฯ  อถโข  เต  ภิกฺขู  ภควโต  เอตมตฺถํ
อาโรเจสุํ ฯ  สจฺจํ  กิร  ตฺวํ  ภิกฺขุ  อติเรกติโยชนํ  เอฬกโลมานิ
อาหรสีติ ฯ  สจฺจํ  ภควาติ ฯ  วิครหิ  พุทฺโธ  ภควา  กถํ  หิ
#  ๑  ม.  ชนปเท ฯ  ๒  ม.  ยุ.  เอตทโวจุํ ฯ  ๓  ม.  อาหรีติ ฯ
