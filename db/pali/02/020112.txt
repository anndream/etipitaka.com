น  คเหตพฺโพ  โย  น  คเณฺหยฺย  อาปตฺติ  ทุกฺกฏสฺส ฯ
อปตฺตกสฺส  น  คาเหตพฺโพ ฯ  เอเตเนว  อุปาเยน  ยาว  สงฺฆนวกา
คาเหตพฺโพ ฯ  โย  จ  ตสฺสา  ภิกฺขุปริสาย  ปตฺตปริยนฺโต  โส  จ
ตสฺส  ภิกฺขุโน  ปทาตพฺโพ  อยนฺเต  ภิกฺขุ  ปตฺโต  ยาว  เภทนาย
ธาเรตพฺโพติ ฯ  เตน  ภิกฺขุนา  โส  ปตฺโต  น  อเทเส  นิกฺขิปิตพฺโพ  น
อโภเคน  ปริภุญฺชิตพฺโพ  น  วิสฺสชฺเชตพฺโพ  กถายํ  ปตฺโต  นสฺเสยฺย
วา  วินสฺเสยฺย  วา  ภิชฺเชยฺย  วาติ  สเจ  อเทเส  วา  นิกฺขิปติ  อโภเคน
วา  ปริภุญฺชติ  วิสฺสชฺเชติ  วา  อาปตฺติ  ทุกฺกฏสฺส ฯ  อยํ  ตตฺถ
สามีจีติ  อยํ  ตตฺถ  อนุธมฺมตา ฯ
	[๑๓๓]  อพนฺธเนน  ปตฺเตน  อพนฺธนํ  ปตฺตํ  เจตาเปติ  นิสฺสคฺคิยํ
ปาจิตฺติยํ ฯ  อพนฺธเนน  ปตฺเตน  เอกพนฺธนํ  ปตฺตํ  เจตาเปติ
นิสฺสคฺคิยํ  ปาจิตฺติยํ ฯ  อพนฺธเนน  ปตฺเตน  ทฺวิพนฺธนํ  ปตฺตํ
เจตาเปติ  นิสฺสคฺคิยํ  ปาจิตฺติยํ ฯ  อพนฺธเนน  ปตฺเตน  ติพนฺธนํ
ปตฺตํ  เจตาเปติ  นิสฺสคฺคิยํ  ปาจิตฺติยํ ฯ  อพนฺธเนน  ปตฺเตน
จตุพฺพนฺธนํ  ปตฺตํ  เจตาเปติ  นิสฺสคฺคิยํ  ปาจิตฺติยํ ฯ  เอกพนฺธเนน
ปตฺเตน  อพนฺธนํ  ปตฺตํ  เจตาเปติ  นิสฺสคฺคิยํ  ปาจิตฺติยํ ฯ
เอกพนฺธเนน  ปตฺเตน  เอกพนฺธนํ  ปตฺตํ  เจตาปติ  นิสฺสคฺคิยํ
ปาจิตฺติยํ ฯ  เอกพนฺธเนน  ปตฺเตน  ทฺวิพนฺธนํ  ปตฺตํ  เจตาเปติ
นิสฺสคฺคิยํ  ปาจิตฺติยํ ฯ  เอกพนฺธเนน  ปตฺเตน  ติพนฺธนํ  ปตฺตํ
เจตาเปติ  นิสฺสคฺคิยํ  ปาจิตฺติยํ ฯ  เอกพนฺธเนน  ปตฺเตน  จตุพฺพนฺธนํ
