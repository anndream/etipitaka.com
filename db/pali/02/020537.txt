	[๘๑๒]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  อุจฺจาสทฺทํ  มหาสทฺทํ  กโรนฺตา  อนฺตรฆเร  คจฺฉนฺติ ฯเปฯ
อปฺปสทฺโท  อนฺตรฆเร  คมิสฺสามีติ  สิกฺขา  กรณียา ฯ
	อปฺปสทฺเทน  อนฺตรฆเร  คนฺตพฺพํ ฯ  โย  อนาทริยํ  ปฏิจฺจ
อุจฺจาสทฺทํ  มหาสทฺทํ  กโรนฺโต  อนฺตรฆเร  คจฺฉติ  อาปตฺติ
ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๑๓]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  อุจฺจาสทฺทํ  มหาสทฺทํ  กโรนฺตา  อนฺตรฆเร  นิสีทนฺติ ฯเปฯ
อปฺปสทฺโท  อนฺตรฆเร  นิสีทิสฺสามีติ  สิกฺขา  กรณียา ฯ
	อปฺปสทฺเทน  อนฺตรฆเร  นิสีทิตพฺพํ ฯ  โย  อนาทริยํ  ปฏิจฺจ
อุจฺจาสทฺทํ  มหาสทฺทํ  กโรนฺโต  อนฺตรฆเร  นิสีทติ  อาปตฺติ
ทุกฺกฏสฺส ฯ
	อนาปตฺติ  อสญฺจิจฺจ  อสติยา  อชานนฺตสฺส  คิลานสฺส
อาปทาสุ  อุมฺมตฺตกสฺส  อาทิกมฺมิกสฺสาติ ฯ
	[๘๑๔]  สาวตฺถีนิทานํ ฯ  เตน  โข  ปน  สมเยน  ฉพฺพคฺคิยา
ภิกฺขู  กายปฺปจาลกํ  อนฺตรฆเร  คจฺฉนฺติ  กายํ  โอลมฺเพนฺตา ฯเปฯ
น  กายปฺปจาลกํ  อนฺตรฆเร  คมิสฺสามีติ  สิกฺขา  กรณียา
	น  กายปฺปจาลกํ  อนฺตรฆเร  คนฺตพฺพํ  กายํ  ปคฺคเหตฺวา
