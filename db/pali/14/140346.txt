กิร   โภ   โลเก   ปาปกานิ  กมฺมานิ  กโรนฺติ  เต  เอวรูปา  วิวิธาๆ
กมฺมการณา   การิยนฺติ   อโห   วตาหํ   มนุสฺสตฺตํ   ลเภยฺยํ  ตถาคโต
จ    โลเก   อุปฺปชฺเชยฺย   อรหํ   สมฺมาสมฺพุทฺโธ   ตญฺจาหํ   ภควนฺตํ
ปยิรุปาเสยฺยํ   โส   จ   เม   ภควา   ธมฺมํ   เทเสยฺย  ตสฺส  จาหํ
ภควโต   ธมฺมํ   อาชาเนยฺยนฺติ  ฯ  ตํ  โข  ปนาหํ  ภิกฺขเว  นาญฺญสฺส
กสฺสจิ   สมณสฺส   วา   พฺราหฺมณสฺส   วา   สุตฺวา  วทามิ  อปิจ  โข
ยเทว เม สามํ ญาตํ สามํ ทิฏฺฐํ สามํ วิทิตํ ตเทวาหํ วทามีติ ฯ
     [๕๒๕]    อิทมโวจ   ภควา   อิทํ   วตฺวาน   สุคโต   อถาปรํ
เอตทโวจ สตฺถา
           โจทิตา เทวทูเตหิ     เย ปมชฺชนฺติ มาณวา
           เต ทีฆรตฺตํ โสจนฺติ    หีนกายูปคา นรา
           เย จ โข เทวทูเตหิ   สนฺโต สปฺปุริสา อิธ
           โจทิตา นปฺปมชฺชนฺติ    อริยธมฺเม กุทาจนํ
           อุปาทาเน ภยํ ทิสฺวา   ชาติมรณสมฺภเว
           อนุปาทา วิมุจฺจนฺติ     ชาติมรณสงฺขเย
           เต เขมปฺปตฺตา สุขิโน  ทิฏฺฐธมฺมาภินิพฺพุตา
           สพฺพเวรภยาตีตา      สพฺพทุกฺขํ อุปจฺจคุนฺติ ฯ
                   เทวทูตสุตฺตํ นิฏฺฐิตํ ทสมํ ฯ
                     สุญฺญตวคฺโค ตติโย ฯ
                        _______
