ยถารูปา    ปริสา    อาหุเนยฺยา    ๑    ปาหุเนยฺยา   ทกฺขิเณยฺยา
อญฺชลิกรณียา  อนุตฺตรํ  ปุญฺญกฺเขตฺตํ  โลกสฺส  ฯ  ตถารูโป  อยํ  ภิกฺขเว
ภิกฺขุสงฺโฆ   ตถารูปายํ   ภิกฺขเว   ปริสา   ยถารูปาย   ปริสาย  อปฺปํ
ทินฺนํ   พหุ   โหติ   พหุ   ทินฺนํ   พหุตรํ   ฯ  ตถารูโป  อยํ  ภิกฺขเว
ภิกฺขุสงฺโฆ   ตถารูปายํ   ภิกฺขเว   ปริสา   ยถารูปา   ปริสา  ทุลฺลภา
ทสฺสนาย   โลกสฺส   ฯ  ตถารูโป  อยํ  ภิกฺขเว  ภิกฺขุสงฺโฆ  ตถารูปายํ
ภิกฺขเว   ปริสา   ยถารูปํ   ปริสํ   อลํ  โยชนคณนานิ  ทสฺสนาย  คนฺตุํ
ปูฏํเสนาปิ ๒ ฯ
     [๒๘๕]   สนฺติ   ภิกฺขเว   ภิกฺขู   อิมสฺมึ   ภิกฺขุสงฺเฆ  อรหนฺโต
ขีณาสวา    วุสิตวนฺโต    กตกรณียา    โอหิตภารา    อนุปฺปตฺตสทตฺถา
ปริกฺขีณภวสญฺโญชนา     สมฺมทญฺญา    วิมุตฺตา    เอวรูปาปิ    ภิกฺขเว
สนฺติ   ภิกฺขู   อิมสฺมึ   ภิกฺขุสงฺเฆ   ฯ   สนฺติ   ภิกฺขเว  ภิกฺขู  อิมสฺมึ
ภิกฺขุสงฺเฆ     ปญฺจนฺนํ     โอรมฺภาคิยานํ     สญฺโญชนานํ    ปริกฺขยา
โอปปาติกา    ตตฺถ    ปรินิพฺพายิโน   อนาวตฺติธมฺมา   ตสฺมา   โลกา
เอวรูปาปิ   ภิกฺขเว  สนฺติ  ภิกฺขู  อิมสฺมึ  ภิกฺขุสงฺเฆ  ฯ  สนฺติ  ภิกฺขเว
ภิกฺขู     อิมสฺมึ     ภิกฺขุสงฺเฆ     ติณฺณํ     สญฺโญชนานํ    ปริกฺขยา
ราคโทสโมหานํ   ตนุตฺตา  สกทาคามิโน  สกิเทว  อิมํ  โลกํ  อาคนฺตฺวา
ทุกฺขสฺสนฺตํ    กริสฺสนฺติ    เอวรูปาปิ   ภิกฺขเว   สนฺติ   ภิกฺขู   อิมสฺมึ
#๑ ยุ. อาหุเนยฺโย ปาหุเนยฺโย ทกฺขิเณยฺโย อญฺชลิกรณีโยติ ทิสฺสติ ฯ
#๒ ม. ยุ. ปุโฏเสนาปีติ ทิสฺสติ ฯ สี. ปุฏํเสนาติ อิติ ทิสฺสติ ฯ
