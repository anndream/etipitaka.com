ปหานาย   วายมติ   สมฺมาทิฏฺฐิยา   อุปสมฺปทาย   ฯ   สฺวาสฺส   โหติ
สมฺมาวายาโม   ฯ   โส   สโต   มิจฺฉาทิฏฺฐึ  ปชหติ  สโต  สมฺมาทิฏฺฐึ
อุปสมฺปชฺช   วิหรติ   ฯ   สาสฺส   โหติ  สมฺมาสติ  ฯ  อิติสฺสิเม  ตโย
ธมฺมา     สมฺมาทิฏฺฐึ     อนุปริธาวนฺติ     อนุปริวตฺตนฺติ     เสยฺยถีทํ
สมฺมาทิฏฺฐิ สมฺมาวายาโม สมฺมาสติ ฯ
     [๒๕๙]   ตตฺร  ภิกฺขเว  สมฺมาทิฏฺฐิ  ปุพฺพงฺคมา  โหติ  ฯ  กถญฺจ
ภิกฺขเว     สมฺมาทิฏฺฐิ     ปุพฺพงฺคมา     โหติ    ฯ    มิจฺฉาสงฺกปฺปํ
มิจฺฉาสงฺกปฺโปติ   ปชานาติ  สมฺมาสงฺกปฺปํ  สมฺมาสงฺกปฺโปติ  ปชานาติ  ฯ
สาสฺส โหติ สมฺมาทิฏฺฐิ ฯ
     [๒๖๐]   กตโม   จ   ภิกฺขเว  มิจฺฉาสงฺกปฺโป  ฯ  กามสงฺกปฺโป
พฺยาปาทสงฺกปฺโป วิหึสาสงฺกปฺโป อยํ ภิกฺขเว มิจฺฉาสงฺกปฺโป ฯ
     [๒๖๑]   กตโม  จ  ภิกฺขเว  สมฺมาสงฺกปฺโป  ฯ  สมฺมาสงฺกปฺปํปหํ
ภิกฺขเว    ทฺวยํ    วทามิ   อตฺถิ   ภิกฺขเว   สมฺมาสงฺกปฺโป   สาสโว
ปุญฺญภาคิโย    อุปธิเวปกฺโก   อตฺถิ   ภิกฺขเว   สมฺมาสงฺกปฺโป   อริโย
อนาสโว โลกุตฺตโร มคฺคงฺโค ฯ
     [๒๖๒]  กตโม  จ  ภิกฺขเว  สมฺมาสงฺกปฺโป  สาสโว  ปุญฺญภาคิโย
อุปธิเวปกฺโก   ฯ  เนกฺขมฺมสงฺกปฺโป  อพฺยาปาทสงฺกปฺโป  อวิหึสาสงฺกปฺโป
อยํ       ภิกฺขเว      สมฺมาสงฺกปฺโป      สาสโว      ปุญฺญภาคิโย
อุปธิเวปกฺโก ฯ
     [๒๖๓]   กตโม   จ   ภิกฺขเว  สมฺมาสงฺกปฺโป  อริโย  อนาสโว
