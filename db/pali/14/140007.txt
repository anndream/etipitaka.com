ปฏิชานาติ   จรโต   จ   เม   ติฏฺฐโต  จ  สุตฺตสฺส  จ  ชาครสฺส  จ
สตตํ   สมิตํ   ญาณทสฺสนํ   ปจฺจุปฏฺฐิตนฺติ   ฯ   โส   เอวมาห   อตฺถิ
โว   อาวุโส   นิคนฺถา   ปุพฺเพ   ปาปกมฺมํ   กตํ  ตํ  อิมาย  กฏุกาย
ทุกฺกรการิกาย    นิชฺชิเรถ   ยํ   ปเนตฺถ   เอตรหิ   กาเยน   สํวุตา
วาจาย   สํวุตา   มนสา   สํวุตา   ตํ   อายตึ   ปาปกมฺมสฺส   อกรณํ
อิติ   ปุราณานํ   [๑]   ตปสา  พฺยนฺติภาวา  นวานํ  กมฺมานํ  อกรณา
อายตึ    อนวสฺสโว    อายตึ    อนวสฺสวา    กมฺมกฺขโย   กมฺมกฺขยา
ทุกฺขกฺขโย    ทุกฺขกฺขยา    เวทนากฺขโย   เวทนากฺขยา   สพฺพํ   ทุกฺขํ
นิชฺชิณฺณํ    ภวิสฺสตีติ    ตญฺจ    ปนมฺหากํ   รุจฺจติ   เจว   ขมติ   จ
เตน จมฺหา อตฺตมนาติ ฯ
     [๗]  เอวํ  วุตฺเต  อหํ  ภิกฺขเว  เต  นิคนฺเถ  เอตทโวจํ  ปญฺจ
โข   อิเม   อาวุโส   นิคนฺถา   ธมฺมา  ทิฏฺเฐว  ธมฺเม  ทฺวิธาวิปากา
กตเม  ปญฺจ  สทฺธา  รุจิ  อนุสฺสโว  อาการปริวิตกฺโก  ทิฏฺฐินิชฺฌานกฺขนฺติ
อิเม     โข     อาวุโส     นิคนฺถา     ปญฺจ    ธมฺมา    ทิฏฺเฐว
ธมฺเม    ทฺวิธาวิปากา    ตตฺรายสฺมนฺตานํ    นิคนฺถานํ   กา   อตีตํเส
สตฺถริ   สทฺธา   กา   รุจิ  โก  อนุสฺสโว  โก  อาการปริวิตกฺโก  กา
ทิฏฺฐินิชฺฌานกฺขนฺตีติ   ฯ   เอวํวาที   โข   อหํ   ภิกฺขเว  นิคนฺเถสุ  น
กญฺจิ สหธมฺมิกํ วาทปฺปฏิหารํ ๒ สมนุปสฺสามิ ฯ
     [๘]   ปุน   จปราหํ   ภิกฺขเว   เต  นิคนฺเถ  เอวํ  วทามิ  ตํ
กึ   มญฺญถ  อาวุโส  นิคนฺถา  ยสฺมึ  โว  สมเย  ติพฺโพ  ๓  อุปกฺกโม
#๑ เอตฺถนฺตเร กมฺมานนฺติ ทิสฺสติ ฯ  ๒ ยุ. วาทปริหารํ ฯ  ๓ ยุ. ติปฺโป ฯ
