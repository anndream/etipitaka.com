สุคตึ   สคฺคํ   โลกํ   อุปปชฺเชยฺย   ฐานเมตํ   วิชฺชตีติ   ปชานาติ  ฯ
อฏฺฐานเมตํ   อนวกาโส   ยํ  วจีสุจริตสมงฺคี  ...  ยํ  มโนสุจริตสมงฺคี
ตํนิทานา   ตปฺปจฺจยา   กายสฺส   เภทา   ปรมฺมรณา   อปายํ   ทุคฺคตึ
วินิปาตํ   นิรยํ   อุปปชฺเชยฺย   เนตํ   ฐานํ   วิชฺชตีติ   ปชานาติ   ฯ
ฐานญฺจ  โข  เอตํ  วิชฺชติ  ยํ  วจีสุจริตสมงฺคี  ...  ยํ มโนสุจริตสมงฺคี
ตํนิทานา   ตปฺปจฺจยา   กายสฺส   เภทา  ปรมฺมรณา  สุคตึ  สคฺคํ  โลกํ
อุปปชฺเชยฺย    ฐานเมตํ   วิชฺชตีติ   ปชานาติ   ฯ   เอตฺตาวตา   โข
อานนฺท ฐานาฐานกุสโล ภิกฺขูติ อลํ วจนายาติ ฯ
     [๒๔๖]   เอวํ   วุตฺเต  อายสฺมา  อานนฺโท  ภควนฺตํ  เอตทโวจ
อจฺฉริยํ  ภนฺเต  อพฺภูตํ  ภนฺเต  โก  นามายํ  ภนฺเต  ธมฺมปริยาโยติ  ฯ
ตสฺมาติห   ตฺวํ   อานนฺท   อิมํ  ธมฺมปริยายํ  พหุธาตุโกติปิ  นํ  ธาเรหิ
จตุปริวฏฺโฏติปิ   นํ   ธาเรหิ  ธมฺมาทาโสติปิ  นํ  ธาเรหิ  อมตทุนฺทุภีติปิ
นํ ธาเรหิ อนุตฺตโร สงฺคามวิชโยติปิ นํ ธาเรหีติ ฯ
     อิทมโวจ    ภควา    อตฺตมโน   อายสฺมา   อานนฺโท   ภควโต
ภาสิตํ อภินนฺทีติ ฯ
                 พหุธาตุกสุตฺตํ นิฏฺฐิตํ ปญฺจมํ ฯ
                       ___________
