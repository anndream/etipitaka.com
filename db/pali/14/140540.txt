                     อินฺทฺริยภาวนาสุตฺตํ
     [๘๕๓]   เอวมฺเม  สุตํ  เอกํ  สมยํ  ภควา  กชฺชงฺคลายํ  วิหรติ
เวฬุวเน ๑ ฯ อถ โข อุตฺตโร มาณโว ปาราสิริยนฺเตวาสี ๒ เยน ภควา
เตนุปสงฺกมิ    อุปสงฺกมิตฺวา    ภควตา    สทฺธึ   สมฺโมทิ   สมฺโมทนียํ
กถํ สาราณียํ วีติสาเรตฺวา เอกมนฺตํ นิสีทิ ฯ
     [๘๕๔]  เอกมนฺตํ  นิสินฺนํ  โข  อุตฺตรํ  มาณวํ  ปาราสิริยนฺเตวาสึ
ภควา   เอตทโวจ   เทเสติ  อุตฺตร  ปาราสิริโย  พฺราหฺมโณ  สาวกานํ
อินฺทฺริยภาวนนฺติ   ฯ   เทเสติ   โภ   โคตม   ปาราสิริโย  พฺราหฺมโณ
สาวกานํ  อินฺทฺริยภาวนนฺติ  ฯ  ยถากถํ  [๓] อุตฺตร เทเสติ ปาราสิริโย
พฺราหฺมโณ   สาวกานํ   อินฺทฺริยภาวนนฺติ   ฯ  อิธ  โภ  โคตม  จกฺขุนา
รูปํ   น   ปสฺสติ   โสเตน  สทฺทํ  น  สุณาตีติ  เอวํ  โข  โภ  โคตม
เทเสติ    ปาราสิริโย    พฺราหฺมโณ   สาวกานํ   อินฺทฺริยภาวนนฺติ   ฯ
เอวํ   สนฺเต   โข   อุตฺตร   อนฺโธ   ภาวิตินฺทฺริโย   ภวิสฺสติ  พธิโร
ภาวิตินฺทฺริโย    ภวิสฺสติ    ยถา    ปาราสิริยสฺส   พฺราหฺมณสฺส   วจนํ
อนฺโธ   หิ   อุตฺตร   จกฺขุนา   รูปํ  น  ปสฺสติ  พธิโร  โสเตน  สทฺทํ
น   สุณาตีติ   ฯ   เอวํ   วุตฺเต  อุตฺตโร  มาณโว  ปาราสิริยนฺเตวาสี
ตุณฺหีภูโต      มงฺกุภูโต     ปตฺตกฺขนฺโธ     อโธมุโข     ปชฺฌายนฺโต
อปฺปฏิภาโณ นิสีทิ ฯ
     [๘๕๕]   อถ   โข   ภควา   อุตฺตรํ  มาณวํ  ปาราสิริยนฺเตวาสึ
#๑ ม. สุเวฬุวเน ม. มุเขลุวเน ฯ  ๒ ม. ปาราสิวิ ... ฯ  ๓ ม. ยุ.
#เอตฺถนฺตเร ปนสทฺโท อตฺถิ ฯ
