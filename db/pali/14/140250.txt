ยทา    อานนฺท    โพธิสตฺโต   มาตุ   กุจฺฉึ   โอกฺกนฺโต   โหติ   น
โพธิสตฺตมาตุ    ปุริเสสุ    มานสํ    อุปฺปชฺชติ   ๑   กามคุโณปสญฺหิตํ
อนติกฺกมนิยา  จ  โพธิสตฺตมาตา  โหติ  เกนจิ  ปุริเสน รตฺตจิตฺเตนาติ ฯ
ยมฺปิ ภนฺเต ฯเปฯ ภควโต อจฺฉริยํ อพฺภูตธมฺมํ ธาเรมิ ฯ
     [๓๖๘]   สมฺมุขา  เมตํ  ภนฺเต  ภควโต  สุตํ  สมฺมุขา  ปฏิคฺคหิตํ
ยทา   อานนฺท   โพธิสตฺโต   มาตุ   กุจฺฉึ   โอกฺกนฺโต   โหติ  ลาภินี
โพธิสตฺตมาตา     โหติ     ปญฺจนฺนํ     กามคุณานํ     สา    ปญฺจหิ
กามคุเณหิ   สมปฺปิตา  สมงฺคีภูตา  ปริจาเรตีติ  ฯ  ยมฺปิ  ภนฺเต  ฯเปฯ
อิทมฺปหํ ภนฺเต ภควโต อจฺฉริยํ อพฺภูตธมฺมํ ธาเรมิ ฯ
     [๓๖๙]   สมฺมุขา  เมตํ  ภนฺเต  ภควโต  สุตํ  สมฺมุขา  ปฏิคฺคหิตํ
ยทา    อานนฺท    โพธิสตฺโต   มาตุ   กุจฺฉึ   โอกฺกนฺโต   โหติ   น
โพธิสตฺตมาตุ   โกจิเทว   อาพาโธ   อุปฺปชฺชติ   สุขินี   โพธิสตฺตมาตา
โหติ   อกิลนฺตกายา   โพธิสตฺตญฺจ   โพธิสตฺตมาตา  ติโรกุจฺฉิคตํ  ปสฺสติ
สพฺพงฺคปจฺจงฺคํ   อหินินฺทฺริยํ  ๒  ฯ  เสยฺยถาปิ  อานนฺท  มณิ  เวฬุริโย
สุโภ   โชติมา   ๓  อฏฺฐํโส  สุปริกมฺมกโต  ฯ  ตตฺรสฺส  สุตฺตํ  อาวุตํ
นีลํ   วา   ปีตํ   วา   โลหิตกํ  วา  โอทาตํ  วา  ปณฺฑุสุตฺตํ  วา  ฯ
ตเมนํ   จกฺขุมา   ปุริโส   หตฺเถ   กริตฺวา   ปจฺจเวกฺเขยฺย  อยํ  โข
มณิ   เวฬุริโย   สุโภ  โชติมา  ๓  อฏฺฐํโส  สุปริกมฺมกโต  ฯ  ตตฺริทํ
สุตฺตํ  อาวุตํ  นีลํ  วา  ปีตํ  วา  โลหิตกํ  วา  โอทาตํ  วา  ปณฺฑุสุตฺตํ
วาติ  เอวเมว  โข  อานนฺท  ยทา  โพธิสตฺโต  มาตุ  กุจฺฉึ  โอกฺกนฺโต
#๑ โป. ม. อุปปชฺชติ ฯ  ๒ ยุ. อภินินฺทฺริยํ ฯ  ๓ โป. ม. ยุ. ชาติมา ฯ
