ตถารูปาสฺส   ธมฺมา   พหุสฺสุตา   โหนฺติ   ธตา   ๑  วจสา  ปริจิตา
มนสานุเปกฺขิตา     ทิฏฺฐิยา     สุปฏิวิทฺธา    ฯ    สนฺตุฏฺโฐ    โหติ
จีวรปิณฺฑปาตเสนาสนคิลานปจฺจยเภสชฺชปริกฺขาเรหิ   ฯ   จตุนฺนํ   ฌานานํ
อาภิเจตสิกานํ    ทิฏฺฐธมฺมสุขวิหารานํ    นิกามลาภี   โหติ   อกิจฺฉลาภี
อกสิรลาภี    อเนกวิหิตํ    อิทฺธิวิธํ    ปจฺจนุโภติ    เอโกปิ    หุตฺวา
พหุธา   โหติ   พหุธาปิ   หุตฺวา   เอโก   โหติ   อาวิภาวํ  ติโรภาวํ
ติโรกุฑฺฑํ   ติโรปาการํ  ติโรปพฺพตํ  อสชฺชมาโน  ๒  คจฺฉติ  เสยฺยถาปิ
อากาเส    ปฐวิยาปิ    อุมฺมุชฺชนิมฺมุชฺชํ    กโรติ   เสยฺยถาปิ   อุทเก
อุทเกปิ   อภิชฺชมาเน  คจฺฉติ  เสยฺยถาปิ  ปฐวิยํ  อากาเสปิ  ปลฺลงฺเกน
กมติ   เสยฺยถาปิ   ปกฺขี   สกุโณ   อิเมปิ   จนฺทิมสุริเย  เอวํมหิทฺธิเก
เอวํมหานุภาเว   ปาณินา   ปริมสติ  ๓  ปริมชฺชติ  ยาว  พฺรหฺมโลกาปิ
กาเยน  วสํ  วตฺเตติ  ฯ ทิพฺพาย โสตธาตุยา วิสุทฺธาย อติกฺกนฺตมานุสิกาย
อุโภ    สทฺเท    สุณาติ    ทิพฺเพ    จ   มานุเส   จ   เย   ทูเร
สนฺติเก   จ   ฯ   ปรสตฺตานํ   ปรปุคฺคลานํ   เจตสา   เจโต  ปริจฺจ
ปชานาติ   ฯ   สราคํ   วา  จิตฺตํ  สราคํ  จิตฺตนฺติ  ปชานาติ  วีตราคํ
วา   จิตฺตํ   วีตราคํ   จิตฺตนฺติ   ปชานาติ   ฯ   สโทสํ   วา   จิตฺตํ
สโทสํ   จิตฺตนฺติ   ปชานาติ   วีตโทสํ   วา   จิตฺตํ   วีตโทสํ  จิตฺตนฺติ
ปชานาติ   ฯ   สโมหํ   วา  จิตฺตํ  สโมหํ  จิตฺตนฺติ  ปชานาติ  วีตโมหํ
วา   จิตฺตํ   วีตโมหํ   จิตฺตนฺติ   ปชานาติ   ฯ   สงฺขิตฺตํ   วา  จิตฺตํ
สงฺขิตฺตํ   จิตฺตนฺติ   ปชานาติ   วิกฺขิตฺตํ  วา  จิตฺตํ  วิกฺขิตฺตํ  จิตฺตนฺติ
#๑ ม. ธาตา ฯ  ๒ กตฺถจิ อาสชฺชมาโนติปิ ปาโฐ ทิสฺสติ ฯ   ๓ กตฺถจิ ปรามสตีติปิ
#ปาโฐ ทิสฺสติ ฯ
