                  โลมสกงฺคิยภทฺเทกรตฺตสุตฺตํ
     [๕๖๕]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   เตน   โข   ปน  สมเยน
อายสฺมา  โลมสกงฺคิโย  สกฺเกสุ  วิหรติ  กปิลวตฺถุสฺมึ  นิโคฺรธาราเม  ฯ
อถ      โข     จนฺทโน     เทวปุตฺโต     อภิกฺกนฺตาย     รตฺติยา
อภิกฺกนฺตวณฺโณ   เกวลกปฺปํ   นิโคฺรธารามํ   โอภาเสตฺวา   เยนายสฺมา
โลมสกงฺคิโย เตนุปสงฺกมิ อุปสงฺกมิตฺวา เอกมนฺตํ อฏฺฐาสิ ฯ
     [๕๖๖]   เอกมนฺตํ   ฐิโต   โข  จนฺทโน  เทวปุตฺโต  อายสฺมนฺตํ
โลมสกงฺคิยํ    เอตทโวจ    ธาเรสิ    ตฺวํ    ภิกฺขุ    ภทฺเทกรตฺตสฺส
อุทฺเทสญฺจ  วิภงฺคญฺจาติ  ฯ  น  โข  อหํ  อาวุโส ธาเรมิ ภทฺเทกรตฺตสฺส
อุทฺเทสญฺจ    วิภงฺคญฺจ    ตฺวํ    ปนาวุโส    ธาเรสิ   ภทฺเทกรตฺตสฺส
อุทฺเทสญฺจ  วิภงฺคญฺจาติ  ฯ  อหมฺปิ  โข  ภิกฺขุ  น ธาเรมิ ภทฺเทกรตฺตสฺส
อุทฺเทสญฺจ   วิภงฺคญฺจ   ธาเรสิ   [๑]   ตฺวํ   ภิกฺขุ   ภทฺเทกรตฺติโย
คาถาติ   ฯ   น   โข   อหํ  อาวุโส  ธาเรมิ  ภทฺเทกรตฺติโย  คาถา
ตฺวํ   ปนาวุโส  ธาเรสิ  ภทฺเทกรตฺติโย  คาถาติ  ฯ  ธาเรมิ  โข  อหํ
ภิกฺขุ   ภทฺเทกรตฺติโย  คาถาติ  ฯ  ยถากถํ  ปน  ตฺวํ  อาวุโส  ธาเรสิ
ภทฺเทกรตฺติโย คาถาติ ฯ
     [๕๖๗]  เอกมิทํ  ภิกฺขุ  สมยํ  ภควา  เทเวสุ  ตาวตึเสสุ  วิหรติ
ปาริจฺฉตฺตกมูเล   ปณฺฑุกมฺพลสิลายํ   ฯ  ตตฺร  โข  ๒  ภควา  เทวานํ
#๑ ม. ยุ. เอตฺถนฺตเร ปนสทฺโท อตฺถิ ฯ  ๒ ม. ยุ. โขสทฺโท นตฺถิ ฯ
