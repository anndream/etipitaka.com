วา   อเวทนียํ   โหตูติ   อลพฺภเมตํ   ฯ   ยมิทํ   กมฺมํ  อเวทนียํ  ตํ
อุปกฺกเมน   วา   ปธาเนน  วา  เวทนียํ  โหตูติ  อลพฺภเมตํ  ฯ  เอวํ
สนฺเต    อายสฺมนฺตานํ    นิคนฺถานํ   อผโล   อุปกฺกโม   โหติ   อผลํ
ปธานํ   ฯ   เอวํวาที  ภิกฺขเว  นิคนฺถา  เอวํวาทีนํ  ภิกฺขเว  นิคนฺถานํ
ทส   สหธมฺมิกา   วาทานุวาทา   คารยฺหฏฺฐานํ   อาคจฺฉนฺติ   ฯ  สเจ
ภิกฺขเว    สตฺตา   ปุพฺเพ   กตเหตุ   สุขทุกฺขํ   ปฏิสํเวเทนฺติ   อทฺธา
ภิกฺขเว   นิคนฺถา   ปุพฺเพ   ทุกฺกฏกมฺมการิโน   ยํ   เอตรหิ  เอวรูปา
ทุกฺขา   ติปฺปา   กฏุกา   เวทนา  เวทิยนฺติ  ฯ  สเจ  ภิกฺขเว  สตฺตา
อิสฺสรนิมฺมานเหตุ   สุขทุกฺขํ   ปฏิสํเวเทนฺติ   อทฺธา   ภิกฺขเว   นิคนฺถา
ปาปเกน   อิสฺสเรน   นิมฺมิตา   ยํ   เอตรหิ  เอวรูปา  ทุกฺขา  ติปฺปา
กฏุกา   เวทนา   เวทิยนฺติ   ฯ  สเจ  ภิกฺขเว  สตฺตา  สงฺคติภาวเหตุ
สุขทุกฺขํ    ปฏิสํเวเทนฺติ    อทฺธา    ภิกฺขเว   นิคนฺถา   ปาปสงฺคติกา
ยํ   เอตรหิ   เอวรูปา   ทุกฺขา  ติปฺปา  กฏุกา  เวทนา  เวทิยนฺติ  ฯ
สเจ   ภิกฺขเว   สตฺตา   อภิชาติเหตุ   สุขทุกฺขํ   ปฏิสํเวเทนฺติ  อทฺธา
ภิกฺขเว    นิคนฺถา   ปาปาภิชาติกา   ยํ   เอตรหิ   เอวรูปา   ทุกฺขา
ติปฺปา  กฏุกา  เวทนา เวทิยนฺติ ฯ สเจ ภิกฺขเว สตฺตา ทิฏฺฐ-
ธมฺมูปกฺกมเหตุ  สุขทุกฺขํ  ปฏิสํเวเทนฺติ   อทฺธา  ภิกฺขเว   นิคนฺถา
ปาปทิฏฺฐธมฺมูปกฺกมา   ยํ   เอตรหิ   เอวรูปา   ทุกฺขา   ติปฺปา  กฏุกา
เวทนา   เวทิยนฺติ  ฯ  สเจ  ภิกฺขเว  สตฺตา  ปุพฺเพ  กตเหตุ  สุขทุกฺขํ
ปฏิสํเวเทนฺติ   คารยฺหา   นิคนฺถา   โน   เจ  สตฺตา  ปุพฺเพ  กตเหตุ
