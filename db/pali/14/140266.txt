อารญฺญกานญฺเจว      สีลานํ      อภินิมฺมทนาย      อารญฺญกานญฺเจว
สรสงฺกปฺปานํ    อภินิมฺมทนาย    อารญฺญกานญฺเจว   ทรถกิลมถปริฬาหานํ
อภินิมฺมทนาย     คามนฺเต     อภิรมาปนาย    มนุสฺสกนฺเตสุ    สีเลสุ
สมาทปนาย   ฯ  ตเมนํ  หตฺถิทมโก  ยา  สา  วาจา  เนลา  กณฺณสุขา
เปมนิยา   หทยงฺคมา   โปรี   พหุชนกนฺตา   พหุชนมนาปา   ตถารูปาหิ
วาจาหิ   สมุทาจรติ   ฯ   ยโต   โข  อคฺคิเวสฺสน  อารญฺญโก  นาโค
หตฺถิทมกสฺส   ยา   สา  วาจา  เนลา  กณฺณสุขา  เปมนิยา  หทยงฺคมา
โปรี   พหุชนกนฺตา   พหุชนมนาปา  ตถารูปาหิ  วาจาหิ  สมุทาจริยมาโน
สุสฺสุสติ    โสตํ    โอทหติ   อญฺญา   จิตฺตํ   อุปฏฺฐเปติ   ฯ   ตเมนํ
หตฺถิทมโก    อุตฺตรึ    ติณฆาโสทกํ    อนุปฺปเวจฺฉติ   ฯ   ยโต   โข
อคฺคิเวสฺสน [๑] อารญฺญโก นาโค หตฺถิทมกสฺส ติณฆาโสทกํ ปฏิคฺคณฺหาติ ฯ
ตตฺร    หตฺถิทมกสฺส    เอวํ    โหติ    ชีวิสฺสติ    โขทานิ    [๒]
อารญฺญโก   นาโคติ   ฯ   ตเมนํ   หตฺถิทมโก  อุตฺตรึ  การณํ  กาเรติ
อาทิสฺส   ๓   โภ   นิกฺขิป  โภติ  ฯ  ยโต  โข  อคฺคิเวสฺสน  รญฺโญ
นาโค  หตฺถิทมกสฺส  อาทานนิกฺเขเป  วจนกโร  โหติ  โอวาทปฏิกโรติ ฯ
ตเมนํ    หตฺถิทมโก    อุตฺตรึ    การณํ    กาเรติ    อภิกฺกม    โภ
ปฏิกฺกม    โภติ    ฯ    ยโต    โข   อคฺคิเวสฺสน   รญฺโญ   นาโค
หตฺถิทมกสฺส   อภิกฺกมปฏิกฺกเม   วจนกโร   โหติ   โอวาทปฏิกโรติ   ฯ
ตเมนํ   หตฺถิทมโก   อุตฺตรึ   การณํ  กาเรติ  อุฏฺฐห  โภ  นิปชฺช  ๔
โภติ    ฯ   ยโต   โข   อคฺคิเวสฺสน   รญฺโญ   นาโค   หตฺถิทมกสฺส
#๑ ยุ. รญฺโญ ฯ  ๒ สี. ยุ. รญฺโญ ฯ  ๓ โป. ม. อาทิย ฯ  ๔ ม. ยุ. นิสีท ฯ
