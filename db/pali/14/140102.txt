อุทาหุ     อญฺญตฺร     ปญฺจุปาทานกฺขนฺเธหิ    อุปาทานนฺติ    ฯ    น
โข    ภิกฺขุ    ตญฺเญว    อุปาทานํ   เต   ปญฺจุปาทานกฺขนฺธา   นาปิ
อญฺญตฺร     ปญฺจุปาทานกฺขนฺเธหิ     อุปาทานํ     โย    โข    ภิกฺขุ
ปญฺจุปาทานกฺขนฺเธสุ ฉนฺทราโค ตํ ตตฺถ อุปาทานนฺติ ฯ
     [๑๒๒]   สิยา   ปน   ภนฺเต   สา   ๑   ปญฺจุปาทานกฺขนฺเธสุ
ฉนฺทราคเวมตฺตตาติ  ฯ  สิยา  ภิกฺขูติ  ภควา  อโวจ อิธ ภิกฺขุ เอกจฺจสฺส
เอวํ  โหติ  เอวํรูโป  สิยํ  อนาคตมทฺธานํ เอวํเวทโน สิยํ อนาคตมทฺธานํ
เอวํสญฺโญ   สิยํ   อนาคตมทฺธานํ   เอวํสงฺขาโร   สิยํ   อนาคตมทฺธานํ
เอวํ    วิญฺญาโณ    สิยํ    อนาคตมทฺธานนฺติ    เอวํ    โข    ภิกฺขุ
สิยา ๒ ปญฺจุปาทานกฺขนฺเธสุ ฉนฺทราคเวมตฺตตาติ ฯ
     [๑๒๓]  กิตฺตาวตา  ปน  ภนฺเต  ขนฺธานํ  ขนฺธาธิวจนํ  โหตีติ  ฯ
ยงฺกิญฺจิ   ภิกฺขุ   รูปํ   อตีตานาคตปจฺจุปฺปนฺนํ   อชฺฌตฺตํ   วา   พหิทฺธา
วา  โอฬาริกํ  วา  สุขุมํ  วา  หีนํ  วา  ปณีตํ  วา  ยํ  ทูเร  สนฺติเก
วา  อยํ  รูปกฺขนฺโธ  ยากาจิ  เวทนา  ... ยากาจิ สญฺญา ... เยเกจิ
สงฺขารา    ...   ยงฺกิญฺจิ   วิญฺญาณํ   อตีตานาคตปจฺจุปฺปนฺนํ   อชฺฌตฺตํ
วา   พหิทฺธา  วา  โอฬาริกํ  วา  สุขุมํ  วา  หีนํ  วา  ปณีตํ  วา  ยํ
ทูเร   สนฺติเก   วา   อยํ   วิญฺญาณกฺขนฺโธ   เอตฺตาวตา   โข  ภิกฺขุ
ขนฺธานํ ขนฺธาธิวจนํ โหตีติ ฯ
     [๑๒๔]   โก   นุ  โข  ภนฺเต  เหตุ  โก  ปจฺจโย  รูปกฺขนฺธสฺส
ปญฺญาปนาย   โก   เหตุ   โก   ปจฺจโย  เวทนากฺขนฺธสฺส  ปญฺญาปนาย
#๑ ม. ยุ. สา อิติ น ทิสฺสติ ฯ  ๒ ยุ. สิยาติ นตฺถิ ฯ
