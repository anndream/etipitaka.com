คหปติ   วา  คหปติปุตฺโต  วา  อญฺญตรสฺมึ  วา  กุเล  ปจฺฉาชาโต  ๑
โส  ตํ  ธมฺมํ  สุตฺวา  ตถาคเต สทฺธํ ปฏิลภติ ฯ โส เตน สทฺธาปฏิลาเภน
สมนฺนาคโต    อิติ    ปฏิสญฺจิกฺขติ    สมฺพาโธ   ฆราวาโส   รชาปโถ
อพฺโภกาโส     ปพฺพชฺชา     นยิทํ     สุกรํ    อคารํ    อชฺฌาวสตา
เอกนฺตปริปุณฺณํ     เอกนฺตปริสุทฺธํ     สงฺขลิขิตํ     พฺรหฺมจริยํ    จริตุํ
ยนฺนูนาหํ   เกสมสฺสุํ   โอหาเรตฺวา   กาสายานิ  วตฺถานิ  อจฺฉาเทตฺวา
อคารสฺมา   อนคาริยํ   ปพฺพเชยฺยนฺติ   ฯ  โส  อปเรน  สมเยน  อปฺปํ
วา   โภคกฺขนฺธํ   ปหาย   มหนฺตํ   วา  โภคกฺขนฺธํ  ปหาย  อปฺปํ  วา
ญาติปริวฏฺฏํ    ปหาย   มหนฺตํ   วา   ญาติปริวฏฺฏํ   ปหาย   เกสมสฺสุํ
โอหาเรตฺวา   กาสายานิ   วตฺถานิ  อจฺฉาเทตฺวา  อคารสฺมา  อนคาริยํ
ปพฺพชิ  ๒  ฯ  เอตฺตาวตา  โข  อคฺคิเวสฺสน อริยสาวโก อพฺโภกาสคโต
โหติ    ฯ    เอตฺถ   เคธา   หิ   อคฺคิเวสฺสน   เทวมนุสฺสา   ยทิทํ
ปญฺจกามคุณา    ฯ   ตเมนํ   ตถาคโต   อุตฺตรึ   วิเนติ   เอหิ   ตฺวํ
ภิกฺขุ   สีลวา  โหหิ  ปาติโมกฺขสํวรสํวุโต  วิหราหิ  อาจารโคจรสมฺปนฺโน
อณุมตฺเตสุ       วชฺเชสุ      ภยทสฺสาวี      สมาทาย      สิกฺขสฺสุ
สิกฺขาปเทสูติ   ฯ   ยโต   โข  อคฺคิเวสฺสน  อริยสาวโก  สีลวา  โหติ
ปาติโมกฺขสํวรสํวุโต     วิหรติ     อาจารโคจรสมฺปนฺโน     อณุมตฺเตสุ
วชฺเชสุ  ภยทสฺสาวี  สมาทาย  สิกฺขติ  สิกฺขาปเทสุ  ฯ  ตเมนํ  ตถาคโต
อุตฺตรึ  วิเนติ  เอหิ  ตฺวํ  ภิกฺขุ  อินฺทฺริเยสุ  คุตฺตทฺวาโร  โหหิ  จกฺขุนา
รูปํ   ทิสฺวาน   มา   นิมิตฺตคฺคาหี   ฯเปฯ   โส  อิเม  ปญฺจ  นีวรเณ
#๑ ม. ปจฺจาชาโต ฯ  ๒ โป. ม. ยุ. ปพฺพชติ ฯ
