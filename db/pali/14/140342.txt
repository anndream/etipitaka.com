สพฺพทา   ฯ  ตสฺส  โข  ปน  ภิกฺขเว  มหานิรยสฺส  ปุรตฺถิมาย  ภิตฺติยา
อจฺจิ    อุฏฺฐหิตฺวา    ปจฺฉิมาย    ภิตฺติยา   ปฏิหญฺญติ   ฯ   ปจฺฉิมาย
ภิตฺติยา    อจฺจิ    อุฏฺฐหิตฺวา    ปุรตฺถิมาย   ภิตฺติยา   ปฏิหญฺญติ   ฯ
อุตฺตราย     ภิตฺติยา     อจฺจิ     อุฏฺฐหิตฺวา    ทกฺขิณาย    ภิตฺติยา
ปฏิหญฺญติ   ฯ   ทกฺขิณาย  ภิตฺติยา  อจฺจิ  อุฏฺฐหิตฺวา  อุตฺตราย  ภิตฺติยา
ปฏิหญฺญติ   ฯ   เหฏฺฐา   อจฺจิ   อุฏฺฐหิตฺวา   อุปริ  ปฏิหญฺญติ  อุปริโต
อจฺจิ   อุฏฺฐหิตฺวา   เหฏฺฐา   ปฏิหญฺญติ   ฯ  โส  ตตฺถ  ทุกฺขา  ติปฺปา
กฏุกา   เวทนา   เวเทติ   น   จ  ตาว  กาลํ  กโรติ  ยาว  น  ตํ
ปาปกมฺมํ พฺยนฺตีโหติ ฯ
     [๕๑๕]  โหติ  โข  โส  ภิกฺขเว  สมโย  ยํ  กทาจิ กรหจิ ทีฆสฺส
อทฺธุโน   อจฺจเยน   ตสฺส   มหานิรยสฺส   ปุรตฺถิมทฺวารํ  อปาปุรียติ  ฯ
โส   ตตฺถ   สีเฆน   ชเวน  ธาวติ  ฯ  ตสฺส  สีเฆน  ชเวน  ธาวโต
ฉวิมฺปิ   ฑยฺหติ   จมฺมมฺปิ   ฑยฺหติ   มํสมฺปิ   ฑยฺหติ   นหารุมฺปิ  ฑยฺหติ
อฏฺฐีนิปิ   สมฺปธูมายนฺติ   อุพฺภตํ   ตาทิสเมว   โหติ  ฯ  ยโต  จ  โข
โส   ภิกฺขเว   พหุสมฺปตฺโต   โหติ   อถ   ตํ  ทฺวารํ  ปิถียติ  ฯ  โส
ตตฺถ   ทุกฺขา   ติปฺปา   กฏุกา   เวทนา  เวเทติ  น  จ  ตาว  กาลํ
กโรติ ยาว น ตํ ปาปกมฺมํ พฺยนฺตีโหติ ฯ
     [๕๑๖]   โหติ   โข   โส   ภิกฺขเว  สมโย  ยํ  กทาจิ  กรหจิ
ทีฆสฺส     อทฺธุโน    อจฺจเยน    ตสฺส    มหานิรยสฺส    ปจฺฉิมทฺวารํ
อปาปุรียติ    ฯเปฯ    อุตฺตรทฺวารํ   อปาปุรียติ   ฯเปฯ   ทกฺขิณทฺวารํ
