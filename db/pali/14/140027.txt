                       ปญฺจตฺตยสุตฺตํ
     [๒๘]   เอวมฺเม   สุตํ   เอกํ   สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   ตตฺร   โข   ภควา  ภิกฺขู
อามนฺเตสิ ภิกฺขโวติ ฯ ภทนฺเตติ เต ภิกฺขู ภควโต ปจฺจสฺโสสุํ ฯ
     [๒๙]   ภควา  เอตทโวจ  สนฺติ  ภิกฺขเว  เอเก  สมณพฺราหฺมณา
อปรนฺตกปฺปิกา    อปรนฺตานุทิฏฺฐิโน    อปรนฺตํ   อารพฺภ   อเนกวิหิตานิ
อธิมุตฺติปทานิ   อภิวทนฺติ   ฯ  สญฺญี  อตฺตา  โหติ  อโรโค  ปรมฺมรณาติ
อิตฺเถเก   อภิวทนฺติ   ฯ   อสญฺญี   อตฺตา  โหติ  อโรโค  ปรมฺมรณาติ
อิตฺเถเก   อภิวทนฺติ   ฯ   เนวสญฺญี   นาสญฺญี   อตฺตา  โหติ  อโรโค(
ปรมฺมรณาติ    อิตฺเถเก   อภิวทนฺติ   ฯ   สโต   วา   ปน   สตฺตสฺส
อุจฺเฉทํ    วินาสํ    วิภวํ    ปญฺญาเปนฺติ   ฯ   ทิฏฺฐธมฺมนิพฺพานํ   วา
ปเนเก   อภิวทนฺติ   ฯ   อิติ  สนฺตํ  วา  อตฺตานํ  ปญฺญาเปนฺติ  อโรคํ
ปรมฺมรณา   ฯ   สโต   วา   ปน   สตฺตสฺส   อุจฺเฉทํ   วินาสํ  วิภวํ
ปญฺญาเปนฺติ   ฯ   ทิฏฺฐธมฺมนิพฺพานํ   วา   ปเนเก   อภิวทนฺติ  ฯ  อิติ
อิมานิ   ปญฺจ   หุตฺวา   ตีณิ   โหนฺติ   ตีณิ   หุตฺวา  ปญฺจ  โหนฺติ  ฯ
อยมุทฺเทโส ปญฺจตฺตยสฺส ฯ
     [๓๐]   ตตฺร   ภิกฺขเว  เย  เต  สมณพฺราหฺมณา  สญฺญึ  อตฺตานํ
ปญฺญาเปนฺติ     อโรคํ    ปรมฺมรณา    รูปึ    วา    เต    โภนฺโต
สมณพฺราหฺมณา    สญฺญึ    อตฺตานํ    ปญฺญาเปนฺติ   อโรคํ   ปรมฺมรณา
