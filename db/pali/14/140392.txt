สคฺคํ    โลกํ    อุปปนฺนนฺติ    ฯ   โส   เอวมาห   โย   กิร   โภ
ปาณาติปาตี   อทินฺนาทายี   ฯเปฯ   มิจฺฉาทิฏฺฐี   สพฺโพ   โส  กายสฺส
เภทา   ปรมฺมรณา   สุคตึ   สคฺคํ   โลกํ   อุปปชฺชติ   ฯ   เย  เอวํ
ชานนฺติ   เต   สมฺมา   ชานนฺติ   เย  อญฺญถา  ชานนฺติ  มิจฺฉา  เตสํ
ญาณนฺติ   ฯ   อิติ   โส  ยเทว  ตสฺส  สามํ  ญาตํ  สามํ  ทิฏฺฐํ  สามํ
วิทิตํ   ตเทว   ตตฺถ   ถามสา  ปรามาสา  อภินิวิสฺส  โวหรติ  อิทเมว
สจฺจํ โมฆมญฺญนฺติ ฯ
     [๖๐๖]   อิธานนฺท   เอกจฺโจ   สมโณ   วา   พฺราหฺมโณ   วา
อาตปฺปมนฺวาย     ปธานมนฺวาย     อนุโยคมนฺวาย     อปฺปมาทมนฺวาย
สมฺมามนสิการมนฺวาย   ตถารูปํ   เจโตสมาธึ   ผุสติ   ฯ  ยถาสมาหิเต
จิตฺเต   ทิพฺเพน   จกฺขุนา   วิสุทฺเธน   อติกฺกนฺตมานุสเกน  อมุํ  ปุคฺคลํ
ปสฺสติ     อิธ    ปาณาติปาตา    ปฏิวิรตํ    อทินฺนาทานา    ปฏิวิรตํ
กาเมสุมิจฺฉาจารา   ปฏิวิรตํ   มุสาวาทา   ปฏิวิรตํ   ปิสุณาย   วาจาย
ปฏิวิรตํ   ผรุสาย   วาจาย  ปฏิวิรตํ  สมฺผปฺปลาปา  ปฏิวิรตํ  อนภิชฺฌาลล
อพฺยาปนฺนจิตฺตํ    สมฺมาทิฏฺฐึ    กายสฺส    เภทา   ปรมฺมรณา   ปสฺสติ
สุคตึ   สคฺคํ   โลกํ   อุปปนฺนํ   ฯ   โส   เอวมาห   อตฺถิ  กิร  โภ
กลฺยาณานิ    กมฺมานิ    อตฺถิ    สุจริตสฺส   วิปาโก   อมาหํ   ปุคฺคลํ
อทฺทสํ   อิธ   ปาณาติปาตา   ปฏิวิรตํ   อทินฺนาทานา   ปฏิวิรตํ  ฯเปฯ
สมฺมาทิฏฺฐึ    กายสฺส    เภทา    ปรมฺมรณา   ปสฺสามิ   สุคตึ   สคฺคํ
โลกํ   อุปปนฺนนฺติ   ฯ   โส   เอวมาห   โย  กิร  โภ  ปาณาติปาตา
