กมฺมานํ    ตปสา    พฺยนฺติภาวา   นวานํ   กมฺมานํ   อกรณา   อายตึ
อนวสฺสโว    อายตึ   อนวสฺสวา   กมฺมกฺขโย   กมฺมกฺขยา   ทุกฺขกฺขโย
ทุกฺขกฺขยา    เวทนากฺขโย    เวทนากฺขยา    สพฺพํ    ทุกฺขํ   นิชฺชิณฺณํ
ภวิสฺสตีติ   ฯ   เอวํวาทีปิ   โข   อหํ   ภิกฺขเว   นิคนฺเถสุ  น  กญฺจิ
สหธมฺมิกํ วาทปฺปฏิหารํ สมนุปสฺสามิ ฯ
     [๑๐]   ปุน   จปราหํ   ภิกฺขเว  เต  นิคนฺเถ  เอวํ  วทามิ  ตํ
กึ    มญฺญถาวุโส    นิคนฺถา    ยมิทํ    กมฺมํ    ทิฏฺฐธมฺมเวทนียํ   ตํ
อุปกฺกเมน  วา  ปธาเนน  วา  สมฺปรายเวทนียํ  โหตูติ  ลพฺภเมตนฺติ  ฯ
โน   หิทํ   อาวุโส  ฯ  ยมฺปนิทํ  กมฺมํ  สมฺปรายเวทนียํ  ตํ  อุปกฺกเมน
วา   ปธาเนน   วา   ทิฏฺฐธมฺมเวทนียํ   โหตูติ   ลพฺภเมตนฺติ  ฯ  โน
หิทํ    อาวุโส    ฯ   ตํ   กึ   มญฺญถาวุโส   นิคนฺถา   ยมิทํ   กมฺมํ
สุขเวทนียํ   ตํ   อุปกฺกเมน   วา   ปธาเนน  วา  ทุกฺขเวทนียํ  โหตูติ
ลพฺภเมตนฺติ   ฯ   โน   หิทํ   อาวุโส  ฯ  ยมฺปนิทํ  กมฺมํ  ทุกฺขเวทนียํ
ตํ   อุปกฺกเมน  วา  ปธาเนน  วา  สุขเวทนียํ  โหตูติ  ลพฺภเมตนฺติ  ฯ
โน   หิทํ   อาวุโส   ฯ   ตํ   กึ   มญฺญถาวุโส  นิคนฺถา  ยมิทํ  กมฺมํ
ปริปกฺกเวทนียํ   ตํ   อุปกฺกเมน   วา  ปธาเนน  วา  อปฺปริปกฺกเวทนียํ
โหตูติ   ลพฺภเมตนฺติ   ฯ   โน   หิทํ   อาวุโส   ฯ   ยมฺปนิทํ   กมฺมํ
อปฺปริปกฺกเวทนียํ   ตํ   อุปกฺกเมน   วา  ปธาเนน  วา  ปริปกฺกเวทนียํ
โหตูติ   ลพฺภเมตนฺติ   ฯ   โน   หิทํ  อาวุโส  ฯ  ตํ  กึ  มญฺญถาวุโส
นิคนฺถา   ยมิทํ   กมฺมํ   พหุเวทนียํ  ตํ  อุปกฺกเมน  วา  ปธาเนน  วา
