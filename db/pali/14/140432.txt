เอโส    ธมฺโม   อนูปฆาโต   อนูปายาโส   อปริฬาโห   สมฺมาปฏิปทา
ตสฺมา เอโส ธมฺโม อรโณ ฯ
     [๖๗๐]  ตตฺร  ภิกฺขเว  ยมิทํ  ตรมานสฺส  ภาสิตํ  สทุกฺโข  เอโส
ธมฺโม    สอุปฆาโต   สอุปายาโส   สปริฬาโห   มิจฺฉาปฏิปทา   ตสฺมา
เอโส   ธมฺโม   สรโณ   ฯ  ตตฺร  ภิกฺขเว  ยมิทํ  อตรมานสฺส  ภาสิตํ
อทุกฺโข  เอโส  ธมฺโม  อนูปฆาโต  อนูปายาโส  อปริฬาโห สมฺมาปฏิปทา
ตสฺมา เอโส ธมฺโม อรโณ ฯ
     [๖๗๑]   ตตฺร   ภิกฺขเว   ยฺวายํ  ชนปทนิรุตฺติยา  จ  อภินิเวโส
สมญฺญาย  จ  อติสาโร  สทุกฺโข  เอโส  ธมฺโม  สอุปฆาโต  สอุปายาโส
สปริฬาโห    มิจฺฉาปฏิปทา    ตสฺมา    เอโส    ธมฺโม   สรโณ   ฯ
ตตฺร   ภิกฺขเว   ยฺวายํ   ชนปทนิรุตฺติยา   จ   อนภินิเวโส   สมญฺญาย
จ    อนติสาโร   อทุกฺโข   เอโส   ธมฺโม   อนูปฆาโต   อนูปายาโส
อปริฬาโห สมฺมาปฏิปทา ตสฺมา เอโส ธมฺโม อรโณ ฯ
     [๖๗๒]   ตสฺมาติห   ภิกฺขเว  สรณญฺจ  ธมฺมํ  ชานิสฺสาม  อรณญฺจ
ธมฺมํ   ชานิสฺสาม   สรณญฺจ   ธมฺมํ   ญตฺวา   อรณญฺจ   ธมฺมํ   ญตฺวา
อรณปฏิปทํ   ปฏิปชฺชิสฺสามาติ   เอวญฺหิ   โว   ภิกฺขเว   สิกฺขิตพฺพํ   ฯ
สุภูติ จ ปน ภิกฺขเว กุลปุตฺโต อรณปฏิปทํ ปฏิปนฺโนติ ฯ
     อิทมโวจ    ภควา    อตฺตมนา   เต   ภิกฺขู   ภควโต   ภาสิตํ
อภินนฺทุนฺติ ฯ
                 อรณวิภงฺคสุตฺตํ นิฏฺฐิตํ นวมํ ฯ
                      ___________
