                       อนุปทวคฺโค
                        _______
                        อนุปทสุตฺตํ
     [๑๕๓]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   ตตฺร   โข   ภควา  ภิกฺขู
อามนฺเตสิ ภิกฺขโวติ ฯ ภทนฺเตติ เต ภิกฺขู ภควโต ปจฺจสฺโสสุํ ฯ
     [๑๕๔]    ภควา    เอตทโวจ   ปณฺฑิโต   ภิกฺขเว   สารีปุตฺโต
มหาปญฺโญ    ภิกฺขเว    สารีปุตฺโต    ปุถุปญฺโญ   ภิกฺขเว   สารีปุตฺโต
หาสปญฺโญ    ภิกฺขเว    สารีปุตฺโต   ชวนปญฺโญ   ภิกฺขเว   สารีปุตฺโต
ติกฺขปญฺโญ   ภิกฺขเว   สารีปุตฺโต   นิพฺเพธิกปญฺโญ   ภิกฺขเว  สารีปุตฺโต
สารีปุตฺโต   ภิกฺขเว   อฑฺฒมาสํ   อนุปทธมฺมวิปสฺสนํ   วิปสฺสิ  ฯ  ตตฺริทํ
ภิกฺขเว สารีปุตฺตสฺส อนุปทธมฺมวิปสฺสนาย โหติ ฯ
     [๑๕๕]  อิธ  ภิกฺขเว  สารีปุตฺโต วิวิจฺเจว กาเมหิ วิวิจฺจ อกุสเลหิ
ธมฺเมหิ   สวิตกฺกํ   สวิจารํ   วิเวกชํ   ปีติสุขํ  ปฐมํ  ฌานํ  อุปสมฺปชฺช
วิหรติ   ฯ   เย   จ  ปฐเม  ฌาเน  ธมฺมา  วิตกฺโก  จ  วิจาโร  จ
ปีติ   จ   สุขญฺจ   จิตฺเตกคฺคตา   จ  ผสฺโส  เวทนา  สญฺญา  เจตนา
วิญฺญาณํ  ๑  ฉนฺโท  อธิโมกฺโข  วิริยํ  สติ  อุเปกฺขา  มนสิกาโร ตฺยสฺส
ธมฺมา   อนุปทววตฺถิตา   โหนฺติ   ตฺยสฺส   ธมฺมา   วิทิตา   อุปฺปชฺชนฺติ
วิทิตา   อุปฏฺฐหนฺติ   วิทิตา  อพฺภตฺถํ  คจฺฉนฺติ  ฯ  โส  เอวํ  ปชานาติ
#๑ โป. ม. ยุ. จิตฺตํ ฯ
