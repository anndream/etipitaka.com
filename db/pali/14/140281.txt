จรมาโน   คาวึ   ตรุณวจฺฉํ   ถนโต   อาวิญฺเชยฺย  อาสญฺเจปิ  กริตฺวา
คาวึ    ตรุณวจฺฉํ    ถนโต   อาวิญฺเชยฺย   ภพฺโพ   ขีรสฺส   อธิคมาย
อนาสญฺเจปิ   กริตฺวา   ...   อาสญฺจ   อนาสญฺเจปิ   กริตฺวา   ...
เนวาสํนานาสญฺเจปิ  กริตฺวา  คาวึ  ตรุณวจฺฉํ  ถนโต  อาวิญฺเชยฺย ภพฺโพ
ขีรสฺส   อธิคมาย   ตํ   กิสฺส   เหตุ  โยนิโส  ภูมิช  ขีรสฺส  อธิคมาย
เอวเมว   โข   ภูมิช   เย   หิ   เกจิ  สมณา  วา  พฺราหฺมณา  วา
สมฺมาทิฏฺฐิโน   ฯเปฯ   สมฺมาสมาธิโน   เต  อาสญฺเจปิ  กริตฺวา  ...
อาสญฺจ   อนาสญฺเจปิ   กริตฺวา   ...   เนวาสํนานาสญฺเจปิ   กริตฺวา
พฺรหฺมจริยํ    จรนฺติ    ภพฺพา   ผลสฺส   อธิคมาย   ตํ   กิสฺส   เหตุ
โยนิโส ภูมิช ผลสฺส อธิคมาย ฯ
     [๔๑๗]   เสยฺยถาปิ   ภูมิช   ปุริโส   นวนีตตฺถิโก   นวนีตคเวสี
นวนีตปริเยสนํ  จรมาโน  ทธึ  กลเส  อาสิญฺจิตฺวา  มตฺเถน  อาวิญฺเชยฺย
อาสญฺเจปิ   กริตฺวา   ทธึ   กลเส   อาสิญฺจิตฺวา  มตฺเถน  อาวิญฺเชยฺย
ภพฺโพ   นวนีตสฺส   อธิคมาย   อนาสญฺเจปิ   กริตฺวา   ...   อาสญฺจ
อนาสญฺเจปิ   กริตฺวา   ...  เนวาสํนานาสญฺเจปิ  กริตฺวา  ทธึ  กลเส
อาสิญฺจิตฺวา    มตฺเถน    อาวิญฺเชยฺย    ภพฺโพ   นวนีตสฺส   อธิคมาย
ตํ    กิสฺส   เหตุ   โยนิโส   ภูมิช   นวนีตสฺส   อธิคมาย   เอวเมว
โข   ภูมิช   เย  หิ  เกจิ  สมณา  วา  พฺราหฺมณา  วา  สมฺมาทิฏฺฐิโน
ฯเปฯ   สมฺมาสมาธิโน   เต   อาสญฺเจปิ   กริตฺวา  พฺรหฺมจริยํ  จรนฺติ
ภพฺพา  ผลสฺส  อธิคมาย  อนาสญฺเจปิ  กริตฺวา  ... อาสญฺจ อนาสญฺเจปิ
