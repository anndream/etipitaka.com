อุปวิจรติ   อุเปกฺขฏฺฐานียํ   ธมฺมํ   อุปวิจรติ  อิติ  ฉ  โสมนสฺสูปวิจารา
ฉ   โทมนสฺสูปวิจารา   ฉ   อุเปกฺขูปวิจารา   ฯ  อฏฺฐารสมโนปวิจาโร
อยํ ภิกฺขุ ปุริโสติ อิติ ยนฺตํ วุตฺตํ อิทเมตํ ปฏิจฺจ วุตฺตํ ฯ
     [๖๘๒]   จตุราธิฏฺฐาโน   อยํ   ภิกฺขุ  ปุริโสติ  อิติ  โข  ปเนตํ
วุตฺตํ   ฯ   กิญฺเจตํ   ปฏิจฺจ   วุตฺตํ  ฯ  ปญฺญาธิฏฺฐาโน  สจฺจาธิฏฺฐาโน
จาคาธิฏฺฐาโน   อุปสมาธิฏฺฐาโน  ฯ  จตุราธิฏฺฐาโน  อยํ  ภิกฺขุ  ปุริโสติ
อิติ ยนฺตํ วุตฺตํ อิทเมตํ ปฏิจฺจ วุตฺตํ ฯ
     [๖๘๓]   ปญฺญํ   นปฺปมชฺเชยฺย   สจฺจมนุรกฺเขยฺย  จาคมนุพฺรูเหยฺย
สนฺติเมว   โส   สิกฺเขยฺยาติ   อิติ   โข   ปเนตํ   วุตฺตํ  ฯ  กิญฺเจตํ
ปฏิจฺจ   วุตฺตํ   ฯ   กถญฺจ   ภิกฺขุ  ปญฺญํ  นปฺปมชฺชติ  ฯ  ฉยิมา  ภิกฺขุ
ธาตุโย   ปฐวีธาตุ   อาโปธาตุ   เตโชธาตุ   วาโยธาตุ   อากาสธาตุ์
วิญฺญาณธาตุ ฯ
     [๖๘๔]  กตมา  จ  ภิกฺขุ  ปฐวีธาตุ  ฯ  ปฐวีธาตุ สิยา อชฺฌตฺติกา
สิยา   พาหิรา   ฯ   กตมา   จ   ภิกฺขุ  อชฺฌตฺติกา  ปฐวีธาตุ  ฯ  ยํ
อชฺฌตฺตํ    ปจฺจตฺตํ    กกฺขลํ    ขริคตํ   อุปาทินฺนํ   เสยฺยถีทํ   เกสา
โลมา   นขา   ทนฺตา   ตโจ   มํสํ   นหารู   อฏฺฐี   อฏฺฐิมิญฺชํ  วกฺกํ
หทยํ   ยกนํ   กิโลมกํ   ปิหกํ   ปปฺผาสํ   อนฺตํ  อนฺตคุณํ  อุทริยํ  กรีสํ
ยํ    วา    ปนญฺญมฺปิ    กิญฺจิ    อชฺฌตฺตํ   ปจฺจตฺตํ   กกฺขลํ   ขริคตํ
อุปาทินฺนํ   อยํ   วุจฺจติ   ภิกฺขุ   อชฺฌตฺติกา   ปฐวีธาตุ  ฯ  ยา  เจว
โข  ปน  อชฺฌตฺติกา ปฐวีธาตุ ยา จ พาหิรา ปฐวีธาตุ ปฐวี-
