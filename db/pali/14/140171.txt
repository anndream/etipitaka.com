ปุถุชฺชโน  ปิตรํ  ชีวิตา  โวโรเปยฺย  ฯเปฯ  อรหนฺตํ  ชีวิตา โวโรเปยฺย
ฐานเมตํ  วิชฺชตีติ  ปชานาติ  ฯ  อฏฺฐานเมตํ  อนวกาโส ยํ ทิฏฺฐิสมฺปนฺโน
ปุคฺคโล     ทุฏฺฐจิตฺโต    ตถาคตสฺส    โลหิตํ    อุปฺปาเทยฺย    เนตํ
ฐานํ    วิชฺชตีติ   ปชานาติ   ฯ   ฐานญฺจ   โข   เอตํ   วิชฺชติ   ยํ
ปุถุชฺชโน    ทุฏฺฐจิตฺโต    ตถาคตสฺส   โลหิตํ   อุปฺปาเทยฺย   ฐานเมตํ
วิชฺชตีติ   ปชานาติ   ฯ   อฏฺฐานเมตํ   อนวกาโส   ยํ   ทิฏฺฐิสมฺปนฺโน
ปุคฺคโล   สงฺฆํ   ภินฺเทยฺย  เนตํ  ฐานํ  วิชฺชตีติ  ปชานาติ  ฯ  ฐานญฺจ
โข   เอตํ   วิชฺชติ   ยํ  ปุถุชฺชโน  สงฺฆํ  ภินฺเทยฺย  ฐานเมตํ  วิชฺชตีติ
ปชานาติ   ฯ   อฏฺฐานเมตํ   อนวกาโส   ยํ   ทิฏฺฐิสมฺปนฺโน   ปุคฺคโล
อญฺญํ   สตฺถารํ  อุทฺทิเสยฺย  เนตํ  ฐานํ  วิชฺชตีติ  ปชานาติ  ฯ  ฐานญฺจ
โข   เอตํ   วิชฺชติ  ยํ  ปุถุชฺชโน  อญฺญํ  สตฺถารํ  อุทฺทิเสยฺย  ฐานเมตํ
วิชฺชตีติ  ปชานาติ  ฯ  อฏฺฐานเมตํ  อนวกาโส  ยํ  เอกิสฺสา โลกธาตุยา
เทฺว    อรหนฺโต    สมฺมาสมฺพุทฺธา    อปุพฺพํ    อจริมํ    อุปฺปชฺเชยฺยุํ
เนตํ   ฐานํ   วิชฺชตีติ   ปชานาติ   ฯ  ฐานญฺจ  โข  เอตํ  วิชฺชติ  ยํ
เอกิสฺสา    โลกธาตุยา   เอโก   อรหํ   สมฺมาสมฺพุทฺโธ   อุปฺปชฺเชยฺย
ฐานเมตํ   วิชฺชตีติ  ปชานาติ  ฯ  อฏฺฐานเมตํ  อนวกาโส  ยํ  เอกิสฺสา
โลกธาตุยา   เทฺว   ราชาโน  จกฺกวตฺติโน  อปุพฺพํ  อจริมํ  อุปฺปชฺเชยฺยุํ
เนตํ   ฐานํ   วิชฺชตีติ   ปชานาติ   ฯ  ฐานญฺจ  โข  เอตํ  วิชฺชติ  ยํ
เอกิสฺสา   โลกธาตุยา  เอโก  ราชา  จกฺกวตฺติ  อุปฺปชฺเชยฺย  ฐานเมตํ
วิชฺชตีติ   ปชานาติ   ฯ  อฏฺฐานเมตํ  อนวกาโส  ยํ  อิตฺถี  อรหํ  อสฺส
