เอกจฺโจ   ปุคฺคโล   อิธ   ปาณาติปาตา  ปฏิวิรโต  โหติ  อทินฺนาทานา
ปฏิวิรโต    โหติ    กาเมสุมิจฺฉาจารา   ปฏิวิรโต   โหติ   มุสาวาทา
ปฏิวิรโต   โหติ   ปิสุณาย   วาจาย  ปฏิวิรโต  โหติ  ผรุสาย  วาจาย
ปฏิวิรโต   โหติ   สมฺผปฺปลาปา   ปฏิวิรโต   โหติ   อนภิชฺฌาลุ   โหติ
อพฺยาปนฺนจิตฺโต    โหติ    สมฺมาทิฏฺฐี   โหติ   โส   กายสฺส   เภทา
ปรมฺมรณา   สุคตึ   สคฺคํ  โลกํ  อุปปชฺชติ  ฯ  อิธ  ปนานนฺท  เอกจฺโจ
ปุคฺคโล   อิธ   ปาณาติปาตา   ปฏิวิรโต  โหติ  อทินฺนาทานา  ปฏิวิรโต
โหติ    กาเมสุมิจฺฉาจารา    ปฏิวิรโต   โหติ   มุสาวาทา   ปฏิวิรโตถ
โหติ   ปิสุณาย   วาจาย   ปฏิวิรโต  โหติ  ผรุสาย  วาจาย  ปฏิวิรโต
โหติ   สมฺผปฺปลาปา  ปฏิวิรโต  โหติ  อนภิชฺฌาลุ  โหติ  อพฺยาปนฺนจิตฺโต
โหติ   สมฺมาทิฏฺฐี   โหติ   โส   กายสฺส   เภทา   ปรมฺมรณา  อปายํ
ทุคฺคตึ วินิปาตํ นิรยํ อุปปชฺชติ ฯ
     [๖๐๔]   อิธานนฺท   เอกจฺโจ   สมโณ   วา   พฺราหฺมโณ   วา
อาตปฺปมนฺวาย     ปธานมนฺวาย     อนุโยคมนฺวาย     อปฺปมาทมนฺวาย
สมฺมามนสิการมนฺวาย   ตถารูปํ   เจโตสมาธึ   ผุสติ   ฯ  ยถาสมาหิเต
จิตฺเต  ทิพฺเพน  จกฺขุนา  วิสุทฺเธน  อติกฺกนฺตมานุสเกน  อมุํ ปุคฺคลํ ปสฺสติ
อิธ  ปาณาติปาตึ  อทินฺนาทายึ  กาเมสุ  มิจฺฉาจารึ มุสาวาทึ ปิสุณวาจึ ๑
ผรุสวาจึ     สมฺผปฺปลาปึ     อภิชฺฌาลล     พฺยาปนฺนจิตฺตํ    มิจฺฉาทิฏฺฐึ
กายสฺส   เภทา   ปรมฺมรณา   ปสฺสติ   อปายํ   ทุคฺคตึ  วินิปาตํ  นิรยํ
อุปปนฺนํ   ฯ   โส   เอวมาห   อตฺถิ   กิร   โภ   ปาปกานิ  กมฺมานิ
#๑ โป. ม. ... วาจํ ฯ
