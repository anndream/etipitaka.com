นิรยปาลา   สํเวเธตฺวา   ๑  กุฐารีหิ  ตจฺฉนฺติ  ฯ  โส  ตตฺถ  ทุกฺขา
ติปฺปา   ฯเปฯ   พฺยนฺตีโหติ   ฯ  ตเมนํ  ภิกฺขเว  นิรยปาลา  อุทฺธํปาทํ
อโธสิรํ   คเหตฺวา   วาสีหิ   ตจฺฉนฺติ   ฯ   โส  ตตฺถ  ทุกฺขา  ติปฺปา
ฯเปฯ   พฺยนฺตีโหติ   ฯ   ตเมนํ  ภิกฺขเว  นิรยปาลา  รเถ  โยเชตฺวา
อาทิตฺตาย     ปฐวิยา     สมฺปชฺชลิตาย    สญฺโชติภูตาย    สาเรนฺติปิ
ปจฺจาสาเรนฺติปิ   ฯ   โส  ตตฺถ  ทุกฺขา  ติปฺปา  ฯเปฯ  พฺยนฺตีโหติ  ฯ
ตเมนํ   ภิกฺขเว   นิรยปาลา  มหนฺตํ  องฺคารปพฺพตํ  อาทิตฺตํ  สมฺปชฺชลิตํ
สญฺโชติภูตํ   อาโรเปนฺติปิ   โอโรเปนฺติปิ  ฯ  โส  ตตฺถ  ทุกฺขา  ติปฺปา
กฏุกา   เวทนา   เวเทติ   น   จ  ตาว  กาลํ  กโรติ  ยาว  น  ตํ
ปาปกมฺมํ  พฺยนฺตีโหติ  ฯ  ตเมนํ  ภิกฺขเว  นิรยปาลา  อุทฺธํปาทํ  อโธสิรํ
คเหตฺวา   ตตฺตาย   โลหกุมฺภิยา   ปกฺขิปนฺติ   อาทิตฺตาย  สมฺปชฺชลิตาย
สญฺโชติภูตาย   ฯ   โส   ตตฺถ   เผณุทฺเทหกํ   ปจฺจติ   ฯ  โส  ตตฺถ
เผณุทฺเทหกํ   ปจฺจมาโน   สกิมฺปิ   อุทฺธํ   คจฺฉติ  สกิมฺปิ  อโธ  คจฺฉติ
สกิมฺปิ   ติริยํ   คจฺฉติ   ฯ  โส  ตตฺถ  ทุกฺขา  ติปฺปา  กฏุกา  เวทนา
เวเทติ  น  จ  ตาว  กาลํ  กโรติ  ยาว  น  ตํ ปาปกมฺมํ พฺยนฺตีโหติ ฯ
ตเมนํ    ภิกฺขเว    นิรยปาลา    มหานิรเย    ปกฺขิปนฺติ    ฯ   โส
โข    ปน    ภิกฺขเว   มหานิรโย   จตุกฺกณฺโณ   จตุทฺวาโร   วิภตฺโตช
ภาคโส    มิโต    อโยปาการปริยนฺโต    อยสา   ปฏิกฺกุชฺชิโต   ตสฺส
อโยมยา   ภูมิ   ชลิตา   เตชสา   ยุตฺตา  สมนฺตา  โยชนสตํ  ผริตฺวา
#๑ โป. ม. ยุ. สํเวเสตฺวาติ ทิสฺสติ ฯ
