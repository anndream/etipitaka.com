เวทนากฺขโย    เวทนากฺขยา   สพฺพํ   ทุกฺขํ   นิชฺชิณฺณํ   ภวิสฺสตีติ   ฯ
สเจ   อาวุโส   นิคนฺถา   ยสฺมึ   โว  สมเย  ติพฺโพ  อุปกฺกโม  โหติ
ติพฺพํ  ปธานํ  [๑]  ติฏฺเฐยฺเยว  ตสฺมึ  สมเย โอปกฺกมิกา ทุกฺขา ติปฺปาฎ
กฏุกา  เวทนา  [๒]  ยสฺมึ  ปน  โว  สมเย  น ติพฺโพ อุปกฺกโม โหติ
น  ติพฺพํ  ปธานํ  [๓]  ติฏฺเฐยฺเยว  ตสฺมึ  สมเย  โอปกฺกมิกา  ทุกฺขา
ติปฺปา   กฏุกา   เวทนา  [๔]  เอวํ  สนฺเต  อายสฺมนฺตานํ  นิคนฺถานํ
กลฺลมสฺส    เวยฺยากรณาย    ยงฺกิญฺจายํ    ปุริสปุคฺคโล    ปฏิสํเวเทติ
สุขํ   วา   ทุกฺขํ   วา   อทุกฺขมสุขํ   วา   สพฺพนฺตํ   ปุพฺเพ  กตเหตุ
อิติ    ปุราณานํ    กมฺมานํ    ตปสา   พฺยนฺติภาวา   นวานํ   กมฺมานํ
อกรณา     อายตึ    อนวสฺสโว    อายตึ    อนวสฺสวา    กมฺมกฺขโย
กมฺมกฺขยา    ทุกฺขกฺขโย    ทุกฺขกฺขยา    เวทนากฺขโย    เวทนากฺขยา
สพฺพํ    ทุกฺขํ   นิชฺชิณฺณํ   ภวิสฺสตีติ   ฯ   ยสฺมา   จ   โข   อาวุโส
นิคนฺถา   ยสฺมึ   โว   สมเย   ติพฺโพ   อุปกฺกโม  โหติ  ติพฺพํ  ปธานํ
ติพฺพา   ตสฺมึ   สมเย   โอปกฺกมิกา   ทุกฺขา   ติปฺปา  กฏุกา  เวทนา
เวทิยถ   ยสฺมึ   ปน   โว   สมเย   น   ติพฺโพ  อุปกฺกโม  โหติ  น
ติพฺพํ   ปธานํ   น   ติพฺพา   ตสฺมึ  สมเย  โอปกฺกมิกา  ทุกฺขา  ติปฺปา
กฏุกา   เวทนา   เวทิยถ   เต  ตุเมฺห  สามํเยว  โอปกฺกมิกา  ทุกฺขา
ติปฺปา   กฏุกา   เวทนา   เวทิยมานา   อวิชฺชา   อญฺญาณา  สมฺโมหา
วิปจฺเจถ    ยงฺกิญฺจายํ   ปุริสปุคฺคโล   ปฏิสํเวเทติ   สุขํ   วา   ทุกฺขํ
วา    อทุกฺขมสุขํ   วา   สพฺพนฺตํ   ปุพฺเพ   กตเหตุ   อิติ   ปุราณานํ
#๑ ม. น ติพฺพา ฯ  ๒-๔ เวทิเยถ ฯ  ๓ ม. ติพฺพา ฯ
