สพฺพเวทยิตานิ   อภินนฺทิตานิ   สีติภวิสฺสนฺตีติ  ปชานาติ  ฯ  ตสฺมา  เอวํ
สมนฺนาคโต    ภิกฺขุ   อิมินา   ปรเมน   ปญฺญาธิฏฺฐาเนน   สมนฺนาคโต
โหติ  ฯ  เอสา  หิ  ภิกฺขุ  ปรมา  อริยา  ปญฺญา  ยทิทํ  สพฺพทุกฺขกฺขเย
ญาณํ     ฯ     ตสฺส    สา    วิมุตฺติ    สจฺเจ    ฐิตา    อกุปฺปา
โหติ   ฯ   ตํ  หิ  ภิกฺขุ  มุสา  ยํ  โมสธมฺมํ  ตํ  สจฺจํ  ยํ  อโมสธมฺมํ
นิพฺพานํ    ตสฺมา    เอวํ    สมนฺนาคโต    ภิกฺขุ    อิมินา   ปรเมน
สจฺจาธิฏฺฐาเนน  สมนฺนาคโต  โหติ  ฯ  เอตํ  หิ  ภิกฺขุ  ปรมํ  อริยสจฺจํ
ยทิทํ   อโมสธมฺมํ   นิพฺพานํ   ฯ  ตสฺเสว  โข  ปน  ปุพฺเพ  อวิทฺทสุโน
อุปธี  โหนฺติ  สมตฺตา  สมาทินฺนา  ฯ  ตฺยสฺส  ปหีนา  โหนฺติ อุจฺฉินฺนมูลา
ตาลาวตฺถุกตา     อนภาวงฺคตา     อายตึ    อนุปฺปาทธมฺมา    ตสฺมา
เอวํ   สมนฺนาคโต  ภิกฺขุ  อิมินา  ปรเมน  จาคาธิฏฺฐาเนน  สมนฺนาคโต
โหติ    ฯ    เอโส    หิ    ภิกฺขุ   ปรโม   อริโย   จาโค   ยทิทํ
สพฺพูปธิปฏินิสฺสคฺโค   ฯ   ตสฺเสว  โข  ปน  ปุพฺเพ  อวิทฺทสุโน  อภิชฺฌา
โหติ    ฉนฺโท    สาราโค    สฺวาสฺส    ปหีโน   โหติ   อุจฺฉินฺนมูโล
ตาลาวตฺถุกโต    อนภาวงฺคโต   อายตึ   อนุปฺปาทธมฺโม   ฯ   ตสฺเสว
โข   ปน   ปุพฺเพ   อวิทฺทสุโน  อาฆาโต  โหติ  พฺยาปาโท  สมฺปโทโส
สฺวาสฺส    ปหีโน   โหติ   อุจฺฉินฺนมูโล   ตาลาวตฺถุกโต   อนภาวงฺคโต
อายตึ   อนุปฺปาทธมฺโม   ฯ   ตสฺเสว   โข   ปน   ปุพฺเพ  อวิทฺทสุโน
อวิชฺชา  โหติ  สมฺโมโห  สมฺปโมโห  สฺวาสฺส  ปหีโน  โหติ  อุจฺฉินฺน-
มูโล  ตาลาวตฺถุกโต     อนภาวงฺคโต     อายตึ    อนุปฺปาทธมฺโม    ตสฺมา
