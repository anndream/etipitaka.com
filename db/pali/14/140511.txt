ธมฺเม   จ   อุปฺปชฺชติ   มโนวิญฺญาณํ  ติณฺณํ  สงฺคติ  ผสฺโส  ผสฺสปจฺจยา
เวทนา      เวทนาปจฺจยา     ตณฺหา     ฯ     ฉ     ตณฺหากายา
เวทิตพฺพาติ   อิติ   ยนฺตํ   วุตฺตํ   อิทเมตํ   ปฏิจฺจ   วุตฺตํ   ฯ   อิทํ
ฉฏฺฐํ ฉกฺกํ ฯ
     [๘๑๘]  จกฺขุ  อตฺตาติ  โย  เอวํ  ๑  วเทยฺย ตํ น อุปปชฺชติ ฯ
จกฺขุสฺส   อุปฺปาโทปิ   วโยปิ  ปญฺญายติ  ฯ  ยสฺส  โข  ปน  อุปฺปาโทปิ
วโยปิ   ปญฺญายติ   อตฺตา   เม   อุปฺปชฺชติ   จ  เวติ  จาติ  อิจฺจสฺส
เอวมาคตํ   โหติ   ตสฺมา   ตํ   น   อุปปชฺชติ   จกฺขุ   อตฺตาติ  โย
วเทยฺย   ฯ   อิติ   จกฺขุ   อนตฺตา   ฯ  รูปา  อตฺตาติ  โย  วเทยฺย
ตํ   น   อุปปชฺชติ   ฯ  รูปานํ  อุปฺปาโทปิ  วโยปิ  ปญฺญายติ  ฯ  ยสฺส
โข   ปน   อุปฺปาโทปิ   วโยปิ   ปญฺญายติ   อตฺตา  เม  อุปฺปชฺชติ  จ
เวติ   จาติ   อิจฺจสฺส   เอวมาคตํ   โหติ   ตสฺมา   ตํ  น  อุปปชฺชติ
รูปา  อตฺตาติ  โย  วเทยฺย  ฯ  อิติ  จกฺขุ  อนตฺตา  รูปา  อนตฺตา  ฯ
จกฺขุวิญฺญาณํ    อตฺตาติ    โย    วเทยฺย    ตํ    น   อุปปชฺชติ   ฯ
จกฺขุวิญฺญาณสฺส   อุปฺปาโทปิ   วโยปิ   ปญฺญายติ   ฯ   ยสฺส   โข  ปน
อุปฺปาโทปิ     วโยปิ    ปญฺญายติ    อตฺตา    เม    อุปฺปชฺชติ    จ
เวติ   จาติ   อิจฺจสฺส   เอวมาคตํ   โหติ   ตสฺมา   ตํ  น  อุปปชฺชติ
จกฺขุวิญฺญาณํ   อตฺตาติ   โย   วเทยฺย   ฯ   อิติ  จกฺขุ  อนตฺตา  รูปา
อนตฺตา    จกฺขุวิญฺญาณํ    อนตฺตา   ฯ   จกฺขุสมฺผสฺโส   อตฺตาติ   โย
วเทยฺย   ตํ   น   อุปปชฺชติ   ฯ   จกฺขุสมฺผสฺสสฺส   อุปฺปาโทปิ  วโยปิ
#๑ ม. ยุ. เอวํสทฺโท นตฺถิ ฯ
