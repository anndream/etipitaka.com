ทสสหสฺโส   พฺรหฺมา   ทีฆายุโก   วณฺณวา   สุขพหุโลติ   ฯ  ทสสหสฺโส
ภิกฺขเว   พฺรหฺมา   ทสสหสฺสีโลกธาตุํ   ผริตฺวา  อธิมุจฺจิตฺวา  วิหรติ  ฯ
เยปิ   ตตฺถ   สตฺตา  อุปฺปนฺนา  เตปิ  ผริตฺวา  อธิมุจฺจิตฺวา  วิหรติ  ฯ
เสยฺยถาปิ   ภิกฺขเว   มณิ   เวฬุริโย   สุโภ   โชติมา   ๑  อฏฺฐํโส
สุปริกมฺมกโต  ปณฺฑุกมฺพเล  นิกฺขิตฺโต  ภาสติ  ๒  จ  ตปติ  จ  วิโรจติ
จ   เอวเมว   โข   ภิกฺขเว   ทสสหสฺโส   พฺรหฺมา  ทสสหสฺสีโลกธาตุํ
ผริตฺวา   อธิมุจฺจิตฺวา   วิหรติ   ฯ   เยปิ   ตตฺถ   สตฺตา   อุปฺปนฺนา
เตปิ   ผริตฺวา   อธิมุจฺจิตฺวา  วิหรติ  ๓  ฯ  ตสฺส  เอวํ  โหติ  อโห
วตาหํ    กายสฺส    เภทา    ปรมฺมรณา   ทสสหสฺสพฺรหฺมุโน   สหพฺยตํ
อุปปชฺเชยฺยนฺติ   ฯ   โส   ตํ   จิตฺตํ   ปทหติ  ตํ  จิตฺตํ  อธิฏฺฐาติ  ตํ
จิตฺตํ  ภาเวติ  ฯ  ตสฺส  เต  สงฺขารา  จ  วิหารา  จ  เอวํ  ภาวิตา
เอวํ   พหุลีกตา   ตตฺรูปปตฺติยา   สํวตฺตนฺติ   ฯ   อยํ  ภิกฺขเว  มคฺโค
อยํ ปฏิปทา ตตฺรูปปตฺติยา สํวตฺตติ ฯ
     [๓๒๕]   ปุน   จปรํ  ภิกฺขเว  ภิกฺขุ  สทฺธาย  สมนฺนาคโต  โหติ
สีเลน    สมนฺนาคโต    โหติ   สุเตน   สมนฺนาคโต   โหติ   จาเคน
สมนฺนาคโต   โหติ   ปญฺญาย   สมนฺนาคโต  โหติ  ฯ  ตสฺส  สุตํ  โหติ
สตสหสฺโส   พฺรหฺมา   ทีฆายุโก   วณฺณวา   สุขพหุโลติ   ฯ  สตสหสฺโส
ภิกฺขเว   พฺรหฺมา   สตสหสฺสีโลกธาตุํ   ผริตฺวา  อธิมุจฺจิตฺวา  วิหรติ  ฯ
เยปิ   ตตฺถ   สตฺตา  อุปฺปนฺนา  เตปิ  ผริตฺวา  อธิมุจฺจิตฺวา  วิหรติ  ฯ
เสยฺยถาปิ   ภิกฺขเว   เนกฺขํ   ๔  ชมฺโพนทํ  ทกฺขกมฺมารปุตฺตอุกฺกามุเข
#๑ โป. ม. ยุ. ชาติมา ฯ  ๒ โป. ภาสเต จ ปภสฺสเต จ ฯ ม. ภาสเต ตปเต
#๓ โป. วิหรนฺติ ฯ  ๔ ม. นิกฺขํ ฯ
