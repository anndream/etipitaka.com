วณมุขํ    อาลิมฺปโต    ปุพฺพโลหิตํ    วณมุขํ    ปริโยนทฺธิ    มา   จ
วาตาตเป   จาริตฺตํ  อนุยุญฺชิ  มา  เต  วาตาตเป  จาริตฺตํ  อนุยุตฺตสฺส
รโชสุกํ    วณมุขํ    อนุทฺธํเสสิ    วณานุรกฺขี    จ    อมฺโภ    ปุริส
วิหเรยฺยาสิ   วณสาโรปีติ  ฯ  ตสฺส  เอวมสฺส  อุพฺภหตํ  โข  เม  สลฺลํ
อปนีโต   วิสโทโส   อนุปาทิเสโส   อลญฺจ   เม   อนนฺตรายายาติ  ฯ
โส    อสปฺปายานิ   เจว   โภชนานิ   ภุญฺเชยฺย   ตสฺส   อสปฺปายานิ
โภชนานิ   ภุญฺชโต   วโณ   อสฺสาวี   อสฺส   น   จ   กาเลน  กาลํ
วณํ   โธเวยฺย   น   จ   กาเลน   กาลํ   วณมุขํ  อาลิมฺเปยฺย  ตสฺส
น   กาเลน   กาลํ   วณํ   โธวโต   น   จ   กาเลน  กาลํ  วณมุขํ
อาลิมฺปโต    ปุพฺพโลหิตํ    วณมุขํ    ปริโยนทฺเธยฺย    วาตาตเป   จ
จาริตฺตํ   อนุยุญฺเชยฺย   ตสฺส   วาตาตเป  จาริตฺตํ  อนุยุตฺตสฺส  รโชสุกํ
วณมุขํ   อนุทฺธํเสยฺย   น   จ   วณานุรกฺขี   วิหเรยฺย   น  วณสาโรปิ
ตสฺส   อิมิสฺสาว   อสปฺปายกิริยาย  อสุจิวิสโทโส  อปนีโต  สอุปาทิเสโส
ตทุภเยน   วโณ   ปุถุตฺตํ   คจฺเฉยฺย   ฯ   โส  ปุถุตฺตํ  คเตน  วเณน
มรณํ   วา   นิคจฺเฉยฺย  มรณมตฺตํ  วา  ทุกฺขํ  เอวเมว  โข  สุนกฺขตฺต
ฐานเมตํ   วิชฺชติ   ยํ   อิเธกจฺจสฺส   ภิกฺขุโน   เอวมสฺส  ตณฺหา  โข
สลฺลํ     สมเณน     วุตฺตํ     อวิชฺชาวิสโทโส    ฉนฺทราคพฺยาปาเทหิ
รุปฺปติ    ตํ    เม    ตณฺหาสลฺลํ    ปหีนํ   อปนีโต   อวิชฺชาวิสโทโส
สมฺมานิพฺพานาธิมุตฺโตหมสฺมีติ  เอวมาทิ  อสฺส  อตฺถํ  สมานํ  ฯ  โส ยานิ
สมฺมานิพฺพานาธิมุตฺตสฺส    อสปฺปายานิ    ตานิ   อนุยุญฺเชยฺย   อสปฺปายํ
