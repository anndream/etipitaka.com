เสยฺยถาปิ ภควนฺตนฺติ ฯ
     [๓๙๕]   เสยฺยถาปิ   อคฺคิเวสฺสน  ราชา  ขตฺติโย  มุทฺธาวสิตฺโต
นาควนิกํ   อามนฺเตสิ   เอหิ   ตฺวํ   สมฺม   นาควนิก   รญฺโญ   นาคํ
อภิรูหิตฺวา    นาควนํ    ปวิสิตฺวา   อารญฺญนาคํ   อติปสฺสิตฺวา   รญฺโญ
นาคสฺส   คีวายํ   อุปนิพนฺธาหีติ   ฯ   เอวํ  เทวาติ  โข  อคฺคิเวสฺสน
นาควนิโก    รญฺโญ    ขตฺติยสฺส   มุทฺธาวสิตฺตสฺส   ปฏิสฺสุตฺวา   รญฺโญ
นาคํ    อภิรูหิตฺวา    นาควนํ    ปวิสิตฺวา   อารญฺญนาคํ   อติปสฺสิตฺวา
รญฺโญ    นาคสฺส   คีวายํ   อุปนิพนฺธติ   ฯ   ตเมนํ   รญฺโญ   นาโค
อพฺโภกาสํ   นีหรติ   ฯ   เอตฺตาวตา   โข   อคฺคิเวสฺสน   อารญฺญโก
นาโค   อพฺโภกาสคโต   โหติ  ฯ  เอตฺถ  ๑  เคธา  หิ  อคฺคิเวสฺสน
อารญฺญกา   นาคา   ยทิทํ   นาควนํ   ฯ   ตเมนํ   นาควนิโก  รญฺโญ
ขตฺติยสฺส   มุทฺธาวสิตฺตสฺส   อาโรเจสิ   อพฺโภกาสคโต   โข  เต  ๒
เทว   อารญฺญโก   นาโคติ   ฯ  ตเมนํ  ราชา  ขตฺติโย  มุทฺธาวสิตฺโต
หตฺถิทมกํ   อามนฺเตสิ   เอหิ   ตฺวํ   สมฺม   หตฺถิทมก  อารญฺญกํ  นาคํ
ทมยาหิ    อารญฺญกานญฺเจว   สีลานํ   อภินิมฺมทนาย   อารญฺญกานญฺเจว
สรสงฺกปฺปานํ    อภินิมฺมทนาย    อารญฺญกานญฺเจว   ทรถกิลมถปริฬาหานํ
อภินิมฺมทนาย        คามนฺเต       อภิรมาปนาย       มนุสฺสกนฺเตสุ
สีเลสุ    สมาทปนายาติ    ฯ    เอวํ    เทวาติ   โข   อคฺคิเวสฺสน
หตฺถิทมโก    รญฺโญ    ขตฺติยสฺส   มุทฺธาวสิตฺตสฺส   ปฏิสฺสุตฺวา   มหนฺตํ
ถมฺภํ   ปฐวิยํ   นิกฺขนิตฺวา   อารญฺญกสฺส   นาคสฺส   คีวายํ  อุปนิพนฺธติ
#๑ สี. ยุ. เอตเคธา ฯ  ๒ ม. ยุ. เตติ น ทิสฺสติ ฯ
