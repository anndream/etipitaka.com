ปิณฺฑปาโต   เสวิตพฺโพ  ฯเปฯ  เอวรูปํ  เสนาสนํ  น  เสวิตพฺพํ  ฯเปฯ
เอวรูปํ   เสนาสนํ   เสวิตพฺพํ  ฯเปฯ  เอวรูโป  คาโม  น  เสวิตพฺโพ
ฯเปฯ   เอวรูโป   คาโม   เสวิตพฺโพ   ฯเปฯ   เอวรูโป  นิคโม  น
เสวิตพฺโพ   ฯเปฯ   เอวรูโป   นิคโม   เสวิตพฺโพ   ฯเปฯ   เอวรูปํ
นครํ    น    เสวิตพฺพํ   ฯเปฯ   เอวรูปํ   นครํ   เสวิตพฺพํ   ฯเปฯ
เอวรูโป    ชนปโท    น    เสวิตพฺโพ   ฯเปฯ   เอวรูโป   ชนปโท
เสวิตพฺโพ   ฯเปฯ   ปุคฺคลํปหํ   สารีปุตฺต  ทุวิเธน  วทามิ  เสวิตพฺพมฺปิ
อเสวิตพฺพมฺปีติ   อิติ   โข   ปเนตํ   วุตฺตํ   ภควตา   กิญฺเจตํ  ปฏิจฺจ
วุตฺตํ   ฯ  ยถารูปํ  ภนฺเต  ปุคฺคลํ  เสวโต  อกุสลา  ธมฺมา  อภิวฑฺฒนฺติ
กุสลา   ธมฺมา   ปริหายนฺติ   เอวรูโป   ปุคฺคโล   น   เสวิตพฺโพ  ฯ
ยถารูปญฺจ   โข   ภนฺเต   ปุคฺคลํ  เสวโต  อกุสลา  ธมฺมา  ปริหายนฺติ
กุสลา    ธมฺมา    อภิวฑฺฒนฺติ    เอวรูโป   ปุคฺคโล   เสวิตพฺโพ   ฯ
ปุคฺคลํปหํ    สารีปุตฺต   ทุวิเธน   วทามิ   เสวิตพฺพมฺปิ   อเสวิตพฺพมฺปีติ
อิติ   ยนฺตํ   วุตฺตํ   ภควตา   อิทเมตํ   ปฏิจฺจ   วุตฺตนฺติ   ฯ  อิมสฺส
โข  อหํ  ภนฺเต  ๑  สงฺขิตฺเตน  ภาสิตสฺส  วิตฺถาเรน  อตฺถํ อวิภตฺตสฺส
เอวํ วิตฺถาเรน อตฺถํ อาชานามีติ ฯ
     [๒๓๒]  สาธุ  สาธุ  สารีปุตฺต  สาธุ  โข  ตฺวํ  สารีปุตฺต  อิมสฺส
มยา    สงฺขิตฺเตน   ภาสิตสฺส   วิตฺถาเรน   อตฺถํ   อวิภตฺตสฺส   เอวํ
วิตฺถาเรน   อตฺถํ   อาชานาสิ   ฯ  จีวรํปหํ  สารีปุตฺต  ทุวิเธน  วทามิ
เสวิตพฺพมฺปิ   อเสวิตพฺพมฺปีติ   อิติ   โข   ปเนตํ  วุตฺตํ  มยา  กิญฺเจตํ
#๑ ม. ยุ. ภควตา ฯ
