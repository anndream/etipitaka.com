วิหรติ อยํ อิมาสํ อุภินฺนํ จิตฺตภาวนานํ มหคฺคตตราติ ฯ
     [๔๓๒]   ตํ  กึ  มญฺญสิ  อาวุโส  กจฺจาน  ยฺวายํ  ภิกฺขุ  ยาวตา
เทฺว   วา   ตีณิ  วา  คามกฺเขตฺตานิ  มหคฺคตนฺติ  ผริตฺวา  อธิมุจฺจิตฺวา
วิหรติ    โย   จายํ   ภิกฺขุ   ยาวตา   เอกํ   มหารชฺชํ   มหคฺคตนฺติ
ผริตฺวา   อธิมุจฺจิตฺวา   วิหรติ   อิมาสํ   อุภินฺนํ   จิตฺตภาวนานํ  กตมา
จิตฺตภาวนา   มหคฺคตตราติ   ฯ   ยฺวายํ   ภนฺเต  ภิกฺขุ  ยาวตา  เอกํ
มหารชฺชํ    มหคฺคตนฺติ   ผริตฺวา   อธิมุจฺจิตฺวา   วิหรติ   อยํ   อิมาสํ
อุภินฺนํ จิตฺตภาวนานํ มหคฺคตตราติ ฯ
     [๔๓๓]   ตํ  กึ  มญฺญสิ  อาวุโส  กจฺจาน  ยฺวายํ  ภิกฺขุ  ยาวตา
เอกํ    มหารชฺชํ    มหคฺคตนฺติ   ผริตฺวา   อธิมุจฺจิตฺวา   วิหรติ   โย
จายํ   ภิกฺขุ   ยาวตา   เทฺว   วา  ตีณิ  วา  มหารชฺชานิ  มหคฺคตนฺติ
ผริตฺวา   อธิมุจฺจิตฺวา   วิหรติ   อิมาสํ   อุภินฺนํ   จิตฺตภาวนานํ  กตมา
จิตฺตภาวนา   มหคฺคตตราติ   ฯ   ยฺวายํ   ภนฺเต  ภิกฺขุ  ยาวตา  เทฺว
วา   ตีณิ   วา   มหารชฺชานิ  มหคฺคตนฺติ  ผริตฺวา  อธิมุจฺจิตฺวา  วิหรติ
อยํ อิมาสํ อุภินฺนํ จิตฺตภาวนานํ มหคฺคตตราติ ฯ
     [๔๓๔]   ตํ  กึ  มญฺญสิ  อาวุโส  กจฺจาน  ยฺวายํ  ภิกฺขุ  ยาวตา
เทฺว   วา   ตีณิ   วา   มหารชฺชานิ  มหคฺคตนฺติ  ผริตฺวา  อธิมุจฺจิตฺวา
วิหรติ   โย   จายํ   ภิกฺขุ   ยาวตา   สมุทฺทปริยนฺตํ  ปฐวึ  มหคฺคตนฺติ
ผริตฺวา   อธิมุจฺจิตฺวา   วิหรติ   อิมาสํ   อุภินฺนํ   จิตฺตภาวนานํ  กตมา
จิตฺตภาวนา    มหคฺคตตราติ    ฯ    ยฺวายํ   ภนฺเต   ภิกฺขุ   ยาวตา
