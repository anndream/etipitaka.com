สทฺเทสุ   อตฺถิ   คนฺเธสุ   อตฺถิ  รเสสุ  อตฺถิ  โผฏฺฐพฺเพสุ  [๑]  ฯ
อยํ    ภิกฺขเว   อุเปกฺขา   นานตฺตา   นานตฺตสิตา   ฯ   กตมา   จ
ภิกฺขเว   อุเปกฺขา  เอกตฺตา  เอกตฺตสิตา  ฯ  อตฺถิ  ภิกฺขเว  อุเปกฺขา
อากาสานญฺจายตนนิสฺสิตา     อตฺถิ     วิญฺญาณญฺจายตนนิสฺสิตา     อตฺถิ
อากิญฺจญฺญายตนนิสฺสิตา     อตฺถิ     เนวสญฺญานาสญฺญายตนนิสฺสิตา    ฯ
อยํ  ภิกฺขเว  อุเปกฺขา  เอกตฺตา  เอกตฺตสิตา  ฯ  ตตฺร  ภิกฺขเว  ยายํ
อุเปกฺขา  เอกตฺตา  เอกตฺตสิตา  ตํ  นิสฺสาย  ตํ  อาคมฺม ยายํ อุเปกฺขา
นานตฺตา    นานตฺตสิตา   ตํ   ปชหถ   ตํ   สมติกฺกมถ   เอวเมติสฺสา
ปหานํ  โหติ  เอวเมติสฺสา  สมติกฺกโม  โหติ  ฯ  อตมฺมยตํ  ๒ ภิกฺขเว
นิสฺสาย   อตมฺมยตํ   อาคมฺม   ยายํ   อุเปกฺขา  เอกตฺตา  เอกตฺตสิตา
ตํ   ปชหถ   ตํ   สมติกฺกมถ  เอวเมติสฺสา  ปหานํ  โหติ  เอวเมติสฺสา
สมติกฺกโม   โหติ   ฯ   ตตฺรีทํ   นิสฺสาย   อิทํ   ปชหถาติ  อิติ  ยนฺตํ
วุตฺตํ อิทเมตํ ปฏิจฺจ วุตฺตํ ฯ
     [๖๓๓]   ตโย  สติปฏฺฐานา  ยทริโย  เสวติ  ยทริโย  เสวมาโน
สตฺถา   คณมนุสาสิตุมรหตีติ   อิติ   โข   ปเนตํ   วุตฺตํ   ฯ   กิญฺเจตํ
ปฏิจฺจ วุตฺตํ ฯ
     [๖๓๔]  อิติ  ๓  ภิกฺขเว สตฺถา สาวกานํ ธมฺมํ เทเสติ อนุกมฺปโก
หิเตสี   อนุกมฺปํ   อุปาทาย   อิทํ  โว  หิตาย  อิทํ  โว  สุขายาติ  ฯ
ตสฺส  สาวกา  น  สุสฺสุยนฺติ  ๔  น  โสตํ  โอทหนฺติ  น  อญฺญา  จิตฺตํ
#๑ โป. เอตฺถนฺตเร อตฺถิ ธมฺเมสูติ ทิสฺสติ ฯ  ๒ อนุปทวคฺคสฺส สปฺปุริสสุตฺเต ปน
#อคมฺมยตาติ ทิสฺสติ ฯ  ๓ ม. ยุ. อิธ. ฯ ๔ โป. ม. ยุ. สพฺพตฺถ สุสฺสูสนฺติ ฯ
