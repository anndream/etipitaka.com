มหนฺโต   กุกฺกุลนิรโย   ฯ   โส   ตตฺถ   ปตติ  ฯ  โส  ตตฺถ  ทุกฺขา
ติปฺปา   กฏุกา   เวทนา   เวเทติ   น  จ  ตาว  กาลํ  กโรติ  ยาว
น ตํ ปาปกมฺมํ พฺยนฺตีโหติ ฯ
     [๕๑๙]  ตสฺส  โข  ปน  ภิกฺขเว  กุกฺกุลนิรยสฺส สมนนฺตราสหิตเมว
มหนฺตํ  สิมฺพลิวนํ  อุจฺจํ  ๑  โยชนสมุคฺคตํ  โสฬสงฺคุลิกณฺฏกํ  ๒ อาทิตฺตํ
สมฺปชฺชลิตํ   สญฺโชติภูตํ   ฯ   ตํ  ตตฺถ  อาโรเปนฺติปิ  โอโรเปนฺติปิ  ฯ
โส    ตตฺถ    ทุกฺขา   ติปฺปา   กฏุกา   เวทนา   เวเทติ   น   จ
ตาว กาลํ กโรติ ยาว น ตํ ปาปกมฺมํ พฺยนฺตีโหติ ฯ
     [๕๒๐]  ตสฺส  โข  ปน  ภิกฺขเว  สิมฺพลิวนสฺส  สมนนฺตราสหิตเมว
มหนฺตํ   อสิปตฺตวนํ   ฯ   โส   ตตฺถ   ปวิสติ   ฯ  ตสฺส  วาเตริตานิ
ปตฺตานิ   หตฺถมฺปิ   ฉินฺทนฺติ   ปาทมฺปิ   ฉินฺทนฺติ   หตฺถปาทมฺปิ  ฉินฺทนฺติ
กณฺณมฺปิ    ฉินฺทนฺติ    นาสมฺปิ    ฉินฺทนฺติ   กณฺณนาสมฺปิ   ฉินฺทนฺติ   ฯ
โส   ตตฺถ   ทุกฺขา   ติปฺปา   กฏุกา   เวทนา  เวเทติ  น  จ  ตาว
กาลํ กโรติ ยาว น ตํ ปาปกมฺมํ พฺยนฺตีโหติ ฯ
     [๕๒๑]  ตสฺส  โข  ปน  ภิกฺขเว  อสิปตฺตวนสฺส สมนนฺตราสหิตเมว
มหตี    ขาโรทกา   นที   ฯ   โส   ตตฺถ   ปตติ   ฯ   โส   ตตฺถ
อนุโสตมฺปิ   วุยฺหติ   ปฏิโสตมฺปิ   วุยฺหติ   อนุโสตปฏิโสตมฺปิ  วุยฺหติ  ฯ
โส   ตตฺถ   ทุกฺขา   ติปฺปา   กฏุกา   เวทนา  เวเทติ  น  จ  ตาว
กาลํ กโรติ ยาว น ตํ ปาปกมฺมํ พฺยนฺตีโหติ ฯ
     [๕๒๒]   ตเมนํ   ภิกฺขเว  นิรยปาลา  พฬิเสน  อุทฺธริตฺวา  ถเล
#๑ โป. ม. ยุ. อุทฺธํ ฯ  ๒ ม. ยุ. โสฬสงฺคุลกณฺฏกํ ฯ
