อนุวิโลเกตฺวา    ภิกฺขู    อามนฺเตสิ    อารทฺโธสฺมิ   ภิกฺขเว   อิมาย
ปฏิปทาย    อารทฺธจิตฺโตสฺมิ    ภิกฺขเว   อิมาย   ปฏิปทาย   ตสฺมาติห
ภิกฺขเว    ภิยฺโยโส   มตฺตาย   วิริยํ   อารภถ   อปฺปตฺตสฺส   ปตฺติยา
อนธิคตสฺส   อธิคมาย   อสจฺฉิกตสฺส   สจฺฉิกิริยาย   อิเธวาหํ  สาวตฺถิยํ
โกมุทึ   จาตุมาสินึ   อาคเมสฺสามีติ   ฯ  อสฺโสสุํ  โข  ชานปทา  ภิกฺขู
ภควา   กิร   ตตฺเถว   สาวตฺถิยํ  โกมุทึ  จาตุมาสินึ  อาคเมสฺสตีติ  ฯ
เต  ชานปทา  ภิกฺขู  สาวตฺถิยํ โอสรนฺติ ภควนฺตํ ทสฺสนาย ฯ เต จ [๑]
เถรา   ภิกฺขู  ภิยฺโยโส  มตฺตาย  นเว  ภิกฺขู  โอวทนฺติ  อนุสาสนฺติ  ฯ
อปฺเปกจฺเจ    เถรา    ภิกฺขู    ทสปิ   ภิกฺขู   โอวทนฺติ   อนุสาสนฺติ
อปฺเปกจฺเจ  เถรา  ภิกฺขู  วีสมฺปิ  ภิกฺขู  โอวทนฺติ อนุสาสนฺติ อปฺเปกจฺเจ
เถรา   ภิกฺขู   ตึสมฺปิ  ภิกฺขู  โอวทนฺติ  อนุสาสนฺติ  อปฺเปกจฺเจ  เถรา
ภิกฺขู   จตฺตาฬีสมฺปิ   ภิกฺขู   โอวทนฺติ   อนุสาสนฺติ   ฯ  เต  จ  นวา
ภิกฺขู   เถเรหิ   ภิกฺขูหิ   โอวทิยมานา   อนุสาสิยมานา   โอฬารํ  ๒
ปุพฺเพนาปรํ วิเสสํ ปชานนฺติ ฯ
     [๒๘๔]   เตน  โข  ปน  สมเยน  ภควา  ตทหุโปสเถ  ปณฺณรเส
โกมุทิยา   จาตุมาสินิยา   ปุณฺณาย   ปุณฺณมาย  รตฺติยา  ภิกฺขุสงฺฆปริวุโต
อพฺโภกาเส    นิสินฺโน    โหติ    ฯ    อถ   โข   ภควา   ตุณฺหีภูตํ
ภิกฺขุสงฺฆํ    อนุวิโลเกตฺวา    ภิกฺขู   อามนฺเตสิ   อปลาปายํ   ภิกฺขเว
ปริสา   นิปฺปลาปายํ   ภิกฺขเว   ปริสา   สุทฺธสาเร  ๓  ปติฏฺฐิตา  ฯ
ตถารูโป    อยํ   ภิกฺขเว   ภิกฺขุสงฺโฆ   ตถารูปายํ   ภิกฺขเว   ปริสา
#๑ ม. เอตฺถนฺตเร โขสทฺโท อตฺถิ ฯ  ๒ ม. ยุ. อุฬารํ ฯ
#๓ ม. ยุ. สุทฺธาสาเร ฯ
