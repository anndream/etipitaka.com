อฏฺฐงฺคิโก   มคฺโคติ   เตน   สารีปุตฺต  ภิกฺขุนา  เตเนว  ปีติปามุชฺเชน
วิหาตพฺพํ อโหรตฺตานุสิกฺขินา กุสเลสุ ธมฺเมสุ ฯ
     [๘๕๐]   ปุน   จปรํ   สารีปุตฺต   ภิกฺขุนา   อิติ  ปฏิสญฺจิกฺขิตพฺพํ
ภาวิตา   นุ  โข  เม  สมโถ  จ  วิปสฺสนา  จาติ  ฯ  สเจ  สารีปุตฺต
ภิกฺขุ   ปจฺจเวกฺขมาโน   เอวํ   ชานาติ   อภาวิตา   โข  เม  สมโถ
จ    วิปสฺสนา    จาติ    เตน   สารีปุตฺต   ภิกฺขุนา   สมถวิปสฺสนานํ
ภาวนาย   วายมิตพฺพํ   ฯ  สเจ  ปน  สารีปุตฺต  ภิกฺขุ  ปจฺจเวกฺขมาโน
เอวํ   ชานาติ   ภาวิตา   โข  เม  สมโถ  จ  วิปสฺสนา  จาติ  เตน
สารีปุตฺต   ภิกฺขุนา  เตเนว  ปีติปามุชฺเชน  วิหาตพฺพํ  อโหรตฺตานุสิกฺขินา
กุสเลสุ ธมฺเมสุ ฯ
     [๘๕๑]   ปุน   จปรํ   สารีปุตฺต   ภิกฺขุนา   อิติ  ปฏิสญฺจิกฺขิตพฺพํ
สจฺฉิกตา   นุ   โข  เม  วิชฺชา  จ  วิมุตฺติ  จาติ  ฯ  สเจ  สารีปุตฺต
ภิกฺขุ   ปจฺจเวกฺขมาโน   เอวํ   ชานาติ   อสจฺฉิกตา  โข  เม  วิชฺชา
จ   วิมุตฺติ   จาติ  เตน  สารีปุตฺต  ภิกฺขุนา  วิชฺชาย  จ  วิมุตฺติยา  จ
สจฺฉิกิริยาย  วายมิตพฺพํ  ฯ  สเจ  ปน  สารีปุตฺต  ภิกฺขุ  ปจฺจเวกฺขมาโน
เอวํ    ชานาติ    สจฺฉิกตา    โข    เม    วิชฺชา    จ    วิมุตฺติ
จาติ   เตน   สารีปุตฺต   ภิกฺขุนา   เตเนว   ปีติปามุชฺเชน   วิหาตพฺพํ
อโหรตฺตานุสิกฺขินา กุสเลสุ ธมฺเมสุ ฯ
     [๘๕๒]   เย   หิ   เกจิ   สารีปุตฺต   อตีตมทฺธานํ  สมณา  วา
พฺราหฺมณา    วา    ปิณฺฑปาตํ    ปริโสเธสุํ   สพฺเพ   เต   เอวเมว
