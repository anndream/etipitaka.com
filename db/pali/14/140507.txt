โสตสฺมึปิ   นิพฺพินฺทติ   สทฺเทสุปิ   นิพฺพินฺทติ   ...  ฆานสฺมึปิ  นิพฺพินฺทติ
คนฺเธปิ   นิพฺพินฺทติ  ...  ชิวฺหายปิ  นิพฺพินฺทติ  รเสสุปิ  นิพฺพินฺทติ  ...
กายสฺมึปิ   นิพฺพินฺทติ  โผฏฺฐพฺเพสุปิ  นิพฺพินฺทติ  ...  มนสฺมึปิ  นิพฺพินฺทติ
ธมฺเมสุปิ     นิพฺพินฺทติ    มโนวิญฺญาเณปิ    นิพฺพินฺทติ    มโนสมฺผสฺเสปิ
นิพฺพินฺทติ     ยมิทํ     มโนสมฺผสฺสปจฺจยา     อุปฺปชฺชติ     เวทนาคตํ
สญฺญาคตํ    สงฺขารคตํ   วิญฺญาณคตํ   ตสฺมึปิ   นิพฺพินฺทติ   ฯ   นิพฺพินฺทํ
วิรชฺชติ    วิราคา    วิมุจฺจติ    วิมุตฺตสฺมึ    วิมุตฺตมิติ   ญาณํ   โหติ
ขีณา   ชาติ   วุสิตํ   พฺรหฺมจริยํ   กตํ   กรณียํ   นาปรํ  อิตฺถตฺตายาติ
ปชานาตีติ ฯ
     [๘๐๙]   อิทมโวจ  ภควา  อตฺตมโน  อายสฺมา  ราหุโล  ภควโต
ภาสิตํ    อภินนฺทีติ   ฯ   อิมสฺมิญฺจ   ปน   เวยฺยากรณสฺมึ   ภญฺญมาเน
อายสฺมโต   ราหุลสฺส   อนุปาทาย  อาสเวหิ  จิตฺตํ  วิมุจฺจิ  ฯ  ตาสญฺจ
อเนกานํ   เทวตาสหสฺสานํ   วิรชํ   วีตมลํ  ธมฺมจกฺขุํ  อุทปาทิ  ยงฺกิญฺจิ
สมุทยธมฺมํ สพฺพนฺตํ นิโรธธมฺมนฺติ ฯ
               จูฬราหุโลวาทสุตฺตํ นิฏฺฐิตํ ปญฺจมํ ฯ
                       ________
