ยตนสปฺปายา  ปฏิปทา อกฺขายติ ฯ
     [๘๖]    ปุน   จปรํ   ภิกฺขเว   อริยสาวโก   อรญฺญคโต   วา
รุกฺขมูลคโต   วา   สุญฺญาคารคโต   วา   อิติ   ปฏิสญฺจิกฺขติ   สุญฺญมิทํ
อตฺเตน  วา  อตฺตนิเยน  วาติ  ฯ  ตสฺส เอวํ ปฏิปนฺนสฺส ตพฺพหุลวิหาริโน
อายตเน     จิตฺตํ     ปสีทติ    สมฺปสาเท    สติ    เอตรหิ    วา
อากิญฺจญฺญายตนํ   สมาปชฺชติ   ปญฺญาย   วา   อธิมุจฺจติ   ฯ   กายสฺส
เภทา    ปรมฺมรณา    ฐานเมตํ   วิชฺชติ   ยนฺตํ   สํวตฺตนิกํ   วิญฺญาณํ
อสฺส  อากิญฺจญฺญายตนูปคํ  ฯ  อยํ  ภิกฺขเว ทุติยา อากิญฺจญฺญายตนสปฺปายา
ปฏิปทา อกฺขายติ ฯ
     [๘๗]   ปุน  จปรํ  ภิกฺขเว  อริยสาวโก  อิติ  ปฏิสญฺจิกฺขติ  นาหํ
กฺวจินิ  ๑  น  ๒  กสฺสจิ  กิญฺจนตสฺมึ  น  จ มม กฺวจินิ กิสฺมิญฺจิ กิญฺจนํ
นตฺถีติ   ฯ   ตสฺส   เอวํ  ปฏิปนฺนสฺส  ตพฺพหุลวิหาริโน  อายตเน  จิตฺตํ
ปสีทติ   สมฺปสาเท   สติ   เอตรหิ   วา   อากิญฺจญฺญายตนํ  สมาปชฺชติ
ปญฺญาย   วา   อธิมุจฺจติ   ฯ   กายสฺส   เภทา  ปรมฺมรณา  ฐานเมตํ
วิชฺชติ    ยนฺตํ    สํวตฺตนิกํ   วิญฺญาณํ   อสฺส   อากิญฺจญฺญายตนูปคํ   ฯ
อยํ ภิกฺขเว ตติยา อากิญฺจญฺญายตนสปฺปายา ปฏิปทา อกฺขายติ ฯ
     [๘๘]  ปุน  จปรํ  ภิกฺขเว  อริยสาวโก  อิติ  ปฏิสญฺจิกฺขติ  เย จ
ทิฏฺฐธมฺมิกา   กามา  เย  จ  สมฺปรายิกา  กามา  ยา  จ  ทิฏฺฐธมฺมิกา
กามสญฺญา   ยา   จ   สมฺปรายิกา   กามสญฺญา   เย  จ  ทิฏฺฐธมฺมิกา๋
รูปา   เย   จ   สมฺปรายิกา   รูปา   ยา  จ  ทิฏฺฐธมฺมิกา  รูปสญฺญา
#๑ ม. ยุ. กฺวจนิ ฯ  ๒ โป. ม. ยุ. นสทฺโท นตฺถิ ฯ
