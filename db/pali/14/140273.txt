                        ภูมิชสุตฺตํ
     [๔๐๕]   เอวมฺเม   สุตํ   เอกํ  สมยํ  ภควา  ราชคเห  วิหรติ
เวฬุวเน   กลนฺทกนิวาเป   ฯ  อถ  โข  อายสฺมา  ภูมิโช  ปุพฺพณฺหสมยํ
นิวาเสตฺวา   ปตฺตจีวรมาทาย   เยน  ชยเสนสฺส  ราชกุมารสฺส  นิเวสนํ
เตนุปสงฺกมิ   อุปสงฺกมิตฺวา   ปญฺญตฺเต   อาสเน   นิสีทิ   ฯ  อถ  โข
ชยเสโน   ราชกุมาโร   เยนายสฺมา  ภูมิโช  เตนุปสงฺกมิ  อุปสงฺกมิตฺวา
อายสฺมตา    ภูมิเชน    สทฺธึ   สมฺโมทิ   สมฺโมทนียํ   กถํ   สาราณียํ
วีติสาเรตฺวา เอกมนฺตํ นิสีทิ ฯ
     [๔๐๖]  เอกมนฺตํ  นิสินฺโน  โข  ชยเสโน  ราชกุมาโร อายสฺมนฺตํ
ภูมิชํ    เอตทโวจ    สนฺติ    โภ    ภูมิช    เอเก   สมณพฺราหฺมณา
เอวํวาทิโน   เอวํทิฏฺฐิโน   อาสญฺเจปิ  กริตฺวา  พฺรหฺมจริยํ  จรนฺติ  ๑
อภพฺพา   ผลสฺส   อธิคมาย   อนาสญฺเจปิ   กริตฺวา  พฺรหฺมจริยํ  จรนฺติ
อภพฺพา     ผลสฺส     อธิคมาย    อาสญฺจ    อนาสญฺเจปิ    กริตฺวา
พฺรหฺมจริยํ   จรนฺติ   อภพฺพา   ผลสฺส   อธิคมาย   เนวาสํนานาสญฺเจปิ
กริตฺวา    พฺรหฺมจริยํ    จรนฺติ   อภพฺพา   ผลสฺส   อธิคมายาติ   อิธ
โภโต ภูมิชสฺส สตฺถา กึวาที กึทิฏฺฐี ๒ กิมกฺขายีติ ฯ
     [๔๐๗]  น  โข  เมตํ  ราชกุมาร  ภควโต  สมฺมุขา  สุตํ สมฺมุขา
ปฏิคฺคหิตํ   ฐานญฺจ   โข   เอตํ  วิชฺชติ  ยํ  ภควา  เอวํ  พฺยากเรยฺย
อาสญฺเจปิ   กริตฺวา   อโยนิโส   พฺรหฺมจริยํ   จรนฺติ   อภพฺพา  ผลสฺส
#๑ ยุ. สพฺพตฺถ จรติ อภพฺโพติ ทิสฺสติ ฯ  ๒ โป. ม. ยุ. กึทิฏฺฐีติ
#อยํ ปาโฐ นตฺถิ ฯ
