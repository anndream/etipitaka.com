มหากจฺจาโน    อิมสฺส   ภควตา   สงฺขิตฺเตน   อุทฺเทสสฺส   อุทฺทิฏฺฐสฺส
วิตฺถาเรน    อตฺถํ    อวิภตฺตสฺส   วิตฺถาเรน   อตฺถํ   วิภชิตุํ   ยนฺนูน
มยํ    เยนายสฺมา    มหากจฺจาโน   เตนุปสงฺกเมยฺยาม   อุปสงฺกมิตฺวา
อายสฺมนฺตํ   มหากจฺจานํ   เอตมตฺถํ   ปฏิปุจฺเฉยฺยามาติ   อถ  โข  มยํ
ภนฺเต    เยนายสฺมา    มหากจฺจาโน    เตนุปสงฺกมิมฺห   อุปสงฺกมิตฺวา
อายสฺมนฺตํ   มหากจฺจานํ   เอตมตฺถํ   ปฏิปุจฺฉิมฺห   เตสนฺโน  อายสฺมตา
มหากจฺจาเนน   อิเมหิ   อากาเรหิ   อิเมหิ  ปเทหิ  อิเมหิ  พฺยญฺชเนหิ
อตฺโถ วิภตฺโตติ ฯ
     [๖๕๒]   ปณฺฑิโต   ภิกฺขเว   มหากจฺจาโน   มหาปญฺโญ  ภิกฺขเว
มหากจฺจาโน    มญฺเจปิ   ตุเมฺห   ภิกฺขเว   เอตมตฺถํ   ปฏิปุจฺเฉยฺยาถ
อหมฺปิ    เอวเมวํ    พฺยากเรยฺยํ    ยถาตํ   มหากจฺจาเนน   พฺยากตํ
เอโส เจว ตสฺส อตฺโถ เอวญฺจ นํ ธาเรยฺยาถาติ ฯ
     อิทมโวจ    ภควา    อตฺตมนา   เต   ภิกฺขู   ภควโต   ภาสิตํ
อภินนฺทุนฺติ ฯ
               อุทฺเทสวิภงฺคสุตฺตํ นิฏฺฐิตํ อฏฺฐมํ ฯ
                       ___________
