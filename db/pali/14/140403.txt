ยํ    เอวรูปํ   โสมนสฺสํ   อิทํ   วุจฺจติ   เนกฺขมฺมสิตํ   โสมนสฺสํ   ฯ
สทฺทานํ   เตฺวว   ฯเปฯ   คนฺธานํ  เตฺวว  ...  รสานํ  เตฺวว  ...
โผฏฺฐพฺพานํ    เตฺวว    ...    ธมฺมานํ   เตฺวว   อนิจฺจตํ   วิทิตฺวา
วิปริณามวิราคนิโรธํ  ปุพฺเพ  เจว  ธมฺมา  เอตรหิ  จ  สพฺเพ เต ธมฺมา
อนิจฺจา   ทุกฺขา   วิปริณามธมฺมาติ   เอวเมตํ   ยถาภูตํ   สมฺมปฺปญฺญาย
ปสฺสโต   อุปฺปชฺชติ   โสมนสฺสํ   ยํ   เอวรูปํ   โสมนสฺสํ   อิทํ  วุจฺจติ
เนกฺขมฺมสิตํ โสมนสฺสํ ฯ อิมานิ ฉ เนกฺขมฺมสิตานิ โสมนสฺสานิ ฯ
     [๖๒๗]  ตตฺถ  กตมานิ ฉ เคหสิตานิ โทมนสฺสานิ ฯ จกฺขุวิญฺเญยฺยานํ
รูปานํ   อิฏฺฐานํ   กนฺตานํ   มนาปานํ   มโนรมานํ  โลกามิสปฏิสํยุตฺตานํ
อปฺปฏิลาภํ       วา      อปฺปฏิลาภโต      สมนุปสฺสโต      ปุพฺเพ
วา   อปฺปฏิลทฺธปุพฺพํ   อตีตํ   นิรุทฺธํ   วิปริณตํ   สมนุสฺสรโต  อุปฺปชฺชติ
โทมนสฺสํ   ยํ   เอวรูปํ   โทมนสฺสํ  อิทํ  วุจฺจติ  เคหสิตํ  โทมนสฺสํ  ฯ
โสตวิญฺเญยฺยานํ  สทฺทานํ  ...  ฆานวิญฺเญยฺยานํ  คนฺธานํ  ...  ชิวฺหา-
วิญฺเญยฺยานํ   รสานํ  ...  กายวิญฺเญยฺยานํ  โผฏฺฐพฺพานํ  ...  มโน-
วิญฺเญยฺยานํ    ธมฺมานํ    อิฏฺฐานํ    กนฺตานํ   มนาปานํ   มโนรมานํ
โลกามิสปฏิสํยุตฺตานํ    อปฺปฏิลาภํ    วา    อปฺปฏิลาภโต   สมนุปสฺสโต
ปุพฺเพ    วา   อปฺปฏิลทฺธปุพฺพํ   อตีตํ   นิรุทฺธํ   วิปริณตํ   สมนุสฺสรโต
อุปฺปชฺชติ   โทมนสฺสํ   ยํ   เอวรูปํ   โทมนสฺสํ   อิทํ   วุจฺจติ  เคหสิตํ
โทมนสฺสํ ฯ อิมานิ ฉ เคหสิตานิ โทมนสฺสานิ ฯ
     [๖๒๘]   ตตฺถ   กตมานิ   ฉ   เนกฺขมฺมสิตานิ   โทมนสฺสานิ  ฯ
