เสวโต อกุสลา ธมฺมา อภิวฑฺฒนฺติ กุสลา ธมฺมา ปริหายนฺติ ฯ
     [๒๑๔]   กถํรูปํ   ภนฺเต  สญฺญาปฏิลาภํ  เสวโต  อกุสลา  ธมฺมา
ปริหายนฺติ   กุสลา   ธมฺมา   อภิวฑฺฒนฺติ   ฯ   อิธ   ภนฺเต  เอกจฺโจ
อนภิชฺฌาลุ   โหติ   อนภิชฺฌาสหคตาย   สญฺญาย   วิหรติ   อพฺยาปาทวา
โหติ    อพฺยาปาทสหคตาย    สญฺญาย    วิหรติ    อวิเหสวา    โหติ
อวิเหสาสหคตาย   สญฺญาย   วิหรติ   ฯ  เอวรูปํ  ภนฺเต  สญฺญาปฏิลาภํ
เสวโต   อกุสลา   ธมฺมา   ปริหายนฺติ   กุสลา  ธมฺมา  อภิวฑฺฒนฺติ  ฯ
สญฺญาปฏิลาภํปหํ   ภิกฺขเว   ทุวิเธน   วทามิ  เสวิตพฺพมฺปิ  อเสวิตพฺพมฺปิ
ตญฺจ    อญฺญมญฺญํ    สญฺญาปฏิลาภนฺติ    อิติ    ยนฺตํ   วุตฺตํ   ภควตา
อิทเมตํ ปฏิจฺจ วุตฺตํ ฯ
     [๒๑๕]   ทิฏฺฐิปฏิลาภํปหํ   ภิกฺขเว   ทุวิเธน  วทามิ  เสวิตพฺพมฺปิ
อเสวิตพฺพมฺปิ    ตญฺจ   อญฺญมญฺญํ   ทิฏฺฐิปฏิลาภนฺติ   อิติ   โข   ปเนตํ
วุตฺตํ    ภควตา    กิญฺเจตํ    ปฏิจฺจ    วุตฺตํ   ฯ   ยถารูปํ   ภนฺเต
ทิฏฺฐิปฏิลาภํ   เสวโต   อกุสลา   ธมฺมา   อภิวฑฺฒนฺติ   กุสลา   ธมฺมา
ปริหายนฺติ   เอวรูโป   ทิฏฺฐิปฏิลาโภ   น   เสวิตพฺโพ   ฯ  ยถารูปญฺจ
โข   ภนฺเต   ทิฏฺฐิปฏิลาภํ  เสวโต  อกุสลา  ธมฺมา  ปริหายนฺติ  กุสลา
ธมฺมา อภิวฑฺฒนฺติ เอวรูโป ทิฏฺฐิปฏิลาโภ เสวิตพฺโพ ฯ
     [๒๑๖]   กถํรูปํ   ภนฺเต   ทิฏฺฐิปฏิลาภํ  เสวโต  อกุสลา  ธมฺมา
อภิวฑฺฒนฺติ   กุสลา   ธมฺมา   ปริหายนฺติ   ฯ   อิธ   ภนฺเต  เอกจฺโจ
เอวํทิฏฺฐิโก   โหติ   นตฺถิ   ทินฺนํ   นตฺถิ   ยิฏฺฐํ   นตฺถิ   หุตํ   นตฺถิ
