                     จูฬกมฺมวิภงฺคสุตฺตํ
     [๕๗๙]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   อถ   โข   สุโภ  มาณโว
โตเทยฺยปุตฺโต    เยน   ภควา   เตนุปสงฺกมิ   อุปสงฺกมิตฺวา   ภควตา
สทฺธึ   สมฺโมทิ   สมฺโมทนียํ   กถํ   สาราณียํ   วีติสาเรตฺวา  เอกมนฺตํ
นิสีทิ ฯ
     [๕๘๐]   เอกมนฺตํ   นิสินฺโน  โข  สุโภ  มาณโว  โตเทยฺยปุตฺโต
ภควนฺตํ   เอตทโวจ   โก   นุ   โข  โภ  โคตม  เหตุ  โก  ปจฺจโย
เยน   มนุสฺสานํเยว   สตํ   มนุสฺสภูตานํ   ทิสฺสติ  หีนปฺปณีตตา  ทิสฺสนฺติ
(๑)   โภ   โคตม   มนุสฺสา  อปฺปายุกา  ทิสฺสนฺติ  ทีฆายุกา  ทิสฺสนฺติ
พหฺวาพาธา    ทิสฺสนฺติ    อปฺปาพาธา    ทิสฺสนฺติ   ทุพฺพณฺณา   ทิสฺสนฺติ
วณฺณวนฺโต    ทิสฺสนฺติ    อปฺเปสกฺขา    ทิสฺสนฺติ   มเหสกฺขา   ทิสฺสนฺติ
อปฺปโภคา    ทิสฺสนฺติ    มหาโภคา    ทิสฺสนฺติ    นีจากุลีนา   ทิสฺสนฺติ
อุจฺจากุลีนา    ทิสฺสนฺติ   อปฺปปญฺญา   ๒   ทิสฺสนฺติ   ปญฺญวนฺโต   โก
นุ   โข   โภ   โคตม   เหตุ  โก  ปจฺจโย  เยน  มนุสฺสานํเยว  สตํ
มนุสฺสภูตานํ ทิสฺสติ หีนปฺปณีตตาติ ฯ
     [๕๘๑]   กมฺมสฺสกา   มาณว   สตฺตา   กมฺมทายาทา   กมฺมโยนี
กมฺมพนฺธู      กมฺมปฏิสรณา     กมฺมํ     สตฺเต     วิภชติ     ยทิทํ
หีนปฺปณีตตายาติ   ฯ  น  โข  อหํ  อิมสฺส  โภโต  โคตมสฺส  สงฺขิตฺเตน
ภาสิตสฺส   วิตฺถาเรน   อตฺถํ   อวิภตฺตสฺส  วิตฺถาเรน  อตฺถํ  อาชานามิ
#๑ โป. ม. ยุ. เอตฺถนฺตเร หิสทฺโท อตฺถิ ฯ  ๒ โป. ม. ยุ. ทุปฺปญฺญา ฯ
