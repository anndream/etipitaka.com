พฺยากรมาโน    โข    อานนฺท    สมิทฺธิ    โมฆปุริโส   โปตลิปุตฺตสฺส
ปริพฺพาชกสฺส  สมฺมา  พฺยากเรยฺย อปิจานนฺท เต ๑ อญฺญติตฺถิยปริพฺพาชกา
พาลา     อพฺยตฺตา     เก     จ     ตถาคตสฺส     มหากมฺมวิภงฺคํ
ชานิสฺสนฺติ     สเจ     ตุเมฺห    อานนฺท    สุเณยฺยาถ    ตถาคตสฺส
มหากมฺมวิภงฺคํ   วิภชนฺตสฺสาติ  ๒  ฯ  เอตสฺส  ภควา  กาโล  เอตสฺส
สุคต   กาโล   ยํ   ภควา   มหากมฺมวิภงฺคํ  วิภเชยฺย  ภควโต  สุตฺวา
ภิกฺขู    ธาเรสฺสนฺตีติ   ฯ   เตนหานนฺท   สุณาหิ   สาธุกํ   มนสิกโรหิ
ภาสิสฺสามีติ   ฯ   เอวมฺภนฺเตติ   โข   อายสฺมา   อานนฺโท   ภควโต
ปจฺจสฺโสสิ ฯ
     [๖๐๓]  ภควา  เอตทโวจ  จตฺตาโรเม  อานนฺท  ปุคฺคลา  สนฺโต
สํวิชฺชมานา   โลกสฺมึ   ฯ   กตเม   จตฺตาโร  ฯ  อิธานนฺท  เอกจฺโจ
ปุคฺคโล  อิธ  ปาณาติปาตี  โหติ  อทินฺนาทายี  โหติ  กาเมสุ  มิจฺฉาจารี
โหติ   มุสาวาที  โหติ  ปิสุณวาโจ  โหติ  ผรุสวาโจ  โหติ  สมฺผปฺปลาปี
โหติ    อภิชฺฌาลุ    โหติ   พฺยาปนฺนจิตฺโต   โหติ   มิจฺฉาทิฏฺฐี   โหติ
โส   กายสฺส   เภทา   ปรมฺมรณา   อปายํ   ทุคฺคตึ   วินิปาตํ   นิรยํ
อุปปชฺชติ   ฯ   อิธ   ปนานนฺท   เอกจฺโจ   ปุคฺคโล  อิธ  ปาณาติปาตี
โหติ    อทินฺนาทายี    โหติ    กาเมสุมิจฺฉาจารี    โหติ    มุสาวาที
โหติ    ปิสุณวาโจ    โหติ    ผรุสวาโจ   โหติ   สมฺผปฺปลาปี   โหติ
อภิชฺฌาลุ    โหติ    พฺยาปนฺนจิตฺโต    โหติ   มิจฺฉาทิฏฺฐี   โหติ   โส
กายสฺส   เภทา  ปรมฺมรณา  สุคตึ  สคฺคํ  โลกํ  อุปปชฺชติ  ฯ  อิธานนฺท
#๑ โป. เกจิ ฯ ม. ยุ. เก จ ฯ  ๒ ยุ. ภชนฺตสฺสาติ ฯ
