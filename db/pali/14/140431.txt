อนริยสุขํ   สทุกฺโข   เอโส  ธมฺโม  สอุปฆาโต  สอุปายาโส  สปริฬาโห
มิจฺฉาปฏิปทา   ฯ   ตสฺมา   เอโส   ธมฺโม  สรโณ  ฯ  ตตฺร  ภิกฺขเว
ยมิทํ    เนกฺขมฺมสุขํ    ปวิเวกสุขํ    อุปสมสุขํ    สมฺโพธิสุขํ   อทุกฺโข
เอโส    ธมฺโม   อนูปฆาโต   อนูปายาโส   อปริฬาโห   สมฺมาปฏิปทา
ตสฺมา เอโส ธมฺโม อรโณ ฯ
     [๖๖๘]   ตตฺร   ภิกฺขเว  ยฺวายํ  รโห  วาโท  อพฺภูโต  อตจฺโฉ
อนตฺถสญฺหิโต    สทุกฺโข    เอโส    ธมฺโม   สอุปฆาโต   สอุปายาโส
สปริฬาโห   มิจฺฉาปฏิปทา   ตสฺมา   เอโส   ธมฺโม   สรโณ  ฯ  ตตฺร
ภิกฺขเว   โยปายํ   รโห   วาโท  ภูโต  ตจฺโฉ  อนตฺถสญฺหิโต  สทุกฺโข
เอโส    ธมฺโม   สอุปฆาโต   สอุปายาโส   สปริฬาโห   มิจฺฉาปฏิปทา
ตสฺมา    เอโส   ธมฺโม   สรโณ   ฯ   ตตฺร   ภิกฺขเว   โย   จายํ
รโห   วาโท   ภูโต   ตจฺโฉ   อตฺถสญฺหิโต   อทุกฺโข   เอโส  ธมฺโม
อนูปฆาโต    อนปายาโส   อปริฬาโห   สมฺมาปฏิปทา   ตสฺมา   เอโส
ธมฺโม อรโณ ฯ
     [๖๖๙]  ตตฺร  ภิกฺขเว  ยฺวายํ  สมฺมุขา  ขีณวาโท อพฺภูโต อตจฺโฉ
อนตฺถสญฺหิโต    สทุกฺโข    เอโส    ธมฺโม   สอุปฆาโต   สอุปายาโส
สปริฬาโห   มิจฺฉาปฏิปทา   ตสฺมา   เอโส   ธมฺโม   สรโณ  ฯ  ตตฺร
ภิกฺขเว   โยปายํ   สมฺมุขา   ขีณวาโท   ภูโต   ตจฺโฉ   อนตฺถสญฺหิโต
สทุกฺโข  เอโส  ธมฺโม  สอุปฆาโต  สอุปายาโส  สปริฬาโห มิจฺฉา-
ปฏิปทา  ตสฺมา    เอโส    ธมฺโม    สรโณ    ฯ    ตตฺร    ภิกฺขเว    โย
จายํ    สมฺมุขา    ขีณวาโท    ภูโต   ตจฺโฉ   อตฺถสญฺหิโต   อทุกฺโข
