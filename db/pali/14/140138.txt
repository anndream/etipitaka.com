วา   ปริกฺขยํ   คจฺฉนฺติ   โทสธมฺมา  วา  ปริกฺขยํ  คจฺฉนฺติ  โมหธมฺมา
วา   ปริกฺขยํ   คจฺฉนฺติ   โน   เจปิ  ธมฺมกถิโก  โหติ  โส  จ  โหติ
ธมฺมานุธมฺมปฏิปนฺโน     สามีจิปฏิปนฺโน     อนุธมฺมจารี    โส    ตตฺถ
ปุชฺโช   โส   ตตฺถ   ปาสํโสติ   ฯ   โส  ปฏิปทํเยว  อนฺตรํ  กริตฺวา
เตน   ธมฺมกถิกตฺเตน   เนวตฺตานุกฺกํเสติ   น   ปรํ   วมฺเภติ   อยมฺปิ
ภิกฺขเว สปฺปุริสธมฺโม ฯ
     [๑๘๖]  ปุน  จปรํ  ภิกฺขเว  อสปฺปุริโส  อารญฺญโก  ๑  โหติ ฯ
โส    อิติ   ปฏิสญฺจิกฺขติ   อหํ   โขมฺหิ   อารญฺญโก   อิเม   ปนญฺเญ
ภิกฺขู   น   อารญฺญกาติ   ฯ  โส  เตน  อารญฺญกตฺเตน  อตฺตานุกฺกํเสติ
ปรํ   วมฺเภติ   อยมฺปิ   ภิกฺขเว  อสปฺปุริสธมฺโม  ฯ  สปฺปุริโส  จ  โข
ภิกฺขเว    อิติ    ปฏิสญฺจิกฺขติ   น   โข   อารญฺญกตฺเตน   โลภธมฺมา
วา   ปริกฺขยํ   คจฺฉนฺติ   โทสธมฺมา  วา  ปริกฺขยํ  คจฺฉนฺติ  โมหธมฺมา
วา   ปริกฺขยํ   คจฺฉนฺติ   โน   เจปิ  อารญฺญโก  โหติ  โส  จ  โหติ
ธมฺมานุธมฺมปฏิปนฺโน     สามีจิปฏิปนฺโน     อนุธมฺมจารี    โส    ตตฺถ
ปุชฺโช   โส   ตตฺถ   ปาสํโสติ   ฯ   โส  ปฏิปทํเยว  อนฺตรํ  กริตฺวา
เตน   อารญฺญกตฺเตน   เนวตฺตานุกฺกํเสติ   น   ปรํ   วมฺเภติ   อยมฺปิ
ภิกฺขเว สปฺปุริสธมฺโม ฯ
     [๑๘๗]  ปุน  จปรํ  ภิกฺขเว  อสปฺปุริโส  ปํสุกูลิโก  โหติ  ฯ  โส
อิติ    ปฏิสญฺจิกฺขติ   อหํ   โขมฺหิ   ปํสุกูลิโก   อิเม   ปนญฺเญ   ภิกฺขู
น   ปํสุกูลิกาติ   ฯ   โส   เตน   ปํสุกูลิกตฺเตน   อตฺตานุกฺกํเสติ  ปรํ
#๑ โป. ม. อารญฺญิโก ฯ
