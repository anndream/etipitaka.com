ปติฏฺฐาเปตฺวา    เอวมาหํสุ   อมฺโภ   ปุริส   กึ   อิจฺฉสีติ   ฯ   โส
เอวมาห    ชิฆจฺฉิโตสฺมิ   ภนฺเตติ   ฯ   ตเมนํ   ภิกฺขเว   นิรยปาลา
ตตฺเตน    อโยสงฺกุนา    มุขํ    วิวริตฺวา   อาทิตฺเตน   สมฺปชฺชลิเตน
สญฺโชติภูเตน   ตตฺตํ   โลหคุฬํ   มุเข   ปกฺขิปนฺติ   อาทิตฺตํ  สมฺปชฺชลิตํ
สญฺโชติภูตํ    ฯ    โส    ตสฺส   โอฏฺฐมฺปิ   ฑยฺหติ   มุขมฺปิ   ฑยฺหติ
กณฺฐมฺปิ    ฑยฺหติ    อุทรมฺปิ   ฑยฺหติ   อนฺตมฺปิ   อนฺตคุณมฺปิ   อาทาย
อโธภาคา   นิกฺขมติ   ฯ   โส   ตตฺถ  ทุกฺขา  ติปฺปา  กฏุกา  เวทนา
เวเทติ   น   จ   ตาว   กาลํ   กโรติ   ยาว   น   ตํ   ปาปกมฺมํ
พฺยนฺตีโหติ ฯ
     [๕๒๓]   ตเมนํ   ภิกฺขเว   นิรยปาลา  เอวมาหํสุ  อมฺโภ  ปุริส
กึ   อิจฺฉสีติ   ฯ   โส   เอวมาห   ปิปาสิโตสฺมิ   ภนฺเตติ  ฯ  ตเมนํ
ภิกฺขเว   นิรยปาลา   ตตฺเตน   อโยสงฺกุนา  มุขํ  วิวริตฺวา  อาทิตฺเตน
สมฺปชฺชลิเตน    สญฺโชติภูเตน    ตตฺตํ    ตมฺพโลหํ   มุเข   อาสิญฺจนฺติ
อาทิตฺตํ   สมฺปชฺชลิตํ   สญฺโชติภูตํ   ฯ   ตํ   ตสฺส   โอฏฺฐมฺปิ   ฑยฺหติ
มุขมฺปิ   ฑยฺหติ   กณฺฐมฺปิ   ฑยฺหติ  อุทรมฺปิ  ฑยฺหติ  อนฺตมฺปิ  อนฺตคุณมฺปิ
อาทาย    อโธภาคา    นิกฺขมติ    ฯ   โส   ตตฺถ   ทุกฺขา   ติปฺปา
กฏุกา   เวทนา   เวเทติ   น   จ  ตาว  กาลํ  กโรติ  ยาว  น  ตํ
ปาปกมฺมํ   พฺยนฺตีโหติ   ฯ  ตเมนํ  ภิกฺขเว  นิรยปาลา  ปุน  มหานิรเย
ปกฺขิปนฺติ ฯ
     [๕๒๔]   ภูตปุพฺพํ   ภิกฺขเว   ยมสฺส   รญฺโญ   เอตทโหสิ   เย
