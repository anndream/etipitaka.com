วุตฺตํ   ฯ   กิญฺเจตํ  ปฏิจฺจํ  วุตฺตํ  ฯ  รูปายตนํ  สทฺทายตนํ  คนฺธายตนํ
รสายตนํ   โผฏฺฐพฺพายตนํ   ธมฺมายตนํ   ฯ   ฉ   พาหิรานิ  อายตนานิ
เวทิตพฺพานีติ   อิติ   ยนฺตํ   วุตฺตํ   อิทเมตํ   ปฏิจฺจ   วุตฺตํ   ฯ  อิทํ
ทุติยํ ฉกฺกํ ฯ
     [๘๑๔]  ฉ  วิญฺญาณกายา  เวทิตพฺพาติ  อิติ  โข  ปเนตํ  วุตฺตํ ฯ
กิญฺเจตํ   ปฏิจฺจ   วุตฺตํ   ฯ   จกฺขุญฺจ   ปฏิจฺจ   รูเป   จ  อุปฺปชฺชติ
จกฺขุวิญฺญาณํ      โสตญฺจ      ปฏิจฺจ     สทฺเท     จ     อุปฺปชฺชติ
โสตวิญฺญาณํ    ฆานญฺจ   ปฏิจฺจ   คนฺเธ   จ   อุปฺปชฺชติ   ฆานวิญฺญาณํ
ชิวฺหญฺจ    ปฏิจฺจ    รเส    จ    อุปฺปชฺชติ   ชิวฺหาวิญฺญาณํ   กายญฺจ
ปฏิจฺจ    โผฏฺฐพฺเพ    จ    อุปฺปชฺชติ   กายวิญฺญาณํ   มนญฺจ   ปฏิจฺจ
ธมฺเม   จ   อุปฺปชฺชติ   มโนวิญฺญาณํ  ฯ  ฉ  วิญฺญาณกายา  เวทิตพฺพาติ
อิติ ยนฺตํ วุตฺตํ อิทเมตํ ปฏิจฺจ วุตฺตํ ฯ อิทํ ตติยํ ฉกฺกํ ฯ
     [๘๑๕]   ฉ  ผสฺสกายา  เวทิตพฺพาติ  อิติ  โข  ปเนตํ  วุตฺตํ  ฯ
กิญฺเจตํ   ปฏิจฺจ   สุตฺตํ   ฯ   จกฺขุญฺจ   ปฏิจฺจ   รูเป   จ  อุปฺปชฺชติ
จกฺขุวิญฺญาณํ    ติณฺณํ   สงฺคติ   ผสฺโส   ฯ   โสตญฺจ   ปฏิจฺจ   สทฺเท
จ    อุปฺปชฺชติ    โสตวิญฺญาณํ   ติณฺณํ   สงฺคติ   ผสฺโส   ฯ   ฆานญฺจ
ปฏิจฺจ     คนฺเธ    จ    อุปฺปชฺชติ    ฆานวิญฺญาณํ    ติณฺณํ    สงฺคติ
ผสฺโส    ฯ   ชิวฺหญฺจ   ปฏิจฺจ   รเส   จ   อุปฺปชฺชติ   ชิวฺหาวิญฺญาณํ
ติณฺณํ   สงฺคติ   ผสฺโส   ฯ   กายญฺจ  ปฏิจฺจ  โผฏฺฐพฺเพ  จ  อุปฺปชฺชติ
กายวิญฺญาณํ    ติณฺณํ    สงฺคติ   ผสฺโส   ฯ   มนญฺจ   ปฏิจฺจ   ธมฺเม
