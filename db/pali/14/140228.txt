อรญฺญสญฺญํ    ปฏิจฺจ   เตธ   น   สนฺติ   อตฺถิ   เจวายํ   ทรถมตฺตา
ยทิทํ   ปฐวีสญฺญํ   ปฏิจฺจ   เอกตฺตนฺติ   ฯ   โส   สุญฺญมิทํ   สญฺญาคตํ
มนุสฺสสญฺญายาติ    ปชานาติ    สุญฺญมิทํ    สญฺญาคตํ    อรญฺญสญฺญายาติ
ปชานาติ     ฯ     อตฺถิ     เจวิทํ    อสุญฺญตํ    ยทิทํ    ปฐวีสญฺญํ
ปฏิจฺจ   เอกตฺตนฺติ   ฯ   อิติ   ยํ   หิ   โข   ตตฺถ  น  โหติ  เตน
ตํ   สุญฺญํ   สมนุปสฺสติ   ยํ   ปน   ตตฺถ   อวสิฏฺฐํ   โหติ   ตํ  สนฺตํ
อิทมตฺถีติ    ปชานาติ   ฯ   เอวมฺปิสฺส   เอสา   อานนฺท   ยถาภุจฺจา
อวิปลฺลตฺถา ปริสุทฺธา สุญฺญตาวกฺกนฺติ ภวติ ฯ
     [๓๓๖]   ปุน   จปรํ   อานนฺท   ภิกฺขุ  อมนสิกริตฺวา  อรญฺญสญฺญํ
อมนสิกริตฺวา       ปฐวีสญฺญํ       อากาสานญฺจายตนสญฺญํ      ปฏิจฺจ
มนสิกโรติ    เอกตฺตํ    ฯ    ตสฺส   อากาสานญฺจายตนสญฺญาย   จิตฺตํ
ปกฺขนฺทติ   ปสีทติ   สนฺติฏฺฐติ   อธิมุจฺจติ   ฯ   โส   เอวํ   ปชานาติ
เย   อสฺสุ   ทรถา   อรญฺญสญฺญํ   ปฏิจฺจ   เตธ  น  สนฺติ  เย  อสฺสุ
ทรถา    ปฐวีสญฺญํ    ปฏิจฺจ    เตธ    น    สนฺติ   อตฺถิ   เจวายํ
ทรถมตฺตา   ยทิทํ   อากาสานญฺจายตนสญฺญํ   ปฏิจฺจ  เอกตฺตนฺติ  ฯ  โส
สุญฺญมิทํ      สญฺญาคตํ      อรญฺญสญฺญายาติ     ปชานาติ     สุญฺญมิทํ
สญฺญาคตํ    ปฐวีสญฺญายาติ    ปชานาติ   ฯ   อตฺถิ   เจวิทํ   อสุญฺญตํ
ยทิทํ   อากาสานญฺจายตนสญฺญํ   ปฏิจฺจ   เอกตฺตนฺติ   ฯ   อิติ   ยํ  หิ
โข   ตตฺถ   น   โหติ   เตน   ตํ   สุญฺญํ  สมนุปสฺสติ  ยํ  ปน  ตตฺถ
อวสิฏฺฐํ   โหติ   ตํ   สนฺตํ  อิทมตฺถีติ  ปชานาติ  ฯ  เอวมฺปิสฺส  เอสา
