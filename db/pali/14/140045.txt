     [๔๙]  เตสญฺจ  โว  ภิกฺขเว สมคฺคานํ สมฺโมทมานานํ อวิวทมานานํ
สิกฺขตํ   สิยา   อญฺญตรสฺส   ภิกฺขุโน   อาปตฺติ   สิยา   วีติกฺกโม   ฯ
ตตฺร   ภิกฺขเว   น   โจทนาย  โจทิตพฺพํ  ๑  ปุคฺคโล  อุปปริกฺขิตพฺโพ
อิติ   มยฺหญฺจ   อวิเหสา   ภวิสฺสติ   ปรสฺส   จ  ปุคฺคลสฺส  อนุปฆาโต
ปโร   หิ   ปุคฺคโล  อกฺโกธโน  อนุปนาหี  อทฬฺหทิฏฺฐี  ๒  สุปฏินิสฺสคฺคี
สกฺโกมิ  จาหํ  เอตํ  ปุคฺคลํ อกุสลา วุฏฺฐาเปตฺวา กุสเล ปติฏฺฐาเปตุนฺติ ฯ
สเจ    ภิกฺขเว    เอวมสฺส    กลฺลํ    วจนาย    ฯ    สเจ   ปน
ภิกฺขเว   เอวมสฺส  มยฺหํ  โข  อวิเหสา  ภวิสฺสติ  ปรสฺส  จ  ปุคฺคลสฺส
อุปฆาโต   ปโร   หิ  ปุคฺคโล  โกธโน  อุปนาหี  ทฬฺหทิฏฺฐี  สุปฏินิสฺสคฺคี
สกฺโกมิ    จาหํ    เอตํ    ปุคฺคลํ    อกุสลา   วุฏฺฐาเปตฺวา   กุสเล
ปติฏฺฐาเปตุํ    อปฺปมตฺตกํ    โข    ปเนตํ   ยทิทํ   ปรสฺส   ปุคฺคลสฺส
อุปฆาโต    อถ    โข   เอตเทว   พหุตรํ   สฺวาหํ   สกฺโกมิ   เอตํ
ปุคฺคลํ  อกุสลา  วุฏฺฐาเปตฺวา  กุสเล  ปติฏฺฐาเปตุนฺติ  ฯ  สเจ  ภิกฺขเว
เอวมสฺส   กลฺลํ   วจนาย   ฯ   สเจ   ปน  ภิกฺขเว  เอวมสฺส  มยฺหํ
โข    วิเหสา   ภวิสฺสติ   ปรสฺส   ปุคฺคลสฺส   อนุปฆาโต   ปโร   หิ
ปุคฺคโล    อกฺโกธโน    อนุปนาหี    ทฬฺหทิฏฺฐี   สุปฏินิสฺสคฺคี   สกฺโกมิ
จาหํ    เอตํ   ปุคฺคลํ   อกุสลา   วุฏฺฐาเปตฺวา   กุสเล   ปติฏฺฐาเปตุํ
อปฺปมตฺตกํ   โข   ปเนตํ   ยทิทํ   มยฺหํ   วิเหสา  อถ  โข  เอตเทว
พหุตรํ   สฺวาหํ   สกฺโกมิ   เอตํ  ปุคฺคลํ  อกุสลา  วุฏฺฐาเปตฺวา  กุสเล
#๑ สี. ตริตพุพํ ฯ ๒ สี. อทนฺททิฏฺฐี ฯ ยุ. อทนฺธทิฏฺฐีติ ทิสฺสติ ฯ
