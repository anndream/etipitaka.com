ปฏิจฺจ   อุปฺปนฺนา   ทุกฺขา   เวทนา   สา   นิรุชฺฌติ   สา  วูปสมฺมตีติ
ปชานาติ    ฯ    อทุกฺขมสุขเวทนียํ   ภิกฺขุ   ผสฺสํ   ปฏิจฺจ   อุปฺปชฺชติ
อทุกฺขมสุขา    เวทนา    ฯ   โส   อทุกฺขมสุขํ   เวทนํ   เวทิยมาโน
อทุกฺขมสุขํ   เวทนํ   เวทิยามีติ  ปชานาติ  ตสฺเสว  อทุกฺขมสุขเวทนียสฺส
ผสฺสสฺส     นิโรธา     ยํ     ตชฺชํ     เวทยิตํ    อทุกฺขมสุขเวทนียํ
ผสฺสํ   ปฏิจฺจ   อุปฺปนฺนา   อทุกฺขมสุขา   เวทนา   สา   นิรุชฺฌติ  สา
วูปสมฺมตีติ ปชานาติ ฯ
     [๖๙๐]  เสยฺยถาปิ  ภิกฺขุ  ทฺวินฺนํ  กฏฺฐานํ  สงฺฆฏา ๑ สโมธานา
อุสฺมา    ชายติ    เตโช   อภินิพฺพตฺตติ   เตสํเยว   ทฺวินฺนํ   กฏฺฐานํ
นานาภาวา  วินิกฺเขปา  ยา  ตชฺชา  อุสฺมา  สา  นิรุชฺฌติ  สา วูปสมฺมติ
เอวเมว   โข   ภิกฺขุ   สุขเวทนียํ   ผสฺสํ   ปฏิจฺจ   อุปฺปชฺชติ   สุขา
เวทนา   ฯ   โส   สุขํ   เวทนํ  เวทิยมาโน  สุขํ  เวทนํ  เวทิยามีติ
ปชานาติ   ตสฺเสว   สุขเวทนียสฺส  ผสฺสสฺส  นิโรธา  ยํ  ตชฺชํ  เวทยิตํ
สุขเวทนียํ   ผสฺสํ   ปฏิจฺจ  อุปฺปนฺนา  สุขา  เวทนา  สา  นิรุชฺฌติ  สา
วูปสมฺมตีติ   ปชานาติ   ฯ   ทุกฺขเวทนียํ  ภิกฺขุ  ผสฺสํ  ปฏิจฺจ  อุปฺปชฺชติ
ทุกฺขา   เวทนา   ฯ   โส   ทุกฺขํ   เวทนํ  เวทิยมาโน  ทุกฺขํ  เวทนํ
เวทิยามีติ    ปชานาติ    ตสฺเสว   ทุกฺขเวทนียสฺส   ผสฺสสฺส   นิโรธา
ยํ   ตชฺชํ   เวทยิตํ   ทุกฺขเวทนียํ   ผสฺสํ   ปฏิจฺจ   อุปฺปนฺนา   ทุกฺขา
เวทนา   สา  นิรุชฺฌติ  สา  วูปสมฺมตีติ  ปชานาติ  ฯ  อทุกฺขมสุข-
#๑ สี. ยุ. สมฺผสฺสสโมธานา ฯ
