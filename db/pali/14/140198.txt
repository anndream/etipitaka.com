โหติ     อปฺปมฺมุฏฺฐา    สติสมฺโพชฺฌงฺโค    ตสฺมึ    สมเย    ภิกฺขุโน
อารทฺโธ    โหติ    สติสมฺโพชฺฌงฺคํ    ตสฺมึ   สมเย   ภิกฺขุ   ภาเวติ
สติสมฺโพชฺฌงฺโค   ตสฺมึ   สมเย   ภิกฺขุโน   ภาวนาปาริปูรึ   คจฺฉติ  ฯ
โส   ตถาสโต   วิหรนฺโต   ตํ   ธมฺมํ  ปญฺญาย  ปวิจินติ  ปวิจรติ  ๑
ปริวีมํสํ    อาปชฺชติ   ฯ   ยสฺมึ   สมเย   ภิกฺขเว   ภิกฺขุ   ตถาสโต
วิหรนฺโต   ตํ   ธมฺมํ   ปญฺญาย   ปวิจินติ   ปวิจรติ  ปริวีมํสํ  อาปชฺชติ
ธมฺมวิจยสมฺโพชฺฌงฺโค  ตสฺมึ  สมเย  ภิกฺขุโน  อารทฺโธ  โหติ  ธมฺมวิจย-
สมฺโพชฺฌงฺคํ   ตสฺมึ   สมเย   ภิกฺขุ  ภาเวติ  ฯ  ธมฺมวิจยสมฺโพชฺฌงฺโค
ตสฺมึ   สมเย   ภิกฺขุโน   ภาวนาปาริปูรึ   คจฺฉติ   ฯ  ตสฺส  ตํ  ธมฺมํ
ปญฺญาย   ปวิจินโต   ปวิจรโต   ปริวีมํสํ   อาปชฺชโต   อารทฺธํ   โหติ
วิริยํ   อสลฺลีนํ   ฯ  ยสฺมึ  สมเย  ภิกฺขเว  ภิกฺขุโน  ตํ  ธมฺมํ  ปญฺญาย
ปวิจินโต    ปวิจรโต    ปริวีมํสํ   อาปชฺชโต   อารทฺธํ   โหติ   วิริยํ
อสลฺลีนํ   วิริยสมฺโพชฺฌงฺโค   ตสฺมึ   สมเย   ภิกฺขุโน   อารทฺโธ  โหติ
วิริยสมฺโพชฺฌงฺคํ    ตสฺมึ    สมเย   ภิกฺขุ   ภาเวติ   วิริยสมฺโพชฺฌงฺโค
ตสฺมึ   สมเย   ภิกฺขุโน   ภาวนาปาริปูรึ   คจฺฉติ   ฯ   อารทฺธวิริยสฺส
อุปฺปชฺชติ   ปีติ   นิรามิสา   ฯ   ยสฺมึ  สมเย  ภิกฺขุโน  อารทฺธวิริยสฺส
อุปฺปชฺชติ     ปีติ     นิรามิสา     ปีติสมฺโพชฺฌงฺโค    ตสฺมึ    สมเย
ภิกฺขุโน    อารทฺโธ    โหติ    ปีติสมฺโพชฺฌงฺคํ   ตสฺมึ   สมเย   ภิกฺขุ
ภาเวติ    ปีติสมฺโพชฺฌงฺโค    ตสฺมึ   สมเย   ภิกฺขุโน   ภาวนาปาริปูรึ
คจฺฉติ   ฯ   ปีติมนสฺส   กาโยปิ   ปสฺสมฺภติ   จิตฺตมฺปิ   ปสฺสมฺภติ   ฯ
#๑ ม. ปวิจยติ ฯ
