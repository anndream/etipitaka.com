วิญฺญาณํ    อตฺตโต   สมนุปสฺสติ   วิญฺญาณวนฺตํ   วา   อตฺตานํ   อตฺตนิ
วา   วิญฺญาณํ   วิญฺญาณสฺมึ   วา   อตฺตานํ   ฯ   ตสฺส   ตํ   วิญฺญาณํ
วิปริณามติ    อญฺญถา    โหติ   ฯ   ตสฺส   วิญฺญาณวิปริณามญฺญถาภาวา
วิญฺญาณวิปริณามานุปริวตฺติ       วิญฺญาณํ      โหติ      ฯ      ตสฺส
วิญฺญาณวิปริณามานุปริวตฺตชา     ปริตสฺสนา     ธมฺมสมุปฺปาทา     จิตฺตํ
ปริยาทาย   ติฏฺฐนฺติ   ฯ   เจตโส   ปริยาทานา  อุตฺตาสวา  จ  โหติ
วิฆาตวา   จ   อเปกฺขวา  จ  อนุปาทาย  จ  ปริตสฺสติ  ฯ  เอวํ  โข
อาวุโส อนุปาทา ปริตสฺสนา โหติ ฯ
     [๖๔๙]   กถญฺจาวุโส  อนุปาทา  อปริตสฺสนา  โหติ  ฯ  อิธาวุโส
สุตวา   อริยสาวโก  อริยานํ  ทสฺสาวี  อริยธมฺมสฺส  โกวิโท  อริยธมฺเม
สุวินีโต   สปฺปุริสานํ   ทสฺสาวี   สปฺปุริสธมฺมสฺส   โกวิโท  สปฺปุริสธมฺเม
สุวินีโต   น   รูปํ   อตฺตโต   สมนุปสฺสติ   น   รูปวนฺตํ  วา  อตฺตานํ
น   อตฺตนิ   วา   รูปํ   น   รูปสฺมึ  วา  อตฺตานํ  ฯ  ตสฺส  ตํ  รูปํ
วิปริณามติ    อญฺญถา   โหติ   ฯ   ตสฺส   รูปวิปริณามญฺญถาภาวา   น
รูปวิปริณามานุปริวตฺติ  วิญฺญาณํ  โหติ  ฯ  ตสฺส น รูปวิปริณามานุปริวตฺตชา
ปริตสฺสนา     ธมฺมสมุปฺปาทา     จิตฺตํ    ปริยาทาย    ติฏฺฐนฺติ    ฯ
เจตโส   อปริยาทานา   น   เจว  อุตฺตาสวา  โหติ  น  จ  วิฆาตวา
น  จ  อเปกฺขวา  อนุปาทาย  จ  น  ปริตสฺสติ  ฯ  น  เวทนํ  ... น
สญฺญํ   ...   น  สงฺขาเร  ...  น  วิญฺญาณํ  อตฺตโต  สมนุปสฺสติ  น
วิญฺญาณวนฺตํ   วา   อตฺตานํ   น   อตฺตนิ  วา  วิญฺญาณํ  น  วิญฺญาณสฺมึ
