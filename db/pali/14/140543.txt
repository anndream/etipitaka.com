ปทุมินิปตฺเต   ๑   อุทกผุสิตานิ   ปวตฺตนฺติ  น  สณฺฐนฺติ  เอวเมว  โข
อานนฺท   ยสฺสกสฺสจิ   เอวํ   สีฆํ   เอวํ   ตุวฏํ   เอวํ   อปฺปกสิเรน
อุปฺปนฺนํ   มนาปํ   อุปฺปนฺนํ   อมนาปํ   อุปฺปนฺนํ   มนาปามนาปํ  นิรุชฺฌติ
อุเปกฺขา    สณฺฐาติ   อยํ   วุจฺจตานนฺท   อริยสฺส   วินเย   อนุตฺตรา
อินฺทฺริยภาวนา ฆานวิญฺเญยฺเยสุ คนฺเธสุ ฯ
     [๘๕๙]   ปุน   จปรํ   อานนฺท  ภิกฺขุโน  ชิวฺหาย  รสํ  สายิตฺวา
อุปฺปชฺชติ   มนาปํ   อุปฺปชฺชติ   อมนาปํ   อุปฺปชฺชติ   มนาปามนาปํ   ฯ
โส   เอวํ  ปชานาติ  อุปฺปนฺนํ  โข  เม  อิทํ  มนาปํ  อุปฺปนฺนํ  อมนาปํ
อุปฺปนฺนํ    มนาปามนาปํ    ตญฺจ    โข    สงฺขตํ   โอฬาริกํ   ปฏิจฺจ
สมุปฺปนฺนํ   เอตํ   สนฺตํ   เอตํ   ปณีตํ   ยทิทํ   อุเปกฺขาติ   ฯ  ตสฺส
ตํ    อุปฺปนฺนํ    มนาปํ    อุปฺปนฺนํ   อมนาปํ   อุปฺปนฺนํ   มนาปามนาปํ
นิรุชฺฌติ   อุเปกฺขา   สณฺฐาติ   ฯ   เสยฺยถาปิ  อานนฺท  พลวา  ปุริโส
ชิวฺหคฺเค   เขฬปิณฺฑํ   สํยูหิตฺวา   อปฺปกสิเรน  วมฺเมยฺย  ๒  เอวเมว
โข   อานนฺท   ยสฺสกสฺสจิ   เอวํ  สีฆํ  เอวํ  ตุวฏํ  เอวํ  อปฺปกสิเรน
อุปฺปนฺนํ   มนาปํ   อุปฺปนฺนํ   อมนาปํ   อุปฺปนฺนํ   มนาปามนาปํ  นิรุชฺฌติ
อุเปกฺขา    สณฺฐาติ   อยํ   วุจฺจตานนฺท   อริยสฺส   วินเย   อนุตฺตรา
อินฺทฺริยภาวนา ชิวฺหาวิญฺเญยฺเยสุ รเสสุ ฯ
     [๘๖๐]  ปุน  จปรํ  อานนฺท  ภิกฺขุโน  กาเยน  โผฏฺฐพฺพํ  ผุสิตฺวา
อุปฺปชฺชติ   มนาปํ   อุปฺปชฺชติ   อมนาปํ   อุปฺปชฺชติ   มนาปามนาปํ   ฯ
โส   เอวํ  ปชานาติ  อุปฺปนฺนํ  โข  เม  อิทํ  มนาปํ  อุปฺปนฺนํ  อมนาปํ
#๑ ม. ปทุมปลาเส ฯ  ๒ ม. ยุ. วเมยฺย ฯ
