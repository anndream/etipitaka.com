จ    อุปฺปชฺชติ    มโนวิญฺญาณํ    ติณฺณํ    สงฺคติ    ผสฺโส    ฯ   ฉ
ผสฺสกายา   เวทิตพฺพาติ   อิติ   ยนฺตํ  วุตฺตํ  อิทเมตํ  ปฏิจฺจ  วุตฺตํ  ฯ
อิทํ จตุตฺถํ ฉกฺกํ ฯ
     [๘๑๖]  ฉ  เวทนากายา  เวทิตพฺพาติ  อิติ  โข  ปเนตํ  วุตฺตํ ฯ
กิญฺเจตํ   ปฏิจฺจ   วุตฺตํ   ฯ   จกฺขุญฺจ   ปฏิจฺจ   รูเป   จ  อุปฺปชฺชติ
จกฺขุวิญฺญาณํ    ติณฺณํ    สงฺคติ    ผสฺโส    ผสฺสปจฺจยา   เวทนา   ฯ
โสตญฺจ   ปฏิจฺจ   สทฺเท   จ   อุปฺปชฺชติ   โสตวิญฺญาณํ  ...  ฆานญฺจ
ปฏิจฺจ   คนฺเธ   จ   อุปฺปชฺชติ   ฆานวิญฺญาณํ   ...   ชิวฺหญฺจ  ปฏิจฺจ
รเส   จ   อุปฺปชฺชติ   ชิวฺหาวิญฺญาณํ  ...  กายญฺจ  ปฏิจฺจ  โผฏฺฐพฺเพ
จ   อุปฺปชฺชติ   กายวิญฺญาณํ  ...  มนญฺจ  ปฏิจฺจ  ธมฺเม  จ  อุปฺปชฺชติ
มโนวิญฺญาณํ    ติณฺณํ    สงฺคติ    ผสฺโส    ผสฺสปจฺจยา   เวทนา   ฯ
ฉ   เวทนากายา   เวทิตพฺพาติ   อิติ   ยนฺตํ   วุตฺตํ   อิทเมตํ  ปฏิจฺจ
วุตฺตํ ฯ อิทํ ปญฺจมํ ฉกฺกํ ฯ
     [๘๑๗]  ฉ  ตณฺหากายา  เวทิตพฺพาติ  อิติ  โข  ปเนตํ  วุตฺตํ  ฯ
กิญฺเจตํ  ปฏิจฺจ  วุตฺตํ  ฯ  จกฺขุญฺจ  ปฏิจฺจ  รูเป จ อุปฺปชฺชติ จกฺขุวิญฺญาณํ
ติณฺณํ     สงฺคติ    ผสฺโส    ผสฺสปจฺจยา    เวทนา    เวทนาปจฺจยา
ตณฺหา   ฯ   โสตญฺจ   ปฏิจฺจ  สทฺเท  จ  อุปฺปชฺชติ  โสตวิญฺญาณํ  ...
ฆานญฺจ    ปฏิจฺจ    คนฺเธ    จ    อุปฺปชฺชติ    ฆานวิญฺญาณํ    ...
ชิวฺหญฺจ   ปฏิจฺจ   รเส   จ   อุปฺปชฺชติ   ชิวฺหาวิญฺญาณํ  ...  กายญฺจ
ปฏิจฺจ   โผฏฺฐพฺเพ   จ   อุปฺปชฺชติ   กายวิญฺญาณํ  ...  มนญฺจ  ปฏิจฺจ
