โข   ปน  โหติ  อปฺปทุฏฺฐมนสงฺกปฺโป  อิเม  สตฺตา  [๑]  อพฺยาปชฺฌา
อนีฆา   สุขี   อตฺตานํ   ปริหรนฺตูติ   ฯ  เอวรูปํ  ภนฺเต  มโนสมาจารํ
เสวโต   อกุสลา   ธมฺมา   ปริหายนฺติ   กุสลา  ธมฺมา  อภิวฑฺฒนฺติ  ฯ
มโนสมาจารํปหํ   ภิกฺขเว   ทุวิเธน   วทามิ  เสวิตพฺพมฺปิ  อเสวิตพฺพมฺปิ
ตญฺจ    อญฺญมญฺญํ    มโนสมาจารนฺติ    อิติ    ยนฺตํ   วุตฺตํ   ภควตา
อิทเมตํ ปฏิจฺจ วุตฺตํ ฯ
     [๒๐๙]   จิตฺตุปฺปาทํปหํ   ภิกฺขเว   ทุวิเธน   วทามิ  เสวิตพฺพมฺปิ
อเสวิตพฺพมฺปิ    ตญฺจ    อญฺญมญฺญํ   จิตฺตุปฺปาทนฺติ   อิติ   โข   ปเนตํ
วุตฺตํ   ภควตา   กิญฺเจตํ  ปฏิจฺจ  วุตฺตํ  ฯ  ยถารูปํ  ภนฺเต  จิตฺตุปฺปาทํ
เสวโต    อกุสลา   ธมฺมา   อภิวฑฺฒนฺติ   กุสลา   ธมฺมา   ปริหายนฺติ
เอวรูโป   จิตฺตุปฺปาโท   น   เสวิตพฺโพ   ฯ   ยถารูปญฺจ  โข  ภนฺเต
จิตฺตุปฺปาทํ    เสวโต   อกุสลา   ธมฺมา   ปริหายนฺติ   กุสลา   ธมฺมา
อภิวฑฺฒนฺติ เอวรูโป จิตฺตุปฺปาโท เสวิตพฺโพ ฯ
     [๒๑๐]   กถํรูปํ   ภนฺเต   จิตฺตุปฺปาทํ   เสวโต  อกุสลา  ธมฺมา
อภิวฑฺฒนฺติ   กุสลา   ธมฺมา   ปริหายนฺติ   ฯ   อิธ   ภนฺเต  เอกจฺโจ
อภิชฺฌาลุ    โหติ    อภิชฺฌาสหคเตน    เจตสา   วิหรติ   พฺยาปาทวา
โหติ     พฺยาปาทสหคเตน     เจตสา    วิหรติ    วิเหสวา    โหติ
วิเหสาสหคเตน  เจตสา  วิหรติ  ฯ  เอวรูปํ  ภนฺเต  จิตฺตุปฺปาทํ เสวโต
อกุสลา ธมฺมา อภิวฑฺฒนฺติ กุสลา ธมฺมา ปริหายนฺติ ฯ
     [๒๑๑]   กถํรูปํ   ภนฺเต   จิตฺตุปฺปาทํ   เสวโต  อกุสลา  ธมฺมา
#๑ ม. ยุ. เอตฺถนฺตเร อเวราติ ทิสฺสติ ฯ
