สปฺปุริสภตฺตี โหติ ฯ
     [๑๔๖]   กถญฺจ   ภิกฺขเว  สปฺปุริโส  สปฺปุริสจินฺตี  โหติ  ฯ  อิธ
ภิกฺขเว   สปฺปุริโส   เนวตฺตพฺยาพาธาย   เจเตติ   น   ปรพฺยาพาธาย
เจเตติ   น   อุภยพฺยาพาธาย   เจเตติ  เอวํ  โข  ภิกฺขเว  สปฺปุริโส
สปฺปุริสจินฺตี โหติ ฯ
     [๑๔๗]   กถญฺจ   ภิกฺขเว  สปฺปุริโส  สปฺปุริสมนฺตี  โหติ  ฯ  อิธ
ภิกฺขเว   สปฺปุริโส   เนวตฺตพฺยาพาธาย   มนฺเตติ   น   ปรพฺยาพาธาย
มนฺเตติ   น   อุภยพฺยาพาธาย   มนฺเตติ  เอวํ  โข  ภิกฺขเว  สปฺปุริโส
สปฺปุริสมนฺตี โหติ ฯ
     [๑๔๘]   กถญฺจ  ภิกฺขเว  สปฺปุริโส  สปฺปุริสวาโจ  โหติ  ฯ  อิธ
ภิกฺขเว   สปฺปุริโส   มุสาวาทา   ปฏิวิรโต   โหติ   ปิสุณาย   วาจาย
ปฏิวิรโต   โหติ   ผรุสาย   วาจาย   ปฏิวิรโต   โหติ   สมฺผปฺปลาปา
ปฏิวิรโต โหติ เอวํ โข ภิกฺขเว สปฺปุริโส สปฺปุริสวาโจ โหติ ฯ
     [๑๔๙]   กถญฺจ   ภิกฺขเว   สปฺปุริโส  สปฺปุริสกมฺมนฺโต  โหติ  ฯ
อิธ   ภิกฺขเว   สปฺปุริโส   ปาณาติปาตา  ปฏิวิรโต  โหติ  อทินฺนาทานา
ปฏิวิรโต  โหติ  กาเมสุมิจฺฉาจารา  ปฏิวิรโต  โหติ  เอวํ  โข  ภิกฺขเว
สปฺปุริโส สปฺปุริสกมฺมนฺโต โหติ ฯ
     [๑๕๐]   กถญฺจ   ภิกฺขเว  สปฺปุริโส  สปฺปุริสทิฏฺฐี  โหติ  ฯ  อิธ
ภิกฺขเว   สปฺปุริโส   เอวํ   ทิฏฺฐิโก   โหติ   อตฺถิ  ทินฺนํ  อตฺถิ  ยิฏฺฐํ
อตฺถิ   หุตํ   อตฺถิ   สุกตทุกฺกฏานํ   กมฺมานํ   ผลํ  วิปาโก  อตฺถิ  อยํ
