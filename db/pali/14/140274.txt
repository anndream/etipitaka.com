อธิคมาย    อนาสญฺเจปิ    กริตฺวา    อโยนิโส    พฺรหฺมจริยํ   จรนฺติ
อภพฺพา   ผลสฺส   อธิคมาย   อาสญฺจ   อนาสญฺเจปิ  กริตฺวา  อโยนิโส
พฺรหฺมจริยํ   จรนฺติ   อภพฺพา   ผลสฺส   อธิคมาย   เนวาสํนานาสญฺเจปิ
กริตฺวา   อโยนิโส   พฺรหฺมจริยํ   จรนฺติ   อภพฺพา   ผลสฺส   อธิคมาย
อาสญฺเจปิ    กริตฺวา   โยนิโส   พฺรหฺมจริยํ   จรนฺติ   ภพฺพา   ผลสฺส
อธิคมาย    อนาสญฺเจปิ    กริตฺวา    โยนิโส    พฺรหฺมจริยํ    จรนฺติ
ภพฺพา   ผลสฺส   อธิคมาย   อาสญฺจ   อนาสญฺเจปิ   กริตฺวา   โยนิโส
พฺรหฺมจริยํ    จรนฺติ   ภพฺพา   ผลสฺส   อธิคมาย   เนวาสํนานาสญฺเจปิ
กริตฺวา   โยนิโส   พฺรหฺมจริยํ   จรนฺติ   ภพฺพา   ผลสฺส   อธิคมายาติ
น   โข   เมตํ   ราชกุมาร  ภควโต  สมฺมุขา  สุตํ  สมฺมุขา  ปฏิคฺคหิตํ
ฐานญฺจ  โข  เอตํ  วิชฺชติ  ยํ  ภควา เอวํ พฺยากเรยฺยาติ ฯ สเจ [๑]
โภโต   ภูมิชสฺส   สตฺถา   เอวํวาที   เอวํทิฏฺฐี   เอวมกฺขายี   อทฺธา
โภโต    ภูมิชสฺส   สตฺถา   สพฺเพสํเยว   ปุถุสมณพฺราหฺมณานํ   มุทฺธานํ
มญฺเญ    อาหจฺจ   ติฏฺฐตีติ   ฯ   อถ   โข   ชยเสโน   ราชกุมาโร
อายสฺมนฺตํ ภูมิชํ สเกเนว ถาลิปาเกน ปริวิสิ ฯ
     [๔๐๘]  อถ  โข  อายสฺมา  ภูมิโช  ปจฺฉาภตฺตํ ปิณฺฑปาตปฏิกฺกนฺโต
เยน       ภควา       เตนุปสงฺกมิ      อุปสงฺกมิตฺวา      ภควนฺตํ
อภิวาเทตฺวา   เอกมนฺตํ   นิสีทิ   ฯ  เอกมนฺตํ  นิสินฺโน  โข  อายสฺมา
ภูมิโช   ภควนฺตํ   เอตทโวจ   อิธาหํ  ภนฺเต  ปุพฺพณฺหสมยํ  นิวาเสตฺวา
ปตฺตจีวรมาทาย   เยน   ชยเสนสฺส  ราชกุมารสฺส  นิเวสนํ  เตนุปสงฺกมึ
#๑ ม. ยุ. เอตฺถนฺตเร โขสทฺโท อตฺถิ ฯ
