ตฺวํ   เทว   โหหิ   อหมนุสาสิสฺสามีติ  ฯ  รญฺโญ  ภิกฺขเว  จกฺกวตฺติสฺส
เอวรูปํ    ปรินายกรตนํ   ปาตุภวติ   ฯ   ราชา   ภิกฺขเว   จกฺกวตฺติ
อิเมหิ ๑ รตเนหิ สมนฺนาคโต โหติ ฯ กตมาหิ จตูหิ อิทฺธีหิ ฯ
     [๔๙๗]  อิธ  ภิกฺขเว  ราชา  จกฺกวตฺติ  อภิรูโป  โหติ  ทสฺสนีโย
ปาสาทิโก   ปรมาย   วณฺณโปกฺขรตาย   สมนฺนาคโต   อติวิย   อญฺเญหิ
มนุสฺเสหิ   ฯ   ราชา   ภิกฺขเว   จกฺกวตฺติ   อิมาย  ปฐมาย  อิทฺธิยา
สมนฺนาคโต โหติ ฯ
     [๔๙๘]   ปุน   จปรํ  ภิกฺขเว  ราชา  จกฺกวตฺติ  ทีฆายุโก  โหติ
จิรฏฺฐิติโก   อติวิย   อญฺเญหิ   มนุสฺเสหิ  ฯ  ราชา  ภิกฺขเว  จกฺกวตฺติ
อิมาย ทุติยาย อิทฺธิยา สมนฺนาคโต โหติ ฯ
     [๔๙๙]   ปุน   จปรํ   ภิกฺขเว   ราชา   จกฺกวตฺติ  อปฺปาพาโธ
โหติ   อปฺปาตงฺโก   สมเวปากินิยา   คหณิยา   สมนฺนาคโต  นาติสีตาย
นาจฺจุณฺหาย   อติวิย   อญฺเญหิ  มนุสฺเสหิ  ฯ  ราชา  ภิกฺขเว  จกฺกวตฺติ
อิมาย ตติยาย อิทฺธิยา สมนฺนาคโต โหติ ฯ
     [๕๐๐]  ปุน  จปรํ  ภิกฺขเว  ราชา  จกฺกวตฺติ  พฺราหฺมณคหปติกานํ
ปิโย  โหติ  มนาโป  ฯ  เสยฺยถาปิ  ภิกฺขเว  ปิตา  ปุตฺตานํ  ปิโย โหติ
มนาโป   เอวเมว   โข  ภิกฺขเว  ราชา  จกฺกวตฺติ  พฺราหฺมณคหปติกานํ
ปิโย  โหติ  มนาโป  ฯ  รญฺโญ ๒ ภิกฺขเว จกฺกวตฺติสฺส พฺราหฺมณคหปติกา
ปิยา    โหนฺติ    มนาปา    ฯ   เสยฺยถาปิ   ภิกฺขเว   ปิตุ   ปุตฺตา
ปิยา   โหนฺติ   มนาปา   เอวเมว   โข  ภิกฺขเว  รญฺโญ  จกฺกวตฺติสฺส
#๑ โป. ม. ยุ. อิเมหิ สตฺตหิ ฯ  ๒ ม. ยุ. รญฺโญปิ ฯ
