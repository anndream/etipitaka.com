นานาสญฺเจปิ  กริตฺวา  โยนิโส  พฺรหฺมจริยํ  จรนฺติ  ภพฺพา  ผลสฺส
อธิคมายาติ   น  โข  เมตํ  ราชกุมาร  ภควโต  สมฺมุขา  สุตํ  สมฺมุขา
ปฏิคฺคหิตํ  ฐานญฺจ  โข  เอตํ  วิชฺชติ  ยํ  ภควา  เอวํ พฺยากเรยฺยาติ ฯ
สเจ   โภโต  ภูมิชสฺส  สตฺถา  เอวํวาที  เอวํทิฏฺฐี  เอวมกฺขายี  อทฺธา
โภโต    ภูมิชสฺส   สตฺถา   สพฺเพสํเยว   ปุถุสมณพฺราหฺมณานํ   มุทฺธานํ
มญฺเญ   อาหจฺจ   ติฏฺฐตีติ   ฯ   กจฺจาหํ   ภนฺเต  เอวํ  ปุฏฺโฐ  เอวํ
พฺยากรมาโน   วุตฺตวาที  เจว  ภควโต  โหมิ  น  จ  ภควนฺตํ  อภูเตน
อพฺภาจิกฺขามิ   ธมฺมสฺส   จานุธมฺมํ  พฺยากโรมิ  น  จ  โกจิ  สหธมฺมิโก
วาทานุวาโท คารยฺหฏฺฐานํ อาคจฺฉตีติ ฯ
     [๔๐๙]   ตคฺฆ   ตฺวํ   ภูมิช   เอวํ  ปุฏฺโฐ  เอวํ  พฺยากรมาโน
วุตฺตวาที  เจว  เม  ๑  โหสิ  น  จ  มํ  อภูเตน อพฺภาจิกฺขสิ ธมฺมสฺส
จานุธมฺมํ    พฺยากโรสิ    น    จ   โกจิ   สหธมฺมิโก   วาทานุวาโท
คารยฺหฏฺฐานํ   อาคจฺฉติ   ฯ   เย   หิ   เกจิ   ภูมิช   สมณา   วา
พฺราหฺมณา  วา  มิจฺฉาทิฏฺฐิโน  มิจฺฉาสงฺกปฺปา  มิจฺฉาวาจา มิจฺฉากมฺมนฺตา
มิจฺฉาอาชีวา       มิจฺฉาวายามา       มิจฺฉาสตี      มิจฺฉาสมาธิโน
เต    อาสญฺเจปิ    กริตฺวา    พฺรหฺมจริยํ   จรนฺติ   อภพฺพา   ผลสฺส
อธิคมาย    อนาสญฺเจปิ    กริตฺวา    พฺรหฺมจริยํ    จรนฺติ    อภพฺพา
ผลสฺส    อธิคมาย    อาสญฺจ    อนาสญฺเจปิ    กริตฺวา    พฺรหฺมจริยํ
จรนฺติ    อภพฺพา    ผลสฺส   อธิคมาย   เนวาสํนานาสญฺเจปิ   กริตฺวา
พฺรหฺมจริยํ    จรนฺติ   อภพฺพา   ผลสฺส   อธิคมาย   ตํ   กิสฺส   เหตุ
#๑ ยุ. ภควโตติ ทิสฺสติ ฯ
