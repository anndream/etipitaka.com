วจีสมาจารนฺติ  อิติ  ยนฺตํ  วุตฺตํ  ภควตา อิทเมตํ ปฏิจฺจ วุตฺตํ ฯ
     [๒๐๖]   มโนสมาจารํปหํ   ภิกฺขเว  ทุวิเธน  วทามิ  เสวิตพฺพมฺปิ
อเสวิตพฺพมฺปิ     ตญฺจ     อญฺญมญฺญํ    มโนสมาจารนฺติ    อิติ    โข
ปเนตํ   วุตฺตํ   ภควตา   กิญฺเจตํ   ปฏิจฺจ   วุตฺตํ  ฯ  ยถารูปํ  ภนฺเต
มโนสมาจารํ   เสวโต   อกุสลา   ธมฺมา   อภิวฑฺฒนฺติ   กุสลา  ธมฺมา
ปริหายนฺติ   เอวรูโป   มโนสมาจาโร   น   เสวิตพฺโพ  ฯ  ยถารูปญฺจ
โข    ภนฺเต   มโนสมาจารํ   เสวโต   อกุสลา   ธมฺมา   อภิวฑฺฒนฺติ
กุสลา ธมฺมา ปริหายนฺติ เอวรูโป มโนสมาจาโร น เสวิตพฺโพ ฯ
     [๒๐๗]   กถํรูปํ   ภนฺเต  มโนสมาจารํ  เสวโต  อกุสลา  ธมฺมา
อภิวฑฺฒนฺติ   กุสลา   ธมฺมา   ปริหายนฺติ   ฯ   อิธ   ภนฺเต  เอกจฺโจ
อภิชฺฌาลุ    โหติ    ยนฺตํ    ปรสฺส    ปรวิตฺตูปกรณํ    ตํ   อภิชฺฌิตา
โหติ   อโห   วต   ยํ   ปรสฺส   ตํ   มม   อสฺสาติ   พฺยาปนฺนจิตฺโต
โข    ปน   โหติ   ปทุฏฺฐมนสงฺกปฺโป   อิเม   สตฺตา   หญฺญนฺตุ   วา
ภิชฺชนฺตุ   วา   อุจฺฉิชฺชนฺตุ   วา  วินสฺสนฺตุ  วา  มา  อเหสุํ  วาติ  ฯ
เอวรูปํ   ภนฺเต   มโนสมาจารํ   เสวโต   อกุสลา  ธมฺมา  อภิวฑฺฒนฺติ
กุสลา ธมฺมา ปริหายนฺติ ฯ
     [๒๐๘]   กถํรูปํ   ภนฺเต  มโนสมาจารํ  เสวโต  อกุสลา  ธมฺมา
ปริหายนฺติ   กุสลา   ธมฺมา   อภิวฑฺฒนฺติ   ฯ   อิธ   ภนฺเต  เอกจฺโจ
อนภิชฺฌาลุ    โหติ    ยนฺตํ    ปรสฺส   ปรวิตฺตูปกรณํ   ตํ   นาภิชฺฌิตา
โหติ   อโห   วต   ยํ   ปรสฺส   ตํ   มม   อสฺสาติ  อพฺยาปนฺนจิตฺโต
