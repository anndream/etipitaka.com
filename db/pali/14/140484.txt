อภิวาเทตฺวา   ปทกฺขิณํ   กตฺวา  เสนาสนํ  สํสาเมตฺวา  ปตฺตจีวรมาทาย
เยน   สุนาปรนฺโต   ชนปโท   เตน   จาริกํ   ปกฺกามิ  ฯ  อนุปุพฺเพน
จาริกญฺจรมาโน เยน สุนาปรนฺโต ชนปโท ตทวสริ ฯ
     [๗๖๔]   ตตฺร   สุทํ   อายสฺมา   ปุณฺโณ  สุนาปรนฺตสฺมึ  ชนปเท
วิหรติ   ฯ  อถ  โข  อายสฺมา  ปุณฺโณ  เตเนวนฺตรวสฺเสน  ปญฺจมตฺตานิ
อุปาสกสตานิ    ปฏิเทเสสิ    ๑    เตเนวนฺตรวสฺเสน    ปญฺจมตฺตานิ
อุปาสิกาสตานิ   ปฏิเทเสสิ   ๒   เตเนวนฺตรวสฺเสน   ติสฺโส   วิชฺชา
สจฺฉากาสิ  ๓  ฯ  อถ โข อายสฺมา ปุณฺโณ อปเรน สมเยน ปรินิพฺพายิ ฯ
อถ   โข   สมฺพหุลา   ภิกฺขู  เยน  ภควา  เตนุปสงฺกมึสุ  อุปสงฺกมิตฺวา๔
ภควนฺตํ   อภิวาเทตฺวา   เอกมนฺตํ   นิสีทึสุ  ฯ  เอกมนฺตํ  นิสินฺนา  โข
เต   ภิกฺขู   ภควนฺตํ   เอตทโวจุํ   โย   โส   ภนฺเต   ปุณฺโณ  นาม
กุลปุตฺโต   ภควตา   สงฺขิตฺเตน   โอวาเทน   โอวทิโต  โส  กาลกโต
ตสฺส กา คติ โก อภิสมฺปราโยติ ฯ
     [๗๖๕]   ปณฺฑิโต   ภิกฺขเว   ปุณฺโณ   กุลปุตฺโต   ปจฺจปาทิ  ๔
ธมฺมสฺสานุธมฺมํ    น    จ    มํ   ธมฺมาธิกรณํ   วิเหเฐสิ   ปรินิพฺพุโต
ภิกฺขเว ปุณฺโณ กุลปุตฺโตติ ฯ
     อิทมโวจ    ภควา    อตฺตมนา   เต   ภิกฺขู   ภควโต   ภาสิตํ
อภินนฺทุนฺติ ฯ
                 ปุณฺโณวาทสุตฺตํ นิฏฺฐิตํ ตติยํ ฯ
                       ___________
#๑-๒ ยุ. ปฏิปาเทสิ ฯ  ๓ ยุ. สจฺฉิกาสิ ฯ  ๔ โป. สจฺจวาที ฯ
