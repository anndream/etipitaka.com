เคธํ  อาปชฺชติ  อาวฏฺฏติ  พาหุลฺลาย  ฯ  อยํ  วุจฺจติ  อานนฺท อุปทฺทโว
พฺรหฺมจารี   พฺรหฺมจารูปทฺทเวน  ฯ  อวธึสุ  นํ  ปาปกา  อกุสลา  ธมฺมา
สงฺกิเลสิกา  โปโนพฺภวิกา  สทรา  ทุกฺขวิปากา  อายตึ ชาติชรามรณียา ฯ
เอวํ    โข    อานนฺท    พฺรหฺมจารูปทฺทโว    โหติ   ฯ   ตตฺรานนฺท
โย   เจว   อาจริยูปทฺทโว   โย   จ   อนฺเตวาสูปทฺทโว   อยํ  เตหิ
พฺรหฺมจารูปทฺทโว    ทุกฺขวิปากตโร   เจว   กฏุกวิปากตโร   จ   อปิจ
วินิปาตาย   สํวตฺตติ   ฯ  ตสฺมาติห  มํ  อานนฺท  มิตฺตวตาย  สมุทาจรถ
มา สปตฺตวตาย ตํ โว ภวิสฺสติ ทีฆรตฺตํ หิตาย สุขาย ฯ
     [๓๕๕]   กถญฺจานนฺท  สตฺถารํ  สาวกา  สปตฺตวตาย  สมุทาจรนฺติ
โน   มิตฺตวตาย   ฯ   อิธานนฺท   สตฺถา   สาวกานํ   ธมฺมํ   เทเสติ
อนุกมฺปโก    หิเตสี    อนุกมฺปํ   อุปาทาย   อิทํ   โว   หิตาย   อิทํ
โว  สุขายาติ  ฯ  ตสฺส  สาวกา  น  สุสฺสุสนฺติ  ๑  น  โสตํ โอทหนฺติ
น   อญฺญา   จิตฺตํ   ๒  อุปฏฺฐเปนฺติ  โวกฺกมฺม  จ  สตฺถุ  สาสนํ  ๓
วตฺตนฺติ   ฯ   เอวํ   โข   อานนฺท   สตฺถารํ   สาวกา   สปตฺตวตาย
สมุทาจรนฺติ โน มิตฺตวตาย ฯ
     [๓๕๖]   กถญฺจานนฺท   สตฺถารํ  สาวกา  มิตฺตวตาย  สมุทาจรนฺติ
โน   สปตฺตวตาย   ฯ   อิธานนฺท   สตฺถา   สาวกานํ   ธมฺมํ  เทเสติ
อนุกมฺปโก   หิเตสี   อนุกมฺปํ   อุปาทาย   อิทํ   โว  หิตาย  อิทํ  โว
สุขายาติ   ฯ   ตสฺส   สาวกา   สุสฺสุสนฺติ   โสตํ   โอทหนฺติ   อญฺญา
#๑ โป. ม. ยุ. สุสฺสูสนฺติ ฯ  ๒ ยุ. อญฺญํ จิตฺตนฺติ ทิสฺสติ ฯ น อิติ น ทิสฺสติ ฯ
#๓ ม. ยุ. สาสนาติ ทิสฺสติ ฯ
