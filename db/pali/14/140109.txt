				จูฬปุณฺณมสุตฺตํ
     [๑๓๐]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
ปุพฺพาราเม   มิคารมาตุ  ปาสาเท  ฯ  เตน  โข  ปน  สมเยน  ภควา
ตทหุโปสเถ   ปณฺณรเส   ปุณฺณาย   ปุณฺณมาย   รตฺติยา  ภิกฺขุสงฺฆปริวุโต
อพฺโภกาเส นิสินฺโน โหติ ฯ
     [๑๓๑]  อถ  โข  ภควา  ตุณฺหีภูตํ  ๑  ภิกฺขุสงฺฆํ  อนุวิโลเกตฺวา
ภิกฺขู   อามนฺเตสิ   ชาเนยฺย   นุ   โข  ภิกฺขเว  อสปฺปุริโส  อสปฺปุริสํ
อสปฺปุริโส   อยมฺภวนฺติ   ฯ   โน   เหตํ   ภนฺเต   ฯ  สาธุ  ภิกฺขเว
อฏฺฐานเมตํ   ภิกฺขเว   อนวกาโส   ยํ  อสปฺปุริโส  อสปฺปุริสํ  ชาเนยฺย
อสปฺปุริโส   อยมฺภวนฺติ   ชาเนยฺย   ปน   ภิกฺขเว  อสปฺปุริโส  สปฺปุริสํ
สปฺปุริโส   อยมฺภวนฺติ   ฯ   โน   เหตํ   ภนฺเต   ฯ   สาธุ  ภิกฺขเว
เอตมฺปิ  ๒  ภิกฺขเว  อฏฺฐานํ  อนวกาโส ยํ อสปฺปุริโส สปฺปุริสํ ชาเนยฺย
สปฺปุริโส อยมฺภวนฺติ ฯ
     [๑๓๒]    อสปฺปุริโส    ภิกฺขเว    อสทฺธมฺมสมนฺนาคโต    โหติ
อสปฺปุริสภตฺตี    โหติ    อสปฺปุริสจินฺตี    โหติ    อสปฺปุริสมนฺตี   โหติ
อสปฺปุริสวาโจ   โหติ   อสปฺปุริสกมฺมนฺโต   โหติ   อสปฺปุริสทิฏฺฐี   โหติ
อสปฺปุริสทานํ เทติ ฯ
     [๑๓๓]  กถญฺจ  ภิกฺขเว  อสปฺปุริโส  อสทฺธมฺมสมนฺนาคโต  โหติ ฯ
อิธ   ภิกฺขเว   อสปฺปุริโส   อสทฺโธ   โหติ  อหิริโก  โหติ  อโนตฺตปฺปี
#๑ ม. ยุ. ตุณฺหีภูตํ ตุณฺหีภูตํ ฯ  ๒ ม. ยุ. เอตมฺปิ โข ฯ
