สุคตึ     สคฺคํ    โลกํ    อุปปชฺชตีติ    อิทมสฺส    นานุชานามิ    ฯ
ยมฺปิ   โส   เอวมาห   เย  เอวํ  ชานนฺติ  เต  สมฺมา  ชานนฺติ  เย
อญฺญถา   ชานนฺติ   มิจฺฉา   เตสํ   ญาณนฺติ  อิทมฺปิสฺส  นานุชานามิ  ฯ
ยมฺปิ   โส  ยเทว  ตสฺส  สามํ  ญาตํ  สามํ  ทิฏฺฐํ  สามํ  วิทิตํ  ตเทว
ตตฺถ    ถามสา    ปรามาสา    อภินิวิสฺส   โวหรติ   อิทเมว   สจฺจํ
โมฆมญฺญนฺติ    อิทมฺปิสฺส    นานุชานามิ    ตํ   กิสฺส   เหตุ   อญฺญถา
หิ อานนฺท ตถาคตสฺส มหากมฺมวิภงฺเค ญาณํ โหติ ฯ
     [๖๑๑]  ตตฺรานนฺท  ยฺวายํ  สมโณ  วา  พฺราหฺมโณ  วา เอวมาห
นตฺถิ   กิร   โภ   กลฺยาณานิ   กมฺมานิ   นตฺถิ   สุจริตสฺส   วิปาโกติ
อิทมสฺส   นานุชานามิ   ฯ   ยญฺจ   โข  โส  เอวมาห  อมาหํ  ปุคฺคลํ
อทฺทสํ   อิธ   ปาณาติปาตา   ปฏิวิรตํ   อทินฺนาทานา   ปฏิวิรตํ  ฯเปฯ
สมฺมาทิฏฺฐึ    กายสฺส   เภทา   ปรมฺมรณา   ปสฺสามิ   อปายํ   ทุคฺคตึ
วินิปาตํ    นิรยํ   อุปปนฺนนฺติ   อิทมสฺส   อนุชานามิ   ฯ   ยญฺจ   โข
โส   เอวมาห   โย   กิร  โภ  ปาณาติปาตา  ปฏิวิรโต  อทินฺนาทานา
ปฏิวิรโต    ฯเปฯ    สมฺมาทิฏฺฐี    สพฺโพ    โส    กายสฺส   เภทา
ปรมฺมรณา    อปายํ    ทุคฺคตึ   วินิปาตํ   นิรยํ   อุปปชฺชตีติ   อิทมสฺส
นานุชานามิ   ฯ  ยมฺปิ  โส  เอวมาห  เย  เอวํ  ชานนฺติ  เต  สมฺมา
ชานนฺติ   เย   อญฺญถา   ชานนฺติ   มิจฺฉา   เตสํ   ญาณนฺติ  อิทมฺปิสฺส
นานุชานามิ   ฯ   ยมฺปิ   โส   ยเทว  ตสฺส  สามํ  ญาตํ  สามํ  ทิฏฺฐํ
สามํ   วิทิตํ   ตเทว   ตตฺถ   ถามสา   ปรามาสา  อภินิวิสฺส  โวหรติ
