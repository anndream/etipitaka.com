อนุปริธาวนฺติ    อนุปริวตฺตนฺติ    เสยฺยถีทํ   สมฺมาทิฏฺฐิ   สมฺมาวายาโม
สมฺมาสติ ฯ
     [๒๗๙]   ตตฺร  ภิกฺขเว  สมฺมาทิฏฺฐิ  ปุพฺพงฺคมา  โหติ  ฯ  กถญฺจ
ภิกฺขเว   สมฺมาทิฏฺฐิ   ปุพฺพงฺคมา   โหติ   ฯ   สมฺมาทิฏฺฐิสฺส   ภิกฺขเว
สมฺมาสงฺกปฺโป     ปโหติ     สมฺมาสงฺกปฺปสฺส    สมฺมาวาจา    ปโหติ
สมฺมาวาจสฺส       สมฺมากมฺมนฺโต       ปโหติ       สมฺมากมฺมนฺตสฺส
สมฺมาอาชีโว     ปโหติ     สมฺมาอาชีวสฺส    สมฺมาวายาโม    ปโหติ
สมฺมาวายามสฺส   สมฺมาสติ   ปโหติ   สมฺมาสติสฺส   สมฺมาสมาธิ  ปโหติ
สมฺมาสมาธิสฺส     สมฺมาญาณํ    ปโหติ    สมฺมาญาณสฺส    สมฺมาวิมุตฺติ
ปโหติ   ฯ   อิติ   โข   ภิกฺขเว   อฏฺฐงฺคสมนฺนาคโต   เสโข  [๑]
ทสหงฺคสมนฺนาคโต อรหา โหติ ฯ [๒]
     [๒๘๐]   ตตฺร  ภิกฺขเว  สมฺมาทิฏฺฐิ  ปุพฺพงฺคมา  โหติ  ฯ  กถญฺจ
ภิกฺขเว   สมฺมาทิฏฺฐิ   ปุพฺพงฺคมา   โหติ   ฯ   สมฺมาทิฏฺฐิสฺส   ภิกฺขเว
มิจฺฉาทิฏฺฐิ   นิชฺชิณฺณา   โหติ   ฯ   เย  จ  มิจฺฉาทิฏฺฐิปจฺจยา  อเนเก
ปาปกา   อกุสลา   ธมฺมา   สมฺภวนฺติ   เต   จสฺส   นิชฺชิณฺณา  โหนฺติ
สมฺมาทิฏฺฐิปจฺจยา  จ  อเนเก  กุสลา  ธมฺมา  ภาวนาปาริปูรึ  คจฺฉนฺติ ฯ
สมฺมาสงฺกปฺปสฺส    ภิกฺขเว   มิจฺฉาสงฺกปฺโป   นิชฺชิณฺโณ   โหติ   ฯเปฯ
สมฺมาวาจสฺส  ภิกฺขเว  มิจฺฉาวาจา  นิชฺชิณฺณา  โหติ ... สมฺมากมฺมนฺตสฺส
ภิกฺขเว    มิจฺฉากมฺมนฺโต    นิชฺชิณฺโณ    โหติ   ...   สมฺมาอาชีวสฺส
ภิกฺขเว    มิจฺฉาอาชีโว    นิชฺชิณฺโณ    โหติ   ...   สมฺมาวายามสฺส
#๑ ยุ. ปฏิปโท ฯ  ๒ โป. ม. ตตฺรปิ สมฺมาญาเณน อเนเก ปาปกา อกุสลา ธมฺมา
#วิคตา ภาวนาปาริปูรึ คจฺฉนฺติ ฯ
