อิธ    ภิกฺขเว   อสปฺปุริโส   ปาณาติปาตี   โหติ   อทินฺนาทายี   โหติ
กาเมสุมิจฺฉาจารี  โหติ  เอวํ  โข  ภิกฺขเว  อสปฺปุริโส อสปฺปุริสกมฺมนฺโต
โหติ ฯ
     [๑๓๙]  กถญฺจ  ภิกฺขเว  อสปฺปุริโส  อสปฺปุริสทิฏฺฐี  โหติ  ฯ  อิธ
ภิกฺขเว   อสปฺปุริโส   เอวํทิฏฺฐิโก  ๑  โหติ  นตฺถิ  ทินฺนํ  นตฺถิ  ยิฏฺฐํ
นตฺถิ   หุตํ   นตฺถิ   สุกตทุกฺกฏานํ   กมฺมานํ   ผลํ  วิปาโก  นตฺถิ  อยํ
โลโก   นตฺถิ   ปโร   โลโก  นตฺถิ  มาตา  นตฺถิ  ปิตา  นตฺถิ  สตฺตา
โอปปาติกา      นตฺถิ      โลเก      สมณพฺราหฺมณา     สมฺมคฺคตา
สมฺมาปฏิปนฺนา    เย   อิมญฺจ   โลกํ   ปรญฺจ   โลกํ   สยํ   อภิญฺญา
สจฺฉิกตฺวา   ปเวเทนฺตีติ   เอวํ  โข  ภิกฺขเว  อสปฺปุริโส  อสปฺปุริสทิฏฺฐี
โหติ ฯ
     [๑๔๐]   กถญฺจ   ภิกฺขเว   อสปฺปุริโส   อสปฺปุริสทานํ  เทติ  ฯ
อิธ   ภิกฺขเว   อสปฺปุริโส   อสกฺกจฺจํ   ทานํ   เทติ   อสหตฺถา  ทานํ
เทติ  อจิตฺตึ  กตฺวา  ทานํ  เทติ  อปวิฏฺฐํ  ทานํ  เทติ  อนาคมนทิฏฺฐิโก/
ทานํ    เทติ    เอวํ    โข    ภิกฺขเว    อสปฺปุริโส   อสปฺปุริสทานํ
เทติ ฯ
     [๑๔๑]  ส ๒ โข โส ภิกฺขเว อสปฺปุริโส เอวํ อสทฺธมฺมสมนฺนาคโต
เอวํ   อสปฺปุริสภตฺตี   เอวํ   อสปฺปุริสจินฺตี   เอวํ  อสปฺปุริสมนฺตี  เอวํ
อสปฺปุริสวาโจ   เอวํ   อสปฺปุริสกมฺมนฺโต   เอวํ   อสปฺปุริสทิฏฺฐี   เอวํ
อสปฺปุริสทานํ   ทตฺวา   กายสฺส   เภทา   ปรมฺมรณา  ยา  อสปฺปุริสานํ
#๑ ม. ยุ. เอวํทิฏฺฐี ฯ  ๒ ม. ส โขติ นตฺถิ ฯ
