สุกตทุกฺกฏานํ    กมฺมานํ   ผลํ   วิปาโก   นตฺถิ   อยํ   โลโก   นตฺถิ
ปโร   โลโก   นตฺถิ   มาตา   นตฺถิ  ปิตา  นตฺถิ  สตฺตา  โอปปาติกา
นตฺถิ    โลเก    สมณพฺราหฺมณา    สมฺมคฺคตา    สมฺมาปฏิปนฺนา   เย
อิมญฺจ   โลกํ   ปรญฺจ  โลกํ  สยํ  อภิญฺญา  สจฺฉิกตฺวา  ปเวเทนฺตีติ  ฯ
เอวรูปํ   ภนฺเต   ทิฏฺฐิปฏิลาภํ   เสวโต   อกุสลา   ธมฺมา  อภิวฑฺฒนฺติ
กุสลา ธมฺมา ปริหายนฺติ ฯ
     [๒๑๗]   กถํรูปํ   ภนฺเต   ทิฏฺฐิปฏิลาภํ  เสวโต  อกุสลา  ธมฺมา
ปริหายนฺติ   กุสลา   ธมฺมา   อภิวฑฺฒนฺติ   ฯ   อิธ   ภนฺเต  เอกจฺโจ
เอวํทิฏฺฐิโก   โหติ   อตฺถิ   ทินฺนํ   อตฺถิ   ยิฏฺฐํ   อตฺถิ   หุตํ   อตฺถิ
สุกตทุกฺกฏานํ    กมฺมานํ   ผลํ   วิปาโก   อตฺถิ   อยํ   โลโก   อตฺถิ
ปโร   โลโก   อตฺถิ   มาตา   อตฺถิ  ปิตา  อตฺถิ  สตฺตา  โอปปาติกา
อตฺถิ    โลเก    สมณพฺราหฺมณา    สมฺมคฺคตา    สมฺมาปฏิปนฺนา   เย
อิมญฺจ   โลกํ   ปรญฺจ  โลกํ  สยํ  อภิญฺญา  สจฺฉิกตฺวา  ปเวเทนฺตีติ  ฯ
เอวรูปํ   ภนฺเต   ทิฏฺฐิปฏิลาภํ   เสวโต   อกุสลา   ธมฺมา  ปริหายนฺติฏ
กุสลา    ธมฺมา   อภิวฑฺฒนฺติ   ฯ   ทิฏฺฐิปฏิลาภํปหํ   ภิกฺขเว   ทุวิเธน
วทามิ       เสวิตพฺพมฺปิ      อเสวิตพฺพมฺปิ      ตญฺจ      อญฺญมญฺญํ
ทิฏฺฐิปฏิลาภนฺติ อิติ ยนฺตํ วุตฺตํ ภควตา อิทเมตํ ปฏิจฺจ วุตฺตํ ฯ
     [๒๑๘]  อตฺตภาวปฏิลาภํปหํ  ภิกฺขเว  ทุวิเธน  วทามิ  เสวิตพฺพมฺปิ
อเสวิตพฺพมฺปิ    ตญฺจ    อญฺญมญฺญํ    อตฺตภาวปฏิลาภนฺติ    อิติ    โข
ปเนตํ   วุตฺตํ   ภควตา   กิญฺเจตํ   ปฏิจฺจ   วุตฺตํ  ฯ  ยถารูปํ  ภนฺเต
