ยา   จ   สมฺปรายิกา   รูปสญฺญา   ยา   จ   อาเนญฺชสญฺญา  ยา  จ
อากิญฺจญฺญายตนสญฺญา     สพฺพา     สญฺญา     ยตฺเถตา    อปริเสสา
นิรุชฺฌนฺติ   เอตํ  สนฺตํ  เอตํ  ปณีตํ  ยทิทํ  เนวสญฺญานาสญฺญายตนนฺติ  ฯ
ตสฺส       เอวํ      ปฏิปนฺนสฺส      ตพฺพหุลวิหาริโน      อายตเน
จิตฺตํ   ปสีทติ   สมฺปสาเท   สติ   เอตรหิ  วา  เนวสญฺญานาสญฺญายตนํ
สมาปชฺชติ     ปญฺญาย    วา    อธิมุจฺจติ    ฯ    กายสฺส    เภทา
ปรมฺมรณา    ฐานเมตํ    วิชฺชติ    ยนฺตํ   สํวตฺตนิกํ   วิญฺญาณํ   อสฺส
เนวสญฺญานาสญฺญายตนูปคํ  ฯ  อยํ  ภิกฺขเว เนวสญฺญานาสญฺญายตนสปฺปายา
ปฏิปทา อกฺขายตีติ ฯ
     [๘๙]  เอวํ  วุตฺเต  อายสฺมา  อานนฺโท  ภควนฺตํ  เอตทโวจ อิธ
ภนฺเต  ภิกฺขุ  เอวํ  ปฏิปนฺโน  โหติ  โน  จสฺส  โน  จ เม สิยา [๑]
น  เม  ภวิสฺสติ  ยทตฺถิ  ยมฺภูตํ  ตํ  ปชหามีติ  [๒]  อุเปกฺขํ  ปฏิลภติ
ปรินิพฺพาเยยฺย  ๓  นุ  โข  โส  ภนฺเต ภิกฺขุ น วา ปรินิพฺพาเยยฺยาติ ฯ
อเปตฺเถกจฺโจ   อานนฺท   ภิกฺขุ   ปรินิพฺพาเยยฺย   อเปตฺเถกจฺโจ  ภิกฺขุ
น   ปรินิพฺพาเยยฺยาติ   ฯ   โก   นุ  โข  ภนฺเต  เหตุ  โก  ปจฺจโย๙
เยนาเปตฺเถกจฺโจ   ภิกฺขุ   ปรินิพฺพาเยยฺย   อเปตฺเถกจฺโจ   ภิกฺขุ   น
ปรินิพฺพาเยยฺยาติ ฯ
     [๙๐]  อิธานนฺท  ภิกฺขุ  เอวํ  ปฏิปนฺโน  โหติ  โน  จสฺส  โน จ
เม   สิยา   น   เม   ภวิสฺสติ  ยทตฺถิ  ยมฺภูตํ  ตํ  ปชหามีติ  อุเปกฺขํ
ปฏิลภติ   โส   ตํ   อุเปกฺขํ   อภินนฺทติ   อภิวทติ   อชฺโฌสาย  ติฏฺฐติ
#๑ ม. ยุ. น ภวิสฺสติ ฯ สพฺพตฺถ เอวํ ญาตพฺพํ ฯ     ๒ ม. ยุ. เอตฺถนฺตเร
#เอวํสทฺโท อตฺถิ ฯ สพฺพตฺถ เอวํ ญาตพฺพํ ฯ  ๓ ยุ. ปรินิพฺพาเยยฺย นุ โข ... น วา
#ปรินิพฺพาเยยฺยาติ นตฺถิ ฯ
