     [๔๔]  เอวญฺจ  กิร  โว  ภิกฺขเว  มยิ  โหติ  อนุกมฺปโก  ภควา
หิเตสี  อนุกมฺปํ  อุปาทาย  ธมฺมํ  เทเสตีติ  ตสฺมาติห  ภิกฺขเว  เย  โว
มยา   ธมฺมา   อภิญฺญา   เทสิตา   เสยฺยถีทํ   จตฺตาโร   สติปฏฺฐานา
จตฺตโร    สมฺมปฺปธานา   จตฺตาโร   อิทฺธิปาทา   ปญฺจินฺทฺริยานิ   ปญฺจ
พลานิ   สตฺต   โพชฺฌงฺคา  อริโย  อฏฺฐงฺคิโก  มคฺโค  ตตฺถ  สพฺเพเหว
สมคฺเคหิ   สมฺโมทมาเนหิ   อวิวทมาเนหิ   สิกฺขิตพฺพํ   ฯ  เตสญฺจ  โว
ภิกฺขเว  สมคฺคานํ  สมฺโมทมานานํ  อวิวทมานานํ  สิกฺขตํ  สิยุํ  ๑  เทฺว
ภิกฺขู อภิธมฺเม นานาวาทา ฯ
     [๔๕]   ตตฺร  เจ  ตุมฺหากํ  เอวมสฺส  อิเมสํ  โข  อายสฺมนฺตานํ
อตฺถโต   เจว  นานํ  พฺยญฺชนโต  จ  นานนฺติ  ตตฺถ  ยํ  ภิกฺขุ  สุวจตรํ
มญฺเญยฺยาถ    โส   อุปสงฺกมิตฺวา   เอวมสฺส   วจนีโย   อายสฺมนฺตานํ
โข    อตฺถโต    เจว   นานํ   พฺยญฺชนโต   จ   นานํ   ตทิมินาเปตํ
อายสฺมนฺโต  ชานาถ  ยถา  อตฺถโต  จ  ๒  นานํ  พฺยญฺชนโต  จ นานํ
มา   อายสฺมนฺโต  วิวาทํ  อาปชฺชิตฺถาติ  ฯ  อถาปเรสํ  เอกโตปกฺขิกานํ
ภิกฺขูนํ   ยํ   ภิกฺขุํ   สุวจตรํ  มญฺเญยฺยาถ  โส  อุปสงฺกมิตฺวา  เอวมสฺส
วจนีโย   อายสฺมนฺตานํ   โข   อตฺถโต   เจว   นานํ   พฺยญฺชนโต  จ
นานํ   ตทิมินาเปตํ  อายสฺมนฺโต  ชานาถ  ยถา  อตฺถโต  จ  ๓  นานํ
พฺยญฺชนโต   จ   นานํ  มา  อายสฺมนฺโต  วิวาทํ  อาปชฺชิตฺถาติ  ฯ  อิติ
ทุคฺคหิตํ  ทุคฺคหิตโต  ธาเรตพฺพํ [๔] ทุคฺคหิตํ ทุคฺคหิตโต ธาเรตฺวา [๔]
โย ธมฺโม โย วินโย โส ภาสิตพฺโพ ฯ
#๑ ม. ยุ. สิยํสุ ฯ  ๒-๓ ม. ยุ. เจว ฯ  ๔ เอตฺถนฺตเร โป. สุคหิตํ ... ธาเรตพฺพํ
#สุคหิตํ ... ธาเรตฺวา ฯ  ม. สุคหิตํ ... ธาเรตพฺพํ ทุคฺคหิตํ ... สุคหิตํ ...๔
#ธาเรตฺวา ฯ
