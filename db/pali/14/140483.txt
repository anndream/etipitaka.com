วติเม   สุนาปรนฺตกา   มนุสฺสา   ยํ   เม   นยิเม   สตฺเถน   ปหารํ
เทนฺตีติ เอวเมตฺถ ภควา ภวิสฺสติ เอวเมตฺถ สุคต ภวิสฺสตีติ ฯ
     [๗๖๑]   สเจ   ปน  เต  ปุณฺณ  สุนาปรนฺตกา  มนุสฺสา  สตฺเถน
ปหารํ   ทสฺสนฺติ   ตตฺถ   ปน   เต   ปุณฺณ  กินฺติ  ภวิสฺสตีติ  ฯ  สเจ
เม   ภนฺเต   สุนาปรนฺตกา   มนุสฺสา   สตฺเถน  ปหารํ  ทสฺสนฺติ  ตตฺถ
เม   เอวํ   ภวิสฺสติ  ภทฺทกา  วติเม  สุนาปรนฺตกา  มนุสฺสา  สุภทฺทกา
วติเม   สุนาปรนฺตกา   มนุสฺสา   ยํ   มํ   นยิเม   ติเณฺหน   สตฺเถน
ชีวิตา   โวโรเปนฺตีติ   เอวเมตฺถ   ภควา   ภวิสฺสติ  เอวเมตฺถ  สุคต
ภวิสฺสตีติ ฯ
     [๗๖๒]   สเจ   ปน   ตํ  ปุณฺณ  สุนาปรนฺตกา  มนุสฺสา  ติเณฺหน
สตฺเถน    ชีวิตา    โวโรเปสฺสนฺติ   ตตฺถ   ปน   เต   ปุณฺณ   กินฺติ
ภวิสฺสตีติ   ฯ   สเจ   มํ   ภนฺเต   สุนาปรนฺตกา   มนุสฺสา   ติเณฺหน
สตฺเถน   ชีวิตา   โวโรเปสฺสนฺติ   ตตฺถ   เม   เอวํ   ภวิสฺสติ  สนฺติ
โข  ภควโต  สาวกา  กาเยน  จ  ชีวิเตน  จ  อฏฺฏิยมานา หรายมานา
ชิคุจฺฉิยมานา  ๑ สตฺถหารกํ ปริเยสนฺติ ตํ เม อิทํ อปริยิฏฺฐํเยว สตฺถหารกํ
ลทฺธนฺติ เอวเมตฺถ ภควา ภวิสฺสติ เอวเมตฺถ สุคต ภวิสฺสตีติ ฯ
     [๗๖๓]   สาธุ   สาธุ   ปุณฺณ  สกฺขิสฺสสิ  โข  ตฺวํ  ปุณฺณ  อิมินา
ทมูปสเมน    สมนฺนาคโต   สุนาปรนฺตสฺมึ   ชนปเท   วิหริตุํ   ยสฺสทานิ
ตฺวํ    ปุณฺณ    กาลํ    มญฺญสีติ   ฯ   อถ   โข   อายสฺมา   ปุณฺโณ
ภควโต    ภาสิตํ   อภินนฺทิตฺวา   อนุโมทิตฺวา   อุฏฺฐายาสนา   ภควนฺตํ
#๑ โป. ม. ยุ. ชิคุจฺฉมานา ฯ
