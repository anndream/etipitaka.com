โอภาโส   อนฺตรธายติ   ทสฺสนญฺจ   รูปานํ   ฯ  โสหํ  ตถา  กริสฺสามิ
ยถา เม ปุน น วิจิกิจฺฉา อุปฺปชฺชิสฺสติ น อมนสิกาโรติ ฯ
     [๔๕๔]   โส  โข  อหํ  อนุรุทฺธา  ฯเปฯ  ตสฺส  มยฺหํ  อนุรุทฺธา
เอตทโหสิ    ถีนมิทฺธํ    โข   เม   อุทปาทิ   ถีนมิทฺธาธิกรณญฺจ   ปน
เม   สมาธิ   จวิ   สมาธิมฺหิ   จุเต  โอภาโส  อนฺตรธายติ  ทสฺสนญฺจ
รูปานํ   ฯ   โสหํ   ตถา   กริสฺสามิ   ยถา   เม  ปุน  น  วิจิกิจฺฉา
อุปฺปชฺชิสฺสติ น อมนสิกาโร น ถีนมิทฺธนฺติ ฯ
     [๔๕๕]   โส  โข  อหํ  อนุรุทฺธา  ฯเปฯ  ตสฺส  มยฺหํ  อนุรุทฺธา
เอตทโหสิ    ฉมฺภิตตฺตํ    โข    เม    อุทปาทิ    ฉมฺภิตตฺตาธิกรณญฺจ
ปน    เม   สมาธิ   จวิ   สมาธิมฺหิ   จุเต   โอภาโส   อนฺตรธายติ
ทสฺสนญฺจ   รูปานํ  ฯ  เสยฺยถาปิ  อนุรุทฺธา  ปุริโส  อทฺธานมคฺคปฏิปนฺโน
ตสฺส     อุภโตปสฺเส     วธกา    อุปฺปชฺเชยฺยุํ    ตสฺส    ตโตนิทานํ
ฉมฺภิตตฺตํ    อุปฺปชฺเชยฺย   เอวเมว   โข   เม   อนุรุทฺธา   ฉมฺภิตตฺตํ
อุทปาทิ    ฉมฺภิตตฺตาธิกรณญฺจ    ปน    เม   สมาธิ   จวิ   สมาธิมฺหิ
จุเต   โอภาโส   อนฺตรธายติ   ทสฺสนญฺจ   รูปานํ   ฯ   โสหํ   ตถา
กริสฺสามิ   ยถา   เม  ปุน  น  วิจิกิจฺฉา  อุปฺปชฺชิสฺสติ  น  อมนสิกาโร
น ถีนมิทฺธํ น ฉมฺภิตตฺตนฺติ ฯ
     [๔๕๖]   โส  โข  อหํ  อนุรุทฺธา  ฯเปฯ  ตสฺส  มยฺหํ  อนุรุทฺธา
เอตทโหสิ    อุพฺพิลํ    โข    เม    อุทปาทิ   อุพฺพิลาธิกรณญฺจ   ปน
เม   สมาธิ   จวิ   สมาธิมฺหิ   จุเต  โอภาโส  อนฺตรธายติ  ทสฺสนญฺจ
