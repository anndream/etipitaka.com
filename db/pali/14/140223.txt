สีเลน  สมนฺนาคโต  โหติ  สุเตน  สมนฺนาคโต  โหติ จาเคน สมนฺนาคโต
โหติ   ปญฺญาย   สมนฺนาคโต   โหติ   ฯ   ตสฺส   สุตํ   โหติ   สุภา
เทวา  ฯเปฯ  ปริตฺตสุภา  เทวา ... อปฺปมาณสุภา เทวา ... สุภกิณฺหา
เทวา       ทีฆายุกา      วณฺณวนฺโต      ฯเปฯ      ตตฺรูปปตฺติยา
สํวตฺตติ ฯ
     [๓๒๘]   ปุน   จปรํ  ภิกฺขเว  ภิกฺขุ  สทฺธาย  สมนฺนาคโต  โหติ
สีเลน    สมนฺนาคโต    โหติ   สุเตน   สมนฺนาคโต   โหติ   จาเคน
สมนฺนาคโต    โหติ   ปญฺญาย   สมนฺนาคโต   โหติ   ฯ   ตสฺส   สุตํ
โหติ  เวหปฺผลา  เทวา  ...  อวิหา  เทวา  ... อตปฺปา เทวา ...
สุทสฺสา  เทวา  ...  สุทสฺสี  เทวา  ...  อกนิฏฺฐา  เทวา  ทีฆายุกา
วณฺณวนฺโต    สุขพหุลาติ    ฯ    ตสฺส   เอวํ   โหติ   อโห   วตาหํ
กายสฺส     เภทา     ปรมฺมรณา    อกนิฏฺฐานํ    เทวานํ    สหพฺยตํ
อุปปชฺเชยฺยนฺติ  ฯ  โส  ตํ  จิตฺตํ  ปทหติ  ตํ  จิตฺตํ  อธิฏฺฐาติ  ตํ  จิตฺตํ
ภาเวติ  ฯ  ตสฺส  เต  สงฺขารา  จ  วิหารา  จ  เอวํ  ภาวิตา  เอวํ
พหุลีกตา   ตตฺรูปปตฺติยา   สํวตฺตนฺติ   ฯ   อยํ   ภิกฺขเว   มคฺโค  อยํ
ปฏิปทา ตตฺรูปปตฺติยา สํวตฺตติ ฯ
     [๓๒๙]   ปุน   จปรํ  ภิกฺขเว  ภิกฺขุ  สทฺธาย  สมนฺนาคโต  โหติ
สีเลน    สมนฺนาคโต    โหติ   สุเตน   สมนฺนาคโต   โหติ   จาเคน
สมนฺนาคโต    โหติ   ปญฺญาย   สมนฺนาคโต   โหติ   ฯ   ตสฺส   สุตํ
โหติ     อากาสานญฺจายตนูปคา     เทวา     ทีฆายุกา    จิรฏฺฐิติกา
