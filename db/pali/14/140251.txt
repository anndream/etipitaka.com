โหติ    น    โพธิสตฺตมาตุ    โกจิเทว   อาพาโธ   อุปฺปชฺชติ   สุขินี
โพธิสตฺตมาตา    โหติ    อกิลนฺตกายา    โพธิสตฺตญฺจ   โพธิสตฺตมาตา
ติโรกุจฺฉิคตํ  ปสฺสติ  สพฺพงฺคปจฺจงฺคํ  อหินินฺทฺริยนฺติ  ๑  ฯ  ยมฺปิ  ภนฺเต
ฯเปฯ อิทมฺปหํ ภนฺเต ภควโต อจฺฉริยํ อพฺภูตธมฺมํ ธาเรมิ ฯ
     [๓๗๐]   สมฺมุขา  เมตํ  ภนฺเต  ภควโต  สุตํ  สมฺมุขา  ปฏิคฺคหิตํ
สตฺตาหํ   ชาเต   อานนฺท   โพธิสตฺเต   โพธิสตฺตมาตา   กาลํ  กโรติ
ตุสิตกายํ   อุปปชฺชตีติ   ฯ   ยมฺปิ   ภนฺเต   ฯเปฯ   อิทมฺปหํ   ภนฺเต
ภควโต อจฺฉริยํ อพฺภูตธมฺมํ ธาเรมิ ฯ
     [๓๗๑]   สมฺมุขา  เมตํ  ภนฺเต  ภควโต  สุตํ  สมฺมุขา  ปฏิคฺคหิตํ
ยถา   โข   ปนานนฺท   อญฺญา   อิตฺถิกา   นว  วา  ทส  วา  มาเส
คพฺภํ    กุจฺฉินา    ปริหริตฺวา    วิชายนฺติ    น    เหวํ    โพธิสตฺตํ
โพธิสตฺตมาตา   วิชายติ   ทเสว   มาสานิ   โพธิสตฺตํ   โพธิสตฺตมาตา
กุจฺฉินา   ปริหริตฺวา   วิชายตีติ   ฯ   ยมฺปิ   ภนฺเต   ฯเปฯ  อิทมฺปหํ
ภนฺเต ภควโต อจฺฉริยํ อพฺภูตธมฺมํ ธาเรมิ ฯ
     [๓๗๒]   สมฺมุขา  เมตํ  ภนฺเต  ภควโต  สุตํ  สมฺมุขา  ปฏิคฺคหิตํ
ยถา   โข   ปนานนฺท   อญฺญา   อิตฺถิกา   นิสินฺนา  วา  นิปนฺนา  วา
วิชายนฺติ    น    เหวํ   โพธิสตฺตํ   โพธิสตฺตมาตา   วิชายติ   ฐิตาว
โพธิสตฺตํ   โพธิสตฺตมาตา   วิชายตีติ  ฯ  ยมฺปิ  ภนฺเต  ฯเปฯ  อิทมฺปหํ
ภนฺเต ภควโต อจฺฉริยํ อพฺภูตธมฺมํ ธาเรมิ ฯ
     [๓๗๓]   สมฺมุขา  เมตํ  ภนฺเต  ภควโต  สุตํ  สมฺมุขา  ปฏิคฺคหิตํ
#๑ ยุ. อภินินฺทฺริยํ ฯ
