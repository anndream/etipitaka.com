     [๑๙๑]  ปุน  จปรํ  ภิกฺขเว  อสปฺปุริโส  วิวิจฺเจว  กาเมหิ วิวิจฺจ
อกุสเลหิ   ธมฺเมหิ   สวิตกฺกํ   สวิจารํ   วิเวกชํ   ปีติสุขํ  ปฐมํ  ฌานํ
อุปสมฺปชฺช    วิหรติ    ฯ    โส    อิติ   ปฏิสญฺจิกฺขติ   อหํ   โขมฺหิ
ปฐมชฺฌานสมาปตฺติยา   ลาภี  อิเม  ปนญฺเญ  ภิกฺขู  ปฐมชฺฌานสมาปตฺติยา
น      ลาภิโนติ      ฯ     โส     ตาย     ปฐมชฺฌานสมาปตฺติยา
อตฺตานุกฺกํเสติ   ปรํ   วมฺเภติ   อยมฺปิ   ภิกฺขเว   อสปฺปุริสธมฺโม   ฯ
สปฺปุริโส   จ   โข   ภิกฺขเว  อิติ  ปฏิสญฺจิกฺขติ  ปฐมชฺฌานสมาปตฺติยาปิ
โข    อคมฺมยตา    ๑    วุตฺตา    ภควตา    เยน    เยน    หิ
มญฺญนฺติ    ตโต    ตํ    โหติ   อญฺญถาติ   ฯ   โส   อคมฺมยตญฺเญว
อนฺตรํ   กริตฺวา   ตาย   ปฐมชฺฌานสมาปตฺติยา   เนวตฺตานุกฺกํเสติ   น
ปรํ วมฺเภติ อยมฺปิ ภิกฺขเว สปฺปุริสธมฺโม ฯ
     [๑๙๒]   ปุน  จปรํ  ภิกฺขเว  อสปฺปุริโส  วิตกฺกวิจารานํ  วูปสมา
อชฺฌตฺตํ   สมฺปสาทนํ   เจตโส   เอโกทิภาวํ  อวิตกฺกํ  อวิจารํ  สมาธิชํ
ปีติสุขํ   ทุติยํ  ฌานํ  ...  ตติยํ  ฌานํ  ...  จตุตฺถํ  ฌานํ  อุปสมฺปชฺช
วิหรติ   ฯ   โส  อิติ  ปฏิสญฺจิกฺขติ  อหํ  โขมฺหิ  จตุตฺถชฺฌานสมาปตฺติยา
ลาภี       อิเม      ปนญฺเญ      ภิกฺขู      จตุตฺถชฺฌานสมาปตฺติยา
น   ลาภิโนติ   ฯ   โส   ตาย  จตุตฺถชฺฌานสมาปตฺติยา  อตฺตานุกฺกํเสติ
ปรํ   วมฺเภติ   อยมฺปิ   ภิกฺขเว   อสปฺปุริสธมฺโม   ฯ   สปฺปุริโส   จ
#๑ ยุ. อตมฺมยตาติ ทิสฺสติ ฯ  สี.  อกมฺมยทา อกมฺมยตาตี ทุวิเธน ทิสฺสติ ฯ
#ม. อตมฺมยาติ ทิสฺสติ ฯ
