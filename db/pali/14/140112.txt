คติ   ตตฺถ   อุปฺปชฺชติ   ฯ  กา  จ  ภิกฺขเว  อสปฺปุริสานํ  คติ  นิรโย
วา ติรจฺฉานโยนิ วา ฯ
     [๑๔๒]  ชาเนยฺย  นุ  โข  ภิกฺขเว  สปฺปุริโส  สปฺปุริสํ  สปฺปุริโส
อยมฺภวนฺติ   ฯ   เอวํ   ภนฺเต   ฯ  สาธุ  ภิกฺขเว  ฐานเมตํ  ภิกฺขเว
วิชฺชติ    ยํ    สปฺปุริโส   สปฺปุริสํ   ชาเนยฺย   สปฺปุริโส   อยมฺภวนฺติ
ชาเนยฺย     ปน     ภิกฺขเว     สปฺปุริโส    อสปฺปุริสํ    อสปฺปุริโส
อยมฺภวนฺติ  ฯ  เอวํ  ภนฺเต  ฯ  สาธุ  ภิกฺขเว เอตมฺปิ โข ภิกฺขเว ฐานํ
วิชฺชติ ยํ สปฺปุริโส อสปฺปุริสํ ชาเนยฺย อสปฺปุริโส อยมฺภวนฺติ ฯ
     [๑๔๓]     สปฺปุริโส     ภิกฺขเว    สทฺธมฺมสมนฺนาคโต    โหติ
สปฺปุริสภตฺตี     โหติ     สปฺปุริสจินฺตี    โหติ    สปฺปุริสมนฺตี    โหติ
สปฺปุริสวาโจ    โหติ    สปฺปุริสกมฺมนฺโต    โหติ   สปฺปุริสทิฏฺฐี   โหติ
สปฺปุริสทานํ เทติ ฯ
     [๑๔๔]   กถญฺจ  ภิกฺขเว  สปฺปุริโส  สทฺธมฺมสมนฺนาคโต  โหติ  ฯ
อิธ   ภิกฺขเว   สปฺปุริโส   สทฺโธ  โหติ  หิริมา  โหติ  โอตฺตปฺปี  โหติ
พหุสฺสุโต    โหติ   อารทฺธวิริโย   โหติ   อุปฏฺฐิตสตี   โหติ   ปญฺญวา
โหติ เอวํ โข ภิกฺขเว สปฺปุริโส สทฺธมฺมสมนฺนาคโต โหติ ฯ
     [๑๔๕]   กถญฺจ   ภิกฺขเว  สปฺปุริโส  สปฺปุริสภตฺตี  โหติ  ฯ  อิธ
ภิกฺขเว    สปฺปุริสสฺส   เย   เต   สมณพฺราหฺมณา   สทฺธา   หิริมนฺโต
โอตฺตปฺปิโน    พหุสฺสุตา    อารทฺธวิริยา    อุปฏฺฐิตสติโน    ปญฺญวนฺโต
ตฺยสฺส   มิตฺตา   โหนฺติ   เต   สหายา  เอวํ  โข  ภิกฺขเว  สปฺปุริโส
