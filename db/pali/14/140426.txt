โข  สทุกฺโข เอโส ธมฺโม สอุปฆาโต สอุปายาโส สปริฬาโห มิจฺฉาปฏิปทาติ
อิติ   วทํ   ธมฺมเมว   เทเสติ   ฯ  เย  อตฺตกิลมถานุโยคํ  อนนุยุตฺตา
ทุกฺขํ    อนริยํ    อนตฺถสญฺหิตํ    สพฺเพ    เต   อทุกฺขา   อนูปฆาตา
อนูปายาสา   อปริฬาหา   สมฺมาปฏิปนฺนาติ  น  เอวมาห  ฯ  อนนุโยโค
จ   โข   อทุกฺโข   เอโส  ธมฺโม  อนูปฆาโต  อนูปายาโส  อปริฬาโห
สมฺมาปฏิปทาติ   อิติ   วทํ   ธมฺมเมว   เทเสติ   ฯ   เยสํ   เกสญฺจิ
ภวสญฺโญชนํ   อปฺปหีนํ   สพฺเพ   เต   สทุกฺขา  สอุปฆาตา  สอุปายาสา
สปริฬาหา   มิจฺฉาปฏิปนฺนาติ   น   เอวมาห   ฯ   ภวสญฺโญชเน   โข
อปฺปหีเน   ภโว   อปฺปหีโน   โหตีติ   อิติ  วทํ  ธมฺมเมว  เทเสติ  ฯ
เยสํ   เกสญฺจิ   ภวสญฺโญชนํ   ปหีนํ   สพฺเพ  เต  อทุกฺขา  อนูปฆาตา
อนูปายาสา     อปริฬาหา    สมฺมาปฏิปนฺนาติ    น    เอวมาห    ฯ
ภวสญฺโญชเน  จ  โข  ปหีเน  ภโว  ๑  ปหีโน โหตีติ อิติ วทํ ธมฺมเมว
เทเสติ   ฯ   เอวํ   โข  ภิกฺขเว  เนวุสฺสาทนา  โหติ  น  อปสาทนา
ธมฺมเทสนาว   ฯ  อุสฺสาทนญฺจ  ชญฺญา  อปสาทนญฺจ  ชญฺญา  อุสฺสาทนญฺจ
ญตฺวา   อปสาทนญฺจ   ญตฺวา  เนวุสฺสาเทยฺย  น  อปสาเทยฺย  ธมฺมเมว
เทเสยฺยาติ อิติ ยนฺตํ วุตฺตํ อิทเมตํ ปฏิจฺจ วุตฺตํ ฯ
     [๖๕๙]    สุขวินิจฺฉยํ    ชญฺญา    สุขวินิจฺฉยํ   ญตฺวา   อชฺฌตฺตํ
สุขมนุยุญฺเชยฺยาติ  อิติ  โข  ปเนตํ  วุตฺตํ  ฯ  กิญฺเจตํ  ปฏิจฺจ  วุตฺตํ  ฯ
ปญฺจิเม     ภิกฺขเว     กามคุณา    กตเม    ปญฺจ    จกฺขุวิญฺเญยฺยา
รูปา    อิฏฺฐา    กนฺตา   มนาปา   ปิยรูปา   กามูปสญฺหิตา   รชนียา
#๑ ม. ภโวปิ ฯ
