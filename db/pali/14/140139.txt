วมฺเภติ   อยมฺปิ   ภิกฺขเว   อสปฺปุริสธมฺโม   ฯ   สปฺปุริโส   จ   โข
ภิกฺขเว   อิติ   ปฏิสญฺจิกฺขติ   น   โข   ปํสุกูลิกตฺเตน  โลภธมฺมา  วา
ปริกฺขยํ   คจฺฉนฺติ   โทสธมฺมา   วา  ปริกฺขยํ  คจฺฉนฺติ  โมหธมฺมา  วา
ปริกฺขยํ  คจฺฉนฺติ  โน เจปิ ปํสุกูลิโก โหติ โส จ โหติ ธมฺมานุธมฺมปฏิปนฺโน
สามีจิปฏิปนฺโน      อนุธมฺมจารี     โส     ตตฺถ     ปุชฺโช     โส
ตตฺถ  ปาสํโสติ  ฯ  โส  ปฏิปทํเยว  อนฺตรํ  กริตฺวา  เตน ปํสุกูลิกตฺเตน
เนวตฺตานุกฺกํเสติ น ปรํ วมฺเภติ อยมฺปิ ภิกฺขเว สปฺปุริสธมฺโม ฯ
     [๑๘๘]   ปุน   จปรํ  ภิกฺขเว  อสปฺปุริโส  ปิณฺฑปาติโก  โหติ  ฯ
โส   อติ   ปฏิสญฺจิกฺขติ   อหํ   โขมฺหิ   ปิณฺฑปาติโก   อิเม   ปนญฺเญ
ภิกฺขู   น  ปิณฺฑปาติกาติ  ฯ  โส  เตน  ปิณฺฑปาติกตฺเตน  อตฺตานุกฺกํเสติ
ปรํ   วมฺเภติ   อยมฺปิ   ภิกฺขเว   อสปฺปุริสธมฺโม   ฯ   สปฺปุริโส   จ
โข    ภิกฺขเว    อิติ    ปฏิสญฺจิกฺขติ    น    โข    ปิณฺฑปาติกตฺเตน
โลภธมฺมา   วา   ปริกฺขยํ   คจฺฉนฺติ  โทสธมฺมา  วา  ปริกฺขยํ  คจฺฉนฺติ
โมหธมฺมา   วา   ปริกฺขยํ   คจฺฉนฺติ   โน   เจปิ   ปิณฺฑปาติโก  โหติ
โส    จ    โหติ   ธมฺมานุธมฺมปฏิปนฺโน   สามีจิปฏิปนฺโน   อนุธมฺมจารี
โส   ตตฺถ   ปุชฺโช   โส  ตตฺถ  ปาสํโสติ  ฯ  โส  ปฏิปทํเยว  อนฺตรํ
กริตฺวา   เตน   ปิณฺฑปาติกตฺเตน   เนวตฺตานุกฺกํเสติ   น  ปรํ  วมฺเภติ
อยมฺปิ ภิกฺขเว สปฺปุริสธมฺโม ฯ
     [๑๘๙]  ปุน  จปรํ  ภิกฺขเว  อสปฺปุริโส  รุกฺขมูลิโก  โหติ  ฯ โส
อิติ   ปฏิสญฺจิกฺขติ   อหํ   โขมฺหิ   รุกฺขมูลิโก   อิเม   ปนญฺเญ   ภิกฺขู
