เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ  อภิญฺญา  สจฺฉิกตฺวา
อุปสมฺปชฺช    วิหรติ    ฯ    อิเม   โข   พฺราหฺมณ   เตน   ภควตาD
ชานตา   ปสฺสตา   อรหตา   สมฺมาสมฺพุทฺเธน   ทส  ปสาทนียา  ธมฺมา
อกฺขาตา   ยสฺมึ   โน   อิเม   ธมฺมา   สํวิชฺชนฺติ   ตํ   มยํ  เอตรหิ
สกฺกโรม   ครุกโรม   มาเนม   ปูเชม  สกฺกตฺวา  ครุกตฺวา  อุปนิสฺสาย
วิหรามาติ ฯ
     [๑๑๔]   เอวํ   วุตฺเต   วสฺสกาโร   พฺราหฺมโณ  มคธมหามตฺโต
อุปนนฺทํ    เสนาปตึ   อามนฺเตสิ   ตํ   กึ   มญฺญสิ   เอวํ   เสนาปติ
ยทิเม    โภนฺโต    สกฺกาตพฺพํ    สกฺกโรนฺติ   ครุกาตพฺพํ   ครุกโรนฺติ
มาเนตพฺพํ   มาเนนฺติ   ปูเชตพฺพํ  ปูเชนฺติ  ตคฺฆิเม  โภนฺโต  สกฺกาตพฺพํ
สกฺกโรนฺติ   ครุกาตพฺพํ   ครุกโรนฺติ   มาเนตพฺพํ   มาเนนฺติ   ปูเชตพฺพํ
ปูเชนฺติ   อิมญฺจ   หิ   เต  โภนฺโต  น  สกฺกเรยฺยุํ  น  ครุกเรยฺยุํ  น
มาเนยฺยุํ  น  ปูเชยฺยุํ  อถ  กิญฺจรหิ  เต  โภนฺโต  สกฺกเรยฺยุํ ครุกเรยฺยุํ
มาเนยฺยุํ ปูเชยฺยุํ สกฺกตฺวา ครุกตฺวา [๑] อุปนิสฺสาย วิหเรยฺยุนฺติ ฯ
     [๑๑๕]    อถ    โข   วสฺสกาโร   พฺราหฺมโณ   มคธมหามตฺโต
อายสฺมนฺตํ   อานนฺทํ   เอตทโวจ   กหํ  ปน  [๒]  อานนฺโท  เอตรหิ
วิหรตีติ   ฯ   เวฬุวเน  ขฺวาหํ  พฺราหฺมณ  เอตรหิ  วิหรามีติ  ฯ  กจฺจิ
ปน   โภ   อานนฺท   เวฬุวนํ  รมณียญฺเจว  อปฺปสทฺทญฺจ  อปฺปนิคฺโฆสญฺจ
วิชนวาตํ     มนุสฺสราหเสยฺยกํ     ปฏิสลฺลานสารุปฺปนฺติ     ฯ    ตคฺฆ
พฺราหฺมณ     เวฬุวนํ     รมณียญฺเจว    อปฺปสทฺทญฺจ    อปฺปนิคฺโฆสญฺจ
#๑ ม. เอตฺถนฺตเร มาเนตฺวา ปูเชตฺวาติ ทิสฺสติ ฯ  ๒ ม. ยุ. เอตฺถนฺตเร ภวนฺติ
#ทิสฺสติ ฯ
