                     นครวินฺเทยฺยสุตฺตํ
     [๘๓๒]  เอวมฺเม  สุตํ  เอกํ สมยํ ภควา โกสเลสุ จาริกญฺจรมาโน
มหตา   ภิกฺขุสงฺเฆน   สทฺธึ   เยน   นครวินฺทํ   ๑   นาม  โกสลานํ
พฺรหฺมณคาโม  ๒  ตทวสริ  ฯ อสฺโสสุํ โข นครวินฺเทยฺยกา ๓ พฺราหฺมณ-
คหปติกา  สมโณ ขลุ โภ โคตโม สกฺยปุตฺโต สกฺยปุตฺโต สกฺยกุลา ปพฺพชิโต
โกสเลสุ   จาริกญฺจรมาโน   มหตา   ภิกฺขุสงฺเฆน  สทฺธึ  นครวินฺทํ  ๔
อนุปฺปตฺโต   ตํ   โข   ปน   ภวนฺตํ   โคตมํ  เอวํกลฺยาโณ  กิตฺติสทฺโท
อพฺภุคฺคโต   อิติปิ  โส  ภควา  อรหํ  สมฺมาสมฺพุทฺโธ  วิชฺชาจรณสมฺปนฺโน
สุคโต    โลกวิทู    อนุตฺตโร   ปุริสทมฺมสารถิ   สตฺถา   เทวมนุสฺสานํ
พุทฺโธ    ภควา    โส    อิมํ   โลกํ   สเทวกํ   สมารกํ   สพฺรหฺมกํ
สสฺสมณพฺราหฺมณึ    ปชํ    สเทวมนุสฺสํ    สยํ    อภิญฺญา    สจฺฉิกตฺวา
ปเวเทติ  โส  ธมฺมํ  เทเสติ  อาทิกลฺยาณํ มชฺเฌกลฺยาณํ ปริโยสานกลฺยาณํ
สาตฺถํ      สพฺยญฺชนํ      เกวลปริปุณฺณํ      ปริสุทฺธํ      พฺรหฺมจริยํ
ปกาเสติ   สาธุ   โข  ปน  ตถารูปานํ  อรหตํ  ทสฺสนํ  โหตีติ  ฯ  อถ
โข  นครวินฺเทยฺยกา  ๕  พฺราหฺมณคหปติกา  เยน  ภควา  เตนูปสงฺกมึสุ
อุปสงฺกมิตฺวา   อปฺเปกจฺเจ   ภควนฺตํ   อภิวาเทตฺวา   เอกมนฺตํ  นิสีทึสุ
อปฺเปกจฺเจ   ภควตา   สทฺธึ   สมฺโมทึสุ   สมฺโมทนียํ   กถํ   สาราณียํ
วีติสาเรตฺวา     เอกมนฺตํ    นิสีทึสุ    อปฺเปกจฺเจ    เยน    ภควา
เตนญฺชลิมฺปณาเมตฺวา   เอกมนฺตํ   นิสีทึสุ  อปฺเปกจฺเจ  ภควโต  สนฺติเก
นามโคตฺตํ    สาเวตฺวา    เอกมนฺตํ   นิสีทึสุ   อปฺเปกจฺเจ   ตุณฺหีภูตา
เอกมนฺตํ นิสีทึสุ ฯ
#๑-๔ โป. นครวินฺเทยฺยํ นาม ฯ ๒ ม. พฺราหฺมณานํ คาโม ฯ ๓-๕ โป. นครวินฺเทยฺยา ฯ
