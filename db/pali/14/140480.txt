                      ปุณฺโณวาทสุตฺตํ
     [๗๕๔]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   อถ  โข  อายสฺมา  ปุณฺโณ
สายณฺหสมยํ    ปฏิสลฺลานา    วุฏฺฐิโต    เยน    ภควา   เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ
นิสินฺโน   โข   อายสฺมา  ปุณฺโณ  ภควนฺตํ  เอตทโวจ  สาธุ  มํ  ภนฺเต
ภควา   สงฺขิตฺเตน   โอวาเทน   โอวทตุ  ยมหํ  ภควโต  ธมฺมํ  สุตฺวา
เอโก   วูปกฏฺโฐ   อปฺปมตฺโต   อาตาปี   ปหิตตฺโต   วิหเรยฺยนฺติ   ฯ
เตนหิ    ปุณฺณ    สุณาหิ    สาธุกํ    มนสิกโรหิ    ภาสิสฺสามีติ    ฯ
เอวมฺภนฺเตติ โข โส ๑ อายสฺมา ปุณฺโณ ภควโต ปจฺจสฺโสสิ ฯ
     [๗๕๕]   ภควา   เอตทโวจ   สนฺติ   โข  ปุณฺณ  จกฺขุวิญฺเญยฺยา
รูปา    อิฏฺฐา    กนฺตา   มนาปา   ปิยรูปา   กามูปสญฺหิตา   รชนียา
ตญฺเจ    ภิกฺขุ   อภินนฺทติ   อภิวทติ   อชฺโฌสาย   ติฏฺฐติ   ตสฺส   ตํ
อภินนฺทโต     อภิวทโต    อชฺโฌสาย    ติฏฺฐโต    อุปฺปชฺชติ    นนฺทิ
นนฺทิสมุทยา   ทุกฺขสมุทโย   ปุณฺณาติ   วทามิ   ฯ   สนฺติ   โข   ปุณฺณ
โสตวิญฺเญยฺยา  สทฺทา  ...  ฆานวิญฺเญยฺยา  คนฺธา ... ชิวฺหาวิญฺเญยฺยา
รสา  ...  กายวิญฺเญยฺยา  โผฏฺฐพฺพา  ... มโนวิญฺเญยฺยา ธมฺมา อิฏฺฐา
กนฺตา    มนาปา    ปิยรูปา   กามูปสญฺหิตา   รชนียา   ตญฺเจ   ภิกฺขุ
อภินนฺทติ    อภิวทติ    อชฺโฌสาย    ติฏฺฐติ    ตสฺส   ตํ   อภินนฺทโต
#๑ ม. ยุ. อยํ ปาโฐ นตฺถิ ฯ
