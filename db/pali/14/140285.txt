โข อายสฺมา อนุรุทฺโธ ตุณฺหีภาเวน ฯ
     [๔๒๑]  อถ  โข  อายสฺมา  อนุรุทฺโธ  ตสฺสา  รตฺติยา  อจฺจเยน
ปุพฺพณฺหสมยํ     นิวาเสตฺวา    ปตฺตจีวรมาทาย    เยน    ปญฺจกงฺคสฺส
ถปติสฺส    นิเวสนํ    เตนุปสงฺกมิ   อุปสงฺกมิตฺวา   ปญฺญตฺเต   อาสเน
นิสีทิ   ฯ   อถ   โข   ปญฺจกงฺโค  ถปติ  อายสฺมนฺตํ  อนุรุทฺธํ  ปณีเตน
ขาทนีเยน   โภชนีเยน   สหตฺถา  สนฺตปฺเปสิ  สมฺปวาเรสิ  ฯ  อถ  โข
ปญฺจกงฺโค    ถปติ    อายสฺมนฺตํ    อนุรุทฺธํ   ภุตฺตาวึ   โอนีตปตฺตปาณึ
อญฺญตรํ    นีจํ   อาสนํ   คเหตฺวา   เอกมนตํ   นิสีทิ   ฯ   เอกมนฺตํ
นิสินฺโน    โข   ปญฺจกงฺโค   ถปติ   อายสฺมนฺตํ   อนุรุทฺธํ   เอตทโวจ
อิธ   มํ  ๑  ภนฺเต  เถรา  ภิกฺขู  อุปสงฺกมิตฺวา  เอวมาหํสุ  อปฺปมาณํ
คหปติ   เจโตวิมุตฺตึ   ภาเวหีติ   เอกจฺเจ  เถรา  เอวมาหํสุ  มหคฺคตํ
คหปติ    เจโตวิมุตฺตึ    ภาเวหีติ    ยา   จายํ   ภนฺเต   อปฺปมาณา
เจโตวิมุตฺติ  ยา  จ  มหคฺคตา  เจโตวิมุตฺติ  อิเม  ธมฺมา นานตฺถา เจว
นานาพฺยญฺชนา   จ   อุทาหุ  เอกตฺถา  พฺยญฺชนเมว  นานนฺติ  ฯ  เตนหิ
คหปติ    ตญฺเญเวตฺถ    ปฏิภาตุ   อปณฺณกนฺเต   อิโต   ภวิสฺสตีติ   ฯ
มยฺหํ   โข   ภนฺเต   เอวํ   โหติ  ยา  จายํ  อปฺปมาณา  เจโตวิมุตฺติ
ยา     จ    มหคฺคตา    เจโตวิมุตฺติ    อิเม    ธมฺมา    เอกตฺถา
พฺยญฺชนเมว นานนฺติ ฯ
     [๔๒๒]   ยา   จายํ   คหปติ   อปฺปมาณา  เจโตวิมุตฺติ  ยา  จ
มหคฺคตา   เจโตวิมุตฺติ   อิเม   ธมฺมา  นานตฺถา  เจว  นานาพฺยญฺชนา
#๑ ยุ. อยํ ปาโฐ นตฺถิ ฯ
