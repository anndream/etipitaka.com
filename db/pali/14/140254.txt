ตตฺถ   สตฺตา   อุปปนฺนา   เตปิ   เตโนภาเสน   อญฺญมญฺญํ  สญฺชานนฺติ
อญฺเญปิ   กิร   โภ   สนฺติ   สตฺตา   อิธูปปนฺนาติ  อยํ  โข  ทสสหสฺสี
โลกธาตุ   สงฺกมฺปติ   สมฺปกมฺปติ   สมฺปเวธติ  อปฺปมาโณ  จ  โอฬาโร
โอภาโส   โลเก   ปาตุภวติ   อติกฺกมฺเมว  เทวานํ  เทวานุภาวนฺติ  ฯ
ยมฺปิ   ภนฺเต   ฯเปฯ   อิทมฺปหํ   ภนฺเต  ภควโต  อจฺฉริยํ  อพฺภูตธมฺมํ
ธาเรมีติ ฯ
     [๓๗๙]   ตสฺมาติห   ตฺวํ   อานนฺท   อิทมฺปิ  ตถาคตสฺส  อจฺฉริยํ
อพฺภูตธมฺมํ    ธาเรหีติ   ฯ   อิธานนฺท   ตถาคตสฺส   วิทิตา   เวทนา
อุปฺปชฺชนฺติ    วิทิตา   อุปฏฺฐหนฺติ   วิทิตา   อพฺภตฺถํ   คจฺฉนฺติ   วิทิตา
สญฺญา   ...   วิทิตา   วิตกฺกา  อุปฺปชฺชนฺติ  วิทิตา  อุปฏฺฐหนฺติ  วิทิตา
อพฺภตฺถํ   คจฺฉนฺติ   ฯ   อิทมฺปิ  โข  ตฺวํ  อานนฺท  ตถาคตสฺส  อจฺฉริยํ
อพฺภูตธมฺมํ   ธาเรหีติ   ฯ   ยมฺปิ   ภนฺเต   ภควโต   วิทิตา  เวทนา
อุปฺปชฺชนฺติ   วิทิตา   อุปฏฺฐหนฺติ   วิทิตา   อพฺภตฺถํ  คจฺฉนฺติ  ฯ  วิทิตา
สญฺญา   ...   วิทิตา   วิตกฺกา  อุปฺปชฺชนฺติ  วิทิตา  อุปฏฺฐหนฺติ  วิทิตา
อพฺภตฺถํ   คจฺฉนฺติ   ฯ   อิทมฺปหํ   ภนฺเต  ภควโต  อจฺฉริยํ  อพฺภูตธมฺมํ
ธาเรมีติ ฯ
     อิทมโวจ   อายสฺมา   อานนฺโท  ฯ  สมนุญฺโญ  สตฺถา  อโหสิ  ฯ
อตฺตมนา เต ภิกฺขู อายสฺมโต อานนฺทสฺส ภาสิตํ อภินนฺทุนฺติ ฯ
               อจฺฉริยพฺภูตธมฺมสุตฺตํ นิฏฺฐิตํ ตติยํ ฯ
                      ___________
