มิจฺฉา   เตสํ   ญาณนฺติ   ฯ   อิติ   โส   ยเทว   ตสฺส  สามํ  ญาตํ
สามํ   ทิฏฺฐํ   สามํ  วิทิตํ  ตเทว  ตตฺถ  ถามสา  ปรามาสา  อภินิวิสฺส
โวหรติ อิทเมว สจฺจํ โมฆมญฺญนฺติ ฯ
     [๖๐๘]  ตตฺรานนฺท  ยฺวายํ  สมโณ  วา  พฺราหฺมโณ  วา เอวมาห
อตฺถิ   กิร   โภ   ปาปกานิ   กมฺมานิ   อตฺถิ   ทุจฺจริตสฺส   วิปาโกติ
อิทมสฺส    อนุชานามิ    ฯ   ยมฺปิ   โส   เอวมาห   อมาหํ   ปุคฺคลํ
อทฺทสํ   อิธ   ปาณาติปาตึ   อทินฺนาทาย   ฯเปฯ   มิจฺฉาทิฏฺฐึ  กายสฺส
เภทา   ปรมฺมรณา   ปสฺสามิ  อปายํ  ทุคฺคตึ  วินิปาตํ  นิรยํ  อุปปนฺนนฺติ
อิทมฺปิสฺส   อนุชานามิ   ฯ   ยญฺจ   โข  โส  เอวมาห  โย  กิร  โภ
ปาณาติปาตี   อทินฺนาทายี   ฯเปฯ   มิจฺฉาทิฏฺฐี   สพฺโพ   โส  กายสฺส
เภทา    ปรมฺมรณา    อปายํ    ทุคฺคตึ   วินิปาตํ   นิรยํ   อุปปชฺชตีติ
อิทมสฺส   นานุชานามิ   ฯ   ยมฺปิ   โส  เอวมาห  เย  เอวํ  ชานนฺติ
เต   สมฺมา   ชานนฺติ   เย   อญฺญถา  ชานนฺติ  มิจฺฉา  เตสํ  ญาณนฺติ
อิทมฺปิสฺส   นานุชานามิ   ฯ   ยมฺปิ   โส   ยเทว   ตสฺส  สามํ  ญาตํ
สามํ   ทิฏฺฐํ   สามํ  วิทิตํ  ตเทว  ตตฺถ  ถามสา  ปรามาสา  อภินิวิสฺส
โวหรติ    อิทเมว    สจฺจํ    โมฆมญฺญนฺติ    อิทมฺปิสฺส    นานุชานามิ
ตํ   กิสฺส   เหตุ   อญฺญถา   หิ   อานนฺท  ตถาคตสฺส  มหากมฺมวิภงฺเค
ญาณํ โหติ ฯ
     [๖๐๙]  ตตฺรานนฺท  ยฺวายํ  สมโณ  วา  พฺราหฺมโณ  วา เอวมาห
นตฺถิ   กิร   โภ   ปาปกานิ   กมฺมานิ   นตฺถิ   ทุจฺจริตสฺส   วิปาโกติ
