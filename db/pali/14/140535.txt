โข    เม    ปญฺจ   นีวรณาติ   เตน   สารีปุตฺต   ภิกฺขุนา   เตเนว
ปีติปามุชฺเชน วิหาตพฺพํ อโหรตฺตานุสิกฺขินา กุสเลสุ ธมฺเมสุ ฯ
     [๘๔๒]   ปุน   จปรํ   สารีปุตฺต   ภิกฺขุนา   อิติ  ปฏิสญฺจิกฺขิตพฺพํ
ปริญฺญาตา   นุ   โข   เม   ปญฺจุปาทานกฺขนฺธาติ   ฯ  สเจ  สารีปุตฺต
ภิกฺขุ    ปจฺจเวกฺขมาโน    เอวํ    ชานาติ   อปริญฺญาตา   โข   เม
ปญฺจุปาทานกฺขนฺธาติ  เตน  สารีปุตฺต  ภิกฺขุนา  ปญฺจนฺนํ  อุปาทานกฺขนฺธานํ
ปริญฺญาย     วายมิตพฺพํ     ฯ     สเจ    ปน    สารีปุตฺต    ภิกฺขุ
ปจฺจเวกฺขมาโน  เอวํ  ชานาติ  ปริญฺญาตา  โข  เม ปญฺจุปาทานกฺขนฺธาติ
เตน     สารีปุตฺต    ภิกฺขุนา    เตเนว    ปีติปามุชฺเชน    วิหาตพฺพํ
อโหรตฺตานุสิกฺขินา กุสเลสุ ธมฺเมสุ ฯ
     [๘๔๓]   ปุน   จปรํ   สารีปุตฺต   ภิกฺขุนา   อิติ  ปฏิสญฺจิกฺขิตพฺพํ
ภาวิตา   นุ   โข   เม   จตฺตาโร  สติปฏฺฐานาติ  ฯ  สเจ  สารีปุตฺต
ภิกฺขุ   ปจฺจเวกฺขมาโน   เอวํ   ชานาติ  อภาวิตา  โข  เม  จตฺตาโร
สติปฏฺฐานาติ   เตน  สารีปุตฺต  ภิกฺขุนา  จตุนฺนํ  สติปฏฺฐานานํ  ภาวนาย
วายมิตพฺพํ  ฯ  สเจ  ปน  สารีปุตฺต  ภิกฺขุ  ปจฺจเวกฺขมาโน เอวํ ชานาติ
ภาวิตา   โข   เม   จตฺตาโร  สติปฏฺฐานาติ  เตน  สารีปุตฺต  ภิกฺขุนา
เตเนว ปีติปามุชฺเชน วิหาตพฺพํ อโหรตฺตานุสิกฺขินา กุสเลสุ ธมฺเมสุ ฯ
     [๘๔๔]   ปุน   จปรํ   สารีปุตฺต   ภิกฺขุนา   อิติ  ปฏิสญฺจิกฺขิตพฺพํ
ภาวิตา   นุ   โข   เม  จตฺตาโร  สมฺมปฺปธานาติ  ฯ  สเจ  สารีปุตฺต
ภิกฺขุ   ปจฺจเวกฺขมาโน   เอวํ   ชานาติ  อภาวิตา  โข  เม  จตฺตาโร
