น   ตทภินนฺทนฺโต   อตีตํ   นานฺวาคเมติ   ฯ   อิติ  เม  โสตํ  อโหสิ
อตีตมทฺธานํ   อิติ   สทฺทาติ  ...  อิติ  เม  ฆานํ  อโหสิ  อตีตมทฺธานํ
อิติ  คนฺธาติ  ...  อิติ  เม  ชิวฺหา  อโหสิ อตีตมทฺธานํ อิติ รสาติ ...
อิติ  เม  กาโย  อโหสิ  อตีตมทฺธานํ  อิติ  โผฏฺฐพฺพาติ  ...  อิติ  เม
มโน   อโหสิ   อตีตมทฺธานํ   อิติ   ธมฺมาติ  ตตฺถ  น  ฉนฺทราคปฏิพทฺธํ
โหติ       วิญฺญาณํ      น      ฉนฺทราคปฏิพทฺธตฺตา      วิญฺญาณสฺส
น   ตทภินนฺทติ   น   ตทภินนฺทนฺโต  อตีตํ  นานฺวาคเมติ  ฯ  เอวํ  โข
อาวุโส อตีตํ นานฺวาคเมติ ฯ
     [๕๕๘]   กถญฺจาวุโส   อนาคตํ   ปฏิกงฺขติ   ฯ  อิติ  เม  จกฺขุ
สิยา   อนาคตมทฺธานํ   อิติ   รูปาติ   อปฺปฏิลทฺธสฺส   ปฏิลาภาย  จิตฺตํ
ปณิทหติ     เจตโส     ปณิธานปจฺจยา     ตทภินนฺทติ    ตทภินนฺทนฺโต
อนาคตํ   ปฏิกงฺขติ   ฯ   อิติ   เม   โสตํ  สิยา  อนาคตมทฺธานํ  อิติ
สทฺทาติ  ...  อิติ  เม  ฆานํ  สิยา  อนาคตมทฺธานํ  อิติ  คนฺธาติ ...
อิติ  เม  ชิวฺหา  สิยา  อนาคตมทฺธานํ  อิติ  รสาติ  ... อิติ เม กาโย
สิยา   อนาคตมทฺธานํ   อิติ   โผฏฺฐพฺพาติ  ...  อิติ  เม  มโน  สิยา
อนาคตมทฺธานํ    อิติ    ธมฺมาติ    อปฺปฏิลทฺธสฺส    ปฏิลาภาย   จิตฺตํ
ปณิทหติ     เจตโส     ปณิธานปจฺจยา     ตทภินนฺทติ    ตทภินนฺทนฺโต
อนาคตํ ปฏิกงฺขติ ฯ เอวํ โข อาวุโส อนาคตํ ปฏิกงฺขติ ฯ
     [๕๕๙]   กถญฺจาวุโส   อนาคตํ  นปฺปฏิกงฺขติ  ฯ  อิติ  เม  จกฺขุ
สิยา   อนาคตมทฺธานํ   อิติ   รูปาติ   อปฺปฏิลทฺธสฺส   ปฏิลาภาย  จิตฺตํ
