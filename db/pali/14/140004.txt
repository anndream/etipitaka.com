ยงฺกิญฺจายํ   ปุริสปุคฺคโล   ปฏิสํเวเทติ  สุขํ  วา  ทุกฺขํ  วา  อทุกฺขมสุขํ
วา    สพฺพนฺตํ   ปุพฺเพ   กตเหตุ   อิติ   ปุราณานํ   กมฺมานํ   ตปสา
พฺยนฺติภาวา   นวานํ   กมฺมานํ   อกรณา   อายตึ   อนวสฺสโว   อายตึ
อนวสฺสวา     กมฺมกฺขโย     กมฺมกฺขยา     ทุกฺขกฺขโย     ทุกฺขกฺขยา
เวทนากฺขโย เวทนากฺขยา สพฺพํ ทุกฺขํ นิชฺชิณฺณํ ภวิสฺสตีติ ฯ
     [๕]  เสยฺยถาปิ  อาวุโส  นิคนฺถา  ปุริโส  สลฺเลน  วิทฺโธ  อสฺส
สวิเสน  คาฬฺหูปเลปเนน  ฯ โส สลฺลสฺสปิ เวธนเหตุ ๑ ทุกฺขา ติปฺปา ๒
กฏุกา   เวทนา   เวทิเยยฺย  ตสฺส  มิตฺตามจฺจา  ญาติสาโลหิตา  ภิสกฺกํ
สลฺลกตฺตํ  อุปฏฺฐเปยฺยุํ  ๓  ฯ  ตสฺส  โส  ภิสกฺโก  สลฺลกตฺโต  สตฺเถน3
วณมุขํ    ปริกนฺเตยฺย   ฯ   โส   สตฺเถนปิ   วณมุขสฺส   ปริกนฺตนเหตุ
ทุกฺขา   ติปฺปา   กฏุกา   เวทนา   เวทิเยยฺย   ตสฺส   โส   ภิสกฺโก
สลฺลกตฺโต   เอสนิยา   สลฺลํ   เอเสยฺย   ฯ  โส  เอสนิยาปิ  สลฺลสฺส
เอสนเหตุ   ๔  ทุกฺขา  ติปฺปา  กฏุกา  เวทนา  เวทิเยยฺย  ตสฺส  โส
ภิสกฺโก   สลฺลกตฺโต   สลฺลํ   อพฺภูเณฺหยฺย   ๕   ฯ   โส   สลฺลสฺสปิ
อพฺภูณฺหนเหตุ   ๖   ทุกฺขา   ติปฺปา  กฏุกา  เวทนา  เวทิเยยฺย  ตสฺส
โส   ภิสกฺโก   สลฺลกตฺโต   อคทงฺคารํ   วณมุเข   โอทเหยฺย  ฯ  โส
อคทงฺคารสฺสปิ   วณมุเข   โอทหนเหตุ   ทุกฺขา  ติปฺปา  กฏุกา  เวทนา
เวทิเยยฺย   ฯ   โส  อปเรน  สมเยน  รูเฬฺหน  ๗  วเณน  สญฺฉวินา
อโรโค   อสฺส   สุขี  เสรี  สยํวสี  เยนกามงฺคโม  ฯ  ตสฺส  เอวมสฺส
อหํ   โข   ปุพฺเพ   สลฺเลน   วิทฺโธ  อโหสึ  สวิเสน  คาฬฺหูปเลปเนน
#๑ ยุ. เวทนาเหตุ ฯ ๒ ม. ติพฺพา ฯ ๓ ม. อุปฏฺฐาเปยฺยุํ ฯ ๔ ม. ยุ. เอสนาเหตุ ฯ
#๕ ยุ. อพฺยเหยฺย ฯ ๖ ม. อพฺภุหนเหตุ ยุ. อพฺยหนเหตุ ฯ ๗ ม. รุเฬฺหน ฯ
