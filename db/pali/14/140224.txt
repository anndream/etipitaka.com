สุขพหุลาติ    ฯ    ตสฺส    เอวํ    โหติ    อโห   วตาหํ   กายสฺส
เภทา     ปรมฺมรณา    อากาสานญฺจายตนูปคานํ    เทวานํ    สหพฺยตํ
อุปปชฺเชยฺยนฺติ    ฯเปฯ    อยํ    ภิกฺขเว    มคฺโค    อยํ   ปฏิปทา
ตตฺรูปปตฺติยา สํวตฺตติ ฯ
     [๓๓๐]   ปุน   จปรํ  ภิกฺขเว  ภิกฺขุ  สทฺธาย  สมนฺนาคโต  โหติ
สีเลน  สมนฺนาคโต  โหติ  สุเตน  สมนฺนาคโต  โหติ จาเคน สมนฺนาคโต
โหติ    ปญฺญาย    สมนฺนาคโต    โหติ    ฯ    ตสฺส    สุตํ   โหติ
วิญฺญาณญฺจายตนูปคา     เทวา    ทีฆายุกา    จิรฏฺฐิติกา    สุขพหุลาติ
ตสฺส    เอวํ    โหติ   อโห   วตาหํ   กายสฺส   เภทา   ปรมฺมรณา
วิญฺญาณญฺจายตนูปคานํ    เทวานํ    สหพฺยตํ    อุปปชฺเชยฺยนฺติ    ฯเปฯ
อยํ ภิกฺขเว มคฺโค อยํ ปฏิปทา ตตฺรูปปตฺติยา สํวตฺตติ ฯ
     [๓๓๑]   ปุน   จปรํ  ภิกฺขเว  ภิกฺขุ  สทฺธาย  สมนฺนาคโต  โหติ
สีเลน  สมนฺนาคโต  โหติ  สุเตน  สมนฺนาคโต  โหติ จาเคน สมนฺนาคโต
โหติ    ปญฺญาย    สมนฺนาคโต    โหติ    ฯ    ตสฺส    สุตํ   โหติ
อากิญฺจญฺญายตนูปคา   เทวา   ...   เนวสญฺญานาสญฺญายตนูปคา  เทวา
ทีฆายุกา   จิรฏฺฐิติกา   สุขพหุลาติ  ฯ  ตสฺส  เอวํ  โหติ  อโห  วตาหํ
กายสฺส    เภทา    ปรมฺมรณา   เนวสญฺญานาสญฺญายตนูปคานํ   เทวานํ
สหพฺยตํ   อุปปชฺเชยฺยนฺติ  ฯ  โส  ตํ  จิตฺตํ  ปทหติ  ตํ  จิตฺตํ  อธิฏฺฐาติ
ตํ  จิตฺตํ  ภาเวติ  ฯ  ตสฺส  เต  สงฺขารา  จ  วิหารา จ เอวํ ภาวิตา
เอวํ   พหุลีกตา   ตตฺรูปปตฺติยา   สํวตฺตนฺติ   ฯ   อยํ  ภิกฺขเว  มคฺโค
อยํ ปฏิปทา ตตฺรูปปตฺติยา สํวตฺตติ ฯ
