     [๓๔๙]  ปญฺจ โข อิเม อานนฺท กามคุณา กตเม ปญฺจ จกฺขุวิญฺเญยฺยา
รูปา    อิฏฺฐา    กนฺตา   มนาปา   ปิยรูปา   กามูปสญฺหิตา   รชนียา
โสตวิญฺเญยฺยา  สทฺทา  ...  ฆานวิญฺเญยฺยา  คนฺธา ... ชิวฺหาวิญฺเญยฺยา
รสา  ...  กายวิญฺเญยฺยา  โผฏฺฐพฺพา  อิฏฺฐา  กนฺตา  มนาปา  ปิยรูปา
กามูปสญฺหิตา   รชนียา   อิเม   โข   อานนฺท   ปญฺจ   กามคุณา   ฯ
ยตฺถ   ภิกฺขุนา   อภิกฺขณํ   สกํ   จิตฺตํ   ปจฺจเวกฺขิตพฺพํ  อตฺถิ  นุ  โข
เม   อิเมสุ   ปญฺจสุ   กามคุเณสุ   อญฺญตรสฺมึ   วา   อญฺญตรสฺมึ  วา
อายตเน   อุปฺปชฺชติ   เจตโส   สมุทาจาโรติ  ฯ  สเจ  อานนฺท  ภิกฺขุ
ปจฺจเวกฺขมาโน   เอวํ   ปชานาติ   อตฺถิ   โข   เม   อิเมสุ  ปญฺจสุ
กามคุเณสุ   อญฺญตรสฺมึ   วา   อญฺญตรสฺมึ   วา   อายตเน   อุปฺปชฺชติ
เจตโส   สมุทาจาโรติ   ฯ   เอวํ   สนฺตเมตํ   อานนฺท   ภิกฺขุ  เอวํ
ปชานาติ   โย   โข   อิเมสุ  ปญฺจสุ  กามคุเณสุ  ฉนฺทราโค  โส  เม
อปฺปหีโนติ  [๑]  สเจ  ปนานนฺท  ภิกฺขุ  ปจฺจเวกฺขมาโน เอวํ ปชานาติ
นตฺถิ    โข    เม    อิเมสุ   ปญฺจสุ   กามคุเณสุ   อญฺญตรสฺมึ   วา
อญฺญตรสฺมึ   วา   อายตเน  อุปฺปชฺชติ  เจตโส  สมุทาจาโรติ  ฯ  เอวํ
สนฺตเมตํ   อานนฺท   ภิกฺขุ   เอวํ   ปชานาติ  โย  โข  อิเมสุ  ปญฺจสุ
กามคุเณสุ    ฉนฺทราโค    โส    เม    ปหีโนติ   ฯ   อิติห   ตตฺถ
สมฺปชาโน โหติ ฯ
     [๓๕๐]   ปญฺจ   โข   อิเม  อานนฺท  อุปาทานกฺขนฺธา  ฯ  ยตฺถ
ภิกฺขุนา    อุทยพฺพยานุปสฺสินา    วิหาตพฺพํ    อิติ   รูปํ   อิติ   รูปสฺส
#๑ ม. ยุ. เอตฺถนฺตเร อิติห ตตฺถ สมฺปชาโน โหตีติ ทิสฺสนฺติ ฯ
