สาสฺส โหติ สมฺมาทิฏฺฐิ ฯ
     [๒๗๕]   กตโม   จ   ภิกฺขเว  มิจฺฉาอาชีโว  ฯ  กุหนา  ลปนา
เนมิตฺตกตา   นิปฺเปสิกตา   ลาเภน   ลาภํ   นิชิคึสนตา   อยํ  ภิกฺขเว
มิจฺฉาอาชีโว ฯ
     [๒๗๖]   กตโม   จ   ภิกฺขเว  สมฺมาอาชีโว  ฯ  สมฺมาอาชีวํปหํ
ภิกฺขเว   ทฺวยํ   วทามิ   อตฺถิ   ภิกฺขเว   สมฺมาอาชีโว   ปุญฺญภาคิโย
อุปธิเวปกฺโก  อตฺถิ  ภิกฺขเว  สมฺมาอาชีโว  อริโย  อนาสโว  โลกุตฺตโร
มคฺคงฺโค ฯ
     [๒๗๗]   กตโม  จ  ภิกฺขเว  สมฺมาอาชีโว  สาสโว  ปุญฺญภาคิโย
อุปธิเวปกฺโก   ฯ   อิธ   ภิกฺขเว   อริยสาวโก   มิจฺฉาอาชีวํ   ปหาย
สมฺมาอาชีเวน   ชีวิกํ   กปฺเปติ   อยํ   ภิกฺขเว  สมฺมาอาชีโว  สาสโว
ปุญฺญภาคิโย อุปธิเวปกฺโก ฯ
     [๒๗๘]  กตโม  จ ภิกฺขเว สมฺมาอาชีโว อริโย อนาสโว โลกุตฺตโร
มคฺคงฺโค    ฯ    ยา    โข   ภิกฺขเว   อริยจิตฺตสฺส   อนาสวจิตฺตสฺส
อริยมคฺคสมงฺคิโน   อริยมคฺคํ   ภาวยโต   มิจฺฉาอาชีวา   อารติ   วิรติ
ปฏิวิรติ  เวรมณี  อยํ  ภิกฺขเว  สมฺมาอาชีโว  อริโย อนาสโว โลกุตฺตโร
มคฺคงฺโค   ฯ   โส   มิจฺฉาอาชีวสฺส  ปหานาย  วายมติ  สมฺมาอาชีวสฺส
อุปสมฺปทาย    ฯ   สฺวาสฺส   โหติ   สมฺมาวายาโม   ฯ   โส   สโต
มิจฺฉาอาชีวํ   ปชหติ   สโต  สมฺมาอาชีวํ  อุปสมฺปชฺช  วิหรติ  ฯ  สาสฺส
โหติ    สมฺมาสติ    ฯ    อิติสฺสิเม    ตโย    ธมฺมา    สมฺมาอาชีวํ
