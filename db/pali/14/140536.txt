สมฺมปฺปธานาติ    เตน    สารีปุตฺต   ภิกฺขุนา   จตุนฺนํ   สมฺมปฺปธานานํ
ภาวนาย   วายมิตพฺพํ   ฯ  สเจ  ปน  สารีปุตฺต  ภิกฺขุ  ปจฺจเวกฺขมาโน
เอวํ   ชานาติ   ภาวิตา   โข   เม   จตฺตาโร  สมฺมปฺปธานาติ  เตน
สารีปุตฺต   ภิกฺขุนา  เตเนว  ปีติปามุชฺเชน  วิหาตพฺพํ  อโหรตฺตานุสิกฺขินา
กุสเลสุ ธมฺเมสุ ฯ
     [๘๔๕]   ปุน   จปรํ   สารีปุตฺต   ภิกฺขุนา   อิติ  ปฏิสญฺจิกฺขิตพฺพํ
ภาวิตา   นุ   โข   เม   จตฺตาโร   อิทฺธิปาทาติ  ฯ  สเจ  สารีปุตฺต
ภิกฺขุ   ปจฺจเวกฺขมาโน   เอวํ   ชานาติ  อภาวิตา  โข  เม  จตฺตาโร
อิทฺธิปาทาติ   เตน   สารีปุตฺต   ภิกฺขุนา  จตุนฺนํ  อิทฺธิปาทานํ  ภาวนาย
วายมิตพฺพํ   ฯ   สเจ   ปน   สารีปุตฺต   ภิกฺขุ  ปจฺจเวกฺขมาโน  เอวํ
ชานาติ   ภาวิตา   โข   เม   จตฺตาโร  อิทฺธิปาทาติ  เตน  สารีปุตฺต
ภิกฺขุนา   เตเนว   ปีติปามุชฺเชน  วิหาตพฺพํ  อโหรตฺตานุสิกฺขินา  กุสเลสุ
ธมฺเมสุ ฯ
     [๘๔๖]   ปุน   จปรํ   สารีปุตฺต   ภิกฺขุนา   อิติ  ปฏิสญฺจิกฺขิตพฺพํ
ภาวิตา   นุ   โข   เม   ปญฺจินฺทฺริยานีติ   ฯ   สเจ  สารีปุตฺต  ภิกฺขุ
ปจฺจเวกฺขมาโน   เอวํ   ชานาติ   อภาวิตานิ  โข  เม  ปญฺจินฺทฺริยานีติ
เตน   สารีปุตฺต  ภิกฺขุนา  ปญฺจนฺนํ  อินฺทฺริยานํ  ภาวนาย  วายมิตพฺพํ  ฯ
สเจ   ปน   สารีปุตฺต  ภิกฺขุ  ปจฺจเวกฺขมาโน  เอวํ  ชานาติ  ภาวิตานิ
โข    เม    ปญฺจินฺทฺริยานีติ    เตน    สารีปุตฺต   ภิกฺขุนา   เตเนว
ปีติปามุชฺเชน วิหาตพฺพํ อโหรตฺตานุสิกฺขินา กุสเลสุ ธมฺเมสุ ฯ
