สุขํ  วา  ทุกฺขํ  วา  อทุกฺขมสุขํ  วา  ฯ  โส  สุขาย  เวทนาย  ผุฏฺโฐ
สมาโน     อภินนฺทติ     อภิวทติ     อชฺโฌสาย     ติฏฺฐติ     ตสฺส
ราคานุสโย   อนุเสติ   ฯ   ทุกฺขาย  เวทนาย  ผุฏฺโฐ  สมาโน  โสจติ
กิลมติ    ปริเทวติ    อุรตฺตาฬึ    กนฺทติ   สมฺโมหํ   อาปชฺชติ   ตสฺส
ปฏิฆานุสโย   อนุเสติ   ฯ   อทุกฺขมสุขาย   เวทนาย   ผุฏฺโฐ  สมาโน
ตสฺสา    เวทนาย    สมุทยญฺจ   อตฺถงฺคมญฺจ   อสฺสาทญฺจ   อาทีนวญฺจ
นิสฺสรณญฺจ   ยถาภูตํ   นปฺปชานาติ   ตสฺส   อวิชฺชานุสโย   อนุเสติ  ฯ
โส   วต   ภิกฺขเว   สุขาย   เวทนาย  ราคานุสยํ  อปฺปหาย  ทุกฺขาย
เวทนาย    ปฏิฆานุสยํ    อปฺปฏิวิโนเทตฺวา    อทุกฺขมสุขาย   เวทนาย
อวิชฺชานุสยํ    อสมูหนิตฺวา   อวิชฺชํ   อปฺปหาย   วิชฺชํ   อนุปฺปาเทตฺวา
ทิฏฺเฐว   ธมฺเม   ทุกฺขสฺสนฺตกโร   ภวิสฺสตีติ   เนตํ   ฐานํ  วิชฺชติ  ฯ
โสตญฺจ   ภิกฺขเว   ปฏิจฺจ   สทฺเท   จ   อุปฺปชฺชติ  โสตวิญฺญาณํ  ...
ฆานญฺจ   ภิกฺขเว   ปฏิจฺจ   คนฺเธ   จ   อุปฺปชฺชติ  ฆานวิญฺญาณํ  ...
ชิวฺหญฺจ   ภิกฺขเว   ปฏิจฺจ   รเส   จ   อุปฺปชฺชติ  ชิวฺหาวิญฺญาณํ  ...
กายญฺจ   ภิกฺขเว   ปฏิจฺจ  โผฏฺฐพฺเพ  จ  อุปฺปชฺชติ  กายวิญฺญาณํ  ...
มนญฺจ   ภิกฺขเว   ปฏิจฺจ   ธมฺเม   จ   อุปฺปชฺชติ   มโนวิญฺญาณํ  ติณฺณํ
สงฺคติ   ผสฺโส   ผสฺสปจฺจยา   อุปฺปชฺชติ   เวทยิตํ   สุขํ   วา   ทุกฺขํ
วา   อทุกฺขมสุขํ   วา   ฯ   โส   สุขาย   เวทนาย  ผุฏฺโฐ  สมาโน
อภินนฺทติ     อภิวทติ     อชฺโฌสาย    ติฏฺฐติ    ตสฺส    ราคานุสโย
อนุเสติ  ฯ  ทุกฺขาย  เวทนาย  ผุฏฺโฐ  สมาโน  โสจติ  กิลมติ ปริเทวติ
