อริยสจฺจสฺส    อาจิกฺขนา    เทสนา   ปญฺญาปนา   ปฏฺฐปนา   วิวรณา
วิภชนา     อุตฺตานีกมฺมํ     ทุกฺขนิโรธสฺส    อริยสจฺจสฺส    อาจิกฺขนา
เทสนา    ปญฺญาปนา    ปฏฺฐปนา    วิวรณา    วิภชนา   อุตฺตานีกมฺมํ
ทุกฺขนิโรธคามินิยา    ปฏิปทาย    อริยสจฺจสฺส    อาจิกฺขนา    เทสนา
ปญฺญาปนา ปฏฺฐปนา วิวรณา วิภชนา อุตฺตานีกมฺมํ ฯ
     [๗๐๑]  กตมญฺจาวุโส  ทุกฺขํ  อริยสจฺจํ  ฯ  ชาติปิ  ทุกฺขา  ชราปิ
ทุกฺขา   [๑]  มรณมฺปิ  ทุกฺขํ  โสกปริเทวทุกฺขโทมนสฺสุปายาสาปิ  ทุกฺขา
ยมฺปิจฺฉํ    น    ลภติ   ตมฺปิ   ทุกฺขํ   สงฺขิตฺเตน   ปญฺจุปาทานกฺขนฺธา
ทุกฺขา   ฯ   กตมา   จาวุโส   ชาติ  ยา  เตสํ  เตสํ  สตฺตานํ  ตมฺหิ
ตมฺหิ   สตฺตนิกาเย   ชาติ  สญฺชาติ  โอกฺกนฺติ  นิพฺพตฺติ  ๒  อภินิพฺพตฺติ
ขนฺธานํ   ปาตุภาโว   อายตนานํ  ปฏิลาโภ  อยํ  วุจฺจตาวุโส  ชาติ  ฯ
กตมา  จาวุโส  ชรา  ยา  เตสํ  เตสํ  สตฺตานํ  ตมฺหิ ตมฺหิ สตฺตนิกาเย
ชรา    ชีรณตา    ขณฺฑิจฺจํ    ปาลิจฺจํ   วลิตฺตจตา   อายุโน   สํหานิ
อินฺทฺริยานํ    ปริปาโก   อยํ   วุจฺจตาวุโส   ชรา   ฯ   กตมญฺจาวุโส
มรณํ   ยา   เตสํ   เตสํ   สตฺตานํ   ตมฺหา  ตมฺหา  สตฺตนิกายา  จุติ
จวนตา   เภโท   อนฺตรธานํ   มจฺจุ  มรณํ  กาลกิริยา  ขนฺธานํ  เภโท
กเฬวรสฺส    นิกฺเขโป   ชีวิตินฺทฺริยสฺส   อุปจฺเฉโท   อิทํ   วุจฺจตาวุโส
มรณํ   ฯ   กตโม  จาวุโส  โสโก  โย  โข  อาวุโส  อญฺญตรญฺญตเรน
พฺยสเนน    สมนฺนาคตสฺส    อญฺญตรญฺญตเรน    ทุกฺขธมฺเมน    ผุฏฺฐสฺส
โสโก    โสจนา    โสจิตตฺตํ    อนฺโตโสโก    อนฺโตปริโสโก    อยํ
#๑ โป. เอตฺถนฺตเร พฺยาธิปิ ทุกฺขาติ ทิสฺสติ ฯ  ๒ ม. อยํ ปาโฐ นตฺถิ ฯ
