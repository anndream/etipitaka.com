                 พกฺกุลตฺเถรจฺฉริยพฺภูตสุตฺตํ ๑
     [๓๘๐]  เอวมฺเม  สุตํ  เอกํ  สมยํ อายสฺมา พกฺกุโล ๒ ราชคเห
วิหรติ   เวฬุวเน   กลนฺทกนิวาเป   ฯ   อถ   โข   อเจโล  กสฺสโป
อายสฺมโต     พกฺกุลสฺส     ปุราณคิหิสหาโย    เยนายสฺมา    พกฺกุโล
เตนุปสงฺกมิ    อุปสงฺกมิตฺวา    อายสฺมตา   พกฺกุเลน   สทฺธึ   สมฺโมทิ
สมฺโมทนียํ    กถํ    สาราณียํ    วีติสาเรตฺวา   เอกมนฺตํ   นิสีทิ   ฯ
เอกมนฺตํ  นิสินฺโน  โข  อเจโล  กสฺสโป  อายสฺมนฺตํ  พกฺกุลํ  เอตทโวจ
กีวจิรํ   ปพฺพชิโตสิ  อาวุโส  พกฺกุลาติ  ฯ  อสีติ  เม  อาวุโส  วสฺสานิ
ปพฺพชิตสฺสาติ   ฯ   อิเมหิ  ปน  เต  อาวุโส  พกฺกุล  อสีติยา  วสฺเสหิ
กติกฺขตฺตุํ เมถุโน ธมฺโม ปฏิเสวิโตติ ฯ
     [๓๘๑]  น  โข  มํ  อาวุโส  กสฺสป  เอวํ  ปุจฺฉิตพฺพํ  อิเมหิ ปน
เต   อาวุโส   พกฺกุล   อสีติยา   วสฺเสหิ   กติกฺขตฺตุํ  เมถุโน  ธมฺโม
ปฏิเสวิโตติ   เอวญฺจ   โข  มํ  อาวุโส  กสฺสป  ปุจฺฉิตพฺพํ  อิเมหิ  ปน
เต    อาวุโส    พกฺกุล    อสีติยา   วสฺเสหิ   กติกฺขตฺตุํ   กามสญฺญา
อุปฺปนฺนปุพฺพาติ  ฯ  [๓]  อสีติ  เม  อาวุโส  ๔  วสฺสานิ  ปพฺพชิตสฺส
นาภิชานามิ    กามสญฺญํ    อุปฺปนฺนปุพฺพนฺติ   ฯ   ยมฺปายสฺมา   พกฺกุโล
อสีติยา   วสฺเสหิ   นาภิชานาติ   กามสญฺญํ   อุปฺปนฺนปุพฺพํ   อิทมฺปิ  มยํ
อายสฺมโต   พกฺกุลสฺส   อจฺฉริยํ   อพฺภูตธมฺมํ   ธาเรม   ฯ  อสีติ  เม
#๑ ยุ. พกฺกุลสุตฺตนฺติ ทิสฺสติ ฯ  ๒ โป. พกุโล ม. พากุโล ฯ  ๓ ยุ. เอตฺถนฺตเร
#อิเมหิ ปน เต อาวุโส พกฺกุล อสีติยา วสฺเสหิ กติกฺขตฺตุํ กามสญฺญา
#อุปฺปนฺนปุพฺพาตีติ ทิสฺสติ ฯ ๔ กสฺสป ฯ
