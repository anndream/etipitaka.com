มญฺญถ   ภิกฺขเว   อปิ   นุ   โส   ปุริโส  ตีหิ  สตฺติสเตหิ  หญฺญมาโน
ตโตนิทานํ   ทุกฺขํ   โทมนสฺสํ   ปฏิสํเวทิเยถาติ   ฯ  เอกิสฺสาปิ  ภนฺเต
สตฺติยา    หญฺญมาโน    โส    ปุริโส   ตโตนิทานํ   ทุกฺขํ   โทมนสฺสํ
ปฏิสํเวทิเยถ โก ปน วาโท ตีหิ สตฺติสเตหีติ ฯ
     [๔๗๔]   อถ   โข  ภควา  ปริตฺตํ  ปาณิมตฺตํ  ปาสาณํ  คเหตฺวา
ภิกฺขู   อามนฺเตสิ   ตํ  กึ  มญฺญถ  ภิกฺขเว  กตโม  นุ  โข  มหนฺตตโร
โย   จายํ   มยา   ปริตฺโต   ปาณิมตฺโต   ปาสาโณ   คหิโต   [๑]
หิมวา   ปพฺพตราชาติ   ฯ   อปฺปมตฺตโก  อยํ  ภนฺเต  ภควตา  ปริตฺโต
ปาณิมตฺโต    ปาสาโณ    คหิโต    หิมวนฺตํ   ปพฺพตราชานํ   อุปนิธาย
สงฺขมฺปิ   น   อุเปติ  กลภาคมฺปิ  น  อุเปติ  อุปนิธมฺปิ  น  อุเปตีติ  ฯ
เอวเมว  ๒  ภิกฺขเว  ยํ ๓ ปุริโส ตีหิ สตฺติสเตหิ หญฺญมาโน ตโตนิทานํ
ทุกฺขํ  โทมนสฺสํ  ปฏิสํเวเทติ  ฯ  ตํ  นิรยสฺส  ๔ ทุกฺขํ อุปนิธาย สงฺขมฺปิ
น อุเปติ กลภาคมฺปิ น อุเปติ อุปนิธมฺปิ น อุเปติ ฯ
     [๔๗๕]   ตเมนํ  ภิกฺขเว  นิรยปาลา  ปญฺจวิธพนฺธนํ  นาม  การณํ
กาเรนฺติ   ฯ   ตตฺตํ   อโยขีลํ  หตฺเถ  คเมนฺติ  ตตฺตํ  อโยขีลํ  ทุติเย
หตฺเถ   คเมนฺติ   ตตฺตํ   อโยขีลํ   ปาเท   คเมนฺติ   ตตฺตํ   อโยขีลํ
ทุติเย   ปาเท   คเมนฺติ   ตตฺตํ   อโยขีลํ  มชฺเฌ  อุรสฺมึ  คเมนฺติ  ฯ
โส   ตตฺถ   ทุกฺขา   ติปฺปา   กฏุกา   เวทนา  เวเทติ  น  จ  ตาว
กาลํ   กโรติ   ยาว  น  ตํ  ปาปกมฺมํ  พฺยนฺตีโหติ  ฯ  ตเมนํ  ภิกฺขเว
#๑ ม. โย จ หิมวา ปพฺพตราชาติ ฯ ๒ ม. ยุ. เอวเมว โขติ ทิสฺสติ ฯ
#๓ ม. ยุ. ยํ โส ปุริโสติ ทิสฺสติ ๔ ยุ. ตํ เนรยิกสฺส อุปนิธาย ฯ ม. ตํ นิรยกสฺส
#ทุกฺขสฺส อุปนิธาย ฯ
