สุกุสลสฺมฺปหฏฺฐํ   ปณฺฑุกมฺพเล   นิกฺขิตฺตํ   ภาสติ   จ  ตปติ  จ  วิโรจติ
จ   เอวเมว   โข   ภิกฺขเว   สตสหสฺโส   พฺรหฺมา  สตสหสฺสีโลกธาตุํ
ผริตฺวา   อธิมุจฺจิตฺวา   วิหรติ   ฯ   เยปิ   ตตฺถ   สตฺตา   อุปฺปนฺนา
เตปิ   ผริตฺวา   อธิมุจฺจิตฺวา   วิหรติ   ฯ   ตสฺส   เอวํ  โหติ  อโห
วตาหํ    กายสฺส    เภทา    ปรมฺมรณา   สตสหสฺสพฺรหฺมุโน   สหพฺยตํ
อุปปชฺเชยฺยนฺติ   ฯ   โส   ตํ   จิตฺตํ   ปทหติ  ตํ  จิตฺตํ  อธิฏฺฐาติ  ตํ
จิตฺตํ  ภาเวติ  ฯ  ตสฺส  เต  สงฺขารา  จ  วิหารา  จ  เอวํ  ภาวิตา
เอวํ   พหุลีกตา   ตตฺรูปปตฺติยา   สํวตฺตนฺติ   ฯ   อยํ  ภิกฺขเว  มคฺโค
อยํ ปฏิปทา ตตฺรูปปตฺติยา สํวตฺตติ ฯ
     [๓๒๖]   ปุน   จปรํ  ภิกฺขเว  ภิกฺขุ  สทฺธาย  สมนฺนาคโต  โหติ
สีเลน    สมนฺนาคโต    โหติ   สุเตน   สมนฺนาคโต   โหติ   จาเคน
สมนฺนาคโต   โหติ   ปญฺญาย   สมนฺนาคโต  โหติ  ฯ  ตสฺส  สุตํ  โหติ
อาภา  เทวา  ฯเปฯ  ปริตฺตาภา  เทวา  ... อปฺปมาณาภา เทวา ...
อาภสฺสรา   เทวา   ทีฆายุกา   วณฺณวนฺโต  สุขพหุลาติ  ฯ  ตสฺส  เอวํ
โหติ    อโห    วตาหํ    กายสฺส   เภทา   ปรมฺมรณา   อาภสฺสรานํ
เทวานํ   สหพฺยตํ   อุปปชฺเชยฺยนฺติ  ฯ  โส  ตํ  จิตฺตํ  ปทหติ  ตํ  จิตฺตํ
อธิฏฺฐาติ   ตํ  จิตฺตํ  ภาเวติ  ฯ  ตสฺส  เต  สงฺขารา  จ  วิหารา  จ
เอวํ   ภาวิตา   เอวํ   พหุลีกตา   ตตฺรูปปตฺติยา   สํวตฺตนฺติ   ฯ  อยํ
ภิกฺขเว มคฺโค อยํ ปฏิปทา ตตฺรูปปตฺติยา สํวตฺตติ ฯ
     [๓๒๗]   ปุน   จปรํ  ภิกฺขเว  ภิกฺขุ  สทฺธาย  สมนฺนาคโต  โหติ
