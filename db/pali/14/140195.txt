สิกฺขติ   ฯ   สมาทหํ   จิตฺตํ   อสฺสสิสฺสามีติ   สิกฺขติ   สมาทหํ   จิตฺตํ
ปสฺสสิสฺสามีติ    สิกฺขติ    ฯ   วิโมจยํ   จิตฺตํ   อสฺสสิสฺสามีติ   สิกฺขติ
วิโมจยํ   จิตฺตํ   ปสฺสสิสฺสามีติ   สิกฺขติ  ฯ  อนิจฺจานุปสฺสี  อสฺสสิสฺสามีติ
สิกฺขติ    อนิจฺจานุปสฺสี    ปสฺสสิสฺสามีติ    สิกฺขติ    ฯ   วิราคานุปสฺสี
อสฺสสิสฺสามีติ    สิกฺขติ    วิราคานุปสฺสี    ปสฺสสิสฺสามีติ    สิกฺขติ   ฯ
นิโรธานุปสฺสี    อสฺสสิสฺสามีติ    สิกฺขติ    นิโรธานุปสฺสี   ปสฺสสิสฺสามีติ
สิกฺขติ   ฯ   ปฏินิสฺสคฺคานุปสฺสี  อสฺสสิสฺสามีติ  สิกฺขติ  ปฏินิสฺสคฺคานุปสฺสี
ปสฺสสิสฺสามีติ   สิกฺขติ   ฯ   เอวํ  ภาวิตา  โข  ภิกฺขเว  อานาปานสติ
เอวํ พหุลีกตา มหปฺผลา โหติ มหานิสํสา ฯ
     [๒๘๙]   กถํ  ภาวิตา  จ  ภิกฺขเว  อานาปานสติ  กถํ  พหุลีกตา
จตฺตาโร  สติปฏฺฐาเน  ปริปูเรนฺติ  ๑  ฯ  ยสฺมึ  สมเย  ภิกฺขเว  ภิกฺขุ
ทีฆํ    วา    อสฺสสนฺโต    ทีฆํ    อสฺสสามีติ   ปชานาติ   ทีฆํ   วา
ปสฺสสนฺโต   ทีฆํ   ปสฺสสามีติ   ปชานาติ   รสฺสํ  วา  อสฺสสนฺโต  รสฺสํ
อสฺสสามีติ    ปชานาติ    รสฺสํ   วา   ปสฺสสนฺโต   รสฺสํ   ปสฺสสามีติ
ปชานาติ   สพฺพกายปฏิสํเวที   อสฺสสิสฺสามีติ   สิกฺขติ   สพฺพกายปฏิสํเวที
ปสฺสสิสฺสามีติ     สิกฺขติ     ปสฺสมฺภยํ     กายสงฺขารํ    อสฺสสิสฺสามีติ
สิกฺขติ    ปสฺสมฺภยํ    กายสงฺขารํ    ปสฺสสิสฺสามีติ    สิกฺขติ    กาเย
กายานุปสฺสี   ภิกฺขเว   ตสฺมึ  สมเย  ภิกฺขุ  วิหรติ  อาตาปี  สมฺปชาโน
สติมา   วิเนยฺย   โลเก   อภิชฺฌาโทมนสฺสํ   ฯ  กาเยสุ  กายญฺญตราหํ
ภิกฺขเว  เอตํ  วทามิ  ยทิทํ  อสฺสาสปสฺสาสํ  ๒  ฯ  ตสฺมาติห  ภิกฺขเว
#๑ โป. ม. ยุ. ปริปูเรติ ฯ  ๒ โป. ม. อสฺสาสปสฺสาสา ฯ
