     [๖๕๕]   น   กามสุขมนุยุญฺเชยฺย   หีนํ  คมฺมํ  โปถุชฺชนิกํ  อนริยํ
อนตฺถสญฺหิตํ    น    จ    อตฺตกิลมถานุโยคมนุยุญฺเชยฺย   ทุกฺขํ   อนริยํ
อนตฺถสญฺหิตนฺติ   อิติ   โข   ๑   ปเนตํ   วุตฺตํ   ฯ  กิญฺเจตํ  ปฏิจฺจ
วุตฺตํ   ฯ   โย   กามปฏิสนฺธิสุขิโน   โสมนสฺสานุโยโค   หีโน   คมฺโม
โปถุชฺชนิโก   อนริโย  อนตฺถสญฺหิโต  สทุกฺโข  เอโส  ธมฺโม  สอุปฆาโต
สอุปายาโส    สปริฬาโห   มิจฺฉาปฏิปทา   ฯ   โย   กามปฏิสนฺธิสุขิโน
โสมนสฺสานุโยคํ     อนนุโยโค    หีนํ    คมฺมํ    โปถุชฺชนิกํ    อนริยํ
อนตฺถสญฺหิตํ    อทุกฺโข    เอโส    ธมฺโม    อนูปฆาโต   อนูปายาโส
อปริฬาโห   สมฺมาปฏิปทา   ฯ  โย  อตฺตกิลมถานุโยโค  ทุกฺโข  อนริโย
อนตฺถสญฺหิโต    สทุกฺโข    เอโส    ธมฺโม   สอุปฆาโต   สอุปายาโส
สปริฬาโห    มิจฺฉาปฏิปทา    ฯ   โย   อตฺตกิลมถานุโยคํ   อนนุโยโค<
ทุกฺขํ    อนริยํ    อนตฺถสญฺหิตํ   อทุกฺโข   เอโส   ธมฺโม   อนูปฆาโต
อนูปายาโส    อปริฬาโห   สมฺมาปฏิปทา   ฯ   น   กามสุขมนุยุญฺเชยฺย
หีนํ  คมฺมํ  โปถุชฺชนิกํ อนริยํ อนตฺถสญฺหิตํ น จ อตฺตกิลมถานุโยคมนุยุญฺเชยฺย
ทุกฺขํ      อนริยํ      อนตฺถสญฺหิตนฺติ      อิติ      ยนฺตํ      วุตฺตํ
อิทเมตํ ปฏิจฺจ วุตฺตํ ฯ
     [๖๕๖]   เอเตเต   อุโภ   อนฺเต   อนุปคมฺม  มชฺฌิมา  ปฏิปทา
ตถาคเตน    อภิสมฺพุทฺธา   จกฺขุกรณี   ญาณกรณี   อุปสมาย   อภิญฺญาย
สมฺโพธาย   นิพฺพานาย   สํวตฺตตีติ  อิติ  โข  ปเนตํ  วุตฺตํ  ฯ  กิญฺเจตํ
ปฏิจฺจ   วุตฺตํ   ฯ   อยเมว   อริโย   อฏฺฐงฺคิโก   มคฺโค   เสยฺยถีทํ
#๑ ยุ. โขสทฺโท นตฺถิ ฯ
--
สมฺมาทิฏฺฐิ   สมฺมาสงฺกปฺโป   สมฺมาวาจา   สมฺมากมฺมนฺโต  สมฺมาอาชีโว
สมฺมาวายาโม   สมฺมาสติ   สมฺมาสมาธิ   ฯ   เอเตเต   อุโภ  อนฺเต
อนุปคมฺม    มชฺฌิมา    ปฏิปทา    ตถาคเตน   อภิสมฺพุทฺธา   จกฺขุกรณี
ญาณกรณี      อุปสมาย      อภิญฺญาย      สมฺโพธาย     นิพฺพานาย
สํวตฺตตีติ อิติ ยนฺตํ วุตฺตํ อิทเมตํ ปฏิจฺจ วุตฺตํ ฯ
     [๖๕๗]   อุสฺสาทนญฺจ   ชญฺญา   อปสาทนญฺจ  ชญฺญา  อุสฺสาทนญฺจ
ญตฺวา   อปสาทนญฺจ   ญตฺวา  เนวุสฺสาเทยฺย  น  อปสาเทยฺย  ธมฺมเมว
เทเสยฺยาติ   อิติ   โข   ปเนตํ   วุตฺตํ  ฯ  กิญฺเจตํ  ปฏิจฺจ  วุตฺตํ  ฯ
กถญฺจ   ภิกฺขเว   อุสฺสาทนา   จ   โหติ   อปสาทนา   จ   โน   จห
ธมฺมเทสนา   ฯ   เย   กามปฏิสนฺธิสุขิโน   โสมนสฺสานุโยคํ   อนุยุตฺตา
หีนํ   คมฺมํ   โปถุชฺชนิกํ   อนริยํ   อนตฺถสญฺหิตํ   สพฺเพ   เต  สทุกฺขา
สอุปฆาตา   สอุปายาสา   สปริฬาหา   มิจฺฉาปฏิปนฺนาติ   อิติ  วทํ  ๑
อิตฺเถเก    อปสาเทติ   ฯ   เย   กามปฏิสนฺธิสุขิโน   โสมนสฺสานุโยคํ
อนนุยุตฺตา    หีนํ    คมฺมํ   โปถุชฺชนิกํ   อนริยํ   อนตฺถสญฺหิตํ   สพฺเพ
เต   อทุกฺขา   อนูปฆาตา   อนูปายาสา   อปริฬาหา   สมฺมาปฏิปนฺนาติ
อิติ   วทํ   อิตฺเถเก   อุสฺสาเทติ  ฯ  เย  อตฺตกิลมถานุโยคํ  อนุยุตฺตา
ทุกฺขํ    อนริยํ    อนตฺถสญฺหิตํ    สพฺเพ    เต   สทุกฺขา   สอุปฆาตา
สอุปายาสา    สปริฬาหา    มิจฺฉาปฏิปนฺนาติ    อิติ    วทํ   อิตฺเถเก
อปสาเทติ  ฯ  เย  อตฺตกิลมถานุโยคํ  อนนุยุตฺตา ทุกฺขํ อนริยํ อนตฺ-
ถสญฺหิตํ  สพฺเพ   เต   อทุกฺขา   อนูปฆาตา   อนูปายาสา   อปริฬาหา
#๑ โป. อิติ ปทํ ฯ  สพฺพตฺถ อีทิสเมว ฯ
