สมุทโย  อิติ  รูปสฺส  อตฺถงฺคโม  อิติ  เวทนา  ...  อิติ  สญฺญา  ...
อิติ   สงฺขารา   ...   อิติ   วิญฺญาณํ   อิติ  วิญฺญาณสฺส  สมุทโย  อิติ
วิญฺญาณสฺส   อตฺถงฺคโมติ   ฯ   ตสฺส   อิเมสุ  ปญฺจสุ  อุปาทานกฺขนฺเธสุ
อุทยพฺพยานุปสฺสิโน   วิหรโต   โย  ปญฺจสุ  อุปาทานกฺขนฺเธสุ  อสฺมิมาโน
โส   ปหียติ   ฯ  เอวํ  สนฺตเมตํ  อานนฺท  ภิกฺขุ  เอวํ  ปชานาติ  โย
โข   เม   ปญฺจสุ  อุปาทานกฺขนฺเธสุ  อสฺมิมาโน  โส  เม  ปหีโนติ  ฯ
อิติห   ตตฺถ   สมฺปชาโน   โหติ   ฯ  อิเม  โข  เต  อานนฺท  ธมฺมา
เอกนฺตกุสลายติกา   อริยา   โลกุตฺตรา   อนวกฺกนฺตา  ปาปิมตา  ฯ  ตํ
กึ   มญฺญสิ   อานนฺท   กํ   อตฺถวสํ   สมฺปสฺสมาโน   อรหติ   สาวโก
สตฺถารํ    อนุพนฺธิตุํ   อปิปยุชฺชมาโนติ   ฯ   ภควํมูลกา   โน   ภนฺเต
ธมฺมา   ภควํเนตฺติกา   ภควํปฏิสรณา   สาธุ   วต  ภนฺเต  ภควนฺตํเยว
ปฏิภาตุ    เอตสฺส    ภาสิตสฺส    อตฺโถ    ภควโต    สุตฺวา   ภิกฺขู
ธาเรสฺสนฺตีติ ฯ
     [๓๕๑]  น  โข  อานนฺท  อรหติ  สาวโก  สตฺถารํ อนุพนฺธิตุํ ยทิทํ
สุตฺตเคยฺยเวยฺยากรณสฺส   โสตุํ   ๑   ตํ   กิสฺส  เหตุ  ทีฆรตฺตสฺส  หิ
โว   อานนฺท   ธมฺมา   สุตา   ธตา  วจสา  ปริจิตา  มนสานุเปกฺขิตา
ทิฏฺฐิยา  สุปฏิวิทฺธา  ฯ  ยา  จ  โข  อยํ  อานนฺท  กถา  อภิสลฺเลขิกา
เจโตวิจารณสปฺปายา   เอกนฺตนิพฺพิทาย   วิราคาย   นิโรธาย  อุปสมาย
อภิญฺญาย    สมฺโพธาย   นิพฺพานาย   สํวตฺตติ   เสยฺยถีทํ   อปฺปิจฺฉกถา
สนฺตุฏฺฐิกถา    ปวิเวกกถา    อสํสคฺคกถา    วิริยารมฺภกถา    สีลกถา
#๑ ม. สุตฺตํ เคยฺยํ เวยฺยากรณํ ตสฺส เหตุ ฯ ยุ. สุตฺตํ เคยฺยํ เวยฺยากรณสฺส
#เหตุ ฯ
