อหํ   อาวุโส   อนุปาโย   อนปาโย  อนิสฺสิโต  อปฺปฏิพทฺโธ  วิปฺปมุตฺโต
วิสํยุตฺโต  วิมริยาทิกเตน  เจตสา  วิหรามิ  สุเต  โข  อหํ อาวุโส ...
มุเต   โข  อหํ  อาวุโส  ...  วิญฺญาเต  โข  อหํ  อาวุโส  อนุปาโย
อนปาโย   อนิสฺสิโต   อปฺปฏิพทฺโธ  วิปฺปมุตฺโต  วิสํยุตฺโต  วิมริยาทิกเตน
เจตสา  วิหรามิ  เอวํ  โข  เม  อาวุโส  ชานโต  เอวํ ปสฺสโต อิเมสุ
จตูสุ   โวหาเรสุ   อนุปาทาย   อาสเวหิ   จิตฺตํ   วิมุตฺตนฺติ  ฯ  ตสฺส
ภิกฺขเว   ภิกฺขุโน   สาธูติ  ภาสิตํ  อภินนฺทิตพฺพํ  อนุโมทิตพฺพํ  ฯ  สาธูติ
ภาสิตํ   อภินนฺทิตฺวา   อนุโมทิตฺวา   อุตฺตรึ    ปโญฺห  ปุจฺฉิตพฺโพ  ปญฺจ
โข   อิเม   อาวุโส  อุปาทานกฺขนฺธา  เตน  ภควตา  ชานตา  ปสฺสตา
อรหตา    สมฺมาสมฺพุทฺเธน    สมฺมทกฺขาตา   กตเม   ปญฺจ   เสยฺยถีทํ
รูปูปาทานกฺขนฺโธ        เวทนูปาทานกฺขนฺโธ        สญฺญูปาทานกฺขนฺโธ
สงฺขารูปาทานกฺขนฺโธ    วิญฺญาณูปาทานกฺขนฺโธ    อิเม    โข   อาวุโส
ปญฺจุปาทานกฺขนฺธา  เตน  ภควตา ชานตา ปสฺสตา อรหตา สมฺมาสมฺพุทฺเธน
สมฺมทกฺขาตา    ฯ    กถํ    ชานโต    ปนายสฺมโต    กถํ   ปสฺสโต
อิเมสุ ปญฺจสุปาทานกฺขนฺเธสุ อนุปาทาย อาสเวหิ จิตฺตํ วิมุตฺตนฺติ ฯ
     [๑๖๙]   ขีณาสวสฺส   ภิกฺขเว   ภิกฺขุโน   วุสิตวโต  กตกรณียสฺส
โอหิตภารสฺส          อนุปฺปตฺตสทตฺถสฺส         ปริกฺขีณภวสญฺโญชนสฺส
สมฺมทญฺญาวิมุตฺตสฺส    อยมนุธมฺโม    โหติ   เวยฺยากรณาย   รูปํ   โข
อหํ  อาวุโส  อพลํ  วิราคุนํ  ๑  อนสฺสาสิกนฺติ  ๒  วิทิตฺวา  เย รูเป
อุปาทายุปาทานา  ๓  เจตโส อธิฏฺฐานาภินิเวสานุสยา เตสํ ขยา วิราคา
#๑ ยุ. วิราคํ ฯ  ๒ อิติสทฺโท นตฺถิ ฯ  ๓ ม. ยุ. อุปายุปาทานา ฯ
