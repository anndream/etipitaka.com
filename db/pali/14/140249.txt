เอวํมหานุภาวา   อาภาย   นานุโภนฺติ   ตตฺถปิ   อปฺปมาโณ   โอฬาโร
โอภาโส   ปาตุภวติ   อติกฺกมฺเมว   เทวานํ   เทวานุภาวํ  เยปิ  ตตฺถ
สตฺตา   อุปปนฺนา   เตปิ   เตโนภาเสน   อญฺญมญฺญสฺส   ๑   ชานนฺติ
อญฺเญปิ   กิร   โภ   สนฺติ   สตฺตา   อิธูปปนฺนาติ   อยญฺจ   ทสสหสฺสี
โลกธาตุ   สงฺกมฺปติ   สมฺปกมฺปติ   สมฺปเวธติ  อปฺปมาโณ  จ  โอฬาโร
โอภาโส  โลเก  ปาตุภวติ  อติกฺกมฺเมว  เทวานํ  เทวานุภาวนฺติ ฯ ยมฺปิ
ภนฺเต ฯเปฯ อิทํปหํ ภนฺเต ภควโต อจฺฉริยํ อพฺภูตธมฺมํ ธาเรมิ ฯ
     [๓๖๕]   สมฺมุขา  เมตํ  ภนฺเต  ภควโต  สุตํ  สมฺมุขา  ปฏิคฺคหิตํ
ยทา   อานนฺท   โพธิสตฺโต   มาตุ   กุจฺฉึ  โอกฺกนฺโต  โหติ  จตฺตาโร
นํ  เทวปุตฺตา  จตุทฺทิสารกฺขาย  ๒  อุปคจฺฉนฺติ  มา  นํ  ๓  โพธิสตฺตํ
วา   โพธิสตฺตมาตรํ   วา   มนุสฺโส   วา   อมนุสฺโส  วา  โกจิ  วา
วิเหเสสีติ   ๔   ฯ   ยมฺปิ   ภนฺเต  ฯเปฯ  อิทมฺปหํ  ภนฺเต  ภควโต
อจฺฉริยํ อพฺภูตธมฺมํ ธาเรมิ ฯ
     [๓๖๖]   สมฺมุขา  เมตํ  ภนฺเต  ภควโต  สุตํ  สมฺมุขา  ปฏิคฺคหิตํ
ยทา   อานนฺท   โพธิสตฺโต   มาตุ   กุจฺฉึ   โอกฺกนฺโต  โหติ  ปกติยา
สีลวตี     โพธิสตฺตมาตา    โหติ    วิรตา    ปาณาติปาตา    วิรตา
อทินฺนาทานา   วิรตา   กาเมสุมิจฺฉาจารา   วิรตา   มุสาวาทา  วิรตา
สุราเมรยมชฺชปมาทฏฺฐานาติ   ฯ   ยมฺปิ  ภนฺเต  ฯเปฯ  อิทมฺปหํ  ภนฺเต
ภควโต อจฺฉริยํ อพฺภูตธมฺมํ ธาเรมิ ฯ
     [๓๖๗]   สมฺมุขา  เมตํ  ภนฺเต  ภควโต  สุตํ  สมฺมุขา  ปฏิคฺคหิตํ
#๑ สพฺพตฺถ อญฺญมญฺญํ สญฺชานนฺติ ฯ    ๒ โป. ม. จาตุทฺทิสํ อารกฺขาย ฯ
#๓ ยุ. มา นํ โข ฯ  ๔ สพฺพตฺถ วิเหเถสีติ ฯ
