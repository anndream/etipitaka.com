อุปสมฺปชฺช    วิหรติ    อยํ    จตุตฺถา    ๑    ทิสา   ฯ   สพฺพโส
อากาสานญฺจายตนํ    สมติกฺกมฺม   อนนฺตํ   วิญฺญาณนฺติ   วิญฺญาณญฺจายตนํ
อุปสมฺปชฺช     วิหรติ     อยํ     ปญฺจมี     ทิสา     ฯ    สพฺพโส
วิญฺญาณญฺจายตนํ     สมติกฺกมฺม     นตฺถิ     กิญฺจีติ    อากิญฺจญฺญายตนํ
อุปสมฺปชฺช   วิหรติ   อยํ   ฉฏฺฐา   ทิสา  ฯ  สพฺพโส  อากิญฺจญฺญายตนํ
สมติกฺกมฺม       เนวสญฺญานาสญฺญายตนํ       อุปสมฺปชฺช       วิหรติ
อยํ   สตฺตมี   ทิสา   ฯ   สพฺพโส   เนวสญฺญานาสญฺญายตนํ  สมติกฺกมฺม
สญฺญาเวทยิตนิโรธํ    อุปสมฺปชฺช    วิหรติ    อยํ   อฏฺฐมี   ทิสา   ฯ
ตถาคเตน   ภิกฺขเว   อรหตา   สมฺมาสมฺพุทฺเธน   ปุริสทมฺโม   สาริโต
อิมา   อฏฺฐ   ทิสา  วิธาวติ  ฯ  โส  วุจฺจติ  โยคฺคาจริยานํ  อนุตฺตโร
ปุริสทมฺมสารถีติ อิติ ยนฺตํ วุตฺตํ อิทเมตํ ปฏิจฺจ วุตฺตนฺติ ฯ
     อิทมโวจ    ภควา    อตฺตมนา   เต   ภิกฺขู   ภควโต   ภาสิตํ
อภินนฺทุนฺติ ฯ
               สฬายตนวิภงฺคสุตฺตํ นิฏฺฐิตํ สตฺตมํ ฯ
                      ___________
#๑ ม. จตุตฺถี ฯ
