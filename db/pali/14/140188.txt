ภิกฺขเว   มิจฺฉาวายาโม   นิชฺชิณฺโณ   โหติ  ...  สมฺมาสติสฺส  ภิกฺขเว
มิจฺฉาสติ   นิชฺชิณฺณา   โหติ  ...  สมฺมาสมาธิสฺส  ภิกฺขเว  มิจฺฉาสมาธิ
นิชฺชิณฺโณ   โหติ   ...   สมฺมาญาณสฺส   ภิกฺขเว   มิจฺฉาญาณํ  นิชฺชิณฺณํ
โหติ   ...   สมฺมาวิมุตฺตสฺส  ภิกฺขเว  มิจฺฉาวิมุตฺติ  นิชฺชิณฺณา  โหติ  ฯ
เย  จ  มิจฺฉาวิมุตฺติปจฺจยา  อเนเก  ปาปกา  อกุสลา  ธมฺมา  สมฺภวนฺติ
เต    จสฺส    นิชฺชิณฺณา    โหนฺติ   สมฺมาวิมุตฺติปจฺจยา   จ   อเนเก
กุสลา   ธมฺมา   ภาวนาปาริปูรึ   คจฺฉนฺติ  ฯ  อิติ  โข  ภิกฺขเว  วีสติ
กุสลปกฺขา    วีสติ   อกุสลปกฺขา   ฯ   มหาจตฺตารีสโก   ธมฺมปริยาโย
ปวตฺติโต   อปฺปฏิวตฺติโย   สมเณน  วา  พฺราหฺมเณน  วา  เทเวน  วา
มาเรน วา พฺรหฺมุนา วา เกนจิ วา โลกสฺมินฺติ ฯ
     [๒๘๑]  โย  หิ  โกจิ  ภิกฺขเว  สมโณ  วา  พฺราหฺมโณ  วา อิมํ
มหาจตฺตารีสกํ    ธมฺมปริยายํ    ครหิตพฺพํ    ปฏิกฺโกสิตพฺพํ    มญฺเญยฺย
ตสฺส   ทิฏฺเฐว   ธมฺเม   ทส   สหธมฺมิกา  วาทานุวาทา  คารยฺหฏฺฐานํ
อาคจฺฉนฺติ   ฯ   สมฺมาทิฏฺฐิญฺเจ   ภวํ   ครหติ   เย   จ   มิจฺฉาทิฏฺฐี
สมณพฺราหฺมณา  เต  โภโต  ปุชฺชา เต โภโต ปาสํสา ฯ สมฺมาสงฺกปฺปญฺเจ
ภวํ      ครหติ     เย     จ     มิจฺฉาสงฺกปฺปา     สมณพฺราหฺมณา
เต   โภโต   ปุชฺชา   เต   โภโต   ปาสํสา  ฯ  สมฺมาวาจญฺเจ  ภวํ
ครหติ  ...  สมฺมากมฺมนฺตญฺเจ  ภวํ  ครหติ  ...  สมฺมาอาชีวญฺเจ  ภวํ
ครหติ   ...   สมฺมาวายามญฺเจ  ภวํ  ครหติ  ...  สมฺมาสติญฺเจ  ภวํ
ครหติ   ...   สมฺมาสมาธิญฺเจ  ภวํ  ครหติ  ...  สมฺมาญาณญฺเจ  ภวํ
