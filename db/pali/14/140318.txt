สหพฺยตํ อุปปชฺชติ เย เต สตฺตา คูถภกฺขา ฯ
     [๔๗๘]  สนฺติ  ภิกฺขเว  ติรจฺฉานคตา  ปาณา  อนฺธกาเร  ชายนฺติ
อนฺธกาเร  ชียนฺติ  อนฺธกาเร  มียนฺติ  ฯ  กตเม จ ภิกฺขเว ติรจฺฉานคตา
ปาณา   อนฺธกาเร   ชายนฺติ   อนฺธกาเร   ชียนฺติ   อนฺธกาเร  มียนฺติ
กีฏา  [๑]  ปฏงฺคา  คณฺฑุปฺปาทา  เย  วา ปนญฺเญปิ เกจิ ติรจฺฉานคตา
ปาณา   อนฺธกาเร   ชายนฺติ  อนฺธกาเร  ชียนฺติ  อนฺธกาเร  มียนฺติ  ฯ
ส   โข   โส   ภิกฺขเว   พาโล   อิธ  ปุพฺเพ  รสาโท  อิธ  ปาปานิ
กมฺมานิ    กริตฺวา    กายสฺส    เภทา   ปรมฺมรณา   เตสํ   สตฺตานํ
สหพฺยตํ   อุปปชฺชติ   เย   เต  สตฺตา  อนฺธกาเร  ชายนฺติ  อนฺธกาเร
ชียนฺติ อนฺธกาเร มียนฺติ ฯ
     [๔๗๙]   สนฺติ   ภิกฺขเว  ติรจฺฉานคตา  ปาณา  อุทกสฺมึ  ชายนฺติ
อุทกสฺมึ   ชียนฺติ  อุทกสฺมึ  มียนฺติ  ฯ  กตเม  จ  ภิกฺขเว  ติรจฺฉานคตา
ปาณา    อุทกสฺมึ    ชายนฺติ    อุทกสฺมึ    ชียนฺติ    อุทกสฺมึ   มียนฺติ
มจฺฉา   กจฺฉปา   สสสุมารา   เย   วา  ปนญฺเญปิ  เกจิ  ติรจฺฉานคตา
ปาณา    อุทกสฺมึ   ชายนฺติ   อุทกสฺมึ   ชียนฺติ   อุทกสฺมึ   มียนฺติ   ฯ
ส   โข   โส   ภิกฺขเว   พาโล   อิธ  ปุพฺเพ  รสาโท  อิธ  ปาปานิ
กมฺมานิ   กริตฺวา   กายสฺส  เภทา  ปรมฺมรณา  เตสํ  สตฺตานํ  สหพฺยตํ
อุปปชฺชติ    เย   เต   สตฺตา   อุทกสฺมึ   ชายนฺติ   อุทกสฺมึ   ชียนฺติ
อุทกสฺมึ มียนฺติ ฯ
     [๔๘๐]   สนฺติ   ภิกฺขเว  ติรจฺฉานคตา  ปาณา  อสุจิสฺมึ  ชายนฺติ
#๑ ม. ยุ. ปุฬวา ฯ
