ปฏิจฺจ   วุตฺตํ   ฯ   ยถารูปํ  สารีปุตฺต  จีวรํ  เสวโต  อกุสลา  ธมฺมา
อภิวฑฺฒนฺติ    กุสลา    ธมฺมา    ปริหายนฺติ    เอวรูปํ    จีวรํ    น
เสวิตพฺพํ  ฯ  ยถารูปญฺจ  โข  สารีปุตฺต  จีวรํ  เสวโต  อกุสลา  ธมฺมา
ปริหายนฺติ   กุสลา   ธมฺมา   อภิวฑฺฒนฺติ   เอวรูปํ  จีวรํ  เสวิตพฺพํ  ฯ
จีวรํปหํ    สารีปุตฺต    ทุวิเธน   วทามิ   เสวิตพฺพมฺปิ   อเสวิตพฺพมฺปีติ
อิติ   ยนฺตํ   วุตฺตํ   มยา   อิทเมตํ   ปฏิจฺจ   วุตฺตํ  ฯเปฯ  เอวรูโป
ปิณฺฑปาโต     น     เสวิตพฺโพ     ฯเปฯ    เอวรูโป    ปิณฺฑปาโต
เสวิตพฺโพ   ฯเปฯ   เอวรูปํ   เสนาสนํ  น  เสวิตพฺพํ  ฯเปฯ  เอวรูปํ
เสนาสนํ   เสวิตพฺพํ   ฯเปฯ   เอวรูโป  คาโม  น  เสวิตพฺโพ  ฯเปฯ
เอวรูโป   คาโม   เสวิตพฺโพ  ฯเปฯ  เอวรูโป  นิคโม  น  เสวิตพฺโพ
ฯเปฯ   เอวรูโป   นิคโม   เสวิตพฺโพ   ฯเปฯ  เอวรูโป  ชนปโท  น
เสวิตพฺโพ   ฯเปฯ   เอวรูโป   ชนปโท   เสวิตพฺโพ  ฯเปฯ  ปุคฺคลํปหํ
สารีปุตฺต   ทุวิเธน   วทามิ   เสวิตพฺพมฺปิ   อเสวิตพฺพมฺปีติ   อิติ   โข
ปเนตํ   วุตฺตํ   มยา   กิญฺเจตํ   ปฏิจฺจ   วุตฺตํ  ฯ  ยถารูปํ  สารีปุตฺต
ปุคฺคลํ    เสวโต    อกุสลา    ธมฺมา    อภิวฑฺฒนฺติ   กุสลา   ธมฺมา
ปริหายนฺติ   เอวรูโป   ปุคฺคโล   น   เสวิตพฺโพ   ฯ  ยถารูปญฺจ  โข
สารีปุตฺต    ปุคฺคลํ    เสวโต   อกุสลา   ธมฺมา   ปริหายนฺติ   กุสลา
ธมฺมา    อภิวฑฺฒนฺติ   เอวรูโป   ปุคฺคโล   เสวิตพฺโพ   ฯ   ปุคฺคลํปหํ
สารีปุตฺต   ทุวิเธน   วทามิ   เสวิตพฺพมฺปิ   อเสวิตพฺพมฺปีติ   อิติ  ยนฺตํ
วุตฺตํ   มยา   อิทเมตํ   ปฏิจฺจ   วุตฺตํ   ฯ   อิมสฺส   โข   สารีปุตฺต
