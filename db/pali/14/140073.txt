อาปานียกํสํ    ปิเวยฺย    ยํ    ชญฺญา   อิมาหํ   ปิตฺวา   มรณํ   วา
นิคจฺฉามิ มรณมตฺตํ วา ทุกฺขนฺติ ฯ โน เหตํ ภนฺเต ฯ
     [๗๘]  เอวเมว  โข  สุนกฺขตฺต  โส  วต  ภิกฺขุ ฉสุ ผสฺสายตเนสุ
สํวุตการี   อุปธิ   ทุกฺขสฺส   มูลนฺติ   ฯเปฯ   เนตํ   ฐานํ  วิชฺชติ  ฯ
เสยฺยถาปิ   สุนกฺขตฺต  อาสีวิโส  โฆรวิโส  ฯ  อถ  ปุริโส  อาคจฺเฉยฺย
ชีวิตุกาโม   อมริตุกาโม   สุขกาโม   ทุกฺขปฏิกฺกูโล   ฯ  ตํ  กึ  มญฺญสิ
สุนกฺขตฺต    อปิ   นุ   โส   ปุริโส   อมุสฺส   อาสีวิสสฺส   โฆรวิสสฺส
หตฺเถ   ๑   วา   องฺคุฏฺฐํ   วา  ทชฺชา  ยํ  ชญฺญา  อิมินาหํ  ทฏฺโฐ
มรณํ วา นิคจฺฉามิ มรณมตฺตํ วา ทุกฺขนฺติ ฯ โน เหตํ ภนฺเต ฯ
     [๗๙]  เอวเมว  โข  สุนกฺขตฺต  โส  วต  ภิกฺขุ ฉสุ ผสฺสายตเนสุ
สํวุตการี    อุปธิ    ทุกฺขมูลนฺติ   อิติ   วิทิตฺวา   นิรุปธี   อุปธิสงฺขเย
วิมุตฺโต  อุปธิสฺมึ  วา  กายํ  อุปสํหริสฺสติ  จิตฺตํ  วา  อนุปฺปทสฺสตีติ  ๒
เนตํ ฐานํ วิชฺชตีติ ฯ
     อิทมโวจ   ภควา   อตฺตมโน   สุนกฺขตฺโต   ลิจฺฉวิปุตฺโต  ภควโต
ภาสิตํ อภินนฺทีติ ฯ
				   สุนกฺขตฺตสุตฺตํ นิฏฺฐิตํ ปญฺจมํ ฯ
					  ________
#๑ ม. หตฺถํ วา องฺคุฏฺฐํ วา ยุญฺเชยฺย ฯ ยุ. หตฺถํ วา องฺคุฏฺฐํ วา ทชฺชา ฯ
#๒ โป. ม. ยุ. อุปฺปาเทสฺสติ ฯ
