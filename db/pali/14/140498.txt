อายตเน   ปฏิจฺจ   ปฏิสํเวเทมิ   สุขํ  วา  ทุกฺขํ  วา  อทุกฺขมสุขํ  วา
ตํ   นิจฺจํ  ธุวํ  สสฺสตํ  อวิปริณามธมฺมนฺติ  สมฺมา  นุ  โข  โส  ภคินิโย
วทมาโน   วเทยฺยาติ   ฯ   โน  เหตํ  ภนฺเต  ฯ  ตํ  กิสฺส  เหตุ  ฯ
ตชฺชํ   ตชฺชํ   ภนฺเต  ปจฺจยํ  ปฏิจฺจ  ตชฺชา  ตชฺชา  เวทนา  อุปฺปชฺชติ
ตชฺชสฺส    ตชฺชสฺส    ปจฺจยสฺส    นิโรธา   ตชฺชา   ตชฺชา   เวทนา
นิรุชฺฌตีติ   ฯ   สาธุ   สาธุ   ภคินิโย   เอวํ   เหตํ   ภคินิโย  โหติ
อริยสาวกสฺส ยถาภูตํ สมฺมปฺปญฺญาย ปสฺสโต ฯ
     [๗๘๘]   เสยฺยถาปิ  ภคินิโย  มหโต  รุกฺขสฺส  ติฏฺฐโต  สารวโต
มูลมฺปิ    อนิจฺจํ    วิปริณามธมฺมํ    ขนฺโธปิ   อนิจฺโจ   วิปริณามธมฺโม
สาขาปลาสมฺปิ  อนิจฺจํ  วิปริณามธมฺมํ  ฉายาปิ  อนิจฺจา  วิปริณามธมฺมา ฯ
โย     นุ    โข    ภคินิโย    เอวํ    วเทยฺย    อมุสฺส    มหโต
รุกฺขสฺส   ติฏฺฐโต   สารวโต   มูลมฺปิ   อนิจฺจํ   วิปริณามธมฺมํ  ขนฺโธปิ
อนิจฺโจ     วิปริณามธมฺโม    สาขาปลาสมฺปิ    อนิจฺจํ    วิปริณามธมฺมํ
ยา   จ   ขฺวสฺส  ฉายา  สา  นิจฺจา  ธุวา  สสฺสตา  อวิปริณามธมฺมาติ
สมฺมา  นุ  โข  โส  ภคินิโย  วทมาโน  วเทยฺยาติ ฯ โน เหตํ ภนฺเต ฯ
ตํ   กิสฺส   เหตุ   ฯ   อมุสฺส   หิ   ภนฺเต  มหโต  รุกฺขสฺส  ติฏฺฐโต
สารวโต  มูลมฺปิ  อนิจฺจํ  วิปริณามธมฺมํ  ขนฺโธปิ  อนิจฺโจ  วิปริณามธมฺโม
สาขาปลาสมฺปิ      อนิจฺจํ      วิปริณามธมฺมํ     ปเควสฺส     ฉายา
อนิจฺจา วิปริณามธมฺมาติ ฯ
     [๗๘๙]  เอวเมว  โข  ภคินิโย  โย  นุ  โข  เอวํ  วเทยฺย  ฉ
