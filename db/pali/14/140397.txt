อิทเมว   สจฺจํ   โมฆมญฺญนฺติ   อิทมฺปิสฺส   นานุชานามิ  ตํ  กิสฺส  เหตุ
อญฺญถา หิ อานนฺท ตถาคตสฺส มหากมฺมวิภงฺเค ญาณํ โหติ ฯ
     [๖๑๒]  ตตฺรานนฺท  ยฺวายํ  ปุคฺคโล  อิธ  ปาณาติปาตี อทินฺนาทายี
ฯเปฯ    มิจฺฉาทิฏฺฐี    กายสฺส   เภทา   ปรมฺมรณา   อปายํ   ทุคฺคตึ4
วินิปาตํ   นิรยํ   อุปปชฺชติ   ปุพฺเพ   วาสฺส   ตํ  กตํ  โหติ  ปาปกมฺมํ
ทุกฺขเวทนียํ   ปจฺฉา   วาสฺส   ตํ   กตํ   โหติ  ปาปกมฺมํ  ทุกฺขเวทนียํ
มรณกาเล    วาสฺส   โหติ   มิจฺฉาทิฏฺฐิ   สมตฺตา   สมาทินฺนา   เตน
โส   กายสฺส   เภทา   ปรมฺมรณา   อปายํ   ทุคฺคตึ   วินิปาตํ   นิรยํ
อุปปชฺชติ   ฯ   ยญฺจ   โข   โส  อิธ  ปาณาติปาตี  โหติ  อทินฺนาทายี
โหติ   ฯเปฯ   มิจฺฉาทิฏฺฐี   โหติ   ฯ   ตสฺส  ทิฏฺเฐว  ธมฺเม  วิปากํ
ปฏิสํเวเทติ อุปปชฺเช ๑ วา อปเร วา ปริยาเย ฯ
     [๖๑๓]  ตตฺรานนฺท  ยฺวายํ  ปุคฺคโล  อิธ  ปาณาติปาตี อทินฺนาทายี
ฯเปฯ   มิจฺฉาทิฏฺฐี   กายสฺส   เภทา   ปรมฺมรณา   สุคตึ  สคฺคํ  โลกํ
อุปปชฺชติ   ปุพฺเพ   วาสฺส   ตํ   กตํ   โหติ   กลฺยาณกมฺมํ  สุขเวทนียํ
ปจฺฉา   วาสฺส   ตํ   กตํ   โหติ   กลฺยาณกมฺมํ  สุขเวทนียํ  มรณกาเล
วาสฺส   โหติ   สมฺมาทิฏฺฐิ   สมตฺตา   สมาทินฺนา   เตน  โส  กายสฺส
เภทา   ปรมฺมรณา   สุคตึ   สคฺคํ  โลกํ  อุปปชฺชติ  ฯ  ยญฺจ  ๒  โข
โส   อิธ   ปาณาติปาตี   โหติ   อทินฺนาทายี  โหติ  ฯเปฯ  มิจฺฉาทิฏฺฐี
โหติ   ฯ   ตสฺส   ทิฏฺเฐว   ธมฺเม   วิปากํ   ปฏิสํเวเทติ   อุปปชฺเช
วา อปเร วา ปริยาเย ฯ
#๑ โป. อุปปชฺชติ ฯ ม. อุปปชฺช ฯ ยุ. อุปปชฺชํ ฯ  ๒ ยุ. สเจ โข ฯ
