                     อานาปานสติสุตฺตํ
     [๒๘๒]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
ปุพฺพาราเม   มิคารมาตุ  ปาสาเท  สมฺพหุเลหิ  อภิญฺญาเตหิ  อภิญฺญาเตหิ
เถเรหิ   สาวเกหิ   สทฺธึ   อายสฺมตา  จ  สารีปุตฺเตน  อายสฺมตา  จ
มหาโมคฺคลฺลาเนน    อายสฺมตา    จ   มหากสฺสเปน   อายสฺมตา   จ
มหากจฺจายเนน    อายสฺมตา    จ    มหาโกฏฺฐิเตน   อายสฺมตา   จ
มหากปฺปิเนน   อายสฺมตา   จ   มหาจุนฺเทน   อายสฺมตา  จ  เรวเตน
อายสฺมตา   จ   อานนฺเทน   อญฺเญหิ   จ   อภิญฺญาเตหิ   อภิญฺญาเตหิ
เถเรหิ สาวเกหิ สทฺธึ ฯ เตน โข ปน สมเยน เถรา ภิกฺขู [๑] โอวทนฺติ
อนุสาสนฺติ   ฯ   อปฺเปกจฺเจ   เถรา   ภิกฺขู   ทสปิ   ภิกฺขู  โอวทนฺติ
อนุสาสนฺติ    อปฺเปกจฺเจ    เถรา   ภิกฺขู   วีสมฺปิ   ภิกฺขู   โอวทนฺติ
อนุสาสนฺติ    อปฺเปกจฺเจ    เถรา   ภิกฺขู   ตึสมฺปิ   ภิกฺขู   โอวทนฺติ
อนุสาสนฺติ   อปฺเปกจฺเจ   เถรา   ภิกฺขู   จตฺตาฬีสมฺปิ  ภิกฺขู  โอวทนฺติ
อนุสาสนฺติ   ฯ   เต   จ   นวา  ภิกฺขู  เถเรหิ  ภิกฺขูหิ  โอวทิยมานา
อนุสาสิยมานา โอฬารํ ปุพฺเพนาปรํ วิเสสํ ปชานนฺติ ฯ
     [๒๘๓]   เตน  โข  ปน  สมเยน  ภควา  ตทหุโปสเถ  ปณฺณรเส
ปวารณาย      ปุณฺณาย     ปุณฺณมาย     รตฺติยา     ภิกฺขุสงฺฆปริวุโต
อพฺโภกาเส  นิสินฺโน  โหติ  ฯ  อถ  โข  ภควา  ตุณฺหีภูตํ  ๒ ภิกฺขุสงฺฆํ
#๑ ม. ยุ. นเว ภิกฺขู ฯ  ๒ ยุ. ตุณฺหีภูตํ ตุณฺหีภูตนฺติ ทิสฺสติ ฯ
