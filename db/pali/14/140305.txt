อนฺตรธายติ   ทสฺสนญฺจ   รูปานํ   ฯ  โสหํ  ตถา  กริสฺสามิ  ยถา  เม
ปุน   น   วิจิกิจฺฉา   อุปฺปชฺชิสฺสติ   น   อมนสิกาโร   น  ถีนมิทฺธํ  น
ฉมฺภิตตฺตํ น อุพฺพิลํ น ทุฏฺฐุลฺลํ น อจฺจารทฺธวิริยนฺติ ฯ
     [๔๕๙]   โส  โข  อหํ  อนุรุทฺธา  ฯเปฯ  ตสฺส  มยฺหํ  อนุรุทฺธา
เอตทโหสิ   อติลีนวิริยํ   โข   เม   อุทปาทิ  อติลีนวิริยาธิกรณญฺจ  ปน
เม   สมาธิ   จวิ   สมาธิมฺหิ   จุเต  โอภาโส  อนฺตรธายติ  ทสฺสนญฺจ
รูปานํ   ฯ   เสยฺยถาปิ  อนุรุทฺธา  ปุริโส  วฏฺฏกํ  สิถิลํ  คเณฺหยฺย  โส
ตสฺส   หตฺถโต   อุปฺปเตยฺย   เอวเมว  โข  เม  อนุรุทฺธา  อติลีนวิริยํ
อุทปาทิ    อติลีนวิริยาธิกรณญฺจ    ปน   เม   สมาธิ   จวิ   สมาธิมฺหิ
จุเต   โอภาโส   อนฺตรธายติ   ทสฺสนญฺจ   รูปานํ   ฯ   โสหํ   ตถา
กริสฺสามิ   ยถา   เม  ปุน  น  วิจิกิจฺฉา  อุปฺปชฺชิสฺสติ  น  อมนสิกาโร
น  ถีนมิทฺธํ  น  ฉมฺภิตตฺตํ  น  อุพฺพิลํ  น  ทุฏฺฐุลฺลํ  น  อจฺจารทฺธวิริยํ น
อติลีนวิริยนฺติ ฯ
     [๔๖๐]   โส  โข  อหํ  อนุรุทฺธา  ฯเปฯ  ตสฺส  มยฺหํ  อนุรุทฺธา
เอตทโหสิ     อภิชปฺปา    โข    เม    อุทปาทิ    อภิชปฺปาธิกรณญฺจ
ปน    เม   สมาธิ   จวิ   สมาธิมฺหิ   จุเต   โอภาโส   อนฺตรธายติ
ทสฺสนญฺจ   รูปานํ   ฯ   โสหํ   ตถา   กริสฺสามิ   ยถา  เม  ปุน  น
วิจิกิจฺฉา   อุปฺปชฺชิสฺสติ   น   อมนสิกาโร   น   ถีนมิทฺธํ  น  ฉมฺภิตตฺตํ
น   อุพฺพิลํ   น   ทุฏฺฐุลฺลํ   น   อจฺจารทฺธวิริยํ   น   อติลีนวิริยํ   น
อภิชปฺปาติ ฯ
