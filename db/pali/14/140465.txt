สิขเรน  มุทฺธานํ  ๑  อภิมตฺเถยฺย  เอวเมว  โข  เม  ภนฺเต สารีปุตฺต
อธิมตฺตา  วาตา  มุทฺธานํ  ๑  โอหนนฺติ  ๒  น  เม  ภนฺเต สารีปุตฺต
ขมนียํ   น   ยาปนียํ   พาฬฺหา   เม  ทุกฺขา  เวทนา  อภิกฺกมนฺติ  โน
ปฏิกฺกมนฺติ อภิกฺกโม สานํ ปญฺญายติ โน ปฏิกฺกโมติ ฯ
     [๗๒๔]   เสยฺยถาปิ   ภนฺเต   สารีปุตฺต  พลวา  ปุริโส  ทเฬฺหน
วรตฺตกฺขณฺเฑน   สีเส   สีสเวฏฺฐนํ  ทเทยฺย  เอวเมว  โข  เม  ภนฺเต
สารีปุตฺต   อธิมตฺตา   วาตา   สีสํ  ปริกนฺตนฺติ  น  เม  ภนฺเต  ขมนียํ
น   ยาปนียํ  พาฬฺหา  เม  ทุกฺขา  เวทนา  อภิกฺกมนฺติ  โน  ปฏิกฺกมนฺติ
อภิกฺกโม สานํ ปญฺญายติ โน ปฏิกฺกโมติ ฯ
     [๗๒๕]   เสยฺยถาปิ   ภนฺเต   สารีปุตฺต  ทกฺโข  โคฆาตโก  วา
โคฆาตกนฺเตวาสี    วา   ติเณฺหน   โควิกนฺตเนน   กุจฺฉึ   ปริกนฺเตยฺย
เอวเมว  โข  เม  ภนฺเต  สารีปุตฺต  อธิมตฺตา  วาตา  กุจฺฉึ ปริกนฺตนฺติ
น  เม  ภนฺเต  สารีปุตฺต  ขมนียํ  น  ยาปนียํ พาฬฺหา เม ทุกฺขา เวทนา
อภิกฺกมนฺติ    โน    ปฏิกฺกมนฺติ    อภิกฺกโม    สานํ   ปญฺญายติ   โน
ปฏิกฺกโมติ ฯ
     [๗๒๖]   เสยฺยถาปิ   ภนฺเต   สารีปุตฺต  เทฺว  พลวนฺโต  ปุริสา
ทุพฺพลตรํ      ปุริสํ     นานาพาหาสุ     คเหตฺวา     องฺคารกาสุยา
สนฺตาเปยฺยุํ   สมฺปริตาเปยฺยุํ   เอวเมว   โข   เม   ภนฺเต  สารีปุตฺต
อธิมตฺโต   กายสฺมึ   ฑาโห   น   เม   ภนฺเต   สารีปุตฺต  ขมนียํ  น
ยาปนียํ   พาฬฺหา   เม   ทุกฺขา   เวทนา  อภิกฺกมนฺติ  โน  ปฏิกฺกมนฺติ
#๑-๒ ม. มุทฺธนิ อูหนนฺติ ฯ
