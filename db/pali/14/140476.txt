อายสฺมา   ฉนฺโน   โอกาสํ   กโรติ   ปญฺหสฺส   เวยฺยากรณายาติ   ฯ
ปุจฺฉาวุโส สารีปุตฺต สุตฺวา เวทิสฺสามีติ ฯ
     [๗๔๙]  จกฺขุํ  อาวุโส  ฉนฺน  จกฺขุวิญฺญาณํ  จกฺขุวิญฺญาณวิญฺญาตพฺเพ
ธมฺเม     เอตํ     มม     เอโสหมสฺมิ    เอโส    เม    อตฺตาติ
สมนุปสฺสสิ    โสตํ    อาวุโส    ฉนฺน    โสตวิญฺญาณํ   ฯเปฯ   ฆานํ
อาวุโส  ฉนฺน  ฆานวิญฺญาณํ  ...  ชิวฺหํ  อาวุโส ฉนฺน ชิวฺหาวิญฺญาณํ ...
กายํ    อาวุโส    ฉนฺน   กายวิญฺญาณํ   ...   มนํ   อาวุโส   ฉนฺน
มโนวิญฺญาณํ   มโนวิญฺญาณวิญฺญาตพฺเพ   ธมฺเม   เอตํ   มม  เอโสหมสฺมิ
เอโส   เม   อตฺตาติ   สมนุปสฺสสีติ   ฯ   จกฺขุํ   อาวุโส   สารีปุตฺต
จกฺขุวิญฺญาณํ      จกฺขุวิญฺญาณวิญฺญาตพฺเพ      ธมฺเม     เนตํ     มม
เนโสหมสฺมิ   น  เมโส  อตฺตาติ  สมนุปสฺสามิ  โสตํ  อาวุโส  สารีปุตฺต
โสตวิญฺญาณํ   ...   ฆานํ  อาวุโส  สารีปุตฺต  ฆานวิญฺญาณํ  ...  ชิวฺหํ
อาวุโส   สารีปุตฺต   ชิวฺหาวิญฺญาณํ   ...   กายํ   อาวุโส   สารีปุตฺต
กายวิญฺญาณํ  ... มนํ อาวุโส สารีปุตฺต มโนวิญฺญาณํ มโนวิญฺญาณ-
วิญฺญาตพฺเพ  ธมฺเม   เนตํ   มม   เนโสหมสฺมิ    น   เมโส  อตฺตาติ
สมนุปสฺสามีติ ฯ
     [๗๕๐]  จกฺขุสฺมึ อาวุโส ฉนฺน จกฺขุวิญฺญาเณ จกฺขุวิญฺญาณ-
วิญฺญาตพฺเพสุ  ธมฺเมสุ   กึ   ทิสฺวา    กึ     อภิญฺญาย     จกฺขุํ
จกฺขุวิญฺญาณํ      จกฺขุวิญฺญาณวิญฺญาตพฺเพ      ธมฺเม     เนตํ     มม
เนโสหมสฺมิ   น   เมโส   อตฺตาติ  สมนุปสฺสสิ  โสตสฺมึ  อาวุโส  ฉนฺน
