เม   มนสิกโรโต   อาเนญฺชาย   จิตฺตํ   ปกฺขนฺทติ   ปสีทติ   สนฺติฏฺฐติ
วิมุจฺจตีติ ฯ อิติห ตตฺถ สมฺปชาโน โหติ ฯ
     [๓๔๘]   ตสฺส  เจ  อานนฺท  ภิกฺขุโน  อิมินา  วิหาเรน  วิหรโต
จงฺกมาย    จิตฺตํ   นมติ   ฯ   โส   จงฺกมติ   เอวํ   มํ   จงฺกมนฺตํ
นาภิชฺฌาโทมนสฺสา   ปาปกา   อกุสลา   ธมฺมา   อนฺวาสฺสวิสฺสนฺตีติ   ฯ
อิติห   ตตฺถ   สมฺปชาโน   โหติ   ฯ   ตสฺส   เจ   อานนฺท  ภิกฺขุโน
อิมินา   วิหาเรน  วิหรโต  ฐานาย  จิตฺตํ  นมติ  ฯ  โส  ติฏฺฐติ  เอวํ
มํ  ฐิตํ  นาภิชฺฌาโทมนสฺสา  ปาปกา  อกุสลา  ธมฺมา อนฺวาสฺสวิสฺสนฺตีติ ฯ
อิติห    ตตฺถ    สมฺปชาโน    โหติ    ฯ    ตสฺส    เจ    อานนฺท
ภิกฺขุโน   อิมินา   วิหาเรน   วิหรโต   นิสชฺชาย  จิตฺตํ  นมติ  ฯ  โส
นิสีทติ    เอวํ    มํ   นิสินฺนํ   นาภิชฺฌาโทมนสฺสา   ปาปกา   อกุสลา
ธมฺมา   อนฺวาสฺสวิสฺสนฺตีติ   ฯ   อิติห   ตตฺถ   สมฺปชาโน   โหติ   ฯ
ตสฺส   เจ   อานนฺท   ภิกฺขุโน   อิมินา   วิหาเรน   วิหรโต  สยนาย
จิตฺตํ   นมติ   ฯ   โส   สยติ   เอวํ   มํ  สยนฺตํ  นาภิชฺฌาโทมนสฺสา
ปาปกา   อกุสลา  ธมฺมา  อนฺวาสฺสวิสฺสนฺตีติ  ฯ  อิติห  ตตฺถ  สมฺปชาโน
โหติ   ฯ   ตสฺส   เจ   อานนฺท   ภิกฺขุโน  อิมินา  วิหาเรน  วิหรโต
ภาสาย   จิตฺตํ   นมติ  ฯ  โส  ยายํ  กถา  หีนา  คมฺมา  โปถุชฺชนิกา
อนริยา   อนตฺถสญฺหิตา   น   นิพฺพิทาย  น  วิราคาย  น  นิโรธาย  น
อุปสมาย   น   อภิญฺญาย   น   สมฺโพธาย   น   นิพฺพานาย   สํวตฺตติ
เสยฺยถีทํ    ราชกถา   โจรกถา   มหามตฺตกถา   เสนากถา   ภยกถา
