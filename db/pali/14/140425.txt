สมฺมาปฏิปนฺนาติ   อิติ   วทํ   อิตฺเถเก   อุสฺสาเทติ  ฯ  เยสํ  เกสญฺจิ
ภวสญฺโญชนํ   อปฺปหีนํ   สพฺเพ   เต   สทุกฺขา  สอุปฆาตา  สอุปายาสา
สปริฬาหา   มิจฺฉาปฏิปนฺนาติ   อิติ  วทํ  อิตฺเถเก  อปสาเทติ  ฯ  เยสํ
เกสญฺจิ    ภวสญฺโญชนํ    ปหีนํ    สพฺเพ   เต   อทุกฺขา   อนูปฆาตา
อนูปายาสา    อปริฬาหา    สมฺมาปฏิปนฺนาติ    อิติ    วทํ   อิตฺเถเก
อุสฺสาเทติ   ฯ   เอวํ   โข  ภิกฺขเว  อุสฺสาทนา  จ  โหติ  อปสาทนาg
จ โน จ ธมฺมเทสนา ฯ
     [๖๕๘]   กถญฺจ   ภิกฺขเว   เนวุสฺสาทนา   โหติ  น  อปสาทนา
ธมฺมเทสนาว  ๑  ฯ  เย  จ กามปฏิสนฺธิสุขิโน โสมนสฺสานุโยคํ อนุยุตฺตา
หีนํ   คมฺมํ   โปถุชฺชนิกํ   อนริยํ   อนตฺถสญฺหิตํ   สพฺเพ   เต  สทุกฺขา
สอุปฆาตา   สอุปายาสา   สปริฬาหา  มิจฺฉาปฏิปนฺนาติ  น  เอวมาห  ฯ
อนุโยโค   จ   โข   สทุกฺโข   เอโส  ธมฺโม  สอุปฆาโต  สอุปายาโส
สปริฬาโห   มิจฺฉาปฏิปทาติ   อิติ   วทํ   ธมฺมเมว   เทเสติ   ฯ  เย
กามปฏิสนฺธิสุขิโน   โสมนสฺสานุโยคํ   อนนุยุตฺตา   หีนํ  คมฺมํ  โปถุชฺชนิกํ
อนริยํ   อนตฺถสญฺหิตํ   สพฺเพ   เต   อทุกฺขา   อนูปฆาตา  อนูปายาสา
อปริฬาหา   สมฺมาปฏิปนฺนาติ   น   เอวมาห   ฯ   อนนุโยโค  จ  โข
อทุกฺโข  เอโส  ธมฺโม  อนูปฆาโต  อนูปายาโส อปริฬาโห สมฺมา-
ปฏิปทาติ  อิติ     วทํ    ธมฺมเมว    เทเสติ    ฯ    เย    อตฺตกิลมถานุโยคํ
อนุยุตฺตา   ทุกฺขํ   อนริยํ  อนตฺถสญฺหิตํ  สพฺเพ  เต  สทุกฺขา  สอุปฆาตา
สอุปายาสา  สปริฬาหา  มิจฺฉาปฏิปนฺนาติ  น  เอวมาห  ฯ  อนุโยโค  จ
#๑ โป. ม. ยุ. สพฺพตฺถ ธมฺมเทสนา จาติ ทิสฺสติ ฯ
