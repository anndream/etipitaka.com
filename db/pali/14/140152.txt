ปริหายนฺติ   กุสลา   ธมฺมา   อภิวฑฺฒนฺติ   ฯ   อิธ   ภนฺเต  เอกจฺโจ
อนภิชฺฌาลุ   โหติ   อนภิชฺฌาสหคเตน   เจตสา   วิหรติ   อพฺยาปาทวา
โหติ    อพฺยาปาทสหคเตน    เจตสา    วิหรติ    อวิเหสวา    โหติ
อวิเหสาสหคเตน   เจตสา   วิหรติ   ฯ   เอวรูปํ   ภนฺเต  จิตฺตุปฺปาทํ
เสวโต   อกุสลา   ธมฺมา   ปริหายนฺติ   กุสลา  ธมฺมา  อภิวฑฺฒนฺติ  ฯ
จิตฺตุปฺปาทํปหํ   ภิกฺขเว   ทุวิเธน   วทามิ   เสวิตพฺพมฺปิ   อเสวิตพฺพมฺปิ
ตญฺจ    อญฺญมญฺญํ    จิตฺตุปฺปาทนฺติ    อิติ    ยนฺตํ    วุตฺตํ    ภควตา
อิทเมตํ ปฏิจฺจ วุตฺตํ ฯ
     [๒๑๒]   สญฺญาปฏิลาภํปหํ   ภิกฺขเว  ทุวิเธน  วทามิ  เสวิตพฺพมฺปิ
อเสวิตพฺพมฺปิ     ตญฺจ     อญฺญมญฺญํ    สญฺญาปฏิลาภนฺติ    อิติ    โข
ปเนตํ   วุตฺตํ   ภควตา   กิญฺเจตํ   ปฏิจฺจ   วุตฺตํ  ฯ  ยถารูปํ  ภนฺเต
สญฺญาปฏิลาภํ   เสวโต   อกุสลา   ธมฺมา   อภิวฑฺฒนฺติ   กุสลา  ธมฺมา
ปริหายนฺติ   เอวรูโป   สญฺญาปฏิลาโภ   น   เสวิตพฺโพ  ฯ  ยถารูปญฺจ
โข    ภนฺเต   สญฺญาปฏิลาภํ   เสวโต   อกุสลา   ธมฺมา   ปริหายนฺติ
กุสลา ธมฺมา อภิวฑฺฒนฺติ เอวรูโป สญฺญาปฏิลาโภ เสวิตพฺโพ ฯ
     [๒๑๓]   กถํรูปํ   ภนฺเต  สญฺญาปฏิลาภํ  เสวโต  อกุสลา  ธมฺมา
อภิวฑฺฒนฺติ   กุสลา   ธมฺมา   ปริหายนฺติ   ฯ   อิธ   ภนฺเต  เอกจฺโจ
อภิชฺฌาลุ    โหติ    อภิชฺฌาสหคตาย    สญฺญาย   วิหรติ   พฺยาปาทวา
โหติ     พฺยาปาทสหคตาย     สญฺญาย    วิหรติ    วิเหสวา    โหติ
วิเหสาสหคตาย   สญฺญาย   วิหรติ   ฯ   เอวรูปํ  ภนฺเต  สญฺญาปฏิลาภํ
