สุขทุกฺขํ   ปฏิสํเวเทนฺติ   คารยฺหา   นิคนฺถา  ฯ  สเจ  ภิกฺขเว  สตฺตา
อิสฺสรนิมฺมานเหตุ    สุขทุกฺขํ   ปฏิสํเวเทนฺติ   คารยฺหา   นิคนฺถา   โน
เจ    สตฺตา    อิสฺสรนิมฺมานเหตุ   สุขทุกฺขํ   ปฏิสํเวเทนฺติ   คารยฺหา
นิคนฺถา  ฯ  สเจ  ภิกฺขเว  สตฺตา  สงฺคติภาวเหตุ  สุขทุกฺขํ ปฏิสํเวเทนฺติ
คารยฺหา    นิคนฺถา    โน    เจ   สตฺตา   สงฺคติภาวเหตุ   สุขทุกฺขํ
ปฏิสํเวเทนฺติ  คารยฺหา  นิคนฺถา  ฯ  สเจ  ภิกฺขเว  สตฺตา  อภิชาติเหตุ
สุขทุกฺขํ    ปฏิสํเวเทนฺติ    คารยฺหา    นิคนฺถา    โน   เจ   สตฺตา
อภิชาติเหตุ  สุขทุกฺขํ  ปฏิสํเวเทนฺติ  คารยฺหา  นิคนฺถา  ฯ  สเจ ภิกฺขเว
สตฺตา     ทิฏฺฐธมฺมูปกฺกมเหตุ     สุขทุกฺขํ    ปฏิสํเวเทนฺติ    คารยฺหา
นิคนฺถา     โน     เจ     สตฺตา     ทิฏฺฐธมฺมูปกฺกมเหตุ    สุขทุกฺขํ
ปฏิสํเวเทนฺติ   คารยฺหา   นิคนฺถา   ฯ   เอวํวาที   ภิกฺขเว   นิคนฺถา
เอวํวาทีนํ   ภิกฺขเว   นิคนฺถานํ   อิเม   ทส  สหธมฺมิกา  วาทานุวาทา
คารยฺหฏฺฐานํ   อาคจฺฉนฺติ   ฯ   เอวํ   โข  ภิกฺขเว  อผโล  อุปกฺกโม
โหติ อผลํ ปธานํ ฯ
     [๑๒]  กถญฺจ  ภิกฺขเว  สผโล  อุปกฺกโม  โหติ  สผลํ  ปธานํ  ฯ
อิธ   ภิกฺขเว  ภิกฺขุ  น  เหว  อนทฺธภูตํ  อตฺตานํ  ทุกฺเขน  อทฺธภาเวติ
ธมฺมิกญฺจ   สุขํ   น   ปริจฺจชติ  ตสฺมึ  จ  สุเข  อนธิมุจฺฉิโต  โหติ  ฯ
โส   เอวํ  ปชานาติ  อิมสฺส  โข  เม  ทุกฺขนิทานสฺส  สงฺขารํ  ปทหโต
สงฺขารปฺปธานา    วิราโค   โหติ   อิมสฺส   ปน   เม   ทุกฺขนิทานสฺส
อชฺฌุเปกฺขโต   อุเปกฺขํ   ภาวยโต   วิราโค  โหตีติ  ฯ  โส  ยสฺส  หิ
