ปริหายนฺติ   กุสลา   ธมฺมา   อภิวฑฺฒนฺติ   ฯ   อิธ   ภนฺเต  เอกจฺโจ
มุสาวาทํ    ปหาย    มุสาวาทา    ปฏิวิรโต   โหติ   สภคฺคโต   วา
ปริสคฺคโต     วา     ญาติมชฺฌคฺคโต     วา    ปูคมชฺฌคฺคโต    วา
ราชกุลมชฺฌคฺคโต   วา   อภินีโต   สกฺขึ   ปุฏฺโฐ   เอหมฺโภ  ปุริส  ยํ
ชานาสิ   ตํ   วเทหีติ  ฯ  โส  อชานํ  วา  อาห  น  ชานามีติ  ชานํ
วา   อาห   ชานามีติ   อปสฺสํ   วา   อาห  น  ปสฺสามีติ  ปสฺสํ  วา
อาห  ปสฺสามีติ  อิติ  อตฺตเหตุ  วา  ปรเหตุ  วา  อามิสกิญฺจิกฺขเหตุ วา
น    สมฺปชานมุสา   ภาสิตา   โหติ   ปิสุณํ   วาจํ   ปหาย   ปิสุณาย
วาจาย   ปฏิวิรโต   โหติ   อิโต  สุตฺวา  น  อมุตฺร  อกฺขาตา  อิเมสํ
เภทาย   อมุตฺร   วา   สุตฺวา   น   อิเมสํ  อกฺขาตา  อมูสํ  เภทาย
อิติ   ภินฺนานํ   วา  สนฺธาตา  สหิตานํ  วา  อนุปฺปทาตา  สมคฺคาราโม
สมคฺครโต    สมคฺคนนฺที    สมคฺคกรณึ   วาจํ   ภาสิตา   โหติ   ผรุสํ
วาจํ  ปหาย  ผรุสาย  วาจาย  ปฏิวิรโต  โหติ  ยา  สา  วาจา เนลา
กณฺณสุขา    เปมนียา   หทยงฺคมา   โปรี   พหุชนกนฺตา   พหุชนมนาปา
ตถารูปึ   วาจํ   ภาสิตา   โหติ   สมฺผปฺปลาปํ   ปหาย   สมฺผปฺปลาปา
ปฏิวิรโต   โหติ   กาลวาที   ภูตวาที   อตฺถวาที   ธมฺมวาที  วินยวาที
นิธานวตึ    วาจํ    ภาสิตา   โหติ   กาเลน   สาปเทสํ   ปริยนฺตวตึ
อตฺถสญฺหิตํ   ฯ   เอวรูปํ  ภนฺเต  วจีสมาจารํ  เสวโต  อกุสลา  ธมฺมา
ปริหายนฺติ   กุสลา   ธมฺมา   อภิวฑฺฒนฺติ   ฯ   วจีสมาจารํปหํ  ภิกฺขเว
ทุวิเธน    วทามิ    เสวิตพฺพมฺปิ    อเสวิตพฺพมฺปิ    ตญฺจ    อญฺญมญฺญํ
