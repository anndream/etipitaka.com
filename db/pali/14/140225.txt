     [๓๓๒]   ปุน   จปรํ  ภิกฺขเว  ภิกฺขุ  สทฺธาย  สมนฺนาคโต  โหติ
สีเลน    สมนฺนาคโต    โหติ   สุเตน   สมนฺนาคโต   โหติ   จาเคน
สมนฺนาคโต   โหติ   ปญฺญาย  สมนฺนาคโต  โหติ  ฯ  ตสฺส  เอวํ  โหติ
อโห   วตาหํ   อาสวานํ   ขยา   อนาสวํ   เจโตวิมุตฺตึ   ปญฺญาวิมุตฺตึ
ทิฏฺเฐว   ธมฺเม   สยํ  อภิญฺญา  สจฺฉิกตฺวา  อุปสมฺปชฺช  วิหเรยฺยนฺติ  ฯ
โส   อาสวานํ   ขยา   อนาสวํ   เจโตวิมุตฺตึ   ปญฺญาวิมุตฺตึ   ทิฏฺเฐว
ธมฺเม   สยํ   อภิญฺญา  สจฺฉิกตฺวา  อุปสมฺปชฺช  วิหรติ  ฯ  อยํ  ภิกฺขเว
ภิกฺขุ น กตฺถจิ อุปฺปชฺชตีติ ๑ ฯ
     อิทมโวจ    ภควา    อตฺตมนา   เต   ภิกฺขู   ภควโต   ภาสิตํ
อภินนฺทุนฺติ ฯ
                สงฺขารูปปตฺติสุตฺตํ นิฏฺฐิตํ ทสมํ ฯ
                    อนุปทวคฺโค ทุติโย ฯ
                       ________
                        ตสฺสุทฺทานํ
         อนุปทโสธนโปริสธมฺโม    เสวิตพฺพพหุธาตุวิภตฺติ
         พุทฺธสฺส กิตฺติ นาม       จตฺตารีเสน อานาปาโน
         กายคโต จ ตโตปปตฺติ    จนฺทเก วิมเล ปริสุทฺเธ
         ปุณฺณสํปุณฺณสมุทนี         นิรสมตฺตโน รทฺธา
         พหุชนเสวิตธมฺมวรํ       ยํ อนุปทํ วคฺควรํ ทุติยํ ฯ
                       ________
#๑ โป. ม. ยุ. อุปปชฺชตีติ ฯ
