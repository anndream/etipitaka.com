โมฆมญฺญนฺติ    เตสํ    วต    อญฺญเตฺรว   สทฺธาย   อญฺญตฺร   รุจิยา
อญฺญตฺร  อนุสฺสวา  อญฺญตฺร  อาการปริวิตกฺกา อญฺญตฺร ทิฏฺฐินิชฺฌานกฺขนฺติยา
ปจฺจตฺตญฺเญว      ญาณํ      ภวิสฺสติ      ปริสุทฺธํ      ปริโยทาตนฺติ
เนตํ    ฐานํ    วิชฺชติ   ฯ   ปจฺจตฺตํ   โข   ปน   ภิกฺขเว   ญาเณ
อสติ   ปริสุทฺเธ   ปริโยทาเต   ยทปิ   เต   โภนฺโต   สมณพฺราหฺมณา
ตตฺถ  ญาณภาคมตฺตเมว  ปริโยทเปนฺติ  ตทปิ  เตสํ  ภวตํ สมณพฺราหฺมณานํ
อุปาทานมกฺขายติ      ฯ     ตยิทํ     สงฺขตํ     โอฬาริกํ     อตฺถิ
โข    ปน   สงฺขารานํ   นิโรโธ   อตฺเถตนฺติ   อิติ   วิทิตฺวา   ตสฺส
นิสฺสรณทสฺสาวี ตถาคโต ตทุปาติวตฺโต ฯ
     [๓๖]   ตตฺร   ภิกฺขเว   เย   เต  สมณพฺราหฺมณา  เอวํวาทิโน
เอวํทิฏฺฐิโน    อสฺสสฺสโต   อตฺตา   จ   โลโก   จ   อิทเมว   สจฺจํ
โมฆมญฺญนฺติ    ฯเปฯ    สสฺสโต    จ   อสฺสสฺสโต   จ   อตฺตา   จ
โลโก  จ  ...  เนวสสฺสโต  จ  นาสฺสสฺสโต จ อตฺตา จ โลโก จ ...
อนฺตวา  อตฺตา  จ  โลโก  จ  ...  อนนฺตวา  อตฺตา จ โลโก จ ...
อนฺตวา  จ  อนนฺตวา  จ  อตฺตา  จ โลโก จ ... เนวนฺตวา นานนฺตวา
อตฺตา   จ  โลโก  จ  ...  เอกตฺตสญฺญี  อตฺตา  จ  โลโก  จ  ...
นานตฺตสญฺญี   อตฺตา   จ   โลโก   จ   ...   ปริตฺตสญฺญี  อตฺตา  จ
โลโก  จ  ...  อปฺปมาณสญฺญี  อตฺตา  จ  โลโก  จ  ...  เอกนฺตสุขี
อตฺตา   จ  โลโก  จ  ...  เอกนฺตทุกฺขี  อตฺตา  จ  โลโก  จ  ...
สุขทุกฺขี  อตฺตา  จ  โลโก  จ  ...  อทุกฺขมสุขี  อตฺตา  จ  โลโก  จ
