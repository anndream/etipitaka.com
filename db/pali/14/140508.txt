                        ฉฉกฺกสุตฺตํ
     [๘๑๐]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   ตตฺร   โข   ภควา  ภิกฺขู
อามนฺเตสิ   ภิกฺขโวติ  ฯ  ภทนฺเตติ  เต  ภิกฺขู  ภควโต  ปจฺจสฺโสสุํ  ฯ
ภควา    เอตทโวจ   ธมฺมํ   โว   ภิกฺขเว   เทสิสฺสามิ   อาทิกลฺยาณํ
มชฺเฌกลฺยาณํ    ปริโยสานกลฺยาณํ    สาตฺถํ    สพฺยญฺชนํ   เกวลปริปุณฺณํ
ปริสุทฺธํ      พฺรหฺมจริยํ     ปกาสิสฺสามิ     ยทิทํ     ฉ     ฉกฺกานิ
ตํ   สุณาถ   สาธุกํ   มนสิกโรถ   ภาสิสฺสามีติ   ฯ  เอวมฺภนฺเตติ  โข
เต ภิกฺขู ภควโต ปจฺจสฺโสสุํ ฯ
     [๘๑๑]    ภควา    เอตทโวจ    ฉ   อชฺฌตฺติกานิ   อายตนานิ
เวทิตพฺพานิ   ฉ   พาหิรานิ   อายตนานิ  เวทิตพฺพานิ  ฉ  วิญฺญาณกายา
เวทิตพฺพา   ฉ   ผสฺสกายา   เวทิตพฺพา   ฉ  เวทนากายา  เวทิตพฺพา
ฉ ตณฺหากายา เวทิตพฺพา ฯ
     [๘๑๒]   ฉ   อชฺฌตฺติกานิ   อายตนานิ   เวทิตพฺพานีติ  อิติ  โข
ปเนตํ   วุตฺตํ   ฯ   กิญฺเจตํ  ปฏิจฺจ  วุตฺตํ  ฯ  จกฺขฺวายตนํ  โสตายตนํ
ฆานายตนํ   ชิวฺหายตนํ   กายายตนํ   มนายตนํ   ฯ   ฉ   อชฺฌตฺติกานิ
อายตนานิ   เวทิตพฺพานีติ   อิติ  ยนฺตํ  วุตฺตํ  อิทเมตํ  ปฏิจฺจ  วุตฺตํ  ฯ
อิทํ ปฐมํ ฉกฺกํ ฯ
     [๘๑๓]  ฉ  พาหิรานิ  อายตนานิ  เวทิตพฺพานีติ  อิติ  โข  ปเนตํ
