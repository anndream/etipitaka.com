จิตฺตํ   อุปฏฺฐเปนฺติ   น   จ   โวกฺกมฺม   สตฺถุ   สาสนา  วตฺตนฺติ  ฯ
ตตฺร    ภิกฺขเว    ตถาคโต    อตฺตมโน   เจว   โหติ   อตฺตมนตญฺจ
ปฏิสํเวเทติ   อนวสฺสุโต   จ   วิหรติ   สโต   สมฺปชาโน  อิทํ  วุจฺจติ
ภิกฺขเว   ตติยํ  สติปฏฺฐานํ  ยทริโย  เสวติ  ยทริโย  เสวมาโน  สตฺถา
คณมนุสาสิตุมรหติ   ฯ   ตโย   สติปฏฺฐานา   ยทริโย   เสวติ  ยทริโย
เสวมาโน   สตฺถา   คณมนุสาสิตุมรหตีติ   อิติ   ยนฺตํ   วุตฺตํ   อิทเมตํ
ปฏิจฺจ วุตฺตํ ฯ
     [๖๓๗]   โส   วุจฺจติ  โยคฺคาจริยานํ  อนุตฺตโร  ปุริสทมฺมสารถีติ
อิติ   โข   ปเนตํ   วุตฺตํ   ฯ  กิญฺเจตํ  ปฏิจฺจ  วุตฺตํ  ฯ  หตฺถิทมเกน
ภิกฺขเว   หตฺถิทมฺโม   สาริโต   เอกํเยว   ทิสํ   ธาวติ  ปุรตฺถิมํ  วา
ปจฺฉิมํ   วา   อุตฺตรํ   วา   ทกฺขิณํ   วา   ฯ   อสฺสทมเกน  ภิกฺขเว
อสฺสทมฺโม   สาริโต   เอกํเยว   ทิสํ   ธาวติ   ปุรตฺถิมํ   วา  ปจฺฉิมํ
วา   อุตฺตรํ   วา   ทกฺขิณํ   วา   ฯ   โคทมเกน  ภิกฺขเว  โคทมฺโม
สาริโต   เอกํเยว   ทิสํ   ธาวติ   ปุรตฺถิมํ   วา  ปจฺฉิมํ  วา  อุตฺตรํ
วา  ทกฺขิณํ  วา  ฯ  ตถาคเตน  [๑]  ภิกฺขเว อรหตา สมฺมาสมฺพุทฺเธน
ปุริสทมฺโม    สาริโต   อฏฺฐ   ทิสา   วิธาวติ   รูปี   รูปานิ   ปสฺสติ
อยํ   ปฐมา   ทิสา   ฯ   อชฺฌตฺตํ   อรูปสญฺญี  พหิทฺธา  รูปานิ  ปสฺสติ
อยํ   ทุติยา   ทิสา   ฯ   สุภนฺเตว   อธิมุตฺโต   โหติ   อยํ   ตติยา
ทิสา   ฯ   สพฺพโส   รูปสญฺญานํ   สมติกฺกมา   ปฏิฆสญฺญานํ  อฏฺฐงฺคมา
นานตฺตสญฺญานํ   อมนสิการา   อนนฺโต   อากาโสติ   อากาสานญฺจายตนํ
#๑ ม. เอตฺถนฺตเร หิสทฺโท อตฺถิ ฯ
