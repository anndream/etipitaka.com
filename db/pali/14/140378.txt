อาคจฺฉติ    ยตฺถ    ยตฺถ    ปจฺฉา    ชายติ   ทีฆายุโก   โหติ   ฯ
ทีฆายุกสํวตฺตนิกา    เอสา    มาณว    ปฏิปทา    ยทิทํ   ปาณาติปาตํ
ปหาย   ปาณาติปาตา   ปฏิวิรโต   โหติ   นิหิตทณฺโฑ  นิหิตสตฺโถ  ลชฺชี
ทยาปนฺโน สพฺพปาณภูตหิตานุกมฺปี วิหรติ ฯ
     [๕๘๔]   อิธ  มาณว  เอกจฺโจ  อิตฺถี  วา  ปุริโส  วา  สตฺตานํ
วิเหฐกชาติโก   โหติ   ปาณินา   วา   เลฑฺฑุนา   วา   ทณฺเฑน  วา
สตฺเถน  วา  ฯ  โส  เตน  กมฺเมน  เอวํ  สมตฺเตน  เอวํ สมาทินฺเนน
กายสฺส   เภทา   ปรมฺมรณา   อปายํ  ทุคฺคตึ  วินิปาตํ  นิรยํ  อุปปชฺชติ
โน   เจ   กายสฺส   เภทา  ปรมฺมรณา  อปายํ  ทุคฺคตึ  วินิปาตํ  นิรยํ
อุปปชฺชติ   สเจ   มนุสฺสตฺตํ   อาคจฺฉติ   ยตฺถ   ยตฺถ   ปจฺฉา  ชายติ
พหฺวาพาโธ   โหติ   ฯ   พหฺวาพาธสํวตฺตนิกา   เอสา  มาณว  ปฏิปทา
ยทิทํ   สตฺตานํ   วิเหฐกชาติโก   โหติ   ปาณินา   วา  เลฑฺฑุนา  วา
ทณฺเฑน วา สตฺเถน วา ฯ
     [๕๘๕]   อิธ   ปน   มาณว   เอกจฺโจ  อิตฺถี  วา  ปุริโส  วา
สตฺตานํ   อวิเหฐกชาติโก   โหติ  ปาณินา  วา  เลฑฺฑุนา  วา  ทณฺเฑน
วา   สตฺเถน   วา   ฯ   โส   เตน  กมฺเมน  เอวํ  สมตฺเตน  เอวํ_
สมาทินฺเนน    กายสฺส    เภทา    ปรมฺมรณา    สุคตึ   สคฺคํ   โลกํ
อุปปชฺชติ   โน   เจ   กายสฺส   เภทา  ปรมฺมรณา  สุคตึ  สคฺคํ  โลกํ
อุปปชฺชติ   สเจ   มนุสฺสตฺตํ   อาคจฺฉติ   ยตฺถ   ยตฺถ   ปจฺฉา  ชายติ
อปฺปาพาโธ   โหติ   ฯ   อปฺปาพาธสํวตฺตนิกา   เอสา  มาณว  ปฏิปทา
