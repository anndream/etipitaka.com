                       สามคามสุตฺตํ
     [๕๑]   เอวมฺเม   สุตํ   เอกํ   สมยํ   ภควา  สกฺเกสุ  วิหรติ
สามคาเม   ฯ   เตน  โข  ปน  สมเยน  นิคนฺโถ  นาฏปุตฺโต  ปาวายํ
อธุนา   กาลกโต   โหติ   ฯ   ตสฺส   กาลกิริยาย   ภินฺนา   นิคนฺถา
เทฺวฬฺหกชาตา    ภณฺฑนชาตา    กลหชาตา    วิวาทาปนฺนา   อญฺญมญฺญํ
มุขสตฺตีหิ   วิตุทนฺตา   วิหรนฺติ   น   ตฺวํ   อิมํ   ธมฺมวินยํ  อาชานาสิ
อหํ   อิมํ   ธมฺมวินยํ   อาชานามิ  กึ  ตฺวํ  อิมํ  ธมฺมวินยํ  อาชานิสฺสสิ
มิจฺฉาปฏิปนฺโน     ตฺวมสิ     อหมสฺมิ     สมฺมาปฏิปนฺโน     สหิตมฺเม
อสหิตนฺเต   ปุเร   วจนียํ   ปจฺฉา   อวจ  ปจฺฉา  วจนียํ  ปุเร  อวจ
อธิจิณฺณํ   เต   วิปราวตฺตํ   อาโรปิโต   เต   วาโท  นิคฺคหิโตปิ  จร
วาทปฺปโมกฺขาย  นิพฺเพเธหิ  วา  สเจ  ปโหสีติ  ฯ  เต  ๑  อญฺญมญฺญํ
กลหํ  กรึสุ  ฯ  วโธเยเวโก  มญฺเญ  นิคนฺเถสุ  นาฏปุตฺติเยสุ  วตฺตติ ฯ
เยปิ   นิคนฺถสฺส   นาฏปุตฺตสฺส   สาวกา   คิหี  โอทาตวสนา  ฯ  เตปิ
นิคนฺเถสุ     นาฏปุตฺติเยสุ    นิพฺพินฺทรูปา    วิรตฺตรูปา    ปฏิวานรูปา
ยถาตํ  ทุรกฺขาเต  ธมฺมวินเย  ทุปฺปเวทิเต  อนิยฺยานิเก อนุปสมสํวตฺตนิเก
อสมฺมาสมฺพุทฺธปฺปเวทิเต ภินฺนถูเป อปฺปฏิสรเณ ฯ
     [๕๒]   อถ   โข   จุนฺโท   สมณุทฺเทโส  ปาวายํ  วสฺสํ  วุตฺโถ
เยน   สามคาโม   เยนายสฺมา   อานนฺโท   เตนุปสงฺกมิ  อุปสงฺกมิตฺวา
อายสฺมนฺตํ   อานนฺทํ   อภิวาเทตฺวา   เอกมนฺตํ   นิสีทิ   ฯ   เอกมนฺตํ
#๑ เยภุยฺเยน โปตฺถเกสุ เต ... กรึสูติ นตฺถิ ฯ
