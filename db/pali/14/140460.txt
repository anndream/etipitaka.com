กาสาวกณฺฐา   ทุสฺสีลา   ปาปธมฺมา   เตสุ   ทุสฺสีเลสุ   สงฺฆํ  อุทฺทิสฺส
ทานํ    ทสฺสนฺติ    ตทาปหํ    อานนฺท   สงฺฆคตํ   ทกฺขิณํ   อสงฺเขยฺยํ0
อปฺปเมยฺยํ    วทามิ    น    เตฺววาหํ   อานนฺท   เกนจิ   ปริยาเยน
สงฺฆคตาย ทกฺขิณาย ปาฏิปุคฺคลิกทานํ มหปฺผลตรํ วทามิ ฯ
     [๗๑๔]   จตสฺโส   โข   ปนิมานนฺท  ทกฺขิณาวิสุทฺธิโย  ฯ  กตมา
จตสฺโส    ฯ    อตฺถานนฺท    ทกฺขิณา    ทายกโต    วิสุชฺฌติ    โน
ปฏิคฺคาหกโต    อตฺถานนฺท    ทกฺขิณา    ปฏิคฺคาหกโต   วิสุชฺฌติ   โน
ทายกโต    อตฺถานนฺท    ทกฺขิณา    เนว   ทายกโต   วิสุชฺฌติ   โน
ปฏิคฺคาหกโต    อตฺถานนฺท    ทกฺขิณา    ทายกโต    เจว    วิสุชฺฌติ
ปฏิคฺคาหกโต จ ฯ
     [๗๑๕]  กถญฺจานนฺท  ทกฺขิณา ทายกโต วิสุชฺฌติ โน ปฏิคฺคาหกโต ฯ
อิธานนฺท    ทายโก    โหติ    สีลวา    กลฺยาณธมฺโม    ปฏิคฺคาหกา
โหนฺติ    ทุสฺสีลา    ปาปธมฺมา    เอวํ    โข    อานนฺท    ทกฺขิณา
ทายกโต วิสุชฺฌติ โน ปฏิคฺคาหกโต ฯ
     [๗๑๖]    กถญฺจานนฺท   ทกฺขิณา   ปฏิคฺคาหกโต   วิสุชฺฌติ   โน
ทายกโต  ฯ  อิธานนฺท  ทายโก  โหติ  ทุสฺสีโล  ปาปธมฺโม  ปฏิคฺคาหกา
โหนฺติ    สีลวนฺโต    กลฺยาณธมฺมา    เอวํ   โข   อานนฺท   ทกฺขิณา
ปฏิคฺคาหกโต วิสุชฺฌติ โน ทายกโต ฯ
     [๗๑๗]   กถญฺจานนฺท   ทกฺขิณา   เนว   ทายกโต  วิสุชฺฌติ  โน
ปฏิคฺคาหกโต   ฯ   อิธานนฺท   ทายโก   จ  โหติ  ทุสฺสีโล  ปาปธมฺโม
