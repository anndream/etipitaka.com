     [๘๒๙]   ตสฺส   เอวํ   อิมํ   อริยํ   อฏฺฐงฺคิกํ  มคฺคํ  ภาวยโต
จตฺตาโรปิ     สติปฏฺฐานา     ภาวนาปาริปูรึ    คจฺฉนฺติ    จตฺตาโรปิ
สมฺมปฺปธานา     ภาวนาปาริปูรึ    คจฺฉนฺติ    จตฺตาโรปิ    อิทฺธิปาทา
ภาวนาปาริปูรึ   คจฺฉนฺติ   ปญฺจปิ   อินฺทฺริยานิ   ภาวนาปาริปูรึ  คจฺฉนฺติ
ปญฺจปิ  พลานิ  ภาวนาปาริปูรึ  คจฺฉนฺติ  สตฺตปิ  โพชฺฌงฺคา  ภาวนาปริปูรึ
คจฺฉนฺติ   ฯ  ตสฺสิเม  เทฺว  ธมฺมา  ยุคนทฺธา  ๑  วตฺตนฺติ  สมโถ  จ
วิปสฺสนา   จ   ฯ  โส  เย  ธมฺมา  อภิญฺญา  ปริญฺเญยฺยา  เต  ธมฺเม
อภิญฺญา   ปริชานาติ   เย   ธมฺมา   อภิญฺญา   ปหาตพฺพา  เต  ธมฺเม
อภิญฺญา   ปชหติ   เย   ธมฺมา   อภิญฺญา   ภาเวตพฺพา   เต   ธมฺเม
อภิญฺญา   ภาเวติ   เย   ธมฺมา   อภิญฺญา   สจฺฉิกาตพฺพา  เต  ธมฺเม
อภิญฺญา  สจฺฉิกโรติ  ฯ  กตเม  จ  ภิกฺขเว  ธมฺมา  อภิญฺญา ปริญฺเญยฺยา
ปญฺจุปาทานกฺขนฺธาติสฺส      วจนียํ      เสยฺยถีทํ     รูปูปาทานกฺขนฺโธ
เวทนูปาทานกฺขนฺโธ       สญฺญูปาทานกฺขนฺโธ      สงฺขารูปาทานกฺขนฺโธ
วิญฺญาณูปาทานกฺขนฺโธ   อิเม   ธมฺมา   อภิญฺญา  ปริญฺเญยฺยา  ฯ  กตเม
จ   ภิกฺขเว   ธมฺมา   อภิญฺญา   ปหาตพฺพา  อวิชฺชา  จ  ภวตณฺหา  จ
อิเม   ธมฺมา   อภิญฺญา   ปหาตพฺพา   ฯ   กตเม  จ  ภิกฺขเว  ธมฺมา
อภิญฺญา   ภาเวตพฺพา   สมโถ  จ  วิปสฺสนา  จ  อิเม  ธมฺมา  อภิญฺญา
ภาเวตพฺพา   ฯ   กตเม   จ   ภิกฺขเว  ธมฺมา  อภิญฺญา  สจฺฉิกาตพฺพา
วิชฺชา จ วิมุตฺติ จ อิเม ธมฺมา อภิญฺญา สจฺฉิกาตพฺพา ฯ
     [๘๓๐]  โสตํ  ภิกฺขเว  ชานํ  ปสฺสํ  ยถาภูตํ  ...  ฆานํ ภิกฺขเว
#๑ ม. ยุ. ยุคนนฺธา ฯ
