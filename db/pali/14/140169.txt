จกฺขุ   เจว   รูปา   ๑  จ  โสตญฺจ  สทฺทา  จ  ฆานญฺจ  คนฺธา  จ
ชิวฺหา   จ   รสา  จ  กาโย  จ  โผฏฺฐพฺพา  จ  มโน  จ  ธมฺมา  จ
อิมานิ    โข    อานนฺท    ฉ   อชฺฌตฺติกพาหิรานิ   อายตนานิ   ยโต
ชานาติ   ปสฺสติ   เอตฺตาวตา  โข  ปน  อานนฺท  อายตนกุสโล  ภิกฺขูติ
อลํ วจนายาติ ฯ
     [๒๔๔]   กิตฺตาวตา   ปน   ภนฺเต   ปฏิจฺจสมุปฺปาทกุสโล  ภิกฺขูติ
อลํ   วจนายาติ   ฯ   อิธ   อานนฺท   ภิกฺขุ   เอวํ   ชานาติ  อิมสฺมึ
สติ    อิทํ    โหติ    อิมสฺสุปฺปาทา   อิทํ   อุปฺปชฺชติ   อิมสฺมึ   อสติ
อิทํ   น   โหติ   อิมสฺส   นิโรธา  อิทํ  นิรุชฺฌติ  ยทิทํ  อวิชฺชาปจฺจยา
สงฺขารา     สงฺขารปจฺจยา     วิญฺญาณํ     วิญฺญาณปจฺจยา    นามรูปํ
นามรูปปจฺจยา    สฬายตนํ    สฬายตนปจฺจยา    ผสฺโส    ผสฺสปจฺจยา
เวทนา      เวทนาปจฺจยา     ตณฺหา     ตณฺหาปจฺจยา     อุปาทานํ
อุปาทานปจฺจยา    ภโว    ภวปจฺจยา   ชาติ   ชาติปจฺจยา   ชรามรณํ
โสกปริเทวทุกฺขโทมนสฺสุปายาสา    สมฺภวนฺติ    เอวเมตสฺส    เกวลสฺส
ทุกฺขกฺขนฺธสฺส   สมุทโย   โหติ   อวิชฺชาย   เตฺวว   อเสสวิราคนิโรธา
สงฺขารนิโรโธ     สงฺขารนิโรธา     วิญฺญาณนิโรโธ     วิญฺญาณนิโรธา
นามรูปนิโรโธ     นามรูปนิโรธา    สฬายตนนิโรโธ    สฬายตนนิโรธาิ
ผสฺสนิโรโธ   ผสฺสนิโรธา   เวทนานิโรโธ  เวทนานิโรธา  ตณฺหานิโรโธ
ตณฺหานิโรธา      อุปาทานนิโรโธ      อุปาทานนิโรธา     ภวนิโรโธ
ภวนิโรธา    ชาตินิโรโธ    ชาตินิโรธา   ชรามรณํ   โสกปริเทวทุกฺข-
โทมนสฺสุปายาสา    นิรุชฺฌนฺติ   เอวเมตสฺส   เกวลสฺส   ทุกฺขกฺขนฺธสฺส
#๑ ยุ. รูปญฺจ ฯ
