ตาวตึสานํ ภทฺเทกรตฺตสฺส อุทฺเทสญฺจ วิภงฺคญฺจ อภาสิ
      อตีตํ นานฺวาคเมยฺย      นปฺปฏิกงฺเข อนาคตํ
      ยทตีตมฺปหีนนฺตํ          อปฺปตฺตญฺจ อนาคตํ
      ปจฺจุปฺปนฺนญฺจ โย ธมฺมํ    ตตฺถ ตตฺถ วิปสฺสติ
      อสํหิรํ อสงฺกุปฺปํ         ตํ วิทฺธา มนุพฺรูหเย
      อชฺเชว กิจฺจมาตปฺปํ      โก ชญฺญา มรณํ สุเว
      น หิ โน สงฺครนฺเตน     มหาเสเนน มจฺจุนา
      เอวํวิหาริมาตาปึ        อโหรตฺตมตนฺทิตํ
      ตํ เว ภทฺเทกรตฺโตติ     สนฺโต อาจิกฺขเต มุนีติ ฯ
     [๕๖๘]   เอวํ   โข  อหํ  ภิกฺขุ  ธาเรมิ  ภทฺเทกรตฺติโย  คาถา
อุคฺคณฺหาหิ    ตฺวํ    ภิกฺขุ    ภทฺเทกรตฺตสฺส    อุทฺเทสญฺจ    วิภงฺคญฺจ
ปริยาปุณาหิ    ตฺวํ    ภิกฺขุ    ภทฺเทกรตฺตสฺส    อุทฺเทสญฺจ   วิภงฺคญฺจ
ธาเรหิ     ตฺวํ     ภิกฺขุ    ภทฺเทกรตฺตสฺส    อุทฺเทสญฺจ    วิภงฺคญฺจ
อตฺถสญฺหิโต    ภิกฺขุ    ภทฺเทกรตฺตสฺส    อุทฺเทโส   จ   วิภงฺโค   จ
อาทิพฺรหฺมจริยโกติ   ฯ   อิทมโวจ   จนฺทโน   เทวปุตฺโต   อิทํ  วตฺวา
ตตฺเถวนฺตรธายิ ฯ
     [๕๖๙]  อถ  โข  อายสฺมา  โลมสกงฺคิโย ตสฺสา รตฺติยา อจฺจเยน
เสนาสนํ   สํสาเมตฺวา  ปตฺตจีวรํ  อาทาย  เยน  สาวตฺถี  เตน  จาริกํ
ปกฺกามิ   ฯ   อนุปุพฺเพน   จาริกญฺจรมาโน   เยน   สาวตฺถี   เชตวนํ
อนาถปิณฺฑิกสฺสาราโม    เยน    ภควา    เตนุปสงฺกมิ    อุปสงฺกมิตฺวา
