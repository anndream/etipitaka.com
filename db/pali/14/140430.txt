เอโส   ธมฺโม   สรโณ   ฯ   ตตฺร   ภิกฺขเว   โย  กามปฏิสนฺธิสุขิโน
โสมนสฺสานุโยคํ   อนนุโยโค  หีนํ  คมฺมํ  โปถุชฺชนิกํ  อนริยํ  อนตฺถสญฺหิตํ
อทุกฺโข    เอโส    ธมฺโม    อนูปฆาโต    อนูปายาโส    อปริฬาโห
สมฺมาปฏิปทา ตสฺมา เอโส ธมฺโม อรโณ ฯ
     [๖๖๔]   ตตฺร  ภิกฺขเว  โย  อตฺตกิลมถานุโยโค  ทุกฺโข  อนริโย
อนตฺถสญฺหิโต    สทุกฺโข    เอโส    ธมฺโม   สอุปฆาโต   สอุปายาโส
สปริฬาโห   มิจฺฉาปฏิปทา   ตสฺมา   เอโส   ธมฺโม   สรโณ  ฯ  ตตฺร
ภิกฺขเว   โย   อตฺตกิลมถานุโยคํ  อนนุโยโค  ทุกฺขํ  อนริยํ  อนตฺถสญฺหิตํ
อทุกฺโข    เอโส    ธมฺโม    อนูปฆาโต    อนูปายาโส    อปริฬาโห
สมฺมาปฏิปทา ตสฺมา เอโส ธมฺโม อรโณ ฯ
     [๖๖๕]   ตตฺร   ภิกฺขเว   ยายํ   มชฺฌิมา   ปฏิปทา  ตถาคเตน
อภิสมฺพุทฺธา    จกฺขุกรณี   ญาณกรณี   อุปสมาย   อภิญฺญาย   สมฺโพธาย
นิพฺพานาย   สํวตฺตติ   อทุกฺโข   เอโส  ธมฺโม  อนูปฆาโต  อนูปายาโส
อปริฬาโห สมฺมาปฏิปทา ตสฺมา เอโส ธมฺโม อรโณ ฯ
     [๖๖๖]  ตตฺร  ภิกฺขเว  ยายํ  อุสฺสาทนา  จ  อปสาทนา  จ  โน
จ   ธมฺมเทสนา   สทุกฺโข   เอโส   ธมฺโม   สอุปฆาโต   สอุปายาโส
สปริฬาโห  มิจฺฉาปฏิปทา  ตสฺมา  เอโส  ธมฺโม  สรโณ  ฯ ตตฺร ภิกฺขเว
ยายํ  เนวุสฺสาทนา [๑] น อปสาทนา [๒] ธมฺมเทสนาว [๓] อทุกฺโข
เอโส    ธมฺโม   อนูปฆาโต   อนูปายาโส   อปริฬาโห   สมฺมาปฏิปทา
ตสฺมา เอโส ธมฺโม อรโณ ฯ
     [๖๖๗]   ตตฺร   ภิกฺขเว   ยมิทํ   กามสุขํ   มิฬฺหสุขํ  ปุถุชฺชนสุขํ
#๑-๒-๓ ม. เอตฺถนฺตเร จสทฺโท อตฺถิ ฯ
