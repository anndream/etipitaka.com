ชายติ    ปาสาทิโก   โหติ   ฯ   ปาสาทิกสํวตฺตนิกา   เอสา   มาณว
ปฏิปทา   ยทิทํ   อกฺโกธโน   โหติ   อนุปายาสพหุโล   พหุมฺปิ   วุตฺโต
สมาโน   นาภิสชฺชติ   น   กุปฺปติ   น   พฺยาปชฺชติ   น  ปติตฺถียติ  น
โกปญฺจ โทสญฺจ อปฺปจฺจยญฺจ ปาตุกโรติ ฯ
     [๕๘๘]    อิธ   มาณว   เอกจฺโจ   อิตฺถี   วา   ปุริโส   วา
อิสฺสามนโก    โหติ    ปรลาภสกฺการครุการมานนวนฺทนปูชนาสุ    อิสฺสติ
อุปทุสฺสติ   อิสฺสํ   พนฺธติ   ฯ   โส   เตน   กมฺเมน  เอวํ  สมตฺเตน
เอวํ    สมาทินฺเนน    กายสฺส   เภทา   ปรมฺมรณา   อปายํ   ทุคฺคตึ
วินิปาตํ   นิรยํ   อุปปชฺชติ   โน   เจ   กายสฺส   เภทา   ปรมฺมรณา
อปายํ    ทุคฺคตึ    วินิปาตํ    นิรยํ    อุปปชฺชติ    สเจ    มนุสฺสตฺตํ
อาคจฺฉติ    ยตฺถ    ยตฺถ   ปจฺฉา   ชายติ   อปฺเปสกฺโข   โหติ   ฯ
อปฺเปสกฺขสํวตฺตนิกา   เอสา   มาณว  ปฏิปทา  ยทิทํ  อิสฺสามนโก  โหติ
ปรลาภสกฺการครุการมานนวนฺทนปูชนาสุ อิสฺสติ อุปทุสฺสติ อิสฺสํ พนฺธติ ฯ
     [๕๘๙]   อิธ   ปน   มาณว   เอกจฺโจ  อิตฺถี  วา  ปุริโส  วา
อนิสฺสามนโก     โหติ     ปรลาภสกฺการครุการมานนวนฺทนปูชนาสุ    น
อิสฺสติ   น   อุปทุสฺสติ  น  อิสฺสํ  พนฺธติ  ฯ  โส  เตน  กมฺเมน  เอวํ
สมตฺเตน    เอวํ   สมาทินฺเนน   กายสฺส   เภทา   ปรมฺมรณา   สุคตึ
สคฺคํ    โลกํ    อุปปชฺชติ   โน   เจ   กายสฺส   เภทา   ปรมฺมรณา
สุคตึ    สคฺคํ   โลกํ   อุปปชฺชติ   สเจ   มนุสฺสตฺตํ   อาคจฺฉติ   ยตฺถ
ยตฺถ   ปจฺฉา   ชายติ  มเหสกฺโข  โหติ  ฯ  มเหสกฺขสํวตฺตนิกา  เอสา
