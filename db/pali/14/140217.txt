                     สงฺขารูปปตฺติสุตฺตํ
     [๓๑๘]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   ตตฺร   โข   ภควา  ภิกฺขู
อามนฺเตสิ   ภิกฺขโวติ  ฯ  ภทนฺเตติ  เต  ภิกฺขู  ภควโต  ปจฺจสฺโสสุํ  ฯ
ภควา  เอตทโวจ  สงฺขารูปปตฺตึ  โว  ภิกฺขเว  เทสิสฺสามิ  ๑ ตํ สุณาถ
สาธุกํ   มนสิกโรถ   ภาสิสฺสามีติ   ฯ   เอวํ  ภนฺเตติ  โข  เต  ภิกฺขู
ภควโต ปจฺจสฺโสสุํ ฯ
     [๓๑๙]    ภควา   เอตทโวจ   อิธ   ภิกฺขเว   ภิกฺขุ   สทฺธาย
สมนฺนาคโต  โหติ  สีเลน  สมนฺนาคโต  โหติ  สุเตน  สมนฺนาคโต  โหติ
จาเคน   สมนฺนาคโต   โหติ   ปญฺญาย   สมนฺนาคโต   โหติ  ฯ  ตสฺส
เอวํ  โหติ  อโห  วตาหํ  กายสฺส  เภทา  ปรมฺมรณา  ขตฺติยมหาสาลานํ
วา   ๒   สหพฺยตํ  อุปปชฺเชยฺยนฺติ  ฯ  โส  ตํ  จิตฺตํ  ปทหติ  ๓  ตํ
จิตฺตํ  อธิฏฺฐาติ  ตํ  จิตฺตํ  ภาเวติ  ฯ  ตสฺส  เต  สงฺขารา  จ วิหารา
จ   เอวํ   ภาวิตา   เอวํ  พหุลีกตา  ตตฺรูปปตฺติยา  สํวตฺตนฺติ  ฯ  อยํ
ภิกฺขเว มคฺโค อยํ ปฏิปทา ตตฺรูปปตฺติยา สํวตฺตติ ฯ
     [๓๒๐]   ปุน   จปรํ  ภิกฺขเว  ภิกฺขุ  สทฺธาย  สมนฺนาคโต  โหติ
สีเลน    สมนฺนาคโต    โหติ   สุเตน   สมนฺนาคโต   โหติ   จาเคน
สมนฺนาคโต   โหติ   ปญฺญาย  สมนฺนาคโต  โหติ  ฯ  ตสฺส  เอวํ  โหติ
อโห  วตาหํ  กายสฺส  เภทา ปรมฺมรณา พฺราหฺมณมหาสาลานํ วา ๔ ...
#๑ โป. ม. เทเสสฺสามิ ฯ  ๒ ม. ยุ. วาสทฺโท นตฺถิ ฯ  ๓ โป. ม. ยุ. ทหติ ฯ
#๔ ม. วาสทฺโท นตฺถิ ฯ
