สมฺพหุลา   ภิกฺขู   เยน   ภควา   เตนุปสงฺกมึสุ  อุปสงฺกมิตฺวา  ภควนฺตํ
อภิวาเทตฺวา   เอกมนฺตํ  นิสีทึสุ  ฯ  เอกมนฺตํ  นิสินฺนา  โข  เต  ภิกฺขู
ภควนฺตํ   เอตทโวจุํ   โย   โส   ภนฺเต   ปุกฺกุสาติ   นาม  กุลปุตฺโต
ภควตา    สงฺขิตฺเตน   โอวาเทน   โอวทิโต   โส   กาลกโต   ตสฺส
กา คติ โก อภิสมฺปราโยติ ฯ
     [๖๙๗]   ปณฺฑิโต   ภิกฺขเว   ปุกฺกุสาติ  กุลปุตฺโต  ปจฺจปาทิ  ๑
ธมฺมสฺสานุธมฺมํ    น    จ    มํ    ธมฺมาธิกรณํ   วิเหเฐสิ   ปุกฺกุสาติ
ภิกฺขเว   กุลปุตฺโต   ปญฺจนฺนํ   โอรมฺภาคิยานํ   สญฺโญชนานํ   ปริกฺขยา
โอปปาติโก ตตฺถ ปรินิพฺพายี อนาวตฺติธมฺโม ตสฺมา โลกาติ ฯ
     อิทมโวจ    ภควา    อตฺตมนา   เต   ภิกฺขู   ภควโต   ภาสิตํ
อภินนฺทุนฺติ ฯ
                 ธาตุวิภงฺคสุตฺตํ นิฏฺฐิตํ ทสมํ ฯ
                      ___________
#๑ โป. สจฺจวาที ฯ
