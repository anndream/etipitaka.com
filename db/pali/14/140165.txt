มยา สงฺขิตฺเตน ภาสิตสฺส เอวํ วิตฺถาเรน อตฺโถ ทฏฺฐพฺโพ ฯ
     [๒๓๓]  สพฺเพปิ  เจ  สารีปุตฺต  ขตฺติยา  อิมสฺส  มยา สงฺขิตฺเตน
ภาสิตสฺส  เอวํ  วิตฺถาเรน  อตฺถํ อาชาเนยฺยุํ สพฺเพสานํปสฺส ๑ ขตฺติยานํ
ทีฆรตฺตํ   หิตาย   สุขาย  ฯ  สพฺเพปิ  เจ  สารีปุตฺต  พฺราหฺมณา  ...
สพฺเพปิ   เจ  สารีปุตฺต  เวสฺสา  ...  สพฺเพปิ  เจ  สารีปุตฺต  สุทฺทา
อิมสฺส  มยา  สงฺขิตฺเตน  ภาสิตสฺส  เอวํ  วิตฺถาเรน  อตฺถํ  อาชาเนยฺยุํ
สพฺเพสานํปสฺส   สุทฺทานํ   ทีฆรตฺตํ   หิตาย  สุขาย  ฯ  สเทวโก  เจปิ
สารีปุตฺต    โลโก    สมารโก    สพฺรหฺมโก   สสฺสมณพฺราหฺมณี   ปชา่
สเทวมนุสฺสา   อิมสฺส   มยา   สงฺขิตฺเตน   ภาสิตสฺส  เอวํ  วิตฺถาเรน
อตฺถํ   อาชาเนยฺย   สเทวกสฺสปสฺส   โลกสฺส   สมารกสฺส  สพฺรหฺมกสฺส
สสฺสมณพฺราหฺมณิยา     ปชาย     สเทวมนุสฺสาย     ทีฆรตฺตํ    หิตาย
สุขายาติ ฯ
     อิทมโวจ    ภควา   อตฺตมโน   อายสฺมา   สารีปุตฺโต   ภควโต
ภาสิตํ อภินนฺทีติ ฯ
             เสวิตพฺพาเสวิตพฺพสุตฺตํ นิฏฺฐิตํ จตุตฺถํ ฯ
                      ___________
#๑ ม. สพฺเพสานมฺปิสฺส ฯ
