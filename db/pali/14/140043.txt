     [๔๖]   ตตฺร  เจ  ตุมฺหากํ  เอวมสฺส  อิเมสํ  โข  อายสฺมนฺตานํ
อตฺถโต   หิ   โข  นานํ  พฺยญฺชนโต  สเมตีติ  ตตฺถ  ยํ  ภิกฺขุํ  สุวจตรํ
มญฺเญยฺยาถ    โส    อุปสงฺกมิตฺวา   เอวมสฺส   วจีโย   อายสฺมนฺตานํ
โข    อตฺถโต    หิ   โข   นานํ   พฺยญฺชนโต   สเมติ   ตทิมินาเปตํ
อายสฺมนฺโต   ชานาถ  ยถา  อตฺถโต  หิ  โข  นานํ  พฺยญฺชนโต  สเมติ
มา   อายสฺมนฺโต  วิวาทํ  อาปชฺชิตฺถาติ  ฯ  อถาปเรสํ  เอกโตปกฺขิกานํ
ภิกฺขูนํ   ยํ   ภิกฺขุํ   สุวจตรํ  มญฺเญยฺยาถ  โส  อุปสงฺกมิตฺวา  เอวมสฺส
วจนีโย   อายสฺมนฺตานํ  โข  อตฺถโต  หิ  โข  นานํ  พฺยญฺชนโต  สเมติ
ตทิมินาเปตํ   อายสฺมนฺโต   ชานาถ   ยถา   อตฺถโต   หิ   โข  นานํ
พฺยญฺชนโต    สเมติ    มา   อายสฺมนฺโต   วิวาทํ   อาปชฺชิตฺถาติ   ฯ
อิติ   ทุคฺคหิตํ   ทุคฺคหิตโต   ธาเรตพฺพํ   สุคหิตํ   สุคหิตโต  ธาเรตพฺพํ
ทุคฺคหิตํ   ทุคฺคหิตโต   ธาเรตฺวา   สุคหิตํ   สุคหิตโต   ธาเรตฺวา  โย
ธมฺโม โย วินโย โส ภาสิตพฺโพ ฯ
     [๔๗]   ตตฺร  เจ  ตุมฺหากํ  เอวมสฺส  อิเมสํ  โข  อายสฺมนฺตานํ
อตฺถโต  หิ  โข  สเมติ  พฺยญฺชนโต  นานนฺติ  ฯ  ตตฺถ  ยํ ภิกฺขุํ สุวจตรํ
มญฺเญยฺยาถ    โส   อุปสงฺกมิตฺวา   เอวมสฺส   วจนีโย   อายสฺมนฺตานํ
โข    อตฺถโต    หิ   โข   สเมติ   พฺยญฺชนโต   นานํ   ตทิมินาเปตํ
อายสฺมนฺโต   ชานาถ   ยถา   อตฺถโต   หิ   โข   สเมติ  พฺยญฺชนโต
นานํ   อปฺปมตฺตกํ   โข   ปเนตํ   ยทิทํ   พฺยญฺชนํ   มา   อายสฺมนฺโต
อปฺปมตฺตเก   ๑  วิวาทํ  อาปชฺชิตฺถาติ  ฯ  อถาปเรสํ  เอกโตปกฺขิกานํ
#๑ ยุ. อปฺปมตฺตเกหิ ฯ
