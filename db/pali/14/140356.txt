     [๕๔๕]  สาธุ  สาธุ  อานนฺท  สาธุ  โข  ตฺวํ  อานนฺท  ภิกฺขู ๑
ธมฺมิยา    กถาย    สนฺทสฺเสสิ   สมาทเปสิ   สมุตฺเตเชสิ   สมฺปหํเสสิ
ภทฺเทกรตฺตสฺส อุทฺเทสญฺจ วิภงฺคญฺจ อภาสิ
       อตีตํ นานฺวาคเมยฺย        ฯเปฯ
       ตํ เว ภทฺเทกรตฺโตติ       สนฺโต อาจิกฺขเต มุนีติ ฯ
     [๕๔๖]   กถญฺจานนฺท   อตีตํ   อนฺวาคเมติ   ฯเปฯ   เอวํ  โข
อานนฺท   อตีตํ   อนฺวาคเมติ   ฯ   กถญฺจานนฺท   อตีตํ   นานฺวาคเมติ
ฯเปฯ   เอวํ   โข   อานนฺท   อตีตํ   นานฺวาคเมติ   ฯ  กถญฺจานนฺท
อนาคตํ   ปฏิกงฺขติ   ฯเปฯ  เอวํ  โข  อานนฺท  อนาคตํ  ปฏิกงฺขติ  ฯ
กถญฺจานนฺท    อนาคตํ    นปฺปฏิกงฺขติ   ฯเปฯ   เอวํ   โข   อานนฺท
อนาคตํ    นปฺปฏิกงฺขติ    ฯ    กถญฺจานนฺท    ปจฺจุปฺปนฺเนสุ   ธมฺเมสุ
สํหิรติ   ฯเปฯ   เอวํ  โข  อานนฺท  ปจฺจุปฺปนฺเนสุ  ธมฺเมสุ  สํหิรติ  ฯ
กถญฺจานนฺท   ปจฺจุปฺปนฺเนสุ   ธมฺเมสุ   น   สํหิรติ   ฯเปฯ  เอวํ  โข
อานนฺท ปจฺจุปฺปนฺเนสุ ธมฺเมสุ น สํหิรติ ฯ
     [๕๔๗] อตีตํ นานฺวาคเมยฺย ฯเปฯ
           ตํ เว ภทฺเทกรตฺโตติ สนฺโต อาจิกฺขเต มุนีติ ฯ
     อิทมโวจ    ภควา    อตฺตมโน   อายสฺมา   อานนฺโท   ภควโต
ภาสิตํ อภินนฺทีติ ฯ
                 อานนฺทภทฺเทกรตฺตสุตฺตํ นิฏฺฐิตํ ทุติยํ ฯ
                       ___________
#๑ โป. ม. ภิกฺขูนํ ฯ
