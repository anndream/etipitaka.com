พฺราหฺมณ   อปฺปฏิสรณา   สปฺปฏิสรณา   มยํ   พฺราหฺมณ   ธมฺมปฏิสรณาติ
วเทสิ    ฯ   อิมสฺส   ปน   โภ   อานนฺท   ภาสิตสฺส   กถํ   อตฺโถ
ทฏฺฐพฺโพติ ฯ
     [๑๑๑]   อตฺถิ   โข  พฺราหฺมณ  เตน  ภควตา  ชานตา  ปสฺสตา
อรหตา    สมฺมาสมฺพุทฺเธน    ภิกฺขูนํ   สิกฺขาปทํ   ปญฺญตฺตํ   ปาติโมกฺขํ
อุทฺทิฏฺฐํ    เต    มยํ    ตทหุโปสเถ   ยาวติกา   เอกํ   คามกฺเขตฺตํ
อุปนิสฺสาย   วิหราม   เต   สพฺเพ   เอกชฺฌํ   สนฺนิปตาม  สนฺนิปติตฺวา
ยสฺส   ตํ   วตฺตติ   ตํ   อชฺเฌสาม   ตสฺมึ   เจ   ภญฺญมาเน   โหติ
ภิกฺขุสฺส   อาปตฺติ   โหติ   วีติกฺกโม   ตํ   มยํ   ยถาธมฺมํ  ยถานุสิฏฺฐํ
กาเรมาติ   น  กิร  โน  ภวนฺโต  กาเรนฺติ  ธมฺโม  โน  กาเรตีติ  ฯ
อตฺถิ   นุ  โข  โภ  อานนฺท  เอกภิกฺขุปิ  ยํ  ตุเมฺห  เอตรหิ  สกฺกโรถ
ครุกโรถ  มาเนถ  ปูเชถ  สกฺกตฺวา  ครุกตฺวา  อุปนิสฺสาย  วิหรถาติ  ฯ
อตฺถิ   โข  พฺราหฺมณ  เอกภิกฺขุปิ  ยํ  มยํ  เอตรหิ  สกฺกโรม  ครุกโรม
มาเนม ปูเชม สกฺกตฺวา ครุกตฺวา อุปนิสฺสาย วิหรามาติ ฯ
     [๑๑๒]  อตฺถิ  โข  โภ  อานนฺท  เอกภิกฺขุปิ เตน โภตา โคตเมน
ฐปิโต   อยํ   โว   มมจฺจเยน  ปฏิสรณํ  ภวิสฺสตีติ  ยํ  ตุเมฺห  เอตรหิ
ปฏิธาเวยฺยาถาติ    อิติ    ปุฏฺโฐ    สมาโน   นตฺถิ   โข   พฺราหฺมณ
เอกภิกฺขุปิ   เตน   ภควตา  ชานตา  ปสฺสตา  อรหตา  สมฺมาสมฺพุทฺเธน
ฐปิโต   อยํ   โว   มมจฺจเยน   ปฏิสรณํ   ภวิสฺสตีติ  ยํ  มยํ  เอตรหิ
ปฏิธาเวยฺยามาติ   วเทสิ  ฯ  อตฺถิ  ปน  ๒  โภ  อานนฺท  เอกภิกฺขุปิ
#๑ ม. ยุ. อตฺถิ นุ โข ฯ  ๒ ยุ. อตฺถิ ปน โว โภ ฯ
