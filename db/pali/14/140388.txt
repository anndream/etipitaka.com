โปตลิปุตฺเตน   ปริพฺพาชเกน   สทฺธึ   กถาสลฺลาโป   ตํ  สพฺพํ  ภควโต
อาโรเจสิ ฯ
     [๖๐๑]   เอวํ   วุตฺเต   ภควา  อายสฺมนฺตํ  อานนฺทํ  เอตทโวจ
ทสฺสนมฺปิ     โข     อหํ    อานนฺท    โปตลิปุตฺตสฺส    ปริพฺพาชกสฺส
นาภิชานามิ  กุโต  ปเนวรูปํ  กถาสลฺลาปํ  อิมินาว  ๑ อานนฺท สมิทฺธินา
โมฆปุริเสน    โปตลิปุตฺตสฺส    ปริพฺพาชกสฺส   วิภชพฺยากรณีโย   ปโญฺห
เอกํเสน   พฺยากโตติ   ฯ   เอวํ   วุตฺเต   อายสฺมา  อุทายิ  ภควนฺตํ
เอตทโวจ   สเจ  ๒  ปน  ภนฺเต  อายสฺมตา  สมิทฺธินา  อิทํ  สนฺธาย
ภาสิตํ ยงฺกิญฺจิ เวทยิตํ ตํ ทุกฺขสฺมินฺติ ฯ
     [๖๐๒]  เอวํ  วุตฺเต  ๓  ภควา  อายสฺมนฺตํ  อานนฺทํ อามนฺเตสิ
ปสฺส  โข  ๔  ตฺวํ  อานนฺท  อิมสฺส  อุทายิสฺส  โมฆปุริสสฺส อุมฺมคฺคํ ๕
อญฺญาสึ    โข    อหํ    อานนฺท    อิทาเนวายํ   อุทายิ   โมฆปุริโส
อุมฺมุชฺชมาโน  อโยนิโส  อุมฺมุชฺชิสฺสติ  ๖  อาทึเยว อานนฺท โปตลิปุตฺเตน
ปริพฺพาชเกน    ติสฺโส   เวทนา   ปุจฺฉิตา   สจายํ   อานนฺท   สมิทฺธิ
โมฆปุริโส  โปตลิปุตฺตสฺส  ปริพฺพาชกสฺส  เอวํ  ปุฏฺโฐ  เอวํ  พฺยากเรยฺย
สญฺเจตนิกํ    อาวุโส   โปตลิปุตฺต   กมฺมํ   กตฺวา   กาเยน   วาจาย
มนสา    สุขเวทนียํ    สุขํ    โส    เวทิยติ    สญฺเจตนิกํ   อาวุโส
โปตลิปุตฺต   กมฺมํ   กตฺวา  กาเยน  วาจาย  มนสา  ทุกฺขเวทนียํ  ทุกฺขํ
โส   เวทิยติ   สญฺเจตนิกํ   อาวุโส  โปตลิปุตฺต  กมฺมํ  กตฺวา  กาเยน
วาจาย   มนสา   อทุกฺขมสุขเวทนียํ   อทุกฺขมสุขํ   โส  เวทิยตีติ  เอวํ
#๑ ม. อิมินา จ ฯ  ๒ โป. กึ ปน ภนฺเต ฯ  ๓ โป. ม. ยุ. อถ โข ฯ
#๔ ม. ปสฺสสิ โน ตฺวํ ฯ ๕ โป. ม. อุมฺมงฺคํ ฯ ๖ โป. ม. อุมฺมุชฺชิสฺสตีติ ฯ
