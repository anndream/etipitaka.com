อุปสงฺกมิตฺวา   ปญฺญตฺเต  อาสเน  นิสีทึ  ฯ  อถ  โข  ภนฺเต  ชยเสโน
ราชกุมาโร   เยนาหํ   เตนุปสงฺกมิ  อุปสงฺกมิตฺวา  มยา  สทฺธึ  สมฺโมทิ
สมฺโมทนียํ   กถํ  สาราณียํ  วีติสาเรตฺวา  เอกมนฺตํ  นิสีทิ  ฯ  เอกมนฺตํ
นิสินฺโน   โข  ภนฺเต  ชยเสโน  ราชกุมาโร  มํ  เอตทโวจ  สนฺติ  โภ
ภูมิช   เอเก   สมณพฺราหฺมณา   เอวํวาทิโน   เอวํทิฏฺฐิโน   อาสญฺเจปิ
กริตฺวา     พฺรหฺมจริยํ     จรนฺติ     อภพฺพา     ผลสฺส    อธิคมาย
อนาสญฺเจปิ   กริตฺวา   พฺรหฺมจริยํ   จรนฺติ   อภพฺพา  ผลสฺส  อธิคมาย
อาสญฺจ   อนาสญฺเจปิ   กริตฺวา   พฺรหฺมจริยํ   จรนฺติ   อภพฺพา  ผลสฺส
อธิคมาย   เนวาสํนานาสญฺเจปิ   กริตฺวา   พฺรหฺมจริยํ   จรนฺติ  อภพฺพา
ผลสฺส   อธิคมายาติ   อิธ   โภโต   ภูมิชสฺส   สตฺถา   กึวาที  กึทิฏฺฐี
กิมกฺขายีติ  ฯ  เอวํ  วุตฺเต  อหํ  ภนฺเต  ชยเสนํ  ราชกุมารํ เอตทโวจํ
น   โข   เมตํ   ราชกุมาร  ภควโต  สมฺมุขา  สุตํ  สมฺมุขา  ปฏิคฺคหิตํ
ฐานญฺจ   โข   เอตํ  วิชฺชติ  ยํ  ภควา  เอวํ  พฺยากเรยฺย  อาสญฺเจปิ
กริตฺวา   อโยนิโส   พฺรหฺมจริยํ   จรนฺติ   อภพฺพา   ผลสฺส   อธิคมาย
อนาสญฺเจปิ   กริตฺวา   อโยนิโส   พฺรหฺมจริยํ   จรนฺติ  อภพฺพา  ผลสฺส
อธิคมาย    อาสญฺจ    อนาสญฺเจปิ    กริตฺวา   อโยนิโส   พฺรหฺมจริยํ
จรนฺติ    อภพฺพา    ผลสฺส   อธิคมาย   เนวาสํนานาสญฺเจปิ   กริตฺวา
อโยนิโส   พฺรหฺมจริยํ   จรนฺติ   อภพฺพา   ผลสฺส  อธิคมาย  อาสญฺเจปิ
กริตฺวา    โยนิโส    พฺรหฺมจริยํ   จรนฺติ   ภพฺพา   ผลสฺส   อธิคมาย
อนาสญฺเจปิ   กริตฺวา   ...   อาสญฺจ   อนาสญฺเจปิ   กริตฺวา   ... เนวาสํ-
