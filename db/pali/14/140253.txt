     [๓๗๖]   สมฺมุขา  เมตํ  ภนฺเต  ภควโต  สุตํ  สมฺมุขา  ปฏิคฺคหิตํ
ยทา   อานนฺท   โพธิสตฺโต   มาตุ   กุจฺฉิมฺหา  นิกฺขมติ  เทฺว  อุทกสฺส
ธารา   อนฺตลิกฺขา   ปาตุภวนฺติ   เอกา  สีตสฺส  เอกา  อุณฺหสฺส  เยน
โพธิสตฺตสฺส  อุทกกิจฺจํ  กโรติ  ๑  มาตุ  จาติ  ฯ  ยมฺปิ  ภนฺเต ฯเปฯ
อิทมฺปหํ ภนฺเต ภควโต อจฺฉริยํ อพฺภูตธมฺมํ ธาเรมิ ฯ
     [๓๗๗]   สมฺมุขา  เมตํ  ภนฺเต  ภควโต  สุตํ  สมฺมุขา  ปฏิคฺคหิตํ
สมฺปติชาโต  อานนฺท  โพธิสตฺโต  สเมหิ  ปาเทหิ  ปฐวิยํ ๒ ปติฏฺฐหิตฺวา
อุตฺตราภิมุโข  สตฺตปทวีติหาเรน  คจฺฉติ  เสตมฺหิ  ฉตฺเต  อนุหีรมาเน ๓
สพฺพา   จ   ทิสา   วิโลเกติ   อาสภิญฺจ   วาจํ   ภาสติ  อคฺโคหมสฺมิ
โลกสฺส   เชฏฺโฐหมสฺมิ   โลกสฺส   เสฏฺโฐหมสฺมิ   โลกสฺส   อยมนฺติมา
ชาติ    นตฺถิทานิ   ปุนพฺภโวติ   ฯ   ยมฺปิ   ภนฺเต   ฯเปฯ   อิทมฺปหํ
ภนฺเต ภควโต อจฺฉริยํ อพฺภูตธมฺมํ ธาเรมิ ฯ
     [๓๗๘]   สมฺมุขา  เมตํ  ภนฺเต  ภควโต  สุตํ  สมฺมุขา  ปฏิคฺคหิตํ
ยทา   อานนฺท   โพธิสตฺโต   มาตุ   กุจฺฉิมฺหา  นิกฺขมติ  อถ  สเทวเก
โลเก      สมารเก     สพฺรหฺมเก     สสฺสมณพฺราหฺมณิยา     ปชาย
สเทวมนุสฺสาย    อปฺปมาโณ   โอฬาโร   โอภาโส   โลเก   ปาตุภวติ
อติกฺกมฺเมว  เทวานํ  เทวานุภาวํ  ยาปิ  ตา  โลกนฺตริกา  อฆา อสํวุตา
อนฺธการา    อนฺธการติมิสา    ยตฺถปิเม    จนฺทิมสุริยา   เอวํมหิทฺธิกา
เอวํมหานุภาวา   อาภาย   นานุโภนฺติ   ตตฺถปิ   อปฺปมาโณ   โอฬาโร
โอภาโส   โลเก   ปาตุภวติ   อติกฺกมฺเมว  เทวานํ  เทวานุภาวํ  เยปิ
#๑ ม. ยุ. กโรนฺติ ฯ   ๒ ยุ. ปฐวิยนฺติสทฺโท นตฺถิ ฯ   ๓ โป. อนุหิริยมาเน
#ม. อนุธาริยมาเน ฯ ยุ. อนุภีรมาเน ฯ
