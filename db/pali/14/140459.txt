ทกฺขิณา   ปาฏิกงฺขิตพฺพา  ฯ  พาหิรเก  กาเมสุ  วีตราเค  ทานํ  ทตฺวา
โกฏิสตสหสฺสคุณา   ทกฺขิณา   ปาฏิกงฺขิตพฺพา  ฯ  โสตาปตฺติผลสจฺฉิกิริยาย
ปฏิปนฺเน     ทานํ    ทตฺวา    อสงฺเขยฺยา    อปฺปเมยฺยา    ทกฺขิณา
ปาฏิกงฺขิตพฺพา   ฯ   โก   ปน   วาโท  โสตาปนฺเน  โก  ปน  วาโท
สกทาคามิผลสจฺฉิกิริยาย   ปฏิปนฺเน   โก   ปน   วาโท   สกทาคามิสฺส
โก   ปน   วาโท   อนาคามิผลสจฺฉิกิริยาย  ปฏิปนฺเน  โก  ปน  วาโท
อนาคามิสฺส   โก   ปน   วาโท   อรหตฺตผลสจฺฉิกิริยาย  ปฏิปนฺเน  โก
ปน  วาโท  ตถาคตสาวเก  อรหนฺเต  โก  ปน  วาโท  ปจฺเจกสมฺพุทฺเธ
โก ปน วาโท ตถาคเต อรหนฺเต สมฺมาสมฺพุทฺเธ ฯ
     [๗๑๒]  สตฺต โข ปนิมานนฺท สงฺฆคตา ทกฺขิณา ฯ [๑] พุทฺธปฺปมุเข
อุภโตสงฺเฆ    ทานํ    เทติ   อยํ   ปฐมา   สงฺฆคตา   ทกฺขิณา   ฯ
ตถาคเต   ปรินิพฺพุเต   อุภโตสงฺเฆ  ทานํ  เทติ  อยํ  ทุติยา  สงฺฆคตา
ทกฺขิณา  ฯ  ภิกฺขุสงฺเฆ  ทานํ  เทติ  อยํ  ตติยา  สงฺฆคตา  ทกฺขิณา  ฯ
ภิกฺขุนีสงฺเฆ    ทานํ   เทติ   อยํ   จตุตฺถา   สงฺฆคตา   ทกฺขิณา   ฯ
เอตฺตเก   เม   ภิกฺขู   จ   ภิกฺขุนิโย  จ  สงฺฆโต  อุทฺทิสฺสถาติ  ทานํ
เทติ   อยํ   ปญฺจมี   สงฺฆคตา   ทกฺขิณา   ฯ   เอตฺตเก   เม  ภิกฺขู
สงฺฆโต   อุทฺทิสฺสถาติ   ทานํ  เทติ  อยํ  ฉฏฺฐา  สงฺฆคตา  ทกฺขิณา  ฯ
เอตฺติกา   ๒   เม  ภิกฺขุนิโย  สงฺฆโต  อุทฺทิสฺสถาติ  ทานํ  เทติ  อยํ
สตฺตมี สงฺฆคตา ทกฺขิณา ฯ
     [๗๑๓]   ภวิสฺสนฺติ   โข   ปนานนฺท   อนาคตมทฺธานํ  โคตฺรภุโน
#๑ ม. เอตฺถนฺตเร กตมา สตฺต ฯ  ๒ โป. ม. ยุ. เอตฺตกา ฯ
