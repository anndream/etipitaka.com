ปติฏฺฐาเปตุนฺติ  ฯ  สเจ  ภิกฺขเว  เอวมสฺส  กลฺลํ  วจนาย  ฯ สเจ ปน
ภิกฺขเว    เอวมสฺส   มยฺหญฺจ   โข   วิเหสา   ภวิสฺสติ   ปรสฺส   จ
ปุคฺคลสฺส   อุปฆาโต   ปโร   หิ   ปุคฺคโล  โกธโน  อุปนาหี  ทฬฺหทิฏฺฐี
ทุปฺปฏินิสฺสคฺคี   สกฺโกมิ   จาหํ   เอตํ   ปุคฺคลํ   อกุสลา  วุฏฺฐาเปตฺวา
กุสเล  ปติฏฺฐาเปตุํ  อปฺปมตฺตกํ  โข  ปเนตํ  ยทิทํ มยฺหญฺจ วิเหสา [๑]
ปรสฺส   จ   ปุคฺคลสฺส   อุปฆาโต   อถ  โข  เอตเทว  พหุตรํ  สฺวาหํ
สกฺโกมิ  เอตํ  ปุคฺคลํ  อกุสลา  วุฏฺฐาเปตฺวา  กุสเล  ปติฏฺฐาเปตุนฺติ  ฯ
สเจ   ภิกฺขเว   เอวมสฺส   กลฺลํ   วจนาย   ฯ   สเจ  ปน  ภิกฺขเว
เอวมสฺส   มยฺหญฺจ   โข   วิเหสา   ภวิสฺสติ   ปรสฺส   จ   ปุคฺคลสฺส
อุปฆาโต   ปโร  หิ  ปุคฺคโล  โกธโน  อุปนาหี  ทฬฺหทิฏฺฐี  ทุปฺปฏินิสฺสคฺคี
น   จาหํ   สกฺโกมิ   เอตํ   ปุคฺคลํ   อกุสลา   วุฏฺฐาเปตฺวา   กุสเล
ปติฏฺฐาเปตุนฺติ ฯ เอวรูเป [๒] ปุคฺคเล อุเปกฺขา นาติมญฺญิตพฺพา ฯ
     [๕๐]  เตสญฺจ  โว  ภิกฺขเว สมคฺคานํ สมฺโมทมานานํ อวิวทมานานํ
สิกฺขตํ    อญฺญมญฺญสฺส    วจีสงฺขาโร   ๓   อุปฺปชฺเชยฺย   ทิฏฺฐิปฬาโส
เจตโส   อาฆาโต   อปฺปจฺจโย   อนภิรทฺธิ   ฯ  ตตฺถ  เอกโตปกฺขิกานํ
ภิกฺขูนํ   ยํ   ภิกฺขุํ   สุวจตรํ  มญฺเญยฺยาถ  โส  อุปสงฺกมิตฺวา  เอวมสฺส
วจนีโย    ยนฺโน    อาวุโส    อมฺหากํ    สมคฺคานํ    สมฺโมทมานานํ
อวิวทมานานํ  สิกฺขตํ  อญฺญมญฺญสฺส  ๓  วจีสงฺขาโร อุปฺปนฺโน ทิฏฺฐิปฬาโส
เจตโส     อาฆาโต     อปฺปจฺจโย     อนภิรทฺธิ    ตํ    ชานมาโน
สมโณ   ครเหยฺยาติ   ฯ   สมฺมา   พฺยากรมาโน  ภิกฺขเว  ภิกฺขุ  เอวํ
#๑ ม. เอตฺถนฺตเร  ภวิสฺสตีติ ทิสฺสติ ฯ   ๒ ม. ยุ. เอตฺถนฺตเร ภิกฺขเวติ
#อาลปนํ ทิสฺสติ ฯ   ๓ ม. สพฺพตฺถ วจีสงฺขาโร ฯ
