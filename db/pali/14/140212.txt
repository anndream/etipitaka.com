โข   ภิกฺขเว   ยสฺสกสฺสจิ   กายคตา  สติ  อภาวิตา  อพหุลีกตา  ลภติ
ตสฺส มาโร โอตารํ ลภติ ตสฺส มาโร อารมฺมณํ ฯ
     [๓๐๙]  เสยฺยถาปิ  ภิกฺขเว  สุกฺขํ  กฏฺฐํ  โกฬาปํ  ฯ  อถ ปุริโส
อาคจฺเฉยฺย  อุตฺตรารณึ  อาทาย  อคฺคึ  อภินิพฺพตฺเตสฺสามิ  เตโชธาตุํ ๑
กริสฺสามีติ  ฯ  ตํ  กึ  มญฺญถ  ภิกฺขเว  อปิ  นุ โส ปุริโส อมุํ สุกฺขํ กฏฺฐํ
โกฬาปํ   อุตฺตรารณึ   อาทาย  อภิมตฺเถนฺโต  ๒  อคฺคึ  อภินิพฺพตฺเตยฺย
เตโชธาตุํ   กเรยฺยาติ   ฯ   เอวํ  ภนฺเต  ฯ  เอวเมว  โข  ภิกฺขเว
ยสฺสกสฺสจิ   กายคตา   สติ   อภาวิตา  อพหุลีกตา  ลภติ  ตสฺส  มาโร
โอตารํ ลภติ ตสฺส มาโร อารมฺมณํ ฯ
     [๓๑๐]  เสยฺยถาปิ  ภิกฺขเว  อุทกมณิโก  ริตฺโต  ตุจฺโฉ  อาธาเร
ฐปิโต   ฯ   อถ   ปุริโส   อาคจฺเฉยฺย  อุทกภารํ  อาทาย  ฯ  ตํ  กึ
มญฺญถ   ภิกฺขเว  อปิ  นุ  โส  ปุริโส  ลเภถ  อุทกสฺส  นิกฺเขปนนฺติ  ฯ
เอวํ   ภนฺเต   ฯ   เอวเมว   โข   ภิกฺขเว   ยสฺสกสฺสจิ   กายคตา
สติ    อภาวิตา   อพหุลีกตา   ลภติ   ตสฺส   มาโร   โอตารํ   ลภติ
ตสฺส มาโร อารมฺมณํ ฯ
     [๓๑๑]   ยสฺสกสฺสจิ   ภิกฺขเว  กายคตา  สติ  ภาวิตา  พหุลีกตา
น   ตสฺส  ลภติ  มาโร  โอตารํ  น  ตสฺส  ลภติ  มาโร  อารมฺมณํ  ฯ
เสยฺยถาปิ   ภิกฺขเว   ปุริโส  ลหุกํ  สุตฺตคุฬํ  สพฺพสารมเย  อคฺคฬผลเก
ปกฺขิเปยฺย   ฯ   ตํ   กึ   มญฺญถ   ภิกฺขเว   อปิ   นุ   โส   ปุริโส
ตํ   ลหุกํ   สุตฺตคุฬํ   สพฺพสารมเย  อคฺคฬผลเก  ลเภถ  โอตารนฺติ  ฯ
#๑ ม. ยุ. เตโชปาตุกริสฺสมีติ ฯ  ๒ ม. อภิมนุเถนุโต ฯ
