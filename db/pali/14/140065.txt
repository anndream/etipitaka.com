อุปฏฺฐเปติ   น   จ  ตํ  ปุริสํ  ภชติ  น  จ  เตน  จิตฺตึ  อาปชฺชติ  ฯ
เสยฺยถาปิ   สุนกฺขตฺต   ปุถุสิลา   เทฺวธา   ภินฺนา  อปฺปฏิสนฺธิกา  โหติ
เอวเมว    โข    สุนกฺขตฺต   อากิญฺจญฺญายตนาธิมุตฺตสฺส   ปุริสปุคฺคลสฺส
เย    อาเนญฺชสญฺโญชเน   เส   ภินฺเน   โส   เอวมสฺส   เวทิตพฺโพ
อาเนญฺชสญฺโญชเนน    หิ    โข    วิสํยุตฺโต   อากิญฺจญฺญายตนาธิมุตฺโต
ปุริสปุคฺคโลติ ฯ
     [๗๔]   ฐานํ   โข   ปเนตํ   สุนกฺขตฺต   วิชฺชติ  ยํ  อิเธกจฺโจ
ปุริสปุคฺคโล    เนวสญฺญานาสญฺญายตนาธิมุตฺโต   อสฺส   ฯ   เนวสญฺญา-
นาสญฺญายตนาธิมุตฺตสฺส    โข    สุนกฺขตฺต    ปุริสปุคฺคลสฺส   ตปฺปฏิรูปี
เจว   กถา   สณฺฐาติ   ตทนุธมฺมญฺจ   อนุวิตกฺเกติ   อนุวิจาเรติ  ตญฺจ
ปุริสํ   ภชติ   เตน   จ   จิตฺตึ   อาปชฺชติ  อากิญฺจญฺญายตนปฏิสํยุตฺตาย
จ  ปน  กถาย  กจฺฉมานาย  น  สุสฺสุสติ  น  โสตํ  โอทหติ  น  อญฺญา
จิตฺตํ  อุปฏฺฐเปติ  น  จ  ตํ  ปุริสํ  ภชติ  น  จ  เตน จิตฺตึ อาปชฺชติ ฯ
เสยฺยถาปิ   สุนกฺขตฺต   ปุริโส   มนุญฺญโภชนํ   ภุตฺตาวี   ฉฑฺเฑยฺย   ฯ
ตํ   กึ  มญฺญสิ  สุนกฺขตฺต  อปิ  นุ  ตสฺส  ปุริสสฺส  ตสฺมึ  ภตฺเต  [๑]
สุนกฺขตฺต   กมฺยตา   อสฺสาติ   ฯ   โน  เหตํ  ภนฺเต  ตํ  กิสฺส  เหตุ
อทุญฺหิ    ภนฺเต    ภตฺตํ    ปฏิกฺกูลสมฺมตนฺติ    ฯ    เอวเมว    โข
สุนกฺขตฺต     เนวสญฺญานาสญฺญายตนาธิมุตฺตสฺส     ปุริสปุคฺคลสฺส     เย
อากิญฺจญฺญายตนสญฺโญชเน    เส   วนฺเต   โส   เอวมสฺส   เวทิตพฺโพ
อากิญฺจญฺญายตนสญฺโญชเนน   หิ   โข   วิสํยุตฺโต    เนวสญฺญา-
#๑ ม. ยุ. เอตฺถนฺตเร ปุน โสตุกมฺยตา อิติ ทิสฺสติ ฯ
