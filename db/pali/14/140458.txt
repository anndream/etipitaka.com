ตถาคเต    อรหนฺเต    สมฺมาสมฺพุทฺเธ    ทานํ   เทติ   อยํ   ปฐมา
ปาฏิปุคฺคลิกา  ทกฺขิณา  ฯ  ปจฺเจกสมฺพุทฺเธ  ๑  ทานํ  เทติ  อยํ ทุติยา
ปาฏิปุคฺคลิกา   ทกฺขิณา   ฯ   ตถาคตสาวเก   อรหนฺเต   ทานํ   เทติ
อยํ    ตติยา    ปาฏิปุคฺคลิกา    ทกฺขิณา    ฯ   อรหตฺตผลสจฺฉิกิริยาย
ปฏิปนฺเน   ทานํ   เทติ   อยํ   จตุตฺถา   ปาฏิปุคฺคลิกา   ทกฺขิณา   ฯ
อนาคามิสฺส   ทานํ   เทติ   อยํ   ปญฺจมี   ปาฏิปุคฺคลิกา   ทกฺขิณา  ฯ
อนาคามิผลสจฺฉิกิริยาย     ปฏิปนฺเน    ทานํ    เทติ    อยํ    ฉฏฺฐา
ปาฏิปุคฺคลิกา   ทกฺขิณา   ฯ   สกทาคามิสฺส   ทานํ   เทติ  อยํ  สตฺตมี
ปาฏิปุคฺคลิกา     ทกฺขิณา    ฯ    สกทาคามิผลสจฺฉิกิริยาย    ปฏิปนฺเน
ทานํ   เทติ   อยํ   อฏฺฐมี   ปาฏิปุคฺคลิกา   ทกฺขิณา   ฯ  โสตาปนฺเน
ทานํ  เทติ  อยํ  นวมี  ปาฏิปุคฺคลิกา  ทกฺขิณา ฯ โสตาปตฺติผลสจฺฉิกิริยาย
ปฏิปนฺเน      ทานํ      เทติ      อยํ      ทสมี     ปาฏิปุคฺคลิกา
ทกฺขิณา   ฯ  พาหิรเก  กาเมสุ  วีตราเค  ทานํ  เทติ  อยํ  เอกาทสมี
ปาฏิปุคฺคลิกา    ทกฺขิณา    ฯ    ปุถุชฺชนสีลวนฺเต   ทานํ   เทติ   อยํ
ทฺวาทสมี   ปาฏิปุคฺคลิกา   ทกฺขิณา  ฯ  ปุถุชฺชนทุสฺสีเล  ทานํ  เทติ  อยํ
เตรสมี   ปาฏิปุคฺคลิกา   ทกฺขิณา   ฯ   ติรจฺฉานคเต  ทานํ  เทติ  อยํ
จุทฺทสมี ปาฏิปุคฺคลิกา ทกฺขิณาติ ฯ
     [๗๑๑]  ตตฺรานนฺท  ติรจฺฉานคเต  ทานํ  ทตฺวา  สตคุณา  ทกฺขิณา
ปาฏิกงฺขิตพฺพา   ฯ   ปุถุชฺชนทุสฺสีเล   ทานํ  ทตฺวา  สหสฺสคุณา  ทกฺขิณา
ปาฏิกงฺขิตพฺพา    ฯ    ปุถุชฺชนสีลวนฺเต   ทานํ   ทตฺวา   สตสหสฺสคุณา
#๑ ยุ. ปจฺเจกพุทฺเธ ฯ
