อตฺตภาวปฏิลาภํ    เสวโต    อกุสลา    ธมฺมา    อภิวฑฺฒนฺติ   กุสลา
ธมฺมา   ปริหายนฺติ   เอวรูโป   อตฺตภาวปฏิลาโภ   น   เสวิตพฺโพ  ฯ
ยถารูปญฺจ   โข   ภนฺเต   อตฺตภาวปฏิลาภํ   เสวโต   อกุสลา  ธมฺมา
ปริหายนฺติ   กุสลา   ธมฺมา   อภิวฑฺฒนฺติ   เอวรูโป   อตฺตภาวปฏิลาโภ
เสวิตพฺโพ ฯ
     [๒๑๙]  กถํรูปํ  ภนฺเต  อตฺตภาวปฏิลาภํ  เสวโต  อกุสลา  ธมฺมา
อภิวฑฺฒนฺติ    กุสลา    ธมฺมา    ปริหายนฺติ   ฯ   สพฺยาปชฺฌํ   ภนฺเต
อตฺตภาวปฏิลาภํ   อภินิพฺพตฺตสฺส   ๑   ยโต  อปรินิฏฺฐิตภาวาย  อกุสลา
ธมฺมา อภิวฑฺฒนฺติ กุสลา ธมฺมา ปริหายนฺติ ฯ
     [๒๒๐]  กถํรูปํ  ภนฺเต  อตฺตภาวปฏิลาภํ  เสวโต  อกุสลา  ธมฺมา
ปริหายนฺติ    กุสลา    ธมฺมา    อภิวฑฺฒนฺติ   ฯ   อพฺยาปชฺฌํ   ภนฺเต
อตฺตภาวปฏิลาภํ    อภินิพฺพตฺตสฺส    ยโต    ปรินิฏฺฐิตภาวาย    อกุสลา
ธมฺมา   ปริหายนฺติ   กุสลา   ธมฺมา  อภิวฑฺฒนฺติ  ฯ  อตฺตภาวปฏิลาภํปหํ
ภิกฺขเว     ทุวิเธน    วทามิ    เสวิตพฺพมฺปิ    อเสวิตพฺพมฺปิ    ตญฺจ
อญฺญมญฺญํ   อตฺตภาวปฏิลาภนฺติ   อิติ   ยนฺตํ   วุตฺตํ   ภควตา   อิทเมตํ
ปฏิจฺจ  วุตฺตํ  ฯ  อิมสฺส  โข  [๒]  ภนฺเต ภควตา สงฺขิตฺเตน ภาสิตสฺส
วิตฺถาเรน อตฺถํ อวิภตฺตสฺส เอวํ วิตฺถาเรน อตฺถํ อาชานามีติ ฯ
     [๒๒๑]  สาธุ  สาธุ  สารีปุตฺต  สาธุ  [๓]  ตฺวํ สารีปุตฺต อิมสฺส
มยา    สงฺขิตฺเตน   ภาสิตสฺส   วิตฺถาเรน   อตฺถํ   อวิภตฺตสฺส   เอวํ
วิตฺถาเรน   อตฺถํ   อาชานาสิ   ฯ   กายสมาจารํปหํ  ภิกฺขเว  ทุวิเธน
#๑ โป. ม. ยุ. อภินิพฺพตฺตยโต ฯ ๒ โป. ม. ยุ. อฺหํ ฯ ๓ ม. ยุ. เอตฺถนฺตเร
#โขสทฺโท อตฺถิ ฯ
