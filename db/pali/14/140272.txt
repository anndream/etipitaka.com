     [๔๐๔]   มหลฺลโก   เจปิ   อคฺคิเวสฺสน  รญฺโญ  นาโค  สุทนฺโต
สุวินีโต    กาลํ    กโรติ    ทนฺตมรณํ    มหลฺลโก    รญฺโญ   นาโค
มโต   กาลกโตเตฺวว   สงฺขํ   คจฺฉติ   ฯ  มชฺฌิโม  เจปิ  อคฺคิเวสฺสน
รญฺโญ  นาโค  ...  ทหโร  เจปิ  อคฺคิเวสฺสน  รญฺโญ  นาโค  สุทนฺโต
สุวินีโต    กาลํ   กโรติ   ทนฺตมรณํ   ทหโร   รญฺโญ   นาโค   มโต
กาลกโตเตฺวว   สงฺขํ   คจฺฉติ   เอวเมว   โข   อคฺคิเวสฺสน   เถโร
เจปิ    ภิกฺขุ    ขีณาสโว   กาลํ   กโรติ   ทนฺตมรณํ   เถโร   ภิกฺขุ
มโต   กาลกโตเตฺวว   สงฺขํ   คจฺฉติ   ฯ  มชฺฌิโม  เจปิ  อคฺคิเวสฺสน
ภิกฺขุ   ...   นโว   เจปิ  อคฺคิเวสฺสน  ภิกฺขุ  ขีณาสโว  กาลํ  กโรติ
ทนฺตมรณํ นโว ภิกฺขุ มโต กาลกโตเตฺวว สงฺขํ คจฺฉตีติ ฯ
     อิทมโวจ   ภควา   อตฺตมโน   อจิรวโต   สมณุทฺเทโส   ภควโต
ภาสิตํ อภินนฺทีติ ฯ
                 ทนฺตภูมิสุตฺตํ นิฏฺฐิตํ ปญฺจมํ ฯ
                       ________
