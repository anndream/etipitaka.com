กรหจิ   ทีฆสฺส   อทฺธุโน   อจฺจเยนาติ  ฯ  ขิปฺปตรํ  โข  โส  ภิกฺขเว
กาโณ   กจฺฉโป  อมุสฺมึ  เอกจฺฉิคฺคเฬ  ยุเค  คีวํ  ปเวเสยฺย  ฯ  อโต
ทุลฺลภตราหํ   ภิกฺขเว   มนุสฺสตฺตํ   วทามิ   สกึ  วินิปาตคเตน  พาเลน
ตํ   กิสฺส   เหตุ   น   เหตฺถ   ภิกฺขเว   อตฺถิ  ธมฺมจริยา  สมจริยา
กุสลกิริยา    ปุญฺญกิริยา    อญฺญมญฺญขาทิกา   เอตฺถ   ภิกฺขเว   วตฺตติ
ทุพฺพลมาริกา ๑ ฯ
     [๔๘๒]  ส  โข  โส  ภิกฺขเว  พาโล  สเจ  กทาจิ กรหจิ ทีฆสฺส
อทฺธุโน    อจฺจเยน    มนุสฺสตฺตํ   อาคจฺฉติ   ยานิ   ตานิ   นีจกุลานิ
จณฺฑาลกุลํ   วา   เนสาทกุลํ   วา  เวนุกุลํ  ๒  วา  รถการกุลํ  วา
ปุกฺกุสกุลํ  วา  ตถารูเป  กุเล  ปจฺฉา  ชายติ ทฬิทฺเท อปฺปนฺนปานโภชเน
กสิรวุตฺติเก    ยตฺถ    กสิเรน    ฆาสจฺฉาโท    ลพฺภติ    ฯ    โส
จ    โหติ   ทุพฺพณฺโณ   ทุทฺทสิโก   โอโกฏิมโก   พหฺวาพาโธ   กาโณ
วา   กุณี  วา  ขญฺโช  วา  ปกฺขหโต  วา  น  ลาภี  อนฺนสฺส  ปานสฺส
วตฺถสฺส    ยานสฺส    มาลาคนฺธวิเลปนสฺส   เสยฺยาวสถปทีเปยฺยสฺส   ฯ
โส   กาเยน   ทุจฺจริตํ  จรติ  วาจาย  ทุจฺจริตํ  จรติ  มนสา  ทุจฺจริตํ
จรติ   ฯ   โส   กาเยน  ทุจฺจริตํ  จริตฺวา  วาจาย  ทุจฺจริตํ  จริตฺวา
มนสา   ทุจฺจริตํ   จริตฺวา   กายสฺส  เภทา  ปรมฺมรณา  อปายํ  ทุคฺคตึ
วินิปาตํ นิรยํ อุปปชฺชติ ฯ
     [๔๘๓]   เสยฺยถาปิ   ภิกฺขเว  อกฺขธุตฺโต  ปฐเมเนว  กลิคฺคเหน
ปุตฺตมฺปิ   ชีเยถ  ทารมฺปิ  ชีเยถ  สพฺพํ  สาปเตยฺยมฺปิ  ชีเยถ  อุตฺตริมฺปิ
#๑ สพฺพโปตฺถเกสุ ทุพฺพลขาทิกาติ ทิสฺสติ ฯ  ๒ ม. เวนกุลํ ฯ ยุ. เวณกุลํ ฯ
