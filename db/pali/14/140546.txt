วิหเรยฺยนฺติ      อปฺปฏิกฺกูลสญฺญี     ตตฺถ     วิหรติ     ฯ     สเจ
อากงฺขติ   อปฺปฏิกฺกูเล   จ   ปฏิกฺกูเล   จ   ปฏิกฺกูลสญฺญี  วิหเรยฺยนฺติ
ปฏิกฺกูลสญฺญี    ตตฺถ    วิหรติ    ฯ    สเจ    อากงฺขติ   ปฏิกฺกูลญฺจ
อปฺปฏิกฺกูลญฺจ    ตทุภยํ   อภินิวชฺเชตฺวา   อุเปกฺขโก   วิหเรยฺยํ   สโต
สมฺปชาโนติ อุเปกฺขโก ตตฺถ วิหรติ สโต สมฺปชาโน ฯ
     [๘๖๔]  ปุน  จปรํ  อานนฺท  ภิกฺขุโน  โสเตน  สทฺทํ  สุตฺวา ...
ฆาเนน  คนฺธํ  ฆายิตฺวา ... ชิวฺหาย รสํ สายิตฺวา ... กาเยน โผฏฺฐพฺพํ
ผุสิตฺวา   ...   มนสา   ธมฺมํ   วิญฺญาย   อุปฺปชฺชติ  มนาปํ  อุปฺปชฺชติ
อมนาปํ   อุปฺปชฺชติ   มนาปามนาปํ   ฯ  โส  สเจ  อากงฺขติ  ปฏิกฺกูเล
อปฺปฏิกฺกูลสญฺญี    วิหเรยฺยนฺติ    อปฺปฏิกฺกูลสญฺญี    ตตฺถ    วิหรติ   ฯ
สเจ   อากงฺขติ   อปฺปฏิกฺกูเล   ปฏิกฺกูลสญฺญี   วิหเรยฺยนฺติ  ปฏิกฺกูลสญฺญี
ตตฺถ   วิหรติ   ฯ   สเจ   อากงฺขติ   ปฏิกฺกูเล   จ  อปฺปฏิกฺกูเล  จ
อปฺปฏิกฺกูลสญฺญี    วิหเรยฺยนฺติ    อปฺปฏิกฺกูลสญฺญี    ตตฺถ    วิหรติ   ฯ
สเจ    อากงฺขติ    อปฺปฏิกฺกูเล    จ    ปฏิกฺกูเล   จ   ปฏิกฺกูลสญฺญี
วิหเรยฺยนฺติ   ปฏิกฺกูลสญฺญี  ตตฺถ  วิหรติ  ฯ  สเจ  อากงฺขติ  ปฏิกฺกูลญฺจ
อปฺปฏิกฺกูลญฺจ    ตทุภยํ    ๑   อภินิวชฺเชตฺวา   อุเปกฺขโก   วิหเรยฺยํ
สโต   สมฺปชาโนติ   อุเปกฺขโก   ตตฺถ   วิหรติ   สโต  สมฺปชาโน  ฯ
เอวํ โข อานนฺท อริโย โหติ ภาวิตินฺทฺริโย ฯ}
     [๘๖๕]  อิติ  โข  อานนฺท  เทสิตา  มยา อริยสฺส วินเย อนุตฺตราต
อินฺทฺริยภาวนา  เทสิโต  เสโข  ปาฏิปโท  เทสิโต  อริโย  ภาวิตินฺทฺริโย
#๑ ม. ตทุภยมฺปิ ฯ
