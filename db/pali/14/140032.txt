อโรคํ  ปรมฺมรณา  เย  หิ  เกจิ  ภิกฺขเว  สมณา  วา  พฺราหฺมณา  วา
ทิฏฺฐสุตมุตวิญฺญาตพฺพสงฺขารมตฺเตน     เอตสฺส    อายตนสฺส    อุปสมฺปทํ
ปญฺญาเปนฺติ   พฺยสนํ   เหตํ   ภิกฺขเว   อกฺขายติ   เอตสฺส  อายตนสฺส
อุปสมฺปทาย     น     เหตํ    ภิกฺขเว    อายตนํ    สงฺขารสมาปตฺติ
ปตฺตพฺพมกฺขายติ        สงฺขาราวเสสสมาปตฺติปตฺตพฺพเมตํ       ภิกฺขเว
อายตนมกฺขายติ    ฯ    ตยิทํ   สงฺขตํ   โอฬาริกํ   อตฺถิ   โข   ปน
สงฺขารานํ   นิโรโธ   อตฺเถตนฺติ   อิติ   วิทิตฺวา  ตสฺส  นิสฺสรณทสฺสาวี
ตถาคโต ตทุปาติวตฺโต ฯ
     [๓๓]   ตตฺร   ภิกฺขเว  เย  เต  สมณพฺราหฺมณา  สโต  สตฺตสฺส
อุจฺเฉทํ    วินาสํ    วิภวํ   ปญฺญาเปนฺติ   ตตฺร   ภิกฺขเว   เย   เต
สมณพฺราหฺมณา    สญฺญึ    อตฺตานํ    ปญฺญาเปนฺติ   อโรคํ   ปรมฺมรณา
เตสเมเต   ปฏิกฺโกสนฺติ   เยปิ   เต   โภนฺโต  สมณพฺราหฺมณา  อสญฺญึ
อตฺตานํ    ปญฺญาเปนฺติ   อโรคํ   ปรมฺมรณา   เตสเมเต   ปฏิกฺโกสนฺติ
เยปิ    เต   โภนฺโต   สมณพฺราหฺมณา   เนวสญฺญึ   นาสญฺญึ   อตฺตานํ
ปญฺญาเปนฺติ    อโรคํ    ปรมฺมรณา    เตสเมเต    ปฏิกฺโกสนฺติ    ตํ
กิสฺส   เหตุ  สพฺเพปิเม  โภนฺโต  สมณพฺราหฺมณา  อุทฺธํ  ปรามสนฺติ  ๑
อาสตฺตึเยว    อภิวทนฺติ    อิติ    เปจฺจ    ภวิสฺสาม    อิติ   เปจฺจ
ภวิสฺสามาติ   ฯ  เสยฺยถาปิ  นาม  วานิชสฺส  วานิชฺชาย  คจฺฉโต  เอวํ
โหติ   อิโต   เม   อิทํ   ภวิสฺสติ   อิมินา   อิทํ  ลจฺฉามีติ  เอวเมว
โขเม    โภนฺโต   สมณพฺราหฺมณา   วานิชูปมํ   มญฺเญ   ปฏิภนฺติ   อิติ
#๑ ม. อุทฺธํ สรํ   อาสตฺตึเยว ฯ  ยุ. อุทฺธํ สรา อาสตฺตึเยว ฯ
