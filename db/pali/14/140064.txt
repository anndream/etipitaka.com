น   สุสฺสุสติ   น   โสตํ  โอทหติ  น  อญฺญา  จิตฺตํ  อุปฏฺฐเปติ  น  จ
ตํ   ปุริสํ   ภชติ   น   จ   เตน  จิตฺตึ  อาปชฺชติ  ฯ  โส  เอวมสฺส
เวทิตพฺโพ [๑] โลกามิสาธิมุตฺโต ปุริสปุคฺคโลติ ฯ
     [๗๒]   ฐานํ   โข   ปเนตํ   สุนกฺขตฺต   วิชฺชติ  ยํ  อิเธกจฺโจ
ปุริสปุคฺคโล    อาเนญฺชาธิมุตฺโต   อสฺส   ฯ   อาเนญฺชาธิมุตฺตสฺส   โข
สุนกฺขตฺต   ปุริสปุคฺคลสฺส   ตปฺปฏิรูปี   เจว  กถา  สณฺฐาติ  ตทนุธมฺมญฺจ
อนุวิตกฺเกติ     อนุวิจาเรติ     ตญฺจ    ปุริสํ    ภชติ    เตน    จ
จิตฺตึ   อาปชฺชติ   โลกามิสปฏิสํยุตฺตาย   จ   ปน   กถาย  กจฺฉมานาย
น   สุสฺสุสติ   น   โสตํ  โอทหติ  น  อญฺญา  จิตฺตํ  อุปฏฺฐเปติ  น  จ
ตํ  ปุริสํ  ภชติ  น  จ  เตน  จิตฺตึ  อาปชฺชติ  ฯ  เสยฺยถาปิ  สุนกฺขตฺต
ปณฺฑุปลาโส   พนฺธนา   ปวุตฺโต   อภพฺโพ   หริตตฺตาย   เอวเมว  โข
สุนกฺขตฺต   อาเนญฺชาธิมุตฺตสฺส   ปุริสปุคฺคลสฺส   เย   โลกามิสสญฺโญชเนฎ
เส   ปวุตฺเต   โส   เอวมสฺส   เวทิตพฺโพ   โลกามิสสญฺโญชเนน   หิ
โข วิสํยุตฺโต อาเนญฺชาธิมุตฺโต ปุริสปุคฺคโลติ ฯ
     [๗๓]   ฐานํ   โข   ปเนตํ   สุนกฺขตฺต   วิชฺชติ  ยํ  อิเธกจฺโจ
ปุริสปุคฺคโล  อากิญฺจญฺญายตนาธิมุตฺโต  อสฺส  ฯ  อากิญฺจญฺญายตนาธิมุตฺตสฺส
โข      สุนกฺขตฺต     ปุริสปุคฺคลสฺส     ตปฺปฏิรูปี     เจว     กถา
สณฺฐาติ   ตทนุธมฺมญฺจ   อนุวิตกฺเกติ   อนุวิจาเรติ   ตญฺจ   ปุริสํ  ภชติ
เตน   จ   จิตฺตึ   อาปชฺชติ   อาเนญฺชปฏิสํยุตฺตาย   จ   ปน   กถาย
กจฺฉมานาย   น   สุสฺสุสติ   น   โสตํ   โอทหติ   น   อญฺญา   จิตฺตํ
#๑ ม. เอตฺถนฺตเร อาเนญฺชสํโยชเนน หิ โข วิสํยุตฺโต อิติ ทิสฺสนฺติ ฯ
