โข    ปน   อุปฺปาโทปิ   วโยปิ   ปญฺญายติ   อตฺตา   เม   อุปฺปชฺชติ
จ   เวติ   จาติ   อิจฺจสฺส  เอวมาคตํ  โหติ  ตสฺมา  ตํ  น  อุปปชฺชติ
เวทนา  อตฺตาติ  โย  วเทยฺย  ฯ  อิติ  มโน  อนตฺตา  ธมฺมา  อนตฺตา
มโนวิญฺญาณํ   อนตฺตา   มโนสมฺผสฺโส   อนตฺตา   เวทนา   อนตฺตา  ฯ
ตณฺหา    อตฺตาติ   โย   วเทยฺย   ตํ   น   อุปปชฺชติ   ฯ   ตณฺหาย
อุปฺปาโทปิ    วโยปิ    ปญฺญายติ   ฯ   ยสฺส   โข   ปน   อุปฺปาโทปิ
วโยปิ   ปญฺญายติ   อตฺตา   เม   อุปฺปชฺชติ   จ  เวติ  จาติ  อิจฺจสฺส
เอวมาคตํ    โหติ    ตสฺมา    ตํ   น   อุปปชฺชติ   ตณฺหา   อตฺตาติ
โย   วเทยฺย   ฯ   อิติ   มโน  อนตฺตา  ธมฺมา  อนตฺตา  มโนวิญฺญาณํ
อนตฺตา มโนสมฺผสฺโส อนตฺตา เวทนา อนตฺตา ตณฺหา อนตฺตา ฯ
     [๘๒๐]   อยํ  โข  ปน  ภิกฺขเว  สกฺกายสมุทยคามินี  ปฏิปทา  ฯ
จกฺขุํ   เอตํ   มม   เอโสหมสฺมิ   เอโส  เม  อตฺตาติ  สมนุปสฺสติ  ฯ
รูเป   เอตํ   มม   เอโสหมสฺมิ   เอโส  เม  อตฺตาติ  สมนุปสฺสติ  ฯ
จกฺขุวิญฺญาณํ    เอตํ    มม    เอโสหมสฺมิ    เอโส    เม   อตฺตาติ
สมนุปสฺสติ   ฯ   จกฺขุสมฺผสฺสํ   เอตํ   มม   เอโสหมสฺมิ   เอโส  เม
อตฺตาติ   สมนุปสฺสติ   ฯ   เวทนํ   เอตํ   มม   เอโสหมสฺมิ   เอโส
เม   อตฺตาติ   สมนุปสฺสติ   ฯ   ตณฺหํ  เอตํ  มม  เอโสหมสฺมิ  เอโส
เม   อตฺตาติ   สมนุปสฺสติ   ฯ   โสตํ   เอตํ  มม  ...  ฆานํ  เอตํ
มม  ...  ชิวฺหํ  เอตํ  มม  ...  กายํ  เอตํ  มม  ... มนํ เอตํ มม
เอโสหมสฺมิ   เอโส   เม   อตฺตาติ   สมนุปสฺสติ   ฯ   ธมฺเม   เอตํ
