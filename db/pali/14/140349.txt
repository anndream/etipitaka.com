อตีตมทฺธานนฺติ  ตตฺถ  นนฺทึ  สมนฺวาเนติ เอวํเวทโน อโหสึ อตีต-
มทฺธานนฺติ  ตตฺถ    นนฺทึ    สมนฺวาเนติ    เอวํสญฺโญ    อโหสึ    อตีต-
มทฺธานนฺติ  ตตฺถ    นนฺทึ    สมนฺวาเนติ    เอวํสงฺขาโร   อโหสึ   อตีต-
มทฺธานนฺติ  ตตฺถ    นนฺทึ    สมนฺวาเนติ    เอวํวิญฺญาโณ   อโหสึ   อตีต-
มทฺธานนฺติ  ตตฺถ    นนฺทึ    สมนฺวาเนติ    ฯ    เอวํ    โข    ภิกฺขเว   อตีตํ
อนฺวาคเมติ ฯ้
     [๕๒๙]  กถญฺจ  ภิกฺขเว  อตีตํ  นานฺวาคเมติ  ฯ  เอวํรูโป อโหสึ
อตีตมทฺธานนฺติ   ตตฺถ   นนฺทึ   น   สมนฺวาเนติ   เอวํเวทโน   อโหสึ
อตีตมทฺธานนฺติ    ตตฺถ   นนฺทึ   น   สมนฺวาเนติ   เอวํสญฺโญ   อโหสึ
อตีตมทฺธานนฺติ   ตตฺถ   นนฺทึ   น   สมนฺวาเนติ   เอวํสงฺขาโร  อโหสึ
อตีตมทฺธานนฺติ   ตตฺถ   นนฺทึ   น   สมนฺวาเนติ   เอวํวิญฺญาโณ  อโหสึ
อตีตมทฺธานนฺติ   ตตฺถ   นนฺทึ   น  สมนฺวาเนติ  ฯ  เอวํ  โข  ภิกฺขเว
อตีตํ นานฺวาคเมติ ฯ
     [๕๓๐]   กถญฺจ   ภิกฺขเว  อนาคตํ  ปฏิกงฺขติ  ฯ  เอวํรูโป  สิยํ
อนาคตมทฺธานนฺติ    ตตฺถ    นนฺทึ    สมนฺวาเนติ    เอวํเวทโน   สิยํ
ฯเปฯ   เอวํสญฺโญ   สิยํ   ฯเปฯ   เอวํสงฺขาโร   สิยํ   ฯเปฯ  เอวํ
วิญฺญาโณ    สิยํ    อนาคตมทฺธานนฺติ   ตตฺถ   นนฺทึ   สมนฺวาเนติ   ฯ
เอวํ โข ภิกฺขเว อนาคตํ ปฏิกงฺขติ ฯ
     [๕๓๑]  กถญฺจ  ภิกฺขเว  อนาคตํ  นปฺปฏิกงฺขติ  ฯ  เอวํรูโป  สิยํ
อนาคตมทฺธานนฺติ   ตตฺถ   นนฺทึ   น   สมนฺวาเนติ   เอวํเวทโน   สิยํ
