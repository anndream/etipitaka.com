     [๖๑]  กถญฺจานนฺท  อมูฬฺหวินโย  โหติ  ฯ  อิธานนฺท  ภิกฺขู  ภิกฺขุํ
เอวรูปาย  ครุกาย อาปตฺติยา โจเทนฺติ ปาราชิเกน วา ปาราชิกสามนฺเตนพ
วา     สรตายสฺมา     เอวรูปํ     ครุกํ     อาปตฺตึ     อาปชฺชิตา
ปาราชิกํ   วา  ปาราชิกสามนฺตํ  วาติ  ฯ  โส  เอวมาห  น  โข  อหํ
อาวุโส   สรามิ   เอวรูปํ   ครุกํ   อาปตฺตึ  อาปชฺชิตา  ปาราชิกํ  วา
ปาราชิกสามนฺตํ    วาติ   ฯ   ตเมนํ   โส   นิพฺเพเธนฺตํ   อติเวเถติ
อิงฺฆายสฺมา   สาธุกเมว   ชานาหิ   ยทิ  สรสิ  เอวรูปํ  ครุกํ  อาปตฺตึ๔
อาปชฺชิตา   ปาราชิกํ   วา   ปาราชิกสามนฺตํ  วาติ  ฯ  โส  เอวมาห
อหํ   โข   อาวุโส   อุมฺมาทํ   ปาปุณึ   เจตโส  วิปริเยสํ  เตน  เม
อุมฺมตฺตเกน    พหุํ    อสฺสามณกํ    อชฺฌาจิณฺณํ    ภาสิตปริกนฺตํ   นาหํ
ตํ   สรามิ   มูเฬฺหน  เม  เอตํ  กตนฺติ  ฯ  ตสฺส  โข  เอวํ  อานนฺท
ภิกฺขุโน   อมูฬฺหวินโย   ทาตพฺโพ   ฯ  เอวํ  โข  อานนฺท  อมูฬฺหวินโย
โหติ   ฯ   เอวญฺจ   ปนิเธกจฺจานํ   อธิกรณานํ   วูปสโม  โหติ  ยทิทํ
อมูฬฺหวินเยน ฯ
     [๖๒]   กถญฺจานนฺท   ปฏิญฺญาตกรณํ   โหติ   ฯ  อิธานนฺท  ภิกฺขุ
จุทิโต  วา  ๑  อจุทิโต  วา  อาปตฺตึ  สรติ  วิวรติ  อุตฺตานีกโรติ  ฯ
เตน   อานนฺท   ภิกฺขุนา   วุฑฺฒตโร  ภิกฺขุ  อุปสงฺกมิตฺวา  เอกํสํ  จีวรํ
กตฺวา   ปาเท   วนฺทิตฺวา   อุกฺกุฏิกํ   นิสีทิตฺวา   อญฺชลึ   ปคฺคเหตฺวา
เอวมสฺส    วจนีโย    อหํ   ภนฺเต   อิตฺถนฺนามํ   อาปตฺตึ   อาปนฺโน
ตํ   ปฏิเทเสมีติ   ฯ   โส   เอวมาห   ปสฺสสีติ   ฯ   ปสฺสามีติ   ฯ
#๑ โป. ม. ยุ. โจทิโต วา อโจทิโต ฯ
