ทิสฺสนฺติ   ปวิฏฺฐา   น  ทิสฺสนฺติ  ฯ  ตเมนํ  มนุสฺสา  ทิสฺวา  เอวมาหํสุ
อยํ    ปพฺพโต   อิเม   อิสี   คิลตีติ   อิสิคิลิ   อิสิคิลีเตฺวว   สมญฺญา
อุทปาทิ  ฯ  อาจิกฺขิสฺสามิ  ภิกฺขเว  ปจฺเจกพุทฺธานํ  นามานิ  กิตฺตยิสฺสามิ
ภิกฺขเว   ปจฺเจกพุทฺธานํ   นามานิ   เทสิสฺสามิ  ภิกฺขเว  ปจฺเจกพุทฺธานํ
นามานิ     ตํ    สุณาถ    สาธุกํ    มนสิกโรถ    ภาสิสฺสามีติ    ฯ
เอวมฺภนฺเตติ โช เต ภิกฺขู ภควโต ปจฺจสฺโสสุํ ฯ
     [๒๕๐]  ภควา เอตทโวจ อริฏฺโฐ นาม ภิกฺขเว ปจฺเจกสมฺพุทฺโธ ๑
อิมสฺมึ    อิสิคิลิสฺมึ    ปพฺพเต    จิรนิวาสี    อโหสิ    ฯ   อุปริฏฺโฐ
นาม   ภิกฺขเว   ปจฺเจกสมฺพุทฺโธ   อิมสฺมึ  อิสิคิลิสฺมึ  ปพฺพเต  จิรนิวาสี
อโหสิ   ฯ   ตครสิขี  นาม  ภิกฺขเว  ปจฺเจกสมฺพุทฺโธ  อิมสฺมึ  อิสิคิลิสฺมึ
ปพฺพเต   จิรนิวาสี   อโหสิ  ฯ  ยสสฺสี  นาม  ภิกฺขเว  ปจฺเจกสมฺพุทฺโธ
อิมสฺมึ   อิสิคิลิสฺมึ   ปพฺพเต   จิรนิวาสี   อโหสิ   ฯ   สุทสฺสโน  นาม
ภิกฺขเว    ปจฺเจกสมฺพุทฺโธ    อิมสฺมึ    อิสิคิลิสฺมึ   ปพฺพเต   จิรนิวาสี
อโหสิ   ฯ   ปิยทสฺสี  นาม  ภิกฺขเว  ปจฺเจกสมฺพุทฺโธ  อิมสฺมึ  อิสิคิลิสฺมึ
ปพฺพเต  จิรนิวาสี  อโหสิ  ฯ  คนฺธาโร  นาม  ภิกฺขเว  ปจฺเจกสมฺพุทฺโธ
อิมสฺมึ   อิสิคิลิสฺมึ   ปพฺพเต   จิรนิวาสี   อโหสิ   ฯ   ปิณฺโฑโล  นาม
ภิกฺขเว    ปจฺเจกสมฺพุทฺโธ    อิมสฺมึ    อิสิคิลิสฺมึ   ปพฺพเต   จิรนิวาสี
อโหสิ   ฯ  อุปาสโภ  นาม  ภิกฺขเว  ปจฺเจกสมฺพุทฺโธ  อิมสฺมึ  อิสิคิลิสฺมึ
ปพฺพเต   จิรนิวาสี   อโหสิ   ฯ  นิโถ  นาม  ภิกฺขเว  ปจฺเจกสมฺพุทฺโธ
อิมสฺมึ   อิสิคิลิสฺมึ   ปพฺพเต  จิรนิวาสี  อโหสิ  ฯ  ตโถ  นาม  ภิกฺขเว
#๑ ยุ. สพฺพตฺถ ปจฺเจกพุทฺโธ ฯ
