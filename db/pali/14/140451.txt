วุจฺจตาวุโส   โสโก   ฯ  กตโม  จาวุโส  ปริเทโว  โย  โข  อาวุโส
อญฺญตรญฺญตเรน      พฺยสเนน      สมนฺนาคตสฺส      อญฺญตรญฺญตเรน
ทุกฺขธมฺเมน    ผุฏฺฐสฺส   อาเทโว   ปริเทโว   อาเทวนา   ปริเทวนา
อาเทวิตตฺตํ     ปริเทวิตตฺตํ     อยํ    วุจฺจตาวุโส    ปริเทโว    ฯ
กตมญฺจาวุโส   ทุกฺขํ   ยํ   โข   อาวุโส  กายิกํ  ทุกฺขํ  กายิกํ  อสาตํ
กายสมฺผสฺสชํ   ทุกฺขํ   อสาตํ   เวทยิตํ   อิทํ   วุจฺจตาวุโส   ทุกฺขํ  ฯ
กตมญฺจาวุโส   โทมนสฺสํ   ยํ   โข   อาวุโส   เจตสิกํ  ทุกฺขํ  เจตสิกํ
อสาตํ    มโนสมฺผสฺสชํ    ทุกฺขํ   อสาตํ   เวทยิตํ   อิทํ   วุจฺจตาวุโส
โทมนสฺสํ    ฯ    กตโม   จาวุโส   อุปายาโส   โย   โข   อาวุโส
อญฺญตรญฺญตเรน      พฺยสเนน      สมนฺนาคตสฺส      อญฺญตรญฺญตเรน
ทุกฺขธมฺเมน   ผุฏฺฐสฺส   อายาโส  อุปายาโส  อายาสิตตฺตํ  อุปายาสิตตฺตํ
อยํ    วุจฺจตาวุโส    อุปายาโส    ฯ    กตมญฺจาวุโส   ยมฺปิจฺฉํ   น
ลภติ   ตมฺปิ   ทุกฺขํ   ชาติธมฺมานํ   อาวุโส   สตฺตานํ   เอวํ   อิจฺฉา
อุปฺปชฺชติ   อโห   วต   มยํ  น  ชาติธมฺมา  อสฺสาม  น  จ  วต  โน
ชาติ   อาคจฺเฉยฺยาติ   น   โข   ปเนตํ   อิจฺฉาย   ปตฺตพฺพํ   อิทมฺปิ
ยมฺปิจฺฉํ   น   ลภติ   ตมฺปิ  ทุกฺขํ  ชราธมฺมานํ  อาวุโส  สตฺตานํ  ...
พฺยาธิธมฺมานํ  อาวุโส  สตฺตานํ  ...  มรณธมฺมานํ  อาวุโส สตฺตานํ ...
โสกปริเทวทุกฺขโทมนสฺสุปายาสธมฺมานํ   อาวุโส   สตฺตานํ   เอวํ  อิจฺฉา
อุปฺปชฺชติ   อโห   วต   มยํ   น   โสกปริเทวทุกฺขโทมนสฺสุปายาสธมฺมา
อสฺสาม     น    จ    วต    โน    โสกปริเทวทุกฺขโทมนสฺสุปายาสา
