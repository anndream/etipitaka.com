อสมฺปชานสฺส   อานาปานสตึ   วทามิ   ฯ   ตสฺมาติห   ภิกฺขเว  จิตฺเต
จิตฺตานุปสฺสี   ตสฺมึ   สมเย   ภิกฺขุ  วิหรติ  อาตาปี  สมฺปชาโน  สติมา
วิเนยฺย   โลเก   อภิชฺฌาโทมนสฺสํ   ฯ   ยสฺมึ   สมเย  ภิกฺขเว  ภิกฺขุ
อนิจฺจานุปสฺสี    อสฺสสิสฺสามีติ    สิกฺขติ    อนิจฺจานุปสฺสี   ปสฺสสิสฺสามีติ
สิกฺขติ   วิราคานุปสฺสี  อสฺสสิสฺสามีติ  สิกฺขติ  วิราคานุปสฺสี  ปสฺสสิสฺสามีติ
สิกฺขติ     นิโรธานุปสฺสี     อสฺสสิสฺสามีติ     สิกฺขติ     นิโรธานุปสฺสี
ปสฺสสิสฺสามีติ     สิกฺขติ    ปฏินิสฺสคฺคานุปสฺสี    อสฺสสิสฺสามีติ    สิกฺขติ
ปฏินิสฺสคฺคานุปสฺสี     ปสฺสสิสฺสามีติ    สิกฺขติ    ธมฺเมสุ    ธมฺมานุปสฺสี
ภิกฺขเว   ตสฺมึ   สมเย   ภิกฺขุ   วิหรติ   อาตาปี   สมฺปชาโน  สติมา
วิเนยฺย   โลเก   อภิชฺฌาโทมนสฺสํ   ฯ   โส  ยนฺตํ  อภิชฺฌาโทมนสฺสานํ
ปหานํ  [๑]  ปญฺญาย  ทิสฺวา  สาธุกํ  อชฺฌุเปกฺขิตา  โหติ  ฯ ตสฺมาติห
ภิกฺขเว   ธมฺเมสุ   ธมฺมานุปสฺสี   ตสฺมึ   สมเย  ภิกฺขุ  วิหรติ  อาตาปี
สมฺปชาโน   สติมา  วิเนยฺย  โลเก  อภิชฺฌาโทมนสฺสํ  ฯ  เอวํ  ภาวิตา
โข   ภิกฺขเว   อานาปานสติ   เอวํ   พหุลีกตา  จตฺตาโร  สติปฏฺฐาเน
ปริปูเรนฺติ ๒ ฯ
     [๒๙๐]   กถํ   ภาวิตา  จ  ภิกฺขเว  จตฺตาโร  สติปฏฺฐานา  กถํ
พหุลีกตา   สตฺต   โพชฺฌงฺเค   ปริปูเรนฺติ   ฯ   ยสฺมึ  สมเย  ภิกฺขเว
ภิกฺขุ   กาเย  กายานุปสฺสี  วิหรติ  อาตาปี  สมฺปชาโน  สติมา  วิเนยฺย
โลเก    อภิชฺฌาโทมนสฺสํ    อุปฏฺฐิตสฺส    ตสฺมึ   สมเย   สติ   โหติ
อปฺปมฺมุฏฺฐา   ๓   ฯ   ยสฺมึ  สมเย  ภิกฺขเว  ภิกฺขุโน  อุปฏฺฐิตา  สติ
#๑ โป. ม. ยุ. เอตฺถนฺตเร ตนฺติ ทิสฺสติ ฯ  ๒ โป. ม. ยุ. ปริปูเรติ ฯ
#๓ ม. ยุ. อสมฺมุฏฺฐา ฯ
