อุปฺปนฺนํ    อมนาปํ    อุปฺปนฺนํ    มนาปามนาปํ    นิรุชฺฌติ    อุเปกฺขา
สณฺฐาติ   อยํ   วุจฺจตานนฺท   อริยสฺส  วินเย  อนุตฺตรา  อินฺทฺริยภาวนา
มโนวิญฺเญยฺเยสุ    ธมฺเมสุ    ฯ    เอวํ    โข    อานนฺท   อริยสฺส
วินเย อนุตฺตรา อินฺทฺริยภาวนา โหติ ฯ
     [๘๖๒]   กถญฺจานนฺท   เสโข   โหติ   ปาฏิปโท   ฯ  อิธานนฺท
ภิกฺขุโน   จกฺขุนา   รูปํ   ทิสฺวา   อุปฺปชฺชติ  มนาปํ  อุปฺปชฺชติ  อมนาปํ
อุปฺปชฺชติ  มนาปามนาปํ  ฯ  โส  เตน  อุปฺปนฺเนน  มนาเปน  อุปฺปนฺเนน
อมนาเปน   อุปฺปนฺเนน   มนาปามนาเปน  อฏฺฏิยติ  หรายติ  ชิคุจฺฉติ  ฯ
โสเตน  สทฺทํ  สุตฺวา  ...  ฆาเนน  คนฺธํ  ฆายิตฺวา  ... ชิวฺหาย รสํ
สายิตฺวา  ...  กาเยน  โผฏฺฐพฺพํ  ผุสิตฺวา  ...  มนสา  ธมฺมํ วิญฺญาย
อุปฺปชฺชติ   มนาปํ   อุปฺปชฺชติ   อมนาปํ   อุปฺปชฺชติ   มนาปามนาปํ   ฯ
โส   เตน   อุปฺปนฺเนน   มนาเปน   อุปฺปนฺเนน  อมนาเปน  อุปฺปนฺเนน
มนาปามนาเปน  อฏฺฏิยติ  หรายติ  ชิคุจฺฉติ  ฯ  เอวํ  ๑  โข  อานนฺท
เสโข โหติ ปาฏิปโท ฯ
     [๘๖๓]   กถญฺจานนฺท   อริโย  โหติ  ภาวิตินฺทฺริโย  ฯ  อิธานนฺท
ภิกฺขุโน   จกฺขุนา   รูปํ   ทิสฺวา   อุปฺปชฺชติ  มนาปํ  อุปฺปชฺชติ  อมนาปํ
อุปฺปชฺชติ  มนาปามนาปํ  ฯ  โส  สเจ  อากงฺขติ ปฏิกฺกูเล อปฺปฏิกฺกูลสญฺญี
วิหเรยฺยนฺติ      อปฺปฏิกฺกูลสญฺญี     ตตฺถ     วิหรติ     ฯ     สเจ
อากงฺขติ     อปฺปฏิกฺกูเล    ปฏิกฺกูลสญฺญี    วิหเรยฺยนฺติ    ปฏิกฺกูลสญฺญี
ตตฺถ  วิหรติ  ฯ  สเจ อากงฺขติ ปฏิกฺกูเล จ อปฺปฏิกฺกูเล จ อปฺปฏิกฺกูลสญฺญี
#๑ ยุ. เอวเมว โข ฯ
