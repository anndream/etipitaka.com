อนฺนํ ปานํ วตฺถํ ยานํ มาลาคนฺธวิเลปนํ เสยฺยาวสถํ ปทีเปยฺยํ ฯ
     [๕๙๒]   อิธ   มาณว  เอกจฺโจ  อิตฺถี  วา  ปุริโส  วา  ถทฺโธ
โหติ    อติมานี    อภิวาเทตพฺพํ   น   อภิวาเทติ   ปจฺจุฏฺฐาตพฺพํ   น
ปจฺจุฏฺเฐติ   อาสนารหสฺส   อาสนํ   น   เทติ   มคฺคารหสฺส  มคฺคํ  น
เทติ   สกฺกาตพฺพํ   น   สกฺกโรติ  ครุกาตพฺพํ  น  ครุกโรติ  มาเนตพฺพํ
น   มาเนติ   ปูเชตพฺพํ   น   ปูเชติ   ฯ   โส  เตน  กมฺเมน  เอวํ
สมตฺเตน   เอวํ   สมาทินฺเนน   กายสฺส   เภทา   ปรมฺมรณา   อปายํ
ทุคฺคตึ    วินิปาตํ    นิรยํ    อุปปชฺชติ   โน   เจ   กายสฺส   เภทา
ปรมฺมรณา    อปายํ    ทุคฺคตึ    วินิปาตํ    นิรยํ    อุปปชฺชติ   สเจ
มนุสฺสตฺตํ    อาคจฺฉติ    ยตฺถ    ยตฺถ    ปจฺฉา   ชายติ   นีจากุลีโน
โหติ    ฯ    นีจากุลีนสํวตฺตนิกา    เอสา    มาณว   ปฏิปทา   ยทิทํ
ถทฺโธ   โหติ   อติมานี   อภิวาเทตพฺพํ   น   อภิวาเทติ  ปจฺจุฏฺฐาตพฺพํ
น   ปจฺจุฏฺเฐติ   อาสนารหสฺส  อาสนํ  น  เทติ  มคฺคารหสฺส  มคฺคํ  น
เทติ   สกฺกาตพฺพํ   น   สกฺกโรติ  ครุกาตพฺพํ  น  ครุกโรติ  มาเนตพฺพํ
น มาเนติ ปูเชตพฺพํ น ปูเชติ ฯ
     [๕๙๓]   อิธ   ปน   มาณว   เอกจฺโจ  อิตฺถี  วา  ปุริโส  วา
อตฺถทฺโธ   โหติ   อนติมานี   อภิวาเทตพฺพํ   อภิวาเทติ   ปจฺจุฏฺฐาตพฺพํ
ปจฺจุฏฺเฐติ   อาสนารหสฺส   อาสนํ   เทติ   มคฺคารหสฺส   มคฺคํ   เทติ
สกฺกาตพฺพํ    สกฺกโรติ    ครุกาตพฺพํ   ครุกโรติ   มาเนตพฺพํ   มาเนติ
ปูเชตพฺพํ   ปูเชติ   ฯ   โส   เตน   กมฺเมน   เอวํ  สมตฺเตน  เอวํ
