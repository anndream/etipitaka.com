มิจฺฉาทิฏฺฐิกมฺมสมาทานา   เต   กายสฺส   เภทา   ปรมฺมรณา  ปิตฺติวิสยํ
อุปปนฺนา    อิเม    วา    ปน    โภนฺโต    สตฺตา   กายทุจฺจริเตน
สมนฺนาคตา   วจีทุจฺจริเตน   สมนฺนาคตา   มโนทุจฺจริเตน   สมนฺนาคตา
อริยานํ    อุปวาทกา    มิจฺฉาทิฏฺฐิกา    มิจฺฉาทิฏฺฐิกมฺมสมาทานา   เต
กายสฺส    เภทา   ปรมฺมรณา   ติรจฺฉานโยนึ   อุปปนฺนา   อิเม   วา
ปน    โภนฺโต    สตฺตา   กายทุจฺจริเตน   สมนฺนาคตา   วจีทุจฺจริเตน
สมนฺนาคตา     มโนทุจฺจริเตน    สมนฺนาคตา    อริยานํ    อุปวาทกา
มิจฺฉาทิฏฺฐิกา     มิจฺฉาทิฏฺฐิกมฺมสมาทานา     เต    กายสฺส    เภทา
ปรมฺมรณา อปายํ ทุคฺคตึ วินิปาตํ นิรยํ อุปปนฺนาติ ฯ
     [๕๐๖]   ตเมนํ   ภิกฺขเว   นิรยปาลา   นานาพาหาสุ  คเหตฺวา
ยมสฺส   รญฺโญ   ทสฺเสนฺติ  อยํ  เทว  ปุริโส  อเมตฺเตยฺโย  อสามญฺโญ
อพฺรหฺมญฺโญ    น    กุเล    เชฏฺฐาปจายี    อิมสฺส    เทโว   ทณฺฑํ
ปเณตูติ ฯ
     [๕๐๗]  ตเมนํ  ภิกฺขเว  ยโม  ราชา  ปฐมํ  เทวทูตํ  สมนุยุญฺชติ
สมนุคฺคาหติ   สมนุภาสติ   อมฺโภ   ปุริส   น   ตฺวํ   อทฺทส  มนุสฺเสสุ
ปฐมํ   เทวทูตํ   ปาตุภูตนฺติ   ฯ   โส  เอวมาห  นาทฺทสํ  ภนฺเตติ  ฯ
ตเมนํ   ภิกฺขเว  ยโม  ราชา  เอวมาห  อมฺโภ  ปุริส  น  ตฺวํ  อทฺทส
มนุสฺเสสุ  ทหรํ  กุมารํ  มนฺทํ  อุตฺตานเสยฺยกํ  สเก  มุตฺตกรีเส  ปลิปนฺนํ
เสมานนฺติ   ฯ   โส   เอวมาห   อทฺทสํ  ภนฺเตติ  ฯ  ตเมนํ  ภิกฺขเว
ยโม   ราชา   เอวมาห   อมฺโภ   ปุริส   ตสฺส   เต  วิญฺญุสฺส  สโต
