ฯเปฯ    เอวํสญฺโญ    สิยํ    ฯเปฯ    เอวํสงฺขาโร    สิยํ   ฯเปฯ
เอวํวิญฺญาโณ   สิยํ   อนาคตมทฺธานนฺติ  ตตฺถ  นนฺทึ  น  สมนฺวาเนติ  ฯ
เอวํ โข ภิกฺขุ อนาคตํ นปฺปฏิกงฺขติ ฯ
     [๕๗๖]   กถญฺจ   ภิกฺขุ   ปจฺจุปฺปนฺเนสุ  ธมฺเมสุ  สํหิรติ  ฯ  อิธ
ภิกฺขุ   อสฺสุตวา   ปุถุชฺชโน   อริยานํ  อทสฺสาวี  อริยธมฺมสฺส  อโกวิโท
อริยธมฺเม   อวินีโต   สปฺปุริสานํ   อทสฺสาวี   สปฺปุริสธมฺมสฺส  อโกวิโท
สปฺปุริสธมฺเม    อวินีโต    รูปํ   อตฺตโต   สมนุปสฺสติ   รูปวนฺตํ   วา
อตฺตานํ   อตฺตนิ   วา   รูปํ   รูปสฺมึ   วา   อตฺตานํ   เวทนํ  ฯเปฯ
สญฺญํ    ฯเปฯ    สงฺขาเร    ฯเปฯ   วิญฺญาณํ   อตฺตโต   สมนุปสฺสติ
วิญฺญาณวนฺตํ    วา    อตฺตานํ    อตฺตนิ    วา   วิญฺญาณํ   วิญฺญาณสฺมึ
วา อตฺตานํ ฯ เอวํ โข ภิกฺขุ ปจฺจุปฺปนฺเนสุ ธมฺเมสุ สํหิรติ ฯ
     [๕๗๗]  กถญฺจ  ภิกฺขุ  ปจฺจุปฺปนฺเนสุ  ธมฺเมสุ  น  สํหิรติ  ฯ  อิธ
ภิกฺขุ   สุตวา   อริยสาวโก   อริยานํ   ทสฺสาวี   อริยธมฺมสฺส  โกวิโท
อริยธมฺเม    สุวินีโต   สปฺปุริสานํ   ทสฺสาวี   สปฺปุริสธมฺมสฺส   โกวิโท
สปฺปุริสธมฺเม   สุวินีโต   น   รูปํ   อตฺตโต   สมนุปสฺสติ   น  รูปวนฺตํ
วา   อตฺตานํ   น   อตฺตนิ   วา   รูปํ   น  รูปสฺมึ  วา  อตฺตานํ  น
เวทนํ   ฯเปฯ   น   สญฺญํ   ฯเปฯ  น  สงฺขาเร  ฯเปฯ  น  วิญฺญาณํ
อตฺตโต    สมนุปสฺสติ   น   วิญฺญาณวนฺตํ   วา   อตฺตานํ   น   อตฺตนิ
วา   วิญฺญาณํ   น   วิญฺญาณสฺมึ   วา   อตฺตานํ   ฯ  เอวํ  โข  ภิกฺขุ
ปจฺจุปฺปนฺเนสุ ธมฺเมสุ น สํหิรติ ฯ
