อุโปสโถ   นาม   นาคราชา   ฯ   ทิสฺวาน  รญฺโญ  จกฺกวตฺติสฺส  จิตฺตํ
ปสีทติ   ภทฺทกํ   วต   โภ   หตฺถิยานํ   สเจ   ทมถํ   อุเปยฺยาติ  ฯ
อถ  โข  ตํ  ภิกฺขเว  หตฺถิรตนํ  เสยฺยถาปิ  นาม  ภทฺโท  หตฺถาชานีโย
ทีฆรตฺตํ   สุปริทนฺโต   เอวเมว   ทมถํ   อุเปติ   ฯ  ภูตปุพฺพํ  ภิกฺขเว
ราชา    จกฺกวตฺติ    ตเมว    หตฺถิรตนํ    วีมํสมาโน    ปุพฺพณฺหสมยํ
อภิรูหิตฺวา    สมุทฺทปริยนฺตํ   ปฐวึ   อนุปริยายิตฺวา   ตเมว   ราชธานึ
ปจฺจาคนฺตฺวา    ปาตราสมกาสิ    ฯ    รญฺโญ   ภิกฺขเว   จกฺกวตฺติสฺส
เอวรูปํ หตฺถิรตนํ ปาตุภวติ ฯ
     [๔๙๒]   ปุน   จปรํ   ภิกฺขเว   รญฺโญ   จกฺกวตฺติสฺส  อสฺสรตนํ
ปาตุภวติ   ฯ   สพฺพเสโต  กากสีโส  มุญฺชเกโส  อิทฺธิมา  เวหาสงฺคโม
วลาหโก   นาม  อสฺสราชา  ฯ  ตํ  ทิสฺวาน  รญฺโญ  จกฺกวตฺติสฺส  จิตฺตํ
ปสีทติ   ภทฺทกํ   วต   โภ  อสฺสยานํ  สเจ  ทมถํ  อุเปยฺยาติ  ฯ  อถ
โข   ตํ   ภิกฺขเว   อสฺสรตนํ   เสยฺยถาปิ  นาม  ภทฺโท  อสฺสาชานีโย
ทีฆรตฺตํ   สุปริทนฺโต   เอวเมว   ทมถํ   อุเปติ   ฯ  ภูตปุพฺพํ  ภิกฺขเว
ราชา    จกฺกวตฺติ    ตเมว    อสฺสรตนํ    วีมํสมาโน    ปุพฺพณฺหสมยํ
อภิรูหิตฺวา    สมุทฺทปริยนฺตํ   ปฐวึ   อนุปริยายิตฺวา   ตเมว   ราชธานึ
ปจฺจาคนฺตฺวา    ปาตราสมกาสิ    ฯ    รญฺโญ   ภิกฺขเว   จกฺกวตฺติสฺส
เอวรูปํ อสฺสรตนํ ปาตุภวติ ฯ
     [๔๙๓]   ปุน   จปรํ   ภิกฺขเว   รญฺโญ   จกฺกวตฺติสฺส   มณิรตนํ
ปาตุภวติ   ฯ   โส  โหติ  มณิ  เวฬุริโย  สุโภ  โชติมา  ๑  อฏฺฐํโส
#๑ โป. ม. ยุ. ชาติมา ฯ
