เอตทโหสิ   โก   นุ  โข  เหตุ  โก  ปจฺจโย  โยหํ  โอภาสํ  หิ  โข
สญฺชานามิ   น   จ   รูปานิ   ปสฺสามิ   รูปานิ   หิ  โข  ปสฺสามิ  น
จ   โอภาสํ   สญฺชานามิ   เกวลมฺปิ   รตฺตึ  เกวลมฺปิ  ทิวสํ  เกวลมฺปิ
รตฺตินฺทิวนฺติ    ฯ   ตสฺส   มยฺหํ   อนุรุทฺธา   เอตทโหสิ   ยสฺมึ   โข
อหํ    สมเย    รูปนิมิตฺตํ    อมนสิกริตฺวา   โอภาสนิมิตฺตํ   มนสิกโรมิ
โอภาสํ  หิ  โข  ตสฺมึ  สมเย  สญฺชานามิ  น  จ  รูปานิ  ปสฺสามิ ยสฺมึ
ปนาหํ    สมเย   โอภาสนิมิตฺตํ   อมนสิกริตฺวา   รูปนิมิตฺตํ   มนสิกโรมิ
รูปานิ   หิ   โข   ตสฺมึ   สมเย  ปสฺสามิ  น  จ  โอภาสํ  สญฺชานามิ
เกวลมฺปิ รตฺตึ เกวลมฺปิ ทิวสํ เกวลมฺปิ รตฺตินฺทิวนฺติ ฯ
     [๔๖๕]   โส  โข  อหํ  อนุรุทฺธา  อปฺปมตฺโต  อาตาปี  ปหิตตฺโต
วิหรนฺโต   ปริตฺตญฺเจว   โอภาสํ   สญฺชานามิ   ปริตฺตานิ   จ   รูปานิ
ปสฺสามิ   อปฺปมาณญฺเจว   โอภาสํ   สญฺชานามิ  อปฺปมาณานิ  จ  รูปานิ
ปสฺสามิ   เกวลมฺปิ   รตฺตึ   เกวลมฺปิ   ทิวสํ   เกวลมฺปิ  รตฺตินฺทิวํ  ฯ
ตสฺส   มยฺหํ   อนุรุทฺธา   เอตทโหสิ  โก  นุ  โข  เหตุ  โก  ปจฺจโย
โยหํ   ปริตฺตญฺเจว   โอภาสํ  สญฺชานามิ  ปริตฺตานิ  จ  รูปานิ  ปสฺสามิ
อปฺปมาณญฺเจว    โอภาสํ    สญฺชานามิ    อปฺปมาณานิ    จ    รูปานิ
ปสฺสามิ   เกวลมฺปิ   รตฺตึ   เกวลมฺปิ  ทิวสํ  เกวลมฺปิ  รตฺตินฺทิวนฺติ  ฯ2
ตสฺส   มยฺหํ   อนุรุทฺธา   เอตทโหสิ   ยสฺมึ  โข  สมเย  ปริตฺโต  เม
สมาธิ   โหติ   ปริตฺตํ  เม  ตมฺหิ  สมเย  จกฺขุ  โหติ  โสหํ  ปริตฺเตน
จกฺขุนา    ปริตฺตญฺเจว   โอภาสํ   สญฺชานามิ   ปริตฺตานิ   จ   รูปานิ
