อิทมสฺส   นานุชานามิ   ฯ   ยญฺจ   โข  โส  เอวมาห  อมาหํ  ปุคฺคลํ
อทฺทสํ   อิธ   ปาณาติปาตึ   อทินฺนาทายึ   ฯเปฯ   มิจฺฉาทิฏฺฐึ  กายสฺส
เภทา   ปรมฺมรณา   ปสฺสามิ   สุคตึ   สคฺคํ  โลกํ  อุปปนฺนนฺติ  อิทมสฺส
อนุชานามิ    ฯ    ยญฺจ    โข    โส   เอวมาห   โย   กิร   โภ
ปาณาติปาตี   อทินฺนาทายี   ฯเปฯ   มิจฺฉาทิฏฺฐี   สพฺโพ   โส  กายสฺส
เภทา    ปรมฺมรณา    สุคตึ    สคฺคํ    โลกํ    อุปปชฺชตีติ   อิทมสฺส
นานุชานามิ   ฯ  ยมฺปิ  โส  เอวมาห  เย  เอวํ  ชานนฺติ  เต  สมฺมา
ชานนฺติ   เย   อญฺญถา   ชานนฺติ   มิจฺฉา   เตสํ   ญาณนฺติ  อิทมฺปิสฺส
นานุชานามิ   ฯ   ยมฺปิ   โส   ยเทว  ตสฺส  สามํ  ญาตํ  สามํ  ทิฏฺฐํ
สามํ   วิทิตํ   ตเทว   ตตฺถ   ถามสา   ปรามาสา  อภินิวิสฺส  โวหรติ
อิทเมว   สจฺจํ   โมฆมญฺญนฺติ   อิทมฺปิสฺส   นานุชานามิ  ตํ  กิสฺส  เหตุ
อญฺญถา หิ อานนฺท ตถาคตสฺส มหากมฺมวิภงฺเค ญาณํ โหติ ฯ
     [๖๑๐]  ตตฺรานนฺท  ยฺวายํ  สมโณ  วา  พฺราหฺมโณ  วา เอวมาห
อตฺถิ   กิร   โภ   กลฺยาณานิ   กมฺมานิ   อตฺถิ   สุจริตสฺส   วิปาโกติ
อิทมสฺส   อนุชานามิ   ฯ   ยมฺปิ   ๑   โส  เอวมาห  อมาหํ  ปุคฺคลํ
อทฺทสํ   อิธ   ปาณาติปาตา   ปฏิวิรตํ   อทินฺนาทานา   ปฏิวิรตํ  ฯเปฯ
สมฺมาทิฏฺฐึ    กายสฺส    เภทา    ปรมฺมรณา   ปสฺสามิ   สุคตึ   สคฺคํ
โลกํ    อุปปนฺนนฺติ    อิทมฺปิสฺส    อนุชานามิ   ฯ   ยญฺจ   โข   โส
เอวมาห    โย   กิร   โภ   ปาณาติปาตา   ปฏิวิรโต   อทินฺนาทานา
ปฏิวิรโต   ฯเปฯ   สมฺมาทิฏฺฐี  สพฺโพ  โส  กายสฺส  เภทา  ปรมฺมรณา
#๑ ยุ. ยญฺจ โข โส ฯ
