ปญฺญายติ   ฯ   ยสฺส   โข   ปน  อุปฺปาโทปิ  วโยปิ  ปญฺญายติ  อตฺตา
เม   อุปฺปชฺชติ   จ   เวติ   จาติ   อิจฺจสฺส  เอวมาคตํ  โหติ  ตสฺมา
ตํ   น   อุปปชฺชติ   จกฺขุสมฺผสฺโส   อตฺตาติ   โย   วเทยฺย   ฯ  อิติ
จกฺขุ   อนตฺตา   รูปา   อนตฺตา   จกฺขุวิญฺญาณํ   อนตฺตา  จกฺขุสมฺผสฺโส
อนตฺตา   ฯ   เวทนา   อตฺตาติ   โย   วเทยฺย  ตํ  น  อุปปชฺชติ  ฯ
เวทนาย    อุปฺปาโทปิ    วโยปิ    ปญฺญายติ   ฯ   ยสฺส   โข   ปน
อุปฺปาโทปิ    วโยปิ   ปญฺญายติ   อตฺตา   เม   อุปฺปชฺชติ   จ   เวติ
จาติ   อิจฺจสฺส   เอวมาคตํ   โหติ   ตสฺมา  ตํ  น  อุปปชฺชติ  เวทนา
อตฺตาติ   โย   วเทยฺย   ฯ   อิติ   จกฺขุ   อนตฺตา   รูปา   อนตฺตา
จกฺขุวิญฺญาณํ   อนตฺตา   จกฺขุสมฺผสฺโส   อนตฺตา   เวทนา   อนตฺตา  ฯ
ตณฺหา    อตฺตาติ   โย   วเทยฺย   ตํ   น   อุปฺปชฺชติ   ฯ   ตณฺหาย
อุปฺปาโทปิ    วโยปิ    ปญฺญายติ   ฯ   ยสฺส   โข   ปน   อุปฺปาโทปิ
วโยปิ   ปญฺญายติ   อตฺตา   เม   อุปปชฺชติ   จ  เวติ  จาติ  อิจฺจสฺส
เอวมาคตํ    โหติ    ตสฺมา    ตํ   น   อุปปชฺชติ   ตณฺหา   อตฺตาติ
โย   วเทยฺย   ฯ   อิติ   จกฺขุ   อนตฺตา  รูปา  อนตฺตา  จกฺขุวิญฺญาณํ
อนตฺตา จกฺขุสมฺผสฺโส อนตฺตา เวทนา อนตฺตา ตณฺหา อนตฺตา ฯ
     [๘๑๙]   โสตํ  อตฺตาติ  โย  วเทยฺย  ...  ฆานํ  อตฺตาติ  โย
วเทยฺย  ...  ชิวฺหา  อตฺตาติ  โย  วเทยฺย  ...  กาโย  อตฺตาติ โย
วเทยฺย  ...  มโน  อตฺตาติ  โย  วเทยฺย  ตํ  น  อุปปชฺชติ  ฯ มนสฺส
อุปฺปาโทปิ    วโยปิ    ปญฺญายติ   ฯ   ยสฺส   โข   ปน   อุปฺปาโทปิ
