เทฺว   วา   ตีณิ  วา  คามกฺเขตฺตานิ  มหคฺคตนฺติ  ผริตฺวา  อธิมุจฺจิตฺวา
วิหรติ   อยํ   วุจฺจติ   คหปติ   มหคฺคตา  เจโตวิมุตฺติ  ฯ  อิธ  คหปติ
ภิกฺขุ   ยาวตา   เอกํ   มหารชฺชํ   มหคฺคตนฺติ   ผริตฺวา   อธิมุจฺจิตฺวา
วิหรติ   อยํ   วุจฺจติ   คหปติ   มหคฺคตา   เจโตวิมุตฺติ   ฯ  อิธ  ปน
คหปติ   ภิกฺขุ   ยาวตา   เทฺว  วา  ตีณิ  วา  มหารชฺชานิ  มหคฺคตนฺติ
ผริตฺวา    อธิมุจฺจิตฺวา    วิหรติ    อยํ    วุจฺจติ   คหปติ   มหคฺคตา
เจโตวิมุตฺติ   ฯ   อิธ   ปน   คหปติ   ภิกฺขุ   ยาวตา   สมุทฺทปริยนฺตํ
ปฐวึ    มหคฺคตนฺติ    ผริตฺวา    อธิมุจฺจิตฺวา    วิหรติ   อยํ   วุจฺจติ
คหปติ    มหคฺคตา    เจโตวิมุตฺติ   ฯ   อิมินา   โข   เอตํ   คหปติ
ปริยาเยน    เวทิตพฺพํ    ยถา    ปนิเม    ธมฺมา   นานตฺถา   เจว
นานาพฺยญฺชนา จ ฯ
     [๔๒๔]   จตสฺโส   โข   อิมา   คหปติ  ภวูปปตฺติโย  ฯ  กตมา
จตสฺโส  ฯ  อิธ  คหปติ  เอกจฺโจ  ปริตฺตาภานิ  ๑ ผริตฺวา อธิมุจฺจิตฺวา
วิหรติ   ฯ   โส   กายสฺส   เภทา   ปรมฺมรณา  ปริตฺตาภานํ  เทวานํ
สหพฺยตํ   อุปปชฺชติ  ฯ  อิธ  ปน  คหปติ  เอกจฺโจ  อปฺปมาณาภานิ  ๒
ผริตฺวา   อธิมุจฺจิตฺวา   วิหรติ   ฯ   โส   กายสฺส  เภทา  ปรมฺมรณา
อปฺปมาณาภานํ    เทวานํ    สหพฺยตํ    อุปปชฺชติ    ฯ   อิธ   คหปติ
เอกจฺโจ   สงฺกิลิฏฺฐาภานิ   ๓   ผริตฺวา  อธิมุจฺจิตฺวา  วิหรติ  ฯ  โส
กายสฺส    เภทา    ปรมฺมรณา    สงฺกิลิฏฺฐาภานํ    เทวานํ   สหพฺยตํ
อุปปชฺชติ   ฯ   อิธ  ปน  คหปติ  เอกจฺโจ  ปริสุทฺธาภานิ  ๔  ผริตฺวา
#๑ ม. ยุ. ปริตฺตาภาติ ฯ ๒ โป. ม. ยุ. อปฺปมาณาภาติ ฯ
#๓ โป. ม. ยุ. สงฺกิลิฏฺฐาภาติ ฯ ๔ โป ม. ยุ. ปริสุทฺธาภาติ ฯ
