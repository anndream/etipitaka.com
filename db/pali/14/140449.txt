โลกสฺมึ    ยทิทํ   อิเมสํ   จตุนฺนํ   อริยสจฺจานํ   อาจิกฺขนา   เทสนา
ปญฺญาปนา    ปฏฺฐปนา   วิวรณา   วิภชนา   อุตฺตานีกมฺมํ   ฯ   เสวถ
ภิกฺขเว   สารีปุตฺตโมคฺคลฺลาเน   ภชถ   ภิกฺขเว   สารีปุตฺตโมคฺคลฺลาเน
ปณฺฑิตา   ภิกฺขู   อนุคฺคาหกา   สพฺรหฺมจารีนํ   ฯ   เสยฺยถาปิ  ภิกฺขเวเ
ชเนตา   ๑   เอวํ   สารีปุตฺโต  ฯ  เสยฺยถาปิ  ชาตสฺส  อาปาเทตา
เอวํ   โมคฺคลฺลาโน   ฯ   สารีปุตฺโต   ภิกฺขเว  โสตาปตฺติผเล  วิเนติ
โมคฺคลฺลาโน    อุตฺตมตฺเถ    สารีปุตฺโต    ภิกฺขเว   ปโหติ   จตฺตาริ
อริยสจฺจานิ    วิตฺถาเรน   อาจิกฺขิตุํ   เทเสตุํ   ปญฺญาเปตุํ   ปฏฺฐเปตุํ
วิวริตุํ   วิภชิตุํ   อุตฺตานีกาตุนฺติ   ฯ   อิทมโวจ   ภควา  อิทํ  วตฺวาน
สุคโต อุฏฺฐายาสนา วิหารํ ปาวิสิ ฯ
     [๗๐๐]  ตตฺร  โข  อายสฺมา  สารีปุตฺโต  อจิรปกฺกนฺตสฺส  ภควโต
ภิกฺขู   อามนฺเตสิ   อาวุโส   ภิกฺขโวติ   ฯ  อาวุโสติ  โข  เต  ภิกฺขู
อายสฺมโต    สารีปุตฺตสฺส    ปจฺจโสสุํ    ฯ    อายสฺมา    สารีปุตฺโต
เอตทโวจ   ตถาคเตน   อาวุโส   อรหตา  สมฺมาสมฺพุทฺเธน  พาราณสิยํ
อิสิปตเน    มิคทาเย    อนุตฺตรํ    ธมฺมจกฺกํ    ปวตฺติตํ   อปฺปฏิวตฺติยํ
สมเณน   วา   พฺราหฺมเณน  วา  เทเวน  วา  มาเรน  วา  พฺรหฺมุนา
วา   เกนจิ   วา   โลกสฺมึ   ยทิทํ   จตุนฺนํ   อริยสจฺจานํ  อาจิกฺขนา
เทสนา    ปญฺญาปนา    ปฏฺฐปนา    วิวรณา    วิภชนา   อุตฺตานีกมฺมํ
กตเมสํ     จตุนฺนํ    ทุกฺขสฺส    อริยสจฺจสฺส    อาจิกฺขนา    เทสนา
ปญฺญาปนา   ปฏฺฐปนา   วิวรณา   วิภชนา   อุตฺตานีกมฺมํ   ทุกฺขสมุทยสฺส
#๑ ยุ. ชเนตฺตี ฯ
