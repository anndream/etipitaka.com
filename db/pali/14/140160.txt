เอวรูโป   กายวิญฺเญยฺโย   โผฏฺฐพฺโพ  เสวิตพฺโพ  ฯเปฯ  มโนวิญฺเญยฺยํ
ธมฺมํปหํ    สารีปุตฺต    ทุวิเธน    วทามิ   เสวิตพฺพมฺปิ   อเสวิตพฺพมฺปิ
อิติ    โข    ปเนตํ   วุตฺตํ   ภควตา   กิญฺเจตํ   ปฏิจฺจ   วุตฺตํ   ฯ
ยถารูปํ    ภนฺเต    มโนวิญฺเญยฺยํ   ธมฺมํ   เสวโต   อกุสลา   ธมฺมา
อภิวฑฺฒนฺติ    กุสลา    ธมฺมา   ปริหายนฺติ   เอวรูโป   มโนวิญฺเญยฺโย
ธมฺโม   น  เสวิตพฺโพ  ฯ  ยถารูปญฺจ  โข  ภนฺเต  มโนวิญฺเญยฺยํ  ธมฺมํ
เสวโต    อกุสลา   ธมฺมา   ปริหายนฺติ   กุสลา   ธมฺมา   อภิวฑฺฒนฺติ
เอวรูโป    มโนวิญฺเญยฺโย    ธมฺโม    เสวิตพฺโพ   ฯ   มโนวิญฺเญยฺยํ
ธมฺมํปหํ   สารีปุตฺต   ทุวิเธน   วทามิ  เสวิตพฺพมฺปิ  อเสวิตพฺพมฺปีติ  อิติ
ยนฺตํ    วุตฺตํ   ภควตา   อิทเมตํ   ปฏิจฺจ   วุตฺตํ   ฯ   อิมสฺส   โข
ภนฺเต   ภควตา   สงฺขิตฺเตน   ภาสิตสฺส   วิตฺถาเรน  อตฺถํ  อวิภตฺตสฺส
เอวํ วิตฺถาเรน อตฺถํ อาชานามีติ ฯ
     [๒๒๙]  สาธุ  สาธุ  สารีปุตฺต  สาธุ  โข  ตฺวํ  สารีปุตฺต  อิมสฺส
มยา    สงฺขิตฺเตน   ภาสิตสฺส   วิตฺถาเรน   อตฺถํ   อวิภตฺตสฺส   เอวํ
วิตฺถาเรน   อตฺถํ   อาชานาสิ   ฯ   จกฺขุวิญฺเญยฺยํ   รูปํปหํ   สารีปุตฺต
ทุวิเธน   วทามิ   เสวิตพฺพมฺปิ   อเสวิตพฺพมฺปีติ  อิติ  โข  ปเนตํ  วุตฺตํ
มยา   กิญฺเจตํ   ปฏิจฺจ   วุตฺตํ   ฯ   ยถารูปํ  สารีปุตฺต  จกฺขุวิญฺเญยฺยํ
รูปํ   เสวโต   อกุสลา   ธมฺมา  อภิวฑฺฒนฺติ  กุสลา  ธมฺมา  ปริหายนฺติ
เอวํ   จกฺขุวิญฺเญยฺยํ   รูปํ  น  เสวิตพฺพํ  ฯ  ยถารูปญฺจ  โข  สารีปุตฺต
จกฺขุวิญฺเญยฺยํ    รูปํ   เสวโต   อกุสลา   ธมฺมา   ปริหายนฺติ   กุสลา
