ปฏิคฺคาหกา   จ   โหนฺติ   ทุสฺสีลา   ปาปธมฺมา   เอวํ   โข  อานนฺท
ทกฺขิณา เนว ทายกโต วิสุชฺฌติ โน ปฏิคฺคาหกโต ฯ
     [๗๑๘]    กถญฺจานนฺท    ทกฺขิณา    ทายกโต   เจว   วิสุชฺฌติ
ปฏิคฺคาหกโต  จ  ฯ  อิธานนฺท  ทายโก  จ  โหติ  สีลวา  กลฺยาณธมฺโม
ปฏิคฺคาหกา   จ   โหนฺติ   สีลวนฺโต  กลฺยาณธมฺมา  เอวํ  โข  อานนฺท
ทกฺขิณา   ทายกโต   เจว   วิสุชฺฌติ   ปฏิคฺคาหกโต  จ  ฯ  อิมา  โข
อานนฺท จตสฺโส ทกฺขิณาวิสุทฺธิโยติ ฯ
     [๗๑๙]    อิทมโวจ   ภควา   อิทํ   วตฺวาน   สุคโต   อถาปรํ
เอตทโวจ สตฺถา
             โย สีลวา ทุสฺสีเลสุ ททาติ
             ทานํ ธมฺเมน ลทฺธํ ๑ สุปสนฺนจิตฺโต
             อภิสทฺทหํ กมฺมผลํ อุฬารํ
             สา ทกฺขิณา ทายกโต วิสุชฺฌติ
             โย ทุสฺสีโล สีลวนฺเตสุ ททาติ
             ทานํ อธมฺเมน ลทฺธํ อปฺปสนฺนจิตฺโต
             อนภิสทฺทหํ กมฺมผลํ อุฬารํ
             สา ทกฺขิณา ปฏิคฺคาหกโต วิสุชฺฌติ
             โย ทุสฺสีโล ทุสฺสีเลสุ ททาติ
             ทานํ อธมฺเมน ลทฺธํ อปฺปสนฺนจิตฺโต
#๑ สี. ยุ. ลทฺธา ฯ
