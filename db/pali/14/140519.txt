จกฺขุสมฺผสฺเสปิ   นิพฺพินฺทติ   เวทนายปิ   นิพฺพินฺทติ   ตณฺหายปิ  นิพฺพินฺทติ
โสตสฺมึปิ   นิพฺพินฺทติ   สทฺเทสุปิ   นิพฺพินฺทติ   ...  ฆานสฺมึปิ  นิพฺพินฺทติ
คนฺเธสุปิ  นิพฺพินฺทติ  ...  ชิวฺหายปิ  นิพฺพินฺทติ  รเสสุปิ  นิพฺพินฺทติ  ...
กายสฺมึปิ   นิพฺพินฺทติ  โผฏฺฐพฺเพสุปิ  นิพฺพินฺทติ  ...  มนสฺมึปิ  นิพฺพินฺทติ
ธมฺเมสุปิ     นิพฺพินฺทติ    มโนวิญฺญาเณปิ    นิพฺพินฺทติ    มโนสมฺผสฺเสปิ
นิพฺพินฺทติ   เวทนายปิ   นิพฺพินฺทติ   ตณฺหายปิ   นิพฺพินฺทติ   ฯ   นิพฺพินฺทํ
วิรชฺชติ    วิราคา    วิมุจฺจติ    วิมุตฺตสฺมึ    วิมุตฺตมิติ   ญาณํ   โหติ
ขีณา   ชาติ   วุสิตํ   พฺรหฺมจริยํ   กตํ   กรณียํ   นาปรํ  อิตฺถตฺตายาติ
ปชานาตีติ ฯ
     อิทมโวจ    ภควา    อตฺตมนา   เต   ภิกฺขู   ภควโต   ภาสิตํ
อภินนฺทุนฺติ    ฯ    อิมสฺมิญฺจ   ๑   ปน   เวยฺยากรณสฺมึ   ภญฺญมาเน
สฏฺฐิมตฺตานํ ภิกฺขูนํ อนุปาทาย อาสเวหิ จิตฺตานิ วิมุจฺจึสูติ ฯ
                  ฉฉกฺกสุตฺตํ นิฏฺฐิตํ ฉฏฺฐํ ฯ
                        _______
#๑ ม. ยุ. อิมสฺมึ โข ปน ฯ
