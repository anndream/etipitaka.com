สมาทินฺเนน    กายสฺส    เภทา    ปรมฺมรณา    สุคตึ   สคฺคํ   โลกํ
อุปปชฺชติ   โน   เจ   กายสฺส   เภทา  ปรมฺมรณา  สุคตึ  สคฺคํ  โลกํ
อุปปชฺชติ    สเจ    มนุสฺสตฺตํ    อาคจฺฉติ    ยตฺถ    ยตฺถ    ปจฺฉา
ชายติ   อุจฺจากุลีโน   โหติ   ฯ   อุจฺจากุลีนสํวตฺตนิกา   เอสา  มาณว
ปฏิปทา   ยทิทํ   อตฺถทฺโธ   โหติ   อนติมานี  อภิวาเทตพฺพํ  อภิวาเทติ
ปจฺจุฏฺฐาตพฺพํ   ปจฺจุฏฺเฐติ   อาสนารหสฺส   อาสนํ   เทติ   มคฺคารหสฺส
มคฺคํ   เทติ   สกฺกาตพฺพํ   สกฺกโรติ   ครุกาตพฺพํ  ครุกโรติ  มาเนตพฺพํ
มาเนติ ปูเชตพฺพํ ปูเชติ ฯ
     [๕๙๔]   อิธ   มาณว   เอกจฺโจ  อิตฺถี  วา  ปุริโส  วา  สมณํ
วา    พฺราหฺมณํ    วา    อุปสงฺกมิตฺวา   น   ปริปุจฺฉิตา   โหติ   กึ
ภนฺเต   กุสลํ   กึ   อกุสลํ  กึ  สาวชฺชํ  กึ  อนวชฺชํ  กึ  เสวิตพฺพํ  กึ
น   เสวิตพฺพํ   กึ   เม   กริยมานํ   ทีฆรตฺตํ  อหิตาย  ทุกฺขาย  โหติ
กึ   วา   ปน  เม  กริยมานํ  ทีฆรตฺตํ  หิตาย  สุขาย  โหตีติ  ฯ  โส
เตน   กมฺเมน   เอวํ   สมตฺเตน   เอวํ  สมาทินฺเนน  กายสฺส  เภทา
ปรมฺมรณา    อปายํ   ทุคฺคตึ   วินิปาตํ   นิรยํ   อุปปชฺชติ   โน   เจ
กายสฺส   เภทา   ปรมฺมรณา   อปายํ  ทุคฺคตึ  วินิปาตํ  นิรยํ  อุปปชฺชติ
สเจ   มนุสฺสตฺตํ   อาคจฺฉติ   ยตฺถ   ยตฺถ   ปจฺฉา   ชายติ  ทุปฺปญฺโญ
โหติ   ฯ   ทุปฺปญฺญสํวตฺตนิกา   เอสา   มาณว   ปฏิปทา   ยทิทํ  สมณํ
วา   พฺราหฺมณํ   วา   อุปสงฺกมิตฺวา   น  ปริปุจฺฉิตา  โหติ  กึ  ภนฺเต
กุสลํ   กึ   อกุสลํ   กึ   สาวชฺชํ   กึ   อนวชฺชํ  กึ  เสวิตพฺพํ  กึ  น
