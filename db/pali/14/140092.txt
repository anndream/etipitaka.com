สมฺพหุเลหิ   เถเรหิ   ภิกฺขูหิ   ฐปิโต   อยํ   โน   ภควโต  อจฺจเยน
ปฏิสรณํ   ภวิสฺสตีติ   ยํ   ตุเมฺห   เอตรหิ  ปฏิธาเวยฺยาถาติ  ฯ  นตฺถิ
โข   พฺราหฺมณ   เอกภิกฺขุปิ   สงฺเฆน   สมฺมโต   สมฺพหุเลหิ   เถเรหิ
ภิกฺขูหิ   ฐปิโต   อยํ   โน   ภควโต   อจฺจเยน   ปฏิสรณํ   ภวิสฺสตีติ
ยํ   มยํ   เอตรหิ   ปฏิธาเวยฺยามาติ   ฯ  เอวํ  อปฺปฏิสรเณ  จ  ปน
โภ  อานนฺท  โก  เหตุ  ธมฺมสามคฺคิยาติ  ๑  ฯ  น  โข มยํ พฺราหฺมณ
อปฺปฏิสรณา สปฺปฏิสรณา มยํ พฺราหฺมณ ธมฺมปฏิสรณาติ ฯ
     [๑๑๐]   อตฺถิ   นุ  โข  โภ  อานนฺท  เอกภิกฺขุปิ  เตน  โภตา
โคตเมน    ฐปิโต   อยํ   โว   มมจฺจเยน   ปฏิสรณํ   ภวิสฺสตีติ   ยํ
ตุเมฺห   เอตรหิ   ปฏิธาเวยฺยาถาติ   อิติ   ปุฏฺโฐ  สมาโน  นตฺถิ  โข
พฺราหฺมณ    เอกภิกฺขุปิ   เตน   ภควตา   ชานตา   ปสฺสตา   อรหตา
สมฺมาสมฺพุทฺเธน   ฐปิโต   อยํ   โว   มมจฺจเยน   ปฏิสรณํ   ภวิสฺสตีติ
ยํ  มยํ  เอตรหิ  ปฏิธาเวยฺยามาติ  วเทสิ  ฯ  อตฺถิ  ปน  โภ  อานนฺท
เอกภิกฺขุปิ   สงฺเฆน   สมฺมโต   สมฺพหุเลหิ   เถเรหิ   ภิกฺขูหิ   ฐปิโต
อยํ   โน   ภควโต   อจฺจเยน  ปฏิสรณํ  ภวิสฺสตีติ  ยํ  ตุเมฺห  เอตรหิ
ปฏิธาเวยฺยาถาติ    อิติ    ปุฏฺโฐ    สมาโน   นตฺถิ   โข   พฺราหฺมณ
เอกภิกฺขุปิ   สงฺเฆน   สมฺมโต   สมฺพหุเลหิ   เถเรหิ   ภิกฺขูหิ   ฐปิโต
อยํ   โน   ภควโต   อจฺจเยน   ปฏิสรณํ   ภวิสฺสตีติ  ยํ  มยํ  เอตรหิ
ปฏิธาเวยฺยามาติ   วเทสิ  ฯ  เอวํ  อปฺปฏิสรเณ  จ  ปน  โภ  อานนฺท
โก   เหตุ   ธมฺมสามคฺคิยาติ   อิติ   ปุฏฺโฐ   สมาโน   น   โข  มยํ
#๑ ม. ยุ. สามคฺคิยาติ ฯ
