อาคจฺเฉยฺยุนฺติ   น   โข   ปเนตํ   อิจฺฉาย   ปตฺตพฺพํ  อิทมฺปิ  ยมฺปิจฺฉํ
น  ลภติ  ตมฺปิ  ทุกฺขํ  ฯ  กตเม  จาวุโส  สงฺขิตฺเตน ปญฺจุปาทานกฺขนฺธา
ทุกฺขา       เสยฺยถีทํ      รูปูปาทานกฺขนฺโธ      เวทนูปาทานกฺขนฺโธ
สญฺญูปาทานกฺขนฺโธ      สงฺขารูปาทานกฺขนฺโธ      วิญฺญาณูปาทานกฺขนฺโธ
อิเม   วุจฺจนฺตาวุโส   สงฺขิตฺเตน   ปญฺจุปาทานกฺขนฺธา   ทุกฺขา  ฯ  อิทํ
วุจฺจตาวุโส ทุกฺขํ อริยสจฺจํ ฯ
     [๗๐๒]  กตมญฺจาวุโส  ทุกฺขสมุทโย  ๑  อริยสจฺจํ  ฯ ยายํ ตณฺหา
โปโนพฺภวิกา   นนฺทิราคสหคตา   ตตฺรตตฺราภินนฺทินี  เสยฺยถีทํ  กามตณฺหา
ภวตณฺหา วิภวตณฺหา อิทํ วุจฺจตาวุโส ทุกฺขสมุทโย ๒ อริยสจฺจํ ฯ
     [๗๐๓]  กตมญฺจาวุโส  ทุกฺขนิโรโธ  ๓ อริยสจฺจํ ฯ โย ตสฺสาเยว
ตณฺหาย    อเสสวิราคนิโรโธ   จาโค   ปฏินิสฺสคฺโค   มุตฺติ   อนาลโย
อิทํ วุจฺจตาวุโส ทุกฺขนิโรโธ ๔ อริยสจฺจํ ฯ
     [๗๐๔]   กตมญฺจาวุโส   ทุกฺขนิโรธคามินี   ปฏิปทา  อริยสจฺจํ  ฯ
อยเมว  อริโย  อฏฺฐงฺคิโก  มคฺโค  เสยฺยถีทํ  สมฺมาทิฏฺฐิ  สมฺมาสงฺกปฺโป
สมฺมาวาจา   สมฺมากมฺมนฺโต   สมฺมาอาชีโว   สมฺมาวายาโม   สมฺมาสติ
สมฺมาสมาธิ    ฯ   กตมา   จาวุโส   สมฺมาทิฏฺฐิ   ยํ   โข   อาวุโส
ทุกฺเข      ญาณํ     ทุกฺขสมุทเย     ญาณํ     ทุกฺขนิโรเธ     ญาณํ
ทุกฺขนิโรธคามินิยา      ปฏิปทาย      ญาณํ      อยํ     วุจฺจตาวุโส
สมฺมาทิฏฺฐิ    ฯ   กตโม   จาวุโส   สมฺมาสงฺกปฺโป   เนกฺขมฺมสงฺกปฺโป
#๑-๒ โป. ม. ยุ. ทุกฺขสมุทยํ ฯ  ๓-๔ โป. ม. ยุ. ทุกฺขนิโรธํ ฯ
