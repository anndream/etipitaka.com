อนุทฺธํเสสิ   วณานุรกฺขี   จ  อมฺโภ  ปุริส  วิหเรยฺยาสิ  วณสาโรปีติ  ฯ
ตสฺส    เอวมสฺส    อุพฺภตํ    โข   เม   สลฺลํ   อปนีโต   วิสโทโส
อนุปาทิเสโส   อลญฺจ   เม  อนนฺตรายายาติ  ฯ  โส  สปฺปายานิ  เจว
โภชนานิ    ภุญฺเชยฺย   ตสฺส   สปฺปายานิ   โภชนานิ   ภุญฺชโต   วโณ
น   อสฺสาวี   อสฺส   กาเลน   กาลญฺจ  วณํ  โธเวยฺย  กาเลน  กาลํ
วณมุขํ   อาลิมฺเปยฺย   ตสฺส   กาเลน   กาลํ   วณํ   โธวโต  กาเลน
กาลํ    วณมุขํ   อาลิมฺปโต   ปุพฺพโลหิตํ   วณมุขํ   น   ปริโยนทฺเธยฺย
น   จ   วาตาตเป   จาริตฺตํ   อนุยุญฺเชยฺย  ตสฺส  วาตาตเป  จาริตฺตํ
อนนุยุตฺตสฺส   รโช  สุกํ  วณมุขํ  นานุทฺธํเสยฺย  วณานุรกฺขี  จ  วิหเรยฺย
วณสาโรปี   ตสฺส   อิมิสฺสาว   สปฺปายกิริยาย   อสุจิวิสโทโส   อปนีโต
อนุปาทิเสโส   ตทุภเยน  วโณ  วิรูเหยฺย  ๑  ฯ  โส  รูเฬฺหน  วเณน
สญฺฉวินา   เนว   มรณํ   วา   นิคจฺเฉยฺย   น   มรณมตฺตํ  วา  ทุกฺขํ
เอวเมว   โข   สุนกฺขตฺต  ฐานเมตํ  วิชฺชติ  ยํ  ปนิเธกจฺจสฺส  ภิกฺขุโน
เอวมสฺส    ตณฺหา    โข    สลฺลํ   สมเณน   วุตฺตํ   อวิชฺชาวิสโทโส
ฉนฺทราคพฺยาปาเทหิ    รุปฺปติ   ตํ   เม   ตณฺหาสลฺลํ   ปหีนํ   อปนีโต
อวิชฺชาวิสโทโส  สมฺมานิพฺพานาธิมุตฺโตหมสฺมีติ  ฯ สมฺมานิพฺพานาธิมุตฺตสฺเสว
สโต      โส      ยานิ      สมฺมานิพฺพานาธิมุตฺตสฺส     อสปฺปายานิ
ตานิ   นานุยุญฺเชยฺย   อสปฺปายํ   จกฺขุนา  รูปทสฺสนํ  ๒  นานุยุญฺเชยฺย
อสปฺปายํ  โสเตน  สทฺทํ  [๓]  นานุยุญฺเชยฺย  อสปฺปายํ  ฆาเนน  คนฺธํ
นานุยุญฺเชยฺย    อสปฺปายํ    ชิวฺหาย    รสํ   นานุยุญฺเชยฺย   อสปฺปายํ
#๑ วิรูเฬฺหยฺยาติ ยุตฺตตรํ ฯ  ๒ ยุ. รูปํ ทิสฺวา นานุยุญฺเชยฺย ฯ
#๓ ยุ. เอตฺถนฺตเร สุตฺวา อิติ ทิสฺสติ ฯ
