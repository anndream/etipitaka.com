โน  เหตํ  ภนฺเต  ฯ  เอวเมว  โข  ภิกฺขเว  ยสฺสกสฺสจิ  กายคตา สติ
ภาวิตา   พหุลีกตา   น   ตสฺส  ลภติ  มาโร  โอตารํ  น  ตสฺส  ลภติ
มาโร อารมฺมณํ ฯ
     [๓๑๒]  เสยฺยถาปิ  ภิกฺขเว  อลฺลํ  กฏฺฐํ  สเสฺนหํ  ฯ  อถ ปุริโส
อาคจฺเฉยฺย   อุตฺตรารณึ   อาทาย   อคฺคึ  อภินิพฺพตฺเตสฺสามิ  เตโชธาตุํ
กริสฺสามีติ   ฯ   ตํ   กึ   มญฺญถ   ภิกฺขเว   อปิ   นุ   โส   ปุริโส
อมุํ   อลฺลํ   กฏฺฐํ   สเสฺนหํ   อุตฺตรารณึ  อาทาย  อภิมตฺเถนฺโต  อคฺคึ
อภินิพฺพตฺเตยฺย  เตโชธาตุํ  กเรยฺยาติ  ฯ  โน  เหตํ  ภนฺเต ฯ เอวเมว
โข   ภิกฺขเว   ยสฺสกสฺสจิ  กายคตา  สติ  ภาวิตา  พหุลีกตา  น  ตสฺส
ลภติ มาโร โอตารํ น ตสฺส ลภติ มาโร อารมฺมณํ ฯ
     [๓๑๓]  เสยฺยถาปิ  ภิกฺขเว  อุทกมณิโก  ปูโร  อุทกสฺส สมติตฺติโก
กากเปยฺโย   อาธาเร   ฐปิโต  ฯ  อถ  ปุริโส  อาคจฺเฉยฺย  อุทกภารํ
อาทาย   ฯ   ตํ   กึ   มญฺญถ   ภิกฺขเว  อปิ  นุ  โส  ปุริโส  ลเภถ
อุทกสฺส  นิกฺเขปนนฺติ  ฯ  โน  เหตํ  ภนฺเต  ฯ  เอวเมว  โข  ภิกฺขเว
ยสฺสกสฺสจิ    กายคตา   สติ   ภาวิตา   พหุลีกตา   น   ตสฺส   ลภติ
มาโร โอตารํ น ตสฺส ลภติ มาโร อารมฺมณํ ฯ
     [๓๑๔]   ยสฺสกสฺสจิ   ภิกฺขเว  กายคตา  สติ  ภาวิตา  พหุลีกตา
โส   ยสฺส   ยสฺส   อภิญฺญาสจฺฉิกรณียสฺส   ธมฺมสฺส  จิตฺตํ  อภินินฺนาเมติ
อภิญฺญาสจฺฉิกิริยาย    ตตฺร    ตเตฺรว    สกฺขิพฺยตํ    ๑    ปาปุณาติ
สติ   สติอายตเน   ฯ   เสยฺยถาปิ  ภิกฺขเว  อุทกมณิโก  ปูโร  อุทกสฺส
#๑ โป. สกฺขิตพฺพตํ ฯ ม. สกฺขิภพฺพตํ ฯ
