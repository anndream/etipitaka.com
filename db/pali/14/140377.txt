สาธุ   เม   ภวํ   โคตโม   ตถา   ธมฺมํ   เทเสตุ   ยถาหํ   อิมสฺส
โภโต   โคตมสฺส   สงฺขิตฺเตน   ภาสิตสฺส  วิตฺถาเรน  อตฺถํ  อวิภตฺตสฺส
วิตฺถาเรน   อตฺถํ   อาชาเนยฺยนฺติ   ฯ   เตนหิ  มาณว  สุณาหิ  สาธุกํ
มนสิกโรหิ    ภาสิสฺสามีติ    ฯ   เอวํ   โภติ   โข   สุโภ   มาณโว
โตเทยฺยปุตฺโต ภควโต ปจฺจสฺโสสิ ฯ
     [๕๘๒]   ภควา   เอตทโวจ   อิธ  มาณว  เอกจฺโจ  อิตฺถี  วา
ปุริโส    วา    ปาณาติปาตี    โหติ   ลุทฺโท   โลหิตปาณี   หตปหเต
นิวิฏฺโฐ   อทยาปนฺโน   ปาณภูเตสุ   ๑  ฯ  โส  เตน  กมฺเมน  เอวํ
สมตฺเตน   เอวํ   สมาทินฺเนน   กายสฺส   เภทา   ปรมฺมรณา   อปายํ
ทุคฺคตึ   วินิปาตํ  นิรยํ  อุปปชฺชติ  โน  เจ  กายสฺส  เภทา  ปรมฺมรณา
อปายํ   ทุคฺคตึ   วินิปาตํ   นิรยํ   อุปปชฺชติ  สเจ  มนุสฺสตฺตํ  อาคจฺฉติ
ยตฺถ   ยตฺถ   ปจฺฉา   ชายติ  อปฺปายุโก  โหติ  ฯ  อปฺปายุกสํวตฺตนิกา
เอสา    มาณว    ปฏิปทา    ยทิทํ    ปาณาติปาตี    โหติ    ลุทฺโท
โลหิตปาณี หตปหเต นิวิฏฺโฐ อทยาปนฺโน ปาณภูเตสุ ๒ ฯ
     [๕๘๓]   อิธ   ปน   มาณว   เอกจฺโจ  อิตฺถี  วา  ปุริโส  วา
ปาณาติปาตํ    ปหาย    ปาณาติปาตา    ปฏิวิรโต   โหติ   นิหิตทณฺโฑ
นิหิตสตฺโถ    ลชฺชี    ทยาปนฺโน    สพฺพปาณภูตหิตานุกมฺปี   วิหรติ   ฯ
โส   เตน   กมฺเมน   เอวํ   สมตฺเตน   เอวํ   สมาทินฺเนน  กายสฺส
เภทา   ปรมฺมรณา   สุคตึ   สคฺคํ   โลกํ  อุปปชฺชติ  โน  เจ  กายสฺส
เภทา   ปรมฺมรณา   สุคตึ   สคฺคํ   โลกํ   อุปปชฺชติ   สเจ  มนุสฺสตฺตํ
#๑-๒ โป. สพฺพปาณภูเตสุ ฯ
