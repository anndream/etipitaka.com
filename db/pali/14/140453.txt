อพฺยาปาทสงฺกปฺโป  อวิหึสาสงฺกปฺโป  อยํ  วุจฺจตาวุโส  สมฺมาสงฺกปฺโป  ฯ
กตมา     จาวุโส     สมฺมาวาจา    [๑]    มุสาวาทา    เวรมณี
ปิสุณาย   วาจาย   เวรมณี   ผรุสาย   วาจาย  เวรมณี  สมฺผปฺปลาปา
เวรมณี  อยํ  วุจฺจตาวุโส  สมฺมาวาจา  ฯ  กตโม จาวุโส สมฺมากมฺมนฺโต
(๒)  ปาณาติปาตา  เวรมณี  อทินฺนาทานา  เวรมณี กาเมสุ มิจฺฉาจารา
เวรมณี    อยํ    วุจฺจตาวุโส   สมฺมากมฺมนฺโต   ฯ   กตโม   จาวุโส
สมฺมาอาชีโว     อิธาวุโส     อริยสาวโก     มิจฺฉาอาชีวํ     ปหาย
สมฺมาอาชีเวน   ชีวิกํ   กปฺเปติ   อยํ   วุจฺจตาวุโส   สมฺมาอาชีโว  ฯ
กตโม    จาวุโส    สมฺมาวายาโม    อิธาวุโส    ภิกฺขุ   อนุปฺปนฺนานํ
ปาปกานํ   อกุสลานํ   ธมฺมานํ   อนุปฺปาทาย   ฉนฺทํ   ชเนติ   วายมติ
วิริยํ    อารภติ    จิตฺตํ   ปคฺคณฺหาติ   ปทหติ   อุปฺปนฺนานํ   ปาปกานํ
อกุสลานํ  ธมฺมานํ  ปหานาย  ฉนฺทํ  ชเนติ  วายมติ  วิริยํ  อารภติ จิตฺตํ
ปคฺคณฺหาติ   ปทหติ   อนุปฺปนฺนานํ   กุสลานํ   ธมฺมานํ  อุปฺปาทาย  ฉนฺทํ
ชเนติ   วายมติ   วิริยํ   อารภติ  จิตฺตํ  ปคฺคณฺหาติ  ปทหติ  อุปฺปนฺนานํ
กุสลานํ  ธมฺมานํ  ฐิติยา อสมฺโมสาย ๓ ภิยฺโยภาวาย เวปุลฺลาย ภาวนาย
ปาริปูริยา   ฉนฺทํ   ชเนติ   วายมติ   วิริยํ  อารภติ  จิตฺตํ  ปคฺคณฺหาติ
ปทหติ   อยํ  วุจฺจตาวุโส  สมฺมายาวาโม  ฯ  กตมา  จาวุโส  สมฺมาสติ
อิธาวุโส   ภิกฺขุ   กาเย   กายานุปสฺสี   วิหรติ   อาตาปี   สมฺปชาโน
สติมา    วิเนยฺย   โลเก   อภิชฺฌาโทมนสฺสํ   เวทนาสุ   เวทนานุปสฺสี
วิหรติ    ฯเปฯ    จิตฺเต    จิตฺตานุปสฺสี    วิหรติ   ฯเปฯ   ธมฺเมสุ
#๑-๒ เอตฺถนฺตเร ยา โข อาวุโสติ ภวิตพฺพํ ฯ  ๓ ยุ. อสมฺโมหาย ฯ
