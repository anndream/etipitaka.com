ปหาย   เจตโส  อุปกฺกิเลเส  ปญฺญาย  ทุพฺพลีกรเณ  กาเย  กายานุปสฺสี
วิหรติ  อาตาปี  สมฺปชาโน  สติมา  วิเนยฺย  โลเก  อภิชฺฌาโทมนสฺสํ  ฯ
เวทนาสุ    ฯเปฯ    จิตฺเต    ...   ธมฺเมสุ   ธมฺมานุปสฺสี   วิหรติ
อาตาปี สมฺปชาโน สติมา วิเนยฺย โลเก อภิชฺฌาโทมนสฺสํ ฯ
     [๓๙๗]  เสยฺยถาปิ  อคฺคิเวสฺสน  หตฺถิทมโก  มหนฺตํ  ถมฺภํ  ปฐวิยํ
นิกฺขนิตฺวา   อารญฺญกสฺส   นาคสฺส  คีวายํ  อุปนิพนฺธติ  อารญฺญกานญฺเจว
สีลานํ  อภินิมฺมทนาย  อารญฺญกานญฺเจว  สรสงฺกปฺปานํ  ๑  อภินิมฺมทนาย
อารญฺญกานญฺเจว     ทรถกิลมถปริฬาหานํ     อภินิมฺมทนาย    คามนฺเต
อภิรมาปนาย     มนุสฺสกนฺเตสุ     สีเลสุ     สมาทปนาย    เอวเมว
โข    อคฺคิเวสฺสน    อริยสาวกสฺส    อิเม    จตฺตาโร   สติปฏฺฐานา
เจตโส  อุปนิพนฺธา  นาม  โหนฺติ  เคหสิตานญฺเจว  สีลานํ  อภินิมฺมทนาย
เคหสิตานญฺเจว     สรสงฺกปฺปานํ     อภินิมฺมทนาย     เคหสิตานญฺเจว
ทรถกิลมถปริฬาหานํ       อภินิมฺมทนาย       ญายสฺส       อธิคมาย
นิพฺพานสฺส สจฺฉิกิริยาย ฯ
     [๓๙๘]  ตเมนํ  ตถาคโต  อุตฺตรึ  วิเนติ  เอหิ  ตฺวํ  ภิกฺขุ กาเย
กายานุปสฺสี   วิหราหิ   มา   จ   กายูปสญฺหิตํ   วิตกฺกํ   วิตกฺเกสิ  ฯ์
เวทนาสุ   ...   จิตฺเต  ...  ธมฺเมสุ  ธมฺมานุปสฺสี  วิหราหิ  มา  จ
ธมฺมูปสญฺหิตํ   วิตกฺกํ   วิตกฺเกสีติ   ฯ   โส   วิตกฺกวิจารานํ   วูปสมา
อชฺฌตฺตํ    สมฺปสาทนํ    เจตโส    เอโกทิภาวํ    อวิตกฺกํ    อวิจารํ
สมาธิชํ   ปีติสุขํ   ทุติยํ   ฌานํ   ฯเปฯ   ตติยํ   ฌานํ   ...  จตุตฺถํ
#๑ ยุ. สงฺกปฺปานํ ฯ
