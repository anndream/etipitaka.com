กาเยน     โผฏฺฐพฺพํ     นานุยุญฺเชยฺย    อสปฺปายํ    มนสา    ธมฺมํ
นานุยุญฺเชยฺย   ฯ   ตสฺส   อสปฺปายํ   จกฺขุนา   รูปทสฺสนํ  อนนุยุตฺตสฺส
อสปฺปายํ    โสเตน   สทฺทํ   อนนุยุตฺตสฺส   อสปฺปายํ   ฆาเนน   คนฺธํ
อนนุยุตฺตสฺส   อสปฺปายํ   ชิวฺหาย   รสํ  อนนุยุตฺตสฺส  อสปฺปายํ  กาเยน
โผฏฺฐพฺพํ   อนนุยุตฺตสฺส   อสปฺปายํ   มนสา   ธมฺมํ  อนนุยุตฺตสฺส  ราโค
จิตฺตํ   นานุทฺธํเสยฺย  ฯ  โส  น  ราคานุทฺธํสิเตน  จิตฺเตน  เนว  มรณํ
วา   นิคจฺเฉยฺย   น   มรณมตฺตํ   วา  ทุกฺขํ  ฯ  เสยฺยถาปิ  สุนกฺขตฺต
ปุริโส   สลฺเลน   วิทฺโธ   อสฺส   สวิเสน   คาฬฺหูปเลปเนน  ฯ  ตสฺส
มิตฺตามจฺจา   ญาติสาโลหิตา   ภิสกฺกํ   สลฺลกตฺตํ  อุปฏฺฐเปยฺยุํ  ฯ  ตสฺส
โส    ภิสกฺโก   สลฺลกตฺโต   สตฺเถน   วณมุขํ   ปริกนฺเตยฺย   สตฺเถน
สลฺลํ  ๑  วณมุขํ  ปริกนฺเตตฺวา  เอสนิยา  สลฺลํ เอเสยฺย เอสนิยา สลฺลํ
เอสิตฺวา    สลฺลํ    อพฺพาเหยฺย    อปเนยฺย    วิสโทสํ   อนุปาทิเสสํ
อนุปาทิเสโสติ  ชานมาโน  ฯ  โส  เอวํ  วเทยฺย  อมฺโภ  ปุริส  อุพฺภตํ
โข    เต   สลฺลํ   อปนีโต   วิสโทโส   อนุปาทิเสโส   อลญฺจ   เต
อนนฺตรายาย   สปฺปายานิ   เจว   โภชนานิ   ภุญฺเชยฺยาสิ   มา   เต
อสปฺปายานิ    โภชนานิ    ภุญฺชโต   วโณ   อสฺสาวี   อสฺส   กาเลน
กาลญฺจ   วณํ   โธเวยฺยาสิ  กาเลน  กาลํ  วณมุขํ  อาลิมฺเปยฺยาสิ  มา
เต  [๒] กาเลน กาลํ วณํ โธวโต [๓] กาเลน กาลํ วณมุขํ อาลิมฺปโต
ปุพฺพโลหิตํ    วณมุขํ    ปริโยนทฺธิ    มา    จ   วาตาตเป   จาริตฺตํ
อนุยุญฺชิ   มา   เต   วาตาตเป   จาริตฺตํ  อนุยุตฺตสฺส  รโชสุกํ  วณมุขํ
#๑ ม. ยุ. สลฺลนฺติ นตฺถิ ฯ  ๒-๓ โป. ม. เอตฺถนฺตเร นสทฺโท ทิสฺสติ ฯ
