โข ภิกฺขุ สกฺกายทิฏฺฐิ โหตีติ ฯ
     [๑๒๖]  กถํ  ปน  ภนฺเต  สกฺกายทิฏฺฐิ  น  โหตีติ  ฯ  อิธ  ภิกฺขุ
สุตวา   อริยสาวโก  อริยานํ  ทสฺสาวี  อริยธมฺมสฺส  โกวิโท  อริยธมฺเม
สุวินีโต   สปฺปุริสานํ   ทสฺสาวี   สปฺปุริสธมฺมสฺส   โกวิโท  สปฺปุริสธมฺเม
สุวินีโต   น   รูปํ   อตฺตโต  สมนุปสฺสติ  น  รูปวนฺตํ  วา  อตฺตานํ  น
อตฺตนิ   วา   รูปํ   น   รูปสฺมึ   วา   อตฺตานํ   น  เวทนํ  อตฺตโต
สมนุปสฺสติ   น   เวทนาวนฺตํ   วา   อตฺตานํ   น  อตฺตนิ  วา  เวทนํ
น   เวทนาย   วา   อตฺตานํ   น   สญฺญํ   อตฺตโต   สมนุปสฺสติ   น
สญฺญาวนฺตํ   วา   อตฺตานํ   น   อตฺตนิ   วา  สญฺญํ  น  สญฺญาย  วา
อตฺตานํ   น   สงฺขาเร   อตฺตโต   สมนุปสฺสติ   น   สงฺขารวนฺตํ  วา
อตฺตานํ   น   อตฺตนิ   วา  สงฺขาเร  น  สงฺขาเรสุ  วา  อตฺตานํ  น
วิญฺญาณํ   อตฺตโต   สมนุปสฺสติ   น   วิญฺญาณวนฺตํ   วา   อตฺตานํ   น
อตฺตนิ   วา   วิญฺญาณํ   น   วิญฺญาณสฺมึ   วา   อตฺตานํ   เอวํ   โข
ภิกฺขุ สกฺกายทิฏฺฐิ น โหตีติ ฯ
     [๑๒๗]  โก  นุ  โข  ภนฺเต  รูเป  อสฺสาโท  โก  อาทีนโว  กึ
นิสฺสรณํ    โก   เวทนาย   อสฺสาโท   โก   อาทีนโว   กึ   นิสฺสรณํ
โก   สญฺญาย   อสฺสาโท   โก  อาทีนโว  กึ  นิสฺสรณํ  โก  สงฺขาเรสุ
อสฺสาโท   โก   อาทีนโว   กึ   นิสฺสรณํ   โก   วิญฺญาเณ   อสฺสาโท
โก   อาทีนโว   กึ   นิสฺสรณนฺติ   ฯ   ยํ   โข   ภิกฺขุ   รูปํ  ปฏิจฺจ
อุปฺปชฺชติ   สุขํ   โสมนสฺสํ   อยํ   รูเป   อสฺสาโท   ยํ   รูปํ  อนิจฺจํ
