โลโก   อตฺถิ   ปโร   โลโก  อตฺถิ  มาตา  อตฺถิ  ปิตา  อตฺถิ  สตฺตา
โอปปาติกา   อตฺถิ   โลเก   สมณพฺราหฺมณา  สมฺมคฺคตา  สมฺมาปฏิปนฺนา
เย    อิมญฺจ    โลกํ    ปรญฺจ    โลกํ   สยํ   อภิญฺญา   สจฺฉิกตฺวา
ปเวเทนฺตีติ     เอวํ     โข     ภิกฺขเว    สปฺปุริโส    สปฺปุริสทิฏฺฐี
โหติ ฯ
     [๑๕๑]   กถญฺจ   ภิกฺขเว  สปฺปุริโส  สปฺปุริสทานํ  เทติ  ฯ  อิธ
ภิกฺขเว  สปฺปุริโส  สกฺกจฺจํ  ทานํ  เทติ  ๑  จิตฺตึ  กตฺวา  ทานํ  เทติ
ปริสุทฺธํ  ๒  ทานํ  เทติ  อาคมนทิฏฺฐิโก  ทานํ  เทติ  เอวํ โข ภิกฺขเว
สปฺปุริโส สปฺปุริสทานํ เทติ ฯ
     [๑๕๒]  ส  โข  โส  ภิกฺขเว  สปฺปุริโส  เอวํ สทฺธมฺมสมนฺนาคโต
เอวํ  สปฺปุริสภตฺตี  เอวํ  สปฺปุริสจินฺตี เอวํ สปฺปุริสมนฺตี เอวํ สปฺปุริสวาโจ
เอวํ    สปฺปุริสกมฺมนฺโต    เอวํ    สปฺปุริสทิฏฺฐี    เอวํ   สปฺปุริสทานํ
ทตฺวา   กายสฺส   เภทา   ปรมฺมรณา   ยา   สปฺปุริสานํ   คติ   ตตฺถ
อุปฺปชฺชติ   กา   จ   ภิกฺขเว   สปฺปุริสานํ   คติ   เทวมหตฺตตา   วา
มนุสฺสมหตฺตตา วาติ ฯ
     อิทมโวจ    ภควา    อตฺตมนา   เต   ภิกฺขู   ภควโต   ภาสิตํ
อภินนฺทุนฺติ ฯm
                 จูฬปุณฺณมสุตฺตํ นิฏฺฐิตํ ทสมํ ฯ
                   เทวทหวคฺโค ปฐโม ฯ
                       ________
#๑ โป. ม. สหตฺถา ทานํ เทติ ฯ  ๒ ม. อนุปวิฏฺฐํ ฯ
