เวทนียํ  ภิกฺขุ    ผสฺสํ    ปฏิจฺจ   อุปฺปชฺชติ   อทุกฺขมสุขา   เวทนา ฯ   โส
อทุกฺขมสุขํ    เวทนํ    เวทิยมาโน    อทุกฺขมสุขํ   เวทนํ   เวทิยามีติ
ปชานาติ   ตสฺเสว   อทุกฺขมสุขเวทนียสฺส   ผสฺสสฺส   นิโรธา  ยํ  ตชฺชํ
เวทยิตํ    อทุกฺขมสุขเวทนียํ    ผสฺสํ   ปฏิจฺจ   อุปฺปนฺนา   อทุกฺขมสุขา
เวทนา    สา   นิรุชฺฌติ   สา   วูปสมฺมตีติ   ปชานาติ   ฯ   อถาปรํ
อุเปกฺขาเยว   อวสิสฺสติ   ปริสุทฺธา   ปริโยทาตา   มุทุ   จ  กมฺมญฺญา
จ ปภสฺสรา จ ฯ
     [๖๙๑]  เสยฺยถาปิ  ภิกฺขุ ทกฺโข สุวณฺณกาโร วา สุวณฺณการนฺเตวาสี
วา    อุกฺกํ    พนฺเธยฺย    อุกฺกํ   พนฺธิตฺวา   อุกฺกามุขํ   อาลิมฺเปยฺย
อุกฺกามุขํ   อาลิมฺเปตฺวา   สณฺฑาเสน   ชาตรูปํ   คเหตฺวา   อุกฺกามุเข
ปกฺขิเปยฺย  ฯ  ตเมนํ  กาเลน  กาลํ  อภิธเมยฺย  กาเลน  กาลํ อุทเกน๒
ปริปฺโผเสยฺย  กาเลน  กาลํ  อชฺฌุเปกฺเขยฺย  ฯ ตํ โหติ ชาตรูปํ ๑ นิหตํ
นินฺนีตกสาวํ    มุทุ   จ   กมฺมญฺญํ   จ   ปภสฺสรญฺจ   ยสฺสา   ยสฺสาว
ปิลนฺธนวิกติยา   อากงฺขติ   ยทิ   ปวฏฺฏิกาย   ๒  ยทิ  กุณฺฑลาย  ยทิ
คีเวยฺยกาย   ยทิ   สุวณฺณมาลาย   ตญฺจสฺส   อตฺถํ   อนุโภติ  เอวเมว
โข  ภิกฺขุ  อถาปรํ  อุเปกฺขาเยว  อวสิสฺสติ  ปริสุทฺธา  ปริโยทาตา  มุทุ
จ   กมฺมญฺญา   จ   ปภสฺสรา   จ   ฯ  โส  เอวํ  ปชานาติ  อิมญฺเจ
อหํ   อุเปกฺขํ   เอวํ   ปริสุทฺธํ   เอวํ   ปริโยทาตํ  อากาสานญฺจายตนํ
อุปสํหเรยฺยํ   ตทนุธมฺมญฺจ   จิตฺตํ   ภาเวยฺยํ   เอวมฺเม  อยํ  อุเปกฺขา
#๑ สี. ม. อิโต ปรํ  ธนฺตํ สุทฺธนฺตํ  นิทฺธนฺตนฺติ ทิสฺสติ ฯ  ๒ ม. ปฏิฏฺฏิกาย ฯ
