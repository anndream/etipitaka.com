อุปฺปชฺชติ    เวทนาคตํ    สญฺญาคตํ    สงฺขารคตํ    วิญฺญาณคตํ   ตมฺปิ
นิจฺจํ   วา   อนิจฺจํ   วาติ   ฯ  อนิจฺจํ  ภนฺเต  ฯ  ยมฺปนานิจฺจํ  ทุกฺขํ
วา   ตํ   สุขํ   วาติ   ฯ   ทุกฺขํ   ภนฺเต   ฯ   ยมฺปนานิจฺจํ   ทุกฺขํ
วิปริณามธมฺมํ   กลฺลํ   นุ   ตํ   สมนุปสฺสิตุํ   เอตํ   มม   เอโสหมสฺมิ
เอโส เม อตฺตาติ ฯ โน เหตํ ภนฺเต ฯ
     [๘๐๒]  ตํ  กึ  มญฺญสิ  ราหุล  โสตํ  นิจฺจํ  วา  อนิจฺจํ  วาติ ฯ
อนิจฺจํ   ภนฺเต   ฯเปฯ   ฆานํ   นิจฺจํ   วา  อนิจฺจํ  วาติ  ฯ  อนิจฺจํ
ภนฺเต   ฯเปฯ   ชิวฺหา   นิจฺจา   วา   อนิจฺจา   วาติ   ฯ  อนิจฺจา
ภนฺเต   ฯเปฯ   กาโย   นิจฺโจ   วา   อนิจฺโจ   วาติ   ฯ  อนิจฺโจ
ภนฺเต ฯเปฯ
     [๘๐๓]   ตํ   กึ   มญฺญสิ   ราหุล   มโน  นิจฺโจ  วา  อนิจฺโจ
วาติ  ฯ  อนิจฺโจ  ภนฺเต  ฯ  ยมฺปนานิจฺจํ  ทุกฺขํ  วา  ตํ  สุขํ  วาติ ฯ
ทุกฺขํ   ภนฺเต   ฯ   ยมฺปนานิจฺจํ   ทุกฺขํ   วิปริณามธมฺมํ   กลฺลํ  นุ  ตํ
สมนุปสฺสิตุํ   เอตํ   มม   เอโสหมสฺมิ   เอโส   เม  อตฺตาติ  ฯ  โน
เหตํ ภนฺเต ฯ
     [๘๐๔]   ตํ   กึ   มญฺญสิ   ราหุล  ธมฺมา  นิจฺจา  วา  อนิจฺจา
วาติ  ฯ  อนิจฺจา  ภนฺเต  ฯ  ยมฺปนานิจฺจํ  ทุกฺขํ  วา  ตํ  สุขํ  วาติ ฯ
ทุกฺขํ   ภนฺเต   ฯ   ยมฺปนานิจฺจํ   ทุกฺขํ   วิปริณามธมฺมํ   กลฺลํ  นุ  ตํ
สมนุปสฺสิตุํ   เอตํ   มม   เอโสหมสฺมิ   เอโส   เม  อตฺตาติ  ฯ  โน
เหตํ ภนฺเต ฯ
