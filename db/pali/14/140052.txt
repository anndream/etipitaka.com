สิกฺขายปิ   น   ปริปูรการี   โหติ  ฯ  โย  โส  อานนฺท  ภิกฺขุ  สตฺถริ
อคารโว   วิหรติ   อปฺปติสฺโส  ธมฺเม  ...  สงฺเฆปิ  อคารโว  วิหรติ
อปฺปติสฺโส   สิกฺขายปิ   น   ปริปูรการี  โส  สงฺเฆ  วิวาทํ  ชเนติ  ฯ
โย    โหติ   วิวาโท   พหุชนาหิตาย   พหุชนาสุขาย   พหุโน   ชนสฺส
อนตฺถาย   อหิตาย   ทุกฺขาย   เทวมนุสฺสานํ   ฯ   เอวรูปญฺเจ  ตุเมฺห
อานนฺท    วิวาทมูลํ   อชฺฌตฺตํ   วา   พหิทฺธา   วา   สมนุปสฺเสยฺยาถ
ตตฺร   ตุเมฺห   อานนฺท   ตสฺเสว   ปาปกสฺส   วิวาทมูลสฺส   ปหานาย
วายเมยฺยาถ    เอวรูปญฺเจ    ตุเมฺห    อานนฺท   วิวาทมูลํ   อชฺฌตฺตํ
วา    พหิทฺธา   วา   น   สมนุปสฺเสยฺยาถ   ตตฺร   ตุเมฺห   อานนฺท
ตสฺเสว   ปาปกสฺส   วิวาทมูลสฺส   อายตึ   อนวสฺสวาย  ปฏิปชฺเชยฺยาถ
เอวเมตสฺส    ปาปกสฺส    วิวาทมูลสฺส    ปหานํ   โหติ   เอวเมตสฺส
ปาปกสฺส วิวาทมูลสฺส อายตึ อนวสฺสโว โหติ ฯ
     [๕๖]  ปุน  จปรํ  อานนฺท  ภิกฺขุ  มกฺขี  โหติ  ปฬาสี ... อิสฺสุกี
โหติ  มจฺฉรี  ... สโฐ โหติ มายาวี ... ปาปิจฺโฉ โหติ มิจฺฉาทิฏฺฐี ...
สนฺทิฏฺฐิปรามาสี    โหติ   อาธานคาหี   ทุปฺปฏินิสฺสคฺคี   ฯ   โย   โส
อานนฺท    ภิกฺขุ   สนฺทิฏฺฐิปรามาสี   โหติ   อาธานคาหี   ทุปฺปฏินิสฺสคฺคี
โส   สตฺถริปิ   อคารโว  วิหรติ  อปฺปติสฺโส  ธมฺเมปิ  อคารโว  วิหรติ
อปฺปติสฺโส    สงฺเฆปิ   อคารโว   วิหรติ   อปฺปติสฺโส   สิกฺขายปิ   น
ปริปูรการี   โหติ   ฯ   โย   โส   อานนฺท   ภิกฺขุ  สตฺถริ  อคารโว
วิหรติ  อปฺปติสฺโส  ธมฺเม  ...  สงฺเฆ  ... สิกฺขาย น ปริปูรการี โหติ
