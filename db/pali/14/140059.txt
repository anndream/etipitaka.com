สามคฺคิยา   เอกีภาวาย   สํวตฺตติ   ฯ  ปุน  จปรํ  อานนฺท  ภิกฺขุ  เย
เต    ลาภา   ธมฺมิกา   ธมฺมลทฺธา   อนฺตมโส   ปตฺตปริยาปนฺนมตฺตมฺปิ
ตถารูเปหิ   ลาเภหิ   อปฺปฏิวิภตฺตโภคี   โหติ  สีลวนฺเตหิ  สพฺรหฺมจารีหิ
สาธารณโภคี    อยมฺปิ    ธมฺโม    สาราณีโย    ปิยกรโณ   ครุกรโณ
สงฺคหาย    อวิวาทาย   สามคฺคิยา   เอกีภาวาย   สํวตฺตติ   ฯ   ปุน
จปรํ   อานนฺท   ภิกฺขุ   ยานิ   ตานิ   สีลานิ   อกฺขณฺฑานิ  อจฺฉิทฺทานิ
อสพลานิ    อกมฺมาสานิ    ภุชฺชิสฺสานิ    วิญฺญูปสตฺถานิ    อปรามฏฺฐานิ
สมาธิสํวตฺตนิกานิ     ตถารูเปสุ     สีเลสุ    สีลสามญฺญคโต    วิหรติ
สพฺรหฺมจารีหิ   อาวี   เจว   รโห   จ   อยมฺปิ   ธมฺโม   สาราณีโย
ปิยกรโณ   ครุกรโณ   สงฺคหาย   อวิวาทาย   สามคฺคิยา   เอกีภาวาย
สํวตฺตติ   ฯ  ปุน  จปรํ  อานนฺท  ภิกฺขุ  ยายํ  ทิฏฺฐิ  อริยา  นิยฺยานิกา
นิยฺยาติ  ตกฺกรสฺส  สมฺมาทุกฺขกฺขยาย  ตถารูปาย  ทิฏฺฐิยา ทิฏฺฐิสามญฺญคโต
วิหรติ     สพฺรหฺมจารีหิ     อาวี     เจว     รโห    จ    อยมฺปิ
ธมฺโม    สาราณีโย    ปิยกรโณ    ครุกรโณ    สงฺคหาย   อวิวาทาย
สามคฺคิยา  เอกีภาวาย  สํวตฺตติ  ฯ  อิเม  โข  อานนฺท  ฉ  สาราณียา
ธมฺมา    ปิยกรณา    ครุกรณา    สงฺคหาย    อวิวาทาย   สามคฺคิยา
เอกีภาวาย สํวตฺตนฺติ ฯ
     [๖๖]  อิเม  เจ  ตุเมฺห  อานนฺท  ฉ  สาราณีเย ธมฺเม สมาทาย
สํวตฺเตยฺยาถ   ปสฺสถ   โน   ตุเมฺห   อานนฺท   ตํ  วจนปถํ  อณณ  วา
ถูลํ   วา   ยํ   ตุเมฺห   นาธิวาเสยฺยาถาติ  ฯ  โน  เหตํ  ภนฺเต  ฯ
