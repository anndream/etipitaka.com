เคหสิตาติ   วุจฺจติ   ฯ   โสเตน   สทฺทํ  สุตฺวา  ...  ฆาเนน  คนฺธํ
ฆายิตฺวา  ...  ชิวฺหาย รสํ สายิตฺวา ... กาเยน โผฏฺฐพฺพํ ผุสิตฺวา ...f
มนสา    ธมฺมํ    วิญฺญาย    อุปฺปชฺชติ   อุเปกฺขา   พาลสฺส   มูฬฺหสฺส
(๑)    ปุถุชฺชนสฺส    อโนธิชินสฺส   อวิปากชินสฺส   อนาทีนวทสฺสาวิโน
อสฺสุตวโต   ปุถุชฺชนสฺส  ยา  เอวรูปา  อุเปกฺขา  ธมฺมํ  สา  นาติวตฺตติ
ตสฺมา   สา   อุเปกฺขา   เคหสิตาติ   วุจฺจติ   ฯ  อิมา  ฉ  เคหสิตา
อุเปกฺขา ฯ
     [๖๓๐]   ตตฺถ   กตมา   ฉ  เนกฺขมฺมสิตา  อุเปกฺขา  ฯ  รูปานํ
เตฺวว   อนิจฺจตํ   วิทิตฺวา   วิปริณามวิราคนิโรธํ   ปุพฺเพ   เจว  รูปา
เอตรหิ   จ   สพฺเพ   เต   รูปา   อนิจฺจา   ทุกฺขา  วิปริณามธมฺมาติ
เอวเมตํ    ยถาภูตํ    สมฺมปฺปญฺญาย    ปสฺสโต   อุปฺปชฺชติ   อุเปกฺขา
ยา   เอวรูปา   อุเปกฺขา  รูปํ  สา  นาติวตฺตติ  ตสฺมา  สา  อุเปกฺขา
เนกฺขมฺมสิตาติ  วุจฺจติ  ฯ  สทฺทานํ  เตฺวว  ...  คนฺธานํ  เตฺวว  ...
รสานํ  เตฺวว  ...  โผฏฺฐพฺพานํ  เตฺวว  ...  ธมฺมานํ  เตฺวว อนิจฺจตํ
วิทิตฺวา    วิปริณามวิราคนิโรธํ   ปุพฺเพ   เจว   ธมฺมา   เอตรหิ   จ
สพฺเพ  เต  ธมฺมา  อนิจฺจา  ทุกฺขา  วิปริณามธมฺมาติ  เอวเมตํ  ยถาภูตํ
สมฺมปฺปญฺญาย     ปสฺสโต    อุปฺปชฺชติ    อุเปกฺขา    ยา    เอวรูปา
อุเปกฺขา   ธมฺมํ  สา  นาติวตฺตติ  ตสฺมา  สา  อุเปกฺขา  เนกฺขมฺมสิตาติ
วุจฺจติ    ฯ    อิมา    ฉ    เนกฺขมฺมสิตา    อุเปกฺขา   ฯ   ฉตฺตึส
สตฺตปทา เวทิตพฺพาติ อิติ ยนฺตํ วุตฺตํ อิทเมตํ ปฏิจฺจ วุตฺตํ ฯ
#๑ โป. เอตฺถนฺตเร มนฺทสฺสาติ อตฺถิ ฯ
