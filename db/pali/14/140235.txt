กาฬเขมกสฺส   สกฺกสฺส   วิหาเร   เสนาสนานิ   ปญฺญตฺตานิ   สมฺพหุลา
ภิกฺขู เอตฺถ วิหรนฺติ จีวรกาลสมโย โน ภนฺเต วตฺตตีติ ฯ
     [๓๔๕]  น  โข  อานนฺท  ภิกฺขุ  โสภติ สงฺคณิการาโม สงฺคณิกรโต
สงฺคณิการามตํ     อนุยุตฺโต     คณาราโม     คณรโต    คณสมฺมุทิโต
โส    วตานนฺท   ภิกฺขุ   สงฺคณิการาโม   สงฺคณิกรโต   สงฺคณิการามตํ
อนุยุตฺโต    คณาราโม    คณรโต    คณสมฺมุทิโต   ยนฺตํ   เนกฺขมฺมสุขํ
ปวิเวกสุขํ  อุปสมสุขํ  สมฺโพธิสุขํ  ๑  ตสฺส  สุขสฺส  นิกามลาภี  ภวิสฺสติ
อกิจฺฉลาภี   อกสิรลาภีติ   เนตํ   ฐานํ   วิชฺชติ  ฯ  โย  จ  โข  โส
อานนฺท   ภิกฺขุ   เอโก   คณสฺมา   วูปกฏฺโฐ  วิหรติ  ตสฺเสตํ  ภิกฺขุโน
ปาฏิกงฺขํ    ยนฺตํ    เนกฺขมฺมสุขํ    ปวิเวกสุขํ   อุปสมสุขํ   สมฺโพธิสุขํ
ตสฺส     สุขสฺส    นิกามลาภี    ภวิสฺสติ    อกิจฺฉลาภี    อกสิรลาภีติ
ฐานเมตํ   วิชฺชติ  ฯ  โส  วตานนฺท  ภิกฺขุ  สงฺคณิการาโม  สงฺคณิกรโต
สงฺคณิการามตํ     อนุยุตฺโต     คณาราโม     คณรโต    คณสมฺมุทิโต
สามายิกํ   วา   กนฺตํ   เจโตวิมุตฺตึ   อุปสมฺปชฺช  วิหริสฺสติ  อสามายิกํ
วา   อกุปฺปนฺติ   เนตํ   ฐานํ   วิชฺชติ  ฯ  โย  จ  โข  โส  อานนฺท
ภิกฺขุ   เอโก   คณสฺมา   วูปกฏฺโฐ  วิหรติ  ตสฺเสตํ  ภิกฺขุโน  ปาฏิกงฺขํ
สามายิกํ   วา   กนฺตํ   เจโตวิมุตฺตึ   อุปสมฺปชฺช  วิหริสฺสติ  อสามายิกํ
วา   อกุปฺปนฺติ   ฐานเมตํ   วิชฺชติ   ฯ   นาหํ   อานนฺท  เอกํ  รูปํปิ
สมนุปสฺสามิ   ยตฺถ   รตฺตสฺส  ยถาภิรตฺตสฺส  รูปสฺส  วิปริณามญฺญถา-
ภาวา  น  อุปฺปชฺเชยฺยุํ  โสกปริเทวทุกฺขโทมนสฺสุปายาสา ฯ
#๑ โป. ยุ. สํโพธสุขํ ฯ
