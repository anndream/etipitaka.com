พฺยากเรยฺย    ยนฺโน    อาวุโส   อมฺหากํ   สมคฺคานํ   สมฺโมทมานานํ
อวิวทมานานํ   สิกฺขตํ   อญฺญมญฺญสฺส  วจีสงฺขาโร  อุปฺปนฺโน  ทิฏฺฐิปฬาโส
เจตโส     อาฆาโต     อปฺปจฺจโย     อนภิรทฺธิ    ตํ    ชานมาโน
สมโณ   ครเหยฺยาติ   ฯ   เอตมฺปนาวุโส   ธมฺมํ   อปฺปหาย   นิพฺพานํ
สจฺฉิกเรยฺยาติ  ฯ  สมฺมา  พฺยากรมาโน  ภิกฺขเว  ภิกฺขุ เอวํ พฺยากเรยฺย
เอตํ   โข   อาวุโส   ธมฺมํ  อปฺปหาย  น  นิพฺพานํ  สจฺฉิกเรยฺยาติ  ฯ
อถาปเรสํ   เอกโตปกฺขิกานํ   ภิกฺขูนํ   ยํ   ภิกฺขุํ  สุวจตรํ  มญฺเญยฺยาถ
โส    อุปสงฺกมิตฺวา   เอวมสฺส   วจนีโย   ยนฺโน   อาวุโส   อมฺหากํ
สมคฺคานํ     สมฺโมทมานานํ     อวิวทมานานํ    สิกฺขตํ    อญฺญมญฺญสฺส
วจีสงฺขาโร   อุปฺปนฺโน   ทิฏฺฐิปฬาโส   เจตโส   อาฆาโต   อปฺปจฺจโย
อนภิรทฺธิ   ตํ  ชานมาโน  สมโณ  ครเหยฺยาติ  ฯ  สมฺมา  พฺยากรมาโน
ภิกฺขเว    ภิกฺขุ    เอวํ    พฺยากเรยฺย    ยนฺโน   อาวุโส   อมฺหากํ
สมคฺคานํ     สมฺโมทมานานํ     อวิวทมานานํ    สิกฺขตํ    อญฺญมญฺญสฺส
วจีสงฺขาโร   อุปฺปนฺโน   ทิฏฺฐิปฬาโส   เจตโส   อาฆาโต   อปฺปจฺจโย
อนภิรทฺธิ   ตํ   ชานมาโน   สมโณ   ครเหยฺยาติ   ฯ   เอตมฺปนาวุโส
ธมฺมํ   อปฺปหาย   [๑]  นิพฺพานํ  สจฺฉิกเรยฺยาติ  สมฺมา  พฺยากรมาโน
ภิกฺขเว   ภิกฺขุ  เอวํ  พฺยากเรยฺย  เอตํ  โข  อาวุโส  ธมฺมํ  อปฺปหาย
น   นิพฺพานํ   สจฺฉิกเรยฺยาติ   ฯ   ตญฺเจ  ภิกฺขเว  ภิกฺขุํ  ปเร  เอวํ
ปุจฺเฉยฺยุํ    อายสฺมตา   โน   เอเต   ภิกฺขู   อกุสลา   วุฏฺฐาเปตฺวา
กุสเล   ปติฏฺฐาปิตาติ   ฯ   สมฺมา  พฺยากรมาโน  ภิกฺขเว  ภิกฺขุ  เอวํ
#๑ โป. ยุ. อิโตปรํ นสทฺโท ทิสฺสติ ฯ
