เสวิตพฺพํ   กึ   เม   กริยมานํ   ทีฆรตฺตํ   อหิตาย  ทุกฺขาย  โหติ  กึ
วา ปน เม กริยมานํ ทีฆรตฺตํ หิตาย สุขาย โหตีติ ฯ
     [๕๙๕]  อิธ  ปน  มาณว  เอกจฺโจ  อิตฺถี  วา  ปุริโส  วา สมณํ
วา   พฺราหฺมณํ   วา   อุปสงฺกมิตฺวา   ปริปุจฺฉิตา   โหติ   กึ   ภนฺเต
กุสลํ   กึ   อกุสลํ   กึ   สาวชฺชํ   กึ   อนวชฺชํ  กึ  เสวิตพฺพํ  กึ  น
เสวิตพฺพํ   กึ   เม   กริยมานํ   ทีฆรตฺตํ   อหิตาย  ทุกฺขาย  โหติ  กึ
วา  ปน  เม  กริยมานํ  ทีฆรตฺตํ  หิตาย  สุขาย  โหตีติ  ฯ  โส  เตน
กมฺเมน  เอวํ  สมตฺเตน  เอวํ  สมาทินฺเนน  กายสฺส  เภทา  ปรมฺมรณา
สุคตึ   สคฺคํ   โลกํ   อุปปชฺชติ   โน  เจ  กายสฺส  เภทา  ปรมฺมรณา
สุคตึ    สคฺคํ   โลกํ   อุปปชฺชติ   สเจ   มนุสฺสตฺตํ   อาคจฺฉติ   ยตฺถ
ยตฺถ    ปจฺฉา    ชายติ   มหาปญฺโญ   โหติ   ฯ   มหาปญฺญสํวตฺตนิกา
เอสา    มาณว    ปฏิปทา    ยทิทํ    สมณํ    วา   พฺราหฺมณํ   วา
อุปสงฺกมิตฺวา   ปริปุจฺฉิตา   โหติ   กึ   ภนฺเต   กุสลํ   กึ  อกุสลํ  กึ
สาวชฺชํ  กึ  อนวชฺชํ  กึ  เสวิตพฺพํ  กึ  น  เสวิตพฺพํ  กึ  เม  กริยมานํ
ทีฆรตฺตํ   อหิตาย  ทุกฺขาย  โหติ  กึ  วา  ปน  เม  กริยมานํ  ทีฆรตฺตํ
หิตาย สุขาย โหตีติ ฯ
     [๕๙๖]  อิติ  โข  มาณว  อปฺปายุกสํวตฺตนิกา  ปฏิปทา อปฺปายุกตฺตํ
อุปเนติ      ทีฆายุกสํวตฺตนิกา     ปฏิปทา     ทีฆายุกตฺตํ     อุปเนติ
พหฺวาพาธสํวตฺตนิกา  ปฏิปทา  พหฺวาพาธตฺตํ  อุปเนติ  อปฺปาพาธ-
สํวตฺตนิกา  ปฏิปทา    อปฺปาพาธตฺตํ   อุปเนติ    ทุพฺพณฺณสํวตฺตนิกา
