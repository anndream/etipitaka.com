สมาธิกถา    ปญฺญากถา   วิมุตฺติกถา   วิมุตฺติญาณทสฺสนกถา   เอวรูปิยา
โข   อานนฺท   กถาย   โสตุํ  ๑  อรหติ  สาวโก  สตฺถารํ  อนุพนฺธิตุํ
อปิปยุชฺชมาโนติ   ฯ   เอวํ   สนฺเต   อานนฺท   อาจริยูปทฺทโว   โหติ
เอวํ  สนฺเต  อนฺเตวาสูปทฺทโว  โหติ  เอวํ  สนฺเต พฺรหฺมจารูปทฺทโว ๒
โหติ ฯ
     [๓๕๒]  กถญฺจานนฺท  อาจริยูปทฺทโว  โหติ  ฯ  อิธานนฺท เอกจฺโจ
สตฺถา   วิวิตฺตํ  เสนาสนํ  ภชติ  อรญฺญํ  รุกฺขมูลํ  ปพฺพตํ  กนฺทรํ  คิริคุหํ
สุสานํ   วนปตฺถํ   อพฺโภกาสํ   ปลาลปุญฺชํ   ฯ   ตสฺส   ตถาวูปกฏฺฐสฺส
วิหรโต  อนฺวาวฏฺฏนฺติ  พฺราหฺมณคหปติกา  เนคมา  เจว  ชานปทา  จ ฯ
โส   อนฺวาวฏฺเฏสุ  ๓  พฺราหฺมณคหปติเกสุ  เนคเมสุ  เจว  ชานปเทสุ
จ   มุจฺฉํ   ๔   นิกามยติ   เคธํ  อาปชฺชติ  อาวฏฺฏติ  พาหุลฺลาย  ฯ
อยํ  วุจฺจตานนฺท  อุปทฺทโว  ๕  อาจริโย  อาจริยูปทฺทเวน  ฯ อวธึสุ นํ
ปาปกา    อกุสลา    ธมฺมา    สงฺกิเลสิกา    โปโนพฺภวิกา    สทรา
ทุกฺขวิปากา    อายตึ    ชาติชรามรณียา    ฯ   เอวํ   โข   อานนฺท
อาจริยูปทฺทโว โหติ ฯ
     [๓๕๓]   กถญฺจานนฺท   อนฺเตวาสูปทฺทโว  โหติ  ฯ  ตสฺเสว  โข
ปนานนฺท   สตฺถุ   สาวโก   ตสฺส   สตฺถุ   วิเวกมนุพฺรูหยมาโน  วิวิตฺตํ
เสนาสนํ   ภชติ   อรญฺญํ   รุกฺขมูลํ   ปพฺพตํ   กนฺทรํ   คิริคุหํ   สุสานํ
วนปตฺถํ   อพฺโภกาสํ   ปลาลปุญฺชํ   ฯ   ตสฺส   ตถาวูปกฏฺฐสฺส  วิหรโต
อนฺวาวฏฺฏนฺติ   พฺราหฺมณคหปติกา   เนคมา  เจว  ชานปทา  จ  ฯ  โส
#๑ ม. ยุ. เหตุ ฯ  ๒ พฺรหฺมจริยูปทฺทโว ฯ  ๓ ม. อนฺวาวฏฺฏนฺเตสุ ฯ
#๔ ยุ. มุจฺฉติ ฯ  ๕ ยุ. อุปทฺทุโต ฯ
