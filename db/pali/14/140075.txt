มนสา    เย    ปาปกา   อกุสลา   มานสา   อภิชฺฌาปิ   พฺยาปาทาปิ
สารมฺภาปิ   เต   น   ภวิสฺสนฺติ  เตสํ  ปหานา  อปริตฺตญฺจ  เม  จิตฺตํ
ภวิสฺสติ  อปฺปมาณํ  สุภาวิตนฺติ  ฯ  ตสฺส  เอวํ ปฏิปนฺนสฺส ตพฺพหุลวิหาริโน
อายตเน     จิตฺตํ     ปสีทติ    สมฺปสาเท    สติ    เอตรหิ    วา
อาเนญฺชํ   สมาปชฺชติ   ปญฺญาย   วา   อธิมุจฺจติ   ฯ  กายสฺส  เภทา
ปรมฺมรณา    ฐานเมตํ    วิชฺชติ    ยนฺตํ   สํวตฺตนิกํ   วิญฺญาณํ   อสฺส
อาเนญฺชูปคํ   ฯ   อยํ   ภิกฺขเว   ปฐมา   อาเนญฺชสปฺปายา   ปฏิปทา
อกฺขายติ ฯ
     [๘๓]  ปุน  จปรํ  ภิกฺขเว  อริยสาวโก  อิติ  ปฏิสญฺจิกฺขติ  เย จ
ทิฏฺฐธมฺมิกา   กามา  เย  จ  สมฺปรายิกา  กามา  ยา  จ  ทิฏฺฐธมฺมิกา
กามสญฺญา   ยา   จ  สมฺปรายิกา  กามสญฺญา  ยงฺกิญฺจิ  ๑  รูปํ  สพฺพํ
รูปํ   จตฺตาริ   มหาภูตานิ   จตุนฺนญฺจ  มหาภูตานํ  อุปาทาย  รูปนฺติ  ฯ
ตสฺส   เอวํ   ปฏิปนฺนสฺส   ตพฺพหุลวิหาริโน   อายตเน   จิตฺตํ   ปสีทติ
สมฺปสาเท   สติ   เอตรหิ   วา   อาเนญฺชํ   สมาปชฺชติ  ปญฺญาย  วา
อธิมุจฺจติ   ฯ   กายสฺส   เภทา   ปรมฺมรณา   ฐานเมตํ  วิชฺชติ  ยนฺตํ
สํวตฺตนิกํ   วิญฺญาณํ   อสฺส   อาเนญฺชูปคํ   ฯ   อยํ   ภิกฺขเว   ทุติยา
อาเนญฺชสปฺปายา ปฏิปทา อกฺขายติ ฯ
     [๘๔]  ปุน  จปรํ  ภิกฺขเว  อริยสาวโก  อิติ  ปฏิสญฺจิกฺขติ  เย จ
ทิฏฺฐธมฺมิกา   กามา  เย  จ  สมฺปรายิกา  กามา  ยา  จ  ทิฏฺฐธมฺมิกา
#๑ ยุ. ยงฺกิญฺจิ รูปํ จตฺตาริ จ มหาภูตานีติ ทิสฺสติ ฯ
