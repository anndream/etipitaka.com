น   จ   เม   ธมฺมนิสฺสิตํ   วิญฺญาณํ   ภวิสฺสตีติ   เอวญฺหิ  เต  คหปติ
สิกฺขิตพฺพํ ฯ
     [๗๒๙]   ตสฺมาติห  เต  คหปติ  เอวํ  สิกฺขิตพฺพํ  น  จกฺขุวิญฺญาณํ
อุปาทิยิสฺสามิ    น   จ   เม   จกฺขุวิญฺญาณนิสฺสิตํ   วิญฺญาณํ   ภวิสฺสตีติ
เอวญฺหิ   เต   คหปติ   สิกฺขิตพฺพํ   ฯ   ตสฺมาติห   เต  คหปติ  เอวํ
สิกฺขิตพฺพํ    น   โสตวิญฺญาณํ   อุปาทิยิสฺสามิ   ...   น   ฆานวิญฺญาณํ
อุปาทิยิสฺสามิ  ...  น  ชิวฺหาวิญฺญาณํ  อุปาทิยิสฺสามิ  ... น กายวิญฺญาณํ
อุปาทิยิสฺสามิ     ...     น     มโนวิญฺญาณํ     อุปาทิยิสฺสามิ    น
จ    เม    มโนวิญฺญาณนิสฺสิตํ    วิญฺญาณํ    ภวิสฺสตีติ   เอวญฺหิ   เต
คหปติ สิกฺขิตพฺพํ ฯ
     [๗๓๐]   ตสฺมาติห  เต  คหปติ  เอวํ  สิกฺขิตพฺพํ  น  จกฺขุสมฺผสฺสํ
อุปาทิยิสฺสามิ    น   จ   เม   จกฺขุสมฺผสฺสนิสฺสิตํ   วิญฺญาณํ   ภวิสฺสตีติ
เอวญฺหิ   เต   คหปติ   สิกฺขิตพฺพํ   ฯ   ตสฺมาติห   เต  คหปติ  เอวํ
สิกฺขิตพฺพํ    น   โสตสมฺผสฺสํ   อุปาทิยิสฺสามิ   ...   น   ฆานสมฺผสฺสํ
อุปาทิยิสฺสามิ  ...  น  ชิวฺหาสมฺผสฺสํ  อุปาทิยิสฺสามิ  ... น กายสมฺผสฺสํ
อุปาทิยิสฺสามิ  ... น มโนสมฺผสฺสํ อุปาทิยิสฺสามิ น จ เม มโนสมฺผสฺสนิสฺสิตํ
วิญฺญาณํ ภวิสฺสตีติ เอวญฺหิ เต คหปติ สิกฺขิตพฺพํ ฯ
     [๗๓๑]    ตสฺมาติห    เต    คหปติ    เอวํ    สิกฺขิตพฺพํ   น
จกฺขุสมฺผสฺสชํ  เวทนํ  อุปาทิยิสฺสามิ  น  จ  เม จกฺขุสมฺผสฺสชเวทนานิสฺสิตํ
วิญฺญาณํ   ภวิสฺสตีติ   เอวญฺหิ   เต   คหปติ   สิกฺขิตพฺพํ   ฯ  ตสฺมาติห
