     [๙๖]  ยโต  โข  พฺราหฺมณ  ภิกฺขุ  อินฺทฺริเยสุ  คุตฺตทฺวาโร  โหติ
ตเมนํ   ตถาคโต   อุตฺตรึ   วิเนติ  เอหิ  ตฺวํ  ภิกฺขุ  โภชเน  มตฺตญฺญู
โหหิ  ปฏิสงฺขา  โยนิโส  อาหารํ  อาหเรยฺยาสิ  เนว  ทวาย  น มทาย
น  มณฺฑนาย  น  วิภูสนาย  ยาวเทว  อิมสฺส  กายสฺส  ฐิติยา  ยาปนาย
วิหึสุปรติยา   พฺรหฺมจริยานุคฺคหาย   อิติ   ปุราณญฺจ   เวทนํ  ปฏิหงฺขามิ
นวญฺจ  เวทนํ  น  อุปฺปาเทสฺสามิ  ยาตฺรา  จ  เม ภวิสฺสติ อนวชฺชตา จ
ผาสุวิหาโร จาติ ฯ
     [๙๗]   ยโต   โข   พฺราหฺมณ   ภิกฺขุ   โภชเน  มตฺตญฺญู  โหติ
ตเมนํ   ตถาคโต   อุตฺตรึ  วิเนติ  เอหิ  ตฺวํ  ภิกฺขุ  ชาคริยํ  อนุยุตฺโต
วิหราหิ    ทิวสํ   จงฺกเมน   นิสชฺชาย   อาวรณีเยหิ   ธมฺเมหิ   จิตฺตํ
ปริโสเธหิ   รตฺติยา   ปฐมํ   ยามํ   จงฺกเมน   นิสชฺชาย  อาวรณีเยหิ
ธมฺเมหิ   จิตฺตํ   ปริโสเธหิ   รตฺติยา  มชฺฌิมํ  ยามํ  ทกฺขิเณน  ปสฺเสน
สีหเสยฺยํ   กปฺเปยฺยาสิ   ปาเทน   ปาทํ   อจฺจาธาย  สโต  สมฺปชาโน
กุฏฺฐานสญฺญํ  มนสิกตฺวา  ๑  รตฺติยา  ปจฺฉิมํ  ยามํ  ปจฺจุฏฺฐาย จงฺกเมน
นิสชฺชาย อาวรณีเยหิ ธมฺเมหิ จิตฺตํ ปริโสเธหีติ ฯ
     [๙๘]   ยโต   โข   พฺราหฺมณ   ภิกฺขุ  ชาคริยํ  อนุยุตฺโต  โหติ
ตเมนํ   ตถาคโต   อุตฺตรึ   วิเนติ   เอหิ   ตฺวํ  ภิกฺขุ  สติสมฺปชญฺเญน
สมนฺนาคโต   โหหิ   อภิกฺกนฺเต   ปฏิกฺกนฺเต   สมฺปชานการี  อาโลกิเต
วิโลกิเต     สมฺปชานการี     สมฺมิญฺชิเต    ปสาริเต    สมฺปชานการี
สงฺฆาฏิปตฺตจีวรธารเณ   สมฺปชานการี   อสิเต   ปีเต  ขายิเต  สายิเต
#๑ อญฺญตฺถ มนสิกริตฺวาติปิ ปาโฐ ทิสฺสติ ฯ
