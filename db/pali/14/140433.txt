                      ธาตุวิภงฺคสุตฺตํ
     [๖๗๓]  เอวมฺเม  สุตํ  เอกํ  สมยํ ภควา มคเธสุ จาริกญฺจรมาโน
เยน    ราชคหํ   ตทวสริ   เยน   ภคฺคโว   กุมฺภกาโร   เตนุปสงฺกมิ
อุปสงฺกมิตฺวา   ภคฺควํ   กุมฺภการํ   เอตทโวจ  สเจ  เต  ภคฺคว  อครุ
วิหราม  นิเวสเน  ๑  เอกรตฺตินฺติ  ฯ  น  โข  เม  ภนฺเต  ครุ อตฺถิ
เจตฺถ   ปพฺพชิโต   ปฐมํ   วาสูปคโต   โหติ   สเจ   โส  อนุชานาติ
วิหรถ ภนฺเต ยถาสุขนฺติ ฯ
     [๖๗๔]   เตน   โข   ปน   สมเยน  ปุกฺกุสาติ  นาม  กุลปุตฺโต
ภควนฺตํ   อุทฺทิสฺส   สทฺธาย   อคารสฺมา   อนคาริยํ  ปพฺพชิโต  ฯ  โส
ตสฺมึ  กุมฺภการนิเวสเน  ๒  ปฐมํ  วาสูปคโต  โหติ  ฯ  อถ โข ภควา
เยนายสฺมา     ปุกฺกุสาติ    เตนุปสงฺกมิ    อุปสงฺกมิตฺวา    อายสฺมนฺตํ
ปุกฺกุสาตึ   เอตทโวจ   สเจ   เต   ภิกฺขุ   อครุ   วิหราม  นิเวสเน
เอกรตฺตินฺติ    ฯ    อูรุนฺทํ   อาวุโส   กุมฺภการนิเวสนํ   วิหรตายสฺมา
ยถาสุขนฺติ ฯ
     [๖๗๕]   อถ   โข  ภควา  กุมฺภการนิเวสนํ  ปวิสิตฺวา  เอกมนฺตํ
ติณสนฺถรกํ    ปญฺญาเปตฺวา   นิสีทิ   ปลฺลงฺกํ   อาภุชิตฺวา   อุชุํ   กายํ
ปณิธาย   ปริมุขํ   สตึ   อุปฏฺฐเปตฺวา   ฯ   อถ  โข  ภควา  พหุเทว
รตฺตึ   นิสชฺชาย   วีตินาเมสิ   ฯ   อายสฺมาปิ  โข  ปุกฺกุสาติ  พหุเทว
#๑ สี. ยุ. วิหรามาเวสเน ฯ  ๒ สี. ยุ. กุมฺภการาเวสเน ฯ
