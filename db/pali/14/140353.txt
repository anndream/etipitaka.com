          อตีตํ นานฺวาคเมยฺย     นปฺปฏิกงฺเข อนาคตํ
          ยทตีตมฺปหีนนฺตํ         อปฺปตฺตญฺจ อนาคตํ
          ปจฺจุปฺปนฺนญฺจ โย ธมฺมํ   ตตฺถ ตตฺถ วิปสฺสติ
          อสํหิรํ อสงฺกุปฺปํ        ตํ วิทฺธา มนุพฺรูหเย
          อชฺเชว กิจฺจมาตปฺปํ     โก ชญฺญา มรณํ สุเว
          น หิ โน สงฺครนฺเตน    มหาเสเนน มจฺจุนา
          เอวํวิหาริมาตาปึ       อโหรตฺตมตนฺทิตํ
          ตํ เว ภทฺเทกรตฺโตติ    สนฺโต อาจิกฺขเต มุนีติ ฯ
     [๕๓๘]  กถญฺจาวุโส  อตีตํ  อนฺวาคเมติ  ฯ  เอวํรูโป  ๑ อโหสึ
อตีตมทฺธานนฺติ    ตตฺถ    นนฺทึ    สมนฺวาเนติ    เอวํเวทโน   อโหสึ
อตีตมทฺธานนฺติ    ตตฺถ    นนฺทึ    สมนฺวาเนติ    เอวํสญฺโญ    อโหสึ
อตีตมทฺธานนฺติ    ตตฺถ    นนฺทึ    สมนฺวาเนติ   เอวํสงฺขาโร   อโหสึ
อตีตมทฺธานนฺติ    ตตฺถ    นนฺทึ    สมนฺวาเนติ   เอวํวิญฺญาโณ   อโหสึ
อตีตมทฺธานนฺติ   ตตฺถ   นนฺทึ   สมนฺวาเนติ   ฯ   เอวํ   โข  อาวุโส
อตีตํ อนฺวาคเมติ ฯ
     [๕๓๙]   กถญฺจาวุโส   อตีตํ  นานฺวาคเมติ  ฯ  เอวํรูโป  อโหสึ
อตีตมทฺธานนฺติ   ตตฺถ   นนฺทึ   น   สมนฺวาเนติ   เอวํเวทโน   อโหสึ
อตีตมทฺธานนฺติ    ตตฺถ   นนฺทึ   น   สมนฺวาเนติ   เอวํสญฺโญ   อโหสึ
อตีตมทฺธานนฺติ   ตตฺถ   นนฺทึ   น   สมนฺวาเนติ   เอวํสงฺขาโร  อโหสึ
อตีตมทฺธานนฺติ     ตตฺถ    นนฺทึ    น    สมนฺวาเนติ    เอวํวิญฺญาโณ
#๑ โป. ยุ. เอวรูโป ฯ
