วุจฺจติ   ฯ   ปุน   จปรํ   อาวุโส   ภิกฺขุ  ปีติยา  จ  วิราคา  ฯเปฯ
ตติยํ    ฌานํ    อุปสมฺปชฺช   วิหรติ   ฯ   ตสฺส   น   อุเปกฺขานุสาริ
วิญฺญาณํ   โหติ   น   อุเปกฺขาสุขสฺสาทคธิตํ  น  อุเปกฺขาสุขสฺสาทวินิพนฺธํ
น        อุเปกฺขาสุขสฺสาทสญฺโญชนสํยุตฺตํ        อชฺฌตฺตํ        จิตฺตํ
อสณฺฐิตนฺติ   วุจฺจติ   ฯ  ปุน  จปรํ  อาวุโส  ภิกฺขุ  สุขสฺส  จ  ปหานา
ฯเปฯ  จตุตฺถํ  ฌานํ  อุปสมฺปชฺช  วิหรติ  ฯ  ตสฺส  น  อทุกฺขมสุขานุสาริ
วิญฺญาณํ   โหติ   น   อทุกฺขมสุขสฺสาทคธิตํ   น   อทุกฺขมสุขสฺสาทวินิพนฺธํ
น อทุกฺขมสุขสฺสาทสญฺโญชนสํยุตฺตํ อชฺฌตฺตํ
จิตฺตํ   อสณฺฐิตนฺติ   วุจฺจติ   ฯ   เอวํ   โข   อาวุโส  อชฺฌตฺตํ  จิตฺตํ
อสณฺฐิตนฺติ วุจฺจติ ฯ
     [๖๔๘]   กถญฺจาวุโส   อนุปาทา  ปริตสฺสนา  โหติ  ฯ  อิธาวุโส
อสฺสุตวา    ปุถุชฺชโน    อริยานํ    อทสฺสาวี   อริยธมฺมสฺส   อโกวิโท
อริยธมฺเม   อวินีโต   สปฺปุริสานํ   อทสฺสาวี   สปฺปุริสธมฺมสฺส  อโกวิโท
สปฺปุริสธมฺเม    อวินีโต    รูปํ   อตฺตโต   สมนุปสฺสติ   รูปวนฺตํ   วา
อตฺตานํ   อตฺตนิ   วา   รูปํ   รูปสฺมึ  วา  อตฺตานํ  ฯ  ตสฺส  ตํ  รูปํ
วิปริณามติ    อญฺญถา    โหติ    ฯ    ตสฺส    รูปวิปริณามญฺญถาภาวา
รูปวิปริณามานุปริวตฺติ   วิญฺญาณํ  โหติ  ฯ  ตสฺส  รูปวิปริณามานุปริวตฺตชา
ปริตสฺสนา     ธมฺมสมุปฺปาทา     จิตฺตํ    ปริยาทาย    ติฏฺฐนฺติ    ฯ
เจตโส  ปริยาทานา  อุตฺตาสวา  จ  โหติ  วิฆาตวา  จ  อเปกฺขวา  จ
อนุปาทาย  จ  ปริตสฺสติ  ฯ  เวทนํ  ...  สญฺญํ  ...  สงฺขาเร  ...
