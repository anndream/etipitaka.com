รูปานํ    เตฺวว    อนิจฺจตํ    วิทิตฺวา    วิปริณามวิราคนิโรธํ   ปุพฺเพ
เจว  รูปา  เอตรหิ  จ  สพฺเพ  เต รูปา อนิจฺจา ทุกฺขา วิปริณามธมฺมาติ
เอวเมตํ      ยถาภูตํ      สมฺมปฺปญฺญาย      ทิสฺวา      อนุตฺตเรสุ
วิโมกฺเขสุ  ปิหํ  อุปฏฺฐาเปติ  กทาสฺสุ  ๑  นามหํ  ตทายตนํ  อุปสมฺปชฺช
วิหริสฺสามิ   ยทริยา   เอตรหิ   อายตนํ   อุปสมฺปชฺช   วิหรนฺตีติ   อิติ
อนุตฺตเรสุ    วิโมกฺเขสุ    ปิหํ   อุปฏฺฐาปยโต   อุปฺปชฺชติ   ปิหปจฺจยา
โทมนสฺสํ    ยํ    เอวรูปํ    โทมนสฺสํ    อิทํ    วุจฺจติ   เนกฺขมฺมสิตํ
โทมนสฺสํ ฯ สทฺทานํ เตฺวว ... รสานํ เตฺวว ... โผฏฺฐพฺพานํ เตฺวว ...
ธมฺมานํ   เตฺวว   อนิจฺจตํ   วิทิตฺวา   วิปริณาม  วิราค  นิโรธํ  ปุพฺเพ
เจว   ธมฺมา   เอตรหิ   จ   สพฺเพ   เต   ธมฺมา   อนิจฺจา  ทุกฺขา
วิปริณามธมฺมาติ   เอวเมตํ   ยถาภูตํ   สมฺมปฺปญฺญาย  ทิสฺวา  อนุตฺตเรสุ
วิโมกฺเขสุ  ปิหํ  อุปฏฺฐาเปติ  กทาสฺสุ  ๒  นามหํ  ตทายตนํ  อุปสมฺปชฺช
วิหริสฺสามิ   ยทริยา   เอตรหิ   อายตนํ   อุปสมฺปชฺช   วิหรนฺตีติ   อิติ
อนุตฺตเรสุ    วิโมกฺเขสุ    ปิหํ   อุปฏฺฐาปยโต   อุปฺปชฺชติ   ปิหปจฺจยา
โทมนสฺสํ    ยํ    เอวรูปํ    โทมนสฺสํ    อิทํ    วุจฺจติ   เนกฺขมฺมสิตํ
โทมนสฺสํ ฯ อิมานิ ฉ เนกฺขมฺมสิตานิ โทมนสฺสานิ ฯ
     [๖๒๙]   ตตฺถ  กตมา  ฉ  เคหสิตา  อุเปกฺขา  ฯ  จกฺขุนา  รูปํ
ทิสฺวา  อุปฺปชฺชติ  อุเปกฺขา  พาลสฺส มูฬฺหสฺส [๓] ปุถุชฺชนสฺส อโนธิชินสฺส
อวิปากชินสฺส       อนาทีนวทสฺสาวิโน      อสฺสุตวโต      ปุถุชฺชนสฺส
ยา   เอวรูปา   อุเปกฺขา  รูปํ  สา  นาติวตฺตติ  ตสฺมา  สา  อุเปกฺขา
#๑-๒ โป. ม. กุทาสฺสุ ฯ  ๓ โป. เอตฺถนฺตเร มนฺทสฺสาติ อตฺถิ ฯ
