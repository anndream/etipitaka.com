โส  สงฺเฆ  วิวาทํ  ชเนติ ฯ โย โหติ วิวาโท พหุชนาหิตาย พหุชนา-
สุขาย  พหุโน  ชนสฺส  อนตฺถาย    อหิตาย   ทุกฺขาย   เทวมนุสฺสานํ ฯ
เอวรูปญฺเจ   ตุเมฺห   อานนฺท   วิวาทมูลํ   อชฺฌตฺตํ  วา  พหิทฺธา  วา
สมนุปสฺเสยฺยาถ   ตตฺร  ตุเมฺห  อานนฺท  ตสฺเสว  ปาปกสฺส  วิวาทมูลสฺส
ปหานาย     วายเมยฺยาถ     ฯ    เอวรูปญฺเจ    ตุเมฺห    อานนฺท
วิวาทมูลํ   อชฺฌตฺตํ   วา   พหิทฺธา   วา   น   สมนุปสฺเสยฺยาถ  ตตฺร
ตุเมฺห   อานนฺท   ตสฺเสว   ปาปกสฺส  วิวาทมูลสฺส  อายตึ  อนวสฺสวาย
ปฏิปชฺเชยฺยาถ    เอวเมตสฺส   ปาปกสฺส   วิวาทมูลสฺส   ปหานํ   โหติ
เอวเมตสฺส   ปาปกสฺส   วิวาทมูลสฺส   อายตึ   อนวสฺสโว   โหติ   ฯ
อิมานิ โข อานนฺท ฉ วิวาทมูลานิ ฯ
     [๕๗]    จตฺตารีมานิ   อานนฺท   อธิกรณานิ   กตมานิ   จตฺตาริ
วิวาทาธิกรณํ      อนุวาทาธิกรณํ      อาปตฺตาธิกรณํ      กิจฺจาธิกรณํ
อิมานิ   โข   อานนฺท   จตฺตาริ   อธิกรณานิ   ฯ   สตฺต  โข  ปนิเม
อานนฺท     อธิกรณสมถา     อุปฺปนฺนุปฺปนฺนานํ    อธิกรณานํ    สมถาย
วูปสมาย   สมฺมุขาวินโย   ทาตพฺโพ   สติวินโย   ทาตพฺโพ  อมูฬฺหวินโย
ทาตพฺโพ     ปฏิญฺญาตกรณํ     ๑     เยภุยฺยสิกา     ตสฺสปาปิยสิกา
ติณวตฺถารโก ฯ
     [๕๘]   กถญฺจานนฺท   สมฺมุขาวินโย   โหติ   ฯ  อิธานนฺท  ภิกฺขู
วิวทนฺติ   ธมฺโมติ  วา  อธมฺโมติ  วา  วินโยติ  วา  อวินโยติ  วา  ฯ
เตเหว  อานนฺท  ภิกฺขูหิ สพฺเพเหว สมคฺเคหิ [๒] สนฺนิปติตฺวา ธมฺมเนตฺติ
#๑ ม. ยุ. ปฏิญฺญาย กาเรตพฺพํ ฯ  ๒ ม. ยุ. สนฺนิปติตพฺพํ ฯ
