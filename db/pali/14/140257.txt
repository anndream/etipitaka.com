ปุพฺพํ  อโห    วต    มํ    โกจิ    นิมนฺเตยฺยาติ  ฯเปฯ    นาภิชานามิ
อนฺตรฆเร  นิสีทิตา  ... นาภิชานามิ อนฺตรฆเร ภุญฺชิตา ... นาภิชานามิ
มาตุคามสฺส  อนุพฺยญฺชนโส  นิมิตฺตํ  คเหตา  ... นาภิชานามิ มาตุคามสฺส
ธมฺมํ    เทสิตา    อนฺตมโส   จตุปฺปทมฺปิ   คาถํ   ...   นาภิชานามิ
ภิกฺขุนูปสฺสยํ  อุปสงฺกมิตา  ...  นาภิชานามิ  ภิกฺขุนิยา ธมฺมํ เทสิตา ...
นาภิชานามิ  สิกฺขมานาย  ธมฺมํ  เทสิตา  ...  นาภิชานามิ  สามเณราย
ธมฺมํ   เทสิตา   ...   นาภิชานามิ   ปพฺพาเชตา   ...  นาภิชานามิ
อุปสมฺปาเทตา  ...  นาภิชานามิ นิสฺสยํ เทตา ... นาภิชานามิ สามเณรํ
อุปฏฺฐาเปตา  ...  นาภิชานามิ  ชนฺตาฆเร  นหายิตา  ... นาภิชานามิ
จุณฺเณน   นหายิตา   ...   นาภิชานามิ   สพฺรหฺมจาริคตฺตปริกมฺมํ   ๑
สาทิตา ... นาภิชานามิ อาพาธํ อุปฺปนฺนปุพฺพํ อนฺตมโส คทฺทูหนมตฺตมฺปิ ...
นาภิชานามิ   เภสชฺชํ   ปริหริตา   ๒   อนฺตมโส  หริตกีขณฺฑมฺปิ  ...
นาภิชานามิ     อปสฺเสนกํ    อปสยิตา    ๓    ...    นาภิชานามิ
เสยฺยํ    กปฺเปตา    ฯ    ยมฺปายสฺมา   พกฺกุโล   อสีติยา   วสฺเสหิ
นาภิชานามิ   เสยฺยํ   กปฺเปตา   อิทมฺปิ   มยํ   อายสฺมโต   พกฺกุลสฺส
อจฺฉริยํ อพฺภูตธมฺมํ ธาเรม ฯ
     [๓๘๔]   อสีติ   เม   อาวุโส  วสฺสานิ  ปพฺพชิตสฺส  นาภิชานามิ
คามนฺตเสนาสเน   วสฺสํ   อุปคนฺตา   ฯ  ยมฺปายสฺมา  พกฺกุโล  อสีติยา
วสฺเสหิ   นาภิชานาติ   คามนฺตเสนาสเน   วสฺสํ  อุปคนฺตา  อิทมฺปิ  มยํ
อายสฺมโต   พกฺกุลสฺส   อจฺฉริยํ   อพฺภูตธมฺมํ   ธาเรม  ฯ  สตฺตาหเมว
#๑ ยุ. กมฺเม พฺยาปชฺชิตา ฯ ม. วิจาริตา ฯ  ๒ ม. อุปหริตา ฯ  ๓ ยุ. อปสฺเสตา ฯ
