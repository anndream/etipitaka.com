อุปกฺกิเลโสติ   อิติ   วิทิตฺวา   วิจิกิจฺฉํ   จิตฺตสฺส  อุปกฺกิเลสํ  ปชหึ  ฯ
อมนสิกาโร    จิตฺตสฺส    อุปกฺกิเลโสติ    อิติ    วิทิตฺวา   อมนสิการํ
จิตฺตสฺส    อุปกฺกิเลสํ    ปชหึ   ฯ   ถีนมิทฺธํ   จิตฺตสฺส   อุปกฺกิเลโสติ
อิติ   วิทิตฺวา   ถีนมิทฺธํ   จิตฺตสฺส   อุปกฺกิเลสํ   ปชหึ   ฯ   ฉมฺภิตตฺตํ
จิตฺตสฺส   อุปกฺกิเลโสติ   อิติ   วิทิตฺวา   ฉมฺภิตตฺตํ  จิตฺตสฺส  อุปกฺกิเลสํ
ปชหึ    ฯ   อุพฺพิลํ   จิตฺตสฺส   อุปกฺกิเลโสติ   อิติ   วิทิตฺวา   อุพฺพิลํ
จิตฺตสฺส   อุปกฺกิเลสํ   ปชหึ   ฯ   ทุฏฺฐุลฺลํ  จิตฺตสฺส  อุปกฺกิเลโสติ  อิติ
วิทิตฺวา    ทุฏฺฐุลฺลํ   จิตฺตสฺส   อุปกฺกิเลสํ   ปชหึ   ฯ   อจฺจารทฺธวิริยํ
จิตฺตสฺส    อุปกฺกิเลโสติ    อิติ    วิทิตฺวา    อจฺจารทฺธวิริยํ   จิตฺตสฺส
อุปกฺกิเลสํ   ปชหึ   ฯ  อติลีนวิริยํ  จิตฺตสฺส  อุปกฺกิเลโสติ  อิติ  วิทิตฺวา
อติลีนวิริยํ    จิตฺตสฺส    อุปกฺกิเลสํ    ปชหึ   ฯ   อภิชปฺปา   จิตฺตสฺส
อุปกฺกิเลโสติ   อิติ   วิทิตฺวา   อภิชปฺปํ   จิตฺตสฺส  อุปกฺกิเลสํ  ปชหึ  ฯฉ
นานตฺตสญฺญา    จิตฺตสฺส    อุปกฺกิเลโสติ   อิติ   วิทิตฺวา   นานตฺตสญฺญํ
จิตฺตสฺส    อุปกฺกิเลสํ    ปชหึ   ฯ   อตินิชฺฌายิตตฺตํ   รูปานํ   จิตฺตสฺส
อุปกฺกิเลโสติ    อิติ    วิทิตฺวา    อตินิชฺฌายิตตฺตํ    รูปานํ    จิตฺตสฺส
อุปกฺกิเลสํ ปชหึ ฯ
     [๔๖๔]   โส  โข  อหํ  อนุรุทฺธา  อปฺปมตฺโต  อาตาปี  ปหิตตฺโต
วิหรนฺโต   โอภาสํ   หิ   โข   สญฺชานามิ   น   จ   รูปานิ  ปสฺสามิ
รูปานิ   หิ   โข  ปสฺสามิ  น  จ  โอภาสํ  สญฺชานามิ  เกวลมฺปิ  รตฺตึ
เกวลมฺปิ   ทิวสํ   เกวลมฺปิ   รตฺตินฺทิวํ   ฯ   ตสฺส   มยฺหํ   อนุรุทฺธา
