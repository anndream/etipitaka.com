อุปฏฺฐเปนฺติ    โวกฺกมฺม    จ   สตฺถุ   สาสนา   วตฺตนฺติ   ฯ   ตตฺร
ภิกฺขเว   ตถาคโต   น   เจว   อตฺตมโน   โหติ   น   จ  อตฺตมนตํ
ปฏิสํเวเทติ   อนวสฺสุโต   จ   วิหรติ   สโต  สมฺปชาโน  อิทํ  ภิกฺขเว
ปฐมํ    สติปฏฺฐานํ    ยทริโย   เสวติ   ยทริโย   เสวมาโน   สตฺถา
คณมนุสาสิตุมรหติ ฯ
     [๖๓๕]   ปุน   จปรํ   ภิกฺขเว  สตฺถา  สาวกานํ  ธมฺมํ  เทเสติ
อนุกมฺปโก   หิเตสี   อนุกมฺปํ   อุปาทาย   อิทํ   โว  หิตาย  อิทํ  โว
สุขายาติ   ฯ   ตสฺส   เอกจฺเจ   สาวกา   น   สุสฺสุยนฺติ   น  โสตํ
โอทหนฺติ    น    อญฺญา   จิตฺตํ   อุปฏฺฐเปนฺติ   โวกฺกมฺม   จ   สตฺถุ
สาสนา   วตฺตนฺติ   ฯ   เอกจฺเจ   สาวกา  สุสฺสุยนฺติ  โสตํ  โอทหนฺติ
อญฺญา    จิตฺตํ    อุปฏฺฐเปนฺติ    น   จ   โวกฺกมฺม   สตฺถุ   สาสนา
วตฺตนฺติ   ฯ   ตตฺร  ภิกฺขเว  ตถาคโต  น  เจว  อตฺตมโน  ๑  โหติ
น   จ   อตฺตมนตํ   ปฏิสํเวเทติ   น   จ   อนตฺตมโน   โหติ  น  จ
อนตฺตมนตํ     ปฏิสํเวเทติ     อตฺตมนตญฺจ     อนตฺตมนตญฺจ    ตทุภยํ
อภินิวชฺเชตฺวา   อุเปกฺขโก   วิหรติ   สโต   สมฺปชาโน   อิทํ   วุจฺจติ
ภิกฺขเว   ทุติยํ  สติปฏฺฐานํ  ยทริโย  เสวติ  ยทริโย  เสวมาโน  สตฺถา
คณมนุสาสิตุมรหติ ฯ
     [๖๓๖]   ปุน   จปรํ   ภิกฺขเว  สตฺถา  สาวกานํ  ธมฺมํ  เทเสติ
อนุกมฺปโก   หิเตสี   อนุกมฺปํ   อุปาทาย   อิทํ   โว  หิตาย  อิทํ  โว
สุขายาติ   ฯ   ตสฺส   สาวกา   สุสฺสุยนฺติ   โสตํ   โอทหนฺติ   อญฺญา
#๑ ม. น เจว อนตฺตมโน โหติ น จ อนตฺตมนตํ ปฏิสํเวเทติ น จ อตฺตมโน โหติ น
#จ อตฺตมนตํ ปฏิสํเวเทติ อนตฺตมนตา จ อตฺตมนตา จ ...
