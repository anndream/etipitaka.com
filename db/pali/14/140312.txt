โหติ   ยํ   โข   ชโน   ตชฺชํ   ตสฺสารุปฺปํ   กถํ  มนฺเตติ  สํวิชฺชนฺเต
เต   จ   ๑   ธมฺมา   มยิ   อหญฺจ  เตสุ  ธมฺเมสุ  สนฺทิสฺสามีติ  ฯ
อิทํ    ภิกฺขเว    พาโล   ปฐมํ   ทิฏฺเฐว   ธมฺเม   ทุกฺขํ   โทมนสฺสํ
ปฏิสํเวเทติ ฯ
     [๔๗๐]   ปุน   จปรํ   ภิกฺขเว   พาโล  ปสฺสติ  ราชาโน  โจรํ
อาคุจารึ  คเหตฺวา  วิวิธา  กมฺมการณา  กาเรนฺเต  กสาหิปิ  ตาเฬนฺเต
เวตฺเตหิปิ   ตาเฬนฺเต   อทฺธทณฺฑเกหิปิ   ตาเฬนฺเต  หตฺถมฺปิ  ฉินฺทนฺเต
ปาทมฺปิ    ฉินฺทนฺเต    หตฺถปาทมฺปิ    ฉินฺทนฺเต    กณฺณมฺปิ   ฉินฺทนฺเต
นาสมฺปิ   ฉินฺทนฺเต   กณฺณนาสมฺปิ   ฉินฺทนฺเต   พิลงฺคถาลิกมฺปิ  กโรนฺเต
สงฺขมุณฺฑิกมฺปิ   กโรนฺเต   ราหุมุขมฺปิ  กโรนฺเต  โชติมาลิกมฺปิ  กโรนฺเต
หตฺถปชฺโชติกมฺปิ    กโรนฺเต   เอรกวตฺติกมฺปิ   กโรนฺเต   จีรกวาสิกมฺปิ
กโรนฺเต   เอเณยฺยกมฺปิ   กโรนฺเต  พลิสมํสิกมฺปิ  กโรนฺเต  กหาปณกมฺปิ
กโรนฺเต    ขาราปตจฺฉิกมฺปิ    กโรนฺเต    ปลีฆปริวตฺติกมฺปิ   กโรนฺเต
ปลาลปีฐกมฺปิ   กโรนฺเต   ตตฺเตนปิ   เตเลน   โอสิญฺจนฺเต   สุนเขหิปิ
ขาทาเปนฺเต     ชีวนฺตมฺปิ    สูเล    อุตฺตาเสนฺเต    อสินาปิ    สีสํ
ฉินฺทนฺเต   ฯ   ตตฺร   ภิกฺขเว   พาลสฺส  เอวํ  โหติ  ยถารูปานํ  โข
ปาปกานํ   กมฺมานํ   เหตุ  ราชาโน  โจรํ  อาคุจารึ  คเหตฺวา  วิวิธา
กมฺมการณา    กาเรนฺติ   กสาหิปิ   ตาเฬนฺติ   ฯเปฯ   อสินาปิ   สีสํ
ฉินฺทนฺติ   ฯ   สํวิชฺชนฺเต   เต  จ  ธมฺมา  มยิ  อหญฺจ  เตสุ  ธมฺเมสุ
สนฺทิสฺสามิ   ฯ  มญฺเจปิ  ราชาโน  ชาเนยฺยุํ  มมฺปิ  ราชาโน  คเหตฺวา
#๑ โป. ม. จสทฺโท น ทิสฺสติ ฯ
