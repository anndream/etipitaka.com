ธมฺมานุปสฺสี   วิหรติ   อาตาปี   สมฺปชาโน   สติมา   วิเนยฺย   โลเก
อภิชฺฌาโทมนสฺสํ   อยํ   วุจฺจตาวุโส   สมฺมาสติ   ฯ   กตโม   จาวุโส
สมฺมาสมาธิ   อิธาวุโส   ภิกฺขุ   วิวิจฺเจว   กาเมหิ   วิวิจฺจ  อกุสเลหิ
ธมฺเมหิ   สวิตกฺกํ   สวิจารํ   วิเวกชํ   ปีติสุขํ  ปฐมํ  ฌานํ  อุปสมฺปชฺช
วิหรติ    วิตกฺกวิจารานํ    วูปสมา    อชฺฌตฺตํ    สมฺปสาทนํ   เจตโส
เอโกทิภาวํ  อวิตกฺกํ  อวิจารํ  สมาธิชํ  ปีติสุขํ  ทุติยํ  ฌานํ  ...  ตติยํ
ฌานํ  ...  จตุตฺถํ  ฌานํ อุปสมฺปชฺช วิหรติ อยํ วุจฺจตาวุโส สมฺมาสมาธิ ฯ
อิทํ วุจฺจตาวุโส ทุกฺขนิโรธคามินี ปฏิปทา อริยสจฺจํ ฯ
     [๗๐๕]   ตถาคเตนาวุโส   อรหตา   สมฺมาสมฺพุทฺเธน  พาราณสิยํ
อิสิปตเน    มิคทาเย    อนุตฺตรํ    ธมฺมจกฺกํ    ปวตฺติตํ   อปฺปฏิวตฺติยํ
สมเณน   วา   พฺราหฺมเณน  วา  เทเวน  วา  มาเรน  วา  พฺรหฺมุนา
วา    เกนจิ    วา   โลกสฺมึ   ยทิทํ   อิเมสํ   จตุนฺนํ   อริยสจฺจานํ
อาจิกฺขนา    เทสนา    ปญฺญาปนา    ปฏฺฐปนา    วิวรณา    วิภชนา
อุตฺตานีกมฺมนฺติ ฯ
     อิทมโวจายสฺมา   สารีปุตฺโต   อตฺตมนา   เต   ภิกฺขู  อายสฺมโต
สารีปุตฺตสฺส ภาสิตํ อภินนฺทุนฺติ ฯ
               สจฺจวิภงฺคสุตฺตํ นิฏฺฐิตํ เอกาทสมํ ฯ
                       ___________
