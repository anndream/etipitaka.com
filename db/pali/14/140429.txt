สญฺชานนฺติ  ปิฏฺฐนฺติ  ๑  สญฺชานนฺติ  สราวนฺติ  สญฺชานนฺติ  หโรสนฺติ ๒
สญฺชานนฺติ     โปณนฺติ     สญฺชานนฺติ     หนนฺติ    ๓    สญฺชานนฺติ
ปิปิลนฺติ  ๔  สญฺชานนฺติ  ฯ  อิติ  ยถา  ยถา  นํ  เตสุ  เตสุ ชนปเทสุ
สญฺชานนฺติ    ตถา   ตถา   ถามสา   ปรามาสา   อภินิวิสฺส   โวหรติ
อิทเมว   สจฺจํ   โมฆมญฺญนฺติ   ฯ   เอวํ  โข  ภิกฺขเว  ชนปทนิรุตฺติยา
จ   อภินิเวโส   โหติ   สมญฺญาย   จ   อติสาโร  ฯ  กถญฺจ  ภิกฺขเว
ชนปทนิรุตฺติยา   จ   อนภินิเวโส   โหติ   สมญฺญาย  จ  อนติสาโร  ฯ
อิธ   ภิกฺขเว   ตเทเวกจฺเจสุ   ชนปเทสุ   ปาตีติ  สญฺชานนฺติ  ปตฺตนฺติ
สญฺชานนฺติ   ปิฏฺฐนฺติ   ๕   สญฺชานนฺติ  สราวนฺติ  สญฺชานนฺติ  หโรสนฺติ
สญฺชานนฺติ    โปณนฺติ    สญฺชานนฺติ    หนนฺติ    สญฺชานนฺติ    ปิปิลนฺติ
สญฺชานนฺติ   ฯ  อิติ  ยถา  ยถา  นํ  เตสุ  เตสุ  ชนปเทสุ  สญฺชานนฺติ
อิทํ   กิรเม   อายสฺมนฺโต   สนฺธาย   โวหรนฺตีติ  ตถา  ตถา  โวหรติ
อปรามสํ   ฯ   เอวํ   โข   ภิกฺขเว   ชนปทนิรุตฺติยา  จ  อนภินิเวโส
โหติ    สมญฺญาย   จ   อนติสาโร   ฯ   ชนปทนิรุตฺตึ   นาภินิเวเสยฺย
สมญฺญํ นาติธาเวยฺยาติ อิติ ยนฺตํ วุตฺตํ อิทเมตํ ปฏิจฺจ วุตฺตํ ฯ
     [๖๖๓]   ตตฺร  ภิกฺขเว  โย  กามปฏิสนฺธิสุขิโน  โสมนสฺสานุโยโค
หีโน   คมฺโม   โปถุชฺชนิโก   อนริโย   อนตฺถสญฺหิโต   สทุกฺโข  เอโส
ธมฺโม    สอุปฆาโต   สอุปายาโส   สปริฬาโห   มิจฺฉาปฏิปทา   ตสฺมา
#๑ โป. สี. วิตฺถนฺติ ฯ  ๒ สี. ธาโรปนฺติ ฯ  ๓ สี. อยํ ปาโฐ นตฺถิ ฯ
#๔ สี. ม. ปิสีลวนฺติ ปิสีลนฺติ ฯ  ๕ ม. วิตฺตนฺติ ฯ
