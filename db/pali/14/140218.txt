คหปติมหาสาลานํ   วา  ๑  สหพฺยตํ  อุปปชฺเชยฺยนฺติ  ฯ  โส  ตํ  จิตฺตํ
ปทหติ   ตํ   จิตฺตํ   อธิฏฺฐาติ   ตํ   จิตฺตํ   ภาเวติ   ฯ   ตสฺส  เต
สงฺขารา    จ    วิหารา    จ    เอวํ   ภาวิตา   เอวํ   พหุลีกตา
ตตฺรูปปตฺติยา   สํวตฺตนฺติ   ฯ   อยํ   ภิกฺขเว   มคฺโค   อยํ   ปฏิปทา
ตตฺรูปปตฺติยา สํวตฺตติ ฯ
     [๓๒๑]   ปุน   จปรํ  ภิกฺขเว  ภิกฺขุ  สทฺธาย  สมนฺนาคโต  โหติ
สีเลน    สมนฺนาคโต    โหติ   สุเตน   สมนฺนาคโต   โหติ   จาเคน
สมนฺนาคโต   โหติ   ปญฺญาย   สมนฺนาคโต  โหติ  ฯ  ตสฺส  สุตํ  โหติ
จาตุมฺมหาราชิกา   เทวา   ทีฆายุกา   วณฺณวนฺโต  สุขพหุลาติ  ฯ  ตสฺส
เอวํ  โหติ  อโห  วตาหํ  กายสฺส  เภทา  ปรมฺมรณา จาตุมฺมหาราชิกานํ
เทวานํ   สหพฺยตํ   อุปปชฺเชยฺยนฺติ   โส   ตํ   จิตฺตํ  ปทหติ  ตํ  จิตฺตํ
อธิฏฺฐาติ   ตํ  จิตฺตํ  ภาเวติ  ฯ  ตสฺส  เต  สงฺขารา  จ  วิหารา  จ
เอวํ  ภาวิตา  เอวํ  พหุลีกตา  ตตฺรูปปตฺติยา  สํวตฺตนฺติ  ฯ  อยํ ภิกฺขเว
มคฺโค   อยํ   ปฏิปทา   ตตฺรูปปตฺติยา  สํวตฺตติ  ฯ  ปุน  จปรํ  ภิกฺขเว
ภิกฺขุ   สทฺธาย   สมนฺนาคโต   โหติ  สีเลน  สมนฺนาคโต  โหติ  สุเตน
สมนฺนาคโต   โหติ   จาเคน   สมนฺนาคโต  โหติ  ปญฺญาย  สมนฺนาคโต
โหติ   ตสฺส  สุตํ  โหติ  ตาวตึสา  เทวา  ฯเปฯ  ยามา  เทวา  ...
ตุสิตา   เทวา  ...  นิมฺมานรตี  เทวา  ...  ปรนิมฺมิตวสวตฺตี  เทวา
ทีฆายุกา    วณฺณวนฺโต   สุขพหุลาติ   ฯ   ตสฺส   เอวํ   โหติ   อโห
วตาหํ   กายสฺส  เภทา  ปรมฺมรณา  ปรนิมฺมิตวสวตฺตีนํ  เทวานํ  สหพฺยตํ
#๑ ม. วาสทฺโท นตฺถิ ฯ
