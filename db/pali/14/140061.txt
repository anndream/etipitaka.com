                       สุนกฺขตฺตสุตฺตํ
     [๖๗]   เอวมฺเม   สุตํ   เอกํ   สมยํ  ภควา  เวสาลิยํ  วิหรติ
มหาวเน   กูฏาคารสาลายํ   ฯ   เตน   โข  ปน  สมเยน  สมฺพหุเลหิ
ภิกฺขูหิ    ภควโต   สนฺติเก   อญฺญา   พฺยากตา   โหติ   ขีณา   ชาติ
วุสิตํ พฺรหฺมจริยํ กตํ กรณียํ นาปรํ อิตฺถตฺตายาติ ปชานามาติ ฯ
     [๖๘]   อสฺโสสิ   โข   สุนกฺขตฺโต  ลิจฺฉวิปุตฺโต  สมฺพหุเลหิ  กิร
ภิกฺขูหิ    ภควโต   สนฺติเก   อญฺญา   พฺยากตา   ขีณา   ชาติ   วุสิตํ
พฺรหฺมจริยํ  กตํ  กรณียํ  นาปรํ  อิตฺถตฺตายาติ  ปชานามาติ  ฯ  อถ  โข
สุนกฺขตฺโต    ลิจฺฉวิปุตฺโต   เยน   ภควา   เตนุปสงฺกมิ   อุปสงฺกมิตฺวา
ภควนฺตํ   อภิวาเทตฺวา   เอกมนฺตํ   นิสีทิ   ฯ  เอกมนฺตํ  นิสินฺโน  โข
สุนกฺขตฺโต    ลิจฺฉวิปุตฺโต   ภควนฺตํ   เอตทโวจ   สุตํ   เมตํ   ภนฺเต
สมฺพหุเลหิ   กิร   ภิกฺขูหิ   ภควโต   สนฺติเก   อญฺญา  พฺยากตา  ขีณา
ชาติ   วุสิตํ  พฺรหฺมจริยํ  กตํ  กรณียํ  นาปรํ  อิตฺถตฺตายาติ  ปชานามาติ
เย  เต  [๑]  ภิกฺขู  ภควโต  สนฺติเก  อญฺญํ  พฺยากํสุ ขีณา ชาติ วุสิตํ
พฺรหฺมจริยํ   กตํ   กรณียํ   นาปรํ   อิตฺถตฺตายาติ   ปชานามาติ   กจฺจิ
เต   ภนฺเต   ภิกฺขู   สมฺมเทว  อญฺญํ  พฺยากํสุ  อุทาหุ  สนฺเตตฺเถกจฺเจ
ภิกฺขู อธิมาเนน อญฺญํ พฺยากํสูติ ฯ
     [๖๙]   เย   เต  สุนกฺขตฺต  ภิกฺขู  มม  สนฺติเก  อญฺญํ  พฺยากํสุ
ขีณา   ชาติ   วุสิตํ   พฺรหฺมจริยํ   กตํ   กรณียํ   นาปรํ  อิตฺถตฺตายาติ
#๑ ม. ยุ. เอตฺถนฺตเร ภนฺเต อิติ ทิสฺสติ ฯ
