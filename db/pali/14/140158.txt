อตฺตภาวปฏิลาภํ    เสวโต    อกุสลา    ธมฺมา    ปริหายนฺติ   กุสลา
ธมฺมา อภิวฑฺฒนฺติ เอวรูโป อตฺตภาวปฏิลาโภ เสวิตพฺโพ ฯ
     [๒๒๕]   กถํรูปํ   สารีปุตฺต   อตฺตภาวปฏิลาภํ   เสวโต  อกุสลา
ธมฺมา    อภิวฑฺฒนฺติ    กุสลา    ธมฺมา   ปริหายนฺติ   ฯ   สพฺยาปชฺฌํ
สารีปุตฺต    อตฺตภาวปฏิลาภํ    อภินิพฺพตฺตสฺส   ยโต   อปรินิฏฺฐิตภาวาย
อกุสลา ธมฺมา อภิวฑฺฒนฺติ กุสลา ธมฺมา ปริหายนฺติ ฯ
     [๒๒๖]   กถํรูปํ   สารีปุตฺต   อตฺตภาวปฏิลาภํ   เสวโต  อกุสลา
ธมฺมา    ปริหายนฺติ    กุสลา    ธมฺมา   อภิวฑฺฒนฺติ   ฯ   อพฺยาปชฺฌํ
สารีปุตฺต    อตฺตภาวปฏิลาภํ    อภินิพฺพตฺตสฺส    ยโต   ปรินิฏฺฐิตภาวาย
อกุสลา  ธมฺมา  ปริหายนฺติ  กุสลา ธมฺมา อภิวฑฺฒนฺติ ฯ อตฺตภาวปฏิลาภํปหํ
ภิกฺขเว      ทุวิเธน      วทามิ      เสวิตพฺพมฺปิ      อเสวิตพฺพมฺปิ
ตญฺจ    อญฺญมญฺญํ    อตฺตภาวปฏิลาภนฺติ    อิติ    ยนฺตํ   วุตฺตํ   มยา
อิทเมตํ   ปฏิจฺจ   วุตฺตํ   ฯ   อิมสฺส  โข  สารีปุตฺต  มยา  สงฺขิตฺเตน
ภาสิตสฺส  [๑]  วิตฺถาเรน  อตฺถํ  อวิภตฺตสฺส  เอวํ  วิตฺถาเรน  อตฺโถ
ทฏฺฐพฺโพ ฯ
     [๒๒๗]    จกฺขุวิญฺเญยฺยํ    รูปํปหํ   สารีปุตฺต   ทุวิเธน   วทามิ
เสวิตพฺพมฺปิ     อเสวิตพฺพมฺปิ     โสตวิญฺเญยฺยํ    สทฺทํปหํ    สารีปุตฺต
ทุวิเธน   วทามิ   เสวิตพฺพมฺปิ   อเสวิตพฺพมฺปิ   ฆานวิญฺเญยฺยํ   คนฺธํปหํ
สารีปุตฺต   ทุวิเธน   วทามิ   เสวิตพฺพมฺปิ  อเสวิตพฺพมฺปิ  ชิวฺหาวิญฺเญยฺยํ
รสํปหํ    สารีปุตฺต    ทุวิเธน    วทามิ    เสวิตพฺพมฺปิ   อเสวิตพฺพมฺปิ
#๑ โป. ม. ยุ. เอตฺถนฺตเร เอวํสทฺโท อตฺถิ ฯ
