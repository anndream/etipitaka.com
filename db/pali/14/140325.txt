ทิพฺพํ  จกฺกรตนํ  ปาตุภวติ  สหสฺสารํ  สเนมิกํ  สนาภิกํ สพฺพาการปริปูรํ ฯ
ทิสฺวาน    ๑   รญฺโญ   ขตฺติยสฺส   มุทฺธาวสิตฺตสฺส   เอตทโหสิ   สุตํ
โข    ปน    เมตํ    ยสฺส    รญฺโญ    มุทฺธาวสิตฺตสฺส   ตทหุโปสเถ
ปณฺณรเส    สีสนฺหาตสฺส    อุโปสถิกสฺส    อุปริปาสาทวรคตสฺส    ทิพฺพํ
จกฺกรตนํ    ปาตุภวติ   สหสฺสารํ   สเนมิกํ   สนาภิกํ   สพฺพาการปริปูรํ
โส  โหติ  ราชา  จกฺกวตฺติ  อสฺสํ  นุ  โข  อหํ  ราชา  จกฺกวตฺตีติ  ฯ
อถ  โข  ภิกฺขเว  ราชา  ขตฺติโย  มุทฺธาวสิตฺโต  อุฏฺฐายาสนา  วาเมน
หตฺเถน   ภิงฺคารํ   คเหตฺวา   ทกฺขิเณน   หตฺเถน  จกฺกรตนํ  อพฺภุกีรติ
ปวตฺตตุ   ภวํ   จกฺกรตนํ   อภิวิชินาตุ   ภวํ  จกฺกรตนนฺติ  ฯ  อถ  โข
ตํ   ภิกฺขเว   จกฺกรตนํ   ปุรตฺถิมํ   ทิสํ   ปวตฺตติ   อนฺวเทว   ราชา
จกฺกวตฺติ   สทฺธึ   จตุรงฺคินิยา   เสนาย   ฯ  ยสฺมึ  โข  ปน  ภิกฺขเว
ปเทเส   จกฺกรตนํ   ปติฏฺฐาติ   ตตฺร   ราชา  จกฺกวตฺติ  วาสํ  อุเปติ
สทฺธึ   จตุรงฺคินิยา   เสนาย   ฯ   เย  โข  ปน  ภิกฺขเว  ปุรตฺถิมาย
ทิสาย   ปฏิราชาโน   เต  ราชานํ  จกฺกวตฺตึ  อุปสงฺกมิตฺวา  เอวมาหํสุ
เอหิ    โข    มหาราช    สฺวาคตํ    มหาราช   สกนฺเต   มหาราช
อนุสาส   มหาราชาติ   ฯ   ราชา   จกฺกวตฺติ   เอวมาห   ปาโณ  น
หนฺตพฺโพ    อทินฺนํ   นาทาตพฺพํ   กาเมสุมิจฺฉา   น   จริตพฺพา   มุสา
น   ภาสิตพฺพา   มชฺชํ   น   ปาตพฺพํ   ยถาภูตญฺจ   ภุญฺชถาติ  ฯ  เย
โข   ปน   ภิกฺขเว   ปุรตฺถิมาย   ทิสาย   ปฏิราชาโน   เต   รญฺโญ
จกฺกวตฺติสฺส  อนุยุตฺตา  ๒  อเหสุํ  ฯ  อถ  โข  ตํ  ภิกฺขเว  จกฺกรตนํ
#๑ ม. ตํ ทิสฺวาน ฯ  ๒ ม. อนุยนฺตา ภวนฺติ ฯ ยุ. อนุยตฺตา ภวนฺติ ฯ
