สมาธิเชน   ปีติสุเขน   อปฺผุตํ   โหติ   ฯ   ตสฺส   เอวํ  อปฺปมตฺตสฺส
ฯเปฯ เอวมฺปิ ภิกฺขเว ภิกฺขุ กายคตํ สตึ ภาเวติ ฯ
     [๓๐๕]   ปุน   จปรํ  ภิกฺขเว  ภิกฺขุ  ปีติยา  จ  วิราคา  ฯเปฯ
ตติยํ   ฌานํ   อุปสมฺปชฺช   วิหรติ   ฯ  โส  อิมเมว  กายํ  นิปฺปีติเกน
สุเขน   อภิสนฺเนติ   ปริสนฺเนติ   ปริปูเรติ   ปริปฺผรติ   นาสฺส   กิญฺจิ
สพฺพาวโต   กายสฺส   นิปฺปีติเกน   สุเขน  อปฺผุตํ  โหติ  ฯ  เสยฺยถาปิ
ภิกฺขเว   อุปฺปลินิยํ   วา   ปทุมินิยํ  วา  ปุณฺฑรีกินิยํ  วา  อปฺเปกจฺจานิ
อุปฺปลานิ   วา   ปทุมานิ  วา  ปุณฺฑรีกานิ  วา  อุทเก  ชาตานิ  อุทเก
สมฺพนฺธานิ  ๑  อุทกานุคฺคตานิ  อนฺโตนิมฺมุคฺคโปสิตานิ  ๒ ยาว จ อคฺคา
ยาว   จ   มูลา   สีเตน   วารินา   อภิสนฺนานิ  ปริสนฺนานิ  ปริปูรานิ
ปริปฺผุตานิ   นาสฺส   กิญฺจิ   สพฺพาวตํ   อุปฺปลานํ   วา   ปทุมานํ  วา
ปุณฺฑรีกานํ   วา  สีเตน  วารินา  อปฺผุตํ  อสฺส  เอวเมว  โข  ภิกฺขเว
ภิกฺขุ  อิมเมว  กายํ  นิปฺปีติเกน  สุเขน  อภิสนฺเนติ  ปริสนฺเนติ ปริปูเรติ
ปริปฺผรติ    นาสฺส   กิญฺจิ   สพฺพาวโต   กายสฺส   นิปฺปีติเกน   สุเขน
อปฺผุตํ   โหติ   ฯ   ตสฺส  เอวํ  อปฺปมตฺตสฺส  ฯเปฯ  เอวมฺปิ  ภิกฺขเว
ภิกฺขุ กายคตํ สตึ ภาเวติ ฯ
     [๓๐๖]   ปุน   จปรํ  ภิกฺขเว  ภิกฺขุ  สุขสฺส  จ  ปหานา  ฯเปฯ
จตุตฺถํ   ฌานํ   อุปสมฺปชฺช   วิหรติ  ฯ  โส  อิมเมว  กายํ  ปริสุทฺเธน
เจตสา  ปริโยทาเตน  ผริตฺวา  นิสินฺโน  โหติ  ตสฺส ๓ กิญฺจิ สพฺพาวโต
กายสฺส  ปริสุทฺเธน  เจตสา  ปริโยทาเตน  อปฺผุตํ  โหติ  ฯ  เสยฺยถาปิ
#๑ ม. ยุ. สํวฑฺฒานิ ฯ  ๒ ม. ยุ. ...โปสีนิ ตานิ ฯ  ๓ โป. ม. นาสฺส ฯ
