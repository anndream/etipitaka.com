จ  ตทิมินาเปตํ  คหปติ  ปริยาเยน  เวทิตพฺพํ  ยถา  ปนิเม  ๑  ธมฺมา
นานตฺถา   เจว   นานาพฺยญฺชนา  จ  ฯ  กตมา  จ  คหปติ  อปฺปมาณา
เจโตวิมุตฺติ   ฯ   อิธ   คหปติ   ภิกฺขุ  เมตฺตาสหคเตน  เจตสา  เอกํ
ทิสํ   ผริตฺวา   วิหรติ   ตถา   ทุติยํ   ตถา  ตติยํ  ตถา  จตุตฺถํ  อิติ
อุทฺธมโธ   ติริยํ  สพฺพธิ  สพฺพตฺตตาย  สพฺพาวนฺตํ  โลกํ  เมตฺตาสหคเตน
เจตสา   วิปุเลน   มหคฺคเตน   อปฺปมาเณน   อเวเรน   อพฺยาปชฺเฌน
ผริตฺวา   วิหรติ   ฯ   กรุณาสหคเตน   เจตสา   ...  มุทิตาสหคเตน
เจตสา    ...    อุเปกฺขาสหคเตน   เจตสา   เอกํ   ทิสํ   ผริตฺวา
วิหรติ   ตถา   ทุติยํ   ตถา   ตติยํ   ตถา   จตุตฺถํ   อิติ   อุทฺธมโธ
ติริยํ    สพฺพธิ    สพฺพตฺตตาย    สพฺพาวนฺตํ   โลกํ   อุเปกฺขาสหคเตน
เจตสา   วิปุเลน   มหคฺคเตน   อปฺปมาเณน   อเวเรน   อพฺยาปชฺเฌน
ผริตฺวา วิหรติ อยํ วุจฺจติ คหปติ อปฺปมาณา เจโตวิมุตฺติ ฯ
     [๔๒๓]   กตมา  จ  ๒  คหปติ  มหคฺคตา  เจโตวิมุตฺติ  ฯ  อิธ
คหปติ    ภิกฺขุ    ยาวตา    เอกํ    รุกฺขมูลํ    มหคฺคตนฺติ   ผริตฺวา
อธิมุจฺจิตฺวา   วิหรติ   อยํ   วุจฺจติ   คหปติ  มหคฺคตา  เจโตวิมุตฺติ  ฯ
อิธ   ปน   คหปติ   ภิกฺขุ   ยาวตา   เทฺว  วา  ตีณิ  วา  รุกฺขมูลานิ
มหคฺคตนฺติ   ผริตฺวา   อธิมุจฺจิตฺวา   วิหรติ   อยํ   ๓  วุจฺจติ  คหปติ
มหคฺคตา  เจโตวิมุตฺติ  ฯ  อิธ  คหปติ  ภิกฺขุ  ยาวตา  เอกํ คามกฺเขตฺตํ
มหคฺคตนฺติ     ผริตฺวา     อธิมุจฺจิตฺวา     วิหรติ     อยํ     วุจฺจติ
คหปติ   มหคฺคตา   เจโตวิมุตฺติ   ฯ   อิธ  ปน  คหปติ  ภิกฺขุ  ยาวตา
#๑ ม. ยุ. ปนสทฺโท นตฺถิ ฯ  ๒ ยุ. จสทฺโท นตฺถิ ฯ  ๓ ม. ยุ. อยมฺปิ ฯ
