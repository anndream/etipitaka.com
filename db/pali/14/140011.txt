อปฺปเวทนียํ   โหตูติ   ลพฺภเมตนฺติ   ฯ  โน  หิทํ  อาวุโส  ฯ  ยมฺปนิทํ
กมฺมํ   อปฺปเวทนียํ   ตํ   อุปกฺกเมน   วา   ปธาเนน  วา  พหุเวทนียํ
โหตูติ   ลพฺภเมตนฺติ   ฯ   โน   หิทํ  อาวุโส  ฯ  ตํ  กึ  มญฺญถาวุโส
นิคนฺถา   ยมิทํ   กมฺมํ   เวทนียํ   ตํ   อุปกฺกเมน  วา  ปธาเนน  วา
อเวทนียํ   โหตูติ   ลพฺภเมตนฺติ   ฯ   โน   หิทํ  อาวุโส  ฯ  ยมฺปนิทํ
กมฺมํ   อเวทนียํ   ตํ   อุปกฺกเมน  วา  ปธาเนน  วา  เวทนียํ  โหตูติ
ลพฺภเมตนฺติ ฯ โน หิทํ อาวุโส ฯ
     [๑๑]   อิติ  กิราวุโส  นิคนฺถา  ยมิทํ  กมฺมํ  ทิฏฺฐธมฺมเวทนียํ  ตํ
อุปกฺกเมน   วา  ปธาเนน  วา  สมฺปรายเวทนียํ  โหตูติ  อลพฺภเมตํ  ฯ
ยมิทํ   กมฺมํ   สมฺปรายเวทนียํ   ตํ   อุปกฺกเมน   วา   ปธาเนน  วา
ทิฏฺฐธมฺมเวทนียํ    โหตูติ   อลพฺภเมตํ   ฯ   ยมิทํ   กมฺมํ   สุขเวทนียํ
ตํ   อุปกฺกเมน  วา  ปธาเนน  วา  ทุกฺขเวทนียํ  โหตูติ  อลพฺภเมตํ  ฯ
ยมิทํ  กมฺมํ  ทุกฺขเวทนียํ  ตํ  อุปกฺกเมน  วา  ปธาเนน  วา  สุขเวทนียํ
โหตูติ     อลพฺภเมตํ     ฯ    ยมิทํ    กมฺมํ    ปริปกฺกเวทนียํ    ตํ
อุปกฺกเมน  วา  ปธาเนน  วา  อปฺปริปกฺกเวทนียํ  โหตูติ  อลพฺภเมตํ  ฯ
ยมิทํ [๑] อปฺปริปกฺกเวทนียํ ตํ อุปกฺกเมน วา ปธาเนน วา ปริปกฺกเวทนียํ
โหตูติ    อลพฺภเมตํ   ฯ   ยมิทํ   กมฺมํ   พหุเวทนียํ   ตํ   อุปกฺกเมน
วา   ปธาเนน   วา   อปฺปเวทนียํ  โหตูติ  อลพฺภเมตํ  ฯ  ยมิทํ  กมฺมํ
อปฺปเวทนียํ   ตํ   อุปกฺกเมน   วา   ปธาเนน  วา  พหุเวทนียํ  โหตูติ
อลพฺภเมตํ   ฯ   ยมิทํ   กมฺมํ   เวทนียํ  ตํ  อุปกฺกเมน  วา  ปธาเนน
#๑ สี. โป. ม. กมฺมํ ฯ
