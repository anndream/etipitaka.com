    [๔๙๓]   สาวตฺถี   ฯ   โย   ภิกฺขเว  รูปตณฺหาย  อุปฺปาโท  ฐิติ
ฯเปฯ   ชรามรณสฺส   ปาตุภาโว   ฯเปฯ   โย  ธมฺมตณฺหาย  อุปฺปาโท
ฐิติ   อภินิพฺพตฺติ   ปาตุภาโว   ทุกฺขสฺเสโส   อุปฺปาโท   โรคานํ   ฐิติ
ชรามรณสฺส ปาตุภาโว ฯ
    [๔๙๔]  โย  จ  โข  ภิกฺขเว รูปตณฺหาย นิโรโธ ฯเปฯ ชรามรณสฺส
อตฺถงฺคโม     ฯเปฯ     โย     ธมฺมตณฺหาย     นิโรโธ    วูปสโม
อตฺถงฺคโม    ทุกฺขสฺเสโส    นิโรโธ   โรคานํ   วูปสโม   ชรามรณสฺส
อตฺถงฺคโมติ ฯ
    [๔๙๕]   สาวตฺถี   ฯ   โย  ภิกฺขเว  ปฐวีธาตุยา  อุปฺปาโท  ฐิติ
อภินิพฺพตฺติ    ปาตุภาโว    ฯเปฯ    ชรามรณสฺส    ปาตุภาโว    โย
อาโปธาตุยา   ฯเปฯ   โย   เตโชธาตุยา   ฯ  โย  วาโยธาตุยา  ฯ
โย    อากาสธาตุยา    ฯ    โย    วิญฺญาณธาตุยา   อุปฺปาโท   ฐิติ
อภินิพฺพตฺติ    ปาตุภาโว    ทุกฺขสฺเสโส    อุปฺปาโท    โรคานํ    ฐิติ
ชรามรณสฺส ปาตุภาโว ฯ
    [๔๙๖]   โย   จ   โข   ภิกฺขเว   ปฐวีธาตุยา  นิโรโธ  ฯเปฯ
ชรามรณสฺส  อตฺถงฺคโม  โย  อาโปธาตุยา  นิโรโธ  ฯเปฯ  ชรามรณสฺส
อตฺถงฺคโม  โย  เตโชธาตุยา  นิโรโธ  ฯ  โย  วาโยธาตุยา นิโรโธ ฯ
โย   อากาสธาตุยา  นิโรโธ  ฯ  โย  วิญฺญาณธาตุยา  นิโรโธ  วูปสโม
อตฺถงฺคโม    ทุกฺขสฺเสโส    นิโรโธ   โรคานํ   วูปสโม   ชรามรณสฺส
อตฺถงฺคโมติ ฯ
