สปฺปุริสธมฺเม    อวินีโต    รูปํ   อตฺตโต   สมนุปสฺสติ   รูปวนฺตํ   วา
อตฺตานํ   อตฺตนิ   วา   รูปํ   รูปสฺมึ   วา   อตฺตานํ   ตสฺส  ตํ  รูปํ
วิปริณมติ      อญฺญถา      โหติ     ตสฺส     รูปวิปริณามญฺญถาภาวา
รูปวิปริณามานุปริวตฺติวิญฺญาณํ    โหติ    ตสฺส    รูปวิปริณามานุปริวตฺติชา
ปริตสฺสนาธมฺมสมุปฺปาทา  จิตฺตํ  ปริยาทาย  ติฏฺฐนฺติ  เจตโส  ปริยาทานา
อุตฺตาสวา    จ    โหติ   วิฆาตวา   จ   อเปกฺขวา   จ   อุปาทาย
จ   ปริตสฺสติ   ฯ   เวทนํ   อตฺตโต   สมนุปสฺสติ   เวทนาวนฺตํ   วา
อตฺตานํ   อตฺตนิ   วา   เวทนํ   เวทนาย   วา   อตฺตานํ  ตสฺส  สา
เวทนา   วิปริณมติ   อญฺญถา   โหติ   ตสฺส  เวทนาวิปริณามญฺญถาภาวา
เวทนาวิปริณามานุปริวตฺติวิญฺญาณํ โหติ ตสฺส
เวทนาวิปริณามานุปริวตฺติชา  ปริตสฺสนาธมฺมสมุปฺปาทา  จิตฺตํ  ปริยาทาย
ติฏฺฐนฺติ   เจตโส   ปริยาทานา   อุตฺตาสวา   จ   โหติ  วิฆาตวา  จ
อเปกฺขวา   จ   อุปาทาย  จ  ปริตสฺสติ  ฯ  สญฺญํ  อตฺตโต  สมนุปสฺสติ
ฯเปฯ     สงฺขาเร     อตฺตโต     สมนุปสฺสติ    สงฺขารวนฺตํ    วา
อตฺตานํ   อตฺตนิ   วา   สงฺขาเร   สงฺขาเรสุ   วา   อตฺตานํ   ตสฺส
เต    สงฺขารา    วิปริณมนฺติ    อญฺญถา   โหนฺติ   ตสฺส   สงฺขารานํ
วิปริณามญฺญถาภาวา    สงฺขารวิปริณามานุปริวตฺติวิญฺญาณํ    โหติ
ตสฺส   สงฺขารวิปริณามานุปริวตฺติชา   ปริตสฺสนาธมฺมสมุปฺปาทา  จิตฺตํ
ปริยาทาย    ติฏฺฐนฺติ   เจตโส   ปริยาทานา   อุตฺตาสวา   จ   โหติ
วิฆาตวา   จ   อเปกฺขวา   จ   อุปาทาย   จ  ปริตสฺสติ  ฯ  วิญฺญาณํ
