เผคฺคคปิ   นาธิคจฺเฉยฺย   กุโต  สารํ  ตเมนํ  จกฺขุมา  ปุริโส  ปสฺเสยฺย
นิชฺฌาเยยฺย    โยนิโส    อุปปริกฺเขยฺย    ตสฺส   ปสฺสโต   นิชฺฌายโต
โยนิโส   อุปปริกฺขโต   ริตฺตกญฺเญว   ขาเยยฺย   ตุจฺฉกญฺเญว  ขาเยยฺย
อสารกญฺเญว   ขาเยยฺย   กิญฺหิ  สิยา  ภิกฺขเว  กทลิกฺขนฺเธ  สาโร  ฯ
เอวเมว   โข   ภิกฺขเว   เย  เกจิ  สงฺขารา  อตีตานาคตปจฺจุปฺปนฺนา
ฯเปฯ   เย   ทูเร  สนฺติเก  วา  ตํ  ภิกฺขุ  ปสฺสติ  นิชฺฌายติ  โยนิโส
อุปปริกฺขติ    ตสฺส    ปสฺสโต    นิชฺฌายโต    โยนิโส    อุปปริกฺขโต
ริตฺตกญฺเญว    ขายติ    ตุจฺฉกญฺเญว    ขายติ   อสารกญฺเญว   ขายติ
กิญฺหิ สิยา ภิกฺขเว สงฺขาเรสุ สาโร ฯ
    [๒๔๖]   เสยฺยถาปิ  ภิกฺขเว  มายากาโร  วา  มายาการนฺเตวาสี
วา  จาตุมฺมหาปเถ  ๑  มายํ  วิทํเสยฺย  ตเมนํ จกฺขุมา ปุริโส ปสฺเสยฺย
นิชฺฌาเยยฺย    โยนิโส    อุปปริกฺเขยฺย    ตสฺส   ปสฺสโต   นิชฺฌายโต
โยนิโส   อุปปริกฺขโต   ริตฺตกญฺเญว   ขาเยยฺย   ตุจฺฉกญฺเญว  ขาเยยฺย
อสารกญฺเญว   ขาเยยฺย   กิญฺหิ   สิยา   ภิกฺขเว   มายาย  สาโร  ฯ
เอวเมว    โข    ภิกฺขเว   ยงฺกิญฺจิ   วิญฺญาณํ   อตีตานาคตปจฺจุปฺปนฺนํ
ฯเปฯ   ยํ   ทูเร   สนฺติเก  วา  ตํ  ภิกฺขุ  ปสฺสติ  นิชฺฌายติ  โยนิโส
อุปปริกฺขติ    ตสฺส    ปสฺสโต    นิชฺฌายโต    โยนิโส    อุปปริกฺขโต
ริตฺตกญฺเญว    ขายติ    ตุจฺฉกญฺเญว    ขายติ   อสารกญฺเญว   ขายติ
กิญฺหิ   สิยา   ภิกฺขเว   วิญฺญาเณ   สาโร   ฯ   เอวํ  ปสฺสํ  ภิกฺขเว
สุตวา   อริยสาวโก   รูปสฺมึปิ   นิพฺพินฺทติ  เวทนายปิ  ฯ  สญฺญายปิ  ฯ
#๑ ยุ. มหาปเถ ฯ
