โหติ  วิจิกิจฺฉี  ๑  อนิฏฺฐงฺคโต  สทฺธมฺเม ฯ ยา ๒ โข ปน สา ภิกฺขเว
กงฺขิตา   วิจิกิจฺฉิตา   อนิฏฺฐงฺคตตา   สทฺธมฺเม  สงฺขาโร  โส  ฯ  โส
ปน  สงฺขาโร  กึนิทาโน  กึสมุทโย กึชาติโก กึปภโว ฯ อวิชฺชาสมฺผสฺสเชน
ภิกฺขเว      เวทยิเตน      ผุฏฺฐสฺส      อสฺสุตวโต      ปุถุชฺชนสฺส
อุปฺปนฺนา  ตณฺหา  ตโตโช  โส  สงฺขาโร  ฯ  อิติ  ๓ โข ภิกฺขเว โสปิ
สงฺขาโร   อนิจฺโจ   สงฺขโต   ปฏิจฺจสมุปฺปนฺโน   สาปิ  ตณฺหา  อนิจฺจา
สงฺขตา  ปฏิจฺจสมุปฺปนฺนา  สาปิ  เวทนา  อนิจฺจา สงฺขตา ปฏิจฺจสมุปฺปนฺนา
โสปิ     ผสฺโส     อนิจฺโจ     สงฺขโต     ปฏิจฺจสมุปฺปนฺโน    สาปิ
อวิชฺชา   อนิจฺจา   สงฺขตา   ปฏิจฺจสมุปฺปนฺนา  ฯ  เอวํปิ  โข  ภิกฺขเว
ชานโต เอวํ ปสฺสโต อนนฺตรา อาสวานํ ขโย โหตีติ ฯ
    [๑๘๒]   เอกํ   สมยํ   ภควา   สาวตฺถิยํ   วิหรติ   ปุพฺพาราเม
มิคารมาตุปาสาเท  มหตา  ภิกฺขุสงฺเฆน  สทฺธึ  ฯ  เตน  โข ปน สมเยน
ภควา    ตทหุโปสเถ   ปณฺณรเส   ปุณฺณาย   ๔   ปุณฺณมาย   รตฺติยา
ภิกฺขุสงฺฆปริวุโต อชฺโฌกาเส นิสินฺโน โหติ ฯ
    [๑๘๓]  อถ  โข  อญฺญตโร  ภิกฺขุ  อุฏฺฐายาสนา เอกํสํ อุตฺตราสงฺคํ
กริตฺวา    เยน   ภควา   เตนญฺชลิมฺปณาเมตฺวา   ภควนฺตํ   เอตทโวจ
ปุจฺเฉยฺยาหํ  ภนฺเต  ภควนฺตํ  กิญฺจิ  ๕  เทว  เทสํ  สเจ  เม  ภควา
โอกาสํ   กโรติ   ปญฺหสฺส   เวยฺยากรณายาติ   ฯ   เตนหิ  ตฺวํ  ภิกฺขุ
สเก   อาสเน   นิสีทิตฺวา   ปุจฺฉ  ยทากงฺขสีติ  ฯ  เอวํ  ภนฺเตติ  โข
โส   ภิกฺขุ   ภควโต   ปฏิสฺสุตฺวา   สเก   อาสเน  นิสีทิตฺวา  ภควนฺตํ
#๑ โป. วิจิกิจฺฉิตา อทิฏฺฐิคตา ฯ   ๒ โป. ยา โข ปนิมา ภิกฺขเว ฯ
#๓ โป. เอวํ โข ฯ ๔ โป. สํปุณฺณาย ฯ  ๕ โป. กิญฺจิ เตเนว ฯ
