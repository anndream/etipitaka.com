กจฺจิ   ยาปนียํ   ฯเปฯ  ปฏิกฺกโม  สานํ  ปญฺญายติ  โน  อภิกฺกโมติ  ฯ
น   เม  ภนฺเต  ขมนียํ  น  ยาปนียํ  ฯเปฯ  อภิกฺกโม  สานํ  ปญฺญายติ
โน   ปฏิกฺกโมติ   ฯ   กจฺจิ  เต  อสฺสชิ  น  กิญฺจิ  กุกฺกุจฺจํ  น  โกจิ
วิปฺปฏิสาโรติ   ฯ   ตคฺฆ   เม   ภนฺเต   อนปฺปกํ   กุกฺกุจฺจํ  อนปฺปโก
วิปฺปฏิสาโรติ  ฯ  กจฺจิ  ปน  ตํ  อสฺสชิ  อตฺตา  สีลโต  น  อุปวทตีติ ฯ
น   โข   มํ   ภนฺเต  อตฺตา  สีลโต  อุปวทตีติ  ฯ  โน  เจ  กิร  ตํ
อสฺสชิ   อตฺตา   สีลโต   อุปวทติ   อถ  กิญฺจ  ๑  เต  กุกฺกุจฺจํ  โก
จ  วิปฺปฏิสาโรติ  ฯ ปุพฺเพ ขฺวาหํ ภนฺเต เคลญฺเญ ๒ ปสฺสมฺเภตฺวา [๓]
กายสงฺขาเร  ๔  วิหรามิ  โสหํ ๕ สมาธึ น ปฏิลภามิ ตสฺส มยฺหํ ภนฺเต
ตํ  สมาธึ  อปฺปฏิลภโต  เอวํ  โหติ  โน ๖ จ ขฺวาหํ ปริหายามีติ ฯ เย
เต   อสฺสชิ   สมณพฺราหฺมณา   สมาธิสารกา   สมาธิสามญฺญา   เตสนฺตํ
สมาธึ   อปฺปฏิลภตํ   เอวํ   โหติ   โน   จสฺสุ  มยํ  ปริหายามาติ  ฯ
ตํ   กึ   มญฺญสิ   อสฺสชิ   รูปํ   นิจฺจํ   วา  อนิจฺจํ  วาติ  ฯ  อนิจฺจํ
ภนฺเต  ฯเปฯ  วิญฺญาณํ  นิจฺจํ  วา  อนิจฺจํ  วาติ  ฯ  อนิจฺจํ  ภนฺเต  ฯ
ตสฺมา    ติห   ฯเปฯ   เอวํ   ปสฺสํ   ฯเปฯ   นาปรํ   อิตฺถตฺตายาติ
ปชานาติ   ฯ   โส  สุขญฺเจ  เวทนํ  เวทยติ  สา  อนิจฺจาติ  ปชานาติ
อนชฺโฌสิตาติ     ปชานาติ     อนภินนฺทิตาติ     ปชานาติ    ทุกฺขญฺเจ
เวทนํ   เวทยติ   สา   อนิจฺจาติ   ปชานาติ   อนชฺโฌสิตาติ  ปชานาติ
อนภินนฺทิตาติ    ปชานาติ    อทุกฺขมสุขญฺเจ    เวทนํ    เวทยติ   สา
อนิจฺจาติ   ฯเปฯ   อนภินนฺทิตาติ   ปชานาติ   ฯ  โส  สุขญฺเจ  เวทนํ
#๑ โป. กิสฺมิญฺจิ ฯ ๒ ยุ. เคลญฺญํ  [๓] ม. ยุ. ปสฺสมฺเภตฺวาติ อาเมณฺฑิตํ ฯ
#๔ ยุ. กายสงฺขาเร วิปฺปฏิสารี วิหรามิ ฯ  ๕ ยุ. โสตํ ฯ  ๖ โป. โน เจ ฯ ม. โน
#จสฺสาหํ ฯ ยุ. โน โน จ ฯ
