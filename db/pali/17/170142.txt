เต   อญฺญติตฺถิยา   ปริพฺพาชกา   อายสฺมนฺตํ   อนุราธํ  เอตทโวจุํ  โส
จายํ   ภิกฺขุ   นโว   ภวิสฺสติ   อจิรปพฺพชิโต  เถโร  วา  ปน  พาโล
อพฺยตฺโตติ   ฯ  อถ  โข  อญฺญติตฺถิยา  ปริพฺพาชกา  อายสฺมนฺตํ  อนุราธํ
นววาเทน จ พาลวาเทน จ อปสาเทตฺวา อุฏฺฐายาสนา ปกฺกมึสุ ฯ
    [๒๐๙]   อถ   โข   อายสฺมโต  อนุราธสฺส  อจิรปกฺกนฺเตสุ  เตสุ
อญฺญติตฺถิเยสุ  ปริพฺพาชเกสุ  เอตทโหสิ  สเจ  โข  มํ  เต  อญฺญติตฺถิยา
ปริพฺพาชกา  อุตฺตรึ  [๑]  ปุจฺเฉยฺยุํ  กถํ  พฺยากรมาโน  น  ๒ ขฺวาหํ
เตสํ   อญฺญติตฺถิยานํ   ปริพฺพาชกานํ   วุตฺตวาที   เจว   ภควโต  อสฺสํ
น    จ    ภควนฺตํ    อภูเตน    อพฺภาจิกฺเขยฺยํ   ธมฺมสฺส   จานุธมฺมํ
พฺยากเรยฺยํ  น  จ  โกจิ  สหธมฺมิโก  วาทานุปาโต  ๓  คารยฺหํ  ฐานํ
อาคจฺเฉยฺยาติ   ฯ   อถ   โข   อายสฺมา   อนุราโธ   เยน   ภควา
เตนุปสงฺกมิ   อุปสงฺกมิตฺวา   ฯเปฯ   เอกมนฺตํ  นิสินฺโน  โข  อายสฺมา
อนุราโธ    ภควนฺตํ   เอตทโวจ   อิธาหํ   ภนฺเต   ภควโต   อวิทูเร
อรญฺญกุฏิกายํ    วิหรามิ   อถ   โข   ภนฺเต   สมฺพหุลา   อญฺญติตฺถิยา
ปริพฺพาชกา    เยนาหํ   เตนุปสงฺกมึสุ   ฯเปฯ   มํ   เอตทโวจุํ   โย
โส  อาวุโส  อนุราธ  ตถาคโต  อุตฺตมปุริโส  ปรมปุริโส  ปรมปตฺติปตฺโต
ตํ      ตถาคโต     อิเมสุ     จตูสุ     ฐาเนสุ     ปญฺญาปยมาโน
ปญฺญเปติ   โหติ   ตถาคโต   ปรมฺมรณาติ   วา   น   โหติ  ตถาคโต
ปรมฺมรณาติ   วา   โหติ   จ   น   จ   โหติ  ตถาคโต  ปรมฺมรณาติ
#๑ ม. ยุ. ปญฺหํ ฯ  ๒ โป. ม. ยุ. นุ ฯ  ๓ วาทานุวาโทติปิ ปาโฐ ฯ
