สญฺญานิโรธคามินิยา    ปฏิปทาย   อญฺญาณา   เอวมิมานิ   อเนกวิหิตานิ
ทิฏฺฐิคตานิ    โลเก   อุปฺปชฺชนฺติ   สสฺสโต   โลโกติ   วา   อสสฺสโต
โลโกติ   วา   ฯเปฯ   เนว   โหติ   น   น   โหติ  ตถาคโต  ปรํ
มรณาติ   วาติ   ฯ   อยํ   โข   วจฺฉ  เหตุ  อยํ  ปจฺจโย  ยานีมานิ
อเนกวิหิตานิ    ทิฏฺฐิคตานิ    โลเก    อุปฺปชฺชนฺติ   สสฺสโต   โลโกติ
วา   อสสฺสโต   โลโกติ   วา   ฯเปฯ   เนว   โหติ   น  น  โหติ
ตถาคโต ปรํ มรณาติ วาติ ฯ
    [๕๕๗]    สาวตฺถี   ฯ   เอกมนฺตํ   นิสินฺโน   โข   วจฺฉโคตฺโต
ปริพฺพาชโก   ภควนฺตํ  เอตทโวจ  โก  นุ  โข  โภ  โคตม  เหตุ  โก
ปจฺจโย    ยานีมานิ    อเนกวิหิตานิ   ทิฏฺฐิคตานิ   โลเก   อุปฺปชฺชนฺติ
สสฺสโต    โลโกติ    วา   อสสฺสโต   โลโกติ   วา   ฯเปฯ   เนว
โหติ   น   น   โหติ   ตถาคโต   ปรํ  มรณาติ  วาติ  ฯ  สงฺขาเรสุ
โข    วจฺฉ    อญฺญาณา    สงฺขารสมุทเย   อญฺญาณา   สงฺขารนิโรเธ
อญฺญาณา    สงฺขารนิโรธคามินิยา    ปฏิปทาย    อญฺญาณา   เอวมิมานิ
อเนกวิหิตานิ   ทิฏฺฐิคตานิ   โลเก   อุปฺปชฺชนฺติ   สสฺสโต  โลโกติ  วา
อสสฺสโต   โลโกติ   วา   ฯเปฯ  เนว  โหติ  น  น  โหติ  ตถาคโต
ปรํ   มรณาติ  วาติ  ฯ  อยํ  โข  วจฺฉ  เหตุ  อยํ  ปจฺจโย  ยานีมานิ
อเนกวิหิตานิ   ทิฏฺฐิคตานิ   โลเก   อุปฺปชฺชนฺติ   สสฺสโต  โลโกติ  วา
อสสฺสโต   โลโกติ   วา   ฯเปฯ  เนว  โหติ  น  น  โหติ  ตถาคโต
ปรํ มรณาติ วาติ ฯ
