สเทวมนุสฺสาย    นิสฺสฏา    วิสญฺญุตฺตา    วิปฺปมุตฺตา    วิมริยาทิกเตน
เจตสา วิหรนฺตีติ ฯ
    [๖๔]   สาวตฺถิยํ  ฯ  ตตฺร  โข  ฯ  โย  ภิกฺขเว  รูปํ  อภินนฺทติ
ทุกฺขํ    โส    อภินนฺทติ    โย   ทุกฺขํ   อภินนฺทติ   อปริมุตฺโต   โส
ทุกฺขสฺมาติ    วทามิ   ฯ   โย   เวทนํ   อภินนฺทติ   ฯ   โย   สญฺญํ
อภินนฺทติ   ฯ   โย   สงฺขาเร   อภินนฺทติ  ฯ  โย  วิญฺญาณํ  อภินนฺทติ
ทุกฺขํ    โส    อภินนฺทติ    โย   ทุกฺขํ   อภินนฺทติ   อปริมุตฺโต   โส
ทุกฺขสฺมาติ วทามิ ฯ
    [๖๕]  โย  จ  โข  ภิกฺขเว  รูปํ  นาภินนฺทติ  ทุกฺขํ โส นาภินนฺทติ
โย   ทุกฺขํ   นาภินนฺทติ   ปริมุตฺโต   โส   ทุกฺขสฺมาติ  วทามิ  ฯ  โย
เวทนํ   นาภินนฺทติ   ฯ   โย   สญฺญํ   นาภินนฺทติ   ฯ  โย  สงฺขาเร
นาภินนฺทติ   ฯ   โย   วิญฺญาณํ   นาภินนฺทติ   ทุกฺขํ   โส   นาภินนฺทติ
โย ทุกฺขํ นาภินนฺทติ ปริมุตฺโต โส ทุกฺขสฺมาติ วทามีติ ฯ
    [๖๖]  สาวตฺถิยํ  ฯ  ตตฺร  โข  ฯ  โย  ภิกฺขเว  รูปสฺส อุปฺปาโท
ฐิติ   อภินิพฺพตฺติ   ปาตุภาโว   ทุกฺขสฺเสโส   อุปฺปาโท   โรคานํ   ฐิติ
ชรามรณสฺส   ปาตุภาโว   ฯ  โย  เวทนาย  ฯ  โย  สญฺญาย  ฯ  โย
สงฺขารานํ   ฯ   โย  วิญฺญาณสฺส  อุปฺปาโท  ฐิติ  อภินิพฺพตฺติ  ปาตุภาโว
ทุกฺขสฺเสโส อุปฺปาโท โรคานํ ฐิติ ชรามรณสฺส ปาตุภาโว ฯ
    [๖๗]   โย   จ   ภิกฺขเว   รูปสฺส  นิโรโธ  วูปสโม  อตฺถงฺคโม
ทุกฺขสฺเสโส  นิโรโธ  โรคานํ  วูปสโม  ชรามรณสฺส  อตฺถงฺคโม  ฯ  โย
