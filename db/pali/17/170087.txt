โข    มหลิ    วิญฺญาณํ    สุขํ   สุขานุปติตํ   สุขาวกฺกนฺตํ   อนวกฺกนฺตํ
ทุกฺเขน     ตสฺมา     สตฺตา    วิญฺญาณสฺมึ    สารชฺชนฺติ    สาราคา
สญฺญุชฺชนฺติ    สญฺโญคา   สงฺกิลิสฺสนฺติ   ฯ   อยํปิ   โข   มหลิ   เหตุ
อยํ   ปจฺจโย   สตฺตานํ   สงฺกิเลสาย   ฯ   เอวํปิ  สเหตู  สปฺปจฺจยา
สตฺตา สงฺกิลิสฺสนฺตีติ ฯ
    [๑๓๒]   กตโม   ปน   ภนฺเต   เหตุ   กตโม  ปจฺจโย  สตฺตานํ
วิสุทฺธิยา   กถํ   สเหตู   สปฺปจฺจยา   สตฺตา   วิสุชฺฌนฺตีติ   ฯ  รูปญฺจ
หิทํ   มหลิ   เอกนฺตสุขํ   อภวิสฺส   สุขานุปติตํ  สุขาวกฺกนฺตํ  อนวกฺกนฺตํ
ทุกฺเขน   น   ยิทํ   สตฺตา   รูปสฺมึ   นิพฺพินฺเทยฺยุํ  ฯ  ยสฺมา  จ  โข
มหลิ   รูปํ   ทุกฺขํ   ทุกฺขานุปติตํ  ทุกฺขาวกฺกนฺตํ  อนวกฺกนฺตํ  ๑  สุเขน
ตสฺมา    สตฺตา    รูปสฺมึ   นิพฺพินฺทนฺติ   นิพฺพินฺทํ   วิรชฺชนฺติ   วิราคา
วิสุชฺฌนฺติ    ฯ   อยํปิ   โข   มหลิ   เหตุ   อยํ   ปจฺจโย   สตฺตานํ
วิสุทฺธิยา   ฯ  เอวํปิ  สเหตู  สปฺปจฺจยา  สตฺตา  วิสุชฺฌนฺติ  ฯ  เวทนา
จ   หิทํ  มหลิ  เอกนฺตสุขา  อภวิสฺส  ฯเปฯ  สญฺญา  จ  หิทํ  มหลิ  ฯ
สงฺขารา   จ   หิทํ   มหลิ   เอกนฺตสุขา   อภวิสฺสํสุ   ฯ   วิญฺญาณญฺจ
หิทํ   มหลิ   เอกนฺตสุขํ   อภวิสฺส   สุขานุปติตํ  สุขาวกฺกนฺตํ  อนวกฺกนฺตํ
ทุกฺเขน   น   ยิทํ   สตฺตา   วิญฺญาณสฺมึ   นิพฺพินฺเทยฺยุํ   ฯ  ยสฺมา  จ
โข   มหลิ   วิญฺญาณํ  ทุกฺขํ  ทุกฺขานุปติตํ  ทุกฺขาวกฺกนฺตํ  อนวกฺกนฺตํ  ๒
สุเขน   ตสฺมา   สตฺตา   วิญฺญาณสฺมึ   นิพฺพินฺทนฺติ   นิพฺพินฺทํ   วิรชฺชนฺติ
วิราคา   วิสุชฺฌนฺติ   ฯ  อยํปิ  โข  มหลิ  เหตุ  อยํ  ปจฺจโย  สตฺตานํ
#๑-๒ โป. อวกฺกนฺตํ ทุกฺเขน ฯ
