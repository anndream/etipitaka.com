    [๑๐๖]  สาวตฺถิยํ  ฯ  ตตฺร  โข  ฯ ปญฺจิมานิ ภิกฺขเว พีชชาตานิ ฯ
กตมานิ   ปญฺจ   ฯ   มูลพีชํ   ขนฺธพีชํ   ผลพีชํ   อคฺคพีชํ  พีชพีชญฺเญว
ปญฺจมํ   ฯ   อิมานิ   จสฺสุ   ภิกฺขเว   ปญฺจ   พีชชาตานิ   อกฺขณฺฑานิ
อปูติกานิ   อวาตาตปปฺปหตานิ   ๑   สาราทานิ   สุขสยิตานิ  ปฐวี  จ
นาสฺส   อาโป   จ  นาสฺส  ฯ  อปิ  นุมานิ  ภิกฺขเว  ปญฺจ  พีชชาตานิ
วุฑฺฒึ  วิรูฬฺหึ  เวปุลฺลํ  อาปชฺเชยฺยุนฺติ  ฯ  โน  เหตํ  ภนฺเต  ฯ  อิมานิ
จสฺสุ   ภิกฺขเว   ปญฺจ   พีชชาตานิ  อกฺขณฺฑานิ  ๒  ฯเปฯ  สุขสยิตานิ
ปฐวี   จ   อสฺส   อาโป   จ   อสฺส  ฯ  อปิ  นุมานิ  ภิกฺขเว  ปญฺจ
พีชชาตานิ วุฑฺฒึ วิรูฬฺหึ เวปุลฺลํ อาปชฺเชยฺยุนฺติ ฯ เอวํ ภนฺเต ฯ
    [๑๐๗]  เสยฺยถาปิ  ภิกฺขเว  ปฐวีธาตุ  เอวํ จตสฺโส วิญฺญาณฏฺฐิติโย
ทฏฺฐพฺพา    ฯ   เสยฺยถาปิ   ภิกฺขเว   อาโปธาตุ   เอวํ   นนฺทิราโค
ทฏฺฐพฺโพ    ฯ    เสยฺยถาปิ    ภิกฺขเว    ปญฺจ    พีชชาตานิ   เอวํ
วิญฺญาณํ  สาหารํ  ทฏฺฐพฺพํ  ฯ  รูปูปายํ  ๓  วา  ๔  ภิกฺขเว  วิญฺญาณํ
ติฏฺฐมานํ    ติฏฺเฐยฺย    รูปารมฺมณํ    รูปปฺปติฏฺฐํ   นนฺทูปเสวนํ   วุฑฺฒึ
วิรูฬฺหึ   เวปุลฺลํ   อาปชฺเชยฺย   ฯ   เวทนูปายํ  วา  ภิกฺขเว  วิญฺญาณํ
ติฏฺฐมานํ    ติฏฺเฐยฺย   ฯเปฯ   นนฺทูปเสวนํ   วุฑฺฒึ   วิรูฬฺหึ   เวปุลฺลํ
อาปชฺเชยฺย   ฯ   สญฺญูปายํ   วา   ฯเปฯ   สงฺขารูปายํ  วา  ภิกฺขเว
วิญฺญาณํ     ติฏฺฐมานํ     ติฏฺเฐยฺย    สงฺขารารมฺมณํ    สงฺขารปฺปติฏฺฐํ
นนฺทูปเสวนํ   วุฑฺฒึ   วิรูฬฺหึ   เวปุลฺลํ   อาปชฺเชยฺย   ฯ  โย  ภิกฺขเว
เอวํ   วเทยฺย   อหํ   อญฺญตฺร   รูปา   อญฺญตฺร   เวทนาย   อญฺญตฺร
#๑ ยุ. อวาตาตปหตานิ ฯ  ๒ ยุ. ขณฺฑานิ ฯ  ๓ ม. รุปุปยํ ฯ  ๔ ม. วาสทฺโท
#นตฺถิ ฯ
