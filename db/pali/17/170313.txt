เทวานํ    ฯ    ปปฏิกคนฺเธ    อธิวตฺถานํ   เทวานํ   ฯ   ปตฺตคนฺเธ
อธิวตฺถานํ   เทวานํ   ฯ  ปุปฺผคนฺเธ  อธิวตฺถานํ  เทวานํ  ฯ  ผลคนฺเธ
อธิวตฺถานํ   เทวานํ   ฯ  รสคนฺเธ  อธิวตฺถานํ  เทวานํ  ฯ  คนฺธคนฺเธ
อธิวตฺถานํ   เทวานํ   สหพฺยตํ   อุปปชฺชตีติ   ฯ   อิธ  ภิกฺขุ  เอกจฺโจ
กาเยน   สุจริตํ   จรติ   วาจาย   สุจริตํ  จรติ  มนสา  สุจริตํ  จรติ
ตสฺส   สุตํ   โหติ   คนฺธคนฺเธ  อธิวตฺถา  เทวา  ทีฆายุกา  วณฺณวนฺโต
สุขพหุลาติ    ฯ    ตสฺส    เอวํ    โหติ    อโห   วตาหํ   กายสฺส
เภทา    ปรํ    มรณา    คนฺธคนฺเธ   อธิวตฺถานํ   เทวานํ   สหพฺยตํ
อุปปชฺเชยฺยนฺติ   ฯ   โส   อนฺนํ  เทติ  ปานํ  เทติ  วตฺถํ  เทติ  ยานํ
เทติ   มาลํ   เทติ  คนฺธํ  เทติ  วิเลปนํ  เทติ  เสยฺยํ  เทติ  อาวสถํ
เทติ  ปทีเปยฺยํ  เทติ  ฯ  โส  กายสฺส  เภทา  ปรํ  มรณา  คนฺธคนฺเธ
อธิวตฺถานํ   เทวานํ   สหพฺยตํ   อุปปชฺชติ   ฯ   อยํ  โข  ภิกฺขุ  เหตุ
อยํ  ปจฺจโย  เยน  มิเธกจฺโจ  กายสฺส  เภทา  ปรํ  มรณา  คนฺธคนฺเธ
อธิวตฺถานํ   เทวานํ   สหพฺยตํ   อุปปชฺชตีติ   ฯ   (เอวํ  เอกปิณฺฑิเกน
เอกสตญฺจ ทฺวาทส จ สุตฺตนฺตา ภวนฺติ) ฯ
                   คนฺธพฺพกายสํยุตฺตํ นิฏฺฐิตํ ฯ
                        ตสฺสุทฺทานํ
         สุทฺธกํ จ สุจริตํ ๑         ทาตา หิ อปเร ตโย ๒
         ทานูปการา ทสธา ๓       คนฺธพฺพา สุปฺปกาสิตาติ ฯ
                     _______________
#๑ โป. สุทฺธกํ จ สุจริตํ จ ฯ   ๒ ม. ยุ. ทส. ฯ  ๓ ม. สตมา ฯ
