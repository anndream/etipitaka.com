อคฺคมกฺขายติ ฯ เอวเมว โข ภิกฺขเว อนิจฺจสญฺญา ภาวิตา ฯเปฯ
     [๒๖๗]  เสยฺยถาปิ ภิกฺขเว เย เกจิ มูลคนฺธา กาฬานุสารี ๑ เตสํ
อคฺคมกฺขายติ ฯ เอวเมว โข ภิกฺขเว อนิจฺจสญฺญา ภาวิตา ฯเปฯ
     [๒๖๘]  เสยฺยถาปิ  ภิกฺขเว  เย เกจิ สารคนฺธา โลหิตจนฺทนํ เตสํ
อคฺคมกฺขายติ ฯ เอวเมว โข ภิกฺขเว อนิจฺจสญฺญา ภาวิตา ฯเปฯ
     [๒๖๙]  เสยฺยถาปิ  ภิกฺขเว  เย  เกจิ  ปุปฺผคนฺธา  วสฺสิกํ  เตสํ
อคฺคมกฺขายติ ฯ เอวเมว โข ภิกฺขเว อนิจฺจสญฺญา ภาวิตา ฯเปฯ
     [๒๗๐]  เสยฺยถาปิ  ภิกฺขเว  เย เกจิ กุฏฺฐราชาโน ๒ สพฺเพ เต
รญฺโญ   จกฺกวตฺติสฺส   อนุยนฺตา   ๓   ภวนฺติ  ราชา  เตสํ  จกฺกวตฺติ
อคฺคมกฺขายติ ฯ เอวเมว โข ภิกฺขเว อนิจฺจสญฺญา ภาวิตา ฯเปฯ
     [๒๗๑]  เสยฺยถาปิ  ภิกฺขเว  ยา  กาจิ  ตารกรูปานํ  ปภา สพฺพา
ตา    จนฺทิมปฺปภาย    กลํ    นาคฺฆนฺติ    โสฬสึ   จนฺทปฺปภา   ตาสํ
อคฺคมกฺขายติ ฯ เอวเมว โข ภิกฺขเว อนิจฺจสญฺญา ภาวิตา ฯเปฯ
     [๒๗๒]  เสยฺยถาปิ  ภิกฺขเว  สรทสมเย  วิสุทฺเธ ๔ วิคตพลาหเก
เทเว  อาทิจฺโจ  นภํ  อพฺภุสฺสกฺกมาโน  ๕  สพฺพํ  อากาสคตํ ตมคตํ ๖
อภิวิหจฺจ   ภาสเต   จ   ตปเต   จ  วิโรจเต  จ  ฯ  เอวเมว  โข
ภิกฺขเว   อนิจฺจสญฺญา   ภาวิตา   พหุลีกตา  สพฺพํ  กามราคํ  ปริยาทิยติ
สพฺพํ    รูปราคํ    ปริยาทิยติ    สพฺพํ    ภวราคํ   ปริยาทิยติ   สพฺพํ
อวิชฺชํ ปริยาทิยติ สพฺพํ อสฺมิมานํ สมูหนติ ๗ ฯ
#๑ ม. กาลานุสาริคนฺโธ ฯ ๒ โป. ยุ. มทฺทราชาโน กุฑฺฑราชาโน ฯ ๓ อนุยุตฺตาติปิ
#ปาโฐ ฯ ๔ ม. ยุ. วิทฺเธ ฯ ๕ ยุ. อพฺภุสฺสุกฺกมาโน ฯ ๖ โป. อวิตพฺพํ ฯ
#๗ โป. ยุ. สพฺพวาเรสุ สมูหนฺตีติ ทิสฺสติ ฯ
