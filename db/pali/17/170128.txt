          ขนฺธสํยุตฺตสฺส มชฺฌิมปณฺณาสเก เถรวคฺโค จตุตฺโถ
    [๑๙๓]   สาวตฺถิยํ  วิหรติ  ฯ  อาราเม  ฯ  ตตฺร  โข  อายสฺมา
อานนฺโท   ภิกฺขู  อามนฺเตสิ  อาวุโส  ภิกฺขเวติ  ๑  ฯ  อาวุโสติ  โข
เต   ภิกฺขู   อายสฺมโต  อานนฺทสฺส  ปจฺจสฺโสสุํ  ฯ  อายสฺมา  อานนฺโท
เอตทโวจ   ปุณฺโณ   นาม   อาวุโส   อายสฺมา  มนฺตานีปุตฺโต  อมฺหากํ
นวกานํ  สตํ  พหูปกาโร  โหติ  โส  อเมฺห  อิมินา  โอวาเทน  โอวทติ
อุปาทาย   อาวุโส   อานนฺท   อสฺมีติ  โหติ  โน  อนุปาทาย  ฯ  กิญฺจ
อุปาทาย   อสฺมีติ   โหติ   โน   อนุปาทาย  ฯ  รูปํ  อุปาทาย  อสฺมีติ
โหติ   โน  อนุปาทาย  ฯ  เวทนํ  ฯ  สญฺญํ  ฯ  สงฺขาเร  ฯ  วิญฺญาณํ
อุปาทาย   อสฺมีติ   โหติ   โน   อนุปาทาย   ฯ   เสยฺยถาปิ  อาวุโส
อานนฺท   อิตฺถี   วา   ปุริโส   วา  ทหโร  ๒  ยุวา  มณฺฑนกชาติโก
อาทาเส   วา   ปริสุทฺเธ   ปริโยทาเต   อจฺเฉ  วา  อุทกปตฺเต  สกํs
มุขนิมิตฺตํ   ปจฺจเวกฺขมาโน   อุปาทาย   ปสฺเสยฺย   โน  อนุปาทาย  ฯ
เอวเมว   โข   อาวุโส   อานนฺท   รูปํ  อุปาทาย  อสฺมีติ  โหติ  โน
อนุปาทาย   ฯ   เวทนํ  ฯ  สญฺญํ  ฯ  สงฺขาเร  ฯ  วิญฺญาณํ  อุปาทาย
อสฺมีติ   โหติ   โน   อนุปาทาย   ฯ  ตํ  กึ  มญฺญสิ  อาวุโส  อานนฺท
รูปํ   นิจฺจํ   วา   อนิจฺจํ   วาติ  ฯ  อนิจฺจํ  อาวุโส  ฯ  เวทนา  ฯ
สญฺญา   ฯ   สงฺขารา   ฯ   วิญฺญาณํ   นิจฺจํ   วา   อนิจฺจํ  วาติ  ฯ
อนิจฺจํ   อาวุโส   ฯเปฯ   ตสฺมา  ติห  ฯ  เอวํ  ปสฺสํ  ฯเปฯ  นาปรํ
#๑ ยุ. ภิกฺขโว ฯ  ๒ โป. ทหโร วา ยุวา วา ฯ
