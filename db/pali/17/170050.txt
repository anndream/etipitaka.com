ปญฺญายิสฺสติ       วโย       ปญฺญายิสฺสติ      ฐิตสฺส      อญฺญถตฺตํ
ปญฺญายิสฺสติ   ฯ   อิเมสํ  โข  อานนฺท  ธมฺมานํ  อุปฺปาโท  ปญฺญายิสฺสติ
วโย    ปญฺญายิสฺสติ   ฐิตานํ   อญฺญถตฺตํ   ปญฺญายิสฺสติ   ฯ   ยํ   โข
อานนฺท    รูปํ   ชาตํ   ปาตุภูตํ   ตสฺส   อุปฺปาโท   ปญฺญายติ   วโย
ปญฺญายติ   ฐิตสฺส   อญฺญถตฺตํ   ปญฺญายติ   ฯ   ยา   เวทนา   ชาตา
ปาตุภูตา   ฯเปฯ   ยา   สญฺญา   ฯ   เย  สงฺขารา  ฯ  ยํ  วิญฺญาณํ
ชาตํ    ปาตุภูตํ    ตสฺส    อุปฺปาโท    ปญฺญายติ    วโย   ปญฺญายติ
ฐิตสฺส    อญฺญถตฺตํ   ปญฺญายติ   ฯ   อิเมสํ   โข   อานนฺท   ธมฺมานํ
อุปฺปาโท     ปญฺญายติ     วโย     ปญฺญายติ     ฐิตานํ    อญฺญถตฺตํ
ปญฺญายตีติ ฯ เอวํ ปุฏฺโฐ ตฺวํ อานนฺท เอวํ พฺยากเรยฺยาสีติ ฯ
    [๘๓]  สาวตฺถิยํ  ฯ  ตตฺร  โข  ฯ  ธมฺมานุธมฺมปฏิปนฺนสฺส  ภิกฺขเว
ภิกฺขุโน   อยมนุธมฺโม   โหติ   ยํ   รูเป  นิพฺพิทาพหุโล  ๑  วิหเรยฺย
เวทนาย   นิพฺพิทาพหุโล   วิหเรยฺย   สญฺญาย   นิพฺพิทาพหุโล  วิหเรยฺย
สงฺขาเรสุ     นิพฺพิทาพหุโล     วิหเรยฺย    วิญฺญาเณ    นิพฺพิทาพหุโล
วิหเรยฺย   ฯ   โส   รูเป   นิพฺพิทาพหุโล  วิหรนฺโต  ฯ  เวทนาย  ฯ
สญฺญาย   ฯ   สงฺขาเรสุ   ฯ   วิญฺญาเณ  นิพฺพิทาพหุโล  วิหรนฺโต  รูปํ
ปริชานาติ  ฯ  เวทนํ  ฯ  สญฺญํ  ฯ  สงฺขาเร  ฯ  วิญฺญาณํ ปริชานาติ ฯ
โส   รูปํ   ปริชานํ   ฯ   เวทนํ  ฯ  สญฺญํ  ฯ  สงฺขาเร  ฯ  วิญฺญาณํ
ปริชานํ     ปริมุจฺจติ    รูปมฺหา    ปริมุจฺจติ    เวทนาย    ปริมุจฺจติ
สญฺญาย      ปริมุจฺจติ      สงฺขาเรหิ      ปริมุจฺจติ     วิญฺญาณมฺหา
#๑ ยุ. สพฺพตฺถ นิพฺพิทาพหุลนฺติ ทิสฺสติ ฯ
