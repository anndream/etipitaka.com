    [๔๑๕]    โย   โข   ราธ   สมุทยธมฺโม   ตตฺร   เต   ฉนฺโท
ปหาตพฺโพ ฯ ราโค ปหาตพฺโพ ฯ ฉนฺทราโค ปหาตพฺโพติ ฯ
    [๔๑๖]   สาวตฺถี   ฯ   เอกมนฺตํ   นิสินฺนํ  โข  อายสฺมนฺตํ  ราธํ
ภควา   เอตทโวจ   โย   โข   ราธ  นิโรธธมฺโม  ตตฺร  เต  ฉนฺโท
ปหาตพฺโพ   ฯ   ราโค  ปหาตพฺโพ  ฯ  ฉนฺทราโค  ปหาตพฺโพ  ฯ  โก
จ   ราธ   นิโรธธมฺโม   ฯ   รูปํ  โข  ราธ  นิโรธธมฺโม  ตตฺร  เต
ฉนฺโท  ปหาตพฺโพ  ฯ  ราโค  ปหาตพฺโพ  ฯ  ฉนฺทราโค  ปหาตพฺโพ  ฯ
เวทนา   ฯ   สญฺญา   ฯ   สงฺขารา   ฯ  วิญฺญาณํ  นิโรธธมฺโม  ตตฺร
เต    ฉนฺโท   ปหาตพฺโพ   ฯ   ราโค   ปหาตพฺโพ   ฯ   ฉนฺทราโค
ปหาตพฺโพ   ฯ   โย   โข   ราธ   นิโรธธมฺโม   ตตฺร   เต  ฉนฺโท
ปหาตพฺโพ ฯ ราโค ปหาตพฺโพ ฯ ฉนฺทราโค ปหาตพฺโพติ ฯ
                   อุปนิสินฺนวคฺโค จตุตฺโถ ฯ
                        ตสฺสุทฺทานํ
         มาโร จ มารธมฺโม จ       อนิจฺเจหิ อปเร ทุเว
         ทุกฺเขหิ ๑ เทฺว วุตฺตา      อนตฺเตหิ อปเร เทฺว ๒
         ขยวยสมุทยํ               นิโรธธมฺเมน ทฺวาทสาติ ฯ
                     ราธสํยุตฺตํ สมตฺตํ ฯ
                        _________
#๑ ยุ. ทุกฺขญฺจ เทฺว วุตฺตา เทฺว อนตฺเตหิ อฏฺฐมํ ฯ  ๒ ม. วุตฺเตน เวทิตพฺพํ ฯ
