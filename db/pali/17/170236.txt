    [๓๗๓]  สาวตฺถี  ฯ  เอกมนฺตํ  นิสินฺนํ  โข  อายสฺมนฺตํ ราธํ ภควา
เอตทโวจ   ปญฺจิเม   ราธ   อุปาทานกฺขนฺธา   ฯ   กตเม   ปญฺจ  ฯ
เสยฺยถีทํ    ฯ   รูปูปาทานกฺขนฺโธ   ฯเปฯ   วิญฺญาณูปาทานกฺขนฺโธ   ฯ
ยโต   ๑   โข  ราธ  อริยสาวโก  อิเมสํ  ปญฺจนฺนํ  อุปาทานกฺขนฺธานํ
สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ     นิสฺสรณญฺจ
ยถาภูตํ   ปชานาติ   ฯ   อยํ   วุจฺจติ  ราธ  อริยสาวโก  โสตาปนฺโน
อวินิปาตธมฺโม นิยโต สมฺโพธิปรายโนติ ฯ
    [๓๗๔]  สาวตฺถี  ฯ  ตตฺร  โข  ฯ  เอกมนฺตํ นิสินฺนํ โข อายสฺมนฺตํ
ราธํ   ภควา   เอตทโวจ   ปญฺจิเม  ราธ  อุปาทานกฺขนฺธา  ฯ  กตเม
ปญฺจ  ฯ  เสยฺยถีทํ  ฯ  รูปูปาทานกฺขนฺโธ  ฯเปฯ วิญฺญาณูปาทานกฺขนฺโธ ฯ
ยโต    โข    ราธ    ภิกฺขุ    อิเมสํ    ปญฺจนฺนํ   อุปาทานกฺขนฺธานํ
สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ     นิสฺสรณญฺจ
ยถาภูตํ   วิทิตฺวา   อนุปาทา   วิมุตฺโต   โหติ   ฯ  อยํ  วุจฺจติ  ราธ
ภิกฺขุ     อรหํ     ขีณาสโว     วุสิตวา    กตกรณีโย    โอหิตภาโร
อนุปฺปตฺตสทตฺโถ ปริกฺขีณภวสญฺโญชโน สมฺมทญฺญา วิมุตฺโตติ ฯ
    [๓๗๕]   สาวตฺถี   ฯ   เอกมนฺตํ   นิสินฺนํ  โข  อายสฺมนฺตํ  ราธํ
ภควา   เอตทโวจ   รูเป   โข   ราธ  โย  ฉนฺโท  โย  ราโค  ยา
นนฺทิ    ยา    ตณฺหา   ตํ   ปชหถ   เอวนฺตํ   รูปํ   ปหีนํ   ภวิสฺสติ
อุจฺฉินฺนมูลํ    ตาลาวตฺถุกตํ    อนภาวงฺกตํ   อายตึ   อนุปฺปาทธมฺมํ   ฯ
เวทนาย   โย   ฉนฺโท   โย   ราโค   ยา   นนฺทิ   ยา  ตณฺหา  ตํ
#๑ ยุ. ยโต จ โข ฯ
