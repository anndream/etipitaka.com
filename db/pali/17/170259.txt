อปิ   นุ   ตํ   อนุปาทาย   เอวํ   ทิฏฺฐิ   อุปฺปชฺเชยฺย   นตฺถิ   เหตุ
นตฺถิ ปจฺจโย ฯเปฯ สุขทุกฺขํ ปฏิสํเวเทนฺตีติ ฯ โน เหตํ ภนฺเต ฯ
    ยโต  โข  ภิกฺขเว  อริยสาวกสฺส  อิเมสุ  ฉสุ ฐาเนสุ กงฺขา ปหีนา
โหติ   ทุกฺเขปิสฺส   กงฺขา   ปหีนา   โหติ   ฯเปฯ  ทุกฺขนิโรธคามินิยา
ปฏิปทายปิสฺส  กงฺขา  ปหีนา  โหติ  ฯ  อยํ  วุจฺจติ  ภิกฺขเว อริยสาวโก
โสตาปนฺโน อวินิปาตธมฺโม นิยโต สมฺโพธิปรายโนติ ฯ
    [๔๓๑]   สาวตฺถี   ฯ  กิสฺมึ  นุ  โข  ภิกฺขเว  สติ  กึ  อุปาทาย
กึ   อภินิวิสฺส  เอวํ  ทิฏฺฐิ  อุปฺปชฺชติ  สตฺตีเม  กายา  อกฏา  อกฏวิธา
อนิมฺมิตา   อนิมฺมิตวิธา  ๑  วญฺฌา  กูฏฏฺฐา  เอสิกฏฺฐายิฏฺฐิตา  เต  น
อิญฺชนฺติ  น วิปริณมนฺติ ๒ [๓] อญฺญมญฺญํ พฺยาเธนฺติ ๔ นาลํ อญฺญมญฺญสฺส
สุขาย   วา   ทุกฺขาย   วา   [๕]  ฯ  กตเม  สตฺต  ฯ  ปฐวีกาโย
อาโปกาโย   เตโชกาโย  วาโยกาโย  สุเข  ทุกฺเข  ชีเว  ฯ  สตฺตีเม
กายา   อกฏา   อกฏวิธา   อนิมฺมิตา   อนิมฺมิตวิธา   วญฺฌา   กูฏฏฺฐา
เอสิกฏฺฐายิฏฺฐิตา   เต   น   อิญฺชนฺติ   น   วิปริณมนฺติ   น  อญฺญมญฺญํ
พฺยาเธนฺติ    นาลํ    อญฺญมญฺญสฺส   สุขาย   วา   ทุกฺขาย   วา   ฯ
โยปิ   ติเณฺหน   สตฺเถน   สีสํ   ฉินฺทติ   น  โกจิ  ๖  กิญฺจิ  ชีวิตา
โวโรเปติ  ฯ  สตฺตนฺนํ  เตฺวว  กายานมนฺตเรน  สตฺถํ  วิวรมนุปวิสติ  ฯ
จุทฺทส   โข   ปนิมานิ  โยนิปฺปมุขสตสหสฺสานิ  สฏฺฐี  ๗  จ  สตานิ  ฉ
จ  สตานิ  ปญฺจ  ๘  จ  กมฺมุโน  สตานิ  จ  ปญฺจ  จ  กมฺมานิ ตีณิ จ
#๑ ม. ยุ. อนิมฺมาตา ฯ  ๒ โป. ยุ. น วิปริณาเมนฺติ ฯ  ๓ ม. ยุ. นสทฺโท
#ทิสฺสติ ฯ  ๔ ม. พฺยาปาเธนฺติ  ฯ ๕ ม. ยุ. เอตฺถนฺตเร สุขทุกฺขาย วาติ ทิสฺสติ ฯ
#๖ ยุ. น โกจิ ตํ ฯ ม. น โสปิ กญฺจิ ฯ  ๗ โป. ฉสฏฺฐี ฯ  ๘ ยุ. ปญฺจ กมฺมสตานิ ฯ
