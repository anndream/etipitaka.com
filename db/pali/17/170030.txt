ฯเปฯ นาปรํ อิตฺถตฺตายาติ ปชานาตีติ ฯ
    [๔๗]  สาวตฺถิยํ  ฯ  ตตฺร  โข  ฯ  รูปํ ภิกฺขเว อนตฺตา โยปิ เหตุ
โยปิ   ปจฺจโย   รูปสฺส   อุปฺปาทาย   โสปิ   อนตฺตา  ฯ  อนตฺตสมฺภูตํ
ภิกฺขเว   รูปํ   กุโต  อตฺตา  ภวิสฺสติ  ฯ  เวทนา  อนตฺตา  ฯ  สญฺญา
อนตฺตา   ฯ   สงฺขารา   อนตฺตา   ฯ   วิญฺญาณํ  อนตฺตา  โยปิ  เหตุ
โยปิ   ปจฺจโย   วิญฺญาณสฺส   อุปฺปาทาย   โสปิ   อนตฺตา  อนตฺตสมฺภูตํ
ภิกฺขเว    วิญฺญาณํ    กุโต    อตฺตา    ภวิสฺสติ    ฯ   เอวํ   ปสฺสํ
ฯเปฯ นาปรํ อิตฺถตฺตายาติ ปชานาตีติ ฯ
    [๔๘]   สาวตฺถิยํ  ฯ  อาราเม  ฯ  อถ  โข  อายสฺมา  อานนฺโท
เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา
เอกมนฺตํ   นิสีทิ   ฯ   เอกมนฺตํ   นิสินฺโน   โข   อายสฺมา  อานนฺโท
ภควนฺตํ   เอตทโวจ   นิโรโธ   นิโรโธติ   ภนฺเต   วุจฺจติ  กตเมสานํ
โข  ภนฺเต  ธมฺมานํ  นิโรโธ  ๑  นิโรโธติ  วุจฺจตีติ ฯ รูปํ โข อานนฺท
อนิจฺจํ   สงฺขตํ  ปฏิจฺจสมุปฺปนฺนํ  ขยธมฺมํ  วยธมฺมํ  วิราคธมฺมํ  นิโรธธมฺมํ
ตสฺส   นิโรโธ   นิโรโธติ   วุจฺจติ   ฯ   เวทนา   อนิจฺจา   สงฺขตา
ปฏิจฺจสมุปฺปนฺนา    ขยธมฺมา    วยธมฺมา    วิราคธมฺมา    นิโรธธมฺมา
ตสฺสา   นิโรโธ   นิโรโธติ   วุจฺจติ  ฯ  สญฺญา  อนิจฺจา  ฯ  สงฺขารา
อนิจฺจา   สงฺขตา   ปฏิจฺจสมุปฺปนฺนา   ขยธมฺมา   วยธมฺมา  วิราคธมฺมา
นิโรธธมฺมา   เตสํ   นิโรโธ   นิโรโธติ   วุจฺจติ   ฯ  วิญฺญาณํ  อนิจฺจํ
สงฺขตํ    ปฏิจฺจสมุปฺปนฺนํ    ขยธมฺมํ   วยธมฺมํ   วิราคธมฺมํ   นิโรธธมฺมํ
#๑ ยุ. สพฺพตฺถ นิโรธาติ ทิสฺสติ ฯ
