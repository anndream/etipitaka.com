    [๔๓๕]   สาวตฺถี   ฯ  กิสฺมึ  นุ  โข  ภิกฺขเว  สติ  กึ  อุปาทาย
กึ   อภินิวิสฺส  เอวํ  ทิฏฺฐิ  อุปฺปชฺชติ  อสสฺสโต  โลโกติ  ฯ  ภควํมูลกา
โน    ภนฺเต   ธมฺมา   ฯเปฯ   รูเป   โข   ภิกฺขเว   สติ   ฯเปฯ
เวทนาย   สติ   ฯ   สญฺญาย   สติ  ฯ  สงฺขาเรสุ  สติ  ฯ  วิญฺญาเณ
สติ   วิญฺญาณํ   นิจฺจํ   วา   อนิจฺจํ   วาติ  ฯ  อนิจฺจํ  ภนฺเต  ฯเปฯ
อปิ  นุ  ตํ  อนุปาทาย  เอวํ  ทิฏฺฐิ  อุปฺปชฺเชยฺย  อสสฺสโต  โลโกติ  ฯ
โน  เหตํ  ภนฺเต  ฯ  ยมฺปิทํ  ทิฏฺฐํ  สุตํ  มุตํ  วิญฺญาตํ  ปตฺตํ  ปริเยสิตํ
อนุวิจริตํ   มนสา   ตํปิ   นิจฺจํ   วา  อนิจฺจํ  วาติ  ฯ  อนิจฺจํ  ภนฺเต
ฯเปฯ   อปิ   นุ   ตํ   อนุปาทาย  เอวํ  ทิฏฺฐิ  อุปฺปชฺเชยฺย  อสสฺสโต
โลโกติ ฯ โน เหตํ ภนฺเต ฯ
    ยโต  โข  ภิกฺขเว  อริยสาวกสฺส  อิเมสุ  ฉสุ ฐาเนสุ กงฺขา ปหีนา
โหติ   ทุกฺเขปิสฺส   กงฺขา   ปหีนา   โหติ   ฯเปฯ  ทุกฺขนิโรธคามินิยา
ปฏิปทายปิสฺส  กงฺขา  ปหีนา  โหติ  ฯ  อยํ  วุจฺจติ  ภิกฺขเว อริยสาวโก
โสตาปนฺโน อวินิปาตธมฺโม นิยโต สมฺโพธิปรายโนติ ฯ
    [๔๓๖]   สาวตฺถี   ฯ  กิสฺมึ  นุ  โข  ภิกฺขเว  สติ  กึ  อุปาทาย
กึ   อภินิวิสฺส   เอวํ  ทิฏฺฐิ  อุปฺปชฺชติ  อนฺตวา  โลโกติ  ฯ  ภควํมูลกา
โน ภนฺเต ธมฺมา ฯเปฯ นิยโต สมฺโพธิปรายโนติ ฯ
    [๔๓๗]   สาวตฺถี   ฯ  กิสฺมึ  นุ  โข  ภิกฺขเว  สติ  กึ  อุปาทาย
กึ   อภินิวิสฺส  เอวํ  ทิฏฺฐิ  อุปฺปชฺชติ  อนนฺตวา  โลโกติ  ฯ  ภควํมูลกา
โน ภนฺเต ธมฺมา ฯเปฯ นิยโต สมฺโพธิปรายโนติ ฯ
