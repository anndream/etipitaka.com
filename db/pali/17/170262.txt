ภควํมูลกา   โน   ภนฺเต  ธมฺมา  ฯเปฯ  รูเป  โข  ภิกฺขเว  สติ  รูปํ
อุปาทาย   รูปํ   อภินิวิสฺส  เอวํ  ทิฏฺฐิ  อุปฺปชฺชติ  สสฺสโต  โลโกติ  ฯ
เวทนาย   สติ  ฯเปฯ  สญฺญาย  สติ  ฯ  สงฺขาเรสุ  สติ  ฯ  วิญฺญาเณ
สติ   วิญฺญาณํ   อุปาทาย   วิญฺญาณํ   อภินิวิสฺส   เอวํ  ทิฏฺฐิ  อุปฺปชฺชติ
สสฺสโต โลโกติ ฯ
    [๔๓๔]  ตํ  กึ  มญฺญถ  ภิกฺขเว  รูปํ  นิจฺจํ  วา  อนิจฺจํ  วาติ  ฯ
อนิจฺจํ    ภนฺเต    ฯเปฯ   วิปริณามธมฺมํ   อปิ   นุ   ตํ   อนุปาทาย
เอวํ   ทิฏฺฐิ   อุปฺปชฺเชยฺย  สสฺสโต  โลโกติ  ฯ  โน  เหตํ  ภนฺเต  ฯ
เวทนา   ฯเปฯ   สญฺญา  ฯ  สงฺขารา  ฯ  วิญฺญาณํ  นิจฺจํ  วา  อนิจฺจํ
วาติ   ฯ   อนิจฺจํ  ภนฺเต  ฯเปฯ  อปิ  นุ  ตํ  อนุปาทาย  เอวํ  ทิฏฺฐิ
อุปฺปชฺเชยฺย   สสฺสโต   โลโกติ   ฯ   โน   เหตํ   ภนฺเต  ฯ  ยมฺปิทํ
ทิฏฺฐํ   สุตํ   มุตํ   วิญฺญาตํ   ปตฺตํ   ปริเยสิตํ   อนุวิจริตํ  มนสา  ตํปิ
นิจฺจํ   วา   อนิจฺจํ   วาติ  ฯ  อนิจฺจํ  ภนฺเต  ฯ  ยํ  ปนานิจฺจํ  ทุกฺขํ
วา  ตํ  สุขํ  วาติ  ฯ  ทุกฺขํ  ภนฺเต  ฯ  ยํ ปนานิจฺจํ ทุกฺขํ วิปริณามธมฺมํ
อปิ    นุ    ตํ    อนุปาทาย    เอวํ   ทิฏฺฐิ   อุปฺปชฺเชยฺย   สสฺสโต
โลโกติ ฯ โน เหตํ ภนฺเต ฯ
    ยโต  โข  ภิกฺขเว  อริยสาวกสฺส  อิเมสุ  ฉสุ ฐาเนสุ กงฺขา ปหีนา
โหติ   ทุกฺเขปิสฺส   กงฺขา   ปหีนา   โหติ   ฯเปฯ  ทุกฺขนิโรธคามินิยา
ปฏิปทายปิสฺส  กงฺขา  ปหีนา  โหติ  ฯ  อยํ  วุจฺจติ  ภิกฺขเว อริยสาวโก
โสตาปนฺโน อวินิปาตธมฺโม นิยโต สมฺโพธิปรายโนติ ฯ
