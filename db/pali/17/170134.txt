อายสฺมา   ยมโก  เตหิ  ภิกฺขูหิ  วุจฺจมาโน  ตเถว  ตํ  ปาปกํ  ทิฏฺฐิคตํ
ถามสา   ปรามาสา   อภินิวิสฺสํ   ๑   โวหรติ  ตถาหํ  ภควตา  ธมฺมํ
เทสิตํ   อาชานามิ   ยถา   ขีณาสโว  ภิกฺขุ  กายสฺส  เภทา  อุจฺฉิชฺชติ
วินสฺสติ   น   โหติ   ปรมฺมรณาติ  ฯ  ยโต  โข  เต  ภิกฺขู  นาสกฺขึสุ
อายสฺมนฺตํ   ยมกํ  เอตสฺมา  ปาปกา  ทิฏฺฐิคตา  วิเวเจตุํ  ฯ  อถ  โข
เต    ภิกฺขู    อุฏฺฐายาสนา   เยนายสฺมา   สารีปุตฺโต   เตนุปสงฺกมึสุ
อุปสงฺกมิตฺวา   อายสฺมนฺตํ  สารีปุตฺตํ  เอตทโวจุํ  ยมกสฺส  นาม  อาวุโส
สารีปุตฺต    ภิกฺขุโน    เอวรูปํ    ปาปกํ   ทิฏฺฐิคตํ   อุปฺปนฺนํ   ตถาหํ
ภควตา   ธมฺมํ   เทสิตํ   อาชานามิ   ยถา   ขีณาสโว  ภิกฺขุ  กายสฺส
เภทา    อุจฺฉิชฺชติ    วินสฺสติ   น   โหติ   ปรมฺมรณาติ   สาธายสฺมา
สารีปุตฺโต   เยน  ยมโก  ภิกฺขุ  เตนุปสงฺกมตุ  อนุกมฺปํ  อุปาทายาติ  ฯ
อธิวาเสสิ โข อายสฺมา สารีปุตฺโต ตุณฺหีภาเวน ฯ
    [๑๙๙]   อถ  โข  อายสฺมา  สารีปุตฺโต  สายณฺหสมยํ  ปฏิสลฺลานา
วุฏฺฐิโต   เยนายสฺมา   ยมโก   เตนุปสงฺกมิ   อุปสงฺกมิตฺวา  อายสฺมตา
ยมเกน   สทฺธึ   สมฺโมทิ   ฯเปฯ   เอกมนฺตํ   นิสินฺโน  โข  อายสฺมา
สารีปุตฺโต   อายสฺมนฺตํ   ยมกํ   เอตทโวจ   สจฺจํ   กิร  เต  อาวุโส
ยมก   เอวรูปํ  ปาปกํ  ทิฏฺฐิคตํ  อุปฺปนฺนํ  [๒]  ตถาหํ  ภควตา  ธมฺมํ
เทสิตํ   อาชานามิ   ยถา   ขีณาสโว  ภิกฺขุ  กายสฺส  เภทา  อุจฺฉิชฺชติ
วินสฺสติ   น   โหติ   ปรมฺมรณาติ   ฯ  เอวํ  ขฺวาหํ  อาวุโส  ภควตา
#๑ สี. ปรามสฺส อภินิวิสฺส ฯ  ๒ โป. โหติ ฯ
