อาทีนวญฺจ    นิสฺสรณญฺจ   ยถาภูตํ   ปชานาติ   ฯ   อยํ   วุจฺจตาวุโส
วิชฺชา เอตฺตาวตา จ วิชฺชาคโต โหตีติ ฯ
    [๓๒๖]   ตญฺเญว   นิทานํ   ฯ  เอกมนฺตํ  นิสินฺโน  โข  อายสฺมา
มหาโกฏฺฐิโต   อายสฺมนฺตํ   สารีปุตฺตํ   เอตทโวจ   อวิชฺชา   อวิชฺชาติ
อาวุโส    สารีปุตฺต    วุจฺจติ   กตมา   นุ   โข   อาวุโส   อวิชฺชา
กิตฺตาวตา   จ   อวิชฺชาคโต  โหตีติ  ฯ  อิธาวุโส  อสฺสุตวา  ปุถุชฺชโน
รูปสฺส    สมุทยญฺจ   อตฺถงฺคมญฺจ   อสฺสาทญฺจ   อาทีนวญฺจ   นิสฺสรณญฺจ
ยถาภูตํ      นปฺปชานาติ     เวทนาย     ฯเปฯ     สญฺญาย     ฯ
สงฺขารานํ    ฯ    วิญฺญาณสฺส    สมุทยญฺจ    อตฺถงฺคมญฺจ   อสฺสาทญฺจ
อาทีนวญฺจ   นิสฺสรณญฺจ   ยถาภูตํ   นปฺปชานาติ   ฯ   อยํ  วุจฺจตาวุโสS
อวิชฺชา เอตฺตาวตา จ อวิชฺชาคโต โหตีติ ฯ
    [๓๒๗]   ตญฺเญว   นิทานํ   ฯ  เอกมนฺตํ  นิสินฺโน  โข  อายสฺมา
มหาโกฏฺฐิโต    อายสฺมนฺตํ    สารีปุตฺตํ   เอตทโวจ   วิชฺชา   วิชฺชาติ
อาวุโส   สารีปุตฺต  วุจฺจติ  กตมา  นุ  โข  อาวุโส  วิชฺชา  กิตฺตาวตา
จ   วิชฺชาคโต   โหตีติ   ฯ   อิธาวุโส   สุตวา   อริยสาวโก  รูปสฺส
สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ     นิสฺสรณญฺจ
ยถาภูตํ   ปชานาติ   เวทนาย   ฯเปฯ   สญฺญาย   ฯ   สงฺขารานํ  ฯ
วิญฺญาณสฺส     สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ
นิสฺสรณญฺจ    ยถาภูตํ    ปชานาติ    ฯ    อยํ   วุจฺจตาวุโส   วิชฺชา
เอตฺตาวตา จ วิชฺชาคโต โหตีติ ฯ
