กุสโล  จ   โหติ   สมาธิสฺมึ   สาตจฺจการี   จ   ฯ   ตตฺร   ฯเปฯ   ปวโร
จาติ ฯ
    [๖๐๓]  สาวตฺถี  ฯ  จตฺตาโรเม ภิกฺขเว ฌายี ฯ กตเม จตฺตาโร ฯ
อิธ   ภิกฺขเว   เอกจฺโจ   ฌายี   สมาธิสฺมึ   สมาปตฺติกุสโล  โหติ  น
สมาธิสฺมึ  สปฺปายการี  ฯ  อิธ  ปน  ภิกฺขเว  เอกจฺโจ  ฌายี  สมาธิสฺมึ
สปฺปายการี   โหติ  น  สมาธิสฺมึ  สมาปตฺติกุสโล  ฯ  อิธ  ปน  ภิกฺขเว
เอกจฺโจ   ฌายี   เนว   สมาธิสฺมึ  สมาปตฺติกุสโล  โหติ  น  สมาธิสฺมึ
สปฺปายการี  ฯ  อิธ  ปน  ภิกฺขเว เอกจฺโจ ฌายี สมาธิสฺมึ สมาปตฺติกุสโล
จ   โหติ   สมาธิสฺมึ   สปฺปายการี   จ   ฯ   ตตฺร   ภิกฺขเว  ยฺวายํ
ฌายี  สมาธิสฺมึ  สมาปตฺติกุสโล  จ  โหติ  สมาธิสฺมึ  สปฺปายการี  จ  ฯ
อยํ  อิเมสํ  จตุนฺนํ  ฌายีนํ  อคฺโค  จ  เสฏฺโฐ  จ ปาโมกฺโข จ อุตฺตโม
จ  ปวโร  จ  ฯ  เสยฺยถาปิ  ภิกฺขเว  ควา  ขีรํ  ขีรมฺหา  ทธิ ทธิมฺหา
นวนีตํ   นวนีตมฺหา   สปฺปิ   สปฺปิมฺหา   สปฺปิมณฺโฑ  ตตฺร  อคฺค-
มกฺขายติ  เอวเมว    โข   ภิกฺขเว   ยฺวายํ   ฌายี   สมาธิสฺมึ   สมาปตฺติ-
กุสโล  จ   โหติ   สมาธิสฺมึ   สปฺปายการี  จ  ฯ  อยํ  อิเมสํ  จตุนฺนํ  ฌายีนํ
อคฺโค จ เสฏฺโฐ จ ปาโมกฺโข จ อุตฺตโม จ ปวโร จาติ ฯ
    [๖๐๔]  สาวตฺถี  ฯ  จตฺตาโรเม ภิกฺขเว ฌายี ฯ กตเม จตฺตาโร ฯ
อิธ   ภิกฺขเว  เอกจฺโจ  ฌายี  สมาธิสฺมึ  ฐิติกุสโล  โหติ  น  สมาธิสฺมึ
วุฏฺฐานกุสโล   ฯ   อิธ   ปน   ภิกฺขเว   เอกจฺโจ   ฌายี   สมาธิสฺมึ
วุฏฺฐานกุสโล   โหติ   น   สมาธิสฺมึ   ฐิติกุสโล  ฯ  อิธ  ปน  ภิกฺขเว
