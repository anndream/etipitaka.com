ปน   สนฺตํ   น  อญฺญาสิ  วธโก  เมติ  ฯ  ยทาปิ  โส  อุปฏฺฐาติ  ๑
ปุพฺพุฏฺฐายี   ปจฺฉานิปาตี   กึการปฏิสาวี   มนาปจารี   ปิยวาที   ตทาปิ
โส   วธโกว   วธกญฺจ   ปน   สนฺตํ   น   อญฺญาสิ  วธโก  เมติ  ฯ
ยทาปิ   นํ   รโหคตํ   วิทิตฺวา   ติณฺเหน   สตฺเถน  ชีวิตา  โวโรเปติ
ตทาปิ   โส   วธโกว   วธกญฺจ   ปน   สนฺตํ   น   อญฺญาสิ   วธโก
เมติ ฯ เอวมาวุโสติ ฯ
    [๒๐๖]   เอวเมว   โข   อาวุโส   อสฺสุตวา  ปุถุชฺชโน  อริยานํ
อทสฺสาวี    อริยธมฺมสฺส   อโกวิโท   อริยธมฺเม   อวินีโต   สปฺปุริสานํ
อทสฺสาวี    สปฺปุริสธมฺมสฺส    อโกวิโท   สปฺปุริสธมฺเม   อวินีโต   รูปํ
อตฺตโต    สมนุปสฺสติ    รูปวนฺตํ   วา   อตฺตานํ   อตฺตนิ   วา   รูปํ
รูปสฺมึ   วา   อตฺตานํ  ฯ  เวทนํ  ฯ  สญฺญํ  ฯ  สงฺขาเร  ฯ  วิญฺญาณํ
อตฺตโต    สมนุปสฺสติ   ฯเปฯ   วิญฺญาณสฺมึ   วา   อตฺตานํ   ฯ   โส
อนิจฺจํ   รูปํ   อนิจฺจํ   รูปนฺติ   ยถาภูตํ   นปฺปชานาติ   อนิจฺจํ  เวทนํ
อนิจฺจา    เวทนาติ   ยถาภูตํ   นปฺปชานาติ   อนิจฺจํ   สญฺญํ   อนิจฺจา
สญฺญาติ     ยถาภูตํ    นปฺปชานาติ    อนิจฺเจ    สงฺขาเร    อนิจฺจา
สงฺขาราติ     ยถาภูตํ     นปฺปชานาติ    อนิจฺจํ    วิญฺญาณํ    อนิจฺจํ
วิญฺญาณนฺติ    ยถาภูตํ   นปฺปชานาติ   ฯ   ทุกฺขํ   รูปํ   ทุกฺขํ   รูปนฺติ
ยถาภูตํ   นปฺปชานาติ   ทุกฺขํ   เวทนํ   ฯ   ทุกฺขํ   สญฺญํ   ฯ  ทุกฺเข
สงฺขาเร     ฯ    ทุกฺขํ    วิญฺญาณํ    ทุกฺขํ    วิญฺญาณนฺติ    ยถาภูตํ
นปฺปชานาติ   ฯ  อนตฺตํ  รูปํ  อนตฺตํ  ๒  รูปนฺติ  ยถาภูตํ  นปฺปชานาติ
#๑ ยุ. อุปฏฺฐหติ ฯ   ๒ โป. ม. ยุ. สพฺพตฺถ อนตฺตาติ ทิสฺสติ ฯ
