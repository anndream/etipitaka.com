อตฺตโต    สมนุปสฺสติ    วิญฺญาณวนฺตํ    วา    อตฺตานํ   อตฺตนิ   วา
วิญฺญาณํ     วิญฺญาณสฺมึ     วา     อตฺตานํ    ตสฺส    ตํ    วิญฺญาณํ
วิปริณมติ     อญฺญถา     โหติ     ตสฺส    วิญฺญาณวิปริณามญฺญถาภาวา
วิญฺญาณวิปริณามานุปริวตฺติวิญฺญาณํ  โหติ  ตสฺส  วิญฺญาณวิปริณามานุปริวตฺติชา
ปริตสฺสนาธมฺมสมุปฺปาทา จิตฺตํ ปริยาทาย
ติฏฺฐนฺติ   เจตโส   ปริยาทานา   อุตฺตาสวา   จ   โหติ  วิฆาตวา  จ
อเปกฺขวา   จ   อุปาทาย   จ   ปริตสฺสติ   ฯ   เอวํ   โข  ภิกฺขเว
อุปาทานปริตสฺสนา โหติ ฯ
    [๓๓]   กถญฺจ   ภิกฺขเว   อนุปาทานอปริตสฺสนา   โหติ   ฯ  อิธ
ภิกฺขเว   สุตวา   อริยสาวโก   อริยานํ  ทสฺสาวี  อริยธมฺมสฺส  โกวิโท
อริยธมฺเม    สุวินีโต   สปฺปุริสานํ   ทสฺสาวี   สปฺปุริสธมฺมสฺส   โกวิโท
สปฺปุริสธมฺเม   สุวินีโต   น   รูปํ   อตฺตโต   สมนุปสฺสติ   น  รูปวนฺตํ
วา   อตฺตานํ   น   อตฺตนิ   วา  รูปํ  น  รูปสฺมึ  วา  อตฺตานํ  ตสฺส
ตํ    รูปํ   วิปริณมติ   อญฺญถา   โหติ   ตสฺส   รูปวิปริณามญฺญถาภาวา
น  รูปวิปริณามานุปริวตฺติวิญฺญาณํ  โหติ  ตสฺส  น  รูปวิปริณามานุปริวตฺติชา
ปริตสฺสนาธมฺมสมุปฺปาทา        จิตฺตํ        ปริยาทาย       ติฏฺฐนฺติ
เจตโส   อปริยาทานา   น   เจว  อุตฺตาสวา  โหติ  น  วิฆาตวา  น
อเปกฺขวา   อนุปาทาย   จ   น   ปริตสฺสติ   ฯ   น  เวทนํ  อตฺตโต
สมนุปสฺสติ   น   เวทนาวนฺตํ   วา   อตฺตานํ   น  อตฺตนิ  วา  เวทนํ
น   เวทนาย   วา   อตฺตานํ   ตสฺส  สา  เวทนา  วิปริณมติ  อญฺญถา
