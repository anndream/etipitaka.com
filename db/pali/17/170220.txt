    [๓๔๕]    สาวตฺถี    ฯ   สทฺธาปพฺพชิตสฺส   ภิกฺขเว   กุลปุตฺตสฺส
อยมนุธมฺโม   โหติ   ยํ   รูเป   อนตฺตานุปสฺสี  วิหเรยฺย  เวทนาย  ฯ
สญฺญาย   ฯ   สงฺขาเรสุ   ฯ   วิญฺญาเณ   อนตฺตานุปสฺสี  วิหเรยฺย  ฯ
โส    รูเป   อนตฺตานุปสฺสี   วิหรนฺโต   เวทนาย   ฯ   สญฺญาย   ฯ
สงฺขาเรสุ   ฯ   วิญฺญาเณ   อนตฺตานุปสฺสี   วิหรนฺโต   รูปํ  ปริชานาติ
เวทนํ   ฯ   สญฺญํ   ฯ   สงฺขาเร   ฯ  วิญฺญาณํ  ปริชานาติ  โส  รูปํ
ปริชานํ   เวทนํ   ฯ   สญฺญํ   ฯ   สงฺขาเร   ฯ   วิญฺญาณํ   ปริชานํ
ปริมุจฺจติ     รูปมฺหา    ปริมุจฺจติ    เวทนาย    ปริมุจฺจติ    สญฺญาย
ปริมุจฺจติ    สงฺขาเรหิ    ปริมุจฺจติ   วิญฺญาณมฺหา   ปริมุจฺจติ   ชาติยา
ชราย  ๑  มรเณน  โสเกหิ  ปริเทเวหิ ทุกฺเขหิ โทมนสฺเสหิ อุปายาเสหิ
ปริมุจฺจติ ทุกฺขสฺมาติ วทามีติ ฯ
                      กุกฺกุฬวคฺโค จตุตฺโถ
                         ตสฺสุทฺทานํ
         กุกฺกุฬา ตโย อนิจฺเจน       ทุกฺเขน อปเร ตโย
         อนตฺเตน ตโย วุตฺตา        กุลปุตฺเตน เทฺว ทุกฺขาติ ฯ
                       ______________
# ๑. โป. ยุ. ชราเมรเณน ฯ
