เอวํ ปสฺสํ ฯเปฯ นาปรํ อิตฺถตฺตายาติ ปชานาตีติ ฯ
    [๒๕๕]   สาวตฺถี   ฯ  อาราเม  ฯ  เอกมนฺตํ  นิสินฺโน  โข  โส
ภิกฺขุ   ภควนฺตํ   เอตทโวจ   อตฺถิ   นุ   โข   ภนฺเต  กิญฺจิ  รูปํ  ยํ
รูปํ   นิจฺจํ   ธุวํ   สสฺสตํ  อวิปริณามธมฺมํ  สสฺสติสมํ  ตเถว  ฐสฺสติ  ฯ
อตฺถิ   นุ   โข  ภนฺเต  กาจิ  เวทนา  ฯเปฯ  กาจิ  สญฺญา  ฯ  เกจิ
สงฺขารา    ฯ   กิญฺจิ   วิญฺญาณํ   ยํ   วิญฺญาณํ   นิจฺจํ   ธุวํ   สสฺสตํ
อวิปริณามธมฺมํ   สสฺสติสมํ   ตเถว   ฐสฺสตีติ   ฯ   นตฺถิ   โข   ภิกฺขุ
กิญฺจิ   รูปํ   ยํ   รูปํ   นิจฺจํ   ธุวํ   สสฺสตํ  อวิปริณามธมฺมํ  สสฺสติสมํ
ตเถว   ฐสฺสติ   ฯ   นตฺถิ   โข   ภิกฺขุ  กาจิ  เวทนา  ฯเปฯ  กาจิ
สญฺญา    ฯ    เกจิ   สงฺขารา   ฯ   กิญฺจิ   วิญฺญาณํ   ยํ   วิญฺญาณํ
นิจฺจํ ธุวํ สสฺสตํ อวิปริณามธมฺมํ สสฺสติสมํ ตเถว ฐสฺสตีติ ฯ
    [๒๕๖]  สาวตฺถี  ฯ  อาราเม  ฯ  อนมตคฺคายํ ๑ ภิกฺขเว สํสาโร
ปุพฺพา   โกฏิ  น  ปญฺญายติ  อวิชฺชานีวรณานํ  สตฺตานํ  ตณฺหาสญฺโญชนานํ
สนฺธาวตํ     สํสรตํ    ฯ    โหติ    โส    ภิกฺขเว    สมโย    ยํ
มหาสมุทฺโท   อุสฺสุสฺสติ   วิสุสฺสติ   น  ภวติ  ฯ  น  เตฺววาหํ  ภิกฺขเว
อวิชฺชานีวรณานํ     สตฺตานํ    ตณฺหาสญฺโญชนานํ    สนฺธาวตํ    สํสรตํ
ทุกฺขสฺส   อนฺตกิริยํ   วทามิ   ฯ   โหติ   โส   ภิกฺขเว   สมโย   ยํ
สิเนรุ   ปพฺพตราชา   ฑยฺหติ  ๒  วินสฺสติ  น  ภวติ  ฯ  น  เตฺววาหํ
ภิกฺขเว    อวิชฺชานีวรณานํ    สตฺตานํ    ตณฺหาสญฺโญชนานํ    สนฺธาวตํ
#๑ โป. ม. อนมตคฺโคยํ ฯ  ๒ สี. อุฑฺฑยฺหติ ฯ
