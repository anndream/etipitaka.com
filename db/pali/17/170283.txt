                       อุปฺปาทสํยุตฺตํ
    [๔๗๙]   สาวตฺถี   ฯ  โย  ๑  ภิกฺขเว  จกฺขุสฺส  อุปฺปาโท  ฐิติ
อภินิพฺพตฺติ    ปาตุภาโว    ทุกฺขสฺเสโส    อุปฺปาโท    โรคานํ    ฐิติ
ชรามรณสฺส   ปาตุภาโว   โย   โสตสฺส   อุปฺปาโท   ฐิติ  ฯเปฯ  โย
ฆานสฺส   อุปฺปาโท   ฐิติ   ฯ   โย   ชิวฺหาย  อุปฺปาโท  ฐิติ  ฯ  โย
กายสฺส   อุปฺปาโท   ฐิติ   ฯ   โย  มนสฺส  อุปฺปาโท  ฐิติ  อภินิพฺพตฺติ
ปาตุภาโว    ทุกฺขสฺเสโส    อุปฺปาโท    โรคานํ    ฐิติ   ชรามรณสฺส
ปาตุภาโว ฯ
    [๔๘๐]  โย  จ  ๒  ภิกฺขเว  จกฺขุสฺส  นิโรโธ วูปสโม อตฺถงฺคโม
ทุกฺขสฺเสโส   นิโรโธ   โรคานํ   วูปสโม   ชรามรณสฺส  อตฺถงฺคโม  ฯ
โย   โสตสฺส  นิโรโธ  ฯเปฯ  โย  ฆานสฺส  นิโรโธ  ฯ  โย  ชิวฺหาย
นิโรโธ   ฯ   โย  กายสฺส  นิโรโธ  ฯ  โย  มนสฺส  นิโรโธ  วูปสโม
อตฺถงฺคโม    ทุกฺขสฺเสโส    นิโรโธ   โรคานํ   วูปสโม   ชรามรณสฺส
อตฺถงฺคโมติ ฯ
    [๔๘๑]   สาวตฺถี   ฯ   โย   ภิกฺขเว   รูปานํ   อุปฺปาโท   ฐิติ
อภินิพฺพตฺติ    ปาตุภาโว    ทุกฺขสฺเสโส    อุปฺปาโท    โรคานํ    ฐิติ
ชรามรณสฺส  ปาตุภาโว  โย  สทฺทานํ  ฯ  โย  คนฺธานํ  ฯ โย รสานํ ฯ
โย  โผฏฺฐพฺพานํ  ฯ  โย  ธมฺมานํ  อุปฺปาโท  ฐิติ  อภินิพฺพตฺติ ปาตุภาโว
ทุกฺขสฺเสโส อุปฺปาโท โรคานํ ฐิติ ชรามรณสฺส ปาตุภาโว ฯ
#๑ ม. โย โข ฯ สพฺพตฺถ เอวํ ญาตพฺพํ ฯ  ๒ โป. โย จ โข ฯ
