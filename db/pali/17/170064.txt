ราคกฺขยา    นนฺทิกฺขโย    นนฺทิราคกฺขยา   จิตฺตํ   วิมุตฺตํ   สุวิมุตฺตนฺติ
วุจฺจติ   ฯ   อนิจฺจญฺเญว   ภิกฺขเว   ภิกฺขุ   สญฺญํ   อนิจฺจาติ   ปสฺสติ
ฯเปฯ   อนิจฺเจ   เยว   ภิกฺขเว   ภิกฺขุ   สงฺขาเร  อนิจฺจาติ  ปสฺสติ
สาสฺส   โหติ   สมฺมาทิฏฺฐิ   สมฺมา   ปสฺสํ   นิพฺพินฺทติ   ฯ  นนฺทิกฺขยา
ราคกฺขโย    ราคกฺขยา    นนฺทิกฺขโย   นนฺทิราคกฺขยา   จิตฺตํ   วิมุตฺตํ
สุวิมุตฺตนฺติ    วุจฺจติ    ฯ    อนิจฺจญฺเญว    ภิกฺขเว   ภิกฺขุ   วิญฺญาณํ
อนิจฺจนฺติ    ปสฺสติ    สาสฺส    โหติ    สมฺมาทิฏฺฐิ    สมฺมา    ปสฺสํ
นิพฺพินฺทติ      นนฺทิกฺขยา     ราคกฺขโย     ราคกฺขยา     นนฺทิกฺขโย
นนฺทิราคกฺขยา จิตฺตํ วิมุตฺตํ สุวิมุตฺตนฺติ วุจฺจตีติ ฯ
    [๑๐๔]  สาวตฺถิยํ  ฯ  ตตฺร  โข  ฯเปฯ  เอตทโวจ  รูปํ  ภิกฺขเว
โยนิโส    มนสิกโรถ   รูปานิจฺจตญฺจ   ยถาภูตํ   สมนุปสฺสถ   ฯ   รูปํ
ภิกฺขเว    ภิกฺขุ    โยนิโส    มนสิกโรนฺโต    รูปานิจฺจตญฺจ   ยถาภูตํ
สมนุปสฺสนฺโต   รูปสฺมึ   นิพฺพินฺทติ   นนฺทิกฺขยา   ราคกฺขโย   ราคกฺขยา
นนฺทิกฺขโย    นนฺทิราคกฺขยา   จิตฺตํ   วิมุตฺตํ   สุวิมุตฺตนฺติ   วุจฺจติ   ฯ
เวทนํ    ภิกฺขเว    โยนิโส    มนสิกโรถ   เวทนานิจฺจตญฺจ   ยถาภูตํ
สมนุปสฺสถ  ฯ  เวทนํ  ภิกฺขเว ภิกฺขุ โยนิโส มนสิกโรนฺโต เวทนานิจฺจตญฺจ
ยถาภูตํ      สมนุปสฺสนฺโต      เวทนาย     นิพฺพินฺทติ     นนฺทิกฺขยา
ราคกฺขโย    ราคกฺขยา    นนฺทิกฺขโย   นนฺทิราคกฺขยา   จิตฺตํ   วิมุตฺตํ
สุวิมุตฺตนฺติ   วุจฺจติ   ฯ  สญฺญํ  ภิกฺขเว  ฯ  สงฺขาเร  ภิกฺขเว  โยนิโส
มนสิกโรถ    สงฺขารานิจฺจตญฺจ    ยถาภูตํ   สมนุปสฺสถ   ฯ   สงฺขาเร
