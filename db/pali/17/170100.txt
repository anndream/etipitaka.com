         ขนฺธสํยุตฺตสฺส มชฺฌิมปณฺณาสเก ขชฺชนิยวคฺโค ตติโย
    [๑๔๙]   สาวตฺถี  ฯ  ตตฺร  โข  ฯ  อสฺสุตวา  ภิกฺขเว  ปุถุชฺชโน
รูปสฺส   อสฺสาทญฺจ   อาทีนวญฺจ   นิสฺสรณญฺจ   ยถาภูตํ  นปฺปชานาติ  ฯ
เวทนาย   ฯ   สญฺญาย   ฯ   สงฺขารานํ   ฯ   วิญฺญาณสฺส  อสฺสาทญฺจ
อาทีนวญฺจ   นิสฺสรณญฺจ   ยถาภูตํ   นปฺปชานาติ   ฯ   สุตวา   จ  โข
ภิกฺขเว    อริยสาวโก    รูปสฺส   อสฺสาทญฺจ   อาทีนวญฺจ   นิสฺสรณญฺจ
ยถาภูตํ   ปชานาติ   ฯ   เวทนาย   ฯ   สญฺญาย   ฯ  สงฺขารานํ  ฯ
วิญฺญาณสฺส อสฺสาทญฺจ อาทีนวญฺจ นิสฺสรณญฺจ ยถาภูตํ ปชานาตีติ ฯ
     [๑๕๐]  สาวตฺถี  ฯ  ตตฺร  โข  ฯ  อสฺสุตวา  ภิกฺขเว  ปุถุชฺชโน
รูปสฺส    สมุทยญฺจ   อตฺถงฺคมญฺจ   อสฺสาทญฺจ   อาทีนวญฺจ   นิสฺสรณญฺจ
ยถาภูตํ   นปฺปชานาติ   ฯ   เวทนาย   ฯ  สญฺญาย  ฯ  สงฺขารานํ  ฯ
วิญฺญาณสฺส     สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ
นิสฺสรณญฺจ    ยถาภูตํ   นปฺปชานาติ   ฯ   สุตวา   จ   โข   ภิกฺขเว
อริยสาวโก      รูปสฺส      สมุทยญฺจ     อตฺถงฺคมญฺจ     อสฺสาทญฺจ
อาทีนวญฺจ  นิสฺสรณญฺจ  ยถาภูตํ  ปชานาติ  ฯ  เวทนาย  ฯ  สญฺญาย  ฯ
สงฺขารานํ    ฯ    วิญฺญาณสฺส    สมุทยญฺจ    อตฺถงฺคมญฺจ   อสฺสาทญฺจ
อาทีนวญฺจ นิสฺสรณญฺจ ยถาภูตํ ปชานาตีติ ฯ
    [๑๕๑]   สาวตฺถี  ฯ  ตตฺร  โข  ฯ  สุตวา  ภิกฺขเว  อริยสาวโก
รูปสฺส    สมุทยญฺจ   อตฺถงฺคมญฺจ   อสฺสาทญฺจ   อาทีนวญฺจ   นิสฺสรณญฺจ
