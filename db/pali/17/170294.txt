    [๕๑๒]   สาวตฺถี   ฯ   อทฺทสา  โข  อายสฺมา  อานนฺโท  ฯเปฯ
อิธาหํ    อาวุโส    สพฺพโส    รูปสญฺญานํ    สมติกฺกมา   ปฏิฆสญฺญานํ
อตฺถงฺคมา     นานตฺตสญฺญานํ     อมนสิการา    อนนฺโต    อากาโสติ
อากาสานญฺจายตนํ อุปสมฺปชฺช วิหรามิ ฯเปฯ วุฏฺฐิโตติ วาติ ฯ
    [๕๑๓]   สาวตฺถี   ฯ   อทฺทสา  โข  อายสฺมา  อานนฺโท  ฯเปฯ
อิธาหํ    อาวุโส    สพฺพโส   อากาสานญฺจายตนํ   สมติกฺกมฺม   อนนฺตํ
วิญฺญาณนฺติ      วิญฺญาณญฺจายตนํ     อุปสมฺปชฺช     วิหรามิ     ฯเปฯ
วุฏฺฐิโตติ วาติ ฯ
    [๕๑๔]  สาวตฺถี  ฯ  อถ  โข  อายสฺมา  สารีปุตฺโต  ฯเปฯ อิธาหํ
อาวุโส    สพฺพโส    วิญฺญาณญฺจายตนํ    สมติกฺกมฺม    นตฺถิ    กิญฺจีติ
อากิญฺจญฺญายตนํ อุปสมฺปชฺช วิหรามิ ฯเปฯ วุฏฺฐิโตติ วาติ ฯ
    [๕๑๕]  สาวตฺถี  ฯ  อถ  โข  อายสฺมา  สารีปุตฺโต  ฯเปฯ อิธาหํ
อาวุโส      อากิญฺจญฺญายตนํ     สมติกฺกมฺม     เนวสญฺญานาสญฺญายตนํ
อุปสมฺปชฺช วิหรามิ ฯเปฯ วุฏฺฐิโตติ วาติ ฯ
    [๕๑๖]   เอกํ   สมยํ   อายสฺมา   สารีปุตฺโต   สาวตฺถิยํ  วิหรติ
เชตวเน   อนาถปิณฺฑิกสฺส  อาราเม  ฯ  อถ  โข  อายสฺมา  สารีปุตฺโต
ปุพฺพณฺหสมยํ   นิวาเสตฺวา   ปตฺตจีวรมาทาย   สาวตฺถึ   ปิณฺฑาย  ปาวิสิ
สาวตฺถิยํ     ปิณฺฑาย     จริตฺวา     ปจฺฉาภตฺตํ    ปิณฺฑปาตปฏิกฺกนฺโต
เยน   อนฺธวนํ   เตนุปสงฺกมิ   ทิวาวิหาราย   อนฺธวนํ  อชฺโฌคาเหตฺวา
อญฺญตรสฺมึ   รุกฺขมูเล   ทิวาวิหารํ   นิสีทิ   ฯ   อถ   โข   อายสฺมา
