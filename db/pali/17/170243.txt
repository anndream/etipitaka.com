               ราธสํยุตฺเต อายาจนวคฺโค ตติโย
    [๓๘๙]   สาวตฺถี   ฯ   อถ  โข  อายสฺมา  ราโธ  เยน  ภควา
เตนุปสงฺกมิ     อุปสงฺกมิตฺวา     ภควนฺตํ    อภิวาเทตฺวา    เอกมนฺตํ
นิสีทิ  ฯ  เอกมนฺตํ  นิสินฺโน  โข  อายสฺมา  ราโธ  ภควนฺตํ  เอตทโวจ
สาธุ   เม   ภนฺเต   ภควา  สงฺขิตฺเตน  ธมฺมํ  เทเสตุ  ยมหํ  ภควโต
ธมฺมํ    สุตฺวา    เอโก   วูปกฏฺโฐ   อปฺปมตฺโต   อาตาปี   ปหิตตฺโต
วิหเรยฺยนฺติ  ฯ  โย  โข  ราธ  มาโร ตตฺร เต ฉนฺโท ปหาตพฺโพ [๑]
โก   จ   ราธ  มาโร  ฯ  รูปํ  โข  ราธ  มาโร  ตตฺร  เต  ฉนฺโท
ปหาตพฺโพ    เวทนา    มาโร    ตตฺร    เต    ฉนฺโท   ปหาตพฺโพ
สญฺญา    ฯ    สงฺขารา    มาโร   ตตฺร   เต   ฉนฺโท   ปหาตพฺโพ
วิญฺญาณํ   มาโร   ตตฺร   เต   ฉนฺโท  ปหาตพฺโพ  ฯ  โย  โข  ราธ
มาโร   ตตฺร   เต   ฉนฺโท   ปหาตพฺโพ   ฯ   ราโค  ปหาตพฺโพ  ฯ
ฉนฺทราโค ปหาตพฺโพติ ฯ
    [๓๙๐]    โย    โข   ราธ   มารธมฺโม   ตตฺร   เต   ฉนฺโท
ปหาตพฺโพ ฯ ราโค ปหาตพฺโพ ฯ ฉนฺทราโค ปหาตพฺโพ ฯ
    [๓๙๑] ยํ โข ราธ อนิจฺจํ ฯ
    [๓๙๒] โย โข ราธ อนิจฺจธมฺโม ฯ
    [๓๙๓] ยํ โข ราธ ทุกฺขํ ฯ
    [๓๙๔] โย โข ราธ ทุกฺขธมฺโม ฯ
#[๑] ม. สพฺพตฺถนฺตเร ราโค ปหาตพฺโพ ฉนฺทราโค ปหาตพฺโพติ ทิสฺสติ ฯ
