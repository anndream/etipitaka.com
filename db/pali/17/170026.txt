วิญฺญาณํ   ทุกฺขํ   อตีตานาคตํ   โก   ปน   วาโท   ปจฺจุปฺปนฺนสฺส   ฯ
เอวํ    ปสฺสํ    ภิกฺขเว   สุตวา   อริยสาวโก   อตีตสฺมึ   วิญฺญาณสฺมึ
อนเปกฺโข    โหติ    อนาคตํ    วิญฺญาณํ    นาภินนฺทติ   ปจฺจุปฺปนฺนสฺส
วิญฺญาณสฺส นิพฺพิทาย วิราคาย นิโรธาย ปฏิปนฺโน โหตีติ ฯ
    [๓๘]   สาวตฺถิยํ   ฯ   ตตฺร  โข  ฯเปฯ  รูปํ  ภิกฺขเว  อนตฺตา
อตีตานาคตํ   โก   ปน  วาโท  ปจฺจุปฺปนฺนสฺส  ฯ  เอวํ  ปสฺสํ  ภิกฺขเว
สุตวา   อริยสาวโก   อตีตสฺมึ   รูปสฺมึ  อนเปกฺโข  โหติ  อนาคตํ  รูปํ
นาภินนฺทติ    ปจฺจุปฺปนฺนสฺส    รูปสฺส   นิพฺพิทาย   วิราคาย   นิโรธาย
ปฏิปนฺโน   โหติ   ฯ   เวทนา   อนตฺตา   ฯ   สญฺญา   อนตฺตา   ฯ
สงฺขารา   อนตฺตา   ฯ   วิญฺญาณํ   อนตฺตา   อตีตานาคตํ   โก   ปน
วาโท   ปจฺจุปฺปนฺนสฺส   ฯ   เอวํ   ปสฺสํ  ภิกฺขเว  สุตวา  อริยสาวโก
อตีตสฺมึ     วิญฺญาณสฺมึ     อนเปกฺโข     โหติ    อนาคตํ    วิญฺญาณํ
นาภินนฺทติ     ปจฺจุปฺปนฺนสฺส     วิญฺญาณสฺส     นิพฺพิทาย     วิราคาย
นิโรธาย ปฏิปนฺโน โหตีติ ฯ
		      นกุลปิตวคฺโค ปฐโม ฯ
			   ตสฺสุทฺทานํ
		นกุลปิตา เทวทหา          เทฺวปิ หลิทฺทิกานิ จ
		สมาธิ ปฏิสลฺลานํ ๑        อุปาทานปริตสฺสนา ๒ ทุเว
		อตีตานาคตปจฺจุปฺปนฺนา       วคฺโค เตน ปวุจฺจติ ฯ
                       _____________
#๑ ม. ยุ. ปฏิสลฺลานา ฯ  ๒ โป. ม. อุปาทาปริตสฺสนา ฯ
