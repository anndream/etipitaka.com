ปฏิปฺปสฺสมฺภนฺติ  ปูติกานิ  ภวนฺติ  ฯ  เอวเมว  โข ภิกฺขเว ภาวนานุโยค-
มนุยุตฺตสฺส     ภิกฺขุโน     วิหรโต     อปฺปกสิเรเนว    สญฺโญชนานิ
ปฏิปฺปสฺสมฺภนฺติ ปูติกานิ ภวนฺตีติ ฯ
     [๒๖๓]   สาวตฺถี   ฯ   อนิจฺจสญฺญา  ภิกฺขเว  ภาวิตา  พหุลีกตา
สพฺพํ    กามราคํ    ปริยาทิยติ    สพฺพํ   รูปราคํ   ปริยาทิยติ   สพฺพํ
ภวราคํ    ปริยาทิยติ    สพฺพํ   อวิชฺชํ   ปริยาทิยติ   สพฺพํ   อสฺมิมานํ
สมูหนติ  ฯ  เสยฺยถาปิ  ภิกฺขเว  สรทสมเย  กสฺสโก  ๑  มหานงฺคเลน
กสฺสนฺโต  ๒  สพฺพานิ  มูลสนฺตานกานิ  สมฺปทาเลนฺโต กสฺสติ ฯ เอวเมว
โข    ภิกฺขเว    อนิจฺจสญฺญา   ภาวิตา   พหุลีกตา   สพฺพํ   กามราคํ
ปริยาทิยติ   สพฺพํ   รูปราคํ   ปริยาทิยติ   สพฺพํ   ภวราคํ   ปริยาทิยติ
สพฺพํ อวิชฺชํ ปริยาทิยติ สพฺพํ อสฺมิมานํ สมูหนติ ฯ
     [๒๖๔]  เสยฺยถาปิ  ภิกฺขเว  ปพฺพชลายโก  ๓  ปพฺพชํ  ลายิตฺวา
อคฺเค  คเหตฺวา  โอธุนาติ  นิธุนาติ  นิปฺโผเฏติ  ๔  ฯ  เอวเมว  โข
ภิกฺขเว อนิจฺจสญฺญา ภาวิตา ฯเปฯ
     [๒๖๕]  เสยฺยถาปิ  ภิกฺขเว  อมฺพปิณฺฑิยา  วณฺฑจฺฉินฺนาย  ๕ ยานิ
ตตฺร  อมฺพานิ  วณฺฑปฺปฏิพทฺธานิ  สพฺพานิ  ตานิ  ตนฺวยานิ  ๖  ภวนฺติ ฯ
เอวเมว โข ภิกฺขเว อนิจฺจสญฺญา ภาวิตา พหุลีกตา ฯเปฯ
     [๒๖๖]  เสยฺยถาปิ  ภิกฺขเว  กูฏาคารสฺส  ยา  กาจิ  โคปานสิโย
สพฺพา    ตา    กูฏงฺคมา    กูฏนินฺนา    กูฏสโมสรณา    กูฏํ   ตาสํ
#๑ ยุ. กสโก ฯ ๒ โป. กสฺสนฺโตติ นตฺถิ ฯ สพฺพานิ มูเล สนฺตานกานิ
#สปทาเวนฺโต ฯ ๓ โป. สพฺพผลยโก สพฺพผลายิตฺวา อคฺคึ คเหตฺวา ฯ
#๔ โป. นิจฺเฉเทติ ฯ ม. ยุ. นิจฺโฉเทติ ฯ ๕ โป. วณฺฏจฺฉินฺนาย วณฺฑจฺฉินฺนานิ ฯ
#๖ สี. ม. ตทนฺวยานิ ฯ
