อายสฺมา  เขมโก  ปญฺจสุ  อุปาทานกฺขนฺเธสุ  กิญฺจิ  อตฺตํ ๑ วา อตฺตนิยํ
วา   สมนุปสฺสตีติ   ฯ   เอวมาวุโสติ  โข  อายสฺมา  ทาสโก  เถรานํ
ภิกฺขูนํ   ปฏิสฺสุตฺวา   เยนายสฺมา   เขมโก  เตนุปสงฺกมิ  ฯเปฯ  เถรา
ตํ   อาวุโส   เขมก   เอวมาหํสุ   ปญฺจิเม   อาวุโส  อุปาทานกฺขนฺธา
วุตฺตา  ภควตา  ฯ  เสยฺยถีทํ ฯ รูปูปาทานกฺขนฺโธ ฯเปฯ วิญฺญาณูปาทานกฺ-
ขนฺโธ   ฯ   อิเมสุ   อายสฺมา   เขมโก   ปญฺจสุ   อุปาทานกฺขนฺเธสุ
กิญฺจิ   อตฺตํ   วา   อตฺตนิยํ   วา   สมนุปสฺสตีติ  ฯ  ปญฺจิเม  อาวุโส
อุปาทานกฺขนฺธา   วุตฺตา   ภควตา   ฯ  เสยฺยถีทํ  ฯ  รูปูปาทานกฺขนฺโธ
ฯเปฯ   วิญฺญาณูปาทานกฺขนฺโธ   ฯ   อิเมสุ   ขฺวาหํ   อาวุโส   ปญฺจสุ
อุปาทานกฺขนฺเธสุ น กิญฺจิ อตฺตํ วา อตฺตนิยํ วา สมนุปสฺสามีติ ฯ
    [๒๒๗]   อถ   โข   อายสฺมา   ทาสโก   เยน   เถรา   ภิกฺขู
เตนุปสงฺกมิ   อุปสงฺกมิตฺวา   เถเร  ภิกฺขู  เอตทโวจ  เขมโก  อาวุโส
ภิกฺขุ    เอวมาห    ปญฺจิเม   อุปาทานกฺขนฺธา   วุตฺตา   ภควตา   ฯ
เสยฺยถีทํ    ฯ   รูปูปาทานกฺขนฺโธ   ฯเปฯ   วิญฺญาณูปาทานกฺขนฺโธ   ฯ
อิเมสุ   ขฺวาหํ  อาวุโส  ปญฺจสุ  อุปาทานกฺขนฺเธสุ  ๒  น  กิญฺจิ  อตฺตํ
วา   อตฺตนิยํ   วา   สมนุปสฺสามีติ   ฯ   เอหิ   ตฺวํ  อาวุโส  ทาสก
เยน   เขมโก   ภิกฺขุ   เตนุปสงฺกม  อุปสงฺกมิตฺวา  เขมกํ  ภิกฺขุํ  เอวํ
วเทหิ   เถรา   ตํ   อาวุโส   เขมก   เอวมาหํสุ   ปญฺจิเม  อาวุโส
อุปาทานกฺขนฺธา   วุตฺตา   ภควตา   ฯ  เสยฺยถีทํ  ฯ  รูปูปาทานกฺขนฺโธ
ฯเปฯ   วิญฺญาณูปาทานกฺขนฺโธ  ฯ  โน  เจ  กิรายสฺมา  เขมโก  อิเมสุ
#๑ ยุ. อตฺตานํ ฯ   ๒ โป. ปญฺจุปาทานกฺขนฺเธสุ ฯ
