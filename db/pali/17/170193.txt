อิเม โข ภิกฺขเว จตฺตาโร อนฺตาติ ฯ
    [๒๗๙]  สาวตฺถี  ฯ ทุกฺขญฺจ โว ภิกฺขเว เทสิสฺสามิ ๑ ทุกฺขสมุทยญฺจ
ทุกฺขนิโรธญฺจ ทุกฺขนิโรธคามินีปฏิปทญฺจ ตํ สุณาถ ฯ
    [๒๘๐]    กตมญฺจ   ภิกฺขเว   ทุกฺขํ   ฯ   ปญฺจุปาทานกฺขนฺธาติสฺส
วจนียํ   ฯ   กตเม   ปญฺจ  ฯ  เสยฺยถีทํ  ฯ  รูปูปาทานกฺขนฺโธ  ฯเปฯ
วิญฺญาณูปาทานกฺขนฺโธ ฯ อิทํ วุจฺจติ ภิกฺขเว ทุกฺขํ ฯ
    [๒๘๑]   กตโม   จ   ภิกฺขเว   ทุกฺขสมุทโย   ฯ   ยายํ  ตณฺหา
โปโนพฺภวิกา   นนฺทิราคสหคตา   ตตฺรตตฺราภินนฺทินี   ฯ   เสยฺยถีทํ   ฯ
กามตณฺหา ภวตณฺหา วิภวตณฺหา ฯ อยํ วุจฺจติ ภิกฺขเว ทุกฺขสมุทโย ฯ
    [๒๘๒]   กตโม   จ   ภิกฺขเว   ทุกฺขนิโรโธ  ฯ  โย  ตสฺสาเยว
ตณฺหาย   อเสสวิราคนิโรโธ   จาโค   ปฏินิสฺสคฺโค  มุตฺติ  อนาลโย  ฯ
อยํ วุจฺจติ ภิกฺขเว ทุกฺขนิโรโธ ฯ
    [๒๘๓]   กตมา   จ  ภิกฺขเว  ทุกฺขนิโรธคามินีปฏิปทา  ฯ  อยเมว
อริโย   อฏฺฐงฺคิโก   มคฺโค   ฯ   เสยฺยถีทํ   ฯ   สมฺมาทิฏฺฐิ   ฯเปฯ
สมฺมาสมาธิ ฯ อยํ วุจฺจติ ภิกฺขเว ทุกฺขนิโรธคามินีปฏิปทาติ ฯ
    [๒๘๔]  สาวตฺถี ฯ สกฺกายญฺจ โว ภิกฺขเว เทสิสฺสามิ สกฺกายสมุทยญฺจ
สกฺกายนิโรธญฺจ        สกฺกายนิโรธคามินีปฏิปทญฺจ       ๒       ตํ
สุณาถ ฯ
    [๒๘๕]   กตโม  จ  ภิกฺขเว  สกฺกาโย  ฯ  ปญฺจุปาทานกฺขนฺธาติสฺส
#๑ ม. เทเสสฺสามิ ฯ  ๒ ม. ยุ. สกฺกายนิโรธคามินิญฺจ ปฏิปทํ ฯ
