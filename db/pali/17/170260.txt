กมฺมานิ   กมฺเม   จ   อฑฺฒกมฺเม   จ   ทฺวฏฺฐิปฏิปทา  ทฺวฏฺฐนฺตรกปฺปา
ฉฬาภิชาติโย  อฏฺฐ  ปุริสภูมิโย  เอกูนปญฺญาส อาชีวสเต ๑ เอกูนปญฺญาส
ปริพฺพาชกสเต    เอกูนปญฺญาส    นาควาสสเต    วีเส    อินฺทฺริยสเต
ตึเส   นิรยสเต   ฉตฺตึส   รโชธาตุโย   สตฺต   สญฺญิคพฺภา  ๒  สตฺต
อสญฺญิคพฺภา   สตฺต   นิคณฺฐิคพฺภา   สตฺต   ทิพฺพา   ๓  สตฺต  มานุสา
สตฺต  ปิสาจา  ๔  สตฺต  สรา  สตฺต  ปวุฏา  ๕  สตฺต  จ ปวุฏสตานิ
สตฺต   ปปาตา   สตฺต   จ   ปปาตสตานิ   สตฺต   สุปินา   สตฺต   จ
สุปินสตานิ   จุลฺลาสีติ   มหากปฺปิโน  สตสหสฺสานิ  ยานิ  ๖  พาเล  จ
ปณฺฑิเต    จ   สนฺธาวิตฺวา   สํสริตฺวา   ทุกฺขสฺสนฺตํ   กริสฺสนฺติ   ตตฺถ
นตฺถิ  อิมินาหํ  สีเลน  วา  วเตน  วา  ตเปน  วา  พฺรหฺมจริเยน  วา
อปริปกฺกํ   วา   กมฺมํ  ปริปาเจสฺสามิ  ปริปกฺกํ  วา  กมฺมํ  ผุสฺส  ผุสฺส
พฺยนฺตีกริสฺสามีติ    เหวํ    นตฺถิ    โทณมิเต   สุขทุกฺเข   ปริยนฺตกเต
สํสาเร   นตฺถิ   หายนวฑฺฒเน   นตฺถิ   อุกฺกํสาวกํเส   ฯ   เสยฺยถาปิ
นาม  สุตฺตคุเฬ  ขิตฺเต นิพฺเพฐิยมานเมว ปเลติ ๗ ฯ เอวเมว ๘ พาเล
จ   ปณฺฑิเต   จ   นิพฺเพฐิยมานา   สุขทุกฺขํ   ปเลนฺตีติ  ฯ  ภควํมูลกา
โน   ภนฺเต   ธมฺมา  ฯ  รูเป  โข  ภิกฺขเว  สติ  รูปํ  อุปาทาย  รูปํ
อภินิวิสฺส   เอวํ   ทิฏฺฐิ   อุปฺปชฺชติ   สตฺตีเม  กายา  อกฏา  อกฏวิธา
ฯเปฯ    สุขทุกฺขํ   ปเลนฺตีติ   ฯ   เวทนาย   สติ   ฯเปฯ   สญฺญาย
สติ   ฯ   สงฺขาเรสุ   สติ   ฯ   วิญฺญาเณ   สติ   วิญฺญาณํ  อุปาทาย
#๑ ม. ยุ. อาชีวกสเต ฯ  ๒ โป. ม. ยุ. สญฺญีคพฺภา ... ฯ  ๓ ม. เทวาติปิ ปาโฐ ฯ
#๔ ม. ยุ. เปสาจา ฯ  ๕ ยุ. ปวุธา ฯ  ๖ ยุ. อยํ ปาโฐ นตฺถิ ฯ  ๗ โป. ผเลติ ฯ
#๘ ยุ. เอวเมวํ ฯ
