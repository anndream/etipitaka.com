อตฺตา โหติ อโรโค ปรมฺมรณาติ ฯ
    [๔๕๘]  ตํ  กึ  มญฺญถ  ภิกฺขเว  รูปํ  นิจฺจํ  วา  อนิจฺจํ  วาติ  ฯ
อนิจฺจํ    ภนฺเต    ฯเปฯ   วิปริณามธมฺมํ   อปิ   นุ   ตํ   อนุปาทาย
เอวํ  ทิฏฺฐิ  อุปฺปชฺเชยฺย  อทุกฺขมสุขี  อตฺตา  โหติ อโรโค ปรมมรณาติ ฯ
โน    เหตํ    ภนฺเต    ฯ    อิติ    โข    ภิกฺขเว   ทุกฺเข   สติ
ทุกฺขํ   อุปาทาย   ทุกฺขํ   อภินิวิสฺส   เอวํ  ทิฏฺฐิ  อุปฺปชฺชติ  อทุกฺขมสุขี
อตฺตา   โหติ   อโรโค   ปรมฺมรณาติ   ฯ  เวทนา  ฯเปฯ  สญฺญา  ฯ
สงฺขารา   ฯ   วิญฺญาณํ   นิจฺจํ   วา  อนิจฺจํ  วาติ  ฯ  อนิจฺจํ  ภนฺเต
ฯเปฯ    วิปริณามธมฺมํ    อปิ    นุ    ตํ   อนุปาทาย   เอวํ   ทิฏฺฐิ
อุปฺปชฺเชยฺย    อทุกฺขมสุขี   อตฺตา   โหติ   อโรโค   ปรมฺมรณาติ   ฯ
โน   เหตํ  ภนฺเต  ฯ  อิติ  โข  ภิกฺขเว  ทุกฺเข  สติ  ทุกฺขํ  อุปาทาย
ทุกฺขํ   อภินิวิสฺส   เอวํ   ทิฏฺฐิ   อุปฺปชฺชติ   อทุกฺขมสุขี   อตฺตา  โหติ
อโรโค ปรมฺมรณาติ (ทุติยเปยฺยาโล) ฯ
                       _____________
                     ม. ยุ. ตสฺสุทฺทานํ
         วาตํ เอตํ มม ๑          โส อตฺตา โน จ เม สิยา
         นตฺถิ กโรโต เหตุ จ ๒     มหาทิฏฺเฐน อฏฺฐมํ
         สสฺสโต อสสฺสโต เจว       อนฺตานนฺตวา ๓ จ วุจฺจติ ฯ
         ตํ ชีวํ อญฺญํ ชีวญฺจ          ตถาคเตน จตฺตาโร
         รูปี อตฺตา โหติ            อรูปี จ อตฺตา โหติ
         รูปี จ อรูปี จ อตฺตา โหติ
         เนว รูปี นารูปี อตฺตา โหติ   เอกนฺตสุขี อตฺตา โหติ
         เอกนฺตทุกฺขี อตฺตา โหติ      สุขทุกฺขี อตฺตา โหติ
         อทุกฺขมสุขี อตฺตา โหติ       อโรโค ปรํ มรณาติ ฯ
         อิเม ฉพฺพีสติ สุตฺตา         ทุติยวาเรน เทสิตา
#๑ ยุ. มม ฯ  ๒ ยุ. เหตุยา ฯ  ๓ ยุ. อนฺตานนฺตา ฯ
