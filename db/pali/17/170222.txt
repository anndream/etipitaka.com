สมนุปสฺสตีติ  ฯ  ภควํมูลกา  โน ภนฺเต ธมฺมา ฯเปฯ รูเป โข ภิกฺขเว สติ
รูปํ   อุปาทาย   รูปํ   อภินิวิสฺส   เอตํ  มม  เอโสหมสฺมิ  เอโส  เม
อตฺตาติ   สมนุปสฺสติ   เวทนาย   สติ  ฯ  สญฺญาย  สติ  ฯ  สงฺขาเรสุ
สติ    ฯ   วิญฺญาเณ   สติ   วิญฺญาณํ   อุปาทาย   วิญฺญาณํ   อภินิวิสฺส
เอตํ มม เอโสหมสฺมิ เอโส เม อตฺตาติ สมนุปสฺสติ ฯ
    [๓๔๙]   ตํ   กึ   มญฺญถ   ภิกฺขเว   รูปํ   นิจฺจํ   วา   อนิจฺจํ
วาติ    ฯ    อนิจฺจํ   ภนฺเต   ฯเปฯ   วิปริณามธมฺมํ   อปิ   นุ   ตํ
อนุปาทาย    เอตํ    มม    เอโสหมสฺมิ    เอโส    เม    อตฺตาติ
สมนุปสฺเสยฺยาติ   ฯ  โน  เหตํ  ภนฺเต  ฯ  เวทนา  ฯเปฯ  สญฺญา  ฯ
สงฺขารา   ฯ   วิญฺญาณํ   นิจฺจํ   วา  อนิจฺจํ  วาติ  ฯ  อนิจฺจํ  ภนฺเต
ฯเปฯ   อปิ   นุ   ตํ   อนุปาทาย   เอตํ   มม   เอโสหมสฺมิ  เอโส
เม   อตฺตาติ   สมนุปสฺเสยฺยาติ  ฯ  โน  เหตํ  ภนฺเต  ฯ  เอวํ  ปสฺสํ
ฯเปฯ นาปรํ อิตฺถตฺตายาติ ปชานาตีติ ฯ
    [๓๕๐]   สาวตฺถี  ฯ  ตตฺร  โข  ฯ  กิสฺมึ  นุ  โข  ภิกฺขเว  สติ
กึ   อุปาทาย   กึ   อภินิวิสฺส   เอวํ   ทิฏฺฐิ   อุปฺปชฺชติ   โส  อตฺตา
โส  โลโก  โส  เปจฺจ ภวิสฺสามิ นิจฺโจ ธุโว สสฺสโต อวิปริณามธมฺโมติ ฯ
ภควํมูลกา     โน     ภนฺเต     ธมฺมา     ฯเปฯ     รูเป    โข
ภิกฺขเว   สติ   รูปํ   อุปาทาย   รูปํ  อภินิวิสฺส  เอวํ  ทิฏฺฐิ  อุปฺปชฺชติ
โส   อตฺตา  โส  โลโก  โส  เปจฺจ  ภวิสฺสามิ  นิจฺโจ  ธุโว  สสฺสโต
อวิปริณามธมฺโม   ๑   เวทนาย  สติ  ฯ  สญฺญาย  สติ  ฯ  สงฺขาเรสุ
#๑ ม. ยุ. อวิปริณามธมฺโมติ ฯ
