ทุกฺขสฺเสโส อุปฺปาโท โรคานํ ฐิติ ชรามรณสฺส ปาตุภาโว ฯ
    [๔๘๘]  โย  จ  โข  ภิกฺขเว  จกฺขุสมฺผสฺสชาย  เวทนาย  นิโรโธ
วูปสโม   ฯเปฯ   ชรามรณสฺส  อตฺถงฺคโม  ฯเปฯ  โย  มโนสมฺผสฺสชาย
เวทนาย      นิโรโธ      วูปสโม      อตฺถงฺคโม      ทุกฺขสฺเสโส
นิโรโธ โรคานํ วูปสโม ชรามรณสฺส อตฺถงฺคโมติ ฯ
    [๔๘๙]   สาวตฺถี   ฯ   โย   ภิกฺขเว  รูปสญฺญาย  อุปฺปาโท  ฐิติ
ฯเปฯ     ชรามรณสฺส     ปาตุภาโว    ฯเปฯ    โย    ธมฺมสญฺญาย
อุปฺปาโท    ฐิติ    อภินิพฺพตฺติ    ปาตุภาโว    ทุกฺขสฺเสโส   อุปฺปาโท
โรคานํ ฐิติ ชรามรณสฺส ปาตุภาโว ฯ
    [๔๙๐]   โย   จ   โข   ภิกฺขเว   รูปสญฺญาย   นิโรโธ  ฯเปฯ
ชรามรณสฺส     อตฺถงฺคโม    ฯเปฯ    โย    ธมฺมสญฺญาย    นิโรโธ
วูปสโม    อตฺถงฺคโม    ทุกฺขสฺเสโส    นิโรโธ    โรคานํ    วูปสโม
ชรามรณสฺส อตฺถงฺคโมติ ฯ
    [๔๙๑]   สาวตฺถี   ฯ   โย   ภิกฺขเว   รูปสญฺเจตนาย  อุปฺปาโท
ฐิติ   ฯเปฯ   ชรามรณสฺส   ปาตุภาโว   ฯเปฯ   โย  ธมฺมสญฺเจตนาย
อุปฺปาโท ฐิติ ฯเปฯ ชรามรณสฺส ปาตุภาโว ฯ
    [๔๙๒]   โย   จ   โข  ภิกฺขเว  รูปสญฺเจตนาย  นิโรโธ  ฯเปฯ
ชรามรณสฺส    อตฺถงฺคโม    ฯเปฯ    โย   ธมฺมสญฺเจตนาย   นิโรโธ
วูปสโม  อตฺถงฺคโม  ทุกฺขสฺเสโส  นิโรโธ  โรคานํ  วูปสโม  ชรามรณสฺส
อตฺถงฺคโมติ ฯ
