อิตฺถตฺตายาติ   ปชานาติ   ๑   ฯ   ปุณฺโณ   นาม  อาวุโส  อายสฺมา
มนฺตานีปุตฺโต  อมฺหากํ  นวกานํ  สตํ  พหูปกาโร  โหติ  โส อเมฺห อิมินา
โอวาเทน  โอวทติ  อิมํ  ๒  ปน  เม อายสฺมโต ปุณฺณสฺส มนฺตานีปุตฺตสฺส
ธมฺมเทสนํ สุตฺวา ธมฺโม อภิสมิโตติ ๓ ฯ ฯ
    [๑๙๔]  สาวตฺถิยํ  วิหรติ  ฯ  อาราเม  ฯ  เตน  โข ปน สมเยน
อายสฺมา    ติสฺโส    ภควโต    ปิตุจฺฉาปุตฺโต    สมฺพหุลานํ    ภิกฺขูนํ
เอวมาโรเจติ   อปิ   เม   อาวุโส   มธุรกชาโต  วิย  กาโย  ทิสาปิ
เม   น   ปกฺขายนฺติ   ธมฺมาปิ   มํ   ๔  นปฺปฏิภนฺติ  ถีนมิทฺธญฺจ  เม
จิตฺตํ   ปริยาทาย   ติฏฺฐติ  อนภิรโต  จ  ๕  พฺรหฺมจริยํ  จรามิ  โหติ
จ เม ธมฺเมสุ วิจิกิจฺฉาติ ฯ
    [๑๙๕]   อถ   โข   สมฺพหุลา  ภิกฺขู  เยน  ภควา  เตนุปสงฺกมึสุ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ  นิสีทึสุ  ฯ  เอกมนฺตํ
นิสินฺนา   โข  เต  ภิกฺขู  ภควนฺตํ  เอตทโวจุํ  อายสฺมา  ภนฺเต  ติสฺโส
ภควโต   ปิตุจฺฉาปุตฺโต   สมฺพหุลานํ   ภิกฺขูนํ   เอวมาโรเจติ  อปิ  เม
อาวุโส   มธุรกชาโต  วิย  กาโย  ทิสาปิ  เม  น  ปกฺขายนฺติ  ธมฺมาปิ
มํ   นปฺปฏิภนฺติ   ถีนมิทฺธญฺจ   เม   จิตฺตํ  ปริยาทาย  ติฏฺฐติ  อนภิรโต
จ  พฺรหฺมจริยํ  จรามิ  โหติ  จ  เม  ธมฺเมสุ  วิจิกิจฺฉาติ  ฯ  อถ  โข
ภควา   อญฺญตรํ   ภิกฺขุํ   อามนฺเตสิ   เอหิ   ตฺวํ  ภิกฺขุ  มม  วจเนน
ติสฺสํ   ภิกฺขุํ   อามนฺเตหิ   สตฺถา   ตํ  อาวุโส  ติสฺส  อามนฺเตตีติ  ฯ
เอวํ  ภนฺเตติ  โข  โส  ภิกฺขุ  ภควโต  ปฏิสฺสุตฺวา  เยนายสฺมา  ติสฺโส
#๑ ม. ยุ. ปชานาตีติ ฯ   ๒ ม. ยุ. อิทญฺจ ปน ฯ  ๓ ยุ. อภิสเมโตติ ฯ
#๔ โป. เม นปฺปฏิลภนฺติ ฯ  ๕ โป. ว ฯ
