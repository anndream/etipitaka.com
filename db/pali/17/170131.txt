    [๑๙๖]   ตํ   กึ   มญฺญสิ   ติสฺส   รูเป  วีตราคสฺส  วีตจฺฉนฺทสฺส
วีตเปมสฺส    วีตปิปาสสฺส    วีตปริฬาหสฺส   วีตตณฺหสฺส   ตสฺส   รูปสฺส
วิปริณามญฺญถาภาวา   อุปฺปชฺชนฺติ   โสกปริเทวทุกฺขโทมนสฺสุปายาสาติ   ฯ
โน   เหตํ   ภนฺเต   ฯ   สาธุ  สาธุ  ติสฺส  เอวํ  เหตํ  ติสฺส  โหติ
ยถาตํ   รูเป  วีตราคสฺส  ฯ  เวทนาย  ฯ  สญฺญาย  ฯ  สงฺขาเรสุ  ฯ
วิญฺญาเณ     วีตราคสฺส     วีตจฺฉนฺทสฺส     วีตเปมสฺส    วีตปิปาสสฺส
วีตปริฬาหสฺส    วีตตณฺหสฺส    ตสฺส    วิญฺญาณสฺส   วิปริณามญฺญถาภาวา
อุปฺปชฺชนฺติ   โสกปริเทวทุกฺขโทมนสฺสุปายาสาติ  ฯ  โน  เหตํ  ภนฺเต  ฯ
สาธุ   สาธุ   ติสฺส   เอวํ   เหตํ   ติสฺส   โหติ   ยถาตํ   วิญฺญาเณ
วีตราคสฺส   ฯ  ตํ  กึ  มญฺญสิ  ติสฺส  รูปํ  นิจฺจํ  วา  อนิจฺจํ  วาติ  ฯ
อนิจฺจํ   ภนฺเต   ฯเปฯ  เวทนา  ฯ  สญฺญา  ฯ  สงฺขารา  ฯ  วิญฺญาณํ
นิจฺจํ   วา   อนิจฺจํ   วาติ  ฯ  อนิจฺจํ  ภนฺเต  ฯเปฯ  ตสฺมา  ติห  ฯ
เอวํ ปสฺสํ ฯเปฯ นาปรํ อิตฺถตฺตายาติ ปชานาติ ฯ
    [๑๙๗]  เสยฺยถาปิ  ๑  ติสฺส เทฺว ปุริสา เอโก ปุริโส อมคฺคกุสโล
เอโก    ปุริโส    มคฺคกุสโล    ตเมนํ    โส   อมคฺคกุสโล   ปุริโส
อมุํ   มคฺคกุสลํ   ปุริสํ  มคฺคํ  ปุจฺเฉยฺย  โส  เอวํ  วเทยฺย  เอวํ  ๒
โภ   ปุริส   อยํ   มคฺโค   เตน  มุหุตฺตํ  คจฺฉ  เตน  มุหุตฺตํ  คนฺตฺวา
ทกฺขิสฺสสิ   เทฺวธาปถํ   ๓  ตตฺถ  วามํ  มุญฺจิตฺวา  ทกฺขิณํ  คณฺห  เตน
มุหุตฺตํ    คจฺฉ   เตน   มุหุตฺตํ   คนฺตฺวา   ทกฺขิสฺสสิ   ติพฺพํ   วนสณฺฑํ
เตน   มุหุตฺตํ   คจฺฉ   เตน   มุหุตฺตํ  คนฺตฺวา  ทกฺขิสฺสสิ  มหนฺตํ  นินฺนํ
#๑ ยุ. เสยฺยถาปิสฺส ฯ  ๒ ม. เอหิ ฯ  ๓ ยุ. ทฺวิธาปถํ ฯ
