ภิกฺขุ   อนตฺตนิยํ   ตตฺร   เต   ฉนฺโท   ปหาตพฺโพ   ฯ   เวทนา  ฯ
สญฺญา   ฯ   สงฺขารา   ฯ   วิญฺญาณํ   อนตฺตนิยํ   ตตฺร   เต  ฉนฺโท
ปหาตพฺโพ   ฯ   อิมสฺส   โข  ภิกฺขุ  มยา  สงฺขิตฺเตน  ภาสิตสฺส  เอวํ
วิตฺถาเรน    อตฺโถ   ทฏฺฐพฺโพติ   ฯเปฯ   อญฺญตโร   จ   ปน   โส
ภิกฺขุ อรหตํ อโหสีติ ฯ
    [๑๔๖]   สาวตฺถี  ฯ  ตตฺร  โข  ฯ  เอกมนฺตํ  นิสินฺโน  โข  โส
ภิกฺขุ   ภควนฺตํ   เอตทโวจ   สาธุ   เม   ภนฺเต   ภควา  สงฺขิตฺเตน
ธมฺมํ   เทเสตุ   ยมหํ   ภควโต  ธมฺมํ  สุตฺวา  ฯเปฯ  วิหเรยฺยนฺติ  ฯ
ยํ   โข   ภิกฺขุ   รชนิยสณฺฐิตํ  ๑  ตตฺร  เต  ฉนฺโท  ปหาตพฺโพติ  ฯ
อญฺญาตํ   ภควา   อญฺญาตํ   สุคตาติ   ฯ   ยถากถํ   ปน   ตฺวํ  ภิกฺขุ
มยา   สงฺขิตฺเตน   ภาสิตสฺส   วิตฺถาเรน   อตฺถํ  อาชานาสีติ  ฯ  รูปํ
โข  ภนฺเต  รชนิยสณฺฐิตํ  ตตฺร  เม  ฉนฺโท  ปหาตพฺโพ  ฯ  เวทนา  ฯ
สญฺญา   ฯ   สงฺขารา   ฯ   วิญฺญาณํ   รชนิยสณฺฐิตํ  ตตฺร  เม  ฉนฺโท
ปหาตพฺโพ   ฯ   อิมสฺส   ขฺวาหํ  ภนฺเต  ภควตา  สงฺขิตฺเตน  ภาสิตสฺส
เอวํ   วิตฺถาเรน   อตฺถํ   อาชานามีติ   ฯ   สาธุ  สาธุ  ภิกฺขุ  สาธุ
โข    ตฺวํ   ภิกฺขุ   มยา   สงฺขิตฺเตน   ภาสิตสฺส   วิตฺถาเรน   อตฺถํ
อาชานาสิ   ฯ   รูปํ   โข   ภิกฺขุ   รชนิยสณฺฐิตํ   ตตฺร   เต  ฉนฺโท
ปหาตพฺโพ  ฯ  เวทนา  ฯ  สญฺญา  ฯ  สงฺขารา  ฯ วิญฺญาณํ รชนิยสณฺฐิตํ
ตตฺร   เต  ฉนฺโท  ปหาตพฺโพ  ฯ  อิมสฺส  โข  ภิกฺขุ  มยา  สงฺขิตฺเตน
ภาสิตสฺส   เอวํ   วิตฺถาเรน   อตฺโถ   ทฏฺฐพฺโพติ   ฯเปฯ   อญฺญตโร
#๑ ม. ยุ. รชนียสณฺฐิตํ ฯ สพฺพตฺถ ทิอิสเมว ฯ โป. รชนียํ สณฺฐิ
