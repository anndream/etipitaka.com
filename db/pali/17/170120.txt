ปน   สา   ภิกฺขเว  สสฺสตทิฏฺฐิ  สงฺขาโร  โส  ฯ  โส  ปน  สงฺขาโร
กึนิทาโน   ฯเปฯ   เอวํปิ   โข   ภิกฺขเว   ชานโต   เอวํ   ปสฺสโต
อนนฺตรา อาสวานํ ขโย โหติ ฯ
    [๑๘๐]  น  เหว  โข  รูปํ  อตฺตโต  สมนุปสฺสติ  ฯ น เวทนํ ฯ น
สญฺญํ    ฯ   น   สงฺขาเร   ฯ   น   วิญฺญาณํ   อตฺตโต   สมนุปสฺสติ
นาปิ    เอวํทิฏฺฐี   โหติ   โส   อตฺตา   โส   โลโก   โส   เปจฺจ
ภวิสฺสามิ    นิจฺโจ    ธุโว   สสฺสโต   อวิปริณามธมฺโมติ   อปิจ   โข
เอวํทิฏฺฐี   โหติ   โน   จสฺสํ   โน  จ  เม  สิยา  น  ภวิสฺสามิ  ๑
น   เม   ภวิสฺสตีติ  ๒  ฯ  ยา  โข  ปน  สา  ภิกฺขเว  อุจฺเฉททิฏฺฐิ
สงฺขาโร   โส   ฯ  โส  ปน  สงฺขาโร  กึนิทาโน  กึสมุทโย  กึชาติโก
กึปภโว  ฯ  อวิชฺชาสมฺผสฺสเชน  ภิกฺขเว  เวทยิเตน  ผุฏฺฐสฺส  อสฺสุตวโต
ปุถุชฺชนสฺส    อุปฺปนฺนา   ตณฺหา   ตโตโช   โส   สงฺขาโร   ฯ   อิติ
โข   ภิกฺขเว   โสปิ   สงฺขาโร  อนิจฺโจ  ฯเปฯ  เอวํปิ  โข  ภิกฺขเว
ชานโต เอวํ ปสฺสโต อนนฺตรา อาสวานํ ขโย โหติ ฯ
    [๑๘๑]  น  เหว  โข  รูปํ  อตฺตโต  สมนุปสฺสติ  ฯ น เวทนํ ฯ น
สญฺญํ   ฯ   น   สงฺขาเร  ฯ  น  วิญฺญาณํ  อตฺตโต  สมนุปสฺสติ  ฯเปฯ
น   วิญฺญาณสฺมึ   อตฺตานํ   ๓  สมนุปสฺสติ  นาปิ  เอวํทิฏฺฐี  โหติ  โส
อตฺตา   โส   โลโก   โส   เปจฺจ   ภวิสฺสามิ  นิจฺโจ  ธุโว  สสฺสโต
อวิปริณามธมฺโมติ    นาปิ    เอวํทิฏฺฐี   โหติ   โน   จสฺสํ   โน   จ
เม   สิยา   น   ภวิสฺสามิ   น   เม   ภวิสฺสตีติ   อปิจ   โข  กงฺขี
#๑ ม. นาภวิสฺสํ ฯ  ๒ โป. ภวิสฺส ฯ   ๓ ม. อตฺตโต ฯ
