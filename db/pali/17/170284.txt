    [๔๘๒]  โย  จ  โข  ภิกฺขเว  รูปานํ  นิโรโธ  วูปสโม อตฺถงฺคโม
ทุกฺขสฺเสโส   นิโรโธ   โรคานํ   วูปสโม   ชรามรณสฺส  อตฺถงฺคโม  ฯ
โย  สทฺทานํ  ฯ  โย  คนฺธานํ  ฯ  โย  รสานํ  ฯ  โย  โผฏฺฐพฺพานํ ฯ
โย   ธมฺมานํ   นิโรโธ   วูปสโม   อตฺถงฺคโม   ทุกฺขสฺเสโส   นิโรโธ
โรคานํ วูปสโม ชรามรณสฺส อตฺถงฺคโมติ ฯ
    [๔๘๓]   สาวตฺถี   ฯ   โย   ภิกฺขเว   จกฺขุวิญฺญาณสฺส  อุปฺปาโท
ฐิติ   ฯเปฯ   ชรามรณสฺส   ปาตุภาโว   ฯเปฯ   โย   มโนวิญฺญาณสฺส
อุปฺปาโท ฐิติ ฯเปฯ ชรามรณสฺส ปาตุภาโว ฯ
    [๔๘๔]   โย   จ   โข  ภิกฺขเว  จกฺขุวิญฺญาณสฺส  นิโรโธ  ฯเปฯ
ชรามรณสฺส    อตฺถงฺคโม    โย    มโนวิญฺญาณสฺส    นิโรโธ   ฯเปฯ
ชรามรณสฺส อตฺถงฺคโมติ ฯ
    [๔๘๕]   สาวตฺถี   ฯ   โย   ภิกฺขเว   จกฺขุสมฺผสฺสสฺส  อุปฺปาโท
ฐิติ   ฯเปฯ   ชรามรณสฺส   ปาตุภาโว   ฯเปฯ   โย   มโนสมฺผสฺสสฺส
อุปฺปาโท ฐิติ ฯเปฯ ชรามรณสฺส ปาตุภาโว ฯ
    [๔๘๖]   โย   จ   โข  ภิกฺขเว  จกฺขุสมฺผสฺสสฺส  นิโรโธ  ฯเปฯ
ชรามรณสฺส    อตฺถงฺคโม    ฯเปฯ    โย    มโนสมฺผสฺสสฺส   นิโรโธ
ฯเปฯ ชรามรณสฺส อตฺถงฺคโมติ ฯ
    [๔๘๗]   สาวตฺถี   ฯ   โย   ภิกฺขเว  จกฺขุสมฺผสฺสชาย  เวทนาย
อุปฺปาโท    ฐิติ    ฯเปฯ    ชรามรณสฺส    ปาตุภาโว   ฯเปฯ   โย
มโนสมฺผสฺสชาย    เวทนาย   อุปฺปาโท   ฐิติ   อภินิพฺพตฺติ   ปาตุภาโว
