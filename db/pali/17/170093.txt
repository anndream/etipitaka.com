สาธุ   ภิกฺขุ   สาธุ   โข   ตฺวํ   ภิกฺขุ   มยา   สงฺขิตฺเตน  ภาสิตสฺส
วิตฺถาเรน   อตฺถํ   อาชานาสิ   ฯ  รูปํ  โข  ภิกฺขุ  มญฺญมาโน  พนฺโธ
มารสฺส   อมญฺญมาโน   มุตฺโต   ปาปิมโต   ฯ   เวทนํ   ฯ  สญฺญํ  ฯ
สงฺขาเร    ฯ   วิญฺญาณํ   มญฺญมาโน   พนฺโธ   มารสฺส   อมญฺญมาโน
มุตฺโต   ปาปิมโต   ฯ   อิมสฺส  โข  ภิกฺขุ  มยา  สงฺขิตฺเตน  ภาสิตสฺส
เอวํ   วิตฺถาเรน   อตฺโถ   ทฏฺฐพฺโพติ   ฯเปฯ   อญฺญตโร   จ   ปน
โส ภิกฺขุ อรหตํ อโหสีติ ฯ
    [๑๔๑]  สาวตฺถี  ฯ  ตตฺร  โข  ฯ  เอกมนฺตํ นิสินฺโน โข โส ภิกฺขุ
ภควนฺตํ   เอตทโวจ   สาธุ   เม   ภนฺเต   ภควา  สงฺขิตฺเตน  ฯเปฯ
ปหิตตฺโต   วิหเรยฺยนฺติ   ฯ   อภินนฺทมาโน  โข  ภิกฺขุ  พนฺโธ  มารสฺส
อนภินนฺทมาโน    มุตฺโต   ปาปิมโตติ   ฯ   อญฺญาตํ   ภควา   อญฺญาตํ
สุคตาติ   ฯ   ยถากถํ   ปน   ตฺวํ   ภิกฺขุ  มยา  สงฺขิตฺเตน  ภาสิตสฺส
วิตฺถาเรน  อตฺถํ  อาชานาสีติ  ฯ  รูปํ  โข  [๑]  ภนฺเต อภินนฺทมาโน
พนฺโธ   มารสฺส   อนภินนฺทมาโน   มุตฺโต   ปาปิมโต   ฯ   เวทนํ  ฯ
สญฺญํ   ฯ   สงฺขาเร   ฯ   วิญฺญาณํ   อภินนฺทมาโน   พนฺโธ   มารสฺส
อนภินนฺทมาโน   มุตฺโต   ปาปิมโต   ฯ  อิมสฺส  ขฺวาหํ  ภนฺเต  ภควตา
สงฺขิตฺเตน   ภาสิตสฺส   เอวํ   วิตฺถาเรน  อตฺถํ  อาชานามีติ  ฯ  สาธุ
สาธุ   ภิกฺขุ   สาธุ   โข   ตฺวํ   ภิกฺขุ   มยา   สงฺขิตฺเตน  ภาสิตสฺส
วิตฺถาเรน   อตฺถํ  อาชานาสิ  ฯ  รูปํ  โข  ภิกฺขุ  อภินนฺทมาโน  พนฺโธ
มารสฺส   อนภินนฺทมาโน   มุตฺโต   ปาปิมโต   ฯ  เวทนํ  ฯ  สญฺญํ  ฯ
#๑ ยุ. เอตฺถนฺตเร ปนสทฺโท ทิสฺสติ ฯ
