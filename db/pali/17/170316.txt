	[๕๔๖] อพฺภวลาหกานํ เทวานํ สหพฺยตํ อุปปชฺชตีติ ฯ
	[๕๔๗] วาตวลาหกานํ เทวานํ สหพฺยตํ อุปปชฺชตีติ ฯ
	[๕๔๘]   วสฺสวลาหกานํ   เทวานํ   สหพฺยตํ   อุปปชฺชตีติ  ฯ  อิธ
ภิกฺขุ   เอกจฺโจ   กาเยน  สุจริตํ  จรติ  วาจาย  สุจริตํ  จรติ  มนสา
สุจริตํ   จรติ   ตสฺส   สุตํ   โหติ   วสฺสวลาหกา   เทวา   ทีฆายุกา
วณฺณวนฺโต   สุขพหุลาติ   ฯ   ตสฺส  เอวํ  โหติ  อโห  วตาหํ  กายสฺส
เภทา  ปรํ  มรณา  วสฺสวลาหกานํ  เทวานํ  สหพฺยตํ  อุปปชฺเชยฺยนฺติ  ฯ
โส   อนฺนํ   เทติ   ปานํ  เทติ  วตฺถํ  เทติ  ยานํ  เทติ  มาลํ  เทติ
คนฺธํ   เทติ   วิเลปนํ   เทติ   เสยฺยํ  เทติ  อาวสถํ  เทติ  ปทีเปยฺยํ
เทติ   ฯ   โส   กายสฺส  เภทา  ปรํ  มรณา  วสฺสวลาหกานํ  เทวานํ
สหพฺยตํ   อุปปชฺชติ   ฯ   อยํ   โข   ภิกฺขุ  เหตุ  อยํ  ปจฺจโย  เยน
มิเธกจฺโจ   กายสฺส   เภทา   ปรํ   มรณา   วสฺสวลาหกานํ   เทวานํ
สหพฺยตํ อุปปชฺชตีติ ฯ
    [๕๔๙]   สาวตฺถี  ฯ  เอกมนฺตํ  นิสินฺโน  โข  โส  ภิกฺขุ  ภควนฺตํ
เอตทโวจ   โก   นุ   โข   ภนฺเต   เหตุ   โก  ปจฺจโย  เยเนกทา
สีตํ   โหตีติ   ฯ   สนฺติ  ภิกฺขุ  สีตวลาหกา  นาม  เทวา  เตสํ  ยทา
เอวํ   โหติ   ยนฺนูน   มยํ  สกาย  รติยา  รเมยฺยามาติ  ๑  เตสนฺตํ
เจโตปณิธิมนฺวาย   สีตํ   โหติ  ฯ  อยํ  โข  ภิกฺขุ  เหตุ  อยํ  ปจฺจโย
เยเนกทา สีตํ โหตีติ ฯ
#๑ ม. สพฺพสุตฺเตสุ วเสยฺยามาติ ปาโฐ ทิสฺสติ ฯ
