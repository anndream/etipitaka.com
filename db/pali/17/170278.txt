                      โอกฺกนฺตสํยุตฺตํ
    [๔๖๙]  สาวตฺถี  ฯ  จกฺขุํ  ภิกฺขเว  อนิจฺจํ  วิปริณามิ  อญฺญถาภาวิ
โสตํ      อนิจฺจํ      วิปริณามิ     อญฺญถาภาวิ     ฆานํ     อนิจฺจํ
วิปริณามิ    อญฺญถาภาวิ    ชิวฺหา    อนิจฺจา   วิปริณามี   อญฺญถาภาวี
กาโย   อนิจฺโจ   วิปริณามี   อญฺญถาภาวี   มโน   อนิจฺโจ   วิปริณามี
อญฺญถาภาวี  ฯ  โย  ภิกฺขเว  อิเม  ธมฺเม  เอวํ  สทฺทหติ  อธิมุจฺจติ ฯ
อยํ    วุจฺจติ    สทฺธานุสารี    โอกฺกนฺโต   สมฺมตฺตนิยามํ   สปฺปุริสภูมึ
โอกฺกนฺโต    วีติวตฺโต   ปุถุชฺชนภูมึ   อภพฺโพ   ตํ   กมฺมํ   กาตุํ   ยํ
กมฺมํ  กตฺวา  นิรยํ  วา  ติรจฺฉานโยนึ  วา  ปิตฺติวิสยํ  วา  อุปปชฺเชยฺย
อภพฺโพว  ๑  ตาว  กาลํ  กาตุํ  ยาว  น  โสตาปตฺติผลํ  สจฺฉิกโรติ ฯ
ยสฺส   โข   ภิกฺขเว   อิเม   ธมฺมา  เอวํ  ปญฺญาย  มตฺตโส  นิชฺฌานํ
ขมนฺติ  ฯ  อยํ  วุจฺจติ  ธมฺมานุสารี  โอกฺกนฺโต  สมฺมตฺตนิยามํ สปฺปุริสภูมึ
โอกฺกนฺโต    วีติวตฺโต   ปุถุชฺชนภูมึ   อภพฺโพ   ตํ   กมฺมํ   กาตุํ   ยํ
กมฺมํ  กตฺวา  นิรยํ  วา  ติรจฺฉานโยนึ  วา  ปิตฺติวิสยํ  วา  อุปปชฺเชยฺย
อภพฺโพว  ๒  ตาว  กาลํ  กาตุํ  ยาว  น  โสตาปตฺติผลํ  สจฺฉิกโรติ ฯ
โย  ภิกฺขเว  อิเม  ธมฺเม  เอวํ  ชานาติ  เอวํ  ปสฺสติ  ฯ  อยํ วุจฺจติ
โสตาปนฺโน อวินิปาตธมฺโม นิยโต สมฺโพธิปรายโนติ ฯ
    [๔๗๐]  สาวตฺถี  ฯ รูปา ภิกฺขเว อนิจฺจา วิปริณามิโน อญฺญถาภาวิโน
สทฺทา      อนิจฺจา      วิปริณามิโน      อญฺญถาภาวิโน      คนฺธา
#๑-๒ ม. ยุ. จ ฯ สพฺพตฺถ เอวํ ญาตพฺพํ ฯ
