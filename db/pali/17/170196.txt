เสยฺยถีทํ    ฯ   รูปูปาทานกฺขนฺโธ   ฯเปฯ   วิญฺญาณูปาทานกฺขนฺโธ   ฯ
เย   เกจิ   ภิกฺขเว   สมณา   วา   พฺราหฺมณา  วา  อิเมสํ  ปญฺจนฺนํ
อุปาทานกฺขนฺธานํ    สมุทยญฺจ    อตฺถงฺคมญฺจ    อสฺสาทญฺจ   อาทีนวญฺจ
นิสฺสรณญฺจ   ยถาภูตํ   นปฺปชานนฺติ   ฯเปฯ  ปชานนฺติ  ฯ  สยํ  อภิญฺญา
สจฺฉิกตฺวา อุปสมฺปชฺช วิหรนฺตีติ ฯ
    [๒๙๖]   ปญฺจิเม   ภิกฺขเว  อุปาทานกฺขนฺธา  ฯ  กตเม  ปญฺจ  ฯ
เสยฺยถีทํ    ฯ   รูปูปาทานกฺขนฺโธ   ฯเปฯ   วิญฺญาณูปาทานกฺขนฺโธ   ฯ
ยโต  ๑  โข  ภิกฺขเว  อริยสาวโก  อิเมสํ  ปญฺจนฺนํ  อุปาทานกฺขนฺธานํ
สมุทยญฺจ   อตฺถงฺคมญฺจ   อสฺสาทญฺจ   อาทีนวญฺจ   นิสฺสรณญฺจ   ยถาภูตํ
ปชานาติ    ฯ    อยํ    วุจฺจติ   ภิกฺขเว   อริยสาวโก   โสตาปนฺโน
อวินิปาตธมฺโม นิยโต สมฺโพธิปรายโนติ ฯ
    [๒๙๗]  สาวตฺถี  ฯ  ปญฺจิเม  ภิกฺขเว  อุปาทานกฺขนฺธา  ฯ  กตเม
ปญฺจ  ฯ  เสยฺยถีทํ  ฯ  รูปูปาทานกฺขนฺโธ  ฯเปฯ วิญฺญาณูปาทานกฺขนฺโธ ฯ
ยโต    โข    ภิกฺขเว    ๒    อิเมสํ   ปญฺจนฺนํ   อุปาทานกฺขนฺธานํ
สมุทยญฺจ   อตฺถงฺคมญฺจ   อสฺสาทญฺจ   อาทีนวญฺจ   นิสฺสรณญฺจ   ยถาภูตํ
วิทิตฺวา   อนุปาทา   วิมุตฺโต   โหติ   ฯ   อยํ  วุจฺจติ  ภิกฺขเว  ภิกฺขุ
อรหํ   ขีณาสโว   วุสิตวา   กตกรณีโย   โอหิตภาโร   อนุปฺปตฺตสทตฺโถ
ปริกฺขีณภวสญฺโญชโน สมฺมทญฺญา วิมุตฺโตติ ฯ
    [๒๙๘]  สาวตฺถี  ฯ  รูเป  ภิกฺขเว  โย  ฉนฺโท  โย  ราโค  ยา
นนฺทิ   ยา  ตณฺหา  ตํ  ปชหถ  เอวนฺตํ  รูปํ  ปหีนํ  ภวิสฺสติ  อุจฺฉินฺนมูลํ
#๑ ยุ. ยโต จ โข ฯ   ๒ ม. ยุ. ยโต โข ภิกฺขเว ภิกฺขุ ฯ
