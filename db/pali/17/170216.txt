นิโรธคามินีปฏิปทํ  นปฺปชานาติ  เวทนํ  ฯเปฯ  สญฺญํ  ฯ  สงฺขาเร ฯ
วิญฺญาณํ    นปฺปชานาติ    วิญฺญาณสมุทยํ    นปฺปชานาติ    วิญฺญาณนิโรธํ
นปฺปชานาติ       วิญฺญาณนิโรธคามินีปฏิปทํ       นปฺปชานาติ       ฯ
อยํ วุจฺจตาวุโส อวิชฺชา เอตฺตาวตา จ อวิชฺชาคโต โหตีติ ฯ
    [๓๓๓]  เอวํ  วุตฺเต  อายสฺมา  สารีปุตฺโต  อายสฺมนฺตํ มหาโกฏฺฐิตํ
เอตทโวจ    วิชฺชา    วิชฺชาติ    อาวุโส   โกฏฺฐิต   วุจฺจติ   กตมา
นุ   โข   อาวุโส   วิชฺชา   กิตฺตาวตา   จ   วิชฺชาคโต   โหตีติ  ฯ
อิธาวุโส   สุตวา   อริยสาวโก   รูปํ   ปชานาติ   รูปสมุทยํ  ปชานาติ
รูปนิโรธํ    ปชานาติ    รูปนิโรธคามินีปฏิปทํ    ปชานาติ   เวทนํ   ฯ
สญฺญํ   ฯ   สงฺขาเร   ฯ   วิญฺญาณํ  ปชานาติ  วิญฺญาณสมุทยํ  ปชานาติ
วิญฺญาณนิโรธํ    ปชานาติ    วิญฺญาณนิโรธคามินีปฏิปทํ    ปชานาติ    ฯ
อยํ วุจฺจตาวุโส วิชฺชา เอตฺตาวตา จ วิชฺชาคโต โหตีติ ฯ
			     อวิชฺชาวคฺโค สมตฺโต ฯ
				   ตสฺสุทฺทานํ
		  สมุทยธมฺเมน ตีณิ           อสฺสาเท จ อปเร ทุเว
		  สมุทเย จ เทฺว วุตฺตา       โกฏฺฐิเต อปเร ตโยติ ฯ
			     _______________________
