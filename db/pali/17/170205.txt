อนตฺตโต โยนิโส มนสิกโรนฺโต อรหตฺตํ ๑ สจฺฉิกเรยฺยาติ ฯ
    [๓๑๔]   อรหตา   ปนาวุโส   สารีปุตฺต   กตเม  ธมฺมา  โยนิโส
มนสิกาตพฺพาติ    ฯ    อรหตาปิ    โข    อาวุโส   โกฏฺฐิต   อิเมว
ปญฺจุปาทานกฺขนฺธา  อนิจฺจโต  ทุกฺขโต  โรคโต  คณฺฑโต  สลฺลโต  อฆโต
อาพาธโต  ปรโต  ปโลกโต  สุญฺญโต  อนตฺตโต  โยนิโส มนสิกาตพฺพา ฯ
นตฺถิ     โข     อาวุโส    อรหโต    อุตฺตริกรณียํ    กตสฺส    วา
ปฏิจฺจโย  อปิ   ๒  จิเม  ธมฺมา  ภาวิตา พหุลีกตา ทิฏฺฐธมฺมสุขวิหาราย
เจว สํวตฺตนฺติ สติสมฺปชญฺญาย จาติ ฯ
    [๓๑๕]   เอกํ   สมยํ   อายสฺมา   จ   สารีปุตฺโต  อายสฺมา  จ
มหาโกฏฺฐิโต   พาราณสิยํ   วิหรนฺติ   อิสิปตเน  มิคทาเย  ฯ  อถ  โข
อายสฺมา   มหาโกฏฺฐิโต  สายณฺหสมยํ  ปฏิสลฺลานา  วุฏฺฐิโต  เยนายสฺมา
สารีปุตฺโต     เตนุปสงฺกมิ     อุปสงฺกมิตฺวา     ฯเปฯ     เอตทโวจ
สุตวตาวุโส  สารีปุตฺต  ภิกฺขุนา  กตเม  ธมฺมา  โยนิโส มนสิกาตพฺพาติ ฯ
สุตวตาวุโส        โกฏฺฐิต        ภิกฺขุนา        ปญฺจุปาทานกฺขนฺธา
อนิจฺจโต    ฯเปฯ    อนตฺตโต   โยนิโส   มนสิกาตพฺพา   ฯ   กตเม
ปญฺจ  ฯ  เสยฺยถีทํ  ฯ  รูปูปาทานกฺขนฺโธ  ฯเปฯ วิญฺญาณูปาทานกฺขนฺโธ ฯ
สุตวตาวุโส      โกฏฺฐิต     ภิกฺขุนา     อิเม     ปญฺจุปาทานกฺขนฺธา
อนิจฺจโต     ฯเปฯ     อนตฺตโต     โยนิโส     มนสิกาตพฺพา    ฯ
ฐานํ  โข  ปเนตํ  อาวุโส  วิชฺชติ ยํ สุตวา ภิกฺขุ อิเม ปญฺจุปาทานกฺขนฺเธ
อนิจฺจโต       ฯเปฯ      อนตฺตโต      โยนิโส      มนสิกโรนฺโต
#๑ ยุ. อรหตฺตผลํ ฯ   ๒ ยุ. อปิจ โข ฯ
