ฉนฺทราโค    จิตฺตสฺเสโส    อุปกฺกิเลโส    ฯ   ยโต   โข   ภิกฺขเว
ภิกฺขุโน ฯเปฯ อภิญฺญา สจฺฉิกรณีเยสุ ธมฺเมสูติ ฯ
    [๕๐๖]   สาวตฺถี   ฯ   โย   ภิกฺขเว   ปฐวีธาตุยา   ฉนฺทราโค
จิตฺตสฺเสโส  อุปกฺกิเลโส  โย  อาโปธาตุยา  ฯ  โย เตโชธาตุยา ฯ โย
วาโยธาตุยา  ฯ  โย  อากาสธาตุยา  ฯ  โย  วิญฺญาณธาตุยา ฉนฺทราโค
จิตฺตสฺเสโส   อุปกฺกิเลโส  ฯ  ยโต  โข  ภิกฺขเว  ภิกฺขุโน  อิเมสุ  ฉสุ
ฐาเนสุ   เจตโส   อุปกฺกิเลโส   ปหีโน   โหติ   เนกฺขมฺมนินฺนํ   จสฺส
จิตฺตํ    โหติ    เนกฺขมฺมปริภาวิตํ   จิตฺตํ   กมฺมนิยํ   ขายติ   อภิญฺญา
สจฺฉิกรณีเยสุ ธมฺเมสูติ ฯ
    [๕๐๗]  สาวตฺถี  ฯ  โย  ภิกฺขเว  รูปสฺมึ  ฉนฺทราโค  จิตฺตสฺเสโส
อุปกฺกิเลโส    ฯเปฯ    โย    วิญฺญาณสฺมึ    ฉนฺทราโค   จิตฺตสฺเสโส
อุปกฺกิเลโส   ฯ   ยโต   โข   ภิกฺขเว  ภิกฺขุโน  อิเมสุ  ฉสุ  ฐาเนสุ
เจตโส    อุปกฺกิเลโส    ปหีโน   โหติ   เนกฺขมฺมนินฺนํ   จสฺส   จิตฺตํ
โหติ     เนกฺขมฺมปริภาวิตํ     จิตฺตํ     กมฺมนิยํ    ขายติ    อภิญฺญา
สจฺฉิกรณีเยสุ ธมฺเมสูติ ฯ
                       กิเลสสํยุตฺตํ ฯ
                        ตสฺสุทฺทานํ
         จกฺขุ รูปญฺจ วิญฺญาณํ         ผสฺโส จ เวทนาย จ
         สญฺญา จ เจตนา ตณฺหา      ธาตุ ขนฺเธน เต ทสาติ ฯ
                       _____________
