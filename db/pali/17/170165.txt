ฉนฺน   โสตํ   ภพฺโพสิ   ธมฺมํ   วิญฺญาตุนฺติ   ฯ   อถ  โข  อายสฺมโต
ฉนฺนสฺส   ตาวตเกเนว   อุฬารํ  ปีติปา  โมชฺชํ  อุปฺปชฺชิ  ภพฺโพ  กิรสฺมิ
ธมฺมํ   วิญฺญาตุนฺติ   ฯ   สมฺมุขา   เมตํ   อาวุโส  ฉนฺน  ภควโต  สุตํ
สมฺมุขา  [๑]  ปฏิคฺคหิตํ  กจฺจานโคตฺตํ  ภิกฺขุํ  โอวทนฺตสฺส  ทฺวยนิสฺสิโต
ขฺวายํ   ๒   กจฺจาน   โลโก   เยภุยฺเยน  อตฺถิตญฺเจว  นตฺถิตญฺจ  ฯ
โลกสมุทยํ   โข   กจฺจาน  ยถาภูตํ  สมฺมปฺปญฺญาย  ปสฺสโต  ยา  โลเก
นตฺถิตา  สา  น  โหติ  ฯ  โลกนิโรธํ  โข กจฺจาน ยถาภูตํ สมฺมปฺปญฺญาย
ปสฺสโต  ยา  โลเก  อตฺถิตา สา น โหติ ฯ อุปายุปาทานาภินิเวสวินิพนฺโธ
ขฺวายํ        กจฺจาน        โลโก        เยภุยฺเยน        ตสฺส
อุปายุปาทานํ   เจตโส  อธิฏฺฐานาภินิเวสานุสยํ  น  อุเปติ  น  อุปาทิยติ
น    อธิฏฺฐาติ    อตฺตา    เมติ   ทุกฺขเมว   อุปฺปชฺชมานํ   อุปฺปชฺชติ
ทุกฺขํ   นิรุชฺฌมานํ   นิรุชฺฌตีติ   น   กงฺขติ  น  วิจิกิจฺฉติ  อปรปฺปจฺจยา
ญาณเมวสฺส    เอตฺถ    โหติ    ฯ    เอตฺตาวตา    โข    กจฺจาน
สมฺมาทิฏฺฐิ   โหติ   ฯ   สพฺพมตฺถีติ   โข   กจฺจาน   อยเมโก  อนฺโต
สพฺพํ  นตฺถีติ  อยํ  ทุติโย  อนฺโต  ฯ  เอเต  เต  กจฺจาน  อุโภ อนฺเต
อนุปคมฺม   มชฺเฌน   ตถาคโต  ธมฺมํ  เทเสติ  อวิชฺชาปจฺจยา  สงฺขารา
สงฺขารปจฺจยา   วิญฺญาณํ   ฯเปฯ   เอวเมตสฺส  เกวลสฺส  ทุกฺขกฺขนฺธสฺส
สมุทโย  โหติ  ฯ  อวิชฺชาย   เตฺวว  อเสสวิราคนิโรธา  สงฺขารนิโรโธ
ฯเปฯ   เอวเมตสฺส   เกวลสฺส   ทุกฺขกฺขนฺธสฺส   นิโรโธ   โหตีติ   ฯ
เอวเมตํ  อาวุโส  อานนฺท โหติ เยสํ อายสฺมนฺตานํ ตาทิสา สพฺรหฺมจารโย
#๑ ยุ. จสทฺโท ทิสฺสติ ฯ  ๒ ม. ขวาหํ ฯ
