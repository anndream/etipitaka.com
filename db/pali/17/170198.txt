         ขนฺธสํยุตฺตสฺส จุลฺลปณฺณาสเก ธมฺมกถิกวคฺโค ทุติโย
    [๓๐๐]   สาวตฺถี   ฯ   อถ   โข  อญฺญตโร  ภิกฺขุ  เยน  ภควา
เตนุปสงฺกมิ   ฯเปฯ   นิสินฺโน   โข   โส   ภิกฺขุ  ภควนฺตํ  เอตทโวจ
อวิชฺชา   อวิชฺชาติ   ภนฺเต   วุจฺจติ   กตมา  นุ  โข  ภนฺเต  อวิชฺชา
กิตฺตาวตา   จ  อวิชฺชาคโต  โหตีติ  ฯ  อิธ  ภิกฺขุ  อสฺสุตวา  ปุถุชฺชโน
รูปํ    นปฺปชานาติ    รูปสมุทยํ   นปฺปชานาติ   รูปนิโรธํ   นปฺปชานาติ
รูปนิโรธคามินีปฏิปทํ    นปฺปชานาติ    เวทนํ   นปฺปชานาติ   ฯ   สญฺญํ
นปฺปชานาติ   ฯ   สงฺขาเร   นปฺปชานาติ   ฯ   วิญฺญาณํ   นปฺปชานาติ
ฯเปฯ    วิญฺญาณนิโรธคามินีปฏิปทํ    นปฺปชานาติ    ฯ    อยํ   วุจฺจติ
ภิกฺขุ อวิชฺชา เอตฺตาวตา จ อวิชฺชาคโต โหตีติ ฯ
    [๓๐๑]   สาวตฺถี  ฯ  เอกมนฺตํ  นิสินฺโน  โข  โส  ภิกฺขุ  ภควนฺตํ
เอตทโวจ   วิชฺชา   วิชฺชาติ   ภนฺเต   วุจฺจติ  กตมา  นุ  โข  ภนฺเต
วิชฺชา   กิตฺตาวตา   จ   วิชฺชาคโต   โหตีติ   ฯ   อิธ  ภิกฺขุ  สุตวา
อริยสาวโก   รูปํ   ปชานาติ   รูปสมุทยํ   ฯเปฯ   รูปนิโรธคามินีปฏิปทํ
ปชานาติ    เวทนํ    ฯ    สญฺญํ   ฯ   สงฺขาเร   ปชานาติ   ฯเปฯ
วิญฺญาณนิโรธคามินีปฏิปทํ   ปชานาติ   ฯ   อยํ   วุจฺจติ   ภิกฺขุ   วิชฺชา
เอตฺตาวตา จ วิชฺชาคโต โหตีติ ฯ
    [๓๐๒]   สาวตฺถี  ฯ  เอกมนฺตํ  นิสินฺโน  โข  โส  ภิกฺขุ  ภควนฺตํ
เอตทโวจ    ธมฺมกถิโก    ธมฺมกถิโกติ    ภนฺเต   วุจฺจติ   กิตฺตาวตา
