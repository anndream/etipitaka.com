อณฺฑชานํ   สุปณฺณานํ   สหพฺยตํ   อุปปชฺชตีติ   ฯ   อิธ  ภิกฺขุ  เอกจฺโจ
กาเยน   ทฺวยการี   โหติ   วาจาย  ทฺวยการี  มนสา  ทฺวยการี  ตสฺส
สุตํ      โหติ      อณฺฑชา     สุปณฺณา     ทีฆายุกา     วณฺณวนฺโต
สุขพหุลาติ   ฯ   ตสฺส  เอวํ  โหติ  อโห  วตาหํ  กายสฺส  เภทา  ปรํ
มรณา    อณฺฑชานํ    สุปณฺณานํ    สหพฺยตํ   อุปปชฺเชยฺยนฺติ   ฯ   โส
กายสฺส  เภทา  ปรํ  มรณา  อณฺฑชานํ  สุปณฺณานํ  สหพฺยตํ  อุปปชฺชติ  ฯ
อยํ   โข   ภิกฺขุ   เหตุ   อยํ   ปจฺจโย   เยน   มิเธกจฺโจ  กายสฺส
เภทา ปรํ มรณา อณฺฑชานํ สุปณฺณานํ สหพฺยตํ อุปปชฺชตีติ ฯ
    [๕๓๓]   สาวตฺถี  ฯ  เอกมนฺตํ  นิสินฺโน  โข  โส  ภิกฺขุ  ภควนฺตํ
เอตทโวจ   โก  นุ  โข  ภนฺเต  เหตุ  โก  ปจฺจโย  เยน  มิเธกจฺโจ
กายสฺส   เภทา   ปรํ  มรณา  ชลาพุชานํ  สุปณฺณานํ  ฯเปฯ  สํเสทชานํ
สุปณฺณานํ    ฯ    อุปปาติกานํ    สุปณฺณานํ   สหพฺยตํ   อุปปชฺชตีติ   ฯ
อิธ  ภิกฺขุ  เอกจฺโจ  กาเยน  ทฺวยการี  โหติ  วาจาย  ทฺวยการี มนสา
ทฺวยการี    ตสฺส    สุตํ    โหติ    อุปปาติกา    สุปณฺณา   ทีฆายุกา
วณฺณวนฺโต    สุขพหุลาติ    ฯ    ตสฺส   เอวํ   โหติ   อโห   วตาหํ
กายสฺส    เภทา    ปรํ    มรณา   อุปปาติกานํ   สุปณฺณานํ   สหพฺยตํ
อุปปชฺเชยฺยนฺติ   ฯ   โส   กายสฺส   เภทา   ปรํ  มรณา  อุปปาติกานํ
สุปณฺณานํ    สหพฺยตํ   อุปปชฺชติ   ฯ   อยํ   โข   ภิกฺขุ   เหตุ   อยํ
ปจฺจโย   เยน   มิเธกจฺโจ   กายสฺส  เภทา  ปรํ  มรณา  อุปปาติกานํ
สุปณฺณานํ สหพฺยตํ อุปปชฺชตีติ ฯ
