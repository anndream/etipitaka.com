ภควนฺตํ    เอตทโวจ    อนตฺตา   อนตฺตาติ   ภนฺเต   วุจฺจติ   กตโม
นุ  โข  ภนฺเต  อนตฺตาติ  ฯ  รูปํ  โข  ราธ  อนตฺตา  เวทนา อนตฺตา
สญฺญา   อนตฺตา   สงฺขารา   อนตฺตา  วิญฺญาณํ  อนตฺตา  ๑  ฯ  เอวํ
ปสฺสํ ฯเปฯ นาปรํ อิตฺถตฺตายาติ ปชานาตีติ ฯ
    [๓๘๔]   สาวตฺถี   ฯ   เอกมนฺตํ  นิสินฺโน  โข  อายสฺมา  ราโธ
ภควนฺตํ    เอตทโวจ    อนตฺตธมฺโม    อนตฺตธมฺโมติ   ภนฺเต   วุจฺจติ
กตโม   นุ  โข  ภนฺเต  อนตฺตธมฺโมติ  ฯ  รูปํ  โข  ราธ  อนตฺตธมฺโม
เวทนา      อนตฺตธมฺโม      สญฺญา      อนตฺตธมฺโม      สงฺขารา
อนตฺตธมฺโม    วิญฺญาณํ    อนตฺตธมฺโม    ฯ    เอวํ    ปสฺสํ   ฯเปฯ
นาปรํ อิตฺถตฺตายาติ ปชานาตีติ ฯ
    [๓๘๕]   สาวตฺถี   ฯ   เอกมนฺตํ  นิสินฺโน  โข  อายสฺมา  ราโธ
ภควนฺตํ   เอตทโวจ   ขยธมฺโม   ขยธมฺโมติ   ภนฺเต   วุจฺจติ   กตโม
นุ   โข   ภนฺเต   ขยธมฺโมติ   ฯ  รูปํ  โข  ราธ  ขยธมฺโม  เวทนา
ขยธมฺโม     สญฺญา     ขยธมฺโม    สงฺขารา    ขยธมฺโม    วิญฺญาณํ
ขยธมฺโม ฯ เอวํ ปสฺสํ ฯเปฯ นาปรํ อิตฺถตฺตายาติ ปชานาตีติ ฯ
    [๓๘๖]   สาวตฺถี   ฯ   เอกมนฺตํ  นิสินฺโน  โข  อายสฺมา  ราโธ
ภควนฺตํ   เอตทโวจ   วยธมฺโม   วยธมฺโมติ   ภนฺเต   วุจฺจติ   กตโม
นุ   โข   ภนฺเต   วยธมฺโมติ   ฯ  รูปํ  โข  ราธ  วยธมฺโม  เวทนา
วยธมฺโม     สญฺญา     วยธมฺโม    สงฺขารา    วยธมฺโม    วิญฺญาณํ
วยธมฺโม ฯ เอวํ ปสฺสํ ฯเปฯ นาปรํ อิตฺถตฺตายาติ ปชานาตีติ ฯ
#๑ ยุ. อนตฺตาติ ฯ
