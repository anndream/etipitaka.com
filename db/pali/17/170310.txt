เภทา  ปรํ  มรณา  คนฺธพฺพกายิกานํ  เทวานํ  สหพฺยตํ  อุปปชฺเชยฺยนฺติ ฯ
โส   กายสฺส   เภทา   ปรํ  มรณา  คนฺธพฺพกายิกานํ  เทวานํ  สหพฺยตํ
อุปปชฺชติ   ฯ   อยํ   โข  ภิกฺขุ  เหตุ  อยํ  ปจฺจโย  เยน  มิเธกจฺโจ
กายสฺส    เภทา   ปรํ   มรณา   คนฺธพฺพกายิกานํ   เทวานํ   สหพฺยตํ
อุปปชฺชตีติ ฯ
    [๕๓๘]   สาวตฺถี   ฯ   อถ   โข  อญฺญตโร  ภิกฺขุ  เยน  ภควา
เตนุปสงฺกมิ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ  นิสีทิ  ฯ
เอกมนฺตํ   นิสินฺโน   โข   โส   ภิกฺขุ   ภควนฺตํ   เอตทโวจ  โก  นุ
โข   ภนฺเต   เหตุ   โก   ปจฺจโย  เยน  มิเธกจฺโจ  กายสฺส  เภทา
ปรํ   มรณา   มูลคนฺเธ   อธิวตฺถานํ   เทวานํ  สหพฺยตํ  อุปปชฺชตีติ  ฯ
อิธ   ภิกฺขุ   เอกจฺโจ   กาเยน   สุจริตํ  จรติ  วาจาย  สุจริตํ  จรติ
มนสา   สุจริตํ   จรติ   ตสฺส   สุตํ  โหติ  มูลคนฺเธ  อธิวตฺถา  เทวา
ทีฆายุกา    วณฺณวนฺโต   สุขพหุลาติ   ฯ   ตสฺส   เอวํ   โหติ   อโห
วตาหํ   กายสฺส   เภทา   ปรํ   มรณา  มูลคนฺเธ  อธิวตฺถานํ  เทวานํ
สหพฺยตํ   อุปปชฺเชยฺยนฺติ   ฯ   โส   ทาตา  โหติ  มูลคนฺธานํ  ฯ  โส
กายสฺส   เภทา   ปรํ   มรณา  มูลคนฺเธ  อธิวตฺถานํ  เทวานํ  สหพฺยตํ
อุปปชฺชติ   ฯ   อยํ   โข  ภิกฺขุ  เหตุ  อยํ  ปจฺจโย  เยน  มิเธกจฺโจ
กายสฺส   เภทา   ปรํ   มรณา  มูลคนฺเธ  อธิวตฺถานํ  เทวานํ  สหพฺยตํ
อุปปชฺชตีติ ฯ
    [๕๓๙]   สาวตฺถี  ฯ  เอกมนฺตํ  นิสินฺโน  โข  โส  ภิกฺขุ  ภควนฺตํ
