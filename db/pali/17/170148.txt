อถ   โข   เทฺว   เทวตาโย   อภิกฺกนฺตาย   รตฺติยา   อภิกฺกนฺตวณฺณา
เกวลกปฺปํ   คิชฺฌกูฏํ   โอภาเสตฺวา  เยน  ภควา  เตนุปสงฺกมึสุ  ฯเปฯ
เอกมนฺตํ   อฏฺฐํสุ   ฯ   เอกมนฺตํ  ฐิตา  โข  เอกา  เทวตา  ภควนฺตํ
เอตทโวจ   วกฺกลิ   ภนฺเต   ภิกฺขุ   วิโมกฺขาย   เจเตตีติ  ฯ  อปรา
เทวตา   ภควนฺตํ   เอตทโวจ   โส   หิ   นูน  โส  ภนฺเต  สุวิมุตฺโต
วิมุจฺจิสฺสตีติ   ฯ   อิทมโวจุํ   ตา   เทวตาโย   อิทํ   วตฺวา  ภควนฺตํ
อภิวาเทตฺวา ปทกฺขิณํ กตฺวา ตตฺเถวนฺตรธายึสุ ฯ
    [๒๑๘]  อถ  โข  ภควา  ตสฺสา  รตฺติยา อจฺจเยน ภิกฺขู อามนฺเตสิ
เอถ   ตุเมฺห  ภิกฺขเว  เยน  วกฺกลิ  ภิกฺขุ  เตนุปสงฺกมถ  อุปสงฺกมิตฺวา
วกฺกลึ   ภิกฺขุํ   เอวํ   วเทถ   สุณาวุโส   ตฺวํ   ๑  วกฺกลิ  ภควโต
วจนํ   ทฺวินฺนํ   ๒   เทวตานํ   อิมํ  อาวุโส  รตฺตึ  เทฺว  เทวตาโย
อภิกฺกนฺตาย     รตฺติยา     อภิกฺกนฺตวณฺณา     เกวลกปฺปํ     คิชฺฌกูฏํ
โอภาเสตฺวา    เยน   ภควา   เตนุปสงฺกมึสุ   อุปสงฺกมิตฺวา   ภควนฺตํ
อภิวาเทตฺวา   เอกมนฺตํ   อฏฺฐํสุ  เอกมนฺตํ  ฐิตา  โข  อาวุโส  เอกา
เทวตา    ภควนฺตํ    เอตทโวจ   วกฺกลิ   ภนฺเต   ภิกฺขุ   วิโมกฺขาย
เจเตตีติ   ฯ   อปรา  เทวตา  ภควนฺตํ  เอตทโวจ  โส  หิ  นูน  โส
ภนฺเต   สุวิมุตฺโต   วิมุจฺจิสฺสตีติ   ฯ   ภควา   จ  ตํ  อาวุโส  วกฺกลิ
เอวมาห   มา   ภายิ   วกฺกลิ   มา   ภายิ  วกฺกลิ  อปาปกนฺเต  ๓
มรณํ   ภวิสฺสติ   อปาปิกา   กาลกิริยาติ   ฯ  เอวํ  ภนฺเตติ  โข  เต
#๑ โป. ยุ. อยํ ปาโฐ นตฺถิ ฯ  ๒ โป. ม. ยุ. ทวินฺนญฺจ ฯ ๓ โป. อปาปิกนฺเต ฯ
