เอตทโวจ   สาธุ   เม   ภนฺเต   ภควา   สงฺขิตฺเตน   ธมฺมํ  เทเสตุ
ฯเปฯ   วิหเรยฺยนฺติ   ฯ   ยํ   โข   ภิกฺขุ   ทุกฺขํ  ตตฺร  เต  ฉนฺโท
ปหาตพฺโพติ   ฯ   อญฺญาตํ   ภควา  อญฺญาตํ  สุคตาติ  ฯ  ยถากถํ  ปน
ตฺวํ    ภิกฺขุ    มยา    สงฺขิตฺเตน    ภาสิตสฺส    วิตฺถาเรน    อตฺถํ
อาชานาสีติ  ฯ  รูปํ  โข  ภนฺเต  ทุกฺขํ  ตตฺร  เม  ฉนฺโท ปหาตพฺโพ ฯ
เวทนา   ฯ   สญฺญา   ฯ   สงฺขารา   ฯ   วิญฺญาณํ  ทุกฺขํ  ตตฺร  เม
ฉนฺโท   ปหาตพฺโพ   ฯ   อิมสฺส   ขฺวาหํ   ภนฺเต  ภควตา  สงฺขิตฺเตน
ภาสิตสฺส   เอวํ   วิตฺถาเรน  อตฺถํ  อาชานามีติ  ฯ  สาธุ  สาธุ  ภิกฺขุ
สาธุ   โข   ตฺวํ   ภิกฺขุ  มยา  สงฺขิตฺเตน  ภาสิตสฺส  วิตฺถาเรน  อตฺถํ
อาชานาสิ  ฯ  รูปํ  โข  ภิกฺขุ  ทุกฺขํ  ตตฺร  เต  ฉนฺโท  ปหาตพฺโพ  ฯม
เวทนา   ฯ   สญฺญา   ฯ   สงฺขารา   ฯ   วิญฺญาณํ  ทุกฺขํ  ตตฺร  เต
ฉนฺโท   ปหาตพฺโพ   ฯ  อิมสฺส  โข  ภิกฺขุ  มยา  สงฺขิตฺเตน  ภาสิตสฺส
เอวํ   วิตฺถาเรน   อตฺโถ   ทฏฺฐพฺโพติ   ฯเปฯ   อญฺญตโร   จ   ปน
โส ภิกฺขุ อรหตํ อโหสีติ ฯ
    [๑๔๔]   สาวตฺถิยํ  ฯ  อาราเม  ฯ  เอกมนฺตํ  นิสินฺโน  โข  โส
ภิกฺขุ   ภควนฺตํ   เอตทโวจ   สาธุ   เม   ภนฺเต   ภควา  สงฺขิตฺเตน
ธมฺมํ   เทเสตุ   ฯเปฯ   วิหเรยฺยนฺติ   ฯ   โย   โข  ภิกฺขุ  อนตฺตา
ตตฺร    เต    ฉนฺโท   ปหาตพฺโพติ   ฯ   อญฺญาตํ   ภควา   อญฺญาตํ
สุคตาติ   ฯ   ยถากถํ   ปน   ตฺวํ   ภิกฺขุ  มยา  สงฺขิตฺเตน  ภาสิตสฺส
วิตฺถาเรน   อตฺถํ   อาชานาสีติ   ฯ   รูปํ  โข  ภนฺเต  อนตฺตา  ตตฺร
