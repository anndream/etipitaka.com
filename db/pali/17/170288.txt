                       กิเลสสํยุตฺตํ
    [๔๙๙]  สาวตฺถี  ฯ  โย  ภิกฺขเว  จกฺขุสฺมึ  ฉนฺทราโค จิตฺตสฺเสโส
อุปกฺกิเลโส   โย   โสตสฺมึ   ฉนฺทราโค  จิตฺตสฺเสโส  อุปกฺกิเลโส  โย
ฆานสฺมึ   ฉนฺทราโค  จิตฺตสฺเสโส  อุปกฺกิเลโส  โย  ชิวฺหาย  ฉนฺทราโค
จิตฺตสฺเสโส    อุปกฺกิเลโส    โย   กายสฺมึ   ฉนฺทราโค   จิตฺตสฺเสโส
อุปกฺกิเลโส   โย   มนสฺมึ   ฉนฺทราโค   จิตฺตสฺเสโส   อุปกฺกิเลโส  ฯ
ยโต  โข  ภิกฺขเว  ภิกฺขุโน  อิเมสุ  ฉสุ  ฐาเนสุ  เจตโส  อุปกฺกิเลโส
ปหีโน   โหติ   เนกฺขมฺมนินฺนํ   จสฺส   จิตฺตํ   โหติ   เนกฺขมฺมปริภาวิตํ
จิตฺตํ กมฺมนิยํ ขายติ อภิญฺญา สจฺฉิกรณีเยสุ ธมฺเมสูติ ฯ
    [๕๐๐]  สาวตฺถี  ฯ  โย  ภิกฺขเว  รูเปสุ  ฉนฺทราโค  จิตฺตสฺเสโส
อุปกฺกิเลโส   โย   สทฺเทสุ  ฯ  โย  คนฺเธสุ  ฯ  โย  รเสสุ  ฯ  โย
โผฏฺฐพฺเพสุ   ฯ  โย  ธมฺเมสุ  ฉนฺทราโค  จิตฺตสฺเสโส  อุปกฺกิเลโส  ฯ
ยโต  โข  ภิกฺขเว  ภิกฺขุโน  อิเมสุ  ฉสุ  ฐาเนสุ  เจตโส  อุปกฺกิเลโส
ปหีโน   โหติ   เนกฺขมฺมนินฺนํ   จสฺส   จิตฺตํ   โหติ   เนกฺขมฺมปริภาวิตํ
จิตฺตํ กมฺมนิยํ ขายติ อภิญฺญา สจฺฉิกรณีเยสุ ธมฺเมสูติ ฯ
    [๕๐๑]   สาวตฺถี   ฯ   โย   ภิกฺขเว  จกฺขุสมฺผสฺสสฺมึ  ฉนฺทราโค
จิตฺตสฺเสโส  อุปกฺกิเลโส  โย  โสตสมฺผสฺสสฺมึ  ฯ  โย  ฆานสมฺผสฺสสฺมึ ฯ
โย      ชิวฺหาสมฺผสฺสสฺมึ      ฯ      โย     กายสมฺผสฺสสฺมึ     ฯ
โย   มโนสมฺผสฺสสฺมึ   ฉนฺทราโค   จิตฺตสฺเสโส   อุปกฺกิเลโส  ฯ  ยโต
