                      สมาธิสํยุตฺตํ ๑
    [๕๘๕]   สาวตฺถี   ฯ   ตตฺร   โข  ฯเปฯ  จตฺตาโรเม  ภิกฺขเว
ฌายี  ฯ  กตเม  จตฺตาโร  ฯ  อิธ  ภิกฺขเว  เอกจฺโจ  ฌายี  สมาธิสฺมึ
สมาธิกุสโล   โหติ  น  สมาธิสฺมึ  สมาปตฺติกุสโล  ฯ  อิธ  ปน  ภิกฺขเว
เอกจฺโจ  ฌายี  สมาธิสฺมึ  สมาปตฺติกุสโล โหติ น สมาธิสฺมึ สมาธิกุสโล ฯ
อิธ   ปน   ภิกฺขเว   เอกจฺโจ   ฌายี   เนว   สมาธิสฺมึ  สมาธิกุสโล
โหติ    น    สมาธิสฺมึ    สมาปตฺติกุสโล    ฯ   อิธ   ปน   ภิกฺขเว
เอกจฺโจ  ฌายี  สมาธิสฺมึ  สมาธิกุสโล  จ  โหติ สมาธิสฺมึ สมาปตฺติกุสโล
จ    ฯ    ตตฺร    ภิกฺขเว   ยฺวายํ   ฌายี   สมาธิสฺมึ   สมาธิกุสโล
จ  [๒]  สมาธิสฺมึ  สมาปตฺติกุสโล  จ ฯ อยํ อิเมสํ จตุนฺนํ ฌายีนํ อคฺโค
จ  เสฏฺโฐ  จ  ปาโมกฺโข  ๓  จ  อุตฺตโม  จ  ปวโร จ ฯ เสยฺยถาปิ
ภิกฺขเว   ควา   ขีรํ   ขีรมฺหา  ทธิ  ทธิมฺหา  นวนีตํ  นวนีตมฺหา  สปฺปิ
สปฺปิมฺหา   สปฺปิมณฺโฑ   ตตฺร   อคฺคมกฺขายติ   เอวเมว   โข  ภิกฺขเว
ยฺวายํ   ฌายี   สมาธิสฺมึ   สมาธิกุสโล   จ   สมาธิสฺมึ  สมาปตฺติกุสโล
จ  ฯ  อยํ  อิเมสํ  จตุนฺนํ  ฌายีนํ  อคฺโค  จ  เสฏฺโฐ จ ปาโมกฺโข ๔
จ อุตฺตโม จ ปวโร จาติ ฯ
    [๕๘๖]   สาวตฺถี   ฯ   ตตฺร   โข  ฯเปฯ  จตฺตาโรเม  ภิกฺขเว
ฌายี  ฯ  กตเม  จตฺตาโร  ฯ  อิธ  ภิกฺขเว  เอกจฺโจ  ฌายี  สมาธิสฺมึ
สมาธิกุสโล   โหติ   น   สมาธิสฺมึ   ฐิติกุสโล   ฯ  อิธ  ปน  ภิกฺขเว
#๑ ม. ฌานสํยุตฺตํ ฯ  [๒] ม. โหติ ฯ สพฺพตฺถ เอวํ ญาตพฺพํ ฯ  ๓-๔ ม. ยุ.
#โมกฺโข อิติ ทิสฺสติ สพฺพตฺถ อีทิสเมว ฯ
