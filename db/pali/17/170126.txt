ยา   กาจิ   สญฺญา   ฯ   เย   เกจิ  สงฺขารา  ฯ  ยงฺกิญฺจิ  วิญฺญาณํ
อตีตานาคตปจฺจุปฺปนฺนํ   อชฺฌตฺตํ   วา   พหิทฺธา   วา   โอฬาริกํ   วา
สุขุมํ   วา   หีนํ   วา   ปณีตํ   วา   ยํ   ทูเร  สนฺติเก  วา  สพฺพํ
วิญฺญาณํ   เนตํ   มม   เนโสหมสฺมิ   น   เมโส   อตฺตาติ   เอวเมตํ
ยถาภูตํ   สมฺมปฺปญฺญาย   ปสฺสติ   ฯ   เอวํ  โข  ภิกฺขุ  ชานโต  เอวํ
ปสฺสโต  อิมสฺมิญฺจ  [๑]  สวิญฺญาณเก  กาเย  พหิทฺธา  จ สพฺพนิมิตฺเตสุ
อหงฺการมมงฺการมานานุสยา น โหนฺตีติ ฯ
    [๑๙๒]   เตน   โข   ปน   สมเยน   อญฺญตรสฺส  ภิกฺขุโน  เอวํ
เจตโส  ปริวิตกฺโก  อุทปาทิ  อิติ  กิร  โภ  รูปํ  อนตฺตา  ฯ เวทนา ฯ
สญฺญา   ฯ   สงฺขารา   ฯ   วิญฺญาณํ   อนตฺตา   อนตฺตกตานิ  กมฺมานิ
กมฺมตฺตานํ  ๒  ผุสิสฺสนฺตีติ  ฯ  อถ  โข ภควา ตสฺส ภิกฺขุโน เจตสา ๓
เจโตปริวิตกฺกมญฺญาย   ภิกฺขู   อามนฺเตสิ   ฐานํ   โข  ปเนตํ  ภิกฺขเว
วิชฺชติ   ยํ   อิเธกจฺโจ   โมฆปุริโส   อวิชฺชาคโต   ๔  ตณฺหาธิคเตน
เจตสา   สตฺถุ   สาสนํ   อติธาวิตพฺพํ   ๕   มญฺเญยฺย  อิติ  กิร  โภ
รูปํ  อนตฺตา  ฯ  เวทนา  ฯ  สญฺญา  ฯ  สงฺขารา  ฯ  วิญฺญาณํ อนตฺตา
อนตฺตกตานิ   กมฺมานิ  กมฺมตฺตานํ  ผุสิสฺสนฺตีติ  ๖  ฯ  ปฏิปุจฺฉา  วินีตา
โข  เม  ตุเมฺห  ภิกฺขเว  ตตฺร  ตตฺร  เตสุ  เตสุ  ๗  ธมฺเมสุ  ตํ กึ
มญฺญถ   ภิกฺขเว   รูปํ  นิจฺจํ  วา  อนิจฺจํ  วาติ  ฯ  อนิจฺจํ  ภนฺเต  ฯ
เวทนา   ฯ   สญฺญา   ฯ   สงฺขารา   ฯ  วิญฺญาณํ  นิจฺจํ  วา  อนิจฺจํ๔
#๑ โป. ปนสทฺโท ทิสฺสติ ฯ  ๒ ม. อุ. ๑๐๖. กมตฺตานํ ฯ ม. กถมตฺตานํ ฯ สี. ยุ.
#กตมตฺตานํ ฯ  ๓ โป. เจตโส ฯ  ๔ โป. อวิชฺชาตณฺหาธิคเตน ฯ ม. ยุ. อวิทฺวา
#อวิชฺชาคโต ตณฺหาธิปเตยฺเยน ฯ  ๕ โป. อติวิธาตพฺพํ ฯ
#๖ ยุ. อิติสทฺโท น ทิสฺสติ ฯ ๗ โป. ยุ. เตสูติ น ทิสฺสติ ฯ
