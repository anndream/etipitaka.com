เกจิ   ภิกฺขเว   สมณา   วา  พฺราหฺมณา  วา  เอวํ  เวทนํ  อภิญฺญาย
เอวํ   เวทนาสมุทยํ   อภิญฺญาย   เอวํ   เวทนานิโรธํ  อภิญฺญาย  เอวํ
เวทนานิโรธคามินีปฏิปทํ    อภิญฺญาย    ฯเปฯ    วฏฺฏํ    เตสํ   นตฺถิ
ปญฺญาปนาย ฯ
    [๑๑๕]  กตมา  จ  ภิกฺขเว  สญฺญา  ฯ ฉ ยิเม ภิกฺขเว สญฺญากายา
รูปสญฺญา     สทฺทสญฺญา     คนฺธสญฺญา     รสสญฺญา    โผฏฺฐพฺพสญฺญา
ธมฺมสญฺญา    ฯ    อยํ   วุจฺจติ   ภิกฺขเว   สญฺญา   ฯ   ผสฺสสมุทยา
สญฺญาสมุทโย     ผสฺสนิโรธา     สญฺญานิโรโธ     อยเมว     อริโย
อฏฺฐงฺคิโก  มคฺโค  สญฺญานิโรธคามินีปฏิปทา  ฯ  เสยฺยถีทํ  ฯ  สมฺมาทิฏฺฐิ
ฯเปฯ    สมฺมาสมาธิ   ฯ   เย   หิ   เกจิ   ภิกฺขเว   สมณา   วา
พฺราหฺมณา   วา   เอวํ   สญฺญํ   อภิญฺญาย   ฯเปฯ  วฏฺฏํ  เตสํ  นตฺถิ
ปญฺญาปนาย ฯ
    [๑๑๖]  กตเม  จ ภิกฺขเว สงฺขารา ฯ ฉ ยิเม ภิกฺขเว เจตนากายา
รูปสญฺเจตนา      สทฺทสญฺเจตนา      คนฺธสญฺเจตนา     รสสญฺเจตนา
โผฏฺฐพฺพสญฺเจตนา    ธมฺมสญฺเจตนา    ฯ    อิเม   วุจฺจนฺติ   ภิกฺขเว
สงฺขารา   ฯ   ผสฺสสมุทยา  สงฺขารสมุทโย  ผสฺสนิโรธา  สงฺขารนิโรโธ
อยเมว    อริโย   อฏฺฐงฺคิโก   มคฺโค   สงฺขารนิโรธคามินีปฏิปทา   ฯ
เสยฺยถีทํ    ฯ    สมฺมาทิฏฺฐิ    ฯเปฯ    สมฺมาสมาธิ   ฯ   เย   หิ
เกจิ   ภิกฺขเว  สมณา  วา  พฺราหฺมณา  วา  เอวํ  สงฺขาเร  อภิญฺญาย
เอวํ   สงฺขารสมุทยํ   อภิญฺญาย   เอวํ   สงฺขารนิโรธํ  อภิญฺญาย  เอวํ
