จตุนฺนํ      สมฺมปฺปธานานํ     อภาวิตตฺตา     จตุนฺนํ     อิทฺธิปาทานํ
อภาวิตตฺตา    ปญฺจนฺนํ    อินฺทฺริยานํ    อภาวิตตฺตา   ปญฺจนฺนํ   พลานํ
อภาวิตตฺตา   สตฺตนฺนํ   โพชฺฌงฺคานํ   อภาวิตตฺตา  อริยสฺส  อฏฺฐงฺคิกสฺส
มคฺคสฺส   ฯ   ภาวนานุโยคํ   อนุยุตฺตสฺส   ภิกฺขเว   ภิกฺขุโน   วิหรโต
กิญฺจาปิ   เอวํ   ๑   อิจฺฉา  อุปฺปชฺเชยฺย  อโห  วต  เม  อนุปาทาย
อาสเวหิ   จิตฺตํ   วิมุจฺเจยฺยาติ   อถ   ขฺวสฺส   อนุปาทาย   อาสเวหิ
จิตฺตํ   วิมุจฺจติ   ฯ   ตํ   กิสฺส   เหตุ  ฯ  ภาวิตตฺตาติสฺส  วจนียํ  ฯ
กิสฺส   ภาวิตตฺตา   ฯ   ภาวิตตฺตา   จตุนฺนํ   สติปฏฺฐานานํ  ภาวิตตฺตา
จตุนฺนํ   สมฺมปฺปธานานํ   ภาวิตตฺตา   จตุนฺนํ   อิทฺธิปาทานํ   ภาวิตตฺตา
ปญฺจนฺนํ    อินฺทฺริยานํ    ภาวิตตฺตา    ปญฺจนฺนํ    พลานํ    ภาวิตตฺตา
สตฺตนฺนํ   โพชฺฌงฺคานํ   ภาวิตตฺตา   อริยสฺส   อฏฺฐงฺคิกสฺส  มคฺคสฺส  ฯ
เสยฺยถาปิ   ภิกฺขเว   กุกฺกุฏิยา  อณฺฑานิ  อฏฺฐ  วา  ทส  วา  ทฺวาทส
วา  ตานสฺสุ  กุกฺกุฏิยา สมฺมาอธิสยิตานิ สมฺมาปริเสทิตานิ สมฺมาปริภาวิตานิ
กิญฺจาปิ    ตสฺสา    กุกฺกุฏิยา    น    เอวํ    อิจฺฉา    อุปฺปชฺเชยฺย
อโห   วต   เม   กุกฺกุฏโปตกา   ปาทนขสิขาย  วา  มุขตุณฺฑเกน  วา
อณฺฑโกสํ    ปทาเลตฺวา    โสตฺถินา    อภินิพฺภิชฺเชยฺยุนฺติ    อถ   โข
ภพฺพาว   เต   กุกฺกุฏโปตกา   ปาทนขสิขาย   วา   มุขตุณฺฑเกน   วา
อณฺฑโกสํ   ปทาเลตฺวา   โสตฺถินา  อภินิพฺภิชฺชิตุํ  ฯ  ตํ  กิสฺส  เหตุ  ฯ
ตถา   หิ   ปน   ภิกฺขเว   กุกฺกุฏิยา   อณฺฑานิ   อฏฺฐ  วา  ทส  วา
ทฺวาทส   วา   ตานสฺสุ   กุกฺกุฏิยา   สมฺมาอธิสยิตานิ  สมฺมาปริเสทิตานิ
#๑ ม. ยุ. น เอวํ ฯ
