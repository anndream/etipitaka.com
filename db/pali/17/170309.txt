                     คนฺธพฺพกายสํยุตฺตํ
    [๕๓๖]  เอกํ  สมยํ  ภควา สาวตฺถิยํ วิหรติ เชตวเน อนาถปิณฺฑิกสฺส
อาราเม    ฯเปฯ    ภควา    เอตทโวจ    คนฺธพฺพกายิเก    [๑]
เทเว  โว  ภิกฺขเว  เทสิสฺสามิ  ตํ  สุณาถ  ฯเปฯ  กตเม  จ  ภิกฺขเว
คนฺธพฺพกายิกา   เทวา   ฯ  สนฺติ  ภิกฺขเว  มูลคนฺเธ  อธิวตฺถา  เทวา
สนฺติ  ภิกฺขเว  สารคนฺเธ  อธิวตฺถา  เทวา  สนฺติ  ภิกฺขเว  เผคฺคุคนฺเธ
อธิวตฺถา    เทวา    สนฺติ    ภิกฺขเว   ตจคนฺเธ   อธิวตฺถา   เทวา
สนฺติ    ภิกฺขเว    ปปฏิกคนฺเธ    อธิวตฺถา   เทวา   สนฺติ   ภิกฺขเว
ปตฺตคนฺเธ   อธิวตฺถา   เทวา   สนฺติ   ภิกฺขเว   ปุปฺผคนฺเธ  อธิวตฺถา
เทวา   สนฺติ   ภิกฺขเว   ผลคนฺเธ   อธิวตฺถา   เทวา  สนฺติ  ภิกฺขเว
รสคนฺเธ   อธิวตฺถา   เทวา   สนฺติ   ภิกฺขเว   คนฺธคนฺเธ   อธิวตฺถา
เทวา ฯ อิเม วุจฺจนฺติ ภิกฺขเว คนฺธพฺพกายิกา เทวาติ ฯ
    [๕๓๗]  สาวตฺถี  ฯ  อถ  โข  อญฺญตโร  ภิกฺขุ  เยน ภควา ฯเปฯ
เอกมนฺตํ   นิสินฺโน   โข  โส  ภิกฺขุ  ภควนฺตํ  เอตทโวจ  โก  นุ  โข
ภนฺเต   เหตุ   โก   ปจฺจโย   เยน  มิเธกจฺโจ  กายสฺส  เภทา  ปรํ
มรณา   คนฺธพฺพกายิกานํ   เทวานํ   สหพฺยตํ  อุปปชฺชตีติ  ฯ  อิธ  ภิกฺขุ
เอกจฺโจ   กาเยน  สุจริตํ  จรติ  วาจาย  สุจริตํ  จรติ  มนสา  สุจริตํ
จรติ    ตสฺส    สุตํ    โหติ    คนฺธพฺพกายิกา    เทวา    ทีฆายุกา
วณฺณวนฺโต   สุขพหุลาติ   ฯ   ตสฺส  เอวํ  โหติ  อโห  วตาหํ  กายสฺส
#๑ ยุ. โวติ ทิสฺสติ ฯ ม. โข ฯ
