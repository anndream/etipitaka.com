ยํ    วิญฺญาณํ   ปฏิจฺจ   อุปฺปชฺชติ   สุขํ   โสมนสฺสํ   อยํ   วิญฺญาณสฺส
อสฺสาโท   ยํ   วิญฺญาณํ   อนิจฺจํ   ทุกฺขํ  วิปริณามธมฺมํ  อยํ  วิญฺญาณสฺส
อาทีนโว     โย     วิญฺญาณสฺมึ     ฉนฺทราควินโย    ฉนฺทราคปฺปหานํ
อิทํ   วิญฺญาณสฺส   นิสฺสรณํ   ฯ   เย   หิ  เกจิ  ภิกฺขเว  สมณา  วา
พฺราหฺมณา    วา    เอวํ   วิญฺญาณํ   อภิญฺญาย   เอวํ   วิญฺญาณสมุทยํ
อภิญฺญาย   เอวํ  วิญฺญาณนิโรธํ  อภิญฺญาย  เอวํ  วิญฺญาณนิโรธคามินีปฏิปทํ
อภิญฺญาย       เอวํ       วิญฺญาณสฺส       อสฺสาทํ       อภิญฺญาย
เอวํ    วิญฺญาณสฺส   อาทีนวํ   อภิญฺญาย   เอวํ   วิญฺญาณสฺส   นิสฺสรณํ
อภิญฺญาย   วิญฺญาณสฺส   นิพฺพิทาย   วิราคาย   นิโรธาย  ปฏิปนฺนา  เต
สุปฏิปนฺนา   เย   สุปฏิปนฺนา  เต  อิมสฺมึ  ธมฺมวินเย  คาธนฺติ  ฯ  เย
จ   โข   เกจิ   ภิกฺขเว  สมณา  วา  พฺราหฺมณา  วา  เอวํ  วิญฺญาณํ
อภิญฺญาย    เอวํ    วิญฺญาณสมุทยํ    อภิญฺญาย    เอวํ   วิญฺญาณนิโรธํ
อภิญฺญาย     เอวํ     วิญฺญาณนิโรธคามินีปฏิปทํ     อภิญฺญาย     เอวํ
วิญฺญาณสฺส   อสฺสาทํ   อภิญฺญาย   เอวํ   วิญฺญาณสฺส  อาทีนวํ  อภิญฺญาย
เอวํ     วิญฺญาณสฺส     นิสฺสรณํ    อภิญฺญาย    วิญฺญาณสฺส    นิพฺพิทา
วิราคา   นิโรธา   อนุปาทา   วิมุตฺตา   เต  สุวิมุตฺตา  เย  สุวิมุตฺตา
เต   เกพลิโน   เย   เกพลิโน   วฏฺฏํ   เตสํ  นตฺถิ  ปญฺญาปนาย  ฯ
เอวํ โข ภิกฺขเว ภิกฺขุ สตฺตฏฺฐานกุสโล โหติ ฯ
    [๑๒๔]  กถญฺจ  ภิกฺขเว  ภิกฺขุ  ติวิธูปปริกฺขี  โหติ  ฯ  อิธ ภิกฺขเว
ภิกฺขุ   ธาตุโส   อุปปริกฺขติ   อายตนโส   อุปปริกฺขติ  ปฏิจฺจสมุปฺปาทโส
