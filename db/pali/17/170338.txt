สมาธิสฺมึ    โคจรกุสโล    ฯ   สมาธิสฺมึ   อารมฺมณกุสโล   จ   โหติ
สมาธิสฺมึ   โคจรกุสโล   จ   ฯ   ตตฺร  ภิกฺขเว  ยฺวายํ  ฌายี  ฯเปฯ
อุตฺตโม จ ปวโร จาติ ฯ
    [๖๐๘]   สาวตฺถี   ฯ  สมาธิสฺมึ  โคจรกุสโล  โหติ  น  สมาธิสฺมึ
อภินีหารกุสโล   ฯ   สมาธิสฺมึ   อภินีหารกุสโล   โหติ   น   สมาธิสฺมึ
โคจรกุสโล   ฯ   เนว   สมาธิสฺมึ   โคจรกุสโล   โหติ  น  สมาธิสฺมึ
อภินีหารกุสโล    ฯ    สมาธิสฺมึ   โคจรกุสโล   จ   โหติ   สมาธิสฺมึ
อภินีหารกุสโล   จ   ฯ   เสยฺยถาปิ  ภิกฺขเว  ควา  ขีรํ  ขีรมฺหา  ทธิ
ทธิมฺหา    นวนีตํ    นวนีตมฺหา   สปฺปิ   สปฺปิมฺหา   สปฺปิมณฺโฑ   ตตฺร
อคฺคมกฺขายติ  เอวเมว  โข  ภิกฺขเว  ยฺวายํ  ฌายี สมาธิสฺมึ โคจรกุสโล
จ   สมาธิสฺมึ   อภินีหารกุสโล   จ   ฯ   อยํ   อิเมสํ  จตุนฺนํ  ฌายีนํ
ฯเปฯ อุตฺตโม จ ปวโร จาติ ฯ
    [๖๐๙]  สาวตฺถี  ฯ  สมาธิสฺมึ  อภินีหารกุสโล  โหติ  น  สมาธิสฺมึ
สกฺกจฺจการี  ฯ  สมาธิสฺมึ  สกฺกจฺจการี โหติ น สมาธิสฺมึ อภินีหารกุสโล ฯ
เนว      สมาธิสฺมึ     อภินีหารกุสโล     โหติ     น     สมาธิสฺมึ
สกฺกจฺจการี    ฯ    สมาธิสฺมึ   อภินีหารกุสโล   จ   โหติ   สมาธิสฺมึ
สกฺกจฺจการี   จ   ฯ  ตตฺร  ภิกฺขเว  ยฺวายํ  ฌายี  ฯเปฯ  อุตฺตโม  จh
ปวโร จาติ ฯ
    [๖๑๐]   สาวตฺถี   ฯ  สมาธิสฺมึ  สกฺกจฺจการี  โหติ  น  สมาธิสฺมึ
สาตจฺจการี  ฯ  สมาธิสฺมึ  สาตจฺจการี  โหติ  น สมาธิสฺมึ สกฺกจฺจการี ฯ
