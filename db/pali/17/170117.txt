อริยธมฺมสฺส    อโกวิโท   อริยธมฺเม   อวินีโต   สปฺปุริสานํ   อทสฺสาวี
ฯเปฯ   สปฺปุริสธมฺเม   อวินีโต   รูปํ   อตฺตโต   สมนุปสฺสติ   ฯ  ยา
โข   ปน   สา   ภิกฺขเว   สมนุปสฺสนา   สงฺขาโร  โส  ฯ  โส  ปน
สงฺขาโร  กึนิทาโน  กึสมุทโย  กึชาติโก กึปภโว ๑ ฯ อวิชฺชาสมฺผสฺสเชน
ภิกฺขเว   เวทยิเตน   ผุฏฺฐสฺส  อสฺสุตวโต  ปุถุชฺชนสฺส  อุปฺปนฺนา  ตณฺหา
ตโตโช  โส  สงฺขาโร  ฯ  อิติ โข ภิกฺขเว โสปิ [๒] สงฺขาโร อนิจฺโจ
สงฺขโต  ปฏิจฺจสมุปฺปนฺโน  สาปิ  ตณฺหา  อนิจฺจา  สงฺขตา ปฏิจฺจสมุปฺปนฺนา
สาปิ    เวทนา   ฯ   โสปิ   ผสฺโส   ฯ   สาปิ   อวิชฺชา   อนิจฺจา
สงฺขตา   ปฏิจฺจสมุปฺปนฺนา   ฯ   เอวํปิ   โข   ภิกฺขเว  ชานโต  เอวํ
ปสฺสโต อนนฺตรา อาสวานํ ขโย โหติ ฯ
    [๑๗๕]   น  เหว  โข  ๓  รูปํ  อตฺตโต  สมนุปสฺสติ  อปิจ  โข
รูปวนฺตํ  อตฺตานํ  สมนุปสฺสติ  ฯ  ยา  โข  ปน  สา ภิกฺขเว สมนุปสฺสนา
สงฺขาโร   โส   ฯ  โส  ปน  สงฺขาโร  กึนิทาโน  กึสมุทโย  กึชาติโก
กึปภโว  ฯ  อวิชฺชาสมฺผสฺสเชน  ภิกฺขเว  เวทยิเตน  ผุฏฺฐสฺส  อสฺสุตวโต
ปุถุชฺชนสฺส   อุปฺปนฺนา   ตณฺหา   ตโตโช   โส  สงฺขาโร  ฯ  อิติ  โข
ภิกฺขเว   โสปิ   สงฺขาโร   อนิจฺโจ   สงฺขโต   ปฏิจฺจสมุปฺปนฺโน  สาปิ
ตณฺหา  ฯ  สาปิ  เวทนา  ฯ  โสปิ  ผสฺโส  ฯ  สาปิ  อวิชฺชา  อนิจฺจา
สงฺขตา   ปฏิจฺจสมุปฺปนฺนา   ฯ   เอวํปิ   โข   ภิกฺขเว  ชานโต  เอวํ
ปสฺสโต อนนฺตรา อาสวานํ ขโย โหติ ฯ
    [๑๗๖]   น   เหว   โข   รูปํ  อตฺตโต  สมนุปสฺสติ  น  รูปวนฺตํ
#๑ ยุ. กึปภโวติ ฯ  ๒ ยุ. โขสทฺโท ทิสฺสติ ฯ  ๓ โป. น โส จ โข ฯ
