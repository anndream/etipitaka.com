โหติ  ตสฺส  เวทนาวิปริณามญฺญถาภาวา น เวทนาวิปริณามา-
นุปริวตฺติวิญฺญาณํ  โหติ   ตสฺส  น   เวทนาวิปริณามานุปริวตฺติชา
ปริตสฺสนาธมฺมสมุปฺปาทา    จิตฺตํ    ปริยาทาย   ติฏฺฐนฺติ   เจตโส
อปริยาทานา   น  เจว  อุตฺตาสวา  โหติ  น  วิฆาตวา  น  อเปกฺขวา
อนุปาทาย   จ   น   ปริตสฺสติ   ฯ   น   สญฺญํ  ฯเปฯ  น  สงฺขาเร
อตฺตโต    สมนุปสฺสติ   น   สงฺขารวนฺตํ   วา   อตฺตานํ   น   อตฺตนิ
วา   สงฺขาเร   น   สงฺขาเรสุ   วา   อตฺตานํ  ตสฺส  เต  สงฺขารา
วิปริณมนฺติ     อญฺญถา    โหนฺติ    ตสฺส    สงฺขารวิปริณามญฺญถาภาวา
น    สงฺขารวิปริณามานุปริวตฺติวิญฺญาณํ    โหติ    ตสฺส   น   สงฺขาร-
วิปริณามานุปริวตฺติชา    ปริตสฺสนาธมฺมสมุปฺปาทา    จิตฺตํ    ปริยาทาย
ติฏฺฐนฺติ   เจตโส   อปริยาทานา   น   เจว   อุตฺตาสวา   โหติ   น
วิฆาตวา   น  อเปกฺขวา  อนุปาทาย  จ  น  ปริตสฺสติ  ฯ  น  วิญฺญาณํ
อตฺตโต    สมนุปสฺสติ   น   วิญฺญาณวนฺตํ   วา   อตฺตานํ   น   อตฺตนิ
วา   วิญฺญาณํ   น   วิญฺญาณสฺมึ   วา   อตฺตานํ   ตสฺส   ตํ   วิญฺญาณํ
วิปริณมติ     อญฺญถา     โหติ     ตสฺส    วิญฺญาณวิปริณามญฺญถาภาวา
น    วิญฺญาณวิปริณามานุปริวตฺติวิญฺญาณํ    โหติ    ตสฺส   น   วิญฺญาณ-
วิปริณามานุปริวตฺติชา    ปริตสฺสนาธมฺมสมุปฺปาทา    จิตฺตํ    ปริยาทาย
ติฏฺฐนฺติ   เจตโส   อปริยาทานา   น   เจว   อุตฺตาสวา   โหติ   น
วิฆาตวา   น   อเปกฺขวา   อนุปาทาย   จ   น   ปริตสฺสติ  ฯ  เอวํ
โข ภิกฺขเว อนุปาทานอปริตสฺสนา โหตีติ ฯ
