เอกมนฺตํ   นิสินฺโน   โข  อายสฺมา  มหาโกฏฺฐิโต  อายสฺมนฺตํ  สารีปุตฺตํ
เอตทโวจ   อวิชฺชา   อวิชฺชาติ   อาวุโส   สารีปุตฺต   วุจฺจติ   กตมา
นุ   โข   อาวุโส   อวิชฺชา   กิตฺตาวตา   จ  อวิชฺชาคโต  โหตีติ  ฯ
อิธาวุโส   อสฺสุตวา   ปุถุชฺชโน   สมุทยธมฺมํ   รูปํ   สมุทยธมฺมํ  รูปนฺติ
ยถาภูตํ    นปฺปชานาติ    วยธมฺมํ    รูปํ   วยธมฺมํ   รูปนฺติ   ยถาภูตํ
นปฺปชานาติ    สมุทยวยธมฺมํ    รูปํ    สมุทยวยธมฺมํ   รูปนฺติ   ยถาภูตํ
นปฺปชานาติ    สมุทยธมฺมํ   เวทนํ   ฯเปฯ   วยธมฺมํ   เวทนํ   ฯเปฯ
สมุทยวยธมฺมํ   เวทนํ   ฯเปฯ   สมุทยธมฺมํ   สญฺญํ  ฯเปฯ  สมุทยธมฺเม
สงฺขาเร     ฯเปฯ     วยธมฺเม    สงฺขาเร    ฯ    สมุทยวยธมฺเม
สงฺขาเร   สมุทยวยธมฺมา   สงฺขาราติ  ยถาภูตํ  นปฺปชานาติ  สมุทยธมฺมํ
วิญฺญาณํ      ฯเปฯ     วยธมฺมํ     วิญฺญาณํ     ฯ     สมุทยวยธมฺมํ
วิญฺญาณํ    สมุทยวยธมฺมํ    วิญฺญาณนฺติ    ยถาภูตํ    นปฺปชานาติ    ฯ
อยํ วุจฺจตาวุโส ๑ อวิชฺชา เอตฺตาวตา จ อวิชฺชาคโต โหตีติ ฯ
    [๓๒๓]   เอกํ   สมยํ   อายสฺมา   จ   สารีปุตฺโต  อายสฺมา  จ
มหาโกฏฺฐิโต   พาราณสิยํ   วิหรนฺติ   อิสิปตเน  มิคทาเย  ฯ  เอกมนฺตํ
นิสินฺโน   โข  อายสฺมา  มหาโกฏฺฐิโต  อายสฺมนฺตํ  สารีปุตฺตํ  เอตทโวจ
วิชฺชา   วิชฺชาติ   อาวุโส   สารีปุตฺต  วุจฺจติ  กตมา  นุ  โข  อาวุโส
วิชฺชา   กิตฺตาวตา   จ   วิชฺชาคโต   โหตีติ   ฯ   อิธาวุโส   สุตวา
อริยสาวโก   สมุทยธมฺมํ   รูปํ   สมุทยธมฺมํ   รูปนฺติ  ยถาภูตํ  ปชานาติ
วยธมฺมํ    รูปํ    ฯเปฯ   สมุทยวยธมฺมํ   รูปํ   สมุทยวยธมฺมํ   รูปนฺติ
#๑ ม. ยุ. วุจฺจติ อาวุโส ฯ
