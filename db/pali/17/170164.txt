วิญฺญาณํ    อนตฺตา    สพฺเพ    สงฺขารา    อนิจฺจา   สพฺเพ   ธมฺมา
อนตฺตาติ   ฯ   ตสฺส   มยฺหํ   อาวุโส   เอตทโหสิ  มยฺหํปิ  โข  เอวํ
โหติ    รูปํ   อนิจฺจํ   ฯเปฯ   วิญฺญาณํ   อนิจฺจํ   ฯ   รูปํ   อนตฺตา
เวทนา   ฯ   สญฺญา   ฯ   สงฺขารา   ฯ   วิญฺญาณํ   อนตฺตา  สพฺเพ
สงฺขารา   อนิจฺจา   สพฺเพ   ธมฺมา   อนตฺตาติ   อถ   จ   ปน  เม
สพฺพสงฺขารสมเถ    สพฺพูปธิปฏินิสฺสคฺเค   ตณฺหกฺขเย   วิราเค   นิโรเธ
นิพฺพาเน   จิตฺตํ   น   ปกฺขนฺทติ  น  ปสีทติ  น  สนฺติฏฺฐติ  น  วิมุจฺจติ
ปริตสฺสนาอุปาทานํ    อุปฺปชฺชติ   ปจฺจุทาวตฺตติ   มานสํ   อถ   โกจรหิ
เม  อตฺตาติ  ฯ  น  โข  ปเนตํ  ธมฺมํ  ปสฺสโต  โหติ  โก  นุ โข เม
ตถา  ธมฺมํ  เทเสยฺย  ยถาหํ  ธมฺมํ  ปสฺเสยฺยนฺติ  ฯ  ตสฺส มยฺหํ อาวุโส
เอตทโหสิ    อยํ    โข    อายสฺมา    อานนฺโท   โกสมฺพิยํ   วิหรติ
โฆสิตาราเม  สตฺถุ  เจว  สํวณฺณิโต  สมฺภาวิโต  จ  วิญฺญูนํ สพฺรหฺมจารีนํ
ปโหติ   จ   เม   อายสฺมา   อานนฺโท   ตถา  ธมฺมํ  เทเสตุํ  ยถาหํ
ธมฺมํ   ปสฺเสยฺยํ   อตฺถิ   จ  อายสฺมนฺเต  อานนฺเท  ตาวติกา  วิสฺสฏฺฐิ
ยนฺนูนาหํ   เยนายสฺมา   อานนฺโท   เตนุปสงฺกเมยฺยนฺติ  ฯ  โอวทตุ  มํ
อายสฺมา   อานนฺโท   อนุสาสตุ   มํ   อายสฺมา  อานนฺโท  กโรตุ  เม
อายสฺมา อานนฺโท ธมฺมึ กถํ ยถาหํ ธมฺมํ ปสฺเสยฺยนฺติ ฯ
    [๒๓๔]  เอตฺตเกนปิ  มยํ  อายสฺมโต  ฉนฺนสฺส  อตฺตมนา  อภิรทฺธา
ตํ  ๑  อายสฺมา  ฉนฺโน  อาวิอกาสิสิ  ๒  ขีลํ  ปภินฺทิ ๓ โอทหาวุโส
#๑ ม. อปิ นาม ตํ ฯ  ๒ ม. ยุ. อาวิอกาสิ ฯ  ๓ ม. ภินทิ ฯ
