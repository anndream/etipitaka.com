              ทิฏฺฐิสํยุตฺเต ทุติยเปยฺยาโล ทุติโย ๑
    [๔๔๕]   สาวตฺถี   ฯ  กิสฺมึ  นุ  โข  ภิกฺขเว  สติ  กึ  อุปาทาย
กึ   อภินิวิสฺส   เอวํ   ทิฏฺฐิ  อุปฺปชฺชติ  น  วาตา  วายนฺติ  น  นชฺโช
สนฺทนฺติ   น   คพฺภินิโย   วิชายนฺติ   น   จนฺทิมสุริยา   อุเทนฺติ   วา
อเปนฺติ   วา   เอสิกฏฺฐายิฏฺฐิตาติ   ฯ  ภควํมูลกา  โน  ภนฺเต  ธมฺมา
ฯเปฯ   รูเป   โข  ภิกฺขเว  สติ  รูปํ  อุปาทาย  รูปํ  อภินิวิสฺส  เอวํ๎
ทิฏฺฐิ   อุปฺปชฺชติ   น   วาตา   วายนฺติ  ฯเปฯ  เอสิกฏฺฐายิฏฺฐิตาติ  ฯ
เวทนาย   สติ  ฯเปฯ  สญฺญาย  สติ  ฯ  สงฺขาเรสุ  สติ  ฯ  วิญฺญาเณ
สติ   วิญฺญาณํ   อุปาทาย   วิญฺญาณํ   อภินิวิสฺส   เอวํ  ทิฏฺฐิ  อุปฺปชฺชติ
น วาตา วายนฺติ ฯเปฯ เอสิกฏฺฐายิฏฺฐิตาติ ฯ
    [๔๔๖]  ตํ  กึ  มญฺญถ  ภิกฺขเว  รูปํ  นิจฺจํ  วา  อนิจฺจํ  วาติ  ฯ
อนิจฺจํ    ภนฺเต    ฯเปฯ   วิปริณามธมฺมํ   อปิ   นุ   ตํ   อนุปาทาย
เอวํ  ทิฏฺฐิ  อุปฺปชฺเชยฺย  น  วาตา  วายนฺติ ฯเปฯ เอสิกฏฺฐายิฏฺฐิตาติ ฯ
โน    เหตํ    ภนฺเต    ฯ    อิติ    โข    ภิกฺขเว   ทุกฺเข   สติ
ทุกฺขํ   อุปาทาย   ทุกฺขํ   อภินิวิสฺส   เอวํ  ทิฏฺฐิ  อุปฺปชฺชติ  น  วาตา
วายนฺติ   ฯเปฯ   เอสิกฏฺฐายิฏฺฐิตาติ   ฯ   เวทนา  ฯเปฯ  สญฺญา  ฯ
สงฺขารา   ฯ  วิญฺญาณํ  นิจฺจํ  วา  อนิจฺจํ  วาติ  ฯ  อนิจฺจํ  ภนฺเต  ฯ
ฯเปฯ    วิปริณามธมฺมํ    อปิ    นุ    ตํ   อนุปาทาย   เอวํ   ทิฏฺฐิ
อุปฺปชฺเชยฺย    น   วาตา   วายนฺติ   ฯเปฯ   เอสิกฏฺฐายิฏฺฐิตาติ   ฯ
#๑ ม. ทุติยคมนวคฺค-วาตสุตฺต ฯ
