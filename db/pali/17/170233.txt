ธนายนฺติ   มมายนฺติ   ยโต  จ  โข  ราธ  กุมารกา  วา  กุมาริกาโย
วา   เตสุ   ปํสฺวาคารเกสุ   วีตราคา   โหนฺติ   วีตจฺฉนฺทา  วีตเปมา
วีตปิปาสา   วีตปริฬาหา   วีตตณฺหา   อถ   โข   ตานิ  ปํสฺวาคารกานิ
หตฺเถหิ   จ   ปาเทหิ   จ  วิกิรนฺติ  วิธมนฺติ  วิทฺธํเสนฺติ  วิกีฬนิกํ  ๑
กโรนฺติ  ฯ  เอวเมว  โข  ราธ  ตุเมฺหปิ  รูปํ  วิกิรถ  วิธมถ วิทฺธํเสถ
วิกีฬนิกํ    กโรถ    ตณฺหกฺขยาย   ปฏิปชฺชถ   เวทนํ   วิกิรถ   วิธมถ
วิทฺธํเสถ    วิกีฬนิกํ    กโรถ    ตณฺหกฺขยาย    ปฏิปชฺชถ   สญฺญํ   ฯ
สงฺขาเร   วิกิรถ   วิธมถ   วิทฺธํเสถ   วิกีฬนิกํ   กโรถ   ตณฺหกฺขยาย
ปฏิปชฺชถ    วิญฺญาณํ    วิกิรถ    วิธมถ   วิทฺธํเสถ   วิกีฬนิกํ   กโรถ
ตณฺหกฺขยาย ปฏิปชฺชถ ฯ ตณฺหกฺขโย หิ ราธ นิพฺพานนฺติ ฯ
    [๓๖๘]   สาวตฺถี   ฯ   เอกมนฺตํ  นิสินฺโน  โข  อายสฺมา  ราโธ
ภควนฺตํ   เอตทโวจ   ภวเนตฺติ  ภวเนตฺตีติ  ๒  ภนฺเต  วุจฺจติ  กตมา
นุ   โข   ภนฺเต   ภวเนตฺติ   กตโม  ภวเนตฺตินิโรโธติ  ฯ  รูเป  โข
ราธ  โย  ฉนฺโท  โย  ราโค  ยา  นนฺทิ  ยา ตณฺหา เย อุปายุปาทานา
เจตโส    อธิฏฺฐานาภินิเวสานุสยา    ฯ    อยํ    วุจฺจติ    ภวเนตฺติ
เตสํ   นิโรธา  ๓  ภวเนตฺตินิโรโธ  ฯ  เวทนาย  โย  ฉนฺโท  ฯเปฯ
สญฺญาย   ฯ   สงฺขาเรสุ   ฯ   โย  ฉนฺโท  ฯ  วิญฺญาเณ  โย  ฉนฺโท
โย   ราโค   ยา   นนฺทิ   ยา   ตณฺหา  เย  อุปายุปาทานา  เจตโส
#๑ ม. วิกีฬนิยํ ฯ ๒ ม. ภวเนตฺตินิโรโธ ภวเนตฺตินิโรโธตีติ ปาฐทฺวยํ ทิสฺสติ ฯ
#๓ ม. นิโรโธ ฯ
