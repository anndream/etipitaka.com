ปลฺลลํ    เตน    มุหุตฺตํ   คจฺฉ   เตน   มุหุตฺตํ   คนฺตฺวา   ทกฺขิสฺสสิ
โสพฺภํ    ปปาตํ    เตน    มุหุตฺตํ    คจฺฉ   เตน   มุหุตฺตํ   คนฺตฺวา
ทกฺขิสฺสสิ  สมํ  ภูมิภาคํ  รมณียํ  ๑  ฯ  อุปมา  โข  มฺยายํ  ติสฺส กตา
อตฺถสฺส   วิญฺญาปนาย   อยํ  เจเวตฺถ  อตฺโถ  ฯ  ปุริโส  อมคฺคกุสโลติ
โข    ติสฺส    ปุถุชฺชนสฺเสตํ    อธิวจนํ    ฯ    ปุริโส   มคฺคกุสโลติ
โข    ติสฺส   ตถาคตสฺเสตํ   อธิวจนํ   อรหโต   สมฺมาสมฺพุทฺธสฺส   ฯ
เทฺวธาปโถติ  โข  ติสฺส  วิจิกิจฺฉาเยตํ  อธิวจนํ  ฯ  วาโม  มคฺโคติ โข
ติสฺส    อฏฺฐงฺคิกสฺเสตํ    มิจฺฉามคฺคสฺส   อธิวจนํ   ฯ   เสยฺยถีทํ   ฯ
มิจฺฉาทิฏฺฐิยา   ฯเปฯ   มิจฺฉาสมาธิสฺส  ฯ  ทกฺขิโณ  มคฺโคติ  โข  ติสฺส
อริยสฺเสตํ  อฏฺฐงฺคิกสฺส  มคฺคสฺส  อธิวจนํ  ฯ  เสยฺยถีทํ  ฯ สมฺมาทิฏฺฐิยา
ฯเปฯ    สมฺมาสมาธิสฺส    ฯ    ติพฺโพ    วนสณฺโฑติ    โข    ติสฺส
อวิชฺชาเยตํ  อธิวจนํ  ฯ  มหนฺตํ  นินฺนํ  ปลฺลลนฺติ  โข  ติสฺส กามานเมตํ
อธิวจนํ    ฯ    โสพฺโภ    ปปาโตติ   โข   ติสฺส   โกธุปายาสสฺเสตํ
อธิวจนํ   ฯ   สโม   ภูมิภาโค   รมณีโยติ   โข   ติสฺส  นิพฺพานสฺเสตํ
อธิวจนํ   ฯ   อภิรม   ติสฺส  อภิรม  ติสฺส  อหโมวาเทน  อหมนุคฺคเหน
อหมนุสาสนิยาติ   ๒   ฯ   อิทมโวจ   ภควา  ฯ  อตฺตมโน  อายสฺมา
ติสฺโส ภควโต ภาสิตํ อภินนฺทีติ ฯ
    [๑๙๘]   เอกํ   สมยํ   อายสฺมา   สารีปุตฺโต   สาวตฺถิยํ  วิหรติ
#๑ ม. รมณียนฺติ ฯ  ๒ ม. อหมามิสธมฺมานุคฺคเหน มโมวาเทน มมานุสาสนิยาติ ฯ
