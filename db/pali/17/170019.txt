ฯเปฯ   เอวเมตสฺส   เกวลสฺส   ทุกฺขกฺขนฺธสฺส  สมุทโย  โหติ  ฯ  อยํ
ภิกฺขเว   รูปสฺส   สมุทโย   อยํ   เวทนาย   สมุทโย   อยํ   สญฺญาย
สมุทโย อยํ สงฺขารานํ สมุทโย อยํ วิญฺญาณสฺส สมุทโย ฯ
    [๒๙]   โก   จ   ภิกฺขเว  รูปสฺส  อตฺถงฺคโม  โก  เวทนาย  ฯ
โก   สญฺญาย   ฯ  โก  สงฺขารานํ  ฯ  โก  วิญฺญาณสฺส  อตฺถงฺคโม  ฯ
อิธ   ภิกฺขเว   นาภินนฺทติ   นาภิวทติ   นาชฺโฌสาย   ติฏฺฐติ  ฯ  กิญฺจ
นาภินนฺทติ  นาภิวทติ  นาชฺโฌสาย  ติฏฺฐติ  ฯ  รูปํ  นาภินนฺทติ  นาภิวทติ
นาชฺโฌสาย   ติฏฺฐติ   ตสฺส   รูปํ  อนภินนฺทโต  อนภิวทโต  อนชฺโฌสาย
ติฏฺฐโต  ยา  รูเป  นนฺทิ  สา  นิรุชฺฌติ ตสฺส นนฺทินิโรธา อุปาทานนิโรโธ
อุปาทานนิโรธา     ภวนิโรโธ     ฯเปฯ     เอวเมตสฺส    เกวลสฺส
ทุกฺขกฺขนฺธสฺส  นิโรโธ  โหติ  ฯ  เวทนํ  นาภินนฺทติ นาภิวทติ นาชฺโฌสาย
ติฏฺฐติ     ตสฺส    เวทนํ    อนภินนฺทโต    อนภิวทโต    อนชฺโฌสาย
ติฏฺฐโต   ยา   เวทนาย   นนฺทิ   สา   นิรุชฺฌติ   ตสฺส   นนฺทินิโรธา
อุปาทานนิโรโธ   อุปาทานนิโรธา   ภวนิโรโธ   ภวนิโรธา  ชาตินิโรโธ
ฯเปฯ    เอวเมตสฺส   เกวลสฺส   ทุกฺขกฺขนฺธสฺส   นิโรโธ   โหติ   ฯ
สญฺญํ   นาภินนฺทติ   ฯเปฯ  สงฺขาเร  นาภินนฺทติ  นาภิวทติ  นาชฺโฌสาย
ติฏฺฐติ    ตสฺส    สงฺขาเร    อนภินนฺทโต    อนภิวทโต   อนชฺโฌสาย
ติฏฺฐโต   ยา   สงฺขาเรสุ   นนฺทิ   สา   นิรุชฺฌติ   ตสฺส  นนฺทินิโรธา
อุปาทานนิโรโธ    อุปาทานนิโรธา    ภวนิโรโธ   ฯเปฯ   เอวเมตสฺส
เกวลสฺส    ทุกฺขกฺขนฺธสฺส   นิโรโธ   โหติ   ฯ   วิญฺญาณํ   นาภินนฺทติ
