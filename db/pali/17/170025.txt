โสกปริเทวทุกฺขโทมนสฺสุปายาสา  ฯ  เอวํ   โข   ภิกฺขเว  อนุปาทาน-
อปริตสฺสนา โหตีติ ฯ
    [๓๖]   สาวตฺถิยํ   ฯ   ตตฺร   โข  ฯเปฯ  รูปํ  ภิกฺขเว  อนิจฺจํ
อตีตานาคตํ    โก    ปน   วาโท   ปจฺจุปฺปนฺนสฺส   ฯ   เอวํ   ปสฺสํ
ภิกฺขเว    สุตวา   อริยสาวโก   อตีตสฺมึ   รูปสฺมึ   อนเปกฺโข   โหติ
อนาคตํ   รูปํ   นาภินนฺทติ   ปจฺจุปฺปนฺนสฺส   รูปสฺส  นิพฺพิทาย  วิราคาย
นิโรธาย   ปฏิปนฺโน   โหติ   ฯ   เวทนา   อนิจฺจา   ฯเปฯ   สญฺญา
อนิจฺจา   ฯเปฯ   สงฺขารา   อนิจฺจา   อตีตานาคตา  โก  ปน  วาโท
ปจฺจุปฺปนฺนานํ   ฯ   เอวํ   ปสฺสํ  ภิกฺขเว  สุตวา  อริยสาวโก  อตีเตสุ
สงฺขาเรสุ  อนเปกฺโข  โหติ  อนาคเต  สงฺขาเร นาภินนฺทติ ปจฺจุปฺปนฺนานํ
สงฺขารานํ    นิพฺพิทาย    วิราคาย   นิโรธาย   ปฏิปนฺโน   โหติ   ฯ
วิญฺญาณํ   อนิจฺจํ   อตีตานาคตํ   โก   ปน   วาโท   ปจฺจุปฺปนฺนสฺส  ฯ
เอวํ    ปสฺสํ    ภิกฺขเว   สุตวา   อริยสาวโก   อตีตสฺมึ   วิญฺญาณสฺมึ
อนเปกฺโข    โหติ    อนาคตํ    วิญฺญาณํ    นาภินนฺทติ   ปจฺจุปฺปนฺนสฺส
วิญฺญาณสฺส นิพฺพิทาย วิราคาย นิโรธาย ปฏิปนฺโน โหตีติ ฯ
    [๓๗]  สาวตฺถิยํ  ฯ  ตตฺร  โข ฯเปฯ รูปํ ภิกฺขเว ทุกฺขํ อตีตานาคตํ
โก    ปน    วาโท    ปจฺจุปฺปนฺนสฺส    ฯ    เอวํ   ปสฺสํ   ภิกฺขเว
สุตวา   อริยสาวโก   อตีตสฺมึ   รูปสฺมึ  อนเปกฺโข  โหติ  อนาคตํ  รูปํ
นาภินนฺทติ  ปจฺจุปฺปนฺนสฺส  รูปสฺส  นิพฺพิทาย  วิราคาย  นิโรธาย ปฏิ-
ปนฺโน  โหติ   ฯ  เวทนา  ทุกฺขา  ฯ  สญฺญา  ทุกฺขา  ฯ  สงฺขารา  ทุกฺขา  ฯ
