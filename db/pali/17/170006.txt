อตฺตานํ   อหํ   เวทนา   มม   เวทนาติ   น  ปริยุฏฺฐฏฺฐายี  โหติ  ฯ
ตสฺส   อหํ   เวทนา   มม   เวทนาติ  อปริยุฏฺฐฏฺฐายิโน  สา  เวทนา
วิปริณมติ     อญฺญถา     โหติ     ตสฺส    เวทนาวิปริณามญฺญถาภาวา
นุปฺปชฺชนฺติ   โสกปริเทวทุกฺขโทมนสฺสุปายาสา   ฯ   น   สญฺญํ   อตฺตโต
สมนุปสฺสติ   น   สญฺญาวนฺตํ   วา   อตฺตานํ   น   อตฺตนิ   วา  สญฺญํ
น    สญฺญาย    วา    อตฺตานํ    อหํ   สญฺญา   มม   สญฺญาติ   น
ปริยุฏฺฐฏฺฐายี    โหติ    ฯ    ตสฺส    อหํ    สญฺญา   มม   สญฺญาติ
อปริยุฏฺฐฏฺฐายิโน    สา    สญฺญา   วิปริณมติ   อญฺญถา   โหติ   ตสฺส
สญฺญาวิปริณามญฺญถาภาวา  นุปฺปชฺชนฺติ  โสกปริเทวทุกฺขโทมนสฺสุปายาสา  ฯ
น     สงฺขาเร    อตฺตโต    สมนุปสฺสติ    น    สงฺขารวนฺตํ    วา
อตฺตานํ   น   อตฺตนิ   วา   สงฺขาเร   น   สงฺขาเรสุ  วา  อตฺตานํ
อหํ   สงฺขารา   มม   สงฺขาราติ   น   ปริยุฏฺฐฏฺฐายี  โหติ  ฯ  ตสฺส
อหํ   สงฺขารา   มม   สงฺขาราติ   อปริยุฏฺฐฏฺฐายิโน   เต   สงฺขารา
วิปริณมนฺติ   อญฺญถา  โหนฺติ  ตสฺส  สงฺขารานํ  วิปริณามญฺญถาภาวา  ๑
นุปฺปชฺชนฺติ     โสกปริเทวทุกฺขโทมนสฺสุปายาสา     ฯ    น    วิญฺญาณํ
อตฺตโต    สมนุปสฺสติ   น   วิญฺญาณวนฺตํ   วา   อตฺตานํ   น   อตฺตนิ
วา   วิญฺญาณํ   น   วิญฺญาณสฺมึ   วา   อตฺตานํ   อหํ   วิญฺญาณํ   มม
วิญฺญาณนฺติ   น   ปริยุฏฺฐฏฺฐายี   โหติ   ฯ   ตสฺส   อหํ  วิญฺญาณํ  มม
วิญฺญาณนฺติ    อปริยุฏฺฐฏฺฐายิโน    ตํ    วิญฺญาณํ    วิปริณมติ   อญฺญถา
#๑ สี. ม. ตสฺส สงฺขารวิปริณามญฺญถาภาวา ฯ
