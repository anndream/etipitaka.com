เอตทโวจ   กึ   นุ   โข   สมณ   อโธมุโข   ภุญฺชสีติ  ฯ  น  ขฺวาหํ
ภคินิ   อโธมุโข   ภุญฺชามีติ   ฯ   เตนหิ  สมณ  อุพฺภมุโข  ภุญฺชสีติ  ฯ
น   ขฺวาหํ   ภคินิ   อุพฺภมุโข   ภุญฺชามีติ   ฯ  เตนหิ  สมณ  ทิสามุโข
ภุญฺชสีติ   ฯ   น   ขฺวาหํ   ภคินิ   ทิสามุโข   ภุญฺชามีติ   ฯ   เตนหิ
สมณ    วิทิสามุโข    ภุญฺชสีติ    ฯ   น   ขฺวาหํ   ภคินิ   วิทิสามุโข
ภุญฺชามีติ  ฯ  กึ  นุ  สมณ  อโธมุโข  ภุญฺชสีติ  อิติ  ปุฏฺโฐ  สมาโน  น
ขฺวาหํ   ภคินิ   อโธมุโข   ภุญฺชามีติ   วเทสิ   เตนหิ  สมณ  อุพฺภมุโข
ภุญฺชสีติ   อิติ   ปุฏฺโฐ   สมาโน  น  ขฺวาหํ  ภคินิ  อุพฺภมุโข  ภุญฺชามีติ
วเทสิ    เตนหิ   สมณ   ทิสามุโข   ภุญฺชสีติ   อิติ   ปุฏฺโฐ   สมาโน
น    ขฺวาหํ    ภคินิ    ทิสามุโข   ภุญฺชามีติ   วเทสิ   เตนหิ   สมณ
วิทิสามุโข    ภุญฺชสีติ    อิติ    ปุฏฺโฐ   สมาโน   น   ขฺวาหํ   ภคินิ
วิทิสามุโข  ภุญฺชามีติ  วเทสิ  กถญฺจรหิ  ๑  สมณ  ภุญฺชสีติ  ฯ  เย  หิ
เกจิ    ภคินิ   สมณพฺราหฺมณา   วตฺถุวิชฺชาติรจฺฉานวิชฺชาย   มิจฺฉาชีเวน
ชีวิกํ   ๒   กปฺเปนฺติ   อิเม  วุจฺจนฺติ  ภคินิ  สมณพฺราหฺมณา  อโธมุขา
ภุญฺชนฺติ ๓ ฯ เย หิ เกจิ ภคินิ สมณพฺราหฺมณา นกฺขตฺตวิชฺชาติรจฺฉานวิชฺชาย
มิจฺฉาชีเวน      ชีวิกํ      กปฺเปนฺติ     อิเม     วุจฺจนฺติ     ภคินิ
สมณพฺราหฺมณา    อุพฺภมุขา    ภุญฺชนฺติ    ฯ   เย   หิ   เกจิ   ภคินิ
สมณพฺราหฺมณา  ทูเตยฺยปหิณคมนานุโยคา  ๔  มิจฺฉาชีเวน  ชีวิกํ กปฺเปนฺติ
อิเม   วุจฺจนฺติ   ภคินิ   สมณพฺราหฺมณา   ทิสามุขา   ภุญฺชนฺติ   ฯ  เย
หิ     เกจิ     ภคินิ     สมณพฺราหฺมณา     องฺควิชฺชาติรจฺฉานวิชฺชาย
#๑ โป. กถญฺจรสิ ฯ  ๒ โป. ชีวิตํ ฯ  ๓ ม. ยุ. ภุญฺชนฺตีติ ฯ  ๔ ม. ...นุโยคาย ฯ
