วาติ   ฯ   อนิจฺจํ   ภนฺเต   ฯ   ยํ   ปนานิจฺจํ   ฯเปฯ  อปิ  นุ  ตํ
อนุปาทาย     อุปฺปชฺเชยฺยุํ    สญฺโญชนาภินิเวสวินิพนฺธาชฺโฌสานาติ    ฯ
โน   เหตํ   ภนฺเต   ฯ   เอวํ   ปสฺสํ   ฯเปฯ  นาปรํ  อิตฺถตฺตายาติ
ปชานาตีติ ฯ
    [๓๖๔]   สาวตฺถี  ฯ  อถ  โข  อายสฺมา  อานนฺโท  เยน  ภควา
เตนุปสงฺกมิ    อุปสงฺกมิตฺวา    ฯเปฯ    ภควนฺตํ    เอตทโวจ   สาธุ
เม   ภนฺเต   ภควา   สงฺขิตฺเตน  ธมฺมํ  เทเสตุ  ยมหํ  ภควโต  ธมฺมํ
สุตฺวา  เอโก  วูปกฏฺโฐ  อปฺปมตฺโต  อาตาปี  ปหิตตฺโต  วิหเรยฺยนฺติ  ฯ
ตํ   กึ   มญฺญสิ   อานนฺท   รูปํ   นิจฺจํ  วา  อนิจฺจํ  วาติ  ฯ  อนิจฺจํ
ภนฺเต   ฯ   ยํ   ปนานิจฺจํ   ทุกฺขํ   วา   ตํ   สุขํ   วาติ  ฯ  ทุกฺขํ
ภนฺเต    ฯ    ยํ   ปนานิจฺจํ   ทุกฺขํ   วิปริณามธมฺมํ   กลฺลํ   นุ   ตํ
สมนุปสฺสิตุํ    เอตํ    มม   เอโสหมสฺมิ   เอโส   เม   อตฺตาติ   ฯ
โน   เหตํ   ภนฺเต   ฯ   เวทนา   ฯเปฯ   สญฺญา  ฯ  สงฺขารา  ฯ
วิญฺญาณํ   นิจฺจํ   วา   อนิจฺจํ   วาติ   ฯ   อนิจฺจํ   ภนฺเต   ฯ   ยํ
ปนานิจฺจํ   ทุกฺขํ   วา   ตํ   สุขํ   วาติ   ฯ   ทุกฺขํ   ภนฺเต  ฯ  ยํ
ปนานิจฺจํ    ทุกฺขํ   วิปริณามธมฺมํ   กลฺลํ   นุ   ตํ   สมนุปสฺสิตุํ   เอตํ
มม เอโสหมสฺมิ เอโส เม อตฺตาติ ฯ โน เหตํ ภนฺเต ฯ
    [๓๖๕]   ตสฺมา   ติหานนฺท   ยงฺกิญฺจิ   รูปํ  อตีตานาคตปจฺจุปฺปนฺนํ
อชฺฌตฺตํ    วา    พหิทฺธา   วา   โอฬาริกํ   วา   สุขุมํ   วา   หีนํ
วา   ปณีตํ   วา   ยํ   ทูเร   สนฺติเก   วา   สพฺพํ  รูปํ  เนตํ  มม
