           ขนฺธสํยุตฺตสฺส มูลปณฺณาสเก ภารวคฺโค ตติโย
    [๔๙]  สาวตฺถิยํ  ฯ  ตตฺร  โข  ฯ  ภารญฺจ โว ภิกฺขเว เทสิสฺสามิ
ภารหารญฺจ   [๑]   ภารนิกฺเขปนญฺจ   ตํ   สุณาถ  ฯเปฯ  เอตทโวจ
กตโม   จ   ภิกฺขเว   ภาโร   ฯ   ปญฺจุปาทานกฺขนฺธาติสฺส  วจนียํ  ฯ
ภาราทานญฺจ  อยํ  กตเม  ปญฺจ  ฯ รูปูปาทานกฺขนฺโธ เวทนูปาทานกฺขนฺโธ
สญฺญูปาทานกฺขนฺโธ    สงฺขารูปาทานกฺขนฺโธ    วิญฺญาณูปาทานกฺขนฺโธ   ฯ
อยํ วุจฺจติ ภิกฺขเว ภาโร ฯ
    [๕๐]  กตโม  จ  ภิกฺขเว  ภารหาโร  ฯ  ปุคฺคโลติสฺส  วจนียํ  ฯ
สฺวายํ   อายสฺมา   เอวํนาโม   เอวํโคตฺโต   ฯ  อยํ  วุจฺจติ  ภิกฺขเว
ภารหาโร ฯ
    [๕๑]  กตมญฺจ  ภิกฺขเว  ภาราทานํ  ฯ  ยายํ  ตณฺหา โปโนพฺภวิกา
นนฺทิราคสหคตา    ตตฺรตตฺราภินนฺทินี    ฯ   เสยฺยถีทํ   ฯ   กามตณฺหา
ภวตณฺหา วิภวตณฺหา ฯ อิทํ วุจฺจติ ภิกฺขเว ภาราทานํ ฯ
    [๕๒]  กตมญฺจ  ภิกฺขเว  ภารนิกฺเขปนํ  ฯ  โย ตสฺสา เยว ตณฺหาย
อเสสวิราคนิโรโธ  จาโค  ปฏินิสฺสคฺโค  มุตฺติ  อนาลโย  ฯ  อิทํ  วุจฺจติ
ภิกฺขเว   ภารนิกฺเขปนนฺติ   ฯ   อิทมโวจ  ภควา  อิทํ  วตฺวาน  สุคโต
อถาปรํ เอตทโวจ สตฺถา
    [๕๓] ภารา หเว ปญฺจกฺขนฺธา      ภารหาโร จ ปุคฺคโล
         ภาราทานํ ทุกฺขํ โลเก       ภารนิกฺเขปนํ สุขํ
#๑ โป. ม. ยุ. เอตฺถนฺตเร ภาราทานญฺจาติ ทิสฺสติ ฯ
