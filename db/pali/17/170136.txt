    [๒๐๓]   ตํ  กึ  มญฺญสิ  อาวุโส  ยมก  อยํ  โส  อรูปี  อเวทโน
อสญฺญี    อสงฺขาโร   อวิญฺญาโณ   ตถาคโตติ   สมนุปสฺสสีติ   ฯ   โน
เหตํ   อาวุโส   ฯ   เอตฺถ   จ  เต  อาวุโส  ยมก  ทิฏฺเฐว  ธมฺเม
สจฺจโต   ตถโต   ๑   ตถาคโต   อนุปลพฺภิยมาโน  กลฺลํ  นุ  เต  ตํ
เวยฺยากรณํ    ตถาหํ    ภควตา    ธมฺมํ   เทสิตํ   อาชานามิ   ยถา
ขีณาสโว    ภิกฺขุ   กายสฺส   เภทา   อุจฺฉิชฺชติ   วินสฺสติ   น   โหติ
ปรมฺมรณาติ   ฯ   อหุ   โข   เม   ตํ   อาวุโส   สารีปุตฺต   ปุพฺเพ
อวิทฺทสุโน    ๒   ปาปกํ   ทิฏฺฐิคตํ   อิทญฺจ   ปน   เม   อายสฺมโต
สารีปุตฺตสฺส    ธมฺมเทสนํ   สุตฺวา   ตญฺเจว   ปาปกํ   ทิฏฺฐิคตํ   ปหีนํ
ธมฺโม จ เม อภิสมิโตติ ฯ
    [๒๐๔]  สเจ  ตํ  อาวุโส  ยมก  เอวํ  ปุจฺเฉยฺยุํ  โย โส อาวุโส
ยมก    ภิกฺขุ   อรหํ   ขีณาสโว   โส   กายสฺส   เภทา   ปรมฺมรณา
กึ  โหตีติ  เอวํ  ปุฏฺโฐ  ตฺวํ  อาวุโส  ยมก  กินฺติ  พฺยากเรยฺยาสีติ  ฯ
สเจ    มํ   อาวุโส   เอวํ   ปุจฺเฉยฺยุํ   โย   โส   อาวุโส   ยมก
ภิกฺขุ    อรหํ    ขีณาสโว    โส   กายสฺส   เภทา   ปรมฺมรณา   กึ
โหตีติ   เอวํ   ปุฏฺโฐ   ๓   อหมาวุโส  เอวํ  พฺยากเรยฺยํ  รูปํ  โข
อาวุโส   อนิจฺจํ   ยทนิจฺจํ  ตํ  ทุกฺขํ  ยํ  ทุกฺขํ  ตํ  นิรุทฺธํ  ตทตฺถํ  ๔
คตํ   ฯ   เวทนา   ฯ   สญฺญา   ฯ   สงฺขารา   ฯ  วิญฺญาณํ  อนิจฺจํ
ยทนิจฺจํ   ตํ   ทุกฺขํ   ยํ   ทุกฺขํ   ตํ   นิรุทฺธํ   ตทตฺถํ   คตนฺติ  เอวํ
#๑ ม. ยุ. เถตโต   ๒ โป. อวินฺทสุโน ฯ  ๓ ม. ปุฏฺฐาหํ อาวุโส ฯ  ๔ ยุ.
#ตมตฺถคตํ ฯ
