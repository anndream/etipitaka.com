เม   ภวิสฺสตีติ   ฯ   เวทนาย   สติ  ฯ  สญฺญาย  สติ  ฯ  สงฺขาเรสุ
สติ    ฯ   วิญฺญาเณ   สติ   วิญฺญาณํ   อุปาทาย   วิญฺญาณํ   อภินิวิสฺส
เอวํ   ทิฏฺฐิ   อุปฺปชฺชติ   โน   จสฺสํ  โน  จ  เม  สิยา  น  ภวิสฺสติ
น เม ภวิสฺสตีติ ฯ
    [๔๒๔]  ตํ  กึ  มญฺญถ  ภิกฺขเว  รูปํ  นิจฺจํ  วา  อนิจฺจํ  วาติ  ฯ
อนิจฺจํ  ภนฺเต  ฯเปฯ  อปิ  นุ  ตํ  อนุปาทาย  เอวํ  ทิฏฺฐิ  อุปฺปชฺเชยฺย
โน   จสฺสํ   โน   จ   เม  สิยา  น  ภวิสฺสติ  น  เม  ภวิสฺสตีติ  ฯ
โน   เหตํ   ภนฺเต  ฯ  เวทนา  ฯ  สญฺญา  ฯ  สงฺขารา  ฯ  วิญฺญาณํ
นิจฺจํ   วา   อนิจฺจํ  วาติ  ฯ  อนิจฺจํ  ภนฺเต  ฯ  ยํ  ปนานิจฺจํ  ฯเปฯ
อปิ   นุ   ตํ   อนุปาทาย   เอวํ   ทิฏฺฐิ  อุปฺปชฺเชยฺย  โน  จสฺสํ  โน
จ  เม  สิยา  น  ภวิสฺสติ  น  เม  ภวิสฺสตีติ  ฯ  โน  เหตํ  ภนฺเต ฯ
ยมฺปิทํ   ทิฏฺฐํ   สุตํ   มุตํ   วิญฺญาตํ  ปตฺตํ  ปริเยสิตํ  อนุวิจริตํ  มนสา
ตํปิ   นิจฺจํ   วา   อนิจฺจํ   วาติ   ฯ  อนิจฺจํ  ภนฺเต  ฯเปฯ  อปิ  นุ
ตํ   อนุปาทาย   เอวํ   ทิฏฺฐิ   อุปฺปชฺเชยฺย   โน  จสฺสํ  โน  จ  เม
สิยา น ภวิสฺสติ น เม ภวิสฺสตีติ ฯ โน เหตํ ภนฺเต ฯ
    ยโต   โข   ภิกฺขเว   อริยสาวกสฺส  อิเมสุ  ฉสุ  ฐาเนสุ  กงฺขา
ปหีนา  โหติ  ทุกฺเขปิสฺส  กงฺขา  ปหีนา  โหติ  ฯเปฯ ทุกฺขนิโรธคามินิยา
ปฏิปทายปิสฺส     กงฺขา     ปหีนา     โหติ     ฯ    อยํ    วุจฺจติ
ภิกฺขเว     อริยสาวโก     โสตาปนฺโน     อวินิปาตธมฺโม     นิยโต
สมฺโพธิปรายโนติ ฯ
