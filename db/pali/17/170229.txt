เนโสหมสฺมิ   น   เมโส   อตฺตาติ   เอวเมตํ   ยถาภูตํ  สมฺมปฺปญฺญาย
ทฏฺฐพฺพํ    ฯ   ยา   กาจิ   เวทนา   ฯ   ยา   กาจิ   สญฺญา   ฯ
เย   เกจิ   สงฺขารา   ฯ   ยงฺกิญฺจิ   วิญฺญาณํ   อตีตานาคตปจฺจุปฺปนฺนํ
อชฺฌตฺตํ   วา   พหิทฺธา   วา   โอฬาริกํ   วา   สุขุมํ  วา  หีนํ  วา
ปณีตํ   วา   ยํ   ทูเร   สนฺติเก   วา   สพฺพํ   วิญฺญาณํ   เนตํ  มม
เนโสหมสฺมิ   น   เมโส   อตฺตาติ   เอวเมตํ   ยถาภูตํ  สมฺมปฺปญฺญาย
ทฏฺฐพฺพํ     ฯ     เอวํ    ปสฺสํ    อานนฺท    สุตวา    อริยสาวโก
รูปสฺมึปิ    นิพฺพินฺทติ    เวทนายปิ    นิพฺพินฺทติ    สญฺญายปิ   นิพฺพินฺทติ
สงฺขาเรสุปิ      นิพฺพินฺทติ      วิญฺญาณสฺมึปิ     นิพฺพินฺทติ     นิพฺพินฺทํ
วิรชฺชติ    วิราคา    วิมุจฺจติ    ฯ    วิมุตฺตสฺมึ    วิมุตฺตมิติ    ญาณํ
โหติ    ฯ   ขีณา   ชาติ   วุสิตํ   พฺรหฺมจริยํ   กตํ   กรณียํ   นาปรํ
อิตฺถตฺตายาติ ปชานาตีติ ฯ
		      ทิฏฺฐิวคฺโค สมตฺโต ฯ
			 ตสฺสุทฺทานํ ภวติ
		อชฺฌตฺติกํ เอตํ มม          เอโส อตฺตา โนจเมสิยา
		มิจฺฉาสกฺกายอตฺตานุ เทฺว     ภินิเวสา อปเร ๑ ทุเว
		อานนฺเทน ปูริโต วคฺโคติ ฯ
		    จุลฺลปณฺณาสโก สมตฺโต ฯ
			  __________
#๑ ยุ. อานนฺเทนาติ ฯ
