    [๑๑๒]  สาวตฺถี  ฯ  ตตฺร โข ฯ ปญฺจิเม ภิกฺขเว อุปาทานกฺขนฺธา ฯ
กตเม   ปญฺจ   ฯ  เสยฺยถีทํ  ฯ  รูปูปาทานกฺขนฺโธ  เวทนูปาทานกฺขนฺโธ
สญฺญูปาทานกฺขนฺโธ    สงฺขารูปาทานกฺขนฺโธ    วิญฺญาณูปาทานกฺขนฺโธ   ฯ
ยาวกีวญฺจาหํ         ภิกฺขเว        อิเม        ปญฺจุปาทานกฺขนฺเธ
จตุปริวฏฺฏํ    ยถาภูตํ    น    อพฺภญฺญาสึ    เนว   ตาวาหํ   ภิกฺขเว
สเทวเก   โลเก   สมารเก   สพฺรหฺมเก   สสฺสมณพฺราหฺมณิยา   ปชาย
สเทวมนุสฺสาย   อนุตฺตรํ  สมฺมาสมฺโพธึ  อภิสมฺพุทฺโธ  ๑  ปจฺจญฺญาสึ  ฯ
ยโต    จ   ขฺวาหํ   ภิกฺขเว   อิเม   ปญฺจุปาทานกฺขนฺเธ   จตุปริวฏฺฏํ
ยถาภูตํ   อพฺภญฺญาสึ   อถาหํ  ภิกฺขเว  สเทวเก  ฯเปฯ  สเทวมนุสฺสาย
อนุตฺตรํ       สมฺมาสมฺโพธึ      อภิสมฺพุทฺโธ      ปจฺจญฺญาสึ      ฯ
กถํ   ๒   จตุปริวฏฺฏํ   ฯ   รูปํ   อพฺภญฺญาสึ   รูปสมุทยํ   อพฺภญฺญาสึ
รูปนิโรธํ     อพฺภญฺญาสึ    รูปนิโรธคามินีปฏิปทํ    อพฺภญฺญาสึ    เวทนํ
อพฺภญฺญาสึ    ฯ    สญฺญํ    ฯ   สงฺขาเร   ฯ   วิญฺญาณํ   อพฺภญฺญาสึ
วิญฺญาณสมุทยํ        อพฺภญฺญาสึ        วิญฺญาณนิโรธํ       อพฺภญฺญาสึ
วิญฺญาณนิโรธคามินีปฏิปทํ อพฺภญฺญาสึ ฯ
    [๑๑๓]  กตมญฺจ  ภิกฺขเว  รูปํ  ฯ  จตฺตาโร  จ มหาภูตา จตุนฺนญฺจ
มหาภูตานํ  อุปาทายรูปํ  ฯ  อิทํ  วุจฺจติ  ภิกฺขเว  รูปํ  ฯ อาหารสมุทยา
รูปสมุทโย      อาหารนิโรธา      รูปนิโรโธ     อยเมว     อริโย
อฏฺฐงฺคิโก   มคฺโค   รูปนิโรธคามินีปฏิปทา  ฯ  เสยฺยถีทํ  ฯ  สมฺมาทิฏฺฐิ
ฯเปฯ    สมฺมาสมาธิ   ฯ   เย   หิ   เกจิ   ภิกฺขเว   สมณา   วา
#๑ ม. ยุ. อภิสมฺพุทฺโธติ ฯ    ๒ ม. กถญฺจ ฯ
