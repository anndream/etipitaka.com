สมฺมปฺปญฺญาย    ปสฺสโต    เย   โสกปริเทวทุกฺขโทมนสฺสุปายาสา   เต
ปหิยฺยนฺติ    เตสํ   ปหานา   น   ปริตสฺสติ   อปริตสฺสํ   สุขํ   วิหรติ
สุขวิหารี ภิกฺขุ ตทงฺคนิพฺพุโตติ วุจฺจตีติ ฯ
    [๘๙]   สาวตฺถิยํ   ฯ   ตตฺร  โข  ฯ  สกฺกายสมุทยคามินิญฺจ  โว
ภิกฺขเว    ปฏิปทํ    เทเสสฺสามิ    สกฺกายนิโรธคามินิญฺจ   ปฏิปทํ   ตํ
สุณาถ   ฯ   กตมา   จ  ภิกฺขเว  สกฺกายสมุทยคามินี  ปฏิปทา  ฯ  อิธ
ภิกฺขเว   อสฺสุตวา  ปุถุชฺชโน  อริยานํ  อทสฺสาวี  อริยธมฺมสฺส  อโกวิโท
อริยธมฺเม   อวินีโต   สปฺปุริสานํ   อทสฺสาวี   สปฺปุริสธมฺมสฺส  อโกวิโท
สปฺปุริสธมฺเม    อวินีโต    รูปํ   อตฺตโต   สมนุปสฺสติ   รูปวนฺตํ   วา
อตฺตานํ   อตฺตนิ   วา   รูปํ   รูปสฺมึ   วา   อตฺตานํ  เวทนํ  อตฺตโต
ฯเปฯ    สญฺญํ    ฯ   สงฺขาเร   ฯ   วิญฺญาณํ   อตฺตโต   สมนุปสฺสติ
วิญฺญาณวนฺตํ    วา    อตฺตานํ    อตฺตนิ    วา   วิญฺญาณํ   วิญฺญาณสฺมึ
วา  อตฺตานํ  ฯ  อยํ วุจฺจติ ภิกฺขเว [๑] สกฺกายสมุทยคามินี ปฏิปทาติ ฯ
อิติ     หิทํ     ภิกฺขเว    วุจฺจติ    ทุกฺขสมุทยคามินี    สมนุปสฺสนาติ
อยเมเวตฺถ อตฺโถ ฯ
    [๙๐]   กตมา   จ  ภิกฺขเว  สกฺกายนิโรธคามินี  ปฏิปทา  ฯ  อิธญ
ภิกฺขเว   สุตวา   อริยสาวโก   อริยานํ  ทสฺสาวี  อริยธมฺมสฺส  โกวิโท
อริยธมฺเม    สุวินีโต   สปฺปุริสานํ   ทสฺสาวี   สปฺปุริสธมฺมสฺส   โกวิโท
สปฺปุริสธมฺเม   สุวินีโต   น   รูปํ   อตฺตโต   สมนุปสฺสติ   น  รูปวนฺตํ
วา   อตฺตานํ   น   อตฺตนิ   วา   รูปํ   น  รูปสฺมึ  วา  อตฺตานํ  น
#๑ ม. ยุ. สกฺกายสมุทยคามินี ปฏิปทา ฯ
