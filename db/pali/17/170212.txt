ยถาภูตํ    ปชานาติ   สมุทยธมฺมํ   เวทนํ   ฯเปฯ   สมุทยธมฺมํ   สญฺญํ
ฯเปฯ  สมุทยธมฺเม  สงฺขาเร  ฯ  วยธมฺเม  สงฺขาเร  ฯ สมุทยวยธมฺเม
สงฺขาเร      สมุทยวยธมฺมา     สงฺขาราติ     ยถาภูตํ     ปชานาติ
สมุทยธมฺมํ    วิญฺญาณํ    ฯ    วยธมฺมํ    วิญฺญาณํ   ฯ   สมุทยวยธมฺมํ
วิญฺญาณํ     สมุทยวยธมฺมํ     วิญฺญาณนฺติ    ยถาภูตํ    ปชานาติ    ฯ
อยํ วุจฺจตาวุโส วิชฺชา เอตฺตาวตา จ วิชฺชาคโต โหตีติ ฯ
    [๓๒๔]   ตญฺเญว   นิทานํ   ฯ  เอกมนฺตํ  นิสินฺโน  โข  อายสฺมา
มหาโกฏฺฐิโต   อายสฺมนฺตํ   สารีปุตฺตํ   เอตทโวจ   อวิชฺชา   อวิชฺชาติ
อาวุโส    สารีปุตฺต    วุจฺจติ   กตมา   นุ   โข   อาวุโส   อวิชฺชา
กิตฺตาวตา   จ   อวิชฺชาคโต  โหตีติ  ฯ  อิธาวุโส  อสฺสุตวา  ปุถุชฺชโน
รูปสฺส    อสฺสาทญฺจ    อาทีนวญฺจ   นิสฺสรณญฺจ   ยถาภูตํ   นปฺปชานาติ
เวทนาย   ฯเปฯ   สญฺญาย   ฯ  สงฺขารานํ  ฯ  วิญฺญาณสฺส  อสฺสาทญฺจ
อาทีนวญฺจ   นิสฺสรณญฺจ   ยถาภูตํ   นปฺปชานาติ   ฯ   อยํ  วุจฺจตาวุโส
อวิชฺชา เอตฺตาวตา จ อวิชฺชาคโต โหตีติ ฯ
    [๓๒๕]   ตญฺเญว   นิทานํ   ฯ  เอกมนฺตํ  นิสินฺโน  โข  อายสฺมา
มหาโกฏฺฐิโต    อายสฺมนฺตํ    สารีปุตฺตํ   เอตทโวจ   วิชฺชา   วิชฺชาติ
อาวุโส    สารีปุตฺต    วุจฺจติ    กตมา   นุ   โข   อาวุโส   วิชฺชา
กิตฺตาวตา   จ   วิชฺชาคโต   โหตีติ  ฯ  อิธาวุโส  สุตวา  อริยสาวโกพ
รูปสฺส    อสฺสาทญฺจ    อาทีนวญฺจ    นิสฺสรณญฺจ    ยถาภูตํ   ปชานาติ
เวทนาย   ฯเปฯ   สญฺญาย   ฯ  สงฺขารานํ  ฯ  วิญฺญาณสฺส  อสฺสาทญฺจ
