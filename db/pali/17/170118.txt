อตฺตานํ   สมนุปสฺสติ   อปิจ   โข   อตฺตนิ   รูปํ   สมนุปสฺสติ  ฯ  ยา
โข  ปน  สา  ภิกฺขเว  สมนุปสฺสนา  สงฺขาโร  โส  ฯ โส ปน สงฺขาโร
กึนิทาโน   กึสมุทโย  กึชาติโก  กึปภโว  ฯ  อวิชฺชาสมฺผสฺสเชน  ภิกฺขเว
เวทยิเตน   ผุฏฺฐสฺส   อสฺสุตวโต  ปุถุชฺชนสฺส  อุปฺปนฺนา  ตณฺหา  ตโตโช
โส  สงฺขาโร  ฯ  อิติ  โข  ภิกฺขเว  โสปิ  สงฺขาโร  อนิจฺโจ  สงฺขโต
ปฏิจฺจสมุปฺปนฺโน   สาปิ  ตณฺหา  ฯ  สาปิ  เวทนา  ฯ  โสปิ  ผสฺโส  ฯ
สาปิ   อวิชฺชา   อนิจฺจา   สงฺขตา   ปฏิจฺจสมุปฺปนฺนา   ฯ  เอวํปิ  โข
ภิกฺขเว ชานโต เอวํ ปสฺสโต อนนฺตรา อาสวานํ ขโย โหติ ฯ
    [๑๗๗]   น   เหว   โข   รูปํ  อตฺตโต  สมนุปสฺสติ  น  รูปวนฺตํ
อตฺตานํ   สมนุปสฺสติ   น   อตฺตนิ   รูปํ  สมนุปสฺสติ  อปิจ  โข  รูปสฺมึ
อตฺตานํ   สมนุปสฺสติ   ฯ   ยา   โข   ปน  สา  ภิกฺขเว  สมนุปสฺสนาญ
สงฺขาโร   โส   ฯ  โส  ปน  สงฺขาโร  กึนิทาโน  กึสมุทโย  กึชาติโก
กึปภโว  ฯ  อวิชฺชาสมฺผสฺสเชน  ภิกฺขเว  เวทยิเตน  ผุฏฺฐสฺส  อสฺสุตวโต
ปุถุชฺชนสฺส   อุปฺปนฺนา   ตณฺหา   ตโตโช   โส  สงฺขาโร  ฯ  อิติ  โข
ภิกฺขเว   โสปิ   สงฺขาโร   อนิจฺโจ   สงฺขโต   ปฏิจฺจสมุปฺปนฺโน  สาปิ
ตณฺหา   ฯ   สาปิ   เวทนา   ฯ   โสปิ   ผสฺโส   ฯ  สาปิ  อวิชฺชา
อนิจฺจา   สงฺขตา   ปฏิจฺจสมุปฺปนฺนา   ฯ  เอวํปิ  โข  ภิกฺขเว  ชานโต
เอวํ ปสฺสโต อนนฺตรา อาสวานํ ขโย โหติ ฯ
    [๑๗๘]   น   เหว   โข   รูปํ  อตฺตโต  สมนุปสฺสติ  น  รูปวนฺตํ
อตฺตานํ   น   อตฺตนิ   รูปํ   น   รูปสฺมึ   อตฺตานํ   สมนุปสฺสติ  อปิจ
