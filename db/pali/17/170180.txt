สสฺสติสมํ   ตเถว   ฐสฺสติ  ฯ  เอตฺตกาปิ  เจ  ภิกฺขุ  เวทนา  อภวิสฺส
นิจฺจา   ธุวา   สสฺสตา   อวิปริณามธมฺมา   น   ยิทํ   พฺรหฺมจริยวาโส
ปญฺญาเยถ   สมฺมาทุกฺขกฺขยาย   ฯ   ยสฺมา   จ  โข  ภิกฺขุ  เอตฺตกาปิ
เวทนา    นตฺถิ    นิจฺจา   ธุวา   สสฺสตา   อวิปริณามธมฺมา   ตสฺมา
พฺรหฺมจริยวาโส    ปญฺญายติ   สมฺมาทุกฺขกฺขยาย   ฯ   เอตฺตกาปิ   โข
ภิกฺขุ   สญฺญา   ฯเปฯ   เอตฺตกาปิ  โข  ภิกฺขุ  สงฺขารา  นตฺถิ  นิจฺจา
ธุวา    สสฺสตา    อวิปริณามธมฺมา   สสฺสติสมํ   ตเถว   ฐสฺสนฺติ   ฯ
เอตฺตกา   เจปิ   ภิกฺขุ   สงฺขารา   อภวิสฺสํสุ   นิจฺจา  ธุวา  สสฺสตา
อวิปริณามธมฺมา  น  ยิทํ  พฺรหฺมจริยวาโส  ปญฺญาเยถ สมฺมาทุกฺขกฺขยาย ฯ
ยสฺมา    จ    โข    ภิกฺขุ    เอตฺตกาปิ   สงฺขารา   นตฺถิ   นิจฺจา
ธุวา   สสฺสตา   อวิปริณามธมฺมา   ตสฺมา   พฺรหฺมจริยวาโส   ปญฺญายติ
สมฺมาทุกฺขกฺขยาย   ฯ   เอตฺตกํปิ   โข   ภิกฺขุ   วิญฺญาณํ   นตฺถิ  นิจฺจํ
ธุวํ   สสฺสตํ   อวิปริณามธมฺมํ   สสฺสติสมํ   ตเถว   ฐสฺสติ  ฯ  เอตฺตกํ
เจปิ   ภิกฺขุ   วิญฺญาณํ   อภวิสฺส   นิจฺจํ   ธุวํ   สสฺสตํ  อวิปริณามธมฺมํ
น   ยิทํ   พฺรหฺมจริยวาโส  ปญฺญาเยถ  สมฺมาทุกฺขกฺขยาย  ฯ  ยสฺมา  จ
โข   ภิกฺขุ  เอตฺตกํปิ  วิญฺญาณํ  นตฺถิ  นิจฺจํ  ธุวํ  สสฺสตํ  อวิปริณามธมฺมํ
ตสฺมา พฺรหฺมจริยวาโส ปญฺญายติ สมฺมาทุกฺขกฺขยาย ฯ
    [๒๕๔]   ตํ   กึ  มญฺญสิ  ภิกฺขุ  รูปํ  นิจฺจํ  วา  อนิจฺจํ  วาติ  ฯ
อนิจฺจํ   ภนฺเต   ฯ   เวทนา   ฯ   สญฺญา  ฯ  สงฺขารา  ฯ  วิญฺญาณํ
นิจฺจํ  วา  อนิจฺจํ  วาติ  ฯ  อนิจฺจํ  ภนฺเต  ฯเปฯ  ตสฺมา  ติห  ฯเปฯ
