อตฺตโต   สมนุปสฺสติ  ฯ  น  เวทนํ  ฯ  น  สญฺญํ  ฯ  น  สงฺขาเร  ฯ
น   วิญฺญาณํ   อตฺตโต   สมนุปสฺสติ   น   วิญฺญาณวนฺตํ   วา   อตฺตานํ
น   อตฺตนิ   วา   วิญฺญาณํ   น   วิญฺญาณสฺมึ   วา   อตฺตานํ  ฯ  โส
รูปํ   นานุปริธาวติ   นานุปริวตฺตติ   เวทนํ  ฯ  สญฺญํ  ฯ  สงฺขาเร  ฯ
วิญฺญาณํ    นานุปริธาวติ   นานุปริวตฺตติ   ฯ   โส   รูปํ   อนนุปริธาวํ
อนนุปริวตฺตํ    เวทนํ    ฯ    สญฺญํ    ฯ    สงฺขาเร   ฯ   วิญฺญาณํ
อนนุปริธาวํ    อนนุปริวตฺตํ   ปริมุจฺจติ   รูปมฺหา   ปริมุจฺจติ   เวทนาย
ปริมุจฺจติ    สญฺญาย    ปริมุจฺจติ   สงฺขาเรหิ   ปริมุจฺจติ   วิญฺญาณมฺหา
ปริมุจฺจติ   ชาติยา   ชราย   มรเณน   โสเกหิ   ปริเทเวหิ   ทุกฺเขหิ
โทมนสฺเสหิ อุปายาเสหิ ปริมุจฺจติ ทุกฺขสฺมาติ วทามีติ ฯ
    [๒๕๘]   สาวตฺถี  ฯ  อาราเม  ฯ  อนมตคฺคายํ  ภิกฺขเว  สํสาโร
ปุพฺพา   โกฏิ  น  ปญฺญายติ  อวิชฺชานีวรณานํ  สตฺตานํ  ตณฺหาสญฺโญชนานํ
สนฺธาวตํ   สํสรตํ   [๑]   ฯ   เสยฺยถาปิ  ภิกฺขเว  สา  คทฺทูลพนฺโธ
ทฬฺเห    ขีเล    วา    ถมฺเภ    วา    อุปนิพนฺโธ    โส   คจฺฉติ
เจปิ   ตเมว   ขีลํ   วา   ถมฺภํ  วา  อุปคจฺฉติ  ติฏฺฐติ  เจปิ  ตเมว
ขีลํ   วา   ถมฺภํ   วา   อุปติฏฺฐติ   นิสีทติ   เจปิ   ตเมว  ขีลํ  วา
ถมฺภํ   วา   อุปนิสีทติ   นิปชฺชติ   เจปิ   ตเมว  ขีลํ  วา  ถมฺภํ  วา
อุปนิปชฺชติ   ฯ  เอวเมว  โข  ภิกฺขเว  อสฺสุตวา  ปุถุชฺชโน  รูปํ  เอตํ
มม    เอโสหมสฺมิ   เอโส   เม   อตฺตาติ   สมนุปสฺสติ   เวทนํ   ฯ
สญฺญํ   ฯ   สงฺขาเร   ฯ   วิญฺญาณํ   เอตํ   มม  เอโสหมสฺมิ  เอโส
#๑ โป. ทุกฺขสฺส อนฺตกิริยํ วทามีติ ทิสฺสติ ฯ
