ภิกฺขู  ภควโต  ปฏิสฺสุตฺวา  เยนายสฺมา  วกฺกลิ เตนุปสงฺกมึสุ อุปสงฺกมิตฺวา
อายสฺมนฺตํ     วกฺกลึ     เอตทโวจุํ    สุณาวุโส    วกฺกลิ    ภควโต
วจนํ ทฺวินฺนญฺจ เทวตานนฺติ ฯ
    [๒๑๙]   อถ  โข  อายสฺมา  วกฺกลิ  อุปฏฺฐาเก  อามนฺเตสิ  เอถ
มํ   อาวุโส   มญฺจกา   โอโรเปถ   กถํ   หิ   นาม  มาทิโส  อุจฺเจ
อาสเน   นิสีทิตฺวา   ตสฺส   ภควโต   สาสนํ  โสตพฺพํ  มญฺเญยฺยาติ  ฯ
เอวมาวุโสติ    โข   เต   ภิกฺขู   อายสฺมโต   วกฺกลิสฺส   ปฏิสฺสุตฺวา
อายสฺมนฺตํ   วกฺกลึ   มญฺจกา   โอโรเปสุํ   อิมํ   อาวุโส  รตฺตึ  เทฺว
เทวตาโย   อภิกฺกนฺตาย   รตฺติยา   ฯเปฯ  เอกมนฺตํ  อฏฺฐํสุ  เอกมนฺตํ
ฐิตา   โข   อาวุโส   เอกา   เทวตา   ภควนฺตํ   เอตทโวจ  วกฺกลิ
ภนฺเต  ภิกฺขุ  วิโมกฺขาย  เจเตตีติ  ฯ  อปรา เทวตา ภควนฺตํ เอตทโวจ
โส   หิ   นูน   โส  ภนฺเต  สุวิมุตฺโต  วิมุจฺจิสฺสตีติ  ฯ  ภควา  จ  ตํ
อาวุโส   วกฺกลิ   เอวมาห   มา   ภายิ   วกฺกลิ   มา  ภายิ  วกฺกลิ
อปาปกนฺเต   มรณํ   ภวิสฺสติ   อปาปิกา   กาลกิริยาติ  ฯ  เตนหาวุโส
มม   วจเนน   ภควโต   ปาเท   สิรสา  วนฺทถ  วกฺกลิ  ภนฺเต  ภิกฺขุ
อาพาธิโก    ทุกฺขิโต   พาฬฺหคิลาโน   โส   ภควโต   ปาเท   สิรสา
วนฺทติ   เอวญฺจ   วเทติ    ๑   รูปํ  อนิจฺจํตาหํ  ภนฺเต  น  กงฺขามิ
ยทนิจฺจํ   ตํ   ทุกฺขนฺติ   น   วิจิกิจฺฉามิ   ยทนิจฺจํ  ทุกฺขํ  วิปริณามธมฺมํ
นตฺถิ  เม  ตตฺถ  ฉนฺโท  วา  ราโค  วา  เปมํ  วาติ  น วิจิกิจฺฉามิ ฯ
เวทนา   อนิจฺจาตาหํ   ภนฺเต   น   กงฺขามิ   ยทนิจฺจํ   ตํ   ทุกฺขนฺติ
#๑ ม. วเทถ ฯ
