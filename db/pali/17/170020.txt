นาภิวทติ     นาชฺโฌสาย    ติฏฺฐติ    ตสฺส    วิญฺญาณํ    อนภินนฺทโต
อนภิวทโต   อนชฺโฌสาย   ติฏฺฐโต   ยา  วิญฺญาเณ  นนฺทิ  สา  นิรุชฺฌติ
ตสฺส   นนฺทินิโรธา   อุปาทานนิโรโธ   ฯเปฯ   เอวเมตสฺส   เกวลสฺส
ทุกฺขกฺขนฺธสฺส   นิโรโธ   โหติ   ฯ   อยํ   ภิกฺขเว  รูปสฺส  อตฺถงฺคโม
อยํ   เวทนาย   อตฺถงฺคโม   อยํ  สญฺญาย  อตฺถงฺคโม  อยํ  สงฺขารานํ
อตฺถงฺคโม อยํ วิญฺญาณสฺส อตฺถงฺคโมติ ฯ
    [๓๐]  สาวตฺถิยํ  ๑  ฯ  ตตฺร  โข ฯเปฯ ปฏิสลฺลาเน ๒ ภิกฺขเว๓
โยคมาปชฺชถ  ฯ  ปฏิสลฺลีโน  ภิกฺขเว  ภิกฺขุ  ยถาภูตํ  ปชานาติ  ฯ กิญฺจ
ยถาภูตํ    ปชานาติ   ฯ   รูปสฺส   สมุทยญฺจ   อตฺถงฺคมญฺจ   เวทนาย
สมุทยญฺจ      อตฺถงฺคมญฺจ      สญฺญาย     สมุทยญฺจ     อตฺถงฺคมญฺจ
สงฺขารานํ      สมุทยญฺจ     อตฺถงฺคมญฺจ     วิญฺญาณสฺส     สมุทยญฺจ
อตฺถงฺคมญฺจ ฯ (ยถา ปฐมสุตฺเต วิตฺถาโร ตถา วิตฺถาเรตพฺพํ ๓- ฯ
    [๓๑]  สาวตฺถิยํ  ฯ  ตตฺร  โข  ฯเปฯ อุปาทานปริตสฺสนญฺจ ๔ โว
ภิกฺขเว   เทสิสฺสามิ   อนุปาทานอปริตสฺสนญฺจ   ๕   ตํ  สุณาถ  สาธุกํ
มนสิกโรถ   ภาสิสฺสามีติ   ฯ   เอวํ  ภนฺเตติ  โข  เต  ภิกฺขู  ภควโต
ปจฺจสฺโสสุํ ฯ ภควา เอตทโวจ
    [๓๒]  กถญฺจ  ภิกฺขเว  อุปาทานปริตสฺสนา  โหติ  ฯ  อิธ  ภิกฺขเว
อสฺสุตวา    ปุถุชฺชโน    อริยานํ    อทสฺสาวี   อริยธมฺมสฺส   อโกวิโท
อริยธมฺเม   อวินีโต   สปฺปุริสานํ   อทสฺสาวี   สปฺปุริสธมฺมสฺส  อโกวิโท
#๑ ม. สาวตฺถินิทานํ ฯ ยุ. สาวตฺถิ ฯ  ๒ โป. ปฏิสลฺลาโน ฯ  ๓ ม. ยุ.ป
#วิตฺถาเรตพฺโพ ฯ  ๔ ม. ยุ. อุปาทาปริตสฺสนญฺจ ฯ  ๕ ม. ยุ. อนุปาทาอปริตสฺสนญฺจ ฯ
