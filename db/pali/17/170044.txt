นานุเสติ   น   เตน  สงฺขํ  คจฺฉติ  ฯ  อิมสฺส  ขฺวาหํ  ภนฺเต  ภควตา
สงฺขิตฺเตน ภาสิตสฺส เอวํ วิตฺถาเรน อตฺถํ อาชานามีติ ฯ
    [๗๕]  สาธุ  สาธุ  ภิกฺขุ  สาธุ  โข  ตฺวํ  ภิกฺขุ  มยา  สงฺขิตฺเตน
ภาสิตสฺส   วิตฺถาเรน   อตฺถํ   อาชานาสิ   ฯ  รูปญฺเจ  ภิกฺขุ  อนุเสติ
เตน  สงฺขํ  คจฺฉติ  ฯ  เวทนญฺเจ  ฯ  สญฺญญฺเจ  ฯ  สงฺขาเร  เจ  ฯ
วิญฺญาณญฺเจ    อนุเสติ    เตน   สงฺขํ   คจฺฉติ   ฯ   รูปญฺเจ   ภิกฺขุ
นานุเสติ   น   เตน   สงฺขํ   คจฺฉติ  ฯ  เวทนญฺเจ  ฯ  สญฺญญฺเจ  ฯ
สงฺขาเร   เจ   ฯ  วิญฺญาณญฺเจ  นานุเสติ  น  เตน  สงฺขํ  คจฺฉติ  ฯ
อิมสฺส   โข   ภิกฺขุ   มยา   สงฺขิตฺเตน   ภาสิตสฺส   เอวํ  วิตฺถาเรน
อตฺโถ ทฏฺฐพฺโพติ ฯ
    [๗๖]  อถ  โข  โส  ภิกฺขุ  ภควโต ภาสิตํ อภินนฺทิตฺวา อนุโมทิตฺวา
อุฏฺฐายาสนา      ภควนฺตํ      อภิวาเทตฺวา      ปทกฺขิณํ     กตฺวา
ปกฺกามิ  ฯ  อถ  โข  โส  ภิกฺขุ  เอโก  วูปกฏฺโฐ  อปฺปมตฺโต  อาตาปี
ปหิตตฺโต    วิหรนฺโต    นจิรสฺเสว   ยสฺสตฺถาย   กุลปุตฺตา   สมฺมเทว
อคารสฺมา    อนคาริยํ    ปพฺพชนฺติ    ตทนุตฺตรํ    พฺรหฺมจริยปริโยสานํ
ทิฏฺเฐว    ธมฺเม    สยํ    อภิญฺญา   สจฺฉิกตฺวา   อุปสมฺปชฺช   วิหาสิ
ขีณา   ชาติ   วุสิตํ   พฺรหฺมจริยํ   กตํ   กรณียํ   นาปรํ  อิตฺถตฺตายาติ
อพฺภญฺญาสิ ฯ อญฺญตโร จ ปน โส ภิกฺขุ อรหตํ อโหสีติ ฯ
    [๗๗]  สาวตฺถิยํ  ฯ  อถ  โข  อญฺญตโร  ภิกฺขุ  เยน ภควา ฯเปฯ
เอกมนฺตํ   นิสินฺโน   โข   โส   ภิกฺขุ  ภควนฺตํ  เอตทโวจ  สาธุ  เม
