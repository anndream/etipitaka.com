วิญฺญาณํ    วิญฺญาณสฺมึ   วา   อตฺตานํ   ตสฺส   ตํ   วิญฺญาณํ   ปลุชฺชติ
โส ตโตนิทานํ อนยพฺยสนํ อาปชฺชติ ฯ
    [๒๓๘]  ตํ  กึ  มญฺญถ  ภิกฺขเว  รูปํ  นิจฺจํ  วา  อนิจฺจํ  วาติ  ฯ
อนิจฺจํ   ภนฺเต   ฯ   เวทนา   ฯ   สญฺญา  ฯ  สงฺขารา  ฯ  วิญฺญาณํ
นิจฺจํ   วา   อนิจฺจํ  วาติ  ฯ  อนิจฺจํ  ภนฺเต  ฯ  ตสฺมา  ติห  ภิกฺขเว
ฯเปฯ เอวํ ปสฺสํ ฯเปฯ นาปรํ อิตฺถตฺตายาติ ปชานาตีติ ฯ
    [๒๓๙]   สาวตฺถี   ฯ  ตตฺร  โข  ฯเปฯ  นาหํ  ภิกฺขเว  โลเกน
วิวทามิ  ฯ  โลโก  ๑  จ  โข  ภิกฺขเว  มยา  วิวทติ  ฯ  น ภิกฺขเว
ธมฺมวาที  เกนจิ  ๒  โลกสฺมึ  วิวทติ  ฯ  ยํ  ภิกฺขเว นตฺถิสมฺมตํ โลเก
ปณฺฑิตานํ   อหํปิ   ตํ   นตฺถีติ   วทามิ   ฯ   ยํ   ภิกฺขเว  อตฺถิสมฺมตํ
โลเก   ปณฺฑิตานํ   อหํปิ   ตํ   อตฺถีติ  วทามิ  ๓  ฯ  กิญฺจิ  ภิกฺขเว
นตฺถิสมฺมตํ   โลเก   ปณฺฑิตานํ   ยมหํ  นตฺถีติ  วทามิ  ฯ  รูปํ  ภิกฺขเว
นิจฺจํ    ธุวํ   สสฺสตํ   อวิปริณามธมฺมํ   นตฺถิสมฺมตํ   โลเก   ปณฺฑิตานํ
อหํปิ  ตํ  นตฺถีติ  วทามิ  ฯ  เวทนา  ฯ  สญฺญา  ฯ สงฺขารา ฯ วิญฺญาณํ
นิจฺจํ    ธุวํ   สสฺสตํ   อวิปริณามธมฺมํ   นตฺถิสมฺมตํ   โลเก   ปณฺฑิตานํ
อหมฺปิ   ตํ   นตฺถีติ   วทามิ  ฯ  อิทํ  โข  ภิกฺขเว  นตฺถิสมฺมตํ  โลเก
ปณฺฑิตานํ   ยมหํ   ๔   นตฺถีติ   วทามิ  ฯ  กิญฺจ  ภิกฺขเว  อตฺถิสมฺมตํ
โลเก   ปณฺฑิตานํ   ยมหํ   อตฺถีติ   วทามิ   ฯ   รูปํ  ภิกฺขเว  อนิจฺจํ
ทุกฺขํ    วิปริณามธมฺมํ    อตฺถิสมฺมตํ    โลเก    ปณฺฑิตานํ   อหํปิ   ตํ
อตฺถีติ   วทามิ   ฯ   เวทนา   ฯ   สญฺญา  ฯ  สงฺขารา  ฯ  วิญฺญาณํ
#๑ ยุ. โลโก จ มยา วิวทติ ฯ ม. โลโกว มยา วิวทติ ฯ  ๒ โป. เกนปิ โข
#โลกสฺมึ ฯ  ๓ โป. วทามีติ ฯ  ๔ ม. อหมฺปิตํ ฯ ยุ. ยมหํปิ ฯ
