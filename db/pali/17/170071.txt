ฐาเน  น  ตาสํ  อาปชฺชติ  ฯ น เหโส ภิกฺขุ ตาโส สุตวโต อริยสาวกสฺส
โน   จสฺสํ   โน   จ   เม  สิยา  น  ภวิสฺสติ  น  เม  ภวิสฺสตีติ  ฯ
รูปูปายํ    วา    ภิกฺขุ    วิญฺญาณํ   ติฏฺฐมานํ   ติฏฺเฐยฺย   รูปารมฺมณํ
รูปปฺปติฏฺฐํ    นนฺทูปเสวนํ   วุฑฺฒึ   วิรูฬฺหึ   เวปุลฺลํ   อาปชฺเชยฺย   ฯ
เวทนูปายํ  วา  ภิกฺขุ  ฯ  สญฺญูปายํ  วา  ภิกฺขุ  ฯ สงฺขารูปายํ วา ภิกฺขุ
วิญฺญาณํ  ติฏฺฐมานํ  ติฏฺเฐยฺย  สงฺขารารมฺมณํ  สงฺขารปฺปติฏฺฐํ  นนฺทูปเสวนํ
วุฑฺฒึ   วิรูฬฺหึ  เวปุลฺลํ  อาปชฺเชยฺย  ฯ  โส  ๑  ภิกฺขุ  เอวํ  วเทยฺย
อหมญฺญตฺร    รูปา   อญฺญตฺร   เวทนาย   อญฺญตฺร   สญฺญาย   อญฺญตฺร
สงฺขาเรหิ   วิญฺญาณสฺส   อาคตึ  วา  คตึ  วา  จุตึ  วา  อุปปตฺตึ  วา
วุฑฺฒึ   วา   วิรูฬฺหึ   วา   เวปุลฺลํ   วา  ปญฺญเปสฺสามีติ  เนตํ  ฐานํ
วิชฺชติ  ฯ  รูปธาตุยา  เจ  ภิกฺขุ  ภิกฺขุโน  ราโค  ปหีโน  โหติ ราคสฺส
ปหานา  โวจฺฉิชฺชตารมฺมณํ  ปติฏฺฐา  วิญฺญาณสฺส  น โหติ ฯ เวทนาธาตุยา
เจ   ภิกฺขุ   ภิกฺขุโน   ฯ   สญฺญาธาตุยา   เจ   ภิกฺขุ   ภิกฺขุโน   ฯ
สงฺขารธาตุยา   เจ   ภิกฺขุ   ภิกฺขุโน   ฯ   วิญฺญาณธาตุยา  เจ  ภิกฺขุ
ภิกฺขุโน   ราโค   ปหีโน   โหติ   ราคสฺส   ปหานา  โวจฺฉิชฺชตารมฺมณํ
ปติฏฺฐา   วิญฺญาณสฺส   น   โหติ   ฯ   ตทปฺปติฏฺฐิตํ   วิญฺญาณํ  อวิรูฬฺหํ
อนภิสงฺขจฺจ   วิมุตฺตํ   วิมุตฺตตฺตา   ฐิตํ   ฐิตตฺตา  สนฺตุสิตํ  สนฺตุสิตตฺตา
น   ปริตสฺสติ   อปริตสฺสํ   ปจฺจตฺตญฺเญว   ปรินิพฺพายติ  ฯ  ขีณา  ชาติ
ฯเปฯ   นาปรํ   อิตฺถตฺตายาติ  ปชานาติ  ฯ  เอวํ  โข  ภิกฺขุ  ชานโต
เอวํ ปสฺสโต อนนฺตรา อาสวานํ ขโย โหตีติ ฯ
#๑ โป. ม. โย ฯ
