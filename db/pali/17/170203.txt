อุปาทานญฺจ   ตํ   สุณาถ   ฯ  กตเม  จ  ภิกฺขเว  อุปาทานิยา  ธมฺมา
กตมํ   อุปาทานํ   ฯ   รูปํ   ภิกฺขเว   อุปาทานิโย  ธมฺโม  โย  ตตฺถ
ฉนฺทราโค    ตํ    ตตฺถ    อุปาทานํ   เวทนา   ฯเปฯ   สญฺญา   ฯ
สงฺขารา   ฯ   วิญฺญาณํ   อุปาทานิโย   ธมฺโม   โย  ตตฺถ  ฉนฺทราโค
ตํ   ตตฺถ   อุปาทานํ   ฯ  อิเม  วุจฺจนฺติ  ภิกฺขเว  อุปาทานิยา  ธมฺมา
อิทํ อุปาทานนฺติ ฯ
    [๓๑๐]   เอกํ   สมยํ   อายสฺมา   จ   สารีปุตฺโต  อายสฺมา  จ
มหาโกฏฺฐิโต   ๑   พาราณสิยํ   วิหรนฺติ  อิสิปตเน  มิคทาเย  ฯ  อถ
โข    อายสฺมา    มหาโกฏฺฐิโต   สายณฺหสมยํ   ปฏิสลฺลานา   วุฏฺฐิโต
เยนายสฺมา   สารีปุตฺโต   เตนุปสงฺกมิ   ฯเปฯ  เอตทโวจ  สีลวตาวุโส
สารีปุตฺต  ภิกฺขุนา  กตเม  ธมฺมา  โยนิโส  มนสิกาตพฺพาติ ฯ สีลวตาวุโส
โกฏฺฐิต      ภิกฺขุนา     ปญฺจุปาทานกฺขนฺธา     อนิจฺจโต     ทุกฺขโต
โรคโต    คณฺฑโต   สลฺลโต   อฆโต   อาพาธโต   ปรโต   ปโลกโต
สุญฺญโต   อนตฺตโต   โยนิโส   มนสิกาตพฺพา   ฯ   กตเม   ปญฺจ   ฯ
เสยฺยถีทํ   ฯ  รูปูปาทานกฺขนฺโธ  เวทนูปาทานกฺขนฺโธ  สญฺญูปาทานกฺขนฺโธ
สงฺขารูปาทานกฺขนฺโธ      วิญฺญาณูปาทานกฺขนฺโธ     ฯ     สีลวตาวุโส
โกฏฺฐิต      ภิกฺขุนา      อิเม      ปญฺจุปาทานกฺขนฺธา     อนิจฺจโต
ทุกฺขโต    โรคโต    คณฺฑโต   สลฺลโต   อฆโต   อาพาธโต   ปรโต
ปโลกโต    สุญฺญโต    อนตฺตโต   โยนิโส   มนสิกาตพฺพา   ฯ   ฐานํ
#๑ ม. มหาโกฏฺฐิโก ฯ
