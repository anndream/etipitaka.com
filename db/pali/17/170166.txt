อนุกมฺปกา     อตฺถกามา    โอวาทกา    อนุสาสกา    อิทญฺจ    ปน
เม อายสฺมโต อานนฺทสฺส ธมฺมเทสนํ สุตฺวา ธมฺโม อภิสมิโตติ ๑ ฯ
    [๒๓๕]   สาวตฺถี   ฯ  อถ  โข  อายสฺมา  ราหุโล  เยน  ภควา
เตนุปสงฺกมิ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ  นิสีทิ  ฯ
เอกมนฺตํ   นิสินฺโน  โข  อายสฺมา  ราหุโล  ภควนฺตํ  เอตทโวจ  กถนฺนุ
โข   ภนฺเต   ชานโต   กถํ   ปสฺสโต   อิมสฺมิญฺจ  สวิญฺญาณเก  กาเย
พหิทฺธา   จ  สพฺพนิมิตฺเตสุ  อหงฺการมมงฺการมานานุสยา  น  โหนฺตีติ  ฯ
ยงฺกิญฺจิ   ราหุล   รูปํ   อตีตานาคตปจฺจุปฺปนฺนํ   อชฺฌตฺตํ   วา  พหิทฺธา
วา  โอฬาริกํ  วา  สุขุมํ  วา  หีนํ  วา  ปณีตํ  วา ยํ ทูเร สนฺติเก วา
สพฺพํ   รูปํ   เนตํ   มม   เนโสหมสฺมิ   น  เมโส  อตฺตาติ  เอวเมตํ
ยถาภูตํ   สมฺมปฺปญฺญาย   ปสฺสติ  ฯ  ยา  กาจิ  เวทนา  ฯ  ยา  กาจิ
สญฺญา  ฯ  เย  เกจิ  สงฺขารา  ฯ ยงฺกิญฺจิ วิญฺญาณํ อตีตานาคตปจฺจุปฺปนฺนํ
อชฺฌตฺตํ     วา     พหิทฺธา     วา     ฯเปฯ     สพฺพํ    วิญฺญาณํ
เนตํ   มม   เนโสหมสฺมิ   น   เมโส   อตฺตาติ   เอวเมตํ   ยถาภูตํ
สมฺมปฺปญฺญาย   ปสฺสติ   ฯ   เอวํ  โข  ราหุล  ชานโต  เอวํ  ปสฺสโต
อิมสฺมิญฺจ     สวิญฺญาณเก     กาเย    พหิทฺธา    จ    สพฺพนิมิตฺเตสุ
อหงฺการมมงฺการมานานุสยา น โหนฺตีติ ฯ
    [๒๓๖]  สาวตฺถี  ฯ  อาราเม  ฯ  เอกมนฺตํ  นิสินฺโน โข อายสฺมา
ราหุโล   ภควนฺตํ   เอตทโวจ   กถํ   นุ   โข   ภนฺเต  ชานโต  กถํ
ปสฺสโต   อิมสฺมิญฺจ   สวิญฺญาณเก   กาเย   พหิทฺธา   จ  สพฺพนิมิตฺเตสุ
#๑ ยุ. อภิสเมโตติ ฯ
