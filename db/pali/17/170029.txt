มม   เนโสหมสฺมิ  น  เมโส  อตฺตาติ  เอวเมตํ  ยถาภูตํ  สมฺมปฺปญฺญาย
ทฏฺฐพฺพํ     ฯเปฯ     เอวํ     ปสฺสํ    ภิกฺขเว    ฯเปฯ    นาปรํ
อิตฺถตฺตายาติ ปชานาตีติ ฯ
    [๔๕]   สาวตฺถิยํ   ฯ  ตตฺร  โข  ฯ  รูปํ  ภิกฺขเว  อนิจฺจํ  โยปิ
เหตุ  โยปิ  ปจฺจโย  รูปสฺส  อุปฺปาทาย  โสปิ  อนิจฺโจ  ฯ  อนิจฺจสมฺภูตํ
ภิกฺขเว    รูปํ    กุโต    นิจฺจํ    ภวิสฺสติ    ฯ   เวทนา   อนิจฺจา
โยปิ   เหตุ   โยปิ   ปจฺจโย  เวทนาย  อุปฺปาทาย  โสปิ  อนิจฺโจ  ฯ
อนิจฺจสมฺภูตา   ภิกฺขเว   เวทนา   กุโต   นิจฺจา   ภวิสฺสติ  ฯ  สญฺญา
อนิจฺจา   ฯ  สงฺขารา  อนิจฺจา  โยปิ  เหตุ  โยปิ  ปจฺจโย  สงฺขารานํ
อุปฺปาทาย    โสปิ   อนิจฺโจ   ฯ   อนิจฺจสมฺภูตา   ภิกฺขเว   สงฺขารา
กุโต   นิจฺจา   ภวิสฺสนฺติ   ฯ   วิญฺญาณํ   อนิจฺจํ   โยปิ   เหตุ  โยปิ
ปจฺจโย    วิญฺญาณสฺส   อุปฺปาทาย   โสปิ   อนิจฺโจ   ฯ   อนิจฺจสมฺภูตํ
ภิกฺขเว   วิญฺญาณํ   กุโต   นิจฺจํ   ภวิสฺสติ   ฯ   เอวํ   ปสฺสํ  ฯเปฯ
นาปรํ อิตฺถตฺตายาติ ปชานาตีติ ฯ
    [๔๖]   สาวตฺถิยํ   ฯ   ตตฺร  โข  ฯ  รูปํ  ภิกฺขเว  ทุกฺขํ  โยปิ
เหตุ   โยปิ   ปจฺจโย  รูปสฺส  อุปฺปาทาย  โสปิ  ทุกฺโข  ฯ  ทุกฺขสมฺภูตํ
ภิกฺขเว    รูปํ    กุโต    สุขํ   ภวิสฺสติ   ฯ   เวทนา   ทุกฺขา   ฯ
สญฺญา   ทุกฺขา   ฯ   สงฺขารา   ทุกฺขา   ฯ   วิญฺญาณํ   ทุกฺขํ   โยปิ
เหตุ    โยปิ   ปจฺจโย   วิญฺญาณสฺส   อุปฺปาทาย   โสปิ   ทุกฺโข   ฯ
ทุกฺขสมฺภูตํ   ภิกฺขเว   วิญฺญาณํ   กุโต   สุขํ   ภวิสฺสติ  ฯ  เอวํ  ปสฺสํ
