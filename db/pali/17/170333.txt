เอกจฺโจ   ฌายี   เนว   สมาธิสฺมึ  สมาปตฺติกุสโล  โหติ  น  สมาธิสฺมึ
ฐิติกุสโล  ฯ  อิธ  ปน  ภิกฺขเว  เอกจฺโจ  ฌายี สมาธิสฺมึ สมาปตฺติกุสโล
จ   โหติ   สมาธิสฺมึ   ฐิติกุสโล   จ  ฯ  ตตฺร  ภิกฺขเว  ยฺวายํ  ฌายี
สมาธิสฺมึ   สมาปตฺติกุสโล   จ  สมาธิสฺมึ  ฐิติกุสโล  จ  ฯ  อยํ  อิเมสํ
จตุนฺนํ  ฌายีนํ  อคฺโค  จ  เสฏฺโฐ  จ  ปาโมกฺโข  จ  อุตฺตโม จ ปวโร
จ ฯ เสยฺยถาปิ ภิกฺขเว ควา ขีรํ ฯเปฯ ปวโร จาติ ฯ
    [๕๙๖]  สาวตฺถี  ฯ  จตฺตาโรเม ภิกฺขเว ฌายี ฯ กตเม จตฺตาโร ฯ
อิธ   ภิกฺขเว   เอกจฺโจ   ฌายี   สมาธิสฺมึ   สมาปตฺติกุสโล  โหติ  น
สมาธิสฺมึ   วุฏฺฐานกุสโล   ฯ   อิธ   ปน   ภิกฺขเว   เอกจฺโจ   ฌายี
สมาธิสฺมึ   วุฏฺฐานกุสโล   โหติ   น  สมาธิสฺมึ  สมาปตฺติกุสโล  ฯ  อิธ
ปน   ภิกฺขเว   เอกจฺโจ   ฌายี  เนว  สมาธิสฺมึ  สมาปตฺติกุสโล  โหติ
น   สมาธิสฺมึ   วุฏฺฐานกุสโล   ฯ   อิธ  ปน  ภิกฺขเว  เอกจฺโจ  ฌายี
สมาธิสฺมึ   สมาปตฺติกุสโล   จ   โหติ   สมาธิสฺมึ  วุฏฺฐานกุสโล  จ  ฯ
ตตฺร ภิกฺขเว ยฺวายํ ฌายี ฯเปฯ ปวโร จาติ ฯ
    [๕๙๗]  สาวตฺถี  ฯ  จตฺตาโรเม ภิกฺขเว ฌายี ฯ กตเม จตฺตาโร ฯ
อิธ   ภิกฺขเว   เอกจฺโจ   ฌายี   สมาธิสฺมึ   สมาปตฺติกุสโล  โหติ  น
สมาธิสฺมึ  กลฺลิตกุสโล  ฯ  อิธ  ปน  ภิกฺขเว  เอกจฺโจ  ฌายี  สมาธิสฺมึ
กลฺลิตกุสโล   โหติ  น  สมาธิสฺมึ  สมาปตฺติกุสโล  ฯ  อิธ  ปน  ภิกฺขเว
เอกจฺโจ   ฌายี   เนว   สมาธิสฺมึ  สมาปตฺติกุสโล  โหติ  น  สมาธิสฺมึ
กลฺลิตกุสโล  ฯ  อิธ  ปน  ภิกฺขเว เอกจฺโจ ฌายี สมาธิสฺมึ สมาปตฺติ-
