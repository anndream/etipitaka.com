วุจฺจติ   ฯ   สทฺทนิมิตฺต   ฯเปฯ   คนฺธนิมิตฺต   ...   รสนิมิตฺต  ...
โผฏฺฐพฺพนิมิตฺต    ...    ธมฺมนิมิตฺตนิเกตวิสารวินิพนฺธา    โข   คหปติ
ตถาคตสฺส   ปหีนา   อุจฺฉินฺนมูลา   ตาลาวตฺถุกตา  อนภาวงฺกตา  อายตึ
อนุปฺปาทธมฺมา   ตสฺมา   ตถาคโต   อนิเกตสารีติ   วุจฺจติ   ฯ   เอวํ
โข คหปติ อนิเกตสารี โหติ ฯ
    [๑๖]   กถญฺจ  คหปติ  คาเม  สนฺถวชาโต  โหติ  ฯ  อิธ  คหปติ
เอกจฺโจ   คิหีหิ   สํสฏฺโฐ   วิหรติ   สหนนฺที  สหโสกี  สุขิเตสุ  สุขิโต
ทุกฺขิเตสุ   ทุกฺขิโต   อุปฺปนฺเนสุ   กิจฺจกรณีเยสุ   อตฺตนา   เตสุ  โยคํ
อาปชฺชติ ฯ เอวํ โข คหปติ คาเม สนฺถวชาโต โหติ ฯ
    [๑๗]  กถญฺจ  คหปติ  คาเม  น  สนฺถวชาโต  โหติ  ฯ อิธ คหปติ
ภิกฺขุ   คิหีหิ   อสํสฏฺโฐ   วิหรติ  น  สหนนฺที  น  สหโสกี  น  สุขิเตสุ
สุขิโต   น   ทุกฺขิเตสุ   ทุกฺขิโต  อุปฺปนฺเนสุ  กิจฺจกรณีเยสุ  น  อตฺตนา
เตสุ โยคํ อาปชฺชติ ฯ เอวํ โข คหปติ คาเม น สนฺถวชาโต โหติ ฯ
    [๑๘]   กถญฺจ  คหปติ  กาเมหิ  น  ริตฺโต  โหติ  ฯ  อิธ  คหปติ
เอกจฺโจ   กาเมสุ   อวีตราโค   ๑   โหติ   อวีตฉนฺโท   อวีตเปโม
อวีตปิปาโส    อวีตปริฬาโห    อวีตตณฺโห    ฯ   เอวํ   โข   คหปติ
กาเมหิ น ริตฺโต โหติ ฯ
    [๑๙]  กถญฺจ  คหปติ  กาเมหิ  ริตฺโต  โหติ ฯ อิธ คหปติ เอกจฺโจ
กาเมสุ   วีตราโค   โหติ  วีตฉนฺโท  วีตเปโม  วีตปิปาโส  วีตปริฬาโห
#๑ กตฺถจิ อวิคตราโคตฺยาทิปิ ปาโฐ ทิสฺสติ ฯ
