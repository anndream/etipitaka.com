อนาคตมทฺธานํ   เอวํวิญฺญาโณ   สิยํ   อนาคตมทฺธานนฺติ   ๑  ฯ  เอวํ
โข ภิกฺขุ สิยา ปญฺจุปาทานกฺขนฺเธสุ ฉนฺทราคเวมตฺตตาติ ฯ
    [๑๘๖]   สาธุ   ภนฺเตติ   โข   โส  ภิกฺขุ  ฯเปฯ  อุตฺตรึ  ปญฺหํ
อปุจฺฉิ   กิตฺตาวตา   นุ   โข   ภนฺเต   ขนฺธานํ   ขนฺธาธิวจนนฺติ   ฯ
ยงฺกิญฺจิ   ภิกฺขุ  ๒  รูปํ  อตีตานาคตปจฺจุปฺปนฺนํ  อชฺฌตฺตํ   วา  พหิทฺธา
วา  โอฬาริกํ  วา  สุขุมํ  วา  หีนํ  วา ปณีตํ วา ยํ ทูเร [๓] สนฺติเก
วา  ฯ  อยํ  วุจฺจติ  รูปกฺขนฺโธ  ๔  ฯ  ยา  กาจิ เวทนา ฯ ยา กาจิ
สญฺญา  ฯ  เย  เกจิ  สงฺขารา  ฯ ยงฺกิญฺจิ วิญฺญาณํ อตีตานาคตปจฺจุปฺปนฺนํ
อชฺฌตฺตํ    วา    พหิทฺธา    วา    โอฬาริกํ    วา    สุขุมํ    วา
หีนํ  วา  ปณีตํ  วา  ยํ  ทูเร สนฺติเก วา ฯ อยํ วุจฺจติ วิญฺญาณกฺขนฺโธ ฯ
เอตฺตาวตา [๕] โข ภิกฺขุ ขนฺธานํ ขนฺธาธิวจนนฺติ ฯ
    [๑๘๗]   สาธุ   ภนฺเตติ   โข   โส   ภิกฺขุ  ฯเปฯ  อปุจฺฉิ  โก
นุ   โข   ภนฺเต   เหตุ   โก   ปจฺจโย  รูปกฺขนฺธสฺส  ปญฺญาปนาย  ฯ
โก   เหตุ   โก  ปจฺจโย  เวทนากฺขนฺธสฺส  ปญฺญาปนาย  ฯ  โก  เหตุ
โก    ปจฺจโย   สญฺญากฺขนฺธสฺส   ปญฺญาปนาย   ฯ   โก   เหตุ   โก
ปจฺจโย   สงฺขารกฺขนฺธสฺส   ปญฺญาปนาย   ฯ   โก  เหตุ  โก  ปจฺจโย
วิญฺญาณกฺขนฺธสฺส   ปญฺญาปนายาติ   ฯ   จตฺตาโร   โข  ภิกฺขุ  มหาภูตา
เหตุ   จตฺตาโร   มหาภูตา  ปจฺจโย  ๖  รูปกฺขนฺธสฺส  ปญฺญาปนาย  ฯ
ผสฺโส   เหตุ  ผสฺโส  ปจฺจโย  เวทนากฺขนฺธสฺส  ปญฺญาปนาย  ฯ  ผสฺโส
เหตุ    ผสฺโส    ปจฺจโย   สญฺญากฺขนฺธสฺส   ปญฺญาปนาย   ฯ   ผสฺโส
#๑ ยุ. อิติสทฺโท น ทิสฺสติ ฯ  ๒ ยุ. ภิกฺขเว ฯ    ๓ โป. วาสทฺโท ทิสฺสติ ฯ
#๔ โป. รูปกฺขนฺโธติ ฯ  ๕ โป. จสทฺโท ทิสฺสติ ฯ  ๖ โป. ปจฺจยา ฯ
