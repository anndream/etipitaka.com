ปุริโส   ปสฺเสยฺย   นิชฺฌาเยยฺย   โยนิโส  อุปปริกฺเขยฺย  ตสฺส  ปสฺสโต
นิชฺฌายโต   โยนิโส   อุปปริกฺขโต   ริตฺตกญฺเญว  ขาเยยฺย  ตุจฺฉกญฺเญว
ขาเยยฺย   อสารกญฺเญว   ขาเยยฺย   กิญฺหิ  สิยา  ภิกฺขเว  อุทกปุพฺพุเฬ
สาโร  ฯ  เอวเมว  โข ภิกฺขเว ยา กาจิ เวทนา อตีตานาคตปจฺจุปฺปนฺนา
ฯเปฯ    ยา   ทูเร   สนฺติเก   วา   ตํ   ภิกฺขุ   ปสฺสติ   นิชฺฌายติ
โยนิโส   อุปปริกฺขติ   ตสฺส   ปสฺสโต  นิชฺฌายโต  โยนิโส  อุปปริกฺขโต
ริตฺตกญฺเญว      ขายติ      ตุจฺฉกญฺเญว     ขายติ     อสารกญฺเญว
ขายติ กิญฺหิ สิยา ภิกฺขเว เวทนาย สาโร ฯ
    [๒๔๔]   เสยฺยถาปิ   ภิกฺขเว   คิมฺหานํ   ปจฺฉิเม   มาเส  ฐิเต
มชฺฌนฺติเก  กาเล  มรีจิ  ๑  ผนฺทติ  ตเมนํ  จกฺขุมา  ปุริโส  ปสฺเสยฺย
นิชฺฌาเยยฺย    โยนิโส    อุปปริกฺเขยฺย    ตสฺส   ปสฺสโต   นิชฺฌายโต
โยนิโส   อุปปริกฺขโต   ริตฺตกญฺเญว   ขาเยยฺย   ฯเปฯ   กิญฺหิ   สิยา
ภิกฺขเว   มรีจิกาย   สาโร   ฯ   เอวเมว   โข  ภิกฺขเว  ยา  กาจิ
สญฺญา ฯเปฯ
    [๒๔๕]    เสยฺยถาปิ   ภิกฺขเว   ปุริโส   สารตฺถิโก   สารคเวสี
สารปริเยสนํ  จรมาโน  ติณฺหํ  กุธารึ  อาทาย  วนํ  ปวิเสยฺย  โส ตตฺถ
ปสฺเสยฺย   มหนฺตํ   กทลิกฺขนฺธํ   อุชช   นวํ   อกุกฺกุชกชาตํ  ๒  ตเมนํ
มูเล   ฉินฺเทยฺย   มูเล   เฉตฺวา   อคฺเค   ฉินฺเทยฺย  อคฺเค  เฉตฺวา
ปตฺตวฏฺฏึ    วินิพฺภุชฺเชยฺย    โส    ตตฺถ    ปตฺตวฏฺฏึ    วินิพฺภุชฺชนฺโต
#๑ ม. ยุ. มรีจิกา ฯ ๒ สี. อกุกฺกชาตํ ฯ โป. อกตชชาตํ ฯ ม. อกุกฺกุกชาตํ ฯ
