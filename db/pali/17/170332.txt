เนว   สมาธิสฺมึ   สมาธิกุสโล   โหติ   น   สมาธิสฺมึ  สาตจฺจการี  ฯ
อิธ   ปน   ภิกฺขเว   เอกจฺโจ  ฌายี  สมาธิสฺมึ  สมาธิกุสโล  จ  โหติ
สมาธิสฺมึ   สาตจฺจการี   จ  ฯ  ตตฺร  ภิกฺขเว  ยฺวายํ  ฌายี  สมาธิสฺมึ
สมาธิกุสโล   จ   สมาธิสฺมึ   สาตจฺจการี   จ  ฯ  อยํ  อิเมสํ  จตุนฺนํ
ฌายีนํ   อคฺโค   จ   เสฏฺโฐ   จ  ปาโมกฺโข  จ  อุตฺตโม  จ  ปวโร
จ ฯ เสยฺยถาปิ ภิกฺขเว ควา ขีรํ ฯเปฯ ปวโร จาติ ฯ
    [๕๙๔]  สาวตฺถี  ฯ  จตฺตาโรเม ภิกฺขเว ฌายี ฯ กตเม จตฺตาโร ฯ
อิธ  ภิกฺขเว  เอกจฺโจ  ฌายี  สมาธิสฺมึ  สมาธิกุสโล  โหติ  น สมาธิสฺมึ
สปฺปายการี  ฯ  อิธ  ปน  ภิกฺขเว  เอกจฺโจ  ฌายี สมาธิสฺมึ สปฺปายการี
โหติ   น   สมาธิสฺมึ   สมาธิกุสโล   ฯ   อิธ  ปน  ภิกฺขเว  เอกจฺโจ
ฌายี  เนว  สมาธิสฺมึ  สมาธิกุสโล  โหติ  น  สมาธิสฺมึ  สปฺปายการี  ฯ
อิธ   ปน   ภิกฺขเว   เอกจฺโจ  ฌายี  สมาธิสฺมึ  สมาธิกุสโล  จ  โหติ
สมาธิสฺมึ   สปฺปายการี   จ  ฯ  ตตฺร  ภิกฺขเว  ยฺวายํ  ฌายี  สมาธิสฺมึ
สมาธิกุสโล   จ   สมาธิสฺมึ   สปฺปายการี   จ  ฯ  อยํ  อิเมสํ  จตุนฺนํ
ฌายีนํ  อคฺโค  จ  เสฏฺโฐ  จ  ปาโมกฺโข  จ  อุตฺตโม  จ  ปวโร จ ฯ
เสยฺยถาปิ ภิกฺขเว ควา ขีรํ ฯเปฯ ปวโร จาติ ฯ
    [๕๙๕]  สาวตฺถี  ฯ  จตฺตาโรเม ภิกฺขเว ฌายี ฯ กตเม จตฺตาโร ฯ
อิธ   ภิกฺขเว   เอกจฺโจ   ฌายี   สมาธิสฺมึ   สมาปตฺติกุสโล  โหติ  น
สมาธิสฺมึ   ฐิติกุสโล   ฯ  อิธ  ปน  ภิกฺขเว  เอกจฺโจ  ฌายี  สมาธิสฺมึ
ฐิติกุสโล   โหติ   น   สมาธิสฺมึ  สมาปตฺติกุสโล  ฯ  อิธ  ปน  ภิกฺขเว
