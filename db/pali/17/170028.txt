ชาติ    วุสิตํ    พฺรหฺมจริยํ    กตํ    กรณียํ    นาปรํ   อิตฺถตฺตายาติ
ปชานาตีติ ฯ
    [๔๒]  สาวตฺถิยํ  ฯ  ตตฺร  โข  ฯ  รูปํ  ภิกฺขเว  อนิจฺจํ  ยทนิจฺจํ
ตํ   ทุกฺขํ   ยํ   ทุกฺขํ  ตทนตฺตา  ยทนตฺตา  ตํ  เนตํ  มม  เนโสหมสฺมิ
น   เมโส   อตฺตาติ   เอวเมตํ   ยถาภูตํ   สมฺมปฺปญฺญาย  ทฏฺฐพฺพํ  ฯ
เวทนา   อนิจฺจา   ยทนิจฺจํ    ตํ  ทุกฺขํ  ยํ  ทุกฺขํ  ตทนตฺตา  ยทนตฺตา
ตํ   เนตํ   มม   เนโสหมสฺมิ   น  เมโส  อตฺตาติ  เอวเมตํ  ยถาภูตํ
สมฺมปฺปญฺญาย    ทฏฺฐพฺพํ    ฯ    สญฺญา   อนิจฺจา   ฯเปฯ   สงฺขารา
อนิจฺจา   ฯเปฯ   วิญฺญาณํ   อนิจฺจํ   ยทนิจฺจํ   ตํ   ทุกฺขํ   ยํ   ทุกฺขํ
ตทนตฺตา   ยทนตฺตา   ตํ   เนตํ  มม  เนโสหมสฺมิ  น  เมโส  อตฺตาติ5
เอวเมตํ   ยถาภูตํ   สมฺมปฺปญฺญาย   ทฏฺฐพฺพํ   ฯ   เอวํ  ปสฺสํ  ฯเปฯ
นาปรํ อิตฺถตฺตายาติ ปชานาตีติ ฯ
    [๔๓]  สาวตฺถิยํ  ฯ  ตตฺร  โข  ฯ  รูปํ  ภิกฺขเว   ทุกฺขํ  ยํ ทุกฺขํ
ตทนตฺตา   ยทนตฺตา   ตํ   เนตํ  มม  เนโสหมสฺมิ  น  เมโส  อตฺตาติ
เอวเมตํ   ยถาภูตํ   สมฺมปฺปญฺญาย   ทฏฺฐพฺพํ   ฯ   เวทนา  ทุกฺขา  ฯ
สญฺญา   ทุกฺขา   ฯ   สงฺขารา   ทุกฺขา   ฯ  วิญฺญาณํ  ทุกฺขํ  ยํ  ทุกฺขํ
ตทนตฺตา    ยทนตฺตา    ตํ    เนตํ   มม   เนโสหมสฺมิ   น   เมโส
อตฺตาติ   เอวเมตํ   ยถาภูตํ   สมฺมปฺปญฺญาย   ทฏฺฐพฺพํ  ฯ  เอวํ  ปสฺสํ
ฯเปฯ นาปรํ อิตฺถตฺตายาติ ปชานาตีติ ฯ
     [๔๔]  สาวตฺถิยํ  ฯ  ตตฺร  โข  ฯ  รูปํ  ภิกฺขเว อนตฺตา ตํ เนตํ
