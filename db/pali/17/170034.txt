ตํ   ปชหถ   เอวํ   ตํ   รูปํ  ปหีนํ  ภวิสฺสติ  อุจฺฉินฺนมูลํ  ตาลาวตฺถุกตํ
อนภาวงฺกตํ   อายตึ   อนุปฺปาทธมฺมํ   ฯ  โย  เวทนาย  ฉนฺทราโค  ตํ
ปชหถ  เอวํ  สา  เวทนา  ปหีนา  ภวิสฺสติ  อุจฺฉินฺนมูลา  ตาลาวตฺถุกตา
อนภาวงฺกตา     อายตึ     อนุปฺปาทธมฺมา     ฯ     โย    สญฺญาย
ฉนฺทราโค   ตํ  ปชหถ  เอวํ  สา  สญฺญา  ปหีนา  ภวิสฺสติ  อุจฺฉินฺนมูลา
ตาลาวตฺถุกตา    อนภาวงฺกตา    อายตึ    อนุปฺปาทธมฺมา    ฯ   โย
สงฺขาเรสุ  ฉนฺทราโค  ตํ  ปชหถ  เอวํ  เต  สงฺขารา  ปหีนา ภวิสฺสนฺติ
อุจฺฉินฺนมูลา   ตาลาวตฺถุกตา   อนภาวงฺกตา   อายตึ  อนุปฺปาทธมฺมา  ฯ
โย   วิญฺญาณสฺมึ   ฉนฺทราโค   ตํ   ปชหถ   เอวํ   ตํ  วิญฺญาณํ  ปหีนํ
ภวิสฺสติ      อุจฺฉินฺนมูลํ      ตาลาวตฺถุกตํ     อนภาวงฺกตํ     อายตึ
อนุปฺปาทธมฺมนฺติ ฯ
    [๕๙]  สาวตฺถิยํ  ฯ  ตตฺร  โข  ฯ  ปุพฺเพว  เม ภิกฺขเว สมฺโพธา
อนภิสมฺพุทฺธสฺส    โพธิสตฺตสฺเสว    สโต   เอตทโหสิ   โก   นุ   โข
รูปสฺส   อสฺสาโท   โก   อาทีนโว   กึ   นิสฺสรณํ   ฯ  โก  เวทนาย
อสฺสาโท   โก   อาทีนโว   กึ   นิสฺสรณํ   ฯ  โก  สญฺญาย  อสฺสาโท
โก  อาทีนโว  กึ  นิสฺสรณํ  ฯ  โก  สงฺขารานํ  อสฺสาโท  โก อาทีนโว
กึ   นิสฺสรณํ   ฯ   โก   วิญฺญาณสฺส   อสฺสาโท   โก   อาทีนโว   กึ
นิสฺสรณนฺติ   ฯ   ตสฺส  มยฺหํ  ภิกฺขเว  เอตทโหสิ  ยํ  โข  รูปํ  ปฏิจฺจ
อุปฺปชฺชติ   สุขํ   โสมนสฺสํ   อยํ   รูปสฺส   อสฺสาโท   ยํ  รูปํ  อนิจฺจํ
ทุกฺขํ   วิปริณามธมฺมํ  อยํ  รูปสฺส  อาทีนโว  โย  รูปสฺมึ  ฉนฺท-
