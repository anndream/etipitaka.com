    [๕๕๘]    สาวตฺถี   ฯ   เอกมนฺตํ   นิสินฺโน   โข   วจฺฉโคตฺโต
ปริพฺพาชโก   ภควนฺตํ  เอตทโวจ  โก  นุ  โข  โภ  โคตม  เหตุ  โก
ปจฺจโย    ยานีมานิ    อเนกวิหิตานิ   ทิฏฺฐิคตานิ   โลเก   อุปฺปชฺชนฺติ
สสฺสโต    โลโกติ    วา   อสสฺสโต   โลโกติ   วา   ฯเปฯ   เนว
โหติ   น   น   โหติ   ตถาคโต   ปรํ   มรณาติ  วาติ  ฯ  วิญฺญาเณ
โข    วจฺฉ    อญฺญาณา    วิญฺญาณสมุทเย   อญฺญาณา   วิญฺญาณนิโรเธ
อญฺญาณา    วิญฺญาณนิโรธคามินิยา    ปฏิปทาย    อญฺญาณา   เอวมิมานิ
อเนกวิหิตานิ    ทิฏฺฐิคตานิ    โลเก    อุปฺปชฺชนฺติ   สสฺสโต   โลโกติ
วา   อสสฺสโต   โลโกติ   วา   ฯเปฯ   เนว   โหติ   น  น  โหติ
ตถาคโต   ปรํ  มรณาติ  วาติ  ฯ  อยํ  โข  วจฺฉ  เหตุ  อยํ  ปจฺจโย
ยานีมานิ    อเนกวิหิตานิ    ทิฏฺฐิคตานิ   โลเก   อุปฺปชฺชนฺติ   สสฺสโต
โลโกติ   วา   อสสฺสโต   โลโกติ   วา   ฯเปฯ  เนว  โหติ  น  น
โหติ ตถาคโต ปรํ มรณาติ วาติ ฯ
    [๕๕๙]    สาวตฺถี   ฯ   เอกมนฺตํ   นิสินฺโน   โข   วจฺฉโคตฺโต
ปริพฺพาชโก   ภควนฺตํ  เอตทโวจ  โก  นุ  โข  โภ  โคตม  เหตุ  โก
ปจฺจโย    ยานีมานิ    อเนกวิหิตานิ   ทิฏฺฐิคตานิ   โลเก   อุปฺปชฺชนฺติ
สสฺสโต   โลโกติ   วา   อสสฺสโต   โลโกติ  วา  ฯเปฯ  เนว  โหติ
น   น   โหติ   ตถาคโต   ปรํ   มรณาติ  วาติ  ฯ  รูเป  โข  วจฺฉ
อทสฺสนา ฯเปฯ รูปนิโรธคามินิยา ปฏิปทาย อทสฺสนา ฯเปฯ
    [๕๖๐] สาวตฺถี ฯ เวทนาย โข วจฺฉ อทสฺสนา ฯ
