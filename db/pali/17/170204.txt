โข  ปเนตํ  อาวุโส  วิชฺชติ  ยํ  สีลวา  ภิกฺขุ  อิเม  ปญฺจุปาทานกฺขนฺเธ
อนิจฺจโต       ฯเปฯ      อนตฺตโต      โยนิโส      มนสิกโรนฺโต
โสตาปตฺติผลํ สจฺฉิกเรยฺยาติ ฯ
    [๓๑๑]    โสตาปนฺเนน   ปนาวุโส   สารีปุตฺต   ภิกฺขุนา   กตเม
ธมฺมา   โยนิโส   มนสิกาตพฺพาติ   ฯ   โสตาปนฺเนนปิ   โข   อาวุโส
โกฏฺฐิต    ภิกฺขุนา    อิเม    ปญฺจุปาทานกฺขนฺธา    อนิจฺจโต   ฯเปฯ
อนตฺตโต  โยนิโส  มนสิกาตพฺพา  ฯ  ฐานํ  โข  ปเนตํ  อาวุโส  วิชฺชติ
ยํ   โสตาปนฺโน   ภิกฺขุ   อิเม   ปญฺจุปาทานกฺขนฺเธ   อนิจฺจโต  ฯเปฯ
อนตฺตโต โยนิโส มนสิกโรนฺโต สกทาคามิผลํ สจฺฉิกเรยฺยาติ ฯ
    [๓๑๒]  สกทาคามินา  ปนาวุโส  สารีปุตฺต ภิกฺขุนา กตเม ๑ ธมฺมา
โยนิโส   มนสิกาตพฺพาติ   ฯ   สกทาคามินาปิ   โข   อาวุโส  โกฏฺฐิต
ภิกฺขุนา    อิเมว    ปญฺจุปาทานกฺขนฺธา   อนิจฺจโต   ฯเปฯ   อนตฺตโต
โยนิโส   มนสิกาตพฺพา   ฯ   ฐานํ   โข   ปเนตํ  อาวุโส  วิชฺชติ  ยํ
สกทาคามี    ภิกฺขุ    อิเม    ปญฺจุปาทานกฺขนฺเธ    อนิจฺจโต   ฯเปฯ
อนตฺตโต โยนิโส มนสิกโรนฺโต อนาคามิผลํ สจฺฉิกเรยฺยาติ ฯ
    [๓๑๓]   อนาคามินา  ปนาวุโส  สารีปุตฺต  ภิกฺขุนา  กตเม  ธมฺมา
โยนิโส   มนสิกาตพฺพาติ   ฯ   อนาคามินาปิ   โข   อาวุโส   โกฏฺฐิต
ภิกฺขุนา    อิเมว    ปญฺจุปาทานกฺขนฺธา   อนิจฺจโต   ฯเปฯ   อนตฺตโต
โยนิโส   มนสิกาตพฺพา   ฯ   ฐานํ   โข   ปเนตํ  อาวุโส  วิชฺชติ  ยํ
อนาคามี    ภิกฺขุ    อิเม    ปญฺจุปาทานกฺขนฺเธ    อนิจฺจโต    ฯเปฯ
#๑ ยุ. กตเม จ ธมฺมา ฯ
