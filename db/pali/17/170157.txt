ปญฺจสุ   อุปาทานกฺขนฺเธสุ   กิญฺจิ   อตฺตํ  วา  อตฺตนิยํ  วา  สมนุปสฺสติ
เตนหายสฺมา     เขมโก    อรหํ    ขีณาสโวติ    ฯ    เอวมาวุโสติ
โข   อายสฺมา   ทาสโก   เถรานํ   ภิกฺขูนํ   ปฏิสฺสุตฺวา   เยนายสฺมา
เขมโก   ฯเปฯ   เถรา   ตํ   อาวุโส   เขมก   เอวมาหํสุ  ปญฺจิเม
อาวุโส    อุปาทานกฺขนฺธา    วุตฺตา    ภควตา    ฯ   เสยฺยถีทํ   ฯ
รูปูปาทานกฺขนฺโธ  ฯเปฯ  วิญฺญาณูปาทานกฺขนฺโธ  ฯ  โน  เจ  กิรายสฺมา
เขมโก   อิเมสุ   ปญฺจสุ   อุปาทานกฺขนฺเธสุ  กิญฺจิ  อตฺตํ  วา  อตฺตนิยํ
วา    สมนุปสฺสติ    เตนหายสฺมา    เขมโก   อรหํ   ขีณาสโวติ   ฯ
ปญฺจิเม   อาวุโส   อุปาทานกฺขนฺธา   วุตฺตา  ภควตา  ฯ  เสยฺยถีทํ  ฯ
รูปูปาทานกฺขนฺโธ   ฯเปฯ   วิญฺญาณูปาทานกฺขนฺโธ   ฯ   อิเมสุ   ขฺวาหํ
อาวุโส   ปญฺจสุ   อุปาทานกฺขนฺเธสุ   น   กิญฺจิ   อตฺตํ   วา  อตฺตนิยํ
วา   สมนุปสฺสามิ   น   จมฺหิ   อรหํ   ขีณาสโว   อปิจ  เม  อาวุโส
ปญฺจสุ   อุปาทานกฺขนฺเธสุ   อสฺมีติ   อธิคตํ   อยมหมสฺมีติ   จ  ๑  น
สมนุปสฺสามีติ ฯ
    [๒๒๘]   อถ   โข   อายสฺมา   ทาสโก   เยน   เถรา   ภิกฺขู
เตนุปสงฺกมิ   อุปสงฺกมิตฺวา   เถเร  ภิกฺขู  เอตทโวจ  เขมโก  อาวุโส
ภิกฺขุ   เอวมาห  ปญฺจิเม  อาวุโส  อุปาทานกฺขนฺธา  วุตฺตา  ภควตา  ฯ
เสยฺยถีทํ    ฯ   รูปูปาทานกฺขนฺโธ   ฯเปฯ   วิญฺญาณูปาทานกฺขนฺโธ   ฯ
อิเมสุ   ขฺวาหํ   อาวุโส   ปญฺจสุ   อุปาทานกฺขนฺเธสุ   น  กิญฺจิ  อตฺตํ
วา   อตฺตนิยํ   วา   สมนุปสฺสามิ   น   จมฺหิ   อรหํ  ขีณาสโว  อปิจ
#๑ ม. น จ ฯ
