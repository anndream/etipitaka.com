ภิกฺขเว     อริยสาวโก     โสตาปนฺโน     อวินิปาตธมฺโม     นิยโต
สมฺโพธิปรายโนติ ฯ
    [๔๒๗]   สาวตฺถี   ฯ  กิสฺมึ  นุ  โข  ภิกฺขเว  สติ  กึ  อุปาทาย
กึ   อภินิวิสฺส   เอวํ   ทิฏฺฐิ  อุปฺปชฺชติ  กรโต  ๑  การยโต  ฉินฺทโต
เฉทาปยโต  ปจโต  ๒  ปจาปยโต  โสจโต  โสจาปยโต  ๓  กิลมโต
กิลมาปยโต   ผนฺทโต  ผนฺทาปยโต  ปาณมติปาตาปยโต  อทินฺนํ  อาทิยโต
สนฺธึ    ฉินฺทโต   นิลฺโลปํ   หรโต   เอกาคาริกํ   กโรโต   ปริปนฺเถ
ติฏฺฐโต   ปรทารํ   คจฺฉโต   มุสา   ภณโต   กรโต  น  กริยติ  ปาปํ
ขุรปริยนฺเตน   เจปิ   จกฺเกน   โย   อิมิสฺสา   ปฐวิยา  ปาเณ  เอกํ
มํสขลํ    เอกํ   มํสปุญฺชํ   กเรยฺย   นตฺถิ   ตโตนิทานํ   ปาปํ   นตฺถิ
ปาปสฺส    อาคโม   ทกฺขิณญฺเจปิ   คงฺคาย   ตีรํ   คจฺเฉยฺย   หนนฺโต
ฆาเตนฺโต   ฉินฺทนฺโต   เฉทาเปนฺโต   ปจนฺโต  ปจาเปนฺโต  ๔  นตฺถิ
ตโตนิทานํ    ปาปํ   นตฺถิ   ปาปสฺส   อาคโม   อุตฺตรญฺเจปิ   คงฺคาย
ตีรํ  คจฺเฉยฺย  ททนฺโต  ทาเปนฺโต  ๕  ยชนฺโต  ยชาเปนฺโต  ๖ นตฺถิ
ตโตนิทานํ    ปุญฺญํ    นตฺถิ    ปุญฺญสฺส    อาคโม    ทาเนน   ทเมน
สํยเมน   สจฺจวชฺเชน   นตฺถิ   ปุญฺญํ   นตฺถิ   ปุญฺญสฺส   อาคโมติ   ฯ
ภควํมูลกา   โน   ภนฺเต   ธมฺมา   ฯเปฯ   รูเป   โข  ภิกฺขเว  สติ
รูปํ    อุปาทาย    รูปํ   อภินิวิสฺส   เอวํ   ทิฏฺฐิ   อุปฺปชฺชติ   กรโต
การยโต    ฯเปฯ    นตฺถิ    ปุญฺญํ    นตฺถิ   ปุญฺญสฺส   อาคโม   ฯ
เวทนาย    สติ   ฯเปฯ   สญฺญาย   สติ   ฯ   สงฺขาเรสุ   สติ   ฯ
#๑ ม. กโรโต ฯ  ๒ ยุ. วธโต วธาปยโต ฯ ๓ ยุ. โสจยโต ฯ ๔ ม. ยุ. ปาเจนฺโต ฯ
#๕ โป. ททาเปนฺโต ฯ  ๖ ยุ. ยาเชนฺโต ฯ
