น ตสฺส สงฺขา ภวิสฺสตีติ ฯ
    [๑๓๕]   ยํ   ภิกฺขเว   รูปํ   อชาตํ   อปาตุภูตํ  ภวิสฺสตีติ  ตสฺส
สงฺขา    ภวิสฺสตีติ    ตสฺส    สมญฺญา    ภวิสฺสตีติ    ตสฺส   ปญฺญตฺติ
น   ตสฺส   สงฺขา   อตฺถีติ   น   ตสฺส   สงฺขา   อโหสีติ   ฯ   ยา
เวทนา   อชาตา   อปาตุภูตา   ภวิสฺสตีติ   ตสฺสา   สงฺขา   ภวิสฺสตีติ
ตสฺสา    สมญฺญา   ภวิสฺสตีติ   ตสฺสา   ปญฺญตฺติ   น   ตสฺสา   สงฺขา
อตฺถีติ   น  ตสฺสา  สงฺขา  อโหสีติ  ฯ  ยา  สญฺญา  ฯ  เย  สงฺขารา
อชาตา    อปาตุภูตา   ภวิสฺสนฺตีติ   เตสํ   สงฺขา   ภวิสฺสนฺตีติ   เตสํ
สมญฺญา    ภวิสฺสนฺตีติ    เตสํ   ปญฺญตฺติ   น   เตสํ   สงฺขา   อตฺถีติ
น   เตสํ   สงฺขา   อเหสุนฺติ   ฯ   ยํ   วิญฺญาณํ   อชาตํ   อปาตุภูตํ
ภวิสฺสตีติ    ตสฺส    สงฺขา    ภวิสฺสตีติ    ตสฺส   สมญฺญา   ภวิสฺสตีติ
ตสฺส    ปญฺญตฺติ    น    ตสฺส   สงฺขา   อตฺถีติ   น   ตสฺส   สงฺขา
อโหสีติ ฯ
    [๑๓๖]   ยํ   ภิกฺขเว   รูปํ  ชาตํ  ปาตุภูตํ  อตฺถีติ  ตสฺส  สงฺขา
อตฺถีติ   ตสฺส   สมญฺญา   อตฺถีติ   ตสฺส   ปญฺญตฺติ   น   ตสฺส  สงฺขา
อโหสีติ   น   ตสฺส   สงฺขา   ภวิสฺสตีติ   ฯ   ยา   เวทนา   ชาตา
ปาตุภูตา    ฯเปฯ    อตฺถีติ   ตสฺสา   ปญฺญตฺติ   น   ตสฺสา   สงฺขา
อโหสีติ   น   ตสฺสา   สงฺขา   ภวิสฺสตีติ   ฯ   ยา   สญฺญา  ฯ  เย
สงฺขารา   ชาตา   ปาตุภูตา   อตฺถีติ   เตสํ   สงฺขา   อตฺถีติ   เตสํ
สมญฺญา   อตฺถีติ   เตสํ   ปญฺญตฺติ   น   เตสํ   สงฺขา   อเหสุนฺติ  น
