โสตาปตฺติผลํ สจฺฉิกเรยฺยาติ ฯ
    [๓๑๖]    โสตาปนฺเนน   ปนาวุโส   สารีปุตฺต   ภิกฺขุนา   กตเม
ธมฺมา   โยนิโส   มนสิกาตพฺพาติ  ฯ  โสตาปนฺเนนปิ  โข  อาวุโส  ๑
โกฏฺฐิต    ภิกฺขุนา    อิเมว    ปญฺจุปาทานกฺขนฺธา   อนิจฺจโต   ฯเปฯ
อนตฺตโต   โยนิโส   มนสิกาตพฺพา   ฯ   ฐานํ   โข   ปเนตํ  อาวุโส
วิชฺชติ   ยํ   โสตาปนฺโน   ภิกฺขุ   อิเม   ปญฺจุปาทานกฺขนฺเธ  อนิจฺจโต
ฯเปฯ    อนตฺตโต    โยนิโส    มนสิกโรนฺโต   สกทาคามิผลํ   ฯเปฯ
อนาคามิผลํ ฯเปฯ อรหตฺตผลํ สจฺฉิกเรยฺยาติ ฯ
    [๓๑๗]   อรหตา   ปนาวุโส   สารีปุตฺต   กตเม  ธมฺมา  โยนิโส
มนสิกาตพฺพาติ   ฯ   อรหตาปิ   โข   อาวุโส   โกฏฺฐิต   อิเมว  ๒
ปญฺจุปาทานกฺขนฺธา  อนิจฺจโต  ทุกฺขโต  โรคโต  คณฺฑโต  สลฺลโต  อฆโต
อาพาธโต  ปรโต  ปโลกโต  สุญฺญโต  อนตฺตโต  โยนิโส มนสิกาตพฺพา ฯ
นตฺถิ     โข     อาวุโส    อรหโต    อุตฺตริกรณียํ    กตสฺส    วา
ปฏิจฺจโย   อปิ   จิเม   ธมฺมา  ภาวิตา  พหุลีกตา  ทิฏฺฐธมฺมสุขวิหาราย
เจว สํวตฺตนฺติ สติสมฺปชญฺญาย จาติ ฯ
    [๓๑๘]   สาวตฺถี   ฯ   อถ  โข  อายสฺมา  กปฺโป  เยน  ภควา
เตนุปสงฺกมิ    ฯเปฯ    เอกมนฺตํ   นิสินฺโน   โข   อายสฺมา   กปฺโป
ภควนฺตํ   เอตทโวจ   กถํ   นุ   โข   ภนฺเต   ชานโต  กถํ  ปสฺสโต
อิมสฺมิญฺจ  สวิญฺญาณเก  กาเย  พหิทฺธา จ สพฺพนิมิตฺเตสุ อหงฺการมมงฺการ-
มานานุสยา  น  โหนฺตีติ  ฯ  ยงฺกิญฺจิ  กปฺป  รูปํ  อตีตานาคตปจฺจุปฺปนฺนํ
#๑ โป. ... อาวุโส สารีปุตฺต ... ฯ   ๒ ม. วสทฺโท นตฺถิ ฯ
