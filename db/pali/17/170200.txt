ปฏิปนฺโน    โหติ    ธมฺมานุธมฺมปฏิปนฺโน   ภิกฺขูติ   อลํ   วจนาย   ฯ
รูปสฺส   เจ  ภิกฺขุ  นิพฺพิทา  วิราคา  นิโรธา  อนุปาทา  วิมุตฺโต  โหติ
ทิฏฺฐธมฺมนิพฺพานปฺปตฺโต   ภิกฺขูติ   อลํ  วจนาย  ฯ  เวทนาย  เจ  ภิกฺขุ
ฯเปฯ   สญฺญาย   เจ  ภิกฺขุ  ฯ  สงฺขารานํ  เจ  ภิกฺขุ  ฯ  วิญฺญาณสฺส
เจ   ภิกฺขุ   นิพฺพิทาย   วิราคาย  นิโรธาย  ธมฺมํ  เทเสติ  ธมฺมกถิโก
ภิกฺขูติ   อลํ   วจนาย   ฯ  วิญฺญาณสฺส  เจ  ภิกฺขุ  นิพฺพิทาย  วิราคาย
นิโรธาย    ปฏิปนฺโน    โหติ    ธมฺมานุธมฺมปฏิปนฺโน    ภิกฺขูติ    อลํ
วจนาย    ฯ   วิญฺญาณสฺส   เจ   ภิกฺขุ   นิพฺพิทา   วิราคา   นิโรธา
อนุปาทา    วิมุตฺโต    โหติ    ทิฏฺฐธมฺมนิพฺพานปฺปตฺโต    ภิกฺขูติ   อลํ
วจนายาติ ฯ
    [๓๐๔]   สาวตฺถี   ฯ  อิธ  ภิกฺขเว  อสฺสุตวา  ปุถุชฺชโน  อริยานํ
อทสฺสาวี   ฯเปฯ  สปฺปุริสธมฺเม  ๑  อวินีโต  รูปํ  อตฺตโต  สมนุปสฺสติ
รูปวนฺตํ   วา   อตฺตานํ   อตฺตนิ   วา   รูปํ  รูปสฺมึ  วา  อตฺตานํ  ฯ
อยํ     วุจฺจติ     ภิกฺขเว    อสฺสุตวา    ปุถุชฺชโน    รูปพนฺธนพนฺโธ
สานฺตรพาหิรพนฺธนพนฺโธ   ๒  อตีรทสฺสี  อปารทสฺสี  พนฺโธ  ชิยฺยติ  ๓
พนฺโธ  มิยฺยติ  พนฺโธ  อสฺมา  โลกา  ปรํ  โลกํ คจฺฉติ ฯ เวทนํ อตฺตโต
สมนุปสฺสติ   ฯเปฯ   เวทนาย   วา  อตฺตานํ  ฯ  อยํ  วุจฺจติ  ภิกฺขเว
อสฺสุตวา     ปุถุชฺชโน    เวทนาพนฺธนพนฺโธ    สานฺตรพาหิรพนฺธนพนฺโธ
อตีรทสฺสี   อปารทสฺสี   พนฺโธ   ชิยฺยติ   พนฺโธ  มิยฺยติ  พนฺโธ  อสฺมา
#๑ ยุ. สปฺปุริสธมฺเมสุ ฯ  ๒ โป. อพฺภนฺตรพาหิรพนฺธน ... ฯ
#๓ ยุ. ชายตีติปิ ปาโฐ ฯ โป. ชียติ ฯ
