         ขนฺธสํยุตฺตสฺส มชฺฌิมปณฺณาสเก อรหนฺตวคฺโค ทุติโย
    [๑๓๘]   เอวมฺเม   สุตํ   เอกํ   สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺสาราเม   ฯ   อถ  โข  อญฺญตโร  ภิกฺขุ  เยน
ภควา   เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา  เอกมนฺตํ
นิสีทิ   ฯ  เอกมนฺตํ  นิสินฺโน  โข  โส  ๑  ภิกฺขุ  ภควนฺตํ  เอตทโวจ
สาธุ   เม   ภนฺเต   ภควา  สงฺขิตฺเตน  ธมฺมํ  เทเสตุ  ยมหํ  ภควโต
ธมฺมํ    สุตฺวา    เอโก   วูปกฏฺโฐ   อปฺปมตฺโต   อาตาปี   ปหิตตฺโต
วิหเรยฺยนฺติ  ฯ  อุปาทิยมาโน  โข  ภิกฺขุ  พนฺโธ  มารสฺส อนุปาทิยมาโน
มุตฺโต    ปาปิมโตติ    ฯ   อญฺญาตํ   ภควา   อญฺญาตํ   สุคตาติ   ฯ
ยถากถํ   ปน  ตฺวํ  ภิกฺขุ  มยา  สงฺขิตฺเตน  ภาสิตสฺส  วิตฺถาเรน  อตฺถํ
อาชานาสีติ   ๒   ฯ  รูปํ  โข  ภนฺเต  อุปาทิยมาโน  พนฺโธ  มารสฺส
อนุปาทิยมาโน  มุตฺโต  ปาปิมโต  ฯ  เวทนํ  อุปาทิยมาโน พนฺโธ มารสฺส
อนุปาทิยมาโน   มุตฺโต   ปาปิมโต  ฯ  สญฺญํ  ฯ  สงฺขาเร  ฯ  วิญฺญาณํ
อุปาทิยมาโน   พนฺโธ   มารสฺส   อนุปาทิยมาโน   มุตฺโต  ปาปิมโต  ฯ
อิมสฺส   ขฺวาหํ  ภนฺเต  ภควตา  สงฺขิตฺเตน  ภาสิตสฺส  เอวํ  วิตฺถาเรน
อตฺถํ   อาชานามีติ  ฯ  สาธุ  สาธุ  ภิกฺขุ  สาธุ  โข  ตฺวํ  ภิกฺขุ  มยา
สงฺขิตฺเตน   ภาสิตสฺส  วิตฺถาเรน  อตฺถํ  อาชานาสิ  ฯ  รูปํ  โข  ภิกฺขุ
อุปาทิยมาโน   พนฺโธ   มารสฺส   อนุปาทิยมาโน   มุตฺโต  ปาปิมโต  ฯ
เวทนํ   ฯ   สญฺญํ   ฯ   สงฺขาเร   ฯ  วิญฺญาณํ  อุปาทิยมาโน  พนฺโธ
#๑ โป. โสติ ปาโฐ นตฺถิ ฯ  ๒ โป. ชานาสิ ฯ
