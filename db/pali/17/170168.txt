          ขนฺธสํยุตฺตสฺส มชฺฌิมปณฺณาสเก ปุปฺผวคฺโค ปญฺจโม
    [๒๓๗]   สาวตฺถี  ฯ  ตตฺร  โข  ฯเปฯ  เสยฺยถาปิ  ภิกฺขเว  นที
ปพฺพเตยฺยา   โอหาริณี  ทูรงฺคมา  สีฆโสตา  ตสฺสา  อุภโต  ๑  ตีเรสุ
กาสา   เจปิ   ชาตา   อสฺสุ   เต   นํ   อชฺโฌลมฺเพยฺยุํ  กุสา  เจปิ
ชาตา   อสฺสุ   เต   นํ   อชฺโฌลมฺเพยฺยุํ   ปพฺพชา  ๒  เจปิ  ชาตา
อสฺสุ   เต   นํ   อชฺโฌลมฺเพยฺยุํ  วีรณา  ๓  เจปิ  ชาตา  อสฺสุ  เต
นํ   อชฺโฌลมฺเพยฺยุํ  รุกฺขา  เจปิ  ชาตา  อสฺสุ  เต  นํ  อชฺโฌลมฺเพยฺยุํ
ตสฺสา   ปุริโส   โสเตน   วุยฺหมาโน   กาเส   ๔   เจปิ  คเณฺหยฺย
เต   ปลุชฺเชยฺยุํ   โส  ตโตนิทานํ  อนยพฺยสนํ  อาปชฺเชยฺย  กุเส  เจปิ
คเณฺหยฺย   ฯ  ปพฺพเช  เจปิ  คเณฺหยฺย  ฯ  วีรเณ  เจปิ  คเณฺหยฺย  ฯ
รุกฺเข   เจปิ   คเณฺหยฺย   เต  ปลุชฺเชยฺยุํ  โส  ตโตนิทานํ  อนยพฺยสนํ
อาปชฺเชยฺย   ฯ   เอวเมว  โข  ภิกฺขเว  อสฺสุตวา  ปุถุชฺชโน  อริยานํ
อทสฺสาวี    อริยธมฺมสฺส   อโกวิโท   อริยธมฺเม   อวินีโต   สปฺปุริสานํ
อทสฺสาวี    สปฺปุริสธมฺมสฺส    อโกวิโท   สปฺปุริสธมฺเม   อวินีโต   รูปํ
อตฺตโต    สมนุปสฺสติ    รูปวนฺตํ   วา   อตฺตานํ   อตฺตนิ   วา   รูปํ
รูปสฺมึ   วา   อตฺตานํ   ตสฺส   ตํ   รูปํ   ปลุชฺชติ   โส   ตโตนิทานํ
อนยพฺยสนํ   อาปชฺชติ   ฯ  เวทนํ  ฯ  สญฺญํ  ฯ  สงฺขาเร  ฯ  วิญฺญาณํ
อตฺตโต    สมนุปสฺสติ    วิญฺญาณวนฺตํ    วา    อตฺตานํ   อตฺตนิ   วา
#๑ ม. ยุ. อุโภสุ ฯ  ๒ สี. พพฺพชา ฯ  ๓ ม. ยุ. พีรณา ฯ โป. วิรณาเปสิ ฯ
#๔ โป. กาสเจสํ ฯ
