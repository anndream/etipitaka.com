นิจฺจํ   วา   อนิจฺจํ   วาติ   ฯ   อนิจฺจํ  ภนฺเต  ฯเปฯ  วิปริณามธมฺมํ
อปิ   นุ   ตํ  อนุปาทาย  เอวํ  ทิฏฺฐิ  อุปฺปชฺเชยฺย  รูปี  อตฺตา   โหติ
อโรโค   ปรมฺมรณาติ   ฯ   โน   เหตํ  ภนฺเต  ฯ  อิติ  โข  ภิกฺขเว
ทุกฺเข   สติ   ทุกฺขํ   อุปาทาย  ทุกฺขํ  อภินิวิสฺส  เอวํ  ทิฏฺฐิ  อุปฺปชฺชติ
รูปี อตฺตา โหติ อโรโค ปรมฺมรณาติ ฯ
    [๔๕๑]   สาวตฺถี   ฯ  กิสฺมึ  นุ  โข  ภิกฺขเว  สติ  กึ  อุปาทาย
กึ   อภินิวิสฺส   เอวํ   ทิฏฺฐิ   อุปฺปชฺชติ   อรูปี  อตฺตา  โหติ  อโรโค
ปรมฺมรณาติ  (เปยฺยาโล) ฯ
    [๔๕๒]   สาวตฺถี   ฯ   รูปี  จ  อรูปี  จ  อตฺตา  โหติ  อโรโค
ปรมฺมรณาติ ฯ
    [๔๕๓] เนว รูปี นารูปี อตฺตา โหติ อโรโค ปรมฺมรณาติ ฯ
    [๔๕๔] เอกนฺตสุขี อตฺตา โหติ อโรโค ปรมฺมรณาติ ฯ
    [๔๕๕] เอกนฺตทุกฺขี อตฺตา โหติ อโรโค ปรมฺมรณาติ ฯ
    [๔๕๖] สุขทุกฺขี อตฺตา โหติ อโรโค ปรมฺมรณาติ ฯ
    [๔๕๗]  อทุกฺขมสุขี  อตฺตา  โหติ  อโรโค ปรมฺมรณาติ ฯ ภควํมูลกา
โน    ภนฺเต    ธมฺมา    ฯเปฯ   รูเป   โข   ภิกฺขเว   สติ   รูปํ
อุปาทาย    รูปํ    อภินิวิสฺส    เอวํ    ทิฏฺฐิ   อุปฺปชฺชติ   อทุกฺขมสุขี
อตฺตา    โหติ   อโรโค   ปรมฺมรณาติ   ฯ   เวทนาย   สติ   ฯเปฯ
สญฺญาย   สติ   ฯ   สงฺขาเรสุ   สติ   ฯ   วิญฺญาเณ   สติ   วิญฺญาณํ
อุปาทาย    วิญฺญาณํ   อภินิวิสฺส   เอวํ   ทิฏฺฐิ   อุปฺปชฺชติ   อทุกฺขมสุขี
