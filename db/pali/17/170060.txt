ฯเปฯ   ยํ   ทูเร   สนฺติเก   วา  สาสวํ  อุปาทานิยํ  ฯ  อยํ  วุจฺจติ
วิญฺญาณูปาทานกฺขนฺโธ ฯ อิเม วุจฺจนฺติ ภิกฺขเว ปญฺจุปาทานกฺขนฺธาติ ฯ
    [๙๗]   เอวมฺเม   สุตํ   เอกํ   สมยํ   ภควา  ราชคเห  วิหรติ
เวฬุวเน   กลนฺทกนิวาเป   ฯ   อถ   โข   โสโณ  คหปติปุตฺโต  เยน
ภควา   เตนุปสงฺกมิ   อุปสงฺกมิตฺวา   ฯเปฯ   เอกมนฺตํ   นิสินฺนํ   โข
โสณํ   คหปติปุตฺตํ   ภควา   เอตทโวจ   เย   หิ  เกจิ  โสณ  สมณา
วา   พฺราหฺมณา   วา   อนิจฺเจน   รูเปน   ทุกฺเขน   วิปริณามธมฺเมน
เสยฺโยหมสฺมีติ    วา   สมนุปสฺสนฺติ   สทิโสหมสฺมีติ   วา   สมนุปสฺสนฺติ
หีโนหมสฺมีติ   วา  สมนุปสฺสนฺติ  กิมญฺญตฺร  ๑  ยถาภูตสฺส  อทสฺสนา  ฯ
อนิจฺจาย   เวทนาย   ทุกฺขาย   วิปริณามธมฺมาย   เสยฺโยหมสฺมีติ   วา
สมนุปสฺสนฺติ     สทิโสหมสฺมีติ     วา     สมนุปสฺสนฺติ     หีโนหมสฺมีติ
วา    สมนุปสฺสนฺติ   กิมญฺญตฺร   ยถาภูตสฺส   อทสฺสนา   ฯ   อนิจฺจาย
สญฺญาย    ฯ    อนิจฺเจหิ    สงฺขาเรหิ    ทุกฺเขหิ    วิปริณามธมฺเมหิ
เสยฺโยหมสฺมีติ    วา   สมนุปสฺสนฺติ   สทิโสหมสฺมีติ   วา   สมนุปสฺสนฺติ
หีโนหมสฺมีติ   วา   สมนุปสฺสนฺติ   กิมญฺญตฺร   ยถาภูตสฺส   อทสฺสนา  ฯ
อนิจฺเจน   วิญฺญาเณน   ทุกฺเขน   วิปริณามธมฺเมน   เสยฺโยหมสฺมีติ  วา
สมนุปสฺสนฺติ    สทิโสหมสฺมีติ    วา    สมนุปสฺสนฺติ   หีโนหมสฺมีติ   วา
สมนุปสฺสนฺติ กิมญฺญตฺร ยถาภูตสฺส อทสฺสนา ฯ
    [๙๘]   เย   จ   โข  เกจิ  โสณ  สมณา  วา  พฺราหฺมณา  วา
อนิจฺเจน    รูเปน    ทุกฺเขน   วิปริณามธมฺเมน   เสยฺโยหมสฺมีติปิ   น
#๑ ยุ. กิมญฺญตฺถ ฯ สพฺพตฺถ อิทีสเมว ฯ
