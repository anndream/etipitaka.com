เสยฺยถาปิ  ภิกฺขเว  รชโก  วา  จิตฺตการโก  วา  สติ  ๑ รชนาย วา
ลาขาย  วา  หลิทฺทิยา  วา นีลาย วา มญฺเชฏฺฐาย ๒ วา สุปริมฏฺเฏ ๓
วา  ผลเก  ๔  ภิตฺติยา  วา  ทุสฺสปเฏ  ๕  วา  อิตฺถีรูปํ วา ปุริสรูปํ
วา  อภินิมฺมิเนยฺย  สพฺพงฺคปจฺจงฺคํ  ๖  ฯ เอวํ ๗ โข ภิกฺขเว อสฺสุตวา
ปุถุชฺชโน   รูปญฺเญว   อภินิพฺพตฺเตนฺโต   อภินิพฺพตฺเตติ   เวทนญฺเญว  ฯ
สญฺญญฺเญว   ฯ   สงฺขาเร   เยว   ฯ   วิญฺญาณญฺเญว  อภินิพฺพตฺเตนฺโต
อภินิพฺพตฺเตติ   ฯ   ตํ   กึ   มญฺญถ   ภิกฺขเว  รูปํ  นิจฺจํ  วา  อนิจฺจํ
วาติ   ฯ   อนิจฺจํ   ภนฺเต   ฯ  เวทนา  ฯ  สญฺญา  ฯ  สงฺขารา  ฯ
วิญฺญาณํ   นิจฺจํ   วา  อนิจฺจํ  วาติ  ฯ  อนิจฺจํ  ภนฺเต  ฯ  ตสฺมา  ติห
ภิกฺขเว ฯ เอวํ ปสฺสํ ฯเปฯ นาปรํ อิตฺถตฺตายาติ ปชานาตีติ ฯ=
    [๒๖๐]  สาวตฺถี  ฯ  ชานโตหํ  ภิกฺขเว ปสฺสโต อาสวานํ ขยํ วทามิ
โน   อชานโต  โน  อปสฺสโต  ฯ  กิญฺจ  ภิกฺขเว  ชานโต  กึ  ปสฺสโต
อาสวานํ   ขโย  โหติ  ฯ  อิติ  รูปํ  อิติ  รูปสฺส  สมุทโย  อิติ  รูปสฺส
อตฺถงฺคโม   อิติ   เวทนา  ฯ  อิติ  สญฺญา  ฯ  อิติ  สงฺขารา  ฯ  อิติ
วิญฺญาณํ   อิติ   วิญฺญาณสฺส   สมุทโย   อิติ  วิญฺญาณสฺส  อตฺถงฺคโมติ  ฯ
เอวํ โข ภิกฺขเว ชานโต เอวํ ปสฺสโต อาสวานํ ขโย โหติ ฯ
    [๒๖๑]   ภาวนานุโยคํ   อนนุยุตฺตสฺส   ภิกฺขเว   ภิกฺขุโน  วิหรโต
กิญฺจาปิ   เอวํ   อิจฺฉา   อุปฺปชฺเชยฺย   อโห   วต   เม   อนุปาทาย
อาสเวหิ   จิตฺตํ  วิมุจฺเจยฺยาติ  อถ  ขฺวสฺส  เนว  อนุปาทาย  อาสเวหิ
#๑ ม. ยุ. สตีติ นตฺถิ ฯ ๒ ม. มญฺชิฏฺฐาย ฯ ยุ. มญฺเชฏฺฐิยา ฯ ๓ ม. สุปริมตฺเถ ฯ
#๔ โป. ม. ยุ. ผลเก วา ฯ  ๕ ทุสฺสวตฺเถติ วา ปาโฐ ฯ  ๖ โป. สพฺพํ จิตฺตกรํ ฯ
#ม. ยุ. สพฺพงฺคปจฺจงฺคึ ฯ  ๗ ม. ยุ. เอวเมว ฯ
