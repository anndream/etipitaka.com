เอกจฺโจ  ฌายี  สมาธิสฺมึ  ฐิติกุสโล  โหติ  น  สมาธิสฺมึ  สมาธิกุสโล ฯ
อิธ   ปน   ภิกฺขเว   เอกจฺโจ   ฌายี   เนว   สมาธิสฺมึ  สมาธิกุสโล
โหติ   น   สมาธิสฺมึ   ฐิติกุสโล   ฯ   อิธ   ปน   ภิกฺขเว  เอกจฺโจ
ฌายี   สมาธิสฺมึ   สมาธิกุสโล   จ   โหติ  สมาธิสฺมึ  ฐิติกุสโล  จ  ฯ
ตตฺร   ภิกฺขเว   ยฺวายํ   ฌายี   สมาธิสฺมึ   สมาธิกุสโล  จ  สมาธิสฺมึ
ฐิติกุสโล   จ   ฯ  อยํ  อิเมสํ  จตุนฺนํ  ฌายีนํ  อคฺโค  จ  เสฏฺโฐ  จ
ปาโมกฺโข   จ   อุตฺตโม  จ  ปวโร  จ  ฯ  เสยฺยถาปิ  ภิกฺขเว  ควา
ขีรํ   ขีรมฺหา   ทธิ   ทธิมฺหา   นวนีตํ   นวนีตมฺหา   สปฺปิ   สปฺปิมฺหา
สปฺปิมณฺโฑ    ตตฺร   อคฺคมกฺขายติ   เอวเมว   โข   ภิกฺขเว   ยฺวายํ
ฌายี   สมาธิสฺมึ   สมาธิกุสโล   จ   สมาธิสฺมึ   ฐิติกุสโล  จ  ฯ  อยํ
อิเมสํ   จตุนฺนํ  ฌายีนํ  อคฺโค  จ  เสฏฺโฐ  จ  ปาโมกฺโข  จ  อุตฺตโม
จ ปวโร จาติ ฯ
    [๕๘๗]  สาวตฺถี  ฯ  จตฺตาโรเม ภิกฺขเว ฌายี ฯ กตเม จตฺตาโร ฯ
อิธ  ภิกฺขเว  เอกจฺโจ ฌายี สมาธิสฺมึ สมาธิกุสโล โหติ น [๑] สมาธิสฺมึ
วุฏฺฐานกุสโล  ฯ  อิธ  ปน  ภิกฺขเว เอกจฺโจ ฌายี สมาธิสฺมึ วุฏฺฐานกุสโล
โหติ   น   สมาธิสฺมึ   สมาธิกุสโล   ฯ   อิธ  ปน  ภิกฺขเว  เอกจฺโจ
ฌายี  เนว  สมาธิสฺมึ  สมาธิกุสโล  โหติ  น  สมาธิสฺมึ  วุฏฺฐานกุสโล ฯ
อิธ    ปน    ภิกฺขเว    เอกจฺโจ    ฌายี    สมาธิสฺมึ   สมาธิกุสโล
จ   โหติ  สมาธิสฺมึ  วุฏฺฐานกุสโล  จ  ฯ  ตตฺร  ภิกฺขเว  ยฺวายํ  ฌายี
สมาธิสฺมึ   สมาธิกุสโล  จ  สมาธิสฺมึ  วุฏฺฐานกุสโล  จ  ฯ  อยํ  อิเมสํ
#[๑] ม. จสทฺโท ทิสฺสติ ฯ สพฺพตฺถ อีทิสเมว ฯ
