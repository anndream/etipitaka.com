รูเป   โข   ภิกฺขเว   สติ  รูปํ  อุปาทาย  รูปํ  อภินิวิสฺส  เอวํ  ทิฏฺฐิ
อุปฺปชฺชติ เนว โหติ น น โหติ ตถาคโต ปรมฺมรณาติ ฯเปฯ
    [๔๔๔]  ตํ  กึ  มญฺญถ  ภิกฺขเว  รูปํ  นิจฺจํ  วา  อนิจฺจํ  วาติ  ฯ
อนิจฺจํ    ภนฺเต    ฯเปฯ   วิปริณามธมฺมํ   อปิ   นุ   ตํ   อนุปาทาย
เอวํ   ทิฏฺฐิ   อุปฺปชฺเชยฺย   เนว   โหติ   น   น   โหติ   ตถาคโต
ปรมฺมรณาติ   ฯ   โน   เหตํ   ภนฺเต   ฯ   ยมฺปิทํ   ทิฏฺฐํ  สุตํ  มุตํ
วิญฺญาตํ   ปตฺตํ   ปริเยสิตํ   อนุวิจริตํ   มนสา  ตํปิ  นิจฺจํ  วา  อนิจฺจํ
วาติ   ฯ   อนิจฺจํ   ภนฺเต   ฯ   ยํ   ปนานิจฺจํ   ทุกฺขํ  วา  ตํ  สุขํ
วาติ   ฯ   ทุกฺขํ   ภนฺเต   ฯ  ยํ  ปนานิจฺจํ  ทุกฺขํ  วิปริณามธมฺมํ  อปิ
นุ   ตํ   อนุปาทาย   เอวํ   ทิฏฺฐิ   อุปฺปชฺเชยฺย   เนว  โหติ  น  น
โหติ ตถาคโต ปรมฺมรณาติ ฯ โน เหตํ ภนฺเต ฯ
    ยโต  จ  โข  ภิกฺขเว  อริยสาวกสฺส  อิเมสุ  ฉสุ  ฐาเนสุ  กงฺขา
ปหีนา    โหติ   ทุกฺเขปิสฺส   กงฺขา   ปหีนา   โหติ   ทุกฺขสมุทเยปิสฺส
กงฺขา ปหีนา โหติ ฯเปฯ นิยโต สมฺโพธิปรายโนติ ฯ
                     โสตาปตฺติวคฺโค ฯ
                  อฏฺฐารสเวยฺยากรณํ นิฏฺฐิตํ
                     _______________
#ม. ยุ.                 ตสฺสุทฺทานํ
#      วาตํ เอตํ มม             โส อตฺตา โน จ เม สิยา
#      นตฺถิ กโรโต เหตุ จ        มหาทิฏฺเฐน อฏฺฐมํ
#      สสฺสโต โลโก จ           อสสฺสโต จ อนฺตวา จ
#      อนนฺตวา จ ตํ ชีวํ          ตํ สริรนฺติ อญฺญํ ชีวํ อญฺญํ สริรนฺติ จ
#      โหติ ตถาคโต ปรํมรณาติ     น โหติ ตถาคโต ปรํมรณาติ
#      เนว โหติ น น โหติ ตถาคโต ปรํมรณาติ ฯ
