อุปปริกฺขติ   ฯ   เอวํ   โข   ภิกฺขเว   ภิกฺขุ   ติวิธูปปริกฺขี  โหติ  ฯ
สตฺตฏฺฐานกุสโล    ภิกฺขเว    ภิกฺขุ   ติวิธูปปริกฺขี   อิมสฺมึ   ธมฺมวินเย
เกพลี วุสิตวา อุตฺตมปุริโสติ วุจฺจตีติ ฯ
    [๑๒๕]   สาวตฺถี   ฯ   ตตฺร   โข  ฯ  ตถาคโต  ภิกฺขเว  อรหํ
สมฺมาสมฺพุทฺโธ   รูปสฺส   นิพฺพิทา   วิราคา  นิโรธา  อนุปาทา  วิมุตฺโต
สมฺมาสมฺพุทฺโธติ   วุจฺจติ   ฯ   ภิกฺขุปิ   ภิกฺขเว   ปญฺญาวิมุตฺโต  รูปสฺส
นิพฺพิทา  วิราคา  นิโรธา  อนุปาทา  วิมุตฺโต  ปญฺญาวิมุตฺโตติ  วุจฺจติ  ฯ
ตถาคโต   ภิกฺขเว   อรหํ   สมฺมาสมฺพุทฺโธ  เวทนาย  นิพฺพิทา  วิราคา
นิโรธา    อนุปาทา   วิมุตฺโต   สมฺมาสมฺพุทฺโธติ   วุจฺจติ   ฯ   ภิกฺขุปิ
ภิกฺขเว    ปญฺญาวิมุตฺโต   เวทนาย   นิพฺพิทา   ฯเปฯ   ปญฺญาวิมุตฺโตติ
วุจฺจติ   ฯ   ตถาคโต   ภิกฺขเว   อรหํ   สมฺมาสมฺพุทฺโธ   สญฺญาย  ฯ
สงฺขารานํ    ฯ   วิญฺญาณสฺส   นิพฺพิทา   วิราคา   นิโรธา   อนุปาทา
วิมุตฺโต   สมฺมาสมฺพุทฺโธติ   วุจฺจติ   ฯ   ภิกฺขุปิ  ภิกฺขเว  ปญฺญาวิมุตฺโต
วิญฺญาณสฺส  นิพฺพิทา  วิราคา  นิโรธา  อนุปาทา  วิมุตฺโต  ปญฺญาวิมุตฺโตติ
วุจฺจติ ฯ
    [๑๒๖]  ตตฺร  [๑]  ภิกฺขเว  โก  วิเสโส  โก  อธิปฺปายโส  กึ
นานากรณํ    ตถาคตสฺส    อรหโต    สมฺมาสมฺพุทฺธสฺส   ปญฺญาวิมุตฺเตน
ภิกฺขุนาติ  ฯ  ภควํมูลกา  โน  ภนฺเต  ธมฺมา  ภควํเนตฺติกา ภควํปฏิสรณา
สาธุ      วต      ภนฺเต     ภควนฺตญฺเญว     ปฏิภาตุ     เอตสฺส
ภาสิตสฺส   อตฺโถ   ภควโต   สุตฺวา   ภิกฺขู   ธาเรสฺสนฺตีติ  ฯ  เตนหิ
#๑ โป. ม. ยุ. เอตฺถนฺตเร โขสทฺโท ทิสฺสติ ฯ
