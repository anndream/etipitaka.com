เอวํ   ทิฏฺฐิ   อุปฺปชฺเชยฺย   โส   อตฺตา  ฯเปฯ  อวิปริณามธมฺโมติ  ฯ
โน   เหตํ   ภนฺเต  ฯ  เวทนา  ฯ  สญฺญา  ฯ  สงฺขารา  ฯ  วิญฺญาณํ
นิจฺจํ  วา  อนิจฺจํ  วาติ  ฯ  อนิจฺจํ  ภนฺเต  ฯ  อปิ  นุ  ตํ  อนุปาทาย
เอวํ   ทิฏฺฐิ   อุปฺปชฺเชยฺย   โส   อตฺตา  ฯเปฯ  อวิปริณามธมฺโมติ  ฯ
โน   เหตํ   ภนฺเต   ฯ   ยมฺปิทํ   ทิฏฺฐํ   สุตํ   มุตํ   วิญฺญาตํ  ปตฺตํ
ปริเยสิตํ   อนุวิจริตํ   มนสา   ตํปิ   นิจฺจํ   วา   อนิจฺจํ   วาติ   ฯ
อนิจฺจํ   ภนฺเต  ฯ  ยํ  ปนานิจฺจํ  ฯเปฯ  อปิ  นุ  ตํ  อนุปาทาย  เอวํ
ทิฏฺฐิ   อุปฺปชฺเชยฺย   โส   อตฺตา   โส  โลโก  โส  เปจฺจ  ภวิสฺสามิ
นิจฺโจ ธุโว สสฺสโต อวิปริณามธมฺโมติ ฯ โน เหตํ ภนฺเต ฯ
    ยโต   โข   ภิกฺขเว   อริยสาวกสฺส  อิเมสุ  ฉสุ  ฐาเนสุ  กงฺขา
ปหีนา  โหติ  ทุกฺเขปิสฺส  กงฺขา  ปหีนา  โหติ  ฯเปฯ ทุกฺขนิโรธคามินิยา
ปฏิปทายปิสฺส     กงฺขา     ปหีนา     โหติ     ฯ    อยํ    วุจฺจติ
ภิกฺขเว     อริยสาวโก     โสตาปนฺโน     อวินิปาตธมฺโม     นิยโต
สมฺโพธิปรายโนติ ฯ
    [๔๒๓]  สาวตฺถี  ฯ  กิสฺมึ  นุ  โข  ภิกฺขเว  สติ  กึ  อุปาทาย กึ
อภินิวิสฺส   เอวํ   ทิฏฺฐิ   อุปฺปชฺชติ  โน  จสฺสํ  โน  จ  เม  สิยา  น
ภวิสฺสติ   ๑   น   เม  ภวิสฺสตีติ  ฯ  ภควํมูลกา  โน  ภนฺเต  ธมฺมา
ฯเปฯ   รูเป   โข  ภิกฺขเว  สติ  รูปํ  อุปาทาย  รูปํ  อภินิวิสฺส  เอวํ
ทิฏฺฐิ   อุปฺปชฺชติ   โน   จสฺสํ   โน   จ   เม  สิยา  น  ภวิสฺสติ  น
#๑ ภวิสฺสามีติปิ ปาโฐ ฯ ม. นาภวิสฺส ฯ
