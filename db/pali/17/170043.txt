    [๗๓]   สาวตฺถิยํ  ฯ  ตตฺร  โข  ฯ  ยํ  ภิกฺขเว  น  ตุมฺหากํ  ตํ
ปชหถ   ตํ   โว   ปหีนํ   หิตาย   สุขาย  ภวิสฺสติ  ฯ  กิญฺจ  ภิกฺขเว
น   ตุมฺหากํ   ฯ   รูปํ   ภิกฺขเว   น   ตุมฺหากํ   ตํ  ปชหถ  ตํ  โว
ปหีนํ   หิตาย   สุขาย   ภวิสฺสติ   ฯ  เวทนา  น  ตุมฺหากํ  ฯ  สญฺญา
น   ตุมฺหากํ   ฯ   สงฺขารา   น   ตุมฺหากํ   ฯ  วิญฺญาณํ  น  ตุมฺหากํ
ตํ   ปชหถ   ตํ   โว   ปหีนํ  หิตาย  สุขาย  ภวิสฺสติ  ฯ  ยํ  ภิกฺขเว
น ตุมฺหากํ ตํ ปชหถ ตํ โว ปหีนํ หิตาย สุขาย ภวิสฺสตีติ ฯ
    [๗๔]  สาวตฺถิยํ  ๑  ฯ  อถ  โข  อญฺญตโร  ภิกฺขุ  เยน  ภควา
เตนุปสงฺกมิ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ  นิสีทิ  ฯ
เอกมนฺตํ   นิสินฺโน   โข   โส   ภิกฺขุ  ภควนฺตํ  เอตทโวจ  สาธุ  เม
ภนฺเต   ภควา   สงฺขิตฺเตน   ธมฺมํ   เทเสตุ   ยมหํ   ภควโต   ธมฺมํ
สุตฺวา  เอโก  วูปกฏฺโฐ  อปฺปมตฺโต  อาตาปี  ปหิตตฺโต  วิหเรยฺยนฺติ  ฯ
ยํ  โข  ภิกฺขุ  ๒  อนุเสติ  เตน  สงฺขํ  คจฺฉติ  ยํ  นานุเสติ  น เตน
สงฺขํ   คจฺฉตีติ   ฯ   อญฺญาตํ   ภควา   อญฺญาตํ  สุคตาติ  ฯ  ยถากถํ
ปน  ตฺวํ  ภิกฺขุ  มยา  สงฺขิตฺเตน ภาสิตสฺส วิตฺถาเรน อตฺถํ อาชานาสีติ ฯ
รูปญฺเจ    ภนฺเต    อนุเสติ   เตน   สงฺขํ   คจฺฉติ   ฯ   เวทนญฺเจ
อนุเสติ   ฯ   สญฺญญฺเจ   อนุเสติ   ฯ   สงฺขาเร   เจ   อนุเสติ  ฯ
วิญฺญาณญฺเจ    อนุเสติ   เตน   สงฺขํ   คจฺฉติ   ฯ   รูปญฺเจ   ภนฺเต
นานุเสติ   น   เตน  สงฺขํ  คจฺฉติ  ฯ  เวทนญฺเจ  นานุเสติ  น  เตน
สงฺขํ   คจฺฉติ   ฯ   สญฺญญฺเจ   ฯ   สงฺขาเร   เจ   ฯ  วิญฺญาณญฺเจ
#๑ โป. สาวตฺถิยํ อาราเม ฯ ยุ. สาวตฺถิอาราเม ฯ  ๒ โป. ภิกฺขเว ฯ
