เม   อาวุโส   ปญฺจสุ   อุปาทานกฺขนฺเธสุ   อสฺมีติ  อธิคตํ  อยมหมสฺมีติ
จ   น   ๑   สมนุปสฺสามีติ   ฯ   เอหิ   ตฺวํ  อาวุโส  ทาสก  เยน
เขมโก    ภิกฺขุ    เตนุปสงฺกม   อุปสงฺกมิตฺวา   เขมกํ   ภิกฺขุํ   เอวํ
วเทหิ   เถรา   ตํ   อาวุโส   เขมก   เอวมาหํสุ   ยเมตํ   อาวุโส
เขมก   อสฺมีติ   วเทสิ   กิเมตํ   อสฺมีติ   วเทสิ   ฯ   รูปํ   อสฺมีติ
วเทสิ   ฯ   อญฺญตฺร   รูปา   อสฺมีติ  วเทสิ  ฯ  เวทนํ  ฯ  สญฺญํ  ฯ
สงฺขาเร   ฯ   วิญฺญาณํ   อสฺมีติ   วเทสิ   ฯเปฯ   อญฺญตฺร  วิญฺญาณา
อสฺมีติ   วเทสิ   ฯ   ยเมตํ   อาวุโส   เขมก  อสฺมีติ  วเทสิ  กิเมตํ
อสฺมีติ   วเทสีติ   ฯ   เอวมาวุโสติ   โข  อายสฺมา  ทาสโก  เถรานํ
ภิกฺขูนํ   ปฏิสฺสุตฺวา   เยนายสฺมา   เขมโก   เตนุปสงฺกมิ  อุปสงฺกมิตฺวา
อายสฺมนฺตํ   เขมกํ   เอตทโวจ  เถรา  ตํ  อาวุโส  เขมก  เอวมาหํสุ
ยเมตํ   อาวุโส  เขมก  อสฺมีติ  วเทสิ  กิเมตํ  อสฺมีติ  วเทสิ  ฯ  รูปํ
อสฺมีติ  วเทสิ  ฯ  อญฺญตฺร  รูปา  อสฺมีติ  วเทสิ  ฯ  เวทนํ  ฯ สญฺญํ ฯ
สงฺขาเร   ฯ   วิญฺญาณํ   อสฺมีติ  วเทสิ  ฯ  อญฺญตฺร  วิญฺญาณา  อสฺมีติ
วเทสิ   ฯ   ยเมตํ   อาวุโส   เขมก   อสฺมีติ  วเทสิ  กิเมตํ  อสฺมีติ
วเทสีติ    ฯ    อลํ    อาวุโส   ทาสก   กึ   อิมาย   สนฺธาวนิกาย
อาหราวุโส ทณฺฑํ อหเมว เยน เถรา ภิกฺขู เตนุปสงฺกมิสฺสามีติ ฯ
     [๒๒๙]  อถ  โข  อายสฺมา  เขมโก  ทณฺฑโมลมฺภ ๒ เยน เถรา
ภิกฺขู   เตนุปสงฺกมิ   อุปสงฺกมิตฺวา   เถเรหิ   ภิกฺขูหิ   สทฺธึ   สมฺโมทิ
#๑ โป. นสทฺโท น ทิสฺสติ ฯ ๒ ม. ทณฺฑโมลุมฺภ ฯ
