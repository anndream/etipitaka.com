เสยฺยถาปิ   เอตรหิ   ปจฺจุปฺปนฺเนน   วิญฺญาเณน   ขชฺชามีติ   ฯ   โส
อิติ   ปฏิสงฺขาย   อตีตสฺมึปิ   วิญฺญาณสฺมึ   อนเปกฺโข   โหติ   อนาคตํ
วิญฺญาณํ      นาภินนฺทติ     ปจฺจุปฺปนฺนสฺส     วิญฺญาณสฺส     นิพฺพิทาย
วิราคาย นิโรธาย ปฏิปนฺโน โหติ ฯ
    [๑๖๑]   ตํ   กึ   มญฺญถ   ภิกฺขเว   รูปํ   นิจฺจํ   วา   อนิจฺจํ
วาติ   ฯ   อนิจฺจํ   ภนฺเต   ฯ   ยํ   ปนานิจฺจํ   ทุกฺขํ  วา  ตํ  สุขํ
วาติ   ฯ   ทุกฺขํ   ภนฺเต   ฯ   ยํ   ปนานิจฺจํ   ทุกฺขํ   วิปริณามธมฺมํ
กลฺลํ   นุ   ตํ   สมนุปสฺสิตุํ   เอตํ   มม   เอโสหมสฺมิ   เอโส   เม
อตฺตาติ  ฯ  โน  เหตํ  ๑  ภนฺเต  ฯ  เวทนา ฯ สญฺญา ฯ สงฺขารา ฯ
วิญฺญาณํ   นิจฺจํ   วา   อนิจฺจํ   วาติ   ฯ   อนิจฺจํ   ภนฺเต   ฯ   ยํ
ปนานิจฺจํ   ทุกฺขํ   วา   ตํ   สุขํ   วาติ   ฯ   ทุกฺขํ   ภนฺเต  ฯ  ยํ
ปนานิจฺจํ    ทุกฺขํ   วิปริณามธมฺมํ   กลฺลํ   นุ   ตํ   สมนุปสฺสิตุํ   เอตํ
มม เอโสหมสฺมิ เอโส เม อตฺตาติ ฯ โน เหตํ ภนฺเต ฯ
    [๑๖๒]   ตสฺมา  ติห  ภิกฺขเว  ยงฺกิญฺจิ  รูปํ  อตีตานาคตปจฺจุปฺปนฺนํ
อชฺฌตฺตํ    วา    พหิทฺธา   วา   โอฬาริกํ   วา   สุขุมํ   วา   หีนํ
วา   ปณีตํ  วา  ยํ  ทูเร  [๒]  สนฺติเก  วา  สพฺพํ  รูปํ  เนตํ  มม
เนโสหมสฺมิ   น   เมโส   อตฺตาติ   เอวเมตํ   ยถาภูตํ  สมฺมปฺปญฺญาย
ทฏฺฐพฺพํ   ฯ  ยา  กาจิ  เวทนา  ฯ  ยา  กาจิ  สญฺญา  ฯ  เย  เกจิ
สงฺขารา    ฯ    ยงฺกิญฺจิ    วิญฺญาณํ    อตีตานาคตปจฺจุปฺปนฺนํ   ฯเปฯ
ยํ   ทูเร   สนฺติเก   วา   สพฺพํ   วิญฺญาณํ   เนตํ   มม  เนโสหมสฺมิ
#๑ ยุ. โน เอตํ ภนฺเต ฯ  ๒ โป. เอตฺถนฺตเร วาสทฺโท ทิสฺสติ ฯ
