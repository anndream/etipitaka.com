ภิกฺขุ   ภควนฺตํ   เอตทโวจ   อตฺถิ   นุ   โข   ภนฺเต  กิญฺจิ  รูปํ  ยํ
รูปํ   นิจฺจํ   ธุวํ   สสฺสตํ  อวิปริณามธมฺมํ  สสฺสติสมํ  ตเถว  ฐสฺสติ  ฯ
อตฺถิ   นุ   โข   ภนฺเต   กาจิ   เวทนา  ยา  เวทนา  นิจฺจา  ธุวา
สสฺสตา   อวิปริณามธมฺมา   สสฺสติสมํ   ตเถว   ฐสฺสติ   ฯ   อตฺถิ  นุ
โข   ภนฺเต   กาจิ   สญฺญา   ฯเปฯ   เกจิ  สงฺขารา  เย  สงฺขารา
นิจฺจา   ธุวา   สสฺสตา  อวิปริณามธมฺมา  สสฺสติสมํ  ตเถว  ฐสฺสนฺติ  ฯ
อตฺถิ   นุ   โข   ภนฺเต   กิญฺจิ   วิญฺญาณํ   ยํ   วิญฺญาณํ   นิจฺจํ  ธุวํ
สสฺสตํ   อวิปริณามธมฺมํ   สสฺสติสมํ   ตเถว   ฐสฺสตีติ   ฯ   นตฺถิ  โข
ภิกฺขุ    กิญฺจิ   รูปํ   ยํ   รูปํ   นิจฺจํ   ธุวํ   สสฺสตํ   อวิปริณามธมฺมํ
สสฺสติสมํ   ตเถว   ฐสฺสติ   ฯ   นตฺถิ   โข  ภิกฺขุ  กาจิ  เวทนา  ฯ
กาจิ   สญฺญา   ฯ   เกจิ   สงฺขารา   ฯ  กิญฺจิ  วิญฺญาณํ  ยํ  วิญฺญาณํ
นิจฺจํ ธุวํ สสฺสตํ อวิปริณามธมฺมํ สสฺสติสมํ ตเถว ฐสฺสตีติ ๑ ฯ
    [๒๕๓]   อถ   โข   ภควา  ปริตฺตํ  นขสิขายํ  ปํสุํ  อาโรเปตฺวา
ตํ   ภิกฺขุํ   เอตทโวจ   เอตฺตกํปิ   โข   ภิกฺขุ  รูปํ  นตฺถิ  นิจฺจํ  ธุวํ
สสฺสตํ  อวิปริณามธมฺมํ  สสฺสติสมํ  ตเถว  ฐสฺสติ  ฯ  เอตฺตกํปิ  เจ  ๒
ภิกฺขุ   รูปํ   อภวิสฺส   นิจฺจํ   ธุวํ   สสฺสตํ   อวิปริณามธมฺมํ   น  ยิทํ
พฺรหฺมจริยวาโส   ปญฺญาเยถ   สมฺมาทุกฺขกฺขยาย   ฯ   ยสฺมา   จ  โข
ภิกฺขุ    เอตฺตกํปิ   รูปํ   นตฺถิ   นิจฺจํ   ธุวํ   สสฺสตํ   อวิปริณามธมฺมํ
ตสฺมา   พฺรหฺมจริยวาโส   ปญฺญายติ   สมฺมาทุกฺขกฺขยาย   ฯ  เอตฺตกาปิ
โข   ภิกฺขุ   เวทนา   นตฺถิ   นิจฺจา   ธุวา  สสฺสตา  อวิปริณามธมฺมา
#๑ โป. อิติสทฺโท น ทิสฺสติ ฯ  ๒ ม. ยุ. เจปิ ฯ
