สงฺขารา   ฯ   วิญฺญาณํ   อนิจฺจํตาหํ   ภนฺเต  น  กงฺขามิ  ยทนิจฺจํ  ตํ
ทุกฺขนฺติ    น    วิจิกิจฺฉามิ    ยทนิจฺจํ    ทุกฺขํ   วิปริณามธมฺมํ   นตฺถิ
เม ตตฺถ ฉนฺโท วา ราโค วา เปมํ วาติ น วิจิกิจฺฉามีติ ฯ
    [๒๒๑]  อถ  โข  ภควา  ภิกฺขู  อามนฺเตสิ  อายาม  ภิกฺขเว เยน
อิสิคิลิปสฺสํ   กาฬสิลา   เตนุปสงฺกมิสฺสาม   ยตฺถ   วกฺกลินา  กุลปุตฺเตน
สตฺถํ  อาหริตนฺติ  ฯ  เอวํ  ภนฺเตติ  โข  เต ภิกฺขู ภควโต ปจฺจสฺโสสุํ ฯ
อถ   โข  ภควา  สมฺพหุเลหิ  ภิกฺขูหิ  สทฺธึ  เยน  อิสิคิลิปสฺสํ  กาฬลิลา
เตนุปสงฺกมิ   ฯ   อทฺทสา   โข   ภควา   อายสฺมนฺตํ  วกฺกลึ  ทูรโตว
มญฺจเก  วิวตฺตกฺขนฺธํ  เสยฺยมานํ  ๑  ฯ เตน โข ปน สมเยน ธูมายิตตฺตํ
ติมิรายิตตฺตํ  คจฺฉเตว  ปุริมทิสํ  ๒  คจฺฉติ  ปจฺฉิมทิสํ  คจฺฉติ  อุตฺตรทิสํ
คจฺฉติ   ทกฺขิณทิสํ   คจฺฉติ   อุทฺธํทิสํ   ๓   คจฺฉติ   อโธทิสํ   คจฺฉติ
อนุทิสํ   ฯ   อถ   โข   ภควา  ภิกฺขู  อามนฺเตสิ  ปสฺสถ  โน  ตุเมฺห
ภิกฺขเว   เอวํ   ธูมายิตตฺตํ   ติมิรายิตตฺตํ   คจฺฉเตว   ปุริมทิสํ  ฯเปฯ
คจฺฉติ  อนุทิสนฺติ  ฯ  เอวํ  ภนฺเต  ฯ  เอโส โข ภิกฺขเว มาโร ปาปิมา
วกฺกลิสฺส    กุลปุตฺตสฺส   วิญฺญาณํ   สมเนฺวสติ   ๔   กตฺถ   วกฺกลิสฺส
กุลปุตฺตสฺส    วิญฺญาณํ    ปติฏฺฐิตนฺติ   ฯ   อปฺปติฏฺฐิเตน   จ   ภิกฺขเว
วิญฺญาเณน วกฺกลิ กุลปุตฺโต ปรินิพฺพุโตติ ฯ
    [๒๒๒]  เอกํ สมยํ ภควา ราชคเห วิหรติ เวฬุวเน กลนฺทกนิวาเป ฯ
เตน    โข    ปน    สมเยน    อายสฺมา    อสฺสชิ   กสฺสปการาเม
#๑ สี. ม. ยุ. เสมานํ ฯ  ๒ ม. ยุ. ปุริมํ ... ปจฺฉิมํ ... อุตฺตรํ ...
#ทกฺขิณํ ... ๓ ยุ. อุทฺธํ คจฺฉติ อโธ ฯ  ๔ สี. ยุ. สมนฺเนสติ ฯ
