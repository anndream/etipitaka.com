    [๔๒๕]   สาวตฺถี   ฯ  กิสฺมึ  นุ  โข  ภิกฺขเว  สติ  กึ  อุปาทาย
กึ   อภินิวิสฺส   เอวํ   ทิฏฺฐิ   อุปฺปชฺชติ   นตฺถิ   ทินฺนํ   นตฺถิ   ยิฏฺฐํ
นตฺถิ    หุตํ    นตฺถิ   สุกตทุกฺกฏานํ   กมฺมานํ   ผลํ   วิปาโก   นตฺถิ
อยํ   โลโก   นตฺถิ   ปรโลโก   นตฺถิ   มาตา   นตฺถิ   ปิตา   นตฺถิ
สตฺตา    อุปปาติกา    นตฺถิ    โลเก    สมณพฺราหฺมณา    สมฺมคฺคตา
สมฺมาปฏิปนฺนา    เย   อิมญฺจ   โลกํ   ปรญฺจ   โลกํ   สยํ   อภิญฺญา
สจฺฉิกตฺวา  ปเวเทนฺติ  จาตุมฺมหาภูติโกยํ  ปุริโส  ยทา  ๑  กาลํ กโรติ
ปฐวี     ปฐวีกายํ     อนุเปติ     อนุปคจฺฉติ    อาโป    อาโปกายํ
อนุเปติ   อนุปคจฺฉติ   เตโช   เตโชกายํ   อนุเปติ  อนุปคจฺฉติ  วาโย
วาโยกายํ   อนุเปติ   อนุปคจฺฉติ   อากาสํ   อินฺทฺริยานิ  สงฺกมนฺติ  ๒
อาสนฺทิปญฺจมา    ปุริสา    มตํ    อาทาย   คจฺฉติ   ยาว   อาหฬนา
ปทานิ    ปญฺญายนฺติ    กาโปตกานิ   อฏฺฐีนิ   ภวนฺติ   ภสฺสนฺตา   ๓
อาหุติโย   ทตฺตุปญฺญตฺตมิทํ  ๔  ทานํ  นาม  เตสํ  ตุจฺฉํ  มุสา  วิลาโป
เย   เกจิ  อตฺถิกวาทํ  วทนฺติ  พาเล  จ  ปณฺฑิเต  จ  กายสฺส  เภทา
อุจฺฉิชฺชนฺติ   วินสฺสนฺติ   น   โหนฺติ   ปรมฺมรณาติ   ฯ  ภควํมูลกา  โน
ภนฺเต   ธมฺมา   ฯเปฯ   รูเป  โข  ภิกฺขเว  สติ  รูปํ  อุปาทาย  รูปํ
อภินิวิสฺส    เอวํ    ทิฏฺฐิ    อุปฺปชฺชติ    นตฺถิ   ทินฺนํ   นตฺถิ   ยิฏฺฐํ
ฯเปฯ  กายสฺส  เภทา  อุจฺฉิชฺชนฺติ  วินสฺสนฺติ  น โหนฺติ ปรมฺมรณา ๕ ฯ
เวทนาย   สติ  ฯเปฯ  สญฺญาย  สติ  ฯ  สงฺขาเรสุ  สติ  ฯ  วิญฺญาเณ
#๑ โป. ยถากาลํ ฯ   ๒ ปกฺกมนฺตีติ วา ปาโฐ ฯ  ๓ ภสฺมนฺตาติปิ ปาโฐ ฯ
#ยุ. ภสฺมนฺตาหุติโย ฯ ๔ ม. ทตฺตุปญฺญตฺตํ ยทิทํ ทานํ เตสํ ฯ   ๕ ม. ปรมฺมรณาติ ฯ
