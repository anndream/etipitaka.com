วิปริณมนฺติ    อญฺญถา   โหติ   ตสฺส   สงฺขารานํ   วิปริณามญฺญถาภาวา
อุปฺปชฺชนฺติ       โสกปริเทวทุกฺขโทมนสฺสุปายาสา      ฯ      วิญฺญาณํ
อตฺตโต    สมนุปสฺสติ    วิญฺญาณวนฺตํ    วา    อตฺตานํ   อตฺตนิ   วา
วิญฺญาณํ     วิญฺญาณสฺมึ     วา     อตฺตานํ    อหํ    วิญฺญาณํ    มม
วิญฺญาณนฺติ    ปริยุฏฺฐฏฺฐายี    โหติ   ฯ   ตสฺส   อหํ   วิญฺญาณํ   มม
วิญฺญาณนฺติ    ปริยุฏฺฐฏฺฐายิโน    ตํ    วิญฺญาณํ    วิปริณมติ    อญฺญถา
โหติ    ตสฺส    วิญฺญาณวิปริณามญฺญถาภาวา   อุปฺปชฺชนฺติ   โสกปริเทว-
ทุกฺขโทมนสฺสุปายาสา   ฯ   เอวํ   โข   คหปติ   อาตุรกาโย   เจว.
โหติ อาตุรจิตฺโต จ ฯ
    [๕]  กถญฺจ  คหปติ  อาตุรกาโยปิ  โข  โหติ โน จ อาตุรจิตฺโต ฯ
อิธ  คหปติ  สุตวา  อริยสาวโก  อริยานํ  ทสฺสาวี  อริยธมฺมสฺส  โกวิโท
อริยธมฺเม    สุวินีโต   สปฺปุริสานํ   ทสฺสาวี   สปฺปุริสธมฺมสฺส   โกวิโท
สปฺปุริสธมฺเม   สุวินีโต   น   รูปํ   อตฺตโต   สมนุปสฺสติ   น  รูปวนฺตํ
วา   อตฺตานํ   น   อตฺตนิ   วา   รูปํ  น  รูปสฺมึ  วา  อตฺตานํ  อหํ
รูปํ   มม   รูปนฺติ   น   ปริยุฏฺฐฏฺฐายี   โหติ   ฯ   ตสฺส   อหํ  รูปํ
มม    รูปนฺติ    อปริยุฏฺฐฏฺฐายิโน    ตํ    รูปํ    วิปริณมติ   อญฺญถา
โหติ   ตสฺส   รูปวิปริณามญฺญถาภาวา   ๑   นุปฺปชฺชนฺติ   โสกปริเทว-
ทุกฺขโทมนสฺสุปายาสา    ฯ    น   เวทนํ   อตฺตโต   สมนุปสฺสติ   น
เวทนาวนฺตํ   วา   อตฺตานํ  น  อตฺตนิ  วา  เวทนํ  น  เวทนาย  วา
#๑ ยถาวุตฺเตน เวทิตพฺพํ ฯ จตูสุปิ เวทนาทีสุ ตถา ฯ
