อนิจฺจํ    ทุกฺขํ   วิปริณามธมฺมํ   อตฺถิสมฺมตํ   โลเก   ปณฺฑิตานํ   อหํปิ
ตํ   อตฺถีติ  วทามิ  ฯ  อิทํ  โข  ภิกฺขเว  อตฺถิสมฺมตํ  โลเก  ปณฺฑิตานํ
ยมหํ อตฺถีติ วทามิ ฯ
    [๒๔๐]  อตฺถิ  ภิกฺขเว โลเก โลกธมฺโม ตํ ๑ ตถาคโต อภิสมฺพุชฺฌติ
อภิสเมติ     อภิสมฺพุชฺฌิตฺวา     อภิสเมตฺวา     อาจิกฺขติ     เทเสติ
ปญฺญเปติ  ๒  ปฏฺฐเปติ  วิวรติ  วิภชติ  อุตฺตานีกโรติ  ฯ  กิญฺจ ภิกฺขเว
โลเก   โลกธมฺโม  ตํ  ตถาคโต  อภิสมฺพุชฺฌติ  อภิสเมติ  อภิสมฺพุชฺฌิตฺวา
อภิสเมตฺวา      อาจิกฺขติ      เทเสติ      ปญฺญเปติ      ปฏฺฐเปติ
วิวรติ   วิภชติ   อุตฺตานีกโรติ  ฯ  รูปํ  ภิกฺขเว  โลเก  โลกธมฺโม  ตํ
ตถาคโต    อภิสมฺพุชฺฌติ    ฯเปฯ   อุตฺตานีกโรติ   ฯ   โย   ภิกฺขเว
ตถาคเตน     เอวํ     อาจิกฺขิยมาเน    เทสิยมาเน    ปญฺญปิยมาเน
ปฏฺฐปิยมาเน  วิวริยมาเน  วิภชิยมาเน อุตฺตานีกริยมาเน ๓ น ชานาติ น
ปสฺสติ   ตมหํ   ภิกฺขเว   พาลํ  ๔  ปุถุชฺชนํ  อนฺธํ  อจกฺขุกํ  อชานนฺตํ
อปสฺสนฺตํ   กินฺติ   กโรมิ  ฯ  เวทนา  ภิกฺขเว  ฯ  สญฺญา  ภิกฺขเว  ฯ
สงฺขารา   ภิกฺขเว   ฯ   วิญฺญาณํ   ภิกฺขเว   โลเก   โลกธมฺโม   ตํ
ตถาคโต     อภิสมฺพุชฺฌติ    อภิสเมติ    อภิสมฺพุชฺฌิตฺวา    อภิสเมตฺวา
อาจิกฺขติ  เทเสติ  ปญฺญเปติ  ปฏฺฐเปติ  วิวรติ  วิภชติ  อุตฺตานีกโรติ  ฯ
โย    ภิกฺขเว    ตถาคเตน    เอวํ    อาจิกฺขิยมาเน    เทสิยมาเน
ปญฺญปิยมาเน   ปฏฺฐปิยมาเน  วิวริยมาเน  วิภชิยมาเน  อุตฺตานีกริยมาเน
#๑ สพฺพวาเรสุ ยนฺติ วา ปาโฐ ฯ  ๒ โป. ม. ปญฺญาเปติ ฯ
#๓ โป. อุตฺตานี กริยมาเน ฯ   ๔ โป. พาลปุถุชฺชนํ ฯ
