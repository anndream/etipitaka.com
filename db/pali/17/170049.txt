อาวุโส    ธมฺมานํ    อุปฺปาโท    ปญฺญายิสฺสติ    วโย    ปญฺญายิสฺสติ
ฐิตานํ   อญฺญถตฺตํ   ปญฺญายิสฺสติ   ฯ   ยํ   โข   อาวุโส   รูปํ  ชาตํ
ปาตุภูตํ    ตสฺส    อุปฺปาโท    ปญฺญายติ    วโย   ปญฺญายติ   ฐิตสฺส
อญฺญถตฺตํ   ปญฺญายติ   ฯ   ยา   เวทนา   ชาตา   ปาตุภูตา   ฯเปฯ
ยา   สญฺญา   ฯ   เย   สงฺขารา   ชาตา  ปาตุภูตา  เตสํ  อุปฺปาโท
ปญฺญายติ    วโย    ปญฺญายติ    ฐิตานํ    อญฺญถตฺตํ    ปญฺญายติ   ฯ
ยํ    วิญฺญาณํ    ชาตํ   ปาตุภูตํ   ตสฺส   อุปฺปาโท   ปญฺญายติ   วโย
ปญฺญายติ   ฐิตสฺส   อญฺญถตฺตํ   ปญฺญายติ   ฯ   อิเมสํ   โข   อาวุโส
ธมฺมานํ    อุปฺปาโท   ปญฺญายติ   วโย   ปญฺญายติ   ฐิตานํ   อญฺญถตฺตํ
ปญฺญายตีติ ฯ เอวํ ปุฏฺโฐ อหํ ภนฺเต เอวํ พฺยากเรยฺยนฺติ ฯ
    [๘๒]   สาธุ  สาธุ  อานนฺท  ยํ  โข  อานนฺท  รูปํ  อตีตํ  นิรุทฺธํ
วิปริณตํ    ตสฺส    อุปฺปาโท   ปญฺญายิตฺถ   วโย   ปญฺญายิตฺถ   ฐิตสฺส
อญฺญถตฺตํ   ปญฺญายิตฺถ   ฯ   ยา   เวทนา   ฯ   ยา  สญฺญา  ฯ  เย
สงฺขารา   ฯ   ยํ   วิญฺญาณํ   อตีตํ   นิรุทฺธํ  วิปริณตํ  ตสฺส  อุปฺปาโท
ปญฺญายิตฺถ     วโย    ปญฺญายิตฺถ    ฐิตสฺส    อญฺญถตฺตํ    ปญฺญายิตฺถ
อิเมสํ    โข    อานนฺท    ธมฺมานํ    อุปฺปาโท    ปญฺญายิตฺถ   วโย
ปญฺญายิตฺถ   ฐิตานํ   อญฺญถตฺตํ   ปญฺญายิตฺถ   ฯ  ยํ  โข  อานนฺท  รูปํ
อชาตํ   อปาตุภูตํ   ตสฺส   อุปฺปาโท   ปญฺญายิสฺสติ   วโย  ปญฺญายิสฺสติ
ฐิตสฺส   อญฺญถตฺตํ   ปญฺญายิสฺสติ   ฯ  ยา  เวทนา  ฯ  ยา  สญฺญา  ฯ
เย   สงฺขารา   ฯ   ยํ   วิญฺญาณํ   อชาตํ  อปาตุภูตํ  ตสฺส  อุปฺปาโท
