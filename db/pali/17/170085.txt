วิราคา   วิมุจฺจติ   ฯ  วิมุตฺตสฺมึ  วิมุตฺตมิติ  ๑  ญาณํ  โหติ  ฯ  ขีณา
ชาติ    วุสิตํ    พฺรหฺมจริยํ    กตํ    กรณียํ    นาปรํ   อิตฺถตฺตายาติ
ปชานาตีติ ฯ
    อิทมโวจ   ภควา   ฯ   อตฺตมนา   ปญฺจวคฺคิยา   ภิกฺขู   ภควโต
ภาสิตํ   อภินนฺทุํ   ๒   ฯ   อิมสฺมิญฺจ  ปน  เวยฺยากรณสฺมึ  ภญฺญมาเน
ปญฺจวคฺคิยานํ ภิกฺขูนํ อนุปาทาย อาสเวหิ จิตฺตานิ วิมุจฺจึสูติ ฯ
    [๑๓๑] เอกํ สมยํ ภควา เวสาลิยํ วิหรติ มหาวเน กูฏาคารสาลายํ ฯ
อถ    โข    มหลิ    ๓    ลิจฺฉวี    เยน    ภควา   เตนุปสงฺกมิ
ฯเปฯ   เอกมนฺตํ   นิสินฺโน   โข   มหลิ   ลิจฺฉวี  ภควนฺตํ  เอตทโวจ
ปูรโณ    ภนฺเต   กสฺสโป   เอวมาห   นตฺถิ   เหตุ   นตฺถิ   ปจฺจโย
สตฺตานํ    สงฺกิเลสาย    อเหตู    อปฺปจฺจยา    สตฺตา   สงฺกิลิสฺสนฺติ
นตฺถิ   เหตุ   นตฺถิ   ปจฺจโย   สตฺตานํ   วิสุทฺธิยา  อเหตู  อปฺปจฺจยา
สตฺตา   วิสุชฺฌนฺตีติ   ฯ   อิธ  ภควา  กิมาหาติ  ฯ  อตฺถิ  มหลิ  เหตุ
อตฺถิ    ปจฺจโย   สตฺตานํ   สงฺกิเลสาย   สเหตู   สปฺปจฺจยา   สตฺตา
สงฺกิลิสฺสนฺติ   อตฺถิ   มหลิ   เหตุ   อตฺถิ   ปจฺจโย  สตฺตานํ  วิสุทฺธิยา
สเหตู   สปฺปจฺจยา   สตฺตา   วิสุชฺฌนฺตีติ  ฯ  กตโม  ปน  ภนฺเต  เหตุ
กตโม    ปจฺจโย    สตฺตานํ   สงฺกิเลสาย   กถํ   สเหตู   สปฺปจฺจยา
สตฺตา   สงฺกิลิสฺสนฺตีติ   ฯ   รูปญฺจ   หิทํ   มหลิ  เอกนฺตทุกฺขํ  อภวิสฺส
ทุกฺขานุปติตํ    ทุกฺขาวกฺกนฺตํ    อนวกฺกนฺตํ   สุเขน   น   ยิทํ   สตฺตา
#๑ วิมุตฺตมฺหีตีติ วา ปาโฐ ฯ  ๒ โป. อภินนฺทุนฺติ ฯ  ๓ โป. ม. ยุ. มหาลิ ฯ
