ฐิตานํ   อญฺญถตฺตํ   ปญฺญายตีติ   ฯ   เอวํ   ปุฏฺโฐ  อหํ  ภนฺเต  เอวํ
พฺยากเรยฺยนฺติ ฯ
    [๘๐]   สาธุ   สาธุ   อานนฺท   รูปสฺส   โข  อานนฺท  อุปฺปาโท
ปญฺญายติ    วโย    ปญฺญายติ    ฐิตสฺส    อญฺญถตฺตํ    ปญฺญายติ   ฯ
เวทนาย   ฯ   สญฺญาย   ฯ   สงฺขารานํ   ฯ   วิญฺญาณสฺส   อุปฺปาโท
อิเมสํ   โข   อานนฺท   ธมฺมานํ   อุปฺปาโท  ปญฺญายติ  วโย  ปญฺญายติ
ฐิตานํ   อญฺญถตฺตํ   ปญฺญายตีติ   ฯ   เอวํ  ปุฏฺโฐ  ตฺวํ  อานนฺท  เอวํ
พฺยากเรยฺยาสีติ ฯ
    [๘๑]   สาวตฺถิยํ   ฯ  เอกมนฺตํ  นิสินฺนํ  โข  อายสฺมนฺตํ  อานนฺทํ
ภควา   เอตทโวจ   สเจ   ตํ   อานนฺท   เอวํ   ปุจฺเฉยฺยุํ   กตเมสํ
อาวุโส   อานนฺท   ธมฺมานํ   อุปฺปาโท   ปญฺญายิตฺถ   วโย  ปญฺญายิตฺถ
ฐิตานํ   ๑   อญฺญถตฺตํ   ปญฺญายิตฺถ   ฯ   กตเมสํ  ธมฺมานํ  อุปฺปาโท
ปญฺญายิสฺสติ   วโย   ปญฺญายิสฺสติ   ฐิตานํ   อญฺญถตฺตํ   ปญฺญายิสฺสติ  ฯ
กตเมสํ     ธมฺมานํ     อุปฺปาโท     ปญฺญายติ     วโย    ปญฺญายติ
ฐิตานํ    อญฺญถตฺตํ    ปญฺญายตีติ   ฯ   เอวํ   ปุฏฺโฐ   ตฺวํ   อานนฺท
กินฺติ   พฺยากเรยฺยาสีติ   ฯ  สเจ  มํ  ภนฺเต  เอวํ  ปจฺเฉยฺยุํ  กตเมสํ
อาวุโส   อานนฺท   ธมฺมานํ   อุปฺปาโท   ปญฺญายิตฺถ   วโย  ปญฺญายิตฺถ
ฐิตานํ    อญฺญถตฺตํ    ปญฺญายิตฺถ    ฯ   กตเมสํ   ธมฺมานํ   อุปฺปาโท
ปญฺญายิสฺสติ   วโย   ปญฺญายิสฺสติ   ฐิตานํ   อญฺญถตฺตํ   ปญฺญายิสฺสติ  ฯ
#๑ ม. ฐิตสฺส ฯ สพฺพตฺถ อีทิสเมว ฯ
