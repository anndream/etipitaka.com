                       วลาหกสํยุตฺตํ
    [๕๔๒]  สาวตฺถี  ฯ วลาหกกายิเก เทเว โว ภิกฺขเว เทสิสฺสามิ ๑
ตํ  สุณาถ  ฯเปฯ  กตเม  จ  ภิกฺขเว  วลาหกกายิกา  เทวา  ฯ  สนฺติ
ภิกฺขเว   สีตวลาหกา   เทวา   สนฺติ   ภิกฺขเว   อุณฺหวลาหกา  เทวา
สนฺติ   ภิกฺขเว   อพฺภวลาหกา   เทวา   สนฺติ   ภิกฺขเว  วาตวลาหกา
เทวา   สนฺติ   ภิกฺขเว   วสฺสวลาหกา   เทวา   ฯ   อิเม   วุจฺจนฺติ
ภิกฺขเว วลาหกกายิกา เทวาติ ฯ
    [๕๔๓]   สาวตฺถี   ฯ   อถ   โข  อญฺญตโร  ภิกฺขุ  เยน  ภควา
เตนุปสงฺกมิ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ  นิสีทิ  ฯ
เอกมนฺตํ   นิสินฺโน   โข   โส   ภิกฺขุ   ภควนฺตํ   เอตทโวจ  โก  นุ
โข   ภนฺเต   เหตุ   โก   ปจฺจโย  เยน  มิเธกจฺโจ  กายสฺส  เภทา
ปรํ   มรณา   วลาหกกายิกานํ   เทวานํ   สหพฺยตํ  อุปปชฺชตีติ  ฯ  อิธ
ภิกฺขุ   เอกจฺโจ   กาเยน  สุจริตํ  จรติ  วาจาย  สุจริตํ  จรติ  มนสา
สุจริตํ   จรติ   ตสฺส   สุตํ   โหติ   วลาหกกายิกา   เทวา  ทีฆายุกา
วณฺณวนฺโต    สุขพหุลาติ    ฯ    ตสฺส   เอวํ   โหติ   อโห   วตาหํ
กายสฺส    เภทา   ปรํ   มรณา   วลาหกกายิกานํ   เทวานํ   สหพฺยตํ
อุปปชฺเชยฺยนฺติ   ฯ   โส   อนฺนํ  เทติ  ปานํ  เทติ  วตฺถํ  เทติ  ยานํ
เทติ   มาลํ   เทติ  คนฺธํ  เทติ  วิเลปนํ  เทติ  เสยฺยํ  เทติ  อาวสถํ
เทติ  ปทีเปยฺยํ  เทติ  ฯ  โส  กายสฺส เภทา ปรํ มรณา วลาหก-
#๑ ม. โว ภิกฺขเว เทเว เทเสสฺสามิ ฯ
