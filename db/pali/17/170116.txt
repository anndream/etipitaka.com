โข   โน   อาวุโส   อานนฺท   ภควโต  สมฺมุขา  ธมฺมี  กถา  อิจฺฉาม
มยํ  อาวุโส  อานนฺท  ภควโต  สมฺมุขา  ธมฺมึ  กถํ  โสตุนฺติ  ฯ อถ โข
อายสฺมา  อานนฺโท  เตหิ  ภิกฺขูหิ  สทฺธึ  เยน  ปาลิเลยฺยกํ  ภทฺทสาลมูลํ
เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา
เอกมนฺตํ  นิสีทิ  ฯ  เอกมนฺตํ  นิสินฺเน  โข  เต  ภิกฺขู  ภควา  ธมฺมิยา
กถาย สนฺทสฺเสสิ สมาทเปสิ สมุตฺเตเชสิ สมฺปหํเสสิ ฯ
    [๑๗๓]  เตน  โข  ปน  สมเยน  อญฺญตรสฺส  ภิกฺขุโน เอวญฺเจตโส
ปริวิตกฺโก    อุทปาทิ    กถํ    นุ    โข    ชานโต   กถํ   ปสฺสโต
อนนฺตรา   อาสวานํ  ขโย  โหตีติ  ฯ  อถ  โข  ภควา  ตสฺส  ภิกฺขุโน
เจตสา  เจโตปริวิวิตกฺกมญฺญาย  ภิกฺขู  ๑  อามนฺเตสิ  วิจยโส  เทสิโต
ภิกฺขเว    มยา   ธมฺโม   วิจยโส   เทสิตา   จตฺตาโร   สติปฏฺฐานา
วิจยโส   เทสิตา   จตฺตาโร  สมฺมปฺปธานา  วิจยโส  เทสิตา  จตฺตาโร
อิทฺธิปาทา    วิจยโส    เทสิตานิ   ปญฺจินฺทฺริยานิ   วิจยโส   เทสิตานิ
ปญฺจ   พลานิ   วิจยโส   เทสิตา   สตฺต  โพชฺฌงฺคา  วิจยโส  เทสิโต
อริโย  อฏฺฐงฺคิโก  มคฺโค  ฯ  เอวํ  วิจยโส [๒] เทสิโต ภิกฺขเว มยา
ธมฺโม  เอวํ  วิจยโส  เทสิโต  ๓  โข  ภิกฺขเว  มยา  ธมฺโม  ฯ อถ
จ   ปนิเธกจฺจสฺส   ภิกฺขุโน   เอวํ   เจตโส  ปริวิตกฺโก  อุทปาทิ  กถํ
นุ โข ชานโต กถํ ปสฺสโต อนนฺตรา อาสวานํ ขโย โหตีติ ฯ
    [๑๗๔]  กถญฺจ  ภิกฺขเว  ชานโต  กถํ  ปสฺสโต  อนนฺตรา อาสวานํ
ขโย   โหติ   ฯ  อิธ  ภิกฺขเว  อสฺสุตวา  ปุถุชฺชโน  อริยานํ  อทสฺสาวี
#๑ โป. ภิกฺขุํ ฯ  ๒ ยุ. โขสทฺโท ทิสฺสติ ฯ  ๓ ม. ยุ. เทสิเต- ธมฺเม ฯ
