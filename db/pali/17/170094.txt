สงฺขาเร   ฯ   วิญฺญาณํ   อภินนฺทมาโน  พนฺโธ  มารสฺส  อนภินนฺทมาโน
มุตฺโต   ปาปิมโต   ฯ   อิมสฺส  โข  ภิกฺขุ  มยา  สงฺขิตฺเตน  ภาสิตสฺส
เอวํ   วิตฺถาเรน   อตฺโถ   ทฏฺฐพฺโพติ   ฯเปฯ   อญฺญตโร   จ   ปน
โส ภิกฺขุ อรหตํ อโหสีติ ฯ
    [๑๔๒]   สาวตฺถิยํ  ฯ  อาราเม  ฯ  เอกมนฺตํ  นิสินฺโน  โข  โส
ภิกฺขุ   ภควนฺตํ   เอตทโวจ   สาธุ   เม   ภนฺเต   ภควา  สงฺขิตฺเตน
ธมฺมํ   เทเสตุ   ฯเปฯ   วิหเรยฺยนฺติ  ฯ  ยํ  โข  ภิกฺขุ  อนิจฺจํ  ตตฺร
เต  ๑  ฉนฺโท  ปหาตพฺโพติ  ฯ  อญฺญาตํ  ภควา  อญฺญาตํ  สุคตาติ  ฯ
ยถากถํ   ปน   ตฺวํ   ภิกฺขุ   มยา   สงฺขิตฺเตน   ภาสิตสฺส  วิตฺถาเรน
อตฺถํ   อาชานาสีติ   ฯ   รูปํ   โข  ภนฺเต  อนิจฺจํ  ตตฺร  เม  ฉนฺโท
ปหาตพฺโพ   ฯ   เวทนา  ฯ  สญฺญา  ฯ  สงฺขารา  ฯ  วิญฺญาณํ  อนิจฺจํ
ตตฺร  [๒]  เม  ฉนฺโท  ปหาตพฺโพ  ฯ  อิมสฺส  ขฺวาหํ  ภนฺเต ภควตา
สงฺขิตฺเตน   ภาสิตสฺส   เอวํ   วิตฺถาเรน  อตฺถํ  อาชานามีติ  ฯ  สาธุ
สาธุ   ภิกฺขุ   สาธุ   โข   ตฺวํ   ภิกฺขุ   มยา   สงฺขิตฺเตน  ภาสิตสฺส
วิตฺถาเรน  อตฺถํ  อาชานาสิ  ฯ  รูปํ  โข  ภิกฺขุ  อนิจฺจํ ตตฺร เต [๓]
ฉนฺโท   ปหาตพฺโพ   ฯ  เวทนา  ฯ  สญฺญา  ฯ  สงฺขารา  ฯ  วิญฺญาณํ
อนิจฺจํ   ตตฺร   เต   ฉนฺโท   ปหาตพฺโพ  ฯ  อิมสฺส  โข  ภิกฺขุ  มยา
สงฺขิตฺเตน   ภาสิตสฺส   เอวํ   วิตฺถาเรน   อตฺโถ   ทฏฺฐพฺโพติ  ฯเปฯ
อญฺญตโร จ ปน โส ภิกฺขุ อรหตํ อโหสีติ ฯ
    [๑๔๓]   สาวตฺถี  ฯ  เอกมนฺตํ  นิสินฺโน  โข  โส  ภิกฺขุ  ภควนฺตํ
#๑ โป. โว. ฯ  ๒ โป. เอตฺถนฺตเร จสทฺโท ทิสฺสติ ฯ
#๓ ยุ. เอตฺถนฺตเร โขสทฺโท ทิสฺสติ ฯ
