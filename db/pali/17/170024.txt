    [๓๔]   สาวตฺถิยํ   ฯ   ตตฺร   โข   ฯเปฯ  อุปาทานปริตสฺสนญฺจ
โว    ภิกฺขเว    เทสิสฺสามิ    อนุปาทานอปริตสฺสนญฺจ    ตํ    สุณาถ
ฯเปฯ   กถญฺจ   ภิกฺขเว   อุปาทานปริตสฺสนา   โหติ  ฯ  อิธ  ภิกฺขเว
อสฺสุตวา    ปุถุชฺชโน   รูปํ   เอตํ   มม   เอโสหมสฺมิ   เอโส   เม
อตฺตาติ    สมนุปสฺสติ    ตสฺส   ตํ   รูปํ   วิปริณมติ   อญฺญถา   โหติ
ตสฺส  รูปวิปริณามญฺญถาภาวา อุปฺปชฺชนฺติ โสกปริเทวทุกฺขโทมนสฺสุปายาสา ฯ
เวทนํ     เอตํ     มม    ฯเปฯ    สญฺญํ    เอตํ    มม    ฯเปฯ
สงฺขาเร    เอตํ   มม   ฯเปฯ   วิญฺญาณํ   เอตํ   มม   เอโสหมสฺมิ
เอโส    เม   อตฺตาติ   สมนุปสฺสติ   ตสฺส   ตํ   วิญฺญาณํ   วิปริณมติ
อญฺญถา     โหติ     ตสฺส    วิญฺญาณวิปริณามญฺญถาภาวา    อุปฺปชฺชนฺติ
โสกปริเทวทุกฺขโทมนสฺสุปายาสา  ฯ  เอวํ  โข ภิกฺขเว อุปาทานปริตสฺสนา
โหติ ฯ
    [๓๕]   กถญฺจ   ภิกฺขเว   อนุปาทานอปริตสฺสนา   โหติ   ฯ  อิธ
ภิกฺขเว    สุตวา   อริยสาวโก   รูปํ   เนตํ   มม   เนโสหมสฺมิ   น
เมโส    อตฺตาติ   สมนุปสฺสติ   ตสฺส   ตํ   รูปํ   วิปริณมติ   อญฺญถา
โหติ     ตสฺส    รูปวิปริณามญฺญถาภาวา    นุปฺปชฺชนฺติ    โสกปริเทว-
ทุกฺขโทมนสฺสุปายาสา   ฯ  เวทนํ  เนตํ  มม  ฯ  สญฺญํ  เนตํ  มม  ฯ
สงฺขาเร   เนตํ   มม   ฯ   วิญฺญาณํ   เนตํ   มม   เนโสหมสฺมิ   น
เมโส    อตฺตาติ    สมนุปสฺสติ    ตสฺส    ตํ    วิญฺญาณํ    วิปริณมติ
อญฺญถา    โหติ    ตสฺส    วิญฺญาณวิปริณา   มญฺญถาภาวา   นุปฺปชฺชนฺติ
