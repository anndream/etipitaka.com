เอตทโวจ   โก  นุ  โข  ภนฺเต  เหตุ  โก  ปจฺจโย  เยน  มิเธกจฺโจ
กายสฺส   เภทา   ปรํ   มรณา  สารคนฺเธ  อธิวตฺถานํ  เทวานํ  ฯเปฯ
เผคฺคุคนฺเธ   อธิวตฺถานํ  เทวานํ  ฯ  ตจคนฺเธ  อธิวตฺถานํ  เทวานํ  ฯ
ปปฏิกคนฺเธ  อธิวตฺถานํ  เทวานํ  ฯ  ปตฺตคนฺเธ  อธิวตฺถานํ  เทวานํ  ฯ
ปุปฺผคนฺเธ   อธิวตฺถานํ   เทวานํ  ฯ  ผลคนฺเธ  อธิวตฺถานํ  เทวานํ  ฯ
รสคนฺเธ   อธิวตฺถานํ   เทวานํ   ฯ   คนฺธคนฺเธ   อธิวตฺถานํ  เทวานํ
สหพฺยตํ   อุปปชฺชตีติ   ฯ   อิธ  ภิกฺขุ  เอกจฺโจ  กาเยน  สุจริตํ  จรติ
วาจาย   สุจริตํ   จรติ   มนสา   สุจริตํ   จรติ   ตสฺส   สุตํ   โหติ
สารคนฺเธ   อธิวตฺถา   เทวา   ทีฆายุกา   วณฺณวนฺโต   สุขพหุลาติ  ฯ
ตสฺส   เอวํ   โหติ   อโห   วตาหํ   กายสฺส   เภทา   ปรํ   มรณา
สารคนฺเธ  อธิวตฺถานํ  เทวานํ  ฯ  เผคฺคุคนฺเธ  อธิวตฺถานํ  เทวานํ  ฯ
ตจคนฺเธ   อธิวตฺถานํ  เทวานํ  ฯ  ปปฏิกคนฺเธ  อธิวตฺถานํ  เทวานํ  ฯ
ปตฺตคนฺเธ   อธิวตฺถานํ  เทวานํ  ฯ  ปุปฺผคนฺเธ  อธิวตฺถานํ  เทวานํ  ฯ
ผลคนฺเธ   อธิวตฺถานํ   เทวานํ   ฯ  รสคนฺเธ  อธิวตฺถานํ  เทวานํ  ฯ
คนฺธคนฺเธ   อธิวตฺถานํ   เทวานํ   สหพฺยตํ   อุปปชฺเชยฺยนฺติ   ฯ   โส
ทาตา  โหติ  สารคนฺธานํ  ฯ  โส  ทาตา  โหติ  เผคฺคุคนฺธานํ  ฯ  โส
ทาตา   โหติ  ตจคนฺธานํ  ฯ  โส  ทาตา  โหติ  ปปฏิกคนฺธานํ  ฯ  โส
ทาตา   โหติ  ปตฺตคนฺธานํ  ฯ  โส  ทาตา  โหติ  ปุปฺผคนฺธานํ  ฯ  โส
ทาตา   โหติ   ผลคนฺธานํ   ฯ  โส  ทาตา  โหติ  รสคนฺธานํ  ฯ  โส
ทาตา   โหติ   คนฺธคนฺธานํ   ฯ   โส   กายสฺส   เภทา  ปรํ  มรณา
