สปฺปุริสธมฺมสฺส   โกวิโท   สปฺปุริสธมฺเม   สุวินีโต   น   รูปํ   อตฺตโต
สมนุปสฺสติ   ฯเปฯ   น  เวทนํ  ฯ  น  สญฺญํ  ฯ  น  สงฺขาเร  ฯ  น
วิญฺญาณํ    อตฺตโต    สมนุปสฺสติ    ฯ    โส   อนิจฺจํ   รูปํ   อนิจฺจํ
รูปนฺติ   ยถาภูตํ   ปชานาติ   อนิจฺจํ   เวทนํ   ฯ   อนิจฺจํ   สญฺญํ  ฯ
อนิจฺเจ    สงฺขาเร    ฯ    อนิจฺจํ    วิญฺญาณํ    อนิจฺจํ   วิญฺญาณนฺติ
ยถาภูตํ   ปชานาติ   ฯ   ทุกฺขํ  รูปํ  ฯเปฯ  ทุกฺขํ  วิญฺญาณํ  ฯ  อนตฺตํ
รูปํ    ฯเปฯ   อนตฺตํ   วิญฺญาณํ   ฯ   สงฺขตํ   รูปํ   ฯเปฯ   สงฺขตํ
วิญฺญาณํ    สงฺขตํ    วิญฺญาณนฺติ    ยถาภูตํ    ปชานาติ    ฯ    รูปํปิ
ภวิสฺสตีติ   ยถาภูตํ   ปชานาติ   เวทนา   ฯ  สญฺญา  ฯ  สงฺขารา  ฯ
วิญฺญาณมฺปิ   ภวิสฺสตีติ    ยถาภูตํ   ปชานาติ   ฯ   โส  รูปสฺส  วิภวา
เวทนาย   วิภวา   สญฺญาย   วิภวา   สงฺขารานํ   วิภวา   วิญฺญาณสฺส
วิภวา   ฯ   เอวํ   โข   ภิกฺขุ   โน   จสฺสํ  โน  จ  เม  สิยา  น๛
ภวิสฺสติ   น   เม   ภวิสฺสตีติ   เอวํ   วิมุจฺจมาโน   ภิกฺขุ   ฉินฺเทยฺย
โอรมฺภาคิยานิ สญฺโญชนานีติ ฯ
   [๑๑๑]   เอวํ  วิมุจฺจมาโน  ภนฺเต  ภิกฺขุ  ฉินฺเทยฺย  โอรมฺภาคิยานิ
สญฺโญชนานิ   ฯ   กถํ   ปน   ภนฺเต  ชานโต  กถํ  ปสฺสโต  อนนฺตรา
อาสวานํ  ขโย  โหตีติ  ฯ  อิธ  ภิกฺขุ  อสฺสุตวา  ปุถุชฺชโน  ฯเปฯ  ๑
อตสิตาเย  ฐาเน  ตาสํ  อาปชฺชติ  ฯ  ตาโส  เหโส  ภิกฺขุ  อสฺสุตวโต
ปุถุชฺชนสฺส   โน   จสฺสํ   โน   จ   เม   สิยา  น  ภวิสฺสติ  น  เม
ภวิสฺสตีติ   ฯ   สุตวา   จ  โข  ภิกฺขุ  อริยสาวโก  ฯเปฯ  อตสิตาเย
#๑ โป. ม. ยุ. เปยฺยาโล นตฺถิ ฯ
