         อเนชนฺเต ๑ อนุปฺปตฺตา     จิตฺตํ เตสํ อนาวิลํ
         โลเก อนุปลิตฺตา เต ๒     พฺรหฺมภูตา อนาสวา ฯ
         ปญฺจกฺขนฺเธ ปริญฺญาย        สตฺตสทฺธมฺมโคจรา
         ปสํสิยา สปฺปุริสา           ปุตฺตา พุทฺธสฺส โอรสา ฯ
         สตฺตรตนสมฺปนฺนา           ตีสุ สิกฺขาสุ สิกฺขิตา
         อนุวิจรนฺติ มหาวีรา         ปหีนภยเภรวา ฯ
         ทสหงฺเคหิ สมฺปนฺนา         มหานาคา สมาหิตา
         เอเต โข เสฏฺฐา โลกสฺมึ    ตณฺหา เตสํ น วิชฺชติ ฯ
         อเสกฺขญาณํ อุปฺปนฺนํ         อนฺติโมยํ ๓ สมุสฺสโย
         โย สาโร พฺรหฺมจริยสฺส      ตสฺมึ อปรปจฺจยา ๔ ฯ
         วิธาสุ น วิกมฺปนฺติ          วิปฺปมุตฺตา ปุนพฺภวา
         ทนฺตภูมึ อนุปฺปตฺตา          เต โลเก วิชิตาวิโน ฯ
         อุทฺธํ ติริยํ อปาจินํ          นนฺทิ เตสํ น วิชฺชติ
         นทนฺติ เต สีหนาทํ          พุทฺธา โลเก อนุตฺตราติ ฯ
    [๑๕๔]  สาวตฺถี  ฯ  ตตฺร  โข  ฯ  รูปํ  ภิกฺขเว  อนิจฺจํ  ยทนิจฺจํ
ตํ    ทุกฺขํ    ยํ    ทุกฺขํ    ตทนตฺตา    ยทนตฺตา   ตํ   เนตํ   มม
เนโสหมสฺมิ   น   เมโส   อตฺตาติ   เอวเมตํ   ยถาภูตํ  สมฺมปฺปญฺญาย
ทฏฺฐพฺพํ    ฯเปฯ    เอวํ    ปสฺสํ    ภิกฺขเว    สุตวา   อริยสาวโก
รูปสฺมึปิ   นิพฺพินฺทติ   เวทนายปิ   ฯ   สญฺญายปิ   ฯ   สงฺขาเรสุปิ  ฯ
#๑ ม. อเนชํ ฯ ยุ. อเนชนฺโต ฯ  ๒ โป. โว ฯ   ๓ ม. อนฺติมสฺส ฯ  ๔ โป. อปรปจฺจโย ฯ
