น    ชานาติ   น   ปสฺสติ   ตมหํ   ภิกฺขเว   พาลํ   ปุถุชฺชนํ   อนฺธํ
อจกฺขุกํ อชานนฺตํ อปสฺสนฺตํ กินฺติ กโรมิ ฯ
    [๒๔๑]  เสยฺยถาปิ  ภิกฺขเว  อุปฺปลํ  วา  ปทุมํ  วา  ปุณฺฑรีกํ  วา
อุทเก   ชาตํ   อุทเก  สํวฑฺฒํ  ๑  อุทกา  อจฺจุคฺคมฺม  ฐาติ  อนุปลิตฺตํ
อุทเกน  ฯ  เอวเมว  โข  ภิกฺขเว  ตถาคโต  โลเก  ชาโต ๒ โลเก
สํวฑฺโฒ ๓ โลกํ อภิภุยฺย วิหรติ อนุปลิตฺโต โลเกนาติ ฯ
    [๒๔๒]  เอกํ  สมยํ  ภควา  อยุชฺฌายํ  ๔  วิหรติ  คงฺคาย นทิยา
ตีเร   ฯ   ตตฺร   โข   ภควา  ภิกฺขู  อามนฺเตสิ  เสยฺยถาปิ  ภิกฺขเว
อยํ   คงฺคา   นที   มหนฺตํ  เผณปิณฺฑํ  ๕  อาวเหยฺย  ตเมนํ  จกฺขุมา
ปุริโส  ปสฺเสยฺย  นิชฺฌาเยยฺย  โยนิโส  อุปปริกฺเขยฺย  ตสฺส  ๖ ปสฺสโต
นิชฺฌายโต   โยนิโส   อุปปริกฺขโต   ริตฺตกญฺเญว  ขาเยยฺย  ตุจฺฉกญฺเญว
ขาเยยฺย    อสารกญฺเญว   ขาเยยฺย   กิญฺหิ  สิยา  ภิกฺขเว  เผณปิณฺเฑ
สาโร  ฯ  เอวเมว  โข  ภิกฺขเว  ยงฺกิญฺจิ รูปํ อตีตานาคตปจฺจุปฺปนฺนํ ๗
ฯเปฯ   ยํ   ทูเร   สนฺติเก  วา  ตํ  ภิกฺขุ  ปสฺสติ  นิชฺฌายติ  โยนิโส
อุปปริกฺขติ    ตสฺส    ปสฺสโต    นิชฺฌายโต    โยนิโส    อุปปริกฺขโต
ริตฺตกญฺเญว    ขายติ    ตุจฺฉกญฺเญว    ขายติ   อสารกญฺเญว   ขายติ
กิญฺหิ สิยา ภิกฺขเว รูเป สาโร ฯ
    [๒๔๓]  เสยฺยถาปิ  ภิกฺขเว  สรทสมเย ถุลฺลผุสิตเก เทเว วสฺสนฺเต
อุทเก   อุทกปุพฺพุฬํ   ๘  อุปฺปชฺชติ  เจว  นิรุชฺฌติ  จ  ตเมนํ  จกฺขุมา
#๑ สํวทฺธนฺติ ปาโฐ ฯ  ๒ โป. ยุ. โลเก ชาโตติ เทฺว ปาฐา น ทิสฺสติ ฯ
#๓ สํวทฺโธติ วา ปาโฐ ฯ  ๔ ยุ. อโยชฺฌายํ ฯ  ๕ โป. เผณุปิณฺฑํ ฯ
#๖ ม. ยุ. ตนฺติ ทิสฺสติ ฯ ๗ ยุ. อติตานาคตํ ฯ  ๘ อุทกพุพฺพุฬนฺติปิ ปาโฐ ฯ
