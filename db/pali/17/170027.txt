           ขนฺธสํยุตฺตสฺส มูลปณฺณาสเก อนิจฺจวคฺโค ทุติโย
    [๓๙]   เอวมฺเม  สุตํ  สาวตฺถิยํ  ฯ  ตตฺร  โข  ฯ  รูปํ  ภิกฺขเว
อนิจฺจํ    เวทนา    อนิจฺจา    สญฺญา   อนิจฺจา   สงฺขารา   อนิจฺจา็
วิญฺญาณํ    อนิจฺจํ   ฯ   เอวํ   ปสฺสํ   ภิกฺขเว   สุตวา   อริยสาวโก
รูปสฺมึปิ    นิพฺพินฺทติ    เวทนายปิ    นิพฺพินฺทติ    สญฺญายปิ   นิพฺพินฺทติ
สงฺขาเรสุปิ   นิพฺพินฺทติ   วิญฺญาณสฺมึปิ   นิพฺพินฺทติ   นิพฺพินฺทํ   วิรชฺชติ
วิราคา   วิมุจฺจติ   ฯ  วิมุตฺตสฺมึ  วิมุตฺตมิติ  ๑  ญาณํ  โหติ  ฯ  ขีณา
ชาติ    วุสิตํ    พฺรหฺมจริยํ    กตํ    กรณียํ    นาปรํ   อิตฺถตฺตายาติ
ปชานาตีติ ฯ
    [๔๐]   สาวตฺถิยํ  ฯ  ตตฺร  โข  ฯ  รูปํ  ภิกฺขเว  ทุกฺขํ  เวทนา
ทุกฺขา    สญฺญา    ทุกฺขา    สงฺขารา   ทุกฺขา   วิญฺญาณํ   ทุกฺขํ   ฯ
เอวํ ปสฺสํ ฯเปฯ นาปรํ อิตฺถตฺตายาติ ปชานาตีติ ฯ
    [๔๑]  สาวตฺถิยํ  ฯ  ตตฺร  โข  ฯ  รูปํ  ภิกฺขเว  อนตฺตา เวทนา
อนตฺตา     สญฺญา     อนตฺตา     สงฺขารา     อนตฺตา     วิญฺญาณํ
อนตฺตา   ฯ   เอวํ   ปสฺสํ   ภิกฺขเว   สุตวา   อริยสาวโก   รูปสฺมึปิ
นิพฺพินฺทติ      เวทนายปิ      นิพฺพินฺทติ      สญฺญายปิ      นิพฺพินฺทติ
สงฺขาเรสุปิ   นิพฺพินฺทติ   วิญฺญาณสฺมึปิ   นิพฺพินฺทติ   นิพฺพินฺทํ   วิรชฺชติ
วิราคา   วิมุจฺจติ   ฯ   วิมุตฺตสฺมึ   วิมุตฺตมิติ   ญาณํ   โหติ  ฯ  ขีณา
#๑ วิมุตฺตมฺหีตีตี วา ปาโฐ ฯ
