สํสรตํ   ทุกฺขสฺส   อนฺตกิริยํ   วทามิ   ฯ   โหติ  โส  ภิกฺขเว  สมโย
ยํ   มหาปฐวี   ฑยฺหติ   วินสฺสติ   น  ภวติ  ฯ  น  เตฺววาหํ  ภิกฺขเว
อวิชฺชานีวรณานํ     สตฺตานํ    ตณฺหาสญฺโญชนานํ    สนฺธาวตํ    สํสรตํ
ทุกฺขสฺส อนฺตกิริยํ วทามิ ฯ
    [๒๕๗]   เสยฺยถาปิ  ภิกฺขเว  สา  คทฺทูลพนฺโธ  ทฬฺเห  ขีเล  วา
ถมฺเภ   วา  อุปนิพนฺโธ  ๒  ตเมว  ขีลํ  วา  ถมฺภํ  วา  อนุปริธาวติ
อนุปริวตฺตติ   ฯ   เอวเมว  โข  ภิกฺขเว  อสฺสุตวา  ปุถุชฺชโน  อริยานํ
อทสฺสาวี   ฯเปฯ   สปฺปุริสธมฺเม   อวินีโต   รูปํ   อตฺตโต  สมนุปสฺสติ
ฯเปฯ   เวทนํ    อตฺตโต  สมนุปสฺสติ  ฯ  สญฺญํ  ฯ  สงฺขาเร  อตฺตโต
สมนุปสฺสติ    ฯ    วิญฺญาณํ   อตฺตโต   สมนุปสฺสติ   วิญฺญาณวนฺตํ   วา
อตฺตานํ   อตฺตนิ   วา   วิญฺญาณํ   วิญฺญาณสฺมึ   วา   อตฺตานํ  ฯ  โส
รูปญฺเญว   อนุปริธาวติ   อนุปริวตฺตติ   เวทนญฺเญว   ฯ  สญฺญญฺเญว  ฯ8
สงฺขาเร   เยว   ฯ   วิญฺญาณญฺเญว  อนุปริธาวติ  อนุปริวตฺตติ  ฯ  โส
รูปํ   อนุปริธาวํ   อนุปริวตฺตํ   เวทนํ   ฯ   สญฺญํ   ฯ   สงฺขาเร  ฯ
วิญฺญาณํ    อนุปริธาวํ    อนุปริวตฺตํ    น    ปริมุจฺจติ    รูปมฺหา   น
ปริมุจฺจติ    เวทนาย    น    ปริมุจฺจติ    สญฺญาย    น    ปริมุจฺจติ
สงฺขาเรหิ    น    ปริมุจฺจติ    วิญฺญาณมฺหา   น   ปริมุจฺจติ   ชาติยา
ชราย   มรเณน  โสเกหิ  ปริเทเวหิ  ทุกฺเขหิ  โทมนสฺเสหิ  อุปายาเสหิ
น   ปริมุจฺจติ   ทุกฺขสฺมาติ   วทามิ   ฯ   สุตวา   จ   โข   ภิกฺขเว
อริยสาวโก   อริยานํ   ทสฺสาวี  ฯเปฯ  สปฺปุริสธมฺเม  สุวินีโต  น  รูปํ
#๑ ม. ยุ. พทฺทูลพทฺโธ ฯ  ๒ โป. อุปริพนฺโธ ฯ ม. ยุ. อุปนิพทฺโธ ฯ
