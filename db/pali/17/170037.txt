อสฺสาทญฺจ   อสฺสาทโต   อาทีนวญฺจ   อาทีนวโต  นิสฺสรณญฺจ  นิสฺสรณโต
ยถาภูตํ   น   อพฺภญฺญาสึ   ฯเปฯ   ปจฺจญฺญาสึ   ๑  ฯ  ญาณญฺจ  ปน
เม    ทสฺสนํ    อุทปาทิ   อกุปฺปา   เม   วิมุตฺติ   อยมนฺติมา   ชาติ
นตฺถิทานิ ปุนพฺภโวติ ฯ
    [๖๒]   สาวตฺถิยํ   ฯ  ตตฺร  โข  ฯ  โน  เจทํ  ภิกฺขเว  รูปสฺส
อสฺสาโท   อภวิสฺส   น   ยิทํ   สตฺตา  รูปสฺมึ  สารชฺเชยฺยุํ  ฯ  ยสฺมา
จ   โข   ภิกฺขเว   อตฺถิ   รูปสฺส   อสฺสาโท   ตสฺมา  สตฺตา  รูปสฺมึ
สารชฺชนฺติ   ฯ   โน   เจทํ   ภิกฺขเว   รูปสฺส  อาทีนโว  อภวิสฺส  น
ยิทํ   สตฺตา   รูปสฺมึ   นิพฺพินฺเทยฺยุํ  ฯ  ยสฺมา  จ  โข  ภิกฺขเว  อตฺถิ
รูปสฺส    อาทีนโว    ตสฺมา   สตฺตา   รูปสฺมึ   นิพฺพินฺทนฺติ   ฯ   โน
เจทํ   ภิกฺขเว   รูปสฺส   นิสฺสรณํ   อภวิสฺส   น  ยิทํ  สตฺตา  รูปสฺมา
นิสฺสเรยฺยุํ   ฯ   ยสฺมา   จ   โข   ภิกฺขเว   อตฺถิ   รูปสฺส  นิสฺสรณํ
ตสฺมา   สตฺตา   รูปสฺมา   นิสฺสรนฺติ  ฯ  โน  เจทํ  ภิกฺขเว  เวทนาย
อสฺสาโท   อภวิสฺส   ฯเปฯ   โน   เจทํ   ภิกฺขเว   สญฺญาย  ฯ  โน
เจทํ  ภิกฺขเว  สงฺขารานํ  อสฺสาโท  อภวิสฺส  น  ยิทํ  สตฺตา สงฺขาเรสุ
สารชฺเชยฺยุํ   ฯ   ยสฺมา  จ  โข  ภิกฺขเว  อตฺถิ  สงฺขารานํ  อสฺสาโท
ตสฺมา  สตฺตา  สงฺขาเรสุ  สารชฺชนฺติ  ฯ  โน  เจทํ  ภิกฺขเว สงฺขารานํ
อาทีนโว   อภวิสฺส   น   ยิทํ   สตฺตา   สงฺขาเรสุ   นิพฺพินฺเทยฺยุํ   ฯ
ยสฺมา   จ   โข   ภิกฺขเว  อตฺถิ  สงฺขารานํ  อาทีนโว  ตสฺมา  สตฺตา
สงฺขาเรสุ   นิพฺพินฺทนฺติ   ฯ   โน   เจทํ  ภิกฺขเว  สงฺขารานํ  นิสฺสรณํ
#๑ โป. ยุ. อพฺภญฺญาสึ ฯ
