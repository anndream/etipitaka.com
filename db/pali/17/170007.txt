โหติ    ตสฺส    วิญฺญาณวิปริณามญฺญถาภาวา   นุปฺปชฺชนฺติ   โสกปริเทว-
ทุกฺขโทมนสฺสุปายาสา    ฯ    เอวํ    โข    คหปติ    อาตุรกาโยปิ
โข โหติ โน จ อาตุรจิตฺโตติ ฯ
    อิทมโวจ    อายสฺมา   สารีปุตฺโต   อตฺตมโน   นกุลปิตา   คหปติQ
อายสฺมโต สารีปุตฺตสฺส ภาสิตํ อภินนฺทีติ ฯ
    [๖]   เอวมฺเม   สุตํ   เอกํ   สมยํ   ภควา   สกฺเกสุ   วิหรติ
เทวทหํ นาม สกฺยานํ นิคโม ฯ
    อถ  โข  สมฺพหุลา  ปจฺฉาภูมคามิกา  ภิกฺขู เยน ภควา เตนุปสงฺกมึสุ
อุปสงฺกมิตฺวา     ภควนฺตํ    อภิวาเทตฺวา    เอกมนฺตํ    นิสีทึสุ    ฯ
เอกมนฺตํ   นิสินฺนา   โข   เต   ภิกฺขู   ภควนฺตํ   เอตทโวจุํ  อิจฺฉาม
มยํ   ภนฺเต   ปจฺฉาภูมํ   ชนปทํ   คนฺตุํ   ปจฺฉาภูเม   ชนปเท  นิวาสํ
กปฺเปตุนฺติ   ฯ  อปโลกิโต  ปน  โว  ภิกฺขเว  สารีปุตฺโตติ  ฯ  น  โข
โน   ภนฺเต   อปโลกิโต   อายสฺมา   สารีปุตฺโตติ  อปโลเกถ  ภิกฺขเว
สารีปุตฺตํ    ฯ   สารีปุตฺโต   ภิกฺขเว   ปณฺฑิโต   ภิกฺขูนํ   อนุคฺคาหโก
สพฺรหฺมจารีนนฺติ ฯ เอวํ ภนฺเตติ โข เต ภิกฺขู ภควโต ปจฺจสฺโสสุํ ฯ
    [๗]   เตน   โข   ปน   สมเยน  อายสฺมา  สารีปุตฺโต  ภควโต
อวิทูเร   อญฺญตรสฺมึ   เอลคลาคุมฺเพ  นิสินฺโน  โหติ  ฯ  อถ  โข  เต
ภิกฺขู   ภควโต  ภาสิตํ  อภินนฺทิตฺวา  อนุโมทิตฺวา  อุฏฺฐายาสนา  ภควนฺตํ
อภิวาเทตฺวา   ปทกฺขิณํ   กตฺวา   เยนายสฺมา  สารีปุตฺโต  เตนุปสงฺกมึสุ
อุปสงฺกมิตฺวา   อายสฺมตา   สารีปุตฺเตน   สทฺธึ   สมฺโมทึสุ   สมฺโมทนียํ
