กตเมสํ     ธมฺมานํ     อุปฺปาโท     ปญฺญายติ     วโย    ปญฺญายติ
ฐิตานํ   อญฺญถตฺตํ   ปญฺญายตีติ   ฯ   เอวํ   ปุฏฺโฐ  อหํ  ภนฺเต  เอวํ
พฺยากเรยฺยํ   ยํ   โข   อาวุโส   รูปํ   อตีตํ   นิรุทฺธํ  วิปริณตํ  ตสฺส
อุปฺปาโท     ปญฺญายิตฺถ     วโย    ปญฺญายิตฺถ    ฐิตสฺส    อญฺญถตฺตํ
ปญฺญายิตฺถ   ฯ   ยา   เวทนา   อตีตา   นิรุทฺธา   วิปริณตา   ตสฺสา
อุปฺปาโท     ปญฺญายิตฺถ     วโย    ปญฺญายิตฺถ    ฐิตาย    อญฺญถตฺตํ
ปญฺญายิตฺถ  ฯ  ยา  สญฺญา  ฯ  เย  สงฺขารา  อตีตา  นิรุทฺธา วิปริณตา
เตสํ    อุปฺปาโท   ปญฺญายิตฺถ   วโย   ปญฺญายิตฺถ   ฐิตานํ   อญฺญถตฺตํ
ปญฺญายิตฺถ    ฯ    ยํ    วิญฺญาณํ    อตีตํ    นิรุทฺธํ   วิปริณตํ   ตสฺส
อุปฺปาโท     ปญฺญายิตฺถ     วโย    ปญฺญายิตฺถ    ฐิตสฺส    อญฺญถตฺตํ
ปญฺญายิตฺถ   ฯ   อิเมสํ   โข   อาวุโส  ธมฺมานํ  อุปฺปาโท  ปญฺญายิตฺถ
วโย    ปญฺญายิตฺถ    ฐิตานํ    อญฺญถตฺตํ   ปญฺญายิตฺถ   ฯ   ยํ   โข
อาวุโส    รูปํ    อชาตํ    อปาตุภูตํ   ตสฺส   อุปฺปาโท   ปญฺญายิสฺสติ
วโย    ปญฺญายิสฺสติ    ฐิตสฺส    อญฺญถตฺตํ    ปญฺญายิสฺสติ    ฯ   ยา
เวทนา   อชาตา   อปาตุภูตา   ตสฺสา   อุปฺปาโท   ปญฺญายิสฺสติ  วโย
ปญฺญายิสฺสติ   ฐิตาย   อญฺญถตฺตํ   ปญฺญายิสฺสติ   ฯ   ยา   สญฺญา   ฯ
เย   สงฺขารา   อชาตา   อปาตุภูตา   เตสํ   อุปฺปาโท   ปญฺญายิสฺสติ
วโย    ปญฺญายิสฺสติ    ฐิตานํ    อญฺญถตฺตํ    ปญฺญายิสฺสติ    ฯ    ยํ
วิญฺญาณํ    อชาตํ    อปาตุภูตํ   ตสฺส   อุปฺปาโท   ปญฺญายิสฺสติ   วโย
ปญฺญายิสฺสติ    ฐิตสฺส    อญฺญถตฺตํ    ปญฺญายิสฺสติ    ฯ   อิเมสํ   โข
