โย ภิกฺขเว อนตฺตา ตตฺร โว ฉนฺทราโค ปหาตพฺโพติ ฯ
    [๓๔๒]   สาวตฺถี   ฯ   ตตฺร   โข  ฯ  สทฺธาปพฺพชิตสฺส  ภิกฺขเว
กุลปุตฺตสฺส   อยมนุธมฺโม   โหติ   ยํ  รูเป  นิพฺพิทาพหุลํ  ๑  วิหเรยฺย
เวทนาย   ฯ   สญฺญาย   ฯ   สงฺขาเรสุ   ฯ   วิญฺญาเณ  นิพฺพิทาพหุลํ
วิหเรยฺย  ฯ  โย  ๒  รูเป นิพฺพิทาพหุลํ วิหรนฺโต เวทนาย ฯ สญฺญาย ฯ
สงฺขาเรสุ   ฯ   วิญฺญาเณ   นิพฺพิทาพหุลํ   วิหรนฺโต   รูปํ   ปริชานาติ
เวทนํ   ฯ   สญฺญํ   ฯ   สงฺขาเร   ฯ  วิญฺญาณํ  ปริชานาติ  โส  รูปํ
ปริชานํ   เวทนํ   ฯเปฯ   สญฺญํ   ฯ   สงฺขาเร  ฯ  วิญฺญาณํ  ปริชานํ
ปริมุจฺจติ     รูปมฺหา    ปริมุจฺจติ    เวทนาย    ปริมุจฺจติ    สญฺญาย
ปริมุจฺจติ    สงฺขาเรหิ    ปริมุจฺจติ   วิญฺญาณมฺหา   ปริมุจฺจติ   ชาติยา
ชราย   มรเณน  โสเกหิ  ปริเทเวหิ  ทุกฺเขหิ  โทมนสฺเสหิ  อุปายาเสหิ
ปริมุจฺจติ ทุกฺขสฺมาติ วทามีติ ฯ
    [๓๔๓]    สาวตฺถี    ฯ   สทฺธาปพฺพชิตสฺส   ภิกฺขเว   กุลปุตฺตสฺส
อยมนุธมฺโม   โหติ   ยํ   รูเป   อนิจฺจานุปสฺสี  วิหเรยฺย  เวทนาย  ฯ
สญฺญาย   ฯ   สงฺขาเรสุ  ฯ  วิญฺญาเณ  อนิจฺจานุปสฺสี  วิหเรยฺย  ฯเปฯ
ปริมุจฺจติ ทุกฺขสฺมาติ วทามีติ ฯ
    [๓๔๔]    สาวตฺถี    ฯ   สทฺธาปพฺพชิตสฺส   ภิกฺขเว   กุลปุตฺตสฺส
อยมนุธมฺโม   โหติ   ยํ   รูเป   ทุกฺขานุปสฺสี   วิหเรยฺย  เวทนาย  ฯ
สญฺญาย   ฯ   สงฺขาเรสุ   ฯ  วิญฺญาเณ  ทุกฺขานุปสฺสี  วิหเรยฺย  ฯเปฯ
ปริมุจฺจติ ทุกฺขสฺมาติ วทามีติ ฯ
#๑ ม. นิพฺพิทาพหุโล ฯ  ๒ ยุ. โส ฯ
