วิญฺญาณนิโรธํ   นปฺปชานนฺติ   วิญฺญาณนิโรธคามินีปฏิปทํ   นปฺปชานนฺติ   ฯ
นเมเต    โสณ    สมณา    วา    พฺราหฺมณา   วา   สมเณสุ   วา
สมณสมฺมตา    พฺราหฺมเณสุ    วา    พฺราหฺมณสมฺมตา    น   จ   ปน
เต    อายสฺมนฺโต    สามญฺญตฺถํ   วา   พฺราหฺมญฺญตฺถํ   วา   ทิฏฺเฐว
ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺติ ฯ
     [๑๐๒]   เย  จ  โข  เกจิ  โสณ  สมณา  วา  พฺราหฺมณา  วา
รูปํ     ปชานนฺติ     รูปสมุทยํ     ปชานนฺติ    รูปนิโรธํ    ปชานนฺติ
รูปนิโรธคามินีปฏิปทํ   ปชานนฺติ   ฯ   เวทนํ   ปชานนฺติ   ฯเปฯ  สญฺญํ
ปชานนฺติ   ฯ  สงฺขาเร  ปชานนฺติ  ฯ  วิญฺญาณํ  ปชานนฺติ  วิญฺญาณสมุทยํ
ปชานนฺติ      วิญฺญาณนิโรธํ      ปชานนฺติ     วิญฺญาณนิโรธคามินีปฏิปทํ
ปชานนฺติ    ฯ    เต    โขเม    โสณ    สมณา   วา   พฺราหฺมณา
วา   สมเณสุ   เจว   สมณสมฺมตา   พฺราหฺมเณสุ   จ  พฺราหฺมณสมฺมตา
เต    จ    ปนายสฺมนฺโต    สามญฺญตฺถญฺจ   พฺราหฺมญฺญตฺถญฺจ   ทิฏฺเฐว
ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺตีติ ฯ
    [๑๐๓]   สาวตฺถิยํ  ฯ  ตตฺร  โข  ฯเปฯ  เอตทโวจ  อนิจฺจญฺเญว
ภิกฺขเว   ภิกฺขุ   รูปํ   อนิจฺจนฺติ   ปสฺสติ   สาสฺส   โหติ   สมฺมาทิฏฺฐิ
สมฺมา    ปสฺสํ    นิพฺพินฺทติ   ฯ   นนฺทิกฺขยา   ราคกฺขโย   ราคกฺขยา
นนฺทิกฺขโย    นนฺทิราคกฺขยา   จิตฺตํ   วิมุตฺตํ   สุวิมุตฺตนฺติ   วุจฺจติ   ฯ
อนิจฺจญฺเญว    ภิกฺขเว    ภิกฺขุ    เวทนํ   อนิจฺจาติ   ปสฺสติ   สาสฺส
โหติ   สมฺมาทิฏฺฐิ   สมฺมา   ปสฺสํ  นิพฺพินฺทติ  ฯ  นนฺทิกฺขยา  ราคกฺขโย
