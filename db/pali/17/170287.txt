    [๔๙๗]  สาวตฺถี  ฯ  โย  ภิกฺขเว  รูปสฺส  อุปฺปาโท ฐิติ อภินิพฺพตฺติ
ปาตุภาโว    ทุกฺขสฺเสโส    อุปฺปาโท    โรคานํ    ฐิติ   ชรามรณสฺส
ปาตุภาโว  โย  เวทนาย  ฯเปฯ  โย  สญฺญาย  ฯ  โย  สงฺขารานํ  ฯ
โย   วิญฺญาณสฺส   อุปฺปาโท   ฐิติ   อภินิพฺพตฺติ  ปาตุภาโว  ทุกฺขสฺเสโส
อุปฺปาโท โรคานํ ฐิติ ชรามรณสฺส ปาตุภาโว ฯ
    [๔๙๘]  โย  จ  โข  ภิกฺขเว  รูปสฺส  นิโรโธ  วูปสโม อตฺถงฺคโม
ทุกฺขสฺเสโส   นิโรโธ   โรคานํ   วูปสโม  ชรามรณสฺส  อตฺถงฺคโม  โย
เวทนาย  ฯเปฯ  โย  สญฺญาย  ฯ  โย  สงฺขารานํ  ฯ  โย  วิญฺญาณสฺส
นิโรโธ   วูปสโม   อตฺถงฺคโม   ทุกฺขสฺเสโส  นิโรโธ  โรคานํ  วูปสโม
ชรามรณสฺส อตฺถงฺคโมติ ฯ
                      อุปฺปาทสํยุตฺตํ ฯ
                        ตสฺสุทฺทานํ
         จกฺขุ รูปญฺจ วิญฺญาณํ         ผสฺโส จ เวทนาย จ
         สญฺญา จ เจตนา ตณฺหา      ธาตุ ขนฺเธน เต ทสาติ ฯ
                       _____________
