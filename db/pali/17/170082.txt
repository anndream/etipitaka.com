ภิกฺขเว   สุณาถ   สาธุกํ   มนสิกโรถ   ภาสิสฺสามีติ  ฯ  เอวํ  ภนฺเตติ
โข   เต   ภิกฺขู  ภควโต  ปจฺจสฺโสสุํ  ฯ  ภควา  เอตทโวจ  ตถาคโต
ภิกฺขเว    อรหํ   สมฺมาสมฺพุทฺโธ   อนุปฺปนฺนสฺส   มคฺคสฺส   อุปฺปาเทตา
อสญฺชาตสฺส   มคฺคสฺส   สญฺชาเนตา   อนกฺขาตสฺส   มคฺคสฺส   อกฺขาตา
มคฺคญฺญู  มคฺควิทู  มคฺคโกวิโท  ๑  ฯ  มคฺคานุคา  จ  ภิกฺขเว  เอตรหิ
สาวกา   วิหรนฺติ   ปจฺฉา  สมนฺนาคตา  ฯ  อยํ  โข  ภิกฺขเว  วิเสโส
อยํ   อธิปฺปายโส  อิทํ  นานากรณํ  ตถาคตสฺส  อรหโต  สมฺมาสมฺพุทฺธสฺส
ปญฺญาวิมุตฺเตน ภิกฺขุนาติ ฯ
    [๑๒๗]    เอกํ   สมยํ   ภควา   พาราณสิยํ   วิหรติ   อิสิปตเน
มิคทาเย   ฯ  ตตฺร  โข  ภควา  ปญฺจวคฺคิเย  ภิกฺขู  อามนฺเตสิ  ฯเปฯ
เอตทโวจ   รูปํ   ภิกฺขเว   อนตฺตา   ฯ  รูปญฺจ  หิทํ  ภิกฺขเว  อตฺตา
อภวิสฺส   น   ยิทํ   รูปํ   อาพาธาย   สํวตฺเตยฺย   ลพฺเภถ  จ  รูเป
เอวํ   เม   รูปํ   โหตุ  เอวํ  เม  รูปํ  มา  อโหสีติ  ฯ  ยสฺมา  จ็
โข   ภิกฺขเว   รูปํ   อนตฺตา   ตสฺมา   รูปํ   อาพาธาย  สํวตฺตติ  น
จ  ลพฺภติ  รูเป  เอวํ  เม  รูปํ  โหตุ  เอวํ  เม  รูปํ  มา อโหสีติ ฯ
เวทนา   ภิกฺขเว   ๒  อนตฺตา  ฯ  เวทนา  จ  หิทํ  ภิกฺขเว  อตฺตา
อภวิสฺส    น   ยิทํ   เวทนา   อาพาธาย   สํวตฺเตยฺย   ลพฺเภถ   จ
เวทนาย  เอวํ  เม  เวทนา  โหตุ  เอวํ  เม  เวทนา  มา อโหสีติ ฯ
ยสฺมา   จ  โข  ภิกฺขเว  เวทนา  อนตฺตา  ตสฺมา  เวทนา  อาพาธาย
#๑ โป. มคฺคามคฺคโกวิโท ฯ   ๒ สี. ม. ภิกฺขเวติ ปาโฐ น ทิสฺสติ ฯ
