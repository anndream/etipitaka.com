สํวตฺตติ   น   จ   ลพฺภติ   เวทนาย  เอวํ  เม  เวทนา  โหตุ  เอวํ
เม   เวทนา  มา  อโหสีติ  ฯ  สญฺญา  ภิกฺขเว  อนตฺตา  ฯ  สงฺขารา
ภิกฺขเว   อนตฺตา   ฯ   สงฺขารา   จ  หิทํ  ภิกฺขเว  อตฺตา  อภวิสฺสํสุ
น   ยิทํ   สงฺขารา   อาพาธาย   สํวตฺเตยฺยุํ   ลพฺเภถ  จ  สงฺขาเรสุ
เอวํ   เม   สงฺขารา  โหนฺตุ  เอวํ  เม  สงฺขารา  มา  อเหสุนฺติ  ฯ
ยสฺมา  จ  โข  ภิกฺขเว  สงฺขารา  อนตฺตา  ตสฺมา  สงฺขารา อาพาธาย
สํวตฺตนฺติ   น   จ   ลพฺภติ   สงฺขาเรสุ   เอวํ  เม  สงฺขารา  โหนฺตุ
เอวํ   เม  สงฺขารา  มา  อเหสุนฺติ  ฯ  วิญฺญาณํ  ภิกฺขเว  อนตฺตา  ฯ
วิญฺญาณญฺจ    หิทํ    ภิกฺขเว    อตฺตา   อภวิสฺส   น   ยิทํ   วิญฺญาณํ
อาพาธาย   สํวตฺเตยฺย   ลพฺเภถ   จ   วิญฺญาเณ   เอวํ  เม  วิญฺญาณํ
โหตุ   เอวํ   เม  วิญฺญาณํ  มา  อโหสีติ  ฯ  ยสฺมา  จ  โข  ภิกฺขเว
วิญฺญาณํ    อนตฺตา    ตสฺมา    วิญฺญาณํ    อาพาธาย    สํวตฺตติ   น
จ    ลพฺภติ    วิญฺญาเณ   เอวํ   เม   วิญฺญาณํ   โหตุ   เอวํ   เม
วิญฺญาณํ มา อโหสีติ ฯ
    [๑๒๘]  ตํ  กึ  มญฺญถ  ภิกฺขเว  รูปํ  นิจฺจํ  วา  อนิจฺจํ  วาติ  ฯ
อนิจฺจํ   ภนฺเต   ฯ   ยํ   ปนานิจฺจํ   ทุกฺขํ   วา   ตํ  สุขํ  วาติ  ฯ
ทุกฺขํ   ภนฺเต   ฯ   ยํ   ปนานิจฺจํ   ทุกฺขํ  วิปริณามธมฺมํ  กลฺลํ  นุ  ตํ
สมนุปสฺสิตุํ   เอตํ   มม   เอโสหมสฺมิ   เอโส   เม  อตฺตาติ  ฯ  โน
เหตํ   ภนฺเต  ฯ  เวทนา  ฯ  สญฺญา  ฯ  สงฺขารา  ฯ  วิญฺญาณํ  นิจฺจํ
วา   อนิจฺจํ   วาติ   ฯ   อนิจฺจํ  ภนฺเต  ฯ  ยํ  ปนานิจฺจํ  ทุกฺขํ  วา
