อุปสงฺกมิตฺวา   เขมกํ   ภิกฺขุํ  เอวํ  วเทหิ  เถรา  ตํ  อาวุโส  เขมก
เอวมาหํสุ   กจฺจิ   เต   อาวุโส  ขมนียํ  กจฺจิ  ยาปนียํ  กจฺจิ  ทุกฺขา
เวทนา    ปฏิกฺกมนฺติ   โน   อภิกฺกมนฺติ   ปฏิกฺกโม   สานํ   ปญฺญายติ
โน   อภิกฺกโมติ   ฯ   เอวมาวุโสติ   โข  อายสฺมา  ทาสโก  เถรานํ
ภิกฺขูนํ   ปฏิสฺสุตฺวา   เยนายสฺมา   เขมโก   เตนุปสงฺกมิ  อุปสงฺกมิตฺวา
อายสฺมนฺตํ   เขมกํ   เอตทโวจ  เถรา  ตํ  อาวุโส  เขมก  เอวมาหํสุ
กจฺจิ    เต    อาวุโส    ขมนียํ    กจฺจิ    ยาปนียํ   กจฺจิ   ทุกฺขา
เวทนา    ปฏิกฺกมนฺติ   โน   อภิกฺกมนฺติ   ปฏิกฺกโม   สานํ   ปญฺญายติ
โน   อภิกฺกโมติ   ฯ   น   เม  อาวุโส  ขมนียํ  น  ยาปนียํ  พาฬฺหา
เม   ทุกฺขา   เวทนา   อภิกฺกมนฺติ   โน   ปฏิกฺกมนฺติ  อภิกฺกโม  สานํ
ปญฺญายติ โน ปฏิกฺกโมติ ฯ
    [๒๒๖]  อถ  โข  อายสฺมา  ทาสโก  เยน เถรา ภิกฺขู เตนุปสงฺกมิ
อุปสงฺกมิตฺวา    เถเร   ภิกฺขู   เอตทโวจ   เขมโก   อาวุโส   ภิกฺขุ
เอวมาห   น   เม  อาวุโส  ขมนียํ  น  ยาปนียํ  พาฬฺหา  เม  ทุกฺขา
เวทนา   อภิกฺกมนฺติ   โน   ปฏิกฺกมนฺติ  อภิกฺกโม  สานํ  ปญฺญายติ  โนฏ
ปฏิกฺกโมติ  ฯ  เอหิ  ตฺวํ  อาวุโส  ทาสก เยน เขมโก ภิกฺขุ เตนุปสงฺกม
อุปสงฺกมิตฺวา    เขมกํ   ภิกฺขุํ   เอวํ   วเทหิ   เถรา   ตํ   อาวุโส
เขมก  เอวมาหํสุ  ปญฺจิเม  อาวุโส  อุปาทานกฺขนฺธา  วุตฺตา  ภควตา ฯ
เสยฺยถีทํ   ฯ  รูปูปาทานกฺขนฺโธ  เวทนูปาทานกฺขนฺโธ  สญฺญูปาทานกฺ-
ขนฺโธ  สงฺขารูปาทานกฺขนฺโธ    วิญฺญาณูปาทานกฺขนฺโธ   ฯ    อิเมสุ
