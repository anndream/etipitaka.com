                        นาคสํยุตฺตํ
    [๕๑๘]   สาวตฺถี   ฯ   ตตฺร   โข   ฯ  จตสฺโส  อิมา  ภิกฺขเว
นาคโยนิโย  ฯ  กตมา  จตสฺโส  ฯ  อณฺฑชา  นาคา ชลาพุชา ๑ นาคา
สํเสทชา  นาคา  อุปปาติกา  ๒  นาคา  ฯ  อิมา  โข ภิกฺขเว จตสฺโส
นาคโยนิโยติ ฯ
    [๕๑๙]   สาวตฺถี   ฯ   จตสฺโส   อิมา  ภิกฺขเว  นาคโยนิโย  ฯ
กตมา   จตสฺโส   ฯ   อณฺฑชา   นาคา   ชลาพุชา   นาคา  สํเสทชา
นาคา   อุปปาติกา   นาคา   ฯ   ตตฺร   ภิกฺขเว   อณฺฑเชหิ  นาเคหิ
ชลาพุชา   จ   สํเสทชา   จ   อุปปาติกา   จ   นาคา  ปณีตตรา  ฯ
ตตฺร   ภิกฺขเว   อณฺฑเชหิ   จ   ชลาพุเชหิ  จ  นาเคหิ  สํเสทชา  จ
อุปปาติกา   จ   นาคา   ปณีตตรา   ฯ   ตตฺร  ภิกฺขเว  อณฺฑเชหิ  จ
ชลาพุเชหิ  จ  สํเสทเชหิ  จ  นาเคหิ  อุปปาติกา  นาคา  ปณีตตรา  ฯ
อิมา โข ภิกฺขเว จตสฺโส นาคโยนิโยติ ฯ
    [๕๒๐]    เอกํ    สมยํ   ภควา   สาวตฺถิยํ   วิหรติ   เชตวเน
อนาถปิณฺฑิกสฺส   อาราเม   ฯ  อถ  โข  อญฺญตโร  ภิกฺขุ  เยน  ภควา
เตนุปสงฺกมิ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ  นิสีทิ  ฯ
เอกมนฺตํ   นิสินฺโน   โข   โส   ภิกฺขุ   ภควนฺตํ   เอตทโวจ  โก  นุ
โข   ภนฺเต   เหตุ   โก   ปจฺจโย  เยน  มิเธกจฺเจ  อณฺฑชา  นาคา
อุโปสถํ   อุปวสนฺติ   โวสฺสฏฺฐกายา   ๓   จ  ภวนฺตีติ  ฯ  อิธ  ภิกฺขุ
#๑ โป. ชลมฺพุชา ฯ  ๒ ม. ยุ. โอปปาติกา ฯ  ๓ ยุ. โอสฺสฏฺฐกายา ฯ
