เชตวเน   อนาถปิณฺฑิกสฺสาราเม   ฯ  เตน  โข  ปน  สมเยน  ยมกสฺส
นาม   ภิกฺขุโน   เอวรูปํ   ปาปกํ   ทิฏฺฐิคตํ   อุปฺปนฺนํ   โหติ   ตถาหํ
ภควตา   ธมฺมํ  เทสิตํ  อาชานามิ  ยถา  ๑  ขีณาสโว  ภิกฺขุ  กายสฺส
เภทา   อุจฺฉิชฺชติ   วินสฺสติ   น   โหติ  ปรมฺมรณาติ  ฯ  อสฺโสสุํ  โข
สมฺพหุลา    ภิกฺขู   ยมกสฺส   กิร   นาม   ภิกฺขุโน   เอวรูปํ   ปาปกํ
ทิฏฺฐิคตํ   อุปฺปนฺนํ   โหติ   ตถาหํ   ภควตา   ธมฺมํ  เทสิตํ  อาชานามิ
ยถา   ขีณาสโว   ภิกฺขุ   กายสฺส  เภทา  อุจฺฉิชฺชติ  วินสฺสติ  น  โหติ
ปรมฺมรณาติ  ฯ  อถ  โข  เต  ภิกฺขู  เยนายสฺมา  ยมโก  เตนุปสงฺกมึสุ
อุปสงฺกมิตฺวา    อายสฺมตา    ยมเกน    สทฺธึ   สมฺโมทึสุ   สมฺโมทนียํ
กถํ   สาราณียํ   วีติสาเรตฺวา  เอกมนฺตํ  นิสีทึสุ  ฯ  เอกมนฺตํ  นิสินฺนา
โข  เต  ภิกฺขู  อายสฺมนฺตํ  ยมกํ  เอตทโวจุํ  สจฺจํ  กิร เต ๒ อาวุโส
ยมก   เอวรูปํ   ปาปกํ   ทิฏฺฐิคตํ   อุปฺปนฺนํ   ตถาหํ   ภควตา   ธมฺมํ
เทสิตํ   อาชานามิ   ยถา   ขีณาสโว  ภิกฺขุ  กายสฺส  เภทา  อุจฺฉิชฺชติ
วินสฺสติ   น   โหติ   ปรมฺมรณาติ   ฯ  เอวํ  ขฺวาหํ  อาวุโส  ภควตา
ธมฺมํ   เทสิตํ   อาชานามิ   ยถา   ขีณาสโว   ภิกฺขุ   กายสฺส  เภทา
อุจฺฉิชฺชติ   วินสฺสติ   น   โหติ   ปรมฺมรณาติ   ฯ  มา  อาวุโส  ยมก
เอวํ    อวจ   มา   ภควนฺตํ   อพฺภาจิกฺขิ   น   หิ   สาธุ   ภควโต
อพฺภกฺขานํ   น   หิ   ภควา   เอวํ  วเทยฺย  ขีณาสโว  ภิกฺขุ  กายสฺส
เภทา   อุจฺฉิชฺชติ   วินสฺสติ   น   โหติ   ปรมฺมรณาติ  ฯ  เอวํปิ  โข
#๑ โป. ยถาปิ ฯ  ๒ โวติปิ ปาโฐ ฯ
