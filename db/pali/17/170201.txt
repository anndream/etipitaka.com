โลกา   ปรํ   โลกํ   คจฺฉติ   ฯ   สญฺญํ   ฯ   สงฺขาเร  ฯ  วิญฺญาณํ
อตฺตโต   สมนุปสฺสติ   ฯเปฯ  อยํ  วุจฺจติ  ภิกฺขเว  อสฺสุตวา  ปุถุชฺชโน
วิญฺญาณพนฺธนพนฺโธ    สานฺตรพาหิรพนฺธนพนฺโธ    อตีรทสฺสี    อปารทสฺสี
พนฺโธ ชิยฺยติ พนฺโธ มิยฺยติ พนฺโธ อสฺมา โลกา ปรํ โลกํ คจฺฉติ ฯ
    [๓๐๕]   สุตวา   จ  โข  ภิกฺขเว  อริยสาวโก  อริยานํ  ทสฺสาวี
ฯเปฯ   สปฺปุริสธมฺเม   สุวินีโต   น   รูปํ   อตฺตโต   สมนุปสฺสติ   น
รูปวนฺตํ   วา   อตฺตานํ   น   อตฺตนิ   วา   รูปํ   น   รูปสฺมึ   วา
อตฺตานํ   ฯ  อยํ  วุจฺจติ  ภิกฺขเว  สุตวา  อริยสาวโก  นรูปพนฺธนพนฺโธ
นสานฺตรพาหิรพนฺธนพนฺโธ       ตีรทสฺสี       ปารทสฺสี      ปริมุตฺโต
โส   ทุกฺขสฺมาติ   วทามิ   ฯเปฯ   น  สญฺญํ  ฯ  น  สงฺขาเร  ฯ  น
วิญฺญาณํ   อตฺตโต   สมนุปสฺสติ   ฯเปฯ   อยํ   วุจฺจติ  ภิกฺขเว  สุตวา
อริยสาวโก    นวิญฺญาณพนฺธนพนฺโธ   นสานฺตรพาหิรพนฺธนพนฺโธ   ตีรทสฺสี
ปารทสฺสี ปริมุตฺโต โส ทุกฺขสฺมาติ วทามีติ ฯ
    [๓๐๖]   สาวตฺถี   ฯ   ตํ   กึ   มญฺญถ   ภิกฺขเว   รูปํ   เอตํ
มม    เอโสหมสฺมิ   เอโส   เม   อตฺตาติ   สมนุปสฺสถาติ   ฯ   โน
เหตํ   ภนฺเต  ฯ  สาธุ  ภิกฺขเว  รูปํ  ภิกฺขเว  เนตํ  มม  เนโสหมสฺมิ
น     เมโส     อตฺตาติ     เอวเมตํ     ยถาภูตํ     สมฺมปฺปญฺญาย
ทฏฺฐพฺพํ   ฯ   เวทนํ   ฯ   สญฺญํ   ฯ   สงฺขาเร   ฯ  วิญฺญาณํ  เอตํ
มม    เอโสหมสฺมิ   เอโส   เม   อตฺตาติ   สมนุปสฺสถาติ   ฯ   โน
เหตํ   ภนฺเต   ฯ   สาธุ   ภิกฺขเว   วิญฺญาณํ   ภิกฺขเว   เนตํ   มม
