สญฺญา   ฯ   สงฺขารา   ฯ   วิญฺญาณํ   นิจฺจํ   วา   อนิจฺจํ  วาติ  ฯ
อนิจฺจํ    ภนฺเต    ฯเปฯ   วิปริณามธมฺมํ   อปิ   นุ   ตํ   อนุปาทาย
เอวํ   ทิฏฺฐิ   อุปฺปชฺเชยฺย   เนว   โหติ   น   น   โหติ   ตถาคโต
ปรมฺมรณาติ   ฯ   โน   เหตํ   ภนฺเต   ฯ  อิติ  โข  ภิกฺขเว  ทุกฺเข
สติ   ทุกฺขํ   อุปาทาย   ทุกฺขํ   อภินิวิสฺส  เอวํ  ทิฏฺฐิ  อุปฺปชฺชติ  เนว
โหติ น น โหติ ตถาคโต ปรมฺมรณาติ ฯ
    [๔๔๙]   สาวตฺถี   ฯ  กิสฺมึ  นุ  โข  ภิกฺขเว  สติ  กึ  อุปาทาย
กึ   อภินิวิสฺส   เอวํ   ทิฏฺฐิ   อุปฺปชฺชติ   รูปี   อตฺตา  โหติ  อโรโค
ปรมฺมรณาติ   ฯ   ภควํมูลกา   โน   ภนฺเต  ธมฺมา  ฯเปฯ  รูเป  โข
ภิกฺขเว   สติ   รูปํ   อุปาทาย   รูปํ  อภินิวิสฺส  เอวํ  ทิฏฺฐิ  อุปฺปชฺชติ
รูปี   อตฺตา   โหติ   อโรโค   ปรมฺมรณาติ  ฯ  เวทนาย  สติ  ฯเปฯ
สญฺญาย   สติ   ฯ   สงฺขาเรสุ   สติ   ฯ   วิญฺญาเณ   สติ   วิญฺญาณํ
อุปาทาย   วิญฺญาณํ   อภินิวิสฺส   เอวํ   ทิฏฺฐิ   อุปฺปชฺชติ   รูปี  อตฺตา
โหติ อโรโค ปรมฺมรณาติ ฯ
    [๔๕๐]  ตํ  กึ  มญฺญถ  ภิกฺขเว  รูปํ  นิจฺจํ  วา  อนิจฺจํ  วาติ  ฯ
อนิจฺจํ    ภนฺเต    ฯเปฯ   วิปริณามธมฺมํ   อปิ   นุ   ตํ   อนุปาทาย
เอวํ   ทิฏฺฐิ   อุปฺปชฺเชยฺย  รูปี  อตฺตา  โหติ  อโรโค  ปรมฺมรณาติ  ฯ
โน   เหตํ  ภนฺเต  ฯ  อิติ  โข  ภิกฺขเว  ทุกฺเข  สติ  ทุกฺขํ  อุปาทาย
ทุกฺขํ  อภินิวิสฺส  เอวํ  ทิฏฺฐิ  อุปฺปชฺชติ  ๑  รูปี  อตฺตา  โหติ  อโรโค
ปรมฺมรณาติ   ฯ   เวทนา   ฯเปฯ   สญฺญา  ฯ  สงฺขารา  ฯ  วิญฺญาณํ
#๑ โป. อุปฺปชฺเชยฺย ฯ
