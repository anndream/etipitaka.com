วิราโค  ปน  ภนฺเต  กิมตฺถิโยติ  ฯ  วิราโค  โข  ราธ  วิมุตฺตตฺโถ  ฯ
วิมุตฺติ   ปน  ภนฺเต  กิมตฺถิยาติ  ฯ  วิมุตฺติ  โข  ราธ  นิพฺพานตฺถา  ฯ
นิพฺพานํ  ปน  ภนฺเต  กิมตฺถิยนฺติ  ฯ  อจฺจสรา  ๑  ราธ  ปญฺหํ นาสกฺขิ
ปญฺหสฺส   ปริยนฺตํ   คเหตุํ   ฯ   นิพฺพาโนคธํ   หิ   ราธ   พฺรหฺมจริยํ
วุสฺสติ [๒] นิพฺพานปริโยสานนฺติ ฯ
    [๓๖๗]  เอกํ  สมยํ  ภควา สาวตฺถิยํ วิหรติ เชตวเน อนาถปิณฺฑิกสฺส
อาราเม    ฯ    อถ    โข    อายสฺมา    ราโธ    เยน   ภควา
เตนุปสงฺกมิ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ  นิสีทิ  ฯ
เอกมนฺตํ   นิสินฺโน   โข  อายสฺมา  ราโธ  ภควนฺตํ  เอตทโวจ  สตฺโต
สตฺโตติ    ภนฺเต    วุจฺจติ   กิตฺตาวตา   นุ   โข   ภนฺเต   สตฺโตติ
วุจฺจตีติ  ฯ  รูเป  โข  ราธ  โย  ฉนฺโท  โย  ราโค  ยา  นนฺทิ  ยา
ตณฺหา   ตตฺร   สตฺโต   ตตฺร   วิสตฺโต   ตสฺมา   สตฺโตติ  วุจฺจติ  ฯ
เวทนาย   ฯ   สญฺญาย   ฯ   สงฺขาเรสุ   ฯ   วิญฺญาเณ  โย  ฉนฺโท
โย   ราโค   ยา   นนฺทิ   ยา   ตณฺหา  ตตฺร  สตฺโต  ตตฺร  วิสตฺโต
ตสฺมา  สตฺโตติ  วุจฺจติ  ฯ  เสยฺยถาปิ ราธ กุมารกา วา กุมาริกาโย ๓
วา   ปํสฺวาคารเกหิ   กีฬนฺตา   ๔   ยาวกีวญฺจ  เตสุ  ปํสฺวาคารเกสุ
อวีตราคา   โหนฺติ   อวีตจฺฉนฺทา  อวีตเปมา  อวีตปิปาสา  อวีตปริฬาหา
อวีตตณฺหา    ตาวตานิ    ปํสฺวาคารกานิ   อาลยนฺติ   เกฬายนฺติ   ๕
#๑ สี. ม. อจฺจยาสิ ฯ อ. อจฺจสา ฯ  ๒ ม. ยุ. นิพฺพานปรายนนฺติ ทิสฺสติ ฯ
#๓ ยุ. กุมาริโย ฯ  ๔ ม. ยุ. กิฬนฺติ ฯ  ๕ สี. อลฺลียนฺติ ฯ อ. กีฬายนฺติ ฯ
