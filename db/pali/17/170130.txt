เตนุปสงฺกมิ    อุปสงฺกมิตฺวา    อายสฺมนฺตํ   ติสฺสํ   เอตทโวจ   สตฺถา
ตํ   อาวุโส   ติสฺส   อามนฺเตตีติ   ฯ  เอวํ  อาวุโสติ  โข  อายสฺมา
ติสฺโส    ตสฺส    ภิกฺขุโน    ปฏิสฺสุตฺวา   เยน   ภควา   เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ
นิสินฺนํ   โข   อายสฺมนฺตํ   ติสฺสํ   ภควา   เอตทโวจ  สจฺจํ  กิร  ตฺวํ
ติสฺส  สมฺพหุลานํ  ภิกฺขูนํ  เอวมาโรเจสิ  อปิ  เม  อาวุโส  มธุรกชาโต
วิย   กาโย   ฯเปฯ   โหติ   จ   เม  ธมฺเมสุ  วิจิกิจฺฉาติ  ฯ  เอวํ
ภนฺเต  ฯ  ตํ  กึ  มญฺญสิ  ติสฺส  รูเป  อวีตราคสฺส  ๑  อวีตตจฺฉนฺทสฺส
อวีตเปมสฺส     อวีตปิปาสสฺส    อวีตปริฬาหสฺส    อวีตตณฺหสฺส    ตสฺส
รูปสฺส  วิปริณามญฺญถาภาวา อุปฺปชฺชนฺติ โสกปริเทวทุกฺขโทมนสฺสุปายาสาติ ฯ
เอวํ    ภนฺเต    ฯ    สาธุ    สาธุ    ติสฺส   เอวํ   เหตํ   ติสฺส
โหติ   ยถาตํ   รูเป   อวีตราคสฺส   ฯ   เวทนาย   ฯ   สญฺญาย  ฯ
สงฺขาเรสุ   อวีตราคสฺส   ฯเปฯ  เตสํ  สงฺขารานํ  วิปริณามญฺญถาภาวา
อุปฺปชฺชนฺติ   โสกปริเทวทุกฺขโทมนสฺสุปายาสาติ   ฯ   เอวํ   ภนฺเต   ฯ
สาธุ  สาธุ  ติสฺส  เอวํ  เหตํ ติสฺส โหติ ยถาตํ สงฺขาเรสุ อวีตราคสฺส ฯ
วิญฺญาเณ        อวีตราคสฺส        อวีตจฺฉนฺทสฺส        อวีตเปมสฺส
อวีตปิปาสสฺส     อวีตปริฬาหสฺส     อวีตตณฺหสฺส    ตสฺส    วิญฺญาณสฺส
ปริณามญฺญถาภาวา    อุปฺปชฺชนฺติ   โสกปริเทวทุกฺขโทมนสฺสุปายาสาติ   ฯ
เอวํ   ภนฺเต   ฯ  สาธุ  สาธุ  ติสฺส  เอวํ  เหตํ  ติสฺส  โหติ  ยถาตํ
วิญฺญาเณ อวีตราคสฺส ฯ
#๑ โป. ม. ยุ. อวิคตราคสฺส ... อวิคตตณฺหสฺส ฯ  ๒ โป. ยถาภูตํ ฯ
