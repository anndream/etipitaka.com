ปริมุจฺจติ   ชาติยา   ชราย   มรเณน   โสเกหิ   ปริเทเวหิ   ทุกฺเขหิ
โทมนสฺเสหิ อุปายาเสหิ ปริมุจฺจติ ทุกฺขสฺมาติ วทามีติ ฯ
    [๘๔]  สาวตฺถิยํ  ฯ  ตตฺร  โข  ฯ  ธมฺมานุธมฺมปฏิปนฺนสฺส  ภิกฺขเว
ภิกฺขุโน   อยมนุธมฺโม   โหติ   ยํ   รูเป   อนิจฺจานุปสฺสี  วิหเรยฺย  ฯ
เวทนาย   ฯ   สญฺญาย   ฯ   สงฺขาเรสุ   ฯ  วิญฺญาเณ  อนิจฺจานุปสฺสี
วิหเรยฺย   ฯ   โส   รูเป   อนิจฺจานุปสฺสี  วิหรนฺโต  ฯ  เวทนาย  ฯ
สญฺญาย    ฯ    สงฺขาเรสุ   ฯ   วิญฺญาเณ   อนิจฺจานุปสฺสี   วิหรนฺโต
รูปํ   ปริชานาติ   ฯ   เวทนํ   ฯ   สญฺญํ   ฯ  สงฺขาเร  ฯ  วิญฺญาณํ
ปริชานาติ  ฯ  โส  รูปํ  ปริชานํ  ฯ  เวทนํ  ฯ  สญฺญํ  ฯ  สงฺขาเร ฯ
วิญฺญาณํ     ปริชานํ     ปริมุจฺจติ    รูปมฺหา    ปริมุจฺจติ    เวทนาย
ปริมุจฺจติ    สญฺญาย    ปริมุจฺจติ   สงฺขาเรหิ   ปริมุจฺจติ   วิญฺญาณมฺหา
ปริมุจฺจติ   ชาติยา   ชราย   มรเณน   โสเกหิ   ปริเทเวหิ   ทุกฺเขหิ
โทมนสฺเสหิ อุปายาเสหิ ปริมุจฺจติ ทุกฺขสฺมาติ วทามีติ ฯ
    [๘๕]  สาวตฺถิยํ  ฯ  ตตฺร  โข  ฯ  ธมฺมานุธมฺมปฏิปนฺนสฺส  ภิกฺขเว
ภิกฺขุโน   อยมนุธมฺโม   โหติ   ยํ   รูเป   ทุกฺขานุปสฺสี   วิหเรยฺย  ฯ
เวทนาย   ฯ   สญฺญาย   ฯ   สงฺขาเรสุ   ฯ   วิญฺญาเณ  ทุกฺขานุปสฺสี
วิหเรยฺย   ฯ   โส   รูเป   ทุกฺขานุปสฺสี  วิหรนฺโต   ฯ  เวทนาย  ฯ
สญฺญาย    ฯ    สงฺขาเรสุ    ฯ   วิญฺญาเณ   ทุกฺขานุปสฺสี   วิหรนฺโต
รูปํ   ปริชานาติ   ฯ   เวทนํ   ฯ   สญฺญํ   ฯ  สงฺขาเร  ฯ  วิญฺญาณํ
ปริชานาติ  ฯ  โส  รูปํ  ปริชานํ  ฯ  เวทนํ  ฯ  สญฺญํ  ฯ  สงฺขาเร ฯ
