ธมฺมํ   เทสิตํ   อาชานามิ   ยถา   ขีณาสโว   ภิกฺขุ   กายสฺส  เภทา
อุจฺฉิชฺชติ   วินสฺสติ   น  โหติ  ปรมฺมรณาติ  ฯ  ตํ  กึ  มญฺญสิ  อาวุโส
ยมก   รูปํ   นิจฺจํ   วา   อนิจฺจํ   วาติ   ฯ  อนิจฺจํ  อาวุโส  ฯเปฯ
เวทนา   ฯ   สญฺญา   ฯ   สงฺขารา   ฯ  วิญฺญาณํ  นิจฺจํ  วา  อนิจฺจํ
วาติ   ฯ  อนิจฺจํ  อาวุโส  ฯ  ตสฺมา  ติห  ฯเปฯ  เอวํ  ปสฺสํ  ฯเปฯ
นาปรํ อิตฺถตฺตายาติ ปชานาติ ฯ
    [๒๐๐]    ตํ    กึ   มญฺญสิ   อาวุโส   ยมก   รูปํ   ตถาคโตติ
สมนุปสฺสสีติ  ฯ  โน  เหตํ  อาวุโส  ฯ  เวทนํ ตถาคโตติ สมนุปสฺสสีติ ฯ
โน    เหตํ    อาวุโส    ฯ    สญฺญํ   ฯ   สงฺขาเร   ฯ   วิญฺญาณํ
ตถาคโตติ สมนุปสฺสสีติ ฯ โน เหตํ อาวุโส ฯ
    [๒๐๑]   ตํ   กึ   มญฺญสิ   อาวุโส   ยมก   รูปสฺมึ   ตถาคโตติ
สมนุปสฺสสีติ   ฯ   โน   เหตํ   อาวุโส  ฯ  อญฺญตฺร  รูปา  ตถาคโตติ
สมนุปสฺสสีติ   ฯ   โน   เหตํ   อาวุโส  ฯ  เวทนาย  ฯเปฯ  อญฺญตฺร
เวทนาย   ฯเปฯ   สญฺญาย   ฯ   อญฺญตฺร  สญฺญาย  ฯ  สงฺขาเรสุ  ฯ
อญฺญตฺร    สงฺขาเรหิ   ฯ   วิญฺญาณสฺมึ   ตถาคโตติ   สมนุปสฺสสีติ   ฯ
โน   เหตํ  อาวุโส  ฯ  อญฺญตฺร  วิญฺญาณา  ตถาคโตติ  สมนุปสฺสสีติ  ฯ
โน เหตํ อาวุโส ฯ
    [๒๐๒]   ตํ  กึ  มญฺญสิ  อาวุโส  ยมก  รูปํ  ๑  ฯ  เวทนา  ฯ
สญฺญา    ฯ   สงฺขารา   ฯ   วิญฺญาณํ   ตถาคโตติ   สมนุปสฺสสีติ   ฯ
โน เหตํ อาวุโส ฯ
#๑ ม. รูปํ ฯ เวทนํ ฯ สญฺญํ ฯ สงฺขาเร ฯ ยุ. รูปา ฯ
