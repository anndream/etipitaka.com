สมาธิกุสโล   จ  โหติ  สมาธิสฺมึ  อารมฺมณกุสโล  จ  ฯ  ตตฺร  ภิกฺขเว
ยฺวายํ   ฌายี   สมาธิสฺมึ   สมาธิกุสโล   จ   สมาธิสฺมึ  อารมฺมณกุสโล
จ   ฯ  อยํ  อิเมสํ  จตุนฺนํ  ฌายีนํ  อคฺโค  จ  เสฏฺโฐ  จ  ปาโมกฺโข
จ   อุตฺตโม  จ  ปวโร  จ  ฯ  เสยฺยถาปิ  ภิกฺขเว  ควา  ขีรํ  ฯเปฯ
ปวโร จาติ ฯ
    [๕๙๐]  สาวตฺถี  ฯ  จตฺตาโรเม ภิกฺขเว ฌายี ฯ กตเม จตฺตาโร ฯ
อิธ  ภิกฺขเว  เอกจฺโจ  ฌายี  สมาธิสฺมึ  สมาธิกุสโล  โหติ  น สมาธิสฺมึ
โคจรกุสโล  ฯ  อิธ  ปน  ภิกฺขเว  เอกจฺโจ  ฌายี สมาธิสฺมึ โคจรกุสโล
โหติ   น   สมาธิสฺมึ   สมาธิกุสโล   ฯ   อิธ  ปน  ภิกฺขเว  เอกจฺโจ
ฌายี  เนว  สมาธิสฺมึ  สมาธิกุสโล  โหติ  น  สมาธิสฺมึ  โคจรกุสโล  ฯ
อิธ   ปน   ภิกฺขเว   เอกจฺโจ  ฌายี  สมาธิสฺมึ  สมาธิกุสโล  จ  โหติ
สมาธิสฺมึ   โคจรกุสโล   จ  ฯ  ตตฺร  ภิกฺขเว  ยฺวายํ  ฌายี  สมาธิสฺมึ
สมาธิกุสโล   จ   สมาธิสฺมึ   โคจรกุสโล   จ  ฯ  อยํ  อิเมสํ  จตุนฺนํ
ฌายีนํ   อคฺโค   จ   เสฏฺโฐ   จ  ปาโมกฺโข  จ  อุตฺตโม  จ  ปวโร
จ ฯ เสยฺยถาปิ ภิกฺขเว ควา ขีรํ ฯเปฯ ปวโร จาติ ฯ
    [๕๙๑]  สาวตฺถี  ฯ  จตฺตาโรเม ภิกฺขเว ฌายี ฯ กตเม จตฺตาโร ฯ
อิธ  ภิกฺขเว  เอกจฺโจ  ฌายี  สมาธิสฺมึ  สมาธิกุสโล  โหติ  น สมาธิสฺมึ
อภินีหารกุสโล   ฯ   อิธ   ปน   ภิกฺขเว   เอกจฺโจ   ฌายี  สมาธิสฺมึ
อภินีหารกุสโล   โหติ  น  สมาธิสฺมึ  สมาธิกุสโล  ฯ  อิธ  ปน  ภิกฺขเว(
เอกจฺโจ   ฌายี   เนว   สมาธิสฺมึ   สมาธิกุสโล   โหติ  น  สมาธิสฺมึ
