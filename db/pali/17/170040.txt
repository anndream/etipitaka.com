เวทนาย   ฯ   โย   สญฺญาย  ฯ  โย  สงฺขารานํ  ฯ  โย  วิญฺญาณสฺส
นิโรโธ   วูปสโม   อตฺถงฺคโม   ทุกฺขสฺเสโส  นิโรโธ  โรคานํ  วูปสโม
ชรามรณสฺส อตฺถงฺคโมติ ฯ
    [๖๘]  สาวตฺถิยํ  ฯ  ตตฺร  โข  ฯ  อฆญฺจ โว ภิกฺขเว เทเสสฺสามิ
อฆมูลญฺจ   ตํ   สุณาถ   ฯ   กตมญฺจ   ภิกฺขเว  อฆํ  ฯ  รูปํ  ภิกฺขเว
อฆํ    เวทนา    อฆํ    สญฺญา    อฆํ    สงฺขารา    อฆํ   วิญฺญาณํ
อฆํ ฯ อิทํ วุจฺจติ ภิกฺขเว อฆํ ฯ
    [๖๙]   กตมญฺจ   ภิกฺขเว  อฆมูลํ  ฯ  ยายํ  ตณฺหา  โปโนพฺภวิกา
นนฺทิราคสหคตา    ตตฺรตตฺราภินนฺทินี    ฯ   เสยฺยถีทํ   ฯ   กามตณฺหา
ภวตณฺหา วิภวตณฺหา ฯ อิทํ วุจฺจติ ภิกฺขเว อฆมูลนฺติ ฯ
    [๗๐]  สาวตฺถิยํ  ฯ  ตตฺร  โข  ฯ  ปภงฺคุญฺจ  ภิกฺขเว  เทสิสฺสามิ
อปฺปภงฺคุญฺจ  ตํ  สุณาถ  ฯ  กิญฺจ  ภิกฺขเว  ปภงฺคุ  กึ  ๑  อปฺปภงฺคุ ฯ
รูปํ    ภิกฺขเว   ปภงฺคุ   โย   ตสฺส   นิโรโธ   วูปสโม   อตฺถงฺคโม
อิทํ   อปฺปภงฺคุ   ฯ   เวทนา   ปภงฺคุ   โย  ตสฺสา  นิโรโธ  วูปสโม
อตฺถงฺคโม    อิทํ    อปฺปภงฺคุ    ฯ   สญฺญา   ปภงฺคุ   ฯ   สงฺขารา
ปภงฺคุ   โย   เตสํ   นิโรโธ   วูปสโม  อตฺถงฺคโม  อิทํ  อปฺปภงฺคุ  ฯ
วิญฺญาณํ    ปภงฺคุ   โย   ตสฺส   นิโรโธ   วูปสโม   อตฺถงฺคโม   อิทํ
อปฺปภงฺคูติ ฯ
			      ภารวคฺโค ตติโย ฯ
#๑ ยุ. กิญฺจ ฯ
