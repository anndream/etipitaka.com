เทเสสฺสามิ    ปญฺจุปาทานกฺขนฺเธ   จ   ตํ   สุณาถ   ฯ   กตเม   จ
ภิกฺขเว   ปญฺจกฺขนฺธา   ฯ  ยงฺกิญฺจิ  ภิกฺขเว  รูปํ  อตีตานาคตปจฺจุปฺปนฺนํ
อชฺฌตฺตํ   วา  พหิทฺธา  วา  โอฬาริกํ  วา  สุขุมํ  วา  หีนํ  วา  ปณีตํ
วา  ยํ  ทูเร  สนฺติเก  วา  ฯ  อยํ  วุจฺจติ  รูปกฺขนฺโธ  ฯ  ยา  กาจิ
เวทนา  ฯ  ยา  กาจิ สญฺญา ฯ เย เกจิ สงฺขารา อตีตานาคตปจฺจุปฺปนฺนา
ปจฺจุปฺปนฺนา   อชฺฌตฺตา   วา   พหิทฺธา   วา   โอฬาริกา  วา  สุขุมา
วา   หีนา  วา  ปณีตา  วา  เย  ทูเร  สนฺติเก  วา  ฯ  อยํ  วุจฺจติ
สงฺขารกฺขนฺโธ   ฯ   ยงฺกิญฺจิ   วิญฺญาณํ   อตีตานาคตปจฺจุปฺปนฺนํ  อชฺฌตฺตํ
วา   พหิทฺธา  วา  โอฬาริกํ  วา  สุขุมํ  วา  หีนํ  วา  ปณีตํ  วา  ยํ
ทูเร   สนฺติเก  วา  ฯ  อยํ  วุจฺจติ  วิญฺญาณกฺขนฺโธ  ฯ  อิเม  วุจฺจนฺติ
ภิกฺขเว ปญฺจกฺขนฺธา ฯ
    [๙๖]  กตเม  จ  ภิกฺขเว  ปญฺจุปาทานกฺขนฺธา  ฯ  ยงฺกิญฺจิ ภิกฺขเว
รูปํ   อตีตานาคตปจฺจุปฺปนฺนํ   อชฺฌตฺตํ   วา   พหิทฺธา   วา   โอฬาริกํ
วา   สุขุมํ   วา  หีนํ  วา  ปณีตํ  วา  ยํ  ทูเร  สนฺติเก  วา  สาสวํ
อุปาทานิยํ   ฯ   อยํ  วุจฺจติ  รูปูปาทานกฺขนฺโธ  ฯ  ยา  กาจิ  เวทนา
ฯเปฯ   ยา  ทูเร  สนฺติเก  วา  สาสวา  อุปาทานิยา  ฯ  อยํ  วุจฺจติ
เวทนูปาทานกฺขนฺโธ   ฯ  ยา  กาจิ  สญฺญา  ฯเปฯ  ยา  ทูเร  สนฺติเก
วา   สาสวา  อุปาทานิยา  ฯ  อยํ  วุจฺจติ  สญฺญูปาทานกฺขนฺโธ  ฯ  เย
เกจิ    สงฺขารา   ฯเปฯ   สาสวา   อุปาทานิยา   ฯ   อยํ   วุจฺจติ
สงฺขารูปาทานกฺขนฺโธ    ฯ    ยงฺกิญฺจิ   วิญฺญาณํ   อตีตานาคตปจฺจุปฺปนฺนํ
