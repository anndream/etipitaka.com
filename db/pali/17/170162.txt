เวยฺยากรณสฺมึ   ภญฺญมาเน   สฏฺฐีมตฺตานํ   เถรานํ   ภิกฺขูนํ  อนุปาทาย
อาสเวหิ จิตฺตานิ วิมุจฺจึสุ อายสฺมโต จ ๑ เขมกสฺสาติ ฯ
    [๒๓๑]   เอกํ  สมยํ  สมฺพหุลา  เถรา  ภิกฺขู  พาราณสิยํ  วิหรนฺติ
อิสิปตเน   มิคทาเย   ฯ   อถ   โข   อายสฺมา   ฉนฺโน  สายณฺหสมยํ
ปฏิสลฺลานา  วุฏฺฐิโต  อปาปุรณํ  ๒ อาทาย วิหาเรน วิหารํ อุปสงฺกมิตฺวา
เถเร    ภิกฺขู    เอตทโวจ    โอวทนฺตุ    มํ   อายสฺมนฺโต   เถรา
อนุสาสนฺตุ   มํ   อายสฺมนฺโต  เถรา  กโรนฺตุ  เม  อายสฺมนฺโต  เถรา
ธมฺมึ กถํ ยถาหํ ธมฺมํ ปสฺเสยฺยนฺติ ฯ
    [๒๓๒]   เอวํ  วุตฺเต  เถรา  ภิกฺขู  อายสฺมนฺตํ  ฉนฺนํ  เอตทโวจุํ
รูปํ   โข   อาวุโส   ฉนฺน   อนิจฺจํ  เวทนา  อนิจฺจา  สญฺญา  อนิจฺจา
สงฺขารา   อนิจฺจา   วิญฺญาณํ   อนิจฺจํ   ฯ   รูปํ  อนตฺตา  เวทนา  ฯ
สญฺญา    ฯ    สงฺขารา   ฯ   วิญฺญาณํ   อนตฺตา   สพฺเพ   สงฺขารา
อนิจฺจา   สพฺเพ   ธมฺมา   อนตฺตาติ  ฯ  อถ  โข  อายสฺมโต  ฉนฺนสฺส
เอตทโหสิ   มยฺหํปิ   โข   ๓   เอวํ  โหติ  รูปํ  อนิจฺจํ  เวทนา  ฯ
สญฺญา  ฯ  สงฺขารา  ฯ  วิญฺญาณํ  อนิจฺจํ  ฯ  รูปํ  อนตฺตา  เวทนา  ฯ
สญฺญา   ฯ   สงฺขารา  ฯ  วิญฺญาณํ  อนตฺตา  สพฺเพ  สงฺขารา  อนิจฺจา
สพฺเพ    ธมฺมา   อนตฺตาติ   อถ   จ   ปน   เม   สพฺพสงฺขารสมเถ
สพฺพูปธิปฏินิสฺสคฺเค    ตณฺหกฺขเย   วิราเค   นิโรเธ   นิพฺพาเน   จิตฺตํ
น  ปกฺขนฺทติ  น  ปสีทติ  น  สนฺติฏฺฐติ  น ๔ วิมุจฺจติ ปริตสฺสนาอุปาทานํ
อุปฺปชฺชติ      ปจฺจุทาวตฺตติ      มานสํ     อถ     โกจรหิ     เม
#๑ ยุ. เขมกสฺส จาติ ฯ  ๒ ม. ยุ. อวาปุรณํ ฯ  ๓ ม. ยุ. เอตนฺติ ทิสฺสติ ฯ
#๔ ม. นาธิมุจฺจติ ฯ
