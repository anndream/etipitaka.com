จตุนฺนํ   ฌายีนํ   อคฺโค   จ   เสฏฺโฐ  จ  ปาโมกฺโข  จ  อุตฺตโม  จ
ปวโร   จ   ฯ  เสยฺยถาปิ  ภิกฺขเว  ควา  ขีรํ  ขีรมฺหา  ทธิ  ทธิมฺหา
นวนีตํ นวนีตมฺหา สปฺปิ สปฺปิมฺหา ฯเปฯ ปวโร จาติ ฯ
    [๕๘๘]  สาวตฺถี  ฯ  จตฺตาโรเม ภิกฺขเว ฌายี ฯ กตเม จตฺตาโร ฯ
อิธ  ภิกฺขเว  เอกจฺโจ  ฌายี  สมาธิสฺมึ  สมาธิกุสโล  โหติ  น สมาธิสฺมึ
กลฺลิตกุสโล  ๑  ฯ  อิธ ปน ภิกฺขเว เอกจฺโจ ฌายี สมาธิสฺมึ กลฺลิตกุสโล
โหติ   น   สมาธิสฺมึ   สมาธิกุสโล   ฯ   อิธ  ปน  ภิกฺขเว  เอกจฺโจ
ฌายี  เนว  สมาธิสฺมึ  สมาธิกุสโล  โหติ  น  สมาธิสฺมึ  กลฺลิตกุสโล  ฯ
อิธ   ปน   ภิกฺขเว   เอกจฺโจ  ฌายี  สมาธิสฺมึ  สมาธิกุสโล  จ  โหติ
สมาธิสฺมึ   กลฺลิตกุสโล   จ  ฯ  ตตฺร  ภิกฺขเว  ยฺวายํ  ฌายี  สมาธิสฺมึ
สมาธิกุสโล   จ   สมาธิสฺมึ   กลฺลิตกุสโล   จ  ฯ  อยํ  อิเมสํ  จตุนฺนํ
ฌายีนํ   อคฺโค   จ   เสฏฺโฐ   จ  ปาโมกฺโข  จ  อุตฺตโม  จ  ปวโร
จ   ฯ   เสยฺยถาปิ  ภิกฺขเว  ควา  ขีรํ  ขีรมฺหา  ทธิ  ทธิมฺหา  นวนีตํ
นวนีตมฺหา สปฺปิ สปฺปิมฺหา ฯเปฯ ปวโร จาติ ฯ
    [๕๘๙]  สาวตฺถี  ฯ  จตฺตาโรเม ภิกฺขเว ฌายี ฯ กตเม จตฺตาโร ฯ
อิธ  ภิกฺขเว  เอกจฺโจ  ฌายี  สมาธิสฺมึ  สมาธิกุสโล  โหติ  น สมาธิสฺมึ
อารมฺมณกุสโล   ฯ   อิธ   ปน   ภิกฺขเว   เอกจฺโจ   ฌายี  สมาธิสฺมึ
อารมฺมณกุสโล   โหติ  น  สมาธิสฺมึ  สมาธิกุสโล  ฯ  อิธ  ปน  ภิกฺขเว
เอกจฺโจ   ฌายี   เนว   สมาธิสฺมึ   สมาธิกุสโล   โหติ  น  สมาธิสฺมึ
อารมฺมณกุสโล   ฯ   อิธ   ปน   ภิกฺขเว   เอกจฺโจ   ฌายี  สมาธิสฺมึ
#๑ ยุ. กลฺลกุสโล ฯ
