           ขนฺธสํยุตฺตสฺส จุลฺลปณฺณาสเก อนฺตวคฺโค ปฐโม
    [๒๗๔]   สาวตฺถี   ฯเปฯ   ตตฺร   ฯเปฯ   อโวจ   จตฺตาโรเม
ภิกฺขเว  อนฺตา  ฯ  กตเม  จตฺตาโร  ฯ  สกฺกายนฺโต  สกฺกายสมุทยนฺโต
สกฺกายนิโรธนฺโต สกฺกายนิโรธคามินีปฏิปทนฺโต ฯ
    [๒๗๕]  กตโม  จ  ภิกฺขเว  สกฺกายนฺโต  ฯ ปญฺจุปาทานกฺขนฺธาติสฺส
วจนียํ    ฯ    กตเม   ปญฺจ   ฯ   เสยฺยถีทํ   ฯ   รูปูปาทานกฺขนฺโธ
เวทนูปาทานกฺขนฺโธ       สญฺญูปาทานกฺขนฺโธ      สงฺขารูปาทานกฺขนฺโธ
วิญฺญาณูปาทานกฺขนฺโธ ฯ อยํ วุจฺจติ ภิกฺขเว สกฺกายนฺโต ฯ
    [๒๗๖]   กตโม   จ  ภิกฺขเว  สกฺกายสมุทยนฺโต  ฯ  ยายํ  ตณฺหา
โปโนพฺภวิกา   นนฺทิราคสหคตา   ตตฺรตตฺราภินนฺทินี   ฯ   เสยฺยถีทํ   ฯ
กามตณฺหา ภวตณฺหา วิภวตณฺหา ฯ อยํ วุจฺจติ ภิกฺขเว สกฺกายสมุทยนฺโต ฯ
    [๒๗๗]  กตโม  จ  ภิกฺขเว  สกฺกายนิโรธนฺโต  ฯ  โย ตสฺสา เยว
ตณฺหาย   อเสสวิราคนิโรโธ   จาโค   ปฏินิสฺสคฺโค  มุตฺติ  อนาลโย  ฯ
อยํ วุจฺจติ ภิกฺขเว สกฺกายนิโรธนฺโต ฯ
    [๒๗๘]   กตโม   จ   ภิกฺขเว   สกฺกายนิโรธคามินีปฏิปทนฺโต   ฯ
อยเมว  ๑  อริโย  อฏฺฐงฺคิโก  มคฺโค ฯ เสยฺยถีทํ ฯ สมฺมาทิฏฺฐิ สมฺมา-
สงฺกปฺโป   สมฺมาวาจา   สมฺมากมฺมนฺโต   สมฺมาอาชีโว  สมฺมาวายาโม
สมฺมาสติ  สมฺมาสมาธิ ฯ อยํ วุจฺจติ ภิกฺขเว สกฺกายนิโรธคามินีปฏิปทนฺโต ฯ
#๑ โป. อยเมวาติ นตฺถิ ฯ
