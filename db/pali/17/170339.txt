เนว   สมาธิสฺมึ   สกฺกจฺจการี   โหติ   น   สมาธิสฺมึ  สาตจฺจการี  ฯ
สมาธิสฺมึ   สกฺกจฺจการี   จ  โหติ  สมาธิสฺมึ  สาตจฺจการี  จ  ฯ  ตตฺร
ภิกฺขเว ยฺวายํ ฌายี ฯเปฯ อุตฺตโม จ ปวโร จาติ ฯ
    [๖๑๑]  สาวตฺถี  ฯ  จตฺตาโรเม ภิกฺขเว ฌายี ฯ กตเม จตฺตาโร ฯ
อิธ  ภิกฺขเว  เอกจฺโจ  ฌายี  สมาธิสฺมึ  สาตจฺจการี  โหติ  น สมาธิสฺมึ
สปฺปายการี  ฯ  อิธ  ปน  ภิกฺขเว  เอกจฺโจ  ฌายี สมาธิสฺมึ สปฺปายการี
โหติ   น   สมาธิสฺมึ   สาตจฺจการี   ฯ   อิธ  ปน  ภิกฺขเว  เอกจฺโจ
ฌายี  เนว  สมาธิสฺมึ  สาตจฺจการี  โหติ  น  สมาธิสฺมึ  สปฺปายการี  ฯ
อิธ   ปน   ภิกฺขเว   เอกจฺโจ  ฌายี  สมาธิสฺมึ  สาตจฺจการี  จ  โหติ
สมาธิสฺมึ   สปฺปายการี   จ  ฯ  ตตฺร  ภิกฺขเว  ยฺวายํ  ฌายี  สมาธิสฺมึ
สาตจฺจการี   จ   สมาธิสฺมึ   สปฺปายการี   จ  ฯ  อยํ  อิเมสํ  จตุนฺนํ
ฌายีนํ   อคฺโค   จ   เสฏฺโฐ   จ  ปาโมกฺโข  จ  อุตฺตโม  จ  ปวโร
จาติ  ฯ  เสยฺยถาปิ  ภิกฺขเว  ควา  ขีรํ  ขีรมฺหา  ทธิ  ทธิมฺหา  นวนีตํ
นวนีตมฺหา    สปฺปิ    สปฺปิมฺหา    สปฺปิมณฺโฑ    ตตฺร    อคฺคมกฺขายติ
เอวเมว   โข   ภิกฺขเว   ยฺวายํ   ฌายี   สมาธิสฺมึ   สาตจฺจการี  จ
สมาธิสฺมึ   สปฺปายการี   จ  ฯ  อยํ  อิเมสํ  จตุนฺนํ  ฌายีนํ  อคฺโค  จ
เสฏฺโฐ   จ   ปาโมกฺโข   จ  อุตฺตโม  จ  ปวโร  จาติ  ฯ  อิทมโวจ
ภควา   ฯ   อตฺตมนา   เต   ภิกฺขู   ภควโต   ภาสิตํ  อภินนฺทุนฺติ  ฯ
(ปญฺญาสํ เวยฺยากรณานิ วิตฺถาเรตพฺพานิ) ฯ
		      สมาธิสํยุตฺตํ สมตฺตํ ฯ
