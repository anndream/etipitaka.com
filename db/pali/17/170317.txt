    [๕๕๐]   สาวตฺถี  ฯ  เอกมนฺตํ  นิสินฺโน  โข  โส  ภิกฺขุ  ภควนฺตํ
เอตทโวจ   โก   นุ   โข   ภนฺเต   เหตุ   โก  ปจฺจโย  เยเนกทา
อุณฺหํ   โหตีติ   ฯ   สนฺติ   ภิกฺขุ   อุณฺหวลาหกา   นาม  เทวา  เตสํ
ยทา   เอวํ   โหติ  ยนฺนูน  มยํ  สกาย  รติยา  รเมยฺยามาติ  เตสนฺตํ
เจโตปณิธิมนฺวาย   อุณฺหํ  โหติ  ฯ  อยํ  โข  ภิกฺขุ  เหตุ  อยํ  ปจฺจโย
เยเนกทา อุณฺหํ โหตีติ ฯ
    [๕๕๑]   สาวตฺถี  ฯ  เอกมนฺตํ  นิสินฺโน  โข  โส  ภิกฺขุ  ภควนฺตํ
เอตทโวจ   โก   นุ   โข   ภนฺเต   เหตุ   โก  ปจฺจโย  เยเนกทา
อพฺภํ   โหตีติ   ฯ   สนฺติ   ภิกฺขุ   อพฺภวลาหกา   นาม  เทวา  เตสํ
ยทา   เอวํ   โหติ  ยนฺนูน  มยํ  สกาย  รติยา  รเมยฺยามาติ  เตสนฺตํ
เจโตปณิธิมนฺวาย   อพฺภํ  โหติ  ฯ  อยํ  โข  ภิกฺขุ  เหตุ  อยํ  ปจฺจโย
เยเนกทา อพฺภํ โหตีติ ฯ
    [๕๕๒]   สาวตฺถี  ฯ  เอกมนฺตํ  นิสินฺโน  โข  โส  ภิกฺขุ  ภควนฺตํ
เอตทโวจ   โก   นุ   โข   ภนฺเต   เหตุ   โก  ปจฺจโย  เยเนกทา
วาโต   โหตีติ   ฯ   สนฺติ   ภิกฺขุ   วาตวลาหกา  นาม  เทวา  เตสํ
ยทา   เอวํ   โหติ  ยนฺนูน  มยํ  สกาย  รติยา  รเมยฺยามาติ  เตสนฺตํ
เจโตปณิธิมนฺวาย  วาโต  โหติ  ฯ  อยํ  โข  ภิกฺขุ  เหตุ  อยํ  ปจฺจโย
เยเนกทา วาโต โหตีติ ฯ
    [๕๕๓]   สาวตฺถี  ฯ  เอกมนฺตํ  นิสินฺโน  โข  โส  ภิกฺขุ  ภควนฺตํ
