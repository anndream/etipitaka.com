เนโสหมสฺมิ   น   เมโส   อตฺตาติ   เอวเมตํ   ยถาภูตํ  สมฺมปฺปญฺญาย
ทฏฺฐพฺพํ    ฯเปฯ    เอวํ    ปสฺสํ    ฯเปฯ    นาปรํ   อิตฺถตฺตายาติ
ปชานาตีติ ฯ
    [๓๐๗]   สาวตฺถี  ฯ  ตตฺร  โข  ฯ  ตํ  กึ  มญฺญถ  ภิกฺขเว  รูปํ
เนตํ    มม   เนโสหมสฺมิ   น   เมโส   อตฺตาติ   สมนุปสฺสถาติ   ฯ
เอวํ   ภนฺเต  ฯ  สาธุ  ภิกฺขเว  รูปํ  ภิกฺขเว  เนตํ  มม  เนโสหมสฺมิ
น     เมโส     อตฺตาติ     เอวเมตํ     ยถาภูตํ     สมฺมปฺปญฺญาย
ทฏฺฐพฺพํ   ฯ   เวทนํ   ฯ  สญฺญํ  ฯ  สงฺขาเร  ฯ  วิญฺญาณํ  เนตํ  มม
เนโสหมสฺมิ   น   เมโส   อตฺตาติ  สมนุปสฺสถาติ  ฯ  เอวํ  ภนฺเต  ฯ
สาธุ    ภิกฺขเว    วิญฺญาณํ    เนตํ   มม   เนโสหมสฺมิ   น   เมโส
อตฺตาติ    เอวเมตํ    ยถาภูตํ    สมฺมปฺปญฺญาย   ทฏฺฐพฺพํ   ฯ   เอวํ
ปสฺสํ ฯเปฯ นาปรํ อิตฺถตฺตายาติ ปชานาตีติ ฯ
    [๓๐๘]   สาวตฺถี  ฯ  สญฺโญชนิเย  จ  ภิกฺขเว  ธมฺเม  เทสิสฺสามิ
สญฺโญชนญฺจ    ตํ    สุณาถ   ฯ   กตเม   จ   ภิกฺขเว   สญฺโญชนิยา
ธมฺมา   กตมํ   ๑   สญฺโญชนํ   ฯ  รูปํ  ภิกฺขเว  สญฺโญชนิโย  ธมฺโม
โย    ตตฺถ    ฉนฺทราโค    ตํ   ตตฺถ   สญฺโญชนํ   เวทนา   ฯเปฯ
สญฺญา    ฯ    สงฺขารา    ฯ   วิญฺญาณํ   สญฺโญชนิโย   ธมฺโม   โย
ตตฺถ   ฉนฺทราโค   ตํ   ตตฺถ   สญฺโญชนํ   ฯ  อิเม  วุจฺจนฺติ  ภิกฺขเว
สญฺโญชนิยา ธมฺมา อิทํ สญฺโญชนนฺติ ฯ
    [๓๐๙]   สาวตฺถี  ฯ  อุปาทานิเย  จ  ภิกฺขเว  ธมฺเม  เทสิสฺสามิ
#๑ ยุ. กตญฺจ ฯ
