ราควินโย  ฉนฺทราคปฺปหานํ     อิทํ     รูปสฺส     นิสฺสรณํ    ฯ    ยํ    เวทนํ
ปฏิจฺจ   อุปฺปชฺชติ   สุขํ   โสมนสฺสํ  อยํ  เวทนาย  อสฺสาโท  ยา  ๑
เวทนา   อนิจฺจา  ทุกฺขา  วิปริณามธมฺมา  อยํ  เวทนาย  อาทีนโว  โย
เวทนาย   ฉนฺทราควินโย   ฉนฺทราคปฺปหานํ  อิทํ  เวทนาย  นิสฺสรณํ  ฯ
ยํ   สญฺญํ   ปฏิจฺจ   อุปฺปชฺชติ  ฯ  ยํ  สงฺขาเร  ปฏิจฺจ  อุปฺปชฺชติ  สุขํ
โสมนสฺสํ   อยํ   สงฺขารานํ   อสฺสาโท  เย  สงฺขารา  อนิจฺจา  ทุกฺขา
วิปริณามธมฺมา     อยํ    สงฺขารานํ    อาทีนโว    โย    สงฺขาเรสุ
ฉนฺทราควินโย   ฉนฺทราคปฺปหานํ   อิทํ   สงฺขารานํ   นิสฺสรณํ   ฯ   ยํ
วิญฺญาณํ    ปฏิจฺจ    อุปฺปชฺชติ    สุขํ    โสมนสฺสํ    อยํ   วิญฺญาณสฺส
อสฺสาโท     ยํ    วิญฺญาณํ    อนิจฺจํ    ทุกฺขํ    วิปริณามธมฺมํ    อยํ
วิญฺญาณสฺส      อาทีนโว      โย      วิญฺญาณสฺมึ     ฉนฺทราควินโย
ฉนฺทราคปฺปหานํ อิทํ วิญฺญาณสฺส นิสฺสรณํ ฯ
    [๖๐]   ยาวกีวญฺจาหํ   ภิกฺขเว  อิเมสํ  ปญฺจนฺนํ  อุปาทานกฺขนฺธานํ
เอวํ    อสฺสาทญฺจ    อสฺสาทโต   อาทีนวญฺจ   อาทีนวโต   นิสฺสรณญฺจ
นิสฺสรณโต   ยถาภูตํ   น  อพฺภญฺญาสึ  เนว  ตาวาหํ  ภิกฺขเว  สเทวเก
โลเก   สมารเก  สพฺรหฺมเก  สสฺสมณพฺราหฺมณิยา  ปชาย  สเทวมนุสฺสาย
อนุตฺตรํ     สมฺมาสมฺโพธึ     อภิสมฺพุทฺโธ     ๒    ปจฺจญฺญาสึ    ฯ
ยโต   จ   โขหํ   ภิกฺขเว   อิเมสํ   ปญฺจนฺนํ  อุปาทานกฺขนฺธานํ  เอวํ
อสฺสาทญฺจ     อสฺสาทโต     อาทีนวญฺจ     อาทีนวโต     นิสฺสรณญฺจ
นิสฺสรณโต   ยถาภูตํ   อพฺภญฺญาสึ   อถาหํ   ภิกฺขเว   สเทวเก  โลเก
#๑ โป ม. ยํ ฯ  ๒ ม. ยุ. อภิสมฺพุทฺโธติ ฯ
