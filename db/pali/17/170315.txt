กายิกานํ  เทวานํ    สหพฺยตํ    อุปปชฺชติ   ฯ   อยํ   โข   ภิกฺขุ   เหตุ   อยํ
ปจฺจโย  เยน  มิเธกจฺโจ  กายสฺส  เภทา  ปรํ  มรณา  วลาหก-
กายิกานํ  เทวานํ สหพฺยตํ อุปปชฺชตีติ ฯ
    [๕๔๔]   สาวตฺถี  ฯ  เอกมนฺตํ  นิสินฺโน  โข  โส  ภิกฺขุ  ภควนฺตํ
เอตทโวจ   โก  นุ  โข  ภนฺเต  เหตุ  โก  ปจฺจโย  เยน  มิเธกจฺโจ
กายสฺส    เภทา    ปรํ    มรณา   สีตวลาหกานํ   เทวานํ   สหพฺยตํ
อุปปชฺชตีติ   ฯ   อิธ   ภิกฺขุ  เอกจฺโจ  กาเยน  สุจริตํ  จรติ  วาจาย
สุจริตํ   จรติ   มนสา   สุจริตํ   จรติ   ตสฺส  สุตํ  โหติ  สีตวลาหกา
เทวา   ทีฆายุกา   วณฺณวนฺโต  สุขพหุลาติ  ฯ  ตสฺส  เอวํ  โหติ  อโห
วตาหํ   กายสฺส   เภทา   ปรํ  มรณา  สีตวลาหกานํ  เทวานํ  สหพฺยตํ
อุปปชฺเชยฺยนฺติ   ฯ   โส   อนฺนํ  เทติ  ปานํ  เทติ  วตฺถํ  เทติ  ยานํ
เทติ   มาลํ   เทติ  คนฺธํ  เทติ  วิเลปนํ  เทติ  เสยฺยํ  เทติ  อาวสถํ
เทติ  ปทีเปยฺยํ  เทติ  ฯ  โส  กายสฺส  เภทา  ปรํ มรณา สีตวลาหกานํ
เทวานํ   สหพฺยตํ   อุปปชฺชติ   ฯ  อยํ  โข  ภิกฺขุ  เหตุ  อยํ  ปจฺจโย
เยน   มิเธกจฺโจ   กายสฺส  เภทา  ปรํ  มรณา  สีตวลาหกานํ  เทวานํ
สหพฺยตํ อุปปชฺชตีติ ฯ
     [๕๔๕]  สาวตฺถี  ฯ  เอกมนฺตํ  นิสินฺโน  โข  โส  ภิกฺขุ  ภควนฺตํ
เอตทโวจ   โก  นุ  โข  ภนฺเต  เหตุ  โก  ปจฺจโย  เยน  มิเธกจฺโจ
กายสฺส    เภทา    ปรํ   มรณา   อุณฺหวลาหกานํ   เทวานํ   สหพฺยตํ
อุปปชฺชตีติ ฯ
