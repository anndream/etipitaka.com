อนตฺตํ   เวทนํ   ฯ   อนตฺตํ   สญฺญํ  ฯ  อนตฺเต  สงฺขาเร  ฯ  อนตฺตํ
วิญฺญาณํ    อนตฺตํ    วิญฺญาณนฺติ    ยถาภูตํ   นปฺปชานาติ   ฯ   สงฺขตํ
รูปํ    สงฺขตํ    รูปนฺติ   ยถาภูตํ   นปฺปชานาติ   สงฺขตํ   เวทนํ   ฯ
สงฺขตํ   สญฺญํ   ฯ   สงฺขเต   สงฺขาเร   ฯ   สงฺขตํ  วิญฺญาณํ  สงฺขตํ
วิญฺญาณนฺติ    ยถาภูตํ   นปฺปชานาติ   ฯ   วธกํ   รูปํ   วธกํ   รูปนฺติ
ยถาภูตํ   นปฺปชานาติ   วธกํ   เวทนํ   ฯ   วธกํ   สญฺญํ   ฯ  วธเก
สงฺขาเร     ฯ    วธกํ    วิญฺญาณํ    วธกํ    วิญฺญาณนฺติ    ยถาภูตํ
นปฺปชานาติ   ฯ   โส   รูปํ  อุเปติ  อุปาทิยติ  อธิฏฺฐาติ  อตฺตา  เมติ
เวทนํ   ฯ   สญฺญํ   ฯ   สงฺขาเร   ฯ   วิญฺญาณํ   อุเปติ   อุปาทิยติ
อธิฏฺฐาติ   อตฺตา   เมติ  ฯ  ตสฺสิเม  ปญฺจุปาทานกฺขนฺธา  อุเปตา  ๑
อุปาทินฺนา ทีฆรตฺตํ อหิตาย ทุกฺขาย สํวตฺตนฺติ ฯ
    [๒๐๗]   สุตวา   จ  โข  อาวุโส  อริยสาวโก  อริยานํ  ทสฺสาวี
อริยธมฺมสฺส    โกวิโท    อริยธมฺเม   สุวินีโต   ฯเปฯ   สปฺปุริสธมฺเม
สุวินีโต   น   รูปํ  อตฺตโต  สมนุปสฺสติ  น  รูปวนฺตํ  วา  ๒  อตฺตานํ
น   อตฺตนิ   วา   รูปํ   น   รูปสฺมึ  วา  อตฺตานํ  น  เวทนํ  ฯ  น
สญฺญํ   ฯ   น   สงฺขาเร   ฯ   น   วิญฺญาณํ  อตฺตโต  สมนุปสฺสติ  น
วิญฺญาณวนฺตํ    วา    อตฺตานํ    น    อตฺตนิ    วา    วิญฺญาณํ   น
วิญฺญาณสฺมึ   วา   อตฺตานํ   ฯ   โส   อนิจฺจํ   รูปํ   อนิจฺจํ   รูปนฺติ
ยถาภูตํ   ปชานาติ   อนิจฺจํ   เวทนํ   ฯ   อนิจฺจํ   สญฺญํ  ฯ  อนิจฺเจ
#๑ อุปฺปนฺนาติปิ อุเปนฺตาติปิ ปาโฐ ฯ  ๒ โป. ม. ยุ. วาสทฺโท น ปญฺญายติ ฯ
