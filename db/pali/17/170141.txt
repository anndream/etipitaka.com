อายสฺมโต    สารีปุตฺตสฺส   ธมฺมเทสนํ   สุตฺวา   อนุปาทาย   อาสเวหิ
จิตฺตํ วิมุตฺตนฺติ ฯ [๑]
    [๒๐๘]    เอกํ    สมยํ   ภควา   เวสาลิยํ   วิหรติ   มหาวเน
กูฏาคารสาลายํ  ฯ  เตน  โข  ปน  สมเยน  อายสฺมา อนุราโธ ภควโต
อวิทูเร   อรญฺญกุฏิกายํ   วิหรติ   ฯ   อถ  โข  สมฺพหุลา  อญฺญติตฺถิยา
ปริพฺพาชกา    เยนายสฺมา    อนุราโธ    เตนุปสงฺกมึสุ   อุปสงฺกมิตฺวา
อายสฺมตา   อนุราเธน   สทฺธึ   สมฺโมทึสุ   สมฺโมทนียํ   กถํ  สาราณียํ
วีติสาเรตฺวา   เอกมนฺตํ   นิสีทึสุ   ฯ   เอกมนฺตํ   นิสินฺนา   โข  เต
อญฺญติตฺถิยา   ปริพฺพาชกา   อายสฺมนฺตํ   อนุราธํ   เอตทโวจุํ  โย  โส
อาวุโส   อนุราธ   ตถาคโต   อุตฺตมปุริโส   ปรมปุริโส  ปรมปตฺติปตฺโต(
ตํ   ตถาคโต   อิเมสุ   จตูสุ   ฐาเนสุ  ปญฺญาปยมาโน  ปญฺญเปติ  ๒
โหติ   ตถาคโต   ปรมฺมรณาติ   วา   น  โหติ  ตถาคโต  ปรมฺมรณาติ
วา   โหติ   จ   น   จ   โหติ   ตถาคโต   ปรมฺมรณาติ  วา  เนว
โหติ  น  น  โหติ  ตถาคโต  ปรมฺมรณาติ  วาติ  ๓  ฯ  เอวํ  วุตฺเต
อายสฺมา   อนุราโธ   เต   อญฺญติตฺถิเย   ปริพฺพาชเก  เอตทโวจ  โย
โส   อาวุโส   ตถาคโต   อุตฺตมปุริโส   ปรมปุริโส  ปรมปตฺติปตฺโต  ตํ
ตถาคโต   อญฺญตฺร   อิเมหิ   จตูหิ   ฐาเนหิ  ปญฺญาปยมาโน  ปญฺญเปติ
โหติ   ตถาคโต   ปรมฺมรณาติ   วา   น  โหติ  ตถาคโต  ปรมฺมรณาติ
วา   โหติ   จ   น   จ   โหติ   ตถาคโต   ปรมฺมรณาติ  วา  เนว
โหติ   น   น   โหติ   ตถาคโต  ปรมฺมรณาติ  วาติ  ฯ  เอวํ  วุตฺเต
#๑ ยุ. อิทมโวจ อายสฺมา สารีปุตฺโต ฯ อตฺตมโน อายสฺมา ยมโก อายสฺมโต
#สารีปุตฺตสฺส ภาสิตํ อภินนฺทีตีติ ทิสฺสติ ฯ   ๒ โป. ม. ยุ. ปญฺญาเปติ
#๓ โป. ยุ. วา ฯ
