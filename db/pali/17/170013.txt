เอวํ โข คหปติ โอกสารี โหติ ฯ
    [๑๓]  กถญฺจ  คหปติ  อโนกสารี  โหติ  ฯ  รูปธาตุยา  โข คหปติ
โย   ฉนฺโท   โย  ราโค  ยา  นนฺทิ  ยา  ตณฺหา  เย  อุปายุปาทานา
เจตโส   อธิฏฺฐานาภินิเวสานุสยา   เต  ตถาคตสฺส  ปหีนา  อุจฺฉินฺนมูลา
ตาลาวตฺถุกตา   ๑   อนภาวงฺกตา  ๒  อายตึ  อนุปฺปาทธมฺมา  ตสฺมา
ตถาคโต   อโนกสารีติ   วุจฺจติ   ฯ   เวทนาธาตุยา   โข  คหปติ  ฯ
สญฺญาธาตุยา  โข  คหปติ  ฯ  สงฺขารธาตุยา โข คหปติ ฯ วิญฺญาณธาตุยา
โข   คหปติ   โย   ฉนฺโท   โย   ราโค   ยา   นนฺทิ   ยา  ตณฺหา
เย   อุปายุปาทานา   เจตโส  อธิฏฺฐานาภินิเวสานุสยา  เต  ตถาคตสฺส
ปหีนา  อุจฺฉินฺนมูลา  ตาลาวตฺถุกตา  อนภาวงฺกตา  อายตึ  อนุปฺปาทธมฺมา
ตสฺมา    ตถาคโต    อโนกสารีติ   วุจฺจติ   ฯ   เอวํ   โข   คหปติ
อโนกสารี โหติ ฯ
    [๑๔]  กถญฺจ  คหปติ นิเกตสารี โหติ ฯ รูปนิมิตฺตนิเกตวิสารวินิพนฺธา
โข     คหปติ    นิเกตสารีติ    วุจฺจติ    ฯ    สทฺทนิมิตฺต    ฯเปฯ
คนฺธนิมิตฺต     ...     รสนิมิตฺต     ...    โผฏฺฐพฺพนิมิตฺต    ...
ธมฺมนิมิตฺตนิเกตวิสารวินิพนฺธา  โข  คหปติ  นิเกตสารีติ วุจฺจติ ฯ เอวํ โข
คหปติ นิเกตสารี โหติ ฯ
    [๑๕]  กถญฺจ คหปติ อนิเกตสารี โหติ ฯ รูปนิมิตฺตนิเกตวิสารวินิพนฺธา
โข    คหปติ    ตถาคตสฺส    ปหีนา    อุจฺฉินฺนมูลา    ตาลาวตฺถุกตา
อนภาวงฺกตา   อายตึ   อนุปฺปาทธมฺมา   ตสฺมา  ตถาคโต  อนิเกตสารีติ
#๑ โป. วตฺถุคตา ฯ   ๒ ยุ. อนภาวกตา ฯ
