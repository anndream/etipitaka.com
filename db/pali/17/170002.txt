โย   หิ  คหปติ  อิมํ  กายํ  ปริหรนฺโต  มุหุตฺตํปิ  อาโรคฺยํ  ปฏิชาเนยฺย
กิมญฺญตฺร    พาลฺยา    ตสฺมา   ติห   เต   คหปติ   เอวํ   สิกฺขิตพฺพํ
อาตุรกายสฺส   เม   สโต   จิตฺตํ   อนาตุรํ   ภวิสฺสตีติ  เอวํ  หิ  เต
คหปติ สิกฺขิตพฺพนฺติ ฯ
    [๒]   อถ   โข   นกุลปิตา  คหปติ  ภควโต  ภาสิตํ  อภินนฺทิตฺวา
อนุโมทิตฺวา   อุฏฺฐายาสนา   ภควนฺตํ   อภิวาเทตฺวา   ปทกฺขิณํ   กตฺวา
เยนายสฺมา    สารีปุตฺโต    เตนุปสงฺกมิ    อุปสงฺกมิตฺวา    อายสฺมนฺตํ
สารีปุตฺตํ   อภิวาเทตฺวา   เอกมนฺตํ   นิสีทิ   ฯ  เอกมนฺตํ  นิสินฺนํ  โข
นกุลปิตรํ   คหปตึ   อายสฺมา   สารีปุตฺโต  เอตทโวจ  วิปฺปสนฺนานิ  ๑
โข    เต    คหปติ   อินฺทฺริยานิ   ปริสุทฺโธ   มุขวณฺโณ   ปริโยทาโต
อลตฺถ  โน  อชฺช  ภควโต  สมฺมุขา  ธมฺมึ  กถํ  สวนายาติ  ฯ กิญฺหิ ๒
โน   สิยา  ภนฺเต  อิทานาหํ  ภนฺเต  ภควตา  ธมฺมิยา  กถาย  อมเตน
อภิสิตฺโตติ   ฯ   ยถากถํ   ปน   ตฺวํ  คหปติ  ภควตา  ธมฺมิยา  กถาย
อมเตน   อภิสิตฺโตติ   ฯ   อิธาหํ   ภนฺเต   เยน  ภควา  เตนุปสงฺกมึ(
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทึ  ฯ  เอกมนฺตํ
นิสินฺโน    โขหํ    ภนฺเต    ภควนฺตํ    เอตทโวจํ   อหมสฺมิ   ภนฺเต
ชิณฺโณ    วุฑฺโฒ    มหลฺลโก   อทฺธคโต   วโยอนุปฺปตฺโต   อาตุรกาโย
อภิกฺขณาตงฺโก     อนิจฺจทสฺสาวี    โข    ปนาหํ    ภนฺเต    ภควโต
มโนภาวนียานญฺจ   ภิกฺขูนํ   โอวทตุ   มํ   ภนฺเต  ภควา  อนุสาสตุ  มํ
ภนฺเต   ภควา   ยํ   มม   อสฺส  ทีฆรตฺตํ  หิตาย  สุขายาติ  ฯ  เอวํ
#๑ โป. อภิปฺปสนฺนานิ ฯ  ๒ ม. กถํ ฯ
