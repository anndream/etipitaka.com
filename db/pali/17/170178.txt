สุวณฺณมโย   วา  รูปิยมโย  วา  ฯ  เตสํ  โข  ปน  ภิกฺขุ  จตุราสีติยา
นาคสหสฺสานํ   เอโก   เยว   โส  นาโค  โหติ  ยมหํ  เตน  สมเยน
อภิรูหามิ    อุโปสโถ    นาคราชา    ฯ    เตสํ   โข   ปน   ภิกฺขุ
จตุราสีติยา  อสฺสสหสฺสานํ  เอโก  เยว  โส  อสฺโส  โหติ  ยมหํ  เตน
สมเยน   อภิรูหามิ  พลาโห  ๑  อสฺสราชา  ฯ  เตสํ  โข  ปน  ภิกฺขุ
จตุราสีติยา   รถสหสฺสานํ   เอโก  เยว  โส  รโถ  โหติ  ยมหํ  เตน
สมเยน   อภิรูหามิ   เวชยนฺโต   รโถ   ฯ   เตสํ   โข   ปน  ภิกฺขุ
จตุราสีติยา  อิตฺถีสหสฺสานํ  เอกา  เยว  สา  อิตฺถี  โหติ  ยา  มํ เตน
สมเยน   ปจฺจุปฏฺฐาติ   ขตฺติยา   วา   เวลามิกา  วา  ฯ  เตสํ  โข
ปน   ภิกฺขุ   จตุราสีติยา   วตฺถโกฏิสหสฺสานํ   เอกญฺเญว   ตํ  วตฺถยุคํ
โหติ   ยมหํ   เตน   สมเยน   ปริทหามิ  โขมสุขุมํ  วา  โกเสยฺยสุขุมํ
วา    กมฺพลสุขุมํ   วา   กปฺปาสิกสุขุมํ   วา   ฯ   เตสํ   โข   ปน
ภิกฺขุ   จตุราสีติยา   ถาลิปากสหสฺสานํ   เอโก   เยว  โส  ถาลิปาโก
โหติ   ยโต   นาฬิโกทนปรมํ   ภุญฺชามิ  ตทุปิยํ  จ  สูปพฺยญฺชนํ  ๒  ฯ
อิติ   โข   ภิกฺขุ   สพฺเพ   เต   สงฺขารา  อตีตา  นิรุทฺธา  วิปริณตา
เอวํ  อนิจฺจา  โข  ภิกฺขุ  สงฺขารา  เอวํ  อทฺธุวา  โข  ภิกฺขุ สงฺขารา
เอวํ  อนสฺสาสิกา  โข  ภิกฺขุ  สพฺเพ  ๓  สงฺขารา  ฯ  ยาวญฺจิทํ ภิกฺขุ
อลเมว สพฺพสงฺขาเรสุ ๔ นิพฺพินฺทิตุํ อลํ วิรชฺชิตุํ อลํ วิมุจฺจิตุนฺติ ฯ
    [๒๕๒]   สาวตฺถี   ฯ  อาราเม  ฯ  เอกมนฺตํ  นิสินฺโน  โข  โส
#๑ ม. พลาหโก ฯ  ๒ สี. ม. สูเปยฺยํ ฯ  ๓ ม. ยุ. สพฺเพติ น ทิสฺสติ ฯ
#๔ ยุ. สพฺเพสุ ฯ
