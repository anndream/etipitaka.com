     [๒๗๓]   กถํ   ภาวิตา  จ  ภิกฺขเว  อนิจฺจสญฺญา  กถํ  พหุลีกตา
สพฺพํ   กามราคํ   ปริยาทิยติ   ฯเปฯ   สพฺพํ   อสฺมิมานํ   สมูหนติ  ฯ
อิติ    รูปํ   อิติ   รูปสฺส   สมุทโย   อิติ   รูปสฺส   อตฺถงฺคโม   อิติ
เวทนา   ฯ   อิติ   สญฺญา   ฯ  อิติ  สงฺขารา  ฯ  อิติ  วิญฺญาณํ  อิติ
วิญฺญาณสฺส    สมุทโย    อิติ    วิญฺญาณสฺส    อตฺถงฺคโมติ   ฯ   เอวํื
ภาวิตา   โข   ภิกฺขเว   อนิจฺจสญฺญา  เอวํ  พหุลีกตา  สพฺพํ  กามราคํ
ปริยาทิยติ   สพฺพํ   รูปราคํ   ปริยาทิยติ   สพฺพํ   ภวราคํ   ปริยาทิยติ
สพฺพํ อวิชฺชํ ปริยาทิยติ สพฺพํ อสฺมิมานํ สมูหนตีติ ฯ
                    ปุปฺผวคฺโค ปญฺจโม ฯ
                       ตสฺสุทฺทานํ ฯ
         นที ปุปฺผญฺจ เผณญฺจ         โคมยญฺจ นขสิขํ
         สามุทฺทกํ เทฺว จ คทฺทูลา     นาวสญฺญาย เต ทสาติ ๑ ฯ
                  มชฺฌิมปณฺณาสโก สมตฺโต ฯ
                ตสฺส มชฺฌิมปณฺณาสกสฺส วคฺคุทฺทานํ
         อุปาโย อรหนฺโต จ         ขชฺชนิเถรสวฺหยํ ๒
         ปุปฺผวคฺเคน ปณฺณาส         ทุติโย ๓ เตน ปวุจฺจติ ฯ
                    ___________________
#๑ ม. สุทฺธิกํ เทฺว จ คทฺทูลา วาสิชฏํ อนิจฺจตาติ ฯ  ๒ ยุ. ขชฺชนิเถรสมฺภยํ ฯ
#๓ ม. ยุ. ทุติโย เตน วุจฺจตีติ ฯ
