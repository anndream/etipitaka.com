สตฺตานํ  สงฺกิเลสาย  อเหตู  ๑  อปฺปจฺจยา  สตฺตา  สงฺกิลิสฺสนฺติ  นตฺถิ
เหตุ   นตฺถิ   ปจฺจโย   สตฺตานํ   วิสุทฺธิยา  อเหตู  อปฺปจฺจยา  สตฺตา
วิสุชฺฌนฺติ  นตฺถิ  พลํ  นตฺถิ  วิริยํ  นตฺถิ  ปุริสถาโม  นตฺถิ  ปุริสปรกฺกโม
สพฺเพ    สตฺตา    สพฺเพ    ปาณา    สพฺเพ   ภูตา   สพฺเพ   ชีวา
อวสา   อพลา  อวิริยา  นิยติสงฺคติภาวปริณตา  ฉเสฺววาภิชาตีสุ  สุขทุกฺขํ
ปฏิสํเวเทนฺตีติ   ฯ   ภควํมูลกา   โน   ภนฺเต   ธมฺมา   ฯเปฯ  รูเป
โข  ภิกฺขเว  สติ  รูปํ  อุปาทาย  รูปํ  อภินิวิสฺส  เอวํ  ทิฏฺฐิ  อุปฺปชฺชติ
นตฺถิ   เหตุ   นตฺถิ   ปจฺจโย   ฯเปฯ   สุขทุกฺขํ   ปฏิสํเวเทนฺตีติ   ฯ
เวทนาย   สติ  ฯเปฯ  สญฺญาย  สติ  ฯ  สงฺขาเรสุ  สติ  ฯ  วิญฺญาเณ
สติ   วิญฺญาณํ   อุปาทาย   วิญฺญาณํ   อภินิวิสฺส   เอวํ  ทิฏฺฐิ  อุปฺปชฺชติ
นตฺถิ เหตุ นตฺถิ ปจฺจโย ฯเปฯ สุขทุกฺขํ ปฏิสํเวเทนฺตีติ ฯ
    [๔๓๐]  ตํ  กึ  มญฺญถ  ภิกฺขเว  รูปํ  นิจฺจํ  วา  อนิจฺจํ  วาติ  ฯ
อนิจฺจํ    ภนฺเต    ฯเปฯ   วิปริณามธมฺมํ   อปิ   นุ   ตํ   อนุปาทาย
เอวํ    ทิฏฺฐิ    อุปฺปชฺเชยฺย   นตฺถิ   เหตุ   นตฺถิ   ปจฺจโย   ฯเปฯ
สุขทุกฺขํ   ปฏิสํเวเทนฺตีติ   ฯ   โน   เหตํ  ภนฺเต  ฯ  เวทนา  ฯเปฯ
สญฺญา   ฯ  สงฺขารา  ฯ  วิญฺญาณํ  นิจฺจํ  วา  อนิจฺจํ  วาติ  ฯ  อนิจฺจํ
ภนฺเต   ฯเปฯ   อปิ   นุ   ตํ   อนุปาทาย   เอวํ  ทิฏฺฐิ  อุปฺปชฺเชยฺย
นตฺถิ   เหตุ   นตฺถิ   ปจฺจโย   ฯเปฯ   สุขทุกฺขํ   ปฏิสํเวเทนฺตีติ   ฯ
โน  เหตํ  ภนฺเต  ฯ  ยมฺปิทํ  ทิฏฺฐํ  สุตํ  มุตํ  วิญฺญาตํ  ปตฺตํ  ปริเยสิตํ
อนุวิจริตํ  มนสา  ตํปิ  นิจฺจํ  วา  อนิจฺจํ  วาติ  ฯ  อนิจฺจํ ภนฺเต ฯเปฯ
#๑ ยุ. อเหตุ ฯ
