ยถาภูตํ   ปชานาติ   ฯ   เวทนาย   ฯ   สญฺญาย   ฯ  สงฺขารานํ  ฯ
วิญฺญาณสฺส     สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ
นิสฺสรณญฺจ ยถาภูตํ ปชานาตีติ ฯ
    [๑๕๒]  สาวตฺถี  ฯ  ตตฺร  โข  ฯ  รูปํ  ภิกฺขเว  อนิจฺจํ  ยทนิจฺจํ
ตํ   ทุกฺขํ   ยํ   ทุกฺขํ  ตทนตฺตา  ยทนตฺตา  ตํ  เนตํ  มม  เนโสหมสฺมิ
น   เมโส   อตฺตาติ   เอวเมตํ   ยถาภูตํ   สมฺมปฺปญฺญาย  ทฏฺฐพฺพํ  ฯ
เวทนา   ฯ   สญฺญา   ฯ   สงฺขารา   ฯ   วิญฺญาณํ   อนิจฺจํ  ยทนิจฺจํ
ตํ    ทุกฺขํ    ยํ    ทุกฺขํ    ตทนตฺตา    ยทนตฺตา   ตํ   เนตํ   มม
เนโสหมสฺมิ   น   เมโส   อตฺตาติ   เอวเมตํ   ยถาภูตํ  สมฺมปฺปญฺญาย
ทฏฺฐพฺพํ     ฯ     เอวํ    ปสฺสํ    ภิกฺขเว    สุตวา    อริยสาวโก
รูปสฺมึปิ   นิพฺพินฺทติ   เวทนายปิ   ฯ   สญฺญายปิ   ฯ   สงฺขาเรสุปิ  ฯ
วิญฺญาณสฺมึปิ    นิพฺพินฺทติ    นิพฺพินฺทํ   วิรชฺชติ   วิราคา   วิมุจฺจติ   ฯ
วิมุตฺตสฺมึ  วิมุตฺตมิติ  ๑  ญาณํ  โหติ  ฯ  ขีณา  ชาติ  วุสิตํ  พฺรหฺมจริยํ
กตํ    กรณียํ    นาปรํ    อิตฺถตฺตายาติ    ปชานาติ    ฯ    ยาวตา
ภิกฺขเว   สตฺตาวาสา   ยาวตา  ภวคฺคํ  เอเต  อคฺคา  เอเต  เสฏฺฐา
โลกสฺมึ    ยทิทํ   อรหนฺโตติ   ฯ   อิทมโวจ   ภควา   อิทํ   วตฺวาน
สุคโต อถาปรํ เอตทโวจ สตฺถา
   [๑๕๓] สุขิโน วต อรหนฺโต         ตณฺหา เตสํ น วิชฺชติ
         อสฺมิมาโน สมุจฺฉินฺโน        โมหชาลํ ปทาลิตํ ฯ
#๑ วิมุตฺตมฺหีตีติ วา ปาโฐ ฯ
