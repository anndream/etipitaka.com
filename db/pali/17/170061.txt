สมนุปสฺสนฺติ     สทิโสหมสฺมีติปิ     น     สมนุปสฺสนฺติ    หีโนหมสฺมีติปิ
น    สมนุปสฺสนฺติ    กิมญฺญตฺร    ยถาภูตสฺส   ทสฺสนา   ฯ   อนิจฺจาย
เวทนาย  ฯ  อนิจฺจาย  สญฺญาย  ฯ  อนิจฺเจหิ  สงฺขาเรหิ  ฯ  อนิจฺเจน
วิญฺญาเณน     ทุกฺเขน     วิปริณามธมฺเมน     เสยฺโยหมสฺมีติปิ     น
สมนุปสฺสนฺติ    สทิโสหมสฺมีติปิ    น    สมนุปสฺสนฺติ   หีโนหมสฺมีติปิ   น
สมนุปสฺสนฺติ กิมญฺญตฺร ยถาภูตสฺส ทสฺสนา ฯ
    [๙๙]   ตํ   กึ   มญฺญสิ  โสณ  รูปํ  นิจฺจํ  วา  อนิจฺจํ  วาติ  ฯ
อนิจฺจํ   ภนฺเต   ฯ  ยํ  ปนานิจฺจํ  ทุกฺขํ  วา  ตํ  สุขํ  วาติ  ฯ  ทุกฺขํ
ภนฺเต    ฯ    ยํ   ปนานิจฺจํ   ทุกฺขํ   วิปริณามธมฺมํ   กลฺลํ   นุ   ตํ
สมนุปสฺสิตุํ  เอตํ  มม  เอโสหมสฺมิ  เอโส  เม  อตฺตาติ  ฯ  โน  เหตํ
ภนฺเต  ฯ  เวทนา  นิจฺจา  วา  อนิจฺจา  วาติ  ฯ  อนิจฺจา  ภนฺเต  ฯ
สญฺญา   ฯ  สงฺขารา  ฯ  วิญฺญาณํ  นิจฺจํ  วา  อนิจฺจํ  วาติ  ฯ  อนิจฺจํ
ภนฺเต  ฯ  ยํ  ปนานิจฺจํ  ทุกฺขํ  วา  ตํ  สุขํ  วาติ  ฯ  ทุกฺขํ  ภนฺเต ฯ
ยํ    ปนานิจฺจํ    ทุกฺขํ    วิปริณามธมฺมํ   กลฺลํ   นุ   ตํ   สมนุปสฺสิตุํ
เอตํ มม เอโสหมสฺมิ เอโส เม อตฺตาติ ฯ โน เหตํ ภนฺเต ฯ
    [๑๐๐]   ตสฺมา   ติห   โสณ  ยงฺกิญฺจิ  รูปํ  อตีตานาคตปจฺจุปฺปนฺนํ
อชฺฌตฺตํ   วา  พหิทฺธา  วา  โอฬาริกํ  วา  สุขุมํ  วา  หีนํ  วา  ปณีตํ
วา   ยํ   ทูเร   สนฺติเก   วา   สพฺพํ   รูปํ  เนตํ  มม  เนโสหมสฺมิ
น   เมโส   อตฺตาติ   เอวเมตํ   ยถาภูตํ   สมฺมปฺปญฺญาย  ทฏฺฐพฺพํ  ฯ
ยา  กาจิ  เวทนา  ฯ  ยา  กาจิ  สญฺญา  ฯ  เย  เกจิ  สงฺขารา  ฯ
