     [๑๔๒๐]   อปฺปมาโณ  ธมฺโม  อปฺปมาณสฺส  ธมฺมสฺส  เหตุปจฺจเยน
ปจฺจโย ตีณิ ฯ
     [๑๔๒๑]   ปริตฺโต   ธมฺโม  ปริตฺตสฺส  ธมฺมสฺส  อารมฺมณปจฺจเยน
ปจฺจโย   ทานํ   ทตฺวา   สีลํ   สมาทิยิตฺวา   อุโปสถกมฺมํ   กตฺวา  ตํ
ปจฺจเวกฺขติ    ปุพฺเพ    สุจิณฺณานิ    ปจฺจเวกฺขติ    อริยา    โคตฺรภุํ
ปจฺจเวกฺขนฺติ   โวทานํ   ปจฺจเวกฺขนฺติ   ปหีเน   กิเลเส  ปจฺจเวกฺขนฺติ
วิกฺขมฺภิเต      กิเลเส      ปจฺจเวกฺขนฺติ     ปุพฺเพ     สมุทาจิณฺเณ
กิเลเส  ชานนฺติ  จกฺขุํ  ...  วตฺถุํ  ...  ปริตฺเต ขนฺเธ อนิจฺจโต ...
วิปสฺสนฺติ   อสฺสาเทนฺติ   อภินนฺทนฺติ   ตํ   อารพฺภ   ราโค   อุปฺปชฺชติ
โทมนสฺสํ    อุปฺปชฺชติ    รูปายตนํ    จกฺขุ    ฯเปฯ    โผฏฺฐพฺพายตนํ
กายวิญฺญาณสฺส อารมฺมณปจฺจเยน ปจฺจโย ฯ
     [๑๔๒๒]   ปริตฺโต  ธมฺโม  มหคฺคตสฺส  ธมฺมสฺส  อารมฺมณปจฺจเยน
ปจฺจโย      ทิพฺเพน      จกฺขุนา      รูปํ      ปสฺสติ     ทิพฺพาย
โสตธาตุยา   สทฺทํ   ...   เจโตปริยญาเณน  ปริตฺตจิตฺตสมงฺคิสฺส  จิตฺตํ
ชานาติ     ปริตฺตา     ขนฺธา     อิทฺธิวิธญาณสฺส    เจโตปริยญาณสฺส
ปุพฺเพนิวาสานุสฺสติญาณสฺส       ยถากมฺมูปคญาณสฺส      อนาคตํสญาณสฺส
อารมฺมณปจฺจเยน ปจฺจโย ฯ
     [๑๔๒๓]  มหคฺคโต  ธมฺโม  มหคฺคตสฺส  ธมฺมสฺส  อารมฺมณปจฺจเยน
ปจฺจโย อากาสานญฺจายตนํ วิญฺญาณญฺจายตนสฺส
อากิญฺจญฺญายตนํ       เนวสญฺญานาสญฺญายตนสฺส       อารมฺมณปจฺจเยน
