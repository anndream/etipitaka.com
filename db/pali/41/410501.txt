     [๑๗๔๕]   อนิยโต   ธมฺโม   อนิยตสฺส   ธมฺมสฺส   อตฺถิปจฺจเยน
ปจฺจโย  สหชาตํ  ปุเรชาตํ  ปจฺฉาชาตํ  อาหารํ  อินฺทฺริยํ  ฯ  สหชาโต:
อนิยโต    เอโก    ขนฺโธ    ติณฺณนฺนํ    ขนฺธานํ   จิตฺตสมุฏฺฐานานญฺจ
รูปานํ   อตฺถิปจฺจเยน   ปจฺจโย   เทฺว   ขนฺธา   ...   ปฏิสนฺธิกฺขเณ
ขนฺธา   วตฺถุสฺส   อตฺถิปจฺจเยน   ปจฺจโย  วตฺถุ  ขนฺธานํ  อตฺถิปจฺจเยน
ปจฺจโย      เอกํ      มหาภูตํ     ...     อสญฺญสตฺตานํ     เอกํ
มหาภูตํ  ...  ฯ  ปุเรชาตํ:  จกฺขุํ ... วตฺถุํ อนิจฺจโต ทุกฺขโต อนตฺตโต
วิปสฺสติ    อสฺสาเทติ    อภินนฺทติ    ตํ   อารพฺภ   ราโค   อุปฺปชฺชติ
โทมนสฺสํ    อุปฺปชฺชติ    ทิพฺเพน    จกฺขุนา    รูปํ   ปสฺสติ   ทิพฺพาย
โสตธาตุยา   สทฺทํ   สุณาติ   รูปายตนํ   จกฺขุวิญฺญาณสฺส  โผฏฺฐพฺพายตนํ
กายวิญฺญาณสฺส       จกฺขายตนํ       จกฺขุวิญฺญาณสฺส       กายายตนํ
กายวิญฺญาณสฺส      วตฺถุ      อนิยตานํ     ขนฺธานํ     อตฺถิปจฺจเยน
ปจฺจโย    ฯ   ปจฺฉาชาตา:   อนิยตา   ขนฺธา   ปุเรชาตสฺส   อิมสฺส
กายสฺส   อตฺถิปจฺจเยน   ปจฺจโย   ฯ   กพฬึกาโร   อาหาโร   อิมสฺส
กายสฺส    อตฺถิปจฺจเยน    ปจฺจโย   ฯ   รูปชีวิตินฺทฺริยํ   กฏตฺตารูปานํ
อตฺถิปจฺจเยน ปจฺจโย ฯ
     [๑๗๔๖]   อนิยโต  ธมฺโม  มิจฺฉตฺตนิยตสฺส  ธมฺมสฺส  อตฺถิปจฺจเยน
ปจฺจโย    ฯ    ปุเรชาตํ:    รูปชีวิตินฺทฺริยํ   มาตุฆาตกมฺมสฺส   ฯเปฯ
รุหิรุปฺปาทกมฺมสฺส    อตฺถิปจฺจเยน    ปจฺจโย    วตฺถุ    มิจฺฉตฺตนิยตานํ
ขนฺธานํ อตฺถิปจฺจเยน ปจฺจโย ฯ
