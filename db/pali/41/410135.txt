อวเสสา ปญฺหา สหชาตปจฺจยสทิสา ฯ
     [๔๐๔]   อวิตกฺกวิจารมตฺโต  ธมฺโม  อวิตกฺกวิจารมตฺตสฺส  ธมฺมสฺส
อตฺถิปจฺจเยน   ปจฺจโย   อวิตกฺกวิจารมตฺโต   เอโก   ขนฺโธ   ติณฺณนฺนํ
ขนฺธานํ    อตฺถิปจฺจเยน    ปจฺจโย   เทฺว   ขนฺธา   ทฺวินฺนํ   ขนฺธานํ
ปฏิสนฺธิกฺขเณ ... ฯ
     [๔๐๕]   อวิตกฺกวิจารมตฺโต   ธมฺโม   สวิตกฺกสวิจารสฺส  ธมฺมสฺส
อตฺถิปจฺจเยน     ปจฺจโย     วิตกฺโก     สวิตกฺกสวิจารานํ    ขนฺธานํ
อตฺถิปจฺจเยน ปจฺจโย ปฏิสนฺธิกฺขเณ ... ฯ
     [๔๐๖]   อวิตกฺกวิจารมตฺโต   ธมฺโม   อวิตกฺกอวิจารสฺส  ธมฺมสฺส
อตฺถิปจฺจเยน  ปจฺจโย  สหชาตํ ปจฺฉาชาตํ ฯ สหชาตา: อวิตกฺกวิจารมตฺตา
ขนฺธา    จ    วิตกฺโก   จ   จิตฺตสมุฏฺฐานานํ   รูปานํ   อตฺถิปจฺจเยน
ปจฺจโย      ปฏิสนฺธิกฺขเณ      อวิตกฺกวิจารมตฺตา      ขนฺธา     จ
วิตกฺโก   จ   กฏตฺตารูปานํ   อตฺถิปจฺจเยน   ปจฺจโย  ฯ  ปจฺฉาชาตา:
อวิตกฺกวิจารมตฺตา  ขนฺธา  จ  วิตกฺโก  จ  ปุเรชาตสฺส  อิมสฺส  กายสฺส
อตฺถิปจฺจเยน    ปจฺจโย    ฯ   อวิตกฺกวิจารมตฺตมูลกา   ปญฺจ   ปญฺหา
อวเสสา สหชาตปจฺจยสทิสา ฯ
     [๔๐๗]    อวิตกฺกอวิจาโร   ธมฺโม   อวิตกฺกอวิจารสฺส   ธมฺมสฺส
อตฺถิปจฺจเยน    ปจฺจโย    สหชาตํ    ปุเรชาตํ   ปจฺฉาชาตํ   อาหารํ
อินฺทฺริยํ   ฯ   สหชาโต:   อวิตกฺกอวิจาโร   เอโก   ขนฺโธ   ติณฺณนฺนํ
ขนฺธานํ    จิตฺตสมุฏฺฐานานญฺจ   รูปานํ   อตฺถิปจฺจเยน   ปจฺจโย   เทฺว
