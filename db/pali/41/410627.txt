อิทฺธิวิธญาณสฺส        ปุพฺเพนิวาสานุสฺสติญาณสฺส        อนาคตํสญาณสฺส
อาวชฺชนาย อารมฺมณปจฺจเยน ปจฺจโย ฯ
    [๒๒๐๗]      อนิทสฺสนอปฺปฏิโฆ     ธมฺโม     อนิทสฺสนอปฺปฏิฆสฺส
ธมฺมสฺส   อารมฺมณปจฺจเยน   ปจฺจโย   ทานํ   ทตฺวา  สีลํ  สมาทิยิตฺวา
อุโปสถกมฺมํ   กตฺวา   ตํ   ปจฺจเวกฺขติ   ปุพฺเพ  สุจิณฺณานิ  ปจฺจเวกฺขติ
ฌานา   ...   อริยา   มคฺคา   วุฏฺฐหิตฺวา   มคฺคํ  ปจฺจเวกฺขนฺติ  ผลํ
ปจฺจเวกฺขนฺติ     นิพฺพานํ     ปจฺจเวกฺขนฺติ     นิพฺพานํ     โคตฺรภุสฺส
โวทานสฺส   มคฺคสฺส   ผลสฺส   อาวชฺชนาย   อารมฺมณปจฺจเยน  ปจฺจโย
อริยา  ปหีเน  กิเลเส  ปจฺจเวกฺขนฺติ  วิกฺขมฺภิเต  กิเลเส  ปจฺจเวกฺขนฺติ
ปุพฺเพ  สมุทาจิณฺเณ  ... วตฺถุํ ... อิตฺถินฺทฺริยํ ปุริสินฺทฺริยํ ชีวิตินฺทฺริยํ
อาโปธาตุํ  กพฬึการํ  อาหารํ ... อนิทสฺสนอปฺปฏิเฆ ขนฺเธ อนิจฺจโต ...
โทมนสฺสํ    อุปฺปชฺชติ    เจโตปริยญาเณน   อนิทสฺสนอปฺปฏิฆจิตฺตสมงฺคิสฺส
จิตฺตํ       ชานาติ       อากาสานญฺจายตนํ       วิญฺญาณญฺจายตนสฺส
อารมฺมณปจฺจเยน   ปจฺจโย   อากิญฺจญฺญายตนํ   เนวสญฺญานาสญฺญายตนสฺสx
อนิทสฺสนอปฺปฏิฆา ขนฺธา อิทฺธิวิธญาณสฺส
เจโตปริยญาณสฺส      ปุพฺเพนิวาสานุสฺสติญาณสฺส      ยถากมฺมูปคญาณสฺส
อนาคตํสญาณสฺส อาวชฺชนาย อารมฺมณปจฺจเยน ปจฺจโย ฯ
     [๒๒๐๘]     สนิทสฺสนสปฺปฏิโฆ     ธมฺโม     อนิทสฺสนอปฺปฏิฆสฺส
ธมฺมสฺส   อธิปติปจฺจเยน  ปจฺจโย  ฯ  อารมฺมณาธิปติ:  รูปํ  ครุํ  กตฺวา
อสฺสาเทติ อภินนฺทติ ตํ ครุํ กตฺวา ราโค ... ทิฏฺฐิ อุปฺปชฺชติ ฯ
