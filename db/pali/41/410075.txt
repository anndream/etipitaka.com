     [๑๙๒]   อวิตกฺกวิจารมตฺโต   จ   อวิตกฺกอวิจาโร   จ   ธมฺมา
สวิตกฺกสวิจารสฺส      จ      อวิตกฺกวิจารมตฺตสฺส     จ     ธมฺมสฺส
อนนฺตรปจฺจเยน   ปจฺจโย   อวิตกฺกวิจารมตฺตํ   จุติจิตฺตญฺจ   วิจาโร  จ
สวิตกฺกสวิจารสฺส    อุปปตฺติจิตฺตสฺส    วิตกฺกสฺส    จ   อนนฺตรปจฺจเยน
ปจฺจโย    อวิตกฺกวิจารมตฺตํ    ภวงฺคญฺจ    วิจาโร   จ   อาวชฺชนาย
วิตกฺกสฺส   จ   อนนฺตรปจฺจเยน  ปจฺจโย  อวิตกฺกวิจารมตฺตา  ขนฺธา  จ
วิจาโร     จ     สวิตกฺกสวิจารสฺส     วุฏฺฐานสฺส    วิตกฺกสฺส    จ
อนนฺตรปจฺจเยน ปจฺจโย ฯ
     [๑๙๓]   สวิตกฺกสวิจาโร   จ   อวิตกฺกวิจารมตฺโต   จ   ธมฺมา
สวิตกฺกสวิจารสฺส   ธมฺมสฺส   อนนฺตรปจฺจเยน   ปจฺจโย   ปุริมา  ปุริมา
สวิตกฺกสวิจารา    ขนฺธา    จ    วิตกฺโก   จ   ปจฺฉิมานํ   ปจฺฉิมานํ
สวิตกฺกสวิจารานํ    ขนฺธานํ    อนนฺตรปจฺจเยน    ปจฺจโย   อนุโลมญฺจ
วิตกฺโก    จ    โคตฺรภุสฺส    อนุโลมญฺจ    วิตกฺโก   จ   โวทานสฺส
โคตฺรภุ    จ   วิตกฺโก   จ   สวิตกฺกสวิจารสฺส   มคฺคสฺส   โวทานญฺจ
วิตกฺโก    จ    สวิตกฺกสวิจารสฺส   มคฺคสฺส   ฯเปฯ   สวิตกฺกสวิจาโร
มคฺโค   จ   วิตกฺโก   จ   สวิตกฺกสวิจารสฺส   ผลสฺส   สวิตกฺกสวิจารํ
ผลญฺจ   วิตกฺโก   จ  สวิตกฺกสวิจารสฺส  ผลสฺส  อนุโลมญฺจ  วิตกฺโก  จ
สวิตกฺกสวิจาราย ผลสมาปตฺติยา อนนฺตรปจฺจเยน ปจฺจโย ฯ
     [๑๙๔]   สวิตกฺกสวิจาโร   จ   อวิตกฺกวิจารมตฺโต   จ   ธมฺมา
อวิตกฺกวิจารมตฺตสฺส    ธมฺมสฺส    อนนฺตรปจฺจเยน    ปจฺจโย    ปุริมา
