                        เสกฺขตฺติกํ
                       ปฏิจฺจวาโร
     [๑๑๗๓]  เสกฺขํ  ธมฺมํ  ปฏิจฺจ เสกฺโข ธมฺโม อุปฺปชฺชติ เหตุปจฺจยา
เสกฺขํ   เอกํ   ขนฺธํ   ปฏิจฺจ   ตโย   ขนฺธา  เทฺว  ขนฺเธ  ...  ฯ
เสกฺขํ  ธมฺมํ  ปฏิจฺจ  เนวเสกฺขานาเสกฺโข  ธมฺโม  อุปฺปชฺชติ เหตุปจฺจยา
เสกฺเข   ขนฺเธ   ปฏิจฺจ   จิตฺตสมุฏฺฐานํ  รูปํ  ฯ  เสกฺขํ  ธมฺมํ  ปฏิจฺจ
เสกฺโข   จ   เนวเสกฺขานาเสกฺโข  จ  ธมฺมา  อุปฺปชฺชนฺติ  เหตุปจฺจยา
เสกฺขํ   เอกํ   ขนฺธํ   ปฏิจฺจ   ตโย   ขนฺธา   จิตฺตสมุฏฺฐานญฺจ   รูปํ
เทฺว ขนฺเธ ... ฯ
     [๑๑๗๔]  อเสกฺขํ ธมฺมํ ปฏิจฺจ อเสกฺโข ธมฺโม อุปฺปชฺชติ เหตุปจฺจยา
อเสกฺขํ  เอกํ  ขนฺธํ  ปฏิจฺจ  ฯ อเสกฺขํ ธมฺมํ ปฏิจฺจ เนวเสกฺขานาเสกฺโข
ธมฺโม     ...     อเสกฺเข     ขนฺเธ     ปฏิจฺจ     จิตฺตสมุฏฺฐานํ
รูปํ   ฯ  อเสกฺขํ  ธมฺมํ  ปฏิจฺจ  อเสกฺโข  จ  เนวเสกฺขานาเสกฺโข  จ
ธมฺมา  ...  อเสกฺขํ  เอกํ  ขนฺธํ  ปฏิจฺจ  ตโย  ขนฺธา จิตฺตสมุฏฺฐานญฺจ
รูปํ เทฺว ขนฺเธ ... ฯ
     [๑๑๗๕]  เนวเสกฺขานาเสกฺขํ  ธมฺมํ  ปฏิจฺจ  เนวเสกฺขานาเสกฺโข
ธมฺโม   ...   เนวเสกฺขานาเสกฺขํ   เอกํ  ขนฺธํ  ปฏิจฺจ  ตโย  ขนฺธา
จิตฺตสมุฏฺฐานญฺจ  รูปํ  เทฺว ขนฺเธ ... ปฏิสนฺธิกฺขเณ เนวเสกฺขานาเสกฺเข
ขนฺเธ    ปฏิจฺจ    วตฺถุ    วตฺถุํ    ปฏิจฺจ   ขนฺธา   เอกํ   มหาภูตํ
