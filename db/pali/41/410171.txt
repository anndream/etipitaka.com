     [๕๒๐]     อุเปกฺขาสหคโต    ธมฺโม    ปีติสหคตสฺส    ธมฺมสฺส
อนนฺตรปจฺจเยน    ปจฺจโย    อุเปกฺขาสหคตํ    จุติจิตฺตํ    ปีติสหคตสฺส
อุปปตฺติจิตฺตสฺส    อาวชฺชนา    ปีติสหคตานํ    ขนฺธานํ   วิปากมโนธาตุ
ปีติสหคตาย      วิปากมโนวิญฺญาณธาตุยา     อุเปกฺขาสหคตํ     ภวงฺคํ
ปีติสหคตสฺส    ภวงฺคสฺส    อุเปกฺขาสหคตํ    กุสลากุสลํ    ปีติสหคตสฺส
วุฏฺฐานสฺส     กิริยํ     วุฏฺฐานสฺส     ผลํ     วุฏฺฐานสฺส    นิโรธา
วุฏฺฐหนฺตสฺส     เนวสญฺญานาสญฺญายตนํ    ปีติสหคตาย    ผลสมาปตฺติยา
อนนฺตรปจฺจเยน ปจฺจโย ฯ
     [๕๒๑]   อุเปกฺขาสหคโต   ธมฺโม   สุขสหคตสฺส   ธมฺมสฺส  ...
ปีติสหคตสฺส     จ    สุขสหคตสฺส    จ    ธมฺมสฺส    อนนฺตรปจฺจเยน
ปจฺจโย ฯ ตานิเยว จ คมนานิ นิยาเมตพฺพานิ ฯ
     [๕๒๒]   ปีติสหคโต   จ   สุขสหคโต   จ   ธมฺมา  ปีติสหคตสฺส
ธมฺมสฺส   ...   สุขสหคตสฺส  ธมฺมสฺส  ...  อุเปกฺขาสหคตสฺส  ธมฺมสฺส
อนนฺตรปจฺจเยน     ปจฺจโย     ปีติสหคตญฺจ    สุขสหคตญฺจ    จุติจิตฺตํ
อุเปกฺขาสหคตสฺส      อุปปตฺติจิตฺตสฺส      ปีติสหคตญฺจ     สุขสหคตญฺจ
ภวงฺคํ  อาวชฺชนาย  ปีติสหคตา  จ  สุขสหคตา  จ  วิปากมโนวิญฺญาณธาตุ
กิริยามโนวิญฺญาณธาตุยา           ปีติสหคตญฺจ           สุขสหคตญฺจ
ภวงฺคํ     อุเปกฺขาสหคตสฺส    ภวงฺคสฺส    ปีติสหคตญฺจ    สุขสหคตญฺจ
กุสลากุสลํ     อุเปกฺขาสหคตสฺส     วุฏฺฐานสฺส     กิริยํ    วุฏฺฐานสฺส
ผลํ วุฏฺฐานสฺส อนนฺตรปจฺจเยน ปจฺจโย ฯ
