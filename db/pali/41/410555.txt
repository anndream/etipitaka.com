    [๑๙๗๒]     ปจฺจุปฺปนฺนารมฺมโณ     ธมฺโม    ปจฺจุปฺปนฺนารมฺมณสฺส
ธมฺมสฺส   เหตุปจฺจเยน  ปจฺจโย  ปจฺจุปฺปนฺนารมฺมณา  เหตู  สมฺปยุตฺตกานํ
ขนฺธานํ    เหตุปจฺจเยน    ปจฺจโย   ปฏิสนฺธิกฺขเณ   ปจฺจุปฺปนฺนารมฺมณา
เหตู สมฺปยุตฺตกานํ ขนฺธานํ เหตุปจฺจเยน ปจฺจโย ฯ
    [๑๙๗๓]     อตีตารมฺมโณ    ธมฺโม    อตีตารมฺมณสฺส    ธมฺมสฺส
อารมฺมณปจฺจเยน    ปจฺจโย    อตีตํ    วิญฺญาณญฺจายตนํ    ปจฺจเวกฺขติ
เนวสญฺญานาสญฺญายตนํ   ปจฺจเวกฺขติ   อตีตารมฺมณํ   อตีตํ   อิทฺธิวิธญาณํ
ปจฺจเวกฺขติ    เจโตปริยญาณํ    ...    ปุพฺเพนิวาสานุสฺสติญาณํ   ...
ยถากมฺมูปคญาณํ   ปจฺจเวกฺขติ   อริยา   อตีตารมฺมเณ   ปหีเน  กิเลเส
ปจฺจเวกฺขนฺติ   วิกฺขมฺภิเต   กิเลเส   ...   ปุพฺเพ  สมุทาจิณฺเณ  ...
อตีตารมฺมเณ   อตีเต   ขนฺเธ   อนิจฺจโต  ทุกฺขโต  อนตฺตโต  วิปสฺสนฺติ
อสฺสาเทนฺติ   อภินนฺทนฺติ   ตํ   อารพฺภ  อตีตารมฺมโณ  ราโค  อุปฺปชฺชติ
ทิฏฺฐิ  ...  วิจิกิจฺฉา  ...  อุทฺธจฺจํ  โทมนสฺสํ  อุปฺปชฺชติ  อตีตารมฺมณา
อตีตา      ขนฺธา      เจโตปริยญาณสฺส     ปุพฺเพนิวาสานุสฺสติญาณสฺส
ยถากมฺมูปคญาณสฺส อาวชฺชนาย อารมฺมณปจฺจเยน ปจฺจโย ฯ
    [๑๙๗๔]    อตีตารมฺมโณ    ธมฺโม    อนาคตารมฺมณสฺส   ธมฺมสฺส
อารมฺมณปจฺจเยน    ปจฺจโย    อนาคตํ   วิญฺญาณญฺจายตนํ   ปจฺจเวกฺขติ
เนวสญฺญานาสญฺญายตนํ      ปจฺจเวกฺขติ      อตีตารมฺมณํ      อนาคตํ๚
อิทฺธิวิธญาณํ  ปจฺจเวกฺขติ  เจโตปริยญาณํ ... ปุพฺเพนิวาสานุสฺสติญาณํ ...
ยถากมฺมูปคญาณํ      ...      อตีตารมฺมเณ     อนาคเต     ขนฺเธ
