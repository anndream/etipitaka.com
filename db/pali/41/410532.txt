                       อุปฺปนฺนตฺติกํ
                       ปญฺหาวาโร
     [๑๘๘๘]   อุปฺปนฺโน   ธมฺโม   อุปฺปนฺนสฺส  ธมฺมสฺส  เหตุปจฺจเยน
ปจฺจโย   อุปฺปนฺนา   เหตู   สมฺปยุตฺตกานํ   ขนฺธานํ  จิตฺตสมุฏฺฐานานญฺจ
รูปานํ    เหตุปจฺจเยน    ปจฺจโย    ปฏิสนฺธิกฺขเณ    อุปฺปนฺนา   เหตู
สมฺปยุตฺตกานํ ขนฺธานํ กฏตฺตา จ รูปานํ เหตุปจฺจเยน ปจฺจโย ฯ
     [๑๘๘๙]  อุปฺปนฺโน  ธมฺโม  อุปฺปนฺนสฺส  ธมฺมสฺส  อารมฺมณปจฺจเยน
ปจฺจโย     อุปฺปนฺนํ     จกฺขุํ     อนิจฺจโต     ทุกฺขโต     อนตฺตโต
วิปสฺสติ   อสฺสาเทติ   อภินนฺทติ   ตํ   อารพฺภ  ราโค  อุปฺปชฺชติ  ทิฏฺฐิ
อุปฺปชฺชติ  วิจิกิจฺฉา  ...  อุทฺธจฺจํ ... โทมนสฺสํ ... อุปฺปนฺนํ โสตํ ...
ฆานํ  ชิวฺหํ  กายํ  รูเป สทฺเท คนฺเธ รเส โผฏฺฐพฺเพ วตฺถุํ ... อุปฺปนฺเน
ขนฺเธ    อนิจฺจโต   ทุกฺขโต   อนตฺตโต   วิปสฺสติ   ฯเปฯ   โทมนสฺสํ
อุปฺปชฺชติ    ทิพฺเพน    จกฺขุนา   รูปํ   ปสฺสติ   ทิพฺพาย   โสตธาตุยา
สทฺทํ    สุณาติ    อุปฺปนฺนา    ขนฺธา    อิทฺธิวิธญาณสฺส    อาวชฺชนาย
อารมฺมณปจฺจเยน ปจฺจโย ฯ
     [๑๘๙๐]  อนุปฺปนฺโน  ธมฺโม  อุปฺปนฺนสฺส  ธมฺมสฺส อารมฺมณปจฺจเยน
ปจฺจโย  อนุปฺปนฺเน  รูเป  ...  สทฺเท  คนฺเธ  รเส  โผฏฺฐพฺเพ  ...
อนุปฺปนฺเน   ขนฺเธ   อนิจฺจโต   ทุกฺขโต   อนตฺตโต   วิปสฺสติ   ฯเปฯ
