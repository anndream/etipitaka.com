อนนฺตรปจฺจเยน ปจฺจโย ฯ
     [๑๘๒]    อวิตกฺกวิจารมตฺโต    ธมฺโม    สวิตกฺกสวิจารสฺส   จ
อวิตกฺกวิจารมตฺตสฺส   จ   ธมฺมสฺส   อนนฺตรปจฺจเยน   ปจฺจโย   ปุริโม
ปุริโม    วิตกฺโก    ปจฺฉิมานํ   ปจฺฉิมานํ   สวิตกฺกสวิจารานํ   ขนฺธานํ
วิตกฺกสฺส     จ     อนนฺตรปจฺจเยน     ปจฺจโย     อวิตกฺกวิจารมตฺตํ
จุติจิตฺตํ      สวิตกฺกสวิจารสฺส     อุปปตฺติจิตฺตสฺส     วิตกฺกสฺส     จ
อนนฺตรปจฺจเยน    ปจฺจโย    อวิตกฺกวิจารมตฺตํ    ภวงฺคํ   อาวชฺชนาย
วิตกฺกสฺส   จ   อนนฺตรปจฺจเยน   ปจฺจโย   อวิตกฺกวิจารมตฺตา   ขนฺธา
สวิตกฺกสวิจารสฺส วุฏฺฐานสฺส วิตกฺกสฺส จ อนนฺตรปจฺจเยน ปจฺจโย ฯ
     [๑๘๓]    อวิตกฺกอวิจาโร   ธมฺโม   อวิตกฺกอวิจารสฺส   ธมฺมสฺส
อนนฺตรปจฺจเยน    ปจฺจโย    ปุริโม    ปุริโม    วิจาโร    ปจฺฉิมสฺส
ปจฺฉิมสฺส   วิจารสฺส   อนนฺตรปจฺจเยน   ปจฺจโย  ฯเปฯ  ปุริมา  ปุริมา
อวิตกฺกอวิจารา    ขนฺธา    ปจฺฉิมานํ    ปจฺฉิมานํ    อวิตกฺกอวิจารานํ
ขนฺธานํ     อนนฺตรปจฺจเยน     ปจฺจโย     อวิตกฺกอวิจาโร    มคฺโค
อวิตกฺกอวิจารสฺส    ผลสฺส    อวิตกฺกอวิจารํ    ผลํ   อวิตกฺกอวิจารสฺส
ผลสฺส      อนนฺตรปจฺจเยน      ปจฺจโย     นิโรธา     วุฏฺฐหนฺตสฺส
เนวสญฺญานาสญฺญายตนํ    อวิตกฺกอวิจาราย    ผลสมาปตฺติยา   วิจารสฺส
จ อนนฺตรปจฺจเยน ปจฺจโย ฯ
    [๑๘๔]    อวิตกฺกอวิจาโร    ธมฺโม   สวิตกฺกสวิจารสฺส   ธมฺมสฺส
อนนฺตรปจฺจเยน    ปจฺจโย    อวิตกฺกอวิจารํ    จุติจิตฺตํ   วิจาโร   จ
