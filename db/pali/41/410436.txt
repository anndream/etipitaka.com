     [๑๔๗๒]   ปริตฺโต   จ   อปฺปมาโณ   จ   ธมฺมา   อปฺปมาณสฺส
ธมฺมสฺส   ...   อปฺปมาโณ  เอโก  ขนฺโธ  วตฺถุ  จ  ติณฺณนฺนํ  ขนฺธานํ
นิสฺสยปจฺจเยน ปจฺจโย เทฺว ขนฺธา ... ฯ
     [๑๔๗๓]  ปริตฺโต  จ  มหคฺคโต  จ  ธมฺมา ปริตฺตสฺส ธมฺมสฺส ...
มหคฺคตา    ขนฺธา    จ    มหาภูตา    จ   จิตฺตสมุฏฺฐานานํ   รูปานํ
นิสฺสยปจฺจเยน    ปจฺจโย    ปฏิสนฺธิกฺขเณ    มหคฺคตา    ขนฺธา    จ
มหาภูตา จ กฏตฺตารูปานํ นิสฺสยปจฺจเยน ปจฺจโย ฯ
     [๑๔๗๔]  ปริตฺโต  จ  มหคฺคโต  จ ธมฺมา มหคฺคตสฺส ธมฺมสฺส ...
มหคฺคโต  เอโก  ขนฺโธ  จ  วตฺถุ  จ  ติณฺณนฺนํ  ขนฺธานํ  นิสฺสยปจฺจเยน
ปจฺจโย    ปฏิสนฺธิกฺขเณ   มหคฺคโต   เอโก   ขนฺโธ   จ   วตฺถุ   จ
ติณฺณนฺนํ ขนฺธานํ นิสฺสยปจฺจเยน ปจฺจโย เทฺว ขนฺธา ... ฯ
     [๑๔๗๕]   ปริตฺโต   ธมฺโม  ปริตฺตสฺส  ธมฺมสฺส  อุปนิสฺสยปจฺจเยน
ปจฺจโย     อารมฺมณูปนิสฺสโย    อนนฺตรูปนิสฺสโย    ปกตูปนิสฺสโย    ฯ
ปกตูปนิสฺสโย:   ปริตฺตํ   สทฺธํ   อุปนิสฺสาย  ทานํ  เทติ  สีลํ  สมาทิยติ
อุโปสถกมฺมํ   กโรติ  วิปสฺสนํ  อุปฺปาเทติ  มานํ  ชปฺเปติ  ทิฏฺฐึ  คณฺหาติ
ปริตฺตํ  สีลํ  ...  ปญฺญํ  ราคํ ปตฺถนํ กายิกํ สุขํ ... เสนาสนํ อุปนิสฺสาย
ทานํ  เทติ  สีลํ  ...  อุโปสถกมฺมํ  ...  วิปสฺสนํ อุปฺปาเทติ ปาณํ หนติ
สงฺฆํ   ภินฺทติ   ปริตฺตา   สทฺธา  ...  ปญฺญา  ราโค  ปตฺถนา  กายิกํ
สุขํ   ...   เสนาสนํ   ปริตฺตาย  สทฺธาย  ปญฺญาย  ราคสฺส  ปตฺถนาย
กายิกสฺส    สุขสฺส    กายิกสฺส   ทุกฺขสฺส   อุปนิสฺสยปจฺจเยน   ปจฺจโย
