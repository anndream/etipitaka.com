อนุโลมํ โวทานสฺส อาเสวนปจฺจเยน ปจฺจโย ฯ
     [๑๗๒๕]  อนิยโต  ธมฺโม  มิจฺฉตฺตนิยตสฺส ธมฺมสฺส อาเสวนปจฺจเยน
ปจฺจโย      อนิยตํ      โทมนสฺสํ     มิจฺฉตฺตนิยตสฺส     โทมนสฺสสฺส
อาเสวนปจฺจเยน     ปจฺจโย     อนิยตมิจฺฉาทิฏฺฐิ     นิยตมิจฺฉาทิฏฺฐิยา
อาเสวนปจฺจเยน ปจฺจโย ฯ
     [๑๗๒๖]  อนิยโต  ธมฺโม  สมฺมตฺตนิยตสฺส ธมฺมสฺส อาเสวนปจฺจเยน
ปจฺจโย    โคตฺรภุ    มคฺคสฺส    โวทานํ   มคฺคสฺส   อาเสวนปจฺจเยน
ปจฺจโย ฯ
     [๑๗๒๗]  มิจฺฉตฺตนิยโต  ธมฺโม มิจฺฉตฺตนิยตสฺส ธมฺมสฺส กมฺมปจฺจเยน
ปจฺจโย      มิจฺฉตฺตนิยตา      เจตนา     สมฺปยุตฺตกานํ     ขนฺธานํ
กมฺมปจฺจเยน ปจฺจโย ฯ
     [๑๗๒๘]   มิจฺฉตฺตนิยโต  ธมฺโม  อนิยตสฺส  ธมฺมสฺส  กมฺมปจฺจเยน
ปจฺจโย    สหชาตา    นานาขณิกา    ฯ    สหชาตา:   มิจฺฉตฺตนิยตา
เจตนา  จิตฺตสมุฏฺฐานานํ  รูปานํ  กมฺมปจฺจเยน  ปจฺจโย  ฯ นานาขณิกา:
มิจฺฉตฺตนิยตา     เจตนา     วิปากานํ     ขนฺธานํ     กฏตฺตา    จ
รูปานํ กมฺมปจฺจเยน ปจฺจโย ฯ
     [๑๗๒๙]   มิจฺฉตฺตนิยโต  ธมฺโม  มิจฺฉตฺตนิยตสฺส  จ  อนิยตสฺส  จ
ธมฺมสฺส   กมฺมปจฺจเยน   ปจฺจโย   มิจฺฉตฺตนิยตา  เจตนา  สมฺปยุตฺตกานํ
ขนฺธานํ จิตฺตสมุฏฺฐานานญฺจ รูปานํ กมฺมปจฺจเยน ปจฺจโย ฯ
     [๑๗๓๐]    สมฺมตฺตนิยโต    ธมฺโม    สมฺมตฺตนิยตสฺส    ธมฺมสฺส
