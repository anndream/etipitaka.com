ปจฺจเยน    ปจฺจโย    อนนฺตรสทิสํ   ฯ   สหชาตปจฺจเย   ปฏิจฺจวาเร
สหชาตสทิสา    นว    ปญฺหา    ฯ    อญฺญมญฺญปจฺจเย    ปฏิจฺจวาเร
อญฺญมญฺญสทิสํ   ตีณิ   ฯ   นิสฺสยปจฺจเย   ปจฺจยวาเร   นิสฺสยสทิสํ   ฯ
จตฺตาริปิ หิ วิสุํ ฆฏนา นตฺถิ ฯ เตรส ปญฺหา ฯ
     [๑๑๑๓]  อาจยคามิ  ธมฺโม อาจยคามิสฺส ธมฺมสฺส อุปนิสฺสยปจฺจเยน
ปจฺจโย     อารมฺมณูปนิสฺสโย    อนนฺตรูปนิสฺสโย    ปกตูปนิสฺสโย    ฯ
ปกตูปนิสฺสโย:     อาจยคามึ     สทฺธํ    อุปนิสฺสาย    ทานํ    เทติ
สีลํ  ...  อุโปสถกมฺมํ ... ฌานํ ... วิปสฺสนํ ... อภิญฺญํ ... สมาปตฺตึ
อุปฺปาเทติ   มานํ   ชปฺเปติ  ทิฏฺฐึ  คณฺหาติ  อาจยคามึ  สีลํ  ...  สุตํ
จาคํ   ปญฺญํ   ราคํ  โทสํ  โมหํ  มานํ  ทิฏฺฐึ  ...  ปตฺถนํ  อุปนิสฺสาย
ทานํ  เทติ สีลํ ... อุโปสถกมฺมํ ... ฌานํ ... วิปสฺสนํ ... อภิญฺญํ ...
สมาปตฺตึ   ...   ปาณํ   หนติ  สงฺฆํ  ภินฺทติ  อาจยคามิ  สทฺธา  ...
ปญฺญา   ราโค  ...  ปตฺถนา  อาจยคามิยา  สทฺธาย  ปญฺญาย  ราคสฺส
ปตฺถนาย    อุปนิสฺสยปจฺจเยน    ปจฺจโย   ปฐมสฺส   ฌานสฺส   ปริกมฺมํ
ปฐมสฺส      ฌานสฺส      อุปนิสฺสยปจฺจเยน      ปจฺจโย      ฯเปฯ
เนวสญฺญานาสญฺญายตนสฺส       ปริกมฺมํ       เนวสญฺญานาสญฺญายตนสฺส
อุปนิสฺสยปจฺจเยน   ปจฺจโย   ปฐมํ   ฌานํ   ทุติยสฺส   ฌานสฺส   ฯเปฯ
อากิญฺจญฺญายตนํ       เนวสญฺญานาสญฺญายตนสฺส       อุปนิสฺสยปจฺจเยน
ปจฺจโย ฯ
     [๑๑๑๔]  อาจยคามิ  ธมฺโม อปจยคามิสฺส ธมฺมสฺส อุปนิสฺสยปจฺจเยน
