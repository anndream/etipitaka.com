จตฺตาริ กาตพฺพานิ ฯ ปีติสหคตํ อนุมชฺชนฺเตน วิภชิตพฺพํ ฯ
     [๕๕๕]   ปีติสหคโต  ธมฺโม  ปีติสหคตสฺส  ธมฺมสฺส  วิปากปจฺจเยน
ปจฺจโย    ปีติสหคโต    วิปาโก   เอโก   ขนฺโธ   ติณฺณนฺนํ   ขนฺธานํ
วิปากปจฺจเยน   ปจฺจโย   เทฺว   ขนฺธา  ทฺวินฺนํ  ขนฺธานํ  ปฏิสนฺธิกฺขเณ
ปีติสหคโต   เอโก   ขนฺโธ   ติณฺณนฺนํ   ขนฺธานํ   เทฺว  ขนฺธา  ทฺวินฺนํ
ขนฺธานํ   ฯเปฯ   ยถา  ปฏิจฺจวาเร  เหตุปจฺจเย  เอวํ  วิตฺถาเรตพฺพา
ทส ปญฺหา ฯ
     [๕๕๖]  ปีติสหคโต  ธมฺโม  ปีติสหคตสฺส  ธมฺมสฺส  อาหารปจฺจเยน
ปจฺจโย     อินฺทฺริยปจฺจเยน     ปจฺจโย     ฌานปจฺจเยน     ปจฺจโย
มคฺคปจฺจเยน    ปจฺจโย    สมฺปยุตฺตปจฺจเยน    ปจฺจโย   อตฺถิปจฺจเยน
ปจฺจโย   ฯ   ทส   ปญฺหา   วิตฺถาเรตพฺพา  ฯ  นตฺถิปจฺจเยน  ปจฺจโย
วิคตปจฺจเยน    ปจฺจโย    ฯ    นตฺถิปิ    วิคตมฺปิ   อนนฺตรสทิสํ   ฯ
อวิคตปจฺจเยน ปจฺจโย ฯ
     [๕๕๗]   เหตุยา   ทส   อารมฺมเณ   โสฬส   อธิปติยา  โสฬส
อนนฺตเร    โสฬส   สมนนฺตเร   โสฬส   สหชาเต   ทส   อญฺญมญฺเญ
ทส    นิสฺสเย   ทส   อุปนิสฺสเย   โสฬส   อาเสวเน   ทส   กมฺเม
โสฬส   วิปาเก   ทส   อาหาเร  อินฺทฺริเย  ฌาเน  มคฺเค  สมฺปยุตฺเต
อตฺถิยา ทส นตฺถิยา โสฬส วิคเต โสฬส อวิคเต ทส ฯ
             กุสลตฺติกํ อนุโลมํ อนุมชฺชนฺเตน คเณตพฺพํ ฯ
                        อนุโลมํ ฯ
