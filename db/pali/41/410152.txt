                         ปีติตฺติกํ
                       ปฏิจฺจวาโร
     [๔๖๕]   ปีติสหคตํ   ธมฺมํ   ปฏิจฺจ  ปีติสหคโต  ธมฺโม  อุปฺปชฺชติ
เหตุปจฺจยา   ปีติสหคตํ   เอกํ   ขนฺธํ   ปฏิจฺจ   ตโย   ขนฺธา   ตโย
ขนฺเธ   ปฏิจฺจ   เอโก   ขนฺโธ   เทฺว   ขนฺเธ  ปฏิจฺจ  เทฺว  ขนฺธา
ปฏิสนฺธิกฺขเณ   ปีติสหคตํ   เอกํ   ขนฺธํ   ปฏิจฺจ   ตโย   ขนฺธา  เทฺว
ขนฺเธ   ปฏิจฺจ   เทฺว   ขนฺธา  ฯ  ปีติสหคตํ  ธมฺมํ  ปฏิจฺจ  สุขสหคโต
ธมฺโม    อุปฺปชฺชติ    เหตุปจฺจยา    ปีติสหคตํ   เอกํ   ขนฺธํ   ปฏิจฺจ
สุขสหคตา  ตโย  ขนฺธา  เทฺว  ขนฺเธ  ปฏิจฺจ  เทฺว ขนฺธา ปฏิสนฺธิกฺขเณ
ปีติสหคตํ     เอกํ    ขนฺธํ    ปฏิจฺจ    สุขสหคตา    ตโย    ขนฺธา
เทฺว   ขนฺเธ   ปฏิจฺจ   เทฺว   ขนฺธา   ฯ   ปีติสหคตํ   ธมฺมํ  ปฏิจฺจ
ปีติสหคโต    จ    สุขสหคโต   จ   ธมฺมา   อุปฺปชฺชนฺติ   เหตุปจฺจยา
ปีติสหคตํ   เอกํ   ขนฺธํ   ปฏิจฺจ   ปีติสหคตา  จ  สุขสหคตา  จ  ตโย
ขนฺธา   เทฺว   ขนฺเธ   ปฏิจฺจ   เทฺว  ขนฺธา  ปฏิสนฺธิกฺขเณ  ปีติสหคตํ
เอกํ   ขนฺธํ  ปฏิจฺจ  ปีติสหคโต  จ  สุขสหคโต  จ  ตโย  ขนฺธา  เทฺว
ขนฺเธ ปฏิจฺจ เทฺว ขนฺธา ฯ
     [๔๖๖]   สุขสหคตํ   ธมฺมํ   ปฏิจฺจ  สุขสหคโต  ธมฺโม  อุปฺปชฺชติ
เหตุปจฺจยา   สุขสหคตํ   เอกํ   ขนฺธํ   ปฏิจฺจ   เทฺว   ขนฺธา   เทฺว
