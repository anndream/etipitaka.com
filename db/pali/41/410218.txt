     [๖๗๒]     ภาวนายปหาตพฺโพ     ธมฺโม    ทสฺสเนนปหาตพฺพสฺส
ธมฺมสฺส     อารมฺมณปจฺจเยน     ปจฺจโย    ภาวนายปหาตพฺพํ    ราคํ
อสฺสาเทติ   อภินนฺทติ  ตํ  อารพฺภ  ทสฺสเนนปหาตพฺโพ  ราโค  อุปฺปชฺชติ
ทิฏฺฐิ    อุปฺปชฺชติ   วิจิกิจฺฉา   อุปฺปชฺชติ   ทสฺสเนนปหาตพฺพํ   โทมนสฺสํ
อุปฺปชฺชติ     อุทฺธจฺจํ     อารพฺภ     ทิฏฺฐิ     อุปฺปชฺชติ    วิจิกิจฺฉา
อุปฺปชฺชติ    ทสฺสเนนปหาตพฺพํ   โทมนสฺสํ   อุปฺปชฺชติ   ภาวนายปหาตพฺพํ
โทมนสฺสํ    อารพฺภ    ทสฺสเนนปหาตพฺพํ   โทมนสฺสํ   อุปฺปชฺชติ   ทิฏฺฐิ
อุปฺปชฺชติ วิจิกิจฺฉา อุปฺปชฺชติ ฯ
     [๖๗๓]    ภาวนายปหาตพฺโพ    ธมฺโม   เนวทสฺสเนนนภาวนาย-
*ปหาตพฺพสฺส  ธมฺมสฺส  อารมฺมณปจฺจเยน  ปจฺจโย อริยา ภาวนายปหาตพฺพํ
ปหีนํ    กิเลสํ    ปจฺจเวกฺขนฺติ    วิกฺขมฺภิตํ    กิเลสํ    ปจฺจเวกฺขนฺติ
ปุพฺเพ   สมุทาจิณฺเณ   ภาวนายปหาตพฺเพ   ขนฺเธ   อนิจฺจโต   ทุกฺขโต
อนตฺตโต    วิปสฺสนฺติ   เจโตปริยญาเณน   ภาวนายปหาตพฺพจิตฺตสมงฺคิสฺส
จิตฺตํ     ชานนฺติ     ภาวนายปหาตพฺพา    ขนฺธา    เจโตปริยญาณสฺส
ปุพฺเพนิวาสานุสฺสติญาณสฺส ยถากมฺมูปคญาณสฺส
อนาคตํสญาณสฺส อาวชฺชนาย อารมฺมณปจฺจเยน ปจฺจโย ฯ
     [๖๗๔]   เนวทสฺสเนนนภาวนายปหาตพฺโพ   ธมฺโม  เนวทสฺสเนน-
*นภาวนายปหาตพฺพสฺส    ธมฺมสฺส    อารมฺมณปจฺจเยน   ปจฺจโย   ทานํ
ทตฺวา   สีลํ   สมาทิยิตฺวา  อุโปสถกมฺมํ  กตฺวา  ตํ  ปจฺจเวกฺขติ  ปุพฺเพ
สุจิณฺณานิ    ปจฺจเวกฺขติ    ฌานา    วุฏฺฐหิตฺวา    ฌานํ   ปจฺจเวกฺขติ
