ปจฺจโย ฯ
     [๗๒๒]         เนวทสฺสเนนนภาวนายปหาตพฺโพ         ธมฺโม
เนวทสฺสเนนนภาวนายปหาตพฺพสฺส       ธมฺมสฺส      ปจฺฉาชาตปจฺจเยน
ปจฺจโย    ฯ   ปจฺฉาชาตา:   เนวทสฺสเนนนภาวนายปหาตพฺพา   ขนฺธา
ปุเรชาตสฺส อิมสฺส กายสฺส ปจฺฉาชาตปจฺจเยน ปจฺจโย ฯ
     [๗๒๓]     ทสฺสเนนปหาตพฺโพ     ธมฺโม    ทสฺสเนนปหาตพฺพสฺส
ธมฺมสฺส   อาเสวนปจฺจเยน   ปจฺจโย  ปุริมา  ปุริมา  ทสฺสเนนปหาตพฺพา
ขนฺธา ปจฺฉิมานํ ปจฺฉิมานํ อาเสวนปจฺจเยน ปจฺจโย ฯ
     [๗๒๔]     ภาวนายปหาตพฺโพ     ธมฺโม    ภาวนายปหาตพฺพสฺส
ธมฺมสฺส   อาเสวนปจฺจเยน   ปจฺจโย  ปุริมา  ปุริมา  ภาวนายปหาตพฺพา
ขนฺธา ปจฺฉิมานํ ปจฺฉิมานํ อาเสวนปจฺจเยน ปจฺจโย ฯ
     [๗๒๕]         เนวทสฺสเนนนภาวนายปหาตพฺโพ         ธมฺโม
เนวทสฺสเนนนภาวนายปหาตพฺพสฺส   ธมฺมสฺส   อาเสวนปจฺจเยน   ปจฺจโย
ปุริมา    ปุริมา    เนวทสฺสเนนนภาวนายปหาตพฺพา   ขนฺธา   ปจฺฉิมานํ
ปจฺฉิมานํ     อาเสวนปจฺจเยน     ปจฺจโย     อนุโลมํ     โคตฺรภุสฺส
อนุโลมํ     โวทานสฺส     โคตฺรภุ     มคฺคสฺส    โวทานํ    มคฺคสฺส
อาเสวนปจฺจเยน ปจฺจโย ฯ
     [๗๒๖]     ทสฺสเนนปหาตพฺโพ     ธมฺโม    ทสฺสเนนปหาตพฺพสฺส
ธมฺมสฺส     กมฺมปจฺจเยน     ปจฺจโย    ทสฺสเนนปหาตพฺพา    เจตนา
สมฺปยุตฺตกานํ ขนฺธานํ กมฺมปจฺจเยน ปจฺจโย ฯ
