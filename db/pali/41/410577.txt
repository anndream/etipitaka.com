                       ปจฺจยวาโร
    [๒๐๖๒]   อชฺฌตฺตํ   ธมฺมํ   ปจฺจยา   อชฺฌตฺโต  ธมฺโม  อุปฺปชฺชติ
เหตุปจฺจยา  อชฺฌตฺตํ  เอกํ  ขนฺธํ  ปจฺจยา  ตโย  ขนฺธา จิตฺตสมุฏฺฐานญฺจ
รูปํ    เทฺว    ขนฺเธ    ...    ปฏิสนฺธิกฺขเณ   ปริปุณฺณํ   ฯ   เอกํ
มหาภูตํ ... วตฺถุํ ปจฺจยา อชฺฌตฺตา ขนฺธา ฯ
    [๒๐๖๓]   พหิทฺธา   ธมฺมํ   ปจฺจยา   พหิทฺธา   ธมฺโม  อุปฺปชฺชติ
เหตุปจฺจยา  พหิทฺธา  เอกํ  ขนฺธํ  ...  ปฏิสนฺธิกฺขเณ เอกํ มหาภูตํ ...
วตฺถุํ ปจฺจยา พหิทฺธา ขนฺธา ฯ
    [๒๐๖๔]   อชฺฌตฺตํ   ธมฺมํ   ปจฺจยา   อชฺฌตฺโต  ธมฺโม  อุปฺปชฺชติ
อารมฺมณปจฺจยา   ปฏิจฺจวารสทิสํ   ฯ   จกฺขายตนํ  ปจฺจยา  จกฺขุวิญฺญาณํ
กายายตนํ ... วตฺถุํ ปจฺจยา อชฺฌตฺตา ขนฺธา ฯ
    [๒๐๖๕]  พหิทฺธา ธมฺมํ ปจฺจยา พหิทฺธา ธมฺโม ... ปฏิจฺจวารสทิสํ ฯ
จกฺขายตนํ    ...    กายายตนํ    ...    วตฺถุํ   ปจฺจยา   พหิทฺธา
ขนฺธา ฯ
    [๒๐๖๖]   อชฺฌตฺตํ   ธมฺมํ   ปจฺจยา   อชฺฌตฺโต  ธมฺโม  อุปฺปชฺชติ
อธิปติปจฺจยา    วตฺถุ    อติเรกํ   ปฏิจฺจวารสทิสํ   ฯ   อนนฺตรปจฺจยา
สมนนฺตรปจฺจยา       สหชาตปจฺจยา      สหชาตวาเร      ปริปุณฺณา
มหาภูเต    ปจฺจยา    มหาภูตานํ   ขนฺธานญฺจ   ปจฺฉา   ปญฺจายตนญฺจ
วตฺถุ    จ    กาตพฺพา    ฯ    อญฺญมญฺญปจฺจยา    นิสฺสยปจฺจยา   ฯ
สงฺขิตฺตํ ฯ อวิคตปจฺจยา ฯ
