มหคฺคตา ขนฺธา วตฺถุสฺส อญฺญมญฺญปจฺจเยน ปจฺจโย ฯ
     [๑๔๕๙]  มหคฺคโต  ธมฺโม  ปริตฺตสฺส จ มหคฺคตสฺส จ ธมฺมสฺส ...
ปฏิสนฺธิกฺขเณ   มหคฺคโต   เอโก  ขนฺโธ  ติณฺณนฺนํ  ขนฺธานํ  วตฺถุสฺส  จ
อญฺญมญฺญปจฺจเยน ปจฺจโย ฯ
     [๑๔๖๐]    อปฺปมาโณ    ธมฺโม   อปฺปมาณสฺส   ธมฺมสฺส   ...
อปฺปมาโณ    เอโก    ขนฺโธ    ติณฺณนฺนํ   ขนฺธานํ   อญฺญมญฺญปจฺจเยน
ปจฺจโย เทฺว ขนฺธา ... ฯ
     [๑๔๖๑]   ปริตฺโต  จ  มหคฺคโต  จ  ธมฺมา  มหคฺคตสฺส  ธมฺมสฺส
อญฺญมญฺญปจฺจเยน     ปจฺจโย     ปฏิสนฺธิกฺขเณ     มหคฺคโต    เอโก
ขนฺโธ วตฺถุ จ ติณฺณนฺนํ ขนฺธานํ อญฺญมญฺญปจฺจเยน ปจฺจโย ฯ
     [๑๔๖๒]   ปริตฺโต   ธมฺโม   ปริตฺตสฺส   ธมฺมสฺส  นิสฺสยปจฺจเยน
ปจฺจโย      ปริตฺโต      เอโก     ขนฺโธ     ติณฺณนฺนํ     ขนฺธานํ
จิตฺตสมุฏฺฐานานญฺจ   รูปานํ  นิสฺสยปจฺจเยน  ปจฺจโย  เทฺว  ขนฺธา  ...
ปฏิสนฺธิกฺขเณ   ขนฺธา   วตฺถุสฺส  วตฺถุ  ขนฺธานํ  นิสฺสยปจฺจเยน  ปจฺจโย
เอกํ   มหาภูตํ   ฯเปฯ  อสญฺญสตฺตานํ  เอกํ  มหาภูตํ  ...  จกฺขายตนํ
จกฺขุวิญฺญาณสฺส     กายายตนํ     กายวิญฺญาณสฺส     วตฺถุ    ปริตฺตานํ
ขนฺธานํ นิสฺสยปจฺจเยน ปจฺจโย ฯ
     [๑๔๖๓]   ปริตฺโต   ธมฺโม   มหคฺคตสฺส   ธมฺมสฺส   ...  วตฺถุ
มหคฺคตานํ    ขนฺธานํ   นิสฺสยปจฺจเยน   ปจฺจโย   ปฏิสนฺธิกฺขเณ   วตฺถุ
มหคฺคตานํ ขนฺธานํ นิสฺสยปจฺจเยน ปจฺจโย ฯ
