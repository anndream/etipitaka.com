ปจฺจโย ฯ
     [๑๕๐๙]   ปริตฺโต   ธมฺโม   ปริตฺตสฺส   ธมฺมสฺส   อตฺถิปจฺจเยน
ปจฺจโย    สหชาตํ    ปุเรชาตํ    ปจฺฉาชาตํ   อาหารํ   อินฺทฺริยํ   ฯ
สหชาโต:  ปริตฺโต  เอโก  ขนฺโธ  ติณฺณนฺนํ  ขนฺธานํ  จิตฺตสมุฏฺฐานานญฺจ
รูปานํ   อตฺถิปจฺจเยน   ปจฺจโย   เทฺว   ขนฺธา   ...   ปฏิสนฺธิกฺขเณ
ขนฺธา   วตฺถุสฺส   อตฺถิปจฺจเยน   ปจฺจโย  วตฺถุ  ขนฺธานํ  อตฺถิปจฺจเยน
ปจฺจโย  เอกํ  มหาภูตํ  ฯ  สงฺขิตฺตํ  ฯ  อสญฺญสตฺตานํ ... ฯ ปุเรชาตํ:
จกฺขุํ  ...  วตฺถุํ  อนิจฺจโต  ... วิปสฺสติ อสฺสาเทติ อภินนฺทติ ตํ อารพฺภ
ราโค    อุปฺปชฺชติ    โทมนสฺสํ   อุปฺปชฺชติ   รูปายตนํ   จกฺขุวิญฺญาณสฺส
โผฏฺฐพฺพายตนํ    กายวิญฺญาณสฺส    อตฺถิปจฺจเยน   ปจฺจโย   จกฺขายตนํ
จกฺขุวิญฺญาณสฺส    อตฺถิปจฺจเยน    ปจฺจโย   กายายตนํ   กายวิญฺญาณสฺส
วตฺถุ   ปริตฺตานํ   ขนฺธานํ   อตฺถิปจฺจเยน   ปจฺจโย   ฯ  ปจฺฉาชาตา:
ปริตฺตา    ขนฺธา    ปุเรชาตสฺส    อิมสฺส    กายสฺส    อตฺถิปจฺจเยน
ปจฺจโย   ฯ   กพฬึกาโร   อาหาโร   อิมสฺส   กายสฺส   อตฺถิปจฺจเยน
ปจฺจโย      ฯ      รูปชีวิตินฺทฺริยํ     กฏตฺตารูปานํ     อตฺถิปจฺจเยน
ปจฺจโย ฯ
     [๑๕๑๐]   ปริตฺโต   ธมฺโม   มหคฺคตสฺส   ธมฺมสฺส  อตฺถิปจฺจเยน
ปจฺจโย    สหชาตํ    ปุเรชาตํ   ฯ   สหชาตํ:   ปฏิสนฺธิกฺขเณ   วตฺถุ
มหคฺคตานํ   ขนฺธานํ   อตฺถิปจฺจเยน   ปจฺจโย   ฯ  ปุเรชาตํ:  ทิพฺเพน
จกฺขุนา  รูปํ  ปสฺสติ  ทิพฺพาย  โสตธาตุยา  สทฺทํ  ...  วตฺถุ มหคฺคตานํ
