มหาภูเต   จ   อาโปธาตุญฺจ   ปฏิจฺจ   สนิทสฺสนสปฺปฏิฆํ   จิตฺตสมุฏฺฐานํ
รูปํ   กฏตฺตารูปํ   อุปาทารูปํ   โผฏฺฐพฺพายตนญฺจ   อาโปธาตุญฺจ  ปฏิจฺจ
รูปายตนํ  ...  พาหิรํ  ...  อาหารสมุฏฺฐานํ  ...  อุตุสมุฏฺฐานํ  ...
อสญฺญสตฺตานํ   อนิทสฺสนสปฺปฏิเฆ   มหาภูเต   จ   อาโปธาตุญฺจ  ปฏิจฺจ
สนิทสฺสนสปฺปฏิฆํ    กฏตฺตารูปํ   อุปาทารูปํ   ฆฏเน   อิมินา   การเณน
สตฺตปิ ปญฺหา วิภชิตพฺพา ฯ
    [๒๑๙๗]    อนิทสฺสนสปฺปฏิฆํ    ธมฺมํ    ปฏิจฺจ   อนิทสฺสนสปฺปฏิโฆ
ธมฺโม   อุปฺปชฺชติ   นอธิปติปจฺจยา   สหชาตสทิสํ   ฯ   นอนนฺตรปจฺจยา
นสมนนฺตรปจฺจยา     นอญฺญมญฺญปจฺจยา    อนิทสฺสนสปฺปฏิเฆ    มหาภูเต
ปฏิจฺจ      อนิทสฺสนสปฺปฏิฆํ      จิตฺตสมุฏฺฐานํ     รูปํ     กฏตฺตารูปํ
อุปาทารูปํ   โผฏฺฐพฺพายตนํ   ปฏิจฺจ  จกฺขายตนํ  รสายตนํ  พาหิรํ  ...
อาหารสมุฏฺฐานํ  ...  อุตุสมุฏฺฐานํ  ...  อสญฺญสตฺตานํ  มหาภูเต ปฏิจฺจ
อนิทสฺสนอปฺปฏิฆํ   กฏตฺตารูปํ   อุปาทารูปํ   อิมินา   การเณน   เอกวีส
ปญฺหา  วิภชิตพฺพา ฯ นอุปนิสฺสยปจฺจยา นปุเรชาตปจฺจยา นปจฺฉาชาตปจฺจยา
นอาเสวนปจฺจยา  ฯ  นกมฺมปจฺจยา  พาหิรํ  ...  อาหารสมุฏฺฐานํ  ...
อุตุสมุฏฺฐานํ     ...    อนิทสฺสนสปฺปฏิฆํ    เอกํ    มหาภูตํ    ปฏิจฺจ
เทฺว  มหาภูตา  เทฺว  มหาภูเต  ปฏิจฺจ  เอกํ  มหาภูตํ อนิทสฺสนสปฺปฏิเฆ
มหาภูเต      ปฏิจฺจ      อนิทสฺสนสปฺปฏิฆํ      อุปาทารูปํ      กมฺมํ
วิภชิตฺวา   นกมฺเมเนว   เอกวีส   ปญฺหา  กาตพฺพา  ฯ  นวิปากปจฺจยา
ปฏิสนฺธิปิ  กฏตฺตาปิ  นตฺถิ  ปญฺจโวกาเรเยว  กาตพฺพา ฯ นอาหารปจฺจยา
