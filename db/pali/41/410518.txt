    [๑๘๑๓]  มคฺคเหตุโก  ธมฺโม  มคฺคาธิปติสฺส  ธมฺมสฺส อธิปติปจฺจเยน
ปจฺจโย          อารมฺมณาธิปติ          สหชาตาธิปติ          ฯ
อารมฺมณาธิปติ:    อริยา    มคฺคา   วุฏฺฐหิตฺวา   มคฺคํ   ครุํ   กตฺวา
ปจฺจเวกฺขนฺติ    ฯ    สหชาตาธิปติ:    มคฺคเหตุกาธิปติ   สมฺปยุตฺตกานํ
มคฺคาธิปตีนํ ขนฺธานํ อธิปติปจฺจเยน ปจฺจโย ฯ
    [๑๘๑๔]      มคฺคเหตุโก      ธมฺโม     มคฺคารมฺมณสฺส     จ
มคฺคาธิปติสฺส   จ   ธมฺมสฺส   อธิปติปจฺจเยน   ปจฺจโย   อารมฺมณาธิปติ
สหชาตาธิปติ   ฯ   อารมฺมณาธิปติ:   อริยา   มคฺคา  วุฏฺฐหิตฺวา  มคฺคํ
ครุํ กตฺวา ปจฺจเวกฺขนฺติ ฯ
    [๑๘๑๕]   มคฺคเหตุโก  ธมฺโม  มคฺคเหตุกสฺส  จ  มคฺคาธิปติสฺส  จ
ธมฺมสฺส   อธิปติปจฺจเยน   ปจฺจโย   ฯ  สหชาตาธิปติ:  มคฺคเหตุกาธิปติ
สมฺปยุตฺตกานํ มคฺคเหตุกานญฺจ มคฺคาธิปตีนญฺจ
ขนฺธานํ อธิปติปจฺจเยน ปจฺจโย ฯ
    [๑๘๑๖]  มคฺคาธิปติ  ธมฺโม  มคฺคาธิปติสฺส  ธมฺมสฺส  อธิปติปจฺจเยน
ปจฺจโย          อารมฺมณาธิปติ          สหชาตาธิปติ          ฯ
อารมฺมณาธิปติ:   อริยา   มคฺคา   วุฏฺฐหิตฺวา  ฯเปฯ  ปจฺจเวกฺขนฺติ  ฯ
สหชาตาธิปติ:    มคฺคาธิปติ    สมฺปยุตฺตกานํ   ขนฺธานํ   อธิปติปจฺจเยน
ปจฺจโย ฯ
    [๑๘๑๗]  มคฺคาธิปติ  ธมฺโม  มคฺคารมฺมณสฺส  ธมฺมสฺส อธิปติปจฺจเยน
ปจฺจโย          อารมฺมณาธิปติ          สหชาตาธิปติ          ฯ
