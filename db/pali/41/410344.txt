ธมฺมสฺส       เหตุปจฺจเยน      ปจฺจโย      เนวาจยคามินาปจยคามี
เหตู   สมฺปยุตฺตกานํ   ขนฺธานํ  จิตฺตสมุฏฺฐานานญฺจ  รูปานํ  เหตุปจฺจเยน
ปจฺจโย   ปฏิสนฺธิกฺขเณ   เนวาจยคามินาปจยคามี   เหตู   สมฺปยุตฺตกานํ
ขนฺธานํ กฏตฺตา จ รูปานํ เหตุปจฺจเยน ปจฺจโย ฯ
     [๑๐๘๙]     อาจยคามิ     ธมฺโม     อาจยคามิสฺส    ธมฺมสฺส
อารมฺมณปจฺจเยน   ปจฺจโย  ทานํ  ทตฺวา  สีลํ  สมาทิยิตฺวา  อุโปสถกมฺมํ
กตฺวา    ตํ    ปจฺจเวกฺขติ   ปุพฺเพ   สุจิณฺณานิ   ปจฺจเวกฺขติ   ฌานา
วุฏฺฐหิตฺวา   ฌานํ   ปจฺจเวกฺขติ  เสกฺขา  ปหีเน  กิเลเส  ปจฺจเวกฺขนฺติ
วิกฺขมฺภิเต    กิเลเส    ปจฺจเวกฺขนฺติ   ปุพฺเพ   สมุทาจิณฺเณ   กิเลเส
ชานนฺติ   เสกฺขา   วา   ปุถุชฺชนา   วา  อาจยคามี  ขนฺเธ  อนิจฺจโต
ทุกฺขโต   อนตฺตโต   วิปสฺสนฺติ   อสฺสาเทนฺติ   อภินนฺทนฺติ   ตํ  อารพฺภ
ราโค  อุปฺปชฺชติ  ทิฏฺฐิ  ...  วิจิกิจฺฉา  ...  อุทฺธจฺจํ  ...  โทมนสฺสํ
อุปฺปชฺชติ    เจโตปริยญาเณน   อาจยคามิจิตฺตสมงฺคิสฺส   จิตฺตํ   ชานนฺติ
อากาสานญฺจายตนกุสลํ      วิญฺญาณญฺจายตนกุสลสฺส     อารมฺมณปจฺจเยน
ปจฺจโย        อากิญฺจญฺญายตนกุสลํ       เนวสญฺญานาสญฺญายตนกุสลสฺส
อาจยคามี        ขนฺธา       อิทฺธิวิธญาณสฺส       เจโตปริยญาณสฺส
ปุพฺเพนิวาสานุสฺสติญาณสฺส       ยถากมฺมูปคญาณสฺส      อนาคตํสญาณสฺส
อารมฺมณปจฺจเยน ปจฺจโย ฯ
     [๑๐๙๐]   อาจยคามิ  ธมฺโม  เนวาจยคามินาปจยคามิสฺส  ธมฺมสฺส
อารมฺมณปจฺจเยน    ปจฺจโย    อรหา   ปหีเน   กิเลเส   ปจฺจเวกฺขติ
