โคตฺรภุ มคฺคสฺส โวทานํ มคฺคสฺส อาเสวนปจฺจเยน ปจฺจโย ฯ
    [๒๒๒๗]      อนิทสฺสนอปฺปฏิโฆ     ธมฺโม     อนิทสฺสนอปฺปฏิฆสฺส
ธมฺมสฺส     กมฺมปจฺจเยน    ปจฺจโย    สหชาตา    นานาขณิกา    ฯ
สหชาตา:     อนิทสฺสนอปฺปฏิฆา    เจตนา    สมฺปยุตฺตกานํ    ขนฺธานํ
อนิทสฺสนอปฺปฏิฆานญฺจ      จิตฺตสมุฏฺฐานานํ     รูปานํ     กมฺมปจฺจเยน
ปจฺจโย  ฯ  นานาขณิกา:  อนิทสฺสนอปฺปฏิฆา  เจตนา  วิปากานํ  ขนฺธานํ
อนิทสฺสนอปฺปฏิฆานญฺจ กฏตฺตารูปานํ กมฺมปจฺจเยน ปจฺจโย ฯ
    [๒๒๒๘]      อนิทสฺสนอปฺปฏิโฆ     ธมฺโม     สนิทสฺสนสปฺปฏิฆสฺส
ธมฺมสฺส   กมฺมปจฺจเยน   ปจฺจโย  สหชาตา  นานาขณิกา  ฯ  สหชาตา:
อนิทสฺสนอปฺปฏิฆา     เจตนา     สนิทสฺสนสปฺปฏิฆานํ    จิตฺตสมุฏฺฐานานํ
รูปานํ   กมฺมปจฺจเยน   ปจฺจโย   ฯ   นานาขณิกา:   อนิทสฺสนอปฺปฏิฆา
เจตนา    สนิทสฺสนสปฺปฏิฆานํ    กฏตฺตารูปานํ   กมฺมปจฺจเยน   ปจฺจโย
เอวํ    สตฺต    ปญฺหา    สหชาตา   นานาขณิกา   อิมินา   การเณน
วิภชิตพฺพา ติวิธรูปสงฺคโห ฯ
    [๒๒๒๙]      อนิทสฺสนอปฺปฏิโฆ     ธมฺโม     อนิทสฺสนอปฺปฏิฆสฺส
ธมฺมสฺส   วิปากปจฺจเยน   ปจฺจโย   วิปาโก   อนิทสฺสนอปฺปฏิโฆ  เอโก
ขนฺโธ    ติณฺณนฺนํ    ขนฺธานํ    อนิทสฺสนอปฺปฏิฆานํ   จิตฺตสมุฏฺฐานานญฺจ
รูปานํ   วิปากปจฺจเยน   ปจฺจโย   เทฺว   ขนฺธา   ...  ปฏิสนฺธิกฺขเณ
อนิทสฺสนอปฺปฏิโฆ  เอโก  ขนฺโธ  ติณฺณนฺนํ  ขนฺธานํ  อนิทสฺสนอปฺปฏิฆานญฺจ
กฏตฺตารูปานํ         วิปากปจฺจเยน         ปจฺจโย         ขนฺธา
