ปุพฺเพ   สมุทาจิณฺเณ   กิเลเส   ชานาติ   อาจยคามี  ขนฺเธ  อนิจฺจโต
ทุกฺขโต   อนตฺตโต   วิปสฺสติ   เจโตปริยญาเณน  อาจยคามิจิตฺตสมงฺคิสฺส
จิตฺตํ     ชานาติ    เสกฺขา    วา    ปุถุชฺชนา    วา    อาจยคามี
ขนฺเธ    อนิจฺจโต   ทุกฺขโต   อนตฺตโต   วิปสฺสนฺติ   กุสเล   นิรุทฺเธ
วิปาโก    ตทารมฺมณตา    อุปฺปชฺชติ   อาจยคามี   ขนฺเธ   อสฺสาเทติ
อภินนฺทติ    ตํ    อารพฺภ    ราโค   อุปฺปชฺชติ   โทมนสฺสํ   อุปฺปชฺชติ
อกุสเล  นิรุทฺเธ  วิปาโก  ตทารมฺมณตา  อุปฺปชฺชติ อากาสานญฺจายตนกุสลํ
วิญฺญาณญฺจายตนวิปากสฺส     จ     กิริยสฺส     จ    อารมฺมณปจฺจเยน
ปจฺจโย       อากิญฺจญฺญายตนกุสลํ       เนวสญฺญานาสญฺญายตนวิปากสฺส
จ        กิริยสฺส        จ        อารมฺมณปจฺจเยน       ปจฺจโย
อาจยคามี     ขนฺธา     เจโตปริยญาณสฺส    ปุพฺเพนิวาสานุสฺสติญาณสฺส
ยถากมฺมูปคญาณสฺส    อนาคตํสญาณสฺส    อาวชฺชนาย   อารมฺมณปจฺจเยน
ปจฺจโย ฯ
     [๑๐๙๑]  อปจยคามิ  ธมฺโม อาจยคามิสฺส ธมฺมสฺส อารมฺมณปจฺจเยน
ปจฺจโย     เสกฺขา     มคฺคา    วุฏฺฐหิตฺวา    มคฺคํ    ปจฺจเวกฺขนฺติ
เจโตปริยญาเณน       อปจยคามิจิตฺตสมงฺคิสฺส      จิตฺตํ      ชานนฺติ
อปจยคามี     ขนฺธา     เจโตปริยญาณสฺส    ปุพฺเพนิวาสานุสฺสติญาณสฺส
อนาคตํสญาณสฺส อารมฺมณปจฺจเยน ปจฺจโย ฯ
     [๑๐๙๒]   อปจยคามิ  ธมฺโม  เนวาจยคามินาปจยคามิสฺส  ธมฺมสฺส
อารมฺมณปจฺจเยน    ปจฺจโย    อรหา    มคฺคา    วุฏฺฐหิตฺวา    มคฺคํ
