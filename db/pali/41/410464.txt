อนนฺตรปจฺจเยน         ปจฺจโย        ปริตฺตารมฺมณํ        จุติจิตฺตํ
มหคฺคตารมฺมณสฺส      อุปปตฺติจิตฺตสฺส      อนนฺตรปจฺจเยน     ปจฺจโย
ปริตฺตารมฺมณํ   ภวงฺคํ   มหคฺคตารมฺมณาย   อาวชฺชนาย  อนนฺตรปจฺจเยน
ปจฺจโย     ปริตฺตารมฺมณา    ขนฺธา    มหคฺคตารมฺมณสฺส    วุฏฺฐานสฺส
อนนฺตรปจฺจเยน ปจฺจโย ฯ
     [๑๕๘๖]   ปริตฺตารมฺมโณ   ธมฺโม   อปฺปมาณารมฺมณสฺส   ธมฺมสฺส
อนนฺตรปจฺจเยน     ปจฺจโย     ปริตฺตารมฺมณํ    อนุโลมํ    โคตฺรภุสฺส
อนุโลมํ     โวทานสฺส    อนุโลมํ    ผลสมาปตฺติยา    อนนฺตรปจฺจเยน
ปจฺจโย ฯ
     [๑๕๘๗]   มหคฺคตารมฺมโณ   ธมฺโม   มหคฺคตารมฺมณสฺส   ธมฺมสฺส
อนนฺตรปจฺจเยน    ปจฺจโย   ปุริมา   ปุริมา   มหคฺคตารมฺมณา   ขนฺธา
ปจฺฉิมานํ ปจฺฉิมานํ ขนฺธานํ อนนฺตรปจฺจเยน ปจฺจโย ฯ
     [๑๕๘๘]    มหคฺคตารมฺมโณ   ธมฺโม   ปริตฺตารมฺมณสฺส   ธมฺมสฺส
อนนฺตรปจฺจเยน        ปจฺจโย        มหคฺคตารมฺมณํ        จุติจิตฺตํ
ปริตฺตารมฺมณสฺส      อุปปตฺติจิตฺตสฺส      อนนฺตรปจฺจเยน      ปจฺจโย
มหคฺคตารมฺมณํ   ภวงฺคํ   ปริตฺตารมฺมณาย   อาวชฺชนาย  อนนฺตรปจฺจเยน
ปจฺจโย     มหคฺคตารมฺมณา    ขนฺธา    ปริตฺตารมฺมณสฺส    วุฏฺฐานสฺส
อนนฺตรปจฺจเยน ปจฺจโย ฯ
     [๑๕๘๙]      มหคฺคตารมฺมโณ     ธมฺโม     อปฺปมาณารมฺมณสฺส
ธมฺมสฺส   อนนฺตรปจฺจเยน   ปจฺจโย  มหคฺคตารมฺมณํ  อนุโลมํ  โคตฺรภุสฺส
