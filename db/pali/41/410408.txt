     [๑๓๔๕]   อปฺปมาณํ   ธมฺมํ  ปฏิจฺจ  อปฺปมาโณ  ธมฺโม  อุปฺปชฺชติ
นอธิปติปจฺจยา อปฺปมาเณ ขนฺเธ ปฏิจฺจ อปฺปมาณาธิปติ ฯ
     [๑๓๔๖]    ปริตฺตญฺจ    มหคฺคตญฺจ    ธมฺมํ    ปฏิจฺจ   ปริตฺโต
ธมฺโม    อุปฺปชฺชติ   นอธิปติปจฺจยา   วิปาเก   มหคฺคเต   ขนฺเธ   จ
มหาภูเต   จ   ปฏิจฺจ   จิตฺตสมุฏฺฐานํ   รูปํ   ปฏิสนฺธิกฺขเณ   มหคฺคเต
ขนฺเธ   จ   มหาภูเต  จ  ปฏิจฺจ  กฏตฺตารูปํ  ฯ  ปริตฺตญฺจ  มหคฺคตญฺจ
ธมฺมํ   ปฏิจฺจ  มหคฺคโต  ธมฺโม  อุปฺปชฺชติ  นอธิปติปจฺจยา  ปฏิสนฺธิกฺขเณ
มหคฺคตํ     เอกํ     ขนฺธญฺจ    วตฺถุญฺจ    ปฏิจฺจ    ตโย    ขนฺธา
เทฺว  ขนฺเธ  ...  ฯ  ปริตฺตญฺจ  มหคฺคตญฺจ  ธมฺมํ  ปฏิจฺจ  ปริตฺโต  จ
มหคฺคโต    จ    ธมฺมา    อุปฺปชฺชนฺติ   นอธิปติปจฺจยา   ปฏิสนฺธิกฺขเณ
มหคฺคตํ  เอกํ  ขนฺธญฺจ  วตฺถุญฺจ  ปฏิจฺจ  ตโย  ขนฺธา  เทฺว ขนฺเธ ...
มหคฺคเต ขนฺเธ จ มหาภูเต จ ปฏิจฺจ กฏตฺตารูปํ ฯ
     [๑๓๔๗]  ปริตฺตํ  ธมฺมํ  ปฏิจฺจ ปริตฺโต ธมฺโม ... นอนนฺตรปจฺจยา
นสมนนฺตรปจฺจยา นอญฺญมญฺญปจฺจยา นอุปนิสฺสยปจฺจยา ฯ
     [๑๓๔๘]   ปริตฺตํ   ธมฺมํ   ปฏิจฺจ   ปริตฺโต   ธมฺโม   อุปฺปชฺชติ
นปุเรชาตปจฺจยา   อรูเป   ปริตฺตํ   เอกํ   ขนฺธํ  ปฏิจฺจ  ตโย  ขนฺธา
เทฺว  ขนฺเธ  ...  ปริตฺเต  ขนฺเธ ปฏิจฺจ จิตฺตสมุฏฺฐานํ รูปํ ปฏิสนฺธิกฺขเณ
ปริตฺตํ    เอกํ    ขนฺธํ   ปฏิจฺจ   ตโย   ขนฺธา   กฏตฺตา   จ   รูปํ
เทฺว   ขนฺเธ  ฯเปฯ  สพฺเพ  มหาภูตา  วิตฺถาเรตพฺพา  ฯ  ปริตฺตมูลเก
ติสฺโส ปญฺหา ฯ
