อนิจฺจโต    ทุกฺขโต    อนตฺตโต   วิปสฺสนฺติ   อสฺสาเทนฺติ   อภินนฺทนฺติ
ตํ  อารพฺภ  ราโค ... โทมนสฺสํ อุปฺปชฺชติ โสตํ ... วตฺถุํ อนิจฺจโต ...
วิปสฺสนฺติ   อสฺสาเทนฺติ  อภินนฺทนฺติ  ตํ  อารพฺภ  ราโค  ...  โทมนสฺสํ
อุปฺปชฺชติ   ทิพฺเพน   จกฺขุนา   รูปํ   ...  ทิพฺพาย  โสตธาตุยา  สทฺทํ
สุณาติ วตฺถุ อาจยคามีนํ ขนฺธานํ อตฺถิปจฺจเยน ปจฺจโย ฯ
     [๑๑๕๐]   เนวาจยคามินาปจยคามิ  ธมฺโม  อปจยคามิสฺส  ธมฺมสฺส
อตฺถิปจฺจเยน   ปจฺจโย   ฯ   ปุเรชาตํ:   วตฺถุ   อปจยคามีนํ  ขนฺธานํ
อตฺถิปจฺจเยน ปจฺจโย ฯ
     [๑๑๕๑]   อาจยคามิ   จ   เนวาจยคามินาปจยคามิ   จ  ธมฺมา
อาจยคามิสฺส   ธมฺมสฺส   อตฺถิปจฺจเยน   ปจฺจโย  สหชาตํ  ปุเรชาตํ  ฯ
สหชาโต:   อาจยคามิ   เอโก  ขนฺโธ  จ  วตฺถุ  จ  ติณฺณนฺนํ  ขนฺธานํ
อตฺถิปจฺจเยน ปจฺจโย เทฺว ขนฺธา ... ฯ
     [๑๑๕๒]   อาจยคามิ   จ   เนวาจยคามินาปจยคามิ   จ  ธมฺมา
เนวาจยคามินาปจยคามิสฺส   ธมฺมสฺส   อตฺถิปจฺจเยน   ปจฺจโย   สหชาตํ
ปจฺฉาชาตํ   อาหารํ   อินฺทฺริยํ   ฯ   สหชาตา:  อาจยคามี  ขนฺธา  จ
มหาภูตา   จ   จิตฺตสมุฏฺฐานานํ   รูปานํ   อตฺถิปจฺจเยน   ปจฺจโย   ฯ
ปจฺฉาชาตา:   อาจยคามี   ขนฺธา  จ  กพฬึกาโร  อาหาโร  จ  อิมสฺส
กายสฺส  อตฺถิปจฺจเยน  ปจฺจโย  ฯ  ปจฺฉาชาตา:  อาจยคามี  ขนฺธา  จ
รูปชีวิตินฺทฺริยญฺจ กฏตฺตารูปานํ อตฺถิปจฺจเยน ปจฺจโย ฯ
     [๑๑๕๓]   อปจยคามิ   จ   เนวาจยคามินาปจยคามิ   จ  ธมฺมา
