จิตฺตสมุฏฺฐานานญฺจ   รูปานํ   ปฏิสนฺธิกฺขเณ  วิจาโร  อวิตกฺกวิจารมตฺตานํ
ขนฺธานํ      กฏตฺตา     จ     รูปานํ     อตฺถิปจฺจเยน     ปจฺจโย
ปฏิสนฺธิกฺขเณ    วตฺถุ    อวิตกฺกวิจารมตฺตานํ    ขนฺธานํ   อตฺถิปจฺจเยน
ปจฺจโย    ฯ    ปุเรชาตํ:    วตฺถุ    อวิตกฺกวิจารมตฺตานํ    ขนฺธานํ
วิจารสฺส จ อตฺถิปจฺจเยน ปจฺจโย ฯ
     [๔๑๑]     อวิตกฺกอวิจาโร    ธมฺโม    สวิตกฺกสวิจารสฺส    จ
อวิตกฺกวิจารมตฺตสฺส    จ   ธมฺมสฺส   อตฺถิปจฺจเยน   ปจฺจโย   สหชาตํ
ปุเรชาตํ    ฯ    สหชาตํ:    ปฏิสนฺธิกฺขเณ   วตฺถุ   สวิตกฺกสวิจารานํ
ขนฺธานํ   วิตกฺกสฺส   จ   อตฺถิปจฺจเยน   ปจฺจโย  ฯ  ปุเรชาตํ:  จกฺขุํ
อนิจฺจโต    ทุกฺขโต   อนตฺตโต   วิปสฺสติ   อสฺสาเทติ   อภินนฺทติ   ตํ
อารพฺภ  สวิตกฺกสวิจารา  ขนฺธา  จ  วิตกฺโก  จ  อุปฺปชฺชนฺติ  โสตํ ...
ฆานํ   ชิวฺหํ   กายํ  ...  วตฺถุํ  อนิจฺจโต  ทุกฺขโต  อนตฺตโต  วิปสฺสติ
อสฺสาเทติ    อภินนฺทติ    ตํ   อารพฺภ   สวิตกฺกสวิจารา   ขนฺธา   จ
วิตกฺโก   จ  อุปฺปชฺชนฺติ  วตฺถุ  สวิตกฺกสวิจารานํ  ขนฺธานํ  วิตกฺกสฺส  จ
อตฺถิปจฺจเยน ปจฺจโย ฯ
     [๔๑๒]    สวิตกฺกสวิจาโร    จ   อวิตกฺกอวิจาโร   จ   ธมฺมา
สวิตกฺกสวิจารสฺส     ธมฺมสฺส     อตฺถิปจฺจเยน     ปจฺจโย    สหชาตํ
ปุเรชาตํ   ฯ  สหชาโต:  สวิตกฺกสวิจาโร  เอโก  ขนฺโธ  จ  วตฺถุ  จ
ติณฺณนฺนํ   ขนฺธานํ   อตฺถิปจฺจเยน   ปจฺจโย  เทฺว  ขนฺธา  จ  วตฺถุ  จ
ทฺวินฺนํ   ขนฺธานํ   อตฺถิปจฺจเยน  ปจฺจโย  ปฏิสนฺธิกฺขเณ  สวิตกฺกสวิจาโร
