สวิตกฺกสวิจารา  ฌานา  วุฏฺฐหิตฺวา  ...  มคฺคา  วุฏฺฐหิตฺวา  ... ผลา
วุฏฺฐหิตฺวา   ผลํ   ปจฺจเวกฺขติ   อริยา   ปหีเน  กิเลเส  ปจฺจเวกฺขนฺติ
วิกฺขมฺภิเต    กิเลเส    ปจฺจเวกฺขนฺติ   ปุพฺเพ   สมุทาจิณฺเณ   กิเลเส
ชานนฺติ    สวิตกฺกสวิจาเร    ขนฺเธ    อนิจฺจโต   ทุกฺขโต   อนตฺตโต
วิปสฺสนฺติ   อสฺสาเทนฺติ   อภินนฺทนฺติ   ตํ   อารพฺภ   ราโค   อุปฺปชฺชติ
โทมนสฺสํ   อุปฺปชฺชติ   สวิตกฺกสวิจาเร  ขนฺเธ  อารพฺภ  สวิตกฺกสวิจารา
ขนฺธา อุปฺปชฺชนฺติ ฯ
     [๑๓๐]   สวิตกฺกสวิจาโร   ธมฺโม   อวิตกฺกวิจารมตฺตสฺส  ธมฺมสฺส
อารมฺมณปจฺจเยน   ปจฺจโย  ทานํ  ทตฺวา  สีลํ  สมาทิยิตฺวา  อุโปสถกมฺมํ
กตฺวา     ตํ    ปจฺจเวกฺขติ    ตํ    อารพฺภ    วิตกฺโก    อุปฺปชฺชติ
ปุพฺเพ  สุจิณฺณานิ  ปจฺจเวกฺขติ  สวิตกฺกสวิจารา  ฌานา  วุฏฺฐหิตฺวา  ...
มคฺคา    วุฏฺฐหิตฺวา    ...    ผลา   วุฏฺฐหิตฺวา   ผลํ   ปจฺจเวกฺขติ
ตํ   อารพฺภ   วิตกฺโก  อุปฺปชฺชติ  อริยา  ปหีเน  กิเลเส  ปจฺจเวกฺขนฺติ
วิกฺขมฺภิเต    กิเลเส    ปจฺจเวกฺขนฺติ   ปุพฺเพ   สมุทาจิณฺเณ   กิเลเส
ชานนฺติ    สวิตกฺกสวิจาเร    ขนฺเธ    อนิจฺจโต   ทุกฺขโต   อนตฺตโต
วิปสฺสนฺติ   อสฺสาเทนฺติ   อภินนฺทนฺติ   ตํ   อารพฺภ   วิตกฺโก  อุปฺปชฺชติ
สวิตกฺกสวิจาเร ขนฺเธ อารพฺภ วิตกฺโก อุปฺปชฺชติ ฯ
     [๑๓๑]    สวิตกฺกสวิจาโร   ธมฺโม   อวิตกฺกอวิจารสฺส   ธมฺมสฺส
อารมฺมณปจฺจเยน   ปจฺจโย  เจโตปริยญาเณน  สวิตกฺกสวิจารจิตฺตสมงฺคิสฺส
จิตฺตํ     ชานาติ     สวิตกฺกสวิจารา     ขนฺธา     เจโตปริยญาณสฺส
