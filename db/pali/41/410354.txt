ปกตูปนิสฺสโย    ฯ   ปกตูปนิสฺสโย:   กายิกํ   สุขํ   อุปนิสฺสาย   ทานํ
เทติ   ...   สมาปตฺตึ   อุปฺปาเทติ  ปาณํ  หนติ  สงฺฆํ  ภินฺทติ  กายิกํ
ทุกฺขํ ... อุตุํ โภชนํ ... เสนาสนํ อุปนิสฺสาย ทานํ เทติ ... สงฺฆํ ภินฺทติ
กายิกํ   สุขํ   ...  เสนาสนํ  อาจยคามิยา  สทฺธาย  ปญฺญาย  ราคสฺส
ปตฺถนาย อุปนิสฺสยปจฺจเยน ปจฺจโย ฯ
     [๑๑๒๑]   เนวาจยคามินาปจยคามิ  ธมฺโม  อปจยคามิสฺส  ธมฺมสฺส
อุปนิสฺสยปจฺจเยน     ปจฺจโย     อารมฺมณูปนิสฺสโย     อนนฺตรูปนิสฺสโย
ปกตูปนิสฺสโย    ฯ   ปกตูปนิสฺสโย:   กายิกํ   สุขํ   อุปนิสฺสาย   มคฺคํ
อุปฺปาเทติ   กายิกํ  ทุกฺขํ  ...  เสนาสนํ  อุปนิสฺสาย  มคฺคํ  อุปฺปาเทติ
กายิกํ  สุขํ  ...  กายิกํ  ทุกฺขํ  ... เสนาสนํ มคฺคสฺส อุปนิสฺสยปจฺจเยน
ปจฺจโย ฯ
     [๑๑๒๒]  เนวาจยคามินาปจยคามิ ธมฺโม เนวาจยคามินาปจยคามิสฺส
ธมฺมสฺส       ปุเรชาตปจฺจเยน       ปจฺจโย       อารมฺมณปุเรชาตํ
วตฺถุปุเรชาตํ  ฯ  อารมฺมณปุเรชาตํ:  อรหา  จกฺขุํ  ...  วตฺถุํ อนิจฺจโต
ทุกฺขโต   อนตฺตโต   วิปสฺสติ   ทิพฺเพน   จกฺขุนา  รูปํ  ปสฺสติ  ทิพฺพาย
โสตธาตุยา      สทฺทํ      สุณาติ      รูปายตนํ      จกฺขุวิญฺญาณสฺส
โผฏฺฐพฺพายตนํ     กายวิญฺญาณสฺส    ปุเรชาตปจฺจเยน    ปจฺจโย    ฯ
วตฺถุ      ปุเรชาตํ:     จกฺขายตนํ     จกฺขุวิญฺญาณสฺส     กายายตนํ
กายวิญฺญาณสฺส       วตฺถุ      เนวาจยคามินาปจยคามีนํ      ขนฺธานํ
ปุเรชาตปจฺจเยน ปจฺจโย ฯ
