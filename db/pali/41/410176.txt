    [๕๓๔]   สุขสหคโต   ธมฺโม   ปีติสหคตสฺส   จ   สุขสหคตสฺส  จ
ธมฺมสฺส       อุปนิสฺสยปจฺจเยน       ปจฺจโย       อารมฺมณูปนิสฺสโย
อนนฺตรูปนิสฺสโย   ปกตูปนิสฺสโย   ฯ   ปกตูปนิสฺสโย:   สุขสหคตํ   สทฺธํ
อุปนิสฺสาย  ปีติสหคเตน  จ  สุขสหคเตน  จ  จิตฺเตน  ทานํ  เทติ  ...
ทิฏฺฐึ  คณฺหาติ  สุขสหคตํ  สีลํ  ...  ปตฺถนํ  ...  สุขสหคตํ กายวิญฺญาณํ
อุปนิสฺสาย  ปีติสหคเตน  จ  สุขสหคเตน  จ  จิตฺเตน  ทานํ  เทติ  ...
นิคมฆาตํ  กโรติ  ฯเปฯ  สุขสหคตา  สทฺธา  ... ปตฺถนา ... สุขสหคตํ
กายวิญฺญาณํ   ปีติสหคตาย   จ   สุขสหคตาย   จ   สทฺธาย   ปตฺถนาย
อุปนิสฺสยปจฺจเยน ปจฺจโย ฯ
     [๕๓๕]    อุเปกฺขาสหคโต   ธมฺโม   อุเปกฺขาสหคตสฺส   ธมฺมสฺส
อุปนิสฺสยปจฺจเยน     ปจฺจโย     อารมฺมณูปนิสฺสโย     อนนฺตรูปนิสฺสโย
ปกตูปนิสฺสโย   ฯ   ปกตูปนิสฺสโย:   อุเปกฺขาสหคตํ   สทฺธํ   อุปนิสฺสาย
อุเปกฺขาสหคเตน  จิตฺเตน  ทานํ  เทติ  ... อภิญฺญํ อุปฺปาเทติ ... ทิฏฺฐึ
คณฺหาติ  อุเปกฺขาสหคตํ  สีลํ  ...  ปตฺถนํ  อุปนิสฺสาย  อุเปกฺขาสหคเตน
จิตฺเตน  ทานํ  เทติ  ...  นิคมฆาตํ  กโรติ อุเปกฺขาสหคตา สทฺธา ...
ปตฺถนา    อุเปกฺขาสหคตาย    สทฺธาย    ปตฺถนาย   อุปนิสฺสยปจฺจเยน
ปจฺจโย ฯ
     [๕๓๖] อุเปกฺขาสหคโต ธมฺโม ปีติสหคตสฺส ธมฺมสฺส อุปนิสฺสยปจฺจเยน
ปจฺจโย     อารมฺมณูปนิสฺสโย    อนนฺตรูปนิสฺสโย    ปกตูปนิสฺสโย    ฯ๐
ปกตูปนิสฺสโย:     อุเปกฺขาสหคตํ    สทฺธํ    อุปนิสฺสาย    ปีติสหคเตน
