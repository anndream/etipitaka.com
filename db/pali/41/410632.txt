วตฺถุปุเรชาตํ        จกฺขายตนญฺจ        วตฺถุ       จ       ...
โผฏฺฐพฺพายตนญฺจ      วตฺถุ     จ     อนิทสฺสนอปฺปฏิฆานํ     ขนฺธานํ
ปุเรชาตปจฺจเยน ปจฺจโย ฯ
    [๒๒๒๓]   สนิทสฺสนสปฺปฏิโฆ   จ   อนิทสฺสนสปฺปฏิโฆ   จ   ธมฺมา
อนิทสฺสนอปฺปฏิฆสฺส       ธมฺมสฺส       ปุเรชาตปจฺจเยน      ปจฺจโย
อารมฺมณปุเรชาตํ      วตฺถุปุเรชาตํ:     รูปายตนญฺจ     จกฺขายตนญฺจ
จกฺขุวิญฺญาณสฺส ปุเรชาตปจฺจเยน ปจฺจโย ฯ
    [๒๒๒๔]      อนิทสฺสนอปฺปฏิโฆ     ธมฺโม     อนิทสฺสนอปฺปฏิฆสฺส
ธมฺมสฺส      ปจฺฉาชาตปจฺจเยน      ปจฺจโย     ฯ     ปจฺฉาชาตา:
อนิทสฺสนอปฺปฏิฆา    ขนฺธา    ปุเรชาตสฺส   อิมสฺส   อนิทสฺสนอปฺปฏิฆสฺส
กายสฺส ปจฺฉาชาตปจฺจเยน ปจฺจโย ฯ
    [๒๒๒๕]      อนิทสฺสนอปฺปฏิโฆ     ธมฺโม     สนิทสฺสนสปฺปฏิฆสฺส
ธมฺมสฺส      ปจฺฉาชาตปจฺจเยน      ปจฺจโย     ฯ     ปจฺฉาชาตา:
อนิทสฺสนอปฺปฏิฆา    ขนฺธา    ปุเรชาตสฺส   อิมสฺส   สนิทสฺสนสปฺปฏิฆสฺส
กายสฺส   ปจฺฉาชาตปจฺจเยน   ปจฺจโย   เอวํ  สตฺต  ปญฺหา  วิภชิตพฺพา
ติวิธรูปสงฺคโห ฯ
     [๒๒๒๖]     อนิทสฺสนอปฺปฏิโฆ     ธมฺโม     อนิทสฺสนอปฺปฏิฆสฺส
ธมฺมสฺส   อาเสวนปจฺจเยน   ปจฺจโย   ปุริมา  ปุริมา  อนิทสฺสนอปฺปฏิฆา
ขนฺธา  ปจฺฉิมานํ  ปจฺฉิมานํ  อนิทสฺสนอปฺปฏิฆานํ  ขนฺธานํ อาเสวนปจฺจเยน
ปจฺจโย       อนุโลมํ       โคตฺรภุสฺส      อนุโลมํ      โวทานสฺส
