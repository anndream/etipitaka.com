ปจฺจโย      ปีติสหคเตน      จิตฺเตน      ทานํ     ทตฺวา     สีลํ
สมาทิยิตฺวา   อุโปสถกมฺมํ  กตฺวา  ตํ  ปีติสหคเตน  จิตฺเตน  ปจฺจเวกฺขติ
ปีติสหคตา   ฌานา   วุฏฺฐหิตฺวา   มคฺคา   วุฏฺฐหิตฺวา  ผลา  วุฏฺฐหิตฺวา
ตํ   ปีติสหคเตน   จิตฺเตน   ปจฺจเวกฺขติ   อริยา  ปีติสหคเตน  จิตฺเตน
ปีติสหคเต    ปหีเน    กิเลเส    ปจฺจเวกฺขนฺติ   วิกฺขมฺภิเต   กิเลเส
ปจฺจเวกฺขนฺติ    ปุพฺเพ    สมุทาจิณฺเณ   กิเลเส   ชานนฺติ   ปีติสหคเต
ขนฺเธ   ปีติสหคเตน   จิตฺเตน   อนิจฺจโต  ทุกฺขโต  อนตฺตโต  วิปสฺสนฺติ
อสฺสาเทนฺติ   อภินนฺทนฺติ   ตํ   อารพฺภ   ปีติสหคโต   ราโค  อุปฺปชฺชติ
ทิฏฺฐิ    อุปฺปชฺชติ   ปีติสหคเต   ขนฺเธ   อารพฺภ   ปีติสหคตา   ขนฺธา
อุปฺปชฺชนฺติ ฯ
     [๔๘๘]  ปีติสหคโต  ธมฺโม  สุขสหคตสฺส  ธมฺมสฺส อารมฺมณปจฺจเยน
ปจฺจโย    ปีติสหคเตน    จิตฺเตน   ทานํ   ทตฺวา   สีลํ   สมาทิยิตฺวา
อุโปสถกมฺมํ   กตฺวา   ตํ  สุขสหคเตน  จิตฺเตน  ปจฺจเวกฺขติ  ปีติสหคตา
ฌานา    วุฏฺฐหิตฺวา    มคฺคา    วุฏฺฐหิตฺวา    ผลา   วุฏฺฐหิตฺวา   ตํ
สุขสหคเตน  จิตฺเตน  ปจฺจเวกฺขติ  อริยา  สุขสหคเตน จิตฺเตน ปีติสหคเต
ปหีเน    กิเลเส   ปจฺจเวกฺขนฺติ   วิกฺขมฺภิเต   กิเลเส   ปจฺจเวกฺขนฺติ
ปุพฺเพ   สมุทาจิณฺเณ   กิเลเส  ชานนฺติ  ปีติสหคเต  ขนฺเธ  สุขสหคเตน
จิตฺเตน  อนิจฺจโต  ทุกฺขโต  อนตฺตโต  วิปสฺสนฺติ  อสฺสาเทนฺติ  อภินนฺทนฺติ
ตํ   อารพฺภ   สุขสหคโต  ราโค  อุปฺปชฺชติ  ทิฏฺฐิ  อุปฺปชฺชติ  ปีติสหคเต
ขนฺเธ อารพฺภ สุขสหคตา ขนฺธา อุปฺปชฺชนฺติ ฯ
