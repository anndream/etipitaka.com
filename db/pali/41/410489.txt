อนาคตํสญาณสฺส อาวชฺชนาย อารมฺมณปจฺจเยน ปจฺจโย ฯ
     [๑๖๙๔]   อนิยโต   ธมฺโม  อนิยตสฺส  ธมฺมสฺส  อารมฺมณปจฺจเยน
ปจฺจโย   ทานํ   ทตฺวา   สีลํ   สมาทิยิตฺวา   อุโปสถกมฺมํ   กตฺวา  ตํ
ปจฺจเวกฺขนฺติ    ปุพฺเพ   สุจิณฺณานิ   ...   ฌานา   วุฏฺฐหิตฺวา   ฌานํ
ปจฺจเวกฺขนฺติ    อริยา    ผลํ   ปจฺจเวกฺขนฺติ   นิพฺพานํ   ปจฺจเวกฺขนฺติ
นิพฺพานํ   โคตฺรภุสฺส   โวทานสฺส  ผลสฺส  อาวชฺชนาย  อารมฺมณปจฺจเยน
ปจฺจโย   อริยา   อนิยเต   ปหีเน   กิเลเส  ปจฺจเวกฺขนฺติ  วิกฺขมฺภิเต
กิเลเส  ...  ปุพฺเพ  สมุทาจิณฺเณ  ...  จกฺขุํ  ... วตฺถุํ ... อนิยเต
ขนฺเธ   อนิจฺจโต  ทุกฺขโต  อนตฺตโต  วิปสฺสนฺติ  อสฺสาเทนฺติ  อภินนฺทนฺติ
ตํ  อารพฺภ  อนิยโต  ราโค  ...  โทมนสฺสํ  อุปฺปชฺชติ  ทิพฺเพน จกฺขุนา
รูปํ   ปสฺสติ   ทิพฺพาย   โสตธาตุยา   สทฺทํ   สุณาติ  เจโตปริยญาเณน
อนิยตจิตฺตสมงฺคิสฺส       จิตฺตํ       ชานาติ       อากาสานญฺจายตนํ
วิญฺญาณญฺจายตนสฺส       อากิญฺจญฺญายตนํ      เนวสญฺญานาสญฺญายตนสฺส
อารมฺมณปจฺจเยน        ปจฺจโย       รูปายตนํ       จกฺขุวิญฺญาณสฺส
โผฏฺฐพฺพายตนํ    กายวิญฺญาณสฺส   อารมฺมณปจฺจเยน   ปจฺจโย   อนิยตา
ขนฺธา      อิทฺธิวิธญาณสฺส     เจโตปริยญาณสฺส     ปุพฺเพนิวาสานุสฺสติ
ญาณสฺส      ยถากมฺมูปคญาณสฺส      อนาคตํสญาณสฺส      อาวชฺชนาย
อารมฺมณปจฺจเยน ปจฺจโย ฯ
     [๑๖๙๕]  อนิยโต  ธมฺโม  มิจฺฉตฺตนิยตสฺส ธมฺมสฺส อารมฺมณปจฺจเยน
ปจฺจโย       รูปชีวิตินฺทฺริยํ       มาตุฆาตกมฺมสฺส      ปิตุฆาตกมฺมสฺส
