อารมฺมณปจฺจเยน   ปจฺจโย  ปโร  อชฺฌตฺตารมฺมณํ  วิญฺญาณญฺจายตนํ  ...
เนวสญฺญานาสญฺญายตนํ      ปจฺจเวกฺขติ      ปโร      อชฺฌตฺตารมฺมณํ
อชฺฌตฺตํ  ทิพฺพํ  จกฺขุํ  ปจฺจเวกฺขติ  ทิพฺพํ  โสตธาตุํ ... อิทฺธิวิธญาณํ ...
ปุพฺเพนิวาสานุสฺสติญาณํ    ...   ยถากมฺมูปคญาณํ   ...   อนาคตํสญาณํ
ปจฺจเวกฺขติ     อชฺฌตฺตารมฺมเณ     อชฺฌตฺเต     ขนฺเธ     อนิจฺจโต
ทุกฺขโต    อนตฺตโต    วิปสฺสติ    เจโตปริยญาเณน    อชฺฌตฺตารมฺมณ-
*อชฺฌตฺตจิตฺตสมงฺคิสฺส    จิตฺตํ    ชานาติ    อชฺฌตฺตารมฺมณา    พหิทฺธา
ขนฺธา   เจโตปริยญาณสฺส   ปุพฺเพนิวาสานุสฺสติญาณสฺส  ยถากมฺมูปคญาณสฺส
อนาคตํสญาณสฺส อาวชฺชนาย อารมฺมณปจฺจเยน ปจฺจโย ฯ
     [๒๑๔๖]    พหิทฺธารมฺมโณ    ธมฺโม   พหิทฺธารมฺมณสฺส   ธมฺมสฺส
อารมฺมณปจฺจเยน    ปจฺจโย    ปโร    พหิทฺธารมฺมณํ   พหิทฺธา   ทิพฺพํ
จกฺขุํ ปจฺจเวกฺขติ ทิพฺพํ โสตธาตุํ ... อิทฺธิวิธญาณํ ... เจโตปริยญาณํ ...
ปุพฺเพนิวาสานุสฺสติญาณํ    ...   ยถากมฺมูปคญาณํ   ...   อนาคตํสญาณํ
ปจฺจเวกฺขติ    ปโร    พหิทฺธารมฺมเณ    พหิทฺธา    ขนฺเธ   อนิจฺจโต
ทุกฺขโต อนตฺตโต วิปสฺสติ เจโตปริยญาเณน พหิทฺธารมฺมณพหิทฺธาจิตฺตสมงฺคิสฺส
จิตฺตํ           ชานาติ           พหิทฺธารมฺมณา          พหิทฺธา
ขนฺธา   เจโตปริยญาณสฺส   ปุพฺเพนิวาสานุสฺสติญาณสฺส  ยถากมฺมูปคญาณสฺส
อนาคตํสญาณสฺส อาวชฺชนาย อารมฺมณปจฺจเยน ปจฺจโย ฯ
     [๒๑๔๗]    พหิทฺธารมฺมโณ   ธมฺโม   อชฺฌตฺตารมฺมณสฺส   ธมฺมสฺส
อารมฺมณปจฺจเยน   ปจฺจโย  ทานํ  ทตฺวา  สีลํ  สมาทิยิตฺวา  อุโปสถกมฺมํ
