กมฺมปจฺจเยน     ปจฺจโย     สมฺมตฺตนิยตา    เจตนา    สมฺปยุตฺตกานํ
ขนฺธานํ กมฺมปจฺจเยน ปจฺจโย ฯ
     [๑๗๓๑]   สมฺมตฺตนิยโต  ธมฺโม  อนิยตสฺส  ธมฺมสฺส  กมฺมปจฺจเยน
ปจฺจโย       สหชาตา       นานาขณิกา       ฯ       สหชาตา:
สมฺมตฺตนิยตา  เจตนา  จิตฺตสมุฏฺฐานานํ  รูปานํ  กมฺมปจฺจเยน  ปจฺจโย ฯ
นานาขณิกา:   สมฺมตฺตนิยตา   เจตนา  วิปากานํ  ขนฺธานํ  กมฺมปจฺจเยน
ปจฺจโย ฯ
     [๑๗๓๒]   สมฺมตฺตนิยโต   ธมฺโม   สมฺมตฺตนิยตสฺส   จ  อนิยตสฺส
จ     ธมฺมสฺส    กมฺมปจฺจเยน    ปจฺจโย    สมฺมตฺตนิยตา    เจตนา
สมฺปยุตฺตกานํ    ขนฺธานํ    จิตฺตสมุฏฺฐานานญฺจ    รูปานํ   กมฺมปจฺจเยน
ปจฺจโย ฯ
     [๑๗๓๓]   อนิยโต   ธมฺโม   อนิยตสฺส   ธมฺมสฺส   กมฺมปจฺจเยน
ปจฺจโย   สหชาตา   นานาขณิกา   ฯ   สหชาตา:   อนิยตา   เจตนา
สมฺปยุตฺตกานํ    ขนฺธานํ    จิตฺตสมุฏฺฐานานญฺจ    รูปานํ   กมฺมปจฺจเยน
ปจฺจโย   ปฏิสนฺธิกฺขเณ   ...   ฯ   นานาขณิกา:   อนิยตา   เจตนา
วิปากานํ ขนฺธานํ กฏตฺตา จ รูปานํ กมฺมปจฺจเยน ปจฺจโย ฯ
     [๑๗๓๔]   อนิยโต   ธมฺโม   อนิยตสฺส   ธมฺมสฺส  วิปากปจฺจเยน
ปจฺจโย    วิปาโก    อนิยโต    เอโก    ขนฺโธ   ติณฺณนฺนํ   ขนฺธานํ
จิตฺตสมุฏฺฐานานญฺจ    รูปานํ    วิปากปจฺจเยน   ปจฺจโย   ปฏิสนฺธิกฺขเณ
ขนฺธา วตฺถุสฺส ฯ
