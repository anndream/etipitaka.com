วิปฺปยุตฺตปจฺจเยน    ปจฺจโย    สหชาตํ    ปุเรชาตํ    ฯ    สหชาตํ:
ปฏิสนฺธิกฺขเณ    วตฺถุ    อวิตกฺกวิจารมตฺตานํ   ขนฺธานํ   วิตกฺกสฺส   จ
วิปฺปยุตฺตปจฺจเยน   ปจฺจโย   ฯ   ปุเรชาตํ:  วตฺถุ  อวิตกฺกวิจารมตฺตานํ
ขนฺธานํ วิตกฺกสฺส จ วิปฺปยุตฺตปจฺจเยน ปจฺจโย ฯ
     [๓๙๗]    อวิตกฺกอวิจาโร    ธมฺโม    อวิตกฺกวิจารมตฺตสฺส   จ
อวิตกฺกอวิจารสฺส  จ ธมฺมสฺส วิปฺปยุตฺตปจฺจเยน ปจฺจโย สหชาตํ ปุเรชาตํ ฯ
สหชาตํ:     ปฏิสนฺธิกฺขเณ     วตฺถุ    อวิตกฺกวิจารมตฺตานํ    ขนฺธานํ
วิจารสฺส    จ    วิปฺปยุตฺตปจฺจเยน   ปจฺจโย   ฯ   ปุเรชาตํ:   วตฺถุ
อวิตกฺกวิจารมตฺตานํ ขนฺธานํ วิจารสฺส จ วิปฺปยุตฺตปจฺจเยน ปจฺจโย ฯ
     [๓๙๘]     อวิตกฺกอวิจาโร    ธมฺโม    สวิตกฺกสวิจารสฺส    จ
อวิตกฺกวิจารมตฺตสฺส   จ   ธมฺมสฺส   วิปฺปยุตฺตปจฺจเยน  ปจฺจโย  สหชาตํ
ปุเรชาตํ   ฯ  สหชาตํ:  ปฏิสนฺธิกฺขเณ  วตฺถุ  สวิตกฺกสวิจารานํ  ขนฺธานํ
วิตกฺกสฺส    จ    วิปฺปยุตฺตปจฺจเยน   ปจฺจโย   ฯ   ปุเรชาตํ:   วตฺถุ
สวิตกฺกสวิจารานํ ขนฺธานํ วิตกฺกสฺส จ วิปฺปยุตฺตปจฺจเยน ปจฺจโย ฯ
     [๓๙๙]   อวิตกฺกวิจารมตฺโต   จ   อวิตกฺกอวิจาโร   จ   ธมฺมา
อวิตกฺกอวิจารสฺส    ธมฺมสฺส    วิปฺปยุตฺตปจฺจเยน    ปจฺจโย    สหชาตํ
ปจฺฉาชาตํ   ฯ   สหชาตา:  อวิตกฺกวิจารมตฺตา  ขนฺธา  จ  วิจาโร  จ
จิตฺตสมุฏฺฐานานํ    รูปานํ    วิปฺปยุตฺตปจฺจเยน   ปจฺจโย   ปฏิสนฺธิกฺขเณ
อวิตกฺกวิจารมตฺตา  ขนฺธา  จ  วิจาโร  จ กฏตฺตารูปานํ วิปฺปยุตฺตปจฺจเยน
ปจฺจโย     ฯ     ปจฺฉาชาตา:    อวิตกฺกวิจารมตฺตา    ขนฺธา    จ
