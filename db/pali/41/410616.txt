ปฏิจฺจ ขนฺธา ฯ
    [๒๑๗๙]    อนิทสฺสนสปฺปฏิฆํ    ธมฺมํ    ปฏิจฺจ   อนิทสฺสนสปฺปฏิโฆ
ธมฺโม    อุปฺปชฺชติ    อธิปติปจฺจยา   อนิทสฺสนสปฺปฏิฆํ   เอกํ   มหาภูตํ
ปฏิจฺจ   เทฺว   มหาภูตา   เทฺว   มหาภูเต   ปฏิจฺจ   เอกํ   มหาภูตํ
อนิทสฺสนสปฺปฏิเฆ   มหาภูเต   ปฏิจฺจ   จิตฺตสมุฏฺฐานํ   รูปํ   อุปาทารูปํ
อนิทสฺสนสปฺปฏิฆมูลเก    อิมินา   การเณน   สตฺต   ปญฺหา   วิภชิตพฺพา
ปริโยสานปทา นตฺถิ ฯ
    [๒๑๘๐]    อนิทสฺสนอปฺปฏิฆํ    ธมฺมํ    ปฏิจฺจ   อนิทสฺสนอปฺปฏิโฆ
ธมฺโม    อุปฺปชฺชติ    อธิปติปจฺจยา    อนิทสฺสนอปฺปฏิฆํ    เอกํ   ขนฺธํ
ปฏิจฺจ   ตโย   ขนฺธา   อนิทสฺสนอปฺปฏิฆญฺจ   จิตฺตสมุฏฺฐานํ   รูปํ  เทฺว
ขนฺเธ   ...   อาโปธาตุํ   ปฏิจฺจ  อนิทสฺสนอปฺปฏิฆํ  จิตฺตสมุฏฺฐานํ  รูปํ
อิมินา    การเณน   อนิทสฺสนอปฺปฏิฆมูลเก   สตฺต   ปญฺหา   วิภชิตพฺพา
นิฏฺฐานปทา นตฺถิ ฯ
    [๒๑๘๑]   อนิทสฺสนสปฺปฏิฆญฺจ   อนิทสฺสนอปฺปฏิฆญฺจ   ธมฺมํ   ปฏิจฺจ
สนิทสฺสนสปฺปฏิโฆ   ธมฺโม   อุปฺปชฺชติ   อธิปติปจฺจยา   อนิทสฺสนอปฺปฏิเฆํ
ขนฺเธ    จ   มหาภูเต   จ   ปฏิจฺจ   สนิทสฺสนสปฺปฏิฆํ   จิตฺตสมุฏฺฐานํ
รูปํ       อนิทสฺสนอปฺปฏิเฆ      มหาภูเต      จ      อาโปธาตุญฺจ
ปฏิจฺจ    สนิทสฺสนสปฺปฏิฆํ    จิตฺตสมุฏฺฐานํ    รูปํ   อุปาทารูปํ   อิมินา
การเณน สตฺตปิ ปญฺหา วิภชิตพฺพา ฯ
    [๒๑๘๒]    อนิทสฺสนอปฺปฏิฆํ    ธมฺมํ    ปฏิจฺจ   อนิทสฺสนอปฺปฏิโฆ
