     [๒๐๘]   อวิตกฺกวิจารมตฺโต   ธมฺโม   อวิตกฺกอวิจารสฺส  ธมฺมสฺส
สหชาตปจฺจเยน    ปจฺจโย    อวิตกฺกวิจารมตฺตา    ขนฺธา    วิจารสฺส
จิตฺตสมุฏฺฐานานญฺจ     รูปานํ    สหชาตปจฺจเยน    ปจฺจโย    วิตกฺโก
จิตฺตสมุฏฺฐานานํ รูปานํ สหชาตปจฺจเยน ปจฺจโย ปฏิสนฺธิกฺขเณ ... ฯ
     [๒๐๙]    อวิตกฺกวิจารมตฺโต    ธมฺโม    สวิตกฺกสวิจารสฺส   จ
อวิตกฺกอวิจารสฺส    จ   ธมฺมสฺส   สหชาตปจฺจเยน   ปจฺจโย   วิตกฺโก
สวิตกฺกสวิจารานํ   ขนฺธานํ   จิตฺตสมุฏฺฐานานญฺจ  รูปานํ  สหชาตปจฺจเยน
ปจฺจโย ปฏิสนฺธิกฺขเณ วิตกฺโก ฯ
     [๒๑๐]    อวิตกฺกวิจารมตฺโต   ธมฺโม   อวิตกฺกวิจารมตฺตสฺส   จ
อวิตกฺกอวิจารสฺส  จ  ธมฺมสฺส  สหชาตปจฺจเยน ปจฺจโย อวิตกฺกวิจารมตฺโต
เอโก      ขนฺโธ      ติณฺณนฺนํ      ขนฺธานํ      วิจารสฺส      จ
จิตฺตสมุฏฺฐานานญฺจ   รูปานํ   สหชาตปจฺจเยน   ปจฺจโย   เทฺว   ขนฺธา
ทฺวินฺนํ ขนฺธานํ วิจารสฺส จ จิตฺตสมุฏฺฐานานญฺจ รูปานํ ปฏิสนฺธิกฺขเณ ... ฯ
     [๒๑๑]    อวิตกฺกอวิจาโร   ธมฺโม   อวิตกฺกอวิจารสฺส   ธมฺมสฺส
สหชาตปจฺจเยน   ปจฺจโย   อวิตกฺกอวิจาโร   เอโก   ขนฺโธ   ติณฺณนฺนํ
ขนฺธานํ   จิตฺตสมุฏฺฐานานญฺจ   รูปานํ   สหชาตปจฺจเยน   ปจฺจโย  เทฺว
ขนฺธา   ทฺวินฺนํ   ขนฺธานํ   จิตฺตสมุฏฺฐานานญฺจ   รูปานํ  สหชาตปจฺจเยน
ปจฺจโย  วิจาโร  จิตฺตสมุฏฺฐานานํ  รูปานํ  ปฏิสนฺธิกฺขเณ  อวิตกฺกอวิจาโร
