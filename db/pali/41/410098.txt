     [๒๗๒]  สวิตกฺกสวิจาโร  จ  อวิตกฺกวิจารมตฺโต จ อวิตกฺกอวิจาโร
จ    ธมฺมา    สวิตกฺกสวิจารสฺส    ธมฺมสฺส   ...   อวิตกฺกอวิจารสฺส
ธมฺมสฺส นิสฺสยปจฺจเยน ปจฺจโย ฯ เทฺว วารา วิตฺถาเรตพฺพา ฯ
     [๒๗๓]    สวิตกฺกสวิจาโร   ธมฺโม   สวิตกฺกสวิจารสฺส   ธมฺมสฺส
อุปนิสฺสยปจฺจเยน     ปจฺจโย     อารมฺมณูปนิสฺสโย     อนนฺตรูปนิสฺสโย
ปกตูปนิสฺสโย   ฯ   ปกตูปนิสฺสโย:   สวิตกฺกสวิจารํ   สทฺธํ   อุปนิสฺสาย
ทานํ    เทติ   สีลํ   สมาทิยติ   อุโปสถกมฺมํ   กโรติ   สวิตกฺกสวิจารํ
ฌานํ    อุปฺปาเทติ    วิปสฺสนํ   อุปฺปาเทติ   มคฺคํ   ฯเปฯ   สมาปตฺตึ
อุปฺปาเทติ   มานํ   ชปฺเปติ   ทิฏฺฐึ  คณฺหาติ  สวิตกฺกสวิจารํ  สีลํ  ...
สุตํ  จาคํ  ปญฺญํ  ราคํ  โทสํ  โมหํ  มานํ  ทิฏฺฐึ  ... ปตฺถนํ อุปนิสฺสาย
ทานํ   เทติ   สีลํ  สมาทิยติ  อุโปสถกมฺมํ  กโรติ  สวิตกฺกสวิจารํ  ฌานํ
อุปฺปาเทติ  วิปสฺสนํ  อุปฺปาเทติ  มคฺคํ  ...  สมาปตฺตึ  ...  ปาณํ หนติ
สงฺฆํ   ภินฺทติ   สวิตกฺกสวิจารา  สทฺธา  ...  สีลํ  สุตํ  จาโค  ปญฺญา
ราโค   โทโส   โมโห  มาโน  ทิฏฺฐิ  ...  ปตฺถนา  สวิตกฺกสวิจาราย
สทฺธาย   สีลสฺส   สุตสฺส   จาคสฺส  ปญฺญาย  ราคสฺส  โทสสฺส  โมหสฺส
มานสฺส ทิฏฺฐิยา ปตฺถนาย อุปนิสฺสยปจฺจเยน ปจฺจโย ฯ
     [๒๗๔]   สวิตกฺกสวิจาโร   ธมฺโม   อวิตกฺกวิจารมตฺตสฺส  ธมฺมสฺส
อุปนิสฺสยปจฺจเยน     ปจฺจโย     อารมฺมณูปนิสฺสโย     อนนฺตรูปนิสฺสโย
ปกตูปนิสฺสโย   ฯ   ปกตูปนิสฺสโย:   สวิตกฺกสวิจารํ   สทฺธํ   อุปนิสฺสาย
อวิตกฺกวิจารมตฺตํ  ฌานํ อุปฺปาเทติ มคฺคํ ... สมาปตฺตึ ... สวิตกฺกสวิจารํ
