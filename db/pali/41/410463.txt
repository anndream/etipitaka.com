มหคฺคตารมฺมเณ   ปริตฺเต   ขนฺเธ   ครุํ   กตฺวา   อสฺสาเทติ  ตํ  ครุํ
กตฺวา ปริตฺตารมฺมโณ ราโค ... ทิฏฺฐิ อุปฺปชฺชติ ฯ
     [๑๕๘๑]     อปฺปมาณารมฺมโณ     ธมฺโม     อปฺปมาณารมฺมณสฺส
ธมฺมสฺส   อธิปติปจฺจเยน   ปจฺจโย   อารมฺมณาธิปติ   สหชาตาธิปติ   ฯ
อารมฺมณาธิปติ:    อริยา    มคฺคา   วุฏฺฐหิตฺวา   มคฺคํ   ครุํ   กตฺวา
ปจฺจเวกฺขนฺติ  ผลํ  ครุํ  กตฺวา  ... ฯ สหาชาตาธิปติ: อปฺปมาณารมฺมณา
อธิปติ สมฺปยุตฺตกานํ ขนฺธานํ ฯ
     [๑๕๘๒]      อปฺปมาณารมฺมโณ      ธมฺโม     ปริตฺตารมฺมณสฺส
ธมฺมสฺส   ...   ฯ   อารมฺมณาธิปติ:   เสกฺขา   โคตฺรภุํ  ครุํ  กตฺวา
ปจฺจเวกฺขนฺติ   โวทานํ   ครุํ   กตฺวา   ปจฺจเวกฺขนฺติ   มคฺคปจฺจเวกฺขณํ
ครุํ   กตฺวา   ปจฺจเวกฺขนฺติ   ผลปจฺจเวกฺขณํ   ...  นิพฺพานปจฺจเวกฺขณํ
ครุํ กตฺวา ปจฺจเวกฺขนฺติ ฯ
     [๑๕๘๓]      อปฺปมาณารมฺมโณ     ธมฺโม     มหคฺคตารมฺมณสฺส
ธมฺมสฺส    อธิปติปจฺจเยน    ปจฺจโย    ฯ   อารมฺมณาธิปติ:   เสกฺขา
อปฺปมาณารมฺมณํ เจโตปริยญาณํ ครุํ กตฺวา ... ปุพฺเพนิวาสานุสฺสติญาณํ ...
อนาคตํสญาณํ ครุํ กตฺวา ปจฺจเวกฺขนฺติ ฯ
     [๑๕๘๔]    ปริตฺตารมฺมโณ    ธมฺโม   ปริตฺตารมฺมณสฺส   ธมฺมสฺส
อนนฺตรปจฺจเยน    ปจฺจโย    ปุริมา   ปุริมา   ปริตฺตารมฺมณา   ขนฺธา
ปจฺฉิมานํ ปจฺฉิมานํ ขนฺธานํ อนนฺตรปจฺจเยน ปจฺจโย ฯ
     [๑๕๘๕]    ปริตฺตารมฺมโณ   ธมฺโม   มหคฺคตารมฺมณสฺส   ธมฺมสฺส
