ธมฺมสฺส      อธิปติปจฺจเยน      ปจฺจโย      ฯ      สหชาตาธิปติ:
มคฺคารมฺมณา   จ   มคฺคาธิปติ   จ   อธิปติ  สมฺปยุตฺตกานํ  มคฺคาธิปตีนํ
ขนฺธานํ อธิปติปจฺจเยน ปจฺจโย ฯ
    [๑๘๒๓]     มคฺคารมฺมโณ     จ     มคฺคาธิปติ    จ    ธมฺมา
มคฺคารมฺมณสฺส  จ  มคฺคาธิปติสฺส  จ  ธมฺมสฺส  อธิปติปจฺจเยน  ปจฺจโย ฯ
สหชาตาธิปติ:     มคฺคารมฺมณา     จ     มคฺคาธิปติ    จ    อธิปติ
สมฺปยุตฺตกานํ       มคฺคารมฺมณานญฺจ      มคฺคาธิปตีนญฺจ      ขนฺธานํ
อธิปติปจฺจเยน ปจฺจโย ฯ
    [๑๘๒๔]   มคฺคเหตุโก   จ  มคฺคาธิปติ  จ  ธมฺมา  มคฺคารมฺมณสฺส
ธมฺมสฺส    อธิปติปจฺจเยน    ปจฺจโย    ฯ    อารมฺมณาธิปติ:   อริยา
มคฺคา วุฏฺฐหิตฺวา มคฺคํ ครุํ กตฺวา ปจฺจเวกฺขนฺติ ฯ
    [๑๘๒๕]   มคฺคเหตุโก   จ   มคฺคาธิปติ  จ  ธมฺมา  มคฺคเหตุกสฺส
ธมฺมสฺส    อธิปติปจฺจเยน   ปจฺจโย   ฯ   สหชาตาธิปติ:   มคฺคเหตุกา
จ    มคฺคาธิปติ   จ   อธิปติ   สมฺปยุตฺตกานํ   มคฺคเหตุกานํ   ขนฺธานํ
อธิปติปจฺจเยน ปจฺจโย ฯ
    [๑๘๒๖]   มคฺคเหตุโก   จ   มคฺคาธิปติ  จ  ธมฺมา  มคฺคาธิปติสฺส
ธมฺมสฺส         อธิปติปจฺจเยน        ปจฺจโย        อารมฺมณาธิปติ
สหชาตาธิปติ   ฯ   อารมฺมณาธิปติ:   อริยา  มคฺคา  วุฏฺฐหิตฺวา  ฯเปฯ
สหชาตาธิปติ:   มคฺคเหตุกา   จ   มคฺคาธิปติ  จ  อธิปติ  สมฺปยุตฺตกานํ
มคฺคาธิปตีนํ ขนฺธานํ อธิปติปจฺจเยน ปจฺจโย ฯ
