วุฏฺฐหนฺตสฺส     เนวสญฺญานาสญฺญายตนํ     อเสกฺขาย    ผลสมาปตฺติยา
อนนฺตรปจฺจเยน ปจฺจโย ฯ
     [๑๒๕๙]   เสกฺโข   ธมฺโม  เสกฺขสฺส  ธมฺมสฺส  สมนนฺตรปจฺจเยน
ปจฺจโย อนนฺตรสทิสํ อฏฺฐ ปญฺหา ฯ
     [๑๒๖๐]   เสกฺโข   ธมฺโม   เสกฺขสฺส  ธมฺมสฺส  สหชาตปจฺจเยน
ปจฺจโย:   ปฏิจฺจวาเร   สหชาตสทิสํ   นว  ปญฺหา  ฯ  อญฺญมญฺญปจฺจเย
ปฏิจฺจวาเร       อญฺญมญฺญสทิสํ       ตีณิ      ฯ      นิสฺสยปจฺจเย
กุสลตฺติเก นิสฺสยปจฺจยสทิสํ เตรส ปญฺหา ฯ
     [๑๒๖๑]   เสกฺโข   ธมฺโม  เสกฺขสฺส  ธมฺมสฺส  อุปนิสฺสยปจฺจเยน
ปจฺจโย   อนนฺตรูปนิสฺสโย   ปกตูปนิสฺสโย   ฯ   ปกตูปนิสฺสโย:   ปฐโม
มคฺโค   ทุติยสฺส   มคฺคสฺส   อุปนิสฺสยปจฺจเยน   ปจฺจโย  ทุติโย  มคฺโค
ตติยสฺส    มคฺคสฺส    อุปนิสฺสยปจฺจเยน    ปจฺจโย    ตติโย    มคฺโค
จตุตฺถสฺส    มคฺคสฺส    อุปนิสฺสยปจฺจเยน   ปจฺจโย   มคฺโค   เสกฺขาย
ผลสมาปตฺติยา อุปนิสฺสยปจฺจเยน ปจฺจโย ฯ
     [๑๒๖๒]   เสกฺโข  ธมฺโม  อเสกฺขสฺส  ธมฺมสฺส  อุปนิสฺสยปจฺจเยน
ปจฺจโย   อนนฺตรูปนิสฺสโย   ปกตูปนิสฺสโย   ฯ   ปกตูปนิสฺสโย:   มคฺโค
อเสกฺขาย ผลสมาปตฺติยา อุปนิสฺสยปจฺจเยน ปจฺจโย ฯ
     [๑๒๖๓]    เสกฺโข    ธมฺโม   เนวเสกฺขานาเสกฺขสฺส   ธมฺมสฺส
อุปนิสฺสยปจฺจเยน     ปจฺจโย     อารมฺมณูปนิสฺสโย     อนนฺตรูปนิสฺสโย
ปกตูปนิสฺสโย   ฯ   ปกตูปนิสฺสโย:   อริยา  มคฺคํ  อุปนิสฺสาย  อนุปฺปนฺนํ
