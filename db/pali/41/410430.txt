ปจฺจโย ฯ
     [๑๔๓๕]   ปริตฺโต   ธมฺโม   ปริตฺตสฺส  ธมฺมสฺส  อนนฺตรปจฺจเยน
ปจฺจโย    ปุริมา    ปุริมา    ปริตฺตา   ขนฺธา   ปจฺฉิมานํ   ปจฺฉิมานํ๑
ขนฺธานํ    อนนฺตรปจฺจเยน    ปจฺจโย   อนุโลมํ   โคตฺรภุสฺส   อนุโลมํ
โวทานสฺส     อาวชฺชนา     ปริตฺตานํ     ขนฺธานํ    อนนฺตรปจฺจเยน
ปจฺจโย ฯ
     [๑๔๓๖]   ปริตฺโต   ธมฺโม  มหคฺคตสฺส  ธมฺมสฺส  อนนฺตรปจฺจเยน
ปจฺจโย   ปริตฺตํ   จุติจิตฺตํ   มหคฺคตสฺส  อุปปตฺติจิตฺตสฺส  อนนฺตรปจฺจเยน
ปจฺจโย       ปริตฺตา       ขนฺธา       มหคฺคตสฺส      วุฏฺฐานสฺส
อนาคตํสญาณสฺส     อนนฺตรปจฺจเยน     ปจฺจโย    ปฐมสฺส    ฌานสฺส
ปริกมฺมํ  ...  เนวสญฺญานาสญฺญายตนสฺส  ปริกมฺมํ  ...  ทิพฺพสฺส จกฺขุสฺส
ปริกมฺมํ  ...  อนาคตํสญาณสฺส  ปริกมฺมํ  อนาคตํสญาณสฺส อนนฺตรปจฺจเยน
ปจฺจโย ฯ
     [๑๔๓๗]   ปริตฺโต  ธมฺโม  อปฺปมาณสฺส  ธมฺมสฺส  อนนฺตรปจฺจเยน
ปจฺจโย   โคตฺรภุ   มคฺคสฺส   โวทานํ  มคฺคสฺส  อนุโลมํ  ผลสมาปตฺติยา
อนนฺตรปจฺจเยน ปจฺจโย ฯ
     [๑๔๓๘]   มหคฺคโต  ธมฺโม  มหคฺคตสฺส  ธมฺมสฺส  อนนฺตรปจฺจเยน
ปจฺจโย      ปุริมา     ปุริมา     มหคฺคตา     ขนฺธา     ปจฺฉิมานํ
ปจฺฉิมานํ มหคฺคตานํ ขนฺธานํ อนนฺตรปจฺจเยน ปจฺจโย ฯ
     [๑๔๓๙]   มหคฺคโต   ธมฺโม  ปริตฺตสฺส  ธมฺมสฺส  อนนฺตรปจฺจเยน
