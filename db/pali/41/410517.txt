มคฺคํ ครุํ กตฺวา ปจฺจเวกฺขนฺติ ฯ
    [๑๘๐๗]  มคฺคเหตุโก  จ  มคฺคาธิปติ  จ  ธมฺมา  มคฺคารมฺมณสฺส จ
มคฺคาธิปติสฺส   จ   ธมฺมสฺส   อารมฺมณปจฺจเยน  ปจฺจโย  อริยา  มคฺคา
วุฏฺฐหิตฺวา มคฺคํ ครุํ กตฺวา ปจฺจเวกฺขนฺติ ฯ
    [๑๘๐๘]     มคฺคารมฺมโณ    ธมฺโม    มคฺคารมฺมณสฺส    ธมฺมสฺส
อธิปติปจฺจเยน     ปจฺจโย    ฯ    สหชาตาธิปติ:    มคฺคารมฺมณาธิปติ
สมฺปยุตฺตกานํ ขนฺธานํ อธิปติปจฺจเยน ปจฺจโย ฯ
    [๑๘๐๙]     มคฺคารมฺมโณ     ธมฺโม    มคฺคาธิปติสฺส    ธมฺมสฺส
อธิปติปจฺจเยน     ปจฺจโย    ฯ    สหชาตาธิปติ:    มคฺคารมฺมณาธิปติ
สมฺปยุตฺตกานํ มคฺคาธิปตีนํ ขนฺธานํ อธิปติปจฺจเยน ปจฺจโย ฯ
    [๑๘๑๐]      มคฺคารมฺมโณ     ธมฺโม     มคฺคารมฺมณสฺส     จ
มคฺคาธิปติสฺส   จ   ธมฺมสฺส  อธิปติปจฺจเยน  ปจฺจโย  ฯ  สหชาตาธิปติ:
มคฺคารมฺมณาธิปติ    สมฺปยุตฺตกานํ    มคฺคารมฺมณานญฺจ    มคฺคาธิปตีนญฺจ
ขนฺธานํ อธิปติปจฺจเยน ปจฺจโย ฯ
    [๑๘๑๑]  มคฺคเหตุโก  ธมฺโม  มคฺคเหตุกสฺส  ธมฺมสฺส อธิปติปจฺจเยน
ปจฺจโย     ฯ     สหชาตาธิปติ:     มคฺคเหตุกาธิปติ    สมฺปยุตฺตกานํ
ขนฺธานํ อธิปติปจฺจเยน ปจฺจโย ฯ
    [๑๘๑๒]  มคฺคเหตุโก  ธมฺโม  มคฺคารมฺมณสฺส ธมฺมสฺส อธิปติปจฺจเยน
ปจฺจโย     ฯ     อารมฺมณาธิปติ:     อริยา    มคฺคา    วุฏฺฐหิตฺวา
มคฺคํ ครุํ กตฺวา ปจฺจเวกฺขนฺติ ฯ
