อาเสวนปจฺจเยน   ปจฺจโย   ปุริมา   ปุริมา   อุเปกฺขาสหคตา   ขนฺธา
ปจฺฉิมานํ    ปจฺฉิมานํ    อุเปกฺขาสหคตานํ    ขนฺธานํ    อุเปกฺขาสหคตํ
โวทานํ อุเปกฺขาสหคตสฺส มคฺคสฺส อาเสวนปจฺจเยน ปจฺจโย ฯ
     [๕๔๘]   ปีติสหคโต   จ   สุขสหคโต   จ   ธมฺมา  ปีติสหคตสฺส
ธมฺมสฺส  ...  สุขสหคตสฺส  ธมฺมสฺส  ...  ปีติสหคตสฺส จ สุขสหคตสฺส จ
ธมฺมสฺส   อาเสวนปจฺจเยน   ปจฺจโย   ปุริมา   ปุริมา   ปีติสหคตา  จ
สุขสหคตา     จ    ขนฺธา    ปจฺฉิมานํ    ปจฺฉิมานํ    ปีติสหคตานญฺจ
สุขสหคตานญฺจ   ขนฺธานํ   อาเสวนปจฺจเยน   ปจฺจโย   ฯ  สงฺขิตฺตํ  ฯ
ปีติสหคตญฺจ   สุขสหคตญฺจ   โวทานํ   ปีติสหคตสฺส   จ  สุขสหคตสฺส  จ
มคฺคสฺส อาเสวนปจฺจเยน ปจฺจโย ฯ
     [๕๔๙]   ปีติสหคโต   ธมฺโม  ปีติสหคตสฺส  ธมฺมสฺส  กมฺมปจฺจเยน
ปจฺจโย   สหชาตา   นานาขณิกา   ฯ   สหชาตา:  ปีติสหคตา  เจตนา
สมฺปยุตฺตกานํ     ขนฺธานํ     กมฺมปจฺจเยน    ปจฺจโย    ปฏิสนฺธิกฺขเณ
ปีติสหคตา   เจตนา   สมฺปยุตฺตกานํ  ขนฺธานํ  กมฺมปจฺจเยน  ปจฺจโย  ฯ
นานาขณิกา:   ปีติสหคตา   เจตนา   วิปากานํ   ปีติสหคตานํ   ขนฺธานํ
กมฺมปจฺจเยน ปจฺจโย ฯ
     [๕๕๐]   ปีติสหคโต   ธมฺโม  สุขสหคตสฺส  ธมฺมสฺส  กมฺมปจฺจเยน
ปจฺจโย   สหชาตา   นานาขณิกา   ฯ   สหชาตา:  ปีติสหคตา  เจตนา
สมฺปยุตฺตกานํ     สุขสหคตานํ     ขนฺธานํ     กมฺมปจฺจเยน    ปจฺจโย
ปฏิสนฺธิกฺขเณ   ปีติสหคตา   เจตนา  สมฺปยุตฺตกานํ  สุขสหคตานํ  ขนฺธานํ
