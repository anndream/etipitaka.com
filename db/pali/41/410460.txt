ขนฺธา   เจโตปริยญาณสฺส   ปุพฺเพนิวาสานุสฺสติญาณสฺส  ยถากมฺมูปคญาณสฺส
อนาคตํสญาณสฺส อาวชฺชนาย อารมฺมณปจฺจเยน ปจฺจโย ฯ
     [๑๕๗๓]    มหคฺคตารมฺมโณ   ธมฺโม   ปริตฺตารมฺมณสฺส   ธมฺมสฺส
อารมฺมณปจฺจเยน     ปจฺจโย     ปฐมชฺฌานปจฺจเวกฺขณํ     ปจฺจเวกฺขติ
เนวสญฺญานาสญฺญายตนปจฺจเวกฺขณํ     ปจฺจเวกฺขติ    ทิพฺพจกฺขุปจฺจเวกฺขณํ
ปจฺจเวกฺขติ   ทิพฺพโสตธาตุปจฺจเวกฺขณํ   ปจฺจเวกฺขติ   อิทฺธิวิธญาณ  ...
เจโตปริยญาณ  ...  ปุพฺเพนิวาสานุสฺสติญาณ  ...  ยถากมฺมูปคญาณ ...
อนาคตํสญาณปจฺจเวกฺขณํ ปจฺจเวกฺขติ อริยา
มหคฺคตารมฺมเณ   ปหีเน   กิเลเส   ปจฺจเวกฺขนฺติ   วิกฺขมฺภิเต  กิเลเส
ปจฺจเวกฺขนฺติ   ปุพฺเพ   สมุทาจิณฺเณ   มหคฺคตารมฺมเณ   ปริตฺเต  ขนฺเธ
อนิจฺจโต    ...    วิปสฺสติ    อสฺสาเทติ    อภินนฺทติ   ตํ   อารพฺภ
ปริตฺตารมฺมโณ   ราโค   ...   โทมนสฺสํ   อุปฺปชฺชติ  เจโตปริยญาเณน
มหคฺคตารมฺมณปริตฺตจิตฺตสมงฺคิสฺส     จิตฺตํ    ชานาติ    มหคฺคตารมฺมณา
ปริตฺตา  ขนฺธา  เจโตปริยญาณสฺส  ปุพฺเพนิวาสานุสฺสติญาณสฺส  ยถากมฺมูป-
*คญาณสฺส      อนาคตํสญาณสฺส      อาวชฺชนาย     อารมฺมณปจฺจเยน
ปจฺจโย ฯ
     [๑๕๗๔]     อปฺปมาณารมฺมโณ     ธมฺโม     อปฺปมาณารมฺมณสฺส
ธมฺมสฺส   อารมฺมณปจฺจเยน   ปจฺจโย   อริยา  มคฺคา  วุฏฺฐหิตฺวา  มคฺคํ
ปจฺจเวกฺขนฺติ        ผลํ        ปจฺจเวกฺขนฺติ       เจโตปริยญาเณน
อปฺปมาณารมฺมณปริตฺตจิตฺตสมงฺคิสฺส    จิตฺตํ    ชานาติ   อปฺปมาณารมฺมณา
