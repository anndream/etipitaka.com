อนนฺตรปจฺจเยน        ปจฺจโย        อชฺฌตฺตารมฺมณํ        จุติจิตฺตํ
พหิทฺธารมฺมณสฺส      อุปปตฺติจิตฺตสฺส      อนนฺตรปจฺจเยน      ปจฺจโย
อชฺฌตฺตารมฺมณํ   ภวงฺคํ   พหิทฺธารมฺมณาย   อาวชฺชนาย  อนนฺตรปจฺจเยน
ปจฺจโย     อชฺฌตฺตารมฺมณา    ขนฺธา    พหิทฺธารมฺมณสฺส    วุฏฺฐานสฺส
อนนฺตรปจฺจเยน     ปจฺจโย    อชฺฌตฺตารมฺมณํ    อนุโลมํ    โคตฺรภุสฺส
อนุโลมํ   โวทานสฺส   อนุโลมํ   ผลสมาปตฺติยา   นิโรธา   วุฏฺฐหนฺตสฺส
เนวสญฺญานาสญฺญายตนํ         ผลสมาปตฺติยา         อนนฺตรปจฺจเยน
ปจฺจโย ฯ
     [๒๑๕๓]    พหิทฺธารมฺมโณ    ธมฺโม   พหิทฺธารมฺมณสฺส   ธมฺมสฺส
อนนฺตรปจฺจเยน    ปจฺจโย    ปุริมา   ปุริมา   พหิทฺธารมฺมณา   ขนฺธา
ปจฺฉิมานํ    ปจฺฉิมานํ    พหิทฺธารมฺมณานํ    ขนฺธานํ    อนนฺตรปจฺจเยน
ปจฺจโย    พหิทฺธารมฺมณํ    อนุโลมํ   โคตฺรภุสฺส   อนุโลมํ   โวทานสฺส
โคตฺรภุ   มคฺคสฺส   โวทานํ   มคฺคสฺส   มคฺโค   ผลสฺส   ผลํ   ผลสฺส
อนุโลมํ ผลสมาปตฺติยา อนนฺตรปจฺจเยน ปจฺจโย ฯ
     [๒๑๕๔]    พหิทฺธารมฺมโณ   ธมฺโม   อชฺฌตฺตารมฺมณสฺส   ธมฺมสฺส
อนนฺตรปจฺจเยน         ปจฺจโย        พหิทฺธารมฺมณํ        จุติจิตฺตํ
อชฺฌตฺตารมฺมณสฺส      อุปปตฺติจิตฺตสฺส      อนนฺตรปจฺจเยน     ปจฺจโย
พหิทฺธารมฺมณํ   ภวงฺคํ   อชฺฌตฺตารมฺมณาย   อาวชฺชนาย  อนนฺตรปจฺจเยน
ปจฺจโย     พหิทฺธารมฺมณา    ขนฺธา    อชฺฌตฺตารมฺมณสฺส    วุฏฺฐานสฺส๔
อนนฺตรปจฺจเยน ปจฺจโย ฯ
