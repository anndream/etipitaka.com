     [๑๗๗๒]   มคฺคเหตุกญฺจ  มคฺคาธิปติญฺจ  ธมฺมํ  ปฏิจฺจ  มคฺคเหตุโก
ธมฺโม     อุปฺปชฺชติ     เหตุปจฺจยา     มคฺคเหตุกญฺจ    มคฺคาธิปติญฺจ
เอกํ   ขนฺธํ  ปฏิจฺจ  มคฺคเหตุกา  ตโย  ขนฺธา  เทฺว  ขนฺเธ  ...  ฯ
มคฺคเหตุกญฺจ    มคฺคาธิปติญฺจ    ธมฺมํ    ปฏิจฺจ    มคฺคาธิปติ   ธมฺโม
อุปฺปชฺชติ    เหตุปจฺจยา    มคฺคเหตุกญฺจ   มคฺคาธิปติญฺจ   เอกํ   ขนฺธํ
ปฏิจฺจ   มคฺคาธิปตี  ตโย  ขนฺธา  เทฺว  ขนฺเธ  ...  ฯ  มคฺคเหตุกญฺจ
มคฺคาธิปติญฺจ   ธมฺมํ   ปฏิจฺจ   มคฺคเหตุโก   จ  มคฺคาธิปติ  จ  ธมฺมา
อุปฺปชฺชนฺติ    เหตุปจฺจยา   มคฺคเหตุกญฺจ   มคฺคาธิปติญฺจ   เอกํ   ขนฺธํ
ปฏิจฺจ มคฺคเหตุกา จ มคฺคาธิปตี จ ตโย ขนฺธา เทฺว ขนฺเธ ... ฯ
     [๑๗๗๓]    มคฺคารมฺมณํ   ธมฺมํ   ปฏิจฺจ   มคฺคารมฺมโณ   ธมฺโม
อุปฺปชฺชติ  อารมฺมณปจฺจยา  อธิปติปจฺจยา  อนนฺตรปจฺจยา  สมนนฺตรปจฺจยา
สหชาตปจฺจยา     อญฺญมญฺญปจฺจยา     นิสฺสยปจฺจยา    อุปนิสฺสยปจฺจยา
ปุเรชาตปจฺจยา     อาเสวนปจฺจยา     กมฺมปจฺจยา     อาหารปจฺจยา
อินฺทฺริยปจฺจยา  ฌานปจฺจยา  มคฺคปจฺจยา  สมฺปยุตฺตปจฺจยา วิปฺปยุตฺตปจฺจยา
อตฺถิปจฺจยา นตฺถิปจฺจยา วิคตปจฺจยา อวิคตปจฺจยา ฯ
     [๑๗๗๔]   เหตุยา   สตฺตรส   อารมฺมเณ   อธิปติยา   อนนฺตเร
สมนนฺตเร    สหชาเต   อญฺญมญฺเญ   นิสฺสเย   อุปนิสฺสเย   ปุเรชาเต
อาเสวเน  กมฺเม  อาหาเร  อินฺทฺริเย ฌาเน มคฺเค สมฺปยุตฺเต วิปฺปยุตฺเต
อตฺถิยา นตฺถิยา วิคเต อวิคเต สตฺตรส ฯ เอวํ คเณตพฺพํ ฯ
                        อนุโลมํ ฯ
