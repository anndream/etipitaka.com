กมฺมปจฺจเยน    ปจฺจโย    สหชาตา    นานาขณิกา    ฯ   สหชาตา:
อวิตกฺกอวิจารา   เจตนา   สมฺปยุตฺตกานํ   ขนฺธานํ   จิตฺตสมุฏฺฐานานญฺจ
รูปานํ     กมฺมปจฺจเยน    ปจฺจโย    ปฏิสนฺธิกฺขเณ    อวิตกฺกอวิจารา
เจตนา   สมฺปยุตฺตกานํ   ขนฺธานํ   กฏตฺตา   จ   รูปานํ  กมฺมปจฺจเยน
ปจฺจโย    ฯ    นานาขณิกา:    อวิตกฺกอวิจารา   เจตนา   วิปากานํ
อวิตกฺกอวิจารานํ    ขนฺธานํ    กฏตฺตา    จ    รูปานํ   กมฺมปจฺจเยน
ปจฺจโย ฯ
     [๓๔๐]    สวิตกฺกสวิจาโร   ธมฺโม   สวิตกฺกสวิจารสฺส   ธมฺมสฺส
วิปากปจฺจเยน    ปจฺจโย   วิปาโก   สวิตกฺกสวิจาโร   เอโก   ขนฺโธ
ติณฺณนฺนํ      ขนฺธานํ     วิปากปจฺจเยน     ปจฺจโย     ปฏิสนฺธิกฺขเณ
สวิตกฺกสวิจาโร    เอโก   ขนฺโธ   ติณฺณนฺนํ   ขนฺธานํ   วิปากปจฺจเยน
ปจฺจโย ฯ
     [๓๔๑]   สวิตกฺกสวิจาโร   ธมฺโม   อวิตกฺกวิจารมตฺตสฺส  ธมฺมสฺส
วิปากปจฺจเยน   ปจฺจโย   วิปากา   สวิตกฺกสวิจารา   ขนฺธา  วิตกฺกสฺส
วิปากปจฺจเยน   ปจฺจโย   ปฏิสนฺธิกฺขเณ   ...  ฯ  สวิตกฺกสวิจารมูลกา
สตฺตปิ ปญฺหา ปริปุณฺณา ฯ
     [๓๔๒]     อวิตกฺกวิจารมตฺโต     ธมฺโม    อวิตกฺกวิจารมตฺตสฺส
ธมฺมสฺส   วิปากปจฺจเยน   ปจฺจโย   วิปาโก  อวิตกฺกวิจารมตฺโต  เอโก
ขนฺโธ   ติณฺณนฺนํ   ขนฺธานํ  วิปากปจฺจเยน  ปจฺจโย  เทฺว  ขนฺธา  ...
ปฏิสนฺธิกฺขเณ   วิปาโก   อวิตกฺกวิจารมตฺโต   เอโก   ขนฺโธ  ...  ฯ
