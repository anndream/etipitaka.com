อวิตกฺกวิจารมตฺเต   ขนฺเธ   จ  วิตกฺกญฺจ  อนิจฺจโต  ทุกฺขโต  อนตฺตโต
วิปสฺสติ   อสฺสาเทติ  อภินนฺทติ  ตํ  อารพฺภ  สวิตกฺกสวิจารา  ขนฺธา  จ
วิตกฺโก   จ   อุปฺปชฺชนฺติ   อวิตกฺกวิจารมตฺเต   ขนฺเธ   จ   วิตกฺกญฺจ
อารพฺภ สวิตกฺกสวิจารา ขนฺธา จ วิตกฺโก จ อุปฺปชฺชนฺติ ฯ
     [๑๓๗]    อวิตกฺกอวิจาโร   ธมฺโม   อวิตกฺกอวิจารสฺส   ธมฺมสฺส
อารมฺมณปจฺจเยน    ปจฺจโย    นิพฺพานํ    อวิตกฺกอวิจารสฺส    มคฺคสฺสS
ผลสฺส   วิจารสฺส   จ   อารมฺมณปจฺจเยน   ปจฺจโย   ทิพฺเพน  จกฺขุนา
รูปํ   ปสฺสติ   ทิพฺพาย   โสตธาตุยา   สทฺทํ   สุณาติ  เจโตปริยญาเณน
อวิตกฺกอวิจารจิตฺตสมงฺคิสฺส     จิตฺตํ     ชานาติ     อากาสานญฺจายตนํ
วิญฺญาณญฺจายตนสฺส       อากิญฺจญฺญายตนํ      เนวสญฺญานาสญฺญายตนสฺส
อารมฺมณปจฺจเยน        ปจฺจโย       รูปายตนํ       จกฺขุวิญฺญาณสฺส
โผฏฺฐพฺพายตนํ  กายวิญฺญาณสฺส  อารมฺมณปจฺจเยน  ปจฺจโย อวิตกฺกอวิจารา
ขนฺธา    อิทฺธิวิธญาณสฺส    เจโตปริยญาณสฺส   ปุพฺเพนิวาสานุสฺสติญาณสฺส
ยถากมฺมูปคญาณสฺส          อนาคตํสญาณสฺส         อารมฺมณปจฺจเยน
ปจฺจโย     อวิตกฺกอวิจาเร     ขนฺเธ     จ    วิจารญฺจ    อารพฺภ
อวิตกฺกอวิจารา ขนฺธา อุปฺปชฺชนฺติ ฯ
     [๑๓๘]    อวิตกฺกอวิจาโร   ธมฺโม   สวิตกฺกสวิจารสฺส   ธมฺมสฺส
อารมฺมณปจฺจเยน  ปจฺจโย  อริยา  อวิตกฺกอวิจารา ฌานา วุฏฺฐหิตฺวา ...
มคฺคา   ...   ผลา   วุฏฺฐหิตฺวา   ผลํ   ปจฺจเวกฺขนฺติ   ตํ   อารพฺภ
สวิตกฺกสวิจารา   ขนฺธา   อุปฺปชฺชนฺติ   อริยา   นิพฺพานํ   ปจฺจเวกฺขนฺติ
