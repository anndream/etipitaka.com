     [๔๗๐]   เหตุยา  ทส  อารมฺมเณ  ทส  อธิปติยา  ทส  อนนฺตเร
สมนนฺตเร    สหชาเต   อญฺญมญฺเญ   นิสฺสเย   อุปนิสฺสเย   ปุเรชาเต
อาเสวเน  กมฺเม  วิปาเก  อาหาเร  อินฺทฺริเย  ฌาเน มคฺเค สมฺปยุตฺเต
วิปฺปยุตฺเต อตฺถิยา นตฺถิยา วิคเต อวิคเต สพฺพตฺถ ทส ฯ
                เอวํ อนุโลมคณนา คเณตพฺพา ฯ
                        อนุโลมํ ฯ
     [๔๗๑]   ปีติสหคตํ   ธมฺมํ   ปฏิจฺจ  ปีติสหคโต  ธมฺโม  อุปฺปชฺชติ
นเหตุปจฺจยา   อเหตุกํ   ปีติสหคตํ   เอกํ   ขนฺธํ  ปฏิจฺจ  ตโย  ขนฺธา
เทฺว  ขนฺเธ  ปฏิจฺจ  เทฺว  ขนฺธา  ฯ  ปีติสหคตํ  ธมฺมํ ปฏิจฺจ สุขสหคโต
ธมฺโม    อุปฺปชฺชติ   นเหตุปจฺจยา   อเหตุกํ   ปีติสหคตํ   เอกํ   ขนฺธํ
ปฏิจฺจ  สุขสหคตา  ตโย  ขนฺธา  เทฺว  ขนฺเธ  ปฏิจฺจ  เทฺว  ขนฺธา  ฯ
ปีติสหคตํ    ธมฺมํ   ปฏิจฺจ   ปีติสหคโต   จ   สุขสหคโต   จ   ธมฺมา
อุปฺปชฺชนฺติ   นเหตุปจฺจยา   อเหตุกํ   ปีติสหคตํ   เอกํ   ขนฺธํ   ปฏิจฺจ
ปีติสหคตา   จ   สุขสหคตา   จ   ตโย   ขนฺธา  เทฺว  ขนฺเธ  ปฏิจฺจ
เทฺว ขนฺธา ฯ
     [๔๗๒]   สุขสหคตํ   ธมฺมํ   ปฏิจฺจ  สุขสหคโต  ธมฺโม  อุปฺปชฺชติ
นเหตุปจฺจยา   อเหตุกํ   สุขสหคตํ   เอกํ   ขนฺธํ  ปฏิจฺจ  เทฺว  ขนฺธา
เทฺว   ขนฺเธ   ปฏิจฺจ   เอโก   ขนฺโธ   ฯ   สุขสหคตํ  ธมฺมํ  ปฏิจฺจ
ปีติสหคโต    ธมฺโม    อุปฺปชฺชติ    นเหตุปจฺจยา   อเหตุกํ   สุขสหคตํ
เอกํ   ขนฺธํ   ปฏิจฺจ   ปีติสหคตา   ตโย  ขนฺธา  เทฺว  ขนฺเธ  ปฏิจฺจ
