อินฺทฺริยปจฺจเยน   ปจฺจโย   อวิตกฺกวิจารมตฺตา   อินฺทฺริยา  วิจารสฺส  จ
จิตฺตสมุฏฺฐานานญฺจ รูปานํ อินฺทฺริยปจฺจเยน ปจฺจโย ปฏิสนฺธิกฺขเณ ... ฯ
     [๓๖๒]    อวิตกฺกวิจารมตฺโต   ธมฺโม   อวิตกฺกวิจารมตฺตสฺส   จ
อวิตกฺกอวิจารสฺส  จ  ธมฺมสฺส  อินฺทฺริยปจฺจเยน ปจฺจโย อวิตกฺกวิจารมตฺตา
อินฺทฺริยา   สมฺปยุตฺตกานํ   ขนฺธานํ   วิจารสฺส   จ   จิตฺตสมุฏฺฐานานญฺจ
รูปานํ อินฺทฺริยปจฺจเยน ปจฺจโย ปฏิสนฺธิกฺขเณ ... ฯ
     [๓๖๓]    อวิตกฺกอวิจาโร   ธมฺโม   อวิตกฺกอวิจารสฺส   ธมฺมสฺส
อินฺทฺริยปจฺจเยน    ปจฺจโย   อวิตกฺกอวิจารา   อินฺทฺริยา   สมฺปยุตฺตกานํ
ขนฺธานํ     จิตฺตสมุฏฺฐานานญฺจ    รูปานํ    อินฺทฺริยปจฺจเยน    ปจฺจโย
ปฏิสนฺธิกฺขเณ   จกฺขุนฺทฺริยํ   จกฺขุวิญฺญาณสฺส   กายินฺทฺริยํ   กายวิญฺญาณสฺส
อินฺทฺริยปจฺจเยน       ปจฺจโย       รูปชีวิตินฺทฺริยํ       กฏตฺตารูปานํ
อินฺทฺริยปจฺจเยน ปจฺจโย ฯ
     [๓๖๔]      สวิตกฺกสวิจาโร      ธมฺโม      สวิตกฺกสวิจารสฺส
ธมฺมสฺส     ฌานปจฺจเยน    ปจฺจโย    สวิตกฺกสวิจารานิ    ฌานงฺคานิใ
สมฺปยุตฺตกานํ   ขนฺธานํ   ฌานปจฺจเยน  ปจฺจโย  ปฏิสนฺธิกฺขเณ  ...  ฯ
สวิตกฺกสวิจารมูลกา สตฺต ปญฺหา อิมินา การเณน วิภชิตพฺพา ฯ
     [๓๖๕]   อวิตกฺกวิจารมตฺโต  ธมฺโม  อวิตกฺกวิจารมตฺตสฺส  ธมฺมสฺส
ฌานปจฺจเยน       ปจฺจโย       อวิตกฺกวิจารมตฺตานิ      ฌานงฺคานิ
สมฺปยุตฺตกานํ   ขนฺธานํ   ฌานปจฺจเยน  ปจฺจโย  ปฏิสนฺธิกฺขเณ  ...  ฯ
