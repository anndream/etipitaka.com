ปจฺจโย   ฯ   อารมฺมณาธิปติ:   ทานํ   ทตฺวา   สีลํ   ฯเปฯ   ปุพฺเพ
สุจิณฺณานิ   ครุํ   กตฺวา   ปจฺจเวกฺขติ   ฌานา   วุฏฺฐหิตฺวา  ฌานํ  ครุํ
กตฺวา   ปจฺจเวกฺขติ   อริยา   มคฺคา   วุฏฺฐหิตฺวา   มคฺคํ  ครุํ  กตฺวา
ปจฺจเวกฺขนฺติ   ผลํ  ครุํ  กตฺวา  ปจฺจเวกฺขนฺติ  อตีตํ  จกฺขุํ  ...  กายํ
รูเป  สทฺเท  คนฺเธ  รเส  โผฏฺฐพฺเพ  วตฺถุํ  ...  อตีเต  ขนฺเธ  ครุํ
กตฺวา   อสฺสาเทติ   อภินนฺทติ   ตํ   ครุํ   กตฺวา   ราโค   อุปฺปชฺชติ
ทิฏฺฐิ อุปฺปชฺชติ ฯ
     [๑๙๒๒]  อนาคโต  ธมฺโม  ปจฺจุปฺปนฺนสฺส  ธมฺมสฺส  อธิปติปจฺจเยน
ปจฺจโย   ฯ   อารมฺมณาธิปติ:   อนาคตํ   จกฺขุํ   ...   วตฺถุํ   ...
อนาคเต   ขนฺเธ   ครุํ   กตฺวา  อสฺสาเทติ  อภินนฺทติ  ตํ  ครุํ  กตฺวา
ราโค อุปฺปชฺชติ ทิฏฺฐิ อุปฺปชฺชติ ฯ
     [๑๙๒๓]  ปจฺจุปฺปนฺโน  ธมฺโม  ปจฺจุปฺปนฺนสฺส ธมฺมสฺส อธิปติปจฺจเยน
ปจฺจโย     อารมฺมณาธิปติ     สหชาตาธิปติ     ฯ    อารมฺมณาธิปติ:
ปจฺจุปฺปนฺนํ   จกฺขุํ   ...  วตฺถุํ  ...  ปจฺจุปฺปนฺเน  ขนฺเธ  ครุํ  กตฺวา
อสฺสาเทติ    อภินนฺทติ   ตํ   ครุํ   กตฺวา   ราโค   อุปฺปชฺชติ   ทิฏฺฐิ
อุปฺปชฺชติ     ฯ     สหชาตาธิปติ:    ปจฺจุปฺปนฺนาธิปติ    สมฺปยุตฺตกานํ
ขนฺธานํ จิตฺตสมุฏฺฐานานญฺจ รูปานํ อธิปติปจฺจเยน ปจฺจโย ฯ
     [๑๙๒๔]   อตีโต  ธมฺโม  ปจฺจุปฺปนฺนสฺส  ธมฺมสฺส  อนนฺตรปจฺจเยน
ปจฺจโย    ปุริมา    ปุริมา    อตีตา    ขนฺธา   ปจฺฉิมานํ   ปจฺฉิมานํ
ปจฺจุปฺปนฺนานํ   ขนฺธานํ   อนนฺตรปจฺจเยน   ปจฺจโย  อนุโลมํ  โคตฺรภุสฺส
