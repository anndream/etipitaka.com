ขนฺธา ปุเรชาตสฺส อิมสฺส กายสฺส ฯ
     [๑๒๗๕]   เนวเสกฺขานาเสกฺโข   ธมฺโม   เนวเสกฺขานาเสกฺขสฺส
ธมฺมสฺส  อาเสวนปจฺจเยน  ปจฺจโย  ปุริมา  ปุริมา  เนวเสกฺขานาเสกฺขา
ขนฺธา  ปจฺฉิมานํ ปจฺฉิมานํ เนวเสกฺขานาเสกฺขานํ ขนฺธานํ อาเสวนปจฺจเยน
ปจฺจโย       อนุโลมํ       โคตฺรภุสฺส      อนุโลมํ      โวทานสฺส
อาเสวนปจฺจเยน ปจฺจโย ฯ
     [๑๒๗๖]  เนวเสกฺขานาเสกฺโข  ธมฺโม เสกฺขสฺส ธมฺมสฺส อาเสวน-
*ปจฺจเยน  ปจฺจโย  โคตฺรภุ  มคฺคสฺส  โวทานํ  มคฺคสฺส อาเสวนปจฺจเยน
ปจฺจโย ฯ
     [๑๒๗๗]  เสกฺโข  ธมฺโม  เสกฺขสฺส  ธมฺมสฺส กมฺมปจฺจเยน ปจฺจโย
สหชาตา   นานาขณิกา   ฯ  สหชาตา:  เสกฺขา  เจตนา  สมฺปยุตฺตกานํ
ขนฺธานํ   กมฺมปจฺจเยน   ปจฺจโย   ฯ   นานาขณิกา:  เสกฺขา  เจตนา
วิปากานํ เสกฺขานํ ขนฺธานํ กมฺมปจฺจเยน ปจฺจโย ฯ
     [๑๒๗๘]   เสกฺโข   ธมฺโม   อเสกฺขสฺส   ธมฺมสฺส  กมฺมปจฺจเยน
ปจฺจโย   ฯ   นานาขณิกา:   เสกฺขา   เจตนา   อเสกฺขานํ   ขนฺธานํ
กมฺมปจฺจเยน ปจฺจโย ฯ
     [๑๒๗๙]    เสกฺโข    ธมฺโม   เนวเสกฺขานาเสกฺขสฺส   ธมฺมสฺส
กมฺมปจฺจเยน  ปจฺจโย  ฯ  สหชาตา:  เสกฺขา  เจตนา  จิตฺตสมุฏฺฐานานํ
รูปานํ กมฺมปจฺจเยน ปจฺจโย ฯ
     [๑๒๘๐]  เสกฺโข  ธมฺโม  เสกฺขสฺส  จ  เนวเสกฺขานาเสกฺขสฺส จ
