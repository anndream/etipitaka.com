                       ปญฺหาวาโร
     [๒๑๔๒]   อชฺฌตฺตารมฺมโณ   ธมฺโม   อชฺฌตฺตารมฺมณสฺส   ธมฺมสฺส
เหตุปจฺจเยน     ปจฺจโย     อชฺฌตฺตารมฺมณา    เหตู    สมฺปยุตฺตกานํ
ขนฺธานํ    เหตุปจฺจเยน    ปจฺจโย    ปฏิสนฺธิกฺขเณ    อชฺฌตฺตารมฺมณา
เหตู สมฺปยุตฺตกานํ ขนฺธานํ ฯ
     [๒๑๔๓]    พหิทฺธารมฺมโณ    ธมฺโม   พหิทฺธารมฺมณสฺส   ธมฺมสฺส
เหตุปจฺจเยน ปจฺจโย พหิทฺธารมฺมณา เหตู ... ปฏิสนฺธิกฺขเณ ... ฯ
     [๒๑๔๔]   อชฺฌตฺตารมฺมโณ   ธมฺโม   อชฺฌตฺตารมฺมณสฺส   ธมฺมสฺส
อารมฺมณปจฺจเยน      ปจฺจโย      อชฺฌตฺตารมฺมณํ     วิญฺญาณญฺจายตนํ
ปจฺจเวกฺขติ     เนวสญฺญานาสญฺญายตนํ    ปจฺจเวกฺขติ    อชฺฌตฺตารมฺมณํ
อชฺฌตฺตํ    ทิพฺพํ    จกฺขุํ    ปจฺจเวกฺขติ    ทิพฺพํ    โสตธาตุํ    ...
อิทฺธิวิธญาณํ   ...  ปุพฺเพนิวาสานุสฺสติญาณํ  ...  ยถากมฺมูปคญาณํ  ...
อนาคตํสญาณํ   ปจฺจเวกฺขติ   อริยา   อชฺฌตฺตารมฺมเณ   ปหีเน  กิเลเส
ปจฺจเวกฺขนฺติ      วิกฺขมฺภิเต     กิเลเส     ปจฺจเวกฺขนฺติ     ปุพฺเพ
สมุทาจิณฺเณ  ...  อชฺฌตฺตารมฺมเณ อชฺฌตฺเต ขนฺเธ อนิจฺจโต ... วิปสฺสติ
อสฺสาเทติ   อภินนฺทติ   ตํ   อารพฺภ   อชฺฌตฺตารมฺมโณ   ราโค   ...
โทมนสฺสํ      อุปฺปชฺชติ      อชฺฌตฺตารมฺมณา     อชฺฌตฺตา     ขนฺธา
ปุพฺเพนิวาสานุสฺสติญาณสฺส       ยถากมฺมูปคญาณสฺส      อนาคตํสญาณสฺส
อาวชฺชนาย อารมฺมณปจฺจเยน ปจฺจโย ฯ
     [๒๑๔๕]    อชฺฌตฺตารมฺมโณ   ธมฺโม   พหิทฺธารมฺมณสฺส   ธมฺมสฺส
