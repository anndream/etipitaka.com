ปตฺถนา  ...  วิตกฺโก  จ  อวิตกฺกวิจารมตฺตาย  สทฺธาย  สีลสฺส  สุตสฺส
จาคสฺส ปญฺญาย วิจารสฺส จ อุปนิสฺสยปจฺจเยน ปจฺจโย ฯ
     [๒๙๗]   สวิตกฺกสวิจาโร   จ   อวิตกฺกวิจารมตฺโต   จ   ธมฺมา
สวิตกฺกสวิจารสฺส  จ  อวิตกฺกวิจารมตฺตสฺส  จ  ธมฺมสฺส  อุปนิสฺสยปจฺจเยน
ปจฺจโย     อารมฺมณูปนิสฺสโย    อนนฺตรูปนิสฺสโย    ปกตูปนิสฺสโย    ฯ
ปกตูปนิสฺสโย:     สวิตกฺกสวิจารา     สทฺธา     ...    สีลํ    สุตํ
จาโค   ปญฺญา   ราโค   โทโส   โมโห  มาโน  ทิฏฺฐิ  ปตฺถนา  ...
วิตกฺโก   จ  สวิตกฺกสวิจาราย  สทฺธาย  ฯเปฯ  ปตฺถนาย  วิตกฺกสฺส  จ
อุปนิสฺสยปจฺจเยน ปจฺจโย ฯ
     [๒๙๘]    อวิตกฺกอวิจาโร   ธมฺโม   อวิตกฺกอวิจารสฺส   ธมฺมสฺส
ปุเรชาตปจฺจเยน    ปจฺจโย    อารมฺมณปุเรชาตํ    วตฺถุปุเรชาตํ    ฯ
อารมฺมณปุเรชาตํ:     ทิพฺเพน    จกฺขุนา    รูปํ    ปสฺสติ    ทิพฺพาย
โสตธาตุยา      สทฺทํ      สุณาติ      รูปายตนํ      จกฺขุวิญฺญาณสฺส
โผฏฺฐพฺพายตนํ     กายวิญฺญาณสฺส    ปุเรชาตปจฺจเยน    ปจฺจโย    ฯ
วตฺถุปุเรชาตํ:   จกฺขายตนํ   จกฺขุวิญฺญาณสฺส   กายายตนํ  กายวิญฺญาณสฺส
วตฺถุ       อวิตกฺกอวิจารานํ       ขนฺธานํ       วิจารสฺส       จ
ปุเรชาตปจฺจเยน ปจฺจโย ฯ
     [๒๙๙]    อวิตกฺกอวิจาโร   ธมฺโม   สวิตกฺกสวิจารสฺส   ธมฺมสฺส
ปุเรชาตปจฺจเยน    ปจฺจโย    อารมฺมณปุเรชาตํ    วตฺถุปุเรชาตํ    ฯ
อารมฺมณปุเรชาตํ:   จกฺขุํ  อนิจฺจโต  ทุกฺขโต  อนตฺตโต  วิปสฺสติ  ฯเปฯ
