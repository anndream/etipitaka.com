วิปสฺสนฺติ    อสฺสาเทนฺติ    อภินฺนทนฺติ    ตํ    อารพฺภ   อตีตารมฺมโณ
ราโค    อุปฺปชฺชติ    โทมนสฺสํ    อุปฺปชฺชติ   อนาคตารมฺมณา   อตีตา
ขนฺธา   เจโตปริยญาณสฺส   ปุพฺเพนิวาสานุสฺสติญาณสฺส  ยถากมฺมูปคญาณสฺส
อาวชฺชนาย อารมฺมณปจฺจเยน ปจฺจโย ฯ
    [๑๙๗๘]      อนาคตารมฺมโณ     ธมฺโม     ปจฺจุปฺปนฺนารมฺมณสฺส
ธมฺมสฺส       อารมฺมณปจฺจเยน       ปจฺจโย       เจโตปริยญาเณน
อนาคตารมฺมณปจฺจุปฺปนฺนจิตฺตสมงฺคิสฺส    จิตฺตํ   ชานาติ   อนาคตารมฺมณา
ปจฺจุปฺปนฺนา   ขนฺธา   เจโตปริยญาณสฺส   อาวชฺชนาย  อารมฺมณปจฺจเยน
ปจฺจโย ฯ
    [๑๙๗๙]     ปจฺจุปฺปนฺนารมฺมโณ     ธมฺโม    ปจฺจุปฺปนฺนารมฺมณสฺส
ธมฺมสฺส       อารมฺมณปจฺจเยน       ปจฺจโย       เจโตปริยญาเณน
ปจฺจุปฺปนฺนารมฺมณปจฺจุปฺปนฺนจิตฺตสมงฺคิสฺส  จิตฺตํ  ชานาติ  ปจฺจุปฺปนฺนารมฺมณา
ปจฺจุปฺปนฺนา        ขนฺธา        เจโตปริยญาณสฺส       อาวชฺชนาย
อารมฺมณปจฺจเยน ปจฺจโย ฯ
    [๑๙๘๐]    ปจฺจุปฺปนฺนารมฺมโณ   ธมฺโม   อตีตารมฺมณสฺส   ธมฺมสฺส
อารมฺมณปจฺจเยน   ปจฺจโย   อตีตํ   ทิพฺพํ   จกฺขุํ   ปจฺจเวกฺขติ   ทิพฺพํ
โสตธาตุํ   ปจฺจเวกฺขติ  ปจฺจุปนฺนารมฺมณํ  อตีตํ  อิทฺธิวิธญาณํ  ปจฺจเวกฺขติ
เจโตปริยญาณํ      ...     อริยา     ปจฺจุปฺปนฺนารมฺมเณ     ปหีเน
กิเลเส  ปจฺจเวกฺขนฺติ  วิกฺขมฺภิเต  กิเลเส  ... ปุพฺเพ สมุทาจิณฺเณ ...
ปจฺจุปฺปนฺนารมฺมเณ  อตีเต  ขนฺเธ  อนิจฺจโต  ...  วิปสฺสนฺติ อสฺสาเทนฺติ
