ปจฺจโย     สุขสหคตํ    จุติจิตฺตํ    อุเปกฺขาสหคตสฺส    อุปปตฺติจิตฺตสฺส
อนนฺตรปจฺจเยน      ปจฺจโย     สุขสหคตํ     ภวงฺคํ     อาวชฺชนาย
อนนฺตรปจฺจเยน    ปจฺจโย   สุขสหคตํ   กายวิญฺญาณํ   วิปากมโนธาตุยา
อนนฺตรปจฺจเยน      ปจฺจโย      สุขสหคตา     วิปากมโนวิญฺญาณธาตุ
กิริยามโนวิญฺญาณธาตุยา      อนนฺตรปจฺจเยน     ปจฺจโย     สุขสหคตํ
ภวงฺคํ     อุเปกฺขาสหคตสฺส    ภวงฺคสฺส    อนนฺตรปจฺจเยน    ปจฺจโย
สุขสหคตํ   กุสลากุสลํ   อุเปกฺขาสหคตสฺส   วุฏฺฐานสฺส  กิริยํ  วุฏฺฐานสฺส
ผลํ วุฏฺฐานสฺส อนนฺตรปจฺจเยน ปจฺจโย ฯ
     [๕๑๘]   สุขสหคโต   ธมฺโม   ปีติสหคตสฺส   จ  สุขสหคตสฺส  จ
ธมฺมสฺส   อนนฺตรปจฺจเยน   ปจฺจโย   ปุริมา  ปุริมา  สุขสหคตา  ขนฺธา
ปจฺฉิมานํ    ปจฺฉิมานํ    ปีติสหคตานญฺจ   สุขสหคตานญฺจ   ขนฺธานํ   ฯ
สงฺขิตฺตํ   ฯ   สุขสหคตํ   อนุโลมํ   ปีติสหคตาย   จ   สุขสหคตาย  จ
ผลสมาปตฺติยา อนนฺตรปจฺจเยน ปจฺจโย ฯ
     [๕๑๙]    อุเปกฺขาสหคโต   ธมฺโม   อุเปกฺขาสหคตสฺส   ธมฺมสฺส
อนนฺตรปจฺจเยน  ปจฺจโย  อาวชฺชนา  ปญฺจนฺนํ  วิญฺญาณานํ อนนฺตรปจฺจเยน
ปจฺจโย     ปุริมา    ปุริมา    อุเปกฺขาสหคตา    ขนฺธา    ปจฺฉิมานํ
ปจฺฉิมานํ   อุเปกฺขาสหคตานํ   ขนฺธานํ   ฯ  สงฺขิตฺตํ  ฯ  อุเปกฺขาสหคตํ
อนุโลมํ    อุเปกฺขาสหคตาย    ผลสมาปตฺติยา    นิโรธา   วุฏฺฐหนฺตสฺส
เนวสญฺญานาสญฺญายตนํ         อุเปกฺขาสหคตาย        ผลสมาปตฺติยา
อนนฺตรปจฺจเยน ปจฺจโย ฯ
