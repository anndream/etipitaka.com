ปีติสหคเตน   จิตฺเตน   ทานํ   ทตฺวา   สีลํ   สมาทิยิตฺวา  อุโปสถกมฺมํ
กตฺวา   ปีติสหคเตน   จิตฺเตน  ตํ  ครุํ  กตฺวา  ปจฺจเวกฺขติ  ปีติสหคตา
ฌานา     วุฏฺฐหิตฺวา     มคฺคา     วุฏฺฐหิตฺวา    ผลา    วุฏฺฐหิตฺวา
ปีติสหคเตน   จิตฺเตน   ตํ  ครุํ  กตฺวา  ปจฺจเวกฺขติ  ปีติสหคเต  ขนฺเธ
ปีติสหคเตน   จิตฺเตน   ครุํ   กตฺวา   อสฺสาเทติ   อภินนฺทติ   ตํ  ครุํ
กตฺวา    ปีติสหคโต    ราโค    อุปฺปชฺชติ    ทิฏฺฐิ    อุปฺปชฺชติ    ฯ
สหชาตาธิปติ:   ปีติสหคตาธิปติ   สมฺปยุตฺตกานํ   ขนฺธานํ  อธิปติปจฺจเยน
ปจฺจโย ฯ
     [๔๙๗]   ปีติสหคโต  ธมฺโม  สุขสหคตสฺส  ธมฺมสฺส  อธิปติปจฺจเยน
ปจฺจโย     อารมฺมณาธิปติ     สหชาตาธิปติ     ฯ    อารมฺมณาธิปติ:
ปีติสหคเตน    ฯเปฯ    สหชาตาธิปติ:   ปีติสหคตาธิปติ   สมฺปยุตฺตกานํ
สุขสหคตานํ ขนฺธานํ อธิปติปจฺจเยน ปจฺจโย
       [๔๙๘]     ปีติสหคโต    ธมฺโม    อุเปกฺขาสหคตสฺส    ธมฺมสฺส
อธิปติปจฺจเยน     ปจฺจโย     ฯ     อารมฺมณาธิปติ:     ปีติสหคเตน
จิตฺเตน ทานํ ทตฺวา อุเปกฺขาสหคเตน จิตฺเตน ฯ สงฺขิตฺตํ ฯ
     [๔๙๙]   ปีติสหคโต   ธมฺโม   ปีติสหคตสฺส   จ  สุขสหคตสฺส  จ
ธมฺมสฺส   อธิปติปจฺจเยน   ปจฺจโย   อารมฺมณาธิปติ   สหชาตาธิปติ   ฯ
อารมฺมณาธิปติ:   ปีติสหคเตน   ฯเปฯ   สหชาตาธิปติ:   ปีติสหคตาธิปติ
สมฺปยุตฺตกานํ       ปีติสหคตานญฺจ       สุขสหคตานญฺจ       ขนฺธานํ
อธิปติปจฺจเยน ปจฺจโย ฯ
