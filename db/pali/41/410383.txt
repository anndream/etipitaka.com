จิตฺตํ       ชานนฺติ       เสกฺขา      ขนฺธา      เจโตปริยญาณสฺส
ปุพฺเพนิวาสานุสฺสติญาณสฺส         อนาคตํสญาณสฺส         อาวชฺชนาย
อารมฺมณปจฺจเยน ปจฺจโย ฯ
     [๑๒๓๘]    อเสกฺโข   ธมฺโม   เนวเสกฺขานาเสกฺขสฺส   ธมฺมสฺส
อารมฺมณปจฺจเยน    ปจฺจโย    อรหา    อเสกฺขํ    ผลํ   ปจฺจเวกฺขติ
เจโตปริยญาเณน   อเสกฺขจิตฺตสมงฺคิสฺส  จิตฺตํ  ชานาติ  อเสกฺขา  ขนฺธา
เจโตปริยญาณสฺส       ปุพฺเพนิวาสานุสฺสติญาณสฺส       อนาคตํสญาณสฺส
อาวชฺชนาย อารมฺมณปจฺจเยน ปจฺจโย ฯ
     [๑๒๓๙]   เนวเสกฺขานาเสกฺโข   ธมฺโม   เนวเสกฺขานาเสกฺขสฺส
ธมฺมสฺส   อารมฺมณปจฺจเยน   ปจฺจโย   ทานํ   ทตฺวา  สีลํ  สมาทิยิตฺวา
อุโปสถกมฺมํ   กตฺวา   ตํ   ปจฺจเวกฺขติ  ปุพฺเพ  สุจิณฺณานิ  ...  ฌานา
วุฏฺฐหิตฺวา   ฌานํ   ปจฺจเวกฺขติ  อริยา  นิพฺพานํ  ปจฺจเวกฺขนฺติ  นิพฺพานํ
โคตฺรภุสฺส    โวทานสฺส    อาวชฺชนาย    อารมฺมณปจฺจเยน    ปจฺจโย
อริยา     ปหีเน    กิเลเส    ปจฺจเวกฺขนฺติ    วิกฺขมฺภิเต    กิเลเส
ปจฺจเวกฺขนฺติ   ปุพฺเพ   สมุทาจิณฺเณ   กิเลเส  ชานนฺติ  จกฺขุํ  อนิจฺจโต
ทุกฺขโต   อนตฺตโต   วิปสฺสนฺติ   อสฺสาเทนฺติ   อภินนฺทนฺติ   ตํ  อารพฺภ
ราโค  อุปฺปชฺชติ  โทมนสฺสํ  อุปฺปชฺชติ  โสตํ ... วตฺถุํ ... เนวเสกฺขา-
*นาเสกฺเข  ขนฺเธ  อนิจฺจโต  ทุกฺขโต  อนตฺตโต  วิปสฺสนฺติ  อสฺสาเทนฺติ
โทมนสฺสํ  ...  ทิพฺเพน  จกฺขุนา รูปํ ... ทิพฺพาย โสตธาตุยา สทฺทํ ...
เจโตปริยาญาเณน    เนวเสกฺขานาเสกฺขจิตฺตสมงฺคิสฺส    จิตฺตํ   ชานาติ
