โผฏฺฐพฺเพ  ...  วตฺถุํ  อนิจฺจโต  ทุกฺขโต  อนตฺตโต  วิปสฺสติ อสฺสาเทติ
อภินนฺทติ   ตํ   อารพฺภ   ราโค   อุปฺปชฺชติ   โทมนสฺสํ   อุปฺปชฺชติ  ฯ
วตฺถุปุเรชาตํ:    วตฺถุ   สวิตกฺกสวิจารานํ   ขนฺธานํ   ปุเรชาตปจฺจเยน
ปจฺจโย ฯ
     [๓๐๐]   อวิตกฺกอวิจาโร   ธมฺโม   อวิตกฺกวิจารมตฺตสฺส  ธมฺมสฺส
ปุเรชาตปจฺจเยน    ปจฺจโย    อารมฺมณปุเรชาตํ    วตฺถุปุเรชาตํ    ฯ
อารมฺมณปุเรชาตํ:    จกฺขุํ    อนิจฺจโต   ทุกฺขโต   อนตฺตโต   วิปสฺสติ
อสฺสาเทติ   อภินนฺทติ   ตํ  อารพฺภ  วิตกฺโก  อุปฺปชฺชติ  ฯ  สงฺขิตฺตํ  ฯ
วตฺถุํ   อนิจฺจโต   ทุกฺขโต   อนตฺตโต   วิปสฺสติ   อสฺสาเทติ  อภินนฺทติ
ตํ  อารพฺภ  วิตกฺโก  อุปฺปชฺชติ ฯ วตฺถุปุเรชาตํ: วตฺถุ อวิตกฺกวิจารมตฺตานํ
ขนฺธานํ วิตกฺกสฺส จ ปุเรชาตปจฺจเยน ปจฺจโย ฯ
     [๓๐๑]    อวิตกฺกอวิจาโร    ธมฺโม    อวิตกฺกวิจารมตฺตสฺส   จ
อวิตกฺกอวิจารสฺส  จ  ธมฺมสฺส  ปุเรชาตปจฺจเยน ปจฺจโย ฯ วตฺถุปุเรชาตํ:
วตฺถุ   อวิตกฺกวิจารมตฺตานํ   ขนฺธานํ   วิจารสฺส   จ  ปุเรชาตปจฺจเยน
ปจฺจโย ฯ
     [๓๐๒]     อวิตกฺกอวิจาโร    ธมฺโม    สวิตกฺกสวิจารสฺส    จ
อวิตกฺกวิจารมตฺตสฺส     จ     ธมฺมสฺส    ปุเรชาตปจฺจเยน    ปจฺจโย
อารมฺมณปุเรชาตํ   วตฺถุปุเรชาตํ  ฯ  อารมฺมณปุเรชาตํ:  จกฺขุํ  อนิจฺจโต
ทุกฺขโต    อนตฺตโต    วิปสฺสติ   อสฺสาเทติ   อภินนฺทติ   ตํ   อารพฺภ
สวิตกฺกสวิจารา   ขนฺธา   จ   วิตกฺโก   จ   อุปฺปชฺชนฺติ   โสตํ  ...
