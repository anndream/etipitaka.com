อวิตกฺกวิจารมตฺตมูลกา    ปญฺจ    ปญฺหา    กาตพฺพา    ฯ   วิปากนฺติ
นิยาเมตพฺพา ฯ
     [๓๔๓]    อวิตกฺกอวิจาโร   ธมฺโม   อวิตกฺกอวิจารสฺส   ธมฺมสฺส
วิปากปจฺจเยน    ปจฺจโย   วิปาโก   อวิตกฺกอวิจาโร   เอโก   ขนฺโธ
ติณฺณนฺนํ     ขนฺธานํ     จิตฺตสมุฏฺฐานานญฺจ    รูปานํ    วิปากปจฺจเยน
ปจฺจโย   เทฺว   ขนฺธา   ฯเปฯ   วิปาโก   วิจาโร   จิตฺตสมุฏฺฐานานํ
รูปานํ    วิปากปจฺจเยน    ปจฺจโย    ปฏิสนฺธิกฺขเณ   ขนฺธา   วตฺถุสฺส
วิปากปจฺจเยน ปจฺจโย วิจาโร วตฺถุสฺส วิปากปจฺจเยน ปจฺจโย ฯ
     [๓๔๔]   อวิตกฺกอวิจาโร   ธมฺโม   อวิตกฺกวิจารมตฺตสฺส  ธมฺมสฺส
วิปากปจฺจเยน    ปจฺจโย    วิปาโก    วิจาโร    อวิตกฺกวิจารมตฺตานํ
ขนฺธานํ    วิปากปจฺจเยน   ปจฺจโย   ปฏิสนฺธิกฺขเณ   วิปาโก   วิจาโร
อวิตกฺกวิจารมตฺตานํ ขนฺธานํ วิปากปจฺจเยน ปจฺจโย ฯ
     [๓๔๕]    อวิตกฺกอวิจาโร    ธมฺโม    อวิตกฺกวิจารมตฺตสฺส   จ
อวิตกฺกอวิจารสฺส    จ    ธมฺมสฺส   วิปากปจฺจเยน   ปจฺจโย   วิปาโก
วิจาโร    อวิตกฺกวิจารมตฺตานํ    ขนฺธานํ   จิตฺตสมุฏฺฐานานญฺจ   รูปานํ
วิปากปจฺจเยน  ปจฺจโย  ปฏิสนฺธิกฺขเณ วิปาโก วิจาโร อวิตกฺกวิจารมตฺตานํ
ขนฺธานํ กฏตฺตา จ รูปานํ วิปากปจฺจเยน ปจฺจโย ฯ
     [๓๔๖]   อวิตกฺกวิจารมตฺโต   จ   อวิตกฺกอวิจาโร   จ   ธมฺมา
อวิตกฺกวิจารมตฺตสฺส    ธมฺมสฺส    วิปากปจฺจเยน    ปจฺจโย    วิปาโก
อวิตกฺกวิจารมตฺโต   เอโก   ขนฺโธ   จ  วิจาโร  จ  ติณฺณนฺนํ  ขนฺธานํ
