วุฏฺฐหิตฺวา   ฌานํ   ครุํ   กตฺวา   ปจฺจเวกฺขติ   อริยา   นิพฺพานํ  ครุํ
กตฺวา   ปจฺจเวกฺขนฺติ   นิพฺพานํ   โคตฺรภุสฺส  โวทานสฺส  อธิปติปจฺจเยน
ปจฺจโย     จกฺขุํ     ครุํ     กตฺวา    อสฺสาเทติ    อภินนฺทติ    ตํ
ครุํ  กตฺวา  ราโค  อุปฺปชฺชติ  ทิฏฺฐิ  อุปฺปชฺชติ  โสตํ  ...  วตฺถุํ  ...
เนวเสกฺขานาเสกฺเข   ขนฺเธ   ครุํ   กตฺวา   อสฺสาเทติ  อภินนฺทติ  ตํ
ครุํ   กตฺวา   ราโค   อุปฺปชฺชติ   ทิฏฺฐิ   อุปฺปชฺชติ  ฯ  สหชาตาธิปติ:
เนวเสกฺขานาเสกฺขาธิปติ    สมฺปยุตฺตกานํ   ขนฺธานํ   จิตฺตสมุฏฺฐานานญฺจ
รูปานํ อธิปติปจฺจเยน ปจฺจโย ฯ
     [๑๒๔๙]    เนวเสกฺขานาเสกฺโข    ธมฺโม   เสกฺขสฺส   ธมฺมสฺส
อธิปติปจฺจเยน    ปจฺจโย    ฯ    อารมฺมณาธิปติ:   นิพฺพานํ   มคฺคสฺส
เสกฺขสฺส ผลสฺส อธิปติปจฺจเยน ปจฺจโย ฯ
     [๑๒๕๐]    เนวเสกฺขานาเสกฺโข   ธมฺโม   อเสกฺขสฺส   ธมฺมสฺส
อธิปติปจฺจเยน    ปจฺจโย   ฯ   อารมฺมณาธิปติ:   นิพฺพานํ   อเสกฺขสฺส
ผลสฺส อธิปติปจฺจเยน ปจฺจโย ฯ
     [๑๒๕๑]   เสกฺโข   ธมฺโม   เสกฺขสฺส  ธมฺมสฺส  อนนฺตรปจฺจเยน
ปจฺจโย   ปุริมา  ปุริมา  เสกฺขา  ขนฺธา  ปจฺฉิมานํ  ปจฺฉิมานํ  เสกฺขานํ
ขนฺธานํ   อนนฺตรปจฺจเยน   ปจฺจโย   มคฺโค   เสกฺขสฺส  ผลสฺส  เสกฺขํ
ผลํ เสกฺขสฺส ผลสฺส อนนฺตรปจฺจเยน ปจฺจโย ฯ
     [๑๒๕๒]   เสกฺโข   ธมฺโม  อเสกฺขสฺส  ธมฺมสฺส  อนนฺตรปจฺจเยน
ปจฺจโย มคฺโค อเสกฺขสฺส ผลสฺส อนนฺตรปจฺจเยน ปจฺจโย ฯ
