ราโค     อุปฺปชฺชติ     ทิฏฺฐิ     อุปฺปชฺชติ     วิจิกิจฺฉา    อุปฺปชฺชติ
ทสฺสเนนปหาตพฺพํ   โทมนสฺสํ   อุปฺปชฺชติ   วิจิกิจฺฉํ   อารพฺภ   วิจิกิจฺฉา
อุปฺปชฺชติ    ทิฏฺฐิ   อุปฺปชฺชติ   ทสฺสเนนปหาตพฺพํ   โทมนสฺสํ   อุปฺปชฺชติ
ทสฺสเนนปหาตพฺพํ    โทมนสฺสํ    อารพฺภ   ทสฺสเนนปหาตพฺพํ   โทมนสฺสํ
อุปฺปชฺชติ วิจิกิจฺฉา อุปฺปชฺชติ ฯ
     [๖๗๐]  ทสฺสเนนปหาตพฺโพ ธมฺโม เนวทสฺสเนนนภาวนายปหาตพฺพสฺส
ธมฺมสฺส    อารมฺมณปจฺจเยน    ปจฺจโย    อริยา    ทสฺสเนนปหาตพฺเพ
ปหีเน    กิเลเส    ปจฺจเวกฺขนฺติ    ปุพฺเพ    สมุทาจิณฺเณ    กิเลเส
ชานนฺติ    ทสฺสเนนปหาตพฺเพ   ขนฺเธ   อนิจฺจโต   ทุกฺขโต   อนตฺตโต
วิปสฺสนฺติ     เจโตปริยญาเณน    ทสฺสเนนปหาตพฺพจิตฺตสมงฺคิสฺส    จิตฺตํ
ชานนฺติ       ทสฺสเนนปหาตพฺพา       ขนฺธา       เจโตปริยญาณสฺส
ปุพฺเพนิวาสานุสฺสติญาณสฺส       ยถากมฺมูปคญาณสฺส      อนาคตํสญาณสฺส
อาวชฺชนาย อารมฺมณปจฺจเยน ปจฺจโย ฯ
     [๖๗๑]     ภาวนายปหาตพฺโพ     ธมฺโม    ภาวนายปหาตพฺพสฺส
ธมฺมสฺส     อารมฺมณปจฺจเยน     ปจฺจโย    ภาวนายปหาตพฺพํ    ราคํ
อสฺสาเทติ   อภินนฺทติ  ตํ  อารพฺภ  ภาวนายปหาตพฺโพ  ราโค  อุปฺปชฺชติ
อุทฺธจฺจํ   อุปฺปชฺชติ   ภาวนายปหาตพฺพํ   โทมนสฺสํ   อุปฺปชฺชติ   อุทฺธจฺจํ
อารพฺภ   อุทฺธจฺจํ   อุปฺปชฺชติ   ภาวนายปหาตพฺพํ   โทมนสฺสํ   อุปฺปชฺชติ
ภาวนายปหาตพฺพํ    โทมนสฺสํ    อารพฺภ   ภาวนายปหาตพฺพํ   โทมนสฺสํ
อุปฺปชฺชติ อุทฺธจฺจํ อุปฺปชฺชติ ฯ
