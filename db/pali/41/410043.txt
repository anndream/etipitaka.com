วิตกฺกญฺจ   มหาภูเต  จ  ปจฺจยา  จิตฺตสมุฏฺฐานํ  รูปํ  อวิตกฺกวิจารมตฺเต
ขนฺเธ จ วตฺถุญฺจ ปจฺจยา วิจาโร เอวํ ปฏิสนฺธิกฺขเณ จตฺตาโร ฯ
     [๑๐๔]   อวิตกฺกวิจารมตฺตญฺจ   อวิตกฺกอวิจารญฺจ   ธมฺมํ  ปจฺจยา
สวิตกฺกสวิจาโร  จ  อวิตกฺกอวิจาโร  จ  ธมฺมา อุปฺปชฺชนฺติ ... วิตกฺกญฺจ
วตฺถุญฺจ   ปจฺจยา   สวิตกฺกสวิจารา   ขนฺธา   วิตกฺกญฺจ   มหาภูเต  จ
ปจฺจยา  จิตฺตสมุฏฺฐานํ  รูปํ  ปฏิสนฺธิกฺขเณ  ...  ฯ  อวิตกฺกวิจารมตฺตญฺจ
อวิตกฺกอวิจารญฺจ      ธมฺมํ     ปจฺจยา     อวิตกฺกวิจารมตฺโต     จ
อวิตกฺกอวิจาโร   จ   ธมฺมา  อุปฺปชฺชนฺติ  ...  อวิตกฺกวิจารมตฺตํ  เอกํ
ขนฺธญฺจ    วิจารญฺจ   ปจฺจยา   ตโย   ขนฺธา   จิตฺตสมุฏฺฐานญฺจ   รูปํ
อวิตกฺกวิจารมตฺตํ   เอกํ   ขนฺธญฺจ   วตฺถุญฺจ   ปจฺจยา   ตโย   ขนฺธา
อวิตกฺกวิจารมตฺเต  ขนฺเธ  จ  มหาภูเต  จ  ปจฺจยา  จิตฺตสมุฏฺฐานํ  รูปํ
อวิตกฺกวิจารมตฺตํ   เอกํ   ขนฺธญฺจ   วตฺถุญฺจ   ปจฺจยา   ตโย   ขนฺธา
วิจาโร จ ปฏิสนฺธิกฺขเณ ตโย ขนฺธา ฯ
       อวเสเสสุ ทฺวีสุ ฆฏเนสุ ปวตฺติปฏิสนฺธิ วิตฺถาเรตพฺพา ฯ
                   เหตุปจฺจยา นิฏฺฐิตา ฯ
       เหตุปจฺจยํ อนุมชฺชนฺเตน ปจฺจยวาโร วิตฺถาเรตพฺโพ ฯ
               ยถา ปฏิจฺจคณนา เอวํ คเณตพฺพา ฯ
อธิปติยา สตฺตตฺตึส ปุเรชาเต จ อาเสวเน จ เอกวีส
                    อยํ เอตฺถ วิเสโส ฯ
     [๑๐๕]   ปจฺจนีเย   นเหตุยา   เตตฺตึส  ปญฺหา  สตฺตสุ  ฐาเนสุ
