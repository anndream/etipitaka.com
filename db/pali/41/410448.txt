จิตฺตสมุฏฺฐานานํ    รูปานํ   อตฺถิปจฺจเยน   ปจฺจโย   ฯ   ปจฺฉาชาตา:
อปฺปมาณา    ขนฺธา    ปุเรชาตสฺส    อิมสฺส   กายสฺส   อตฺถิปจฺจเยน
ปจฺจโย ฯ
     [๑๕๑๗]   อปฺปมาโณ   ธมฺโม   ปริตฺตสฺส   จ   อปฺปมาณสฺส  จ
ธมฺมสฺส   อตฺถิปจฺจเยน   ปจฺจโย   อปฺปมาโณ   เอโก  ขนฺโธ  ติณฺณนฺนํ
ขนฺธานํ จิตฺตสมุฏฺฐานานญฺจ รูปานํ อตฺถิปจฺจเยน ปจฺจโย ฯ
     [๑๕๑๘]   ปริตฺโต  จ  อปฺปมาโณ  จ  ธมฺมา  ปริตฺตสฺส  ธมฺมสฺส
อตฺถิปจฺจเยน   ปจฺจโย   สหชาตํ   ปจฺฉาชาตํ   อาหารํ   อินฺทฺริยํ   ฯ
สหชาตา:   อปฺปมาณา   ขนฺธา   จ   มหาภูตา   จ   จิตฺตสมุฏฺฐานานํ
รูปานํ   อตฺถิปจฺจเยน  ปจฺจโย  ฯ  ปจฺฉาชาตา:  อปฺปมาณา  ขนฺธา  จ
กพฬึกาโร   อาหาโร   จ   อิมสฺส  กายสฺส  อตฺถิปจฺจเยน  ปจฺจโย  ฯ
ปจฺฉาชาตา:   อปฺปมาณา   ขนฺธา   จ   รูปชีวิตินฺทฺริยญฺจ  กฏตฺตารูปานํ
อตฺถิปจฺจเยน ปจฺจโย ฯ
     [๑๕๑๙]   ปริตฺโต   จ   อปฺปมาโณ   จ   ธมฺมา   อปฺปมาณสฺส
ธมฺมสฺส   อตฺถิปจฺจเยน   ปจฺจโย   สหชาตํ   ปุเรชาตํ   ฯ  สหชาโต:
อปฺปมาโณ    เอโก    ขนฺโธ    จ    วตฺถุ   จ   ติณฺณนฺนํ   ขนฺธานํ
อตฺถิปจฺจเยน ปจฺจโย เทฺว ขนฺธา ... ฯ
     [๑๕๒๐]   ปริตฺโต   จ  มหคฺคโต  จ  ธมฺมา  ปริตฺตสฺส  ธมฺมสฺส
อตฺถิปจฺจเยน   ปจฺจโย   สหชาตํ   ปจฺฉาชาตํ   อาหารํ   อินฺทฺริยํ   ฯ
สหชาตา:    มหคฺคตา   ขนฺธา   จ   มหาภูตา   จ   จิตฺตสมุฏฺฐานานํ
