     [๗๒๗]  ทสฺสเนนปหาตพฺโพ ธมฺโม เนวทสฺสเนนนภาวนายปหาตพฺพสฺส
ธมฺมสฺส          กมฺมปจฺจเยน          ปจฺจโย          สหชาตา
นานาขณิกา      ฯ     สหชาตา:     ทสฺสเนนปหาตพฺพา     เจตนา
จิตฺตสมุฏฺฐานานํ    รูปานํ   กมฺมปจฺจเยน   ปจฺจโย   ฯ   นานาขณิกา:
ทสฺสเนนปหาตพฺพา   เจตนา   วิปากานํ   ขนฺธานํ   กฏตฺตา  จ  รูปานํ
กมฺมปจฺจเยน ปจฺจโย ฯ
     [๗๒๘]    ทสฺสเนนปหาตพฺโพ   ธมฺโม   ทสฺสเนนปหาตพฺพสฺส   จ
เนวทสฺสเนนนภาวนายปหาตพฺพสฺส      จ     ธมฺมสฺส     กมฺมปจฺจเยน
ปจฺจโย     ทสฺสเนนปหาตพฺพา     เจตนา    สมฺปยุตฺตกานํ    ขนฺธานํ
จิตฺตสมุฏฺฐานานญฺจ รูปานํ กมฺมปจฺจเยน ปจฺจโย ฯ
     [๗๒๙]     ภาวนายปหาตพฺโพ     ธมฺโม    ภาวนายปหาตพฺพสฺส
ธมฺมสฺส     กมฺมปจฺจเยน     ปจฺจโย    ภาวนายปหาตพฺพา    เจตนา
สมฺปยุตฺตกานํ ขนฺธานํ กมฺมปจฺจเยน ปจฺจโย ฯ
     [๗๓๐]  ภาวนายปหาตพฺโพ ธมฺโม เนวทสฺสเนนนภาวนายปหาตพฺพสฺส
ธมฺมสฺส        กมฺมปจฺจเยน        ปจฺจโย       ภาวนายปหาตพฺพา
เจตนา จิตฺตสมุฏฺฐานานํ รูปานํ กมฺมปจฺจเยน ปจฺจโย ฯ
     [๗๓๑]    ภาวนายปหาตพฺโพ   ธมฺโม   ภาวนายปหาตพฺพสฺส   จ
เนวทสฺสเนนนภาวนายปหาตพฺพสฺส      จ     ธมฺมสฺส     กมฺมปจฺจเยน
ปจฺจโย     ภาวนายปหาตพฺพา     เจตนา    สมฺปยุตฺตกานํ    ขนฺธานํ
จิตฺตสมุฏฺฐานานญฺจ รูปานํ กมฺมปจฺจเยน ปจฺจโย ฯ
