ปญฺญํ   อุปนิสฺสาย   ปีติสหคเตน   จิตฺเตน   ทานํ  เทติ  สีลํ  สมาทิยติ
มานํ  ชปฺเปติ  ทิฏฺฐึ  คณฺหาติ  ปีติสหคตํ  ราคํ ... โมหํ มานํ ทิฏฺฐึ ...
ปตฺถนํ   อุปนิสฺสาย   ปีติสหคเตน   จิตฺเตน  ทานํ  เทติ  สีลํ  สมาทิยติ
อุโปสถกมฺมํ     กโรติ    ปีติสหคตํ    ฌานํ    อุปฺปาเทติ    สมาปตฺตึ
อุปฺปาเทติ   ปีติสหคเตน   จิตฺเตน   อทินฺนํ  อาทิยติ  มุสา  ภณติ  ปิสุณํ
ภณติ   สมฺผํ   ปลปติ  สนฺธึ  ฉินฺทติ  นิลฺโลปํ  หรติ  เอกาคาริกํ  กโรติ
ปริปนฺเถ   ติฏฺฐติ   ปรทารํ  คจฺฉติ  คามฆาตํ  กโรติ  นิคมฆาตํ  กโรติ
ปีติสหคตา  สทฺธา  ...  สีลํ  สุตํ  จาโค  ปญฺญา  ราโค  โมโห มาโน
ทิฏฺฐิ   ...   ปตฺถนา   ปีติสหคตาย   สทฺธาย  สีลสฺส  สุตสฺส  จาคสฺส
ปญฺญาย     ราคสฺส     โมหสฺส     มานสฺส     ทิฏฺฐิยา    ปตฺถนาย
อุปนิสฺสยปจฺจเยน ปจฺจโย ฯ
     [๕๒๘]  ปีติสหคโต  ธมฺโม  สุขสหคตสฺส  ธมฺมสฺส อุปนิสฺสยปจฺจเยน
ปจฺจโย     อารมฺมณูปนิสฺสโย    อนนฺตรูปนิสฺสโย    ปกตูปนิสฺสโย    ฯ
ปกตูปนิสฺสโย:      ปีติสหคตํ     สทฺธํ     อุปนิสฺสาย     สุขสหคเตน
จิตฺเตน  ทานํ  เทติ  ฯเปฯ  สมาปตฺตึ  อุปฺปาเทติ  มานํ  ชปฺเปติ  ทิฏฺฐึ
คณฺหาติ  ปีติสหคตํ  สีลํ  ...  สุตํ  จาคํ ปญฺญํ ราคํ โมหํ มานํ ทิฏฺฐึ ...
ปตฺถนํ   อุปนิสฺสาย  สุขสหคเตน  จิตฺเตน  ทานํ  เทติ  ฯเปฯ  สมาปตฺตึ
อุปฺปาเทติ  สุขสหคเตน  จิตฺเตน  อทินฺนํ  อาทิยติ  ...  นิคมฆาตํ กโรติ
ปีติสหคตา   สทฺธา   ...   ปตฺถนา   สุขสหคตาย   สทฺธาย  ปตฺถนาย
สุขสหคตสฺส กายวิญฺญาณสฺส อุปนิสฺสยปจฺจเยน ปจฺจโย ฯ
