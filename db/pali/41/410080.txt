ขนฺธา       วิตกฺกสฺส       จ       จิตฺตสมุฏฺฐานานญฺจ      รูปานํ
สหชาตปจฺจเยน ปจฺจโย ปฏิสนฺธิกฺขเณ ... ฯ
     [๒๐๔]     สวิตกฺกสวิจาโร    ธมฺโม    สวิตกฺกสวิจารสฺส    จ
อวิตกฺกวิจารมตฺตสฺส     จ     ธมฺมสฺส     สหชาตปจฺจเยน    ปจฺจโย
สวิตกฺกสวิจาโร    เอโก   ขนฺโธ   ติณฺณนฺนํ   ขนฺธานํ   วิตกฺกสฺส   จ
สหชาตปจฺจเยน   ปจฺจโย   เทฺว   ขนฺธา   ทฺวินฺนํ   ขนฺธานํ  วิตกฺกสฺส
จ สหชาตปจฺจเยน ปจฺจโย ปฏิสนฺธิกฺขเณ ... ฯ
     [๒๐๕]     สวิตกฺกสวิจาโร    ธมฺโม    สวิตกฺกสวิจารสฺส    จ
อวิตกฺกวิจารมตฺตสฺส   จ  อวิตกฺกอวิจารสฺส  จ  ธมฺมสฺส  สหชาตปจฺจเยน
ปจฺจโย     สวิตกฺกสวิจาโร    เอโก    ขนฺโธ    ติณฺณนฺนํ    ขนฺธานํ
วิตกฺกสฺส   จ   จิตฺตสมุฏฺฐานานญฺจ   รูปานํ   สหชาตปจฺจเยน   ปจฺจโย
เทฺว    ขนฺธา   ทฺวินฺนํ   ขนฺธานํ   วิตกฺกสฺส   จ   จิตฺตสมุฏฺฐานานญฺจ
รูปานํ ปฏิสนฺธิกฺขเณ ... ฯ
     [๒๐๖]     อวิตกฺกวิจารมตฺโต     ธมฺโม    อวิตกฺกวิจารมตฺตสฺส
ธมฺมสฺส     สหชาตปจฺจเยน    ปจฺจโย    อวิตกฺกวิจารมตฺโต    เอโก
ขนฺโธ   ติณฺณนฺนํ   ขนฺธานํ   สหชาตปจฺจเยน   ปจฺจโย   เทฺว   ขนฺธา
ทฺวินฺนํ ขนฺธานํ ปฏิสนฺธิกฺขเณ ... ฯ
     [๒๐๗]   อวิตกฺกวิจารมตฺโต   ธมฺโม   สวิตกฺกสวิจารสฺส  ธมฺมสฺส
สหชาตปจฺจเยน     ปจฺจโย    วิตกฺโก    สวิตกฺกสวิจารานํ    ขนฺธานํ
สหชาตปจฺจเยน ปจฺจโย ปฏิสนฺธิกฺขเณ ... ฯ
