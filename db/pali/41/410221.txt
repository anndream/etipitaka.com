สหชาตาธิปติ:     ทสฺสเนนปหาตพฺพาธิปติ     สมฺปยุตฺตกานํ     ขนฺธานํ
อธิปติปจฺจเยน ปจฺจโย ฯ
     [๖๗๘]  ทสฺสเนนปหาตพฺโพ ธมฺโม เนวทสฺสเนนนภาวนายปหาตพฺพสฺส
ธมฺมสฺส      อธิปติปจฺจเยน      ปจฺจโย      ฯ      สหชาตาธิปติ:
ทสฺสเนนปหาตพฺพาธิปติ จิตฺตสมุฏฺฐานานํ รูปานํ ฯ
     [๖๗๙]    ทสฺสเนนปหาตพฺโพ   ธมฺโม   ทสฺสเนนปหาตพฺพสฺส   จ
เนวทสฺสเนนนภาวนายปหาตพฺพสฺส     จ     ธมฺมสฺส     อธิปติปจฺจเยน
ปจฺจโย    ฯ    สหชาตาธิปติ:   ทสฺสเนนปหาตพฺพาธิปติ   สมฺปยุตฺตกานํ
ขนฺธานํ จิตฺตสมุฏฺฐานานญฺจ รูปานํ อธิปติปจฺจเยน ปจฺจโย ฯ
     [๖๘๐]     ภาวนายปหาตพฺโพ     ธมฺโม    ภาวนายปหาตพฺพสฺส
ธมฺมสฺส   อธิปติปจฺจเยน   ปจฺจโย   อารมฺมณาธิปติ   สหชาตาธิปติ   ฯ
อารมฺมณาธิปติ:    ภาวนายปหาตพฺพํ   ราคํ   ครุํ   กตฺวา   อสฺสาเทติ
อภินนฺทติ   ตํ   ครุํ   กตฺวา   ภาวนายปหาตพฺโพ  ราโค  อุปฺปชฺชติ  ฯ
สหชาตาธิปติ:     ภาวนายปหาตพฺพาธิปติ     สมฺปยุตฺตกานํ     ขนฺธานํ
อธิปติปจฺจเยน ปจฺจโย ฯ
     [๖๘๑]     ภาวนายปหาตพฺโพ     ธมฺโม    ทสฺสเนนปหาตพฺพสฺส
ธมฺมสฺส   อธิปติปจฺจเยน  ปจฺจโย  ฯ  อารมฺมณาธิปติ:  ภาวนายปหาตพฺพํ
ราคํ    ครุํ    กตฺวา    อสฺสาเทติ    อภินนฺทติ    ตํ   ครุํ   กตฺวา
ทสฺสเนนปหาตพฺโพ ราโค อุปฺปชฺชติ ทิฏฺฐิ อุปฺปชฺชติ ฯ
     [๖๘๒]  ภาวนายปหาตพฺโพ ธมฺโม เนวทสฺสเนนนภาวนายปหาตพฺพสฺส
