กมฺมปจฺจเยน ปจฺจโย ฯ
     [๑๔๙๖]   มหคฺคโต   ธมฺโม   ปริตฺตสฺส   ธมฺมสฺส  กมฺมปจฺจเยน
ปจฺจโย   สหชาตา   นานาขณิกา   ฯ   สหชาตา:   มหคฺคตา  เจตนา
จิตฺตสมุฏฺฐานานํ     รูปานํ    กมฺมปจฺจเยน    ปจฺจโย    ปฏิสนฺธิกฺขเณ
มหคฺคตา  เจตนา  กฏตฺตารูปานํ  กมฺมปจฺจเยน  ปจฺจโย  ฯ นานาขณิกา:
มหคฺคตา เจตนา กฏตฺตารูปานํ กมฺมปจฺจเยน ปจฺจโย ฯ
     [๑๔๙๗]  มหคฺคโต  ธมฺโม  ปริตฺตสฺส  จ  มหคฺคตสฺส  จ  ธมฺมสฺส
กมฺมปจฺจเยน    ปจฺจโย    สหชาตา    นานาขณิกา    ฯ   สหชาตา:
มหคฺคตา   เจตนา   สมฺปยุตฺตกานํ   ขนฺธานํ  จิตฺตสมุฏฺฐานานญฺจ  รูปานํ
กมฺมปจฺจเยน      ปจฺจโย     ปฏิสนฺธิกฺขเณ     มหคฺคตา     เจตนา
สมฺปยุตฺตกานํ   ขนฺธานํ   กฏตฺตา  จ  รูปานํ  กมฺมปจฺจเยน  ปจฺจโย  ฯ
นานาขณิกา:    มหคฺคตา    เจตนา   วิปากานํ   มหคฺคตานํ   ขนฺธานํ
กฏตฺตา จ รูปานํ กมฺมปจฺจเยน ปจฺจโย ฯ
     [๑๔๙๘]     อปฺปมาโณ     ธมฺโม     อปฺปมาณสฺส     ธมฺมสฺส
กมฺมปจฺจเยน    ปจฺจโย    สหชาตา    นานาขณิกา    ฯ   สหชาตา:
อปฺปมาณา   เจตนา   สมฺปยุตฺตกานํ  ขนฺธานํ  กมฺมปจฺจเยน  ปจฺจโย  ฯ
นานาขณิกา:   อปฺปมาณา   เจตนา   วิปากานํ   อปฺปมาณานํ   ขนฺธานํ
กมฺมปจฺจเยน ปจฺจโย ฯ
     [๑๔๙๙]   อปฺปมาโณ   ธมฺโม   ปริตฺตสฺส  ธมฺมสฺส  กมฺมปจฺจเยน
ปจฺจโย   อปฺปมาณา   เจตนา   จิตฺตสมุฏฺฐานานํ   รูปานํ  กมฺมปจฺจเยน
