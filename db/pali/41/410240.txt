ธมฺมสฺส      นตฺถิปจฺจเยน      ปจฺจโย     วิคตปจฺจเยน     ปจฺจโย
อวิคตปจฺจเยน ปจฺจโย ฯ
     [๗๔๙]    เหตุยา   สตฺต   อารมฺมเณ   อฏฺฐ   อธิปติยา   ทส
อนนฺตเร    สตฺต    สมนนฺตเร    สตฺต   สหชาเต   นว   อญฺญมญฺเญ
ตีณิ     นิสฺสเย    เตรส    อุปนิสฺสเย    อฏฺฐ    ปุเรชาเต    ตีณิ
ปจฺฉาชาเต   ตีณิ   อาเสวเน   ตีณิ   กมฺเม   สตฺต   วิปาเก   เอกํ
อาหาเร    สตฺต    อินฺทฺริเย   สตฺต   ฌาเน   สตฺต   มคฺเค   สตฺต
สมฺปยุตฺเต    ตีณิ    วิปฺปยุตฺเต    ปญฺจ    อตฺถิยา   เตรส   นตฺถิยา
สตฺต วิคเต สตฺต อวิคเต เตรส ฯ เอวํ คเณตพฺพํ ฯ
                        อนุโลมํ ฯ
     [๗๕๐]     ทสฺสเนนปหาตพฺโพ     ธมฺโม    ทสฺสเนนปหาตพฺพสฺส
ธมฺมสฺส     อารมฺมณปจฺจเยน    ปจฺจโย    สหชาตปจฺจเยน    ปจฺจโย
อุปนิสฺสยปจฺจเยน ปจฺจโย ฯ
     [๗๕๑]  ทสฺสเนนปหาตพฺโพ ธมฺโม เนวทสฺสเนนนภาวนายปหาตพฺพสฺส
ธมฺมสฺส        อารมฺมณปจฺจเยน       ปจฺจโย       สหชาตปจฺจเยน
ปจฺจโย       อุปนิสฺสยปจฺจเยน       ปจฺจโย      ปจฺฉาชาตปจฺจเยน
ปจฺจโย กมฺมปจฺจเยน ปจฺจโย ฯ
     [๗๕๒]    ทสฺสเนนปหาตพฺโพ   ธมฺโม   ทสฺสเนนปหาตพฺพสฺส   จ
เนวทสฺสเนนนภาวนายปหาตพฺพสฺส     จ     ธมฺมสฺส    สหชาตปจฺจเยน
ปจฺจโย ฯ
