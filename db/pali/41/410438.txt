ปฐมสฺส    มคฺคสฺส   ปริกมฺมํ   ปฐมสฺส   มคฺคสฺส   จตุตฺถสฺส   มคฺคสฺส
ปริกมฺมํ จตุตฺถสฺส มคฺคสฺส อุปนิสฺสยปจฺจเยน ปจฺจโย ฯ
     [๑๔๗๘]  มหคฺคโต  ธมฺโม  มหคฺคตสฺส  ธมฺมสฺส  อุปนิสฺสยปจฺจเยน
ปจฺจโย     อนนฺตรูปนิสฺสโย     ปกตูปนิสฺสโย     ฯ    ปกตูปนิสฺสโย:
มหคฺคตํ   สทฺธํ   อุปนิสฺสาย   มหคฺคตํ   ฌานํ  อุปฺปาเทติ  อภิญฺญํ  ...
สมาปตฺตึ   อุปฺปาเทติ   มหคฺคตํ   สีลํ  ...  ปญฺญํ  อุปนิสฺสาย  มหคฺคตํ
ฌานํ  ...  อภิญฺญํ  ... สมาปตฺตึ อุปฺปาเทติ มหคฺคตา สทฺธา ... ปญฺญา
มหคฺคตาย    สทฺธาย    ปญฺญาย    อุปนิสฺสยปจฺจเยน   ปจฺจโย   ปฐมํ
ฌานํ    ทุติยสฺส   ฌานสฺส   อากิญฺจญฺญายตนํ   เนวสญฺญานาสญฺญายตนสฺส
อุปนิสฺสยปจฺจเยน ปจฺจโย ฯ
     [๑๔๗๙]  มหคฺคโต  ธมฺโม  ปริตฺตสฺส ธมฺมสฺส ... อารมฺมณูปนิสฺโย
อนนฺตรูปนิสฺสโย     ปกตูปนิสฺสโย     ฯ     ปกตูปนิสฺสโย:    มหคฺคตํ
สทฺธํ  อุปนิสฺสาย  ทานํ  เทติ  สีลํ  สมาทิยติ  อุโปสถกมฺมํ กโรติ วิปสฺสนํ
อุปฺปาเทติ   มานํ   ชปฺเปติ   ทิฏฺฐึ  คณฺหาติ  มหคฺคตํ  สีลํ  ...  ปญฺญํ
อุปนิสฺสาย  ทานํ เทติ ... วิปสฺสนํ อุปฺปาเทติ ฯเปฯ มหคฺคตา สทฺธา ...
ปญฺญา    ปริตฺตาย   สทฺธาย   ปญฺญาย   กายิกสฺส   สุขสฺส   กายิกสฺส
ทุกฺขสฺส อุปนิสฺสยปจฺจเยน ปจฺจโย ฯ
     [๑๔๘๐]  มหคฺคโต ธมฺโม อปฺปมาณสฺส ธมฺมสฺส ... อนนฺตรูปนิสฺสโย
ปกตูปนิสฺสโย       ฯ       ปกตูปนิสฺสโย:       มหคฺคตํ      สทฺธํ
อุปนิสฺสาย   อปฺปมาณํ   ฌานํ   อุปฺปาเทติ   มคฺคํ   ...   ผลสมาปตฺตึ
