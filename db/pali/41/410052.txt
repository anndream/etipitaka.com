เหตู สมฺปยุตฺตกานํ ขนฺธานํ เหตุปจฺจเยน ปจฺจโย ฯ
     [๑๒๖]   อวิตกฺกวิจารมตฺโต   ธมฺโม   อวิตกฺกอวิจารสฺส  ธมฺมสฺส
เหตุปจฺจเยน     ปจฺจโย     อวิตกฺกวิจารมตฺตา     เหตู    วิจารสฺส
จิตฺตสมุฏฺฐานานญฺจ    รูปานํ    เหตุปจฺจเยน    ปจฺจโย   ปฏิสนฺธิกฺขเณ8
อวิตกฺกวิจารมตฺตา    เหตู    วิจารสฺส    จ    กฏตฺตา   จ   รูปานํ
เหตุปจฺจเยน ปจฺจโย ฯ
      [๑๒๗]   อวิตกฺกวิจารมตฺโต   ธมฺโม   อวิตกฺกวิจารมตฺตสฺส   จ
อวิตกฺกอวิจารสฺส  จ  ธมฺมสฺส  เหตุปจฺจเยน  ปจฺจโย  อวิตกฺกวิจารมตฺตา
เหตู    สมฺปยุตฺตกานํ    ขนฺธานํ    วิจารสฺส   จ   จิตฺตสมุฏฺฐานานญฺจ
รูปานํ    เหตุปจฺจเยน    ปจฺจโย    ปฏิสนฺธิกฺขเณ   อวิตกฺกวิจารมตฺตา
เหตู     สมฺปยุตฺตกานํ    ขนฺธานํ    วิจารสฺส    จ    กฏตฺตา    จ
รูปานํ เหตุปจฺจเยน ปจฺจโย ฯ
     [๑๒๘]    อวิตกฺกอวิจาโร   ธมฺโม   อวิตกฺกอวิจารสฺส   ธมฺมสฺส
เหตุปจฺจเยน   ปจฺจโย   อวิตกฺกอวิจารา   เหตู  สมฺปยุตฺตกานํ  ขนฺธานํ
จิตฺตสมุฏฺฐานานญฺจ    รูปานํ    เหตุปจฺจเยน    ปจฺจโย   ปฏิสนฺธิกฺขเณ
อวิตกฺกอวิจารา   เหตู   สมฺปยุตฺตกานํ   ขนฺธานํ   กฏตฺตา   จ  รูปานํ
เหตุปจฺจเยน ปจฺจโย ฯ
     [๑๒๙]    สวิตกฺกสวิจาโร   ธมฺโม   สวิตกฺกสวิจารสฺส   ธมฺมสฺส
อารมฺมณปจฺจเยน   ปจฺจโย  ทานํ  ทตฺวา  สีลํ  สมาทิยิตฺวา  อุโปสถกมฺมํ
กตฺวา     ตํ     ปจฺจเวกฺขติ     ปุพฺเพ     สุจิณฺณานิ    ปจฺจเวกฺขติ
