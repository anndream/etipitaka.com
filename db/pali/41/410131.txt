อวิตกฺกวิจารมตฺตสฺส  ธมฺมสฺส  สมฺปยุตฺตปจฺจเยน ปจฺจโย อวิตกฺกวิจารมตฺโต
เอโก   ขนฺโธ   จ   วิจาโร   จ  ติณฺณนฺนํ  ขนฺธานํ  สมฺปยุตฺตปจฺจเยน
ปจฺจโย เทฺว ขนฺธา จ วิจาโร จ ทฺวินฺนํ ขนฺธานํ ปฏิสนฺธิกฺขเณ ... ฯ
     [๓๙๑]   สวิตกฺกสวิจาโร   จ   อวิตกฺกวิจารมตฺโต   จ   ธมฺมา
สวิตกฺกสวิจารสฺส   ธมฺมสฺส   สมฺปยุตฺตปจฺจเยน  ปจฺจโย  สวิตกฺกสวิจาโร
เอโก   ขนฺโธ   จ   วิตกฺโก   จ  ติณฺณนฺนํ  ขนฺธานํ  สมฺปยุตฺตปจฺจเยน
ปจฺจโย เทฺว ขนฺธา จ วิตกฺโก จ ... ปฏิสนฺธิกฺขเณ ... ฯฎ
     [๓๙๒]    สวิตกฺกสวิจาโร   ธมฺโม   อวิตกฺกอวิจารสฺส   ธมฺมสฺส
วิปฺปยุตฺตปจฺจเยน    ปจฺจโย    สหชาตํ    ปจฺฉาชาตํ   ฯ   สหชาตา:
สวิตกฺกสวิจารา    ขนฺธา   จิตฺตสมุฏฺฐานานํ   รูปานํ   วิปฺปยุตฺตปจฺจเยน
ปจฺจโย     ปฏิสนฺธิกฺขเณ    สวิตกฺกสวิจารา    ขนฺธา    กฏตฺตารูปานํ
วิปฺปยุตฺตปจฺจเยน   ปจฺจโย   ฯ   ปจฺฉาชาตา:  สวิตกฺกสวิจารา  ขนฺธา
ปุเรชาตสฺส อิมสฺส กายสฺส วิปฺปยุตฺตปจฺจเยน ปจฺจโย ฯ
     [๓๙๓]   อวิตกฺกวิจารมตฺโต   ธมฺโม   อวิตกฺกอวิจารสฺส  ธมฺมสฺส
วิปฺปยุตฺตปจฺจเยน    ปจฺจโย    สหชาตํ    ปจฺฉาชาตํ   ฯ   สหชาตา:
อวิตกฺกวิจารมตฺตา   ขนฺธา   จ   วิตกฺโก   จ  จิตฺตสมุฏฺฐานานํ  รูปานํ
วิปฺปยุตฺตปจฺจเยน      ปจฺจโย     ปฏิสนฺธิกฺขเณ     อวิตกฺกวิจารมตฺตา
ขนฺธา   จ   วิตกฺโก   จ  กฏตฺตารูปานํ  วิปฺปยุตฺตปจฺจเยน  ปจฺจโย  ฯ
ปจฺฉาชาตา:   อวิตกฺกวิจารมตฺตา   ขนฺธา  จ  วิตกฺโก  จ  ปุเรชาตสฺส
อิมสฺส กายสฺส วิปฺปยุตฺตปจฺจเยน ปจฺจโย ฯ
