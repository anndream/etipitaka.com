ปจฺจโย     ทิพฺพสฺส    จกฺขุสฺส    ปริกมฺมํ    ...    อนาคตํสญาณสฺส
ปริกมฺมํ อนาคตํสญาณสฺส อาเสวนปจฺจเยน ปจฺจโย ฯ
     [๑๔๙๒]  ปริตฺโต  ธมฺโม  อปฺปมาณสฺส  ธมฺมสฺส  อาเสวนปจฺจเยน
ปจฺจโย        โคตฺรภุ        มคฺคสฺส       โวทานํ       มคฺคสฺส
อาเสวนปจฺจเยน ปจฺจโย ฯ
     [๑๔๙๓]  มหคฺคโต  ธมฺโม  มหคฺคตสฺส  ธมฺมสฺส  อาเสวนปจฺจเยน
ปจฺจโย      ปุริมา     ปุริมา     มหคฺคตา     ขนฺธา     ปจฺฉิมานํ
ปจฺฉิมานํ ขนฺธานํ อาเสวนปจฺจเยน ปจฺจโย ฯ
     [๑๔๙๔]   ปริตฺโต   ธมฺโม   ปริตฺตสฺส   ธมฺมสฺส   กมฺมปจฺจเยน
ปจฺจโย   สหชาตา   นานาขณิกา   ฯ   สหชาตา:   ปริตฺตา   เจตนา
สมฺปยุตฺตกานํ    ขนฺธานํ    จิตฺตสมุฏฺฐานานญฺจ    รูปานํ   กมฺมปจฺจเยน
ปจฺจโย    ปฏิสนฺธิกฺขเณ    ปริตฺตา   เจตนา   สมฺปยุตฺตกานํ   ขนฺธานํ
กฏตฺตา   จ   รูปานํ  กมฺมปจฺจเยน  ปจฺจโย  ฯ  นานาขณิกา:  ปริตฺตา
เจตนา    วิปากานํ    ปริตฺตานํ    ขนฺธานํ    กฏตฺตา    จ   รูปานํ
กมฺมปจฺจเยน ปจฺจโย ฯ
     [๑๔๙๕]   มหคฺคโต   ธมฺโม   มหคฺคตสฺส  ธมฺมสฺส  กมฺมปจฺจเยน
ปจฺจโย   สหชาตา   นานาขณิกา   ฯ   สหชาตา:   มหคฺคตา  เจตนา
สมฺปยุตฺตกานํ     ขนฺธานํ     กมฺมปจฺจเยน    ปจฺจโย    ปฏิสนฺธิกฺขเณ
มหคฺคตา   เจตนา   สมฺปยุตฺตกานํ   ขนฺธานํ  กมฺมปจฺจเยน  ปจฺจโย  ฯ
นานาขณิกา:    มหคฺคตา    เจตนา   วิปากานํ   มหคฺคตานํ   ขนฺธานํ
