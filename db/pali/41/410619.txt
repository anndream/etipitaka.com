    [๒๑๘๗]    อนิทสฺสนอปฺปฏิฆํ    ธมฺมํ    ปฏิจฺจ   อนิทสฺสนอปฺปฏิโฆ
ธมฺโม     อุปฺปชฺชติ     อญฺญมญฺญปจฺจยา     อนิทสฺสนอปฺปฏิฆํ     เอกํ
ขนฺธํ  ปฏิจฺจ  ตโย  ขนฺธา เทฺว ขนฺเธ ... ปฏิสนฺธิกฺขเณ อนิทสฺสนอปฺปฏิฆํ
เอกํ     ขนฺธํ     ปฏิจฺจ     ตโย    ขนฺธา    วตฺถุ    จ    เทฺว
ขนฺเธ  ...  ขนฺเธ  ปฏิจฺจ  วตฺถุ  วตฺถุํ ปฏิจฺจ ขนฺธา ฯ อนิทสฺสนอปฺปฏิฆํ
ธมฺมํ       ปฏิจฺจ       อนิทสฺสนสปฺปฏิโฆ      ธมฺโม      อุปฺปชฺชติ
อญฺญมญฺญปจฺจยา อาโปธาตุํ ปฏิจฺจ อนิทสฺสนสปฺปฏิฆา มหาภูตา ฯ
    [๒๑๘๘]      อนิทสฺสนสปฺปฏิฆญฺจ     อนิทสฺสนอปฺปฏิฆญฺจ     ธมฺมํ
ปฏิจฺจ     อนิทสฺสนสปฺปฏิโฆ     ธมฺโม    อุปฺปชฺชติ    อญฺญมญฺญปจฺจยา
อนิทสฺสนสปฺปฏิฆํ    เอกํ    มหาภูตญฺจ    อาโปธาตุญฺจ   ปฏิจฺจ   เทฺว
มหาภูตา เทฺว มหาภูเต จ อาโปธาตุญฺจ ปฏิจฺจ เอกํ มหาภูตํ ฯ
    [๒๑๘๙]    อนิทสฺสนสปฺปฏิฆํ    ธมฺมํ    ปฏิจฺจ   อนิทสฺสนสปฺปฏิโฆ
ธมฺโม    อุปฺปชฺชติ    นิสฺสยปจฺจยา   อุปนิสฺสยปจฺจยา   ปุเรชาตปจฺจยา
อาเสวนปจฺจยา  กมฺมปจฺจยา  วิปากปจฺจยา  อาหารปจฺจยา อินฺทฺริยปจฺจยา
ฌานปจฺจยา      มคฺคปจฺจยา      สมฺปยุตฺตปจฺจยา     วิปฺปยุตฺตปจฺจยา
อตฺถิปจฺจยา นตฺถิปจฺจยา วิคตปจฺจยา อวิคตปจฺจยา ฯ
    [๒๑๙๐]   เหตุยา   เอกวีส  อารมฺมเณ  เอกํ  อธิปติยา  เอกวีส
อนนฺตเร   เอกํ   สมนนฺตเร   เอกํ   สหชาเต   เอกวีส   อญฺญมญฺเญ
ฉ   นิสฺสเย   เอกวีส   อุปนิสฺสเย  เอกํ  ปุเรชาเต  เอกํ  อาเสวเน
เอกํ   กมฺเม   เอกวีส  วิปาเก  อาหาเร  เอกวีส  อินฺทฺริเย  เอกวีส
