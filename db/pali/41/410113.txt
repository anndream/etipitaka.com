อวิตกฺกวิจารมตฺตสฺส  จ  ธมฺมสฺส  อาเสวนปจฺจเยน  ปจฺจโย ปุริโม ปุริโม
วิตกฺโก   ปจฺฉิมานํ   ปจฺฉิมานํ  สวิตกฺกสวิจารานํ  ขนฺธานํ  วิตกฺกสฺส  จ
อาเสวนปจฺจเยน ปจฺจโย ฯ
     [๓๑๘]    อวิตกฺกอวิจาโร   ธมฺโม   อวิตกฺกอวิจารสฺส   ธมฺมสฺส
อาเสวนปจฺจเยน   ปจฺจโย  ปุริโม  ปุริโม  วิจาโร  ปจฺฉิมสฺส  ปจฺฉิมสฺส
วิจารสฺส   อาเสวนปจฺจเยน   ปจฺจโย   ปุริมา  ปุริมา  อวิตกฺกอวิจารา
ขนฺธา      ปจฺฉิมานํ      ปจฺฉิมานํ     อวิตกฺกอวิจารานํ     ขนฺธานํ
อาเสวนปจฺจเยน ปจฺจโย ฯ
     [๓๑๙]   อวิตกฺกอวิจาโร   ธมฺโม   อวิตกฺกวิจารมตฺตสฺส  ธมฺมสฺส
อาเสวนปจฺจเยน    ปจฺจโย    ปุริโม    ปุริโม    วิจาโร   ปจฺฉิมานํ
ปจฺฉิมานํ อวิตกฺกวิจารมตฺตานํ ขนฺธานํ อาเสวนปจฺจเยน ปจฺจโย ฯ
     [๓๒๐]    อวิตกฺกอวิจาโร    ธมฺโม    อวิตกฺกวิจารมตฺตสฺส   จ
อวิตกฺกอวิจารสฺส  จ  ธมฺมสฺส  อาเสวนปจฺจเยน  ปจฺจโย  ปุริโม  ปุริโม
วิจาโร  ปจฺฉิมานํ  ปจฺฉิมานํ  อวิตกฺกวิจารมตฺตานํ  ขนฺธานํ  วิจารสฺส  จ
อาเสวนปจฺจเยน ปจฺจโย ฯ
     [๓๒๑]   อวิตกฺกวิจารมตฺโต   จ   อวิตกฺกอวิจาโร   จ   ธมฺมา
อวิตกฺกวิจารมตฺตสฺส   ธมฺมสฺส  อาเสวนปจฺจเยน  ปจฺจโย  ปุริมา  ปุริมา
อวิตกฺกวิจารมตฺตา    ขนฺธา   จ   วิจาโร   จ   ปจฺฉิมานํ   ปจฺฉิมานํ
อวิตกฺกวิจารมตฺตานํ ขนฺธานํ อาเสวนปจฺจเยน ปจฺจโย ฯ
     [๓๒๒]   อวิตกฺกวิจารมตฺโต   จ   อวิตกฺกอวิจาโร   จ   ธมฺมา
