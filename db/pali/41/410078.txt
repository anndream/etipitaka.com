วิจารสฺส    จ   อนนฺตรปจฺจเยน   ปจฺจโย   โวทานญฺจ   วิตกฺโก   จ
อวิตกฺกวิจารมตฺตสฺส     มคฺคสฺส    จ    วิจารสฺส    จ    อนุโลมญฺจ
วิตกฺโก   จ   อวิตกฺกวิจารมตฺตาย   ผลสมาปตฺติยา   จ   วิจารสฺส  จ
อนนฺตรปจฺจเยน ปจฺจโย ฯ
     [๑๙๗]   สวิตกฺกสวิจาโร   จ   อวิตกฺกวิจารมตฺโต   จ   ธมฺมา
สวิตกฺกสวิจารสฺส      จ      อวิตกฺกวิจารมตฺตสฺส     จ     ธมฺมสฺส
อนนฺตรปจฺจเยน   ปจฺจโย   ปุริมา   ปุริมา  สวิตกฺกสวิจารา  ขนฺธา  จ
วิตกฺโก    จ    ปจฺฉิมานํ    ปจฺฉิมานํ    สวิตกฺกสวิจารานํ    ขนฺธานํ
วิตกฺกสฺส    จ   อนนฺตรปจฺจเยน   ปจฺจโย   อนุโลมญฺจ   วิตกฺโก   จ
โคตฺรภุสฺส   จ   วิตกฺกสฺส   จ  อนุโลมญฺจ  วิตกฺโก  จ  โวทานสฺส  จ
วิตกฺกสฺส    จ    โคตฺรภุ   จ   วิตกฺโก   จ   สวิตกฺกสวิจารสฺส   จ
มคฺคสฺส   จ   วิตกฺกสฺส   จ  โวทานญฺจ  วิตกฺโก  จ  สวิตกฺกสวิจารสฺส
มคฺคสฺส      จ     วิตกฺกสฺส     จ     อนนฺตรปจฺจเยน     ปจฺจโย
สวิตกฺกสวิจาโร   มคฺโค   จ  วิตกฺโก  จ  สวิตกฺกสวิจารสฺส  ผลสฺส  จ
วิตกฺกสฺส   จ   สวิตกฺกสวิจารํ   ผลญฺจ   วิตกฺโก  จ  สวิตกฺกสวิจารสฺส
ผลสฺส   จ   วิตกฺกสฺส   จ   อนุโลมญฺจ  วิตกฺโก  จ  สวิตกฺกสวิจาราย
ผลสมาปตฺติยา จ วิตกฺกสฺส จ อนนฺตรปจฺจเยน ปจฺจโย ฯ
     [๑๙๘]    สวิตกฺกสวิจาโร   ธมฺโม   สวิตกฺกสวิจารสฺส   ธมฺมสฺส
สมนนฺตรปจฺจเยน    ปจฺจโย    ฯ   อนนฺตรปจฺจโยปิ   สมนนฺตรปจฺจโยปิ
สทิโส ฯ
