     [๑๑๒๓]   เนวาจยคามินาปจยคามิ  ธมฺโม  อาจยคามิสฺส  ธมฺมสฺส
ปุเรชาตปจฺจเยน    ปจฺจโย    อารมฺมณปุเรชาตํ    วตฺถุปุเรชาตํ    ฯ
อารมฺมณปุเรชาตํ:  เสกฺขา  วา  ปุถุชฺชนา  วา จกฺขุํ ... วตฺถุํ อนิจฺจโต
ทุกฺขโต   อนตฺตโต   วิปสฺสนฺติ   อสฺสาเทนฺติ   อภินนฺทนฺติ   ตํ  อารพฺภ
ราโค    อุปฺปชฺชติ    โทมนสฺสํ    อุปฺปชฺชติ   ทิพฺเพน   จกฺขุนา   รูปํ
ปสฺสติ    ทิพฺพาย    โสตธาตุยา   สทฺทํ   สุณาติ   ฯ   วตฺถุปุเรชาตํ:
วตฺถุ อาจยคามีนํ ขนฺธานํ ปุเรชาตปจฺจเยน ปจฺจโย ฯ
     [๑๑๒๔]   เนวาจยคามินาปจยคามิ  ธมฺโม  อปจยคามิสฺส  ธมฺมสฺส
ปุเรชาตปจฺจเยน    ปจฺจโย   ฯ   วตฺถุปุเรชาตํ:   วตฺถุ   อปจยคามีนํ
ขนฺธานํ ปุเรชาตปจฺจเยน ปจฺจโย ฯ
     [๑๑๒๕]   อาจยคามิ  ธมฺโม  เนวาจยคามินาปจยคามิสฺส  ธมฺมสฺส
ปจฺฉาชาตปจฺจเยน    ปจฺจโย   ฯ   ปจฺฉาชาตา:   อาจยคามี   ขนฺธา
ปุเรชาตสฺส อิมสฺส กายสฺส ปจฺฉาชาตปจฺจเยน ปจฺจโย ฯ
     [๑๑๒๖]   อปจยคามิ  ธมฺโม  เนวาจยคามินาปจยคามิสฺส  ธมฺมสฺส
ปจฺฉาชาตปจฺจเยน    ปจฺจโย   ฯ   ปจฺฉาชาตา:   อาจยคามี   ขนฺธา
ปุเรชาตสฺส อิมสฺส กายสฺส ปจฺฉาชาตปจฺจเยน ปจฺจโย ฯ
     [๑๑๒๗]  เนวาจยคามินาปจยคามิ ธมฺโม เนวาจยคามินาปจยคามิสฺส
ธมฺมสฺส      ปจฺฉาชาตปจฺจเยน      ปจฺจโย     ฯ     ปจฺฉาชาตา:
เนวาจยคามินาปจยคามี     ขนฺธา    ปุเรชาตสฺส    อิมสฺส    กายสฺส
ปจฺฉาชาตปจฺจเยน ปจฺจโย ฯ
