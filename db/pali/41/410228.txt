นิสฺสยปจฺจเยน      ปจฺจโย      ภาวนายปหาตพฺพา     ขนฺธา     จ
มหาภูตา จ จิตฺตสมุฏฺฐานานํ รูปานํ ฯ
     [๗๐๙]     ทสฺสเนนปหาตพฺโพ     ธมฺโม    ทสฺสเนนปหาตพฺพสฺส
ธมฺมสฺส       อุปนิสฺสยปจฺจเยน       ปจฺจโย       อารมฺมณูปนิสฺสโย
อนนฺตรูปนิสฺสโย   ปกตูปนิสฺสโย   ฯ   ปกตูปนิสฺสโย:   ทสฺสเนนปหาตพฺพํ
ราคํ   อุปนิสฺสาย   ปาณํ   หนติ   อทินฺนํ  อาทิยติ  ...  สงฺฆํ  ภินฺทติ
ทสฺสเนนปหาตพฺพํ  โทสํ  ... โมหํ ... ทิฏฺฐึ ... ปตฺถนํ อุปนิสฺสาย ปาณํ
หนติ  ...  สงฺฆํ  ภินฺทติ  ทสฺสเนนปหาตพฺโพ  ราโค  ... โทโส โมโห
ทิฏฺฐิ   ...   ปตฺถนา   ทสฺสเนนปหาตพฺพสฺส  ราคสฺส  โทสสฺส  โมหสฺส
ทิฏฺฐิยา ปตฺถนาย อุปนิสฺสยปจฺจเยน ปจฺจโย ฯ
     [๗๑๐]  ทสฺสเนนปหาตพฺโพ ธมฺโม เนวทสฺสเนนนภาวนายปหาตพฺพสฺส
ธมฺมสฺส       ...       อนนฺตรูปนิสฺสโย      ปกตูปนิสฺสโย      ฯ
ปกตูปนิสฺสโย:    ทสฺสเนนปหาตพฺพํ    ราคํ   อุปนิสฺสาย   ทานํ   เทติ
สีลํ  สมาทิยติ  อุโปสถกมฺมํ  กโรติ  ฯ  สงฺขิตฺตํ  ฯ  สมาปตฺตึ อุปฺปาเทติ
ทสฺสเนนปหาตพฺพํ  โทสํ  ...  ปตฺถนํ อุปนิสฺสาย ทานํ เทติ ... สมาปตฺตึ
อุปฺปาเทติ  ทสฺสเนนปหาตพฺโพ  ราโค  ...  โทโส  โมโห  ทิฏฺฐิ  ...
ปตฺถนา    สทฺธาย   ปญฺญาย   กายิกสฺส   สุขสฺส   กายิกสฺส   ทุกฺขสฺส
ผลสมาปตฺติยา อุปนิสฺสยปจฺจเยน ปจฺจโย ฯ
     [๗๑๑]     ภาวนายปหาตพฺโพ     ธมฺโม    ภาวนายปหาตพฺพสฺส
ธมฺมสฺส       อุปนิสฺสยปจฺจเยน       ปจฺจโย       อารมฺมณูปนิสฺสโย
