อปจยคามิสฺส   ธมฺมสฺส   อตฺถิปจฺจเยน   ปจฺจโย   ฯ   เทฺว  กาตพฺพา
ทสฺสิตนเยน    ฯ    นตฺถิปจฺจเยน    ปจฺจโย   วิคตปจฺจเยน   ปจฺจโย
อวิคตปจฺจเยน ปจฺจโย ฯ
     [๑๑๕๔]   เหตุยา   สตฺต   อารมฺมเณ   สตฺต   อธิปติยา   ทส
อนนฺตเร    ฉ    สมนนฺตเร   ฉ   สหชาเต   นว   อญฺญมญฺเญ   ตีณิ
นิสฺสเย   เตรส   อุปนิสฺสเย   นว   ปุเรชาเต  ตีณิ  ปจฺฉาชาเต  ตีณิ
อาเสวเน    ตีณิ   กมฺเม   สตฺต   วิปาเก   เอกํ   อาหาเร   สตฺต
อินฺทฺริเย    สตฺต    ฌาเน   สตฺต   มคฺเค   สตฺต   สมฺปยุตฺเต   ตีณิ
วิปฺปยุตฺเต    ปญฺจ    อตฺถิยา    เตรส    นตฺถิยา   ฉ   วิคเต   ฉ
อวิคเต เตรส ฯ
                        อนุโลมํ ฯ
     [๑๑๕๕]  อาจยคามิ  ธมฺโม อาจยคามิสฺส ธมฺมสฺส อารมฺมณปจฺจเยน
ปจฺจโย     ฯเปฯ     สหชาตปจฺจเยน    ปจฺจโย    อุปนิสฺสยปจฺจเยน
ปจฺจโย ฯ
     [๑๑๕๖]  อาจยคามิ  ธมฺโม อปจยคามิสฺส ธมฺมสฺส อุปนิสฺสยปจฺจเยน
ปจฺจโย ฯ
     [๑๑๕๗]   อาจยคามิ  ธมฺโม  เนวาจยคามินาปจยคามิสฺส  ธมฺมสฺส
อารมฺมณปจฺจเยน   ปจฺจโย   สหชาตปจฺจเยน  ปจฺจโย  อุปนิสฺสยปจฺจเยน
ปจฺจโย        ปจฺฉาชาตปจฺจเยน        ปจฺจโย       กมฺมปจฺจเยน
ปจฺจโย ฯ
