ปจฺจโย      ปฏิสนฺธิกฺขเณ      สวิตกฺกสวิจาโร     เอโก     ขนฺโธ
จ   วิตกฺโก   จ   ติณฺณนฺนํ   ขนฺธานํ   วตฺถุสฺส   จ  อญฺญมญฺญปจฺจเยน
ปจฺจโย   เทฺว   ขนฺธา   จ  วิตกฺโก  จ  ทฺวินฺนํ  ขนฺธานํ  วตฺถุสฺส  จ
อญฺญมญฺญปจฺจเยน ปจฺจโย ฯ
     [๒๕๖]  สวิตกฺกสวิจาโร  จ  อวิตกฺกวิจารมตฺโต จ อวิตกฺกอวิจาโร
จ      ธมฺมา     สวิตกฺกสวิจารสฺส     ธมฺมสฺส     อญฺญมญฺญปจฺจเยน
ปจฺจโย   ปฏิสนฺธิกฺขเณ  สวิตกฺกสวิจาโร  เอโก  ขนฺโธ  จ  วิตกฺโก  จ
วตฺถุ    จ    ติณฺณนฺนํ    ขนฺธานํ   อญฺญมญฺญปจฺจเยน   ปจฺจโย   เทฺว
ขนฺธา   จ   วิตกฺโก   จ  วตฺถุ  จ  ทฺวินฺนํ  ขนฺธานํ  อญฺญมญฺญปจฺจเยน
ปจฺจโย ฯ
     [๒๕๗]    สวิตกฺกสวิจาโร   ธมฺโม   สวิตกฺกสวิจารสฺส   ธมฺมสฺส
นิสฺสยปจฺจเยน    ปจฺจโย   สวิตกฺกสวิจาโร   เอโก   ขนฺโธ   ติณฺณนฺนํ
ขนฺธานํ ฯ สงฺขิตฺตํ ฯ สตฺต ฯ อวิตกฺกวิจารมตฺโต ธมฺโม อวิตกฺกวิจารมตฺตสฺส
ธมฺมสฺส นิสฺสยปจฺจเยน ปจฺจโย ฯ สงฺขิตฺตํ ฯ ปญฺจ ฯ
     [๒๕๘]    อวิตกฺกอวิจาโร   ธมฺโม   อวิตกฺกอวิจารสฺส   ธมฺมสฺส
นิสฺสยปจฺจเยน    ปจฺจโย   อวิตกฺกอวิจาโร   เอโก   ขนฺโธ   ติณฺณนฺนํ
ขนฺธานํ   จิตฺตสมุฏฺฐานานญฺจ   รูปานํ   นิสฺสยปจฺจเยน   ปจฺจโย   เทฺว
ขนฺธา   ทฺวินฺนํ   ขนฺธานํ   จิตฺตสมุฏฺฐานานญฺจ   รูปานํ   นิสฺสยปจฺจเยน
ปจฺจโย   วิจาโร   จิตฺตสมุฏฺฐานานํ   รูปานํ   นิสฺสยปจฺจเยน   ปจฺจโย
ปฏิสนฺธิกฺขเณ    อวิตกฺกอวิจาโร    เอโก   ขนฺโธ   ติณฺณนฺนํ   ขนฺธานํ
