     [๑๗๓๕]    มิจฺฉตฺตนิยโต    ธมฺโม    มิจฺฉตฺตนิยตสฺส    ธมฺมสฺส
อาหารปจฺจเยน    ปจฺจโย    อินฺทฺริยปจฺจเยน   ปจฺจโย   ฌานปจฺจเยน
ปจฺจโย มคฺคปจฺจเยน ปจฺจโย สมฺปยุตฺตปจฺจเยน ปจฺจโย ฯ
     [๑๗๓๖]  มิจฺฉตฺตนิยโต  ธมฺโม  อนิยตสฺส ธมฺมสฺส วิปฺปยุตฺตปจฺจเยน
ปจฺจโย     สหชาตํ    ปจฺฉาชาตํ    ฯ    สหชาตา:    มิจฺฉตฺตนิยตา
ขนฺธา    จิตฺตสมุฏฺฐานานํ    รูปานํ    วิปฺปยุตฺตปจฺจเยน   ปจฺจโย   ฯ
ปจฺฉาชาตา:    มิจฺฉตฺตนิยตา   ขนฺธา   ปุเรชาตสฺส   อิมสฺส   กายสฺส
วิปฺปยุตฺตปจฺจเยน ปจฺจโย ฯ
     [๑๗๓๗]  สมฺมตฺตนิยโต  ธมฺโม  อนิยตสฺส ธมฺมสฺส วิปฺปยุตฺตปจฺจเยน
ปจฺจโย     สหชาตํ    ปจฺฉาชาตํ    ฯ    สหชาตา:    สมฺมตฺตนิยตา
ขนฺธา    จิตฺตสมุฏฺฐานานํ    รูปานํ    วิปฺปยุตฺตปจฺจเยน   ปจฺจโย   ฯ
ปจฺฉาชาตา:    สมฺมตฺตนิยตา   ขนฺธา   ปุเรชาตสฺส   อิมสฺส   กายสฺส
วิปฺปยุตฺตปจฺจเยน ปจฺจโย ฯ
     [๑๗๓๘]   อนิยโต   ธมฺโม  อนิยตสฺส  ธมฺมสฺส  วิปฺปยุตฺตปจฺจเยน
ปจฺจโย    สหชาตํ   ปุเรชาตํ   ปจฺฉาชาตํ   ฯ   สหชาตา:   อนิยตา
ขนฺธา    จิตฺตสมุฏฺฐานานํ    รูปานํ    ปฏิสนฺธิกฺขเณ   ขนฺธา   วตฺถุสฺส
วิปฺปยุตฺตปจฺจเยน     ปจฺจโย     วตฺถุ    ขนฺธานํ    วิปฺปยุตฺตปจฺจเยน
ปจฺจโย    ฯ    ปุเรชาตํ:    จกฺขายตนํ   จกฺขุวิญฺญาณสฺส   กายายตนํ
กายวิญฺญาณสฺส     วตฺถุ     อนิยตานํ     ขนฺธานํ    วิปฺปยุตฺตปจฺจเยน
ปจฺจโย    ฯ   ปจฺฉาชาตา:   อนิยตา   ขนฺธา   ปุเรชาตสฺส   อิมสฺส
