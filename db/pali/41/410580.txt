อริยา   มคฺคา   วุฏฺฐหิตฺวา   มคฺคํ   ปจฺจเวกฺขนฺติ   ผลํ  ปจฺจเวกฺขนฺติ
ปหีเน    กิเลเส   ปจฺจเวกฺขนฺติ   วิกฺขมฺภิเต   กิเลเส   ปจฺจเวกฺขนฺติ
ปุพฺเพ   สมุทาจิณฺเณ   กิเลเส   ชานนฺติ   อชฺฌตฺตํ   จกฺขุํ  ...  กายํ
รูเป ... โผฏฺฐพฺเพ วตฺถุํ ... อชฺฌตฺเต ขนฺเธ อนิจฺจโต ทุกฺขโต อนตฺตโต
วิปสฺสนฺติ   อสฺสาเทนฺติ  อภินนฺทนฺติ  ตํ  อารพฺภ  ราโค  ...  โทมนสฺสํ
อุปฺปชฺชติ  ทิพฺเพน  จกฺขุนา  รูปํ  ...  ทิพฺพาย  โสตธาตุยา สทฺทํ สุณาติ
อากาสานญฺจายตนํ         วิญฺญาณญฺจายตนสฺส        อารมฺมณปจฺจเยน
ปจฺจโย   อากิญฺจญฺญายตนํ   เนวสญฺญานาสญฺญายตนสฺส   อารมฺมณปจฺจเยน
ปจฺจโย      รูปายตนํ     ...     โผฏฺฐพฺพายตนํ     กายวิญฺญาณสฺส
อารมฺมณปจฺจเยน     ปจฺจโย     อชฺฌตฺตา    ขนฺธา    อิทฺธิวิธญาณสฺส
ปุพฺเพนิวาสานุสฺสติญาณสฺส       ยถากมฺมูปคญาณสฺส      อนาคตํสญาณสฺส
อาวชฺชนาย อารมฺมณปจฺจเยน ปจฺจโย ฯ
    [๒๐๗๖]   อชฺฌตฺโต   ธมฺโม   พหิทฺธา  ธมฺมสฺส  อารมฺมณปจฺจเยน
ปจฺจโย   ปโร   อชฺฌตฺตํ  จกฺขุํ  ฯ  สงฺขิตฺตํ  ฯ  วตฺถุํ  ...  อชฺฌตฺเต
ขนฺเธ   อนิจฺจโต   ทุกฺขโต   อนตฺตโต   วิปสฺสติ  อสฺสาเทติ  อภินนฺทติ
ตํ  อารพฺภ  ราโค  ...  โทมนสฺสํ  อุปฺปชฺชติ  ทิพฺเพน จกฺขุนา รูปํ ...
ทิพฺพาย  โสตธาตุยา  สทฺธํ  ...  เจโตปริยญาเณน  อชฺฌตฺตจิตฺตสมงฺคิสฺส
จิตฺตํ     ชานาติ    อชฺฌตฺตํ    รูปายตนํ    พหิทฺธา    จกฺขุวิญฺญาณสฺส
อชฺฌตฺตํ         โผฏฺฐพฺพายตนํ        พหิทฺธา        กายวิญฺญาณสฺส
อารมฺมณปจฺจเยน     ปจฺจโย     อชฺฌตฺตา    ขนฺธา    อิทฺธิวิธญาณสฺส
