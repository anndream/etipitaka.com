วิตกฺโก   อุปฺปชฺชติ   อวิตกฺกวิจารมตฺเต   ขนฺเธ  จ  วิตกฺกญฺจ  อารพฺภ
วิตกฺโก อุปฺปชฺชติ ฯ
     [๑๓๔]   อวิตกฺกวิจารมตฺโต   ธมฺโม   สวิตกฺกสวิจารสฺส  ธมฺมสฺส
อารมฺมณปจฺจเยน   ปจฺจโย  อวิตกฺกวิจารมตฺตา  ฌานา  วุฏฺฐหิตฺวา  ...
มคฺคา  ...  ผลา  ...  ผลํ  ปจฺจเวกฺขนฺติ  ตํ อารพฺภ สวิตกฺกสวิจารา
ขนฺธา       อุปฺปชฺชนฺติ       อวิตกฺกวิจารมตฺเต      ขนฺเธ      จ
วิตกฺกญฺจ   อนิจฺจโต   ทุกฺขโต  อนตฺตโต  วิปสฺสติ  อสฺสาเทติ  อภินนฺทติ
ตํ  อารพฺภ  ราโค  อุปฺปชฺชติ ฯเปฯ โทมนสฺสํ อุปฺปชฺชติ อวิตกฺกวิจารมตฺเต
ขนฺเธ     จ     วิตกฺกญฺจ     อารพฺภ     สวิตกฺกสวิจารา    ขนฺธา
อุปฺปชฺชนฺติ ฯเปฯ
     [๑๓๕]   อวิตกฺกวิจารมตฺโต   ธมฺโม   อวิตกฺกอวิจารสฺส  ธมฺมสฺส
อารมฺมณปจฺจเยน  ปจฺจโย  เจโตปริยญาเณน อวิตกฺกวิจารมตฺตจิตฺตสมงฺคิสฺส
จิตฺตํ     ชานาติ     อวิตกฺกวิจารมตฺตา    ขนฺธา    เจโตปริยญาณสฺส
ปุพฺเพนิวาสานุสฺสติญาณสฺส ยถากมฺมูปคญาณสฺส
อนาคตํสญาณสฺส     อารมฺมณปจฺจเยน     ปจฺจโย    อวิตกฺกวิจารมตฺเต
ขนฺเธ จ วิตกฺกญฺจ อารพฺภ อวิตกฺกอวิจารา ขนฺธา อุปฺปชฺชนฺติ ฯ
     [๑๓๖]  อวิตกฺกวิจารมตฺโต  ธมฺโม  สวิตกฺกสวิจารสฺส  จ อวิตกฺก-
*วิจารมตฺตสฺส  จ  ธมฺมสฺส  อารมฺมณปจฺจเยน  ปจฺจโย อวิตกฺกวิจารมตฺตา
ฌานา   วุฏฺฐหิตฺวา   ...  มคฺคา  ...  ผลา  ...  ผลํ  ปจฺจเวกฺขติ
ตํ   อารพฺภ   สวิตกฺกสวิจารา   ขนฺธา   จ   วิตกฺโก   จ  อุปฺปชฺชนฺติ
