โทมนสฺสํ      อุปฺปชฺชติ      อนุปฺปนฺนา     ขนฺธา     อิทฺธิวิธญาณสฺส
เจโตปริยญาณสฺส    อนาคตํสญาณสฺส    อาวชฺชนาย    อารมฺมณปจฺจเยน
ปจฺจโย ฯ
     [๑๘๙๑]   อุปฺปาที  ธมฺโม  อุปฺปนฺนสฺส  ธมฺมสฺส  อารมฺมณปจฺจเยน
ปจฺจโย  อุปฺปาทึ  จกฺขุํ  ...  กายํ  รูเป  สทฺเท คนฺเธ รเส โผฏฺฐพฺเพ8
วตฺถุํ  ...  อุปฺปาที  ขนฺเธ  อนิจฺจโต  ทุกฺขโต อนตฺตโต ฯเปฯ โทมนสฺสํ
อุปฺปชฺชติ     อุปฺปาที    ขนฺธา    อิทฺธิวิธญาณสฺส    เจโต-    ฯเปฯ
อาวชฺชนาย อารมฺมณปจฺจเยน ปจฺจโย ฯ
     [๑๘๙๒]   อุปฺปนฺโน   ธมฺโม  อุปฺปนฺนสฺส  ธมฺมสฺส  อธิปติปจฺจเยน
ปจฺจโย     อารมฺมณาธิปติ     สหชาตาธิปติ     ฯ    อารมฺมณาธิปติ:
อุปฺปนฺนํ  จกฺขุํ  ครุํ  กตฺวา  อสฺสาเทติ  อภินนฺทติ  ตํ  ครุํ  กตฺวา ฯเปฯ
ทิฏฺฐิ   อุปฺปชฺชติ  อุปฺปนฺนํ  โสตํ  ...  ฆานํ  ชิวฺหํ  กายํ  รูเป  สทฺเท
คนฺเธ   รเส   โผฏฺฐพฺเพ   วตฺถุํ  ...  อุปฺปนฺเน  ขนฺเธ  ครุํ  กตฺวา
อสฺสาเทติ   อภินนฺทติ   ตํ   ครุํ   กตฺวา   ราโค   อุปฺปชฺชติ   ฯเปฯ
สหชาตาธิปติ:    อุปฺปนฺนา   อธิปติ   สมฺปยุตฺตกานํ   จิตฺตสมุฏฺฐานานญฺจ
รูปานํ อธิปติปจฺจเยน ปจฺจโย ฯ
     [๑๘๙๓]   อนุปฺปนฺโน  ธมฺโม  อุปฺปนฺนสฺส  ธมฺมสฺส  อธิปติปจฺจเยน
ปจฺจโย  ฯ  อารมฺมณาธิปติ:  อนุปฺปนฺเน  รูเป  ...  สทฺเท คนฺเธ รเส
โผฏฺฐพฺเพ   ...  อนุปฺปนฺเน  ขนฺเธ  ครุํ  กตฺวา  อสฺสาเทติ  อภินนฺทติ
ตํ ครุํ กตฺวา ราโค อุปฺปชฺชติ ทิฏฺฐิ อุปฺปชฺชติ ฯ
