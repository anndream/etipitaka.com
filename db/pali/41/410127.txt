     [๓๗๐]   อวิตกฺกวิจารมตฺโต   จ   อวิตกฺกอวิจาโร   จ   ธมฺมา
อวิตกฺกอวิจารสฺส   ธมฺมสฺส   ฌานปจฺจเยน  ปจฺจโย  อวิตกฺกวิจารมตฺตานิ
ฌานงฺคานิ   วิจาโร  จ  จิตฺตสมุฏฺฐานานํ  รูปานํ  ฌานปจฺจเยน  ปจฺจโย
ปฏิสนฺธิกฺขเณ ... ฯ
     [๓๗๑]   อวิตกฺกวิจารมตฺโต   จ   อวิตกฺกอวิจาโร   จ   ธมฺมา
อวิตกฺกวิจารมตฺตสฺส  จ  อวิตกฺกอวิจารสฺส จ ธมฺมสฺส ฌานปจฺจเยน ปจฺจโย
อวิตกฺกวิจารมตฺตานิ   ฌานงฺคานิ   วิจาโร   จ   สมฺปยุตฺตกานํ  ขนฺธานํ
จิตฺตสมุฏฺฐานานญฺจ    รูปานํ    ฌานปจฺจเยน    ปจฺจโย   ปฏิสนฺธิกฺขเณ
อวิตกฺกวิจารมตฺตานิ   ฌานงฺคานิ   วิจาโร   จ   สมฺปยุตฺตกานํ  ขนฺธานํ
กฏตฺตา จ รูปานํ ฌานปจฺจเยน ปจฺจโย ฯ
     [๓๗๒]   สวิตกฺกสวิจาโร   จ   อวิตกฺกวิจารมตฺโต   จ   ธมฺมา
สวิตกฺกสวิจารสฺส   ธมฺมสฺส   ฌานปจฺจเยน   ปจฺจโย   สวิตกฺกสวิจารานิ
ฌานงฺคานิ   วิตกฺโก   จ  สมฺปยุตฺตกานํ  ขนฺธานํ  ฌานปจฺจเยน  ปจฺจโย
ปฏิสนฺธิกฺขเณ ... ฯ
     [๓๗๓]   สวิตกฺกสวิจาโร   จ   อวิตกฺกวิจารมตฺโต   จ   ธมฺมา
อวิตกฺกอวิจารสฺส   ธมฺมสฺส   ฌานปจฺจเยน   ปจฺจโย   สวิตกฺกสวิจารานิ
ฌานงฺคานิ    วิตกฺโก   จ   จิตฺตสมุฏฺฐานานญฺจ   รูปานํ   ฌานปจฺจเยน
ปจฺจโย ปฏิสนฺธิกฺขเณ ... ฯ
     [๓๗๔]   สวิตกฺกสวิจาโร   จ   อวิตกฺกวิจารมตฺโต   จ   ธมฺมา
สวิตกฺกสวิจารสฺส  จ  อวิตกฺกอวิจารสฺส  จ  ธมฺมสฺส ฌานปจฺจเยน ปจฺจโย
