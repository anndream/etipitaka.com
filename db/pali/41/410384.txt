อากาสานญฺจายตนํ          วิญฺญาณญฺจายตนสฺส          อากิญฺญายตนํ
เนวสญฺญานาสญฺญายตนสฺส     อารมฺมณปจฺจเยน     ปจฺจโย    รูปายตนํ
จกฺขุวิญฺญาณสฺส    โผฏฺฐพฺพายตนํ   กายวิญฺญาณสฺส   เนวเสกฺขานาเสกฺขา
ขนฺธา    อิทฺธิวิธญาณสฺส    เจโตปริยญาณสฺส   ปุพฺเพนิวาสานุสฺสติญาณสฺส
ยถากมฺมูปคญาณสฺส            อนาคตํสญาณสฺส           อาวชฺชนาย
อารมฺมณปจฺจเยน ปจฺจโย ฯ
     [๑๒๔๐]    เนวเสกฺขานาเสกฺโข    ธมฺโม   เสกฺขสฺส   ธมฺมสฺส
อารมฺมณปจฺจเยน    ปจฺจโย    นิพฺพานํ    มคฺคสฺส   เสกฺขสฺส   ผลสฺส
อารมฺมณปจฺจเยน ปจฺจโย ฯ
     [๑๒๔๑]    เนวเสกฺขานาเสกฺโข   ธมฺโม   อเสกฺขสฺส   ธมฺมสฺส
อารมฺมณปจฺจเยน      ปจฺจโย      นิพฺพานํ     อเสกฺขสฺส     ผลสฺส
อารมฺมณปจฺจเยน ปจฺจโย ฯ
     [๑๒๔๒]   เสกฺโข   ธมฺโม   เสกฺขสฺส   ธมฺมสฺส  อธิปติปจฺจเยน
ปจฺจโย    ฯ    สหชาตาธิปติ:   เสกฺขาธิปติ   สมฺปยุตฺตกานํ   ขนฺธานํ
อธิปติปจฺจเยน ปจฺจโย ฯ
     [๑๒๔๓]    เสกฺโข    ธมฺโม   เนวเสกฺขานาเสกฺขสฺส   ธมฺมสฺส
อธิปติปจฺจเยน     ปจฺจโย     อารมฺมณาธิปติ     สหชาตาธิปติ     ฯ
อารมฺมณาธิปติ:  อริยา  มคฺคา  วุฏฺฐหิตฺวา  มคฺคํ ครุํ กตฺวา ปจฺจเวกฺขนฺติ
เสกฺขํ    ผลํ    ครุํ    กตฺวา    ปจฺจเวกฺขนฺติ    ฯ   สหชาตาธิปติ:
เสกฺขาธิปติ จิตฺตสมุฏฺฐานานํ รูปานํ อธิปติปจฺจเยน ปจฺจโย ฯ
