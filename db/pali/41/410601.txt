ราโค   ...   ทิฏฺฐิ  อุปฺปชฺชติ  ฯ  สหชาตาธิปติ:  อชฺฌตฺตารมฺมณาธิปติ
สมฺปยุตฺตกานํ ขนฺธานํ อธิปติปจฺจเยน ปจฺจโย ฯ
     [๒๑๔๙]    พหิทฺธารมฺมโณ    ธมฺโม   พหิทฺธารมฺมณสฺส   ธมฺมสฺส
อธิปติปจฺจเยน    ปจฺจโย    ฯ    สหชาตาธิปติ:    พหิทฺธารมฺมณาธิปติ
สมฺปยุตฺตกานํ ขนฺธานํ อธิปติปจฺจเยน ปจฺจโย ฯ
     [๒๑๕๐]    พหิทฺธารมฺมโณ   ธมฺโม   อชฺฌตฺตารมฺมณสฺส   ธมฺมสฺส
อธิปติปจฺจเยน    ปจฺจโย   ฯ   อารมฺมณาธิปติ:   ทานํ   ทตฺวา   สีลํ
สมาทิยิตฺวา    อุโปสถกมฺมํ    กตฺวา   ตํ   ครุํ   กตฺวา   ปจฺจเวกฺขติ
ปุพฺเพ  สุจิณฺณานิ  ...  ฌานา  วุฏฺฐหิตฺวา  ... อริยา มคฺคา วุฏฺฐหิตฺวา
มคฺคํ  ...  ผลํ  ครุํ  กตฺวา  ...  พหิทฺธารมฺมณํ  อชฺฌตฺตํ  ทิพฺพํ  จกฺขุํ
ครุํ  กตฺวา ... ทิพฺพํ โสตธาตุํ ... อิทฺธิวิธญาณํ ... เจโตปริยญาณํ ...
ปุพฺเพนิวาสานุสฺสติญาณํ   ...  ยถากมฺมูปคญาณํ  ...  อนาคตํสญาณํ  ครุํ
กตฺวา   ปจฺจเวกฺขติ   พหิทฺธารมฺมเณ   อชฺฌตฺเต   ขนฺเธ   ครุํ  กตฺวา
อสฺสาเทติ   ตํ   ครุํ   กตฺวา   อชฺฌตฺตารมฺมโณ   ราโค   ...  ทิฏฺฐิ
อุปฺปชฺชติ ฯ
     [๒๑๕๑]   อชฺฌตฺตารมฺมโณ   ธมฺโม   อชฺฌตฺตารมฺมณสฺส   ธมฺมสฺส
อนนฺตรปจฺจเยน    ปจฺจโย   ปุริมา   ปุริมา   อชฺฌตฺตารมฺมณา   ขนฺธา
ปจฺฉิมานํ    ปจฺฉิมานํ    อชฺฌตฺตารมฺมณานํ    ขนฺธานํ   อนนฺตรปจฺจเยน
ปจฺจโย ฯ
     [๒๑๕๒]    อชฺฌตฺตารมฺมโณ   ธมฺโม   พหิทฺธารมฺมณสฺส   ธมฺมสฺส
