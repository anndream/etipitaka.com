     [๑๘๙๔]   อุปฺปาที   ธมฺโม   อุปฺปนฺนสฺส  ธมฺมสฺส  อธิปติปจฺจเยน
ปจฺจโย  ฯ  อารมฺมณาธิปติ: อุปฺปาทึ จกฺขุํ ... กายํ รูเป ... โผฏฺฐพฺเพ
วตฺถุํ  ...  อุปฺปาที  ขนฺเธ  ครุํ  กตฺวา  อสฺสาเทติ  อภินนฺทติ  ตํ  ครุํ
กตฺวา ราโค อุปฺปชฺชติ ทิฏฺฐิ อุปฺปชฺชติ ฯ
     [๑๘๙๕]   อุปฺปนฺโน  ธมฺโม  อุปฺปนฺนสฺส  ธมฺมสฺส  สหชาตปจฺจเยนป
ปจฺจโย   อุปฺปนฺโน  เอโก  ขนฺโธ  ติณฺณนฺนํ  ขนฺธานํ  จิตฺตสมุฏฺฐานานญฺจ
รูปานํ     สหชาตปจฺจเยน     ปจฺจโย     เทฺว     ขนฺธา    ทฺวินฺนํ
ขนฺธานํ     จิตฺตสมุฏฺฐานานญฺจ    รูปานํ    สหชาตปจฺจเยน    ปจฺจโย
ปฏิสนฺธิกฺขเณ   อุปฺปนฺโน   เอโก  ขนฺโธ  ติณฺณนฺนํ  ขนฺธานํ  กฏตฺตา  จ
รูปานํ  สหชาตปจฺจเยน  ปจฺจโย  เทฺว  ขนฺธา  ทฺวินฺนํ ขนฺธานํ กฏตฺตา จ
รูปานํ   สหชาตปจฺจเยน   ปจฺจโย   ขนฺธา   วตฺถุสฺส   สหชาตปจฺจเยน
ปจฺจโย   วตฺถุ   ขนฺธานํ   สหชาตปจฺจเยน   ปจฺจโย   เอกํ   มหาภูตํ
ติณฺณนฺนํ   มหาภูตานํ   สหชาตปจฺจเยน   ปจฺจโย  เทฺว  มหาภูตา  ...
มหาภูตา    จิตฺตสมุฏฺฐานานํ    รูปานํ   อุปาทารูปานํ   สหชาตปจฺจเยน
ปจฺจโย   พาหิรํ   ...  อาหาร  ...  อุตุ  ...  อสญฺญสตฺตานํ  เอกํ
มหาภูตํ  ...  เทฺว  มหาภูตา  ... มหาภูตา กฏตฺตารูปานํ อุปาทารูปานํ
สหชาตปจฺจเยน ปจฺจโย ฯ
     [๑๘๙๖]  อุปฺปนฺโน  ธมฺโม  อุปฺปนฺนสฺส  ธมฺมสฺส  อญฺญมญฺญปจฺจเยน
ปจฺจโย      อุปฺปนฺโน     เอโก     ขนฺโธ     ติณฺณนฺนํ     ขนฺธานํ
อญฺญมญฺญปจฺจเยน    ปจฺจโย    เทฺว    ขนฺธา    ...   ปฏิสนฺธิกฺขเณ
