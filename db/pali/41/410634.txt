วตฺถุสฺส วิปากปจฺจเยน ปจฺจโย ฯ
    [๒๒๓๐]      อนิทสฺสนอปฺปฏิโฆ     ธมฺโม     สนิทสฺสนสปฺปฏิฆสฺส
ธมฺมสฺส   วิปากปจฺจเยน   ปจฺจโย   วิปากา   อนิทสฺสนอปฺปฏิฆา  ขนฺธา
สนิทสฺสนสปฺปฏิฆานํ   จิตฺตสมุฏฺฐานานํ   รูปานํ   วิปากปจฺจเยน   ปจฺจโย
ปฏิสนฺธิกฺขเณ      อนิทสฺสนอปฺปฏิฆา      ขนฺธา     สนิทสฺสนสปฺปฏิฆานํ
กฏตฺตารูปานํ     วิปากปจฺจเยน    ปจฺจโย    เอวํ    สตฺต    ปญฺหา
วิตฺถาเรตพฺพา ปวตฺติ ปฏิสนฺธิ ฯ
    [๒๒๓๑]      อนิทสฺสนอปฺปฏิโฆ     ธมฺโม     อนิทสฺสนอปฺปฏิฆสฺส
ธมฺมสฺส    อาหารปจฺจเยน    ปจฺจโย    อนิทสฺสนอปฺปฏิฆา    อาหารา
สมฺปยุตฺตกานํ   ขนฺธานํ   อนิทสฺสนอปฺปฏิฆานญฺจ   จิตฺตสมุฏฺฐานานํ  รูปานํ
อาหารปจฺจเยน   ปจฺจโย   ปฏิสนฺธิกฺขเณ   อนิทสฺสนอปฺปฏิฆา   อาหารา
สมฺปยุตฺตกานํ      ขนฺธานํ      อนิทสฺสนอปฺปฏิฆานญฺจ     กฏตฺตารูปานํ
อาหารปจฺจเยน      ปจฺจโย      กพฬึกาโร     อาหาโร     อิมสฺส
อนิทสฺสนอปฺปฏิฆสฺส กายสฺส อาหารปจฺจเยน ปจฺจโย ฯ
    [๒๒๓๒]      อนิทสฺสนอปฺปฏิโฆ     ธมฺโม     สนิทสฺสนสปฺปฏิฆสฺส
ธมฺมสฺส    อาหารปจฺจเยน    ปจฺจโย    อนิทสฺสนอปฺปฏิฆา    อาหารา
สนิทสฺสนสปฺปฏิฆานํ   จิตฺตสมุฏฺฐานานํ   รูปานํ   อาหารปจฺจเยน  ปจฺจโย
ปฏิสนฺธิกฺขเณ     อนิทสฺสนอปฺปฏิฆา     อาหารา     สนิทสฺสนสปฺปฏิฆานํ
กฏตฺตารูปานํ   อาหารปจฺจเยน   ปจฺจโย   กพฬึกาโร  อาหาโร  อิมสฺส
สนิทสฺสนสปฺปฏิฆสฺส   กายสฺส   อาหารปจฺจเยน   ปจฺจโย   เอวํ   สตฺต
