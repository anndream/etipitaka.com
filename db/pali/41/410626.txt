เหตุปจฺจเยน     ปจฺจโย    ปฏิสนฺธิกฺขเณ    อนิทสฺสนอปฺปฏิฆา    เหตู
สมฺปยุตฺตกานํ      ขนฺธานํ      อนิทสฺสนอปฺปฏิฆานญฺจ     กฏตฺตารูปานํ
เหตุปจฺจเยน ปจฺจโย ฯ
    [๒๒๐๔]      อนิทสฺสนอปฺปฏิโฆ     ธมฺโม     สนิทสฺสนสปฺปฏิฆสฺส
ธมฺมสฺส      เหตุปจฺจเยน     ปจฺจโย     อนิทสฺสนอปฺปฏิฆา     เหตู
สนิทสฺสนสปฺปฏิฆานํ    จิตฺตสมุฏฺฐานานํ   รูปานํ   เหตุปจฺจเยน   ปจฺจโย
ปฏิสนฺธิกฺขเณ    ...    อนิทสฺสนอปฺปฏิฆมูลเกเยว    อิมินา   การเณน
สตฺต ปญฺหา วิภชิตพฺพา ฯ
    [๒๒๐๕]      สนิทสฺสนสปฺปฏิโฆ     ธมฺโม     อนิทสฺสนอปฺปฏิฆสฺส
ธมฺมสฺส   อารมฺมณปจฺจเยน  ปจฺจโย  รูเป  อนิจฺจโต  ทุกฺขโต  อนตฺตโต
วิปสฺสติ  อสฺสาเทติ  อภินนฺทติ  ตํ  อารพฺภ  ราโค  อุปฺปชฺชติ  ทิฏฺฐิ ...
วิจิกิจฺฉา  ...  อุทฺธจฺจํ  ...  โทมนสฺสํ  อุปฺปชฺชติ  ทิพฺเพน จกฺขุนา รูปํ
ปสฺสติ     รูปายตนํ     จกฺขุวิญฺญาณสฺส    อารมฺมณปจฺจเยน    ปจฺจโย
สนิทสฺสนสปฺปฏิฆา    ขนฺธา    อิทฺธิวิธญาณสฺส   ปุพฺเพนิวาสานุสฺสติญาณสฺส
อนาคตํสญาณสฺส อาวชฺชนาย อารมฺมณปจฺจเยน ปจฺจโย ฯ
    [๒๒๐๖]      อนิทสฺสนสปฺปฏิโฆ     ธมฺโม     อนิทสฺสนอปฺปฏิฆสฺส
ธมฺมสฺส   อารมฺมณปจฺจเยน   ปจฺจโย  จกฺขุํ  ...  กายํ  สทฺเท  คนฺเธ
รเส   ...  โผฏฺฐพฺเพ  อนิจฺจโต  ฯเปฯ  โทมนสฺสํ  อุปฺปชฺชติ  ทิพฺพาย
โสตธาตุยา      สทฺทํ      สุณาติ      สทฺทายตนํ     โสตวิญฺญาณสฺส
โผฏฺฐพฺพายตนํ       กายวิญฺญาณสฺส      อนิทสฺสนสปฺปฏิฆา      ขนฺธา
