     [๒๒๔]   สวิตกฺกสวิจาโร   จ   อวิตกฺกวิจารมตฺโต   จ   ธมฺมา
สวิตกฺกสวิจารสฺส   ธมฺมสฺส   สหชาตปจฺจเยน   ปจฺจโย  สวิตกฺกสวิจาโร
เอโก   ขนฺโธ   จ   วิตกฺโก   จ   ติณฺณนฺนํ  ขนฺธานํ  สหชาตปจฺจเยน
ปจฺจโย    เทฺว    ขนฺธา    จ    วิตกฺโก     จ   ทฺวินฺนํ   ขนฺธานํ
สหชาตปจฺจเยน ปจฺจโย ปฏิสนฺธิกฺขเณ ฯเปฯ
     [๒๒๕]   สวิตกฺกสวิจาโร   จ   อวิตกฺกวิจารมตฺโต   จ   ธมฺมา
อวิตกฺกอวิจารสฺส   ธมฺมสฺส   สหชาตปจฺจเยน   ปจฺจโย  สวิตกฺกสวิจารา
ขนฺธา   จ   วิตกฺโก   จ   จิตฺตสมุฏฺฐานานํ   รูปานํ   สหชาตปจฺจเยน
ปจฺจโย ปฏิสนฺธิกฺขเณ ... ฯ
     [๒๒๖]   สวิตกฺกสวิจาโร   จ   อวิตกฺกวิจารมตฺโต   จ   ธมฺมา
สวิตกฺกสวิจารสฺส   จ   อวิตกฺกอวิจารสฺส   จ  ธมฺมสฺส  สหชาตปจฺจเยน
ปจฺจโย    สวิตกฺกสวิจาโร    เอโก    ขนฺโธ    จ    วิตกฺโก    จ
ติณฺณนฺนํ     ขนฺธานํ    จิตฺตสมุฏฺฐานานญฺจ    รูปานํ    สหชาตปจฺจเยน
ปจฺจโย  เทฺว  ขนฺธา  จ  วิตกฺโก  จ  ทฺวินฺนํ ขนฺธานํ จิตฺตสมุฏฺฐานานญฺจ
รูปานํ สหชาตปจฺจเยน ปจฺจโย ปฏิสนฺธิกฺขเณ ... ฯ
     [๒๒๗]     สวิตกฺกสวิจาโร     จ     อวิตกฺกวิจารมตฺโต    จ9
อวิตกฺกอวิจาโร   จ  ธมฺมา  สวิตกฺกสวิจารสฺส  ธมฺมสฺส  สหชาตปจฺจเยน
ปจฺจโย   ปฏิสนฺธิกฺขเณ  สวิตกฺกสวิจาโร  เอโก  ขนฺโธ  จ  วิตกฺโก  จ
วตฺถุ   จ  ติณฺณนฺนํ  ขนฺธานํ  สหชาตปจฺจเยน  ปจฺจโย  เทฺว  ขนฺธา  จ
วิตกฺโก จ วตฺถุ จ ทฺวินฺนํ ขนฺธานํ สหชาตปจฺจเยน ปจฺจโย ฯ
