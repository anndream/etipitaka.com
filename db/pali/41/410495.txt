อนิยตํ  ราคํ  อุปนิสฺสาย  มาตรํ  ชีวิตา  โวโรเปติ  ...  สงฺฆํ  ภินฺทติ
อนิยตํ  โทสํ  ... ปตฺถนํ ... กายิกํ สุขํ ... เสนาสนํ อุปนิสฺสาย มาตรํ
ชีวิตา  โวโรเปติ  ...  สงฺฆํ  ภินฺทติ  อนิยโต  ราโค  ...  เสนาสนํ
มาตุฆาตกมฺมสฺส   ปิตุฆาตกมฺมสฺส   อรหนฺตฆาตกมฺมสฺส   รุหิรุปฺปาทกมฺมสฺส
สงฺฆเภทกมฺมสฺส          นิยตมิจฺฉาทิฏฺฐิยา          อุปนิสฺสยปจฺจเยน
ปจฺจโย ฯ
     [๑๗๑๗]  อนิยโต  ธมฺโม  สมฺมตฺตนิยตสฺส ธมฺมสฺส อุปนิสฺสยปจฺจเยน
ปจฺจโย     อารมฺมณูปนิสฺสโย    อนนฺตรูปนิสฺสโย    ปกตูปนิสฺสโย    ฯ
ปกตูปนิสฺสโย:       ปฐมสฺส      มคฺคสฺส      ปริกมฺมํ      ปฐมสฺส
มคฺคสฺส  จตุตฺถสฺส  มคฺคสฺส  ปริกมฺมํ  จตุตฺถสฺส  มคฺคสฺส อุปนิสฺสยปจฺจเยน
ปจฺจโย ฯ
     [๑๗๑๘]   อนิยโต   ธมฺโม  อนิยตสฺส  ธมฺมสฺส  ปุเรชาตปจฺจเยน
ปจฺจโย    อารมฺมณปุเรชาตํ    วตฺถุปุเรชาตํ    ฯ   อารมฺมณปุเรชาตํ:
จกฺขุํ   ...   วตฺถุํ  อนิจฺจโต  ...  วิปสฺสติ  อสฺสาเทติ  อภินนฺทติ  ตํ
อารพฺภ  อนิยโต  ราโค  อุปฺปชฺชติ  ทิพฺเพน  จกฺขุนา  รูปํ  ... ทิพฺพาย
โสตธาตุยา      สทฺทํ      สุณาติ      รูปายตนํ      จกฺขุวิญฺญาณสฺส
โผฏฺฐพฺพายตนํ  กายวิญฺญาณสฺส  ปุเรชาตปจฺจเยน ปจฺจโย ฯ วตฺถุปุเรชาตํ:
จกฺขายตนํ    จกฺขุวิญฺญาณสฺส    กายายตนํ    ...    วตฺถุ   อนิยตานํ
ขนฺธานํ ปุเรชาตปจฺจเยน ปจฺจโย ฯ
     [๑๗๑๙]  อนิยโต  ธมฺโม  มิจฺฉตฺตนิยตสฺส ธมฺมสฺส ปุเรชาตปจฺจเยน
