     [๑๕๙๓]    ปริตฺตารมฺมโณ    ธมฺโม   ปริตฺตารมฺมณสฺส   ธมฺมสฺส
สมนนฺตรปจฺจเยน ปจฺจโย อนนฺตรสทิสํ ฯ
     [๑๕๙๔]    ปริตฺตารมฺมโณ    ธมฺโม   ปริตฺตารมฺมณสฺส   ธมฺมสฺส
สหชาตปจฺจเยน   ปจฺจโย   อญฺญมญฺญปจฺจเยน   ปจฺจโย   นิสฺสยปจฺจเยน
ปจฺจโย    ตีณิ    ปฏิจฺจวารสทิสา    กาตพฺพา    ฯ   อุปนิสฺสยปจฺจเย
อารมฺมณูปนิสฺสโย        อนนฺตรูปนิสฺสโย       ปกตูปนิสฺสโย       ฯ
ปกตูปนิสฺสโย:   ปริตฺตารมฺมณํ  สทฺธํ  อุปนิสฺสาย  ทานํ  เทติ  สีลํ  ...
อุโปสถกมฺมํ   ...   ปริตฺตารมฺมณํ   ฌานํ   อุปฺปาเทติ   วิปสฺสนํ  ...
อภิญฺญํ   ...   สมาปตฺตึ   อุปฺปาเทติ   มานํ   ชปฺเปติ  ทิฏฺฐึ  คณฺหาติ
ปริตฺตารมฺมณํ   สีลํ  ...  ปญฺญํ  ราคํ  โทสํ  โมหํ  มานํ  ทิฏฺฐึ  ปตฺถนํ
กายิกํ  สุขํ  ...  กายิกํ ทุกฺขํ อุปนิสฺสาย ทานํ เทติ สีลํ ... อุโปสถกมฺมํ
...  ปริตฺตารมฺมณํ  ฌานํ  อุปฺปาเทติ  วิปสฺสนํ ... อภิญฺญํ ... สมาปตฺตึ
อุปฺปาเทติ   ปาณํ   หนติ   สงฺฆํ   ภินฺทติ  ปริตฺตารมฺมณา  สทฺธา  ...
ปญฺญา  ราโค  ปตฺถนา  กายิกํ  สุขํ  ...  กายิกํ  ทุกฺขํ ปริตฺตารมฺมณาย
สทฺธาย   ปญฺญาย   ราคสฺส   ปตฺถนาย   กายิกสฺส   สุขสฺส   กายิกสฺส
ทุกฺขสฺส อุปนิสฺสยปจฺจเยน ปจฺจโย ฯ
     [๑๕๙๕]    ปริตฺตารมฺมโณ   ธมฺโม   มหคฺคตารมฺมณสฺส   ธมฺมสฺส
อุปนิสฺสยปจฺจเยน     ปจฺจโย     อารมฺมณูปนิสฺสโย     อนนฺตรูปนิสฺสโย
ปกตูปนิสฺสโย    ฯ   ปกตูปนิสฺสโย:   ปริตฺตารมฺมณํ   สทฺธํ   อุปนิสฺสาย
มหคฺคตารมฺมณํ  ฌานํ  อุปฺปาเทติ  วิปสฺสนํ  ...  อภิญฺญํ  ...  สมาปตฺตึ
