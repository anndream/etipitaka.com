จิตฺเตน    ทานํ    เทติ    ...    ทิฏฺฐึ    คณฺหาติ   อุเปกฺขาสหคตํ
สีลํ  ...  ปตฺถนํ อุปนิสฺสาย ปีติสหคเตน จิตฺเตน ทานํ เทติ ... นิคมฆาตํ
กโรติ   อุเปกฺขาสหคตา   สทฺธา   ...  ปตฺถนา  ปีติสหคตาย  สทฺธาย
ปตฺถนาย อุปนิสฺสยปจฺจเยน ปจฺจโย ฯ
     [๕๓๗] อุเปกฺขาสหคโต ธมฺโม สุขสหคตสฺส ธมฺมสฺส อุปนิสฺสยปจฺจเยน
ปจฺจโย     อารมฺมณูปนิสฺสโย    อนนฺตรูปนิสฺสโย    ปกตูปนิสฺสโย    ฯ
ปกตูปนิสฺสโย:         อุเปกฺขาสหคตํ        สทฺธํ        อุปนิสฺสาย
สุขสหคเตน  จิตฺเตน ทานํ เทติ ... ทิฏฺฐึ คณฺหาติ อุเปกฺขาสหคตํ สีลํ ...
ปตฺถนํ   อุปนิสฺสาย   สุขสหคเตน  จิตฺเตน  ทานํ  เทติ  ...  นิคมฆาตํ
กโรติ   อุเปกฺขาสหคตา   สทฺธา   ...  ปตฺถนา  สุขสหคตาย  สทฺธาย
ปตฺถนาย สุขสหคตสฺส กายวิญฺญาณสฺส อุปนิสฺสยปจฺจเยน ปจฺจโย ฯ
     [๕๓๘]  อุเปกฺขาสหคโต  ธมฺโม  ปีติสหคตสฺส  จ  สุขสหคตสฺส  จ
ธมฺมสฺส   อุปนิสฺสยปจฺจเยน   ปจฺจโย  อารมฺมณูปนิสฺสโย  อนนฺตรูปนิสฺสโย
ปกตูปนิสฺสโย      ฯ      ปกตูปนิสฺสโย:     อุเปกฺขาสหคตํ     สทฺธํ
อุปนิสฺสาย  ปีติสหคเตน  จ  สุขสหคเตน  จ  จิตฺเตน  ทานํ  เทติ  ...
ทิฏฺฐึ    คณฺหาติ    อุเปกฺขาสหคตํ    สีลํ   ...   ปตฺถนํ   อุปนิสฺสาย
ปีติสหคเตน  จ  สุขสหคเตน  จ  จิตฺเตน ทานํ เทติ ... นิคมฆาตํ กโรติ
อุเปกฺขาสหคตา  สทฺธา  ...  ปตฺถนา  ปีติสหคตาย  จ  สุขสหคตาย  จ
สทฺธาย ปตฺถนาย อุปนิสฺสยปจฺจเยน ปจฺจโย ฯ
     [๕๓๙]   ปีติสหคโต   จ   สุขสหคโต   จ   ธมฺมา  ปีติสหคตสฺส
