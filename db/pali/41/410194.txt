     [๕๙๓]    ทสฺสเนนปหาตพฺพํ   ธมฺมํ   ปฏิจฺจ   ทสฺสเนนปหาตพฺโพ
ธมฺโม    อุปฺปชฺชติ    นเหตุปจฺจยา   วิจิกิจฺฉาสหคเต   ขนฺเธ   ปฏิจฺจ
วิจิกิจฺฉาสหคโต โมโห ฯ
     [๕๙๔]    ภาวนายปหาตพฺพํ   ธมฺมํ   ปฏิจฺจ   ภาวนายปหาตพฺโพ
ธมฺโม    อุปฺปชฺชติ    นเหตุปจฺจยา    อุทฺธจฺจสหคเต   ขนฺเธ   ปฏิจฺจ
อุทฺธจฺจสหคโต โมโห ฯ
     [๕๙๕]      เนวทสฺสเนนนภาวนายปหาตพฺพํ     ธมฺมํ     ปฏิจฺจ
เนวทสฺสเนนนภาวนายปหาตพฺโพ     ธมฺโม    อุปฺปชฺชติ    นเหตุปจฺจยา
อเหตุกํ   เนวทสฺสเนนนภาวนายปหาตพฺพํ   เอกํ   ขนฺธํ   ปฏิจฺจ   ตโย
ขนฺธา    จิตฺตสมุฏฺฐานญฺจ    รูปํ    เทฺว    ขนฺเธ   ปฏิจฺจ   อเหตุกํ
ปฏิสนฺธิกฺขเณ    เนวทสฺสเนนนภาวนายปหาตพฺพํ    เอกํ   ขนฺธํ   ปฏิจฺจ
ตโย   ขนฺธา   กฏตฺตา   จ   รูปํ  เทฺว  ขนฺเธ  ปฏิจฺจ  เทฺว  ขนฺธา
ขนฺเธ   ปฏิจฺจ   วตฺถุ   วตฺถุํ   ปฏิจฺจ   ขนฺธา  เอกํ  มหาภูตํ  ปฏิจฺจ
ตโย   มหาภูตา   มหาภูเต   ปฏิจฺจ   จิตฺตสมุฏฺฐานํ   รูปํ   กฏตฺตารูปํ
อุปาทารูปํ พาหิรํ ... อาหารสมุฏฺฐานํ ... อุตุสมุฏฺฐานํ ... อสญฺญสตฺตานํ
เอกํ    มหาภูตํ    ปฏิจฺจ    ตโย    มหาภูตา    มหาภูเต    ปฏิจฺจ
กฏตฺตารูปํ อุปาทารูปํ ฯ
     [๕๙๖]   ทสฺสเนนปหาตพฺพํ  ธมฺมํ  ปฏิจฺจ  เนวทสฺสเนนนภาวนาย-
*ปหาตพฺโพ   ธมฺโม   อุปฺปชฺชติ   นอารมฺมณปจฺจยา   ทสฺสเนนปหาตพฺเพ
ขนฺเธ ปฏิจฺจ จิตฺตสมุฏฺฐานํ รูปํ ฯ
