อวิตกฺกวิจารมตฺตมูลกา ปญฺจ ปญฺหา อิมินา การเณน วิภชิตพฺพา ฯ
     [๓๖๖]    อวิตกฺกอวิจาโร   ธมฺโม   อวิตกฺกอวิจารสฺส   ธมฺมสฺส
ฌานปจฺจเยน    ปจฺจโย   อวิตกฺกอวิจารานิ   ฌานงฺคานิ   สมฺปยุตฺตกานํ
ขนฺธานํ     จิตฺตสมุฏฺฐานานญฺจ     รูปานํ     ฌานปจฺจเยน    ปจฺจโย
วิจาโร      จิตฺตสมุฏฺฐานานํ     รูปานํ     ฌานปจฺจเยน     ปจฺจโย
ปฏิสนฺธิกฺขเณ   วิจาโร   กฏตฺตารูปานํ   ฌานปจฺจเยน  ปจฺจโย  วิจาโร
วตฺถุสฺส ฌานปจฺจเยน ปจฺจโย ฯ
     [๓๖๗]   อวิตกฺกอวิจาโร   ธมฺโม   อวิตกฺกวิจารมตฺตสฺส  ธมฺมสฺส
ฌานปจฺจเยน     ปจฺจโย    วิจาโร    อวิตกฺกวิจารมตฺตานํ    ขนฺธานํ
ฌานปจฺจเยน    ปจฺจโย   ปฏิสนฺธิกฺขเณ   วิจาโร   อวิตกฺกวิจารมตฺตานํ
ขนฺธานํ ฌานปจฺจเยน ปจฺจโย ฯ
     [๓๖๘]    อวิตกฺกอวิจาโร    ธมฺโม    อวิตกฺกวิจารมตฺตสฺส   จ
อวิตกฺกอวิจารสฺส    จ    ธมฺมสฺส    ฌานปจฺจเยน   ปจฺจโย   วิจาโร
อวิตกฺกวิจารมตฺตานํ   ขนฺธานํ   จิตฺตสมุฏฺฐานานญฺจ  รูปานํ  ฌานปจฺจเยน
ปจฺจโย     ปฏิสนฺธิกฺขเณ    วิจาโร    อวิตกฺกวิจารมตฺตานํ    ขนฺธานํ
กฏตฺตา จ รูปานํ ฌานปจฺจเยน ปจฺจโย ฯ
     [๓๖๙]   อวิตกฺกวิจารมตฺโต   จ   อวิตกฺกอวิจาโร   จ   ธมฺมา
อวิตกฺกวิจารมตฺตสฺส  ธมฺมสฺส  ฌานปจฺจเยน  ปจฺจโย  อวิตกฺกวิจารมตฺตานิ
ฌานงฺคานิ   วิจาโร   จ  สมฺปยุตฺตกานํ  ขนฺธานํ  ฌานปจฺจเยน  ปจฺจโย
ปฏิสนฺธิกฺขเณ ... ฯ
