จิตฺตสมุฏฺฐานํ    รูปํ    ปฏิสนฺธิกฺขเณ    สวิตกฺกสวิจาเร    ขนฺเธ   จ
วิตกฺกญฺจ มหาภูเต จ ปฏิจฺจ กฏตฺตารูปํ ฯ
     [๑๗]   สวิตกฺกสวิจารญฺจ   อวิตกฺกวิจารมตฺตญฺจ  อวิตกฺกอวิจารญฺจ
ธมฺมํ    ปฏิจฺจ    สวิตกฺกสวิจาโร   จ   อวิตกฺกอวิจาโร   จ   ธมฺมา
อุปฺปชฺชนฺติ   เหตุปจฺจยา   ปฏิสนฺธิกฺขเณ   สวิตกฺกสวิจารํ  เอกํ  ขนฺธญฺจ
วิตกฺกญฺจ   วตฺถุญฺจ   ปฏิจฺจ   ตโย  ขนฺธา  ตโย  ขนฺเธ  จ  วิตกฺกญฺจ
วตฺถุญฺจ   ปฏิจฺจ   เอโก   ขนฺโธ  เทฺว  ขนฺเธ  จ  วิตกฺกญฺจ  วตฺถุญฺจ
ปฏิจฺจ  เทฺว  ขนฺธา  สวิตกฺกสวิจาเร  ขนฺเธ  จ  วิตกฺกญฺจ  มหาภูเต จ
ปฏิจฺจ กฏตฺตารูปํ ฯ
     [๑๘]   สวิตกฺกสวิจารํ   ธมฺมํ   ปฏิจฺจ   สวิตกฺกสวิจาโร  ธมฺโม
อุปฺปชฺชติ   อารมฺมณปจฺจยา   สวิตกฺกสวิจารํ   เอกํ  ขนฺธํ  ปฏิจฺจ  ตโย
ขนฺธา   เทฺว   ขนฺเธ   ปฏิจฺจ   เทฺว  ขนฺธา  ปฏิสนฺธิกฺขเณ  ...  ฯ
สวิตกฺกสวิจารํ   ธมฺมํ   ปฏิจฺจ   อวิตกฺกวิจารมตฺโต   ธมฺโม   อุปฺปชฺชติ
อารมฺมณปจฺจยา     สวิตกฺกสวิจาเร     ขนฺเธ     ปฏิจฺจ     วิตกฺโก
ปฏิสนฺธิกฺขเณ ... ฯ
     [๑๙]    สวิตกฺกสวิจารํ    ธมฺมํ   ปฏิจฺจ   สวิตกฺกสวิจาโร   จ
อวิตกฺกวิจารมตฺโต     จ     ธมฺมา     อุปฺปชฺชนฺติ    อารมฺมณปจฺจยา
สวิตกฺกสวิจารํ  เอกํ  ขนฺธํ  ปฏิจฺจ  ตโย  ขนฺธา  วิตกฺโก ฯ เทฺว ขนฺเธ
ปฏิจฺจ เทฺว ขนฺธา วิตกฺโก จ ปฏิสนฺธิกฺขเณ ... ฯ
     [๒๐]  อวิตกฺกวิจารมตฺตํ  ธมฺมํ  ปฏิจฺจ  อวิตกฺกวิจารมตฺโต  ธมฺโม
