ครุํ กตฺวา ปจฺจเวกฺขนฺติ ฯ
    [๑๘๐๒]     มคฺคาธิปติ     ธมฺโม     มคฺคาธิปติสฺส     ธมฺมสฺส
อารมฺมณปจฺจเยน    ปจฺจโย    อริยา    มคฺคา    วุฏฺฐหิตฺวา    มคฺคํ
ครุํ กตฺวา ปจฺจเวกฺขนฺติ ฯ
    [๑๘๐๓]     มคฺคาธิปติ     ธมฺโม     มคฺคารมฺมณสฺส    ธมฺมสฺส
อารมฺมณปจฺจเยน    ปจฺจโย    อริยา    มคฺคา    วุฏฺฐหิตฺวา    มคฺคํ
ปจฺจเวกฺขนฺติ   เจโตปริยญาเณน   มคฺคาธิปติจิตฺตสมงฺคิสฺส  จิตฺตํ  ชานนฺติ
มคฺคาธิปตี     ขนฺธา     เจโตปริยญาณสฺส    ปุพฺเพนิวาสานุสฺสติญาณสฺส
อนาคตํสญาณสฺส อาวชฺชนาย อารมฺมณปจฺจเยน ปจฺจโย ฯ
    [๑๘๐๔]   มคฺคาธิปติ  ธมฺโม  มคฺคารมฺมณสฺส  จ  มคฺคาธิปติสฺส  จ
ธมฺมสฺส   อารมฺมณปจฺจเยน   ปจฺจโย   อริยา  มคฺคา  วุฏฺฐหิตฺวา  มคฺคํ
ครุํ กตฺวา ปจฺจเวกฺขนฺติ ฯ
    [๑๘๐๕]   มคฺคเหตุโก   จ  มคฺคาธิปติ  จ  ธมฺมา  มคฺคารมฺมณสฺส
ธมฺมสฺส    อารมฺมณปจฺจเยน    ปจฺจโย    อริยา   มคฺคา   วุฏฺฐหิตฺวา
มคฺคํ   ปจฺจเวกฺขนฺติ   เจโตปริยญาเณน  มคฺคเหตุกมคฺคาธิปติจิตฺตสมงฺคิสฺส
จิตฺตํ     ชานนฺติ     มคฺคเหตุกา    จ    มคฺคาธิปตี    จ    ขนฺธา
เจโตปริยญาณสฺส       ปุพฺเพนิวาสานุสฺสติญาณสฺส       อนาคตํสญาณสฺส
อาวชฺชนาย อารมฺมณปจฺจเยน ปจฺจโย ฯ
    [๑๘๐๖]   มคฺคเหตุโก   จ   มคฺคาธิปติ  จ  ธมฺมา  มคฺคาธิปติสฺส
ธมฺมสฺส    อารมฺมณปจฺจเยน    ปจฺจโย    อริยา   มคฺคา   วุฏฺฐหิตฺวา
