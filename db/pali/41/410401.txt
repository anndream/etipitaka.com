นตฺถิยา อฏฺฐ วิคเต อฏฺฐ อวิคเต เตรส ฯ เอวํ คเณตพฺพํ ฯ
                     ปจฺจนียานุโลมํ ฯ
                   ปญฺหาวาโร นิฏฺฐิโต ฯ
                    เสกฺขตฺติกํ เอกาทสมํ
                        นิฏฺฐิตํ ฯ
                       __________
                        ปริตฺตตฺติกํ
                       ปฏิจฺจวาโร
     [๑๓๒๑]  ปริตฺตํ  ธมฺมํ  ปฏิจฺจ ปริตฺโต ธมฺโม อุปฺปชฺชติ เหตุปจฺจยา
ปริตฺตํ    เอกํ    ขนฺธํ    ปฏิจฺจ    ตโย    ขนฺธา   จิตฺตสมุฏฺฐานญฺจ
รูปํ   เทฺว   ขนฺเธ   ...   ปฏิสนฺธิกฺขเณ  ปริตฺตํ  เอกํ  ขนฺธํ  ปฏิจฺจ
ตโย  ขนฺธา  กฏตฺตา  จ  รูปํ  เทฺว  ขนฺเธ  ...  ขนฺเธ  ปฏิจฺจ วตฺถุ
วตฺถุํ   ปฏิจฺจ   ขนฺธา   เอกํ   มหาภูตํ  ปฏิจฺจ  ตโย  มหาภูตา  เทฺว
มหาภูเต    ปฏิจฺจ   จิตฺตสมุฏฺฐานํ   รูปํ   ฯ   ปริตฺตํ   ธมฺมํ   ปฏิจฺจ
มหคฺคโต    ธมฺโม    อุปฺปชฺชติ    เหตุปจฺจยา    ปฏิสนฺธิกฺขเณ   วตฺถุํ
ปฏิจฺจ   มหคฺคตา   ขนฺธา   ฯ   ปริตฺตํ   ธมฺมํ   ปฏิจฺจ   ปริตฺโต  จ
มหคฺคโต   จ   ธมฺมา   อุปฺปชฺชนฺติ   เหตุปจฺจยา   ปฏิสนฺธิกฺขเณ  วตฺถุํ
ปฏิจฺจ มหคฺคตา ขนฺธา มหาภูเต ปฏิจฺจ กฏตฺตารูปํ ฯ
     [๑๓๒๒]  มหคฺคตํ  ธมฺมํ  ปฏิจฺจ  มหคฺคโต ธมฺโม ... เหตุปจฺจยา
