วิตกฺโก จ จิตฺตสมุฏฺฐานญฺจ รูปํ อเหตุกปฏิสนฺธิกฺขเณ ... ฯ
     [๕๑]   อวิตกฺกวิจารมตฺตํ   ธมฺมํ  ปฏิจฺจ  สวิตกฺกสวิจาโร  ธมฺโม
อุปฺปชฺชติ    นเหตุปจฺจยา   อเหตุกํ   วิตกฺกํ   ปฏิจฺจ   สวิตกฺกสวิจารา
ขนฺธา   อเหตุกปฏิสนฺธิกฺขเณ   วิตกฺกํ   ปฏิจฺจ   สวิตกฺกสวิจารา  ขนฺธา
วิจิกิจฺฉาสหคตํ     อุทฺธจฺจสหคตํ    วิตกฺกํ    ปฏิจฺจ    วิจิกิจฺฉาสหคโต
อุทฺธจฺจสหคโต  โมโห  ฯ  อวิตกฺกวิจารมตฺตํ  ธมฺมํ ปฏิจฺจ อวิตกฺกอวิจาโร
ธมฺโม     อุปฺปชฺชติ     นเหตุปจฺจยา     อเหตุกํ    วิตกฺกํ    ปฏิจฺจ
จิตฺตสมุฏฺฐานํ รูปํ อเหตุกปฏิสนฺธิกฺขเณ วิตกฺกํ ปฏิจฺจ กฏตฺตารูปํ ฯ
     [๕๒]   อวิตกฺกวิจารมตฺตํ   ธมฺมํ   ปฏิจฺจ   สวิตกฺกสวิจาโร   จ
อวิตกฺกอวิจาโร   จ   ธมฺมา  อุปฺปชฺชนฺติ  นเหตุปจฺจยา  อเหตุกํ  วิตกฺกํ
ปฏิจฺจ  สวิตกฺกสวิจารา  ขนฺธา  จิตฺตสมุฏฺฐานญฺจ  รูปํ อเหตุกปฏิสนฺธิกฺขเณ
วิตกฺกํ ปฏิจฺจ สวิตกฺกสวิจารา ขนฺธา กฏตฺตา จ รูปํ ฯ
     [๕๓]   อวิตกฺกอวิจารํ   ธมฺมํ   ปฏิจฺจ   อวิตกฺกอวิจาโร  ธมฺโม
อุปฺปชฺชติ   นเหตุปจฺจยา   อเหตุกํ   อวิตกฺกอวิจารํ  เอกํ  ขนฺธํ  ปฏิจฺจ
ตโย  ขนฺธา  ตโย  ขนฺเธ  ปฏิจฺจ  เอโก  ขนฺโธ  เทฺว  ขนฺเธ  ปฏิจฺจ
เทฺว   ขนฺธา  เอกํ  มหาภูตํ  ปฏิจฺจ  ตโย  มหาภูตา  มหาภูเต  ปฏิจฺจ
จิตฺตสมุฏฺฐานํ  รูปํ  กฏตฺตารูปํ อุปาทารูปํ พาหิรํ ... อาหารสมุฏฺฐานํ ...
อุตุสมุฏฺฐานํ    ...    อสญฺญสตฺตานํ   เอกํ   มหาภูตํ   ปฏิจฺจ   ...
มหาภูเต  ปฏิจฺจ  กฏตฺตารูปํ  อุปาทารูปํ  ฯ  อวิตกฺกอวิจารํ  ธมฺมํ ปฏิจฺจ
สวิตกฺกสวิจาโร   ธมฺโม   อุปฺปชฺชติ   นเหตุปจฺจยา  อเหตุกปฏิสนฺธิกฺขเณ
