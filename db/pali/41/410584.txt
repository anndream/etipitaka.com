วุฏฺฐหนฺตสฺส    เนวสญฺญานาสญฺญายตนํ   ผลสมาปตฺติยา   อนนฺตรปจฺจเยน
ปจฺจโย ฯ
    [๒๐๘๔]   พหิทฺธา   ธมฺโม   พหิทฺธา   ธมฺมสฺส   อนนฺตรปจฺจเยน
ปจฺจโย ปุริมา ปุริมา พหิทฺธาติ นานากรณํ ตํเยว คมนํ ฯ
    [๒๐๘๕]   อชฺฌตฺโต  ธมฺโม  อชฺฌตฺตสฺส  ธมฺมสฺส  สมนนฺตรปจฺจเยน
ปจฺจโย      อนนฺตรสทิสํ      ฯเปฯ     สหชาตปจฺจเยน     ปจฺจโย
อญฺญมญฺญปจฺจเยน   ปจฺจโย   นิสฺสยปจฺจเยน   ปจฺจโย  อุปนิสฺสยปจฺจเยน
ปจฺจโย     อารมฺมณูปนิสฺสโย    อนนฺตรูปนิสฺสโย    ปกตูปนิสฺสโย    ฯ
ปกตูปนิสฺสโย:     อชฺฌตฺตํ     สทฺธํ     อุปนิสฺสาย     ทานํ    เทติ
สีลํ  ... อุโปสถกมฺมํ ... ฌานํ ... วิปสฺสนํ ... มคฺคํ ... อภิญฺญํ ...
สมาปตฺตึ    อุปฺปาเทติ    มานํ    ชปฺเปติ   ทิฏฺฐึ   คณฺหาติ   อชฺฌตฺตํ
สีลํ  ...  ปญฺญํ  ราคํ  ปตฺถนํ  กายิกํ  สุขํ  กายิกํ ทุกฺขํ อุตุํ โภชนํ ...
เสนาสนํ  อุปนิสฺสาย  ทานํ  เทติ  ...  สมาปตฺตึ  อุปฺปาเทติ ปาณํ หนติ
สงฺฆํ   ภินฺทติ   อชฺฌตฺตา  สทฺธา  ...  ปญฺญา  ราโค  ปตฺถนา  กายิกํ
สุขํ  กายิกํ  ทุกฺขํ  ...  เสนาสนํ  อชฺฌตฺตาย  สทฺธาย  ปญฺญาย ราคสฺส
ปตฺถนาย   กายิกสฺส  สุขสฺส  กายิกสฺส  ทุกฺขสฺส  มคฺคสฺส  ผลสมาปตฺติยา
อุปนิสฺสยปจฺจเยน ปจฺจโย ฯ
    [๒๐๘๖]   อชฺฌตฺโต   ธมฺโม   พหิทฺธา  ธมฺมสฺส  อุปนิสฺสยปจฺจเยน
ปจฺจโย     อารมฺมณูปนิสฺสโย     ปกตูปนิสฺสโย    ฯ    ปกตูปนิสฺสโย:
ปโร  อชฺฌตฺตํ  สทฺธํ  อุปนิสฺสาย  ทานํ  เทติ  ...  มานํ  ชปฺเปติ ทิฏฺฐึ
