ปจฺฉิมานํ   อาจยคามีนํ   ขนฺธานํ   อนนฺตรปจฺจเยน   ปจฺจโย   อนุโลมํ
โคตฺรภุสฺส อนุโลมํ โวทานสฺส อนนฺตรปจฺจเยน ปจฺจโย ฯ
     [๑๑๐๗]  อาจยคามิ  ธมฺโม  อาจยคามิสฺส  ธมฺมสฺส  ... โคตฺรภุ
มคฺคสฺส โวทานํ มคฺคสฺส อนนฺตรปจฺจเยน ปจฺจโย ฯ
     [๑๑๐๘]   อาจยคามิ  ธมฺโม  เนวาจยคามินาปจยคามิสฺส  ธมฺมสฺส
อนนฺตรปจฺจเยน      ปจฺจโย     อาจยคามี     ขนฺธา     วุฏฺฐานสฺส
อนนฺตรปจฺจเยน   ปจฺจโย   เสกฺขานํ   อนุโลมํ  ผลสมาปตฺติยา  นิโรธา
วุฏฺฐหนฺตสฺส         เนวสญฺญานาสญฺญายตนกุสลํ         ผลสมาปตฺติยา
อนนฺตรปจฺจเยน ปจฺจโย ฯ
     [๑๑๐๙]   อปจยคามิ  ธมฺโม  เนวาจยคามินาปจยคามิสฺส  ธมฺมสฺส
อนนฺตรปจฺจเยน ปจฺจโย มคฺโค ผลสฺส อนนฺตรปจฺจเยน ปจฺจโย ฯ
     [๑๑๑๐]  เนวาจยคามินาปจยคามิ ธมฺโม เนวาจยคามินาปจยคามิสฺส
ธมฺมสฺส  อนนฺตรปจฺจเยน  ปจฺจโย  ปุริมา  ปุริมา เนวาจยคามินาปจยคามี
ขนฺธา        ปจฺฉิมานํ        ปจฺฉิมานํ       ขนฺธานํ       ภวงฺคํ
อาวชฺชนาย    กิริยํ    วุฏฺฐานสฺส   อรหโต   อนุโลมํ   ผลสมาปตฺติยา
นิโรธา     วุฏฺฐหนฺตสฺส    เนวสญฺญานาสญฺญายตนกิริยํ    ผลสมาปตฺติยา
อนนฺตรปจฺจเยน ปจฺจโย ฯ
     [๑๑๑๑]  เนวาจยคามินาปจยคามิ  ธมฺโมอาจยคามิสฺสธมฺมสฺส  ...
อาวชฺชนา อาจยคามีนํ ขนฺธานํ อนนฺตรปจฺจเยน ปจฺจโย ฯ
     [๑๑๑๒]  อาจยคามิ  ธมฺโม อาจยคามิสฺส ธมฺมสฺส สมนนฺตรปจฺจเยน
