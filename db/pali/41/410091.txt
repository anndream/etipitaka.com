ปฏิสนฺธิกฺขเณ วตฺถุ วิตกฺกสฺส อญฺญมญฺญปจฺจเยน ปจฺจโย ฯ
     [๒๔๔]    อวิตกฺกอวิจาโร    ธมฺโม    อวิตกฺกวิจารมตฺตสฺส   จ
อวิตกฺกอวิจารสฺส     จ     ธมฺมสฺส     อญฺญมญฺญปจฺจเยน     ปจฺจโย
ปฏิสนฺธิกฺขเณ    วิจาโร   อวิตกฺกวิจารมตฺตานํ   ขนฺธานํ   วตฺถุสฺส   จ
อญฺญมญฺญปจฺจเยน   ปจฺจโย   ปฏิสนฺธิกฺขเณ   วตฺถุ   อวิตกฺกวิจารมตฺตานํ
ขนฺธานํ วิจารสฺส จ อญฺญมญฺญปจฺจเยน ปจฺจโย ฯ
     [๒๔๕]     อวิตกฺกอวิจาโร    ธมฺโม    สวิตกฺกสวิจารสฺส    จ
อวิตกฺกวิจารมตฺตสฺส     จ     ธมฺมสฺส    อญฺญมญฺญปจฺจเยน    ปจฺจโย
ปฏิสนฺธิกฺขเณ    วตฺถุ    สวิตกฺกสวิจารานํ    ขนฺธานํ    วิตกฺกสฺส   จ
อญฺญมญฺญปจฺจเยน ปจฺจโย ฯ
     [๒๔๖]    สวิตกฺกสวิจาโร    จ   อวิตกฺกอวิจาโร   จ   ธมฺมา
สวิตกฺกสวิจารสฺส   ธมฺมสฺส   อญฺญมญฺญปจฺจเยน   ปจฺจโย   ปฏิสนฺธิกฺขเณ
สวิตกฺกสวิจาโร   เอโก   ขนฺโธ  จ  วตฺถุ  จ  ติณฺณนฺนํ  ขนฺธานํ  เทฺว
ขนฺธา จ วตฺถุ จ ทฺวินฺนํ ขนฺธานํ อญฺญมญฺญปจฺจเยน ปจฺจโย ฯ
     [๒๔๗]    สวิตกฺกสวิจาโร    จ   อวิตกฺกอวิจาโร   จ   ธมฺมา
อวิตกฺกวิจารมตฺตสฺส       ธมฺมสฺส      อญฺญมญฺญปจฺจเยน      ปจฺจโย
ปฏิสนฺธิกฺขเณ    สวิตกฺกสวิจารา    ขนฺธา   จ   วตฺถุ   จ   วิตกฺกสฺส
อญฺญมญฺญปจฺจเยน ปจฺจโย
     [๒๔๘]    สวิตกฺกสวิจาโร    จ   อวิตกฺกอวิจาโร   จ   ธมฺมา
สวิตกฺกสวิจารสฺส      จ      อวิตกฺกวิจารมตฺตสฺส     จ     ธมฺมสฺส
