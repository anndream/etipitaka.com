วิปากปจฺจเยน ปจฺจโย ปฏิสนฺธิกฺขเณ ... ฯ
     [๓๕๑]   สวิตกฺกสวิจาโร   จ   อวิตกฺกวิจารมตฺโต   จ   ธมฺมา
สวิตกฺกสวิจารสฺส   จ   อวิตกฺกอวิจารสฺส   จ   ธมฺมสฺส  วิปากปจฺจเยน
ปจฺจโย   วิปาโก   สวิตกฺกสวิจาโร   เอโก   ขนฺโธ   จ  วิตกฺโก  จ
ติณฺณนฺนํ     ขนฺธานํ     จิตฺตสมุฏฺฐานานญฺจ    รูปานํ    วิปากปจฺจเยน
ปจฺจโย ปฏิสนฺธิกฺขเณ ... ฯ
     [๓๕๒]    สวิตกฺกสวิจาโร   ธมฺโม   สวิตกฺกสวิจารสฺส   ธมฺมสฺส
อาหารปจฺจเยน    ปจฺจโย   สวิตกฺกสวิจารา   อาหารา   สมฺปยุตฺตกานํ
ขนฺธานํ อาหารปจฺจเยน ปจฺจโย ปฏิสนฺธิกฺขเณ ... ฯ
     [๓๕๓]   สวิตกฺกสวิจาโร   ธมฺโม   อวิตกฺกวิจารมตฺตสฺส  ธมฺมสฺส
อาหารปจฺจเยน    ปจฺจโย    สวิตกฺกสวิจารา    อาหารา    วิตกฺกสฺส
อาหารปจฺจเยน   ปจฺจโย   ปฏิสนฺธิกฺขเณ  ...  ฯ  สวิตกฺกสวิจารมูลกา
อิมินา การเณน สตฺต ปญฺหา วิภชิตพฺพา ฯ
     [๓๕๔]     อวิตกฺกวิจารมตฺโต     ธมฺโม    อวิตกฺกวิจารมตฺตสฺส
ธมฺมสฺส    อาหารปจฺจเยน    ปจฺจโย    อวิตกฺกวิจารมตฺตา   อาหารา
สมฺปยุตฺตกานํ ขนฺธานํ อาหารปจฺจเยน ปจฺจโย ปฏิสนฺธิกฺขเณ ... ฯ
     [๓๕๕]      อวิตกฺกวิจารมตฺโต     ธมฺโม     อวิตกฺกอวิจารสฺส
ธมฺมสฺส    อาหารปจฺจเยน    ปจฺจโย    อวิตกฺกวิจารมตฺตา   อาหารา
วิจารสฺส   จ   จิตฺตสมุฏฺฐานานญฺจ   รูปานํ   อาหารปจฺจเยน   ปจฺจโย
ปฏิสนฺธิกฺขเณ ... ฯ
