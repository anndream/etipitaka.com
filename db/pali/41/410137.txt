วตฺถุ   สวิตกฺกสวิจารานํ  ขนฺธานํ  อตฺถิปจฺจเยน  ปจฺจโย  ฯ  ปุเรชาตํ:
จกฺขุํ     อนิจฺจโต     ทุกฺขโต     อนตฺตโต    วิปสฺสติ    อสฺสาเทติ
อภินนฺทติ    ตํ    อารพฺภ    ราโค   อุปฺปชฺชติ   โทมนสฺสํ   อุปฺปชฺชติ
รูเป  ...  สทฺเท  คนฺเธ  รเส  โผฏฺฐพฺเพ ... วตฺถุํ อนิจฺจโต ทุกฺขโต๔
อนตฺตโต   วิปสฺสติ   ...  โทมนสฺสํ  อุปฺปชฺชติ  วตฺถุ  สวิตกฺกสวิจารานํ
ขนฺธานํ อตฺถิปจฺจเยน ปจฺจโย ฯ
     [๔๐๙]   อวิตกฺกอวิจาโร   ธมฺโม   อวิตกฺกวิจารมตฺตสฺส  ธมฺมสฺส
อตฺถิปจฺจเยน   ปจฺจโย   สหชาตํ   ปุเรชาตํ   ฯ   สหชาโต:  วิจาโร
อวิตกฺกวิจารมตฺตานํ    ขนฺธานํ   อตฺถิปจฺจเยน   ปจฺจโย   ปฏิสนฺธิกฺขเณ
วิจาโร  อวิตกฺกวิจารมตฺตานํ  ขนฺธานํ  อตฺถิปจฺจเยน ปจฺจโย ปฏิสนฺธิกฺขเณ
วตฺถุ    อวิตกฺกวิจารมตฺตานํ    ขนฺธานํ   วิตกฺกสฺส   จ   อตฺถิปจฺจเยน
ปจฺจโย    ฯ    ปุเรชาตํ:    จกฺขุํ    อนิจฺจโต   ทุกฺขโต   อนตฺตโต
วิปสฺสติ    อสฺสาเทติ    อภินนฺทติ   ตํ   อารพฺภ   วิตกฺโก   อุปฺปชฺชติ
โสตํ  ...  ฆานํ  ชิวฺหํ  กายํ  รูเป  สทฺเท คนฺเธ รเส โผฏฺฐพฺเพ ...
วตฺถุํ   อนิจฺจโต   ทุกฺขโต   อนตฺตโต   วิปสฺสติ   อสฺสาเทติ  อภินนฺทติ
ตํ   อารพฺภ   วิตกฺโก   อุปฺปชฺชติ   วตฺถุ  อวิตกฺกวิจารมตฺตานํ  ขนฺธานํ
วิตกฺกสฺส จ อตฺถิปจฺจเยน ปจฺจโย ฯ
     [๔๑๐]    อวิตกฺกอวิจาโร    ธมฺโม    อวิตกฺกวิจารมตฺตสฺส   จ
อวิตกฺกอวิจารสฺส    จ    ธมฺมสฺส    อตฺถิปจฺจเยน   ปจฺจโย   สหชาตํ
ปุเรชาตํ    ฯ    สหชาโต:   วิจาโร   อวิตกฺกวิจารมตฺตานํ   ขนฺธานํ
