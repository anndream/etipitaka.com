ปจฺจโย    เจโตปริยญาเณน    มหคฺคตจิตฺตสมงฺคิสฺส    จิตฺตํ    ชานาติ
มหคฺคตา        ขนฺธา        อิทฺธิวิธญาณสฺส       เจโตปริยญาณสฺส
ปุพฺเพนิวาสานุสฺสติญาณสฺส       ยถากมฺมูปคญาณสฺส      อนาคตํสญาณสฺส
อารมฺมณปจฺจเยน ปจฺจโย ฯ
     [๑๔๒๔]   มหคฺคโต  ธมฺโม  ปริตฺตสฺส  ธมฺมสฺส  อารมฺมณปจฺจเยน
ปจฺจโย     ปฐมํ     ฌานํ     ปจฺจเวกฺขติ     เนวสญฺญานาสญฺญายตนํ
ปจฺจเวกฺขติ    ทิพฺพํ    จกฺขุํ    ปจฺจเวกฺขติ   ทิพฺพํ   โสตธาตุํ   ...
อิทฺธิวิธญาณํ  ปจฺจเวกฺขติ  เจโตปริยญาณํ ... ปุพฺเพนิวาสานุสฺสติญาณํ ...
ยถากมฺมูปคญาณํ     ...     อนาคตํสญาณํ    ปจฺจเวกฺขติ    มหคฺคเต
ขนฺเธ   อนิจฺจโต   ...   วิปสฺสติ   อสฺสาเทติ  อภินนฺทติ  ตํ  อารพฺภ
ราโค อุปฺปชฺชติ โทมนสฺสํ อุปฺปชฺชติ ฯ
     [๑๔๒๕]  อปฺปมาโณ  ธมฺโม  อปฺปมาณสฺส ธมฺมสฺส อารมฺมณปจฺจเยน
ปจฺจโย      นิพฺพานํ      มคฺคสฺส      ผลสฺส      อารมฺมณปจฺจเยน
ปจฺจโย ฯ
     [๑๔๒๖]  อปฺปมาโณ  ธมฺโม  ปริตฺตสฺส  ธมฺมสฺส  อารมฺมณปจฺจเยน
ปจฺจโย     อริยา     มคฺคา     วุฏฺฐหิตฺวา    มคฺคํ    ปจฺจเวกฺขนฺติ
ผลํ    ปจฺจเวกฺขนฺติ    นิพฺพานํ    ปจฺจเวกฺขนฺติ   นิพฺพานํ   โคตฺรภุสฺส
โวทานสฺส อาวชฺชนาย อารมฺมณปจฺจเยน ปจฺจโย ฯ
     [๑๔๒๗]  อปฺปมาโณ  ธมฺโม  มหคฺคตสฺส  ธมฺมสฺส อารมฺมณปจฺจเยน
ปจฺจโย       อริยา      เจโตปริยญาเณน      อปฺปมาณจิตฺตสมงฺคิสฺส
