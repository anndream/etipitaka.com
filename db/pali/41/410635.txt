ปญฺหา   ปวตฺติ   ปฏิสนฺธิ   วิภชิตพฺพา   สตฺตสุปิ   กพฬึกาโร  อาหาโร
กาตพฺโพ ฯ
    [๒๒๓๓]      อนิทสฺสนสปฺปฏิโฆ     ธมฺโม     อนิทสฺสนอปฺปฏิฆสฺส
ธมฺมสฺส     อินฺทฺริยปจฺจเยน    ปจฺจโย    จกฺขุนฺทฺริยํ    จกฺขุวิญฺญาณสฺส
กายินฺทฺริยํ กายวิญฺญาณสฺส อินฺทฺริยปจฺจเยน ปจฺจโย ฯ
    [๒๒๓๔]      อนิทสฺสนอปฺปฏิโฆ     ธมฺโม     อนิทสฺสนอปฺปฏิฆสฺส
ธมฺมสฺส    อินฺทฺริยปจฺจเยน    ปจฺจโย    อนิทสฺสนอปฺปฏิฆา    อินฺทฺริยา
สมฺปยุตฺตกานํ     ขนฺธานํ     อนิทสฺสนอปฺปฏิฆานํ     จิตฺตสมุฏฺฐานานญฺจ
รูปานํ    อินฺทฺริยปจฺจเยน    ปจฺจโย   ปฏิสนฺธิกฺขเณ   อนิทสฺสนอปฺปฏิฆา
อินฺทฺริยา       สมฺปยุตฺตกานํ       ขนฺธานํ      อนิทสฺสนสปฺปฏิฆานญฺจ
กฏตฺตารูปานํ       อินฺทฺริยปจฺจเยน       ปจฺจโย       รูปชีวิตินฺทฺริยํ
อนิทสฺสนอปฺปฏิฆานํ กฏตฺตารูปานํ อินฺทฺริยปจฺจเยน ปจฺจโย ฯ
    [๒๒๓๕]      อนิทสฺสนอปฺปฏิโฆ     ธมฺโม     สนิทสฺสนสปฺปฏิฆสฺส
ธมฺมสฺส    อินฺทฺริยปจฺจเยน    ปจฺจโย    อนิทสฺสนอปฺปฏิฆา    อินฺทฺริยา
สนิทสฺสนสปฺปฏิฆานํ   จิตฺตสมุฏฺฐานานํ   รูปานํ   อินฺทฺริยปจฺจเยน  ปจฺจโย
ปฏิสนฺธิกฺขเณ     อนิทสฺสนอปฺปฏิฆา     อินฺทฺริยา     สนิทสฺสนสปฺปฏิฆานํ
กฏตฺตารูปานํ  อินฺทฺริยปจฺจเยน  ปจฺจโย  รูปชีวิตินฺทฺริยํ  สนิทสฺสนสปฺปฏิฆานํ
กฏตฺตารูปานํ      อินฺทฺริยปจฺจเยน      ปจฺจโย      เอวํ     ปวตฺติ
ปฏิสนฺธิ     สตฺต    ปญฺหา    วิภชิตพฺพา    รูปชีวิตินฺทฺริยญฺจ    อนฺเต
อนฺเต ฯ
