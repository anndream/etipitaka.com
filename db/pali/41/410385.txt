     [๑๒๔๔]  เสกฺโข  ธมฺโม  เสกฺขสฺส  จ  เนวเสกฺขานาเสกฺขสฺส จ
ธมฺมสฺส    อธิปติปจฺจเยน   ปจฺจโย   ฯ   สหชาตาธิปติ:   เสกฺขาธิปติ
สมฺปยุตฺตกานํ    ขนฺธานํ    จิตฺตสมุฏฺฐานานญฺจ   รูปานํ   อธิปติปจฺจเยน
ปจฺจโย ฯ
     [๑๒๔๕]   อเสกฺโข   ธมฺโม  อเสกฺขสฺส  ธมฺมสฺส  อธิปติปจฺจเยน
ปจฺจโย    ฯ   สหชาตาธิปติ:   อเสกฺขาธิปติ   สมฺปยุตฺตกานํ   ขนฺธานํ
อธิปติปจฺจเยน ปจฺจโย ฯ
     [๑๒๔๖]    อเสกฺโข   ธมฺโม   เนวเสกฺขานาเสกฺขสฺส   ธมฺมสฺส
อธิปติปจฺจเยน  ปจฺจโย  อารมฺมณาธิปติ  สหชาตาธิปติ  ฯ อารมฺมณาธิปติ:
อรหา   อเสกฺขํ   ผลํ   ครุํ   กตฺวา   ปจฺจเวกฺขติ  ฯ  สหชาตาธิปติ:
อเสกฺขาธิปติ จิตฺตสมุฏฺฐานานํ รูปานํ อธิปติปจฺจเยน ปจฺจโย ฯ
     [๑๒๔๗]  อเสกฺโข  ธมฺโม  อเสกฺขสฺส จ เนวเสกฺขานาเสกฺขสฺส จ
ธมฺมสฺส   อธิปติปจฺจเยน   ปจฺจโย   ฯ   สหชาตาธิปติ:   อเสกฺขาธิปติ
สมฺปยุตฺตกานํ    ขนฺธานํ    จิตฺตสมุฏฺฐานานญฺจ   รูปานํ   อธิปติปจฺจเยน
ปจฺจโย ฯ
     [๑๒๔๘]   เนวเสกฺขานาเสกฺโข   ธมฺโม   เนวเสกฺขานาเสกฺขสฺส
ธมฺมสฺส   ...  อารมฺมณาธิปติ  สหชาตาธิปติ  ฯ  อารมฺมณาธิปติ:  ทานํ
ทตฺวา    สีลํ   สมาทิยิตฺวา   อุโปสถกมฺมํ   กตฺวา   ตํ   ครุํ   กตฺวา
ปจฺจเวกฺขติ    ปุพฺเพ   สุจิณฺณานิ   ครุํ   กตฺวา   ปจฺจเวกฺขติ   ฌานา
