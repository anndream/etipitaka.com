     [๔๘๙]     ปีติสหคโต    ธมฺโม    อุเปกฺขาสหคตสฺส    ธมฺมสฺส
อารมฺมณปจฺจเยน   ปจฺจโย   ปีติสหคเตน   จิตฺเตน   ทานํ  ทตฺวา  สีลํ
สมาทิยิตฺวา    อุโปสถกมฺมํ    กตฺวา   ตํ   อุเปกฺขาสหคเตน   จิตฺเตน
ปจฺจเวกฺขติ    ปีติสหคตา    ฌานา    วุฏฺฐหิตฺวา   มคฺคา   วุฏฺฐหิตฺวา
ผลา   วุฏฺฐหิตฺวา   ตํ   อุเปกฺขาสหคเตน  จิตฺเตน  ปจฺจเวกฺขติ  อริยา
อุเปกฺขาสหคเตน   จิตฺเตน   ปีติสหคเต   ปหีเน  กิเลเส  ปจฺจเวกฺขนฺติ
วิกฺขมฺภิเต    กิเลเส    ปจฺจเวกฺขนฺติ   ปุพฺเพ   สมุทาจิณฺเณ   กิเลเส
ชานนฺติ    ปีติสหคเต   ขนฺเธ   อุเปกฺขาสหคเตน   จิตฺเตน   อนิจฺจโต
ทุกฺขโต   อนตฺตโต   วิปสฺสนฺติ   อสฺสาเทนฺติ   อภินนฺทนฺติ   ตํ  อารพฺภ
อุเปกฺขาสหคโต    ราโค    อุปฺปชฺชติ    ทิฏฺฐิ    อุปฺปชฺชติ   วิจิกิจฺฉา
อุปฺปชฺชติ   อุทฺธจฺจํ   อุปฺปชฺชติ   เจโตปริยญาเณน  ปีติสหคตจิตฺตสมงฺคิสฺส
จิตฺตํ      ชานนฺติ      ปีติสหคตา      ขนฺธา      เจโตปริยญาณสฺส
ปุพฺเพนิวาสานุสฺสติญาณสฺส       ยถากมฺมูปคญาณสฺส      อนาคตํสญาณสฺส
อาวชฺชนาย   อารมฺมณปจฺจเยน   ปจฺจโย   ปีติสหคเต   ขนฺเธ  อารพฺภ
อุเปกฺขาสหคตา ขนฺธา อุปฺปชฺชนฺติ ฯ
     [๔๙๐]   ปีติสหคโต   ธมฺโม   ปีติสหคตสฺส   จ  สุขสหคตสฺส  จ
ธมฺมสฺส    อารมฺมณปจฺจเยน    ปจฺจโย   ปีติสหคเตน   จิตฺเตน   ทานํ
ทตฺวา  สีลํ  ...  อุโปสถกมฺมํ  กตฺวา  ตํ  ปีติสหคเตน จ สุขสหคเตน จ
จิตฺเตน    ปจฺจเวกฺขติ    ปีติสหคตา    ฌานา    วุฏฺฐหิตฺวา    มคฺคา
วุฏฺฐหิตฺวา   ผลา   วุฏฺฐหิตฺวา   ตํ   ปีติสหคเตน   จ  สุขสหคเตน  จ
