สวิตกฺกสวิจาโร    เอโก    ขนฺโธ   ติณฺณนฺนํ   ขนฺธานํ   วตฺถุสฺส   จ
อญฺญมญฺญปจฺจเยน     ปจฺจโย     เทฺว    ขนฺธา    ทฺวินฺนํ    ขนฺธานํ
วตฺถุสฺส จ อญฺญมญฺญปจฺจเยน ปจฺจโย ฯ
     [๒๓๓]    สวิตกฺกสวิจาโร    ธมฺโม    อวิตกฺกวิจารมตฺตสฺส   จ
อวิตกฺกอวิจารสฺส     จ     ธมฺมสฺส     อญฺญมญฺญปจฺจเยน     ปจฺจโย\
ปฏิสนฺธิกฺขเณ   สวิตกฺกสวิจารา   ขนฺธา   วิตกฺกสฺส   จ   วตฺถุสฺส   จ
อญฺญมญฺญปจฺจเยน ปจฺจโย ฯ
     [๒๓๔]     สวิตกฺกสวิจาโร    ธมฺโม    สวิตกฺกสวิจารสฺส    จ
อวิตกฺกวิจารมตฺตสฺส  จ  ธมฺมสฺส อญฺญมญฺญปจฺจเยน ปจฺจโย สวิตกฺกสวิจาโร
เอโก   ขนฺโธ   ติณฺณนฺนํ   ขนฺธานํ   วิตกฺกสฺส   จ   อญฺญมญฺญปจฺจเยน
ปจฺจโย     เทฺว     ขนฺธา     ทฺวินฺนํ    ขนฺธานํ    วิตกฺกสฺส    จ
อญฺญมญฺญปจฺจเยน ปจฺจโย ปฏิสนฺธิกฺขเณ ... ฯ
     [๒๓๕]     สวิตกฺกสวิจาโร    ธมฺโม    สวิตกฺกสวิจารสฺส    จ
อวิตกฺกวิจารมตฺตสฺส  จ  อวิตกฺกอวิจารสฺส  จ  ธมฺมสฺส  อญฺญมญฺญปจฺจเยน
ปจฺจโย    ปฏิสนฺธิกฺขเณ    สวิตกฺกสวิจาโร   เอโก   ขนฺโธ   ติณฺณนฺนํ
ขนฺธานํ    วิตกฺกสฺส    จ   วตฺถุสฺส   จ   อญฺญมญฺญปจฺจเยน   ปจฺจโย
เทฺว  ขนฺธา  ทฺวินฺนํ  ขนฺธานํ  วิตกฺกสฺส  จ  วตฺถุสฺส จ อญฺญมญฺญปจฺจเยน
ปจฺจโย ฯ
     [๒๓๖]   อวิตกฺกวิจารมตฺโต  ธมฺโม  อวิตกฺกวิจารมตฺตสฺส  ธมฺมสฺส
อญฺญมญฺญปจฺจเยน     ปจฺจโย    อวิตกฺกวิจารมตฺโต    เอโก    ขนฺโธ
