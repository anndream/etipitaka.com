ปุริมา   อวิตกฺกวิจารมตฺตา  ขนฺธา  จ  วิจาโร  จ  ปจฺฉิมานํ  ปจฺฉิมานํ
อวิตกฺกวิจารมตฺตานํ       ขนฺธานํ       อนนฺตรปจฺจเยน      ปจฺจโย
อวิตกฺกวิจารมตฺโต   มคฺโค  จ  วิจาโร  จ  อวิตกฺกวิจารมตฺตสฺส  ผลสฺส
อนนฺตรปจฺจเยน    ปจฺจโย    อวิตกฺกวิจารมตฺตํ   ผลญฺจ   วิจาโร   จ
อวิตกฺกวิจารมตฺตสฺส ผลสฺส อนนฺตรปจฺจเยน ปจฺจโย ฯ
     [๑๙๐]   อวิตกฺกวิจารมตฺโต   จ   อวิตกฺกอวิจาโร   จ   ธมฺมา
อวิตกฺกอวิจารสฺส     ธมฺมสฺส     อนนฺตรปจฺจเยน    ปจฺจโย    ปุริมา
ปุริมา    อวิตกฺกวิจารมตฺตา    ขนฺธา    จ   วิจาโร   จ   ปจฺฉิมสฺส
ปจฺฉิมสฺส    วิจารสฺส    อนนฺตรปจฺจเยน    ปจฺจโย   อวิตกฺกวิจารมตฺตํ
จุติจิตฺตญฺจ     วิจาโร     จ     อวิตกฺกอวิจารสฺส     อุปปตฺติจิตฺตสฺส
อนนฺตรปจฺจเยน   ปจฺจโย   อวิตกฺกวิจารมตฺตา   ขนฺธา  จ  วิจาโร  จ
อวิตกฺกอวิจารสฺส วุฏฺฐานสฺส อนนฺตรปจฺจเยน ปจฺจโย ฯ
     [๑๙๑]   อวิตกฺกวิจารมตฺโต   จ   อวิตกฺกอวิจาโร   จ   ธมฺมา
อวิตกฺกวิจารมตฺตสฺส      จ      อวิตกฺกอวิจารสฺส     จ     ธมฺมสฺส
อนนฺตรปจฺจเยน   ปจฺจโย  ปุริมา  ปุริมา  อวิตกฺกวิจารมตฺตา  ขนฺธา  จ
วิจาโร    จ    ปจฺฉิมานํ    ปจฺฉิมานํ   อวิตกฺกวิจารมตฺตานํ   ขนฺธานํ
วิจารสฺส   จ   อนนฺตรปจฺจเยน  ปจฺจโย  อวิตกฺกวิจารมตฺโต  มคฺโค  จ
วิจาโร     จ     อวิตกฺกวิจารมตฺตสฺส     ผลสฺส     วิจารสฺส    จ
อนนฺตรปจฺจเยน    ปจฺจโย    อวิตกฺกวิจารมตฺตํ   ผลญฺจ   วิจาโร   จ
อวิตกฺกวิจารมตฺตสฺส ผลสฺส จ วิจารสฺส จ อนนฺตรปจฺจเยน ปจฺจโย ฯ
