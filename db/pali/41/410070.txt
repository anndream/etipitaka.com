     [๑๗๙]   อวิตกฺกวิจารมตฺโต   ธมฺโม   สวิตกฺกสวิจารสฺส  ธมฺมสฺส
อนนฺตรปจฺจเยน    ปจฺจโย    ปุริโม    ปุริโม    วิตกฺโก    ปจฺฉิมานํ
ปจฺฉิมานํ    สวิตกฺกสวิจารานํ    ขนฺธานํ    อนนฺตรปจฺจเยน    ปจฺจโย
อวิตกฺกวิจารมตฺตํ      จุติจิตฺตํ     สวิตกฺกสวิจารสฺส     อุปปตฺติจิตฺตสฺส
อนนฺตรปจฺจเยน    ปจฺจโย    อวิตกฺกวิจารมตฺตํ    ภวงฺคํ   อาวชฺชนาย
อนนฺตรปจฺจเยน   ปจฺจโย   อวิตกฺกวิจารมตฺตา  ขนฺธา  สวิตกฺกสวิจารสฺส
วุฏฺฐานสฺส อนนฺตรปจฺจเยน ปจฺจโย ฯ
     [๑๘๐]   อวิตกฺกวิจารมตฺโต   ธมฺโม   อวิตกฺกอวิจารสฺส  ธมฺมสฺส
อนนฺตรปจฺจเยน   ปจฺจโย   ปุริมา   ปุริมา   อวิตกฺกวิจารมตฺตา  ขนฺธา
ปจฺฉิมสฺส      ปจฺฉิมสฺส     วิจารสฺส     อนนฺตรปจฺจเยน     ปจฺจโย
อวิตกฺกวิจารมตฺตํ     จุติจิตฺตํ     วิตกฺโก     จ     อวิตกฺกอวิจารสฺส
อุปปตฺติจิตฺตสฺส  วิจารสฺส  จ  อนนฺตรปจฺจเยน  ปจฺจโย อวิตกฺกวิจารมตฺตา
ขนฺธา    วิตกฺโก   จ   อวิตกฺกอวิจารสฺส   วุฏฺฐานสฺส   วิจารสฺส   จ
อนนฺตรปจฺจเยน ปจฺจโย ฯเปฯ
     [๑๘๑]    อวิตกฺกวิจารมตฺโต   ธมฺโม   อวิตกฺกวิจารมตฺตสฺส   จ
อวิตกฺกอวิจารสฺส    จ    ธมฺมสฺส   อนนฺตรปจฺจเยน   ปจฺจโย   ปุริมา
ปุริมา      อวิตกฺกวิจารมตฺตา      ขนฺธา     ปจฺฉิมานํ     ปจฺฉิมานํ
อวิตกฺกวิจารมตฺตานํ   ขนฺธานํ   วิจารสฺส   จ  อนนฺตรปจฺจเยน  ปจฺจโย
อวิตกฺกวิจารมตฺโต   มคฺโค   อวิตกฺกวิจารมตฺตสฺส   ผลสฺส  วิจารสฺส  จ
อวิตกฺกวิจารมตฺตํ    ผลํ   อวิตกฺกวิจารมตฺตสฺส   ผลสฺส   วิจารสฺส   จ
