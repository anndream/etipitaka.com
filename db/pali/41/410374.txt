เนวเสกฺขานาเสกฺโข    จ    ธมฺมา   อุปฺปชฺชนฺติ   เหตุปจฺจยา   วตฺถุํ
ปจฺจยา   เสกฺขา   ขนฺธา   มหาภูเต   ปจฺจยา  จิตฺตสมุฏฺฐานํ  รูปํ  ฯ
เนวเสกฺขานาเสกฺขํ  ธมฺมํ  ปจฺจยา  อเสกฺโข  จ เนวเสกฺขานาเสกฺโข จ
ธมฺมา   อุปฺปชฺชนฺติ   เหตุปจฺจยา   วตฺถุํ   ปจฺจยา   อเสกฺขา   ขนฺธา
มหาภูเต ปจฺจยา จิตฺตสมุฏฺฐานํ รูปํ ฯ
     [๑๒๐๕]  เสกฺขญฺจ  เนวเสกฺขานาเสกฺขญฺจ  ธมฺมํ  ปจฺจยา เสกฺโข
ธมฺโม    อุปฺปชฺชติ    เหตุปจฺจยา   เสกฺขํ   เอกํ   ขนฺธญฺจ   วตฺถุญฺจ
ปจฺจยา  ตโย  ขนฺธา เทฺว ขนฺเธ ... ฯ เสกฺขญฺจ เนวเสกฺขานาเสกฺขญฺจ
ธมฺมํ      ปจฺจยา      เนวเสกฺขานาเสกฺโข     ธมฺโม     อุปฺปชฺชติ
เหตุปจฺจยา   เสกฺเข   ขนฺเธ  จ  มหาภูเต  จ  ปจฺจยา  จิตฺตสมุฏฺฐานํ
รูปํ   ฯ   เสกฺขญฺจ  เนวเสกฺขานาเสกฺขญฺจ  ธมฺมํ  ปจฺจยา  เสกฺโข  จ
เนวเสกฺขานาเสกฺโข   จ  ธมฺมา  อุปฺปชฺชนฺติ  เหตุปจฺจยา  เสกฺขํ  เอกํ
ขนฺธญฺจ   วตฺถุญฺจ   ปจฺจยา  ตโย  ขนฺธา  เทฺว  ขนฺเธ  ...  เสกฺเข
ขนฺเธ   จ   มหาภูเต   จ  ปจฺจยา  จิตฺตสมุฏฺฐานํ  รูปํ  ฯ  อเสกฺขญฺจ
เนวเสกฺขานาเสกฺขญฺจ ธมฺมํ ปจฺจยา ... ตีณิ เสกฺขสทิสา ฯ
     [๑๒๐๖]   เสกฺขํ   ธมฺมํ   ปจฺจยา   เสกฺโข   ธมฺโม  อุปฺปชฺชติ
อารมฺมณปจฺจยา   เอกํ   ฯ   อเสกฺขํ   ธมฺมํ  ปจฺจยา  ...  เอกํ  ฯ
เนวเสกฺขานาเสกฺขํ    ธมฺมํ   ปจฺจยา   ...   เอกํ   วตฺถุํ   ปจฺจยา
เนวเสกฺขานาเสกฺขา  ขนฺธา  จกฺขายตนํ  ปจฺจยา  จกฺขุวิญฺญาณํ กายายตนํ
ปจฺจยา   กายวิญฺญาณํ   วตฺถุํ  ปจฺจยา  เนวเสกฺขานาเสกฺขา  ขนฺธา  ฯ
