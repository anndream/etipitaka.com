     [๔]   อวิตกฺกวิจารมตฺตํ  ธมฺมํ  ปฏิจฺจ  อวิตกฺกวิจารมตฺโต  ธมฺโม
อุปฺปชฺชติ   เหตุปจฺจยา   อวิตกฺกวิจารมตฺตํ   เอกํ   ขนฺธํ  ปฏิจฺจ  ตโย
ขนฺธา  เทฺว  ขนฺเธ  ปฏิจฺจ  เทฺว  ขนฺธา ปฏิสนฺธิกฺขเณ อวิตกฺกวิจารมตฺตํ
เอกํ   ขนฺธํ   ปฏิจฺจ   ตโย   ขนฺธา   เทฺว   ขนฺเธ   ปฏิจฺจ   เทฺว
ขนฺธา   ฯ   อวิตกฺกวิจารมตฺตํ   ธมฺมํ   ปฏิจฺจ  สวิตกฺกสวิจาโร  ธมฺโม
อุปฺปชฺชติ  เหตุปจฺจยา  วิตกฺกํ  ปฏิจฺจ สวิตกฺกสวิจารา ขนฺธา ปฏิสนฺธิกฺขเณ
วิตกฺกํ    ปฏิจฺจ    สวิตกฺกสวิจารา    ขนฺธา    ฯ   อวิตกฺกวิจารมตฺตํ
ธมฺมํ    ปฏิจฺจ    อวิตกฺกอวิจาโร    ธมฺโม    อุปฺปชฺชติ   เหตุปจฺจยา
อวิตกฺกวิจารมตฺเต    ขนฺเธ   ปฏิจฺจ   วิจาโร   จิตฺตสมุฏฺฐานญฺจ   รูปํ
วิตกฺกํ   ปฏิจฺจ   จิตฺตสมุฏฺฐานํ   รูปํ   ปฏิสนฺธิกฺขเณ  อวิตกฺกวิจารมตฺเต
ขนฺเธ     ปฏิจฺจ    วิจาโร    กฏตฺตา    จ    รูปํ    ปฏิสนฺธิกฺขเณ
วิตกฺกํ ปฏิจฺจ กฏตฺตารูปํ ฯ
     [๕]    อวิตกฺกวิจารมตฺตํ   ธมฺมํ   ปฏิจฺจ   สวิตกฺกสวิจาโร   จ
อวิตกฺกอวิจาโร   จ   ธมฺมา   อุปฺปชฺชนฺติ   เหตุปจฺจยา  วิตกฺกํ  ปฏิจฺจ
สวิตกฺกสวิจารา   ขนฺธา   จิตฺตสมุฏฺฐานญฺจ   รูปํ   ปฏิสนฺธิกฺขเณ  วิตกฺกํ
ปฏิจฺจ   สวิตกฺกสวิจารา  ขนฺธา  กฏตฺตา  จ  รูปํ  ฯ  อวิตกฺกวิจารมตฺตํ
ธมฺมํ   ปฏิจฺจ   อวิตกฺกวิจารมตฺโต   จ   อวิตกฺกอวิจาโร   จ   ธมฺมา
อุปฺปชฺชนฺติ   เหตุปจฺจยา   อวิตกฺกวิจารมตฺตํ   เอกํ  ขนฺธํ  ปฏิจฺจ  ตโย
ขนฺธา   วิจาโร   จ  จิตฺตสมุฏฺฐานญฺจ  รูปํ  เทฺว  ขนฺเธ  ปฏิจฺจ  เทฺว
ขนฺธา  วิจาโร  จ  จิตฺตสมุฏฺฐานญฺจ  รูปํ  ปฏิสนฺธิกฺขเณ อวิตกฺกวิจารมตฺตํ
