อปุจฺฉิตฺวา    เอกโต   ปวาเรนฺติ   อาปตฺติ   ทุกฺกฏสฺส   ฯเปฯ   เต
ปุจฺฉนฺติ    ปุจฺฉิตฺวา   อภิวิตรนฺติ   อภิวิตริตฺวา   ปาเฏกฺกํ   ปวาเรนฺติ
อาปตฺติ    ทุกฺกฏสฺส    ฯ    เต    ปุจฺฉนฺติ    ปุจฺฉิตฺวา   อภิวิตรนฺติ
อภิวิตริตฺวา เอกโต ปวาเรนฺติ อนาปตฺติ ฯ
     [๒๔๒]  น  ภิกฺขเว  ตทหุปวารณาย  สภิกฺขุกา  อาวาสา อภิกฺขุโก
อาวาโส   คนฺตพฺโพ   อญฺญตฺร   สงฺเฆน   อญฺญตฺร   อนฺตรายา  ฯ  น
ภิกฺขเว   ตทหุปวารณาย   สภิกฺขุกา   อาวาสา   อภิกฺขุโก   อนาวาโส
คนฺตพฺโพ   อญฺญตฺร   สงฺเฆน   อญฺญตฺร   อนฺตรายา   ฯ   น  ภิกฺขเว
ตทหุปวารณาย  สภิกฺขุกา  อาวาสา  อภิกฺขุโก  อาวาโส  วา  อนาวาโส
วา   คนฺตพฺโพ   อญฺญตฺร  สงฺเฆน  อญฺญตฺร  อนฺตรายา  ฯ  น  ภิกฺขเว
ตทหุปวารณาย   สภิกฺขุกา   อนาวาสา   อภิกฺขุโก   อาวาโส  คนฺตพฺโพ
อญฺญตฺร   สงฺเฆน   อญฺญตฺร  อนฺตรายา  ฯ  น  ภิกฺขเว  ตทหุปวารณาย
สภิกฺขุกา      อนาวาสา      อภิกฺขุโก      อนาวาโส     คนฺตพฺโพ
อญฺญตฺร   สงฺเฆน   อญฺญตฺร  อนฺตรายา  ฯ  น  ภิกฺขเว  ตทหุปวารณาย
สภิกฺขุกา    อนาวาสา   อภิกฺขุโก   อาวาโส   วา   อนาวาโส   วา
คนฺตพฺโพ   อญฺญตฺร   สงฺเฆน   อญฺญตฺร   อนฺตรายา   ฯ   น  ภิกฺขเว
ตทหุปวารณาย   สภิกฺขุกา   อาวาสา   วา   อนาวาสา  วา  อภิกฺขุโก
อาวาโส   คนฺตพฺโพ   อญฺญตฺร   สงฺเฆน   อญฺญตฺร   อนฺตรายา  ฯ  น
ภิกฺขเว   ตทหุปวารณาย   สภิกฺขุกา   อาวาสา   วา   อนาวาสา  วา
อภิกฺขุโก     อนาวาโส    คนฺตพฺโพ    อญฺญตฺร    สงฺเฆน    อญฺญตฺร
