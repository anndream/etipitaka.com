วจเนน   ตํ   อาปตฺตึ   ปฏิกาตุํ  ฯ  ภควโต  เอตมตฺถํ  อาโรเจสุํ  ฯ
อิธ   ปน   ภิกฺขเว   อญฺญตรสฺมึ   อาวาเส   สพฺโพ   สงฺโฆ   สภาคํ
อาปตฺตึ   อาปนฺโน   โหติ   ฯ   โส   น  ชานาติ  ตสฺสา  อาปตฺติยา
นามํ  น  โคตฺตํ  ๑  ฯ  ตตฺถญฺโญ  ภิกฺขุ อาคจฺฉติ พหุสฺสุโต อาคตาคโม
ธมฺมธโร   วินยธโร   มาติกาธโร   ปณฺฑิโต   พฺยตฺโต   เมธาวี  ลชฺชี
กุกฺกุจฺจโก   สิกฺขากาโม   ฯ   ตเมนํ   อญฺญตโร   ภิกฺขุ   เยน   โส
ภิกฺขุ    เตนุปสงฺกมิ   อุปสงฺกมิตฺวา   ตํ   ภิกฺขุํ   เอวํ   วเทติ   โย
นุ   โข   อาวุโส   เอวญฺเจวญฺจ   กโรติ   กึ   นาม   โส  อาปตฺตึ
อาปชฺชตีติ   ฯ   โส   เอวํ   วเทติ  โย  โข  อาวุโส  เอวญฺเจวญฺจ
กโรติ    อิมํ    นาม   โส   อาปตฺตึ   อาปชฺชติ   อิมํ   นาม   ตฺวํ
อาวุโส   อาปตฺตึ   อาปนฺโน   ปฏิกโรหิ  ตํ  อาปตฺตินฺติ  ฯ  โส  เอวํ
วเทติ   น   โข   อหํ   อาวุโส   เอโก  ว  อิมํ  อาปตฺตึ  อาปนฺโน
อยํ   สพฺโพ   สงฺโฆ   อิมํ  อาปตฺตึ  อาปนฺโนติ  ฯ  โส  เอวํ  วเทติ
กินฺเต   อาวุโส   กริสฺสติ  ปโร  อาปนฺโน  วา  อนาปนฺโน  วา  อิงฺฆ
ตฺวํ   อาวุโส   สกาย   อาปตฺติยา   วุฏฺฐหาติ   ฯ  โส  เจ  ภิกฺขเว
ภิกฺขุ   ตสฺส   ภิกฺขุโน   วจเนน   ตํ   อาปตฺตึ  ปฏิกริตฺวา  เยน  เต
ภิกฺขู   เตนุปสงฺกมิ   อุปสงฺกมิตฺวา   เต   ภิกฺขู   เอวํ   วเทติ   โย
กิร    อาวุโส    เอวญฺเจวญฺจ   กโรติ   อิมํ   นาม   โส   อาปตฺตึ
อาปชฺชติ   อิมํ   นาม   ตุเมฺห   อาวุโส  อาปตฺตึ  อาปนฺนา  ปฏิกโรถ
ตํ  อาปตฺตินฺติ  ฯ  เต  เจ  ภิกฺขเว  ภิกฺขู  ตสฺส  ภิกฺขุโน  วจเนน  ตํ
#๑ ม. ยุ. นามโคตฺตํ ฯ
