วา   ปริเยสิสฺสามิ   ปุจฺฉิสฺสามิ   วา   อุปฏฺฐหิสฺสามิ   วาติ   สตฺตาหํ
สนฺนิวฏฺโฏ   กาตพฺโพ   ฯ   อิธ   ปน   ภิกฺขเว   ภิกฺขุนิยา   อนภิรติ
อุปฺปนฺนา   โหติ   ฯ   สา   เจ   ภิกฺขูนํ   สนฺติเก   ทูตํ   ปหิเณยฺย
อนภิรติ    เม    อุปฺปนฺนา    อาคจฺฉนฺตุ   อยฺยา   อิจฺฉามิ   อยฺยานํ
อาคตนฺติ   ฯ   คนฺตพฺพํ   ภิกฺขเว   สตฺตาหกรณีเยน  อปฺปหิเตปิ  ปเคว
ปหิเต   อนภิรตึ   วูปกาเสสฺสามิ   วา  วูปกาสาเปสฺสามิ  วา  ธมฺมกถํ
วาสฺสา   กริสฺสามีติ   สตฺตาหํ   สนฺนิวฏฺโฏ   กาตพฺโพ   ฯ   อิธ  ปน
ภิกฺขเว   ภิกฺขุนิยา   กุกฺกุจฺจํ   อุปฺปนฺนํ   โหติ   ฯ   สา  เจ  ภิกฺขูนํ
สนฺติเก    ทูตํ    ปหิเณยฺย    กุกฺกุจฺจํ    เม    อุปฺปนฺนํ   อาคจฺฉนฺตุ
อยฺยา  อิจฺฉามิ  อยฺยานํ  อาคตนฺติ  ฯ  คนฺตพฺพํ  ภิกฺขเว สตฺตาหกรณีเยน
อปฺปหิเตปิ     ปเคว     ปหิเต     กุกฺกุจฺจํ     วิโนเทสฺสามิ    วา
วิโนทาเปสฺสามิ    วา    ธมฺมกถํ    วาสฺสา    กริสฺสามีติ    สตฺตาหํ
สนฺนิวฏฺโฏ   กาตพฺโพ   ฯ   อิธ   ปน   ภิกฺขเว   ภิกฺขุนิยา   ทิฏฺฐิคตํ
อุปฺปนฺนํ    โหติ   ฯ   สา   เจ   ภิกฺขูนํ   สนฺติเก   ทูตํ   ปหิเณยฺย
ทิฏฺฐิคตํ    เม    อุปฺปนฺนํ    อาคจฺฉนฺตุ    อยฺยา   อิจฺฉามิ   อยฺยานํ
อาคตนฺติ   ฯ   คนฺตพฺพํ   ภิกฺขเว   สตฺตาหกรณีเยน  อปฺปหิเตปิ  ปเคว
ปหิเต   ทิฏฺฐิคตํ   วิเวเจสฺสามิ   วา   วิเวจาเปสฺสามิ   วา  ธมฺมกถํ
วาสฺสา   กริสฺสามีติ   สตฺตาหํ   สนฺนิวฏฺโฏ   กาตพฺโพ   ฯ   อิธ  ปน
ภิกฺขเว   ภิกฺขุนี   ครุธมฺมํ   อชฺฌาปนฺนา   โหติ  มานตฺตารหา  ฯ  สา
เจ   ภิกฺขูนํ   สนฺติเก   ทูตํ   ปหิเณยฺย  อหํ  หิ  ครุธมฺมํ  อชฺฌาปนฺนา
