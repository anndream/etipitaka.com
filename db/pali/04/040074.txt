         อปฺปํ วา พหุํ วา ภาสสฺสุ     อตฺถํเยว เม พฺรูหิ
         อตฺเถเนว เม อตฺโถ        กึ กาหสิ พฺยญฺชนํ พหุนฺติ ฯ
     [๖๕]   อถโข   อายสฺมา   อสฺสชิ   สารีปุตฺตสฺส   ปริพฺพาชกสฺส
อิมํ ธมฺมปริยายํ อภาสิ
         เย ธมฺมา เหตุปฺปภวา       เตสํ เหตุํ ตถาคโต (อาห)
         เตสญฺจ โย นิโรโธ         เอวํวาที มหาสมโณติ ฯ
     [๖๖]  อถโข  สารีปุตฺตสฺส  ปริพฺพาชกสฺส  อิมํ  ธมฺมปริยายํ สุตฺวา
วิรชํ    วีตมลํ    ธมฺมจกฺขุํ   อุทปาทิ   ยงฺกิญฺจิ   สมุทยธมฺมํ   สพฺพนฺตํ
นิโรธธมฺมนฺติ ฯ
         เอเสว ธมฺโม ยทิ ตาวเทว   ปจฺจพฺยถา ๑ ปทมโสกํ
         อทิฏฺฐํ อพฺภตีตํ             พหุเกหิ กปฺปนหุเตหีติ ฯ
     [๖๗]   อถโข   สารีปุตฺโต   ปริพฺพาชโก   เยน   โมคฺคลฺลาโน
ปริพฺพาชโก   เตนุปสงฺกมิ   ฯ  อทฺทสา  โข  โมคฺคลฺลาโน  ปริพฺพาชโก
สารีปุตฺตํ     ปริพฺพาชกํ     ทูรโต     ว     อาคจฺฉนฺตํ     ทิสฺวาน
สารีปุตฺตํ   ปริพฺพาชกํ   เอตทโวจ   วิปฺปสนฺนานิ   โข   เต   อาวุโส
อินฺทฺริยานิ   ปริสุทฺโธ   ฉวิวณฺโณ   ปริโยทาโต   กจฺจิ   นุ   ๒  ตฺวํ
อาวุโส   อมตมธิคโตติ   ฯ   อาม   อาวุโส   อมตมธิคโตติ  ฯ  ยถา
กถํ   ปน   ตฺวํ   อาวุโส   อมตมธิคโตติ   ฯ  อิธาหํ  อาวุโส  อทฺทสํ
#๑ ม. ปจฺจพฺยตฺถ ฯ อิโต ปรํ อีทิสเมว ฯ     ๒ ม. โน ฯ
