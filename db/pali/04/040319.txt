ภิกฺขเว   ทินฺนาย   ปวารณาย   สงฺฆปฺปตฺโต   สญฺจิจฺจ   น  อาโรเจติ
อาหฏา   โหติ   ปวารณา   ปวารณาหารกสฺส   อาปตฺติ   ทุกฺกฏสฺส  ฯ
อนุชานามิ    ภิกฺขเว    ตทหุปวารณาย   ปวารณํ   เทนฺเตน   ฉนฺทมฺปิ
ทาตุํ สนฺติ สงฺฆสฺส กรณียนฺติ ฯ
     [๒๓๐]   เตน  โข  ปน  สมเยน  อญฺญตรํ  ภกฺขุํ  ตทหุปวารณาย
ญาตกา   คณฺหึสุ   ฯ   ภควโต   เอตมตฺถํ   อาโรเจสุํ   ฯ  อิธ  ปน
ภิกฺขเว   ภิกฺขุํ   ตทหุปวารณาย   ญาตกา   คณฺหนฺติ   ฯ  เต  ญาตกา
ภิกฺขูหิ   เอวมสฺสุ   วจนียา   อิงฺฆ   ตุเมฺห   อายสฺมนฺโต   อิมํ  ภิกฺขุํ
มุหุตฺตํ   มุญฺจถ   ยาวายํ   ภิกฺขุ   ปวาเรตีติ   ฯ   เอวญฺเจตํ  ลเภถ
อิจฺเจตํ   กุสลํ   โน   เจ   ลเภถ   เต   ญาตกา  ภิกฺขูหิ  เอวมสฺสุ
วจนียา   อิงฺฆ   ตุเมฺห   อายสฺมนฺโต  มุหุตฺตํ  เอกมนฺตํ  โหถ  ยาวายํ
ภิกฺขุ    ปวารณํ    เทตีติ   ฯ   เอวญฺเจตํ   ลเภถ   อิจฺเจตํ   กุสลํ
โน   เจ   ลเภถ   เต   ญาตกา   ภิกฺขูหิ   เอวมสฺสุ  วจนียา  อิงฺฆ
ตุเมฺห   อายสฺมนฺโต   อิมํ   ภิกฺขุํ   มุหุตฺตํ  นิสฺสีมํ  เนถ  ยาว  สงฺโฆ
ปวาเรตีติ   ฯ   เอวญฺเจตํ   ลเภถ   อิจฺเจตํ  กุสลํ  โน  เจ  ลเภถ
น   เตฺวว   วคฺเคน   สงฺเฆน   ปวาเรตพฺพํ  ปวาเรยฺย  เจ  อาปตฺติ
ทุกฺกฏสฺส   ฯ   อิธ   ปน   ภิกฺขเว   ภิกฺขุํ   ตทหุปวารณาย  ราชาโน
คณฺหนฺติ     โจรา     คณฺหนฺติ    ธุตฺตา    คณฺหนฺติ    ภิกฺขุปจฺจตฺถิกา
คณฺหนฺติ   ฯ   เต   ภิกฺขุปจฺจตฺถิกา   ภิกฺขูหิ   เอวมสฺสุ  วจนียา  อิงฺฆ
ตุเมฺห    อายสฺมนฺโต   อิมํ   ภิกฺขุํ   มุหุตฺตํ   มุญฺจถ   ยาวายํ   ภิกฺขุ
