โส   ปุริโส   ภิกฺขู   อุปสงฺกมิตฺวา   ปพฺพชฺชํ   ยาจิ   ฯ   ตํ   ภิกฺขู
ปพฺพาเชสุํ   อุปสมฺปาเทสุํ   ฯ   ตํ   ภิกฺขู   เจว   อุปฏฺฐหึสุ   ชีวโก
จ   โกมารภจฺโจ   ติกิจฺฉิ   ฯ  โส  อโรโค  วิพฺภมิ  ฯ  อทฺทสา  โข
ชีวโก    โกมารภจฺโจ    ตํ    ปุริสํ   วิพฺภนฺตํ   ทิสฺวาน   ตํ   ปุริสํ
เอตทโวจ   นนุ   ตฺวํ  อยฺย  ๑  ภิกฺขูสุ  ปพฺพชิโต  อโหสีติ  ฯ  เอวํ
อาจริยาติ  ฯ  กิสฺส  ปน  ตฺวํ  อยฺย  ๒  เอวรูปํ  อกาสีติ  ฯ  อถโข
โส   ปุริโส   ชีวกสฺส  โกมารภจฺจสฺส  เอตมตฺถํ  อาโรเจสิ  ฯ  ชีวโก
โกมารภจฺโจ   อุชฺฌายติ   ขียติ   วิปาเจติ   กถํ   หิ   นาม  ภทนฺตา
ปญฺจหิ    อาพาเธหิ    ผุฏฺฐํ    ปพฺพาเชสฺสนฺตีติ   ฯ   อถโข   ชีวโก
โกมารภจฺโจ    เยน    ภควา   เตนุปสงฺกมิ   อุปสงฺกมิตฺวา   ภควนฺตํ
อภิวาเทตฺวา    เอกมนฺตํ    นิสีทิ   เอกมนฺตํ   นิสินฺโน   โข   ชีวโก
โกมารภจฺโจ  ภควนฺตํ  เอตทโวจ  สาธุ  ภนฺเต  อยฺยา ปญฺจหิ อาพาเธหิ
ผุฏฺฐํ   น   ปพฺพาเชยฺยุนฺติ   ฯ   อถโข   ภควา   ชีวกํ   โกมารภจฺจํ
ธมฺมิยา   กถาย   สนฺทสฺเสสิ   สมาทเปสิ   สมุตฺเตเชสิ  สมฺปหํเสสิ  ฯ
อถโข   ชีวโก   โกมารภจฺโจ   ภควตา   ธมฺมิยา   กถาย  สนฺทสฺสิโต
สมาทปิโต     สมุตฺเตชิโต     สมฺปหํสิโต     อุฏฺฐายาสนา    ภควนฺตํ
อภิวาเทตฺวา  ปทกฺขิณํ  กตฺวา  ปกฺกามิ  ฯ  อถโข ภควา เอตสฺมึ นิทาเน
เอตสฺมึ   ปกรเณ   ธมฺมึ   กถํ   กตฺวา  ภิกฺขู  อามนฺเตสิ  น  ภิกฺขเว
ปญฺจหิ    อาพาเธหิ    ผุฏฺโฐ    ปพฺพาเชตพฺโพ    โย    ปพฺพาเชยฺย
#๑-๒ สพฺพตฺถ อยฺโยติ ทิสฺสติ ฯ
