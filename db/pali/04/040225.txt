ฉพฺพคฺคิยา   ภิกฺขู   ปุรมฺหากํ   เปสลา   ภิกฺขู   โอกาสํ  การาเปนฺตีติ
ปฏิกจฺเจว    สุทฺธานํ    ภิกฺขูนํ    อนาปตฺติกานํ   อวตฺถุสฺมึ   อการเณ
โอกาสํ  การาเปนฺติ  ฯ  ภควโต  เอตมตฺถํ  อาโรเจสุํ  ฯ  น  ภิกฺขเว
สุทฺธานํ    ภิกฺขูนํ    อนาปตฺติกานํ    อวตฺถุสฺมึ    อการเณ   โอกาโส
การาเปตพฺโพ   โย   การาเปยฺย   อาปตฺติ   ทุกฺกฏสฺส  ฯ  อนุชานามิ
ภิกฺขเว ปุคฺคลํ ตุลยิตฺวา โอกาสํ การาเปตุนฺติ ๑ ฯ
     [๑๗๑]   เตน   โข  ปน  สมเยน  ฉพฺพคฺคิยา  ภิกฺขู  สงฺฆมชฺเฌ
อธมฺมกมฺมํ    กโรนฺติ   ฯ   ภควโต   เอตมตฺถํ   อาโรเจสุํ   ฯ   น
ภิกฺขเว   สงฺฆมชฺเฌ   ๒   อธมฺมกมฺมํ  กาตพฺพํ  โย  กเรยฺย  อาปตฺติ
ทุกฺกฏสฺสาติ    ฯ   กโรนฺติเยว   อธมฺมกมฺมํ   ฯ   ภควโต   เอตมตฺถํ
อาโรเจสุํ  ฯ  อนุชานามิ  ภิกฺขเว อธมฺมกมฺเม กยิรมาเน ปฏิกฺโกสิตุนฺติ ฯ
เตน     โข     ปน     สมเยน    เปสลา    ภิกฺขู    ฉพฺพคฺคิเยหิ
ภิกฺขูหิ   อธมฺมกมฺเม   กยิรมาเน   ปฏิกฺโกสนฺติ   ฯ   ฉพฺพคฺคิยา  ภิกฺขู
ลภนฺติ   อาฆาตํ   ลภนฺติ   อปฺปจฺจยํ   วเธน   ตชฺเชนฺติ   ฯ  ภควโต
เอตมตฺถํ   อาโรเจสุํ   ฯ  อนุชานามิ  ภิกฺขเว  ทิฏฺฐึปิ  อาวิกาตุนฺติ  ฯ
เตสํเยว   สนฺติเก   ทิฏฺฐึ   อาวิกโรนฺติ   ฯ  ฉพฺพคฺคิยา  ภิกฺขู  ลภนฺติ
อาฆาตํ   ลภนฺติ   อปฺปจฺจยํ   วเธน   ตชฺเชนฺติ  ฯ  ภควโต  เอตมตฺถํ
อาโรเจสุํ   ฯ   อนุชานามิ   ภิกฺขเว   จตูหิ  ปญฺจหิ  ปฏิกฺโกสิตุํ  ทฺวีหิ
ตีหิ ทิฏฺฐึ อาวิกาตุํ เอเกน อธิฏฺฐาตุํ น เม ตํ ขมตีติ ฯ
     [๑๗๒]   เตน   โข  ปน  สมเยน  ฉพฺพคฺคิยา  ภิกฺขู  สงฺฆมชฺเฌ
#๑ ม. กาตุนฺติ ฯ   ๒ ม. อยํ ปาโฐ นตฺถิ ฯ
