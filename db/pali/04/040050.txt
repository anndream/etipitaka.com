เตนุปสงฺกมิ     อุปสงฺกมิตฺวา     ภควนฺตํ    อภิวาเทตฺวา    เอกมนฺตํ
อฏฺฐาสิ     เสยฺยถาปิ     มหาอคฺคิกฺขนฺโธ     ปุริมาหิ     วณฺณนิภาหิ
อภิกฺกนฺตตโร   จ   ปณีตตโร   จ   ฯ   อถโข  อุรุเวลกสฺสโป  ชฏิโล
ตสฺสา   รตฺติยา   อจฺจเยน   เยน   ภควา  เตนุปสงฺกมิ  อุปสงฺกมิตฺวา
ภควนฺตํ    เอตทโวจ    กาโล    [๑]    มหาสมณ   นิฏฺฐิตํ   ภตฺตํ
โก   นุ   โข   โส   มหาสมณ   อภิกฺกนฺตาย  รตฺติยา  อภิกฺกนฺตวณฺโณ
เกวลกปฺปํ     วนสณฺฑํ    โอภาเสตฺวา    เยน    ตฺวํ    เตนุปสงฺกมิ
อุปสงฺกมิตฺวา    ตํ    อภิวาเทตฺวา    เอกมนฺตํ   อฏฺฐาสิ   เสยฺยถาปิ
มหาอคฺคิกฺขนฺโธ    ปุริมาหิ   วณฺณนิภาหิ   อภิกฺกนฺตตโร   จ   ปณีตตโร
จาติ    ฯ    เอโส   โข   กสฺสป   สกฺโก   เทวานมินฺโท   เยนาหํ๒
เตนุปสงฺกมิ   ธมฺมสฺสวนายาติ   ฯ   อถโข   อุรุเวลกสฺสปสฺส   ชฏิลสฺส
เอตทโหสิ    มหิทฺธิโก    โข    มหาสมโณ   มหานุภาโว   ยตฺร   หิ
นาม  สกฺโก  ๒  เทวานมินฺโท  อุปสงฺกมิสฺสติ  ธมฺมสฺสวนาย  น  เตฺวว
จ   โข   อรหา   ยถา   อหนฺติ   ฯ  อถโข  ภควา  อุรุเวลกสฺสปสฺส
ชฏิลสฺส ภตฺตํ ภุญฺชิตฺวา ตสฺมึเยว วนสณฺเฑ วิหาสิ ฯ
                     ตติยํ ปาฏิหาริยํ ฯ
     [๔๒]  อถโข  พฺรหฺมา  สหมฺปติ อภิกฺกนฺตาย รตฺติยา อภิกฺกนฺตวณฺโณ
เกวลกปฺปํ    วนสณฺฑํ    โอภาเสตฺวา    เยน    ภควา   เตนุปสงฺกมิ
อุปสงฺกมิตฺวา      ภควนฺตํ     อภิวาเทตฺวา     เอกมนฺตํ     อฏฺฐาสิ
เสยฺยถาปิ    มหาอคฺคิกฺขนฺโธ    ปุริมาหิ    วณฺณนิภาหิ    อภิกฺกนฺตตโร
#๑ ม. โข ฯ    ๒ ม. ยุ. สกฺโกปิ ฯ
