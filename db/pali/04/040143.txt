ทาตพฺโพ      สามเณโร     อุปฏฺฐาเปตพฺโพ     อาปตฺตึ     ชานาติ
อนาปตฺตึ    ชานาติ    ลหุกํ    อาปตฺตึ    ชานาติ    ครุกํ   อาปตฺตึ
ชานาติ   อุภยานิ   โข   ปนสฺส   ปาติโมกฺขานิ  วิตฺถาเรน  สฺวาคตานิ
โหนฺติ   สุวิภตฺตานิ   สุปฺปวตฺตีนิ   สุวินิจฺฉิตานิ   สุตฺตโส   อนุพฺยญฺชนโส
ทสวสฺโส   วา   โหติ   อติเรกทสวสฺโส   วา   อิเมหิ   โข  ภิกฺขเว
ฉหงฺเคหิ   สมนฺนาคเตน   ภิกฺขุนา   อุปสมฺปาเทตพฺพํ  นิสฺสโย  ทาตพฺโพ
สามเณโร อุปฏฺฐาเปตพฺโพติ ฯ
            (อุปสมฺปาเทตพฺพฉกฺกโสฬสวารํ นิฏฺฐิตํ ฯ)
     [๑๐๐]   เตน   โข   ปน   สมเยน  โย  โส  อญฺญติตฺถิยปุพฺโพ
อุปชฺฌาเยน   สหธมฺมิกํ   วุจฺจมาโน   อุปชฺฌายสฺส   วาทํ  อาโรเปตฺวา
ตํเยว  ติตฺถายตนํ  สงฺกมิ  ฯ  โส  ปุน  ๑ ปจฺจาคนฺตฺวา ภิกฺขู อุปสมฺปทํ
ยาจิ  ฯ  ภควโต  เอตมตฺถํ อาโรเจสุํ ฯ โย โส ภิกฺขเว อญฺญติตฺถิยปุพฺโพ
อุปชฺฌาเยน      สหธมฺมิกํ      วุจฺจมาโน      อุปชฺฌายสฺส     วาทํ
อาโรเปตฺวา    ตํเยว    ติตฺถายตนํ    สงฺกนฺโต   โส   อาคโต   น
อุปสมฺปาเทตพฺโพ   ฯ   โย   [๒]  ภิกฺขเว  อญฺโญปิ  อญฺญติตฺถิยปุพฺโพ
อิมสฺมึ   ธมฺมวินเย   อากงฺขติ   ปพฺพชฺชํ   อากงฺขติ   อุปสมฺปทํ   ตสฺส
จตฺตาโร   มาเส   ปริวาโส   ทาตพฺโพ   ฯ   เอวญฺจ   ปน  ภิกฺขเว
ทาตพฺโพ   ฯ   ปฐมํ   เกสมสฺสุํ   โอหาราเปตฺวา  กาสายานิ  วตฺถานิ
อจฺฉาทาเปตฺวา   เอกํสํ   อุตฺตราสงฺคํ   การาเปตฺวา   ภิกฺขูนํ   ปาเท
#๑ สี. อยํ ปาโฐ น โหติ ฯ      ๒ โป. ม. โส ฯ
