ปริสา    ภิกฺขุปริสา    วุจฺจติ    ฯ    ยาวตติยํ   อนุสฺสาวิตํ   โหตีติ
สกึปิ    อนุสฺสาวิตํ    โหติ    ทุติยมฺปิ    อนุสฺสาวิตํ   โหติ   ตติยมฺปิ
อนุสฺสาวิตํ  โหติ  ฯ  สรมาโนติ  ชานมาโน  สญฺชานมาโน  ฯ สนฺตี นาม
อาปตฺติ  อชฺฌาปนฺโน  ๑  วา  โหติ  อาปชฺชิตฺวา  วา  อวุฏฺฐิโต ๒ ฯ
นาวิกเรยฺยาติ   น   เทเสยฺย   น   วิวเรยฺย   น  อุตฺตานีกเรยฺย  น
ปกาเสยฺย   สงฺฆมชฺเฌ   วา   คณมชฺเฌ   วา   เอกปุคฺคเล   วา  ฯ
สมฺปชานมุสาวาทสฺส  โหตีติ  สมฺปชานมุสาวาโท  ๓  กึ  โหติ  ฯ ทุกฺกฏํ
โหติ   ฯ  อนฺตรายิโก  ธมฺโม  วุตฺโต  ภควตาติ  กิสฺส  อนฺตรายิโก  ฯ
ปฐมสฺส     ฌานสฺส    อธิคมาย    อนฺตรายิโก    ทุติยสฺส    ฌานสฺส
อธิคมาย    อนฺตรายิโก    ตติยสฺส   ฌานสฺส   อธิคมาย   อนฺตรายิโก
จตุตฺถสฺส    ฌานสฺส    อธิคมาย    อนฺตรายิโก   ฌานานํ   วิโมกฺขานํ
สมาธีนํ    สมาปตฺตีนํ   เนกฺขมฺมานํ   นิสฺสรณานํ   ปวิเวกานํ   กุสลานํ
ธมฺมานํ    อธิคมาย    อนฺตรายิโก    ฯ    ตสฺมาติ    ตํการณา   ฯ
สรมาเนนาติ    ชานมาเนน    สญฺชานมาเนน   ฯ   วิสุทฺธาเปกฺเขนาติ
วุฏฺฐาตุกาเมน   วิสุชฺฌิตุกาเมน   ฯ   สนฺตี  นาม  อาปตฺติ  อชฺฌาปนฺโน
วา  โหติ  อาปชฺชิตฺวา  วา  อวุฏฺฐิโต  ฯ  อาวิกาตพฺพาติ  อาวิกาตพฺพา
สงฺฆมชฺเฌ   วา   คณมชฺเฌ   วา   เอกปุคฺคเล   วา   ฯ   อาวิกตา
หิสฺส   ผาสุ  โหตีติ  กิสฺส  ผาสุ  โหติ  ฯ  ปฐมสฺส  ฌานสฺส  อธิคมาย
ผาสุ    โหติ   ทุติยสฺส   ฌานสฺส   อธิคมาย   ผาสุ   โหติ   ตติยสฺส
#๑ ม. ยุ. อชฺฌาปนฺนา ฯ   ๒ อวุฏฺฐิตา ฯ    ๓ ม. สมฺปชานมฺสาวาเท ฯ
