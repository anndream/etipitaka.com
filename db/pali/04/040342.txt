คนฺตพฺโพ   ภิกฺขเว   ตทหุปวารณาย   สภิกฺขุกา   อนาวาสา   สภิกฺขุโก
อาวาโส   ฯเปฯ   อนาวาโส   ฯเปฯ  อาวาโส  วา  อนาวาโส  วา
ยตฺถสฺสุ    ภิกฺขู    สมานสํวาสกา    ยํ    ชญฺญา   สกฺโกมิ   อชฺเชว
คนฺตุนฺติ   ฯ   คนฺตพฺโพ   ภิกฺขเว   ตทหุปวารณาย  สภิกฺขุกา  อาวาสา
วา   อนาวาสา   วา   สภิกฺขุโก  อาวาโส  ฯเปฯ  อนาวาโส  ฯเปฯ
อาวาโส    วา    อนาวาโส   วา   ยตฺถสฺสุ   ภิกฺขู   สมานสํวาสกา
ยํ ชญฺญา สกฺโกมิ อชฺเชว คนฺตุนฺติ ฯ
     [๒๔๓]   น   ภิกฺขเว  ภิกฺขุนิยา  นิสินฺนปริสาย  ปวาเรตพฺพํ  โย
ปวาเรยฺย   อาปตฺติ   ทุกฺกฏสฺส   ฯ   น   ภิกฺขเว   สิกฺขมานาย   น
สามเณรสฺส    น    สามเณริยา    น    สิกฺขํ    ปจฺจกฺขาตกสฺส   น
อนฺติมวตฺถุํ   อชฺฌาปนฺนกสฺส   นิสินฺนปริสาย  ปวาเรตพฺพํ  โย  ปวาเรยฺย
อาปตฺติ    ทุกฺกฏสฺส    ฯ    น    ภิกฺขเว    อาปตฺติยา    อทสฺสเน
อุกฺขิตฺตกสฺส   นิสินฺนปริสาย   ปวาเรตพฺพํ   โย   ปวาเรยฺย  ยถาธมฺโม
กาเรตพฺโพ    ฯ    น    อาปตฺติยา   อปฺปฏิกมฺเม   อุกฺขิตฺตกสฺส   น
ปาปิกาย     ทิฏฺฐิยา    อปฺปฏินิสฺสคฺเค    อุกฺขิตฺตกสฺส    นิสินฺนปริสาย
ปวาเรตพฺพํ    โย    ปวาเรยฺย    ยถาธมฺโม   กาเรตพฺโพ   ฯ   น
ปณฺฑกสฺส    นิสินฺนปริสาย    ปวาเรตพฺพํ    โย   ปวาเรยฺย   อาปตฺติ
ทุกฺกฏสฺส    ฯ    น    เถยฺยสํวาสกสฺส    น   ติตฺถิยปกฺกนฺตกสฺส   น
ติรจฺฉานคตสฺส   น   มาตุฆาตกสฺส  น  ปิตุฆาตกสฺส  น  อรหนฺต-
ฆาตกสฺส   น     ภิกฺขุนีทูสกสฺส     น     สงฺฆเภทกสฺส    น    โลหิตุปฺ-
