หีนา  วา  ปณีตา  วา  เย  ทูเร  วา  สนฺติเก  วา  สพฺเพ  สงฺขารา
เนตํ   มม   เนโสหมสฺมิ   น   เมโส   อตฺตาติ   เอวเมตํ   ยถาภูตํ
สมฺมปฺปญฺญาย   ทฏฺฐพฺพํ   ฯ   ยงฺกิญฺจิ   วิญฺญาณํ   อตีตานาคตปจฺจุปฺปนฺนํ
อชฺฌตฺตํ    วา    พหิทฺธา    วา    โอฬาริกํ    วา    สุขุมํ    วา
หีนํ   วา   ปณีตํ   วา   ยํ   ทูเร  วา  สนฺติเก  วา  สพฺพํ  วิญฺญาณํ
เนตํ   มม   เนโสหมสฺมิ   น   เมโส   อตฺตาติ   เอวเมตํ   ยถาภูตํ
สมฺมปฺปญฺญาย ทฏฺฐพฺพํ ฯ
     [๒๓]   เอวํ   ปสฺสํ   ภิกฺขเว   สุตวา   อริยสาวโก   รูปสฺมึปิ
นิพฺพินฺทติ    เวทนายปิ   นิพฺพินฺทติ   สญฺญายปิ   นิพฺพินฺทติ   สงฺขาเรสุปิ
นิพฺพินฺทติ    วิญฺญาณสฺมึปิ    นิพฺพินฺทติ    นิพฺพินฺทํ    วิรชฺชติ    วิราคา
วิมุจฺจติ   วิมุตฺตสฺมึ   วิมุตฺตมิติ   ๑   ญาณํ   โหติ  ขีณา  ชาติ  วุสิตํ
พฺรหฺมจริยํ กตํ กรณียํ นาปรํ อิตฺถตฺตายาติ ปชานาตีติ ฯ
     [๒๔]  อิทมโวจ  ภควา  ฯ  อตฺตมนา  ปญฺจวคฺคิยา  ภิกฺขู ภควโต
ภาสิตํ   อภินนฺทท   ฯ   อิมสฺมึ   จ   ปน   เวยฺยากรณสฺมึ   ภญฺญมาเน
ปญฺจวคฺคิยานํ ภิกฺขูนํ อนุปาทาย อาสเวหิ จิตฺตานิ วิมุจฺจึสุ ฯ
     เตน โข ปน สมเยน ฉ โลเก อรหนฺโต โหนฺติ ฯ
                       ปฐมภาณวารํ
     [๒๕]  เตน  โข  ปน  สมเยน  พาราณสิยํ  ยโส  นาม กุลปุตฺโต
เสฏฺฐิปุตฺโต   สุขุมาโล   โหติ   ฯ   ตสฺส   ตโย   ปาสาทา   โหนฺติ
#๑ วิมุตฺตมฺหีติปิ ปาโฐ ฯ
