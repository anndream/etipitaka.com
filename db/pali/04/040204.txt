สงฺฆสฺส   ปตฺตกลฺลํ  สงฺโฆ  อุโปสถํ  กเรยฺย  ปาติโมกฺขํ  อุทฺทิเสยฺย  ฯ
กึ   สงฺฆสฺส   ปุพฺพกิจฺจํ   ฯ   ปาริสุทฺธึ   อายสฺมนฺโต   อาโรเจถ  ฯ
ปาติโมกฺขํ   อุทฺทิสิสฺสามิ   ฯ   ตํ   สพฺเพ   ว  สนฺตา  สาธุกํ  สุโณม
มนสิกโรม   ฯ   ยสฺส   สิยา   อาปตฺติ   โส   อาวิกเรยฺย  อสนฺติยา
อาปตฺติยา    ตุณฺหีภวิตพฺพํ    ฯ    ตุณฺหีภาเวน    โข    ปนายสฺมนฺเต
ปริสุทฺธาติ   เวทิสฺสามิ  ฯ  ยถา  โข  ปน  ปจฺเจกปุฏฺฐสฺส  เวยฺยากรณํ
โหติ  เอวเมวํ  ๑  เอวรูปาย  ปริสาย  ยาวตติยํ  อนุสฺสาวิตํ  โหติ ฯ
โย   ปน   ภิกฺขุ   ยาวตติยํ  อนุสฺสาวิยมาเน  สรมาโน  สนฺตึ  อาปตฺตึ
นาวิกเรยฺย    สมฺปชานมุสาวาทสฺส    โหติ    ฯ    สมฺปชานมุสาวาโท
โข    ปนายสฺมนฺโต   อนฺตรายิโก   ธมฺโม   วุตฺโต   ภควตา   ตสฺมา
สรมาเนน    ภิกฺขุนา    อาปนฺเนน   วิสุทฺธาเปกฺเขน   สนฺตี   อาปตฺติ
อาวิกาตพฺพา ฯ อาวิกตา หิสฺส ผาสุ โหตีติ ฯ
     [๑๕๐]  ปาติโมกฺขนฺติ  อาทิเมตํ  มุขเมตํ ปมุขเมตํ กุสลานํ ธมฺมานํ
เตน   วุจฺจติ  ปาติโมกฺขนฺติ  ฯ  อายสฺมนฺโตติ  ปิยวจนเมตํ  ครุวจนเมตํ
สคารวสปฺปติสฺสาธิวจนเมตํ      อายสฺมนฺโตติ      ฯ     อุทฺทิสิสฺสามีติ
อาจิกฺขิสฺสามิ   เทเสสฺสามิ   ปญฺญาเปสฺสามิ   ปฏฺฐเปสฺสามิ   วิวริสฺสามิ
#๑ ม. ยุ. เอวเมว ฯ
