ภิกฺขเว   อญฺญติตฺถิยปุพฺโพ   ติพฺพจฺฉนฺโท   โหติ   อุทฺเทเส   ปริปุจฺฉาย
อธิสีเล   อธิจิตฺเต   อธิปญฺญาย   ฯ   เอวํปิ  ภิกฺขเว  อญฺญติตฺถิยปุพฺโพ
อาราธโก   โหติ   ฯ   ปุน   จปรํ   ภิกฺขเว   อญฺญติตฺถิยปุพฺโพ  ยสฺส
ติตฺถายตนา    สงฺกนฺโต    โหติ    ตสฺส    สตฺถุโน   ตสฺส   ทิฏฺฐิยา
ตสฺส   ขนฺติยา   ตสฺส   รุจิยา   ตสฺส  อาทายสฺส  อวณฺเณ  ภญฺญมาเน
อตฺตมโน   โหติ   อุทคฺโค   อภิรทฺโธ   พุทฺธสฺส   วา   ธมฺมสฺส   วา
สงฺฆสฺส    วา    อวณฺเณ    ภญฺญมาเน    กุปิโต   โหติ   อนตฺตมโน
อนภิรทฺโธ   ยสฺส   วา   ปน   ติตฺถายตนา   สงฺกนฺโต   โหติ   ตสฺส
สตฺถุโน   ตสฺส  ทิฏฺฐิยา  ตสฺส  ขนฺติยา  ตสฺส  รุจิยา  ตสฺส  อาทายสฺส
วณฺเณ   ภญฺญมาเน   กุปิโต   โหติ   อนตฺตมโน   อนภิรทฺโธ   พุทฺธสฺส
วา    ธมฺมสฺส   วา   สงฺฆสฺส   วา   วณฺเณ   ภญฺญมาเน   อตฺตมโน
โหติ  อุทคฺโค  อภิรทฺโธ  ฯ  อิทํ  ภิกฺขเว  สงฺฆาตนิกํ  อญฺญติตฺถิยปุพฺพสฺส
อาราธนียสฺมึ     ฯ     เอวํ     โข     ภิกฺขเว    อญฺญติตฺถิยปุพฺโพ
อาราธโก   โหติ  ฯ  เอวํ  อาราธโก  โข   ภิกฺขเว  อญฺญติตฺถิยปุพฺโพ
อาคโต    อุปสมฺปาเทตพฺโพ    ฯ    สเจ   ภิกฺขเว   อญฺญติตฺถิยปุพฺโพ
นคฺโค   อาคจฺฉติ  อุปชฺฌายมูลกํ  จีวรํ  ปริเยสิตพฺพํ  สเจ  อจฺฉินฺนเกโส
อาคจฺฉติ    สงฺโฆ    อปโลเกตพฺโพ    ภณฺฑุกมฺมาย    ฯ   เย   เต
ภิกฺขเว   อคฺคิกา   ชฏิลกา   เต  อาคตา  อุปสมฺปาเทตพฺพา  น  เตสํ
ปริวาโส  ทาตพฺโพ  ฯ  ตํ  กิสฺส  เหตุ  ฯ  กมฺมวาทิโน  เอเต ภิกฺขเว
กิริยวาทิโน  ฯ  สเจ  ภิกฺขเว  ชาติยา  สากิโย  อญฺญติตฺถิยปุพฺพโก  ๑
#๑ ม. ยุ. -ปุพฺโพ ฯ
