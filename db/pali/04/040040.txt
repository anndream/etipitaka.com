สาตฺถํ    สพฺยญฺชนํ    เกวลปริปุณฺณํ    ปริสุทฺธํ   พฺรหฺมจริยํ   ปกาเสถ
สนฺติ    สตฺตา    อปฺปรชกฺขชาติกา   อสฺสวนตา   ธมฺมสฺส   ปริหายนฺติ
ภวิสฺสนฺติ   ธมฺมสฺส   อญฺญาตาโร   อหมฺปิ   ภิกฺขเว   เยน   อุรุเวลา
เสนานิคโม เตนุปสงฺกมิสฺสามิ ธมฺมเทสนายาติ ฯ
     [๓๓]   อถโข   มาโร   ปาปิมา   เยน   ภควา   เตนุปสงฺกมิ
อุปสงฺกมิตฺวา ภควนฺตํ คาถาย อชฺฌภาสิ
         พทฺโธสิ สพฺพปาเสหิ       เย ทิพฺพา เย จ มานุสา
         มหาพนฺธนพทฺโธสิ         น เม สมณ โมกฺขสีติ ฯ
         มุตฺโตหํ ๑ สพฺพปาเสหิ    เย ทิพฺพา เย จ มานุสา
         มหาพนฺธนมุตฺโตมฺหิ        นิหโต ตฺวมสิ อนฺตกาติ ฯ
         อนฺตลิกฺขจโร ปาโส       ยฺวายํ ๒ จรติ มานโส
         เตน ตํ พนฺธยิสฺสามิ ๓    น เม สมณ โมกฺขสีติ ฯ
         รูปา สทฺทา คนฺธา รสา    โผฏฺฐพฺพา จ มโนรมา
         เอตฺถ เม วิคโต ฉนฺโท    นิหโต ตฺวมสิ อนฺตกาติ ฯ
         อถโข มาโร ปาปิมา      ชานาติ มํ ภควา ชานาติ มํ
สุคโตติ ทุกฺขี ทุมฺมโน ตตฺเถวนฺตรธายิ ๔ ฯ
                     มารกถา นิฏฺฐิตา
     [๓๔]   เตน  โข  ปน  สมเยน  ภิกฺขู  นานาทิสา  นานาชนปทา
ปพฺพชฺชาเปกฺเข   จ   อุปสมฺปทาเปกฺเข   จ   อาเนนฺติ   ภควา   เน
#๑ ม. ยุ. มุตฺตาหํ ฯ อิโต ปรํ อีทิสเมว ฯ    ๒ สี. สฺวายํ ฯ    ๓ สี. ม. ยุ. รา.
#พาธยิสฺสามิ ฯ  ๔ ม. ยุ. -ธายีติ ฯ
