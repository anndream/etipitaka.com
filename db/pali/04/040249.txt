ตํ อาปตฺตึ ปฏิกริสฺสามาติ ฯ
     [๑๙๐]   เตน   โข  ปน  สมเยน  อญฺญตรสฺมึ  อาวาเส  สพฺโพ[
สงฺโฆ   สภาคํ   อาปตฺตึ  อาปนฺโน  โหติ  ฯ  โส  น  ชานาติ  ตสฺสา
อาปตฺติยา  นามํ  น  โคตฺตํ  ๑  ฯ  ตตฺถญฺโญ  ภิกฺขุ อาคจฺฉติ พหุสฺสุโต
อาคตาคโม    ธมฺมธโร    วินยธโร   มาติกาธโร   ปณฺฑิโต   พฺยตฺโต
เมธาวี   ลชฺชี   กุกฺกุจฺจโก   สิกฺขากาโม   ฯ  ตเมนํ  อญฺญตโร  ภิกฺขุ
เยน   โส   ภิกฺขุ   เตนุปสงฺกมิ   อุปสงฺกมิตฺวา   ตํ  ภิกฺขุํ  เอตทโวจ
โย   นุ   โข   อาวุโส  เอวญฺเจวญฺจ  กโรติ  กึ  นาม  โส  อาปตฺตึ
อาปชฺชตีติ   ฯ   โส   เอวมาห   โย   โข   อาวุโส   เอวญฺเจวญฺจ
กโรติ    อิมํ    นาม   โส   อาปตฺตึ   อาปชฺชติ   อิมํ   นาม   ตฺวํ
อาวุโส    อาปตฺตึ   อาปนฺโน   ปฏิกโรหิ   ตํ   อาปตฺตินฺติ   ฯ   โส
เอวมาห   น   โข   อหํ  อาวุโส  เอโก  ว  อิมํ  อาปตฺตึ  อาปนฺโน
อยํ   สพฺโพ   สงฺโฆ   อิมํ   อาปตฺตึ   อาปนฺโนติ   ฯ  โส  เอวมาห
กินฺเต   อาวุโส   กริสฺสติ   ปโร   อาปนฺโน   วา   อนาปนฺโน   วา
อิงฺฆ   ตฺวํ   อาวุโส   สกาย   อาปตฺติยา   วุฏฺฐหาติ  ฯ  อถโข  โส
ภิกฺขุ   ตสฺส   ภิกฺขุโน   วจเนน   ตํ   อาปตฺตึ  ปฏิกริตฺวา  เยน  เต
ภิกฺขู    เตนุปสงฺกมิ    อุปสงฺกมิตฺวา    เต   ภิกฺขู   เอตทโวจ   โย
กิร    อาวุโส    เอวญฺเจวญฺจ   กโรติ   อิมํ   นาม   โส   อาปตฺตึ
อาปชฺชติ   อิมํ   นาม   ตุเมฺห   อาวุโส  อาปตฺตึ  อาปนฺนา  ปฏิกโรถ
ตํ   อาปตฺตินฺติ   ฯ   อถโข   เต   ภิกฺขู   น  อิจฺฉึสุ  ตสฺส  ภิกฺขุโน
#๑ ม. ยุ. นามโคตฺตํ ฯ
