ทิวสภาโค   อาจิกฺขิตพฺโพ   สงฺคีติ   อาจิกฺขิตพฺพา   จตฺตาโร   นิสฺสยา
อาจิกฺขิตพฺพา     ปิณฺฑิยาโลปโภชนํ     นิสฺสาย     ปพฺพชฺชา     ตตฺถ
เต    ยาวชีวํ    อุสฺสาโห    กรณีโย   ฯ   อติเรกลาโภ   สงฺฆภตฺตํ
อุทฺเทสภตฺตํ   นิมนฺตนํ   สลากภตฺตํ   ปกฺขิกํ   อุโปสถิกํ   ปาฏิปทิกํ   ฯ
ปํสุกูลจีวรํ    นิสฺสาย    ปพฺพชฺชา    ตตฺถ   เต   ยาวชีวํ   อุสฺสาโห
กรณีโย    ฯ    อติเรกลาโภ    โขมํ   กปฺปาสิกํ   โกเสยฺยํ   กมฺพลํ
สาณํ   ภงฺคํ   ฯ   รุกฺขมูลเสนาสนํ   นิสฺสาย   ปพฺพชฺชา   ตตฺถ   เต
ยาวชีวํ   อุสฺสาโห   กรณีโย   ฯ   อติเรกลาโภ   วิหาโร  อฑฺฒโยโค
ปาสาโท    หมฺมิยํ    คุหา   ฯ   ปูติมุตฺตเภสชฺชํ   นิสฺสาย   ปพฺพชฺชา
ตตฺถ   เต   ยาวชีวํ   อุสฺสาโห   กรณีโย   ฯ   อติเรกลาโภ   สปฺปิ
นวนีตํ เตลํ มธุ ผาณิตนฺติ ฯ
                 จตฺตาโร นิสฺสยา นิฏฺฐิตา ฯ
     [๑๔๔]    เตน   โข   ปน   สมเยน   ภิกฺขู   อญฺญตรํ   ภิกฺขุํ
อุปสมฺปาเทตฺวา   เอกกํ  โอหาย  ปกฺกมึสุ  ฯ  โส  ปจฺฉา  เอกโก  ว
อาคจฺฉนฺโต   อนฺตรามคฺเค  ปุราณทุติยิกาย  สมาคจฺฉิ  ฯ  สา  เอวมาห
กินฺทานิ   ปพฺพชิโตสีติ   ฯ   อาม   ปพฺพชิโตมฺหีติ   ฯ   ทุลฺลโภ   โข
ปพฺพชิตานํ   เมถุโน   ธมฺโม   เอหิ   เมถุนํ   ธมฺมํ   ปฏิเสวาติ   ฯ
โส  ตสฺสา  เมถุนํ  ธมฺมํ  ปฏิเสวิตฺวา  ปจฺฉา  ๑  จิเรน  อคมาสิ  ฯ
ภิกฺขู   เอวมาหํสุ   กิสฺส  ตฺวํ  อาวุโส  เอวํ  จิรํ  อกาสีติ  ฯ  อถโข
โส   [๒]  ภิกฺขูนํ  เอตมตฺถํ  อาโรเจสิ  ฯ  ภิกฺขู  ภควโต  เอตมตฺถํ
#๑ ม. ยุ. อยํ ปาโฐ นตฺถิ ฯ    ๒ ม. ยุ. ภิกฺขุ ฯ
