         กิจฺเฉน เม อธิคตํ       หลนฺทานิ ปกาสิตุํ ฯ
         ราคโทสปเรเตหิ        นายํ ธมฺโม สุสมฺพุโธ ฯ
         ปฏิโสตคามึ นิปุณํ        คมฺภีรํ ทุทฺทสํ อณณ
         ราครตฺตา น ทกฺขนฺติ     ตโมกฺขนฺเธน อาวุฏาติ ฯ
อิติห    ภควโต   ปฏิสญฺจิกฺขโต   อปฺโปสฺสุกฺกตาย   จิตฺตํ   นมติ   โน่
ธมฺมเทสนาย ฯ
     [๘]   อถโข   พฺรหฺมุโน   สหมฺปติสฺส   ๑   ภควโต   เจตสา
เจโตปริวิตกฺกมญฺญาย     เอตทโหสิ    นสฺสติ    วต    โภ    โลโก
วินสฺสติ   วต   โภ   โลโก   ยตฺร   หิ   นาม   ตถาคตสฺส  อรหโต
สมฺมาสมฺพุทฺธสฺส   อปฺโปสฺสุกฺกตาย  จิตฺตํ  นมติ  โน  ธมฺมเทสนายาติ  ฯ
อถโข    พฺรหฺมา    สหมฺปติ    เสยฺยถาปิ    นาม    พลวา   ปุริโส
สมฺมิญฺชิตํ   วา   พาหํ   ปสาเรยฺย   ปสาริตํ   วา  พาหํ  สมฺมิญฺเชยฺย
เอวเมว   ๒  พฺรหฺมโลเก  อนฺตรหิโต  ภควโต  ปุรโต  ปาตุรโหสิ  ฯ
อถโข  พฺรหฺมา  สหมฺปติ  เอกํสํ  อุตฺตราสงฺคํ กริตฺวา ทกฺขิณชาณุมณฺฑลํ ๓
ปฐวิยํ    ๔    นิหนฺตฺวา    เยน    ภควา   เตนญฺชลึ   ปณาเมตฺวา
ภควนฺตํ   เอตทโวจ   เทเสตุ   ภนฺเต   ภควา  ธมฺมํ  เทเสตุ  สุคโต
ธมฺมํ   สนฺติ   ๕   สตฺตา  อปฺปรชกฺขชาติกา  ๖  อสฺสวนตา  ธมฺมสฺส
#๑ สหปฺปตีติปิ ตสฺส นามํ ฯ    ๒ สี. เอวเมวํ ฯ    ๓ ยุ. ทกฺขิณญฺชานุมณฺฑลํ ฯ
#๔ รา. ภูมิยํ ฯ สี. ปุถุวิยํ ฯ  ๕ สนฺตีธาติปิ ปาโฐ ฯ  ๖ สี. อปฺปรชกฺขชาติยา ฯ
