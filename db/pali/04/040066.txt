มาคธิกานํ   พฺราหฺมณคหปติกานํ   เอตทโหสิ   กึ   นุ   โข  มหาสมโณ
อุรุเวลกสฺสเป   พฺรหฺมจริยํ   จรติ   อุทาหุ   อุรุเวลกสฺสโป  มหาสมเณ
พฺรหฺมจริยํ   จรตีติ  ฯ  อถโข  ภควา  เตสํ  ทฺวาทสนหุตานํ  มาคธิกานํ
พฺราหฺมณคหปติกานํ     เจตสา     เจโตปริวิตกฺกมญฺญาย     อายสฺมนฺตํ
อุรุเวลกสฺสปํ คาถาย อชฺฌภาสิ
               กิเมว ทิสฺวา อุรุเวลวาสิ
               ปหาสิ อคฺคึ กิสโกวทาโน ฯ
               ปุจฺฉามิ ตํ กสฺสป เอตมตฺถํ
               กถํ ปหีนํ ตว อคฺคิหุตฺตํ ๑ ฯ
               รูเป จ สทฺเท จ อโถ รเส จ
               กามิตฺถิโย จาภิวทนฺติ ยญฺญา
               เอตํ มลนฺติ อุปธีสุ ญตฺวา
               ตสฺมา น ยิฏฺเฐ น หุเต อรญฺชึ ๒ ฯ
               เอตฺถ จ เต มโน น รมิตฺถ กสฺสปาติ ภควา ๓
               รูเปสุ สทฺเทสุ อโถ รเสสุ
               อถ โกจรหิ เทวมนุสฺสโลเก
               รโต มโน กสฺสป พฺรูหิ เมตํ ๔ ฯ
#๑-๒-๔ เยภุยฺเยน อิติสทฺโท ปกฺขิตฺโต ฯ ม. ยุ. อีทิสเมว ฯ   ๓ สพฺพตฺถ ภควา
#อโวจาติ ทิสฺสติ ฯ อยมฺปน สีหลโปตฺถกํ อนุวตฺติตฺวา โสธิโตติ เวทิตพฺโพ ฯ
