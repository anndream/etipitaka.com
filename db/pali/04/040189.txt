คาหาเปตฺวา   ปตฺตจีวรํ   อาจิกฺขิตพฺพํ   อยนฺเต   ปตฺโต  อยํ  สงฺฆาฏิ
อยํ    อุตฺตราสงฺโค    อยํ   อนฺตรวาสโก   คจฺฉ   อมุมฺหิ   โอกาเส
ติฏฺฐาหีติ  ฯ  พาลา  อพฺยตฺตา  อนุสาสนฺติ  ทุรนุสิฏฺฐา  อุปสมฺปทาเปกฺขา
วิตฺถายนฺติ     มงฺกู     โหนฺติ    น    สกฺโกนฺติ    วิสฺสชฺเชตุํ    ฯ
ภควโต   เอตมตฺถํ   อาโรเจสุํ   ฯ   น  ภิกฺขเว  พาเลน  อพฺยตฺเตน
อนุสาสิตพฺโพ   โย   อนุสาเสยฺย   อาปตฺติ   ทุกฺกฏสฺส   ฯ  อนุชานามิ
ภิกฺขเว   พฺยตฺเตน   ภิกฺขุนา   ปฏิพเลน   อนุสาสิตุนฺติ   ฯ   อสมฺมตา
อนุสาสนฺติ  ฯ  ภควโต  เอตมตฺถํ  อาโรเจสุํ  ฯ  น  ภิกฺขเว อสมฺมเตน
อนุสาสิตพฺโพ     โย     อนุสาเสยฺย     อาปตฺติ     ทุกฺกฏสฺส    ฯ
อนุชานามิ   ภิกฺขเว   สมฺมเตน   อนุสาสิตุํ   ฯ  เอวญฺจ  ปน  ภิกฺขเว
สมฺมนฺนิตพฺโพ   ฯ   อตฺตนา   ว   อตฺตานํ   สมฺมนฺนิตพฺพํ   ปเรน  วา
ปโร   สมฺมนฺนิตพฺโพ   ฯ  กถญฺจ  อตฺตนา  ว  อตฺตานํ  สมฺมนฺนิตพฺพํ  ฯ
พฺยตฺเตน   ภิกฺขุนา   ปฏิพเลน  สงฺโฆ  ญาเปตพฺโพ  สุณาตุ  เม  ภนฺเต
สงฺโฆ   อิตฺถนฺนาโม   อิตฺถนฺนามสฺส   อายสฺมโต   อุปสมฺปทาเปกฺโข  ฯ
ยทิ   สงฺฆสฺส   ปตฺตกลฺลํ   อหํ   อิตฺถนฺนามํ   อนุสาเสยฺยนฺติ  ฯ  เอวํ
อตฺตนา  ว  อตฺตานํ  สมฺมนฺนิตพฺพํ  ฯ  กถญฺจ ปเรน ปโร สมฺมนฺนิตพฺโพ ฯ
พฺยตฺเตน    ภิกฺขุนา    ปฏิพเลน   สงฺโฆ   ญาเปตพฺโพ   สุณาตุ   เม
ภนฺเต  สงฺโฆ  อิตฺถนฺนาโม  อิตฺถนฺนามสฺส อายสฺมโต อุปสมฺปทา
เปกฺโข ๑  ยทิ   สงฺฆสฺส   ปตฺตกลฺลํ   อิตฺถนฺนาโม   อิตฺถนฺนามํ  อนุ-
#๑ อุปสมฺปทาเปโขติ วา ปาโฐ ฯ
