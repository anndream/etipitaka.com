ภิกฺขเว   ทินฺนาย   ปาริสุทฺธิยา   สงฺฆปฺปตฺโต   สญฺจิจฺจ  น  อาโรเจติ
อาหฏา โหติ ปาริสุทฺธิ ปาริสุทฺธิหารกสฺส อาปตฺติ ทุกฺกฏสฺสาติ ฯ
     [๑๘๒]   อถโข   ภควา   ภิกฺขู   อามนฺเตสิ  สนฺนิปตถ  ภิกฺขเว
สงฺโฆ   กมฺมํ   กริสฺสตีติ   ฯ   เอวํ  วุตฺเต  อญฺญตโร  ภิกฺขุ  ภควนฺตํ
เอตทโวจ    อตฺถิ    ภนฺเต   ภิกฺขุ   คิลาโน   โส   อนาคโตติ   ฯ
อนุชานามิ   ภิกฺขเว   คิลาเนน   ภิกฺขุนา   ฉนฺทํ   ทาตุํ   ฯ  เอวญฺจ
ปน   ภิกฺขเว   ทาตพฺโพ   ฯ   เตน   คิลาเนน  ภิกฺขุนา  เอกํ  ภิกฺขุํ
อุปสงฺกมิตฺวา    เอกํสํ    อุตฺตราสงฺคํ    กริตฺวา   อุกฺกุฏิกํ   นิสีทิตฺวา
อญฺชลึ   ปคฺคเหตฺวา   เอวมสฺส   วจนีโย   ฉนฺทํ   ทมฺมิ   ฉนฺทํ   เม
หร    ฉนฺทํ   เม   อาโรเจหีติ   ฯ   กาเยน   วิญฺญาเปติ   วาจาย
วิญฺญาเปติ   กาเยน   วาจาย   วิญฺญาเปติ   ทินฺโน   โหติ  ฉนฺโท  ฯ
น   กาเยน   วิญฺญาเปติ  น  วาจาย  วิญฺญาเปติ  น  กาเยน  วาจาย
วิญฺญาเปติ    น    ทินฺโน    โหติ   ฉนฺโท   ฯ   เอวญฺเจตํ   ลเภถ
อิจฺเจตํ   กุสลํ   โน   เจ   ลเภถ   โส   ภิกฺขเว   คิลาโน   ภิกฺขุ
มญฺเจน   วา   ปีเฐน   ว   สงฺฆมชฺเฌ   อาเนตฺวา   กมฺมํ   กาตพฺพํ
สเจ   ภิกฺขเว   คิลานุปฏฺฐากานํ   ภิกฺขูนํ   เอวํ   โหติ   สเจ   โข
มยํ    คิลานํ    ฐานา    จาเวสฺสาม   อาพาโธ   วา   อภิวฑฺฒิสฺสติ
กาลกิริยา  วา  ภวิสฺสตีติ  น  ภิกฺขเว  คิลาโน [๑] ฐานา จาเวตพฺโพ
สงฺเฆน   ตตฺถ   คนฺตฺวา   กมฺมํ  กาตพฺพํ  น  เตฺวว  วคฺเคน  สงฺเฆน
กมฺมํ  กาตพฺพํ  กเรยฺย  เจ  อาปตฺติ  ทุกฺกฏสฺสาติ  ๒  ฯ  ฉนฺทหารโก
#๑ ม. ภิกฺขุ ฯ   ๒ ม. อิติสทฺโท นตฺถิ ฯ
