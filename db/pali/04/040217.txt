สมฺมนฺนิตพฺพา    ปจฺฉา    ติจีวเรน    อวิปฺปวาโส   สมฺมนฺนิตพฺโพ   ฯ
สีมํ   ภิกฺขเว   สมูหนนฺเตน   ปฐมํ  ติจีวเรน  อวิปฺปวาโส  สมูหนฺตพฺโพ
ปจฺฉา  สมานสํวาสา  สีมา  ๑  สมูหนฺตพฺพา  ฯ  เอวญฺจ  ปน  ภิกฺขเว
ติจีวเรน   อวิปฺปวาโส   สมูหนฺตพฺโพ   ฯ  พฺยตฺเตน  ภิกฺขุนา  ปฏิพเลน
สงฺโฆ   ญาเปตพฺโพ   สุณาตุ   เม   ภนฺเต  สงฺโฆ  โย  โส  สงฺเฆน
ติจีวเรน    อวิปฺปวาโส   สมฺมโต   ยทิ   สงฺฆสฺส   ปตฺตกลฺลํ   สงฺโฆ
ตํ   ติจีวเรน   อวิปฺปวาสํ   สมูหเนยฺย   ฯ   เอสา  ญตฺติ  ฯ  สุณาตุ
เม    ภนฺเต   สงฺโฆ   โย   โส   สงฺเฆน   ติจีวเรน   อวิปฺปวาโส
สมฺมโต  สงฺโฆ  ตํ  ติจีวเรน  อวิปฺปวาสํ  สมูหนติ  ๒  ฯ ยสฺสายสฺมโต
ขมติ     เอตสฺส     ติจีวเรน     อวิปฺปวาสสฺส    สมุคฺฆาโต    โส
ตุณฺหสฺส    ยสฺส    นกฺขมติ    โส    ภาเสยฺย    ฯ   สมูหโต   โส
สงฺเฆน   ติจีวเรน   อวิปฺปวาโส   ฯ  ขมติ  สงฺฆสฺส  ตสฺมา  ตุณฺหี  ฯ
เอวเมตํ  ธารยามีติ  ฯ  เอวญฺจ  ปน  ภิกฺขเว  สมานสํวาสา  ๓ สีมา
สมูหนฺตพฺพา   ฯ   พฺยตฺเตน   ภิกฺขุนา   ปฏิพเลน   สงฺโฆ  ญาเปตพฺโพ
สุณาตุ   เม   ภนฺเต   สงฺโฆ   ยา   สา   สงฺเฆน   สีมา   สมฺมตา
สมานสํวาสา    เอกุโปสถา    ยทิ   สงฺฆสฺส   ปตฺตกลฺลํ   สงฺโฆ   ตํ
สีมํ   สมูหเนยฺย   [๔]   ฯ   เอสา   ญตฺติ  ฯ  สุณาตุ  เม  ภนฺเต
สงฺโฆ  ยา  สา  สงฺเฆน  สีมา  สมฺมตา สมานสํวาสา เอกุโปสถา สงฺโฆ
#๑ ปจฺฉา สีมา สมูหนฺตพฺพา ฯ  ๒ สี สมูหนฺติ ฯ  ๓ ยุ. รา. อยํ ปาโฐ น ทิสฺสติ ฯ
#๔ ม. สมานสํวาสํ เอกุโปสถํ ฯ
