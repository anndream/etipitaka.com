ทานํ  เทนฺเตหิ  เยภุยฺเยน  รตฺติ  เขปิตา โหติ ฯ ตตฺร เจ [๑] ภิกฺขูนํ
เอวํ   โหติ   มนุสฺเสหิ   ทานํ   เทนฺเตหิ   เยภุยฺเยน  รตฺติ  เขปิตา
สเจ   สงฺโฆ   เตวาจิกํ  ปวาเรสฺสติ  อปฺปวาริโต  ว  สงฺโฆ  ภวิสฺสติ
อถายํ   รตฺติ   วิภายิสฺสตีติ   ฯ   พฺยตฺเตน  ภิกฺขุนา  ปฏิพเลน  สงฺโฆ
ญาเปตพฺโพ   สุณาตุ   เม   ภนฺเต   สงฺโฆ  มนุสฺเสหิ  ทานํ  เทนฺเตหิ
เยภุยฺเยน   รตฺติ   เขปิตา   ฯ   สเจ  สงฺโฆ  เตวาจิกํ  ปวาเรสฺสติ
อปฺปวาริโต   ว   สงฺโฆ   ภวิสฺสติ   อถายํ  รตฺติ  วิภายิสฺสติ  ฯ  ยทิ
สงฺฆสฺส    ปตฺตกลฺลํ    สงฺโฆ    เทฺววาจิกํ   เอกวาจิกํ   สมานวสฺสิกํ
ปวาเรยฺยาติ  ฯ  อิธ  ปน  ภิกฺขเว  อญฺญตรสฺมึ  อาวาเส ตทหุปวารณาย
ภิกฺขูหิ    ธมฺมํ    ภณนฺเตหิ    สุตฺตนฺติเกหิ    สุตฺตนฺตํ    สงฺคายนฺเตหิ
วินยธเรหิ    วินยํ   วินิจฺฉินนฺเตหิ   ธมฺมกถิเกหิ   ธมฺมํ   สากจฺฉนฺเตหิ
ภิกฺขูหิ    กลหํ   กโรนฺเตหิ   เยภุยฺเยน   รตฺติ   เขปิตา   โหติ   ฯ
ตตฺร  เจ  [๒]  ภิกฺขูนํ  เอวํ  โหติ  ภิกฺขูหิ กลหํ กโรนฺเตหิ เยภุยฺเยน
รตฺติ   เขปิตา   สเจ   สงฺโฆ  เตวาจิกํ  ปวาเรสฺสติ  อปฺปวาริโต  ว
สงฺโฆ    ภวิสฺสติ    อถายํ    รตฺติ    วิภายิสฺสตีติ    ฯ    พฺยตฺเตน
ภิกฺขุนา  ปฏิพเลน  สงฺโฆ  ญาเปตพฺโพ  สุณาตุ  เม  ภนฺเต สงฺโฆ [๓]
ภิกฺขูหิ   กลหํ   กโรนฺเตหิ  เยภุยฺเยน  รตฺติ  เขปิตา  ฯ  สเจ  สงฺโฆ
เตวาจิกํ    ปวาเรสฺสติ   อปฺปวาริโต   ว   สงฺโฆ   ภวิสฺสติ   อถายํ
รตฺติ   วิภายิสฺสติ   ฯ   ยทิ   สงฺฆสฺส   ปตฺตกลฺลํ   สงฺโฆ  เทฺววาจิกํ
เอกวาจิกํ   สมานวสฺสิกํ   ปวาเรยฺยาติ   ฯ   เตน  โข  ปน  สมเยน
#๑ โป. ม. ภิกฺขเว ฯ ๒ โป. ภิกฺขเว ฯ อิโต ปรํ อีทิสเมว ฯ ๓ โป. อิเมหิ ฯ
