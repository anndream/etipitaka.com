     [๒๐๖]   อถโข   ภิกฺขูนํ   เอตทโหสิ   กทา   นุ   โข   วสฺสํ
อุปคนฺตพฺพนฺติ    ฯ   ภควโต   เอตมตฺถํ   อาโรเจสุํ   ฯ   อนุชานามิ
ภิกฺขเว   วสฺสาเน   วสฺสํ   อุปคนฺตุนฺติ   ฯ  อถโข  ภิกฺขูนํ  เอตทโหสิ
กติ   นุ   โข   วสฺสูปนายิกาติ   ฯ  ภควโต  เอตมตฺถํ  อาโรเจสุํ  ฯ
เทฺวมา   ภิกฺขเว   วสฺสูปนายิกา  ปุริมิกา  ปจฺฉิมิกา  ๑  อปรชฺชุคตาย
อาสาฬฺหิยา     ปุริมิกา     อุปคนฺตพฺพา     มาสคตาย    อาสาฬฺหิยา
ปจฺฉิมิกา อุปคนฺตพฺพา อิมา โข ภิกฺขเว เทฺว วสฺสูปนายิกาติ ฯ
     [๒๐๗]  เตน  โข  ปน  สมเยน  ฉพฺพคฺคิยา ภิกฺขู วสฺสํ อุปคนฺตฺวา
อนฺตราวสฺสํ   จาริกํ   จรนฺติ   ฯ   มนุสฺสา  ตเถว  อุชฺฌายนฺติ  ขียนฺติ
วิปาเจนฺติ   กถํ   หิ   นาม   สมณา  สกฺยปุตฺติยา  เหมนฺตมฺปิ  คิมฺหมฺปิ
วสฺสมฺปิ   จาริกํ   จริสฺสนฺติ   หริตานิ   ติณานิ  สมฺมทฺทนฺตา  เอกินฺทฺริยํ
ชีวํ  วิเหเฐนฺตา  พหู  ขุทฺทเก  ปาเณ สงฺฆาตํ อาปาเทนฺตา อิเม หิ นาม
อญฺญติตฺถิยา   ทุรกฺขาตธมฺมา   วสฺสาวาสํ   อลฺลิยิสฺสนฺติ   สงฺกาสยิสฺสนฺติ
อิเม   หิ   นาม  สกุนฺตกา  รุกฺขคฺเคสุ  กุลาวกานิ  กริตฺวา  วสฺสาวาสํ
อลฺลิยิสฺสนฺติ    สงฺกาสยิสฺสนฺติ    อิเม    ปน    สมณา    สกฺยปุตฺติยา
เหมนฺตมฺปิ    คิมฺหมฺปิ    วสฺสมฺปิ    จาริกํ   จรนฺติ   หริตานิ   ติณานิ
สมฺมทฺทนฺตา    เอกินฺทฺริยํ   ชีวํ   วิเหเฐนฺตา   พหู   ขุทฺทเก   ปาเณ
สงฺฆาตํ   อาปาเทนฺตาติ   ฯ   อสฺโสสุํ   โข   ภิกฺขู   เตสํ  มนุสฺสานํ
อุชฺฌายนฺตานํ   ขียนฺตานํ   วิปาเจนฺตานํ   ฯ  เย  เต  ภิกฺขู  อปฺปิจฺฉา
เต    อุชฺฌายนฺติ   ขียนฺติ   วิปาเจนฺติ   กถํ   หิ   นาม   ฉพฺพคฺคิยา
#๑ ม. ยุ. ปจฺฉิมิกาติ ฯ
