อุปสงฺกมิตฺวา   เอกํสํ   อุตฺตราสงฺคํ  กริตฺวา  อุกฺกุฏิกํ  นิสีทิตฺวา  อญฺชลึ
ปคฺคเหตฺวา    เอวมสฺส    วจนีโย    ปวารณํ   ทมฺมิ   ปวารณํ   เม
หร  [๑]  มมตฺถาย  ปวาเรหีติ  กาเยน  วิญฺญาเปติ วาจาย วิญฺญาเปติ
กาเยน   วาจาย   วิญฺญาเปติ  ทินฺนา  โหติ  ปวารณา  ฯ  น  กาเยน
วิญฺญาเปติ   น   วาจาย   วิญฺญาเปติ  น  กาเยน  วาจาย  วิญฺญาเปติ
น   ทินฺนา   โหติ   ปวารณา   ฯ   เอวญฺเจตํ  ลเภถ  อิจฺเจตํ  กุสลํ
โน   เจ   ลเภถ   โส  ภิกฺขเว  คิลาโน  ภิกฺขุ  มญฺเจน  วา  ปีเฐน
วา  สงฺฆมชฺเฌ  อาเนตฺวา  ปวาเรตพฺพํ  ฯ สเจ ภิกฺขเว คิลานุปฏฺฐากานํ
ภิกฺขูนํ   เอวํ   ๒  โหติ  สเจ  โข  มยํ  คิลานํ  ฐานา  จาเวสฺสาม
อาพาโธ   วา  อภิวฑฺฒิสฺสติ  กาลกิริยา  วา  ภวิสฺสตีติ  ฯ  น  ภิกฺขเว
คิลาโน  [๓]  ฐานา  จาเวตพฺโพ  สงฺเฆน  ตตฺถ  คนฺตฺวา ปวาเรตพฺพํ
น   เตฺวว    วคฺเคน   สงฺเฆน  ปวาเรตพฺพํ  ปวาเรยฺย  เจ  อาปตฺติ
ทุกฺกฏสฺส  ฯ  ปวารณาหารโก  เจ  ภิกฺขเว  ทินฺนาย  ปวารณาย ตตฺเถว
ปกฺกมติ    อญฺญสฺส   ทาตพฺพา   ปวารณา   ฯ   ปวารณาหารโก   เจ
ภิกฺขเว   ทินฺนาย   ปวารณาย   ตตฺเถว  วิพฺภมติ  ฯเปฯ  กาลํ  กโรติ
สามเณโร      ปฏิชานาติ      สิกฺขํ     ปจฺจกฺขาตโก     ปฏิชานาติ
อนฺติมวตฺถุํ     อชฺฌาปนฺนโก     ปฏิชานาติ    อุมฺมตฺตโก    ปฏิชานาติ
ขิตฺตจิตฺโต   ปฏิชานาติ   เวทนฏฺโฏ   ปฏิชานาติ   อาปตฺติยา  อทสฺสเน
อุกฺขิตฺตโก     ปฏิชานาติ     อาปตฺติยา     อปฺปฏิกมฺเม    อุกฺขิตฺตโก
ปฏิชานาติ   ปาปิกาย   ทิฏฺฐิยา   อปฺปฏินิสฺสคฺเค  อุกฺขิตฺตโก  ปฏิชานาติ
#๑ โป. ม. ปวารณํ เม อาโรเจหิ ฯ ๒ ม. เอตทโหสิ ฯ ๓ ม. ภิกฺขุ ฯ
