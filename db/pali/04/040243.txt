ตโย   ชนา   กถํ  นุ  โข  อเมฺหหิ  อุโปสโถ  กาตพฺโพติ  ฯ  ภควโต
เอตมตฺถํ   อาโรเจสุํ   ฯ  อนุชานามิ  ภิกฺขเว  ติณฺณนฺนํ  อญฺญมญฺญํ  ๑
ปาริสุทฺธิอุโปสถํ   กาตุํ   ฯ   เอวญฺจ   ปน   ภิกฺขเว   กาตพฺโพ   ฯ
พฺยตฺเตน    ภิกฺขุนา    ปฏิพเลน    เต   ภิกฺขู   ญาเปตพฺพา   สุณนฺตุ
เม      อายสฺมนฺตา     อชฺชุโปสโถ     ปณฺณรโส     ยทายสฺมนฺตานํ
ปตฺตกลฺลํ   มยํ   อญฺญมญฺญํ   ๑   ปาริสุทฺธิอุโปสถํ   กเรยฺยามาติ   ฯ
เถเรน   ภิกฺขุนา   เอกํสํ   อุตฺตราสงฺคํ   กริตฺวา   อุกฺกุฏิกํ  นิสีทิตฺวา
อญฺชลึ    ปคฺคเหตฺวา    เต    ภิกฺขู   เอวมสฺสุ   วจนียา   ปริสุทฺโธ
อหํ    อาวุโส   ปริสุทฺโธติ   มํ   ธาเรถ   ปริสุทฺโธ   อหํ   อาวุโส
ปริสุทฺโธติ    มํ    ธาเรถ    ปริสุทฺโธ    อหํ   อาวุโส   ปริสุทฺโธติ
มํ   ธาเรถาติ   ฯ   นวเกน   ภิกฺขุนา   เอกํสํ  อุตฺตราสงฺคํ  กริตฺวา
อุกฺกุฏิกํ    นิสีทิตฺวา    อญฺชลึ    ปคฺคเหตฺวา   เต   ภิกฺขู   เอวมสฺสุ
วจนียา   ปริสุทฺโธ   อหํ   ภนฺเต   ปริสุทฺโธติ   มํ  ธาเรถ  ปริสุทฺโธ
อหํ    ภนฺเต    ปริสุทฺโธติ    มํ   ธาเรถ   ปริสุทฺโธ   อหํ   ภนฺเต
ปริสุทฺโธติ   มํ   ธาเรถาติ   ฯ   เตน  โข  ปน  สมเยน  อญฺญตรสฺมึ
อาวาเส   ตทหุโปสเถ   เทฺว  ภิกฺขู  วิหรนฺติ  ฯ  อถโข  เตสํ  ภิกฺขูนํ
เอตทโหสิ     ภควตา    อนุญฺญาตํ    จตุนฺนํ    ปาติโมกฺขํ    อุทฺทิสิตุํ
ติณฺณนฺนํ    อญฺญมญฺญํ   ๑   ปาริสุทฺธิอุโปสถํ   กาตุํ   มยญฺจมฺห   เทฺว
ชนา   กถํ   นุ   โข   อเมฺหหิ   อุโปสโถ   กาตพฺโพติ   ฯ  ภควโต
เอตมตฺถํ   อาโรเจสุํ   ฯ  อนุชานามิ  ภิกฺขเว  ทฺวินฺนํ  ปาริสุทฺธิอุโปสถํ
#๑ ม. ยุ. อยํ ปาโฐ นตฺถิ ฯ
