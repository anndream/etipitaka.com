กถํ   สาราณียํ   วีติสาเรตฺวา   เอกมนฺตํ  อฏฺฐาสิ  ฯ  เอกมนฺตํ  ฐิโต
โข    โส   พฺราหฺมโณ   ภควนฺตํ   เอตทโวจ   กิตฺตาวตา   นุ   โข
โภ    โคตม   พฺราหฺมโณ   โหติ   กตเม   จ   ปน   พฺราหฺมณกรณา
ธมฺมาติ   ฯ   อถโข   ภควา   เอตมตฺถํ  วิทิตฺวา  ตายํ  เวลายํ  อิมํ
อุทานํ อุทาเนสิ
              โย พฺราหฺมโณ พาหิตปาปธมฺโม
              นีหหหุโก ๑ นิกฺกสาโว ยตตฺโต
              เวทนฺตคู วูสิตพฺรหฺมจริโย
              ธมฺเมน โส ๒ พฺรหฺมวาทํ วเทยฺย
              ยสฺสุสฺสทา นตฺถิ กุหิญฺจิ โลเกติ ฯ
              อชปาลนิโคฺรธกถา นิฏฺฐิตา ๓ ฯ
     [๕]   อถโข   ภควา   สตฺตาหสฺส  อจฺจเยน  ตมฺหา  สมาธิมฺหา
วุฏฺฐหิตฺวา     อชปาลนิโคฺรธมูลา     เยน    มุจลินฺโท    เตนุปสงฺกมิ
อุปสงฺกมิตฺวา     มุจลินฺทมูเล     สตฺตาหํ     เอกปลฺลงฺเกน     นิสีทิ
วิมุตฺติสุขปฏิสํเวที ฯ
     เตน    โข    ปน    สมเยน   มหาอกาลเมโฆ   อุทปาทิ   ฯ
สตฺตาหวทฺทลิกา    สีตวาตทุทฺทินี    ฯ   อถโข   มุจลินฺโท   นาคราชา
สกภวนา   นิกฺขมิตฺวา   ภควโต  กายํ  สตฺตกฺขตฺตุํ  โภเคหิ  ปริกฺขิปิตฺวา
#๑ ยุ. รา. นิหุหหโก ฯ ม. นิหหหหโก นิกสาโว ฯ ๒ ยุ. รา. โส พฺราหฺมโณ ฯ
#๓ สี. อิทํ ปาฐทฺวยํ น ทิสฺสติ ฯ
