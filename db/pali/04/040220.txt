ภควโต    เอตมตฺถํ    อาโรเจสุํ   ฯ   เทฺวเม   ภิกฺขเว   อุโปสถา
จาตุทฺทสิโก  จ  ปณฺณรสิโก  จ  อิเม  โข  ภิกฺขเว  เทฺว  อุโปสถาติ ฯ
อถโข    ภิกฺขูนํ    เอตทโหสิ   กติ   นุ   โข   อุโปสถกมฺมานีติ   ฯ
ภควโต   เอตมตฺถํ  อาโรเจสุํ  ฯ  จตฺตารีมานิ  ภิกฺขเว  อุโปสถกมฺมานิ
อธมฺเมน    วคฺคํ    อุโปสถกมฺมํ    อธมฺเมน    สมคฺคํ    อุโปสถกมฺมํ
ธมฺเมน   วคฺคํ   อุโปสถกมฺมํ   ธมฺเมน   สมคฺคํ   อุโปสถกมฺมํ  ๑  ฯ
ตตฺร   ภิกฺขเว   ยทิทํ   ๒  อธมฺเมน  วคฺคํ  อุโปสถกมฺมํ  น  ภิกฺขเว
เอวรูปํ   อุโปสถกมฺมํ   กาตพฺพํ   น   จ   มยา  เอวรูปํ  อุโปสถกมฺมํ
อนุญฺญาตํ   ฯ   ตตฺร   ภิกฺขเว   ยทิทํ   อธมฺเมน  สมคฺคํ  อุโปสถกมฺมํ
น   ภิกฺขเว   เอวรูปํ   อุโปสถกมฺมํ   กาตพฺพํ   น  จ  มยา  เอวรูปํ
อุโปสถกมฺมํ   อนุญฺญาตํ   ฯ   ตตฺร   ภิกฺขเว   ยทิทํ   ธมฺเมน   วคฺคํ
อุโปสถกมฺมํ   น   ภิกฺขเว   เอวรูปํ   อุโปสถกมฺมํ   กาตพฺพํ   น   จ
มยา   เอวรูปํ   อุโปสถกมฺมํ   อนุญฺญาตํ   ฯ   ตตฺร   ภิกฺขเว   ยทิทํ
ธมฺเมน    สมคฺคํ    อุโปสถกมฺมํ    เอวรูปํ    ภิกฺขเว    อุโปสถกมฺมํ
กาตพฺพํ    เอวรูปํ    มยา    อุโปสถกมฺมํ   อนุญฺญาตํ   ฯ   ตสฺมาติห
ภิกฺขเว   เอวรูปํ   อุโปสถกมฺมํ   กริสฺสาม   ยทิทํ   ธมฺเมน  สมคฺคนฺติ
เอวญฺหิ โว ภิกฺขเว สิกฺขิตพฺพนฺติ ฯ
     [๑๖๗]  อถโข  ภิกฺขูนํ  เอตทโหสิ กติ นุ โข ปาติโมกฺขุทฺเทสาติ ฯ
ภควโต      เอตมตฺถํ     อาโรเจสุํ     ฯ     ปญฺจิเม     ภิกฺขเว
ปาติโมกฺขุทฺเทสา    นิทานํ   อุทฺทิสิตฺวา   อวเสสํ   สุเตน   สาเวตพฺพํ
#๑ ม. ยุ. อุโปสถกมฺมนฺติ ฯ   ๒ ยุ. สพฺพตฺถ ยมิทํ ฯ
