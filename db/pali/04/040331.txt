                  อนาปตฺติปณฺณรสกํ นิฏฺฐิตํ ฯ
     [๒๓๔]   อิธ  ปน  ภิกฺขเว  อญฺญตรสฺมึ  อาวาเส  ตทหุปวารณาย
สมฺพหุลา   อาวาสิกา   ภิกฺขู  สนฺนิปตนฺติ  ปญฺจ  วา  อติเรกา  วา  ฯ
เต    ชานนฺติ   อตฺถญฺเญ   อาวาสิกา   ภิกฺขู   อนาคตาติ   ฯ   เต
ธมฺมสญฺญิโน    วินยสญฺญิโน    วคฺคา    สมคฺคสญฺญิโน   ปวาเรนฺติ   ฯ
เตหิ   ปวาริยมาเน  อถญฺเญ  อาวาสิกา  ภิกฺขู  อาคจฺฉนฺติ  พหุตรา  ฯ
เตหิ    ภิกฺขเว    ภิกฺขูหิ    ปุน   ปวาเรตพฺพํ   ปวาริตานํ   อาปตฺติ
ทุกฺกฏสฺส  ฯเปฯ  อถญฺเญ  อาวาสิกา  ภิกฺขู  อาคจฺฉนฺติ  สมสมา  ฯเปฯ
โถกตรา    ฯ    ปวาริตา    สุปฺปวาริตา    อวเสเสหิ   ปวาเรตพฺพํ
ปวาริตานํ   อาปตฺติ   ทุกฺกฏสฺส   ฯ   อิธ   ปน   ภิกฺขเว  อญฺญตรสฺมึ
อาวาเส    ตทหุปวารณาย   สมฺพหุลา   อาวาสิกา   ภิกฺขู   สนฺนิปตนฺติ
ปญฺจ   วา   อติเรกา   วา   ฯ   เต  ชานนฺติ  อตฺถญฺเญ  อาวาสิกา
ภิกฺขู  อนาคตาติ  ฯ  เต  ธมฺมสญฺญิโน  วินยสญฺญิโน  วคฺคา สมคฺคสญฺญิโน
ปวาเรนฺติ     ฯ     เตหิ     ปวาริตมตฺเต     ฯเปฯ    อวุฏฺฐิตาย
ปริสาย     เอกจฺจาย    วุฏฺฐิตาย    ปริสาย    สพฺพาย    วุฏฺฐิตาย
ปริสาย    อถญฺเญ   อาวาสิกา   ภิกฺขู   อาคจฺฉนฺติ   พหุตรา   ฯเปฯ
สมสมา   ฯเปฯ   โถกตรา   ฯ  ปวาริตา  สุปฺปวาริตา  เตสํ  สนฺติเก
ปวาเรตพฺพํ ปวาริตานํ อาปตฺติ ทุกฺกฏสฺส ฯ
               วคฺคาสมคฺคสญฺญิปณฺณรสกํ นิฏฺฐิตํ ฯ
     [๒๓๕]   อิธ  ปน  ภิกฺขเว  อญฺญตรสฺมึ  อาวาเส  ตทหุปวารณาย
