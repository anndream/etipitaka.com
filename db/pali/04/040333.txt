กปฺปเตว   อมฺหากํ   ปวาเรตุํ  นมฺหากํ  ๑  น  กปฺปตีติ  กุกฺกุจฺจปกตา
ปวาเรนฺติ  ฯ  เตหิ  ปวาริยมาเน  อถญฺเญ  อาวาสิกา  ภิกฺขู อาคจฺฉนฺติ
พหุตรา   ฯ   เตหิ   ภิกฺขเว   ภิกฺขูหิ   ปุน   ปวาเรตพฺพํ  ปวาริตานํ
อาปตฺติ   ทุกฺกฏสฺส   ฯเปฯ   อถญฺเญ   อาวาสิกา   ภิกฺขู   อาคจฺฉนฺติ
สมสมา   ฯเปฯ   โถกตรา   ฯ   ปวาริตา   สุปฺปวาริตา   อวเสเสหิ
ปวาเรตพฺพํ   ปวาริตานํ   อาปตฺติ   ทุกฺกฏสฺส   ฯ   อิธ  ปน  ภิกฺขเว
อญฺญตรสฺมึ    อาวาเส   ตทหุปวารณาย   สมฺพหุลา   อาวาสิกา   ภิกฺขู
สนฺนิปตนฺติ   ปญฺจ   วา   อติเรกา   วา   ฯ  เต  ชานนฺติ  อตฺถญฺเญ
อาวาสิกา   ภิกฺขู   อนาคตาติ   ฯ   เต  กปฺปเตว  อมฺหากํ  ปวาเรตุํ
นมฺหากํ    น    กปฺปตีติ    กุกฺกุจฺจปกตา    ปวาเรนฺติ    ฯ    เตหิ
ปวาริตมตฺเต  ฯเปฯ  อวุฏฺฐิตาย  ปริสาย  เอกจฺจาย  วุฏฺฐิตาย  ปริสาย
สพฺพาย   วุฏฺฐิตาย   ปริสาย   อถญฺเญ   อาวาสิกา   ภิกฺขู  อาคจฺฉนฺติ
พหุตรา   ฯเปฯ   สมสมา  ฯเปฯ  โถกตรา  ฯ  ปวาริตา  สุปฺปวาริตา
เตสํ สนฺติเก ปวาเรตพฺพํ ปวาริตานํ อาปตฺติ ทุกฺกฏสฺส ฯ
                 กุกฺกุจฺจปกตปณฺณรสกํ นิฏฺฐิตํ ฯ
     [๒๓๗]   อิธ  ปน  ภิกฺขเว  อญฺญตรสฺมึ  อาวาเส  ตทหุปวารณาย
สมฺพหุลา   อาวาสิกา   ภิกฺขู  สนฺนิปตนฺติ  ปญฺจ  วา  อติเรกา  วา  ฯ
เต    ชานนฺติ   อตฺถญฺเญ   อาวาสิกา   ภิกฺขู   อนาคตาติ   ฯ   เต
นสฺสนฺเตเต    วินสฺสนฺเตเต    โก   เตหิ   อตฺโถติ   เภทปุเรกฺขารา
ปวาเรนฺติ  ฯ  เตหิ  ปวาริยมาเน  อถญฺเญ  อาวาสิกา  ภิกฺขู อาคจฺฉนฺติ
#๑ โป. ม. นามฺหากํ ฯ เอวมุปริ ฯ
