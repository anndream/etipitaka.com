สตฺถุ   สาสเน   ภควนฺตํ   เอตทโวจจ  ลเภยฺยาม  มยํ  ภนฺเต  ภควโต
สนฺติเก    ปพฺพชฺชํ    ลเภยฺยาม   อุปสมฺปทนฺติ   ฯ   เอถ   ภิกฺขโวติ
ภควา    อโวจ    สฺวากฺขาโต    ธมฺโม   จรถ   พฺรหฺมจริยํ   สมฺมา
ทุกฺขสฺส   อนฺตกิริยายาติ   ฯ   สา  ว  เตสํ  อายสฺมนฺตานํ  อุปสมฺปทา
อโหสิ  ฯ  อถโข  ภควา  ตทวเสเส  ภิกฺขู  นีหารภตฺโต  [๑] ธมฺมิยา
กถาย   โอวทิ   อนุสาสิ   ฯ   ยํ   ตโย   ภิกฺขู   ปิณฺฑาย   จริตฺวา
อาหรนฺติ    เตน   ฉพฺพคฺโค   ยาเปติ   ฯ   อถโข   อายสฺมโต   จ
มหานามสฺส    อายสฺมโต   จ   อสฺสชิสฺส   ภควตา   ธมฺมิยา   กถาย
โอวทิยมานานํ    อนุสาสิยมานานํ   วิรชํ   วีตมลํ   ธมฺมจกฺขุํ   อุทปาทิ
ยงฺกิญฺจิ    สมุทยธมฺมํ   สพฺพนฺตํ   นิโรธธมฺมนฺติ   ฯ   เต   ทิฏฺฐธมฺมา
ปตฺตธมฺมา   วิทิตธมฺมา   ปริโยคาฬฺหธมฺมา   ติณฺณวิจิกิจฺฉา   วิคตกถํกถา
เวสารชฺชปฺปตฺตา      อปรปฺปจฺจยา     สตฺถุ     สาสเน     ภควนฺตํ
เอตทโวจจ    ลเภยฺยาม    มยํ   ภนฺเต   ภควโต   สนฺติเก   ปพฺพชฺชํ
ลเภยฺยาม  อุปสมฺปทนฺติ  ฯ  เอถ  ภิกฺขโวติ  ภควา  อโวจ  สฺวากฺขาโต
ธมฺโม    จรถ    พฺรหฺมจริยํ    สมฺมา   ทุกฺขสฺส   อนฺตกิริยายาติ   ฯ
สา ว เตสํ อายสฺมนฺตานํ อุปสมฺปทา อโหสิ ฯ
     [๒๐]   อถโข   ภควา   ปญฺจวคฺคิเย   ภิกฺขู   อามนฺเตสิ   รูปํ
ภิกฺขเว    อนตฺตา    ฯ    รูปญฺจ   หิทํ   ภิกฺขเว   อตฺตา   อภวิสฺส
นยิทํ   รูปํ   อาพาธาย   สํวตฺเตยฺย   ลพฺเภถ   จ   รูเป  เอวํ  เม
#๑ ยุ. รา. เอตฺอนฺตเร อิมินา นีหาเรนาติ ปาฐทฺวยํ อตฺถิ ฯ
