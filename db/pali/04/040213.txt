อกโต   นุ   โขติ   ฯ   ภควโต   เอตมตฺถํ  อาโรเจสุํ  ฯ  สมฺมตาย
วา   ภิกฺขเว   ภูมิยา  นิสินฺโน  ๑  อสมฺมตาย  วา  ยโต  ปาติโมกฺขํ
สุณาติ   กโต   วสฺส   อุโปสโถ   เตนหิ   ภิกฺขเว  สงฺโฆ  ยาวมหนฺตํ
อุโปสถมุขํ    ๒   อากงฺขติ   ตาวมหนฺตํ   อุโปสถมุขํ   สมฺมนฺนตุ   ฯ
เอวญฺจ   ปน   ภิกฺขเว   สมฺมนฺนิตพฺพํ   ฯ  ปฐมํ  นิมิตฺตา  กิตฺเตตพฺพา
นิมิตฺเต   กิตฺเตตฺวา   พฺยตฺเตน  ภิกฺขุนา  ปฏิพเลน  สงฺโฆ  ญาเปตพฺโพ
สุณาตุ   เม   ภนฺเต   สงฺโฆ   ยาวตา   สมนฺตา   นิมิตฺตา   กิตฺติตา
ยทิ    สงฺฆสฺส    ปตฺตกลฺลํ   สงฺโฆ   เอเตหิ   นิมิตฺเตหิ   อุโปสถมุขํ
สมฺมนฺเนยฺย   ฯ  เอสา  ญตฺติ  ฯ  สุณาตุ  เม  ภนฺเต  สงฺโฆ  ยาวตา
สมนฺตา   นิมิตฺตา   กิตฺติตา   สงฺโฆ   เอเตหิ   นิมิตฺเตหิ   อุโปสถมุขํ
สมฺมนฺนติ   ฯ   ยสฺสายสฺมโต   ขมติ   เอเตหิ  นิมิตฺเตหิ  อุโปสถมุขสฺส
สมฺมติ   โส   ตุณฺหสฺส   ยสฺส   นกฺขมติ   โส   ภาเสยฺย   ฯ  สมฺมตํ
สงฺเฆน   เอเตหิ   นิมิตฺเตหิ   อุโปสถมุขํ   ฯ   ขมติ  สงฺฆสฺส  ตสฺมา
ตุณฺหี ฯ เอวเมตํ ธารยามีติ ฯ
     [๑๖๐]  เตน  โข  ปน  สมเยน  อญฺญตรสฺมึ อาวาเส ตทหุโปสเถ
นวกา   ภิกฺขู   ปฐมตรํ   สนฺนิปติตฺวา   น   ตาว  เถรา  อาคจฺฉนฺตีติ
ปกฺกมึสุ   ฯ   อุโปสโถ   วิกาโล   ๓  อโหสิ  ฯ  ภควโต  เอตมตฺถํ
อาโรเจสุํ   ฯ   อนุชานามิ   ภิกฺขเว   ตทหุโปสเถ   เถเรหิ   ภิกฺขูหิ
ปฐมตรํ สนฺนิปติตุนฺติ
#๑ ม. ยุ. นิสินฺนา ฯ  ๒ สพฺพตฺถ ปมุขํ ฯ   ๓ ม. ยุ. วิกาเล ฯ
