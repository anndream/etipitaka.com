อาสีวิโส   โฆรวิโส   โส   ตํ   มา   วิเหเฐสีติ   ฯ   ตติยมฺปิ  โข
ภควา   อุรุเวลกสฺสปํ   ชฏิลํ   เอตทโวจ   สเจ   เต   กสฺสป  อครุ
วเสยฺยาม   เอกรตฺตึ   อคฺยาคาเรติ   ฯ  น  โข  เม  มหาสมณ  ครุ
อปิจ    โข    จณฺเฑตฺถ   นาคราชา   อิทฺธิมา   อาสีวิโส   โฆรวิโส
โส   ตํ   มา   วิเหเฐสีติ  ฯ  อปฺเปว  มํ  น  วิเหเฐยฺย  อิงฺฆ  ตฺวํ
กสฺสป   อนุชานาหิ   อคฺยาคารนฺติ   ฯ  วิหร  มหาสมณ  ยถาสุขนฺติ  ฯ
อถโข    ภควา    อคฺยาคารํ    ปวิสิตฺวา   ติณสนฺถรกํ   ปญฺญาเปตฺวา
นิสีทิ    ปลฺลงฺกํ    อาภุชิตฺวา    อุชุํ   กายํ   ปณิธาย   ปริมุขํ   สตึ
อุปฏฺฐเปตฺวา ฯ
     [๓๘]  อถโข  ๑  โส  นาโค  อทฺทส  ภควนฺตํ  ปวิฏฺฐํ  ทิสฺวาน
ทุกฺขี  ๒  ทุมฺมโน  ปธูปาสิ  ๓  ฯ  อถโข ภควโต เอตทโหสิ ยนฺนูนาหํ
อิมสฺส    นาคสฺส    อนุปหจฺจ    ฉวิญฺจ   จมฺมญฺจ   มํสญฺจ   นฺหารุญฺจ
อฏฺฐิญฺจ   อฏฺฐิมิญฺชญฺจ   เตชสา   เตชํ  ปริยาเทยฺยนฺติ  ๔  ฯ  อถโข
ภควา   ตถารูปํ  อิทฺธาภิสงฺขารํ  อภิสงฺขริตฺวา  ปธูปาสิ  ฯ  อถโข  โส
นาโค   มกฺขํ   อสหนฺโต  ปชฺชลิ  ฯ  ภควาปิ  เตโชธาตุํ  สมาปชฺชิตฺวา
ปชฺชลิ   ฯ   อุภินฺนํ  สญฺโชติภูตานํ  ๕  อคฺยาคารํ  อาทิตฺตํ  วิย  โหติ
สมฺปชฺชลิตํ   สญฺโชติภูตํ   ๖   ฯ   อถโข   เต   ชฏิลา   อคฺยาคารํ
ปริวาเรตฺวา   เอวมาหํสุ   อภิรูโป   วต   โภ   มหาสมโณ   นาเคน
วิเหฐิยตีติ   ๗   ฯ   อถโข  ภควา  ตสฺสา  รตฺติยา  อจฺจเยน  ตสฺส
#๑ ม. อทฺทสา โข โส ภควนฺตํ ปวิฏฺฐํ ฯ   ๒ ม. อยํ ปาโฐ น ทิสฺสติ ฯ
#๓ ม. ปธูปายิ ฯ อิโต ปรํ อีทิสเมว ฯ   ๔ ม. ยุ. ปริยาทิเยยฺยนฺติ ฯ
#๕-๖ สชฺโชติภูตานํ สชฺโชติภูตนฺติปิ ปาฐา ฯ     ๗ ยุ. วิเหฐิสฺสตีติ ฯ
