ภิกฺขเว     อนุปสมฺปนฺโน     น     อุปสมฺปาเทตพฺโพ     อุปสมฺปนฺโน
นาเสตพฺโพ  ฯ  สงฺฆเภทโก  ภิกฺขเว  อนุปสมฺปนฺโน  น อุปสมฺปาเทตพฺโพ
อุปสมฺปนฺโน      นาเสตพฺโพ      ฯ      โลหิตุปฺปาทโก     ภิกฺขเว
อนุปสมฺปนฺโน น อุปสมฺปาเทตพฺโพ อุปสมฺปนฺโน นาเสตพฺโพติ ฯ
     [๑๓๒]   เตน   โข   ปน   สมเยน  อญฺญตโร  อุภโตพฺยญฺชนโก
ภิกฺขูสุ   ปพฺพชิโต   โหติ   ฯ   โส  กโรติปิ  การาเปติปิ  ฯ  ภควโต
เอตมตฺถํ    อาโรเจสุํ   ฯ   อุภโตพฺยญฺชนโก   ภิกฺขเว   อนุปสมฺปนฺโน
น อุปสมฺปาเทตพฺโพ อุปสมฺปนฺโน นาเสตพฺโพติ ฯ
     [๑๓๓]  เตน  โข  ปน สมเยน ภิกฺขู อนุปชฺฌายกํ อุปสมฺปาเทนฺติ ฯ
ภควโต    เอตมตฺถํ    อาโรเจสุํ    ฯ   น   ภิกฺขเว   อนุปชฺฌายโก
อุปสมฺปาเทตพฺโพ         โย         อุปสมฺปาเทยฺย        อาปตฺติ
ทุกฺกฏสฺสาติ   ฯ   เตน  โข  ปน  สมเยน  ภิกฺขู  สงฺเฆน  อุปชฺฌาเยน
อุปสมฺปาเทนฺติ   ฯ   ภควโต   เอตมตฺถํ   อาโรเจสุํ   ฯ  น  ภิกฺขเว
สงฺเฆน     อุปชฺฌาเยน     อุปสมฺปาเทตพฺโพ    โย    อุปสมฺปาเทยฺย
อาปตฺติ   ทุกฺกฏสฺสาติ   ฯ   เตน   โข   ปน   สมเยน  ภิกฺขู  คเณน
อุปชฺฌาเยน   อุปสมฺปาเทนฺติ   ฯ   ภควโต   เอตมตฺถํ   อาโรเจสุํ  ฯ
น   ภิกฺขเว  คเณน  อุปชฺฌาเยน  อุปสมฺปาเทตพฺโพ  โย  อุปสมฺปาเทยฺย
อาปตฺติ     ทุกฺกฏสฺสาติ     ฯ     เตน     โข     ปน    สมเยน
ภิกฺขู   ปณฺฑกุปชฺฌาเยน   อุปสมฺปาเทนฺติ   ฯเปฯ  เถยฺยสํวาสกุปชฺฌาเยน
อุปสมฺปาเทนฺติ    ฯ    ติตฺถิยปกฺกนฺตกุปชฺฌาเยน    อุปสมฺปาเทนฺติ    ฯ
