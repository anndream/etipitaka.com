สฺวาคตานิ   โหนฺติ   น   สุวิภตฺตานิ   น   สุปฺปวตฺตีนิ  น  สุวินิจฺฉิตานิ
สุตฺตโส     อนุพฺยญฺชนโส     อูนปญฺจวสฺโส     โหติ    อิเมหิ    โข
ภิกฺขเว   ฉหงฺเคหิ   สมนฺนาคเตน  ภิกฺขุนา  น  อนิสฺสิเตน  วตฺถพฺพํ  ฯ
ฉหิ   ภิกฺขเว   องฺเคหิ   สมนฺนาคเตน   ภิกฺขุนา   อนิสฺสิเตน  วตฺถพฺพํ
อาปตฺตึ    ชานาติ    อนาปตฺตึ    ชานาติ   ลหุกํ   อาปตฺตึ   ชานาติ
ครุกํ    อาปตฺตึ    ชานาติ    อุภยานิ    โข   ปนสฺส   ปาติโมกฺขานิ
วิตฺถาเรน   สฺวาคตานิ   โหนฺติ   สุวิภตฺตานิ   สุปฺปวตฺตีนิ   สุวินิจฺฉิตานิ
สุตฺตโส    อนุพฺยญฺชนโส    ปญฺจวสฺโส   วา   โหติ   อติเรกปญฺจวสฺโส
วา   อิเมหิ  โข  ภิกฺขเว  ฉหงฺเคหิ  สมนฺนาคเตน  ภิกฺขุนา  อนิสฺสิเตน
วตฺถพฺพนฺติ ฯ
                  อภยูวรภาณวารํ นิฏฺฐิตํ ฯ
     [๑๑๘]   อถโข   ภควา   ราชคเห  ยถาภิรนฺตํ  วิหริตฺวา  เยน
กปิลวตฺถุ    เตน    จาริกํ   ปกฺกามิ   อนุปุพฺเพน   จาริกํ   จรมาโน
เยน   กปิลวตฺถุ   ตทวสริ   ฯ   ตตฺร   สุทํ   ภควา  สกฺเกสุ  วิหรติ
กปิลวตฺถุสฺมึ    นิโคฺรธาราเม    ฯ    อถโข    ภควา    ปุพฺพณฺหสมยํ
นิวาเสตฺวา   ปตฺตจีวรมาทาย   เยน   สุทฺโธทนสฺส   สกฺกสฺส   นิเวสนํ
เตนุปสงฺกมิ    อุปสงฺกมิตฺวา   ปญฺญตฺเต   อาสเน   นิสีทิ   ฯ   อถโข
ราหุลมาตา   เทวี  ราหุลํ  กุมารํ  ๑  เอตทโวจ  เอโส  เต  ราหุล
ปิตา   คจฺฉสฺส   ๒   ทายชฺชํ  ยาจาหีติ  ฯ  อถโข  ราหุโล  กุมาโร
#๑ สพฺพตฺถ ราหุลกุมารนฺติ ทิสฺสติ ฯ    ๒ คจฺฉ อสฺสาติ ฯ
