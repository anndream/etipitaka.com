อุทกนฺตราโย   โหติ   ฯ   มนุสฺสนฺตราโย   โหติ   ฯ  อมนุสฺสนฺตราโย
โหติ    ฯ    วาฬนฺตราโย    โหติ   ฯ   สิรึสปนฺตราโย   โหติ   ฯ
ชีวิตนฺตราโย  โหติ  ฯ  พฺรหฺมจริยนฺตราโย  โหติ  ฯ  ตตฺร  เจ  ภิกฺขูนํ
เอวํ   โหติ   อยํ   โข   พฺรหฺมจริยนฺตราโย   สเจ  สงฺโฆ  เตวาจิกํ
ปวาเรสฺสติ  อปฺปวาริโต  ว  สงฺโฆ  ภวิสฺสติ  อถายํ  พฺรหฺมจริยนฺตราโย
ภวิสฺสตีติ      ฯ      พฺยตฺเตน     ภิกฺขุนา     ปฏิพเลน     สงฺโฆ
ญาเปตพฺโพ   สุณาตุ   เม   ภนฺเต   สงฺโฆ   อยํ   พฺรหฺมจริยนฺตราโย
สเจ   สงฺโฆ   เตวาจิกํ  ปวาเรสฺสติ  อปฺปวาริโต  ว  สงฺโฆ  ภวิสฺสติ
อถายํ    พฺรหฺมจริยนฺตราโย   ภวิสฺสติ   ฯ   ยทิ   สงฺฆสฺส   ปตฺตกลฺลํ
สงฺโฆ เทฺววาจิกํ เอกวาจิกํ สมานวสฺสิกํ ปวาเรยฺยาติ ฯ
     [๒๔๕]   เตน   โข  ปน  สมเยน  ฉพฺพคฺคิยา  ภิกฺขู  สาปตฺติกา
ปวาเรนฺติ  ฯ  ภควโต  เอตมตฺถํ  อาโรเจสุํ  ฯ  น ภิกฺขเว สาปตฺติเกน
ปวาเรตพฺพํ    โย   ปวาเรยฺย   อาปตฺติ   ทุกฺกฏสฺส   ฯ   อนุชานามิ
ภิกฺขเว   โย   สาปตฺติโก   ปวาเรติ   ตสฺส   โอกาสํ   การาเปตฺวา
อาปตฺติยา   โจเทตุนฺติ   ฯ  เตน  โข  ปน  สมเยน  ฉพฺพคฺคิยา  ภิกฺขู
โอกาสํ   การาปิยมานา   น   อิจฺฉนฺติ   โอกาสํ   กาตุํ   ฯ  ภควโต
เอตมตฺถํ   อาโรเจสุํ   ฯ   อนุชานามิ   ภิกฺขเว  โอกาสํ  อกโรนฺตสฺส
ปวารณํ   ฐเปตุํ  ๑  เอวญฺจ  ปน  ภิกฺขเว  ฐเปตพฺพา  ตทหุปวารณาย
จาตุทฺทเส   วา   ปณฺณรเส  วา  ตสฺมึ  ปุคฺคเล  สมฺมุขีภูเต  สงฺฆมชฺเฌ
อุทาหริตพฺพํ    สุณาตุ    เม   ภนฺเต   สงฺโฆ   อิตฺถนฺนาโม   ปุคฺคโล
#๑ โป. ฐเปตุนฺติ ฯ
