กถํ  นุ  โข  มยา  ปฏิปชฺชิตพฺพนฺติ  ฯ  ภควโต  เอตมตฺถํ  อาโรเจสุํ ฯ
อนุชานามิ    ภิกฺขเว    สตฺตนฺนํ   สตฺตาหกรณีเยน   อปฺปหิเตปิ   คนฺตุํ
ปเคว    ปหิเต    ภิกฺขุสฺส    ภิกฺขุนิยา    สิกฺขมานาย    สามเณรสฺส
สามเณริยา   มาตุยา   จ   ปิตุสฺส   จ   อนุชานามิ   ภิกฺขเว  อิเมสํ
สตฺตนฺนํ   สตฺตาหกรณีเยน   อปฺปหิเตปิ   คนฺตุํ   ปเคว  ปหิเต  สตฺตาหํ
สนฺนิวฏฺโฏ   กาตพฺโพ   ฯ  อิธ  ปน  ภิกฺขเว  ภิกฺขุสฺส  มาตา  คิลานา
โหติ   ฯ  สา  เจ  ปุตฺตสฺส  สนฺติเก  ทูตํ  ปหิเณยฺย  อหํ  หิ  คิลานา
อาคจฺฉตุ   เม   ปุตฺโต   อิจฺฉามิ   ปุตฺตสฺส   อาคตนฺติ   ฯ   คนฺตพฺพํ
ภิกฺขเว    สตฺตาหกรณีเยน    อปฺปหิเตปิ   ปเคว   ปหิเต   คิลานภตฺตํ
วา   ปริเยสิสฺสามิ   คิลานุปฏฺฐากภตฺตํ  วา  ปริเยสิสฺสามิ  คิลานเภสชฺชํ
วา   ปริเยสิสฺสามิ   ปุจฺฉิสฺสามิ   วา   อุปฏฺฐหิสฺสามิ   วาติ   สตฺตาหํ
สนฺนิวฏฺโฏ   กาตพฺโพ   ฯ   อิธ  ปน  ภิกฺขเว  ภิกฺขุสฺส  ปิตา  คิลาโน
โหติ   ฯ  โส  เจ  ปุตฺตสฺส  สนฺติเก  ทูตํ  ปหิเณยฺย  อหํ  หิ  คิลาโน
อาคจฺฉตุ   เม   ปุตฺโต   อิจฺฉามิ   ปุตฺตสฺส   อาคตนฺติ   ฯ   คนฺตพฺพํ
ภิกฺขเว    สตฺตาหกรณีเยน    อปฺปหิเตปิ   ปเคว   ปหิเต   คิลานภตฺตํ
วา   ปริเยสิสฺสามิ   คิลานุปฏฺฐากภตฺตํ  วา  ปริเยสิสฺสามิ  คิลานเภสชฺชํ
วา   ปริเยสิสฺสามิ   ปุจฺฉิสฺสามิ   วา   อุปฏฺฐหิสฺสามิ   วาติ   สตฺตาหํ
สนฺนิวฏฺโฏ   กาตพฺโพ   ฯ  อิธ  ปน  ภิกฺขเว  ภิกฺขุสฺส  ภาตา  คิลาโน
โหติ   ฯ  โส  เจ  ภาตุโน  สนฺติเก  ทูตํ  ปหิเณยฺย  อหํ  หิ  คิลาโน
อาคจฺฉตุ   เม   ภาตา   อิจฺฉามิ   ภาตุโน   อาคตนฺติ   ฯ   คนฺตพฺพํ
