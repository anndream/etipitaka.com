กมฺมํ  นปิ    อาคจฺฉติ   ฯ   อนุชานามิ   ภิกฺขเว   เอวรูปสฺส   อุมฺมตฺตกสฺส
อุมฺมตฺตกสมฺมตึ    ทาตุํ   ฯ   เอวญฺจ   ปน   ภิกฺขเว   ทาตพฺพา   ฯ
พฺยตฺเตน    ภิกฺขุนา    ปฏิพเลน   สงฺโฆ   ญาเปตพฺโพ   สุณาตุ   เม
ภนฺเต    สงฺโฆ   คคฺโค   ภิกฺขุ   อุมฺมตฺตโก   สรติปิ   อุโปสถํ   นปิ
สรติ    สรติปิ    สงฺฆกมฺมํ   นปิ   สรติ   อาคจฺฉติปิ   อุโปสถํ   นปิ
อาคจฺฉติ   อาคจฺฉติปิ   สงฺฆกมฺมํ   นปิ   อาคจฺฉติ   ฯ   ยทิ  สงฺฆสฺส
ปตฺตกลฺลํ    สงฺโฆ    คคฺคสฺส   ภิกฺขุโน   อุมฺมตฺตกสฺส   อุมฺมตฺตกสมฺมตึ
ทเทยฺย   สเรยฺย   วา   คคฺโค   ภิกฺขุ   อุโปสถํ   น   วา  สเรยฺย
สเรยฺย   วา   สงฺฆกมฺมํ   น  วา  สเรยฺย  อาคจฺเฉยฺย  วา  อุโปสถํ
น   วา  อาคจฺเฉยฺย  อาคจฺเฉยฺย  วา  สงฺฆกมฺมํ  น  วา  อาคจฺเฉยฺย
สงฺโฆ   สห   วา   คคฺเคน   วินา   วา   คคฺเคน  อุโปสถํ  กเรยฺย
สงฺฆกมฺมํ   กเรยฺย   ฯ   เอสา  ญตฺติ  ฯ  สุณาตุ  เม  ภนฺเต  สงฺโฆ
คคฺโค    ภิกฺขุ    อุมฺมตฺตโก   สรติปิ   อุโปสถํ   นปิ   สรติ   สรติปิ
สงฺฆกมฺมํ   นปิ   สรติ   อาคจฺฉติปิ  อุโปสถํ  นปิ  อาคจฺฉติ  อาคจฺฉติปิ
สงฺฆกมฺมํ   นปิ   อาคจฺฉติ   ฯ   สงฺโฆ  คคฺคสฺส  ภิกฺขุโน  อุมฺมตฺตกสฺส
อุมฺมตฺตกสมฺมตึ   เทติ   สเรยฺย   วา   คคฺโค  ภิกฺขุ  อุโปสถํ  น  วา
สเรยฺย   สเรยฺย   วา   สงฺฆกมฺมํ  น  วา  สเรยฺย  อาคจฺเฉยฺย  วา
อุโปสถํ   น   วา   อาคจฺเฉยฺย   อาคจฺเฉยฺย  วา  สงฺฆกมฺมํ  น  วา
อาคจฺเฉยฺย   สงฺโฆ   สห   วา  คคฺเคน  วินา  วา  คคฺเคน  อุโปสถํ
กริสฺสติ    สงฺฆกมฺมํ    กริสฺสติ    ฯ   ยสฺสายสฺมโต   ขมติ   คคฺคสฺส
