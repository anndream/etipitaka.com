สมฺพหุลา   อาวาสิกา   ภิกฺขู  สนฺนิปตนฺติ  ปญฺจ  วา  อติเรกา  วา  ฯ
เต   ชานนฺติ   อตฺถญฺเญ  อาวาสิกา  ภิกฺขู  อนาคตาติ  ฯ  เต  กปฺปติ
นุ  โข  อมฺหากํ  ปวาเรตุํ  น  นุ  โข  กปฺปตีติ  เวมติกา ปวาเรนฺติ ฯ
เตหิ   ปวาริยมาเน  อถญฺเญ  อาวาสิกา  ภิกฺขู  อาคจฺฉนฺติ  พหุตรา  ฯ
เตหิ    ภิกฺขเว    ภิกฺขูหิ    ปุน   ปวาเรตพฺพํ   ปวาริตานํ   อาปตฺติ
ทุกฺกฏสฺส  ฯเปฯ  อถญฺเญ  อาวาสิกา  ภิกฺขู  อาคจฺฉนฺติ  สมสมา  ฯเปฯ
โถกตรา    ฯ    ปวาริตา    สุปฺปวาริตา    อวเสเสหิ   ปวาเรตพฺพํ
ปวาริตานํ   อาปตฺติ   ทุกฺกฏสฺส   ฯ   อิธ   ปน   ภิกฺขเว  อญฺญตรสฺมึ
อาวาเส    ตทหุปวารณาย   สมฺพหุลา   อาวาสิกา   ภิกฺขู   สนฺนิปตนฺติ
ปญฺจ   วา   อติเรกา   วา   ฯ   เต  ชานนฺติ  อตฺถญฺเญ  อาวาสิกา
ภิกฺขู   อนาคตาติ   ฯ   เต   กปฺปติ   นุ   โข   อมฺหากํ   ปวาเรตุํ
น  นุ  โข  กปฺปตีติ  เวมติกา  ปวาเรนฺติ  ฯ  เตหิ ปวาริตมตฺเต ฯเปฯ
อวุฏฺฐิตาย    ปริสาย    เอกจฺจาย    วุฏฺฐิตาย    ปริสาย    สพฺพาย
วุฏฺฐิตาย  ปริสาย  อถญฺเญ  อาวาสิกา  ภิกฺขู  อาคจฺฉนฺติ  พหุตรา ฯเปฯ
สมสมา    ฯเปฯ    โถกตรา    ฯ    ปวาริตา   สุปฺปวาริตา   เตสํ
สนฺติเก ปวาเรตพฺพํ ปวาริตานํ อาปตฺติ ทุกฺกฏสฺส ฯ
                  เวมติกปณฺณรสกํ นิฏฺฐิตํ ฯ
     [๒๓๖]   อิธ  ปน  ภิกฺขเว  อญฺญตรสฺมึ  อาวาเส  ตทหุปวารณาย
สมฺพหุลา   อาวาสิกา   ภิกฺขู  สนฺนิปตนฺติ  ปญฺจ  วา  อติเรกา  วา  ฯ
เต    ชานนฺติ   อตฺถญฺเญ   อาวาสิกา   ภิกฺขู   อนาคตาติ   ฯ   เต
