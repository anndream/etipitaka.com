ติรจฺฉานคตุปชฺฌาเยน     อุปสมฺปาเทนฺติ     ฯ     มาตุฆาตกุปชฺฌาเยน
อุปสมฺปาเทนฺติ     ฯ     ปิตุฆาตกุปชฺฌาเยน     อุปสมฺปาเทนฺติ     ฯ
อรหนฺตฆาตกุปชฺฌาเยน     อุปสมฺปาเทนฺติ     ฯ    ภิกฺขุนีทูสกุปชฺฌาเยน
อุปสมฺปาเทนฺติ     ฯ     สงฺฆเภทกุปชฺฌาเยน     อุปสมฺปาเทนฺติ    ฯ
โลหิตุปฺปาทกุปชฺฌาเยน    อุปสมฺปาเทนฺติ    ฯ   อุภโตพฺยญฺชนกุปชฺฌาเยน
อุปสมฺปาเทนฺติ   ฯ   ภควโต   เอตมตฺถํ   อาโรเจสุํ   ฯ  น  ภิกฺขเว
ปณฺฑกุปชฺฌาเยน     อุปสมฺปาเทตพฺโพ     น     เถยฺยสํวาสกุปชฺฌาเยน
อุปสมฺปาเทตพฺโพ     น    ติตฺถิยปกฺกนฺตกุปชฺฌาเยน    อุปสมฺปาเทตพฺโพ
น   ติรจฺฉานคตุปชฺฌาเยน   อุปสมฺปาเทตพฺโพ   น   มาตุฆาตกุปชฺฌาเยน
อุปสมฺปาเทตพฺโพ      น      ปิตุฆาตกุปชฺฌาเยน     อุปสมฺปาเทตพฺโพ
น         อรหนฺตฆาตกุปชฺฌาเยน        อุปสมฺปาเทตพฺโพ        น
ภิกฺขุนีทูสกุปชฺฌาเยน     อุปสมฺปาเทตพฺโพ     น    สงฺฆเภทกุปชฺฌาเยน
อุปสมฺปาเทตพฺโพ     น     โลหิตุปฺปาทกุปชฺฌเยน     อุปสมฺปาเทตพฺโพ
น    อุภโตพฺยญฺชนกุปชฺฌาเยน   อุปสมฺปาเทตพฺโพ   โย   อุปสมฺปาเทยฺย
อาปตฺติ ทุกฺกฏสฺสาติ ฯ
     [๑๓๔]   เตน  โข  ปน  สมเยน  ภิกฺขู  อปตฺตกํ  อุปสมฺปาเทนฺติ
หตฺเถสุ   ปิณฺฑาย   จรนฺติ   ฯ  มนุสฺสา  อุชฺฌายนฺติ  ขียนฺติ  วิปาเจนฺติ
เสยฺยถาปิ    ติตฺถิยาติ    ฯ    ภควโต    เอตมตฺถํ   อาโรเจสุํ   ฯ
น    ภิกฺขเว    อปตฺตโก    อุปสมฺปาเทตพฺโพ    โย   อุปสมฺปาเทยฺย
อาปตฺติ   ทุกฺกฏสฺสาติ   ฯ   เตน   โข   ปน  สมเยน  ภิกฺขู  อจีวรกํ
