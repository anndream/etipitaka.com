อธิมตฺตา   หิรี   โหติ   อธิมตฺโต   คารโว   โหติ  อธิมตฺตา  ภาวนา
โหติ   อิเมหิ   โข   ภิกฺขเว   ปญฺจหงฺเคหิ  สมนฺนาคโต  อนฺเตวาสิโก
น  ปณาเมตพฺโพ  ฯ  ปญฺจหิ  ภิกฺขเว  องฺเคหิ  สมนฺนาคโต อนฺเตวาสิโก
อลํ    ปณาเมตุํ    อาจริยมฺหิ    นาธิมตฺตํ   เปมํ   โหติ   นาธิมตฺโต
ปสาโท   โหติ   นาธิมตฺตา   หิรี   โหติ   นาธิมตฺโต   คารโว  โหติ
นาธิมตฺตา    ภาวนา    โหติ    อิเมหิ   โข   ภิกฺขเว   ปญฺจหงฺเคหิ
สมนฺนาคโต    อนฺเตวาสิโก    อลํ   ปณาเมตุํ   ฯ   ปญฺจหิ   ภิกฺขเว
องฺเคหิ    สมนฺนาคโต    อนฺเตวาสิโก   นาลํ   ปณาเมตุํ   อาจริยมฺหิ
อธิมตฺตํ    เปมํ   โหติ   อธิมตฺโต   ปสาโท   โหติ   อธิมตฺตา   หิรี
โหติ   อธิมตฺโต   คารโว   โหติ   อธิมตฺตา   ภาวนา   โหติ  อิเมหิ
โข  ภิกฺขเว  ปญฺจหงฺเคหิ  สมนฺนาคโต  อนฺเตวาสิโก  นาลํ  ปณาเมตุํ ฯ
ปญฺจหิ    ภิกฺขเว   องฺเคหิ   สมนฺนาคตํ   อนฺเตวาสิกํ   อปฺปณาเมนฺโต
อาจริโย   สาติสาโร   โหติ  ปณาเมนฺโต  อนติสาโร  โหติ  อาจริยมฺหิ
นาธิมตฺตํ    เปมํ    โหติ    นาธิมตฺโต   ปสาโท   โหติ   นาธิมตฺตา
หิรี   โหติ   นาธิมตฺโต   คารโว   โหติ   นาธิมตฺตา   ภาวนา  โหติ
อิเมหิ  โข  ภิกฺขเว  ปญฺจหงฺเคหิ  สมนฺนาคตํ  อนฺเตวาสิกํ อปฺปณาเมนฺโต
อาจริโย    สาติสาโร    โหติ   ปณาเมนฺโต   อนติสาโร   โหติ   ฯ
ปญฺจหิ    ภิกฺขเว    องฺเคหิ    สมนฺนาคตํ   อนฺเตวาสิกํ   ปณาเมนฺโต
อาจริโย    สาติสาโร    โหติ    อปฺปณาเมนฺโต    อนติสาโร   โหติ
อาจริยมฺหิ    อธิมตฺตํ    เปมํ    โหติ    อธิมตฺโต    ปสาโท   โหติ
