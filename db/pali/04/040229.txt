ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว  เถเรน  ภิกฺขุนา
นวกํ   ภิกฺขุํ   อาณาเปตุนฺติ   ฯ   เถเรน   อาณตฺตา  นวา  ภิกฺขู  น
คจฺฉนฺติ   ฯ   ภควโต   เอตมตฺถํ  อาโรเจสุํ  ฯ  น  ภิกฺขเว  เถเรน
อาณตฺเตน   อคิลาเนน   น   คนฺตพฺพํ   โย   น   คจฺเฉยฺย   อาปตฺติ
ทุกฺกฏสฺสาติ ฯ
     [๑๗๗]   อถโข   ภควา   โจทนาวตฺถุสฺมึ   ยถาภิรนฺตํ  วิหริตฺวา
ปุนเทว   ราชคหํ   ปจฺจาคจฺฉิ   ฯ   เตน  โข  ปน  สมเยน  มนุสฺสา
ภิกฺขู   ปิณฺฑาย   จรนฺเต   ปุจฺฉนฺติ   กติมี  ๑  ภนฺเต  ปกฺขสฺสาติ  ฯ
ภิกฺขู   เอวมาหํสุ   น   โข   มยํ   อาวุโส   ชานามาติ  ฯ  มนุสฺสา
อุชฺฌายนฺติ     ขียนฺติ     วิปาเจนฺติ     ปกฺขคณนมตฺตมฺปิเม     สมณา
สกฺยปุตฺติยา    น    ชานนฺติ    กิมฺปนิเม    อญฺญํ    กิญฺจิ    กลฺยาณํ
ชานิสฺสนฺตีติ   ฯ  ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว
ปกฺขคณนํ   อุคฺคเหตุนฺติ   ฯ   อถโข   ภิกฺขูนํ   เอตทโหสิ   เกน   นุ
โข   ปกฺขคณนา   อุคฺคเหตพฺพาติ  ฯ  ภควโต  เอตมตฺถํ  อาโรเจสุํ  ฯ
อนุชานามิ   ภิกฺขเว   สพฺเพเหว   ปกฺขคณนํ   อุคฺคเหตุนฺติ   ฯ   เตน
โข    ปน    สมเยน   มนุสฺสา   ภิกฺขู   ปิณฺฑาย   จรนฺเต   ปุจฺฉนฺติ
กีวติกา   ภนฺเต   ภิกฺขูติ   ฯ  ภิกฺขู  เอวมาหํสุ  น  โข  มยํ  อาวุโส
ชานามาติ   ฯ   มนุสฺสา  อุชฺฌายนฺติ  ขียนฺติ  วิปาเจนฺติ  อญฺญมญฺญมฺปิเม
สมณา      สกฺยปุตฺติยา      น      ชานนฺติ     กิมฺปนิเม     อญฺญํ
#๑ สี. กตมี ฯ
