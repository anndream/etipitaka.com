ปชานิสฺสติ   น   เตฺวว   จ   โข   อรหา   ยถา  อหนฺติ  ฯ  อถโข
ภควา   อุรุเวลกสฺสปสฺส   ชฏิลสฺส   ภตฺตํ   ภุญฺชิตฺวา   ๑   ตสฺมึเยว
วนสณฺเฑ วิหาสิ ฯ
                    ปญฺจมํ ปาฏิหาริยํ ฯ
     [๔๔]  เตน  โข  ปน  สมเยน  ภควโต  ปํสุกูลํ  อุปฺปนฺนํ โหติ ฯ
อถโข  ภควโต  เอตทโหสิ  กตฺถ  นุ  โข  อหํ  ปํสุกูลํ  โธเวยฺยนฺติ  ฯ
อถโข   สกฺโก   เทวานมินฺโท   ภควโต  เจตสา  เจโตปริวิตกฺกมญฺญาย
ปาณินา    โปกฺขรณึ    ขนิตฺวา    ภควนฺตํ   เอตทโวจ   อิธ   ภนฺเต
ภควา    ปํสุกูลํ   โธวตูติ   ฯ   อถโข   ภควโต   เอตทโหสิ   กิมฺหิ
นุ   โข   อหํ  ปํสุกูลํ  ปริมทฺเทยฺยนฺติ  ฯ  อถโข  สกฺโก  เทวานมินฺโท
ภควโต    เจตสา    เจโตปริวิตกฺกมญฺญาย    มหตึ    สิลํ   อุปนิกฺขิปิ
อิธ   ภนฺเต  ภควา  ปํสุกูลํ  ปริมทฺทตูติ  ฯ  อถโข  ภควโต  เอตทโหสิ
กิมฺหิ   นุ   โข   อหํ   อาลมฺพิตฺวา   อุตฺตเรยฺยนฺติ  ฯ  อถโข  กกุเธ
อธิวตฺถา    เทวตา   ภควโต   เจตสา   เจโตปริวิตกฺกมญฺญาย   สาขํ
โอนาเมสิ   อิธ   ภนฺเต   ภควา   อาลมฺพิตฺวา   อุตฺตรตูติ  ฯ  อถโข
ภควโต   เอตทโหสิ   กิมฺหิ   นุ   โข  อหํ  ปํสุกูลํ  วิสฺสชฺเชยฺยนฺติ  ฯ
อถโข   สกฺโก   เทวานมินฺโท   ภควโต  เจตสา  เจโตปริวิตกฺกมญฺญาย
มหตึ สิลํ อุปนิกฺขิปิ อิธ ภนฺเต ภควา ปํสุกูลํ วิสฺสชฺเชตูติ ฯ
     อถโข    อุรุเวลกสฺสโป    ชฏิโล   ตสฺสา   รตฺติยา   อจฺจเยน
เยน    ภควา    เตนุปสงฺกมิ    อุปสงฺกมิตฺวา    ภควนฺตํ   เอตทโวจ
#๑ ม. ยุ. ปริภุญฺชิตฺวา ฯ
