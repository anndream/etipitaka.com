ทิสงฺคมิกา   อาจริยุปชฺฌาเย   น  ๑  อาปุจฺฉึสุ  ฯ  ภควโต  เอตมตฺถํ
อาโรเจสุํ   ฯ   อิธ   ปน  ภิกฺขเว  สมฺพหุลา  ภิกฺขู  พาลา  อพฺยตฺตา
ทิสงฺคมิกา   อาจริยุปชฺฌาเย  น  ๑  อาปุจฺฉนฺติ  ฯ  เต  ๒  ภิกฺขเว
อาจริยุปชฺฌาเยหิ   ปุจฺฉิตพฺพา  กหํ  คมิสฺสถ  เกน  สทฺธึ  คมิสฺสถาติ  ฯ
เต    เจ   ภิกฺขเว   พาลา   อพฺยตฺตา   อญฺเญ   พาเล   อพฺยตฺเต
อปทิเสยฺยุํ   น   ภิกฺขเว   อาจริยุปชฺฌาเยหิ  อนุชานิตพฺพา  อนุชาเนยฺยุํ
เจ   อาปตฺติ   ทุกฺกฏสฺส  ฯ  เต  เจ  ๓  ภิกฺขเว  พาลา  อพฺยตฺตา
อนนุญฺญาตา  อาจริยุปชฺฌาเยหิ  คจฺเฉยฺยุญฺเจ  ๔  อาปตฺติ  ทุกฺกฏสฺส  ฯ
อิธ    ปน    ภิกฺขเว    อญฺญตรสฺมึ    อาวาเส    สมฺพหุลา    ภิกฺขู
วิหรนฺติ  พาลา  อพฺยตฺตา  ฯ  เต  น  ชานนฺติ  อุโปสถํ วา อุโปสถกมฺมํ
วา   ปาติโมกฺขํ   วา   ปาติโมกฺขุทฺเทสํ   วา  ฯ  ตตฺถ  อญฺโญ  ภิกฺขุ
อาคจฺฉติ   พหุสฺสุโต   อาคตาคโม   ธมฺมธโร   วินยธโร   มาติกาธโร
ปณฺฑิโต   พฺยตฺโต   เมธาวี   ลชฺชี   กุกฺกุจฺจโก  สิกฺขากาโม  ฯ  เตหิ
ภิกฺขเว  ภิกฺขูหิ  โส  ภิกฺขุ  สงฺคเหตพฺโพ  อนุคฺคเหตพฺโพ  อุปลาเปตพฺโพ
อุปฏฺฐาเปตพฺโพ     จุณฺเณน     มตฺติกาย    ทนฺตกฏฺเฐน    มุโขทเกน
โน    เจ    สงฺคเณฺหยฺยุํ   อนุคฺคเณฺหยฺยุํ   อุปลาเปยฺยุํ   อุปฏฺฐาเปยฺยุํ
จุณฺเณน   มตฺติกาย   ทนฺตกฏฺเฐน   มุโขทเกน   อาปตฺติ   ทุกฺกฏสฺส  ฯ
อิธ    ปน   ภิกฺขเว   อญฺญตรสฺมึ   อาวาเส   ตทหุโปสเถ   สมฺพหุลาh
#๑ ม. นสทฺโท นตฺถิ ฯ    ๒ สพฺพตฺถ เตหีติ ทิสฺสติ ฯ   ๓ ม. จ ฯ
#๔ ยุ. คจฺเฉยฺยุํ ฯ สี. คจฺเฉยฺยุญฺเจว ฯ
