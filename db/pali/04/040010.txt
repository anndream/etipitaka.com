ปริหายนฺติ     ภวิสฺสนฺติ    ธมฺมสฺส    อญฺญาตาโรติ    ฯ    อิทมโวจ
พฺรหฺมา สหมฺปติ อิทํ วตฺวา อถาปรํ เอตทโวจ
              ปาตุรโหสิ มคเธสุ ปุพฺเพ
              ธมฺโม อสุทฺโธ สมเลหิ จินฺติโต ฯ
              อปาปุเรตํ อมตสฺส ทฺวารํ
              สุณนฺตุ ธมฺมํ วิมเลนานุพุทฺธํ ฯ
              เสเล ยถา ปพฺพตมุทฺธนิฏฺฐิโต
              ยถาปิ ปสฺเส ชนตํ สมนฺตโต
              ตถูปมํ ธมฺมมยํ สุเมธ
              ปาสาทมารุยฺห สมนฺตจกฺขุ
              โสกาวติณฺณํ ชนตํ อเปตโสโก
              อเวกฺขสฺสุ ๑ ชาติชราภิภูตํ ฯ
              อุฏฺเฐหิ วีร วิชิตสงฺคาม
              สตฺถวาห อนณ วิจร โลเก ฯ
     เทสสฺสุ ๒ ภควา ธมฺมํ อญฺญาตาโร ภวิสฺสนฺตีติ ๓ ฯ
#๑ อเปกฺขสฺสูติปิ ปาโฐ ฯ   ๒ เยภุยฺเยน เทเสตูติ ปาโฐ ทิสฺสติ ฯ   ๓ ยุ. รา.
#ติกฺขตฺตุํ อชฺเฌสนา กตา ฯ เตสุ หิ เอวํ ทิสฺสติ เอวํ วุตฺเต ภควา พฺรหฺมานํ
#สหมฺปตึ เอตทโวจ มยฺหํ โข พฺรหฺเม เอตทโหสิ อธิคโต โข มยายํ ธมฺโม .. สา มมสฺส
#วิเหสาติ อปิสฺสุ มํ พฺรหฺเม อิมา อนจฺฉริยา คาถาโย ปฏิภํสุ ปุพฺเพ เม
#อสฺสุตปุพฺพา ... อาวุฏาติ อิติห เม พฺรหฺเม ปฏิสญฺจิกฺขโต อปฺโปสฺสุกฺกตาย
#จิตฺตํ นมติ โน ธมฺมเทสนายาติ ฯ ทุติยมฺปิโข พฺรหฺมา สหมฺปติ ภควนฺตํ เอตทโวจ
#เทเสตุ ภนฺเต
