สมฺปโยโค    ทุกฺโข    ปิเยหิ    วิปฺปโยโค    ทุกฺโข    ยมฺปิจฺฉํ   น
ลภติ   ตมฺปิ   ทุกฺขํ   สงฺขิตฺเตน   ปญฺจุปาทานกฺขนฺธา   ทุกฺขา  ฯ  อิทํ
โข  ปน  ภิกฺขเว  ทุกฺขสมุทโย  ๑  อริยสจฺจํ  ยายํ ตณฺหา โปโนพฺภวิกา
นนฺทิราคสหคตา     ตตฺร     ตตฺราภินนฺทินี     เสยฺยถีทํ    กามตณฺหา
ภวตณฺหา   วิภวตณฺหา   ฯ   อิทํ   โข  ปน  ภิกฺขเว  ทุกฺขนิโรโธ  ๒
อริยสจฺจํ    โย    ตสฺสาเยว    ตณฺหาย   อเสสวิราคนิโรโธ   จาโค
ปฏินิสฺสคฺโค  มุตฺติ  อนาลโย  ฯ  อิทํ  โข  ปน  ภิกฺขเว ทุกฺขนิโรธคามินี
ปฏิปทา       อริยสจฺจํ       อยเมว       อริโย       อฏฺฐงฺคิโก
มคฺโค เสยฺยถีทํ สมฺมาทิฏฺฐิ ฯเปฯ สมฺมาสมาธิ ฯ
     [๑๕]  อิทํ  ทุกฺขํ  อริยสจฺจนฺติ  เม  ภิกฺขเว  ปุพฺเพ  อนนุสฺสุเตสุ
ธมฺเมสุ   จกฺขุํ   อุทปาทิ   ญาณํ   อุทปาทิ   ปญฺญา   อุทปาทิ   วิชฺชา
#วิสุทฺธิมคฺเคปิ ทุกฺขสจฺจนิทฺเทเส ตํ น อุทฺทิฏฺฐํ ฯ
#ธมฺมจกฺกปฺปวตฺตนสุตฺตนฺตปาลิยํเยว ปน อุปลพฺภติ ฯ ตสฺมา ตตฺเถวิมสฺส วจเนป
#อญฺญตฺถ จ อวจเน การณํ วีมํสิตพฺพํ ฯ อิมสฺมิญฺจ ฐาเน
#โสกปริเทวทุกฺขโทมนสฺสุปายาสาปิ ทุกฺขาติ วิภงฺเค  ทุกฺขสจฺจนิทฺเทเส อาคตํ อิธ
#ปน ตํ นตฺถิ ฯ ตตฺถาปิ การณํ ปริเยสิตพฺพนฺติ ตติยสารตฺถทีปนี ฯ ๑-๒ สพฺพตฺถ
#ทุกฺขสมุทยํ อริยสจฺจํ ทุกฺขนิโรธํ อริยสจฺจนฺติ ทิสฺสติ ฯ ตมฺปน
#ทุกฺขนิโรธคามินี ปฏิปทา อริยสจฺจนฺติ ปาลิยา น สเมติ ฯ เตนายํ อมฺหากํ อนุมติยา
#โสธิโตติ เวทิตพฺโพ ฯ
