ภิกฺขุ   สุณาติ   อมุกสฺมึ   กิร   อาวาเส   สมฺพหุลาหิ  ภิกฺขุนีหิ  สงฺโฆ
ภินฺโนติ   ฯ  ตตฺร  เจ  ภิกฺขุโน  เอวํ  โหติ  ตา  โข  เม  ภิกฺขุนิโย
น   มิตฺตา   อปิจ   ยา   ตาสํ   มิตฺตา   ตา   เม   มิตฺตา   ตาหํ
วกฺขามิ   ตา   วุตฺตา   ตา  วกฺขนฺติ  ครุโก  โข  ภคินิโย  สงฺฆเภโท
วุตฺโต    ภควตา    มา    ภคินีนํ   สงฺฆเภโท   รุจิตฺถาติ   กริสฺสนฺติ
เม  ๑  วจนํ  สุสฺสูสิสฺสนฺติ  โสตํ  โอทหิสฺสนฺตีติ  ปกฺกมิตพฺพํ ฯ อนาปตฺติ
วสฺสจฺเฉทสฺส ๒ ฯ
     [๒๑๗]   เตน   โข  ปน  สมเยน  อญฺญตโร  ภิกฺขุ  วเช  วสฺสํ
อุปคนฺตุกาโม   โหติ   ฯ  ภควโต  เอตมตฺถํ  อาโรเจสุํ  ฯ  อนุชานามิ
ภิกฺขเว   วเช   วสฺสํ   อุปคนฺตุนฺติ   ฯ   วโช   วุฏฺฐาสิ  ฯ  ภควโต
เอตมตฺถํ   อาโรเจสุํ   ฯ   อนุชานามิ   ภิกฺขเว   เยน   วโช  เตน
คนฺตุนฺติ   ฯ   เตน   โข   ปน   สมเยน  อญฺญตโร  ภิกฺขุ  อุปกฏฺฐาย
วสฺสูปนายิกาย   สตฺเถน   คนฺตุกาโม   โหติ   ฯ   ภควโต   เอตมตฺถํ
อาโรเจสุํ   ฯ  อนุชานามิ  ภิกฺขเว  สตฺเถ  วสฺสํ  อุปคนฺตุนฺติ  ฯ  เตน
โข    ปน    สมเยน   อญฺญตโร   ภิกฺขุ   อุปกฏฺฐาย   วสฺสูปนายิกาย
นาวาย   คนฺตุกาโม   โหติ   ฯ   ภควโต   เอตมตฺถํ   อาโรเจสุํ  ฯ
อนุชานามิ ภิกฺขเว นาวาย วสฺสํ อุปคนฺตุนฺติ ฯ
     [๒๑๘]  เตน  โข  ปน  สมเยน  อญฺญตโร  ภิกฺขุ รุกฺขสุสิเร วสฺสํ
อุปคจฺฉติ   ฯ   มนุสฺสา   อุชฺฌายนฺติ   ขียนฺติ   วิปาเจนฺติ   เสยฺยถาปิ
ปิสาจิลฺลิกาติ   ฯ   ภควโต   เอตมตฺถํ   อาโรเจสุํ   ฯ   น  ภิกฺขเว
#๑ ม. ตาสํ ฯ   ๒ ม. วสฺสจฺเฉทสฺสาติ ฯ
