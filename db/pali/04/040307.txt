ปกฺกมติ   ฯเปฯ   โส   ทฺวีหตีหํ  วสิตฺวา  สตฺตาหกรณีเยน  ปกฺกมติ  ฯ
โส   ตํ   สตฺตาหํ   พหิทฺธา   วีตินาเมติ   ฯ  ตสฺส  ภิกฺขเว  ภิกฺขุโน
ปจฺฉิมิกา   จ   น   ปญฺญายติ  ปฏิสฺสเว  จ  อาปตฺติ  ทุกฺกฏสฺส  ฯเปฯ
โส    ทฺวีหตีหํ    วสิตฺวา   สตฺตาหกรณีเยน   ปกฺกมติ   ฯ   โส   ตํ
สตฺตาหํ    อนฺโต   สนฺนิวฏฺฏํ   กโรติ   ฯ   ตสฺส   ภิกฺขเว   ภิกฺขุโน
ปจฺฉิมิกา   จ   ปญฺญายติ   ปฏิสฺสเว   จ   อนาปตฺติ   ฯ   อิธ   ปน
ภิกฺขเว   ภิกฺขุนา   วสฺสาวาโส   ปฏิสฺสุโต   โหติ   ปจฺฉิมิกาย  ฯเปฯ
โส    สตฺตาหํ    อนาคตาย    โกมุทิยา    จาตุมาสินิยา    สกรณีโย
ปกฺกมติ  ฯ  อาคจฺเฉยฺย  วา  โส  ภิกฺขเว  ภิกฺขุ  ตํ  อาวาสํ  น  วา
อาคจฺเฉยฺย   ฯ   ตสฺส   ภิกฺขเว   ภิกฺขุโน   ปจฺฉิมิกา   จ  ปญฺญายติ
ปฏิสฺสเว จ อนาปตฺตีติ ฯ
                  วสฺสูปนายิกกฺขนฺธกํ ตติยํ ฯ
                        __________
                       ตสฺสุทฺทานํ ฯ
     [๒๒๓] อุปคนฺตุํ กทา เจว         กติ อนฺตรวสฺส ๑ จ
           น อิจฺฉนฺติ จ สญฺจิจฺจ       อุกฺกฑฺฒิตุํ อุปาสโก
           คิลาโน มาตา จ ปิตา      ภาตา จ อถ ญาตโก
           ภิกฺขุภติโก ๒ วิหาโร      วาฬา จาปิ สิรึสปา ๓
           โจรา ๔ เจว ปิสาจาปิ    ทฑฺฒา ๕ ตทุภเยน จ
           วุโฬฺหทเกน วุฏฺฐาสิ        พหุตรา จ ทายกา
#๑ ม. ยุ. อนฺตรา วสฺส จ ฯ ๒ ม. ภิกฺขุคติโก ฯ ๓ ม. สรีสปา ฯ ๔ ม. โจโร
#เจว ปิสาจา จ ฯ ยุ. โจรา เจว ปิสาจา จ ฯ  ๕ ยุ. ทฑฺโฒ ฯ
