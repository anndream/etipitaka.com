น     ภิกฺขเว     กสาหโต    กตทณฺฑกมฺโม    ปพฺพาเชตพฺโพ    โย
ปพฺพาเชยฺย อาปตฺติ ทุกฺกฏสฺสาติ ฯ
     [๑๐๗]   เตน  โข  ปน  สมเยน  อญฺญตโร  ปุริโส  ลกฺขณาหโต
กตทณฺฑกมฺโม    ภิกฺขูสุ    ปพฺพชิโต   โหติ   ฯ   มนุสฺสา   อุชฺฌายนฺติ
ขียนฺติ   วิปาเจนฺติ   กถํ   หิ   นาม   สมณา  สกฺยปุตฺติยา  ลกฺขณาหตํ
กตทณฺฑกมฺมํ   ปพฺพาเชสฺสนฺตีติ   ฯ   ภควโต   เอตมตฺถํ  อาโรเจสุํ  ฯ
น    ภิกฺขเว    ลกฺขณาหโต    กตทณฺฑกมฺโม    ปพฺพาเชตพฺโพ    โย
ปพฺพาเชยฺย อาปตฺติ ทุกฺกฏสฺสาติ ฯ
     [๑๐๘]  เตน  โข ปน สมเยน อญฺญตโร [๑] อิณายิโก ปลายิตฺวา
ภิกฺขูสุ    ปพฺพชิโต   โหติ   ฯ   ธนิยา   ปสฺสิตฺวา   เอวมาหํสุ   อยํ
โส   อมฺหากํ   อิณายิโก   หนฺท  นํ  เนมาติ  ฯ  เอกจฺเจ  เอวมาหํสุ
มายฺยา    เอวํ    อวจุตฺถ   อนุญฺญาตํ   รญฺญา   มาคเธน   เสนิเยน
พิมฺพิสาเรน    เย    สมเณสุ    สกฺยปุตฺติเยสุ    ปพฺพชนฺติ   น   เต
ลพฺภา    กิญฺจิ    กาตุํ    สฺวากฺขาโต    ธมฺโม   จรนฺตุ   พฺรหฺมจริยํ
สมฺมา    ทุกฺขสฺส   อนฺตกิริยายาติ   ฯ   มนุสฺสา   อุชฺฌายนฺติ   ขียนฺติ
วิปาเจนฺติ    อภยูวรา   อิเม   สมณา   สกฺยปุตฺติยา   นยิเม   ลพฺภา
กิญฺจิ   กาตุํ   กถํ   หิ   นาม   อิณายิกํ  ปพฺพาเชสฺสนฺตีติ  ฯ  ภควโต
เอตมตฺถํ    อาโรเจสุํ   ฯ   น   ภิกฺขเว   อิณายิโก   ปพฺพาเชตพฺโพ
โย ปพฺพาเชยฺย อาปตฺติ ทุกฺกฏสฺสาติ ฯ
     [๑๐๙]   เตน   โข  ปน  สมเยน  อญฺญตโร  ทาโส  ปลายิตฺวา
#๑ ม. ยุ. ปุริโส ฯ
