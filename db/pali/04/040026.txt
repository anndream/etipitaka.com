หิทํ    ภิกฺขเว    อตฺตา    อภวิสฺส    นยิทํ    วิญฺญาณํ    อาพาธาย
สํวตฺเตยฺย    ลพฺเภถ    จ   วิญฺญาเณ   เอวํ   เม   วิญฺญาณํ   โหตุ
เอวํ   เม   วิญฺญาณํ   มา   อโหสีติ   ฯ   ยสฺมา   จ  โข  ภิกฺขเว
วิญฺญาณํ     อนตฺตา     ตสฺมา     วิญฺญาณํ     อาพาธาย    สํวตฺตติ
น   จ   ลพฺภติ   วิญฺญาเณ   เอวํ   เม   วิญฺญาณํ   โหตุ  เอวํ  เม
วิญฺญาณํ มา อโหสีติ ฯ
     [๒๑]  ตํ  กึ  มญฺญถ  ภิกฺขเว  รูปํ  นิจฺจํ  วา  อนิจฺจํ  วาติ  ฯ
อนิจฺจํ   ภนฺเต   ฯ  ยํ  ปนานิจฺจํ  ทุกฺขํ  วา  ตํ  สุขํ  วาติ  ฯ  ทุกฺขํ
ภนฺเต    ฯ    ยํ   ปนานิจฺจํ   ทุกฺขํ   วิปริณามธมฺมํ   กลฺลํ   นุ   ตํ
สมนุปสฺสิตุํ   เอตํ   มม   เอโสหมสฺมิ   เอโส   เม  อตฺตาติ  ฯ  โน
เหตํ   ภนฺเต   ฯ   เวทนา   นิจฺจา  วา  อนิจฺจา  วาติ  ฯ  อนิจฺจา
ภนฺเต  ฯ  ยํ  ปนานิจฺจํ  ทุกฺขํ  วา  ตํ  สุขํ  วาติ  ฯ  ทุกฺขํ  ภนฺเต ฯ
ยํ    ปนานิจฺจํ    ทุกฺขํ    วิปริณามธมฺมํ   กลฺลํ   นุ   ตํ   สมนุปสฺสิตุํ
เอตํ    มม   เอโสหมสฺมิ   เอโส   เม   อตฺตาติ   ฯ   โน   เหตํ
ภนฺเต   ฯ  สญฺญา  นิจฺจา  วา  อนิจฺจา  วาติ  ฯ  อนิจฺจา  ภนฺเต  ฯ
ยํ   ปนานิจฺจํ   ทุกฺขํ   วา   ตํ   สุขํ  วาติ  ฯ  ทุกฺขํ  ภนฺเต  ฯ  ยํ
ปนานิจฺจํ    ทุกฺขํ   วิปริณามธมฺมํ   กลฺลํ   นุ   ตํ   สมนุปสฺสิตุํ   เอตํ
มม   เอโสหมสฺมิ   เอโส   เม   อตฺตาติ   ฯ  โน  เหตํ  ภนฺเต  ฯ
สงฺขารา   นิจฺจา   วา   อนิจฺจา   วาติ   ฯ  อนิจฺจา  ภนฺเต  ฯ  ยํ
ปนานิจฺจํ  ทุกฺขํ  วา  ตํ  สุขํ  วาติ  ฯ  ทุกฺขํ  ภนฺเต  ฯ  ยํ  ปนานิจฺจํ
