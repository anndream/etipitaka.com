ตีเรตฺวา   ปุนเทว  อนฺโตโกมุทิยา  จาตุมาสินิยา  ตํ  อาวาสํ  อาคจฺฉติ
เตหิ   เจ   ภิกฺขเว   ภิกฺขูหิ   ปวาริยมาเน   อญฺญตโร   ภิกฺขุ  ตสฺส
ภิกฺขุโน   ปวารณํ   ฐเปติ   โส   เอวมสฺส   วจนีโย   อนิสฺสโร  โข
เม   ตฺวํ   อาวุโส   ปวารณาย   ปวาริโต   อหนฺติ   ฯ   เตหิ  เจ
ภิกฺขเว    ภิกฺขูหิ    ปวาริยมาเน   โส   ภิกฺขุ   อญฺญตรสฺส   ภิกฺขุโน
ปวารณํ   ฐเปติ   ฯ   อุโภ   สงฺเฆน   สมนุยุญฺชิตฺวา   สมนุคฺคาหิตฺวา
ยถาธมฺมํ การาเปตฺวา สงฺเฆน ปวาเรตพฺพนฺติ ฯ
		    ปวารณากฺขนฺธกํ นิฏฺฐิตํ จตุตฺถํ ฯ
		   อิมมฺหิ ขนฺธเก วตฺถุ ฉจตฺตาฬีส ฯ
				    _________
				    ตสฺสุทฺทานํ
	[๒๕๒] วสฺสํ วุตฺถา โกสเลสุ         อาคมฺม ๑ สตฺถุ ทสฺสนํ
		อผาสุปสุสํวาสํ              อญฺญมญฺญานุโลมตา ๒
		ปวาเรนฺตาสเน ๓ เทฺว จ    กมฺมคิลานญาตกา ๔
		ราชา โจรา จ ธุตฺตา จ      ภิกฺขุปจฺจตฺถิกา ๕ ตถา
		ปญฺจ จตุตโย เทฺวโก         อาปนฺโน เวมตี สรี
		สพฺโพ สงฺโฆ เวมติโก        พหุสมา ๖ จ โถกิกา
		อาวาสิกา จตุทฺทสฺสา ๗      ลิงฺคสํวาสกา อุโภ
#๑ ม. ยุ. อคมม ฯ ๒ สี. อญฺญมญฺญานุโลมิตา ฯ ๓ ม. ปวาเรนฺตา ปณามญฺจ ฯ
#ยุ. ปวาเรนฺตา ปณา เทฺว จ ฯ  ๔ ม. ยุ. กมฺมํ คิลานญาตกา ฯ ๕ ยุ. ภิกฺขู
#ปจฺจตฺถิกา ตถา ฯ ๖ ม. ยุ. พหู สมา ... ฯ ๗ ม. จตุทฺทส ฯ ยุ. จตุทฺทสา ฯ
