จ    สมุทาจริตฺถ    ๑   อรหํ   ภิกฺขเว   ตถาคโต   สมฺมาสมฺพุทฺโธ
โอทหถ     ภิกฺขเว     โสตํ     อมตมธิคตํ     อหมนุสาสามิ    อหํ
ธมฺมํ   เทเสมิ   ยถานุสิฏฺฐํ   ๒  ปฏิปชฺชมานา  นจิรสฺเสว  ยสฺสตฺถาย
กุลปุตฺตา    สมฺมเทว    อคารสฺมา    อนคาริยํ   ปพฺพชนฺติ   ตทนุตฺตรํ
พฺรหฺมจริยปริโยสานํ   ทิฏฺเฐ   ว   ธมฺเม   สยํ   อภิญฺญา   สจฺฉิกตฺวา
อุปสมฺปชฺช    วิหริสฺสถาติ    ฯ    เอวํ   วุตฺเต   ปญฺจวคฺคิยา   ภิกฺขู
ภควนฺตํ     เอตทโวจจ     ตายปิ    โข    ตฺวํ    อาวุโส    โคตม
จริยาย    ๓   ตาย   ปฏิปทาย   ตาย   ทุกฺกรการิกาย   เนวชฺฌคา
อุตฺตริมนุสฺสธมฺมํ   อลมริยญาณทสฺสนวิเสสํ   กึ  ปน  ตฺวํ  [๔]  เอตรหิ
พาหุลฺลิโก     ปธานวิพฺภนฺโต     อาวตฺโต    พาหุลฺลาย    อธิคมิสฺสสิ
อุตฺตริมนุสฺสธมฺมํ   อลมริยญาณทสฺสนวิเสสนฺติ   ฯ   เอวํ   วุตฺเต  ภควา
ปญฺจวคฺคิเย   ภิกฺขู   เอตทโวจ   น   ภิกฺขเว   ตถาคโต   พาหุลฺลิโก
น   ปธานวิพฺภนฺโต   น  อาวตฺโต  พาหุลฺลาย  อรหํ  ภิกฺขเว  ตถาคโต
สมฺมาสมฺพุทฺโธ    โอทหถ   ภิกฺขเว   โสตํ   อมตมธิคตํ   อหมนุสาสามิ
อหํ     ธมฺมํ     เทเสมิ    ยถานุสิฏฺฐํ    ปฏิปชฺชมานา    นจิรสฺเสว
ยสฺสตฺถาย    กุลปุตฺตา    สมฺมเทว   อคารสฺมา   อนคาริยํ   ปพฺพชนฺติ
#๑ ม. ยุ. สมุทาจรถ ฯ   ๒ อิโต ปรํ สพฺพโปตฺถเกสุ ตถาสทฺโท ทิสฺสติ ฯ โส ปน
#ยสฺมา ยถานุสิฏฺฐนฺติ ปทํ ปฏิปชฺชมานาติ ปเท กิริยาวิเสสนํ โหติ ตสฺมา
#อติเรโกติ ทฏฺฐพฺโพ ฯ เตน ตํ วชฺเชตฺวา โสธิตํ ฯ    ๓ สี. ม. อิริยาย ฯ
#๔ โป. อาวุโส ฯ
