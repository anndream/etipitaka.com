กิญฺจิ   กลฺยาณํ   ชานิสฺสนฺตีติ   ฯ   ภควโต   เอตมตฺถํ  อาโรเจสุํ  ฯ
อนุชานามิ   ภิกฺขเว   ภิกฺขู   คเณตุนฺติ   ฯ  อถโข  ภิกฺขูนํ  เอตทโหสิ
กทา  นุ  โข  ภิกฺขู  คเณตพฺพาติ  ฯ  ภควโต  เอตมตฺถํ  อาโรเจสุํ  ฯ
อนุชานามิ  ภิกฺขเว  ตทหุโปสเถ  นามมตฺเตน  ๑   วา  คเณตุํ  สลากํ
วา คเหตุนฺติ ๒ ฯ
     [๑๗๘]  เตน  โข  ปน  สมเยน  ภิกฺขู  อชานนฺตา  อชฺชุโปสโถติ
ทูรํ    คามํ    ปิณฺฑาย    คจฺฉนฺติ    ๓   ฯ   เต   อุทฺทิสฺสมาเนปิ
ปาติโมกฺเข    อาคจฺฉนฺติ    อุทฺทิฏฺฐมตฺเตปิ   อาคจฺฉนฺติ   ฯ   ภควโต
เอตมตฺถํ  อาโรเจสุํ  ฯ  อนุชานามิ  ภิกฺขเว  อาโรเจตุํ อชฺชุโปสโถติ ฯ
อถโข    ภิกฺขูนํ   เอตทโหสิ   เกน   นุ   โข   อาโรเจตพฺโพติ   ฯ
ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว  เถเรน  ภิกฺขุนา
กาลวโต   อาโรเจตุนฺติ   ฯ   เตน   โข   ปน   สมเยน   อญฺญตโร
เถโร  กาลวโต  นสฺสริ  ๔ ฯ ภควโต เอตมตฺถํ อาโรเจสุํ ฯ อนุชานามิ
ภิกฺขเว    ภตฺตกาเลปิ   อาโรเจตุนฺติ   ฯ   ภตฺตกาเลปิ   นสฺสริ   ฯ
ภควโต   เอตมตฺถํ  อาโรเจสุํ  ฯ  อนุชานามิ  ภิกฺขเว  ยํ  กาลํ  สรติ
ตํ กาลํ อาโรเจตุนฺติ ฯ
     [๑๗๙]  เตน  โข  ปน  สมเยน อญฺญตรสฺมึ อาวาเส อุโปสถาคารํ
อุกฺลาปํ   โหติ   ฯ   อาคนฺตุกา   ภิกฺขู  อุชฺฌายนฺติ  ขียนฺติ  วิปาเจนฺติ
#๑ ม. นามคฺเคน ฯ  ยุ. คณมคฺเคน สี. นามตฺเตน ฯ   ๒ คาเหตุนฺติปิ ปาโฐ ฯ
#๓ ม. ยุ. จรนฺติ ฯ   ๔ ม. ยุ. นสฺสรติ ฯ
