ภิกฺขุโน    อุมฺมตฺตกสฺส    อุมฺมตฺตกสมฺมติยา    ทานํ    สเรยฺย    วา
คคฺโค   ภิกฺขุ   อุโปสถํ   น  วา  สเรยฺย  สเรยฺย  วา  สงฺฆกมฺมํ  น
วา    สเรยฺย   อาคจฺเฉยฺย   วา   อุโปสถํ   น   วา   อาคจฺเฉยฺย
อาคจฺเฉยฺย   วา   สงฺฆกมฺมํ   น   วา  อาคจฺเฉยฺย  สงฺโฆ  สห  วา
คคฺเคน   วินา   วา   คคฺเคน   อุโปสถํ   กริสฺสติ  สงฺฆกมฺมํ  กริสฺสติ
โส   ตุณฺหสฺส   ยสฺส   นกฺขมติ   โส   ภาเสยฺย   ฯ  ทินฺนา  สงฺเฆน
คคฺคสฺส    ภิกฺขุโน    อุมฺมตฺตกสฺส    อุมฺมตฺตกสมฺมติ    สเรยฺย    วา
คคฺโค   ภิกฺขุ   อุโปสถํ   น  วา  สเรยฺย  สเรยฺย  วา  สงฺฆกมฺมํ  น
วา  สเรยฺย  อาคจฺเฉยฺย  วา  อุโปสถํ  น  วา อาคจฺเฉยฺย อาคจฺเฉยฺย
วา   สงฺฆกมฺมํ   น   วา   อาคจฺเฉยฺย   สงฺโฆ   สห   วา  คคฺเคน
วินา   วา   คคฺเคน   อุโปสถํ   กริสฺสติ  สงฺฆกมฺมํ  กริสฺสติ  ฯ  ขมติ
สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
     [๑๘๕]  เตน  โข  ปน  สมเยน  อญฺญตรสฺมึ อาวาเส ตทหุโปสเถ
จตฺตาโร    ภิกฺขู   วิหรนฺติ   ฯ   อถโข   เตสํ   ภิกฺขูนํ   เอตทโหสิ
ภควตา   ปญฺญตฺตํ   อุโปสโถ   กาตพฺโพติ   มยญฺจมฺห   ๑   จตฺตาโร
ชนา   กถํ   นุ   โข   อเมฺหหิ   อุโปสโถ   กาตพฺโพติ   ฯ  ภควโต
เอตมตฺถํ   อาโรเจสุํ   ฯ   อนุชานามิ   ภิกฺขเว   จตุนฺนํ   ปาติโมกฺขํ
อุทฺทิสิตุนฺติ    ฯ   เตน   โข   ปน   สมเยน   อญฺญตรสฺมึ   อาวาเส
ตทหุโปสเถ   ตโย  ภิกฺขู  วิหรนฺติ  ฯ  อถโข  เตสํ  ภิกฺขูนํ  เอตทโหสิ
ภควตา    อนุญฺญาตํ    จตุนฺนํ   ปาติโมกฺขํ   อุทฺทิสิตุํ   มยญฺจมฺห   ๑
#๑ ม. ยุ. มยญฺจมฺหา ฯ สพฺพตฺถ อีทิสเมว ฯ
