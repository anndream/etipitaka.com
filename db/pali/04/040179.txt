เอกจฺเจ   โจรา   ปลายึสุ   ฯ   เย   เต   ปลายึสุ   เต   ภิกฺขูสุ
ปพฺพชึสุ   ฯ   เย   เต   คหิตา   เต  วธาย  โอนียนฺติ  ฯ  อทฺทสํสุ
โข    เต   ปพฺพชิตา   เต   โจเร   วธาย   โอนียมาเน   ทิสฺวาน
เอวมาหํสุ   สาธุ   โข  มยํ  ปลายิมฺหา  สจชฺช  ๑  มยํ  คเยฺหยฺยาม
มยมฺปิ   เอวเมว   หญฺเญยฺยามาติ   ฯ   ภิกฺขู   เอวมาหํสุ   กึ   ปน
ตุเมฺห   อาวุโส  อกตฺถาติ  ฯ  อถโข  เต  ปพฺพชิตา  ภิกฺขูนํ  เอตมตฺถํ
อาโรเจสุํ   ฯ   ภิกฺขู   ภควโต   เอตมตฺถํ   อาโรเจสุํ  ฯ  อรหนฺโต
เอเต    ภิกฺขเว    ภิกฺขู    อรหนฺตฆาตโก    ภิกฺขเว   อนุปสมฺปนฺโน
น อุปสมฺปาเทตพฺโพ อุปสมฺปนฺโน นาเสตพฺโพติ ฯ
     [๑๓๑]   เตน  โข  ปน  สมเยน  สมฺพหุลา  ภิกฺขุนิโย  สาเกตา
สาวตฺถึ    อทฺธานมคฺคปฏิปนฺนา    โหนฺติ    ฯ   อนฺตรามคฺเค   โจรา
นิกฺขมิตฺวา    เอกจฺจา    ภิกฺขุนิโย    อจฺฉินฺทึสุ   เอกจฺจา   ภิกฺขุนิโย
ทูเสสุํ  ฯ  สาวตฺถิยา  ราชภฏา  นิกฺขมิตฺวา  เอกจฺเจ โจเร อคฺคเหสุํ ฯ
เอกจฺเจ   โจรา   ปลายึสุ   ฯ   เย   เต   ปลายึสุ   เต   ภิกฺขูสุ
ปพฺพชึสุ   ฯ   เย   เต   คหิตา   เต  วธาย  โอนียนฺติ  ฯ  อทฺทสํสุ
โข   เต   [๒]  ปพฺพชิตา  เต  โจเร  วธาย  โอนียมาเน  ทิสฺวาน
เอวมาหํสุ   สาธุ   โข   มยํ   ปลายิมฺหา   สจชฺช   มยํ  คเยฺหยฺยาม
มยมฺปิ   เอวเมว   หญฺเญยฺยามาติ   ฯ   ภิกฺขู   เอวมาหํสุ   กึ   ปน
ตุเมฺห   อาวุโส  อกตฺถาติ  ฯ  อถโข  เต  ปพฺพชิตา  ภิกฺขูนํ  เอตมตฺถํ
อาโรเจสุํ   ฯ   ภิกฺขู   ภควโต  เอตมตฺถํ  อาโรเจสุํ  ฯ  ภิกฺขุนีทูสโก
#๑ ม. ยุ. สจา จ ฯ อิโต ปรํ อีทิสเมว ฯ    ๒ ม. ปลายิตฺวา ฯ
