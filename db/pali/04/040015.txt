     ชิตา เม ปาปกา ธมฺมา         ตสฺมาหมุปก ชิโนติ ฯ
     เอวํ   วุตฺเต  อุปโก  อาชีวโก  หุเวยฺยาวุโสติ  ๑  วตฺวา  สีสํ
โอกมฺเปตฺวา อุมฺมคฺคํ คเหตฺวา ปกฺกามิ ฯ
     [๑๒]  อถโข  ภควา  อนุปุพฺเพน  จาริกํ  จรมาโน เยน พาราณสี
อิสิปตนํ    มิคทาโย    เยน    ปญฺจวคฺคิยา   ภิกฺขู   เตนุปสงฺกมิ   ฯ
อทฺทสํสุ   โข   ปญฺจวคฺคิยา   ภิกฺขู   ภควนฺตํ   ทูรโต   ว  อาคจฺฉนฺตํ
ทิสฺวาน   อญฺญมญฺญํ   [๒]   สณฺฐเปสุํ   อยํ  อาวุโส  สมโณ  โคตโม
อาคจฺฉติ    พาหุลฺลิโก    ปธานวิพฺภนฺโต   อาวตฺโต   พาหุลฺลาย   โส
เนว     อภิวาเทตพฺโพ    น    ปจฺจุฏฺฐาตพฺโพ    นาสฺส    ปตฺตจีวรํ
ปฏิคฺคเหตพฺพํ   อปิจ   โข  อาสนํ  ฐเปตพฺพํ  สเจ  [๓]  อากงฺขิสฺสติ
นิสีทิสฺสตีติ   ฯ  ยถา  ยถา  โข  ภควา  ปญฺจวคฺคิเย  ภิกฺขู  อุปสงฺกมติ
ตถา  ตถา  เต  ๔  ปญฺจวคฺคิยา  ภิกฺขู  [๕]  สกาย  กติกาย [๖]
อสณฺฐหนฺตา  ภควนฺตํ  ปจฺจุคฺคนฺตฺวา  เอโก  ภควโต  ปตฺตจีวรํ ปฏิคฺคเหสิ
เอโก  อาสนํ  ปญฺญาเปสิ เอโก ปาโททกํ [๗] ปาทปีฐํ [๘] ปาทกถลิกํ
อุปนิกฺขิปิ    ฯ    นิสีทิ    ภควา    ปญฺญตฺเต   อาสเน   ฯ   นิสชฺช
โข   ภควา   ปาเท   ปกฺขาเลสิ   ฯ   อปิสฺสุ   ภควนฺตํ  นาเมน  จ
อาวุโสวาเทน   จ   สมุทาจรนฺติ  ฯ  เอวํ  วุตฺเต  ภควา  ปญฺจวคฺคิเย
ภิกฺขู   เอตทโวจ   มา   ภิกฺขเว  ตถาคตํ  นาเมน  จ  อาวุโสวาเทน
#๑ สี. หุเวยฺย อาวุโสติ ฯ ม. ยุ. หุเปยฺย อาวุโสติ ฯ รา. หุเปยฺยาวุโสติ ฯ
#๒ ม. กติกํ ฯ  ๓ ม. โส ฯ    ๔ ม. อยํ สทฺโท น ทิสฺสติ ฯ   ๕ โป. น
#สกฺโกนฺติ สณฺฐาตุํ ฯ ม. นาสกฺขึสุ ฯ ๖ ม. สญฺญาตุํ ฯ   ๗-๘ ม. เอโก ฯ
