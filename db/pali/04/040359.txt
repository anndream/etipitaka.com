วิหรตํ    อญฺญตโร   ผาสุวิหาโร   อธิคโต   ฯ   สเจ   มยํ   อิทานิ
ปวาเรสฺสาม   สิยาปิ   ภิกฺขู   ปวาเรตฺวา   จาริกํ   ปกฺกเมยฺยุํ  เอวํ
มยํ  อิมมฺหา  ผาสุวิหารา  ปริพาหิรา  ภวิสฺสาม  ฯ สงฺโฆ ปวารณาสงฺคหํ
กโรติ     อิทานิ     อุโปสถํ     กริสฺสติ    ปาติโมกฺขํ    อุทฺทิสิสฺสติ
อาคเม   โกมุทิยา   จาตุมาสินิยา  ปวาเรสฺสติ  ฯ  ยสฺสายสฺมโต  ขมติ
ปวารณาสงฺคหสฺส    กรณํ    อิทานิ    อุโปสถํ    กริสฺสติ   ปาติโมกฺขํ
อุทฺทิสิสฺสติ    อาคเม    โกมุทิยา    จาตุมาสินิยา   ปวาเรสฺสติ   โส
ตุณฺหสฺส    ยสฺส    นกฺขมติ    โส    ภาเสยฺย   ฯ   กโต   สงฺเฆน
ปวารณาสงฺคโห    อิทานิ   อุโปสถํ   กริสฺสติ   ปาติโมกฺขํ   อุทฺทิสิสฺสติ
อาคเม   โกมุทิยา   จาตุมาสินิยา   ปวาเรสฺสติ   ฯ   ขมติ   สงฺฆสฺส
ตสฺมา   ตุณฺหี  ฯ  เอวเมตํ  ธารยามีติ  ฯ  เตหิ  เจ  ภิกฺขเว  ภิกฺขูหิ
กเต   ปวารณาสงฺคเห   อญฺญตโร   ภิกฺขุ   เอวํ   วเทยฺย   อิจฺฉามหํ
อาวุโส   ชนปทจาริกํ   ปกฺกมิตุํ   อตฺถิ   เม   ชนปเท   กรณียนฺติ  ฯ
โส   เอวมสฺส   วจนีโย   สาธุ   อาวุโส   ปวาเรตฺวา  คจฺฉาหีติ  ฯ
โส   เจ   ภิกฺขเว   ภิกฺขุ  ปวารยมาโน  อญฺญตรสฺส  ภิกฺขุโน  ปวารณํ
ฐเปติ   โส   เอวมสฺส   วจนีโย   อนิสฺสโร   โข  เม  ตฺวํ  อาวุโส
ปวารณาย   น   ตาวาหํ   ปวาเรสฺสามีติ   ฯ   ตสฺส   เจ   ภิกฺขเว
ภิกฺขุโน   ปวารยมานสฺส   อญฺญตโร   ภิกฺขุ   ตสฺส   ภิกฺขุโน   ปวารณํ
ฐเปติ    อุโภ    สงฺเฆน    สมนุยุญฺชิตฺวา   สมนุคฺคาหิตฺวา   ยถาธมฺมํ
การาเปตพฺพา   ฯ   โส   เจ   ภิกฺขเว   ภิกฺขุ   ชนปเท  ตํ  กรณียํ
