ปญฺจ    ภิกฺขู    วิหรนฺติ   น   เอกสฺส   ปวารณํ   อาหริตฺวา   จตูหิ
สงฺเฆน    ปวาเรตพฺพํ    ปวาเรยฺยุํ    เจ   อาปตฺติ   ทุกฺกฏสฺส   ฯ
ตตฺร   ภิกฺขเว   ยตฺถ   จตฺตาโร  ภิกฺขู  วิหรนฺติ  น  เอกสฺส  ปวารณํ
อาหริตฺวา   ตีหิ   อญฺญมญฺญํ   ปวาเรตพฺพํ   ปวาเรยฺยุํ   เจ   อาปตฺติ
ทุกฺกฏสฺส   ฯ   ตตฺร  ภิกฺขเว  ยตฺถ  ตโย  ภิกฺขู  วิหรนฺติ  น  เอกสฺสฎ
ปวารณํ    อาหริตฺวา    ทฺวีหิ    อญฺญมญฺญํ    ปวาเรตพฺพํ   ปวาเรยฺยย
เจ   อาปตฺติ   ทุกฺกฏสฺส   ฯ   ตตฺร   ภิกฺขเว   ยตฺถ   เทฺว   ภิกฺขู
วิหรนฺติ    น   เอกสฺส   ปวารณํ   อาหริตฺวา   เอเกน   อธิฏฺฐาตพฺพํ
อธิฏฺฐเหยฺย เจ อาปตฺติ ทุกฺกฏสฺสาติ ฯ
     [๒๓๒]  เตน  โข  ปน  สมเยน  อญฺญตโร  ภิกฺขุ  ตทหุปวารณาย
อาปตฺตึ   อาปนฺโน   โหติ   ฯ   อถโข   ตสฺส   ภิกฺขุโน   เอตทโหสิ
ภควตา    ปญฺญตฺตํ    น    สาปตฺติเกน    ปวาเรตพฺพนฺติ    อหญฺจมฺหิ
อาปตฺตึ   อาปนฺโน   กถํ   นุ   โข  มยา  ปฏิปชฺชิตพฺพนฺติ  ฯ  ภควโต
เอตมตฺถํ   อาโรเจสุํ   ฯ   อิธ  ปน  ภิกฺขเว  ตทหุปวารณาย  อาปตฺตึ
อาปนฺโน   โหติ  ฯ  เตน  ภิกฺขเว  ภิกฺขุนา  เอกํ  ภิกฺขุํ  อุปสงฺกมิตฺวา
เอกํสํ   อุตฺตราสงฺคํ   กริตฺวา   อุกฺกุฏิกํ  นิสีทิตฺวา  อญฺชลึ  ปคฺคเหตฺวา
เอวมสฺส    วจนีโย   อหํ   อาวุโส   อิตฺถนฺนามํ   อาปตฺตึ   อาปนฺโน
ตํ   ปฏิเทเสมีติ   ฯ  เตน  วตฺตพฺโพ  ปสฺสสีติ  ฯ  อาม  ปสฺสามีติ  ฯ
อายตึ   สํวเรยฺยาสีติ   ฯ   อิธ   ปน   ภิกฺขเว  ภิกฺขุ  ตทหุปวารณาย
อาปตฺติยา   เวมติโก   โหติ   ฯ  เตน  ภิกฺขเว  ภิกฺขุนา  เอกํ  ภิกฺขุํ
