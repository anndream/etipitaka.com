โส    เจ    ภิกฺขูนํ   สนฺติเก   ทูตํ   ปหิเณยฺย   อหํ   หิ   ครุธมฺมํ
อชฺฌาปนฺโน    ปริวาสารโห    อาคจฺฉนฺตุ    ภิกฺขู    อิจฺฉามิ   ภิกฺขูนํ
อาคตนฺติ   ฯ   คนฺตพฺพํ   ภิกฺขเว   สตฺตาหกรณีเยน  อปฺปหิเตปิ  ปเคว
ปหิเต   ปริวาสทานํ   อุสฺสุกฺกํ   กริสฺสามิ   วา   อนุสฺสาเวสฺสามิ  วา
คณปูรโก    วา    ภวิสฺสามีติ    สตฺตาหํ   สนฺนิวฏฺโฏ   กาตพฺโพ   ฯ
อิธ   ปน   ภิกฺขเว   ภิกฺขุ  มูลาย  ปฏิกสฺสนารโห  โหติ  ฯ  โส  เจ
ภิกฺขูนํ   สนฺติเก   ทูตํ   ปหิเณยฺย  อหํ  ๑  หิ  มูลาย  ปฏิกสฺสนารโห
อาคจฺฉนฺตุ   ภิกฺขู   อิจฺฉามิ   ภิกฺขูนํ   อาคตนฺติ   ฯ  คนฺตพฺพํ  ภิกฺขเว
สตฺตาหกรณีเยน    อปฺปหิเตปิ    ปเคว    ปหิเต    มูลาย   ปฏิกสฺสนํ
อุสฺสุกฺกํ  กริสฺสามิ  วา  อนุสฺสาเวสฺสามิ  วา  คณปูรโก  วา  ภวิสฺสามีติ
สตฺตาหํ    สนฺนิวฏฺโฏ    กาตพฺโพ    ฯ   อิธ   ปน   ภิกฺขเว   ภิกฺขุ
มานตฺตารโห   โหติ  ฯ  โส  เจ  ภิกฺขูนํ  สนฺติเก  ทูตํ  ปหิเณยฺย  อหํ
หิ   มานตฺตารโห   อาคจฺฉนฺตุ   ภิกฺขู   อิจฺฉามิ   ภิกฺขูนํ  อาคตนฺติ  ฯ
คนฺตพฺพํ    ภิกฺขเว    สตฺตาหกรณีเยน    อปฺปหิเตปิ    ปเคว   ปหิเต
มานตฺตทานํ   อุสฺสุกฺกํ   กริสฺสามิ   วา  อนุสฺสาเวสฺสามิ  วา  คณปูรโก
วา    ภวิสฺสามีติ    สตฺตาหํ   สนฺนิวฏฺโฏ   กาตพฺโพ   ฯ   อิธ   ปน
ภิกฺขเว   ภิกฺขุ   อพฺภานารโห   โหติ   ฯ   โส  เจ  ภิกฺขูนํ  สนฺติเก
ทูตํ     ปหิเณยฺย    อหํ    หิ    อพฺภานารโห    อาคจฺฉนฺตุ    ภิกฺขู
อิจฺฉามิ   ภิกฺขูนํ   อาคตนฺติ   ฯ   คนฺตพฺพํ   ภิกฺขเว   สตฺตาหกรณีเยน
อปฺปหิเตปิ    ปเคว    ปหิเต    อพฺภานํ    อุสฺสุกฺกํ   กริสฺสามิ   วา
#๑ โป. อหญฺจมฺหิ ฯ อิโต ปรํ อีทิสเมว ฯ
