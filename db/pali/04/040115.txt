ปวิสนฺเตน    มตฺติกาย   มุขํ   มกฺเขตฺวา   ปุรโต   จ   ปจฺฉโต   จ
ปฏิจฺฉาเทตฺวา    ชนฺตาฆรํ   ปวิสิตพฺพํ   น   เถเร   ภิกฺขู   อนูปขชฺช
นิสีทิตพฺพํ   น   นวา   ภิกฺขู  อาสเนน  ปฏิพาเหตพฺพา  ๑  ชนฺตาฆเร
อาจริยสฺส   ปริกมฺมํ   กาตพฺพํ   ชนฺตาฆรา   นิกฺขมนฺเตน   ชนฺตาฆรปีฐํ
อาทาย   ปุรโต  จ  ปจฺฉโต  จ  ปฏิจฺฉาเทตฺวา  ชนฺตาฆรา  นิกฺขมิตพฺพํ
อุทเกปิ   อาจริยสฺส   ปริกมฺมํ   กาตพฺพํ  นหาเตน  ปฐมตรํ  อุตฺตริตฺวา
อตฺตโน    คตฺตํ   โวทกํ   กตฺวา   นิวาเสตฺวา   อาจริยสฺส   คตฺตโต
อุทกํ   ปมชฺชิตพฺพํ   นิวาสนํ   ทาตพฺพํ   สงฺฆาฏิ  ทาตพฺพา  ชนฺตาฆรปีฐํ
อาทาย    ปฐมตรํ    อาคนฺตฺวา    อาสนํ    ปญฺญาเปตพฺพํ   ปาโททกํ
ปาทปีฐํ   ปาทกถลิกํ   อุปนิกฺขิปิตพฺพํ  อาจริโย  ปานีเยน  ปุจฺฉิตพฺโพ  ฯ
สเจ   อุทฺทิสาเปตุกาโม   โหติ   อุทฺทิสาเปตพฺโพ  สเจ  ปริปุจฺฉิตุกาโม
โหติ    ปริปุจฺฉิตพฺโพ    ฯ    ยสฺมึ    วิหาเร    อาจริโย    วิหรติ
สเจ   โส   วิหาโร   อุกฺลาโป   โหติ   สเจ   อุสฺสหติ  โสเธตพฺโพ
วิหารํ   โสเธนฺเตน   ปฐมํ   ปตฺตจีวรํ  นีหริตฺวา  เอกมนฺตํ  นิกฺขิปิตพฺพํ
นิสีทนปจฺจตฺถรณํ     นีหริตฺวา    เอกมนฺตํ    นิกฺขิปิตพฺพํ    ภิสิพิมฺโพหนํ
นีหริตฺวา    เอกมนฺตํ    นิกฺขิปิตพฺพํ    มญฺโจ    นีจํ   กตฺวา   สาธุกํ
อปริฆํสนฺเตน  อสงฺฆฏฺฏนฺเตน  กวาฏปิฏฺฐํ  นีหริตฺวา  เอกมนฺตํ นิกฺขิปิตพฺโพ
ปีฐํ     นีจํ     กตฺวา     สาธุกํ     อปริฆํสนฺเตน    อสงฺฆฏฺฏนฺเตน
กวาฏปิฏฺฐํ     นีหริตฺวา     เอกมนฺตํ     นิกฺขิปิตพฺพํ    มญฺจปฏิปาทกา
นีหริตฺวา   เอกมนฺตํ   นิกฺขิปิตพฺพา   เขฬมลฺลโก   นีหริตฺวา   เอกมนฺตํ
#๑ ม. ปฏิพาหิตพฺพา ฯ
