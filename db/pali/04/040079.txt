         อาคโต โข มหาสมโณ        มาคธานํ คิริพฺพชํ
         สพฺเพ สญฺชเย เนตฺวาน       กํสุทานิ นยิสฺสตีติ ฯ
     [๗๔]  อสฺโสสุํ  โข  ภิกฺขู  เตสํ  มนุสฺสานํ อุชฺฌายนฺตานํ ขียนฺตานํ
วิปาเจนฺตานํ   ฯ  อถโข  เต  ภิกฺขู  ภควโต  เอตมตฺถํ  อาโรเจสุํ  ฯ
น    ภิกฺขเว    โส   สทฺโท   จิรํ   ภวิสฺสติ   สตฺตาหเมว   ภวิสฺสติ
สตฺตาหสฺส   อจฺจเยน   อนฺตรธายิสฺสติ   เตนหิ   ภิกฺขเว   เย  ตุเมฺห8
อิมาย คาถาย โจเทนฺติ
         อาคโต โข มหาสมโณ        มาคธานํ คิริพฺพชํ
         สพฺเพ สญฺชเย เนตฺวาน       กํสุทานิ นยิสฺสตีติ ฯ
     [๗๕] เต ตุเมฺห อิมาย คาถาย ปฏิโจเทถ
         นยนฺติ เว มหาวีรา          สทฺธมฺเมน ตถาคตา
         ธมฺเมน นียมานานํ ๑        กา อุสุยฺยา วิชานตนฺติ ฯ
เตน โข ปน สมเยน มนุสฺสา ภิกฺขู ทิสฺวา อิมาย คาถาย โจเทนฺติ
         อาคโต โข มหาสมโณ        มาคธานํ คิริพฺพชํ
         สพฺเพ สญฺชเย เนตฺวาน       กํสุทานิ นยิสฺสตีติ ฯ
ภิกฺขู เต มนุสฺเส อิมาย คาถาย ปฏิโจเทนฺติ
         นยนฺติ เว มหาวีรา          สทฺธมฺเมน ตถาคตา
         ธมฺเมน นียมานานํ ๒        กา อุสุยฺยา วิชานตนฺติ ฯ
     [๗๖]  มนุสฺสา  เอวมาหํสุ  ๓  ธมฺเมน  กิร  สมณา สกฺยปุตฺติยา
#๑-๒ ม. ยุ. นยมานานํ ฯ         ๓ สพฺพตฺถายํ ปาโฐ น โหติ ฯ
