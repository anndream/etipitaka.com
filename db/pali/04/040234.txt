ภิกฺขู   วิหรนฺติ   พาลา   อพฺยตฺตา  ฯ  เต  น  ชานนฺติ  อุโปสถํ  วา
อุโปสถกมฺมํ   วา   ปาติโมกฺขํ   วา   ปาติโมกฺขุทฺเทสํ   วา  ฯ  เตหิ
ภิกฺขเว   ภิกฺขูหิ  เอโก  ภิกฺขุ  สามนฺตา  อาวาสา  สชฺชุกํ  ปาเหตพฺโพ
คจฺฉาวุโส   สงฺขิตฺเตน   วา  วิตฺถาเรน  วา  ปาติโมกฺขํ  ปริยาปุณิตฺวา
อาคจฺฉาติ   ฯ   เอวญฺเจตํ   ลเภถ   อิจฺเจตํ  กุสลํ  โน  เจ  ลเภถ
เตหิ   ภิกฺขเว   ภิกฺขูหิ   สพฺเพเหว   ยตฺถ   ชานนฺติ   อุโปสถํ   วา
อุโปสถกมฺมํ   วา  ปาติโมกฺขํ  วา  ปาติโมกฺขุทฺเทสํ  วา  โส  อาวาโส
คนฺตพฺโพ   โน   เจ   คจฺเฉยฺยุํ   อาปตฺติ   ทุกฺกฏสฺส   ฯ   อิธ  ปน
ภิกฺขเว   อญฺญตรสฺมึ   อาวาเส   สมฺพหุลา  ภิกฺขู  วสฺสํ  วสนฺติ  พาลา
อพฺยตฺตา   ฯ   เต   น   ชานนฺติ   อุโปสถํ   วา   อุโปสถกมฺมํ  วา
ปาติโมกฺขํ   วา   ปาติโมกฺขุทฺเทสํ   วา   ฯ   เตหิ   ภิกฺขเว  ภิกฺขูหิ
เอโก   ภิกฺขุ   สามนฺตา   อาวาสา   สชฺชุกํ   ปาเหตพฺโพ  คจฺฉาวุโส
สงฺขิตฺเตน  วา  วิตฺถาเรน  วา  ปาติโมกฺขํ  ปริยาปุณิตฺวา  อาคจฺฉาติ ฯ
เอวญฺเจตํ   ลเภถ   อิจฺเจตํ   กุสลํ   โน   เจ  ลเภถ  เอโก  ภิกฺขุ
สตฺตาหกาลิกํ   ปาเหตพฺโพ   คจฺฉาวุโส   สงฺขิตฺเตน   วา   วิตฺถาเรน
วา   ปาติโมกฺขํ   ปริยาปุณิตฺวา   อาคจฺฉาติ   ฯ   เอวญฺเจตํ   ลเภถ
อิจฺเจตํ   กุสลํ   โน   เจ   ลเภถ   น  ภิกฺขเว  เตหิ  ภิกฺขูหิ  ตสฺมึ
อาวาเส วสฺสํ วสิตพฺพํ วเสยฺยุํ เจ อาปตฺติ ทุกฺกฏสฺสาติ ฯ
     [๑๘๑]   อถโข   ภควา   ภิกฺขู   อามนฺเตสิ  สนฺนิปตถ  ภิกฺขเว
สงฺโฆ   อุโปสถํ   กริสฺสตีติ  ฯ  เอวํ  วุตฺเต  อญฺญตโร  ภิกฺขุ  ภควนฺตํ
