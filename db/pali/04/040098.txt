กาตพฺพํ    โหติ    อุปชฺฌาเยน    อาจิกฺขิตพฺพํ    เอวํ    กเรยฺยาสีติ
อุสฺสุกฺกํ    วา    กาตพฺพํ    กินฺติ   นุ   โข   สทฺธิวิหาริกสฺส   จีวรํ
กริเยถาติ   สเจ   สทฺธิวิหาริกสฺส   รชนํ   ปจิตพฺพํ  โหติ  อุปชฺฌาเยน
อาจิกฺขิตพฺพํ    เอวํ    ปเจยฺยาสีติ    อุสฺสุกฺกํ   วา   กาตพฺพํ   กินฺติ
นุโข    สทฺธิวิหาริกสฺส    รชนํ    ปจิเยถาติ    สเจ   สทฺธิวิหาริกสฺส
จีวรํ  รเชตพฺพํ  ๑  โหติ  อุปชฺฌาเยน  อาจิกฺขิตพฺพํ  เอวํ  รเชยฺยาสีติ
อุสฺสุกฺกํ    วา    กาตพฺพํ    กินฺติ   นุ   โข   สทฺธิวิหาริกสฺส   จีวรํ
รชิเยถาติ    จีวรํ    รเชนฺเตน    สาธุกํ   สมฺปริวตฺตกํ   สมฺปริวตฺตกํ
รเชตพฺพํ   น  จ  อจฺฉินฺเน  เถเว  ปกฺกมิตพฺพํ  ฯ  สเจ  สทฺธิวิหาริโก
คิลาโน โหติ ยาวชีวํ อุปฏฺฐาตพฺโพ วุฏฺฐานสฺส อาคเมตพฺพนฺติ ฯ
                  สทฺธิวิหาริกวตฺตํ นิฏฺฐิตํ ฯ
     [๘๓]   เตน   โข  ปน  สมเยน  สทฺธิวิหาริกา  อุปชฺฌาเยสุ  น
สมฺมาวตฺตนฺติ   ฯ   เย   เต  ภิกฺขู  อปฺปิจฺฉา  ฯเปฯ  เต  อุชฺฌายนฺติ
ขียนฺติ   วิปาเจนฺติ   กถํ   หิ   นาม   สทฺธิวิหาริกา   อุปชฺฌาเยสุ  น
สมฺมาวตฺติสฺสนฺตีติ   ฯ  อถโข  เต  ภิกฺขู  ภควโต  เอตมตฺถํ  อาโรเจสุํ
สจฺจํ   กิร   ภิกฺขเว  สทฺธิวิหาริกา  อุปชฺฌาเยสุ  น  สมฺมาวตฺตนฺตีติ  ฯ
สจฺจํ   ภควาติ   ฯ   วิครหิ   พุทฺโธ   ภควา  กถํ  หิ  นาม  ภิกฺขเว
สทฺธิวิหาริกา    อุปชฺฌาเยสุ    น   สมฺมาวตฺติสฺสนฺตีติ   ฯ   วิครหิตฺวา
ธมฺมึ   กถํ   กตฺวา   ภิกฺขู   อามนฺเตสิ   น   ภิกฺขเว  สทฺธิวิหาริเกน
อุปชฺฌายมฺหิ   น   สมฺมาวตฺติตพฺพํ   โย   น   สมฺมาวตฺเตยฺย   อาปตฺติ
#๑ ม. ยุ. สพฺพตฺถ รชิตพฺพํ ฯ
