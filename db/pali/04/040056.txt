อาหรสิ   ตฺวํเยเวตํ   ปริภุญฺชาติ   ๑   ฯ   อถโข   อุรุเวลกสฺสปสฺส
ชฏิลสฺส    เอตทโหสิ    มหิทฺธิโก    โข    มหาสมโณ    มหานุภาโว
ยตฺร   หิ   นาม   มํ  ปฐมตรํ  อุยฺโยเชตฺวา  ยาย  ชมฺพุยา  ชมฺพุทีโป
ปญฺญายติ   ตโต   ผลํ   คเหตฺวา   ปฐมตรํ   อาคนฺตฺวา   อคฺยาคาเร
นิสีทิสฺสติ   น   เตฺวว   จ   โข   อรหา   ยถา   อหนฺติ  ฯ  อถโข
ภควา    อุรุเวลกสฺสปสฺส    ชฏิลสฺส    ภตฺตํ    ภุญฺชิตฺวา    ตสฺมึเยว
วนสณฺเฑ   วิหาสิ   ฯ   อถโข  อุรุเวลกสฺสโป  ชฏิโล  ตสฺสา  รตฺติยา
อจฺจเยน    เยน    ภควา    เตนุปสงฺกมิ    อุปสงฺกมิตฺวา    ภควโต
กาลํ    อาโรเจสิ   กาโล   มหาสมณ   นิฏฺฐิตํ   ภตฺตนฺติ   ฯ   คจฺฉ
ตฺวํ    กสฺสป    อายามหนฺติ    อุรุเวลกสฺสปํ    ชฏิลํ    อุยฺโยเชตฺวา
ยาย    ชมฺพุยา    ชมฺพุทีโป    ปญฺญายติ    ตสฺสา   อวิทูเร   อมฺโพ
ฯเปฯ   ตสฺสา   อวิทูเร   อามลกี   ฯเปฯ   ตสฺสา   อวิทูเร  หรีตกี
ฯเปฯ    ตาวตึสํ    คนฺตฺวา    ปาริจฺฉตฺตกปุปฺผํ    คเหตฺวา   ปฐมตรํ
อาคนฺตฺวา   อคฺยาคาเร  นิสีทิ  ฯ  อทฺทสา  โข  อุรุเวลกสฺสโป  ชฏิโล
ภควนฺตํ   อคฺยาคาเร   นิสินฺนํ   ทิสฺวาน   ภควนฺตํ  เอตทโวจ  กตเมน
ตฺวํ   มหาสมณ   มคฺเคน   อาคโต   อหํ   ตยา   ปฐมตรํ   ปกฺกนฺโต
โส   ตฺวํ   ปฐมตรํ   อาคนฺตฺวา   อคฺยาคาเร   นิสินฺโนติ   ฯ  อิธาหํ
กสฺสป   ตํ   อุยฺโยเชตฺวา  ตาวตึสํ  คนฺตฺวา  ปาริจฺฉตฺตกปุปฺผํ  คเหตฺวา
ปฐมตรํ    อาคนฺตฺวา    อคฺยาคาเร    นิสินฺโน    อิทํ   โข   กสฺสป
#๑ ยุ. ปริภุญฺชาหีติ ฯ
