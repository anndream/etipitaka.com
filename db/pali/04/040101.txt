ปญฺจหิ    ภิกฺขเว   องฺเคหิ   สมนฺนาคตํ   สทฺธิวิหาริกํ   อปฺปณาเมนฺโต
อุปชฺฌาโย    สาติสาโร    โหติ    ปณาเมนฺโต    อนติสาโร    โหติ
อุปชฺฌายมฺหิ    นาธิมตฺตํ    เปมํ   โหติ   นาธิมตฺโต   ปสาโท   โหติ
นาธิมตฺตา    หิรี    โหติ    นาธิมตฺโต   คารโว   โหติ   นาธิมตฺตา
ภาวนา    โหติ    อิเมหิ    โข   ภิกฺขเว   ปญฺจหงฺเคหิ   สมนฺนาคตํ
สทฺธิวิหาริกํ   อปฺปณาเมนฺโต   อุปชฺฌาโย  สาติสาโร  โหติ  ปณาเมนฺโต
อนติสาโร    โหติ    ฯ    ปญฺจหิ    ภิกฺขเว    องฺเคหิ   สมนฺนาคตํ
สทฺธิวิหาริกํ   ปณาเมนฺโต   อุปชฺฌาโย  สาติสาโร  โหติ  อปฺปณาเมนฺโต
อนติสาโร      โหติ     อุปชฺฌายมฺหิ     อธิมตฺตํ     เปมํ     โหติ
อธิมตฺโต    ปสาโท    โหติ    อธิมตฺตา    หิรี    โหติ    อธิมตฺโต
คารโว    โหติ   อธิมตฺตา   ภาวนา   โหติ   อิเมหิ   โข   ภิกฺขเว
ปญฺจหงฺเคหิ     สมนฺนาคตํ    สทฺธิวิหาริกํ    ปณาเมนฺโต    อุปชฺฌาโย
สาติสาโร โหติ อปฺปณาเมนฺโต อนติสาโร โหตีติ ฯ
     [๘๕]  เตน  โข  ปน  สมเยน  อญฺญตโร  พฺราหฺมโณ  ๑  ภิกฺขู
อุปสงฺกมิตฺวา   ปพฺพชฺชํ   ยาจิ  ฯ  ตํ  ภิกฺขู  น  อิจฺฉึสุ  ปพฺพาเชตุํ  ฯ
โส   ภิกฺขูสุ   ปพฺพชฺชํ   อลภมาโน   กิโส   อโหสิ   ลูโข   ทุพฺพณฺโณ
#๑ อญฺญตโร ราโธ นาม พฺราหฺมโณติ อมฺหากํ โปตฺถเก ทิสฺสติ ฯ อญฺญตโร
#พฺราหฺมโณ ราโธ นามาติ สีหลโปตฺถเก ฯ ตพฺพณฺณนาฏีกายมฺปิ ตํ นามํ ปากฏํ
#โหติ ฯ ยสฺมา ปน อญฺญตรสทฺเทน อนิยเม กเต นามํ วตฺตพฺพํ น โหติ นาเม วา
