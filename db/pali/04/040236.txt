ปนฺนโก  ปฏิชานาติ     อุมฺมตฺตโก     ปฏิชานาติ     ขิตฺตจิตฺโต     ปฏิชานาติ
เวทนฏฺโฏ   ปฏิชานาติ   อาปตฺติยา   อทสฺสเน   อุกฺขิตฺตโก  ปฏิชานาติ
อาปตฺติยา   อปฺปฏิกมฺเม   อุกฺขิตฺตโก   ปฏิชานาติ   ปาปิกาย   ทิฏฺฐิยา
อปฺปฏินิสฺสคฺเค     อุกฺขิตฺตโก     ปฏิชานาติ     ปณฺฑโก    ปฏิชานาติ
เถยฺยสํวาสโก   ปฏิชานาติ   ติตฺถิยปกฺกนฺตโก   ปฏิชานาติ  ติรจฺฉานคโต
ปฏิชานาติ     มาตุฆาตโก     ปฏิชานาติ     ปิตุฆาตโก    ปฏิชานาติ
อรหนฺตฆาตโก        ปฏิชานาติ        ภิกฺขุนีทูสโก       ปฏิชานาติ
สงฺฆเภทโก   ปฏิชานาติ   โลหิตุปฺปาทโก   ปฏิชานาติ   อุภโตพฺยญฺชนโก
ปฏิชานาติ    อญฺญสฺส    ทาตพฺพา    ปาริสุทฺธิ    ฯ   ปาริสุทฺธิหารโก
เจ    ภิกฺขเว    ทินฺนาย   ปาริสุทฺธิยา   อนฺตรามคฺเค   ปกฺกมติ   ฯ
อนาหฏา   โหติ   ปาริสุทฺธิ  ฯ  ปาริสุทฺธิหารโก  เจ  ภิกฺขเว  ทินฺนาย
ปาริสุทฺธิยา  อนฺตรามคฺเค  วิพฺภมติ  กาลํ  กโรติ  ฯเปฯ อุภโตพฺยญฺชนโก
ปฏิชานาติ     อนาหฏา    โหติ    ปาริสุทฺธิ    ฯ    ปาริสุทฺธิหารโก
เจ     ภิกฺขเว     ทินฺนาย    ปาริสุทฺธิยา    สงฺฆปฺปตฺโต    ปกฺกมติ
อาหฏา   โหติ   ปาริสุทฺธิ   ฯ  ปาริสุทฺธิหารโก  เจ  ภิกฺขเว  ทินฺนาย
ปาริสุทฺธิยา  สงฺฆปฺปตฺโต  วิพฺภมติ  กาลํ  กโรติ  ฯเปฯ  อุภโตพฺยญฺชนโก
ปฏิชานาติ     อาหฏา     โหติ    ปาริสุทฺธิ    ฯ    ปาริสุทฺธิหารโก
เจ   ภิกฺขเว  ทินฺนาย  ปาริสุทฺธิยา  สงฺฆปฺปตฺโต  สุตฺโต  น  อาโรเจติ
ปมตฺโต   น   อาโรเจติ   สมาปนฺโน   น   อาโรเจติ  อาหฏา  โหติ
ปาริสุทฺธิ   ฯ   ปาริสุทฺธิหารกสฺส   อนาปตฺติ   ฯ  ปาริสุทฺธิหารโก  เจ
