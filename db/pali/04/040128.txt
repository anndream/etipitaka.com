สมเยน   อนฺเตวาสิกา  ปณามิตา  น  ขมาเปนฺติ  ฯ  ภควโต  เอตมตฺถํ
อาโรเจสุํ  ฯ  อนุชานามิ  ภิกฺขเว  ขมาเปตุนฺติ  ฯ  เนว  ขมาเปนฺติ ฯ
ภควโต  เอตมตฺถํ  อาโรเจสุํ  ฯ  น  ภิกฺขเว ปณามิเตน น ขมาเปตพฺโพ
โย   น   ขมาเปยฺย   อาปตฺติ   ทุกฺกฏสฺสาติ   ฯ   เตน   โข   ปน
สมเยน   อาจริยา   ขมาปิยมานา   น   ขมนฺติ  ฯ  ภควโต  เอตมตฺถํ
อาโรเจสุํ   ฯ   อนุชานามิ   ภิกฺขเว   ขมิตุนฺติ   ฯ  เนว  ขมนฺติ  ฯ
อนฺเตวาสิกา    ปกฺกมนฺติปิ    วิพฺภมนฺติปิ    ติตฺถิเยสุปิ   สงฺกมนฺติ   ฯ
ภควโต   เอตมตฺถํ   อาโรเจสุํ   ฯ   น   ภิกฺขเว  ขมาปิยมาเนน  น
ขมิตพฺพํ   โย   น   ขเมยฺย   อาปตฺติ   ทุกฺกฏสฺสาติ   ฯ   เตน  โข
ปน    สมเยน   อาจริยา   สมฺมาวตฺตนฺตํ   ปณาเมนฺติ   อสมฺมาวตฺตนฺตํ
น  ปณาเมนฺติ  ฯ ภควโต เอตมตฺถํ อาโรเจสุํ ฯ น ภิกฺขเว สมฺมาวตฺตนฺโต
ปณาเมตพฺโพ       โย       ปณาเมยฺย      อาปตฺติ      ทุกฺกฏสฺส
น    จ    ภิกฺขเว    อสมฺมาวตฺตนฺโต   น   ปณาเมตพฺโพ   โย   น
ปณาเมยฺย    อาปตฺติ    ทุกฺกฏสฺส    ฯ    ปญฺจหิ   ภิกฺขเว   องฺเคหิ
สมนฺนาคโต    อนฺเตวาสิโก    ปณาเมตพฺโพ    อาจริยมฺหิ    นาธิมตฺตํ
เปมํ    โหติ   นาธิมตฺโต   ปสาโท   โหติ   นาธิมตฺตา   หิรี   โหติ
นาธิมตฺโต   คารโว   โหติ   นาธิมตฺตา   ภาวนา   โหติ  อิเมหิ  โข
ภิกฺขเว   ปญฺจหงฺเคหิ   สมนฺนาคโต   อนฺเตวาสิโก   ปณาเมตพฺโพ   ฯ
ปญฺจหิ   ภิกฺขเว   องฺเคหิ  สมนฺนาคโต  อนฺเตวาสิโก  น  ปณาเมตพฺโพ
อาจริยมฺหิ    อธิมตฺตํ    เปมํ    โหติ    อธิมตฺโต    ปสาโท   โหติ
