อากงฺขมาโน    โจเทสฺสสีติ    ฯ    เอวญฺจ    วุจฺจมาโน    โจเทติ
อนาทริเย  ปาจิตฺติยํ  ฯ  เตหิ  เจ ภิกฺขเว ภิกฺขูหิ ปวาริยมาเน อคิลาโน
คิลานสฺส    ปวารณํ    ฐเปติ   โส   เอวมสฺส   วจนีโย   อยํ   โข
อาวุโส   ภิกฺขุ   คิลาโน   คิลาโน  จ  อนนุโยคกฺขโม  วุตฺโต  ภควตา
อาคเมหิ   อาวุโส  ยาวายํ  ภิกฺขุ  อโรโค  โหติ  อโรคํ  อากงฺขมาโน
โจเทสฺสสีติ  ฯ  เอวญฺเจ  วุจฺจมาโน  โจเทติ  อนาทริเย  ปาจิตฺติยํ  ฯ
เตหิ   เจ   ภิกฺขเว  ภิกฺขูหิ  ปวาริยมาเน  คิลาโน  คิลานสฺส  ปวารณํ
ฐเปติ   โส   เอวมสฺส   วจนีโย   อายสฺมนฺตา  โข  คิลานา  คิลาโน
จ    อนนุโยคกฺขโม    วุตฺโต    ภควตา   อาคเมหิ   อาวุโส   ยาว
อโรคา  โหถ  อโรโค  อโรคํ  อากงฺขมาโน  โจเทสฺสสีติ  ฯ  เอวญฺเจ
วุจฺจมาโน   โจเทติ   อนาทริเย   ปาจิตฺติยํ   ฯ   เตหิ  เจ  ภิกฺขเว
ภิกฺขูหิ   ปวาริยมาเน   อคิลาโน  อคิลานสฺส  ปวารณํ  ฐเปติ  ฯ  อุโภ
สงฺเฆน   สมนุยุญฺชิตฺวา  สมนุคฺคาหิตฺวา  ยถาธมฺมํ  การาเปตฺวา  สงฺเฆน
ปวาเรตพฺพนฺติ ฯ
     [๒๕๑]   เตน  โข  ปน  สมเยน  สมฺพหุลา  สนฺทิฏฺฐา  สมฺภตฺตา
ภิกฺขู   โกสเลสุ   ชนปเทสุ   อญฺญตรสฺมึ  อาวาเส  วสฺสํ  อุปคจฺฉึสุ  ฯ
เตสํ    สมคฺคานํ    สมฺโมทมานานํ   อวิวทมานานํ   วิหรตํ   อญฺญตโร
ผาสุวิหาโร   อธิคโต   โหติ   ฯ   อถโข   เตสํ   ภิกฺขูนํ  เอตทโหสิ
อมฺหากํ    โข    สมคฺคานํ    สมฺโมทมานานํ    อวิวทมานานํ   วิหรตํ
อญฺญตโร   ผาสุวิหาโร   อธิคโต   สเจ   มยํ   อิทานิ   ปวาเรสฺสาม
