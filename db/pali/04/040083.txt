อุปฏฺฐเปสฺสติ    สทฺธิวิหาริโก    อุปชฺฌายมฺหิ    ปิตุจิตฺตํ   อุปฏฺฐเปสฺสติ
เอวนฺเต   อญฺญมญฺญํ  สคารวา  สปฺปติสฺสา  สภาควุตฺติกา  ๑  วิหรนฺตา
อิมสฺมึ   ธมฺมวินเย   วุฑฺฒึ   วิรูฬฺหึ  เวปุลฺลํ  อาปชฺชิสฺสนฺติ  ฯ  เอวญฺจ
ปน   ภิกฺขเว   อุปชฺฌาโย  คเหตพฺโพ  ฯ  เอกํสํ  อุตฺตราสงฺคํ  กริตฺวา
ปาเท   วนฺทิตฺวา   อุกฺกุฏิกํ   นิสีทิตฺวา   อญฺชลึ  ปคฺคเหตฺวา  เอวมสฺส
วจนีโย   อุปชฺฌาโย   เม   ภนฺเต   โหหิ   อุปชฺฌาโย   เม   ภนฺเต
โหหิ   อุปชฺฌาโย   เม   ภนฺเต   โหหีติ   ฯ  สาหูติ  วา  ลหูติ  วา
โอปายิกนฺติ    วา   ปฏิรูปนฺติ   วา   ปาสาทิเกน   สมฺปาเทหีติ   วา
กาเยน     วิญฺญาเปติ    วาจาย    วิญฺญาเปติ    กาเยน    วาจาย
วิญฺญาเปติ    คหิโต    โหติ    อุปชฺฌาโย   น   กาเยน   วิญฺญาเปติ
น    วาจาย    วิญฺญาเปติ   น   กาเยน   วาจาย   วิญฺญาเปติ   น
คหิโต โหติ อุปชฺฌาโย ฯ
     [๘๑]  สทฺธิวิหาริเกน  ภิกฺขเว  อุปชฺฌายมฺหิ  สมฺมา  วตฺติตพฺพํ  ฯ
ตตฺรายํ   สมฺมาวตฺตนา   ฯ  กาลสฺเสว  อุฏฺฐาย  อุปาหนา  โอมุญฺจิตฺวา
เอกํสํ   อุตฺตราสงฺคํ   กริตฺวา   ทนฺตกฏฺฐํ   ทาตพฺพํ   มุโขทกํ  ทาตพฺพํ
อาสนํ   ปญฺญาเปตพฺพํ   สเจ   ยาคุ   โหติ   ภาชนํ   โธวิตฺวา  ยาคุ
อุปนาเมตพฺพา   ยาคค   ปีตสฺส   อุทกํ   ทตฺวา   ภาชนํ   ปฏิคฺคเหตฺวา
นีจํ     กตฺวา    สาธุกํ    อปริฆํสนฺเตน    โธวิตฺวา    ปฏิสาเมตพฺพํ
อุปชฺฌายมฺหิ   วุฏฺฐิเต   อาสนํ  อุทฺธริตพฺพํ  สเจ  โส  เทโส  อุกฺลาโป
โหติ    โส    เทโส   สมฺมชฺชิตพฺโพ   ฯ   สเจ   อุปชฺฌาโย   คามํ
#๑ ม. ยุ. สภาควุตฺติโน ฯ
