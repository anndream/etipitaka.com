อาทายสฺส   อวณฺเณ   ภญฺญมาเน   กุปิโต  โหติ  อนตฺตมโน  อนภิรทฺโธ
พุทฺธสฺส    วา   ธมฺมสฺส   วา   สงฺฆสฺส   วา   อวณฺเณ   ภญฺญมาเน
อตฺตมโน   โหติ   อุทคฺโค   อภิรทฺโธ   ยสฺส   วา   ปน  ติตฺถายตนา
สงฺกนฺโต    โหติ   ตสฺส   สตฺถุโน   ตสฺส   ทิฏฺฐิยา   ตสฺส   ขนฺติยา
ตสฺส   รุจิยา   ตสฺส   อาทายสฺส   วณฺเณ  ภญฺญมาเน  อตฺตมโน  โหติ
อุทคฺโค    อภิรทฺโธ    พุทฺธสฺส   วา   ธมฺมสฺส   วา   สงฺฆสฺส   วา
วณฺเณ   ภญฺญมาเน   กุปิโต   โหติ   อนตฺตมโน   อนภิรทฺโธ   ฯ  อิทํ
ภิกฺขเว    สงฺฆาตนิกํ    อญฺญติตฺถิยปุพฺพสฺส   อนาราธนียสฺมึ   ฯ   เอวํ
โข  ภิกฺขเว  อญฺญติตฺถิยปุพฺโพ  อนาราธโก  โหติ  ฯ  เอวํ  อนาราธโก
โข   ภิกฺขเว   อญฺญติตฺถิยปุพฺโพ   อาคโต   น   อุปสมฺปาเทตพฺโพ   ฯ
กถญฺจ   ภิกฺขเว   อญฺญติตฺถิยปุพฺโพ   อาราธโก  โหติ  ฯ  อิธ  ภิกฺขเว
อญฺญติตฺถิยปุพฺโพ   นาติกาเลน   คามํ   ปวิสติ   นาติทิวา  ปฏิกฺกมติ  ฯ
เอวํปิ   ภิกฺขเว   อญฺญติตฺถิยปุพฺโพ   อาราธโก   โหติ   ฯ  ปุน  จปรํ
ภิกฺขเว   อญฺญติตฺถิยปุพฺโพ   น   เวสิยโคจโร   โหติ   น  วิธวโคจโร
โหติ    น    ถุลฺลกุมาริกโคจโร    โหติ    น   ปณฺฑกโคจโร   โหติ
น    ภิกฺขุนีโคจโร    โหติ    ฯ   เอวํปิ   ภิกฺขเว   อญฺญติตฺถิยปุพฺโพ
อาราธโก   โหติ   ฯ   ปุน   จปรํ   ภิกฺขเว   อญฺญติตฺถิยปุพฺโพ  ยานิ
ตานิ   สพฺรหฺมจารีนํ   อุจฺจาวจานิ   กึกรณียานิ   ตตฺถ   ทกฺโข   โหติ
อนลโส  ตตฺรุปายาย  วีมํสาย  สมนฺนาคโต  อลํ  กาตุํ  อลํ  สํวิธาตุํ  ฯ
เอวํปิ   ภิกฺขเว   อญฺญติตฺถิยปุพฺโพ   อาราธโก   โหติ   ฯ  ปุน  จปรํ
