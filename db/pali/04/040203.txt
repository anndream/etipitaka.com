ขียนฺตานํ   วิปาเจนฺตานํ   ฯ   อถโข   เต   ภิกฺขู  ภควโต  เอตมตฺถํ
อาโรเจสุํ   ฯ   อถโข   ภควา   เอตสฺมึ   นิทาเน  เอตสฺมึ  ปกรเณ
ธมฺมึ   กถํ   กตฺวา   ภิกฺขู  อามนฺเตสิ  อนุชานามิ  ภิกฺขเว  จาตุทฺทเส
ปณฺณรเส อฏฺฐมิยา จ ปกฺขสฺส สนฺนิปติตฺวา ธมฺมํ ภาสิตุนฺติ ฯ
     [๑๔๙]   อถโข  ภควโต  รโหคตสฺส  ปฏิสลฺลีนสฺส  เอวํ  เจตโส
ปริวิตกฺโก    อุทปาทิ    ยนฺนูนาหํ   ยานิ   มยา   ภิกฺขูนํ   ปญฺญตฺตานิ
สิกฺขาปทานิ   ตานิ   เนสํ   ปาติโมกฺขุทฺเทสํ   อนุชาเนยฺยํ   โส  เนสํ
ภวิสฺสติ   อุโปสถกมฺมนฺติ   ฯ   อถโข  ภควา  สายณฺหสมยํ  ปฏิสลฺลานา
วุฏฺฐิโต   เอตสฺมึ   นิทาเน   เอตสฺมึ   ปกรเณ   ธมฺมึ   กถํ   กตฺวา
ภิกฺขู    อามนฺเตสิ    อิธ   มยฺหํ   ภิกฺขเว   รโหคตสฺส   ปฏิสลฺลีนสฺส
เอวํ   เจตโส   ปริวิตกฺโก   อุทปาทิ   ยนฺนูนาหํ   ยานิ  มยา  ภิกฺขูนํ
ปญฺญตฺตานิ   สิกฺขาปทานิ   ตานิ   เนสํ   ปาติโมกฺขุทฺเทสํ   อนุชาเนยฺยํ
โส   เนสํ   ภวิสฺสติ   อุโปสถกมฺมนฺติ   อนุชานามิ  ภิกฺขเว  ปาติโมกฺขํ
อุทฺทิสิตุํ   ฯ   เอวญฺจ  ปน  ภิกฺขเว  อุทฺทิสิตพฺพํ  ฯ  พฺยตฺเตน  ภิกฺขุนา
ปฏิพเลน   สงฺโฆ   ญาเปตพฺโพ   สุณาตุ  เม  ภนฺเต  สงฺโฆ  ๑  ยทิ
#๑ อิโต ปรํ สีหลโปตฺถกํ ฐเปตฺวา สพฺพโปตฺถเกสุ อชฺชุโปสโถ ปณฺณรโสติ
#ปาลิ ปญฺญายติ ฯ สา ปน ยสฺมา อิธ ทิวโส น ตาว อนุญฺญาโต โหติ ตถา หิ
#วกฺขติ เตน โข ปน สมเยน ภิกฺขู ภควตา ปาติโมกฺขุทฺเทโส อนุญฺญาโตติ เทวสิกํ
#ปาติโมกฺขํ อุทฺทิสนฺตีติอาทึ สเจ อิธ ทิวสํ อนุชาเนยฺย เต ภิกฺขู เทวสิกํ น
#อุทฺทิเสยฺยุํ ตสฺมา อิธ น ยุชฺชติ ทิวสสฺส ปน อนุญฺญาตกาลโต ปฏฺฐาย วฏฺฏติ ฯ
#อยมฺปน สีหลโปตฺถกํ อนุวตฺติตฺวา โสธิโตติ เวทิตพฺโพ ฯ
