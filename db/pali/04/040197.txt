ตํ   ปาปิกํ   ทิฏฺฐินฺติ   ฯ   สจาหํ   ปฏินิสฺสชฺชิสฺสามีติ   ปพฺพาเชตพฺโพ
สจาหํ   น   ปฏินิสฺสชฺชิสฺสามีติ   น   ปพฺพาเชตพฺโพ   ฯ  ปพฺพาเชตฺวา
วตฺตพฺโพ    ปฏินิสฺสชฺชิสฺสสิ    ตํ    ปาปิกํ    ทิฏฺฐินฺติ    ฯ    สจาหํ
ปฏินิสฺสชฺชิสฺสามีติ    อุปสมฺปาเทตพฺโพ    สจาหํ   น   ปฏินิสฺสชฺชิสฺสามีติ
น   อุปสมฺปาเทตพฺโพ   ฯ   อุปสมฺปาเทตฺวา   วตฺตพฺโพ  ปฏินิสฺสชฺชิสฺสสิ
ตํ   ปาปิกํ   ทิฏฺฐินฺติ   ฯ   สจาหํ   ปฏินิสฺสชฺชิสฺสามีติ   โอสาเรตพฺโพ
สจาหํ   น   ปฏินิสฺสชฺชิสฺสามีติ   น   โอสาเรตพฺโพ   ฯ  โอสาเรตฺวา
วตฺตพฺโพ    ปฏินิสฺสชฺชาหิ    ตํ    ๑   ปาปิกํ   ทิฏฺฐินฺติ   ฯ   สเจ
ปฏินิสฺสชฺชติ    อิจฺเจตํ   กุสลํ   โน   เจ   ปฏินิสฺสชฺชติ   ลพฺภมานาย
สามคฺคิยา    ปุน   อุกฺขิปิตพฺโพ   อลพฺภมานาย   สามคฺคิยา   อนาปตฺติ
สมฺโภเค สํวาเสติ ฯ
                    มหาขนฺธโก ปฐโม ฯ
     [๑๔๖] วินยมฺหิ มหตฺเถสุ          เปสลานํ สุขาวเห
           นิคฺคหานญฺจ ๒ ปาปิจฺเฉ    ลชฺชีนํ ปคฺคเหสุ จ
           สาสนาธารเณ เจว        สพฺพญฺญุชินโคจเร
           อนญฺญวิสเย เขเม         สุปญฺญตฺเต อสํสเย
           ขนฺธเก วินเย เจว        ปริวาเร จ มาติเก
           ยถาตฺถการี ๓ กุสโล      ปฏิปชฺชติ โยนิโส ฯ
           โย ควํ น วิชานาติ        น โส รกฺขติ โคคณํh
#๑ สี. ปฏินิสฺสเชตํ ฯ    ๒  นิคฺคหานนฺติ นิคฺคหกรเณสูติ วิมติวิโนทนี ฯ
#ยุ. นิคฺคเห จ ปาปิจฺฉานํ ฯ    ๓  ยุ. ยถตฺถการี ฯ
