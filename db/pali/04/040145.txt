อญฺญติตฺถิยปุพฺพสฺส   จตฺตาโร   มาเส   ปริวาสสฺส   ทานํ  โส  ตุณฺหสฺส
ยสฺส   นกฺขมติ   โส   ภาเสยฺย   ฯ   ทินฺโน   สงฺเฆน  อิตฺถนฺนามสฺส
อญฺญติตฺถิยปุพฺพสฺส   จตฺตาโร   มาเส   ปริวาโส   ฯ   ขมติ   สงฺฆสฺส
ตสฺมา   ตุณฺหี   ฯ   เอวเมตํ   ธารยามีติ   ฯ   เอวํ   โข  ภิกฺขเว
อญฺญติตฺถิยปุพฺโพ   อาราธโก   โหติ   ฯ  เอวํ  อนาราธโก  ฯ  กถญฺจ
ภิกฺขเว  อญฺญติตฺถิยปุพฺโพ  อนาราธโก โหติ ฯ อิธ ภิกฺขเว อญฺญติตฺถิยปุพฺโพ
อติกาเลน     คามํ    ปวิสติ    อติทิวา    ปฏิกฺกมติ    ฯ    เอวํปิ
ภิกฺขเว   อญฺญติตฺถิยปุพฺโพ   อนาราธโก   โหติ  ฯ  ปุน  จปรํ  ภิกฺขเว
อญฺญติตฺถิยปุพฺโพ   เวสิยโคจโร   วา   โหติ   วิธวโคจโร   วา  โหติ
ถุลฺลกุมาริกโคจโร   วา   โหติ  ปณฺฑกโคจโร  วา  โหติ  ภิกฺขุนีโคจโร
วา    โหติ    ฯ    เอวํปิ   ภิกฺขเว   อญฺญติตฺถิยปุพฺโพ   อนาราธโก
โหติ    ฯ    ปุน    จปรํ   ภิกฺขเว   อญฺญติตฺถิยปุพฺโพ   ยานิ   ตานิ
สพฺรหฺมจารีนํ   อุจฺจาวจานิ   กึกรณียานิ   ๑   ตตฺถ  น  ทกฺโข  โหติ
น   อนลโส   น   ตตฺรุปายาย   วีมํสาย   สมนฺนาคโต  น  อลํ  กาตุํ
น   อลํ   สํวิธาตุํ   ฯ   เอวํ   ภิกฺขเว  อญฺญติตฺถิยปุพฺโพ  อนาราธโก
โหติ   ฯ   ปุน   จปรํ   ภิกฺขเว   อญฺญติตฺถิยปุพฺโพ   น   ติพฺพจฺฉนฺโท
โหติ    อุทฺเทเส    ปริปุจฺฉาย   อธิสีเล   อธิจิตฺเต   อธิปญฺญาย   ฯ
เอวํปิ   ภิกฺขเว   อญฺญติตฺถิยปุพฺโพ   อนาราธโก   โหติ  ฯ  ปุน  จปรํ
ภิกฺขเว    อญฺญติตฺถิยปุพฺโพ    ยสฺส    ติตฺถายตนา    สงฺกนฺโต   โหติ
ตสฺส   สตฺถุโน   ตสฺส   ทิฏฺฐิยา   ตสฺส   ขนฺติยา  ตสฺส  รุจิยา  ตสฺส
#๑ ม. ยุ. กรณียานิ ฯ อิโต ปรํ อีทิสเมว ฯ
