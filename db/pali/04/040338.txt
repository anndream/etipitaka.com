เวมติกา   วิจินนฺติ   วิจินิตฺวา   น   ปสฺสนฺติ   อปสฺสิตฺวา   ปวาเรนฺติ
อนาปตฺติ   ฯ   เต   เวมติกา   วิจินนฺติ  วิจินิตฺวา  ปสฺสนฺติ  ปสฺสิตฺวา
เอกโต   ปวาเรนฺติ   อนาปตฺติ   ฯ  เต  เวมติกา  วิจินนฺติ  วิจินิตฺวา
ปสฺสนฺติ    ปสฺสิตฺวา   ปาเฏกฺกํ   ปวาเรนฺติ   อาปตฺติ   ทุกฺกฏสฺส   ฯ
เต   เวมติกา   วิจินนฺติ   วิจินิตฺวา   ปสฺสนฺติ   ปสฺสิตฺวา  นสฺสนฺเตเต
วินสฺสนฺเตเต    โก    เตหิ    อตฺโถติ   เภทปุเรกฺขารา   ปวาเรนฺติ
อาปตฺติ   ถุลฺลจฺจยสฺส   ฯ  อิธ  ปน  ภิกฺขเว  อาวาสิกา  ภิกฺขู  สุณนฺติ
อาคนฺตุกานํ    ภิกฺขูนํ    อาคนฺตุกาการํ   อาคนฺตุกลิงฺคํ   อาคนฺตุกนิมิตฺตํ
อาคนฺตุกุทฺเทสํ      อาคจฺฉนฺตานํ      ปทสทฺทํ     อุปาหนาปฺโปฐนสทฺทํ
อุกฺกาสิตสทฺทํ   ขิปิตสทฺทํ   ฯ   สุตฺวา  เวมติกา  โหนฺติ  อตฺถิ  นุ  โข
อาคนฺตุกา  ภิกฺขู  นตฺถิ  นุ  โขติ  ฯ  เต เวมติกา น วิจินนฺติ อวิจินิตฺวา
ปวาเรนฺติ  อาปตฺติ  ทุกฺกฏสฺส  ฯเปฯ  เต  เวมติกา  วิจินนฺติ  วิจินิตฺวา
น   ปสฺสนฺติ   อปสฺสิตฺวา   ปวาเรนฺติ   อนาปตฺติ   ฯ   เต  เวมติกา
วิจินนฺติ     วิจินิตฺวา    ปสฺสนฺติ    ปสฺสิตฺวา    เอกโต    ปวาเรนฺติ
อนาปตฺติ   ฯ   เต   เวมติกา   วิจินนฺติ  วิจินิตฺวา  ปสฺสนฺติ  ปสฺสิตฺวา
ปาเฏกฺกํ   ปวาเรนฺติ   อาปตฺติ   ทุกฺกฏสฺส  ฯ  เต  เวมติกา  วิจินนฺติ
วิจินิตฺวา    ปสฺสนฺติ    ปสฺสิตฺวา    นสฺสนฺเตเต    วินสฺสนฺเตเต   โก
เตหิ อตฺโถติ เภทปุเรกฺขารา ปวาเรนฺติ อาปตฺติ ถุลฺลจฺจยสฺส ฯ
     [๒๔๑]  อิธ  ปน  ภิกฺขเว  อาคนฺตุกา  ภิกฺขู  ปสฺสนฺติ  อาวาสิเก
ภิกฺขู  นานาสํวาสเก  ฯ  เต สมานสํวาสกทิฏฺฐึ ปฏิลภนฺติ สมาน-
