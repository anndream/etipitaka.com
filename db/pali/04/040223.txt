กถญฺจ   อตฺตนา   ว   อตฺตานํ   สมฺมนฺนิตพฺพํ   ฯ   พฺยตฺเตน  ภิกฺขุนา
ปฏิพเลน   สงฺโฆ   ญาเปตพฺโพ   สุณาตุ   เม   ภนฺเต   สงฺโฆ   ยทิ
สงฺฆสฺส   ปตฺตกลฺลํ   อหํ   อิตฺถนฺนามํ   วินยํ   ปุจฺเฉยฺยนฺติ   ฯ  เอวํ
อตฺตนา    ว    อตฺตานํ    สมฺมนฺนิตพฺพํ   ฯ   กถญฺจ   ปเรน   ปโร
สมฺมนฺนิตพฺโพ   ฯ   พฺยตฺเตน   ภิกฺขุนา   ปฏิพเลน  สงฺโฆ  ญาเปตพฺโพ
สุณาตุ   เม   ภนฺเต   สงฺโฆ   ยทิ   สงฺฆสฺส   ปตฺตกลฺลํ  อิตฺถนฺนาโม
อิตฺถนฺนามํ     วินยํ     ปุจฺเฉยฺยาติ    ฯ    เอวํ    ปเรน    ปโร
สมฺมนฺนิตพฺโพติ   ฯ  เตน  โข  ปน  สมเยน  เปสลา  ภิกฺขู  สงฺฆมชฺเฌ
สมฺมตา    วินยํ   ปุจฺฉนฺติ   ฯ   ฉพฺพคฺคิยา   ภิกฺขู   ลภนฺติ   อาฆาตํ
ลภนฺติ  อปฺปจฺจยํ  วเธน  ตชฺเชนฺติ  ฯ  ภควโต  เอตมตฺถํ  อาโรเจสุํ ฯ
อนุชานามิ    ภิกฺขเว    สงฺฆมชฺเฌ   สมฺมเตนปิ   ปริสํ   โอโลเกตฺวา
ปุคฺคลํ   ตุลยิตฺวา   วินยํ   ปุจฺฉิตุนฺติ   ฯ   เตน   โข   ปน  สมเยน
ฉพฺพคฺคิยา    ภิกฺขู    สงฺฆมชฺเฌ   อสมฺมตา   วินยํ   วิสฺสชฺเชนฺติ   ฯ
ภควโต   เอตมตฺถํ   อาโรเจสุํ  ฯ  น  ภิกฺขเว  สงฺฆมชฺเฌ  อสมฺมเตน
วินโย    วิสฺสชฺเชตพฺโพ   โย   วิสฺสชฺเชยฺย   อาปตฺติ   ทุกฺกฏสฺส   ฯ
อนุชานามิ    ภิกฺขเว   สงฺฆมชฺเฌ   สมฺมเตน   วินยํ   วิสฺสชฺเชตุํ   ฯ
เอวญฺจ   ปน   ภิกฺขเว   สมฺมนฺนิตพฺโพ   ๑  ฯ  อตฺตนา  ว  อตฺตานํ
สมฺมนฺนิตพฺพํ   ปเรน   วา   ปโร   สมฺมนฺนิตพฺโพ   ฯ  กถญฺจ  อตฺตนา
ว   อตฺตานํ   สมฺมนฺนิตพฺพํ   ฯ   พฺยตฺเตน   ภิกฺขุนา  ปฏิพเลน  สงฺโฆ
ญาเปตพฺโพ   สุณาตุ   เม   ภนฺเต   สงฺโฆ   ยทิ   สงฺฆสฺส  ปตฺตกลฺลํ
#๑ ม. สมฺมนฺนิตพฺพํ ฯ
