อปฺปติสฺสา   อสภาควุตฺติกา   ๑  วิหรนฺติ  ฯ  ภิกฺขู  อุชฺฌายนฺติ  ขียนฺติ
วิปาเจนฺติ   กถํ   หิ   นาม   สามเณรา  ภิกฺขูสุ  อคารวา  อปฺปติสฺสา
อสภาควุตฺติกา   วิหริสฺสนฺตีติ   ฯ   ภควโต   เอตมตฺถํ   อาโรเจสุํ  ฯ
อนุชานามิ     ภิกฺขเว     ปญฺจหงฺเคหิ    สมนฺนาคตสฺส    สามเณรสฺส
ทณฺฑกมฺมํ    กาตุํ    ภิกฺขูนํ   อลาภาย   ปริสกฺกติ   ภิกฺขูนํ   อนตฺถาย
ปริสกฺกติ    ภิกฺขูนํ    อนาวาสาย   ๒   ปริสกฺกติ   ภิกฺขู   อกฺโกสติ
ปริภาสติ    ภิกฺขู    ภิกฺขูหิ    เภเทติ   อนุชานามิ   ภิกฺขเว   อิเมหิ
ปญฺจหงฺเคหิ    สมนฺนาคตสฺส    สามเณรสฺส    ทณฺฑกมฺมํ   กาตุนฺติ   ฯ
อถโข   ภิกฺขูนํ   เอตทโหสิ   กึ   นุ   โข   ทณฺฑกมฺมํ  กาตพฺพนฺติ  ฯ
ภควโต  เอตมตฺถํ  อาโรเจสุํ  อนุชานามิ  ภิกฺขเว  อาวรณํ  กาตุนฺติ  ฯ
เตน   โข  ปน  สมเยน  ภิกฺขู  สามเณรานํ  สพฺพํ  สงฺฆารามํ  อาวรณํ
กโรนฺติ    ฯ   สามเณรา   อารามํ   ปวิสิตุํ   อลภมานา   ปกฺกมนฺติปิ
วิพฺภมนฺติปิ   ติตฺถิเยสุปิ  สงฺกมนฺติ  ฯ  ภควโต  เอตมตฺถํ  อาโรเจสุํ  ฯ
น   ภิกฺขเว   สพฺโพ   สงฺฆาราโม   อาวรณํ   กาตพฺโพ  โย  กเรยฺย
อาปตฺติ   ทุกฺกฏสฺส   อนุชานามิ   ภิกฺขเว   ยตฺถ   วา   วสติ   ยตฺถ
วา   ปฏิกฺกมติ   ตตฺถ   อาวรณํ  กาตุนฺติ  ฯ  เตน  โข  ปน  สมเยน
ภิกฺขู   สามเณรานํ   มุขทฺวาริกํ  อาหารํ  อาวรณํ  กโรนฺติ  ฯ  มนุสฺสา
ยาคุปานมฺปิ  สงฺฆภตฺตํปิ  กโรนฺตา  สามเณเร  เอวํ  วเทนฺติ  ๓  เอถ
ภนฺเต   ยาคค   ปิวถ   เอถ   ภนฺเต   ภตฺตํ  ภุญฺชถาติ  ฯ  สามเณรา
#๑ ยุ. รา. อสภาควุตฺติโน ฯ    ๒ ม. ยุ. อวาสาย ฯ   ๓ ยุ. วทนฺติ ฯ
