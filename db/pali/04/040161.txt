     [๑๑๔]  เตน  โข  ปน  สมเยน อายสฺมโต อุปนนฺทสฺส สกฺยปุตฺตสฺส
เทฺว   สามเณรา   โหนฺติ   กณฺฏโก  จ  มหโก  จ  ฯ  เต  อญฺญมญฺญํ
ทูเสสุํ   ฯ   ภิกฺขู   อุชฺฌายนฺติ   ขียนฺติ   วิปาเจนฺติ   กถํ   หิ  นาม
สามเณรา   เอวรูปํ   อนาจารํ   อาจริสฺสนฺตีติ   ฯ  ภควโต  เอตมตฺถํ
อาโรเจสุํ   ฯ  น  ภิกฺขเว  เอเกน  เทฺว  สามเณรา  อุปฏฺฐาเปตพฺพา
โย อุปฏฺฐาเปยฺย อาปตฺติ ทุกฺกฏสฺสาติ ฯ
     [๑๑๕]  เตน  โข  ปน  สมเยน  ภควา  ตตฺเถว  ราชคเห วสฺสํ
วสิ   ตตฺถ   เหมนฺตํ   ตตฺถ   คิมฺหํ   ฯ   มนุสฺสา  อุชฺฌายนฺติ  ขียนฺติ
วิปาเจนฺติ    อาหุนฺทริกา   สมณานํ   สกฺยปุตฺติยานํ   ทิสา   อนฺธการา
น   อิเมสํ  ทิสา  ปกฺขายนฺตีติ  ฯ  อสฺโสสุํ  โข  ภิกฺขู  เตสํ  มนุสฺสานํ
อุชฺฌายนฺตานํ   ขียนฺตานํ   วิปาเจนฺตานํ  ฯ  อถโข  เต  ภิกฺขู  ภควโต
เอตมตฺถํ  อาโรเจสุํ  ฯ  อถโข  ภควา  อายสฺมนฺตํ  อานนฺทํ  อามนฺเตสิ
คจฺฉานนฺท   อวาปุรณํ   ๑   อาทาย   อนุปริเวณิยํ  ภิกฺขูนํ  อาโรเจหิ
อิจฺฉาตาวุโส    ภควา    ทกฺขิณาคิรึ   จาริกํ   ปกฺกมิตุํ   ยสฺสายสฺมโต
อตฺโถ   โส   อาคจฺฉตูติ   ฯ  เอวํ  ภนฺเตติ  โข  อายสฺมา  อานนฺโท
ภควโต   ปฏิสฺสุตฺวา   ๒  อวาปุรณํ  ๓  อาทาย  อนุปริเวณิยํ  ภิกฺขูนํ
อาโรเจสิ    อิจฺฉตาวุโส    ภควา    ทกฺขิณาคิรึ    จาริกํ    ปกฺกมิตต
ยสฺสายสฺมโต    อตฺโถ    โส    อาคจฺฉตูติ    ฯ   ภิกฺขู   เอวมาหํสุ
ภควตา   อาวุโส   อานนฺท   ปญฺญตฺตํ   ทส   วสฺสานิ   นิสฺสาย  วตฺถุํ
#๑-๓ อปาปุรณนฺติปิ ปาโฐ ฯ    ๒ ม. ปฏิสฺสุณิตฺวา ฯ
