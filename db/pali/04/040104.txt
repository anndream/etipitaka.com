ภาเสยฺย   ฯ   ตติยมฺปิ   เอตมตฺถํ   วทามิ   ฯ   สุณาตุ  เม  ภนฺเต
สงฺโฆ  อยํ  อิตฺถนฺนาโม  อิตฺถนฺนามสฺส  อายสฺมโต  อุปสมฺปทาเปกฺโข  ฯ
สงฺโฆ         อิตฺถนฺนามํ         อุปสมฺปาเทติ        อิตฺถนฺนาเมน
อุปชฺฌาเยน    ฯ    ยสฺสายสฺมโต    ขมติ   อิตฺถนฺนามสฺส   อุปสมฺปทา
อิตฺถนฺนาเมน  อุปชฺฌาเยน  โส  ตุณฺหสฺส  ยสฺส  นกฺขมติ  โส ภาเสยฺย ฯ
อุปสมฺปนฺโน    สงฺเฆน   อิตฺถนฺนาโม   อิตฺถนฺนาเมน   อุปชฺฌาเยน   ฯ
ขมติ สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
     [๘๖]  เตน  โข  ปน  สมเยน อญฺญตโร ภิกฺขุ อุปสมฺปนฺนสมนนฺตรา
อนาจารํ     อาจรติ     ฯ    ภิกฺขู    เอวมาหํสุ    มา    อาวุโส
เอวรูปํ    อกาสิ    เนตํ    กปฺปตีติ   ฯ   โส   เอวมาห   เนวาหํ
อายสฺมนฺเต   ยาจึ   อุปสมฺปาเทถ   มนฺติ   กิสฺส  มํ  ตุเมฺห  อยาจิตา
อุปสมฺปาทิตฺถาติ   ฯ   ภควโต   เอตมตฺถํ   อาโรเจสุํ  ฯ  น  ภิกฺขเว
อยาจิเตน     อุปสมฺปาเทตพฺโพ     โย     อุปสมฺปาเทยฺย    อาปตฺติ
ทุกฺกฏสฺส    ฯ    อนุชานามิ   ภิกฺขเว   ยาจิเตน   อุปสมฺปาเทตุํ   ฯ
เอวญฺจ   ปน   ภิกฺขเว   ยาจิตพฺโพ   เตน   อุปสมฺปทาเปกฺเขน  สงฺฆํ
อุปสงฺกมิตฺวา   เอกํสํ   อุตฺตราสงฺคํ   กริตฺวา  ภิกฺขูนํ  ปาเท  วนฺทิตฺวา
อุกฺกุฏิกํ   นิสีทตฺวา   อญฺชลึ   ปคฺคเหตฺวา   เอวมสฺส   วจนีโย   สงฺฆํ
ภนฺเต   อุปสมฺปทํ   ยาจามิ   อุลฺลุมฺปตุ   มํ   ภนฺเต   สงฺโฆ  อนุกมฺปํ
อุปาทายาติ    ฯ    ทุติยมฺปิ    ยาจิตพฺโพ   ตติยมฺปิ   ยาจิตพฺโพ   ฯ
พฺยตฺเตน   ภิกฺขุนา   ปฏิพเลน   สงฺโฆ   ญาเปตพฺโพ   ฯ  สุณาตุ  เม
