โหติ  ฯ  อุทปานสาลา  การาปิตา  โหติ  ฯ โปกฺขรณี การาปิตา โหติ ฯ
มณฺฑโป  การาปิโต  โหติ  ฯ  อาราโม  การาปิโต  โหติ ฯ อารามวตฺถุํ
การาปิตํ  โหติ  ฯ  ปุตฺตสฺส  วา  วาเรยฺยํ  โหติ  ธีตุยา  วา วาเรยฺยํ
โหติ   คิลานา  วา  โหติ  อภิญฺญาตํ  วา  สุตฺตนฺตํ  ภณติ  ฯ  สา  เจ
ภิกฺขูนํ   สนฺติเก   ทูตํ   ปหิเณยฺย   อาคจฺฉนฺตุ   อยฺยา   อิมํ  สุตฺตนฺตํ
ปริยาปุณิสฺสนฺติ   ปุรายํ   สุตฺตนฺโต   น   ๑   ปลุชฺชตีติ   ฯ  อญฺญตรํ
วา   ปนสฺสา   กิจฺจํ  โหติ  กรณียํ  วา  ฯ  สา  เจ  ภิกฺขูนํ  สนฺติเก
ทูตํ    ปหิเณยฺย    อาคจฺฉนฺตุ    อยฺยา    อิจฺฉามิ    ทานญฺจ   ทาตต
ธมฺมญฺจ  โสตุํ  ภิกฺขู  จ  ปสฺสิตุนฺติ  ฯ  คนฺตพฺพํ  ภิกฺขเว สตฺตาหกรณีเยน
ปหิเต      น      เตฺวว      อปฺปหิเต     สตฺตาหํ     สนฺนิวฏฺโฏ
กาตพฺโพ   ฯ   อิธ   ปน   ภิกฺขเว  ภิกฺขุนา  สงฺฆํ  อุทฺทิสฺส  ภิกฺขุนิยา
สงฺฆํ    อุทฺทิสฺส    สิกฺขมานาย   สงฺฆํ   อุทฺทิสฺส   สามเณเรน   สงฺฆํ
อุทฺทิสฺส    สามเณริยา    สงฺฆํ   อุทฺทิสฺส   สมฺพหุเล   ภิกฺขู   อุทฺทิสฺส
เอกํ    ภิกฺขุํ    อุทฺทิสฺส   ภิกฺขุนีสงฺฆํ   อุทฺทิสฺส   สมฺพหุลา   ภิกฺขุนิโย
อุทฺทิสฺส   เอกํ   ภิกฺขุนึ   อุทฺทิสฺส   สมฺพหุลา   สิกฺขมานาโย   อุทฺทิสฺส
เอกํ    สิกฺขมานํ    อุทฺทิสฺส   สมฺพหุเล   สามเณเร   อุทฺทิสฺส   เอกํ
สามเณรํ   อุทฺทิสฺส   สมฺพหุลา   สามเณริโย   อุทฺทิสฺส  เอกํ  สามเณรึ
อุทฺทิสฺส   ฯเปฯ   อตฺตโน   อตฺถาย   วิหาโร   การาปิโต   โหติ  ฯ
อฑฺฒโยโค   การาปิโต   โหติ   ฯ   ปาสาโท   การาปิโต   โหติ  ฯ
หมฺมิยํ  การาปิตํ  โหติ  ฯ  คุหา  การาปิตา  โหติ  ฯ ปริเวณํ การาปิตํ
#๑ ม. ยุ. นสทฺโท นตฺถิ ฯ
