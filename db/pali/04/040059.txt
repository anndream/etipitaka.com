โข  มหาสมณสฺส  อิทฺธานุภาโว  ยถายิมา  ๑  มนฺทามุขิโย  นิมฺมิตาติ ฯ
อถโข    อุรุเวลกสฺสปสฺส    ชฏิลสฺส    เอตทโหสิ    มหิทฺธิโก    โข
มหาสมโณ   มหานุภาโว   ยตฺร   หิ  นาม  ตาวพหู  มนฺทามุขิโยปิ  ๒
อภินิมฺมินิสฺสติ น เตฺวว จ โข อรหา ยถา อหนฺติ ฯ
     [๕๐]   เตน   โข   ปน   สมเยน   มหาอกาลเมโฆ   ปาวสฺสิ
มหาอุทกวาหโก  สญฺชายิ  ฯ  ยสฺมึ  ปเทเส  ภควา  วิหรติ  โส ปเทโส
อุทเกน  โอตฺถโต  ๓  โหติ  ฯ  อถโข  ภควโต  เอตทโหสิ  ยนฺนูนาหํ
สมนฺตา  อุทกํ  อุสฺสาเทตฺวา  ๔ มชฺเฌ เรณุหตาย ภูมิยา จงฺกเมยฺยนฺติ ฯ
อถโข    ภควา   สมนฺตา   อุทกํ   อุสฺสาเทตฺวา   มชฺเฌ   เรณุหตาย
ภูมิยา    จงฺกมิ    ฯ   อถโข   อุรุเวลกสฺสโป   ชฏิโล   มา   เหว
โข   มหาสมโณ   อุทเกน   วุโฬฺห   อโหสีติ   ฯ  นาวาย  สมฺพหุเลหิ
ชฏิเลหิ   สทฺธึ   ยสฺมึ  ปเทเส  ภควา  วิหรติ  ตํ  ปเทสํ  อคมาสิ  ฯ
อทฺทสา    โข    อุรุเวลกสฺสโป    ชฏิโล   ภควนฺตํ   สมนฺตา   อุทกํ
อุสฺสาเทตฺวา    มชฺเฌ    เรณุหตาย    ภูมิยา    จงฺกมนฺตํ    ทิสฺวาน
ภควนฺตํ   เอตทโวจ  อิธ  นุ  ตฺวํ  มหาสมณาติ  ฯ  อาม  อหมสฺมิ  ๕
กสฺสปาติ   ภควา   เวหาสํ   อพฺภุคฺคนฺตฺวา   นาวาย   ปจฺจุฏฺฐาสิ   ฯ
อถโข    อุรุเวลกสฺสปสฺส    ชฏิลสฺส    เอตทโหสิ    มหิทฺธิโก    โข
มหาสมโณ   มหานุภาโว   ยตฺร   หิ   นาม  อุทกํปิ  นปฺปวาหิสฺสติ  ๖
#๑ ม. ยถยิมา ฯ ยุ. ยถาหิมา ฯ     ๒ ยุ. มหามนฺทามุขิโย ฯ
#๓ ม. น โอตฺถโฏ ฯ ยุ. อนุโอตฺถโฏ ฯ ๔ ม. ยุ. อุสฺสาเรตฺวา ฯ
#๕ สี. ม. ยุ. อยมหมสฺมิ ฯ  ๖ สี. นปฺปสหิสฺสติ ฯ ยุ. น ปวหิสุสติ ฯ
