นยิเม    ลพฺภา   กิญฺจิ   กาตุํ   กถํ   หิ   นาม   การเภทกํ   โจรํ
ปพฺพาเชสฺสนฺตีติ   ฯ   ภควโต   เอตมตฺถํ   อาโรเจสุํ  ฯ  น  ภิกฺขเว
การเภทโก    โจโร    ปพฺพาเชตพฺโพ    โย   ปพฺพาเชยฺย   อาปตฺติ
ทุกฺกฏสฺสาติ ฯ
     [๑๐๕]  เตน  โข  ปน  สมเยน  อญฺญตโร  ปุริโส  โจริกํ กตฺวา
ปลายิตฺวา   ภิกฺขูสุ   ปพฺพชิโต   โหติ   ฯ  โส  จ  รญฺโญ  อนฺเตปุเร
ลิขิโต    โหติ   ยตฺถ   ปสฺสิตพฺโพ   ตตฺถ   หนฺตพฺโพติ   ฯ   มนุสฺสา
ปสฺสิตฺวา  เอวมาหํสุ  อยํ  โส  ลิขิตโก  โจโร  หนฺท  นํ  หนามาติ  ฯ
เอกจฺเจ    เอวมาหํสุ   มายฺยา   เอวํ   อวจุตฺถ   อนุญฺญาตํ   รญฺญา
มาคเธน    เสนิเยน    พิมฺพิสาเรน    เย    สมเณสุ   สกฺยปุตฺติเยสุ
ปพฺพชนฺติ   น   เต   ลพฺภา   กิญฺจิ  กาตุํ  สฺวากฺขาโต  ธมฺโม  จรนฺตุ
พฺรหฺมจริยํ   สมฺมา   ทุกฺขสฺส   อนฺตกิริยายาติ   ฯ  มนุสฺสา  อุชฺฌายนฺติ
ขียนฺติ     วิปาเจนฺติ     อภยูวรา     อิเม    สมณา    สกฺยปุตฺติยา
นยิเม   ลพฺภา   กิญฺจิ   กาตุํ   กถํ   หิ   นาม  [๑]  ลิขิตกํ  โจรํ
ปพฺพาเชสฺสนฺตีติ  ฯ  ภควโต  เอตมตฺถํ  อาโรเจสุํ  ฯ น ภิกฺขเว ลิขิตโก
โจโร ปพฺพาเชตพฺโพ โย ปพฺพาเชยฺย อาปตฺติ ทุกฺกฏสฺสาติ ฯ
     [๑๐๖]   เตน   โข   ปน  สมเยน  อญฺญตโร  ปุริโส  กสาหโต
กตทณฺฑกมฺโม    ภิกฺขูสุ    ปพฺพชิโต   โหติ   ฯ   มนุสฺสา   อุชฺฌายนฺติ
ขียนฺติ   วิปาเจนฺติ   กถํ   หิ   นาม   สมณา   สกฺยปุตฺติยา   กสาหตํ
กตทณฺฑกมฺมํ   ปพฺพาเชสฺสนฺตีติ   ฯ   ภควโต   เอตมตฺถํ  อาโรเจสุํ  ฯ
#๑ ม. สมณา สกฺยปุตฺติยา ฯ อิโต ปรํ อีทิสฏฺฐาเน เอวํ ญาตพฺพํ ฯ
