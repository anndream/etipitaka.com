อาปตฺติ    ทุกฺกฏสฺส    ฯ   อนุชานามิ   ภิกฺขเว   พฺยตฺเตน   ภิกฺขุนา
ปฏิพเลน ทสวสฺเสน วา อติเรกทสวสฺเสน วา นิสฺสยํ ทาตุนฺติ ฯ
     [๙๗]  เตน  โข  ปน  สมเยน ภิกฺขู อาจริยุปชฺฌาเยสุ ปกฺกนฺเตสุปิ
วิพฺภนฺเตสุปิ     กาลกเตสุปิ     ปกฺขสงฺกนฺเตสุปิ    นิสฺสยปฏิปฺปสฺสทฺธิโย
น    ชานนฺติ    ฯ    ภควโต   เอตมตฺถํ   อาโรเจสุํ   ฯ   ปญฺจิมา
ภิกฺขเว    นิสฺสยปฏิปฺปสฺสทฺธิโย    อุปชฺฌายมฺหา   อุปชฺฌาโย   ปกฺกนฺโต
วา     โหติ    วิพฺภนฺโต    วา    กาลกโต    วา    ปกฺขสงฺกนฺโต
วา  อาณตฺติเยว  ปญฺจมี  อิมา  โข  ภิกฺขเว  ปญฺจ  นิสฺสยปฏิปฺปสฺสทฺธิโย
อุปชฺฌายมฺหา      ฯ      ฉยิมา     ภิกฺขเว     นิสฺสยปฏิปฺปสฺสทฺธิโย
อาจริยมฺหา     อาจริโย     ปกฺกนฺโต     วา    โหติ     วิพฺภนฺโต
วา    กาลกโต    วา    ปกฺขสงฺกนฺโต    วา   อาณตฺติเยว   ปญฺจมี
อุปชฺฌาเยน   วา   สโมธานคโต   ๑   โหติ  อิมา  โข  ภิกฺขเว  ฉ
นิสฺสยปฏิปฺปสฺสทฺธิโย อาจริยมฺหา ฯ
     [๙๘]   ปญฺจหิ   ภิกฺขเว   องฺเคหิ   สมนฺนาตเตน   ภิกฺขุนา  น
อุปสมฺปาเทตพฺพํ   น   นิสฺสโย  ทาตพฺโพ  น  สามเณโร  อุปฏฺฐาเปตโพ
น  อเสเขน  ๒ สีลกฺขนฺเธน สมนฺนาคโต โหติ น อเสเขน สมาธิกฺขนฺเธน
สมนฺนาคโต   โหติ   น   อเสเขน   ปญฺญากฺขนฺเธน  สมนฺนาคโต  โหติ
น    อเสเขน    วิมุตฺติกฺขนฺเธน   สมนฺนาคโต   โหติ   น   อเสเขน
วิมุตฺติญาณทสฺสนกฺขนฺเธน  สมนฺนาคโต  โหติ อิเมหิ โข ภิกฺขเว ปญฺจหงฺเคหิ
#๑ ยุ. รา. สโมธานํ คโต ฯ      ๒ ม. อเสกุเขน ฯ สพฺพตฺถ เอวเมว ฯ
