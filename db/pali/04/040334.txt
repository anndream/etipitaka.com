พหุตรา   ฯ   เตหิ   ภิกฺขเว   ภิกฺขูหิ   ปุน   ปวาเรตพฺพํ  ปวาริตานํ
อาปตฺติ   ถุลฺลจฺจยสฺส   ฯเปฯ   อถญฺเญ   อาวาสิกา  ภิกฺขู  อาคจฺฉนฺติ
สมสมา   ฯเปฯ   โถกตรา   ฯ   ปวาริตา   สุปฺปวาริตา   อวเสเสหิ
ปวาเรตพฺพํ   ปวาริตานํ   อาปตฺติ   ถุลฺลจฺจยสฺส  ฯ  อิธ  ปน  ภิกฺขเว
อญฺญตรสฺมึ    อาวาเส   ตทหุปวารณาย   สมฺพหุลา   อาวาสิกา   ภิกฺขู
สนฺนิปตนฺติ   ปญฺจ   วา   อติเรกา   วา   ฯ  เต  ชานนฺติ  อตฺถญฺเญ
อาวาสิกา   ภิกฺขู   อนาคตาติ   ฯ   เต   นสฺสนฺเตเต   วินสฺสนฺเตเต
โก  เตหิ  อตฺโถติ เภทปุเรกฺขารา ปวาเรนฺติ ฯ เตหิ ปวาริตมตฺเต ฯเปฯ
อวุฏฺฐิตาย    ปริสาย    เอกจฺจาย    วุฏฺฐิตาย    ปริสาย    สพฺพาย
วุฏฺฐิตาย   ปริสาย   อถญฺเญ  อาวาสิกา  ภิกฺขู  อาคจฺฉนฺติ  พหุตรา  ฯ
เตหิ    ภิกฺขเว    ภิกฺขูหิ    ปุน   ปวาเรตพฺพํ   ปวาริตานํ   อาปตฺติ
ถุลฺลจฺจยสฺส     ฯเปฯ    อถญฺเญ    อาวาสิกา    ภิกฺขู    อาคจฺฉนฺติ
สมสมา   ฯเปฯ   โถกตรา   ฯ  ปวาริตา  สุปฺปวาริตา  เตสํ  สนฺติเก
ปวาเรตพฺพํ ปวาริตานํ อาปตฺติ ถุลฺลจฺจยสฺส ฯ
                เภทปุเรกฺขารปณฺณรสกํ นิฏฺฐิตํ ฯ
     [๒๓๘]   อิธ  ปน  ภิกฺขเว  อญฺญตรสฺมึ  อาวาเส  ตทหุปวารณาย
สมฺพหุลา   อาวาสิกา   ภิกฺขู  สนฺนิปตนฺติ  ปญฺจ  วา  อติเรกา  วา  ฯ
เต   ๑  น  ชานนฺติ  อญฺเญ  อาวาสิกา  ภิกฺขู  อนฺโตสีมํ  โอกฺกมนฺตีติ
ฯเปฯ   เต   ๒   น   ชานนฺติ   อญฺเญ  อาวาสิกา  ภิกฺขู  อนฺโตสีมํ
โอกฺกนฺตาติ   ฯเปฯ   เต   ๓  น  ปสฺสนฺติ  อญฺเญ  อาวาสิเก  ภิกฺขู
#๑-๒-๓ ยุ. เต ชานนฺติ ฯ
