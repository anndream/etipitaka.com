นิโรธา   อุปาทานนิโรโธ       อุปาทานนิโรธา      ภวนิโรโธ      ภวนิโรธา
ชาตินิโรโธ    ชาตินิโรธา   ชรามรณํ   โสกปริเทวทุกฺขโทมนสฺสุปายาสา
นิรุชฺฌนฺติ      เอวเมตสฺส     เกวลสฺส     ทุกฺขกฺขนฺธสฺส     นิโรโธ
โหตีติ   ฯ   อถโข   ภควา   เอตมตฺถํ   วิทิตฺวา  ตายํ  เวลายํ  อิมํ
อุทานํ อุทาเนสิ
              ยทา หเว ปาตุภวนฺติ ธมฺมา
              อาตาปิโน ฌายโต พฺราหฺมณสฺส
              วิธูปยํ ติฏฺฐติ มารเสนํ
              สุริโยว ๑ โอภาสยมนฺตลิกฺขนฺติ ฯ
                   โพธิกถา นิฏฺฐิตา ๒ ฯ
     [๔]   อถโข   ภควา   สตฺตาหสฺส  อจฺจเยน  ตมฺหา  สมาธิมฺหา
วุฏฺฐหิตฺวา     โพธิรุกฺขมูลา    เยน    อชปาลนิโคฺรโธ    เตนุปสงฺกมิ
อุปสงฺกมิตฺวา  อชปาลนิโคฺรธรุกฺขมูเล  ๓  สตฺตาหํ  เอกปลฺลงฺเกน  นิสีทิ
วิมุตฺติสุขปฏิสํเวที ฯ
     อถโข   อญฺญตโร   หหหุกชาติโก   ๔   พฺราหฺมโณ  เยน  ภควา
เตนุปสงฺกมิ    อุปสงฺกมิตฺวา    ภควตา    สทฺธึ   สมฺโมทิ   สมฺโมทนียํ
#๑ ม. สูริโยว ฯ กตฺถจิ สูโรว อิติปิ ทิสฺสติ ฯ ๒ สี. อิทํ ปาฐทฺวยํ น ทิสฺสติ ฯ
#๓ ม. อชปาลนิโคฺรธมูเล ฯ ๔ ยุ. รา. หหหุกชาติโก ฯ หหหุกชาติโกติ โส กิร
#ทิฏฺฐมงฺคลิโก นาม มานวเสน โกธวเสน จ หหหุนฺติ กโรนฺโต วิจรติ ตสฺมา
#หหหุกชาติโกติ วุจฺจติ ฯ หุหุกฺกชาติโกติปิ ปฐนฺตีติ ตพฺพณฺณนา ฯ
