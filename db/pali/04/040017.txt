ตทนุตฺตรํ    พฺรหฺมจริยปริโยสานํ   ทิฏฺเฐ   ว   ธมฺเม   สยํ   อภิญฺญา
สจฺฉิกตฺวา   อุปสมฺปชฺช   วิหริสฺสถาติ   ฯ   ทุติยมฺปิ   โข  ปญฺจวคฺคิยา
ภิกฺขู   ภควนฺตํ   เอตทโวจจ   ฯเปฯ  ทุติยมฺปิ  โข  ภควา  ปญฺจวคฺคิเย
ภิกฺขู    เอตทโวจ    ฯเปฯ    ตติยมฺปิ    โข    ปญฺจวคฺคิยา   ภิกฺขู
ภควนฺตํ   เอตทโวจจ   ตายปิ   โข   ตฺวํ   อาวุโส   โคตม   จริยาย
ตาย   ปฏิปทาย   ตาย   ทุกฺกรการิกาย   เนวชฺฌคา   อุตฺตริมนุสฺสธมฺมํ
อลมริยญาณทสฺสนวิเสสํ     กึ     ปน    ตฺวํ    เอตรหิ    พาหุลฺลิโก
ปธานวิพฺภนฺโต    อาวตฺโต    พาหุลฺลาย   อธิคมิสฺสสิ   อุตฺตริมนุสฺสธมฺมํ
อลมริยญาณทสฺสนวิเสสนฺติ    ฯ    เอวํ   วุตฺเต   ภควา   ปญฺจวคฺคิเย
ภิกฺขู    เอตทโวจ   อภิชานาถ   เม   โน   ตุเมฺห   ภิกฺขเว   อิโต
ปุพฺเพ  [๑]  ภาสิตเมตนฺติ  ๒  ฯ  โนเหตํ ภนฺเต ๓ ฯ อรหํ ภิกฺขเว
ตถาคโต    สมฺมาสมฺพุทฺโธ    โอทหถ    ภิกฺขเว    โสตํ   อมตมธิคตํ
อหมนุสาสามิ     อหํ    ธมฺมํ    เทเสมิ    ยถานุสิฏฺฐํ    ปฏิชฺชมานา
นจิรสฺเสว    ยสฺสตฺถาย   กุลปุตฺตา   สมฺมเทว   อคารสฺมา   อนคาริยํ
ปพฺพชนฺติ    ตทนุตฺตรํ    พฺรหฺมจริยปริโยสานํ    ทิฏฺเฐ    ว    ธมฺเม
สยํ    อภิญฺญา    สจฺฉิกตฺวา    อุปสมฺปชฺช   วิหริสฺสถาติ   ฯ   อสกฺขิ
โข   ภควา   ปญฺจวคฺคิเย   ภิกฺขู   สญฺญาเปตุํ  ฯ  อถโข  ปญฺจวคฺคิยา
ภิกฺขู ภควนฺตํ สุสฺสูสึสุ โสตํ โอทหึสุ อญฺญาย ๔ จิตฺตํ อุปฏฺฐาเปสุํ ฯ
     [๑๓]   อถโข   ภควา   ปญฺจวคฺคิเย  ภิกฺขู  อามนฺเตสิ  เทฺวเม
#๑ โป. ม. ยุ. เอวรูปํ ฯ   ๒ สี. ธมฺมาธิคตเมตนฺติ ฯ รา. อพฺภาจิกฺขิตเมตนฺติ ฯ
#๓ โป. ม. ยุ. อิติสทฺโท ทิสฺสติ ฯ    ๔ โป. ม. ยุ. อญฺญา ฯ
