สงฺโฆ    ยาวตา    สมนฺตา    นิมิตฺตา    กิตฺติตา   สงฺโฆ   เอเตหิ
นิมิตฺเตหิ   สีมํ   สมฺมนฺนติ   สมานสํวาสํ   เอกุโปสถํ  ฯ  ยสฺสายสฺมโต
ขมติ  เอเตหิ  นิมิตฺเตหิ  สีมาย  สมฺมติ  ๑ สมานสํวาสาย เอกุโปสถาย
โส   ตุณฺหสฺส  ยสฺส  นกฺขมติ  โส  ภาเสยฺย  ฯ  สมฺมตา  [๒]  สีมา
สงฺเฆน  ๓  เอเตหิ  นิมิตฺเตหิ สมานสํวาสา เอกุโปสถา ฯ ขมติ สงฺฆสฺส
ตสฺมา ตุณฺหี ฯ เอวเมตํ ธารยามีติ ฯ
     [๑๕๕]   เตน   โข   ปน   สมเยน  ฉพฺพคฺคิยา  ภิกฺขู  ภควตา
สีมาสมฺมติ      อนุญฺญาตาติ     อติมหติโย     สีมาโย     สมฺมนฺนนฺติ
จตุโยชนิกาปิ    ปญฺจโยชนิกาปิ    ฉโยชนิกาปิ    ฯ    ภิกฺขู   อุโปสถํ
อาคจฺฉนฺตา   อุทฺทิสฺสมาเนปิ   ปาติโมกฺเข   อาคจฺฉนฺติ   อุทฺทิฏฺฐมตฺเตปิ
อาคจฺฉนฺติ   อนฺตราปิ   ปริวสนฺติ  ฯ  ภควโต  เอตมตฺถํ  อาโรเจสุํ  ฯ
น    ภิกฺขเว    อติมหตี    สีมา    สมฺมนฺนิตพฺพา   จตุโยชนิกา   วา
ปญฺจโยชนิกา  วา  ฉโยชนิกา  วา  โย  สมฺมนฺเนยฺย อาปตฺติ ทุกฺกฏสฺส ฯ์
อนุชานามิ ภิกฺขเว ติโยชนปรมํ สีมํ สมฺมนฺนิตุนฺติ ฯ
     [๑๕๖]  เตน  โข  ปน  สมเยน  ฉพฺพคฺคิยา  ภิกฺขู นทีปารสีมํ ๔
สมฺมนฺนนฺติ    ฯ    อุโปสถํ   อาคจฺฉนฺตา   ภิกฺขูปิ   วุยฺหนฺติ   ปตฺตาปิ
#๑ สพฺพตฺถ สมฺมุตีติ ทิสฺสติ ฯ   ๒ โป. สา ฯ   ๓ สมฺมตา สงฺเฆน สีมาติ
#ปาโฐ ยุตฺตตโร ภเวยฺย ปทโต กตฺตุ นิจฺจํ ฐปิตตฺตา อุปสมฺปนฺโน สงฺเฆน
#อิตฺถนฺนาโมติ จ สมฺมโต สงฺเฆน อิตฺถนฺนาโม วิหาโร อุโปสถาคารนฺติ จ
#นิทสฺสนํ ฯ  ๔ สี. ยุ. นทีปารํ สึมํ ฯ
