อพฺยตฺตา    สทฺธิวิหาริกา   พฺยตฺตา   ทิสฺสนฺติ   อุปชฺฌายา   อปฺปสฺสุตา
สทฺธิวิหาริกา      พหุสฺสุตา      ทิสฺสนฺติ     อุปชฺฌายา     ทุปฺปญฺญา
สทฺธิวิหาริกา   ปญฺญวนฺโตติ   ฯ   อถโข  เต  ภิกฺขู  ภควโต  เอตมตฺถํ
อาโรเจสุํ   ฯ   สจฺจํ   กิร   ภิกฺขเว  ภิกฺขู  ทสวสฺสมฺห  ทสวสฺสมฺหาติ
พาลา    อพฺยตฺตา    อุปสมฺปาเทนฺติ    ทิสฺสนฺติ    อุปชฺฌายา   พาลา
สทฺธิวิหาริกา   ปณฺฑิตา   ทิสฺสนฺติ   อุปชฺฌายา   อพฺยตฺตา  สทฺธิวิหาริกา
พฺยตฺตา      ทิสฺสนฺติ      อุปชฺฌายา     อปฺปสฺสุตา     สทฺธิวิหาริกา
พหุสฺสุตา      ทิสฺสนฺติ      อุปชฺฌายา     ทุปฺปญฺญา     สทฺธิวิหาริกา
ปญฺญวนฺโตติ   ฯ   สจฺจํ   ภควาติ   ฯ   วิครหิ   พุทฺโธ   ภควา  กถํ
หิ    นาม    เต    ภิกฺขเว   โมฆปุริสา   ทสวสฺสมฺห   ทสวสฺสมฺหาติ
พาลา    อพฺยตฺตา    อุปสมฺปาเทสฺสนฺติ   ทิสฺสนฺติ   อุปชฺฌายา   พาลา
สทฺธิวิหาริกา   ปณฺฑิตา   ทิสฺสนฺติ   อุปชฺฌายา   อพฺยตฺตา  สทฺธิวิหาริกา
พฺยตฺตา      ทิสฺสนฺติ      อุปชฺฌายา     อปฺปสฺสุตา     สทฺธิวิหาริกา
พหุสฺสุตา      ทิสฺสนฺติ      อุปชฺฌายา     ทุปฺปญฺญา     สทฺธิวิหาริกา
ปญฺญวนฺโต    เนตํ    ภิกฺขเว   อปฺปสนฺนานํ   วา   ปสาทาย   ฯเปฯ
วิครหิตฺวา   ธมฺมึ   กถํ  กตฺวา  ภิกฺขู  อามนฺเตสิ  น  ภิกฺขเว  พาเลน
อพฺยตฺเตน     อุปสมฺปาเทตพฺโพ     โย     อุปสมฺปาเทยฺย    อาปตฺติ
ทุกฺกฏสฺส    อนุชานามิ    ภิกฺขเว    พฺยตฺเตน    ภิกฺขุนา    ปฏิพเลน
ทสวสฺเสน วา อติเรกทสวสฺเสน วา อุปสมฺปาเทตุนฺติ ฯ
     [๙๒]  เตน  โข  ปน  สมเยน  ภิกฺขู  อุปชฺฌาเยสุ  ปกฺกมนฺเตสุปิ
