กิมกฺขายีติ    อหํ    โข   อาวุโส   นโว   อจิรปพฺพชิโต   อธุนาคโต
อิมํ    ธมฺมวินยํ    น   ตาหํ   สกฺโกมิ   วิตฺถาเรน   ธมฺมํ   เทเสตต
อปิจ เต สงฺขิตฺเตน อตฺถํ วกฺขามีติ
         อปฺปํ วา พหุํ วา ภาสสฺสุ    อตฺถํเยว เม พฺรูหิ
         อตฺเถเนว เม อตฺโถ       กึ กาหสิ พฺยญฺชนํ พหุนฺติ ฯ
     [๖๘] อถโข อาวุโส อสฺสชิ ภิกฺขุ อิมํ ธมฺมปริยายํ อภาสิ
         เย ธมฺมา เหตุปฺปภวา      เตสํ เหตุํ ตถาคโต (อาห)
         เตสญฺจ โย นิโรโธ        เอวํวาที มหาสมโณติ ฯ
     [๖๙]   อถโข   โมคฺคลฺลานสฺส   ปริพฺพาชกสฺส  อิมํ  ธมฺมปริยายํ
สุตฺวา    วิรชํ    วีตมลํ    ธมฺมจกฺขุํ   อุทปาทิ   ยงฺกิญฺจิ   สมุทยธมฺมํ
สพฺพนฺตํ นิโรธธมฺมนฺติ ฯ
         เอเสว ธมฺโม ยทิ ตาวเทว  ปจฺจพฺยถา ปทมโสกํ
         อทิฏฺฐํ อพฺภตีตํ            พหุเกหิ กปฺปนหุเตหีติ ฯ
     [๗๐]   อถโข   โมคฺคลฺลาโน  ปริพฺพาชโก  สารีปุตฺตํ  ปริพฺพาชกํ
เอตทโวจ   คจฺฉาม   มยํ  อาวุโส  ภควโต  สนฺติเก  โส  โน  ภควา
สตฺถาติ  ฯ  อิมานิ  โข  อาวุโส  อฑฺฒเตยฺยานิ  ปริพฺพาชกสตานิ  อเมฺห
นิสฺสาย  อเมฺห  สมฺปสฺสนฺตา  อิธ  วิหรนฺติ  เตปิ  ตาว  อปโลเกม  ๑
ยถา  เต มญฺญิสฺสนฺติ ตถา [๒] กริสฺสนฺตีติ ฯ อถโข สารีปุตฺตโมคฺคลฺลานา
เยน      เต      ปริพฺพาชกา      เตนุปสงฺกมึสุ      อุปสงฺกมิตฺวา
#๑ สี. ยุ. อปโลกาม ฯ      ๒ ม. เต ฯ
