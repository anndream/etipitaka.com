โอหาราเปตฺวา   ๑   กาสายานิ   วตฺถานิ   อจฺฉาทาเปตฺวา   เอกํสํ
อุตฺตราสงฺคํ    การาเปตฺวา   ภิกฺขูนํ   ปาเท   วนฺทาเปตฺวา   อุกฺกุฏิกํ
นิสีทาเปตฺวา    อญฺชลึ    ปคฺคณฺหาเปตฺวา   เอวํ   วเทหีติ   วตฺตพฺโพ
พุทฺธํ    สรณํ    คจฺฉามิ    ธมฺมํ    สรณํ    คจฺฉามิ    สงฺฆํ   สรณํ
คจฺฉามิ    ทุติยมฺปิ    พุทฺธํ   สรณํ   คจฺฉามิ   ทุติยมฺปิ   ธมฺมํ   สรณํ
คจฺฉามิ    ทุติยมฺปิ    สงฺฆํ   สรณํ   คจฺฉามิ   ตติยมฺปิ   พุทฺธํ   สรณํ
คจฺฉามิ    ตติยมฺปิ    ธมฺมํ   สรณํ   คจฺฉามิ   ตติยมฺปิ   สงฺฆํ   สรณํ
คจฺฉามีติ    ฯ    อนุชานามิ    ภิกฺขเว    อิเมหิ   ตีหิ   สรณคมเนหิ
ปพฺพชฺชํ อุปสมฺปทนฺติ ฯ
     ตีหิ สรณคมเนหิ อุปสมฺปทากถา นิฏฺฐิตา ฯ
     [๓๕]   อถโข   ภควา   วสฺสํ   วุตฺโถ  ภิกฺขู  อามนฺเตสิ  มยฺหํ
โข   ภิกฺขเว   โยนิโส   มนสิการา   โยนิโส  สมฺมปฺปธานา  อนุตฺตรา
วิมุตฺติ   อนุปฺปตฺตา   อนุตฺตรา   วิมุตฺติ   สจฺฉิกตา   ตุเมฺหปิ   ภิกฺขเว
โยนิโส    มนสิการา    โยนิโส    สมฺมปฺปธานา    อนุตฺตรํ    วิมุตฺตึ
อนุปาปุณาถ อนุตฺตรํ วิมุตฺตึ สจฺฉิกโรถาติ ฯ
     อถโข     มาโร     ปาปิมา    เยน    ภควา    เตนุปสงฺกมิ
อุปสงฺกมิตฺวา ภควนฺตํ คาถาย อชฺฌภาสิ
         พทฺโธสิ มารปาเสหิ      เย ทิพฺพา เย จ มานุสา
         มารพนฺธนพทฺโธสิ ๒     น เม สมณ โมกฺขสีติ ฯ
         มุตฺโตหํ มารปาเสหิ      เย ทิพฺพา เย จ มานุสา
#๑ ม. โอหาเรตฺวา ฯ    ๒ ม. ยุ. มหาพนฺธนพทฺโธสิ ฯ
