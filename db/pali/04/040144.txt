วนฺทาเปตฺวา   อุกฺกุฏิกํ   นิสีทาเปตฺวา   อญฺชลึ   ปคฺคณฺหาเปตฺวา  เอวํ
วเทหีติ    วตฺตพฺโพ   พุทฺธํ   สรณํ   คจฺฉามิ   ธมฺมํ   สรณํ   คจฺฉามิ
สงฺฆํ    สรณํ    คจฺฉามิ   ทุติยมฺปิ   พุทฺธํ   สรณํ   คจฺฉามิ   ทุติยมฺปิ
ธมฺมํ    สรณํ    คจฺฉามิ   ทุติยมฺปิ   สงฺฆํ   สรณํ   คจฺฉามิ   ตติยมฺปิ
พุทฺธํ    สรณํ    คจฺฉามิ   ตติยมฺปิ   ธมฺมํ   สรณํ   คจฺฉามิ   ตติยมฺปิ
สงฺฆํ  สรณํ  คจฺฉามีติ  ฯ  เตน  [๑]  ภิกฺขเว  อญฺญติตฺถิยปุพฺเพน สงฺฆํ
อุปสงฺกมิตฺวา   เอกํสํ   อุตฺตราสงฺคํ   กริตฺวา  ภิกฺขูนํ  ปาเท  วนฺทิตฺวา
อุกฺกุฏิกํ    นิสีทิตฺวา   อญฺชลึ   ปคฺคเหตฺวา   เอวมสฺส   วจนีโย   อหํ
ภนฺเต   อิตฺถนฺนาโม   อญฺญติตฺถิยปุพฺโพ   อิมสฺมึ   ธมฺมวินเย  อากงฺขามิ
อุปสมฺปทํ   โสหํ  ภนฺเต  สงฺฆํ  จตฺตาโร  มาเส  ปริวาสํ  ยาจามีติ  ฯ
ทุติยมฺปิ    ยาจิตพฺโพ   ตติยมฺปิ   ยาจิตพฺโพ   ฯ   พฺยตฺเตน   ภิกฺขุนา
ปฏิพเลน   สงฺโฆ   ญาเปตพฺโพ   สุณาตุ   เม   ภนฺเต   สงฺโฆ   อยํ
อิตฺถนฺนาโม     อญฺญติตฺถิยปุพฺโพ     อิมสฺมึ     ธมฺมวินเย    อากงฺขติ
อุปสมฺปทํ   โส   สงฺฆํ   จตฺตาโร   มาเส   ปริวาสํ   ยาจติ  ฯ  ยทิ
สงฺฆสฺส     ปตฺตกลฺลํ     สงฺโฆ     อิตฺถนฺนามสฺส    อญฺญติตฺถิยปุพฺพสฺส
จตฺตาโร   มาเส   ปริวาสํ  ทเทยฺย  ฯ  เอสา  ญตฺติ  ฯ  สุณาตุ  เม
ภนฺเต     สงฺโฆ     อยํ    อิตฺถนฺนาโม    อญฺญติตฺถิยปุพฺโพ    อิมสฺมึ
ธมฺมวินเย   อากงฺขติ   อุปสมฺปทํ   ฯ   โส   สงฺฆํ   จตฺตาโร  มาเส
ปริวาสํ    ยาจติ    ฯ    สงฺโฆ    อิตฺถนฺนามสฺส    อญฺญติตฺถิยปุพฺพสฺส
จตฺตาโร   มาเส  ปริวาสํ  เทติ  ฯ  ยสฺสายสฺมโต  ขมติ  อิตฺถนฺนามสฺส
#๑ ยุ. โข.
