อยฺยา  อิจฺฉามิ  อยฺยานํ  อาคตนฺติ  ฯ  คนฺตพฺพํ  ภิกฺขเว สตฺตาหกรณีเยน
อปฺปหิเตปิ     ปเคว     ปหิเต     อุปสมฺปทํ    อุสฺสุกฺกํ    กริสฺสามิ
วา    อนุสฺสาเวสฺสามิ    วา   คณปูรโก   วา   ภวิสฺสามีติ   สตฺตาหํ
สนฺนิวฏฺโฏ   กาตพฺโพ   ฯ   อิธ   ปน   ภิกฺขเว   สามเณโร  คิลาโน
โหติ   ฯ   โส  เจ  ภิกฺขูนํ  สนฺติเก  ทูตํ  ปหิเณยฺย  อหํ  หิ  คิลาโน
อาคจฺฉนฺตุ   ภิกฺขู   อิจฺฉามิ   ภิกฺขูนํ   อาคตนฺติ   ฯ  คนฺตพฺพํ  ภิกฺขเว
สตฺตาหกรณีเยน    อปฺปหิเตปิ    ปเคว    ปหิเต    คิลานภตฺตํ    วา
ปริเยสิสฺสามิ    คิลานุปฏฺฐากภตฺตํ    วา   ปริเยสิสฺสามิ   คิลานเภสชฺชํ
วา   ปริเยสิสฺสามิ   ปุจฺฉิสฺสามิ   วา   อุปฏฺฐหิสฺสามิ   วาติ   สตฺตาหํ
สนฺนิวฏฺโฏ   กาตพฺโพ   ฯ   อิธ   ปน   ภิกฺขเว  สามเณรสฺส  อนภิรติ
อุปฺปนฺนา    โหติ    ฯเปฯ   กุกฺกุจฺจํ   อุปฺปนฺนํ   โหติ   ฯ   ทิฏฺฐิคตํ
อุปฺปนฺนํ   โหติ   ฯ   สามเณโร   วสฺสํ   ปุจฺฉิตุกาโม   โหติ  ฯ  โส
เจ   ภิกฺขูนํ   สนฺติเก   ทูตํ   ปหิเณยฺย   อหํ   หิ  วสฺสํ  ปุจฺฉิตุกาโม
อาคจฺฉนฺตุ   ภิกฺขู   อิจฺฉามิ   ภิกฺขูนํ   อาคตนฺติ   ฯ  คนฺตพฺพํ  ภิกฺขเว
สตฺตาหกรณีเยน    อปฺปหิเตปิ    ปเคว    ปหิเต    ปุจฺฉิสฺสามิ    วา
อาจิกฺขิสฺสามิ   วาติ   สตฺตาหํ   สนฺนิวฏฺโฏ   กาตพฺโพ   ฯ   อิธ  ปน
ภิกฺขเว   สามเณโร   อุปสมฺปชฺชิตุกาโม   โหติ   ฯ   โส  เจ  ภิกฺขูนํ
สนฺติเก    ทูตํ    ปหิเณยฺย   อหํ   หิ   อุปสมฺปชฺชิตุกาโม   อาคจฺฉนฺตุ
ภิกฺขู  อิจฺฉามิ  ภิกฺขูนํ  อาคตนฺติ   ฯ  คนฺตพฺพํ  ภิกฺขเว  สตฺตาหกรณีเยน
อปฺปหิเตปิ    ปเคว    ปหิเต    อุปสมฺปทํ   อุสฺสุกฺกํ   กริสฺสามิ   วา
