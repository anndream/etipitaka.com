ปฏิกริตฺวา  อาคจฺฉ  มยนฺเต  สนฺติเก  [๑]  อาปตฺตึ  ปฏิกริสฺสามาติ ฯ
เอวญฺเจตํ    ลเภถ   อิจฺเจตํ   กุสลํ   โน   เจ   ลเภถ   พฺยตฺเตน
ภิกฺขุนา   ปฏิพเลน   สงฺโฆ   ญาเปตพฺโพ   สุณาตุ  เม  ภนฺเต  สงฺโฆ
อยํ    สพฺโพ    สงฺโฆ    สภาคํ   อาปตฺตึ   อาปนฺโน   ยทา   อญฺญํ
ภิกฺขุํ   สุทฺธํ   อนาปตฺติกํ   ปสฺสิสฺสติ  ตทา  ตสฺส  สนฺติเก  ตํ  อาปตฺตึ
ปฏิกริสฺสตีติ    วตฺวา    อุโปสโถ   กาตพฺโพ   ปาติโมกฺขํ   อุทฺทิสิตพฺพํ
น    เตฺวว    ตปฺปจฺจยา    อุโปสถสฺส    อนฺตราโย   กาตพฺโพ   ฯ
อิธ    ปน    ภิกฺขเว    อญฺญตรสฺมึ   อาวาเส   ตทหุโปสเถ   สพฺโพ
สงฺโฆ   สภาคาย   อาปตฺติยา   เวมติโก  โหติ  ฯ  พฺยตฺเตน  ภิกฺขุนา
ปฏิพเลน   สงฺโฆ   ญาเปตพฺโพ   สุณาตุ   เม   ภนฺเต   สงฺโฆ   อยํ
สพฺโพ   สงฺโฆ   สภาคาย   อาปตฺติยา   เวมติโก   ยทา  นิพฺเพมติโก
ภวิสฺสติ    ตทา    ตํ    อาปตฺตึ    ปฏิกริสฺสตีติ    วตฺวา   อุโปสโถ
กาตพฺโพ   ปาติโมกฺขํ   อุทฺทิสิตพฺพํ   น   เตฺวว  ตปฺปจฺจยา  อุโปสถสฺส
อนฺตราโย   กาตพฺโพ   ฯ   อิธ   ปน   ภิกฺขเว  อญฺญตรสฺมึ  อาวาเส
วสฺสูปคโต    สงฺโฆ   สภาคํ   อาปตฺตึ   อาปนฺโน   โหติ   ฯ   เตหิ
ภิกฺขเว   ภิกฺขูหิ  เอโก  ภิกฺขุ  สามนฺตา  อาวาสา  สชฺชุกํ  ปาเหตพฺโพ
คจฺฉาวุโส    ตํ    อาปตฺตึ   ปฏิกริตฺวา   อาคจฺฉ   มยนฺเต   สนฺติเก
ตํ    อาปตฺตึ    ปฏิกริสฺสามาติ    ฯ   เอวญฺเจตํ   ลเภยฺย   อิจฺเจตํ
กุสลํ   โน   เจ   ลเภถ   เอโก   ภิกฺขุ   สตฺตาหกาลิกํ  ปาเหตพฺโพ
คจฺฉาวุโส    ตํ    อาปตฺตึ   ปฏิกริตฺวา   อาคจฺฉ   มยนฺเต   สนฺติเก
#๑ ม. ตํ ฯ
