จรถ    พฺรหฺมจริยํ   สมฺมา   ทุกฺขสฺส   อนฺตกิริยายาติ   ฯ   สา   ว
เตสํ อายสฺมนฺตานํ อุปสมฺปทา อโหสิ ฯ
                ภทฺทวคฺคิยสหายกานํ วตฺถุ นิฏฺฐิตํ ฯ
                      ทุติยภาณวารํ ฯ
                        _________
     [๓๗]   อถโข   ภควา   อนุปุพฺเพน   จาริกํ   จรมาโน   เยน
อุรุเวลา   ตทวสริ   ฯ   เตน   โข   ปน  สมเยน  อุรุเวลายํ  ตโย
ชฏิลา    ปฏิวสนฺติ    อุรุเวลกสฺสโป    นทีกสฺสโป   คยากสฺสโปติ   ฯ
เตสุ   อุรุเวลกสฺสโป   ชฏิโล   ปญฺจนฺนํ   ชฏิลสตานํ   นายโก   โหติ
วินายโก   อคฺโค   ปมุโข   ปาโมกฺโข   ฯ   นทีกสฺสโป  ชฏิโล  ติณฺณํ
ชฏิลสตานํ   นายโก   โหติ   วินายโก   อคฺโค  ปมุโข  ปาโมกฺโข  ฯ
คยากสฺสโป   ชฏิโล   ทฺวินฺนํ   ชฏิลสตานํ   นายโก   โหติ   วินายโก
อคฺโค   ปมุโข   ปาโมกฺโข   ฯ  อถโข  ภควา  เยน  อุรุเวลกสฺสปสฺส
ชฏิลสฺส     อสฺสโม     เตนุปสงฺกมิ     อุปสงฺกมิตฺวา    อุรุเวลกสฺสปํ
ชฏิลํ   เอตทโวจ   สเจ  เต  กสฺสป  อครุ  วเสยฺยาม  เอกรตฺตึ  ๑
อคฺยาคาเรติ   ฯ   น   โข  เม  มหาสมณ  ครุ  อปิจ  โข  จณฺเฑตฺถ
นาคราชา   อิทฺธิมา   อาสีวิโส  โฆรวิโส  โส  ตํ  มา  วิเหเฐสีติ  ฯ
ทุติยมฺปิ   โข   ภควา   อุรุเวลกสฺสปํ   ชฏิลํ   เอตทโวจ   สเจ  เต
กสฺสป   อครุ   วเสยฺยาม   เอกรตฺตึ   อคฺยาคาเรติ  ฯ  น  โข  เม
มหาสมณ    ครุ    อปิจ    โข    จณฺเฑตฺถ    นาคราชา    อิทฺธิมา
#๑ ม. ยุ. เอกรตฺตํ ฯ อิโตปรํ อีทิสเมว ฯ
