ทิสฺวาน พฺรหฺมานํ สหมฺปตึ คาถาย อชฺฌภาสิ
             อปารุตา เต ๑ อมตสฺส ทฺวารา
             เย โสตวนฺโต ปมุญฺจนฺตุ สทฺธํ ฯ
             วิหึสสญฺญี ปคุณํ น ภาสึ
             ธมฺมํ ปณีตํ มนุเชสุ พฺรหฺเมติ ฯ
     อถโข    พฺรหฺมา    สหมฺปติ    กตาวกาโส    โขมฺหิ   ภควตา
ธมฺมเทสนายาติ      ภควนฺตํ     อภิวาเทตฺวา     ปทกฺขิณํ     กตฺวา
ตตฺเถวนฺตรธายิ ฯ
                 พฺรหฺมยาจนกถา นิฏฺฐิตา ๒
     [๑๐]   อถโข   ภควโต   เอตทโหสิ  กสฺส  นุ  โข  อหํ  ปฐมํ
ธมฺมํ    เทเสยฺยํ    โก   อิมํ   ธมฺมํ   ขิปฺปเมว   อาชานิสฺสตีติ   ฯ
อถโข   ภควโต   เอตทโหสิ   อยํ   โข  อาฬาโร  กาลาโม  ปณฺฑิโต
พฺยตฺโต   เมธาวี   ทีฆรตฺตํ   อปฺปรชกฺขชาติโก   ยนฺนูนาหํ   อาฬารสฺส
กาลามสฺส    ปฐมํ    ธมฺมํ   เทเสยฺยํ   โส   อิมํ   ธมฺมํ   ขิปฺปเมว
อาชานิสฺสตีติ   ฯ  อถโข  เทวตา  ๓  อนฺตรหิตา  ภควโต  อาโรเจสิ
สตฺตาหกาลกโต   ภนฺเต   อาฬาโร   กาลาโมติ   ฯ   ภควโตปิ   โข
ญาณํ   อุทปาทิ   สตฺตาหกาลกโต   อาฬาโร   กาลาโมติ   ฯ   อถโข
#๑ ม. ยุ. เตสํ ฯ   ๒ สี. อิทํ ปาฐทฺวยํ น ทิสฺสติ ฯ   ๓ ม. ยุ. อนฺตรหิตา
#เทวตา ฯ อิโต ปรํ อีทิสเมว ฯ
