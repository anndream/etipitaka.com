ปาตุภูตํ   ตทุปาทาย   สาวสฺส   ชาติ   อนุชานามิ   ภิกฺขเว   คพฺภวีสํ
อุปสมฺปาเทตุนฺติ ฯ
     [๑๔๒]  เตน  โข ปน สมเยน [๑] อุปสมฺปนฺนา ทิสฺสนฺติ กุฏฺฐิกาปิ
คณฺฑิกาปิ   กิลาสิกาปิ   โสสิกาปิ   อปมาริกาปิ   ฯ  ภควโต  เอตมตฺถํ
อาโรเจสุํ   ฯ   อนุชานามิ   ภิกฺขเว   อุปสมฺปาเทนฺเตน   เตรส  ๒
อนฺตรายิเก   ธมฺเม   ปุจฺฉิตุํ   ฯ   เอวญฺจ   ปน  ภิกฺขเว  ปุจฺฉิตพฺโพ
สนฺติ    เต   เอวรูปา   อาพาธา   กุฏฺฐํ   คณฺโฑ   กิลาโส   โสโส
อปมาโร     มนุสฺโสสิ     ปุริโสสิ     ภุชิสฺโสสิ     อนโณสิ     นสิ
ราชภโฏ       อนุญฺญาโตสิ       มาตาปิตูหิ       ปริปุณฺณวีสติวสฺโสสิ
ปริปุณฺณนฺเต  ปตฺตจีวรํ  กินฺนาโมสิ  ๓  โกนาโม  ๔ เต อุปชฺฌาโยติ ฯ
เตน    โข    ปน    สมเยน   ภิกฺขู   อนนุสิฏฺเฐ   อุปสมฺปทาเปกฺเข
อนฺตรายิเก   ธมฺเม   ปุจฺฉนฺติ   ฯ  อุปสมฺปทาเปกฺขา  วิตฺถายนฺติ  มงฺกู
โหนฺติ   น  สกฺโกนฺติ  วิสฺสชฺเชตุํ  ฯ  ภควโต  เอตมตฺถํ  อาโรเจสุํ  ฯ
อนุชานามิ   ภิกฺขเว   ปฐมํ   อนุสาสิตฺวา   ปจฺฉา  อนฺตรายิเก  ธมฺเม
ปุจฺฉิตุนฺติ   ฯ   ตตฺเถว   สงฺฆมชฺเฌ   อนุสาสนฺติ  ฯ  อุปสมฺปทาเปกฺขา
ตเถว   วิตฺถายนฺติ  มงฺกู  โหนฺติ  น  สกฺโกนฺติ  วิสฺสชฺเชตุํ  ฯ  ภควโต
เอตมตฺถํ   อาโรเจสุํ   ฯ   อนุชานามิ  ภิกฺขเว  เอกมนฺตํ  อนุสาสิตฺวา
สงฺฆมชฺเฌ   อนฺตรายิเก   ธมฺเม   ปุจฺฉิตุํ   ฯ   เอวญฺจ  ปน  ภิกฺขเว
อนุสาสิตพฺโพ    ฯ    ปฐมํ    อุปชฺฌํ    คาหาเปตพฺโพ    ฯ   อุปชฺฌํ
#๑ โป. ภิกฺขู ฯ ๒ ยุ. ตสฺส ฯ ๓ ม. ยุ. กึนาโม โส ฯ ๔ โก นามาติ อมฺหากํ รุจิ ฯ
