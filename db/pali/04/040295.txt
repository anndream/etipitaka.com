เทม  คาวุํ  วา  เต  เทม  คาวึ  วา  เต  เทม  ทาสํ  วา เต เทม
ทาสึ   วา   เต   เทม   ธีตรํ   วา   เต   เทม  ภริยตฺถาย  อญฺญํ
วา   เต   ภริยํ   อาเนมาติ   ฯ   ตตฺร   เจ  ภิกฺขุโน  เอวํ  โหติ
ลหุปริวตฺตํ   โข   จิตฺตํ   วุตฺตํ   ภควตา   สิยาปิ   เม  พฺรหฺมจริยสฺส
อนฺตราโยติ   ปกฺกมิตพฺพํ   ฯ   อนาปตฺติ   วสฺสจฺเฉทสฺส   ฯ  อิธ  ปน
ภิกฺขเว   วสฺสูปคโต   ภิกฺขุ   อสฺสามิกํ   นิธึ   ปสฺสติ   ฯ  ตตฺร  เจ
ภิกฺขุโน    เอวํ    โหติ    ลหุปริวตฺตํ   โข   จิตฺตํ   วุตฺตํ   ภควตา
สิยาปิ   เม   พฺรหฺมจริยสฺส   อนฺตราโยติ   ปกฺกมิตพฺพํ   ฯ   อนาปตฺติ
วสฺสจฺเฉทสฺส  ฯ  อิธ  ปน  ภิกฺขเว  วสฺสูปคโต  ภิกฺขุ  ปสฺสติ  สมฺพหุเล
ภิกฺขู   สงฺฆเภทาย   ปรกฺกมนฺเต   ฯ  ตตฺร  เจ  ภิกฺขุโน  เอวํ  โหติ
ครุโก    โข   สงฺฆเภโท   วุตฺโต   ภควตา   มา   มยิ   สมฺมุขีภูเต
สงฺโฆ   ภิชฺชีติ   ปกฺกมิตพฺพํ   ฯ   อนาปตฺติ   วสฺสจฺเฉทสฺส   ฯ   อิธ
ปน    ภิกฺขเว    วสฺสูปคโต   ภิกฺขุ   สุณาติ   สมฺพหุลา   กิร   ภิกฺขู
สงฺฆเภทาย   ปรกฺกมนฺตีติ   ฯ  ตตฺร  เจ  ภิกฺขุโน  เอวํ  โหติ  ครุโก
โข    สงฺฆเภโท   วุตฺโต   ภควตา   มา   มยิ   สมฺมุขีภูเต   สงฺโฆ
ภิชฺชีติ    ปกฺกมิตพฺพํ    ฯ   อนาปตฺติ   วสฺสจฺเฉทสฺส   ฯ   อิธ   ปน
ภิกฺขเว   วสฺสูปคโต   ภิกฺขุ   สุณาติ  อมุกสฺมึ  กิร  อาวาเส  สมฺพหุลา
ภิกฺขู   สงฺฆเภทาย   ปรกฺกมนฺตีติ   ฯ  ตตฺร  เจ  ภิกฺขุโน  เอวํ  โหติ
เต   โข   เม   ภิกฺขู   มิตฺตา  ตฺยาหํ  วกฺขามิ  ครุโก  โข  อาวุโส
สงฺฆเภโท   วุตฺโต   ภควตา   มา  อายสฺมนฺตานํ  สงฺฆเภโท  รุจิตฺถาติ
