หตฺเถสุ   ปิณฺฑาย   จรนฺติ   ฯ  มนุสฺสา  อุชฺฌายนฺติ  ขียนฺติ  วิปาเจนฺติ
เสยฺยถาปิ  ติตฺถิยาติ  ฯ  ภควโต  เอตมตฺถํ  อาโรเจสุํ  ฯ  น  ภิกฺขเว
ยาจิตเกน    ปตฺตจีวเรน    อุปสมฺปาเทตพฺโพ    โย    อุปสมฺปาเทยฺย
อาปตฺติ ทุกฺกฏสฺสาติ ฯ
              นอุปสมฺปาเทตพฺพกวีสติวารํ นิฏฺฐิตํ ฯ
     [๑๓๕]   เตน  โข  ปน  สมเยน  ภิกฺขู  หตฺถจฺฉินฺนํ  ปพฺพาเชนฺติ
ฯเปฯ   ปาทจฺฉินฺนํ   ปพฺพาเชนฺติ   ฯ   หตฺถปาทจฺฉินฺนํ  ปพฺพาเชนฺติ  ฯ
กณฺณจฺฉินฺนํ   ปพฺพาเชนฺติ  ฯ  นาสจฺฉินฺนํ  ปพฺพาเชนฺติ  ฯ  กณฺณนาสจฺฉินฺนํ
ปพฺพาเชนฺติ     ฯ     องฺคุลิจฺฉินฺนํ     ปพฺพาเชนฺติ    ฯ    อฬจฺฉินฺนํ
ปพฺพาเชนฺติ  ฯ  กณฺฑรจฺฉินฺนํ  ปพฺพาเชนฺติ  ฯ  ผณหตฺถกํ  ปพฺพาเชนฺติ  ฯ
ขุชฺชํ    ปพฺพาเชนฺติ   ฯ   วามนํ   ปพฺพาเชนฺติ   ฯ   คลคณฺฑิกํ   ๑
ปพฺพาเชนฺติ   ฯ   ลกฺขณาหตํ  ปพฺพาเชนฺติ  ฯ  กสาหตํ  ปพฺพาเชนฺติ  ฯ
ลิขิตกํ  ปพฺพาเชนฺติ  ฯ  สีปทึ  ปพฺพาเชนฺติ  ฯ  ปาปโรคึ  ปพฺพาเชนฺติ ฯ
ปริสทูสกํ  ๒  ปพฺพาเชนฺติ  ฯ  กาณํ  ปพฺพาเชนฺติ  ฯ กุณึ ปพฺพาเชนฺติ ฯ
ขญฺชํ    ปพฺพาเชนฺติ    ฯ    ปกฺขหตํ   ปพฺพาเชนฺติ   ฯ   ฉินฺนิริยาปถํ
ปพฺพาเชนฺติ   ฯ   ชราทุพฺพลํ   ปพฺพาเชนฺติ   ฯ  อนฺธํ  ปพฺพาเชนฺติ  ฯ
มูคํ   ปพฺพาเชนฺติ   ฯ  พธิรํ  ปพฺพาเชนฺติ  ฯ  อนฺธมูคํ  ปพฺพาเชนฺติ  ฯ
อนฺธพธิรํ   ปพฺพาเชนฺติ   ฯ   มูคพธิรํ   ปพฺพาเชนฺติ   ฯ   อนฺธมูคพธิรํ
ปพฺพาเชนฺติ  ฯ  ภควโต  เอตมตฺถํ  อาโรเจสุํ  ฯ น ภิกฺขเว หตฺถจฺฉินฺโน
#๑ สี. ม. ยุ. คลคณฺฑึ ฯ      ๒ อฏฺฐกถา. ปริสทูสนํ ฯ
