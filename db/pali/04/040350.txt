ฐเปมิ    อปิจ   ปริสงฺกาย   ปวารณํ   ฐเปมีติ   ฯ   โส   เอวมสฺส
วจนีโย   ยํ   โข   ตฺวํ  อาวุโส  อิมสฺส  ภิกฺขุโน  ปริสงฺกาย  ปวารณํ
ฐเปสิ    กึ    ปริสงฺกสิ   กินฺติ   ปริสงฺกสิ   กทา   ปริสงฺกสิ   กตฺถ
ปริสงฺกสิ   ปาราชิกํ  อชฺฌาปนฺโนติ  ปริสงฺกสิ  สงฺฆาทิเสสํ  อชฺฌาปนฺโนติ
ปริสงฺกสิ       ถุลฺลจฺจยํ      ปาจิตฺติยํ      ปาฏิเทสนียํ      ทุกฺกฏํ
ทุพฺภาสิตํ    อชฺฌาปนฺโนติ    ปริสงฺกสิ    ภิกฺขุสฺส    สุตฺวา   ปริสงฺกสิ
ภิกฺขุนิยา   สุตฺวา  ปริสงฺกสิ  สิกฺขมานาย  สุตฺวา  ปริสงฺกสิ  สามเณรสฺส
สุตฺวา    ปริสงฺกสิ    สามเณริยา    สุตฺวา    ปริสงฺกสิ    อุปาสกสฺสญ
สุตฺวา    ปริสงฺกสิ    อุปาสิกาย   สุตฺวา   ปริสงฺกสิ   ราชูนํ   สุตฺวา
ปริสงฺกสิ    ราชมหามตฺตานํ    สุตฺวา    ปริสงฺกสิ   ติตฺถิยานํ   สุตฺวา
ปริสงฺกสิ   ติตฺถิยสาวกานํ   สุตฺวา   ปริสงฺกสีติ   ฯ   โส   เจ  เอวํ
วเทยฺย   น   โข   อหํ  อาวุโส  อิมสฺส  ภิกฺขุโน  ปริสงฺกาย  ปวารณํ
ฐเปมิ   อปิจ  อหมฺปิ  ๑  น  ชานามิ  เกนปาหํ  ๒  อิมสฺส  ภิกฺขุโน
ปวารณํ   ฐเปมีติ   ฯ   โส   เจ  ภิกฺขเว  โจทโก  ภิกฺขุ  อนุโยเคน
วิญฺญูนํ    สพฺรหฺมจารีนํ    จิตฺตํ   น   อาราเธติ   อนนุวาโท   จุทิโต
ภิกฺขูติ   อลํ  วจนาย  ฯ  โส  เจ  ภิกฺขเว  โจทโก  ภิกฺขุ  อนุโยเคน
วิญฺญูนํ   สพฺรหฺมจารีนํ   จิตฺตํ   อาราเธติ   สานุวาโท   จุทิโต  ภิกฺขูติ
อลํ  วจนาย  ฯ  โส  เจ  ภิกฺขเว  โจทโก  ภิกฺขุ อมูลเกน ปาราชิเกน
อนุทฺธํสิตํ  ปฏิชานาติ  สงฺฆาทิเสสํ  อาโรเปตฺวา  สงฺเฆน  ปวาเรตพฺพํ ฯ
#๑ สี. ม. ยุ. อหํ ฯ  ๒ สี. ม. ยุ. เกน อหํ ฯ สี. ม. ยุ. เกนปหํ ฯ
#สี. ม. ยุ. เกน ปนาหํ ฯ
