        มกฺขญฺจ อสหมาโน อหินาโค ปาวโกว ปชฺชลิ ฯ
        เตโชธาตุกุสโล มนุสฺสนาโคปิ ตตฺถ ๑ ปชฺชลิ ฯ
        อุภินฺนํ สญฺโชติภูตานํ อคฺยาคารํ [๒] อุทิจฺจเร ฯ
        ชฏิลา อภิรูโป วต โภ มหาสมโณ นาเคน วิเหฐิยตีติ
ภณนฺติ ๓ ฯ
        อถ ๔ รตฺติยา อจฺจเยน อหินาคสฺส ๕ อจฺจิโย น
        โหนฺติ ๖ ฯ อิทฺธิมโต ปน ฐิตา ๗ อเนกวณฺณา อจฺจิโย
        โหนฺติ ฯ นีลา อถ โลหิตกา ๘ มญฺเชฏฺฐา ปีตกา
        ผลิกวณฺณาโย องฺคิรสสฺส กาเย อเนกวณฺณา อจฺจิโย โหนฺติ ฯ
        ปตฺตมฺหิ โอทหิตฺวา อหินาคํ พฺราหฺมณสฺส ทสฺเสสิ อยํ เต
        กสฺสป นาโค ปริยาทินฺโน อสฺส เตชสา เตโชติ ๙ ฯ
     อถโข   อุรุเวลกสฺสโป  ชฏิโล  ภควโต  อิมินา  อิทฺธิปาฏิหาริเยน
อภิปฺปสนฺโน    ภควนฺตํ   เอตทโวจ   อิเธว   มหาสมณ   วิหรํ   ๑๐
อหนฺเต ธุวภตฺเตนาติ ฯ
                      ปฐมํ ปาฏิหาริยํ
     [๔๐]    อถโข   ภควา   อุรุเวลกสฺสปสฺส   ชฏิลสฺส   อสฺสมสฺส
#๑ รา. ตตฺเถว ฯ   ๒ ม. อาทิตฺตํ โหติ สมฺปชฺชลิตํ สญฺโชติภูตํ ฯ
#๓ สี. อิติ ภณนฺติ ฯ  ๔ ม. อถ ตสฺสา ฯ   ยุ. อถโข ตสฺสา ฯ   ๕ สี. ยาว นาคสฺส ฯ
#ม. ยุ. หตา นาคสฺส ฯ  ๖ สี. ม. ยุ. โหนฺติ ฯ   ๗ สี. ปตฺถตา ฯ
#๘ สี. ม. ยุ. สโลหิติกา ฯ ๙ เนรญฺชราย ภควาติอาทิคาถาโย
#ปจฺฉา ปกฺขิตฺตาติ ตพฺพณฺณนายํ วุตฺตํ ฯ ๑๐ โป. วิหรถ ฯ
