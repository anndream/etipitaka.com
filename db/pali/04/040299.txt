รุกฺขสุสิเร     วสฺสํ     อุปคนฺตพฺพํ     โย    อุปคจฺเฉยฺย    อาปตฺติ
ทุกฺกฏสฺสาติ   ฯ   เตน   โข   ปน  สมเยน  ภิกฺขู  รุกฺขวิฏภิยา  วสฺสํ
อุปคจฺฉนฺติ   ฯ   มนุสฺสา   อุชฺฌายนฺติ   ขียนฺติ   วิปาเจนฺติ  เสยฺยถาปิ
มิคลุทฺทกาติ  ฯ  ภควโต  เอตมตฺถํ  อาโรเจสุํ  ฯ น ภิกฺขเว รุกฺขวิฏภิยา
วสฺสํ อุปคนฺตพฺพํ โย อุปคจฺเฉยฺย อาปตฺติ ทุกฺกฏสฺสาติ ฯ
     [๒๑๙]   เตน   โข   ปน   สมเยน   ภิกฺขู  อชฺโฌกาเส  วสฺสํ
อุปคจฺฉนฺติ  ฯ  เทเว  วสฺสนฺเต  รุกฺขมูลํปิ  นิมฺพโกสํปิ  ๑ อุปธาวนฺติ ฯ
ภควโต   เอตมตฺถํ   อาโรเจสุํ   ฯ   น   ภิกฺขเว  อชฺโฌกาเส  วสฺสํ
อุปคนฺตพฺพํ    โย    อุปคจฺเฉยฺย    อาปตฺติ   ทุกฺกฏสฺสาติ   ฯ   เตน
โข  ปน  สมเยน  ภิกฺขู  อเสนาสนิกา ๒ วสฺสํ อุปคจฺฉนฺติ สีเตนปิ [๓]
อุเณฺหนปิ   กิลมนฺติ   ฯ  ภควโต  เอตมตฺถํ  อาโรเจสุํ  ฯ  น  ภิกฺขเว
อเสนาสนิเกน    วสฺสํ    อุปคนฺตพฺพํ    โย    อุปคจฺเฉยฺย    อาปตฺติ
ทุกฺกฏสฺสาติ   ฯ   เตน   โข   ปน   สมเยน  ภิกฺขู  ฉวกุฏิกาย  วสฺสํ
อุปคจฺฉนฺติ   ฯ   มนุสฺสา   อุชฺฌายนฺติ   ขียนฺติ   วิปาเจนฺติ  เสยฺยถาปิ
ฉวทาหกาติ  ฯ  ภควโต  เอตมตฺถํ  อาโรเจสุํ  ฯ  น ภิกฺขเว ฉวกุฏิกาย
วสฺสํ    อุปคนฺตพฺพํ    โย    อุปคจฺเฉยฺย   อาปตฺติ   ทุกฺกฏสฺสาติ   ฯ
เตน   โข   ปน  สมเยน  ภิกฺขู  ฉตฺเต  วสฺสํ  อุปคจฺฉนฺติ  ฯ  มนุสฺสา
อุชฺฌายนฺติ   ขียนฺติ   วิปาเจนฺติ   เสยฺยถาปิ   โคปาลกาติ  ฯ  ภควโต
เอตมตฺถํ   อาโรเจสุํ   ฯ   น   ภิกฺขเว   ฉตฺเต   วสฺสํ   อุปคนฺตพฺพํ
โย   อุปคจฺเฉยฺย   อาปตฺติ   ทุกฺกฏสฺสาติ  ฯ  เตน  โข  ปน  สมเยน
#๑ ม. นิพฺพโกสํปิ ฯ  ๒ ยุ. อเสนาสนกา ฯ  ๓ ม. ยุ. กิลมนฺติ ฯ
