อยํ    ปฐโม    ปาติโมกฺขุทฺเทโส   ฯ   นิทานํ   อุทฺทิสิตฺวา   จตฺตาริ
ปาราชิกานิ   อุทฺทิสิตฺวา   อวเสสํ   สุเตน   สาเวตพฺพํ   อยํ   ทุติโย
ปาติโมกฺขุทฺเทโส    ฯ    นิทานํ    อุทฺทิสิตฺวา   จตฺตาริ   ปาราชิกานิ
อุทฺทิสิตฺวา  เตรส  สงฺฆาทิเสเส  อุทฺทิสิตฺวา  อวเสสํ  สุเตน  สาเวตพฺพํ
อยํ    ตติโย    ปาติโมกฺขุทฺเทโส   ฯ   นิทานํ   อุทฺทิสิตฺวา   จตฺตาริ
ปาราชิกานิ  อุทฺทิสิตฺวา  เตรส  สงฺฆาทิเสเส  อุทฺทิสิตฺวา  เทฺว  อนิยเต
อุทฺทิสิตฺวา  อวเสสํ  สุเตน  สาเวตพฺพํ  อยํ  จตุตฺโถ ปาติโมกฺขุทฺเทโส ฯ
วิตฺถาเรเนว     ปญฺจโม     ฯ     อิเม    โข    ภิกฺขเว    ปญฺจ
ปาติโมกฺขุทฺเทสาติ   ฯ   เตน   โข   ปน   สมเยน   ภิกฺขู   ภควตา
สงฺขิตฺเตน    ปาติโมกฺขุทฺเทโส    อนุญฺญาโตติ    สพฺพกาลํ   สงฺขิตฺเตน
ปาติโมกฺขํ   อุทฺทิสนฺติ   ฯ   ภควโต   เอตมตฺถํ   อาโรเจสุํ   ฯ   น
ภิกฺขเว    สงฺขิตฺเตน    ปาติโมกฺขํ    อุทฺทิสิตพฺพํ    โย    อุทฺทิเสยฺย
อาปตฺติ   ทุกฺกฏสฺสาติ  ฯ  เตน  โข  ปน  สมเยน  โกสเลสุ  ชนปเทสุ
อญฺญตรสฺมึ   อาวาเส   ตทหุโปสเถ   สญฺจรภยํ   ๑  อโหสิ  ฯ  ภิกฺขู
นาสกฺขึสุ   วิตฺถาเรน   ปาติโมกฺขํ   อุทฺทิสิตุํ   ฯ   ภควโต   เอตมตฺถํ
อาโรเจสุํ    ฯ   อนุชานามิ   ภิกฺขเว   สติ   อนฺตราเย   สงฺขิตฺเตน
ปาติโมกฺขํ   อุทฺทิสิตุนฺติ   ฯ   เตน   โข   ปน   สมเยน   ฉพฺพคฺคิยา
#๑ ม. ยุ. รา. สวรภยํ ฯ   สี. สภยกํ ฯ  สํจรภยนฺติ อฏฺฏวีมนุสฺสภยนฺติ
#ตพฺพณฺณนา ฯ สํจรภยนฺติ วนจรกภยํ เตนาห อฏฺฏวีมนุสฺสภยนฺติ ตฏฺฏีกา จ
#วิมติวิโนทนี จ ฯ
