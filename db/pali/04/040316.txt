อถโข   ภิกฺขูนํ   เอตทโหสิ   กติ   นุ  โข  ปวารณากมฺมานีติ  ๑  ฯ
ภควโต  เอตมตฺถํ  อาโรเจสุํ  ฯ จตฺตารีมานิ ภิกฺขเว ปวารณากมฺมานิ ๒
อธมฺเมน    วคฺคํ    ปวารณากมฺมํ    อธมฺเมน   สมคฺคํ   ปวารณากมฺมํ
ธมฺเมน    วคฺคํ   ปวารณากมฺมํ   ธมฺเมน   สมคฺคํ   ปวารณากมฺมํ   ฯ
ตตฺร   ภิกฺขเว   ยทิทํ   อธมฺเมน   วคฺคํ   ปวารณากมฺมํ   น  ภิกฺขเว
เอวรูปํ   ปวารณากมฺมํ   กาตพฺพํ   น  จ  มยา  เอวรูปํ  ปวารณากมฺมํ
อนุญฺญาตํ   ฯ   ตตฺร   ภิกฺขเว   ยทิทํ  อธมฺเมน  สมคฺคํ  ปวารณากมฺมํ
น   ภิกฺขเว   เอวรูปํ   ปวารณากมฺมํ   กาตพฺพํ  น  จ  มยา  เอวรูปํ
ปวารณากมฺมํ   อนุญฺญาตํ   ฯ   ตตฺร   ภิกฺขเว   ยทิทํ   ธมฺเมน  วคฺคํ
ปวารณากมฺมํ   น   จ   ๓   ภิกฺขเว  เอวรูปํ  ปวารณากมฺมํ  กาตพฺพํ
น   จ   มยา   เอวรูปํ   ปวารณากมฺมํ   อนุญฺญาตํ  ฯ  ตตฺร  ภิกฺขเว
ยทิทํ   ธมฺเมน   สมคฺคํ   ปวารณากมฺมํ  เอวรูปํ  ภิกฺขเว  ปวารณากมฺมํ
กาตพฺพํ   เอวรูปํ   ๔   มยา   ปวารณากมฺมํ  อนุญฺญาตํ  ฯ  ตสฺมาติห
ภิกฺขเว     เอวรูปํ     ปวารณากมฺมํ    กริสฺสาม    ยทิทํ    ธมฺเมน
สมคฺคนฺติ เอวํ หิ โว ภิกฺขเว สิกฺขิตพฺพนฺติ ฯ
     [๒๒๙]   อถโข   ภควา   ภิกฺขู   อามนฺเตสิ  สนฺนิปตถ  ภิกฺขเว
สงฺโฆ   ปวาเรสฺสตีติ   ฯ   เอวํ   วุตฺเต   อญฺญตโร   ภิกฺขุ  ภควนฺตํ
เอตทโวจ    อตฺถิ    ภนฺเต   ภิกฺขุ   คิลาโน   โส   อนาคโตติ   ฯ
อนุชานามิ   ภิกฺขเว   คิลาเนน   ภิกฺขุนา   ปวารณํ  ทาตุํ  ฯ  เอวญฺจ
ปน   ภิกฺขเว   ทาตพฺพา   ฯ   เตน   คิลาเนน  ภิกฺขุนา  เอกํ  ภิกฺขุํ
#๑ ม. ยุ. ปวารณกมฺมานีติ ฯ ๒ ม. ยุ. สพฺพตฺถ ปวารณกมฺมานิ-กมฺมํ ฯ
#๓ ม. จสทฺโท นตฺถิ ฯ ๔ ม. เอวรูปญฺจ ฯ
