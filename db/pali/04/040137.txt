อนุพฺยญฺชนโส    อิเมหิ    โข    ภิกฺขเว   ปญฺจหงฺเคหิ   สมนฺนาคเตน
ภิกฺขุนา  อุปสมฺปาเทตพฺพํ  นิสฺสโย  ทาตพฺโพ สามเณโร อุปฏฺฐาเปตพฺโพ ฯ
อปเรหิปิ      ภิกฺขเว      ปญฺจหงฺเคหิ     สมนฺนาคเตน     ภิกฺขุนา
น    อุปสมฺปาเทตพฺพํ    น    นิสฺสโย    ทาตพฺโพ    น   สามเณโร
อุปฏฺฐาเปตพฺโพ    อาปตฺตึ    น    ชานาติ   อนาปตฺตึ   น   ชานาติ
ลหุกํ   อาปตฺตึ   น   ชานาติ  ครุกํ  อาปตฺตึ  น  ชานาติ  อูนทสวสฺโส
โหติ    อิเมหิ   โข   ภิกฺขเว   ปญฺจหงฺเคหิ   สมนฺนาคเตน   ภิกฺขุนา
น    อุปสมฺปาเทตพฺพํ    น    นิสฺสโย    ทาตพฺโพ    น   สามเณโร
อุปฏฺฐาเปตพฺโพ   ฯ   ปญฺจหิ   ภิกฺขเว  องฺเคหิ  สมนฺนาคเตน  ภิกฺขุนา
อุปสมฺปาเทตพฺพํ    นิสฺสโย    ทาตพฺโพ    สามเณโร   อุปฏฺฐาเปตพฺโพ
อาปตฺตึ    ชานาติ    อนาปตฺตึ    ชานาติ   ลหุกํ   อาปตฺตึ   ชานาติ
ครุกํ   อาปตฺตึ   ชานาติ   ทสวสฺโส   วา  โหติ  อติเรกทสวสฺโส  วา
อิเมหิ  โข  ภิกฺขเว  ปญฺจหงฺเคหิ  สมนฺนาคเตน  ภิกฺขุนา อุปสมฺปาเทตพฺพํ
นิสฺสโย ทาตพฺโพ สามเณโร อุปฏฺฐาเปตพฺโพติ ฯ
             อุปสมฺปาเทตพฺพปญฺจกโสฬสวารํ นิฏฺฐิตํ ฯ
     [๙๙]  ฉหิ ภิกฺขเว องฺเคหิ สนนฺนาคเตน ภิกฺขุนา น อุปสมฺปาเทตพฺพํ
น     นิสฺสโย     ทาตพฺโพ     น     สามเณโร    อุปฏฺฐาเปตพฺโพ
น  อเสเขน  สีลกฺขนฺเธน  สมนฺนาคโต  โหติ  น อเสเขน สมาธิกฺ-
ขนฺเธน   สมนฺนาคโต    โหติ    น  อเสเขน    ปญฺญากฺขนฺเธน   สมนฺนาคโต
โหติ   น   อเสเขน   วิมุตฺติกฺขนฺเธน  สมนฺนาคโต  โหติ  น  อเสเขน
