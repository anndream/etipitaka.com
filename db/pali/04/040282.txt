ปเคว    ปหิเต    คิลานภตฺตํ   วา   ปริเยสิสฺสามิ   คิลานุปฏฺฐากภตฺตํ
วา    ปริเยสิสฺสามิ    คิลานเภสชฺชํ   วา   ปริเยสิสฺสามิ   ปุจฺฉิสฺสามิ
วา    อุปฏฺฐหิสฺสามิ    วาติ    สตฺตาหํ    สนฺนิวฏฺโฏ   กาตพฺโพ   ฯ
อิธ   ปน   ภิกฺขเว   ภิกฺขุสฺส   อนภิรติ  อุปฺปนฺนา  โหติ  ฯ  โส  เจ
ภิกฺขูนํ   สนฺติเก   ทูตํ   ปหิเณยฺย   อนภิรติ  เม  อุปฺปนฺนา  อาคจฺฉนฺตุ
ภิกฺขู   อิจฺฉามิ  ภิกฺขูนํ  อาคตนฺติ  ฯ  คนฺตพฺพํ  ภิกฺขเว  สตฺตาหกรณีเยน
อปฺปหิเตปิ       ปเคว      ปหิเต      อนภิรตึ      วูปกาเสสฺสามิ
วา   วูปกาสาเปสฺสามิ   วา   ธมฺมกถํ   วาสฺส   กริสฺสามีติ   สตฺตาหํ
สนฺนิวฏฺโฏ    กาตพฺโพ   ฯ   อิธ   ปน   ภิกฺขเว   ภิกฺขุสฺส   กุกฺกุจฺจํ
อุปฺปนฺนํ   โหติ   ฯ  โส  เจ  ภิกฺขูนํ  สนฺติเก  ทูตํ  ปหิเณยฺย  กุกฺกุจฺจํ
เม    อุปฺปนฺนํ   อาคจฺฉนฺตุ   ภิกฺขู   อิจฺฉามิ   ภิกฺขูนํ   อาคตนฺติ   ฯ
คนฺตพฺพํ    ภิกฺขเว    สตฺตาหกรณีเยน    อปฺปหิเตปิ    ปเคว   ปหิเต
กุกฺกุจฺจํ   วิโนเทสฺสามิ   วา   วิโนทาเปสฺสามิ   วา   ธมฺมกถํ  วาสฺส
กริสฺสามีติ   สตฺตาหํ   สนฺนิวฏฺโฏ   กาตพฺโพ   ฯ   อิธ   ปน  ภิกฺขเว
ภิกฺขุสฺส   ทิฏฺฐิคตํ   อุปฺปนฺนํ   โหติ  ฯ  โส  เจ  ภิกฺขูนํ  สนฺติเก  ทูตํ
ปหิเณยฺย    ทิฏฺฐิคตํ    เม    อุปฺปนฺนํ    อาคจฺฉนฺตุ   ภิกฺขู   อิจฺฉามิ
ภิกฺขูนํ   อาคตนฺติ   ฯ   คนฺตพฺพํ   ภิกฺขเว  สตฺตาหกรณีเยน  อปฺปหิเตปิ
ปเคว   ปหิเต   ทิฏฺฐิคตํ   วิเวเจสฺสามิ   วา   วิเวจาเปสฺสามิ   วา
ธมฺมกถํ    วาสฺส    กริสฺสามีติ   สตฺตาหํ   สนฺนิวฏฺโฏ   กาตพฺโพ   ฯ
อิธ   ปน  ภิกฺขเว  ภิกฺขุ  ครุธมฺมํ  อชฺฌาปนฺโน  โหติ  ปริวาสารโห  ฯ
