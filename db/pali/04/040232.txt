ปทีปํ  กาตุนฺติ  ฯ  อถโข  ภิกฺขูนํ  เอตทโหสิ  เกน นุ โข อุโปสถาคาเร
ปทีโป    กาตพฺโพติ    ฯ    ภควโต    เอตมตฺถํ    อาโรเจสุํ    ฯ
อนุชานามิ   ภิกฺขเว   เถเรน   ภิกฺขุนา   นวํ  ภิกฺขุํ  อาณาเปตุนฺติ  ฯ
เถเรน   อาณตฺตา   นวา   ภิกฺขู  น  ปทีเปนฺติ  ฯ  ภควโต  เอตมตฺถํ
อาโรเจสุํ  ฯ  น ภิกฺขเว เถเรน อาณตฺเตน อคิลาเนน นปฺปทีเปตพฺโพ ๑
โย นปฺปทีเปยฺย อาปตฺติ ทุกฺกฏสฺสาติ ๒ ฯ
     [๑๘๐]  เตน  โข  ปน  สมเยน  สมฺพหุลา  ภิกฺขู พาลา อพฺยตฺตา
#๑ นปฺปทีเปตพฺพํ ฯ  ๒ อิโต ปรํ ปานียปริโภชนียุปฏฺฐปนวตฺถุ ม. ยุ. โปตฺถเกสุ
#เอวํ ทิสฺสติ เตน โข ปน สมเยน อญฺญตรสฺมึ อาวาเส อาวาสิกา ภิกฺขู เนว
#ปานียํ อุปฏฺฐาเปนฺติ น ปริโภชนียํ อุปฏฺฐาเปนฺติ ฯ อาคนฺตุกา ภิกฺขู อุชฺฌายนฺติ
#ขียนฺติ วิปาเจนฺติ กถํ หิ นาม อาวาสิกา ภิกฺขู เนว ปานียํ อุปฏฺฐาเปสฺสนฺติ น
#ปริโภชนียํ อุปฏฺฐาเปสฺสนฺตีติ ฯ ภควโต เอตมตฺถํ อาโรเจสุํ ฯ อนุชานามิ
#ภิกฺขเว ปานียํ ปริโภชนียํ อุปฏฺฐาเปตุนฺติ ฯ อถโข ภิกฺขูนํ เอตทโหสิ เกน
#นุ โข ปานียํ ปริโภชนียํ อุปฏฺฐาเปตพฺพนฺติ ฯ ภควโต เอตมตฺถํ อาโรเจสุํ ฯ
#อนุชานามิ ภิกฺขเว เถเรน ภิกฺขุนา นวํ ภิกฺขุํ อาณาเปตุนฺติ ฯ เถเรน อาณตฺตา นวา
#ภิกฺขู น อุปฏฺฐาเปนฺติ ฯ ภควโต เอตมตฺถํ อาโรเจสุํ ฯ น ภิกฺขเว เถเรน อาณตฺเตน
#อคิลาเนน น อุปฏฺฐาเปตพฺพํ โย น อุปฏฺฐาเปยฺย อาปตฺติ ทุกฺกฏสฺสาติ ฯ
