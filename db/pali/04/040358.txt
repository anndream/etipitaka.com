สิยาปิ   ภิกฺขู   ปวาเรตฺวา   จาริกํ   ปกฺกเมยฺยุํ   เอวํ  มยํ  อิมมฺหา
ผาสุวิหารา    ปริพาหิรา    ภวิสฺสาม    กถํ    นุ    โข    อเมฺหหิ
ปฏิปชฺชิตพฺพนฺติ  ฯ ภควโต เอตมตฺถํ อาโรเจสุํ ฯ อิธ ปน ภิกฺขเว สมฺพหุลา
สนฺทิฏฺฐา   สมฺภตฺตา   ภิกฺขู  อญฺญตรสฺมึ  อาวาเส  วสฺสํ  อุปคจฺฉนฺติ  ฯ
เตสํ    สมคฺคานํ    สมฺโมทมานานํ   อวิวทมานานํ   วิหรตํ   อญฺญตโร
ผาสุวิหาโร  อธิคโต  โหติ  ฯ  ตตฺร  เจ  ภิกฺขูนํ  เอวํ  โหติ  อมฺหากํ
โข    สมคฺคานํ    สมฺโมทมานานํ    อวิวทมานานํ   วิหรตํ   อญฺญตโร
ผาสุวิหาโร    อธิคโต    สเจ   มยํ   อิทานิ   ปวาเรสฺสาม   สิยาปิ
ภิกฺขู   ปวาเรตฺวา  จาริกํ  ปกฺกเมยฺยุํ  เอวํ  มยํ  อิมมฺหา  ผาสุวิหารา
ปริพาหิรา    ภวิสฺสามาติ    ฯ   อนุชานามิ   ภิกฺขเว   เตหิ   ภิกฺขูหิ
ปวารณาสงฺคหํ    กาตุํ   ฯ   เอวญฺจ   ปน   ภิกฺขเว   กาตพฺโพ   ฯ
สพฺเพเหว   เอกชฺฌํ   สนฺนิปติตพฺพํ   ฯ  สนฺนิปติตฺวา  พฺยตฺเตน  ภิกฺขุนา
ปฏิพเลน   สงฺโฆ   ญาเปตพฺโพ   สุณาตุ   เม  ภนฺเต  สงฺโฆ  อมฺหากํ
สมคฺคานํ   สมฺโมทมานานํ   อวิวทมานานํ  วิหรตํ  อญฺญตโร  ผาสุวิหาโร
อธิคโต  ฯ  สเจ  มยํ  อิทานิ  ปวาเรสฺสาม  สิยาปิ  ภิกฺขู  ปวาเรตฺวา
จาริกํ    ปกฺกเมยฺยุํ   เอวํ   มยํ   อิมมฺหา   ผาสุวิหารา   ปริพาหิรา
ภวิสฺสาม    ฯ    ยทิ    สงฺฆสฺส   ปตฺตกลฺลํ   สงฺโฆ   ปวารณาสงฺคหํ
กเรยฺย  อิทานิ  อุโปสถํ  กเรยฺย  ปาติโมกฺขํ  อุทฺทิเสยฺย  อาคเม [๑]
โกมุทิยา   จาตุมาสินิยา   ปวาเรยฺย  ฯ  เอสา  ญตฺติ  ฯ  สุณาตุ  เม
ภนฺเต    สงฺโฆ    อมฺหากํ   สมคฺคานํ   สมฺโมทมานานํ   อวิวทมานานํ
#๑ ม. ชุเณฺห ฯ เอวมุปริ ฯ
