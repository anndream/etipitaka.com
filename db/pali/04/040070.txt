     มุตฺโต มุตฺเตหิ สห ปุราณชฏิเลหิ วิปฺปมุตฺโต วิปฺปมุตฺเตหิ
     สิงฺคีนิกฺขสุวณฺโณ ราชคหํ ปาวิสิ ภควา ฯ
     ติณฺโณ ติณฺเณหิ สห ปุราณชฏิเลหิ วิปฺปมุตฺโต วิปฺปมุตฺเตหิ
     สิงฺคีนิกฺขสุวณฺโณ ราชคหํ ปาวิสิ ภควา ฯ
     สนฺโต สนฺเตหิ สห ปุราณชฏิเลหิ วิปฺปมุตฺโต วิปฺปมุตฺเตหิ
     สิงฺคีนิกฺขสุวณฺโณ ราชคหํ ปาวิสิ ภควา ๑ ฯ
     ทสวาโส ทสพโล ทสธมฺมวิทู ทสภิ จุเปโต
     โส ทสสตปริวาโร ราชคหํ ปาวิสิ ภควาติ ฯ
     [๖๒]  มนุสฺสา  สกฺกํ  เทวานมินฺทํ  ปสฺสิตฺวา  เอวมาหํสุ  อภิรูโป
วตายํ     มาณวโก     ทสฺสนีโย    วตายํ    มาณวโก    ปาสาทิโก
วตายํ   มาณวโก   กสฺส   นุ   โข  อยํ  มาณวโกติ  ฯ  เอวํ  วุตฺเต
สกฺโก เทวานมินฺโท เต มนุสฺเส คาถาย อชฺฌภาสิ
         โย ธีโร สพฺพธิทนฺโต      สุทฺโธ อปฺปฏิปุคฺคโล
         อรหํ สุคโต โลเก        ตสฺสาหํ ปริจารโกติ ฯ
     [๖๓]   อถโข   ภควา    เยน   รญฺโญ   มาคธสฺส   เสนิยสฺส
พิมฺพิสารสฺส     นิเวสนํ     เตนุปสงฺกมิ     อุปสงฺกมิตฺวา    ปญฺญตฺเต
#๑ จตุตฺถคาถา สีหลโปตฺถเก ทุติยา ฐปิตา ฯ ยุโรปิยโปตฺถเก ปน สา นฏฺฐา ฯ
#อมฺหากมฺปน โปตฺถเก ตสฺสา ปุรโต สมิทฺโธ สมิทฺเธหีติอาทิคาถา ฐปิตา ฯ สา
#อญฺญตฺถ น ทิสฺสติ ตสฺมา อิธ วชฺชิตา ฯ
