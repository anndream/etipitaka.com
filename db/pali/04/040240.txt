ธุตฺตา   คณฺหนฺติ  ...  ภิกฺขุปจฺจตฺถิกา  คณฺหนฺติ  ฯ  เต  ภิกฺขุปจฺจตฺถิกา
ภิกฺขูหิ   เอวมสฺสุ   วจนียา   อิงฺฆ   ตุเมฺห   อายสฺมนฺโต   อิมํ  ภิกฺขุํ
มุหุตฺตํ   มุญฺจถ   ยาวายํ   ภิกฺขุ   อุโปสถํ   กโรตีติ   ฯ   เอวญฺเจตํ
ลเภถ    อิจฺเจตํ    กุสลํ   โน   เจ   ลเภถ   เต   ภิกฺขุปจฺจตฺถิกา
ภิกฺขูหิ    เอวมสฺสุ    วจนียา    อิงฺฆ   ตุเมฺห   อายสฺมนฺโต   มุหุตฺตํ
เอกมนฺตํ   โหถ   ยาวายํ   ภิกฺขุ   ปาริสุทฺธึ   เทตีติ   ฯ  เอวญฺเจตํ
ลเภถ    อิจฺเจตํ    กุสลํ   โน   เจ   ลเภถ   เต   ภิกฺขุปจฺจตฺถิกา
ภิกฺขูหิ   เอวมสฺสุ   วจนียา   อิงฺฆ   ตุเมฺห   อายสฺมนโต   อิมํ  ภิกฺขุํ
มุหุตฺตํ   นิสฺสีมํ   เนถ   ยาว  สงฺโฆ  อุโปสถํ  กโรตีติ  ฯ  เอวญฺเจตํ
ลเภถ   อิจฺเจตํ   กุสลํ  โน  เจ  ลเภถ  น  เตฺวว  วคฺเคน  สงฺเฆน
อุโปสโถ กาตพฺโพ กเรยฺย เจ อาปตฺติ ทุกฺกฏสฺสาติ ฯ
     [๑๘๔]   อถโข   ภควา   ภิกฺขู   อามนฺเตสิ  สนฺนิปตถ  ภิกฺขเว
อตฺถิ    สงฺฆสฺส    กรณียนฺติ    ฯ   เอวํ   วุตฺเต   อญฺญตโร   ภิกฺขุ
ภควนฺตํ   เอตทโวจ   อตฺถิ   ภนฺเต   คคฺโค   นาม  ภิกฺขุ  อุมฺมตฺตโก
โส  อนาคโตติ  ฯ  เทฺวเม  ภิกฺขเว  อุมฺมตฺตกา  อตฺถิ  ภิกฺขุ อุมฺมตฺตโก
สรติปิ    อุโปสถํ    นปิ    สรติ    สรติปิ    สงฺฆกมฺมํ   นปิ   สรติ
อตฺถิ   เนว   สรติ   อาคจฺฉติปิ   อุโปสถํ   นปิ  อาคจฺฉติ  อาคจฺฉติปิ
สงฺฆกมฺมํ   นปิ   อาคจฺฉติ   อตฺถิ   เนว  อาคจฺฉติ  ฯ  ตตฺร  ภิกฺขเว
ยฺวายํ   อุมฺมตฺตโก   สรติปิ   อุโปสถํ   นปิ   สรติ   สรติปิ  สงฺฆกมฺมํ
นปิ   สรติ   อาคจฺฉติปิ   อุโปสถํ  นปิ  อาคจฺฉติ  อาคจฺฉติปิ  สงฺฆ-
