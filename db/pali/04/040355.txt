ภสฺสการกา   สงฺเฆ   อธิกรณการกา   วสฺสํ   อุปคจฺฉนฺติ   มยํ   เตสํ
ภิกฺขูนํ  วสฺสํ  วุตฺถานํ  ปวารณาย  ปวารณํ  ฐเปสฺสามาติ  ฯ  อนุชานามิ
ภิกฺขเว   เตหิ   ภิกฺขูหิ  เทฺว  ตโย  อุโปสเถ  จาตุทฺทสิเก  กาตุํ  กถํ
มยํ   เตหิ   ภิกฺขูหิ   ปฐมตรํ   ปวาเรยฺยามาติ  ฯ  เต  เจ  ภิกฺขเว
ภิกฺขู   ภณฺฑนการกา   กลหการกา   วิวาทการกา   ภสฺสการกา  สงฺเฆ
อธิกรณการกา   [๑]  อาวาสํ  อาคจฺฉนฺติ  เตหิ  ภิกฺขเว  อาวาสิเกหิ
ภิกฺขูหิ   ลหุํ   ลหุํ   สนฺนิปติตฺวา   ปวาเรตพฺพํ   ปวาเรตฺวา  วตฺตพฺพา
ปวาริตา   โข   มยํ   อาวุโส  ยถา  อายสฺมนฺโต  ๒  มญฺญนฺติ  ตถา
กโรนฺตูติ   ฯ   เต   เจ   ภิกฺขเว   ภิกฺขู  ภณฺฑนการกา  กลหการกา
วิวาทการกา    ภสฺสการกา    สงฺเฆ   อธิกรณการกา   อสํวิหิตา   ตํ
อาวาสํ    อาคจฺฉนฺติ   เตหิ   ภิกฺขเว   อาวาสิเกหิ   ภิกฺขูหิ   อาสนํ
ปญฺญาเปตพฺพํ     ปาโททกํ     ปาทปีฐํ     ปาทกถลิกํ    อุปนิกฺขิปิตพฺพํ
ปจฺจุคฺคนฺตฺวา   ปตฺตจีวรํ   ปฏิคฺคเหตพฺพํ   ปานีเยน  ปุจฺฉิตพฺพา  ๓  ฯ
เตสํ  วิกฺขิตฺวา  นิสฺสีมํ  คนฺตฺวา  ปวาเรตพฺพํ  ฯ  ปวาเรตฺวา  วตฺตพฺพา
ปวาริตา   โข   มยํ   อาวุโส   ยถา   อายสฺมนฺโต   มญฺญนฺติ   ตถา
กโรนฺตูติ   ฯ   เอวญฺเจตํ   ลเภถ   อิจฺเจตํ   กุสลํ  โน  เจ  ลเภถ
อาวาสิเกน  ภิกฺขุนา  พฺยตฺเตน  ปฏิพเลน  อาวาสิกา  ภิกฺขู  ญาเปตพฺพา
สุณนฺตุ    เม    อายสฺมนฺโต    อาวาสิกา   ยทายสฺมนฺตานํ   ปตฺตกลฺลํ
อิทานิ    อุโปสถํ    กเรยฺยาม    ปาติโมกฺขํ   อุทฺทิเสยฺยาม   อาคเม
กาเฬ   ปวาเรยฺยามาติ   ฯ   เต   เจ  ภิกฺขเว  ภิกฺขู  ภณฺฑนการกา
#๑ ม. ตํ ฯ  ๒ ม. ยุ. อายสฺมนฺตา ฯ เอวมุปริ ฯ  ๓ ม. ปริปุจฺฉิตพฺพา ฯ
