             อญฺญติตฺถิยภาณวารํ นิฏฺฐิตํ เอกาทสมํ ๑
     [๑๗๕]   อถโข   ภควา   ราชคเห  ยถาภิรนฺตํ  วิหริตฺวา  เยน
โจทนาวตฺถุ   ๒   เตน  จาริกํ  ปกฺกามิ  อนุปุพฺเพน  จาริกํ  จรมาโน
เยน   โจทนาวตฺถุ   ตทวสริ   ฯ  เตน  โข  ปน  สมเยน  อญฺญตรสฺมึ
อาวาเส    สมฺพหุลา    ภิกฺขู    วิหรนฺติ   ฯ   ตตฺถ   เถโร   ภิกฺขุ
พาโล  โหติ  อพฺยตฺโต  ฯ  โส  น  ชานาติ  อุโปสถํ  วา  อุโปสถกมฺมํ
วา   ปาติโมกฺขํ   วา   ปาติโมกฺขุทฺเทสํ  วา  ฯ  อถโข  เตสํ  ภิกฺขูนํ
เอตทโหสิ    ภควตา    ปญฺญตฺตํ    เถราธิกํ    ปาติโมกฺขนฺติ   อยญฺจ
อมฺหากํ  เถโร  พาโล  อพฺยตฺโต  น  ชานาติ  อุโปสถํ  วา อุโปสถกมฺมํ
วา   ปาติโมกฺขํ   วา   ปาติโมกฺขุทฺเทสํ   วา   กถํ  นุ  โข  อเมฺหหิ
ปฏิปชฺชิตพฺพนฺติ  ฯ  ภควโต  เอตมตฺถํ  อาโรเจสุํ  ฯ  อนุชานามิ ภิกฺขเว
โย ตตฺถ ภิกฺขุ พฺยตฺโต ปฏิพโล ตสฺสาเธยฺยํ ปาติโมกฺขนฺติ ฯ
     [๑๗๖]  เตน  โข  ปน  สมเยน  อญฺญตรสฺมึ อาวาเส ตทหุโปสเถ
สมฺพหุลา   ภิกฺขู   วิหรนฺติ   พาลา   อพฺยตฺตา   ฯ   เต  น  ชานนฺติ
อุโปสถํ   วา   อุโปสถกมฺมํ   วา   ปาติโมกฺขํ   วา   ปาติโมกฺขุทฺเทสํ
วา  ฯ  เต  เถรํ  อชฺเฌสึสุ  อุทฺทิสตุ  ภนฺเต  เถโร  ปาติโมกฺขนฺติ  ฯ
โส  เอวมาห  น  เม  อาวุโส  วตฺตตีติ  ฯ  ทุติยํ  เถรํ  ๓ อชฺเฌสึสุ
#๑ ม. ยุ. อญฺญติตฺถิยภาณวารํ นิฏฺฐิตํ ฯ   สี. อญฺญติตฺถิยภาณวารํ เอกาทสมํ ฯ
#๒ โจทนาวตฺถุ นาม เอกํ นครนฺติ ตฏฺฏีกา ฯ   ๓ ม. ยุ. ทุติยเถรํ ฯ
