โอกฺกมนฺตีติ   ฯเปฯ   เต   น   ชานนฺติ   อญฺเญ   อาวาสิกา   ภิกฺขู
อนฺโตสีมํ   โอกฺกนฺตาติ   ฯเปฯ   เต   น  ปสฺสนฺติ  อญฺเญ  อาวาสิเก
ภิกฺขู    อนฺโตสีมํ   โอกฺกมนฺเต   ฯเปฯ   เต   น   ปสฺสนฺติ   อญฺเญ
อาวาสิเก   ภิกฺขู   อนฺโตสีมํ   โอกฺกนฺเต   ฯเปฯ   เต   น   สุณนฺติ
อญฺเญ   อาวาสิกา   ภิกฺขู   อนฺโตสีมํ   โอกฺกมนฺตีติ   ฯเปฯ   เต  น
สุณนฺติ    อญฺเญ   อาวาสิกา   ภิกฺขู   อนฺโตสีมํ   โอกฺกนฺตาติ   ฯเปฯ
อาวาสิเกน   อาวาสิกา   ...   เอกสตปญฺจสตฺตติติกนยโต  อาวาสิเกน
อาคนฺตุกา     อาคนฺตุเกน    อาวาสิกา    อาคนฺตุเกน    อาคนฺตุกาติ
เปยฺยาลมุเขน สตฺต ติกสตานิ โหนฺติ ฯ
     [๑๙๗]  อิธ  ปน  ภิกฺขเว  อาวาสิกานํ  ภิกฺขูนํ  จาตุทฺทโส  โหติ
อาคนฺตุกานํ    ปณฺณรโส    ฯ    สเจ   อาวาสิกา   พหุตรา   โหนฺติ
อาคนฺตุเกหิ   อาวาสิกานํ   อนุวตฺติตพฺพํ   ฯ   สเจ   สมสมา   โหนฺติ
อาคนฺตุเกหิ   อาวาสิกานํ   อนุวตฺติตพฺพํ   ฯ  สเจ  อาคนฺตุกา  พหุตรา
โหนฺติ   อาวาสิเกหิ   อาคนฺตุกานํ   อนุวตฺติตพฺพํ  ฯ  อิธ  ปน  ภิกฺขเว
อาวาสิกานํ   ภิกฺขูนํ   ปณฺณรโส   โหติ   อาคนฺตุกานํ   จาตุทฺทโส   ฯ
สเจ  อาวาสิกา  พหุตรา  โหนฺติ  อาคนฺตุเกหิ อาวาสิกานํ อนุวตฺติตพฺพํ ฯ
สเจ   สมสมา   โหนฺติ   อาคนฺตุเกหิ   อาวาสิกานํ   อนุวตฺติตพฺพํ   ฯ
สเจ    อาคนฺตุกา    พหุตรา    โหนฺติ    อาวาสิเกหิ    อาคนฺตุกานํ
อนุวตฺติตพฺพํ   ฯ   อิธ   ปน   ภิกฺขเว   อาวาสิกานํ  ภิกฺขูนํ  ปาฏิปโท
โหติ   อาคนฺตุกานํ   ปณฺณรโส   ฯ   สเจ  อาวาสิกา  พหุตรา  โหนฺติ
