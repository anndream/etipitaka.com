อถโข   สารีปุตฺตสฺส   ปริพฺพาชกสฺส   เอตทโหสิ   อกาโล   โข   อิมํ
ภิกฺขุํ    ปุจฺฉิตุํ    อนฺตรฆรํ    ปวิฏฺโฐ    ปิณฺฑาย    จรติ   ยนฺนูนาหํ
อิมํ   ภิกฺขุํ   ปิฏฺฐิโต   ปิฏฺฐิโต   อนุพนฺเธยฺยํ  อตฺถิเกหิ  อุปญฺญาตํ  ๑
มคฺคนฺติ   ฯ   อถโข   อายสฺมา   อสฺสชิ   ราชคเห  ปิณฺฑาย  จริตฺวา
ปิณฺฑปาตํ    อาทาย   ปฏิกฺกมิ   ฯ   อถโข   สารีปุตฺโต   ปริพฺพาชโก
เยนายสฺมา     อสฺสชิ     เตนุปสงฺกมิ     อุปสงฺกมิตฺวา    อายสฺมตา
อสฺสชินา   สทฺธึ   สมฺโมทิ   สมฺโมทนียํ   กถํ   สาราณียํ  วีติสาเรตฺวา
เอกมนฺตํ   อฏฺฐาสิ   ฯ   เอกมนฺตํ  ฐิโต  โข  สารีปุตฺโต  ปริพฺพาชโก
อายสฺมนฺตํ    อสฺสชึ    เอตทโวจ   วิปฺปสนฺนานิ   โข   เต   อาวุโส
อินฺทฺริยานิ    ปริสุทฺโธ   ฉวิวณฺโณ   ปริโยทาโต   กํสิ   ตฺวํ   อาวุโส
อุทฺทิสฺส   ปพฺพชิโต   โก   วา   เต   สตฺถา   กสฺส  วา  ตฺวํ  ธมฺมํ
โรเจสีติ   ฯ   อตฺถาวุโส   มหาสมโณ  สกฺยปุตฺโต  สกฺยกุลา  ปพฺพชิโต
ตาหํ   ภควนฺตํ   อุทฺทิสฺส  ปพฺพชิโต  โส  จ  เม  ภควา  สตฺถา  ตสฺส
จาหํ    ภควา   ธมฺมํ   โรเจมีติ   ฯ   กึวาที   ปนายสฺมโต   สตฺถา
กิมกฺขายีติ   ฯ   อหํ   โข   อาวุโส   นโว  อจิรปพฺพชิโต  อธุนาคโต
อิมํ   ธมฺมวินยํ   น   ตาหํ   สกฺโกมิ  วิตฺถาเรน  ธมฺมํ  เทเสตุํ  อปิจ
เต สงฺขิตฺเตน อตฺถํ วกฺขามีติ ๒ ฯ
#๑ ม. อุปญาตํ ฯ อิโต ปรํ อีทิสเมว ฯ    ๒ อิโต ปรํ สีหลโปตฺถกํ ฐเปตฺวา สพฺพตฺถ
#อถโข สารีปุตฺโต ปริพฺพาชโก อายสฺมนฺตํ อสฺสชึ เอตทโวจ โหตุ อาวุโส อปฺปํ วา
#พหุํ วา ภาสสฺสุ ฯเปฯ พหุนฺติ ทิสฺสติ ฯ ตํ อติเรกํ ขายติ ปุรโต อถโขหํ อสฺสชึ
#ภิกฺขุํ เอตทโวจนฺติ สพฺพตฺถ อทิสฺสมานตฺตา ฯ
