ทุกฺกฏสฺสาติ   ฯ  เนว  สมฺมาวตฺตนฺติ  ฯ  ภควโต  เอตมตฺถํ  อาโรเจสุํ
อนุชานามิ    ภิกฺขเว   อสมฺมาวตฺตนฺตํ   ปณาเมตุํ   ฯ   เอวญฺจ   ปน
ภิกฺขเว    ปณาเมตพฺโพ    ปณาเมมิ   ตนฺติ   วา   มายิธ   ปฏิกฺกมีติ
วา    นีหร   เต   ปตฺตจีวรนฺติ   วา   นาหํ   ตยา   อุปฏฺฐาตพฺโพติ
วา    กาเยน   วิญฺญาเปติ   วาจาย   วิญฺญาเปติ   กาเยน   วาจาย
วิญฺญาเปติ   ปณามิโต   โหติ   สทฺธิวิหาริโก   น   กาเยน  วิญฺญาเปติ
น    วาจาย    วิญฺญาเปติ    น    กาเยน    วาจาย    วิญฺญาเปติ
น   ปณามิโต   โหติ   สทฺธิวิหาริโกติ   ฯ   เตน   โข  ปน  สมเยน
สทฺธิวิหาริกา    ปณามิตา    น   ขมาเปนฺติ   ฯ   ภควโต   เอตมตฺถํ
อาโรเจสุํ  ฯ  อนุชานามิ  ภิกฺขเว  ขมาเปตุนฺติ  ฯ  เนว  ขมาเปนฺติ ฯ
ภควโต  เอตมตฺถํ  อาโรเจสุํ  ฯ  น  ภิกฺขเว ปณามิเตน น ขมาเปตพฺโพ
โย     น     ขมาเปยฺย     อาปตฺติ     ทุกฺกฏสฺสาติ    ฯ    เตน
โข   ปน   สมเยน   อุปชฺฌายา  ขมาปิยมานา  น  ขมนฺติ  ฯ  ภควโต
เอตมตฺถํ   อาโรเจสุํ   ฯ   อนุชานามิ   ภิกฺขเว   ขมิตุนฺติ   ฯ  เนว
ขมนฺติ    ฯ    สทฺธิวิหาริกา    ปกฺกมนฺติปิ    วิพฺภมนฺติปิ    ติตฺถิเยสุปิ
สงฺกมนฺติ    ฯ    ภควโต   เอตมตฺถํ   อาโรเจสุํ   ฯ   น   ภิกฺขเว
ขมาปิยมาเนน น ขมิตพฺพํ โย น ขเมยฺย อาปตฺติ ทุกฺกฏสฺสาติ ฯ
     [๘๔]   เตน   โข   ปน   สมเยน   อุปชฺฌายา   สมฺมาวตฺตนฺตํ
ปณาเมนฺติ   อสมฺมาวตฺตนฺตํ   น   ปณาเมนฺติ   ฯ   ภควโต   เอตมตฺถํ
อาโรเจสุํ    ฯ    น   ภิกฺขเว   สมฺมาวตฺตนฺโต   ปณาเมตพฺโพ   โย
