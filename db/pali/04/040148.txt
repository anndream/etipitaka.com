อาคจฺฉติ    โส    อาคโต   อุปสมฺปาเทตพฺโพ   น   ตสฺส   ปริวาโส
ทาตพฺโพ ฯ อิมาหํ ภิกฺขเว ญาตีนํ อาเวณิกํ ปริหารํ ทมฺมีติ ฯ
                    อญฺญติตฺถิยปุพฺพกถา ฯ
                     สตฺตมํ ภาณวารํ ฯ
     [๑๐๑]  เตน  โข  ปน  สมเยน  มคเธสุ ปญฺจ อาพาธา อุสฺสนฺนา
โหนฺติ    กุฏฺฐํ    คณฺโฑ   กิลาโส   โสโส   อปมาโร   ฯ   มนุสฺสา
ปญฺจหิ   อาพาเธหิ   ผุฏฺฐา   ชีวกํ   โกมารภจฺจํ   อุปสงฺกมิตฺวา  เอวํ
วเทนฺติ  ๑  สาธุ  โน  อาจริย  ติกิจฺฉาหีติ ฯ อหํ ขฺวยฺยา ๒ พหุกิจฺโจ
พหุกรณีโย    ราชา    จ    เม    มาคโธ    เสนิโย    พิมฺพิสาโร
อุปฏฺฐาตพฺโพ  อิตฺถาคารญฺจ  พุทฺธปฺปมุโข  จ  สงฺโฆ  ๓  นาหํ  สกฺโกมิ
ติกิจฺฉิตุนฺติ   ฯ   สพฺพํ   สาปเตยฺยญฺจ   เต   อาจริย   โหตุ   มยญฺจ
เต   ทาสา   สาธุ   โน   อาจริย  ติกิจฺฉาหีติ  ฯ  อหํ  ขฺวยฺยา  ๔
พหุกิจฺโจ   พหุกรณีโย   ราชา   จ   เม  มาคโธ  เสนิโย  พิมฺพิสาโร
อุปฏฺฐาตพฺโพ  อิตฺถาคารญฺจ  พุทฺธปฺปมุโข  จ  สงฺโฆ  ๕  นาหํ  สกฺโกมิ
ติกิจฺฉิตุนฺติ   ฯ   อถโข  เตสํ  มนุสฺสานํ  เอตทโหสิ  อิเม  โข  สมณา
สกฺยปุตฺติยา   สุขสีลา   สุขสมาจารา   สุโภชนานิ   ภุญฺชิตฺวา  นีวาเตสุ
สยเนสุ   สยนฺติ   ยนฺนูน   มยํ   สมเณสุ   สกฺยปุตฺติเยสุ  ปพฺพเชยฺยาม
ตตฺถ    ภิกฺขู    เจว    อุปฏฺฐหิสฺสนฺติ    ชีวโก    จ   โกมารภจฺโจ
#๑ ม. ยุ. วทนฺติ ฯ  ๒-๔ สี. อหมยฺโย ฯ ม. ขฺวยฺโย ฯ ยุ. อหํ โขยฺโย ฯ
#รา. อหํ อยฺโย ฯ อิโต ปรํ อีทิสเมว ฯ
#๓-๕ ม. ยุ. รา. ภิกฺขุสงฺโฆ ฯ อิโต ปรํ อีทิสเมว ฯ
