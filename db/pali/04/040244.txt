กาตุํ   ฯ   เอวญฺจ   ปน   ภิกฺขเว   กาตพฺโพ   ฯ  เถเรน  ภิกฺขุนา
เอกํสํ   อุตฺตราสงฺคํ   กริตฺวา   อุกฺกุฏิกํ  นิสีทิตฺวา  อญฺชลึ  ปคฺคเหตฺวา
นโว   ภิกฺขุ   เอวมสฺส   วจนีโย   ปริสุทฺโธ  อหํ  อาวุโส  ปริสุทฺโธติ
มํ    ธาเรหิ    ปริสุทฺโธ   อหํ   อาวุโส   ปริสุทฺโธติ   มํ   ธาเรหิ
ปริสุทฺโธ    อหํ   อาวุโส   ปริสุทฺโธติ   มํ   ธาเรหีติ   ฯ   นวเกน
ภิกฺขุนา   เอกํสํ   อุตฺตราสงฺคํ   กริตฺวา   อุกฺกุฏิกํ   นิสีทิตฺวา   อญฺชลึ
ปคฺคเหตฺวา    เถโร    ภิกฺขุ    เอวมสฺส   วจนีโย   ปริสุทฺโธ   อหํ
ภนฺเต   ปริสุทฺโธติ   มํ   ธาเรถ   ปริสุทฺโธ   อหํ  ภนฺเต  ปริสุทฺโธติ
มํ   ธาเรถ   ปริสุทฺโธ   อหํ   ภนฺเต   ปริสุทฺโธติ  มํ  ธาเรถาติ  ฯ
เตน   โข   ปน   สมเยน   อญฺญตรสฺมึ  อาวาเส  ตทหุโปสเถ  เอโก
ภิกฺขุ    วิหรติ    ฯ   อถโข   ตสฺส   ภิกฺขุโน   เอตทโหสิ   ภควตา
อนุญฺญาตํ     จตุนฺนํ     ปาติโมกฺขํ    อุทฺทิสิตุํ    ติณฺณนฺนํ    อญฺญมญฺญํ
ปาริสุทฺธิอุโปสถํ    กาตุํ    ทฺวินฺนํ   ปาริสุทฺธิอุโปสถํ   กาตุํ   อหญฺจมฺหิ
เอกโก   กถํ   นุ   โข   มยา   อุโปสโถ   กาตพฺโพติ   ฯ  ภควโต
เอตมตฺถํ   อาโรเจสุํ   ฯ   อิธ   ปน   ภิกฺขเว  อญฺญตรสฺมึ  อาวาเส
ตทหุโปสเถ   เอโก   ภิกฺขุ   วิหรติ  ฯ  เตน  ภิกฺขเว  ภิกฺขุนา  ยตฺถ
ภิกฺขู    ปฏิกฺกมนฺติ   อุปฏฺฐานสาลาย   วา   มณฺฑเป   วา   รุกฺขมูเล
วา   โส   เทโส  สมฺมชฺชิตฺวา  ๑  ปานียํ  ปริโภชนียํ  อุปฏฺฐาเปตฺวา
#๑ โส เทโส สมฺมชฺชิตฺวาติ ตํ เทสํ สมฺมชฺชิตฺวา ฯ อุปโยคตฺเถ ปจฺจตฺตนฺติ
#ตพฺพณฺณนา ฯ
