         มารพนฺธนมุตฺโตมฺหิ ๑    นิหโต ตฺวมสิ อนฺตกาติ ฯ
     อถโข   มาโร   ปาปิมา   ชานาติ   มํ   ภควา   ชานาติ   มํ
สุคโตติ ทุกฺขี ทุมฺมโน ตตฺเถวนฺตรธายิ ๒ ฯ
     [๓๖]   อถโข   ภควา   พาราณสิยํ  ยถาภิรนฺตํ  วิหริตฺวา  เยน
อุรุเวลา   เตน   จาริกํ  ปกฺกามิ  ฯ  อถโข  ภควา  มคฺคา  โอกฺกมฺม
เยน     อญฺญตโร     วนสณฺโฑ    เตนุปสงฺกมิ    อุปสงฺกมิตฺวา    ตํ
วนสณฺฑํ อชฺโฌคาเหตฺวา อญฺญตรสฺมึ รุกฺขมูเล นิสีทิ ฯ
     เตน   โข   ปน   สมเยน   ตึสมตฺตา   ภทฺทวคฺคิยา   สหายกา
สปชาปติกา   ตสฺมึ   ๓   วนสณฺเฑ  ปริจาเรนฺติ  ฯ  เอกสฺส  ปชาปติ
นาโหสิ   ฯ   ตสฺสตฺถาย  เวสี  อานีตา  อโหสิ  ฯ  อถโข  สา  เวสี
เตสุ   ปมตฺเตสุ   ปริจาเรนฺเตสุ   ภณฺฑํ  อาทาย  ปลายิตฺถ  ฯ  อถโข
เต   สหายกา  สหายกสฺส  เวยฺยาวจฺจํ  กโรนฺตา  ตํ  อิตฺถึ  คเวสนฺตา
ตํ   วนสณฺฑํ   อาหิณฺฑนฺตา   อทฺทสํสุ   ภควนฺตํ   อญฺญตรสฺมึ   รุกฺขมูเล
นิสินฺนํ     ทิสฺวาน    เยน    ภควา    เตนุปสงฺกมึสุ    อุปสงฺกมิตฺวา
ภควนฺตํ   เอตทโวจจ   อปิ   ภนฺเต  ภควา  อิตฺถึ  ๔  ปสฺเสยฺยาติ  ฯ
กึ   ปน   โว   กุมารา   อิตฺถิยาติ   ฯ   อิธ  มยํ  ภนฺเต  ตึสมตฺตา
ภทฺทวคฺคิยา  สหายกา  สปชาปติกา  อิมสฺมึ  วนสณฺเฑ  ปริจารยิมฺหา  ๕
เอกสฺส    ปชาปติ    นาโหสิ    ตสฺสตฺถาย   เวสี   อานีตา   อโหสิ
อถโข   สา   ภนฺเต   เวสี   อเมฺหสุ  ปมตฺเตสุ  ปริจาเรนฺเตสุ  ภณฺฑํ
#๑ ม. ยุ. มหาพนฺธนมุตฺโตมฺหิ ฯ    ๒ โป. -ธายีติ ฯ   ๓ ยุ. ตสฺมึเยว ฯ   ๔ ม. ยุ.
#รา. เอกํ อิตฺถึ ฯ       ๕ โป. ม. ปริจาริมฺหา ฯ
