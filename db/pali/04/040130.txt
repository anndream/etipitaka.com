อธิมตฺตา   หิรี   โหติ   อธิมตฺโต   คารโว   โหติ  อธิมตฺตา  ภาวนา
โหติ   อิเมหิ   โข   ภิกฺขเว   ปญฺจหงฺเคหิ   สมนฺนาคตํ   อนฺเตวาสิกํ
ปณาเมนฺโต   อาจริโย   สาติสาโร   โหติ   อปฺปณาเมนฺโต  อนติสาโร
โหตีติ ฯ
     [๙๖]   เตน  โข  ปน  สมเยน  ภิกฺขู  ทสวสฺสมฺห  ทสวสฺสมฺหาติ
พาลา   อพฺยตฺตา   นิสฺสยํ   เทนฺติ   ฯ   ทิสฺสนฺติ   อาจริยา   พาลา
อนฺเตวาสิกา   ปณฺฑิตา   ทิสฺสนฺติ   อาจริยา   อพฺยตฺตา   อนฺเตวาสิกา
พฺยตฺตา    ทิสฺสนฺติ    อาจริยา   อปฺปสฺสุตา   อนฺเตวาสิกา   พหุสฺสุตา
ทิสฺสนฺติ    อาจริยา   ทุปฺปญฺญา   อนฺเตวาสิกา   ปญฺญวนฺโต   ฯ   เย
เต   ภิกฺขู   อปฺปิจฺฉา   ฯเปฯ   เต   อุชฺฌายนฺติ   ขียนฺติ  วิปาเจนฺติ
กถํ   หิ   นาม   ภิกฺขู   ทสวสฺสมฺห   ทสวสฺสมฺหาติ   พาลา  อพฺยตฺตา
นิสฺสยํ   ทสฺสนฺติ   ทิสฺสนฺติ   อาจริยา   พาลา   อนฺเตวาสิกา  ปณฺฑิตา
ทิสฺสนฺติ    อาจริยา    อพฺยตฺตา    อนฺเตวาสิกา    พฺยตฺตา   ทิสฺสนฺติ
อาจริยา    อปฺปสฺสุตา   อนฺเตวาสิกา   พหุสฺสุตา   ทิสฺสนฺติ   อาจริยา
ทุปฺปญฺญา    อนฺเตวาสิกา    ปญฺญวนฺโตติ    ฯ    อถโข   เต   ภิกฺขู
ภควโต  เอตมตฺถํ  อาโรเจสุํ  ฯ  สจฺจํ  กิร  ภิกฺขเว  ภิกฺขู  ทสวสฺสมฺห
ทสวสฺสมฺหาติ   พาลา   อพฺยตฺตา   นิสฺสยํ   เทนฺติ   ทิสฺสนฺติ  อาจริยา
พาลา   ...  อนฺเตวาสิกา  ปญฺญวนฺโตติ  ฯ  สจฺจํ  ภควาติ  ฯ  วิครหิ
พุทฺโธ   ภควา   ...  วิครหิตฺวา  ธมฺมึ  กถํ  กตฺวา  ภิกฺขู  อามนฺเตสิ
น   ภิกฺขเว   พาเลน   อพฺยตฺเตน   นิสฺสโย   ทาตพฺโพ  โย  ทเทยฺย
