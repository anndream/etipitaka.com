วาณิชานํ   ญาติสาโลหิตา   เทวตา   ตปุสฺสภลฺลิเก  วาณิเช  เอตทโวจ
อยํ    มาริสา    ภควา    ราชายตนมูเล    วิหรติ   ปฐมาภิสมฺพุทฺโธ
คจฺฉถ    ตํ    ภควนฺตํ   มนฺเถน   จ   มธุปิณฺฑิกาย   จ   ปฏิมาเนถ
ตํ   โว   ภวิสฺสติ  ทีฆรตฺตํ  หิตาย  สุขายาติ  ฯ  อถโข  ตปุสฺสภลฺลิกา
วาณิชา   มนฺถญฺจ   มธุปิณฺฑิกญฺจ   อาทาย   เยน  ภควา  เตนุปสงฺกมึสุ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ  อฏฺฐํสุ  ฯ  เอกมนฺตํ
ฐิตา   โข   ตปุสฺสภลฺลิกา   วาณิชา   ภควนฺตํ  เอตทโวจจ  ปฏิคฺคณฺหาตุ
โน    ภนฺเต    ภควา   มนฺถญฺจ   มธุปิณฺฑิกญฺจ   ยํ   อมฺหากํ   อสฺส
ทีฆรตฺตํ   หิตาย   สุขายาติ   ฯ   อถโข  ภควโต  เอตทโหสิ  น  โข
ตถาคตา   หตฺเถสุ   ปฏิคฺคณฺหนฺติ   กิมฺหิ   นุ   โข  อหํ  ปฏิคฺคเณฺหยฺยํ
มนฺถญฺจ   มธุปิณฺฑิกญฺจาติ  ฯ  อถโข  จตฺตาโร  มหาราชา  ๑  ภควโต
เจตสา     เจโตปริวิตกฺกมญฺญาย    จตุทฺทิสา    จตฺตาโร    เสลมเย
ปตฺเต    ภควโต    อุปนาเมสุํ    อิธ   ภนฺเต   ภควา   ปฏิคฺคณฺหาตุ
มนฺถญฺจ   มธุปิณฺฑิกญฺจาติ   ฯ   ปฏิคฺคเหสิ   ภควา  ปจฺจคฺเฆ  เสลมเย
ปตฺเต    มนฺถญฺจ    มธุปิณฺฑิกญฺจ    ปฏิคฺคเหตฺวา    จ   ปริภุญฺชิ   ฯ
อถโข   ตปุสฺสภลฺลิกา   วาณิชา   ๒  ภควนฺตํ  เอตทโวจจ  เอเต  มยํ
ภนฺเต   ภควนฺตํ   สรณํ   คจฺฉาม   ธมฺมญฺจ   อุปาสเก   โน   ภควา
#๑ เยภุยฺเยน มหาราชาโนติ ทิสฺสติ ฯ ม. ยุ. อีทิสเมว ฯ    ๒ ม. ยุ. รา. อิโต ปรํ
#ภควนฺตํ โอนีตปตฺตปาณึ วิทิตฺวา ภควโต ปาเทสุ สิรสา นิปติตฺวาติ วจนํ ทิสฺสติ ฯ
