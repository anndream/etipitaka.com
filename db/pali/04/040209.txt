น    ครุกริสฺสถ   น   มาเนสฺสถ   น   ปูเชสฺสถ   อถ   โก   จรหิ
อุโปสถํ    สกฺกริสฺสติ    ครุกริสฺสติ    มาเนสฺสติ    ปูเชสฺสติ    คจฺฉ
ตฺวํ   พฺราหฺมณ   อุโปสถํ   มา   โน  อคมาสิ  คจฺเฉวํ  ๑  สงฺฆกมฺมํ
มา   โน   อคมาสีติ   ฯ   เอวํ  ภนฺเตติ  โข  อายสฺมา  มหากปฺปิโน
ภควโต    ปจฺจสฺโสสิ    ฯ   อถโข   ภควา   อายสฺมนฺตํ   มหากปฺปินํ
ธมฺมิยา     กถาย     สนฺทสฺเสตฺวา    สมาทเปตฺวา    สมุตฺเตเชตฺวา
สมฺปหํเสตฺวา   เสยฺยถาปิ   นาม   พลวา  ปุริโส  สมฺมิญฺชิตํ  วา  พาหํ
ปสาเรยฺย   ปสาริตํ   วา   พาหํ   สมฺมิญฺเชยฺย  เอวเมว  มทฺทกุจฺฉิสฺมึ
มิคทาเย    อายสฺมโต   มหากปฺปินสฺส   ปมุเข   อนฺตรหิโต   คิชฺฌกูเฏ
ปพฺพเต ปาตุรโหสิ ฯ
     [๑๕๔]  อถโข  ภิกฺขูนํ  เอตทโหสิ  ภควตา  ปญฺญตฺตํ  เอตฺตาวตา
สามคฺคี   ยาวตา   เอกาวาโสติ   ฯ  กิตฺตาวตา  นุ  โข  เอกาวาโส
โหตีติ   ฯ  ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว  สีมํ
สมฺมนฺนิตุํ    ฯ    เอวญฺจ   ปน   ภิกฺขเว   สมฺมนฺนิตพฺพา   ฯ   ปฐมํ
นิมิตฺตา     กิตฺเตตพฺพา     ปพฺพตนิมิตฺตํ     ปาสาณนิมิตฺตํ    วนนิมิตฺตํ
รุกฺขนิมิตฺตํ  มคฺคนิมิตฺตํ  วมฺมิกนิมิตฺตํ  นทีนิมิตฺตํ  อุทกนิมิตฺตํ นิมิตฺเต
กิตฺเตตฺวา   พฺยตฺเตน   ภิกฺขุนา   ปฏิพเลน  สงฺโฆ  ญาเปตพฺโพ  สุณาตุ
เม    ภนฺเต    สงฺโฆ   ยาวตา   สมนฺตา   นิมิตฺตา   กิตฺติตา   ยทิ
สงฺฆสฺส    ปตฺตกลฺลํ   สงฺโฆ   เอเตหิ   นิมิตฺเตหิ   สีมํ   สมฺมนฺเนยฺย
สมานสํวาสํ   เอกุโปสถํ   ฯ   เอสา   ญตฺติ   ฯ  สุณาตุ  เม  ภนฺเต
#๑ ม คจฺฉ ตวํ ฯ
