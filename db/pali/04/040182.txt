อุปสมฺปาเทนฺติ   ฯ   นคฺคา   ปิณฺฑาย   จรนฺติ  ฯ  มนุสฺสา  อุชฺฌายนฺติ
ขียนฺติ    วิปาเจนฺติ   เสยฺยถาปิ   ติตฺถิยาติ   ฯ   ภควโต   เอตมตฺถํ
อาโรเจสุํ    ฯ    น    ภิกฺขเว   อจีวรโก   อุปสมฺปาเทตพฺโพ   โย
อุปสมฺปาเทยฺย   อาปตฺติ   ทุกฺกฏสฺสาติ   ฯ   เตน   โข  ปน  สมเยน
ภิกฺขู    อปตฺตจีวรกํ   อุปสมฺปาเทนฺติ   ฯ   นคฺคา   หตฺเถสุ   ปิณฺฑาย
จรนฺติ    ฯ    มนุสฺสา   อุชฺฌายนฺติ   ขียนฺติ   วิปาเจนฺติ   เสยฺยถาปิ
ติตฺถิยาติ  ฯ  ภควโต  เอตมตฺถํ  อาโรเจสุํ  ฯ  น ภิกฺขเว อปตฺตจีวรโก
อุปสมฺปาเทตพฺโพ         โย         อุปสมฺปาเทยฺย        อาปตฺติ
ทุกฺกฏสฺสาติ   ฯ   เตน   โข  ปน  สมเยน  ภิกฺขู  ยาจิตเกน  ปตฺเตน
อุปสมฺปาเทนฺติ    ฯ    อุปสมฺปนฺเน    ปตฺตํ   ปฏิหรนฺติ   ฯ   หตฺเถสุ
ปิณฺฑาย   จรนฺติ  ฯ  มนุสฺสา  อุชฺฌายนฺติ  ขียนฺติ  วิปาเจนฺติ  เสยฺยถาปิ
ติตฺถิยาติ  ฯ  ภควโต  เอตมตฺถํ  อาโรเจสุํ  ฯ  น  ภิกฺขเว  ยาจิตเกน
ปตฺเตน      อุปสมฺปาเทตพฺโพ     โย     อุปสมฺปาเทยฺย     อาปตฺติ
ทุกฺกฏสฺสาติ   ฯ   เตน   โข  ปน  สมเยน  ภิกฺขู  ยาจิตเกน  จีวเรน
อุปสมฺปาเทนฺติ   ฯ   อุปสมฺปนฺเน   จีวรํ  ปฏิหรนฺติ  ฯ  นคฺคา  ปิณฺฑาย
จรนฺติ    ฯ    มนุสฺสา   อุชฺฌายนฺติ   ขียนฺติ   วิปาเจนฺติ   เสยฺยถาปิ
ติตฺถิยาติ  ฯ  ภควโต  เอตมตฺถํ  อาโรเจสุํ  ฯ  น  ภิกฺขเว  ยาจิตเกน
จีวเรน      อุปสมฺปาเทตพฺโพ     โย     อุปสมฺปาเทยฺย     อาปตฺติ
ทุกฺกฏสฺสาติ  ฯ  เตน  โข  ปน  สมเยน  ภิกฺขู  ยาจิตเกน  ปตฺตจีวเรน
อุปสมฺปาเทนฺติ    ฯ   อุปสมฺปนฺเน   ปตฺตจีวรํ   ปฏิหรนฺติ   ฯ   นคฺคา
