ปลายนฺติปิ    อญฺเญนปิ   คจฺฉนฺติ   อญฺเญนปิ   มุขํ   กโรนฺติ   ทฺวารํปิ
ถเกนฺติ    ฯ    มนุสฺสา   อุชฺฌายนฺติ   ขียนฺติ   วิปาเจนฺติ   กถํ   หิ
นาม   สมณา   สกฺยปุตฺติยา   ธชพทฺธํ   ๑  โจรํ  ปพฺพาเชสฺสนฺตีติ  ฯ
อสฺโสสุํ    โข    ภิกฺขู    เตสํ   มนุสฺสานํ   อุชฺฌายนฺตานํ   ขียนฺตานํ
วิปาเจนฺตานํ   ฯ  อถโข  เต  ภิกฺขู  ภควโต  เอตมตฺถํ  อาโรเจสุํ  ฯ8
น    ภิกฺขเว   ธชพทฺโธ   โจโร   ปพฺพาเชตพฺโพ   โย   ปพฺพาเชยฺย
อาปตฺติ ทุกฺกฏสฺสาติ ฯ
     [๑๐๔]   เตน   โข   ปน  สมเยน  รญฺญา  มาคเธน  เสนิเยน
พิมฺพิสาเรน   อนุญฺญาตํ   โหติ   เย   สมเณสุ  สกฺยปุตฺติเยสุ  ปพฺพชนฺติ
น    เต    ลพฺภา    กิญฺจิ    กาตุํ    สฺวากฺขาโต   ธมฺโม   จรนฺตุ
พฺรหฺมจริยํ  สมฺมา  ทุกฺขสฺส  อนฺตกิริยายาติ  ฯ  เตน  โข  ปน  สมเยน
อญฺญตโร   ปุริโส   โจริกํ   กตฺวา   การาย   พทฺโธ   โหติ  ฯ  โส
การํ   ภินฺทิตฺวา   ปลายิตฺวา   ภิกฺขูสุ   ปพฺพชิโต   โหติ   ฯ  มนุสฺสา
ปสฺสิตฺวา    เอวมาหํสุ   อยํ   โส   การเภทโก   โจโร   หนฺท   นํ
เนมาติ  ฯ  เอกจฺเจ  เอวมาหํสุ  มายฺยา  ๓  เอวํ  อวจุตฺถ อนุญฺญาตํ
รญฺญา   มาคเธน   เสนิเยน   พิมฺพิสาเรน  เย  สมเณสุ  สกฺยปุตฺติเยสุ
ปพฺพชนฺติ    น    เต    ลพฺภา   กิญฺจิ   กาตุํ   สฺวากฺขาโต   ธมฺโม
จรนฺตุ    พฺรหฺมจริยํ   สมฺมา   ทุกฺขสฺส   อนฺตกิริยายาติ   ฯ   มนุสฺสา
อุชฺฌายนฺติ   ขียนฺติ   วิปาเจนฺติ   อภยูวรา   อิเม  สมณา  สกฺยปุตฺติยา
#๑ ม. ธชพนฺธํ ฯ    ๒ สพฺพตฺถ มายฺโยติ ทิสฺสติ ฯ
