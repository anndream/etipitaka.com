ปสฺสิตฺวา   เวมติกา   โหนฺติ   อตฺถิ   นุ  โข  อาคนฺตุกา  ภิกฺขู  นตฺถิ
นุ   โขติ  ฯ  เต  เวมติกา  น  วิจินนฺติ  อวิจินิตฺวา  อุโปสถํ  กโรนฺติ
อาปตฺติ   ทุกฺกฏสฺส   ฯ  เต  เวมติกา  วิจินนฺติ  วิจินิตฺวา  น  ปสฺสนฺติ
อปสฺสิตฺวา   อุโปสถํ   กโรนฺติ   อนาปตฺติ   ฯ  เต  เวมติกา  วิจินนฺติ
วิจินิตฺวา   ปสฺสนฺติ   ปสฺสิตฺวา  เอกโต  อุโปสถํ  กโรนฺติ  อนาปตฺติ  ฯ
เต    เวมติกา   วิจินนฺติ   วิจินิตฺวา   ปสฺสนฺติ   ปสฺสิตฺวา   ปาเฏกฺกํ
อุโปสถํ   กโรนฺติ   อาปตฺติ   ทุกฺกฏสฺส   ฯ   เต   เวมติกา  วิจินนฺติ
วิจินิตฺวา    ปสฺสนฺติ    ปสฺสิตฺวา    นสฺสนฺเตเต    วินสฺสนฺเตเต   โก
เตหิ  อตฺโถติ  เภทปุเรกฺขารา  อุโปสถํ  กโรนฺติ  อาปตฺติ ถุลฺลจฺจยสฺส ฯ
อิธ    ปน    ภิกฺขเว    อาวาสิกา    ภิกฺขู    สุณนฺติ    อาคนฺตุกานํ
ภิกฺขูนํ   อาคนฺตุกาการํ   อาคนฺตุกลิงฺคํ   อาคนฺตุกนิมิตฺตํ   อาคนฺตุกุทฺเทสํ
อาคจฺฉนฺตานํ   ปทสทฺทํ   อุปาหนาปปฺโปฐนสทฺทํ   อุกฺกาสิตสทฺทํ  ขิปิต-
สทฺทํ  สุตฺวา    เวมติกา    โหนฺติ    อตฺถิ    นุ   โข   อาคนฺตุกา   ภิกฺขู
นตฺถิ   นุ   โขติ   ฯ  เต  เวมติกา  น  วิจินนฺติ  อวิจินิตฺวา  อุโปสถํ
กโรนฺติ   อาปตฺติ   ทุกฺกฏสฺส   ฯ   เต   เวมติกา  วิจินนฺติ  วิจินิตฺวา
น    ปสฺสนฺติ    อปสฺสิตฺวา   อุโปสถํ   กโรนฺติ   อนาปตฺติ   ฯ   เต
เวมติกา   วิจินนฺติ   วิจินิตฺวา   ปสฺสนฺติ   ปสฺสิตฺวา   เอกโต  อุโปสถํ
กโรนฺติ   อนาปตฺติ   ฯ   เต   เวมติกา   วิจินนฺติ  วิจินิตฺวา  ปสฺสนฺติ
ปสฺสิตฺวา   ปาเฏกฺกํ   อุโปสถํ   กโรนฺติ   อาปตฺติ   ทุกฺกฏสฺส  ฯ  เต
เวมติกา    วิจินนฺติ    วิจินิตฺวา    ปสฺสนฺติ    ปสฺสิตฺวา   นสฺสนฺเตเต
