อนาปตฺติ   วสฺสจฺเฉทสฺส   ฯ   อิธ   ปน   ภิกฺขเว   วสฺสูปคตา  ภิกฺขู
ลภนฺติ   ลูขสฺส   วา   ปณีตสฺส   วา   โภชนสฺส   ยาวทตฺถํ   ปาริปูรึ
ลภนฺติ   สปฺปายานิ   โภชนานิ   น   ลภนฺติ  สปฺปายานิ  เภสชฺชานิ  ฯ
เอเสว   อนฺตราโยติ   ปกฺกมิตพฺพํ  ฯ  อนาปตฺติ  วสฺสจฺเฉทสฺส  ฯ  อิธ
ปน   ภิกฺขเว   วสฺสูปคตา   ภิกฺขู   ลภนฺติ   ลูขสฺส  วา  ปณีตสฺส  วา
โภชนสฺส   ยาวทตฺถํ   ปาริปูรึ   ลภนฺติ   สปฺปายานิ   โภชนานิ  ลภนฺติ
สปฺปายานิ   เภสชฺชานิ   น   ลภนฺติ   ปฏิรูปํ   อุปฏฺฐากํ   ฯ  เอเสว
อนฺตราโยติ    ปกฺกมิตพฺพํ    ฯ    อนาปตฺติ   วสฺสจฺเฉทสฺส   ฯ   อิธ
ปน    ภิกฺขเว    วสฺสูปคตํ   ภิกฺขุํ   อิตฺถี   นิมนฺเตติ   เอหิ   ภนฺเต
หิรญฺญํ   วา   เต   เทมิ   สุวณฺณํ   วา  เต  เทมิ  เขตฺตํ  วา  เต
เทมิ   วตฺถุํ   วา   เต  เทมิ  คาวุํ  วา  เต  เทมิ  คาวึ  วา  เต
เทมิ   ทาสํ   วา   เต  เทมิ  ทาสึ  วา  เต  เทมิ  ธีตรํ  วา  เต
เทมิ   ภริยตฺถาย   อหํ   วา   เต   ภริยา   โหมิ   อญฺญํ  วา  เต
ภริยํ   อาเนมีติ   ฯ   ตตฺร   เจ   ภิกฺขุโน   เอวํ  โหติ  ลหุปริวตฺตํ
โข   จิตฺตํ   วุตฺตํ   ภควตา   สิยาปิ   เม  พฺรหฺมจริยสฺส  อนฺตราโยติ
ปกฺกมิตพฺพํ    ฯ   อนาปตฺติ   วสฺสจฺเฉทสฺส   ฯ   อิธ   ปน   ภิกฺขเว
วสฺสูปคตํ   ภิกฺขุํ  เวสี  นิมนฺเตติ  ฯเปฯ  ถุลฺลกุมารี  นิมนฺเตติ  ปณฺฑโก
นิมนฺเตติ    ญาตกา    นิมนฺเตนฺติ    ราชาโน    นิมนฺเตนฺติ    โจรา
นิมนฺเตนฺติ    ธุตฺตา   นิมนฺเตนฺติ   เอหิ   ภนฺเต   หิรญฺญํ   วา   เต
เทม   สุวณฺณํ  วา  เต  เทม  เขตฺตํ  วา  เต  เทม  วตฺถุํ  วา  เต
