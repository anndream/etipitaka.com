ธาเรตุ   อชฺชตคฺเค  ปาณุเปเต  สรณํ  คเตติ  ฯ  เต  จ  ๑  โลเก
ปฐมํ อุปาสกา อเหสุํ เทฺววาจิกา ฯ
                 ราชายตนกถา นิฏฺฐิตา ๒ ฯ
     [๗]   อถโข   ภควา   สตฺตาหสฺส  อจฺจเยน  ตมฺหา  สมาธิมฺหา
วุฏฺฐหิตฺวา   ราชายตนมูลา  เยน  อชปาลนิโคฺรโธ  เตนุปสงฺกมิ  ๓  ฯ
ตตฺร   สุทํ   ภควา   อชปาลนิโคฺรธมูเล   วิหรติ   ฯ  อถโข  ภควโต
รโหคตสฺส    ปฏิสลฺลีนสฺส    เอวํ    เจตโส    ปริวิตกฺโก    อุทปาทิ
อธิคโต   โข   มยายํ   ธมฺโม   คมฺภีโร   ทุทฺทโส  ทุรนุโพโธ  สนฺโต
ปณีโต    อตกฺกาวจโร    นิปุโณ    ปณฺฑิตเวทนีโย   อาลยรามา   โข
ปนายํ   ปชา   อาลยรตา   อาลยสมฺมุทิตา   อาลยรามาย   โข   ปน
ปชาย    อาลยรตาย    อาลยสมฺมุทิตาย   ทุทฺทสํ   อิทํ   ฐานํ   ยทิทํ
อิทปฺปจฺจยตาปฏิจฺจสมุปฺปาโท    อิทํปิ    โข    ฐานํ    สุทุทฺทสํ   ยทิทํ
สพฺพสงฺขารสมโถ    สพฺพูปธิปฏินิสฺสคฺโค   ตณฺหกฺขโย   วิราโค   นิโรโธ
นิพฺพานํ   อหญฺเจว   โข   ปน   ธมฺมํ   เทเสยฺยํ   ปเร  จ  เม  น
อาชาเนยฺยุํ    โส    มมสฺส   กิลมโถ   สา   มมสฺส   วิเหสาติ   ฯ
อปิสฺสุ    ภควนฺตํ    อิมา    อนจฺฉริยา    คาถาโย   ปฏิภํสุ   ปุพฺเพ
อสฺสุตปุพฺพา
#๑ ยุ. เต ว ฯ    ๒ สี. อิทํ ปาฐทฺวยํ น ทิสฺสติ ฯ  ๓ อิโต ปรํ เยภุยฺเยน
#อุปสงฺกมิตฺวาติ ปาโฐ ทิสฺสติ ฯ โส อติเรโกติ ทฏฺฐพฺโพ ฯ
