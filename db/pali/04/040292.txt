               วสฺสาวาสภาณวารํ นิฏฺฐิตํ ปฐมํ ๑
     [๒๑๔]  เตน  โข  ปน  สมเยน โกสเลสุ ชนปเทสุ ๒ อญฺญตรสฺมึ
อาวาเส   วสฺสูปคตา   ภิกฺขู   วาเฬหิ  อุพฺพาฬฺหา  โหนฺติ  ฯ  คณฺหึสุปิ
ปริปาตึสุปิ   ฯ   ภควโต   เอตมตฺถํ  อาโรเจสุํ  ฯ  อิธ  ปน  ภิกฺขเว
วสฺสูปคตา  ภิกฺขู  วาเฬหิ  อุพฺพาฬฺหา  โหนฺติ  คณฺหนฺติปิ  ปริปาเตนฺติปิ ฯ
เอเสว   อนฺตราโยติ   ปกฺกมิตพฺพํ   ฯ   อนาปตฺติ   วสฺสจฺเฉทสฺส   ฯ
อิธ    ปน    ภิกฺขเว    วสฺสูปคตา    ภิกฺขู    สิรึสเปหิ   อุพฺพาฬฺหา
โหนฺติ  ฯ  ฑํสนฺติปิ  ปริปาเตนฺติปิ  ฯ  เอเสว  อนฺตราโยติ ปกฺกมิตพฺพํ ฯ
อนาปตฺติ   วสฺสจฺเฉทสฺส   ฯ   อิธ   ปน   ภิกฺขเว   วสฺสูปคตา  ภิกฺขู
โจเรหิ   อุพฺพาฬฺหา   โหนฺติ  ฯ  วิลุมฺปนฺติปิ  อาโกเฏนฺติปิ  ฯ  เอเสว
อนฺตราโยติ   ปกฺกมิตพฺพํ   ฯ   อนาปตฺติ   วสฺสจฺเฉทสฺส   ฯ  อิธ  ปน
ภิกฺขเว   วสฺสูปคตา  ภิกฺขู  ปิสาเจหิ  อุพฺพาฬฺหา  โหนฺติ  ฯ  อาวิสนฺติปิ
หรนฺติปิ  ๓ ฯ เอเสว อนฺตราโยติ ปกฺกมิตพฺพํ ฯ อนาปตฺติ วสฺสจฺเฉทสฺส ฯ
อิธ     ปน    ภิกฺขเว    วสฺสูปคตานํ    ภิกฺขูนํ    คาโม    อคฺคินา
ทฑฺโฒ  โหติ  ฯ  ภิกฺขู  ปิณฺฑเกน  ๔  กิลมนฺติ  ฯ  เอเสว อนฺตราโยติ
ปกฺกมิตพฺพํ    ฯ   อนาปตฺติ   วสฺสจฺเฉทสฺส   ฯ   อิธ   ปน   ภิกฺขเว
วสฺสูปคตานํ  ภิกฺขูนํ  เสนาสนํ  อคฺคินา  ทฑฺฒํ  โหติ  ฯ ภิกฺขู เสนาสเนน
กิลมนฺติ    ฯ    เอเสว    อนฺตราโยติ    ปกฺกมิตพฺพํ   ฯ   อนาปตฺติ
วสฺสจฺเฉทสฺส   ฯ   อิธ   ปน   ภิกฺขเว   วสฺสูปคตานํ   ภิกฺขูนํ  คาโม
#๑ โป. วสฺสาวาสิกภาณวาโร นิฏฺฐิโต ฯ  ม. วสฺสาวาสภาณวาโร นิฏฺฐิโต ฯ
#ยุ. วสฺสาวาสภาณวารํ นิฏฺฐิตํ ฯ สี. วสฺสาวาสภาณวารํ ปฐมํ ฯ ๒ ม. สพฺพตฺถ ชนปเท ฯ
#๓ ม. หนนฺติปิ ฯ ๔ โป. ปิณฺเฑน ฯ
