ปารโต   อนฺตํ   โอรโต   โภคํ   กตฺวา   จีวรํ  นิกฺขิปิตพฺพํ  ฯ  สเจ
ปุรตฺถิมา    สรชา    วายนฺติ    ปุรตฺถิมา    วาตปานา    ถเกตพฺพา
สเจ   ปจฺฉิมา  สรชา  วาตา  วายนฺติ  ปจฺฉิมา  วาตปานา  ถเกตพฺพา
สเจ   อุตฺตรา  สรชา  วาตา  วายนฺติ  อุตฺตรา  วาตปานา  ถเกตพฺพา
สเจ   ทกฺขิณา  สรชา  วาตา  วายนฺติ  ทกฺขิณา  วาตปานา  ถเกตพฺพา
สเจ   สีตกาโล   โหติ  ทิวา  วาตปานา  วิวริตพฺพา  รตฺตึ  ถเกตพฺพา
สเจ    อุณฺหกาโล    โหติ    ทิวา    วาตปานา   ถเกตพฺพา   รตฺตึ
วิวริตพฺพา   ฯ   สเจ   ปริเวณํ   อุกฺลาปํ  โหติ  ปริเวณํ  สมฺมชฺชิตพฺพํ
สเจ     โกฏฺฐโก     อุกฺลาโป    โหติ    โกฏฺฐโก    สมฺมชฺชิตพฺโพ
สเจ   อุปฏฺฐานสาลา   อุกฺลาปา   โหติ   อุปฏฺฐานสาลา  สมฺมชฺชิตพฺพา
สเจ    อคฺคิสาลา    อุกฺลาปา    โหติ    อคฺคิสาลา    สมฺมชฺชิตพฺพา
สเจ    วจฺจกุฏี    อุกฺลาปา    โหติ   วจฺจกุฏี   สมฺมชฺชิตพฺพา   สเจ
ปานียํ    น   โหติ   ปานียํ   อุปฏฺฐาเปตพฺพํ   สเจ   ปริโภชนียํ   น
โหติ   ปริโภชนียํ   อุปฏฺฐาเปตพฺพํ   สเจ   อาจมนกุมฺภิยา   อุทกํ   น
โหติ   อาจมนกุมฺภิยา   อุทกํ   อาสิญฺจิตพฺพํ   ฯ   สเจ  สทฺธิวิหาริกสฺส
อนภิรติ  อุปฺปนฺนา  โหติ  อุปชฺฌาเยน วูปกาเสตพฺโพ ๑ วูปกาสา-
เปตพฺโพ   ธมฺมกถา    วาสฺส    กาตพฺพา    สเจ     สทฺธิวิหาริกสฺส
กุกฺกุจฺจํ    อุปฺปนฺนํ   โหติ   อุปชฺฌาเยน   วิโนเทตพฺพํ   วิโนทาเปตพฺพํ
ธมฺมกถา   วาสฺส   กาตพฺพา   สเจ   สทฺธิวิหาริกสฺส  ทิฏฺฐิคตํ  อุปฺปนฺนํ
โหติ    อุปชฺฌาเยน   วิเวเจตพฺพํ   วิเวจาเปตพฺพํ   ธมฺมกถา   วาสฺส
#๑ ยุ. วูปกาเสตพฺพา วูปกาสาเปตพฺพา ฯ
