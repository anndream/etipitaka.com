ปาทกสฺส   น   อุภโตพฺยญฺชนกสฺส   นิสินฺนปริสาย    ปวาเรตพฺพํ   โย
ปวาเรยฺย  อาปตฺติ  ทุกฺกฏสฺส  ฯ  น  ภิกฺขเว  ปาริวาสิกปวารณาทาเนน
ปวาเรตพฺพํ     อญฺญตฺร     อวุฏฺฐิตาย     ปริสาย    ฯ    น    จ
ภิกฺขเว อปฺปวารณาย ปวาเรตพฺพํ อญฺญตฺร สงฺฆสามคฺคิยาติ ฯ
                   ทุติยภาณวารํ นิฏฺฐิตํ ฯ
     [๒๔๔]  เตน  โข  ปน  สมเยน  โกสเลสุ  ชนปเทสุ  อญฺญตรสฺมึ
อาวาเส    ตทหุปวารณาย   สญฺจรภยํ   อโหสิ   ฯ   ภิกฺขู   นาสกฺขึสุ
เตวาจิกํ   ปวาเรตุํ   ฯ  ภควโต  เอตมตฺถํ  อาโรเจสุํ  ฯ  อนุชานามิ
ภิกฺขเว   เทฺววาจิกํ   ปวาเรตุนฺติ   ฯ  พาฬฺหตรํ  สญฺจรภยํ  อโหสิ  ฯ
ภิกฺขู  นาสกฺขึสุ  เทฺววาจิกํ  ปวาเรตุํ  ฯ  ภควโต เอตมตฺถํ อาโรเจสุํ ฯ
อนุชานามิ   ภิกฺขเว   เอกวาจิกํ   ปวาเรตุนฺติ  ฯ  พาฬฺหตรํ  สญฺจรภยํ
อโหสิ  ฯ  ภิกฺขู  นาสกฺขึสุ  เอกวาจิกํ  ปวาเรตุํ  ฯ  ภควโต  เอตมตฺถํ
อาโรเจสุํ   ฯ  อนุชานามิ  ภิกฺขเว  สมานวสฺสิกํ  ปวาเรตุนฺติ  ฯ  เตน
โข   ปน   สมเยน   อญฺญตรสฺมึ   อาวาเส   ตทหุปวารณาย  มนุสฺเสหิ
ทานํ   เทนฺเตหิ   เยภุยฺเยน   รตฺติ   เขปิตา  โหติ  ฯ  อถโข  เตสํ
ภิกฺขูนํ   เอตทโหสิ   อิเมหิ   มนุสฺเสหิ   ทานํ   เทนฺเตหิ   เยภุยฺเยน
รตฺติ   เขปิตา   สเจ   สงฺโฆ   เตวาจิกํ   ปวาเรสฺสติ   อปฺปวาริโต
ว    สงฺโฆ    ภวิสฺสติ   อถายํ   รตฺติ   วิภายิสฺสติ   กถํ   นุ   โข
อเมฺหหิ   ปฏิปชฺชิตพฺพนฺติ   ฯ   ภควโต   เอตมตฺถํ  อาโรเจสุํ  ฯ  อิธ
ปน    ภิกฺขเว    อญฺญตรสฺมึ    อาวาเส    ตทหุปวารณาย   มนุสฺเสหิ
