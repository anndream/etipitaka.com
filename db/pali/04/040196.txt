ปสฺสิสฺสามีติ     โอสาเรตพฺโพ     สจาหํ     น    ปสฺสิสฺสามีติ    น
โอสาเรตพฺโพ  ฯ  โอสาเรตฺวา  วตฺตพฺโพ  ปสฺสสิ  ตํ  ๑ อาปตฺตินฺติ ฯ
สเจ    ปสฺสติ    อิจฺเจตํ    กุสลํ   โน   เจ   ปสฺสติ   ลพฺภมานาย
สามคฺคิยา    ปุน   อุกฺขิปิตพฺโพ   อลพฺภมานาย   สามคฺคิยา   อนาปตฺติ
สมฺโภเค  สํวาเส  ฯ  อิธ  ปน  ภิกฺขเว  ภิกฺขุ  อาปตฺติยา  อปฺปฏิกมฺเม
อุกฺขิตฺตโก   วิพฺภมติ   ฯ   โส   ปุน   ปจฺจาคนฺตฺวา   ภิกฺขู  อุปสมฺปทํ
ยาจติ   ฯ   โส   เอวมสฺส   วจนีโย   ปฏิกริสฺสสิ  ตํ  อาปตฺตินฺติ  ฯ
สจาหํ    ปฏิกริสฺสามีติ    ปพฺพาเชตพฺโพ    สจาหํ   น   ปฏิกริสฺสามีติ
น    ปพฺพาเชตพฺโพ    ฯ   ปพฺพาเชตฺวา   วตฺตพฺโพ   ปฏิกริสฺสสิ   ตํ
อาปตฺตินฺติ    ฯ    สจาหํ    ปฏิกริสฺสามีติ   อุปสมฺปาเทตพฺโพ   สจาหํ
น    ปฏิกริสฺสามีติ    น    อุปสมฺปาเทตพฺโพ    ฯ    อุปสมฺปาเทตฺวา
วตฺตพฺโพ    ปฏิกริสฺสสิ    ตํ   อาปตฺตินฺติ   ฯ   สจาหํ   ปฏิกริสฺสามีติ
โอสาเรตพฺโพ    สจาหํ   น   ปฏิกริสฺสามีติ   น   โอสาเรตพฺโพ   ฯ
โอสาเรตฺวา   วตฺตพฺโพ   ปฏิกโรหิ  ตํ  อาปตฺตินฺติ  ฯ  สเจ  ปฏิกโรติ
อิจฺเจตํ   กุสลํ   โน   เจ   ปฏิกโรติ   ลพฺภมานาย   สามคฺคิยา  ปุน
อุกฺขิปิตพฺโพ     อลพฺภมานาย     สามคฺคิยา     อนาปตฺติ    สมฺโภเค
สํวาเส  ฯ  อิธ  ปน  ภิกฺขเว  ภิกฺขุ  ปาปิกาย  ทิฏฺฐิยา  อปฺปฏินิสฺสคฺเค
อุกฺขิตฺตโก     วิพฺภมติ     ฯ    โส    ปุน    ปจฺจาคนฺตฺวา    ภิกฺขู
อุปสมฺปทํ    ยาจติ    ฯ    โส   เอวมสฺส   วจนีโย   ปฏินิสฺสชฺชิสฺสสิ
#๑ สี. ปสฺเสตํ ฯ
