สมฺปเวธิ   ฯ   อปฺปมาโณ   จ   อุฬาโร  โอภาโส  โลเก  ปาตุรโหสิ
อติกฺกมฺม  ๑ เทวานํ เทวานุภาวํ ๒ ฯ อถโข ภควา อุทานํ ๓ อุทาเนสิ
อญฺญาสิ   วต   โภ   โกณฺฑญฺโญ   อญฺญาสิ   วต  โภ  โกณฺฑญฺโญติ  ฯ
อิติหิทํ     อายสฺมโต     โกณฺฑญฺญสฺส     อญฺญาโกณฺฑญฺโญเตฺวว    ๔
นามํ อโหสิ ฯ
     [๑๘]  อถโข  อายสฺมา  อญฺญาโกณฺฑญฺโญ ๕ ทิฏฺฐธมฺโม ปตฺตธมฺโม
วิทิตธมฺโม       ปริโยคาฬฺหธมฺโม      ติณฺณวิจิกิจฺโฉ      วิคตกถํกโถ
เวสารชฺชปฺปตฺโต   อปรปฺปจฺจโย   สตฺถุ   สาสเน   ภควนฺตํ  เอตทโวจ
ลเภยฺยาหํ   ภนฺเต  ภควโต  สนฺติเก  ปพฺพชฺชํ  ลเภยฺยํ  อุปสมฺปทนฺติ  ฯ
เอหิ   ภิกฺขูติ   ภควา   อโวจ   สฺวากฺขาโต   ธมฺโม  จร  พฺรหฺมจริยํ
สมฺมา    ทุกฺขสฺส   อนฺตกิริยายาติ   ฯ   สา   ว   ตสฺส   อายสฺมโต
อุปสมฺปทา อโหสิ ฯ
     [๑๙]   อถโข  ภควา  ตทวเสเส  ภิกฺขู  ธมฺมิยา  กถาย  โอวทิ
อนุสาสิ   ฯ   อถโข  อายสฺมโต  จ  วปฺปสฺส  อายสฺมโต  จ  ภทฺทิยสฺส
ภควตา    ธมฺมิยา    กถาย   โอวทิยมานานํ   อนุสาสิยมานานํ   วิรชํ
วีตมลํ     ธมฺมจกฺขุํ     อุทปาทิ     ยงฺกิญฺจิ    สมุทยธมฺมํ    สพฺพนฺตํ
นิโรธธมฺมนฺติ  ฯ  เต  ทิฏฺฐธมฺมา  ปตฺตธมฺมา วิทิตธมฺมา ปริโยคาฬฺหธมฺมา
ติณฺณวิจิกิจฺฉา      วิคตกถํกถา      เวสารชฺชปฺปตฺตา     อปรปฺปจฺจยา
#๑ โป. อติกฺกมฺเมว ฯ   ๒ เยภุยฺเยน อิติสทฺโท ปกฺขิตฺโต ฯ โส สมาปนฺโน
#ทฏฺฐพฺโพ ฯ   ๓ ม. ยุ. รา. อิมํ อุทานํ ฯ    ๔-๕ ม. อญฺญาสิโกณฺฑญฺโญเตฺวว ฯ
#ยุ. รา. อญฺญาตโกณฺฑญฺโญ ฯ
