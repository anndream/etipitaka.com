อาโรเจสุํ   ฯ   อถโข   ภควา   เอตสฺมึ   นิทาเน  เอตสฺมึ  ปกรเณ
ธมฺมึ    กถํ    กตฺวา    ภิกฺขู    อามนฺเตสิ    อนุชานามิ    ภิกฺขเว
อุปสมฺปาเทตฺวา    ทุติยํ   ทาตุํ   จตฺตาริ   จ   อกรณียานิ   อาจิกฺขิตุํ
อุปสมฺปนฺเนน   ภิกฺขุนา   เมถุโน   ธมฺโม   น  ปฏิเสวิตพฺโพ  อนฺตมโส
ติรจฺฉานคตายปิ   ฯ   โย   ภิกฺขุ   เมถุนํ   ธมฺมํ  ปฏิเสวติ  อสฺสมโณ
โหติ   อสกฺยปุตฺติโย   ฯ  เสยฺยถาปิ  นาม  ปุริโส  สีสจฺฉินฺโน  อภพฺโพ
เตน   สรีรพนฺธเนน   ชีวิตุํ  เอวเมว  ภิกฺขุ  เมถุนํ  ธมฺมํ  ปฏิเสวิตฺวา
อสฺสมโณ   โหติ   อสกฺยปุตฺติโย   ฯ   ตนฺเต   ยาวชีวํ   อกรณียํ   ฯ
อุปสมฺปนฺเนน   ภิกฺขุนา   อทินฺนํ  เถยฺยสงฺขาตํ  น  อาทาตพฺพํ  อนฺตมโส
ติณสลากํ  อุปาทาย  ฯ  โย  ภิกฺขุ  ปาทํ  วา  ปาทารหํ วา อติเรกปาทํ
วา   อทินฺนํ   เถยฺยสงฺขาตํ  อาทิยติ  อสฺสมโณ  โหติ  อสกฺยปุตฺติโย  ฯ
เสยฺยถาปิ   นาม   ปณฺฑุปลาโส   พนฺธนา  ปมุตฺโต  อภพฺโพ  หริตตฺตาย
เอวเมว    ภิกฺขุ   ปาทํ  วา  ปาทารหํ  วา  อติเรกปาทํ  วา  อทินฺนํ
เถยฺยสงฺขาตํ   อาทิยิตฺวา   อสฺสมโณ   โหติ   อสกฺยปุตฺติโย  ฯ  ตนฺเต
ยาวชีวํ    อกรณียํ    ฯ    อุปสมฺปนฺเนน   ภิกฺขุนา   สญฺจิจฺจ   ปาโณ
ชีวิตา  น  ๑  โวโรเปตพฺโพ  อนฺตมโส  กุนฺถกิปิลฺลิกํ  อุปาทาย  ฯ โย
ภิกฺขุ   สญฺจิจฺจ   มนุสฺสวิคฺคหํ   ชีวิตา  โวโรเปติ  อนฺตมโส  คพฺภปาตนํ
อุปาทาย    อสฺสมโณ    โหติ   อสกฺยปุตฺติโย   ฯ   เสยฺยถาปิ   นาม
ปุถุสิลา    เทฺวธา    ภินฺนา   อปฺปฏิสนฺธิกา   โหติ   เอวเมว   ภิกฺขุ
สญฺจิจฺจ    มนุสฺสวิคฺคหํ    ชีวิตา    โวโรเปตฺวา    อสฺสมโณ    โหติ
#๑ ยุ. โน ฯ
