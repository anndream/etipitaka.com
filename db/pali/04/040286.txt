มานตฺตารหา   อาคจฺฉนฺตุ   อยฺยา   อิจฺฉามิ   อยฺยานํ   อาคตนฺติ   ฯ
คนฺตพฺพํ    ภิกฺขเว    สตฺตาหกรณีเยน    อปฺปหิเตปิ    ปเคว   ปหิเต
มานตฺตทานํ   อุสฺสุกฺกํ   กริสฺสามีติ   สตฺตาหํ   สนฺนิวฏฺโฏ  กาตพฺโพ  ฯ
อิธ   ปน   ภิกฺขเว   ภิกฺขุนี   มูลาย   ปฏิกสฺสนารหา   โหติ  ฯ  สา
เจ   ภิกฺขูนํ   สนฺติเก   ทูตํ  ปหิเณยฺย  อหํ  หิ  มูลาย  ปฏิกสฺสนารหา
อาคจฺฉนฺตุ   อยฺยา   อิจฺฉามิ   อยฺยานํ  อาคตนฺติ  ฯ  คนฺตพฺพํ  ภิกฺขเว
สตฺตาหกรณีเยน    อปฺปหิเตปิ    ปเคว    ปหิเต    มูลาย   ปฏิกสฺสนํ
อุสฺสุกฺกํ   กริสฺสามีติ   สตฺตาหํ   สนฺนิวฏฺโฏ   กาตพฺโพ   ฯ   อิธ  ปน
ภิกฺขเว   ภิกฺขุนี   อพฺภานารหา   โหติ   ฯ  สา  เจ  ภิกฺขูนํ  สนฺติเก
ทูตํ    ปหิเณยฺย    อหํ    หิ    อพฺภานารหา    อาคจฺฉนฺตุ    อยฺยา
อิจฺฉามิ   อยฺยานํ   อาคตนฺติ   ฯ   คนฺตพฺพํ   ภิกฺขเว  สตฺตาหกรณีเยน
อปฺปหิเตปิ   ปเคว   ปหิเต   อพฺภานํ   อุสฺสุกฺกํ   กริสฺสามีติ   สตฺตาหํ
สนฺนิวฏฺโฏ    กาตพฺโพ   ฯ   อิธ   ปน   ภิกฺขเว   ภิกฺขุนิยา   สงฺโฆ
กมฺมํ   กตฺตุกาโม   โหติ   ตชฺชนียํ   วา  นิยสฺสํ  วา  ปพฺพาชนียํ  วา
ปฏิสารณียํ   วา   อุกฺเขปนียํ   วา  ฯ  สา  เจ  ภิกฺขูนํ  สนฺติเก  ทูตํ
ปหิเณยฺย    สงฺโฆ    เม    กมฺมํ    กตฺตุกาโม   อาคจฺฉนฺตุ   อยฺยา
อิจฺฉามิ   อยฺยานํ   อาคตนฺติ   ฯ   คนฺตพฺพํ   ภิกฺขเว  สตฺตาหกรณีเยน
อปฺปหิเตปิ    ปเคว    ปหิเต   กินฺติ   นุ   โข   สงฺโฆ   กมฺมํ   น
กเรยฺย    ลหุกาย   ๑   วา   ปริณาเมยฺยาติ   สตฺตาหํ   สนฺนิวฏฺโฏ
กาตพฺโพ   ฯ   กตํ   วา   ปนสฺสา   โหติ   สงฺเฆน   กมฺมํ  ตชฺชนียํ
#๑ โป. ลหุตาย ฯ
