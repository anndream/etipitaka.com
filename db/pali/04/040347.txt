สาปตฺติโก   ปวาเรติ   ตสฺส   ปวารณํ   ฐเปมิ   น  ตสฺมึ  สมฺมุขีภูเต
ปวาเรตพฺพนฺติ  ฯ  ฐปิตา  โหติ  ปวารณาติ  ฯ  เตน  โข  ปน สมเยน
ฉพฺพคฺคิยา    ภิกฺขู    ปุรมฺหากํ   เปสลา   ภิกฺขู   ปวารณํ   ฐเปนฺตีติ
ปฏิกจฺเจว    สุทฺธานํ    ภิกฺขูนํ    อนาปตฺติกานํ   อวตฺถุสฺมึ   อการเณ
ปวารณํ    ฐเปนฺติ    ปวาริตานมฺปิ   ปวารณํ   ฐเปนฺติ   ฯ   ภควโต
เอตมตฺถํ   อาโรเจสุํ   ฯ   น  ภิกฺขเว  สุทฺธานํ  ภิกฺขูนํ  อนาปตฺติกานํ
อวตฺถุสฺมึ   อการเณ   ปวารณา   ฐเปตพฺพา   โย   ฐเปยฺย   อาปตฺติ
ทุกฺกฏสฺส   ฯ  น  จ  ๑  ภิกฺขเว  ปวาริตานมฺปิ  ปวารณา  ฐเปตพฺพา
โย ฐเปยฺย อาปตฺติ ทุกฺกฏสฺส ฯ
     [๒๔๖]   เอวํ   โข   ภิกฺขเว   ฐปิตา   โหติ  ปวารณา  เอวํ
อฏฺฐปิตา  ฯ  กถญฺจ  ภิกฺขเว  อฏฺฐปิตา  โหติ  ปวารณา  ฯ เตวาจิกาย
เจ   ภิกฺขเว   ปวารณาย   ภาสิตาย   ลปิตาย   ปริโยสิตาย  ปวารณํ
ฐเปติ    อฏฺฐปิตา    โหติ   ปวารณา   เทฺววาจิกาย   เจ   ภิกฺขเว
เอกวาจิกาย   เจ   ภิกฺขเว   สมานวสฺสิกาย  เจ  ภิกฺขเว  ปวารณาย
ภาสิตาย   ลปิตาย   ปริโยสิตาย   ปวารณํ   ฐเปติ   อฏฺฐปิตา   โหติ
ปวารณา   ฯ   เอวํ   โข   ภิกฺขเว   อฏฺฐปิตา   โหติ  ปวารณา  ฯ
กถญฺจ   ภิกฺขเว  ฐปิตา  โหติ  ปวารณา  ฯ  เตวาจิกาย  เจ  ภิกฺขเว
ปวารณาย   ภาสิตาย   ลปิตาย   อปริโยสิตาย  ปวารณํ  ฐเปติ  ฐปิตา
โหติ   ปวารณา   ฯ   เทฺววาจิกาย   เจ  ภิกฺขเว  เอกวาจิกาย  เจ
ภิกฺขเว   สมานวสฺสิกาย   เจ   ภิกฺขเว  ปวารณาย  ภาสิตาย  ลปิตาย
#๑ ม. ยุ. จสทฺโท นตฺถิ ฯ
