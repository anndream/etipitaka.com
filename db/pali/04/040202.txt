มนุสฺสา    อุปสงฺกมนฺติ    ธมฺมสฺสวนาย    เต   ลภนฺติ   อญฺญติตฺถิเยสุ
ปริพฺพาชเกสุ     เปมํ     ลภนฺติ     ปสาทํ    ลภนฺติ    อญฺญติตฺถิยา
ปริพฺพาชกา   ปกฺขํ   ยนฺนูน   อยฺยาปิ   จาตุทฺทเส  ปณฺณรเส  อฏฺฐมิยา
จ    ปกฺขสฺส    สนฺนิปเตยฺยุนฺติ   สาธุ   ภนฺเต   อยฺยาปิ   จาตุทฺทเส
ปณฺณรเส   อฏฺฐมิยา   จ   ปกฺขสฺส   สนฺนิปเตยฺยุนฺติ  ฯ  อถโข  ภควา
ราชานํ  มาคธํ  เสนิยํ  พิมฺพิสารํ  ธมฺมิยา  กถาย  สนฺทสฺเสสิ สมาทเปสิv
สมุตฺเตเชสิ  สมฺปหํเสสิ  ฯ  อถโข  ราชา  มาคโธ  เสนิโย  พิมฺพิสาโร
ภควตา    ธมฺมิยา    กถาย    สนฺทสฺสิโต    สมาทปิโต   สมุตฺเตชิโต
สมฺปหํสิโต    อุฏฺฐายาสนา   ภควนฺตํ   อภิวาเทตฺวา   ปทกฺขิณํ   กตฺวา
ปกฺกามิ   ฯ   อถโข  ภควา  เอตสฺมึ  นิทาเน  เอตสฺมึ  ปกรเณ  ธมฺมึ
กถํ    กตฺวา    ภิกฺขู   อามนฺเตสิ   อนุชานามิ   ภิกฺขเว   จาตุทฺทเส
ปณฺณรเส อฏฺฐมิยา จ ปกฺขสฺส สนฺนิปติตุนฺติ ฯ
     [๑๔๘]   เตน  โข  ปน  สมเยน  ภิกฺขู  ภควตา  อนุญฺญาตํ  ๑
จาตุทฺทเส   ปณฺณรเส   อฏฺฐมิยา   จ   ปกฺขสฺส   สนฺนิปติตุนฺติ  ฯ  เต
จาตุทฺทเส    ปณฺณรเส   อฏฺฐมิยา   จ   ปกฺขสฺส   สนฺนิปติตฺวา   ตุณฺหี
นิสีทนฺติ    ฯ   เต   มนุสฺสา   อุปสงฺกมนฺติ   ธมฺมสฺสวนาย   ฯ   เต
อุชฺฌายนฺติ   ขียนฺติ   วิปาเจนฺติ   กถํ   หิ   นาม  สมณา  สกฺยปุตฺติยา
จาตุทฺทเส    ปณฺณรเส   อฏฺฐมิยา   จ   ปกฺขสฺส   สนฺนิปติตฺวา   ตุณฺหี
นิสีทิสฺสนฺติ   เสยฺยถาปิ   มูคสูกรา   นนุ   นาม   สนฺนิปติเตหิ   ธมฺโม
ภาสิตพฺโพติ   ฯ   อสฺโสสุํ   โข   ภิกฺขู  เตสํ  มนุสฺสานํ  อุชฺฌายนฺตานํ
#๑ ม. อนุญฺญาตา ฯ
