ทสวสฺเสน   นิสฺสยํ   ทาตุํ   ตตฺถ   จ  โน  คนฺตพฺพํ  ภวิสฺสติ  นิสฺสโย
จ   คเหตพฺโพ   ภวิสฺสติ   อิตฺตโร   จ   วาโส   ภวิสฺสติ   ปุน   จ
ปจฺจาคนฺตพฺพํ    ภวิสฺสติ    ปุน    จ   นิสฺสโย   คเหตพฺโพ   ภวิสฺสติ
สเจ   อมฺหากํ   อาจริยุปชฺฌายา   คมิสฺสนฺติ   มยมฺปิ   คมิสฺสาม   โน
เจ    อมฺหากํ    อาจริยุปชฺฌายา   คมิสฺสนฺติ   มยมฺปิ   น   คมิสฺสาม
ลหุจิตฺตกตา   โน   อาวุโส   อานนฺท  ปญฺญายิสฺสตีติ  ฯ  อถโข  ภควา
โอคเณน    ภิกฺขุสงฺเฆน    ทกฺขิณาคิรึ   จาริกํ   ปกฺกามิ   ฯ   อถโข
ภควา    ทกฺขิณาคิริสฺมึ    ยถาภิรนฺตํ    วิหริตฺวา    ปุนเทว   ราชคหํ
ปจฺจาคจฺฉิ    ฯ    อถโข   ภควา   อายสฺมนฺตํ   อานนฺทํ   อามนฺเตสิ
กินฺนุ   โข   อานนฺท   ตถาคโต   โอคเณน   ภิกฺขุสงฺเฆน   ทกฺขิณาคิรึ
จาริกํ   ปกฺกนฺโตติ   ฯ  อถโข  อายสฺมา  อานนฺโท  ภควโต  เอตมตฺถํ
อาโรเจสิ   ฯ   อถโข   ภควา   เอตสฺมึ   นิทาเน  เอตสฺมึ  ปกรเณ
ธมฺมึ   กถํ   กตฺวา   ภิกฺขู   อามนฺเตสิ  อนุชานามิ  ภิกฺขเว  พฺยตฺเตน
ภิกฺขุนา    ปฏิพเลน    ปญฺจ    วสฺสานิ   นิสฺสาย   วตฺถุํ   อพฺยตฺเตน
ยาวชีวํ ฯ
     [๑๑๖]   ปญฺจหิ   ภิกฺขเว   องฺเคหิ   สมนฺนาคเตน  ภิกฺขุนา  น
อนิสฺสิเตน   วตฺถพฺพํ  ๑  น  อเสเขน  สีลกฺขนฺเธน  สมนฺนาคโต  โหติ
น    อเสเขน    สมาธิกฺขนฺเธน   สมนฺนาคโต   โหติ   น   อเสเขน
ปญฺญากฺขนฺเธน    สมนฺนาคโต    โหติ   น   อเสเขน   วิมุตฺติกฺขนฺเธน
สมนฺนาคโต     โหติ     น     อเสเขน     วิมุตฺติญาณทสฺสนกฺขนฺเธน
#๑ โป. สพฺพตฺถ วฏฺฐพฺพํ ฯ
