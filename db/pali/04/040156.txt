ภิกฺขูสุ   ปพฺพชิโต   โหติ   ฯ  อยฺยิกา  ๑  ปสฺสิตฺวา  เอวมาหํสุ  อยํ
โส   อมฺหากํ   ทาโส   หนฺท   นํ   เนมาติ  ฯ  เอกจฺเจ  เอวมาหํสุ
มายฺยา    เอวํ    อวจุตฺถ   อนุญฺญาตํ   รญฺญา   มาคเธน   เสนิเยน
พิมฺพิสาเรน   เย   สมเณสุ   สกฺยปุตฺติเยสุ   ปพฺพชนฺติ  น  เต  ลพฺภา
กิญฺจิ    กาตุํ    สฺวากฺขาโต    ธมฺโม    จรนฺตุ   พฺรหฺมจริยํ   สมฺมา
ทุกฺขสฺส   อนฺตกิริยายาติ   ฯ   มนุสฺสา   อุชฺฌายนฺติ  ขียนฺติ  วิปาเจนฺติ
อภยูวรา    อิเม    สมณา    สกฺยปุตฺติยา    นยิเม    ลพฺภา   กิญฺจิ
กาตุํ   กถํ   หิ   นาม   ทาสํ  ปพฺพาเชสฺสนฺตีติ  ฯ  ภควโต  เอตมตฺถํ
อาโรเจสุํ   ฯ   น   ภิกฺขเว  ทาโส  ปพฺพาเชตพฺโพ  โย  ปพฺพาเชยฺย
อาปตฺติ ทุกฺกฏสฺสาติ ฯ
     [๑๑๐]    เตน   โข   ปน   สมเยน   อญฺญตโร   กมฺมารภณฺฑุ
มาตาปิตูหิ    สทฺธึ   ภณฺฑิตฺวา   อารามํ   คนฺตฺวา   ภิกฺขูสุ   ปพฺพชิโต
โหติ   ฯ   อถโข   ตสฺส  กมฺมารภณฺฑุสฺส  มาตาปิตโร  ตํ  กมฺมารภณฺฑฑ
วิจินนฺตา   อารามํ   คนฺตฺวา   ภิกฺขู   ปุจฺฉึสุ   อปิ   ภนฺเต   เอวรูปํ
ทารกํ   ปสฺเสยฺยาถาติ  ฯ  ภิกฺขู  อชานนฺตาเยว  อาหํสุ  น  ชานามาติ
อปสฺสนฺตาเยว   อาหํสุ  น  ปสฺสามาติ  ฯ  อถโข  ตสฺส  กมฺมารภณฺฑุสฺส
มาตาปิตโร     ตํ     กมฺมารภณฺฑฑ     วิจินนฺตา    ภิกฺขูสุ    ปพฺพชิตํ
ทิสฺวา    อุชฺฌายนฺติ    ขียนฺติ   วิปาเจนฺติ   อลชฺชิโน   อิเม   สมณา
สกฺยปุตฺติยา    ทุสฺสีลา    มุสาวาทิโน    ชานนฺตาเยว    อาหํสุ    น
ชานามาติ    ปสฺสนฺตาเยว    อาหํสุ   น   ปสฺสามาติ   อยํ   ทารโก
#๑ ม. อยฺยกา ฯ
