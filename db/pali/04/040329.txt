อติเรกา   วา   ฯ   เต   น   ชานนฺติ   อตฺถญฺเญ  อาวาสิกา  ภิกฺขู
อนาคตาติ   ฯ   เต   ธมฺมสญฺญิโน   วินยสญฺญิโน  วคฺคา  สมคฺคสญฺญิโน
ปวาเรนฺติ    ฯ    เตหิ   ปวาริยมาเน   อถญฺเญ   อาวาสิกา   ภิกฺขู
อาคจฺฉนฺติ  โถกตรา  ฯ  ปวาริตา  สุปฺปวาริตา  อวเสเสหิ  ปวาเรตพฺพํ
ปวาริตานํ   อนาปตฺติ   ฯ   อิธ   ปน   ภิกฺขเว  อญฺญตรสฺมึ  อาวาเส
ตทหุปวารณาย   สมฺพหุลา   อาวาสิกา   ภิกฺขู   สนฺนิปตนฺติ   ปญฺจ  วา
อติเรกา   วา   ฯ   เต   น   ชานนฺติ   อตฺถญฺเญ  อาวาสิกา  ภิกฺขู
อนาคตาติ   ฯ   เต   ธมฺมสญฺญิโน   วินยสญฺญิโน  วคฺคา  สมคฺคสญฺญิโน
ปวาเรนฺติ  ฯ  เตหิ  ปวาริตมตฺเต  อถญฺเญ  อาวาสิกา  ภิกฺขู อาคจฺฉนฺติ
พหุตรา   ฯ   เตหิ   ภิกฺขเว   ภิกฺขูหิ   ปุน   ปวาเรตพฺพํ  ปวาริตานํ
อนาปตฺติ   ฯเปฯ   อถญฺเญ  อาวาสิกา  ภิกฺขู   อาคจฺฉนฺติ  สมสมา  ฯ
ปวาริตา    สุปฺปวาริตา    เตสํ    สนฺติเก   ปวาเรตพฺพํ   ปวาริตานํ
อนาปตฺติ   ฯเปฯ   อถญฺเญ  อาวาสิกา  ภิกฺขู  อาคจฺฉนฺติ  โถกตรา  ฯ
ปวาริตา    สุปฺปวาริตา    เตสํ    สนฺติเก   ปวาเรตพฺพํ   ปวาริตานํ
อนาปตฺติ   ฯ   อิธ  ปน  ภิกฺขเว  อญฺญตรสฺมึ  อาวาเส  ตทหุปวารณาย
สมฺพหุลา   อาวาสิกา   ภิกฺขู  สนฺนิปตนฺติ  ปญฺจ  วา  อติเรกา  วา  ฯ
เต   น   ชานนฺติ   อตฺถญฺเญ   อาวาสิกา   ภิกฺขู  อนาคตาติ  ฯ  เต
ธมฺมสญฺญิโน    วินยสญฺญิโน    วคฺคา    สมคฺคสญฺญิโน   ปวาเรนฺติ   ฯ
เตหิ   ปวาริตมตฺเต   อวุฏฺฐิตาย   ปริสาย   อถญฺเญ  อาวาสิกา  ภิกฺขู
อาคจฺฉนฺติ   พหุตรา   ฯ   เตหิ   ภิกฺขเว   ภิกฺขูหิ   ปุน  ปวาเรตพฺพํ
