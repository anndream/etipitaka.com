ปณาเมยฺย    อาปตฺติ   ทุกฺกฏสฺส   น   จ   ภิกฺขเว   อสมฺมาวตฺตนฺโต
น   ปณาเมตพฺโพ   โย   น   ปณาเมยฺย   อาปตฺติ  ทุกฺกฏสฺส  ๑  ฯ
ปญฺจหิ   ภิกฺขเว   องฺเคหิ   สมนฺนาคโต   สทฺธิวิหาริโก   ปณาเมตพฺโพ
อุปชฺฌายมฺหิ    นาธิมตฺตํ    เปมํ   โหติ   นาธิมตฺโต   ปสาโท   โหติ
นาธิมตฺตา    หิรี    โหติ    นาธิมตฺโต   คารโว   โหติ   นาธิมตฺตา
ภาวนา    โหติ    อิเมหิ   โข   ภิกฺขเว   ปญฺจหงฺเคหิ   สมนฺนาคโต
สทฺธิวิหาริโก   ปณาเมตพฺโพ   ฯ   ปญฺจหิ  ภิขเว  องฺเคหิ  สมนฺนาคโต
สทฺธิวิหาริโก    น    ปณาเมตพฺโพ    อุปชฺฌายมฺหิ    อธิมตฺตํ    เปมํ
โหติ   อธิมตฺโต   ปสาโท   โหติ   อธิมตฺตา   หิรี   โหติ   อธิมตฺโต
คารโว    โหติ   อธิมตฺตา   ภาวนา   โหติ   อิเมหิ   โข   ภิกฺขเว
ปญฺจหงฺเคหิ    สมนฺนาคโต    สทฺธิวิหาริโก    น    ปณาเมตพฺโพ   ฯ
ปญฺจหิ   ภิกฺขเว   องฺเคหิ   สมนฺนาคโต   สทฺธิวิหาริโก  อลํ  ปณาเมตต
อุปชฺฌายมฺหิ    นาธิมตฺตํ    เปมํ   โหติ   นาธิมตฺโต   ปสาโท   โหติ
นาธิมตฺตา    หิรี    โหติ    นาธิมตฺโต   คารโว   โหติ   นาธิมตฺตา
ภาวนา    โหติ    อิเมหิ   โข   ภิกฺขเว   ปญฺจหงฺเคหิ   สมนฺนาคโต
สทฺธิวิหาริโก  อลํ  ปณาเมตุํ  ฯ  ปญฺจหิ  ภิกฺขเว  องฺเคหิ   สมนฺนาคโต
สทฺธิวิหาริโก      นาลํ      ปณาเมตุํ      อุปชฺฌายมฺหิ      อธิมตฺตํ
เปมํ    โหติ    อธิมตฺโต    ปสาโท   โหติ   อธิมตฺตา   หิรี   โหติ
อธิมตฺโต   คารโว   โหติ   อธิมตฺตา   ภาวนา   โหติ   อิเมหิ   โข
ภิกฺขเว   ปญฺจหงฺเคหิ   สมนฺนาคโต   สทฺธิวิหาริโก  นาลํ  ปณาเมตุํ  ฯ
#๑ ม. อิติสทฺโท ทิสฺสติ ฯ
