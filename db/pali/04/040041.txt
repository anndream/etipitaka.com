ปพฺพาเชสฺสติ    อุปสมฺปาเทสฺสตีติ   ฯ   ตตฺถ   ภิกฺขู   เจว   กิลมนฺติ
ปพฺพชฺชาเปกฺขา    จ    อุปสมฺปทาเปกฺขา   จ   ฯ   อถโข   ภควโต
รโหคตสฺส    ปฏิสลฺลีนสฺส    เอวํ    เจตโส    ปริวิตกฺโก    อุทปาทิ
เอตรหิ   โข   ภิกฺขู   นานาทิสา   นานาชนปทา   ปพฺพชฺชาเปกฺเข  จ
อุปสมฺปทาเปกฺเข     จ    อาเนนฺติ    ภควา    เน    ปพฺพาเชสฺสติ
อุปสมฺปาเทสฺสตีติ   ตตฺถ   ภิกฺขู   เจว   กิลมนฺติ   ปพฺพชฺชาเปกฺขา  จ
อุปสมฺปทาเปกฺขา    จ   ยนฺนูนาหํ   ภิกฺขูนํ   อนุชาเนยฺยํ   ตุเมฺหวทานิ
ภิกฺขเว   ตาสุ   ตาสุ   ทิสาสุ   เตสุ   เตสุ   ชนปเทสุ   ปพฺพาเชถ
อุปสมฺปาเทถาติ    ฯ    อถโข    ภควา    สายณฺหสมยํ   ปฏิสลฺลานา
วุฏฺฐิโต เอตสฺมึ นิทาเน เอตสฺมึ ปกรเณ ภิกฺขุสงฺฆํ ๑ สนฺนิปาตาเปตฺวา ๒
ธมฺมึ    กถํ    กตฺวา    ภิกฺขู    อามนฺเตสิ    อิธ   มยฺหํ   ภิกฺขเว
รโหคตสฺส    ปฏิสลฺลีนสฺส    เอวํ    เจตโส    ปริวิตกฺโก    อุทปาทิ
เอตรหิ   โข   ภิกฺขู   นานาทิสา   นานาชนปทา   ปพฺพชฺชาเปกฺเข  จ
อุปสมฺปทาเปกฺเข     จ    อาเนนฺติ    ภควา    เน    ปพฺพาเชสฺสติ
อุปสมฺปาเทสฺสตีติ   ตตฺถ   ภิกฺขู   เจว   กิลมนฺติ   ปพฺพชฺชาเปกฺขา  จ
อุปสมฺปทาเปกฺขา    จ   ยนฺนูนาหํ   ภิกฺขูนํ   อนุชาเนยฺยํ   ตุเมฺหวทานิ
ภิกฺขเว   ตาสุ   ตาสุ   ทิสาสุ   เตสุ   เตสุ   ชนปเทสุ   ปพฺพาเชถ
อุปสมฺปาเทถาติ    อนุชานามิ    ภิกฺขเว    ตุเมฺหวทานิ   ตาสุ   ตาสุ
ทิสาสุ   เตสุ   เตสุ   ชนปเทสุ  ปพฺพาเชถ  อุปสมฺปาเทถ  ฯ  เอวญฺจ
ปน   ภิกฺขเว   ปพฺพาเชตพฺโพ   อุปสมฺปาเทตพฺโพ   ฯ  ปฐมํ  เกสมสฺสุํ
#๑-๒ ม. อิเม ปาฐา นตฺถิ ฯ
