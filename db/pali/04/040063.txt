จกฺขุํ   ๑   ภิกฺขเว   อาทิตฺตํ   รูปา  อาทิตฺตา  จกฺขุวิญฺญาณํ  อาทิตฺตํ
จกฺขุสมฺผสฺโส   อาทิตฺโต   ยมฺปิทํ   ๒   จกฺขุสมฺผสฺสปจฺจยา   อุปฺปชฺชติ
เวทยิตํ   สุขํ   วา   ทุกฺขํ  วา  อทุกฺขมสุขํ  วา  ตมฺปิ  อาทิตฺตํ  เกน
อาทิตฺตํ   อาทิตฺตํ   ราคคฺคินา   ๓   โทสคฺคินา   โมหคฺคินา  อาทิตฺตํ
ชาติยา    ชรามรเณน    โสเกหิ   ปริเทเวหิ   ทุกฺเขหิ   โทมนสฺเสหิ
อุปายาเสหิ   อาทิตฺตนฺติ   วทามิ   ฯ  โสตํ  อาทิตฺตํ  สทฺทา  อาทิตฺตา
ฯเปฯ  ฆานํ  อาทิตฺตํ  คนฺธา  อาทิตฺตา  ฯเปฯ  ชิวฺหา  อาทิตฺตา  รสา
อาทิตฺตา   ฯเปฯ  กาโย  อาทิตฺโต  โผฏฺฐพฺพา  อาทิตฺตา  ฯเปฯ  มโน
อาทิตฺโต    ธมฺมา    อาทิตฺตา   มโนวิญฺญาณํ   อาทิตฺตํ   มโนสมฺผสฺโส
อาทิตฺโต   ยมฺปิทํ  ๔  มโนสมฺผสฺสปจฺจยา  อุปฺปชฺชติ  เวทยิตํ  สุขํ  วา
ทุกฺขํ   วา   อทุกฺขมสุขํ   วา   ตมฺปิ  อาทิตฺตํ  เกน  อาทิตฺตํ  อาทิตฺตํ
ราคคฺคินา    โทสคฺคินา   โมหคฺคินา   อาทิตฺตํ   ชาติยา   ชรามรเณน
โสเกหิ   ปริเทเวหิ   ทุกฺเขหิ   โทมนสฺเสหิ   อุปายาเสหิ   อาทิตฺตนฺติ
วทามิ   ฯ   เอวํ   ปสฺสํ   ภิกฺขเว   สุตวา   อริยสาวโก   จกฺขุสฺมึปิ
นิพฺพินฺทติ  รูเปสุปิ  นิพฺพินฺทติ  จกฺขุวิญฺญาเณปิ นิพฺพินฺทติ จกฺขุ-
สมฺผสฺเสปิ   นิพฺพินฺทติ  ยมฺปิทํ  ๕   จกฺขุสมฺผสฺสปจฺจยา   อุปฺปชฺชติ
เวทยิตํ   สุขํ   วา   ทุกฺขํ   วา   อทุกฺขมสุขํ   วา  ตสฺมึปิ  นิพฺพินฺทติ
#๑ ม. จกฺขุ อาทิตฺตํ ฯ   ๓ ราคคฺคินา โทสคฺคินา โมหคฺคินา อาทิตฺตํ ชาติยา ชราย
#มรเณน โสเกหิ ฯเปฯ อาทิตฺตนฺติ วทามีติ สพฺพโปตฺถเกสุ อาคตํ ฯ อยมฺปน
#สีหลโปตฺถกํ อนุวตฺติตฺวา โสธิโตติ เวทิตพฺโพ ฯ  ๒-๔-๕ ยุ. ยิทํ ฯ
