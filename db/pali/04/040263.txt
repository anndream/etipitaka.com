เอกโต   อุโปสถํ   กโรนฺติ   อนาปตฺติ   ฯ   เต   เวมติกา  วิจินนฺติ
วิจินิตฺวา   ปสฺสนฺติ   ปสฺสิตฺวา   ปาเฏกฺกํ   อุโปสถํ   กโรนฺติ  อาปตฺติ
ทุกฺกฏสฺส   ฯ   เต   เวมติกา   วิจินนฺติ  วิจินิตฺวา  ปสฺสนฺติ  ปสฺสิตฺวา
นสฺสนฺเตเต    วินสฺสนฺเตเต    โก   เตหิ   อตฺโถติ   เภทปุเรกฺขารา
อุโปสถํ    กโรนฺติ   อาปตฺติ   ถุลฺลจฺจยสฺส   ฯ   อิธ   ปน   ภิกฺขเว
อาคนฺตุกา    ภิกฺขู    สุณนฺติ    อาวาสิกานํ    ภิกฺขูนํ   อาวาสิกาการํ
อาวาสิกลิงฺคํ    อาวาสิกนิมิตฺตํ   อาวาสิกุทฺเทสํ   จงฺกมนฺตานํ   ปทสทฺทํ
สชฺฌายสทฺทํ    อุกฺกาสิตสทฺทํ    ขิปิตสทฺทํ    สุตฺวา   เวมติกา   โหนฺติ
อตฺถิ   นุ   โข   อาวาสิกา  ภิกฺขู  นตฺถิ  นุ  โขติ  ฯ  เต  เวมติกา
น   วิจินนฺติ   อวิจินิตฺวา   อุโปสถํ   กโรนฺติ   อาปตฺติ   ทุกฺกฏสฺส  ฯ
เต   เวมติกา   วิจินนฺติ   วิจินิตฺวา   น  ปสฺสนฺติ  อปสฺสิตฺวา  อุโปสถํ
กโรนฺติ   อนาปตฺติ   ฯ   เต   เวมติกา   วิจินนฺติ  วิจินิตฺวา  ปสฺสนฺติ
ปสฺสิตฺวา   เอกโต   อุโปสถํ   กโรนฺติ   อนาปตฺติ   ฯ  เต  เวมติกา
วิจินนฺติ   วิจินิตฺวา   ปสฺสนฺติ   ปสฺสิตฺวา   ปาเฏกฺกํ   อุโปสถํ  กโรนฺติ
อาปตฺติ   ทุกฺกฏสฺส   ฯ   เต   เวมติกา   วิจินนฺติ  วิจินิตฺวา  ปสฺสนฺติ
ปสฺสิตฺวา  นสฺสนฺเตเต  วินสฺสนฺเตเต  โก  เตหิ  อตฺโถติ เภทปุเรกฺขารา
อุโปสถํ     กโรนฺติ     อาปตฺติ     ถุลฺลจฺจยสฺส    ฯ    อิธ    ปน
ภิกฺขเว   อาวาสิกา  ภิกฺขู  ปสฺสนฺติ  อาคนฺตุกานํ  ภิกฺขูนํ  อาคนฺตุกาการํ
อาคนฺตุกลิงฺคํ     อาคนฺตุกนิมิตฺตํ    อาคนฺตุกุทฺเทสํ    อญฺญาตกํ    ปตฺตํ
อญฺญาตกํ    จีวรํ    อญฺญาตกํ   นิสีทนํ   ปาทานํ   โธตํ   อุทกนิสฺเสกํ
