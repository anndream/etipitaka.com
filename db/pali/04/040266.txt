นาภิวิตรนฺติ   อนภิวิตริตฺวา   ปาเฏกฺกํ   อุโปสถํ  กโรนฺติ  อนาปตฺติ  ฯ
อิธ   ปน   ภิกฺขเว   อาวาสิกา   ภิกฺขู   ปสฺสนฺติ   อาคนฺตุเก   ภิกฺขู
สมานสํวาสเก    เต   นานาสํวาสกทิฏฺฐึ   ปฏิลภนฺติ   นานาสํวาสกทิฏฺฐึ
ปฏิลภิตฺวา    น    ปุจฺฉนฺติ   อปุจฺฉิตฺวา   เอกโต   อุโปสถํ   กโรนฺติ
อาปตฺติ   ทุกฺกฏสฺส  ฯ  เต  ปุจฺฉนฺติ  ปุจฺฉิตฺวา  อภิวิตรนฺติ  อภิวิตริตฺวา
ปาเฏกฺกํ     อุโปสถํ    กโรนฺติ    อาปตฺติ    ทุกฺกฏสฺส    ฯ    เต
ปุจฺฉนฺติ    ปุจฺฉิตฺวา    อภิวิตรนฺติ    อภิวิตริตฺวา    เอกโต   อุโปสถํ
กโรนฺติ อนาปตฺติ ฯ
     [๒๐๐]   น  ภิกฺขเว  ตทหุโปสเถ  สภิกฺขุกา  อาวาสา  อภิกฺขุโก
อาวาโส   คนฺตพฺโพ   อญฺญตฺร   สงฺเฆน   อญฺญตฺร   อนฺตรายา  ฯ  น
ภิกฺขเว    ตทหุโปสเถ    สภิกฺขุกา   อาวาสา   อภิกฺขุโก   อนาวาโส
คนฺตพฺโพ   อญฺญตฺร   สงฺเฆน   อญฺญตฺร   อนฺตรายา   ฯ   น  ภิกฺขเว
ตทหุโปสเถ   สภิกฺขุกา   อาวาสา  อภิกฺขุโก  อาวาโส  วา  อนาวาโส
วา   คนฺตพฺโพ   อญฺญตฺร  สงฺเฆน  อญฺญตฺร  อนฺตรายา  ฯ  น  ภิกฺขเว
ตทหุโปสเถ   สภิกฺขุกา  อนาวาสา  อภิกฺขุโก  อาวาโส  ...  อภิกฺขุโก
อนาวาโส   ...   อภิกฺขุโก  อาวาโส  วา  อนาวาโส  วา  คนฺตพฺโพ
อญฺญตฺร   สงฺเฆน   อญฺญตฺร   อนฺตรายา   ฯ  น  ภิกฺขเว  ตทหุโปสเถ
สภิกฺขุกา   อาวาสา   วา   อนาวาสา  วา  อภิกฺขุโก  อาวาโส  ...
อภิกฺขุโก   อนาวาโส   ...  อภิกฺขุโก  อาวาโส  วา  อนาวาโส  วา
คนฺตพฺโพ   อญฺญตฺร   สงฺเฆน   อญฺญตฺร   อนฺตรายา   ฯ   น  ภิกฺขเว
