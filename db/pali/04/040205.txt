วิภชิสฺสามิ    อุตฺตานีกริสฺสามิ    ปกาเสสฺสามิ   ฯ   ตนฺติ   ปาติโมกฺขํ
วุจฺจติ  ฯ  สพฺเพ  ว  สนฺตาติ  ยาวติกา  ตสฺสา  ปริสาย เถรา จ นวา
จ   มชฺฌิมา   จ   เอเต   วุจฺจนฺติ   สพฺเพ   ว  สนฺตาติ  ฯ  สาธุกํ
สุโณมาติ   อฏฺฐิกตฺวา   มนสิกตฺวา   สพฺพํ   เจตสา   สมนฺนาหราม  ฯ
มนสิกโรมาติ      เอกคฺคจิตฺตา      อวิกฺขิตฺตจิตฺตา     อวิสาหฏจิตฺตา
นิสาเมม  ฯ  ยสฺส  สิยา  อาปตฺตีติ  เถรสฺส  วา  นวสฺส  วา มชฺฌิมสฺส
วา    ปญฺจนฺนํ   วา   อาปตฺติกฺขนฺธานํ   อญฺญตรา   อาปตฺติ   สตฺตนฺนํ
วา   อาปตฺติกฺขนฺธานํ   อญฺญตรา   อาปตฺติ   ฯ   โส   อาวิกเรยฺยาติ
โส   เทเสยฺย   โส   วิวเรยฺย   โส  อุตฺตานีกเรยฺย  โส  ปกาเสยฺย
สงฺฆมชฺเฌ   วา   คณมชฺเฌ   วา   เอกปุคฺคเล  วา  ฯ  อสนฺตี  นาม
อาปตฺติ  อนชฺฌาปนฺโน  ๑  วา  โหติ  อาปชฺชิตฺวา  วา  วุฏฺฐิโต ๒ ฯ
ตุณฺหีภวิตพฺพนฺติ   อธิวาเสตพฺพํ   น   พฺยาหริตพฺพํ   ๓   ฯ  ปริสุทฺธาติ
เวทิสฺสามีติ  ชานิสฺสามิ  ธาเรสฺสามิ  ฯ  ยถา  โข  ปน  ปจฺเจกปุฏฺฐสฺส
เวยฺยากรณํ    โหตีติ   ยถา   เอเกน   เอโก   ปุฏฺโฐ   พฺยากเรยฺย
เอวเมวํ   ตสฺสา   ปริสาย  ชานิตพฺพํ  มํ  ปุจฺฉตีติ  ฯ  เอวรูปา  นาม
#๑ ม. ยุ. อนชฺฌาปนฺนา ฯ   ๒ อวุฏฺฐิตา ฯ ตพฺพณฺณนายํ ปน อนชฺณาปนฺโน วา
#โหติ อาปชฺชิตฺวา วา วุฏฺฐิโตติ เอตฺถ ยํ อาปตฺตึ ภิกฺขุ น อชฺณาปนฺโน วา โหติ
#อาปชฺชิตฺวา วา วุฏฺฐิโต อยํ อสนฺตี นาม อาปตฺตีติ เอวมตฺโถ เวทิตพฺโพติ
#วุตฺตํ ฯ  ๓ ยุ. น วฺยาหาตพฺพํ ฯ
