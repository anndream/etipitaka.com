สมนฺนาคเตน   ภิกฺขุนา   น   อุปสมฺปาเทตพฺพํ   น   นิสฺสโย  ทาตพฺโพ
น    สามเณโร    อุปฏฺฐาเปตพฺโพ   น   ปฏิพโล   โหติ   อนฺเตวาสึ
วา    สทฺธิวิหารึ   วา   คิลานํ   อุปฏฺฐาตุํ   วา   อุปฏฺฐาเปตุํ   วา
อนภิรตึ    วูปกาเสตุํ    วา   วูปกาสาเปตุํ   วา   อุปฺปนฺนํ   กุกฺกุจฺจํ
ธมฺมโต   วิโนเทตุํ   วา   วิโนทาเปตุํ   วา   อาปตฺตึ   น   ชานาติ
อาปตฺติยา   วุฏฺฐานํ   น   ชานาติ   อูนทสวสฺโส   โหติ   อิเมหิ  โข
ภิกฺขเว   ฉหงฺเคหิ   สมนฺนาคเตน   ภิกฺขุนา   น   อุปสมฺปาเทตพฺพํ  น
นิสฺสโย    ทาตพฺโพ    น    สามเณโร    อุปฏฺฐาเปตพฺโพ   ฯ   ฉหิ
ภิกฺขเว   องฺเคหิ   สมนฺนาคเตน   ภิกฺขุนา   อุปสมฺปาเทตพฺพํ   นิสฺสโย
ทาตพฺโพ    สามเณโร   อุปฏฺฐาเปตพฺโพ   ปฏิพโล   โหติ   อนฺเตวาสึ
วา   สทฺธิวิหารึ  วา  คิลานํ  อุปฏฺฐาตุํ  วา  อุปฏฺฐาเปตุํ  วา  อนภิรตึ
วูปกาเสตุํ    วา    วูปกาสาเปตุํ   วา   อุปฺปนฺนํ   กุกฺกุจฺจํ   ธมฺมโต
วิโนเทตุํ    วา    วิโนทาเปตุํ   วา   อาปตฺตึ   ชานาติ   อาปตฺติยา
วุฏฺฐานํ    ชานาติ    ทสวสฺโส    วา   โหติ   อติเรกทสวสฺโส   วา
อิเมหิ   โข  ภิกฺขเว  ฉหงฺเคหิ  สมนฺนาคเตน  ภิกฺขุนา  อุปสมฺปาเทตพฺพํ
นิสฺสโย       ทาตพฺโพ      สามเณโร      อุปฏฺฐาเปตพฺโพ      ฯ
อปเรหิปิ  ภิกฺขเว  ฉหงฺเคหิ  สมนฺนาคเตน  ภิกฺขุนา  น  อุปสมฺปาเทตพฺพํ
น    นิสฺสโย    ทาตพฺโพ    น    สามเณโร    อุปฏฺฐาเปตพฺโพ   น
ปฏิพโล   โหติ   อนฺเตวาสึ   วา   สทฺธิวิหารึ   วา   อภิสมาจาริกาย
สิกฺขาย   สิกฺขาเปตุํ   อาทิพฺรหฺมจริยกาย   สิกฺขาย   วิเนตุํ   อภิธมฺเม
