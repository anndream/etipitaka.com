ปจฺฉาสมเณน    โหตพฺพํ    น    เอกจฺโจ   ปจฺฉาสมโณ   อาทาตพฺโพ
น   เอกจฺจสฺส   ปิณฺฑปาโต   นีหริตพฺโพ   น   เอกจฺเจน   ปิณฺฑปาโต
นีหราเปตพฺโพ   ฯ   น   อาจริยํ   อนาปุจฺฉา   คาโม  ปวิสิตพฺโพ  น
สุสานํ   คนฺตพฺพํ   น   ทิสา  ปกฺกมิตพฺพา  ฯ  สเจ  อาจริโย  คิลาโน
โหติ ยาวชีวํ อุปฏฺฐาตพฺโพ วุฏฺฐานสฺส อาคเมตพฺพนฺติ ฯ
                    อาจริยวตฺตํ นิฏฺฐิตํ ฯ
     [๙๔]   อาจริเยน   ภิกฺขเว   อนฺเตวาสิกมฺหิ  สมฺมาวตฺติตพฺพํ  ฯ
ตตฺรายํ  สมฺมาวตฺตนา  ฯ  อาจริเยน  ภิกฺขเว อนฺเตวาสิโก สงฺคเหตพฺโพ
อนุคฺคเหตพฺโพ    อุทฺทเสน   ปริปุจฺฉาย   โอวาเทน   อนุสาสนิยา   ฯ
สเจ     อาจริยสฺส     ปตฺโต     โหติ     อนฺเตวาสิกสฺส    ปตฺโต
น    โหติ   อาจริเยน   อนฺเตวาสิกสฺส   ปตฺโต   ทาตพฺโพ   อุสฺสุกฺกํ
วา   กาตพฺพํ   กินฺติ   นุ   โข  อนฺเตวาสิกสฺส  ปตฺโต  อุปฺปชฺชิเยถาติ
สเจ  อาจริยสฺส  จีวรํ  โหติ  อนฺเตวาสิกสฺส  จีวรํ  น  โหติ อาจริเยน
อนฺเตวาสิกสฺส    จีวรํ    ทาตพฺพํ    อุสฺสุกฺกํ    วา   กาตพฺพํ   กินฺติ
นุ    โข   อนฺเตวาสิกสฺส   จีวรํ   อุปฺปชฺชิเยถาติ   สเจ   อาจริยสฺส
ปริกฺขาโร   โหติ   อนฺเตวาสิกสฺส   ปริกฺขาโร   น   โหติ  อาจริเยน
อนฺเตวาสิกสฺส    ปริกฺขาโร    ทาตพฺโพ    อุสฺสุกฺกํ    วา    กาตพฺพํ
กินฺติ   นุ   โข   อนฺเตวาสิกสฺส   ปริกฺขาโร  อุปฺปชฺชิเยถาติ  ฯ  สเจ
อนฺเตวาสิโก   คิลาโน   โหติ   กาลสฺเสว  อุฏฺฐาย  ทนฺตกฏฺฐํ  ทาตพฺพํ
มุโขทกํ    ทาตพฺพํ    อาสนํ    ปญฺญาเปตพฺพํ    สเจ    ยาคุ   โหติ
