ภิกฺขเว  อนฺตา  ปพฺพชิเตน  น  เสวิตพฺพา  ๑  ฯ  โย  จายํ  กาเมสุ
กามสุขลฺลิกานุโยโค   หีโน   คมฺโม  โปถุชฺชนิโก  อนริโย  อนตฺถสญฺหิโต
โย    จายํ    อตฺตกิลมถานุโยโค    ทุกฺโข    อนริโย   อนตฺถสญฺหิโต
เอเต   เต   ๒   ภิกฺขเว  อุโภ  อนฺเต  อนุปคมฺม  มชฺฌิมา  ปฏิปทา
ตถาคเตน    อภิสมฺพุทฺธา   จกฺขุกรณี   ญาณกรณี   อุปสมาย   อภิญฺญาย
สมฺโพธาย   นิพฺพานาย   สํวตฺตติ  ฯ  กตมา  จ  สา  ภิกฺขเว  มชฺฌิมา
ปฏิปทา    ตถาคเตน    อภิสมฺพุทฺธา   จกฺขุกรณี   ญาณกรณี   อุปสมาย
อภิญฺญาย   สมฺโพธาย   นิพฺพานาย  สํวตฺตติ  อยเมว  อริโย  อฏฺฐงฺคิโก
มคฺโค     เสยฺยถีทํ     สมฺมาทิฏฺฐิ     สมฺมาสงฺกปฺโป     สมฺมาวาจา
สมฺมากมฺมนฺโต       สมฺมาอาชีโว       สมฺมาวายาโม      สมฺมาสติ
สมฺมาสมาธิ   ฯ   อยํ  โข  สา  ภิกฺขเว  มชฺฌิมา  ปฏิปทา  ตถาคเตน
อภิสมฺพุทฺธา    จกฺขุกรณี   ญาณกรณี   อุปสมาย   อภิญฺญาย   สมฺโพธาย
นิพฺพานาย สํวตฺตติ ฯ
     [๑๔]   อิทํ   โข  ปน  ภิกฺขเว  ทุกฺขํ  อริยสจฺจํ  ชาติปิ  ทุกฺขา
ชราปิ    ทุกฺขา   พฺยาธีปิ   ๓   ทุกฺขา   มรณมฺปิ   ทุกฺขํ   อปฺปิเยหิ
#๑ อิโต ปรํ สีหลโปตฺถกํ ฐเปตฺวา สพฺพตฺถ กตเม เทฺวติ กเถตุกามตาปุจฺฉา
#ปกฺขิตฺตา ฯ อยมฺปน สีหลโปตฺถกํ อนุวตฺติตฺวา โสธิโตติ เวทิตพฺโพ ฯ
#๒ สีหลโปตฺถกํ ฐเปตฺวา สพฺพตฺถ โขสทฺโท ทิสฺสติ ฯ อยมฺปน สีหลโปตฺถกํ
#อนุวตฺติตฺวา โสธิโตติ ทฏฺฐพฺโพ ฯ   ๓ พฺยาธีปิ ทุกฺขาติ อิทํ ปทํ วิภงฺเค
#ทุกฺขสจฺจนิทฺเทสปาลิยํ น อาคตํ เตเนว
