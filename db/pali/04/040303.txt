คจฺฉนฺโต   พหิทฺธา  อุโปสถํ  กโรติ  ปาฏิปเท  วิหารํ  อุเปติ  เสนาสนํ
ปญฺญาเปติ   ปานียํ   ปริโภชนียํ   อุปฏฺฐาเปติ   ปริเวณํ   สมฺมชฺชติ  ฯ
โส    ทฺวีหตีหํ    วสิตฺวา   อกรณีโย   ปกฺกมติ   ฯ   ตสฺส   ภิกฺขเว
ภิกฺขุโน    ปุริมิกา    จ    น    ปญฺญายติ   ปฏิสฺสเว   จ   อาปตฺติ
ทุกฺกฏสฺส   ฯ   อิธ   ปน   ภิกฺขเว   ภิกฺขุนา   วสฺสาวาโส  ปฏิสฺสุโต
โหติ   ปุริมิกาย   ฯ   โส   ตํ   อาวาสํ  คจฺฉนฺโต  พหิทฺธา  อุโปสถํ
กโรติ    ปาฏิปเท    วิหารํ   อุเปติ   เสนาสนํ   ปญฺญาเปติ   ปานียํ
ปริโภชนียํ    อุปฏฺฐาเปติ    ปริเวณํ    สมฺมชฺชติ   ฯ   โส   ทฺวีหตีหํ
วสิตฺวา   สกรณีโย   ปกฺกมติ   ฯ   ตสฺส   ภิกฺขเว   ภิกฺขุโน  ปุริมิกา
จ   น   ปญฺญายติ   ปฏิสฺสเว   จ   อาปตฺติ   ทุกฺกฏสฺส  ฯ  อิธ  ปน
ภิกฺขเว   ภิกฺขุนา   วสฺสาวาโส  ปฏิสฺสุโต  โหติ  ปุริมิกาย  ฯ  โส  ตํ
อาวาสํ   คจฺฉนฺโต   พหิทฺธา  อุโปสถํ  กโรติ  ปาฏิปเท  วิหารํ  อุเปติ
เสนาสนํ    ปญฺญาเปติ    ปานียํ    ปริโภชนียํ   อุปฏฺฐาเปติ   ปริเวณํ
สมฺมชฺชติ   ฯ   โส   ทวีหตีหํ   วสิตฺวา   สตฺตาหกรณีเยน  ปกฺกมติ  ฯ
โส   ตํ   สตฺตาหํ   พหิทฺธา   วีตินาเมติ   ฯ  ตสฺส  ภิกฺขเว  ภิกฺขุโน
ปุริมิกา   จ   น   ปญฺญายติ   ปฏิสฺสเว   จ   อาปตฺติ   ทุกฺกฏสฺส  ฯ
อิธ   ปน   ภิกฺขเว   ภิกฺขุนา   วสฺสาวาโส  ปฏิสฺสุโต  โหติ  ปุริมิกาย
ฯเปฯ   โส   ทฺวีหตีหํ   วสิตฺวา   สตฺตาหกรณีเยน   ปกฺกมติ   ฯ  โส
ตํ   สตฺตาหํ   อนฺโต   สนฺนิวฏฺฏํ   กโรติ   ฯ  ตสฺส  ภิกฺขเว  ภิกฺขุโน
ปุริมิกา    จ   ปญฺญายติ   ปฏิสฺสเว   จ   อนาปตฺติ   ฯ   อิธ   ปน
