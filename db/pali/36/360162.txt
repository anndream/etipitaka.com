	                   ติกนิทฺเทโส
	[๘๔]   กตโม  จ  ปุคฺคโล  นิราโส  อิเธกจฺโจ  ปุคฺคโล  ทุสฺสีโล
โหติ   ปาปธมฺโม   อสุจิสงฺกสฺสรสมาจาโร   ปฏิจฺฉนฺนกมฺมนฺโต  อสฺสมโณ
สมณปฏิญฺโญ    อพฺรหฺมจารี    พฺรหฺมจารีปฏิญฺโญ    อนฺโตปูติ   อวสฺสุโต
กสมฺพุกชาโต   โส   สุณาติ   อิตฺถนฺนาโม   กิร  ภิกฺขุ  อาสวานํ  ขยา
อนาสวํ   เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ   อภิญฺญา
สจฺฉิกตฺวา   อุปสมฺปชฺช   วิหรตีติ   ตสฺส   น   เอวํ   โหติ   กุทาสฺสุ
นามาหมฺปิ   อาสวานํ  ขยา  อนาสวํ  เจโตวิมุตฺตึ  ปญฺญาวิมุตฺตึ  ทิฏฺเฐว
ธมฺเม    สยํ    อภิญฺญา   สจฺฉิกตฺวา   อุปสมฺปชฺช   วิหริสฺสามีติ   อยํ
วุจฺจติ   ปุคฺคโล   นิราโส  ฯ  กตโม  จ  ปุคฺคโล  อาสํโส  อิเธกจฺโจ
ปุคฺคโล    สีลวา    โหติ   กลฺยาณธมฺโม   โส   สุณาติ   อิตฺถนฺนาโม
กิร   ภิกฺขุ  อาสวานํ  ขยา  อนาสวํ  เจโตวิมุตฺตึ  ปญฺญาวิมุตฺตึ  ทิฏฺเฐว
ธมฺเม   สยํ   อภิญฺญา   สจฺฉิกตฺวา   อุปสมฺปชฺช   วิหรตีติ  ตสฺส  เอวํ
โหติ   กุทาสฺสุ   นามาหมฺปิ   อาสวานํ   ขยา   อนาสวํ   เจโตวิมุตฺตึ
ปญฺญาวิมุตฺตึ   ทิฏฺเฐว   ธมฺเม   สยํ   อภิญฺญา   สจฺฉิกตฺวา  อุปสมฺปชฺช
วิหริสฺสามีติ   อยํ   วุจฺจติ   ปุคฺคโล   อาสํโส  ฯ  กตโม  จ  ปุคฺคโล
วิคตาโส   อิเธกจฺโจ   ปุคฺคโล   อาสวานํ  ขยา  อนาสวํ  เจโตวิมุตฺตึ
ปญฺญาวิมุตฺตึ   ทิฏฺเฐว   ธมฺเม   สยํ   อภิญฺญา   สจฺฉิกตฺวา  อุปสมฺปชฺช
วิหรติ   โส   สุณาติ  อิตฺถนฺนาโม  กิร  ภิกฺขุ  อาสวานํ  ขยา  อนาสวํ
