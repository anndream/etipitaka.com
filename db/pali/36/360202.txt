วา  คหปติมหาสาลกุเล  วา  อฑฺเฒ มหทฺธเน มหาโภเค ปหูตชาตรูปรชเต
ปหูตวิตฺตูปกรเณ     ปหูตธนธญฺเญ     โส     จ     โหติ    อภิรูโป
ทสฺสนีโย   ปาสาทิโก   ปรมาย   วณฺณโปกฺขรตาย   สมนฺนาคโต   ลาภี
อนฺนสฺส ปานสฺส วตฺถสฺส ยานสฺส มาลาคนฺธวิเลปนสฺส เสยฺยาวสถปทีเปยฺยสฺส
โส     กาเยน     ทุจฺจริตํ     จรติ    วาจาย    ทุจฺจริตํ    จรติ
มนสา   ทุจฺจริตํ   จรติ   โส   กาเยน   ทุจฺจริตํ   จริตฺวา   วาจาย
ทุจฺจริตํ   จริตฺวา  มนสา  ทุจฺจริตํ  จริตฺวา  กายสฺส  เภทา  ปรมฺมรณา
อปายํ   ทุคฺคตึ   วินิปาตํ   นิรยํ  อุปปชฺชติ  เอวํ  ปุคฺคโล  โชติ  โหติ
ตมปรายโน   ฯ  กถญฺจ  ปุคฺคโล  โชติ  โหติ  โชติปรายโน  อิเธกจฺโจ
ปุคฺคโล   อุจฺเจ   กุเล   ปจฺจาชาโต   โหติ   ขตฺติยมหาสาลกุเล  วา
พฺราหฺมณมหาสาลกุเล   วา   คหปติมหาสาลกุเล   วา  อฑฺเฒ  มหทฺธเน
มหาโภเค    ปหูตชาตรูปรชเต    ปหูตวิตฺตูปกรเณ   ปหูตธนธญฺเญ   โส
จ   โหติ   อภิรูโป   ทสฺสนีโย   ปาสาทิโก   ปรมาย  วณฺณโปกฺขรตาย
สมนฺนาคโต  ลาภี  อนฺนสฺส  ปานสฺส  วตฺถสฺส  ยานสฺส มาลคนฺธวิเลปนสฺส
เสยฺยาวสถปทีเปยฺยสฺส    โส    กาเยน    สุจริตํ    จรติ    วาจาย
สุจริตํ   จรติ   มนสา   สุจริตํ   จรติ   โส  กาเยน  สุจริตํ  จริตฺวา
วาจาย   สุจริตํ   จริตฺวา   มนสา   สุจริตํ   จริตฺวา  กายสฺส  เภทา
ปรมฺมรณา    สุคตึ   สคฺคํ   โลกํ   อุปปชฺชติ   เอวํ   ปุคฺคโล   โชติ
โหติ โชติปรายโน ฯ
	[๑๓๐]  กถญฺจ  ปุคฺคโล  โอณโตณโต  โหติ  ฯเปฯ  เอวํ  ปุคฺคโล
