	[๑๐๗]   เหตู   ธมฺมา   เหตู  เจว  สเหตุกา  จ  ธมฺมา  เหตู
เจว   เหตุสมฺปยุตฺตา   จ   ธมฺมา   เอเกน  ขนฺเธน  เอเกนายตเนน
เอกาย   ธาตุยา   สงฺคหิตา   ฯ  กตีหิ  อสงฺคหิตา  ฯ  จตูหิ  ขนฺเธหิ
เอกาทสหายตเนหิ สตฺตรสหิ ธาตูหิ อสงฺคหิตา ฯ
	[๑๐๘]   น   เหตู   ธมฺมา   อเหตุกา   ธมฺมา   เหตุวิปฺปยุตฺตา
ธมฺมา   น   เหตู   อเหตุกา   ธมฺมา   อสงฺขตํ   ขนฺธโต   ฐเปตฺวา
ปญฺจหิ   ขนฺเธหิ   ทฺวาทสหายตเนหิ   อฏฺฐารสหิ   ธาตูหิ  สงฺคหิตา  ฯ
กตีหิ   อสงฺคหิตา   ฯ   น   เกหิจิ   ขนฺเธหิ   น  เกหิจิ  อายตเนหิ
น กาหิจิ ธาตูหิ อสงฺคหิตา ฯ
	[๑๐๙]    สเหตุกา   ธมฺมา   เหตุสมฺปยุตฺตา   ธมฺมา   สเหตุกา
เจว   น  จ  เหตู  ธมฺมา  เหตุสมฺปยุตฺตา  เจว  น  จ  เหตู  ธมฺมา
น   เหตู  สเหตุกา  ธมฺมา  จตูหิ  ขนฺเธหิ  ทฺวีหายตเนหิ  ทฺวีหิ  ธาตูหิ
สงฺคหิตา   ฯ   กตีหิ   อสงฺคหิตา   ฯ  เอเกน  ขนฺเธน  ทสหายตเนหิ
โสฬสหิ ธาตูหิ อสงฺคหิตา ฯ
	[๑๑๐]   สปฺปจฺจยา   ธมฺมา   สงฺขตา   ธมฺมา   ปญฺจหิ  ขนฺเธหิ
ทฺวาทสหายตเนหิ     อฏฺฐารสหิ     ธาตูหิ    สงฺคหิตา    ฯ    กตีหิ
อสงฺคหิตา   ฯ   น  เกหิจิ  ขนฺเธหิ  น  เกหิจิ  อายตเนหิ  น  กาหิจิ
ธาตูหิ อสงฺคหิตา ฯ
	[๑๑๑]   อปฺปจฺจยา  ธมฺมา  อสงฺขตา  ธมฺมา  น  เกหิจิ  ขนฺเธหิ
เอเกนายตเนน   เอกาย   ธาตุยา  สงฺคหิตา  ฯ  กตีหิ  อสงฺคหิตา  ฯ
