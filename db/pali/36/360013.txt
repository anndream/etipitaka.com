	[๕๖]    พาวีสตินฺทฺริยานิ   กตีหิ   ขนฺเธหิ   กตีหายตเนหิ   กตีหิ
ธาตูหิ   สงฺคหิตานิ   ฯ  พาวีสตินฺทฺริยานิ  จตูหิ  ขนฺเธหิ  สตฺตหายตเนหิ
เตรสหิ  ธาตูหิ  สงฺคหิตานิ  ฯ  กตีหิ  อสงฺคหิตานิ  ฯ  เอเกน  ขนฺเธน
ปญฺจหายตเนหิ ปญฺจหิ ธาตูหิ อสงฺคหิตานิ ฯ
	[๕๗]  อวิชฺชา  เอเกน  ขนฺเธน  เอเกนายตเนน  เอกาย ธาตุยา
สงฺคหิตา   ฯ   กตีหิ  อสงฺคหิตา  ฯ  จตูหิ  ขนฺเธหิ  เอกาทสหายตเนหิ
สตฺตรสหิ ธาตูหิ อสงฺคหิตา ฯ
	[๕๘]  อวิชฺชาปจฺจยา  สงฺขารา  เอเกน  ขนฺเธน  เอเกนายตเนน
เอกาย   ธาตุยา   สงฺคหิตา   ฯ  กตีหิ  อสงฺคหิตา  ฯ  จตูหิ  ขนฺเธหิ
เอกาทสหายตเนหิ สตฺตรสหิ ธาตูหิ อสงฺคหิตา ฯ
	[๕๙]   สงฺขารปจฺจยา  วิญฺญาณํ  เอเกน  ขนฺเธน  เอเกนายตเนน
สตฺตหิ   ธาตูหิ   สงฺคหิตํ   ฯ   กตีหิ   อสงฺคหิตํ   ฯ   จตูหิ  ขนฺเธหิ
เอกาทสหายตเนหิ เอกาทสหิ ธาตูหิ อสงฺคหิตํ ฯ
	[๖๐]   วิญฺญาณปจฺจยา  นามรูปํ  จตูหิ  ขนฺเธหิ  เอกาทสหายตเนหิ
เอกาทสหิ   ธาตูหิ   สงฺคหิตํ  ฯ  กตีหิ  อสงฺคหิตํ  ฯ  เอเกน  ขนฺเธน
เอเกนายตเนน สตฺตหิ ธาตูหิ อสงฺคหิตํ ฯ
	[๖๑]   นามรูปปจฺจยา   สฬายตนํ   ทฺวีหิ   ขนฺเธหิ   ฉหายตเนหิ
ทฺวาทสหิ   ธาตูหิ   สงฺคหิตํ   ฯ   กตีหิ   อสงฺคหิตํ   ฯ  ตีหิ  ขนฺเธหิ
ฉหายตเนหิ ฉหิ ธาตูหิ อสงฺคหิตํ ฯ
	[๖๒]  สฬายตนปจฺจยา  ผสฺโส  ผสฺสปจฺจยา  เวทนา เวทนาปจฺจยา
ตณฺหา         ตณฺหาปจฺจยา        อุปาทานํ        อุปาทานปจฺจยา
