อุปาทาเนน  เย  ธมฺมา  กมฺมภเวน  เย  ธมฺมา  สมฺปยุตฺตา  เต ธมฺมา
จตูหิ  ขนฺเธหิ  ทฺวีหายตเนหิ  ทฺวีหิ  ธาตูหิ สงฺคหิตา ฯ กตีหิ อสงฺคหิตา ฯ
เอเกน ขนฺเธน ทสหายตเนหิ โสฬสหิ ธาตูหิ อสงฺคหิตา ฯ
	[๔๒๔]   โสเกน   เย  ธมฺมา  ทุกฺเขน  เย  ธมฺมา  โทมนสฺเสน
เย   ธมฺมา   สมฺปยุตฺตา   เต   ธมฺมา   ตีหิ   ขนฺเธหิ  ทฺวีหายตเนหิ
ทฺวีหิ   ธาตูหิ   สงฺคหิตา   ฯ   กตีหิ   อสงฺคหิตา   ฯ  ทฺวีหิ  ขนฺเธหิ
ทสหายตเนหิ โสฬสหิ ธาตูหิ อสงฺคหิตา ฯ
	[๔๒๕]   อุปายาเสน   เย   ธมฺมา   สติปฏฺฐาเนน   เย  ธมฺมา
สมฺมปฺปธาเนน   เย   ธมฺมา   สมฺปยุตฺตา   เต  ธมฺมา  จตูหิ  ขนฺเธหิ
ทฺวีหายตเนหิ  ทฺวีหิ  ธาตูหิ  สงฺคหิตา  ฯ  กตีหิ  อสงฺคหิตา  ฯ  เอเกน
ขนฺเธน ทสหายตเนหิ โสฬสหิ ธาตูหิ อสงฺคหิตา ฯ
	[๔๒๖]   อิทฺธิปาเทน   เย   ธมฺมา  สมฺปยุตฺตา  เต  ธมฺมา  ตีหิ
ขนฺเธหิ  เอเกนายตเนน  เอกาย  ธาตุยา สงฺคหิตา ฯ กตีหิ อสงฺคหิตา ฯ
ทฺวีหิ ขนฺเธหิ เอกาทสหายตเนหิ สตฺตรสหิ ธาตูหิ อสงฺคหิตา ฯ
	[๔๒๗]  ฌาเนน  เย  ธมฺมา  สมฺปยุตฺตา  เต  ธมฺมา  ตีหิ ขนฺเธหิ
ทฺวีหายตเนหิ   ทฺวีหิ   ธาตูหิ   สงฺคหิตา   ฯ   กตีหิ   อสงฺคหิตา   ฯ
ทฺวีหิ ขนฺเธหิ ทสหายตเนหิ โสฬสหิ ธาตูหิ อสงฺคหิตา ฯ
	[๔๒๘]    อปฺปมญฺญาย   เย   ธมฺมา   ปญฺจหิ   อินฺทฺริเยหิ   เย
ธมฺมา    ปญฺจหิ    พเลหิ   เย   ธมฺมา   สตฺตหิ   โพชฺฌงฺเคหิ   เย
ธมฺมา    อริเยน    อฏฺฐงฺคิเกน   มคฺเคน   เย   ธมฺมา   สมฺปยุตฺตา
