วิหรติ  เอวํ  ปุคฺคโล  อตฺตนฺตโป  โหติ  อตฺตปริตาปนานุโยคมนุยุตฺโต  ฯ
กถญฺจ     ปุคฺคโล     ปรนฺตโป    โหติ    ปรปริตาปนานุโยคมนุยุตฺโต
อิเธกจฺโจ     ปุคฺคโล     โอรพฺภิโก    โหติ    สูกริโก    มาควิโก
สากุณิโก    ลุทฺโท    มจฺฉฆาตโก    โจโร   โจรฆาตโก   โคฆาตโก
พนฺธนาคาริโก    เย    วา   ปนญฺเญปิ   เกจิ   กุรูรกมฺมนฺตา   เอวํ
ปุคฺคโล    ปรนฺตโป    โหติ   ปรปริตาปนานุโยคมนุยุตฺโต   ฯ   กถญฺจ
ปุคฺคโล   อตฺตนฺตโป   จ   โหติ  อตฺตปริตาปนานุโยคมนุยุตฺโต  ปรนฺตโป
จ    ปรปริตาปนานุโยคมนุยุตฺโต    อิเธกจฺโจ   ปุคฺคโล   ราชา   วา
โหติ    ขตฺติโย    มุทฺธาภิสิตฺโต   พฺราหฺมโณ   วา   มหาสาโล   โส
ปุรตฺถิเมน    นครสฺส    นวํ    สนฺถาคารํ    การาเปตฺวา   เกสมสฺสส
โอหาเรตฺวา   ขุราชินํ   นิวาเสตฺวา   สปฺปิเตเลน   กายํ  อพฺภญฺชิตฺวา
มิควิสาเณน   ปิฏฺฐึ   กณฺฑุวมาโน   สนฺถาคารํ   ปวิสติ  สทฺธึ  มเหสิยา
พฺราหฺมเณน    จ    ปุโรหิเตน    โส   ตตฺถ   อนนฺตรหิตาย   ภูมิยา
หริตุปลิตฺตาย   เสยฺยํ   กปฺเปติ   เอติสฺสา   คาวิยา   สรูปวจฺฉาย  ยํ
เอกสฺมึ   ถเน   ขีรํ   โหติ  เตน  ราชา  ยาเปติ  ยํ  ทุติยสฺมึ  ถเน
ขีรํ   โหติ   เตน   มเหสี   ยาเปติ   ยํ   ตติยสฺมึ  ถเน  ขีรํ  โหติ
เตน    พฺราหฺมโณ   ปุโรหิโต   ยาเปติ   ยํ   จตุตฺถสฺมึ   ถเน   ขีรํ
โหติ   เตน   อคฺคึ  ชุหติ  อวเสเสน  วจฺฉโก  ยาเปติ  โส  เอวมาห
เอตฺตกา     อุสภา    หญฺญนฺตุ    ยญฺญตฺถาย    เอตฺตกา    วจฺฉตรา
หญฺญนฺตุ    ยญฺญตฺถาย    เอตฺตกา    วจฺฉตริโย   หญฺญนฺตุ   ยญฺญตฺถาย
