ขนฺเธน ฉหายตเนหิ ทฺวาทสหิ ธาตูหิ อสงฺคหิตา ฯ
	[๑๔๕]   อุปาทา   ธมฺมา   เอเกน  ขนฺเธน  ทสหายตเนหิ  ทสหิ
ธาตูหิ  สงฺคหิตา  ฯ  กตีหิ  อสงฺคหิตา  ฯ  จตูหิ  ขนฺเธหิ  ทฺวีหายตเนหิ
อฏฺฐหิ ธาตูหิ อสงฺคหิตา ฯ
	[๑๔๖]   โน  อุปาทา  ธมฺมา  อสงฺขตํ  ขนฺธโต  ฐเปตฺวา  ปญฺจหิ
ขนฺเธหิ   ตีหายตเนหิ  นวหิ  ธาตูหิ  สงฺคหิตา  ฯ  กตีหิ  อสงฺคหิตา  ฯ
น เกหิจิ ขนฺเธหิ นวหายตเนหิ นวหิ ธาตูหิ อสงฺคหิตา ฯ
	[๑๔๗]   อุปาทินฺนา   ธมฺมา   ปญฺจหิ  ขนฺเธหิ  เอกาทสหายตเนหิ
สตฺตรสหิ   ธาตูหิ   สงฺคหิตา   ฯ   กตีหิ   อสงฺคหิตา   ฯ  น  เกหิจิ
ขนฺเธหิ เอเกนายตเนน เอกาย ธาตุยา อสงฺคหิตา ฯ
	[๑๔๘]   อนุปาทินฺนา   ธมฺมา  อสงฺขตํ  ขนฺธโต  ฐเปตฺวา  ปญฺจหิ
ขนฺเธหิ  สตฺตหายตเนหิ  อฏฺฐหิ  ธาตูหิ  สงฺคหิตา  ฯ  กตีหิ อสงฺคหิตา ฯ
น เกหิจิ ขนฺเธหิ ปญฺจหายตเนหิ ทสหิ ธาตูหิ อสงฺคหิตา ฯ
	[๑๔๙]   อุปาทานา   ธมฺมา   กิเลสา   ธมฺมา   กิเลสา   เจว
สงฺกิเลสิกา   จ  ธมฺมา  กิเลสา  เจว  สงฺกิลิฏฺฐา  จ  ธมฺมา  กิเลสา
เจว   กิเลสสมฺปยุตฺตา   จ   ธมฺมา  เอเกน  ขนฺเธน  เอเกนายตเนน
เอกาย   ธาตุยา   สงฺคหิตา   ฯ  กตีหิ  อสงฺคหิตา  ฯ  จตูหิ  ขนฺเธหิ
เอกาทสหายตเนหิ สตฺตรสหิ ธาตูหิ อสงฺคหิตา ฯ
	[๑๕๐]  โน  กิเลสา  ธมฺมา  อสงฺกิลิฏฺฐา  ธมฺมา  กิเลสวิปฺปยุตฺตา
ธมฺมา   อสงฺขตํ   ขนฺธโต  ฐเปตฺวา  ปญฺจหิ  ขนฺเธหิ  ทฺวาทสหายตเนหิ
