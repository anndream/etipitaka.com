ปญฺจหิ ขนฺเธหิ เอกาทสหายตเนหิ สตฺตรสหิ ธาตูหิ อสงฺคหิตา ฯ
	[๑๑๒]   สนิทสฺสนา   ธมฺมา   เอเกน   ขนฺเธน  เอเกนายตเนน
เอกาย   ธาตุยา   สงฺคหิตา   ฯ  กตีหิ  อสงฺคหิตา  ฯ  จตูหิ  ขนฺเธหิ
เอกาทสหายตเนหิ สตฺตรสหิ ธาตูหิ อสงฺคหิตา ฯ
	[๑๑๓]   อนิทสฺสนา   ธมฺมา   อสงฺขตํ  ขนฺธโต  ฐเปตฺวา  ปญฺจหิ
ขนฺเธหิ   เอกาทสหายตเนหิ   สตฺตรสหิ   ธาตูหิ   สงฺคหิตา   ฯ  กตีหิ
อสงฺคหิตา   ฯ   น  เกหิจิ  ขนฺเธหิ  เอเกนายตเนน  เอกาย  ธาตุยา
อสงฺคหิตา ฯ
	[๑๑๔]   สปฺปฏิฆา   ธมฺมา  เอเกน  ขนฺเธน  ทสหายตเนหิ  ทสหิ
ธาตูหิ    สงฺคหิตา    ฯ    กตีหิ    อสงฺคหิตา   ฯ   จตูหิ   ขนฺเธหิ
ทฺวีหายตเนหิ อฏฺฐหิ ธาตูหิ อสงฺคหิตา ฯ
	[๑๑๕]   อปฺปฏิฆา   ธมฺมา   อสงฺขตํ   ขนฺธโต  ฐเปตฺวา  ปญฺจหิ
ขนฺเธหิ  ทฺวีหายตเนหิ  อฏฺฐหิ  ธาตูหิ  สงฺคหิตา  ฯ  กตีหิ  อสงฺคหิตา ฯ
น เกหิจิ ขนฺเธหิ ทสหายตเนหิ ทสหิ ธาตูหิ อสงฺคหิตา ฯ
	[๑๑๖]   รูปิโน   ธมฺมา   เอเกน   ขนฺเธน   เอกาทสหายตเนหิ
เอกาทสหิ   ธาตูหิ   สงฺคหิตา  ฯ  กตีหิ  อสงฺคหิตา  ฯ  จตูหิ  ขนฺเธหิ
เอเกนายตเนน สตฺตหิ ธาตูหิ อสงฺคหิตา ฯ
	[๑๑๗]  อรูปิโน  ธมฺมา  อสงฺขตํ  ขนฺธโต  ฐเปตฺวา  จตูหิ ขนฺเธหิ
ทฺวีหายตเนหิ   อฏฺฐหิ   ธาตูหิ   สงฺคหิตา   ฯ   กตีหิ   อสงฺคหิตา  ฯ
เอเกน ขนฺเธน ทสหายตเนหิ ทสหิ ธาตูหิ อสงฺคหิตา ฯ
