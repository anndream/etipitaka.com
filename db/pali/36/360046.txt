ธมฺมา  มนสิกาเรน  เย  ธมฺมา  ขนฺธสงฺคเหน อสงฺคหิตา อายตนสงฺคเหน
อสงฺคหิตา     ธาตุสงฺคเหน     อสงฺคหิตา    เตหิ    ธมฺเมหิ    เย
ธมฺมา   เต   ธมฺมา   ทฺวีหิ   ขนฺเธหิ   เอกาทสหายตเนหิ   สตฺตรสหิ
ธาตูหิ อสงฺคหิตา ฯ
	[๒๐๕]  จิตฺเตน  เย ธมฺมา ขนฺธสงฺคเหน อสงฺคหิตา อายตนสงฺคเหน
อสงฺคหิตา     ธาตุสงฺคเหน     อสงฺคหิตา    เตหิ    ธมฺเมหิ    เย
ธมฺมา   เต   ธมฺมา   จตูหิ   ขนฺเธหิ   เอกาทสหายตเนหิ  เอกาทสหิ
ธาตูหิ อสงฺคหิตา ฯ
	[๒๐๖]   กุสเลหิ   ธมฺเมหิ   เย  ธมฺมา  อกุสเลหิ  ธมฺเมหิ  เย
ธมฺมา   สุขาย   เวทนาย   สมฺปยุตฺเตหิ  ธมฺเมหิ  เย  ธมฺมา  ทุกฺขาย
เวทนาย   สมฺปยุตฺเตหิ   ธมฺเมหิ   เย  ธมฺมา  อทุกฺขมสุขาย  เวทนาย
สมฺปยุตฺเตหิ   ธมฺเมหิ   เย   ธมฺมา   วิปาเกหิ   ธมฺเมหิ  เย  ธมฺมา
วิปากธมฺมธมฺเมหิ   เย   ธมฺมา   อนุปาทินฺนานุปาทานิเยหิ  ธมฺเมหิ  เย
ธมฺมา  สงฺกิลิฏฺฐสงฺกิเลสิเกหิ  ธมฺเมหิ  เย ธมฺมา อสงฺกิลิฏฺฐาสงฺกิเลสิเกหิ
ธมฺเมหิ     เย     ธมฺมา     สวิตกฺกสวิจาเรหิ     ธมฺเมหิ     เย
ธมฺมา   อวิตกฺกวิจารมตฺเตหิ  ธมฺเมหิ  เย  ธมฺมา  ปีติสหคเตหิ  ธมฺเมหิ
เย   ธมฺมา   สุขสหคเตหิ   ธมฺเมหิ   เย   ธมฺมา   อุเปกฺขาสหคเตหิ
ธมฺเมหิ   เย   ธมฺมา   ทสฺสเนน   ปหาตพฺเพหิ   ธมฺเมหิ  เย  ธมฺมา
ภาวนาย  ปหาตพฺเพหิ  ธมฺเมหิ  เย  ธมฺมา  ทสฺสเนน  ปหาตพฺพ-
เหตุเกหิ  ธมฺเมหิ     เย    ธมฺมา    ภาวนาย    ปหาตพฺพเหตุเกหิ    ธมฺเมหิ
