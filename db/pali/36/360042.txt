กตีหิ  ธาตูหิ  อสงฺคหิตา  เต  ธมฺมา  เอเกน  ขนฺเธน  เอเกนายตเนน
สตฺตหิ ธาตูหิ อสงฺคหิตา ฯ
	[๑๙๐]   เวทนากฺขนฺเธน  เย  ธมฺมา  สญฺญากฺขนฺเธน  เย  ธมฺมา
สงฺขารกฺขนฺเธน   เย  ธมฺมา  ขนฺธสงฺคเหน  อสงฺคหิตา  อายตนสงฺคเหน
อสงฺคหิตา   ธาตุสงฺคเหน   อสงฺคหิตา  เตหิ  ธมฺเมหิ  เย  ธมฺมา  เต
ธมฺมา ทฺวีหิ ขนฺเธหิ เอกาทสหายตเนหิ สตฺตรสหิ ธาตูหิ อสงฺคหิตา ฯ
	[๑๙๑]   วิญฺญาณกฺขนฺเธน   เย   ธมฺมา  มนายตเนน  เย  ธมฺมา
จกฺขุวิญฺญาณธาตุยา   เย   ธมฺมา   ฯเปฯ   มโนธาตุยา   เย   ธมฺมา
มโนวิญฺญาณธาตุยา   เย  ธมฺมา  มนินฺทฺริเยน  เย  ธมฺมา  ขนฺธสงฺคเหน
อสงฺคหิตา       อายตนสงฺคเหน       อสงฺคหิตา       ธาตุสงฺคเหน
อสงฺคหิตา   เตหิ   ธมฺเมหิ   เย   ธมฺมา  เต  ธมฺมา  จตูหิ  ขนฺเธหิ
เอกาทสหายตเนหิ เอกาทสหิ ธาตูหิ อสงฺคหิตา ฯ
	[๑๙๒]   จกฺขฺวายตเนน   เย   ธมฺมา   ฯเปฯ  โผฏฺฐพฺพายตเนน
เย   ธมฺมา   จกฺขุธาตุยา   เย   ธมฺมา  ฯเปฯ  โผฏฺฐพฺพธาตุยา  เย
ธมฺมา  ขนฺธสงฺคเหน  อสงฺคหิตา  อายตนสงฺคเหน อสงฺคหิตา ธาตุสงฺคเหน
อสงฺคหิตา    เตหิ    ธมฺเมหิ    เย    ธมฺมา   เต   ธมฺมา   จตูหิ
ขนฺเธหิ ทฺวีหายตเนหิ อฏฺฐหิ ธาตูหิ อสงฺคหิตา ฯ
	[๑๙๓]   ธมฺมายตเนน   เย   ธมฺมา   ธมฺมธาตุยา   เย  ธมฺมา
อิตฺถินฺทฺริเยน   เย   ธมฺมา   ปุริสินฺทฺริเยน   เย  ธมฺมา  ชีวิตินฺทฺริเยน
เย   ธมฺมา   ขนฺธสงฺคเหน   อสงฺคหิตา   อายตนสงฺคเหน   อสงฺคหิตา
