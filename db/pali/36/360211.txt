สมคฺคนนฺที   สมคฺคกรณึ   วาจํ   ภาสิตา   โหติ   ผรุสํ   วาจํ  ปหาย
ผรุสาย   วาจาย   ปฏิวิรโต  โหติ  ยา  สา  วาจา  เนลา  กณฺณสุขา
เปมนียา    หทยงฺคมา    โปรี   พหุชนกนฺตา   พหุชนมนาปา   ตถารูปึ
วาจํ   ภาสิตา   โหติ   สมฺผปฺปลาปํ   ปหาย   สมฺผปฺปลาปา  ปฏิวิรโต
โหติ   กาลวาที   ภูตวาที   อตฺถวาที   ธมฺมวาที   วินยวาที  นิธานวตึ
วาจํ   ภาสิตา   กาเลน   สาปเทสํ   ปริยนฺตวตึ   อตฺถสญฺหิตํ  ฯ  โส
พีชคามภูตคามสมารมฺภา     ปฏิวิรโต     โหติ    เอกภตฺติโก    โหติ
รตฺตูปรโต   วิรโต   วิกาลโภชนา   นจฺจคีตวาทิตวิสูกทสฺสนา   ปฏิวิรโต
โหติ     มาลาคนฺธวิเลปนธารณมณฺฑนวิภูสนฏฺฐานา     ปฏิวิรโต    โหติ
อุจฺจาสยนมหาสยนา      ปฏิวิรโต      โหติ     ชาตรูปรชตปฏิคฺคหณา
ปฏิวิรโต  โหติ  อามกธญฺญปฏิคฺคหณา  ปฏิวิรโต  โหติ  อามกมํสปฏิคฺคหณา
ปฏิวิรโต         โหติ         อิตฺถีกุมารีปฏิคฺคหณา        ปฏิวิรโต
โหติ     ทาสีทาสปฏิคฺคหณา     ปฏิวิรโต    โหติ    อเชฬกปฏิคฺคหณา
ปฏิวิรโต      โหติ      กุกฺกุฏสูกรปฏิคฺคหณา      ปฏิวิรโต     โหติ
หตฺถิควสฺสวฬวปฏิคฺคหณา     ปฏิวิรโต     โหติ     เขตฺตวตฺถุปฏิคฺคหณา
ปฏิวิรโต   โหติ   ทูเตยฺยปหีนคมนานุโยคา   ปฏิวิรโต  โหติ  กยวิกฺกยา
ปฏิวิรโต      โหติ      ตุลากูฏกํสกูฏมานกูฏา     ปฏิวิรโต     โหติ
อุกฺโกฏนวญฺจนนิกติสาวิโยคา   ปฏิวิรโต   โหติ   เฉทนวธพนฺธวิปราโมส-
*อาโลปสหสาการา    ปฏิวิรโต    โหติ   ฯ   โส   สนฺตุฏฺโฐ   โหติ
กายปริหาริเกน   จีวเรน   กุจฺฉิปริหาริเกน   ปิณฺฑปาเตน   โส   เยน
