อายตนสงฺคเหน   อสงฺคหิตา   ธาตุสงฺคเหน   อสงฺคหิตา   เต   ธมฺมา
จตูหิ ขนฺเธหิ ทฺวีหายตเนหิ อฏฺฐหิ ธาตูหิ อสงฺคหิตา ฯ
	[๑๗๔]   สปฺปฏิเฆหิ   ธมฺเมหิ   เย   ธมฺมา  อุปาทาธมฺเมหิ  เย
ธมฺมา  ขนฺธสงฺคเหน  สงฺคหิตา  อายตนสงฺคเหน  อสงฺคหิตา ธาตุสงฺคเหน
อสงฺคหิตา   เต   ธมฺมา   กตีหิ   ขนฺเธหิ  กตีหายตเนหิ  กตีหิ  ธาตูหิ
อสงฺคหิตา   เต   ธมฺมา   จตูหิ  ขนฺเธหิ  เอกาทสหายตเนหิ  สตฺตรสหิ
ธาตูหิ อสงฺคหิตา ฯ
ทสายตนา   สตฺตรส  ธาตุโย  สตฺตินฺทฺริยา  อสญฺญาภโว  เอกโวการภโว
ปริเทโว สนิทสฺสนสปฺปฏิฆํ อนิทสฺสนํ ปุนเรว สปฺปฏิฆํ อุปาทาติ ฯ
	           สงฺคหิเตนอสงฺคหิตปทนิทฺเทโส นิฏฺฐิโต ฯ
	                 ___________________
	             อสงฺคหิเตนสงฺคหิตปทนิทฺเทโส
	[๑๗๕]   เวทนากฺขนฺเธน  เย  ธมฺมา  สญฺญากฺขนฺเธน  เย  ธมฺมา
สงฺขารกฺขนฺเธน   เย   ธมฺมา   สมุทยสจฺเจน  เย  ธมฺมา  มคฺคสจฺเจน
เย    ธมฺมา   ขนฺธสงฺคเหน   อสงฺคหิตา   อายตนสงฺคเหน   สงฺคหิตา
ธาตุสงฺคเหน   สงฺคหิตา   เต   ธมฺมา   กตีหิ   ขนฺเธหิ  กตีหายตเนหิ
กตีหิ   ธาตูหิ   สงฺคหิตา  เต  ธมฺมา  อสงฺขตํ  ขนฺธโต  ฐเปตฺวา  ตีหิ
ขนฺเธหิ เอเกนายตเนน เอกาย ธาตุยา สงฺคหิตา ฯ
	[๑๗๖]   นิโรธสจฺเจน   เย   ธมฺมา   ขนฺธสงฺคเหน   อสงฺคหิตา  อายตน-
