	            วิปฺปยุตฺเตนสมฺปยุตฺตปทนิทฺเทโส
	[๓๑๓]   รูปกฺขนฺเธน   เย  ธมฺมา  วิปฺปยุตฺตา  เต  ธมฺมา  กตีหิ
ขนฺเธหิ กตีหายตเนหิ กตีหิ ธาตูหิ สมฺปยุตฺตาติ ฯ นตฺถิ ฯ
	[๓๑๔]   เวทนากฺขนฺเธน  เย  ธมฺมา  สญฺญากฺขนฺเธน  เย  ธมฺมา
สงฺขารกฺขนฺเธน   เย   ธมฺมา   วิญฺญาณกฺขนฺเธน   เย   ธมฺมา  ฯเปฯ
สรเณหิ  ธมฺเมหิ  เย  ธมฺมา  อรเณหิ  ธมฺเมหิ  เย  ธมฺมา  วิปฺปยุตฺตา
เต  ธมฺมา  กตีหิ  ขนฺเธหิ  กตีหายตเนหิ  กตีหิ  ธาตูหิ  สมฺปยุตฺตาติ  ฯ
นตฺถิ ฯ
	          วิปฺปยุตฺเตนสมฺปยุตฺตปทนิทฺเทโส นิฏฺฐิโต ฯ
	                 _______________
	            สมฺปยุตฺเตนสมฺปยุตฺตปทนิทฺเทโส
	[๓๑๕]   เวทนากฺขนฺเธน  เย  ธมฺมา  สญฺญากฺขนฺเธน  เย  ธมฺมา
สงฺขารกฺขนฺเธน   เย   ธมฺมา   สมฺปยุตฺตา  เตหิ  ธมฺเมหิ  เย  ธมฺมา
สมฺปยุตฺตา   เต   ธมฺมา   กตีหิ   ขนฺเธหิ  กตีหายตเนหิ  กตีหิ  ธาตูหิ
สมฺปยุตฺตา  ฯ  เต  ธมฺมา  ตีหิ  ขนฺเธหิ  เอเกนายตเนน  สตฺตหิ ธาตูหิ
สมฺปยุตฺตา เอเกนายตเนน เอกาย ธาตุยา เกหิจิ สมฺปยุตฺตา ฯ
	[๓๑๖]   วิญฺญาณกฺขนฺเธน   เย   ธมฺมา  มนายตเนน  เย  ธมฺมา
จกฺขุวิญฺญาณธาตุยา   เย   ธมฺมา   ฯเปฯ   มโนธาตุยา   เย   ธมฺมา
