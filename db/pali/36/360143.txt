น   ปริหายติ   ตาหิ   สมาปตฺตีหิ   สเจ   นานุรกฺขติ  ปริหายติ  ตาหิ
สมาปตฺตีหิ อยํ วุจฺจติ ปุคฺคโล อนุรกฺขนาภพฺโพ ฯ
	[๒๕]   กตโม   จ   ปุคฺคโล   ปุถุชฺชโน   ยสฺส   ปุคฺคลสฺส  ตีณิ
สญฺโญชนานิ   อปฺปหีนานิ   น   จ   เตสํ  ธมฺมานํ  ปหานาย  ปฏิปนฺโน
อยํ วุจฺจติ ปุคฺคโล ปุถุชฺชโน ฯ
	[๒๖]   กตโม   จ   ปุคฺคโล  โคตฺรภู  เยสํ  ธมฺมานํ  สมนนฺตรา
อริยธมฺมสฺส   อวกฺกนฺติ   โหติ   เตหิ   ธมฺเมหิ   สมนฺนาคโต  ปุคฺคโล
อยํ วุจฺจติ ปุคฺคโล โคตฺรภู ฯ
	[๒๗]   กตโม   จ   ปุคฺคโล   ภยูปรโต  สตฺต  เสขา  ภยูปรตา
เย จ ปุคฺคลา ปุถุชฺชนา สีลวนฺโต ฯ อรหา อภยูปรโต ฯ
	[๒๘]   กตโม   จ   ปุคฺคโล   อภพฺพาคมโน   เย  เต  ปุคฺคลา
กมฺมาวรเณน   สมนฺนาคตา   กิเลสาวรเณน  สมนฺนาคตา  วิปากาวรเณน
สมนฺนาคตา     อสทฺธา    อจฺฉนฺทิกา    ทุปฺปญฺญา    ชฬา    อภพฺพา
นิยามํ   โอกฺกมิตต   กุสเลสุ   ธมฺเมสุ  สมฺมตฺตํ  อิเม  วุจฺจนฺติ  ปุคฺคลา
อภพฺพาคมนา ฯ
	[๒๙]   กตโม   จ   ปุคฺคโล   ภพฺพาคมโน   เย   เต  ปุคฺคลา
น   กมฺมาวรเณน   สมนฺนาคตา   น   กิเลสาวรเณน   สมนฺนาคตา  น
วิปากาวรเณน    สมนฺนาคตา   สทฺธา   ฉนฺทิกา   ปญฺญวนฺโต   อเนฬา
ภพฺพา   นิยามํ   โอกฺกมิตต   กุสเลสุ   ธมฺเมสุ  สมฺมตฺตํ  อิเม  วุจฺจนฺติ
ปุคฺคลา ภพฺพาคมนา ฯ
