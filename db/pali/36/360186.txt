อยํ   วุจฺจติ   ปุคฺคโล   ยุตฺตปฏิภาโณ   โน   มุตฺตปฏิภาโณ  ฯ  กตโม
จ   ปุคฺคโล   มุตฺตปฏิภาโณ   โน   ยุตฺตปฏิภาโณ   อิเธกจฺโจ  ปุคฺคโล
ปญฺหํ   ปุฏฺโฐ   สมาโน   สีฆํ   วทติ  โน  ยุตฺตํ  อยํ  วุจฺจติ  ปุคฺคโล
มุตฺตปฏิภาโณ   โน  ยุตฺตปฏิภาโณ  ฯ  กตโม  จ  ปุคฺคโล  ยุตฺตปฏิภาโณ
จ   มุตฺตปฏิภาโณ   จ   อิเธกจฺโจ   ปุคฺคโล   ปญฺหํ   ปุฏฺโฐ  สมาโน
ยุตฺตญฺจ    วทติ   สีฆญฺจ   อยํ   วุจฺจติ   ปุคฺคโล   ยุตฺตปฏิภาโณ   จ
มุตฺตปฏิภาโณ   จ   ฯ   กตโม   จ  ปุคฺคโล  เนว  ยุตฺตปฏิภาโณ  โน
มุตฺตปฏิภาโณ    อิเธกจฺโจ   ปุคฺคโล   ปญฺหํ   ปุฏฺโฐ   สมาโน   เนว
ยุตฺตํ   วทติ   โน   สีฆํ   อยํ   วุจฺจติ   ปุคฺคโล  เนว  ยุตฺตปฏิภาโณ
โน มุตฺตปฏิภาโณ ฯ
	 [๑๑๐]   ตตฺถ  กตเม  จตฺตาโร  ธมฺมกถิกา  ปุคฺคลา  อิเธกจฺโจ
ธมฺมกถิโก    อปฺปญฺจ    ภาสติ    อสหิตญฺจ   ปริสา   จสฺส   อกุสลา
โหติ    สหิตาสหิตสฺส    เอวรูโป    ธมฺมกถิโก   เอวรูปาย   ปริสาย
ธมฺมกถิโกเตฺวว   สงฺขํ  คจฺฉติ  ฯ  อิธ  ปเนกจฺโจ  ธมฺมกถิโก  อปฺปญฺจ
ภาสติ   สหิตญฺจ   ปริสา   จสฺส  กุสลา  โหติ  สหิตาสหิตสฺส  เอวรูโป
ธมฺมกถิโก   เอวรูปาย  ปริสาย  ธมฺมกถิโกเตฺวว  สงฺขํ  คจฺฉติ  ฯ  อิธ
ปเนกจฺโจ    ธมฺมกถิโก    พหุญฺจ   ภาสติ   อสหิตญฺจ   ปริสา   จสฺส
อกุสลา    โหติ    สหิตาสหิตสฺส    เอวรูโป   ธมฺมกถิโก   เอวรูปาย
ปริสาย   ธมฺมกถิโกเตฺวว  สงฺขํ  คจฺฉติ  ฯ  อิธ  ปเนกจฺโจ  ธมฺมกถิโก
พหุญฺจ   ภาสติ   สหิตญฺจ   ปริสา   จสฺส   กุสลา  โหติ  สหิตาสหิตสฺส
