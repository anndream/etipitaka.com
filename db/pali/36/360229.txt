จ  ปาโมกฺโข  จ อุตฺตโม จ ปวโร จ ฯ เสยฺยถาปิ นาม ควา ขีรํ ขีรมฺหา
ทธิ    ทธิมฺหา    นวนีตํ    นวนีตมฺหา   สปฺปิ   สปฺปิมฺหา   สปฺปิมณฺโฑ
สปฺปิมณฺฑํ  ตตฺถ  อคฺคมกฺขายติ  เอวเมว  ยฺวายํ  โสสานิโก  อปฺปิจฺฉํเยว
นิสฺสาย   สนฺตุฏฺฐึเยว   นิสฺสาย   สลฺเลขํเยว   นิสฺสาย   อิทมตฺถิตํเยว
นิสฺสาย   โสสานิโก   โหติ   อยํ  อิเมสํ  ปญฺจนฺนํ  โสสานิกานํ  อคฺโค
จ   เสฏฺโฐ   จ   ปาโมกฺโข   จ   อุตฺตโม  จ  ปวโร  จ  ฯ  อิเม
ปญฺจ โสสานิกาติ ฯ
	               ปญฺจกนิทฺเทโส นิฏฺฐิโต ฯ
	                 ___________________
	                   ฉกฺกนิทฺเทโส
	[๑๔๗]  ตตฺร  ยฺวายํ  ปุคฺคโล  ปุพฺเพ  อนนุสฺสุเตสุ  ธมฺเมสุ  สามํ
สจฺจานิ   อภิสมฺพุชฺฌติ   ตตฺถ   จ   สพฺพญฺญุตํ   ปาปุณาติ   พเลสุ   จ
วสีภาวํ   สมฺมาสมฺพุทฺโธ   เตน   ทฏฺฐพฺโพ   ฯ  ตตฺร  ยฺวายํ  ปุคฺคโล
ปุพฺเพ   อนนุสฺสุเตสุ  ธมฺเมสุ  สามํ  สจฺจานิ  อภิสมฺพุชฺฌติ  น  จ  ตตฺถ
สพฺพญฺญุตํ   ปาปุณาติ   น   พเลสุ   จ  วสีภาวํ  ปจฺเจกสมฺพุทฺโธ  เตน
ทฏฺฐพฺโพ   ฯ   ตตฺร   ยฺวายํ   ปุคฺคโล   ปุพฺเพ  อนนุสฺสุเตสุ  ธมฺเมสุ
สามํ   สจฺจานิ   อนภิสมฺพุชฺฌติ   ทิฏฺเฐว   ธมฺเม  ทุกฺขสฺสนฺตกโร  โหติ
สาวกปารมิญฺจ   ปาปุณาติ   สารีปุตฺตโมคฺคลฺลานา   เตน   ทฏฺฐพฺพา  ฯ
ตตฺร   ยฺวายํ   ปุคฺคโล   ปุพฺเพ   อนนุสฺสุเตสุ  ธมฺเมสุ  สามํ  สจฺจานิ
