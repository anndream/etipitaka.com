ธมฺมสฺสวนาย   ตสฺส   ภิกฺขู  ธมฺมํ  เทเสนฺติ  อาทิกลฺยาณํ  มชฺเฌกลฺยาณํ
ปริโยสานกลฺยาณํ     สาตฺถํ     สพฺยญฺชนํ     เกวลปริปุณฺณํ    ปริสุทฺธํ
พฺรหฺมจริยํ   ปกาเสนฺติ   โส   ตสฺมึ   อาสเน  นิสินฺโน  ตสฺสา  กถาย
เนว  อาทึ  มนสิกโรติ  น  มชฺฌํ  มนสิกโรติ  น  ปริโยสานํ  มนสิกโรติ
วุฏฺฐิโตปิ   ตมฺหา   อาสนา   ตสฺสา   กถาย   เนว  อาทึ  มนสิกโรติ
น   มชฺฌํ   มนสิกโรติ  น  ปริโยสานํ  มนสิกโรติ  อยํ  วุจฺจติ  ปุคฺคโล
อวกุชฺชปญฺโญ    ฯ   กตโม   จ   ปุคฺคโล   อุจฺจงฺคปญฺโญ   อิเธกจฺโจ
ปุคฺคโล  อารามํ  คนฺตฺวา  โหติ  อภิกฺขณํ  ภิกฺขูนํ  สนฺติเก  ธมฺมสฺสวนาย
ตสฺส  ภิกฺขู  ธมฺมํ  เทเสนฺติ  อาทิกลฺยาณํ  มชฺเฌกลฺยาณํ ปริโยสานกลฺยาณํ
สาตฺถํ      สพฺยญฺชนํ      เกวลปริปุณฺณํ      ปริสุทฺธํ      พฺรหฺมจริยํ
ปกาเสนฺติ   โส   ตสฺมึ   อาสเน   นิสินฺโน   ตสฺสา   กถาย  อาทิมฺปิ
มนสิกโรติ   มชฺฌมฺปิ   มนสิกโรติ   ปริโยสานมฺปิ   มนสิกโรติ   วุฏฺฐิโต
จ  โข  ตมฺหา  อาสนา  ตสฺสา  กถาย  เนว  อาทึ  มนสิกโรติ น มชฺฌํ
มนสิกโรติ   น   ปริโยสานํ   มนสิกโรติ   เสยฺยถาปิ   นาม   ปุริสสฺส
อุจฺจงฺเคปิ    นานาขชฺชกานิ    อากิณฺณานิ    ติลา   ตณฺฑุลา   โมทกา
พทรา  โส  ตมฺหา  อาสนา  วุฏฺฐหนฺโต  สติสมฺโมสา  ปกิเรยฺย เอวเมว
อิเธกจฺโจ   ปุคฺคโล   อารามํ  คนฺตฺวา  โหติ  อภิกฺขณํ  ภิกฺขูนํ  สนฺติเก
ธมฺมสฺสวนาย   ตสฺส   ภิกฺขู  ธมฺมํ  เทเสนฺติ  อาทิกลฺยาณํ  มชฺเฌกลฺยาณํ
ปริโยสานกลฺยาณํ     สาตฺถํ     สพฺยญฺชนํ     เกวลปริปุณฺณํ    ปริสุทฺธํ
พฺรหฺมจริยํ   ปกาเสนฺติ   โส   ตสฺมึ   อาสเน  นิสินฺโน  ตสฺสา  กถาย
