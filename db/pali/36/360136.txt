ลูขปฺปสนฺโน   ธมฺมปฺปมาโณ   ธมฺมปฺปสนฺโน   ฯ   อตฺเถกจฺโจ   ปุคฺคโล
อตฺตหิตาย   ปฏิปนฺโน   โหติ   โน   ปรหิตาย   อตฺเถกจฺโจ   ปุคฺคโล
ปรหิตาย   ปฏิปนฺโน   โหติ   โน   อตฺตหิตาย   อตฺเถกจฺโจ   ปุคฺคโล
อตฺตหิตาย   เจว   ปฏิปนฺโน  โหติ  ปรหิตาย  จ  อตฺเถกจฺโจ  ปุคฺคโล
เนว  อตฺตหิตาย  ปฏิปนฺโน  โหติ  โน  ปรหิตาย  ฯ อตฺเถกจฺโจ ปุคฺคโล
อตฺตนฺตโป   โหติ   อตฺตปริตาปนานุโยคมนุยุตฺโต   อตฺเถกจฺโจ   ปุคฺคโล
ปรนฺตโป    โหติ    ปรปริตาปนานุโยคมนุยุตฺโต   อตฺเถกจฺโจ   ปุคฺคโล
อตฺตนฺตโป    จ    โหติ   อตฺตปริตาปนานุโยคมนุยุตฺโต   ปรนฺตโป   จ
ปรปริตาปนานุโยคมนุยุตฺโต    อตฺเถกจฺโจ   ปุคฺคโล   เนว   อตฺตนฺตโป
โหติ  น  อตฺตปริตาปนานุโยคมนุยุตฺโต  น  ปรนฺตโป  น  ปรปริตาปนานุ-
*โยคมนุยุตฺโต    โส    อนตฺตนฺตโป    อปรนฺตโป    ทิฏฺเฐว   ธมฺเม
นิจฺฉาโต  นิพฺพุโต  สีตีภูโต  สุขปฏิสํเวที  พฺรหฺมภูเตน  อตฺตนา  วิหรติ ฯ
สราโค   สโทโส   สโมโห   สมาโน   ฯ  อตฺเถกจฺโจ  ปุคฺคโล  ลาภี
โหติ    อชฺฌตฺตํ    เจโตสมถสฺส    น   ลาภี   อธิปญฺญาธมฺมวิปสฺสนาย
อตฺเถกจฺโจ   ปุคฺคโล   ลาภี   โหติ   อธิปญฺญาธมฺมวิปสฺสนาย  น  ลาภี
อชฺฌตฺตํ    เจโตสมถสฺส   อตฺเถกจฺโจ   ปุคฺคโล   ลาภี   เจว   โหติ
อชฺฌตฺตํ   เจโตสมถสฺส   ลาภี   จ  อธิปญฺญาธมฺมวิปสฺสนาย  อตฺเถกจฺโจ
ปุคฺคโล  เนว  ลาภี  โหติ  อชฺฌตฺตํ  เจโตสมถสฺส น ลาภี อธิปญฺญาธมฺม-
*วิปสฺสนาย    ฯ    อนุโสตคามี    ปุคฺคโล    ปฏิโสตคามี    ปุคฺคโล
ฐิตตฺโต   ปุคฺคโล   ติณฺโณ   ปารคโต   ถเล   ติฏฺฐติ   พฺราหฺมโณ  ฯ
