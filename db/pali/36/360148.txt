โหติ   สกิเทว   อิมํ  โลกํ  อาคนฺตฺวา  ทุกฺขสฺสนฺตํ  กโรติ  อยํ  วุจฺจติ
ปุคฺคโล สกทาคามี ฯ
	[๕๑]    กตโม   จ   ปุคฺคโล   อนาคามี   อิเธกจฺโจ   ปุคฺคโล
ปญฺจนฺนํ   โอรมฺภาคิยานํ   สญฺโญชนานํ   ปริกฺขยา   โอปปาติโก   โหติ
ตตฺถ    ปรินิพฺพายี    อนาวตฺติธมฺโม    ตสฺมา   โลกา   อยํ   วุจฺจติ
ปุคฺคโล อนาคามี ฯ
	[๕๒]   กตโม  จ  ปุคฺคโล  อนฺตราปรินิพฺพายี  อิเธกจฺโจ  ปุคฺคโล
ปญฺจนฺนํ   โอรมฺภาคิยานํ   สญฺโญชนานํ   ปริกฺขยา   โอปปาติโก   โหติ
ตตฺถ    ปรินิพฺพายี    อนาวตฺติธมฺโม   ตสฺมา   โลกา   โส   อุปฺปนฺนํ
วา    สมนนฺตรา    อปฺปตฺตํ   วา   เวมชฺฌํ   อายุปฺปมาณํ   อริยมคฺคํ
สญฺชเนติ   อุปริฏฺฐิมานํ   สญฺโญชนานํ   ปหานาย   อยํ  วุจฺจติ  ปุคฺคโล
อนฺตราปรินิพฺพายี ฯ
	[๕๓]    กตโม    จ    ปุคฺคโล   อุปหจฺจปรินิพฺพายี   อิเธกจฺโจ
ปุคฺคโล   ปญฺจนฺนํ   โอรมฺภาคิยานํ   สญฺโญชนานํ  ปริกฺขยา  โอปปาติโก
โหติ    ตตฺถ    ปรินิพฺพายี    อนาวตฺติธมฺโม    ตสฺมา   โลกา   โส
อติกฺกมิตฺวา   เวมชฺฌํ   อายุปฺปมาณํ   อุปหจฺจ  วา  กาลกิริยํ  อริยมคฺคํ
สญฺชเนติ   อุปริฏฺฐิมานํ   สญฺโญชนานํ   ปหานาย   อยํ  วุจฺจติ  ปุคฺคโล
อุปหจฺจปรินิพฺพายี ฯ
	[๕๔]  กตโม  จ  ปุคฺคโล  อสงฺขารปรินิพฺพายี  อิเธกจฺโจ  ปุคฺคโล
ปญฺจนฺนํ   โอรมฺภาคิยานํ   สญฺโญชนานํ   ปริกฺขยา   โอปปาติโก   โหติ
