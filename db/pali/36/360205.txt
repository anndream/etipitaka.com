ปุคฺคโล ธมฺมปฺปมาโณ ธมฺมปฺปสนฺโน ฯ
	[๑๓๔]  กถญฺจ  ปุคฺคโล  อตฺตหิตาย  ปฏิปนฺโน  โหติ  โน ปรหิตาย
อิเธกจฺโจ   ปุคฺคโล  อตฺตนา  สีลสมฺปนฺโน  โหติ  โน  ปรํ  สีลสมฺปทาย
สมาทเปติ   อตฺตนา   สมาธิสมฺปนฺโน   โหติ   โน  ปรํ  สมาธิสมฺปทาย
สมาทเปติ   อตฺตนา   ปญฺญาสมฺปนฺโน   โหติ   โน  ปรํ  ปญฺญาสมฺปทาย
สมาทเปติ   อตฺตนา   วิมุตฺติสมฺปนฺโน   โหติ   โน  ปรํ  วิมุตฺติสมฺปทาย
สมาทเปติ    อตฺตนา    วิมุตฺติญาณทสฺสนสมฺปนฺโน    โหติ    โน   ปรํ
วิมุตฺติญาณทสฺสนสมฺปทาย    สมาทเปติ    เอวํ    ปุคฺคโล    อตฺตหิตาย
ปฏิปนฺโน  โหติ  โน  ปรหิตาย  ฯ  กถญฺจ  ปุคฺคโล  ปรหิตาย  ปฏิปนฺโน
โหติ   โน   อตฺตหิตาย   อิเธกจฺโจ  ปุคฺคโล  อตฺตนา  น  สีลสมฺปนฺโน
โหติ    ปรํ   สีลสมฺปทาย   สมาทเปติ   อตฺตนา   น   สมาธิสมฺปนฺโน
โหติ   ปรํ   สมาธิสมฺปทาย   สมาทเปติ   อตฺตนา   น  ปญฺญาสมฺปนฺโน
โหติ   ปรํ   ปญฺญาสมฺปทาย   สมาทเปติ   อตฺตนา   น  วิมุตฺติสมฺปนฺโน
โหติ  ปรํ  วิมุตฺติสมฺปทาย  สมาทเปติ  อตฺตนา น วิมุตฺติญาณทสฺสนสมฺปนฺโน
โหติ         ปรํ         วิมุตฺติญาณทสฺสนสมฺปทาย        สมาทเปติ
เอวํ   ปุคฺคโล   ปรหิตาย  ปฏิปนฺโน  โหติ  โน  อตฺตหิตาย  ฯ  กถญฺจ
ปุคฺคโล   อตฺตหิตาย   เจว   ปฏิปนฺโน  โหติ  ปรหิตาย  จ  อิเธกจฺโจ
ปุคฺคโล    อตฺตนา    จ    สีลสมฺปนฺโน   โหติ   ปรญฺจ   สีลสมฺปทาย
สมาทเปติ   อตฺตนา   จ   สมาธิสมฺปนฺโน  โหติ  ปรญฺจ  สมาธิสมฺปทาย
สมาทเปติ   อตฺตนา   จ   ปญฺญาสมฺปนฺโน  โหติ  ปรญฺจ  ปญฺญา-
