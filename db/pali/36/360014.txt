กมฺมภโว  เอเกน  ขนฺเธน  เอเกนายตเนน  เอกาย ธาตุยา สงฺคหิโต ฯ
กตีหิ   อสงฺคหิโต   ฯ   จตูหิ   ขนฺเธหิ   เอกาทสหายตเนหิ  สตฺตรสหิ
ธาตูหิ อสงฺคหิโต ฯ
	[๖๓]    อุปปตฺติภโว    กามภโว    สญฺญาภโว   ปญฺจโวการภโว
ปญฺจหิ   ขนฺเธหิ   เอกาทสหายตเนหิ   สตฺตรสหิ   ธาตูหิ  สงฺคหิโต  ฯ
กตีหิ   อสงฺคหิโต   ฯ   น   เกหิจิ  ขนฺเธหิ  เอเกนายตเนน  เอกาย
ธาตุยา อสงฺคหิโต ฯ
	[๖๔]   รูปภโว   ปญฺจหิ   ขนฺเธหิ  ปญฺจหายตเนหิ  อฏฺฐหิ  ธาตูหิ
สงฺคหิโต   ฯ  กตีหิ  อสงฺคหิโต  ฯ  น  เกหิจิ  ขนฺเธหิ  สตฺตหายตเนหิ
ทสหิ ธาตูหิ อสงฺคหิโต ฯ
	[๖๕]   อรูปภโว   เนวสญฺญานาสญฺญาภโว   จตุโวการภโว   จตูหิ
ขนฺเธหิ  ทฺวีหายตเนหิ  ทฺวีหิ  ธาตูหิ  สงฺคหิโต  ฯ  กตีหิ  อสงฺคหิโต  ฯ
เอเกน ขนฺเธน ทสหายตเนหิ โสฬสหิ ธาตูหิ อสงฺคหิโต ฯ
	[๖๖]  อสญฺญาภโว  เอกโวการภโว  เอเกน  ขนฺเธน ทฺวีหายตเนหิ
ทฺวีหิ   ธาตูหิ   สงฺคหิโต   ฯ   กตีหิ   อสงฺคหิโต   ฯ  จตูหิ  ขนฺเธหิ
ทสหายตเนหิ โสฬสหิ ธาตูหิ อสงฺคหิโต ฯ
	[๖๗]   ชาติ   ทฺวีหิ   ขนฺเธหิ  ชรา  ทฺวีหิ  ขนฺเธหิ  มรณํ  ทฺวีหิ
ขนฺเธหิ  เอเกนายตเนน  เอกาย  ธาตุยา  สงฺคหิตํ  ฯ กตีหิ อสงฺคหิตํ ฯ
ตีหิ ขนฺเธหิ เอกาทสหายตเนหิ สตฺตรสหิ ธาตูหิ อสงฺคหิตํ ฯ
	[๖๘]   โสโก   ปริเทโว  ทุกฺขํ  โทมนสฺสํ  อุปายาโส  สติปฏฺฐานํ
