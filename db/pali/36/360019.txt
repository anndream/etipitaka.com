ขนฺเธหิ   ทฺวาทสหายตเนหิ   อฏฺฐารสหิ   ธาตูหิ   สงฺคหิตา   ฯ  กตีหิ
อสงฺคหิตา   ฯ   น  เกหิจิ  ขนฺเธหิ  น  เกหิจิ  อายตเนหิ  น  กาหิจิ
ธาตูหิ อสงฺคหิตา ฯ
	[๙๑]    ปริตฺตา    ธมฺมา   ปญฺจหิ   ขนฺเธหิ   ทฺวาทสหายตเนหิ
อฏฺฐารสหิ   ธาตูหิ   สงฺคหิตา   ฯ   กตีหิ   อสงฺคหิตา  ฯ  น  เกหิจิ
ขนฺเธหิ น เกหิจิ อายตเนหิ น กาหิจิ ธาตูหิ อสงฺคหิตา ฯ
	 [๙๒]   อปฺปมาณา   ธมฺมา   ปณีตา   ธมฺมา   อสงฺขตํ  ขนฺธโต
ฐเปตฺวา   จตูหิ   ขนฺเธหิ   ทฺวีหายตเนหิ   ทฺวีหิ  ธาตูหิ  สงฺคหิตา  ฯ
กตีหิ   อสงฺคหิตา   ฯ  เอเกน  ขนฺเธน  ทสหายตเนหิ  โสฬสหิ  ธาตูหิ
อสงฺคหิตา ฯ
	[๙๓]    ปริตฺตารมฺมณา   ธมฺมา   จตูหิ   ขนฺเธหิ   ทฺวีหายตเนหิ
อฏฺฐหิ   ธาตูหิ   สงฺคหิตา   ฯ  กตีหิ  อสงฺคหิตา  ฯ  เอเกน  ขนฺเธน
ทสหายตเนหิ ทสหิ ธาตูหิ อสงฺคหิตา ฯ
	[๙๔]    มหคฺคตารมฺมณา    ธมฺมา    อปฺปมาณารมฺมณา    ธมฺมา
หีนา   ธมฺมา  มิจฺฉตฺตนิยตา  ธมฺมา  สมฺมตฺตนิยตา  ธมฺมา  มคฺคารมฺมณา
ธมฺมา       มคฺคเหตุกา       ธมฺมา      มคฺคาธิปติโน      ธมฺมา
จตูหิ   ขนฺเธหิ   ทฺวีหายตเนหิ   ทฺวีหิ   ธาตูหิ   สงฺคหิตา   ฯ   กตีหิ
อสงฺคหิตา    ฯ   เอเกน   ขนฺเธน   ทสหายตเนหิ   โสฬสหิ   ธาตูหิ
อสงฺคหิตา ฯ
	[๙๕]    มชฺฌิมา    ธมฺมา   ปญฺจหิ   ขนฺเธหิ   ทฺวาทสหายตเนหิ
