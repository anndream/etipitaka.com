ปรญฺจ   ปาณาติปาเต   สมาทเปติ   อตฺตนา   จ   อทินฺนาทายี   โหติ
ปรญฺจ   อทินฺนาทาเน   สมาทเปติ   ฯเปฯ   อตฺตนา   จ   มิจฺฉาทิฏฺฐิ
โหติ    ปรญฺจ    มิจฺฉาทิฏฺฐิยา    สมาทเปติ   อยํ   วุจฺจติ   ปุคฺคโล
ปาปธมฺเมน   ปาปธมฺมตโร   ฯ   กตโม   จ   ปุคฺคโล   กลฺยาณธมฺโม
อิเธกจฺโจ    ปุคฺคโล   ปาณาติปาตา   ปฏิวิรโต   โหติ   อทินฺนาทานา
ปฏิวิรโต   โหติ   ฯเปฯ   สมฺมาทิฏฺฐิ   โหติ   อยํ   วุจฺจติ   ปุคฺคโล
กลฺยาณธมฺโม   ฯ   กตโม  จ  ปุคฺคโล  กลฺยาณธมฺเมน  กลฺยาณธมฺมตโร
อิเธกจฺโจ   ปุคฺคโล  อตฺตนา  จ  ปาณาติปาตา  ปฏิวิรโต  โหติ  ปรญฺจ
ปาณาติปาตา   เวรมณิยา   สมาทเปติ   ฯเปฯ  อตฺตนา  จ  สมฺมาทิฏฺฐิ
โหติ    ปรญฺจ    สมฺมาทิฏฺฐิยา    สมาทเปติ   อยํ   วุจฺจติ   ปุคฺคโล
กลฺยาณธมฺเมน กลฺยาณธมฺมตโร ฯ
	[๑๐๗]   กตโม   จ   ปุคฺคโล   สาวชฺโช   อิเธกจฺโจ   ปุคฺคโล
สาวชฺเชน   กายกมฺเมน   สมนฺนาคโต   โหติ   สาวชฺเชน   วจีกมฺเมน
สมนฺนาคโต   โหติ   สาวชฺเชน   มโนกมฺเมน   สมนฺนาคโต  โหติ  อยํ
วุจฺจติ  ปุคฺคโล  สาวชฺโช  ฯ  กตโม  จ  ปุคฺคโล  วชฺชพหุโล อิเธกจฺโจ
ปุคฺคโล   สาวชฺเชน   พหุลํ   กายกมฺเมน   สมนฺนาคโต   โหติ   อปฺปํ
อนวชฺเชน   สาวชฺเชน   พหุลํ   วจีกมฺเมน   สมนฺนาคโต   โหติ  อปฺปํ
อนวชฺเชน   สาวชฺเชน   พหุลํ   มโนกมฺเมน   สมนฺนาคโต  โหติ  อปฺปํ
อนวชฺเชน   อยํ   วุจฺจติ   ปุคฺคโล  วชฺชพหุโล  ฯ  กตโม  จ  ปุคฺคโล
อปฺปสาวชฺโช    อิเธกจฺโจ   ปุคฺคโล   อนวชฺเชน   พหุลํ   กายกมฺเมน
