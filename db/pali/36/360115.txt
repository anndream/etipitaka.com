	[๔๖๖]   กามภเวน   เย   ธมฺมา  วิปฺปยุตฺตา  เต  ธมฺมา  จตูหิ
ขนฺเธหิ  ทฺวีหายตเนหิ  ปญฺจหิ  ธาตูหิ  สงฺคหิตา  ฯ  กตีหิ  อสงฺคหิตา ฯ
เอเกน ขนฺเธน ทสหายตเนหิ เตรสหิ ธาตูหิ อสงฺคหิตา ฯ
	[๔๖๗]    รูปภเวน   เย   ธมฺมา   อสญฺญาภเวน   เย   ธมฺมา
เอกโวการภเวน  เย  ธมฺมา  ปริเทเวน เย ธมฺมา วิปฺปยุตฺตา เต ธมฺมา
จตูหิ   ขนฺเธหิ   ทฺวีหายตเนหิ   อฏฺฐหิ   ธาตูหิ   สงฺคหิตา   ฯ  กตีหิ
อสงฺคหิตา ฯ เอเกน ขนฺเธน ทสหายตเนหิ ทสหิ ธาตูหิ อสงฺคหิตา ฯ
	[๔๖๘]   อรูปภเวน   เย   ธมฺมา   เนวสญฺญานาสญฺญาภเวน  เย
ธมฺมา   จตุโวการภเวน   เย   ธมฺมา   โสเกน  เย  ธมฺมา  ทุกฺเขน
เย   ธมฺมา   โทมนสฺเสน   เย   ธมฺมา   อุปายาเสน   เย   ธมฺมา
สติปฏฺฐาเนน   เย   ธมฺมา   สมฺมปฺปธาเนน   เย  ธมฺมา  อิทฺธิปาเทน
เย    ธมฺมา    ฌาเนน    เย   ธมฺมา   อปฺปมญฺญาย   เย   ธมฺมา
ปญฺจหิ   อินฺทฺริเยหิ   เย   ธมฺมา   ปญฺจหิ  พเลหิ  เย  ธมฺมา  สตฺตหิ
โพชฺฌงฺเคหิ   เย   ธมฺมา   อริเยน  อฏฺฐงฺคิเกน  มคฺเคน  เย  ธมฺมา
วิปฺปยุตฺตา   เต   ธมฺมา   อสงฺขตํ  ขนฺธโต  ฐเปตฺวา  ปญฺจหิ  ขนฺเธหิ
ทฺวาทสหายตเนหิ  อฏฺฐารสหิ  ธาตูหิ  สงฺคหิตา  ฯ  กตีหิ  อสงฺคหิตา  ฯ
น เกหิจิ ขนฺเธหิ น เกหิจิ อายตเนหิ น กาหิจิ ธาตูหิ อสงฺคหิตา ฯ
	[๔๖๙]   ผสฺเสน   เย   ธมฺมา   เวทนาย  เย  ธมฺมา  สญฺญาย
เย   ธมฺมา   เจตนาย  เย  ธมฺมา  จิตฺเตน  เย  ธมฺมา  มนสิกาเรน
เย   ธมฺมา   วิปฺปยุตฺตา   เต   ธมฺมา   อสงฺขตํ   ขนฺธโต  ฐเปตฺวา
