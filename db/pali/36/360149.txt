ตตฺถ   ปรินิพฺพายี   อนาวตฺติธมฺโม   ตสฺมา   โลกา   โส  อสงฺขาเรน
อริยมคฺคํ    สญฺชเนติ    อุปริฏฺฐิมานํ    สญฺโญชนานํ    ปหานาย   อยํ
วุจฺจติ ปุคฺคโล อสงฺขารปรินิพฺพายี ฯ
	[๕๕]    กตโม    จ   ปุคฺคโล   สสงฺขารปรินิพฺพายี   อิเธกจฺโจ
ปุคฺคโล   ปญฺจนฺนํ   โอรมฺภาคิยานํ   สญฺโญชนานํ  ปริกฺขยา  โอปปาติโก
โหติ  ตตฺถ  ปรินิพฺพายี  อนาวตฺติธมฺโม  ตสฺมา  โลกา  โส  สสงฺขาเรน
อริยมคฺคํ   สญฺชเนติ   อุปริฏฺฐิมานํ   สญฺโญชนานํ  ปหานาย  อยํ  วุจฺจติ
ปุคฺคโล สสงฺขารปรินิพฺพายี ฯ
	[๕๖]   กตโม   จ   ปุคฺคโล  อุทฺธํโสโต  อกนิฏฺฐคามี  อิเธกจฺโจ
ปุคฺคโล   ปญฺจนฺนํ   โอรมฺภาคิยานํ   สญฺโญชนานํ  ปริกฺขยา  โอปปาติโก
โหติ   ตตฺถ   ปรินิพฺพายี   อนาวตฺติธมฺโม   ตสฺมา  โลกา  โส  อวิหา
จุโต   อตปฺปํ   คจฺฉติ   อตปฺปา   จุโต  สุทสฺสํ  คจฺฉติ  สุทสฺสา  จุโต
สุทสฺสึ   คจฺฉติ   สุทสฺสิยา   จุโต  อกนิฏฺฐํ  คจฺฉติ  อกนิฏฺเฐ  อริยมคฺคํ
สญฺชเนติ   อุปริฏฺฐิมานํ   สญฺโญชนานํ   ปหานาย   อยํ  วุจฺจติ  ปุคฺคโล
อุทฺธํโสโต อกนิฏฺฐคามี ฯ
	[๕๗]   กตโม   จ  ปุคฺคโล  โสตาปนฺโน  โสตาปตฺติผลสจฺฉิกิริยาย
ปฏิปนฺโน     ติณฺณํ    สญฺโญชนานํ    ปหานาย    ปฏิปนฺโน    ปุคฺคโล
โสตาปตฺติผลสจฺฉิกิริยาย   ปฏิปนฺโน   ยสฺส   ปุคฺคลสฺส  ตีณิ  สญฺโญชนานิ
ปหีนานิ   อยํ   วุจฺจติ   ปุคฺคโล   โสตาปนฺโน  ฯ  กามราคพฺยาปาทานํ
ตนุภาวาย    ปฏิปนฺโน    ปุคฺคโล   สกทาคามิผลสจฺฉิกิริยาย   ปฏิปนฺโน
