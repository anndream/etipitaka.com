เอกาย ธาตุยา เกหิจิ วิปฺปยุตฺตา ฯ
	[๒๘๘]   เจตสิกา   ธมฺมา   จิตฺตสมฺปยุตฺตา   ธมฺมา  จิตฺตสํสฏฺฐา
ธมฺมา     จิตฺตสํสฏฺฐสมุฏฺฐานา     ธมฺมา     จิตฺตสํสฏฺฐสมุฏฺฐานสหภุโน
ธมฺมา       จิตฺตสํสฏฺฐสมุฏฺฐานานุปริวตฺติโน       ธมฺมา      เอเกน
ขนฺเธน    เอเกนายตเนน    สตฺตหิ   ธาตูหิ   สมฺปยุตฺตา   ฯ   กตีหิ
วิปฺปยุตฺตา  ฯ  เอเกน  ขนฺเธน  ทสหายตเนหิ  ทสหิ  ธาตูหิ  วิปฺปยุตฺตา
เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๒๘๙]   อนุปาทินฺนา   ธมฺมา   สมฺปยุตฺตาติ   ฯ  นตฺถิ  ฯ  กตีหิ
วิปฺปยุตฺตา   ฯ   น   เกหิจิ   ขนฺเธหิ   น  เกหิจิ  อายตเนหิ  ปญฺจหิ
ธาตูหิ วิปฺปยุตฺตา ฯ
	[๒๙๐]   อุปาทานา   ธมฺมา   กิเลสา   ธมฺมา   กิเลสา   เจว
สงฺกิเลสิกา   จ  ธมฺมา  กิเลสา  เจว  สงฺกิลิฏฺฐา  จ  ธมฺมา  กิเลสา
เจว   กิเลสสมฺปยุตฺตา   จ   ธมฺมา   ตีหิ   ขนฺเธหิ   เอเกนายตเนน
เอกาย    ธาตุยา    สมฺปยุตฺตา   เอเกน   ขนฺเธน   เอเกนายตเนน
เอกาย   ธาตุยา  เกหิจิ  สมฺปยุตฺตา  ฯ  กตีหิ  วิปฺปยุตฺตา  ฯ  เอเกน
ขนฺเธน   ทสหายตเนหิ   โสฬสหิ   ธาตูหิ   วิปฺปยุตฺตา  เอเกนายตเนน
เอกาย ธาตุยา เกหิจิ วิปฺปยุตฺตา ฯ
	[๒๙๑]     อสงฺกิเลสิกา     ธมฺมา    กิเลสวิปฺปยุตฺตา    ธมฺมา
อสงฺกิเลสิกา   ธมฺมา   สมฺปยุตฺตาติ  ฯ  นตฺถิ  ฯ  กตีหิ  วิปฺปยุตฺตา  ฯ
น เกหิจิ ขนฺเธหิ น เกหิจิ อายตเนหิ ฉหิ ธาตูหิ วิปฺปยุตฺตา ฯ
