ปหีโน   อยํ   วุจฺจติ   ปุคฺคโล   อกฺโกธโน   ฯ   กตโม  จ  ปุคฺคโล
อนุปนาหี   ฯ   ตตฺถ   กตโม   อุปนาโห   ปุพฺพกาลํ  โกโธ  อปรกาลํ
อุปนาโห   โย   เอวรูโป   อุปนาโห  อุปนหนา  อุปนาหิตตฺตํ  อฏฺฐปนา
ฐปนา    สณฺฐปนา    อนุสํสนฺทนา   อนุปฺปพนฺธนา   ทฬฺหีกมฺมํ   โกธสฺส
อยํ   วุจฺจติ   อุปนาโห   ฯ   ยสฺส   ปุคฺคลสฺส  อยํ  อุปนาโห  ปหีโน
อยํ วุจฺจติ ปุคฺคโล อนุปนาหี ฯ
	[๖๙]   กตโม   จ   ปุคฺคโล   อมกฺขี   ฯ  ตตฺถ  กตโม  มกฺโข
โย    มกฺโข   มกฺขายนา   มกฺขายิตตฺตํ   นิฏฺฐุริยํ   นิฏฺฐุริยกมฺมํ   อยํ
วุจฺจติ    มกฺโข   ฯ   ยสฺส   ปุคฺคลสฺส   อยํ   มกฺโข   ปหีโน   อยํ
วุจฺจติ   ปุคฺคโล   อมกฺขี   ฯ   กตโม  จ  ปุคฺคโล  อปลาสี  ฯ  ตตฺถ
กตโม   ปลาโส  โย  ปลาโส  ปลาสายนา  ปลาสายิตตฺตํ  ปลาสาหาโร
วิวาทฏฺฐานํ   ยุคคฺคาโห   อปฺปฏินิสฺสคฺโค   อยํ   วุจฺจติ   ปลาโส   ฯ
ยสฺส ปุคฺคลสฺส อยํ ปลาโส ปหีโน อยํ วุจฺจติ ปุคฺคโล อปลาสี ฯ
	[๗๐]  กตโม  จ  ปุคฺคโล  อนิสฺสุกี  ฯ  ตตฺถ  กตมา  อิสฺสา  ยา
ปรลาภสกฺการครุการมานนวนฺทนปูชนาสุ        อิสฺสา        อิสฺสายนา
อิสฺสายิตตฺตํ   อุสูยา   อุสูยนา  อุสูยิตตฺตํ  อยํ  วุจฺจติ  อิสฺสา  ฯ  ยสฺส
ปุคฺคลสฺส   อยํ   อิสฺสา   ปหีนา   อยํ   วุจฺจติ   ปุคฺคโล  อนิสฺสุกี  ฯ
กตโม  จ  ปุคฺคโล  อมจฺฉรี  ฯ  ตตฺถ  กตมํ  มจฺฉริยํ  ปญฺจ  มจฺฉริยานิ
อาวาสมจฺฉริยํ    กุลมจฺฉริยํ    ลาภมจฺฉริยํ   วณฺณมจฺฉริยํ   ธมฺมมจฺฉริยํ
ยํ   เอวรูปํ   มจฺเฉรํ   มจฺฉรายนา   มจฺฉรายิตตฺตํ   เววิจฺฉํ   กทริยํ
