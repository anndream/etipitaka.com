อายตเนหิ น กาหิจิ ธาตูหิ อสงฺคหิตา ฯ
	[๔๙๖]  สาสเวหิ  ธมฺเมหิ  เย  ธมฺมา  อาสววิปฺปยุตฺเตหิ  ธมฺเมหิ
เย   ธมฺมา   สาสเวหิ  เจว  โน  จ  อาสเวหิ  ธมฺเมหิ  เย  ธมฺมา
อาสววิปฺปยุตฺเตหิ   เจว  สาสเวหิ  จ  ธมฺเมหิ  เย  ธมฺมา  วิปฺปยุตฺตา
เต  ธมฺมา  จตูหิ  ขนฺเธหิ  ทฺวีหายตเนหิ  ทฺวีหิ  ธาตูหิ สงฺคหิตา ฯ กตีหิ
อสงฺคหิตา ฯ เอเกน ขนฺเธน ทสหายตเนหิ โสฬสหิ ธาตูหิ อสงฺคหิตา ฯ
	[๔๙๗]    อนาสเวหิ   ธมฺเมหิ   เย   ธมฺมา   อาสววิปฺปยุตฺเตหิ
อนาสเวหิ   ธมฺเมหิ   เย   ธมฺมา   วิปฺปยุตฺตา   เต   ธมฺมา   จตูหิ
ขนฺเธหิ  ทฺวีหายตเนหิ  อฏฺฐหิ  ธาตูหิ  สงฺคหิตา  ฯ  กตีหิ  อสงฺคหิตา ฯ
เอเกน ขนฺเธน ทสหายตเนหิ ทสหิ ธาตูหิ อสงฺคหิตา ฯ
	[๔๙๘]   สญฺโญชเนหิ  ธมฺเมหิ  เย  ธมฺมา  คนฺเถหิ  ธมฺเมหิ  เย
ธมฺมา   โอเฆหิ   ธมฺเมหิ   เย  ธมฺมา  โยเคหิ  ธมฺเมหิ  เย  ธมฺมา
นีวรเณหิ   ธมฺเมหิ   เย   ธมฺมา   ปรามาเสหิ   ธมฺเมหิ  เย  ธมฺมา
ปรามาสสมฺปยุตฺเตหิ  ธมฺเมหิ  เย  ธมฺมา  ปรามาเสหิ  เจว ปรามฏฺเฐหิ
จ   ธมฺเมหิ   เย   ธมฺมา   วิปฺปยุตฺตา  เต  ธมฺมา  อสงฺขตํ  ขนฺธโต
ฐเปตฺวา    ปญฺจหิ    ขนฺเธหิ   ทฺวาทสหายตเนหิ   อฏฺฐารสหิ   ธาตูหิ
สงฺคหิตา   ฯ   กตีหิ   อสงฺคหิตา   ฯ  น  เกหิจิ  ขนฺเธหิ  น  เกหิจิ
อายตเนหิ น กาหิจิ ธาตูหิ อสงฺคหิตา ฯ
	[๔๙๙]   ปรามฏฺเฐหิ   ธมฺเมหิ   เย  ธมฺมา  ปรามาสวิปฺปยุตฺเตหิ
ธมฺเมหิ   เย  ธมฺมา  ปรามฏฺเฐหิ  เจว  โน  จ  ปรามาเสหิ  ธมฺเมหิ
