เนว  คชฺชิตา  โน  วสฺสิตา  ตถูปโม  อยํ  ปุคฺคโล  ฯ  อิเม  จตฺตาโร
วลาหกูปมา ปุคฺคลา สนฺโต สํวิชฺชมานา โลกสฺมึ ฯ
	        ตตฺถ กตเม จตฺตาโร มูสิกูปมา ปุคฺคลา ฯ
	 [๑๑๓]   จตสฺโส   มูสิกา   คาธํ   กตฺตา   โน  วสิตา  วสิตา
โน   คาธํ   กตฺตา   คาธํ  กตฺตา  จ  วสิตา  จ  เนว  คาธํ  กตฺตา
โน วสิตา ฯ
	 [๑๑๔]  เอวเมว  จตฺตาโรเม มูสิกูปมา ปุคฺคลา สนฺโต สํวิชฺชมานา
โลกสฺมึ   ฯ   กตเม   จตฺตาโร  ฯ  คาธํ  กตฺตา  โน  วสิตา  วสิตา
โน   คาธํ   กตฺตา   คาธํ  กตฺตา  จ  วสิตา  จ  เนว  คาธํ  กตฺตา
โน   วสิตา   ฯ   กถญฺจ   ปุคฺคโล   คาธํ  กตฺตา  โหติ  โน  วสิตา
อิเธกจฺโจ   ปุคฺคโล   ธมฺมํ   ปริยาปุณาติ   สุตฺตํ   เคยฺยํ  เวยฺยากรณํ
คาถํ    อุทานํ   อิติวุตฺตกํ   ชาตกํ   อพฺภูตธมฺมํ   เวทลฺลํ   โส   อิทํ
ทุกฺขนฺติ     ยถาภูตํ    นปฺปชานาติ    อยํ    ทุกฺขสมุทโยติ    ยถาภูตํ
นปฺปชานาติ  อยํ  ทุกฺขนิโรโธติ  ยถาภูตํ  นปฺปชานาติ อยํ ทุกฺขนิโรธคามินี
ปฏิปทาติ   ยถาภูตํ   นปฺปชานาติ   เอวํ   ปุคฺคโล  คาธํ  กตฺตา  โหติ
โน  วสิตา  เสยฺยถาปิ  สา  มูสิกา  คาธํ  กตฺตา  โน  วสิตา  ตถูปโม
อยํ   ปุคฺคโล   ฯ   กถญฺจ   ปุคฺคโล  วสิตา  โหติ  โน  คาธํ  กตฺตา
อิเธกจฺโจ   ปุคฺคโล   ธมฺมํ  น  ปริยาปุณาติ  สุตฺตํ  เคยฺยํ  เวยฺยากรณํ
คาถํ    อุทานํ   อิติวุตฺตกํ   ชาตกํ   อพฺภูตธมฺมํ   เวทลฺลํ   โส   อิทํ
ทุกฺขนฺติ   ยถาภูตํ   ปชานาติ   อยํ   ทุกฺขสมุทโยติ   ยถาภูตํ  ปชานาติ
