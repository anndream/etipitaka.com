เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ  อภิญฺญา  สจฺฉิกตฺวา
อุปสมฺปชฺช   วิหรตีติ   ตสฺส   น   เอวํ   โหติ   กุทาสฺสุ   นามาหมฺปิ
อาสวานํ   ขยา   อนาสวํ   เจโตวิมุตฺตึ   ปญฺญาวิมุตฺตึ  ทิฏฺเฐว  ธมฺเม
สยํ  อภิญฺญา  สจฺฉิกตฺวา  อุปสมฺปชฺช  วิหริสฺสามีติ  ฯ  ตํ  กิสฺส  เหตุ ฯ
ยาหิสฺส    ปุพฺเพ    อวิมุตฺตสฺส   วิมุตฺตาสา   สา   ปฏิปสฺสทฺธา   อยํ
วุจฺจติ ปุคฺคโล วิคตาโส ฯ
	         ตตฺถ กตเม ตโย คิลานูปมา ปุคฺคลา ฯ
	[๘๕]  ตโย  คิลานา  อิเธกจฺโจ  คิลาโน  ลภนฺโต  วา สปฺปายานิ
โภชนานิ  อลภนฺโต  วา  สปฺปายานิ  โภชนานิ  ลภนฺโต  วา  สปฺปายานิ
เภสชฺชานิ   อลภนฺโต  วา  สปฺปายานิ  เภสชฺชานิ  ลภนฺโต  วา  ปฏิรูปํ
อุปฏฺฐากํ   อลภนฺโต   วา   ปฏิรูปํ   อุปฏฺฐากํ   เนว  วุฏฺฐาติ  ตมฺหา
อาพาธา  ฯ  อิธ  ปเนกจฺโจ  คิลาโน  ลภนฺโต  วา สปฺปายานิ โภชนานิ
อลภนฺโต  วา  สปฺปายานิ  โภชนานิ  ลภนฺโต  วา  สปฺปายานิ เภสชฺชานิ
อลภนฺโต   วา   สปฺปายานิ  เภสชฺชานิ  ลภนฺโต  วา  ปฏิรูปํ  อุปฏฺฐากํ
อลภนฺโต   วา   ปฏิรูปํ   อุปฏฺฐากํ  วุฏฺฐาติ  ตมฺหา  อาพาธา  ฯ  อิธ
ปเนกจฺโจ   คิลาโน   ลภนฺโต   สปฺปายานิ   โภชนานิ   โน  อลภนฺโต
ลภนฺโต    สปฺปายานิ   เภสชฺชานิ   โน   อลภนฺโต   ลภนฺโต   ปฏิรูปํ
