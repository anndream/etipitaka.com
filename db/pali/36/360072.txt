ธมฺมา    จิตฺตสมฺปยุตฺเตหิ    ธมฺเมหิ    เย    ธมฺมา    จิตฺตสํสฏฺเฐหิ
ธมฺเมหิ   เย   ธมฺมา   จิตฺตสํสฏฺฐสมุฏฺฐาเนหิ   ธมฺเมหิ   เย   ธมฺมา
จิตฺตสํสฏฺฐสมุฏฺฐานสหภูหิ  ธมฺเมหิ  เย ธมฺมา จิตฺตสํสฏฺฐสมุฏฺฐานานุปริวตฺตีหิ
ธมฺเมหิ    เย    ธมฺมา   สมฺปยุตฺตา   เตหิ   ธมฺเมหิ   เย   ธมฺมา
วิปฺปยุตฺตา   เต  ธมฺมา  จตูหิ  ขนฺเธหิ  เอเกนายตเนน  สตฺตหิ  ธาตูหิ
วิปฺปยุตฺตา เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๓๑๑]  สวิตกฺเกหิ  ธมฺเมหิ  เย  ธมฺมา  สวิจาเรหิ  ธมฺเมหิ  เย
ธมฺมา   สมฺปยุตฺตา  เตหิ  ธมฺเมหิ  เย  ธมฺมา  วิปฺปยุตฺตา  เต  ธมฺมา
น เกหิจิ ขนฺเธหิ น เกหิจิ อายตเนหิ เอกาย ธาตุยา วิปฺปยุตฺตา ฯ
	[๓๑๒]   อุเปกฺขาสหคเตหิ  ธมฺเมหิ  เย  ธมฺมา  สมฺปยุตฺตา  เตหิ
ธมฺเมหิ    เย    ธมฺมา   วิปฺปยุตฺตา   เต   ธมฺมา   กตีหิ   ขนฺเธหิ
กตีหายตเนหิ   กตีหิ   ธาตูหิ   วิปฺปยุตฺตา   ฯ  เต  ธมฺมา  น  เกหิจิ
ขนฺเธหิ น เกหิจิ อายตเนหิ ปญฺจหิ ธาตูหิ วิปฺปยุตฺตา ฯ
	            ขนฺธา จตุโร อายตนญฺจเมกํ
	            ธาตูสุ สตฺต เทฺวปิจ อินฺทฺริยโต
	            ตโย ปฏิจฺจ ตถริว ผสฺสปญฺจมา
	            อธิมุจฺจนา มนสิ ติเกสุ ตีณิ
	            สตฺตนฺตรา เทฺว จ มเนน ยุตฺตา
	            วิตกฺกวิจารณาย อุเปกฺขาย จาติ ฯ
	         สมฺปยุตฺเตนวิปฺปยุตฺตปทนิทฺเทโส นิฏฺฐิโต ฯ
