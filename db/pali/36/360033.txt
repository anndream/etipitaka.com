	[๑๖๖]  น  รูปาวจรา  ธมฺมา  น  อรูปาวจรา  ธมฺมา อนิยฺยานิกา
ธมฺมา   อนิยตา   ธมฺมา   อรณา  ธมฺมา  กตีหิ  ขนฺเธหิ  กตีหายตเนหิ
กตีหิ   ธาตูหิ  สงฺคหิตา  ฯ  อรณา  ธมฺมา  อสงฺขตํ  ขนฺธโต  ฐเปตฺวา
ปญฺจหิ   ขนฺเธหิ   ทฺวาทสหายตเนหิ   อฏฺฐารสหิ   ธาตูหิ  สงฺคหิตา  ฯ
กตีหิ   อสงฺคหิตา   ฯ   น  เกหิจิ  ขนฺเธหิ  น  เกหิจิ  อายตเนหิ  น
กาหิจิ ธาตูหิ อสงฺคหิตา ฯ
	             สงฺคหาสงฺคหปทนิทฺเทโส นิฏฺฐิโต ฯ
	                  ______________
	             สงฺคหิเตนอสงฺคหิตปทนิทฺเทโส
	[๑๖๗]  จกฺขฺวายตเนน  เย  ธมฺมา  ฯเปฯ  โผฏฺฐพฺพายตเนน  เย
ธมฺมา   จกฺขุธาตุยา   เย  ธมฺมา  ฯเปฯ  โผฏฺฐพฺพธาตุยา  เย  ธมฺมา
ขนฺธสงฺคเหน    สงฺคหิตา   อายตนสงฺคเหน   อสงฺคหิตา   ธาตุสงฺคเหน
อสงฺคหิตา   เต   ธมฺมา   กตีหิ   ขนฺเธหิ  กตีหายตเนหิ  กตีหิ  ธาตูหิ
อสงฺคหิตา   เต   ธมฺมา   จตูหิ  ขนฺเธหิ  ทฺวีหายตเนหิ  อฏฺฐหิ  ธาตูหิ
อสงฺคหิตา ฯ
	[๑๖๘]    จกฺขุวิญฺญาณธาตุยา    เย   ธมฺมา   โสตวิญฺญาณธาตุยา
เย    ธมฺมา   ฆานวิญฺญาณธาตุยา   เย   ธมฺมา   ชิวฺหาวิญฺญาณธาตุยา
เย     ธมฺมา     กายวิญฺญาณธาตุยา    เย    ธมฺมา    มโนธาตุยา
เย   ธมฺมา   มโนวิญฺญาณธาตุยา   เย  ธมฺมา  ขนฺธสงฺคเหน  สงฺคหิตา
