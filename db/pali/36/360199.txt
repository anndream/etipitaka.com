สํวิชฺชติ   โย   ตตฺถ   อวณฺโณ   ตํ   ภณติ   ภูตํ  ตจฺฉํ  กาเลน  โย
ตตฺถ   วณฺโณ   ตํ   น   ภณติ   ภูตํ   ตจฺฉํ   กาเลน  เอวํ  ปุคฺคโล
อวณฺณารหสฺส   อวณฺณํ   ภาสิตา   โหติ   ภูตํ   ตจฺฉํ  กาเลน  โน  จ
โข   วณฺณารหสฺส   วณฺณํ   ภาสิตา   โหติ   ภูตํ   ตจฺฉํ   กาเลน  ฯ
กถญฺจ    ปุคฺคโล   วณฺณารหสฺส   วณฺณํ   ภาสิตา   โหติ   ภูตํ   ตจฺฉํ
กาเลน   โน   จ   โข   อวณฺณารหสฺส   อวณฺณํ   ภาสิตา  โหติ  ภูตํ
ตจฺฉํ    กาเลน   อิเธกจฺโจ   ปุคฺคโล   วณฺโณปิ   สํวิชฺชติ   อวณฺโณปิ
สํวิชฺชติ   โย   ตตฺถ   วณฺโณ   ตํ   ภณติ   ภูตํ   ตจฺฉํ  กาเลน  โย
ตตฺถ   อวณฺโณ   ตํ   น   ภณติ   ภูตํ   ตจฺฉํ  กาเลน  เอวํ  ปุคฺคโล
วณฺณารหสฺส   วณฺณํ   ภาสิตา   โหติ  ภูตํ  ตจฺฉํ  กาเลน  โน  จ  โข
อวณฺณารหสฺส   อวณฺณํ   ภาสิตา   โหติ  ภูตํ  ตจฺฉํ  กาเลน  ฯ  กถญฺจ
ปุคฺคโล    อวณฺณารหสฺส    จ   อวณฺณํ   ภาสิตา   โหติ   ภูตํ   ตจฺฉํ
กาเลน   วณฺณารหสฺส   จ   วณฺณํ   ภาสิตา  โหติ  ภูตํ  ตจฺฉํ  กาเลน
อิเธกจฺโจ    ปุคฺคโล    วณฺโณปิ   สํวิชฺชติ   อวณฺโณปิ   สํวชฺชติ   โย
ตตฺถ   อวณฺโณ   ตํ   ภณติ   ภูตํ   ตจฺฉํ   กาเลน  โย  ตตฺถ  วณฺโณ
ตมฺปิ    ภณติ   ภูตํ   ตจฺฉํ   กาเลน   ตตฺถ   กาลญฺญู   โหติ   ตสฺส
ปญฺหสฺส   เวยฺยากรณาย   เอวํ   ปุคฺคโล   อวณฺณารหสฺส    จ  อวณฺณํ
ภาสิตา   โหติ   ภูตํ   ตจฺฉํ   กาเลน  วณฺณารหสฺส  จ  วณฺณํ  ภาสิตา
โหติ   ภูตํ   ตจฺฉํ   กาเลน   ฯ  กถญฺจ  ปุคฺคโล  เนว  อวณฺณารหสฺส
อวณฺณํ    ภาสิตา   โหติ   ภูตํ   ตจฺฉํ   กาเลน   โนปิ   วณฺณารหสฺส
