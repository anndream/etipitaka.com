กลฺยาณธมฺโม    อิทมสฺส    สุวณฺณตาย    เสยฺยถาปิ    ตํ   กาสิกวตฺถํ
วณฺณวนฺตํ   ตถูปโม   อยํ   ปุคฺคโล   เย  โข  ปนสฺส  เสวนฺติ  ภชนฺติ
ปยิรุปาสนฺติ   ทิฏฺฐานุคตึ   อาปชฺชนฺติ   เตสนฺตํ   โหติ  ทีฆรตฺตํ  หิตาย
สุขาย     อิทมสฺส    สุขสมฺผสฺสตาย    เสยฺยถาปิ    ตํ    กาสิกวตฺถํ
สุขสมฺผสฺสํ   ตถูปโม   อยํ   ปุคฺคโล   เยสํ   โข   ปน   ปฏิคฺคณฺหาติ
จีวรปิณฺฑปาตเสนาสนคิลานปจฺจยเภสชฺชปริกฺขารํ      เตสนฺตํ     มหปฺผลํ
โหติ    มหานิสํสํ   อิทมสฺส   มหคฺฆตาย   เสยฺยถาปิ   ตํ   กาสิกวตฺถํ
มหคฺฆํ   ตถูปโม   อยํ   ปุคฺคโล   มชฺฌิโม  เจปิ  ภิกฺขุ  ฯเปฯ  เถโร
เจปิ    ภิกฺขุ    โหติ    สีลวา   กลฺยาณธมฺโม   อิทมสฺส   สุวณฺณตาย
เสยฺยถาปิ   ตํ   กาสิกวตฺถํ   วณฺณวนฺตํ   ตถูปโม   อยํ   ปุคฺคโล  เย
โข   ปนสฺส   เสวนฺติ   ภชนฺติ   ปยิรุปาสนฺติ   ทิฏฺฐานุคตึ   อาปชฺชนฺติ
เตสนฺตํ    โหติ   ทีฆรตฺตํ   หิตาย   สุขาย   อิทมสฺส   สุขสมฺผสฺสตาย
เสยฺยถาปิ   ตํ   กาสิกวตฺถํ   สุขสมฺผสฺสํ   ตถูปโม  อยํ  ปุคฺคโล  เยสํ
โข   ปน   ปฏิคฺคณฺหาติ   จีวรปิณฺฑปาตเสนาสนคิลานปจฺจยเภสชฺชปริกฺขารํ
เตสนฺตํ     มหปฺผลํ     โหติ     มหานิสํสํ     อิทมสฺส    มหคฺฆตาย
เสยฺยถาปิ   ตํ   กาสิกวตฺถํ   มหคฺฆํ   ตถูปโม  อยํ  ปุคฺคโล  เอวรูโป
เจ  เถโร  ภิกฺขุ  สงฺฆมชฺเฌ  ภณติ  ตเมนํ  ภิกฺขู  เอวมาหํสุ อปฺปสทฺทา
อายสฺมนฺโต    โหถ    เถโร    ภิกฺขุ    ธมฺมญฺจ    วินยญฺจ   ภณตีติ
ตสฺส   ตํ   วจนํ   อาเธยฺยํ  คจฺฉติ  คนฺธกรณฺฑเกว  นํ  กาสิกวตฺถํ  ฯ
อิเม ตโย กาสิกวตฺถูปมา ปุคฺคลา สนฺโต สํวิชฺชมานา ภิกฺขูสุ ฯ
