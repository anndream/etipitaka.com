สตฺตหิ ธาตูหิ อสงฺคหิตา ฯ
	[๒๑๙]   จิตฺเตหิ   ธมฺเมหิ  เย  ธมฺมา  ขนฺธสงฺคเหน  อสงฺคหิตา
อายตนสงฺคเหน   อสงฺคหิตา   ธาตุสงฺคเหน   อสงฺคหิตา  เตหิ  ธมฺเมหิ
เย   ธมฺมา  เต  ธมฺมา  จตูหิ  ขนฺเธหิ  เอกาทสหายตเนหิ  เอกาทสหิ
ธาตูหิ อสงฺคหิตา ฯ
	[๒๒๐]  เจตสิเกหิ  ธมฺเมหิ  เย  ธมฺมา  จิตฺตสมฺปยุตฺเตหิ  ธมฺเมหิ
เย   ธมฺมา   จิตฺตสํสฏฺเฐหิ  ธมฺเมหิ  เย  ธมฺมา  จิตฺตสํสฏฺฐสมุฏฺฐาเนหิ
ธมฺเมหิ   เย   ธมฺมา   จิตฺตสํสฏฺฐสมุฏฺฐานสหภูหิ   ธมฺเมหิ  เย  ธมฺมา
จิตฺตสํสฏฺฐสมุฏฺฐานานุปริวตฺตีหิ    ธมฺเมหิ    เย   ธมฺมา   ขนฺธสงฺคเหน
อสงฺคหิตา   อายตนสงฺคเหน  อสงฺคหิตา  ธาตุสงฺคเหน  อสงฺคหิตา  เตหิ
ธมฺเมหิ   เย   ธมฺมา   เต  ธมฺมา  ทฺวีหิ  ขนฺเธหิ  เอกาทสหายตเนหิ
สตฺตรสหิ ธาตูหิ อสงฺคหิตา ฯ
	[๒๒๑]  อชฺฌตฺติเกหิ  ธมฺเมหิ  เย  ธมฺมา  ขนฺธสงฺคเหน อสงฺคหิตา
อายตนสงฺคเหน   อสงฺคหิตา   ธาตุสงฺคเหน   อสงฺคหิตา  เตหิ  ธมฺเมหิ
เย  ธมฺมา  เต  ธมฺมา  ตีหิ  ขนฺเธหิ  เอเกนายตเนน  เอกาย ธาตุยา
อสงฺคหิตา ฯ
	[๒๒๒]   อุปาทาเนหิ   ธมฺเมหิ   เย   ธมฺมา  กิเลเสหิ  ธมฺเมหิ
เย   ธมฺมา   กิเลเสหิ   เจว  สงฺกิเลสิเกหิ  จ  ธมฺเมหิ  เย  ธมฺมา
กิเลเสหิ   เจว  สงฺกิลิฏฺเฐหิ  จ  ธมฺเมหิ  เย  ธมฺมา  กิเลเสหิ  เจว
กิเลสสมฺปยุตฺเตหิ   จ   ธมฺเมหิ   เย  ธมฺมา  ขนฺธสงฺคเหน  อสงฺคหิตา
