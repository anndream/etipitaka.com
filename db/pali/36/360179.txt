วุจฺจติ    ปุคฺคโล   สีเลสุ   จ   ปริปูรีการี   สมาธิสฺมิญฺจ   ปริปูรีการี
ปญฺญาย   มตฺตโสการี   ฯ   กตโม  จ  ปุคฺคโล  สีเลสุ  จ  ปริปูรีการี
สมาธิสฺมิญฺจ    ปริปูรีการี    ปญฺญาย    จ   ปริปูรีการี   อรหา   อยํ๗
วุจฺจติ    ปุคฺคโล   สีเลสุ   จ   ปริปูรีการี   สมาธิสฺมิญฺจ   ปริปูรีการี
ปญฺญาย จ ปริปูรีการี ฯ
	[๑๐๒]  ตตฺถ  กตเม  ตโย  สตฺถาโร  อิเธกจฺโจ  สตฺถา  กามานํ
ปริญฺญํ   ปญฺญาเปติ   น   รูปานํ   ปริญฺญํ   ปญฺญาเปติ   น   เวทนานํ
ปริญฺญํ    ปญฺญาเปติ    อิธ   ปเนกจฺโจ   สตฺถา   กามานญฺจ   ปริญฺญํ
ปญฺญาเปติ    รูปานญฺจ    ปริญฺญํ   ปญฺญาเปติ   น   เวทนานํ   ปริญฺญํ
ปญฺญาเปติ   อิธ   ปเนกจฺโจ   สตฺถา   กามานญฺจ   ปริญฺญํ  ปญฺญาเปติ
รูปานญฺจ   ปริญฺญํ   ปญฺญาเปติ   เวทนานญฺจ   ปริญฺญํ   ปญฺญาเปติ   ฯ
ตตฺถ    ยฺวายํ    สตฺถา   กามานํ   ปริญฺญํ   ปญฺญาเปติ   น   รูปานํ
ปริญฺญํ  ปญฺญาเปติ  น  เวทนานํ  ปริญฺญํ  ปญฺญาเปติ  รูปาวจรสมาปตฺติยา
ลาภี    สตฺถา    เตน    ทฏฺฐพฺโพ    ฯ    ตตฺถ    ยฺวายํ   สตฺถา
กามานญฺจ    ปริญฺญํ    ปญฺญาเปติ    รูปานญฺจ    ปริญฺญํ    ปญฺญาเปติ
น    เวทนานํ    ปริญฺญํ    ปญฺญาเปติ    อรูปาวจรสมาปตฺติยา   ลาภี
สตฺถา   เตน   ทฏฺฐพฺโพ   ฯ  ตตฺถ  ยฺวายํ  สตฺถา  กามานญฺจ  ปริญฺญํ
ปญฺญาเปติ    รูปานญฺจ    ปริญฺญํ    ปญฺญาเปติ    เวทนานญฺจ   ปริญฺญํ
ปญฺญาเปติ    สมฺมาสมฺพุทฺโธ    สตฺถา    เตน   ทฏฺฐพฺโพ   ฯ   อิเม
ตโย สตฺถาโร ฯ
	[๑๐๓]   ตตฺถ   กตเม   อปเรปิ   ตโย   สตฺถาโร   อิเธกจฺโจ
สตฺถา   ทิฏฺเฐ   เจว   ธมฺเม   อตฺตานํ  สจฺจโต  เถตโต  ปญฺญาเปติ
อภิสมฺปรายญฺจ     อตฺตานํ    สจฺจโต    เถตโต    ปญฺญาเปติ    อิธ
