	[๓๘๑]   อนุปฺปนฺเนหิ   ธมฺเมหิ   เย   ธมฺมา   วิปฺปยุตฺตา  เตหิ
ธมฺเมหิ   เย   ธมฺมา   วิปฺปยุตฺตา   เต   ธมฺมา  น  เกหิจิ  ขนฺเธหิ
น เกหิจิ อายตเนหิ ปญฺจหิ ธาตูหิ วิปฺปยุตฺตา ฯ
	[๓๘๒]   อตีตารมฺมเณหิ   ธมฺเมหิ   เย  ธมฺมา  อนาคตารมฺมเณหิ
ธมฺเมหิ  เย  ธมฺมา  วิปฺปยุตฺตา  เตหิ  ธมฺเมหิ  เย  ธมฺมา  วิปฺปยุตฺตา
เต  ธมฺมา  เอเกน  ขนฺเธน  ทสหายตเนหิ  โสฬสหิ  ธาตูหิ  วิปฺปยุตฺตา
เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๓๘๓]  ปจฺจุปฺปนฺนารมฺมเณหิ  ธมฺเมหิ  เย  ธมฺมา อชฺฌตฺตารมฺมเณหิ
ธมฺเมหิ    เย    ธมฺมา    พหิทฺธารมฺมเณหิ    ธมฺเมหิ   เย   ธมฺมา
อชฺฌตฺตพหิทฺธารมฺมเณหิ    ธมฺเมหิ    เย    ธมฺมา   วิปฺปยุตฺตา   เตหิ
ธมฺเมหิ  เย  ธมฺมา  วิปฺปยุตฺตา  เต ธมฺมา เอเกน ขนฺเธน ทสหายตเนหิ
ทสหิ   ธาตูหิ   วิปฺปยุตฺตา   เอเกนายตเนน   เอกาย  ธาตุยา  เกหิจิ
วิปฺปยุตฺตา ฯ
	[๓๘๔]  สนิทสฺสนสปฺปฏิเฆหิ  ธมฺเมหิ  เย  ธมฺมา อนิทสฺสนสปฺปฏิเฆหิ
ธมฺเมหิ    เย    ธมฺมา   วิปฺปยุตฺตา   เตหิ   ธมฺเมหิ   เย   ธมฺมา
วิปฺปยุตฺตา   เต  ธมฺมา  จตูหิ  ขนฺเธหิ  เอเกนายตเนน  สตฺตหิ  ธาตูหิ
วิปฺปยุตฺตา เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๓๘๕]   เหตูหิ   ธมฺเมหิ   เย  ธมฺมา  สเหตุเกหิ  ธมฺเมหิ  เย
ธมฺมา   เหตุสมฺปยุตฺเตหิ  ธมฺเมหิ  เย  ธมฺมา  เหตูหิ  เจว  สเหตุเกหิ
จ   ธมฺเมหิ   เย   ธมฺมา   สเหตุเกหิ  เจว  น  จ  เหตูหิ  ธมฺเมหิ
