อฏฺฐารสหิ   ธาตูหิ   สงฺคหิตา   ฯ   กตีหิ   อสงฺคหิตา  ฯ  น  เกหิจิ
ขนฺเธหิ น เกหิจิ อายตเนหิ น กาหิจิ ธาตูหิ อสงฺคหิตา ฯ
	[๑๕๑]   สงฺกิเลสิกา  ธมฺมา  สงฺกิเลสิกา  เจว  โน  จ  กิเลสา
ธมฺมา    กิเลสวิปฺปยุตฺตา    สงฺกิเลสิกา    ธมฺมา    ปญฺจหิ   ขนฺเธหิ
ทฺวาทสหายตเนหิ  อฏฺฐารสหิ  ธาตูหิ  สงฺคหิตา  ฯ  กตีหิ  อสงฺคหิตา  ฯ
น เกหิจิ ขนฺเธหิ น เกหิจิ อายตเนหิ น กาหิจิ ธาตูหิ อสงฺคหิตา ฯ
	[๑๕๒]    อสงฺกิเลสิกา   ธมฺมา   กิเลสวิปฺปยุตฺตา   อสงฺกิเลสิกา
ธมฺมา   อสงฺขตํ   ขนฺธโต   ฐเปตฺวา   จตูหิ   ขนฺเธหิ   ทฺวีหายตเนหิ
ทฺวีหิ   ธาตูหิ   สงฺคหิตา   ฯ   กตีหิ  อสงฺคหิตา  ฯ  เอเกน  ขนฺเธน
ทสหายตเนหิ โสฬสหิ ธาตูหิ อสงฺคหิตา ฯ
	[๑๕๓]   สงฺกิลิฏฺฐา   ธมฺมา   กิเลสสมฺปยุตฺตา  ธมฺมา  สงฺกิลิฏฺฐา
เจว  โน  จ  กิเลสา  ธมฺมา  กิเลสสมฺปยุตฺตา  เจว  โน  จ  กิเลสา
ธมฺมา   จตูหิ   ขนฺเธหิ   ทฺวีหายตเนหิ   ทฺวีหิ   ธาตูหิ   สงฺคหิตา  ฯ
กตีหิ   อสงฺคหิตา   ฯ  เอเกน  ขนฺเธน  ทสหายตเนหิ  โสฬสหิ  ธาตูหิ
อสงฺคหิตา ฯ
	[๑๕๔]    ทสฺสเนน   ปหาตพฺพา   ธมฺมา   ภาวนาย   ปหาตพฺพา
ธมฺมา   ทสฺสเนน   ปหาตพฺพเหตุกา   ธมฺมา  ภาวนาย  ปหาตพฺพเหตุกา
ธมฺมา   จตูหิ  ขนฺเธหิ  ทฺวีหายตเนหิ  ทฺวีหิ  ธาตูหิ  สงฺคหิตา  ฯ  กตีหิ
อสงฺคหิตา ฯ เอเกน ขนฺเธน ทสหายตเนหิ โสฬสหิ ธาตูหิ อสงฺคหิตา ฯ
	[๑๕๕]  น  ทสฺสเนน  ปหาตพฺพา  ธมฺมา  น  ภาวนาย  ปหาตพฺพา
