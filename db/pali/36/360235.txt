จสฺส   ธมฺมา   ปญฺญาย   โวทิฏฺฐา   โหนฺติ   โวจริตา  ปญฺญาย  จสฺส
ทิสฺวา   เอกจฺเจ   อาสวา   ปริกฺขีณา   โหนฺติ   โน   จ  โข  ยถา
ทิฏฺฐิปฺปตฺตสฺส   อยํ   วุจฺจติ   ปุคฺคโล   สทฺธาวิมุตฺโต   ฯ   กตโม  จ
ปุคฺคโล    ธมฺมานุสารี    ยสฺส    ปุคฺคลสฺส    โสตาปตฺติผลสจฺฉิกิริยาย
ปฏิปนฺนสฺส    ปญฺญินฺทฺริยํ   อธิมตฺตํ   โหติ   ปญฺญาวาหึ   ปญฺญาปุพฺพงฺคมํ
อริยมคฺคํ    ภาเวติ    อยํ    วุจฺจติ    ปุคฺคโล    ธมฺมานุสารี    ฯ
โสตาปตฺติผลสจฺฉิกิริยาย  ปฏิปนฺโน  ปุคฺคโล  ธมฺมานุสารี  ฯ  ผเล  ฐิโต
ทิฏฺฐิปฺปตฺโต   ฯ   กตโม   จ   ปุคฺคโล   สทฺธานุสารี  ยสฺส  ปุคฺคลสฺส
โสตาปตฺติผลสจฺฉิกิริยาย    ปฏิปนฺนสฺส    สทฺธินฺทฺริยํ    อธิมตฺตํ    โหติ
สทฺธาวาหึ   สทฺธาปุพฺพงฺคมํ   อริยมคฺคํ   ภาเวติ   อยํ  วุจฺจติ  ปุคฺคโล
สทฺธานุสารี  ฯ  โสตาปตฺติผลสจฺฉิกิริยาย  ปฏิปนฺโน ปุคฺคโล สทฺธานุสารี ฯ
ผเล ฐิโต สทฺธาวิมุตฺโต ฯ
	                นวกนิทฺเทโส นิฏฺฐิโต ฯ
	                   ______________
	                   ทสกนิทฺเทโส
	[๑๕๒]   กตเมสํ   ปญฺจนฺนํ   อิธ   นิฏฺฐา   ฯ  สตฺตกฺขตฺตตปรมสฺส
โกลํโกลสฺส   เอกพีชิสฺส  สกทาคามิสฺส  โย  จ  ทิฏฺเฐว  ธมฺเม  อรหา
อิเมสํ  ปญฺจนฺนํ  อิธ  นิฏฺฐา  ฯ  กตเมสํ  ปญฺจนฺนํ  อิธ  วิหาย นิฏฺฐา ฯ
อนฺตราปรินิพฺพายิสฺส      อุปหจฺจปรินิพฺพายิสฺส      อสงฺขารปรินิพฺพายิสฺส
