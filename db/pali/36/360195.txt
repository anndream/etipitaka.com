อุพฺเพชิตา   โหติ   โน   ปรปริสํ   เอวํ   ปุคฺคโล  สกควจณฺโฑ  โหติ
โน    ปรควจณฺโฑ    เสยฺยถาปิ   โส   พลิพทฺโธ   สกควจณฺโฑ   โน
ปรควจณฺโฑ     ตถูปโม    อยํ    ปุคฺคโล    ฯ    กถญฺจ    ปุคฺคโล
ปรควจณฺโฑ   โหติ   โน   สกควจณฺโฑ   อิเธกจฺโจ   ปุคฺคโล  ปรปริสํ
อุพฺเพชิตา   โหติ  โน  สกปริสํ  เอวํ  ปุคฺคโล  ปรควจณฺโฑ  โหติ  โน
สกควจณฺโฑ     เสยฺยถาปิ     โส    พลิพทฺโธ    ปรควจณฺโฑ    โน
สกควจณฺโฑ   ตถูปโม   อยํ   ปุคฺคโล  ฯ  กถญฺจ  ปุคฺคโล  สกควจณฺโฑ
จ   โหติ   ปรควจณฺโฑ  จ  อิเธกจฺโจ  ปุคฺคโล  สกปริสญฺจ  อุพฺเพชิตา
โหติ   ปรปริสญฺจ   เอวํ   ปุคฺคโล  สกควจณฺโฑ  จ  โหติ  ปรควจณฺโฑ
จ   เสยฺยถาปิ   โส   พลิพทฺโธ   สกควจณฺโฑ   จ   ปรควจณฺโฑ   จ
ตถูปโม   อยํ   ปุคฺคโล   ฯ  กถญฺจ  ปุคฺคโล  เนว  สกควจณฺโฑ  โหติ
โน   ปรควจณฺโฑ   อิเธกจฺโจ   ปุคฺคโล   เนว   สกปริสํ   อุพฺเพชิตา
โหติ   โน   ปรปริสํ   เอวํ   ปุคฺคโล   เนว  สกควจณฺโฑ  โหติ  โน
ปรควจณฺโฑ    เสยฺยถาปิ   โส   พลิพทฺโธ   เนว   สกควจณฺโฑ   โน
ปรควจณฺโฑ   ตถูปโม   อยํ   ปุคฺคโล  ฯ  อิเม  จตฺตาโร  พลิพทฺธูปมา
ปุคฺคลา สนฺโต สํวิชฺชมานา โลกสฺมึ ฯ
	       ตตฺถ กตเม จตฺตาโร อาสิวิสูปมา ปุคฺคลา ฯ
	[๑๒๓]   จตฺตาโร  อาสิวิสา  อาคตวิโส  โน  โฆรวิโส  โฆรวิโส
โน   อาคตวิโส   อาคตวิโส   จ  โฆรวิโส  จ  เนว  อาคตวิโส  โน
โฆรวิโส ฯ
