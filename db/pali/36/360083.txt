เตหิ   ธมฺเมหิ   เย  ธมฺมา  วิปฺปยุตฺตา  เต  ธมฺมา  เอเกน  ขนฺเธน
ทสหายตเนหิ   โสฬสหิ   ธาตูหิ   วิปฺปยุตฺตา   เอเกนายตเนน  เอกาย
ธาตุยา เกหิจิ วิปฺปยุตฺตา ฯ
	[๓๕๖]   อุเปกฺขินฺทฺริเยน   เย  ธมฺมา  วิปฺปยุตฺตา  เตหิ  ธมฺเมหิ
เย   ธมฺมา   วิปฺปยุตฺตา   เต  ธมฺมา  เอเกน  ขนฺเธน  ทสหายตเนหิ
เอกาทสหิ    ธาตูหิ   วิปฺปยุตฺตา   เอเกนายตเนน   เอกาย   ธาตุยา
เกหิจิ วิปฺปยุตฺตา ฯ
	[๓๕๗]   สทฺธินฺทฺริเยน   เย   ธมฺมา   วิริยินฺทฺริเยน  เย  ธมฺมา
สตินฺทฺริเยน   เย   ธมฺมา   สมาธินฺทฺริเยน   เย  ธมฺมา  ปญฺญินฺทฺริเยน
เย    ธมฺมา   อนญฺญตญฺญสฺสามีตินฺทฺริเยน   เย   ธมฺมา   อญฺญินฺทฺริเยน
เย   ธมฺมา   อญฺญาตาวินฺทฺริเยน   เย   ธมฺมา  อวิชฺชาย  เย  ธมฺมา
อวิชฺชาปจฺจยา   สงฺขาเรหิ  เย  ธมฺมา  วิปฺปยุตฺตา  เตหิ  ธมฺเมหิ  เย
ธมฺมา  วิปฺปยุตฺตา  เต  ธมฺมา  เอเกน  ขนฺเธน  ทสหายตเนหิ  โสฬสหิ
ธาตูหิ วิปฺปยุตฺตา เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๓๕๘]   สงฺขารปจฺจยา   วิญฺญาเณน  เย  ธมฺมา  สฬายตนปจฺจยา
ผสฺเสน   เย   ธมฺมา   ผสฺสปจฺจยา  เวทนาย  เย  ธมฺมา  วิปฺปยุตฺตา
เตหิ   ธมฺเมหิ   เย  ธมฺมา  วิปฺปยุตฺตา  เต  ธมฺมา  เอเกน  ขนฺเธน
ทสหายตเนหิ    ทสหิ   ธาตูหิ   วิปฺปยุตฺตา   เอเกนายตเนน   เอกาย
ธาตุยา เกหิจิ วิปฺปยุตฺตา ฯ
	[๓๕๙]    เวทนาปจฺจยา   ตณฺหาย   เย   ธมฺมา   ตณฺหาปจฺจยา
