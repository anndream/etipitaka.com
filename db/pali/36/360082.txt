	[๓๕๑]  จกฺขฺวายตเนน  เย  ธมฺมา  ฯเปฯ  โผฏฺฐพฺพายตเนน  เย
ธมฺมา   จกฺขุธาตุยา   เย  ธมฺมา  ฯเปฯ  โผฏฺฐพฺพธาตุยา  เย  ธมฺมา
วิปฺปยุตฺตา   เตหิ   ธมฺเมหิ  เย  ธมฺมา  วิปฺปยุตฺตา  เต  ธมฺมา  จตูหิ
ขนฺเธหิ   เอเกนายตเนน   สตฺตหิ   ธาตูหิ  วิปฺปยุตฺตา  เอเกนายตเนน
เอกาย ธาตุยา เกหิจิ วิปฺปยุตฺตา ฯ
	[๓๕๒]   จกฺขุวิญฺญาณธาตุยา  เย  ธมฺมา  ฯเปฯ  มโนธาตุยา  เย
ธมฺมา   มโนวิญฺญาณธาตุยา   เย   ธมฺมา   สมุทยสจฺเจน   เย  ธมฺมา
มคฺคสจฺเจน   เย   ธมฺมา   วิปฺปยุตฺตา   เตหิ   ธมฺเมหิ   เย  ธมฺมา
วิปฺปยุตฺตา  เต  ธมฺมา  เอเกน  ขนฺเธน  ทสหายตเนหิ  โสฬสหิ  ธาตูหิ
วิปฺปยุตฺตา เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๓๕๓]  นิโรธสจฺเจน  เย  ธมฺมา  จกฺขุนฺทฺริเยน  เย ธมฺมา ฯเปฯ
กายินฺทฺริเยน   เย   ธมฺมา   อิตฺถินฺทฺริเยน   เย  ธมฺมา  ปุริสินฺทฺริเยน
เย   ธมฺมา   วิปฺปยุตฺตา   เตหิ   ธมฺเมหิ   เย   ธมฺมา   วิปฺปยุตฺตา
เต   ธมฺมา  จตูหิ  ขนฺเธหิ  เอเกนายตเนน  สตฺตหิ  ธาตูหิ  วิปฺปยุตฺตา
เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๓๕๔]   มนินฺทฺริเยน  เย  ธมฺมา  วิปฺปยุตฺตา  เตหิ  ธมฺเมหิ  เย
ธมฺมา   วิปฺปยุตฺตา   เต  ธมฺมา  เอเกน  ขนฺเธน  ทสหายตเนหิ  ทสหิ
ธาตูหิ วิปฺปยุตฺตา เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๓๕๕]   สุขินฺทฺริเยน   เย   ธมฺมา   ทุกฺขินฺทฺริเยน   เย  ธมฺมา
โสมนสฺสินฺทฺริเยน  เย  ธมฺมา  โทมนสฺสินฺทฺริเยน  เย  ธมฺมา  วิปฺปยุตฺตา
