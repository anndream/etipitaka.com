อาทิมฺปิ   มนสิกโรติ   มชฺฌมฺปิ   มนสิกโรติ   ปริโยสานมฺปิ   มนสิกโรติ
วุฏฺฐิโต  จ  โข  ตมฺหา  อาสนา  ตสฺสา  กถาย  เนว  อาทึ มนสิกโรติ
น   มชฺฌํ   มนสิกโรติ  น  ปริโยสานํ  มนสิกโรติ  อยํ  วุจฺจติ  ปุคฺคโล
อุจฺจงฺคปญฺโญ   ฯ   กตโม   จ  ปุคฺคโล  ปุถุปญฺโญ  อิเธกจฺโจ  ปุคฺคโล
อารามํ   คนฺตฺวา   โหติ  อภิกฺขณํ  ภิกฺขูนํ  สนฺติเก  ธมฺมสฺสวนาย  ตสฺส
ภิกฺขู   ธมฺมํ   เทเสนฺติ   อาทิกลฺยาณํ   มชฺเฌกลฺยาณํ  ปริโยสานกลฺยาณํ
สาตฺถํ    สพฺยญฺชนํ    เกวลปริปุณฺณํ   ปริสุทฺธํ   พฺรหฺมจริยํ   ปกาเสนฺติ
โส   ตสฺมึ   อาสเน   นิสินฺโน   ตสฺสา   กถาย   อาทิมฺปิ  มนสิกโรติ
มชฺฌมฺปิ    มนสิกโรติ    ปริโยสานมฺปิ   มนสิกโรติ   วุฏฺฐิโตปิ   ตมฺหา
อาสนา   ตสฺสา    กถาย   อาทิมฺปิ   มนสิกโรติ   มชฺฌมฺปิ  มนสิกโรติ
ปริโยสานมฺปิ   มนสิกโรติ   เสยฺยถาปิ   นาม   กุมฺโภ  อุกฺกุชฺโช  ตตฺถ
อุทกํ   อาสิตฺตํ   สณฺฐาติ   โน  วิวตฺตติ  เอวเมว  อิเธกจฺโจ  ปุคฺคโล
อารามํ   คนฺตฺวา   โหติ  อภิกฺขณํ  ภิกฺขูนํ  สนฺติเก  ธมฺมสฺสวนาย  ตสฺส
ภิกฺขู   ธมฺมํ   เทเสนฺติ   อาทิกลฺยาณํ   มชฺเฌกลฺยาณํ  ปริโยสานกลฺยาณํ
สาตฺถํ    สพฺยญฺชนํ    เกวลปริปุณฺณํ   ปริสุทฺธํ   พฺรหฺมจริยํ   ปกาเสนฺติ
โส   ตสฺมึ   อาสเน   นิสินฺโน   ตสฺสา   กถาย   อาทิมฺปิ  มนสิกโรติ
มชฺฌมฺปิ    มนสิกโรติ    ปริโยสานมฺปิ   มนสิกโรติ   วุฏฺฐิโตปิ   ตมฺหา
อาสนา   ตสฺสา   กถาย   อาทิมฺปิ   มนสิกโรติ   มชฺฌมฺปิ   มนสิกโรติ
ปริโยสานมฺปิ มนสิกโรติ อยํ วุจฺจติ ปุคฺคโล ปุถุปญฺโญ ฯ
	[๙๒]   กตโม   จ   ปุคฺคโล  กาเมสุ  จ  ภเวสุ  จ  อวีตราโค
