ยตฺถิจฺฉกํ   ยทิจฺฉกํ   ยาวติจฺฉกํ   สมาปชฺชติปิ   วุฏฺฐาติปิ   ฐานํ   โข
ปเนตํ   วิชฺชติ   ยํ   โส   ปุคฺคโล   ปมาทมาคมฺม   ตาหิ  สมาปตฺตีหิ
ปริหาเยยฺย อยํ วุจฺจติ ปุคฺคโล ปริหานธมฺโม ฯ
	[๒๒]   กตโม   จ   ปุคฺคโล  อปริหานธมฺโม  อิเธกจฺโจ  ปุคฺคโล
ลาภี   โหติ   รูปสหคตานํ   วา   อรูปสหคตานํ   วา  สมาปตฺตีนํ  โส
จ   โข   นิกามลาภี   โหติ  อกิจฺฉลาภี  อกสิรลาภี  ยตฺถิจฺฉกํ  ยทิจฺฉกํ
ยาวติจฺฉกํ    สมาปชฺชติปิ    วุฏฺฐาติปิ    อฏฺฐานเมตํ   อนวกาโส   ยํ
โส    ปุคฺคโล   ปมาทมาคมฺม   ตาหิ   สมาปตฺตีหิ   ปริหาเยยฺย   อยํ
วุจฺจติ   ปุคฺคโล   อปริหานธมฺโม   ฯ   สพฺเพปิ   อริยปุคฺคลา   อริเย
วิโมกฺเข อปริหานธมฺมา ฯ
	[๒๓]   กตโม   จ   ปุคฺคโล   เจตนาภพฺโพ  อิเธกจฺโจ  ปุคฺคโล
ลาภี   โหติ   รูปสหคตานํ   วา   อรูปสหคตานํ   วา  สมาปตฺตีนํ  โส
จ   โข   น   นิกามลาภี   โหติ   น   อกิจฺฉลาภี  น  อกสิรลาภี  น
ยตฺถิจฺฉกํ    ยทิจฺฉกํ    ยาวติจฺฉกํ    สมาปชฺชติปิ    วุฏฺฐาติปิ    สเจ
อนุสญฺเจเตติ   น   ปริหายติ  ตาหิ  สมาปตฺตีหิ  สเจ  น  อนุสญฺเจเตติ
ปริหายติ ตาหิ สมาปตฺตีหิ อยํ วุจฺจติ ปุคฺคโล เจตนาภพฺโพ ฯ
	[๒๔]   กตโม   จ  ปุคฺคโล  อนุรกฺขนาภพฺโพ  อิเธกจฺโจ  ปุคฺคโล
ลาภี   โหติ   รูปสหคตานํ  วา  อรูปสหคตานํ  วา  สมาปตฺตีนํ  โส  จ
โข   น  นิกามลาภี  โหติ  น  อกิจฺฉลาภี  น  อกสิรลาภี  น  ยตฺถิจฺฉกํ
ยทิจฺฉกํ    ยาวติจฺฉกํ    สมาปชฺชติปิ    วุฏฺฐาติปิ    สเจ    อนุรกฺขติ
