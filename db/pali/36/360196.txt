	[๑๒๔]   เอวเมว   จตฺตาโรเม   อาสิวิสูปมา   ปุคฺคลา   สนฺโต
สํวิชฺชมานา  โลกสฺมึ  ฯ  กตเม  จตฺตาโร  ฯ  อาคตวิโส  โน โฆรวิโส
โฆรวิโส  โน  อาคตวิโส  อาคตวิโส  จ  โฆรวิโส  จ  เนว อาคตวิโส
โน   โฆรวิโส   ฯ   กถญฺจ  ปุคฺคโล  อาคตวิโส  โหติ  โน  โฆรวิโส
อิเธกจฺโจ   ปุคฺคโล   อภิณฺหํ   กุชฺฌติ  โส  จ  ขฺวสฺส  โกโธ  น  จิรํ
ทีฆรตฺตํ   อนุเสติ   เอวํ   ปุคฺคโล   อาคตวิโส   โหติ  โน  โฆรวิโส
เสยฺยถาปิ   โส   อาสิวิโส   อาคตวิโส   โน  โฆรวิโส  ตถูปโม  อยํ
ปุคฺคโล  ฯ  กถญฺจ  ปุคฺคโล  โฆรวิโส  โหติ  โน  อาคตวิโส อิเธกจฺโจ
ปุคฺคโล   น   เหว   โข   อภิณฺหํ   กุชฺฌติ   โส   จ  ขฺวสฺส  โกโธ
จิรํ   ทีฆรตฺตํ  อนุเสติ  เอวํ  ปุคฺคโล  โฆรวิโส  โหติ  โน  อาคตวิโส
เสยฺยถาปิ   โส   อาสิวิโส   โฆรวิโส   โน  อาคตวิโส  ตถูปโม  อยํ
ปุคฺคโล   ฯ   กถญฺจ   ปุคฺคโล   อาคตวิโส   จ   โหติ  โฆรวิโส  จ
อิเธกจฺโจ  ปุคฺคโล  อภิณฺหํ  กุชฺฌติ  โส  จ  ขฺวสฺส  โกโธ  จิรํ ทีฆรตฺตํ
อนุเสติ   เอวํ  ปุคฺคโล  อาคตวิโส  จ  โหติ  โฆรวิโส  จ  เสยฺยถาปิ
โส   อาสิวิโส  อาคตวิโส  จ  โฆรวิโส  จ  ตถูปโม  อยํ  ปุคฺคโล  ฯ
กถญฺจ   ปุคฺคโล   เนว   อาคตวิโส   โหติ  โน  โฆรวิโส  อิเธกจฺโจ
ปุคฺคโล   น   เหว   โข   อภิณฺหํ  กุชฺฌติ  โส  จ  ขฺวสฺส  โกโธ  น
จิรํ   ทีฆรตฺตํ   อนุเสติ   เอวํ   ปุคฺคโล  เนว  อาคตวิโส  โหติ  โน
โฆรวิโส   เสยฺยถาปิ   โส  อาสิวิโส  เนว  อาคตวิโส  โน  โฆรวิโส
ตถูปโม   อยํ   ปุคฺคโล   ฯ   อิเม   จตฺตาโร   อาสิวิสูปมา  ปุคฺคลา
