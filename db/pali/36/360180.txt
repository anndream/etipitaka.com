ปเนกจฺโจ   สตฺถา   ทิฏฺเฐ   เจว   ธมฺเม  อตฺตานํ  สจฺจโต  เถตโต
ปญฺญาเปติ   โน   จ   โข   อภิสมฺปรายํ   อตฺตานํ   สจฺจโต  เถตโต
ปญฺญาเปติ   อิธ   ปเนกจฺโจ   สตฺถา   ทิฏฺเฐ   เจว  ธมฺเม  อตฺตานํ
สจฺจโต   เถตโต   น   ปญฺญาเปติ   อภิสมฺปรายญฺจ   อตฺตานํ  สจฺจโต
เถตโต   น   ปญฺญาเปติ   ฯ   ตตฺถ   ยฺวายํ   สตฺถา   ทิฏฺเฐ  เจว
ธมฺเม    อตฺตานํ    สจฺจโต    เถตโต    ปญฺญาเปติ   อภิสมฺปรายญฺจ
อตฺตานํ   สจฺจโต   เถตโต   ปญฺญาเปติ   สสฺสตวาโท   สตฺถา   เตน
ทฏฺฐพฺโพ   ฯ   ตตฺถ   ยฺวายํ   สตฺถา   ทิฏฺเฐ  เจว  ธมฺเม  อตฺตานํ
สจฺจโต   เถตโต   ปญฺญาเปติ   โน   จ   โข   อภิสมฺปรายํ  อตฺตานํ
สจฺจโต   เถตโต  ปญฺญาเปติ  อุจฺเฉทวาโท  สตฺถา  เตน  ทฏฺฐพฺโพ  ฯ
ตตฺถ   ยฺวายํ   สตฺถา  ทิฏฺเฐ  เจว  ธมฺเม  อตฺตานํ  สจฺจโต  เถตโต
น    ปญฺญาเปติ    อภิสมฺปรายญฺจ    อตฺตานํ   สจฺจโต   เถตโต   น
ปญฺญาเปติ    สมฺมาสมฺพุทฺโธ    สตฺถา    เตน   ทฏฺฐพฺโพ   ฯ   อิเม
อปเรปิ ตโย สตฺถาโร ฯ
	                  ติกนิทฺเทโส ฯ
	                  ______________
	                  จตุกฺกนิทฺเทโส
	[๑๐๔]   กตโม   จ   ปุคฺคโล   อสปฺปุริโส   อิเธกจฺโจ  ปุคฺคโล
ปาณาติปาตี   โหติ   อทินฺนาทายี   โหติ   กาเมสุ   มิจฺฉาจารี   โหติ
