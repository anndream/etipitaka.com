	        ตตฺถ กตเม จตฺตาโร อมฺพูปมา ปุคฺคลา ฯ
	[๑๑๕]   จตฺตาริ   อมฺพานิ   อามํ   ปกฺกวณฺณี   ปกฺกํ   อามวณฺณี
อามํ อามวณฺณี ปกฺกํ ปกฺกวณฺณี ฯ
	[๑๑๖]  เอวเมว  จตฺตาโรเม  อมฺพูปมา ปุคฺคลา สนฺโต สํวิชฺชมานา
โลกสฺมึ   ฯ   กตเม  จตฺตาโร  ฯ  อาโม  ปกฺกวณฺณี  ปกฺโก  อามวณฺณี
อาโม   อามวณฺณี   ปกฺโก   ปกฺกวณฺณี   ฯ   กถญฺจ   ปุคฺคโล   อาโม
โหติ   ปกฺกวณฺณี   อิเธกจฺจสฺส   ปุคฺคลสฺส   ปาสาทิกํ   โหติ  อภิกฺกนฺตํ
ปฏิกฺกนฺตํ   อาโลกิตํ   วิโลกิตํ  สมฺมิญฺชิตํ  ปสาริตํ  สงฺฆาฏิปตฺตจีวรธารณํ
โส    อิทํ    ทุกฺขนฺติ    ยถาภูตํ    นปฺปชานาติ   อยํ   ทุกฺขสมุทโยติ
ยถาภูตํ    นปฺปชานาติ    อยํ    ทุกฺขนิโรโธติ   ยถาภูตํ   นปฺปชานาติ
อยํ   ทุกฺขนิโรธคามินี   ปฏิปทาติ   ยถาภูตํ  นปฺปชานาติ  เอวํ  ปุคฺคโล
อาโม    โหติ   ปกฺกวณฺณี   เสยฺยถาปิ   ตํ   อมฺพํ   อามํ   ปกฺกวณฺณี
ตถูปโม   อยํ   ปุคฺคโล   ฯ   กถญฺจ  ปุคฺคโล  ปกฺโก  โหติ  อามวณฺณี
อิเธกจฺจสฺส    ปุคฺคลสฺส   น   ปาสาทิกํ   โหติ   อภิกฺกนฺตํ   ปฏิกฺกนฺตํ
อาโลกิตํ    วิโลกิตํ   สมฺมิญฺชิตํ   ปสาริตํ   สงฺฆาฏิปตฺตจีวรธารณํ   โส
อิทํ    ทุกฺขนฺติ    ยถาภูตํ    ปชานาติ   อยํ   ทุกฺขสมุทโยติ   ยถาภูตํ
ปชานาติ   อยํ  ทุกฺขนิโรโธติ  ยถาภูตํ  ปชานาติ  อยํ   ทุกฺขนิโรธคามินี
ปฏิปทาติ      ยถาภูตํ     ปชานาติ     เอวํ     ปุคฺคโล     ปกฺโก
โหติ   อามวณฺณี   เสยฺยถาปิ   ตํ   อมฺพํ   ปกฺกํ   อามวณฺณี   ตถูปโม
อยํ   ปุคฺคโล  ฯ  กถญฺจ  ปุคฺคโล  อาโม  โหติ  อามวณฺณี  อิเธกจฺจสฺส
