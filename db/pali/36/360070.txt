เอกาย ธาตุยา เกหิจิ วิปฺปยุตฺตา ฯ
	           สมฺปโยควิปฺปโยคปทนิทฺเทโส นิฏฺฐิโต ฯ
	                 ___________________
	             สมฺปยุตฺเตนวิปฺปยุตฺตปทนิทฺเทโส
	[๓๐๒]   เวทนากฺขนฺเธน  เย  ธมฺมา  สญฺญากฺขนฺเธน  เย  ธมฺมา
สงฺขารกฺขนฺเธน     เย    ธมฺมา    วิญฺญาณกฺขนฺเธน    เย    ธมฺมา
มนายตเนน   เย   ธมฺมา   สมฺปยุตฺตา   เตหิ   ธมฺเมหิ   เย  ธมฺมา
วิปฺปยุตฺตา   เต   ธมฺมา   กตีหิ   ขนฺเธหิ  กตีหายตเนหิ  กตีหิ  ธาตูหิ
วิปฺปยุตฺตา  ฯ  เต  ธมฺมา  จตูหิ  ขนฺเธหิ  เอเกนายตเนน สตฺตหิ ธาตูหิ
วิปฺปยุตฺตา เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๓๐๓]   จกฺขุวิญฺญาณธาตุยา   เย   ธมฺมา   ฯเปฯ   มโนธาตุยา
เย    ธมฺมา    มโนวิญฺญาณธาตุยา   เย   ธมฺมา   สมฺปยุตฺตา   เตหิ
ธมฺเมหิ   เย   ธมฺมา   วิปฺปยุตฺตา   เต   ธมฺมา  น  เกหิจิ  ขนฺเธหิ
น เกหิจิ อายตเนหิ เอกาย ธาตุยา วิปฺปยุตฺตา ฯ
	[๓๐๔]   มนินฺทฺริเยน   เย   ธมฺมา   สมฺปยุตฺตา   เตหิ  ธมฺเมหิ
เย   ธมฺมา   วิปฺปยุตฺตา   เต  ธมฺมา  จตูหิ  ขนฺเธหิ  เอเกนายตเนน
สตฺตหิ   ธาตูหิ   วิปฺปยุตฺตา   เอเกนายตเนน  เอกาย  ธาตุยา  เกหิจิ
วิปฺปยุตฺตา ฯ
	[๓๐๕]   อุเปกฺขินฺทฺริเยน   เย  ธมฺมา  สมฺปยุตฺตา  เตหิ  ธมฺเมหิ
