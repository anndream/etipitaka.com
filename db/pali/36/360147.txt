	[๔๖]    กตโม    จ   ปุคฺคโล   สทฺธานุสารี   ยสฺส   ปุคฺคลสฺส
โสตาปตฺติผลสจฺฉิกิริยาย    ปฏิปนฺนสฺส    สทฺธินฺทฺริยํ    อธิมตฺตํ    โหติ
สทฺธาวาหึ   สทฺธาปุพฺพงฺคมํ   อริยมคฺคํ   ภาเวติ   อยํ  วุจฺจติ  ปุคฺคโล
สทฺธานุสารี     ฯ    โสตาปตฺติผลสจฺฉิกิริยาย    ปฏิปนฺโน     ปุคฺคโล
สทฺธานุสารี ฯ ผเลฏฺฐิโต สทฺธาวิมุตฺโต ฯ
	[๔๗]   กตโม   จ  ปุคฺคโล  สตฺตกฺขตฺตตปรโม  อิเธกจฺโจ  ปุคฺคโล
ติณฺณํ    สญฺโญชนานํ    ปริกฺขยา   โสตาปนฺโน   โหติ   อวินิปาตธมฺโม
นิยโต   สมฺโพธิปรายโน   โส   สตฺตกฺขตฺตต   เทเว   จ   มานุเส  จ
สนฺธาวิตฺวา    สํสริตฺวา   ทุกฺขสฺสนฺตํ   กโรติ   อยํ   วุจฺจติ   ปุคฺคโล
สตฺตกฺขตฺตตปรโม ฯ
	[๔๘]   กตโม  จ  ปุคฺคโล  โกลํโกโล  อิเธกจฺโจ  ปุคฺคโล  ติณฺณํ
สญฺโญชนานํ    ปริกฺขยา   โสตาปนฺโน   โหติ   อวินิปาตธมฺโม   นิยโต
สมฺโพธิปรายโน   โส   เทฺว   วา   ตีณิ   วา   กุลานิ   สนฺธาวิตฺวา
สํสริตฺวา ทุกฺขสฺสนฺตํ กโรติ อยํ วุจฺจติ ปุคฺคโล โกลํโกโล ฯ
	[๔๙]   กตโม   จ   ปุคฺคโล  เอกพีชี  อิเธกจฺโจ  ปุคฺคโล  ติณฺณํ
สญฺโญชนานํ    ปริกฺขยา   โสตาปนฺโน   โหติ   อวินิปาตธมฺโม   นิยโต
สมฺโพธิปรายโน   โส  เอกํเยว  มานุสกํ  ภวํ  นิพฺพตฺเตตฺวา  ทุกฺขสฺสนฺตํ
กโรติ อยํ วุจฺจติ ปุคฺคโล เอกพีชี ฯ
	[๕๐]   กตโม   จ   ปุคฺคโล   สกทาคามี   อิเธกจฺโจ   ปุคฺคโล
ติณฺณํ   สญฺโญชนานํ   ปริกฺขยา   ราคโทสโมหานํ   ตนุตฺตา   สกทาคามี
