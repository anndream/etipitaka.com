สนฺโต สํวิชฺชมานา โลกสฺมึ ฯ
	[๑๒๕]  กถญฺจ  ปุคฺคโล  อนนุวิจฺจ  อปริโยคาเหตฺวา  อวณฺณารหสฺส
วณฺณํ     ภาสิตา     โหติ     อิเธกจฺโจ    ปุคฺคโล    ทุปฺปฏิปนฺนานํ
มิจฺฉาปฏิปนฺนานํ   ติตฺถิยานํ   ติตฺถิยสาวกานํ   วณฺณํ   ภาสติ  สุปฏิปนฺนา
อิติปิ  สมฺมาปฏิปนฺนา  อิติปีติ  เอวํ  ปุคฺคโล  อนนุวิจฺจ  อปริโยคาเหตฺวา
อวณฺณารหสฺส     วณฺณํ    ภาสิตา    โหติ    ฯ    กถญฺจ    ปุคฺคโล
อนนุวิจฺจ    อปริโยคาเหตฺวา    วณฺณารหสฺส   อวณฺณํ   ภาสิตา   โหติ
อิเธกจฺโจ  ปุคฺคโล  สุปฏิปนฺนานํ  สมฺมาปฏิปนฺนานํ  พุทฺธานํ  พุทฺธสาวกานํ
อวณฺณํ       ภาสติ       ทุปฺปฏิปนฺนา      อิติปิ      มิจฺฉาปฏิปนฺนา
อิติปีติ    เอวํ    ปุคฺคโล   อนนุวิจฺจ   อปริโยคาเหตฺวา   วณฺณารหสฺส
อวณฺณํ   ภาสิตา  โหติ  ฯ  กถญฺจ  ปุคฺคโล  อนนุวิจฺจ  อปริโยคาเหตฺวา
อปฺปสาทนีเย   ฐาเน   ปสาทํ   อุปทํสิตา   โหติ   อิเธกจฺโจ  ปุคฺคโล
ทุปฺปฏิปทาย    มิจฺฉาปฏิปทาย    ปสาทํ    ชเนติ    สุปฏิปทา    อิติปิ
สมฺมาปฏิปทา    อิติปีติ   เอวํ   ปุคฺคโล   อนนุวิจฺจ   อปริโยคาเหตฺวา
อปฺปสาทนีเย   ฐาเน   ปสาทํ   อุปทํสิตา   โหติ   ฯ  กถญฺจ  ปุคฺคโล
อนนุวิจฺจ   อปริโยคาเหตฺวา   ปสาทนีเย   ฐาเน   อปฺปสาทํ  อุปทํสิตา
โหติ   อิเธกจฺโจ  ปุคฺคโล  สุปฏิปทาย  สมฺมาปฏิปทาย  อปฺปสาทํ  ชเนติ
ทุปฺปฏิปทา   อิติปิ   มิจฺฉาปฏิปทา   อิติปีติ   เอวํ   ปุคฺคโล   อนนุวิจฺจ
อปริโยคาเหตฺวา ปสาทนีเย ฐาเน อปฺปสาทํ อุปทํสิตา โหติ ฯ
	[๑๒๖]   กถญฺจ   ปุคฺคโล  อนุวิจฺจ  ปริโยคาเหตฺวา  อวณฺณารหสฺส
