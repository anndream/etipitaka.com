อสงฺคหิตา ฯ เอเกน ขนฺเธน ทสหายตเนหิ ทสหิ ธาตูหิ อสงฺคหิตา ฯ
	[๕๐๓]  อุปาทินฺเนหิ  ธมฺเมหิ  เย  ธมฺมา  วิปฺปยุตฺตา  เต  ธมฺมา
จตูหิ  ขนฺเธหิ  ทฺวีหายตเนหิ  ตีหิ  ธาตูหิ  สงฺคหิตา ฯ กตีหิ อสงฺคหิตา ฯ
เอเกน ขนฺเธน ทสหายตเนหิ ปนฺนรสหิ ธาตูหิ อสงฺคหิตา ฯ
	[๕๐๔]  อุปาทาเนหิ  ธมฺเมหิ  เย  ธมฺมา  กิเลเสหิ  ธมฺเมหิ  เย
ธมฺมา   สงฺกิลิฏฺเฐหิ   ธมฺเมหิ   เย  ธมฺมา  กิเลสสมฺปยุตฺเตหิ  ธมฺเมหิ
เย   ธมฺมา   กิเลเสหิ   เจว  สงฺกิเลสิเกหิ  จ  ธมฺเมหิ  เย  ธมฺมา
กิเลเสหิ  เจว  สงฺกิลิฏฺเฐหิ  จ  ธมฺเมหิ  เย  ธมฺมา  สงฺกิลิฏฺเฐหิ เจว
โน  จ  กิเลเสหิ  ธมฺเมหิ  เย  ธมฺมา  กิเลเสหิ เจว กิเลสสมฺปยุตฺเตหิ
จ   ธมฺเมหิ   เย   ธมฺมา  กิเลสสมฺปยุตฺเตหิ  เจว  โน  จ  กิเลเสหิ
ธมฺเมหิ   เย   ธมฺมา   วิปฺปยุตฺตา   เต   ธมฺมา   อสงฺขตํ   ขนฺธโต
ฐเปตฺวา    ปญฺจหิ    ขนฺเธหิ   ทฺวาทสหายตเนหิ   อฏฺฐารสหิ   ธาตูหิ
สงฺคหิตา   ฯ   กตีหิ   อสงฺคหิตา   ฯ  น  เกหิจิ  ขนฺเธหิ  น  เกหิจิ
อายตเนหิ น กาหิจิ ธาตูหิ อสงฺคหิตา ฯ
	[๕๐๕]  สงฺกิเลสิเกหิ  ธมฺเมหิ  เย  ธมฺมา  อสงฺกิลิฏฺเฐหิ  ธมฺเมหิ
เย   ธมฺมา   กิเลสวิปฺปยุตฺเตหิ   ธมฺเมหิ   เย   ธมฺมา  สงฺกิเลสิเกหิ
เจว   โน   จ   กิเลเสหิ   ธมฺเมหิ   เย   ธมฺมา  กิเลสวิปฺปยุตฺเตหิ
สงฺกิเลสิเกหิ   ธมฺเมหิ   เย   ธมฺมา   วิปฺปยุตฺตา   เต  ธมฺมา  จตูหิ
ขนฺเธหิ  ทฺวีหายตเนหิ  ทฺวีหิ  ธาตูหิ  สงฺคหิตา  ฯ  กตีหิ  อสงฺคหิตา  ฯ
เอเกน ขนฺเธน ทสหายตเนหิ โสฬสหิ ธาตูหิ อสงฺคหิตา ฯ
