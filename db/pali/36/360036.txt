สงฺคเหน   สงฺคหิตา   ธาตุสงฺคเหน  สงฺคหิตา  เต  ธมฺมา  จตูหิ
ขนฺเธหิ เอเกนายตเนน เอกาย ธาตุยา สงฺคหิตา ฯ(
	[๑๗๗]   ชีวิตินฺทฺริเยน   เย   ธมฺมา   ขนฺธสงฺคเหน   อสงฺคหิตา
อายตนสงฺคเหน    สงฺคหิตา    ธาตุสงฺคเหน   สงฺคหิตา   เต   ธมฺมา
อสงฺขตํ   ขนฺธโต   ฐเปตฺวา   ทฺวีหิ  ขนฺเธหิ  เอเกนายตเนน  เอกาย
ธาตุยา สงฺคหิตา ฯ
	[๑๗๘]   อิตฺถินฺทฺริเยน   เย   ธมฺมา   ปุริสินฺทฺริเยน  เย  ธมฺมา
สุขินฺทฺริเยน   เย   ธมฺมา  ทุกฺขินฺทฺริเยน  เย  ธมฺมา  โสมนสฺสินฺทฺริเยน
เย    ธมฺมา    โทมนสฺสินฺทฺริเยน    เย    ธมฺมา    อุเปกฺขินฺทฺริเยน
เย   ธมฺมา   สทฺธินฺทฺริเยน   เย   ธมฺมา   วิริยินฺทฺริเยน  เย  ธมฺมา
สตินฺทฺริเยน   เย   ธมฺมา   สมาธินฺทฺริเยน   เย  ธมฺมา  ปญฺญินฺทฺริเยน
เย    ธมฺมา   อนญฺญตญฺญสฺสามีตินฺทฺริเยน   เย   ธมฺมา   อญฺญินฺทฺริเยน
เย   ธมฺมา   อญฺญาตาวินฺทฺริเยน   เย   ธมฺมา  อวิชฺชาย  เย  ธมฺมา
อวิชฺชาปจฺจยา    สงฺขาเรน   เย   ธมฺมา   สฬายตนปจฺจยา   ผสฺเสน
เย    ธมฺมา   ผสฺสปจฺจยา   เวทนาย   เย   ธมฺมา   เวทนาปจฺจยา
ตณฺหาย    เย    ธมฺมา    ตณฺหาปจฺจยา   อุปาทาเนน   เย   ธมฺมา
อุปาทานปจฺจยา   กมฺมภเวน   เย   ธมฺมา   ขนฺธสงฺคเหน   อสงฺคหิตา
อายตนสงฺคเหน    สงฺคหิตา    ธาตุสงฺคเหน   สงฺคหิตา   เต   ธมฺมา
อสงฺขตํ   ขนฺธโต   ฐเปตฺวา   ตีหิ   ขนฺเธหิ  เอเกนายตเนน  เอกาย
ธาตุยา สงฺคหิตา ฯ
