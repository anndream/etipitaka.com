ยตเนหิ  อฏฺฐารสหิ    ธาตูหิ    สงฺคหิตา    ฯ    กตีหิ   อสงฺคหิตา   ฯ   น
เกหิจิ ขนฺเธหิ น เกหิจิ อายตเนหิ น กาหิจิ ธาตูหิ อสงฺคหิตา ฯ
	[๑๗]   ปญฺจกฺขนฺธา   กตีหิ   ขนฺเธหิ  กตีหายตเนหิ  กตีหิ  ธาตูหิ
สงฺคหิตา    ฯ    ปญฺจกฺขนฺธา    ปญฺจหิ    ขนฺเธหิ   ทฺวาทสหายตเนหิ
อฏฺฐารสหิ   ธาตูหิ   สงฺคหิตา   ฯ   กตีหิ   อสงฺคหิตา  ฯ  น  เกหิจิ
ขนฺเธหิ น เกหิจิ อายตเนหิ น กาหิจิ ธาตูหิ อสงฺคหิตา ฯ
	[๑๘]   จกฺขฺวายตนํ   กตีหิ   ขนฺเธหิ  กตีหายตเนหิ  กตีหิ  ธาตูหิ
สงฺคหิตํ  ฯ  จกฺขฺวายตนํ  เอเกน ขนฺเธน เอเกนายตเนน เอกาย ธาตุยา
สงฺคหิตํ   ฯ   กตีหิ   อสงฺคหิตํ   ฯ  จตูหิ  ขนฺเธหิ  เอกาทสหายตเนหิ
สตฺตรสหิ ธาตูหิ อสงฺคหิตํ ฯ
	[๑๙]   โสตายตนํ   ฆานายตนํ   ชิวฺหายตนํ  กายายตนํ  รูปายตนํ
สทฺทายตนํ   คนฺธายตนํ   รสายตนํ   โผฏฺฐพฺพายตนํ   เอเกน   ขนฺเธน
เอเกนายตเนน   เอกาย   ธาตุยา   สงฺคหิตํ   ฯ  กตีหิ  อสงฺคหิตํ  ฯ
จตูหิ ขนฺเธหิ เอกาทสหายตเนหิ สตฺตรสหิ ธาตูหิ อสงฺคหิตํ ฯ
	[๒๐]  มนายตนํ  เอเกน  ขนฺเธน  เอเกนายตเนน  สตฺตหิ  ธาตูหิ
สงฺคหิตํ   ฯ   กตีหิ   อสงฺคหิตํ   ฯ  จตูหิ  ขนฺเธหิ  เอกาทสหายตเนหิ
เอกาทสหิ ธาตูหิ อสงฺคหิตํ ฯ
	[๒๑]   ธมฺมายตนํ   อสงฺขตํ   ขนฺธโต   ฐเปตฺวา  จตูหิ  ขนฺเธหิ
เอเกนายตเนน   เอกาย   ธาตุยา   สงฺคหิตํ   ฯ  กตีหิ  อสงฺคหิตํ  ฯ
เอเกน ขนฺเธน เอกาทสหายตเนหิ สตฺตรสหิ ธาตูหิ อสงฺคหิตํ ฯ
