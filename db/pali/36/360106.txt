	         อสงฺคหิเตนสมฺปยุตฺตวิปฺปยุตฺตปทนิทฺเทโส
	[๔๔๔]    รูปกฺขนฺเธน   เย   ธมฺมา   ขนฺธสงฺคเหน   อสงฺคหิตา
อายตนสงฺคเหน  อสงฺคหิตา  ธาตุสงฺคเหน  อสงฺคหิตา  เต  ธมฺมา  กตีหิ
ขนฺเธหิ   กตีหายตเนหิ   กตีหิ   ธาตูหิ   สมฺปยุตฺตา   ฯ   เต  ธมฺมา
ตีหิ   ขนฺเธหิ   สมฺปยุตฺตา   เอเกนายตเนน   เอกาย  ธาตุยา  เกหิจิ
สมฺปยุตฺตา  ฯ  กตีหิ  วิปฺปยุตฺตา  ฯ  เอเกน  ขนฺเธน ทสหายตเนหิ ทสหิ
ธาตูหิ วิปฺปยุตฺตา เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๔๔๕]   ธมฺมายตเนน   เย   ธมฺมา   ธมฺมธาตุยา   เย  ธมฺมา
อิตฺถินฺทฺริเยน   เย   ธมฺมา   ปุริสินฺทฺริเยน   เย  ธมฺมา  ชีวิตินฺทฺริเยน
เย   ธมฺมา   วิญฺญาณปจฺจยา   นามรูเปน   เย   ธมฺมา  อสญฺญาภเวน
เย   ธมฺมา   เอกโวการภเวน   เย   ธมฺมา   ชาติยา   เย  ธมฺมา
ชราย   เย   ธมฺมา   มรเณน   เย  ธมฺมา  ขนฺธสงฺคเหน  อสงฺคหิตา
อายตนสงฺคเหน   อสงฺคหิตา   ธาตุสงฺคเหน   อสงฺคหิตา   เต   ธมฺมา
ตีหิ   ขนฺเธหิ   สมฺปยุตฺตา   เอเกนายตเนน   เอกาย  ธาตุยา  เกหิจิ
สมฺปยุตฺตา  ฯ  กตีหิ  วิปฺปยุตฺตา  ฯ  เอเกน  ขนฺเธน ทสหายตเนหิ ทสหิ
ธาตูหิ วิปฺปยุตฺตา เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๔๔๖]   อรูปภเวน   เย   ธมฺมา   เนวสญฺญานาสญฺญาภเวน  เย
ธมฺมา    จตุโวการภเวน    เย   ธมฺมา   อิทฺธิปาเทน   เย   ธมฺมา
ขนฺธสงฺคเหน   อสงฺคหิตา   อายตนสงฺคเหน   อสงฺคหิตา   ธาตุสงฺคเหน
