อวณฺณํ  ภาสิตา  โหติ  อิเธกจฺโจ  ปุคฺคโล  ทุปฺปฏิปนฺนานํ มิจฺฉาปฏิปนฺนานํ
ติตฺถิยานํ      ติตฺถิยสาวกานํ      อวณฺณํ      ภาสติ     ทุปฺปฏิปนฺนา
อิติปิ   มิจฺฉาปฏิปนฺนา   อิติปีติ  เอวํ  ปุคฺคโล  อนุวิจฺจ  ปริโยคาเหตฺวา
อวณฺณารหสฺส   อวณฺณํ   ภาสิตา   โหติ   ฯ   กถญฺจ  ปุคฺคโล  อนุวิจฺจ
ปริโยคาเหตฺวา    วณฺณารหสฺส    วณฺณํ    ภาสิตา   โหติ   อิเธกจฺโจ
ปุคฺคโล   สุปฏิปนฺนานํ   สมฺมาปฏิปนฺนานํ   พุทฺธานํ   พุทฺธสาวกานํ  วณฺณํ
ภาสติ    สุปฏิปนฺนา   อิติปิ   สมฺมาปฏิปนฺนา   อิติปีติ   เอวํ   ปุคฺคโล
อนุวิจฺจ   ปริโยคาเหตฺวา  วณฺณารหสฺส  วณฺณํ  ภาสิตา  โหติ  ฯ  กถญฺจ
ปุคฺคโล   อนุวิจฺจ   ปริโยคาเหตฺวา   อปฺปสาทนีเย   ฐาเน   อปฺปสาทํ
อุปทํสิตา    โหติ   อิเธกจฺโจ   ปุคฺคโล   ทุปฺปฏิปทาย   มิจฺฉาปฏิปทาย
อปฺปสาทํ    ชเนติ   ทุปฺปฏิปทา   อิติปิ   มิจฺฉาปฏิปทา   อิติปีติ   เอวํ
ปุคฺคโล   อนุวิจฺจ   ปริโยคาเหตฺวา   อปฺปสาทนีเย   ฐาเน   อปฺปสาทํ
อุปทํสิตา  โหติ  ฯ  กถญฺจ  ปุคฺคโล  อนุวิจฺจ  ปริโยคาเหตฺวา ปสาทนีเย
ฐาเน    ปสาทํ   อุปทํสิตา   โหติ   อิเธกจฺโจ   ปุคฺคโล   สุปฏิปทาย
สมฺมาปฏิปทาย    ปสาทํ    ชเนติ    สุปฏิปทา    อิติปิ   สมฺมาปฏิปทา
อิติปีติ   เอวํ   ปุคฺคโล   อนุวิจฺจ   ปริโยคาเหตฺวา  ปสาทนีเย  ฐาเน
ปสาทํ อุปทํสิตา โหติ ฯ
	[๑๒๗]   กถญฺจ   ปุคฺคโล   อวณฺณารหสฺส   อวณฺณํ  ภาสิตา  โหติ
ภูตํ  ตจฺฉํ  กาเลน  โน  จ  โข  วณฺณารหสฺส  วณฺณํ  ภาสิตา  โหติ ภูตํ
ตจฺฉํ    กาเลน   อิเธกจฺโจ   ปุคฺคโล   วณฺโณปิ   สํวิชฺชติ   อวณฺโณปิ
