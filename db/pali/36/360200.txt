วณฺณํ    ภาสิตา   โหติ   ภูตํ   ตจฺฉํ   กาเลน   อิเธกจฺโจ   ปุคฺคโล
วณฺโณปิ    สํวิชฺชติ    อวณฺโณปิ   สํวิชฺชติ   โย   ตตฺถ   อวณฺโณ   ตํ
น   ภณติ   ภูตํ   ตจฺฉํ   กาเลน  โยปิ  ตตฺถ  วณฺโณ  ตมฺปิ  น  ภณติ
ภูตํ   ตจฺฉํ   กาเลน   อุเปกฺขโก   วิหรติ   สโต   สมฺปชาโน   เอวํ
ปุคฺคโล  เนว  อวณฺณารหสฺส  อวณฺณํ  ภาสิตา  โหติ  ภูตํ  ตจฺฉํ  กาเลน
โนปิ วณฺณารหสฺส วณฺณํ ภาสิตา โหติ ภูตํ ตจฺฉํ กาเลน ฯ
	[๑๒๘]   กตโม   จ   ปุคฺคโล   อุฏฺฐานผลูปชีวี  โน  ปุญฺญผลูปชีวี
ยสฺส   ปุคฺคลสฺส   อุฏฺฐหโต   ฆฏโต   วายมโต   อาชีโว  อภินิพฺพตฺตติ
โน  ปุญฺญโต  อยํ  วุจฺจติ  ปุคฺคโล  อุฏฺฐานผลูปชีวี  โน  ปุญฺญผลูปชีวี  ฯ
กตโม     จ     ปุคฺคโล     ปุญฺญผลูปชีวี     โน     อุฏฺฐานผลูปชีวี
ปรนิมฺมิตวสวตฺติเทเว    อุปาทาย    ตตฺถุปริ    เทวา   ปุญฺญผลูปชีวีโน
น   อุฏฺฐานผลูปชีวิโน   ฯ   กตโม   จ   ปุคฺคโล   อุฏฺฐานผลูปชีวี  จ
ปุญฺญผลูปชีวี   จ   ยสฺส  ปุคฺคลสฺส  อุฏฺฐหโต  ฆฏโต  วายมโต  อาชีโว
อภินิพฺพตฺตติ   ปุญฺญโต   จ   อยํ   วุจฺจติ   ปุคฺคโล  อุฏฺฐานผลูปชีวี  จ
ปุญฺญผลูปชีวี   จ   ฯ   กตโม   จ  ปุคฺคโล  เนว  อุฏฺฐานผลูปชีวี  โน
ปุญฺญผลูปชีวี เนรยิกา เนว อุฏฺฐานผลูปชีวิโน โน ปุญฺญผลูปชีวิโน ฯ
	[๑๒๙]   กถญฺจ   ปุคฺคโล   ตโม   โหติ  ตมปรายโน  อิเธกจฺโจ
ปุคฺคโล  นีเจ  กุเล  ปจฺจาชาโต  โหติ  จณฺฑาลกุเล วา เนสาทกุเล วา
เวณกุเล  วา  รถการกุเล  วา ปุกฺกุสกุเล วา ทลิทฺเท อปฺปนฺนปาน-
