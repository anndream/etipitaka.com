อนภิสมฺพุชฺฌติ    น    จ    ทิฏฺเฐว    ธมฺเม   ทุกฺขสฺสนฺตกโร   โหติ
อนาคามี   โหติ   อนาคนฺตฺวา   อิตฺถตฺตํ   อตฺเถกจฺโจ  ปุคฺคโล  ปุพฺเพ
อนนุสฺสุเตสุ   ธมฺเมสุ   สามํ   สจฺจานิ   อนภิสมฺพุชฺฌติ  น  จ  ทิฏฺเฐว
ธมฺเม   ทุกฺขสฺสนฺตกโร   โหติ   โสตาปนฺนสกทาคามี   โหติ  อาคนฺตฺวา
อิตฺถตฺตํ ฯ
	                ฉกฺกมาติกา นิฏฺฐิตา ฯ
	                   สตฺตกมาติกา
	[๑๓]   สตฺต  ปุคฺคลา  ฯ  สตฺต  อุทกูปมา  ปุคฺคลา  สกึ  นิมุคฺโค
นิมุคฺโคว   โหติ   อุมฺมุชฺชิตฺวา   นิมฺมุชฺชติ   อุมฺมุชฺชิตฺวา   ฐิโต   โหติ
อุมฺมุชฺชิตฺวา    วิปสฺสติ   วิโลเกติ   อุมฺมุชฺชิตฺวา   ปตรติ   อุมฺมุชฺชิตฺวา
ปฏิคาธปฺปตฺโต     โหติ    อุมฺมุชฺชิตฺวา    ติณฺโณ    โหติ    ปารคโต
ถเล    ติฏฺฐติ    พฺราหฺมโณ    ฯ    อุภโตภาควิมุตฺโต   ปญฺญาวิมุตฺโต
กายสกฺขี ทิฏฺฐิปฺปตฺโต สทฺธาวิมุตฺโต ธมฺมานุสารี สทฺธานุสารี ฯ
	                สตฺตกมาติกา นิฏฺฐิตา ฯ
	                   อฏฺฐกมาติกา
	[๑๔]   อฏฺฐ   ปุคฺคลา   ฯ   จตฺตาโร   มคฺคสมงฺคิโน  จตฺตาโร
ผลสมงฺคิโน ปุคฺคลา ฯ
	                อฏฺฐกมาติกา นิฏฺฐิตา ฯ
