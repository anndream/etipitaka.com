ธมฺมา   กตีหิ  ขนฺเธหิ  กตีหายตเนหิ  กตีหิ  ธาตูหิ  อสงฺคหิตา  ฯ  เต
ธมฺมา เอเกน ขนฺเธน ทสหายตเนหิ ทสหิ ธาตูหิ อสงฺคหิตา ฯ
	      รูปญฺจ ธมฺมายตนํ ธมฺมธาตุ อิตฺถี ปุมํ
	      ชีวิตํ นามรูปํ เทฺว ภวา ชาติ ชรา มจฺจุ
	      รูปํ อนารมฺมณํ โน จิตฺตํ จิตฺเตน วิปฺปยุตฺตํ
	      วิสํสฏฺฐํ สมุฏฺฐานํ สหภุ อนุปริวตฺติ
	      พาหิรํ อุปาทา เทฺว วีสติ เอส นโย สุพุทฺโธ ฯ
	          อสงฺคหิเตนอสงฺคหิตปทนิทฺเทโส นิฏฺฐิโต ฯ
	                ____________________
	              สมฺปโยควิปฺปโยคปทนิทฺเทโส
	[๒๒๔]   รูปกฺขนฺโธ   กตีหิ   ขนฺเธหิ  กตีหายตเนหิ  กตีหิ  ธาตูหิ
สมฺปยุตฺโตติ   ฯ   นตฺถิ   ฯ   กตีหิ   วิปฺปยุตฺโต   ฯ   จตูหิ  ขนฺเธหิ
เอเกนายตเนน   สตฺตหิ   ธาตูหิ   วิปฺปยุตฺโต  เอเกนายตเนน  เอกาย
ธาตุยา เกหิจิ วิปฺปยุตฺโต ฯ
	[๒๒๕]  เวทนากฺขนฺโธ  สญฺญากฺขนฺโธ  สงฺขารกฺขนฺโธ  ตีหิ  ขนฺเธหิ
เอเกนายตเนน   สตฺตหิ   ธาตูหิ   สมฺปยุตฺโต  เอเกนายตเนน  เอกาย
ธาตุยา   เกหิจิ  สมฺปยุตฺโต  ฯ  กตีหิ  วิปฺปยุตฺโต  ฯ  เอเกน  ขนฺเธน
ทสหายตเนหิ    ทสหิ   ธาตูหิ   วิปฺปยุตฺโต   เอเกนายตเนน   เอกาย
ธาตุยา เกหิจิ วิปฺปยุตฺโต ฯ
