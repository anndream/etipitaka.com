คามินี  ปฏิปทาติ     ยถาภูตํ     นปฺปชานาติ     เอวํ     ปุคฺคโล    ตุจฺโฉ
โหติ   ปิหิโต   เสยฺยถาปิ   โส   กุมฺโภ  ตุจฺโฉ  ปิหิโต  ตถูปโม  อยํ
ปุคฺคโล    ฯ   กถญฺจ   ปุคฺคโล   ปูโร   โหติ   วิวโฏ   อิเธกจฺจสฺส
ปุคฺคลสฺส   น   ปาสาทิกํ  โหติ  อภิกฺกนฺตํ  ปฏิกฺกนฺตํ  อาโลกิตํ  วิโลกิตํ
สมฺมิญฺชิตํ    ปสาริตํ    สงฺฆาฏิปตฺตจีวรธารณํ    โส    อิทํ    ทุกฺขนฺติ
ยถาภูตํ   ปชานาติ   ฯเปฯ   อยํ   ทุกฺขนิโรธคามินี  ปฏิปทาติ  ยถาภูตํ
ปชานาติ    เอวํ   ปุคฺคโล   ปูโร   โหติ   วิวโฏ   เสยฺยถาปิ   โส
กุมฺโภ  ปูโร  วิวโฏ  ตถูปโม  อยํ  ปุคฺคโล  ฯ  กถญฺจ  ปุคฺคโล  ตุจฺโฉ
โหติ   วิวโฏ   อิเธกจฺจสฺส   ปุคฺคลสฺส   น  ปาสาทิกํ  โหติ  อภิกฺกนฺตํ
ปฏิกฺกนฺตํ   อาโลกิตํ   วิโลกิตํ  สมฺมิญฺชิตํ  ปสาริตํ  สงฺฆาฏิปตฺตจีวรธารณํ
โส     อิทํ     ทุกฺขนฺติ     ยถาภูตํ    นปฺปชานาติ    ฯเปฯ    อยํ
ทุกฺขนิโรธคามินี    ปฏิปทาติ    ยถาภูตํ   นปฺปชานาติ   เอวํ   ปุคฺคโล
ตุจฺโฉ   โหติ   วิวโฏ  เสยฺยถาปิ  โส  กุมฺโภ  ตุจฺโฉ  วิวโฏ  ตถูปโม
อยํ   ปุคฺคโล   ฯ   กถญฺจ   ปุคฺคโล  ปูโร  โหติ  ปิหิโต  อิเธกจฺจสฺส
ปุคฺคลสฺส   ปาสาทิกํ   โหติ   อภิกฺกนฺตํ   ปฏิกฺกนฺตํ   อาโลกิตํ  วิโลกิตํ
สมฺมิญฺชิตํ    ปสาริตํ    สงฺฆาฏิปตฺตจีวรธารณํ    โส    อิทํ    ทุกฺขนฺติ
ยถาภูตํ   ปชานาติ   ฯเปฯ   อยํ   ทุกฺขนิโรธคามินี  ปฏิปทาติ  ยถาภูตํ
ปชานาติ    เอวํ   ปุคฺคโล   ปูโร   โหติ   ปิหิโต   เสยฺยถาปิ   โส
กุมฺโภ   ปูโร   ปิหิโต   ตถูปโม   อยํ   ปุคฺคโล   ฯ  อิเม  จตฺตาโร
กุมฺภูปมา ปุคฺคลา สนฺโต สํวิชฺชมานา โลกสฺมึ ฯ
