น   เหว  โข  กาเลน  กาลํ  สมเยน  สมยํ  อฏฺฐ  วิโมกฺเข  กาเยน
ผุสิตฺวา   วิหรติ   ปญฺญาย   จสฺส   ทิสฺวา   อาสวา  ปริกฺขีณา  โหนฺติ
อยํ   วุจฺจติ   ปุคฺคโล   อสมยวิมุตฺโต  ฯ  สพฺเพปิ  อริยปุคฺคลา  อริเย
วิโมกฺเข อสมยวิมุตฺตา ฯ
	[๑๙]   กตโม   จ   ปุคฺคโล   กุปฺปธมฺโม   อิเธกจฺโจ   ปุคฺคโล
ลาภี   โหติ   รูปสหคตานํ   วา   อรูปสหคตานํ   วา  สมาปตฺตีนํ  โส
จ   โข   น   นิกามลาภี   โหติ   น   อกิจฺฉลาภี  น  อกสิรลาภี  น
ยตฺถิจฺฉกํ   ยทิจฺฉกํ   ยาวติจฺฉกํ   สมาปชฺชติปิ   วุฏฺฐาติปิ   ฐานํ   โข
ปเนตํ   วิชฺชติ   ยํ   ตสฺส   ปุคฺคลสฺส  ปมาทมาคมฺม  ตา  สมาปตฺติโย
กุปฺเปยฺยย อยํ วุจฺจติ ปุคฺคโล กุปฺปธมฺโม ฯ
	[๒๐]   กตโม   จ   ปุคฺคโล   อกุปฺปธมฺโม   อิเธกจฺโจ  ปุคฺคโล
ลาภี   โหติ   รูปสหคตานํ   วา   อรูปสหคตานํ   วา  สมาปตฺตีนํ  โส
จ   โข   นิกามลาภี   โหติ  อกิจฺฉลาภี  อกสิรลาภี  ยตฺถิจฺฉกํ  ยทิจฺฉกํ
ยาวติจฺฉกํ   สมาปชฺชติปิ   วุฏฺฐาติปิ   อฏฺฐานเมตํ  อนวกาโส  ยํ  ตสฺส
ปุคฺคลสฺส   ปมาทมาคมฺม   ตา   สมาปตฺติโย   กุปฺเปยฺยย   อยํ   วุจฺจติ
ปุคฺคโล   อกุปฺปธมฺโม   ฯ   สพฺเพปิ   อริยปุคฺคลา   อริเย   วิโมกฺเข
อกุปฺปธมฺมา ฯ
	[๒๑]   กตโม   จ   ปุคฺคโล   ปริหานธมฺโม  อิเธกจฺโจ  ปุคฺคโล
ลาภี   โหติ   รูปสหคตานํ   วา   อรูปสหคตานํ   วา  สมาปตฺตีนํ  โส
จ   โข   น   นิกามลาภี   โหติ   น   อกิจฺฉลาภี  น  อกสิรลาภี  น
