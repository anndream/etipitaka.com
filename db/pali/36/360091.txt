อนาสเวหิ   ธมฺเมหิ   เย   ธมฺมา   วิปฺปยุตฺตา   เตหิ   ธมฺเมหิ  เย
ธมฺมา   วิปฺปยุตฺตา   เต   ธมฺมา   น   เกหิจิ   ขนฺเธหิ   น  เกหิจิ
อายตเนหิ ฉหิ ธาตูหิ วิปฺปยุตฺตา ฯ
	[๓๙๐]   สญฺโญชเนหิ   ธมฺเมหิ   เย   ธมฺมา   คนฺเถหิ  ธมฺเมหิ
เย   ธมฺมา   โอเฆหิ   ธมฺเมหิ   เย   ธมฺมา  โยเคหิ  ธมฺเมหิ  เย
ธมฺมา   นีวรเณหิ   ธมฺเมหิ   เย   ธมฺมา   ปรามาเสหิ  ธมฺเมหิ  เย
ธมฺมา   ปรามาสสมฺปยุตฺเตหิ   ธมฺเมหิ   เย  ธมฺมา  ปรามาเสหิ  เจว
ปรามฏฺเฐหิ  จ  ธมฺเมหิ  เย  ธมฺมา  วิปฺปยุตฺตา เตหิ ธมฺเมหิ เย ธมฺมา
วิปฺปยุตฺตา  เต  ธมฺมา  เอเกน  ขนฺเธน  ทสหายตเนหิ  โสฬสหิ  ธาตูหิ
วิปฺปยุตฺตา เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๓๙๑]   อปรามฏฺเฐหิ   ธมฺเมหิ  เย  ธมฺมา  ปรามาสวิปฺปยุตฺเตหิ
อปรามฏฺเฐหิ   ธมฺเมหิ   เย   ธมฺมา   วิปฺปยุตฺตา  เตหิ  ธมฺเมหิ  เย
ธมฺมา   วิปฺปยุตฺตา   เต   ธมฺมา   น   เกหิจิ   ขนฺเธหิ   น  เกหิจิ
อายตเนหิ ฉหิ ธาตูหิ วิปฺปยุตฺตา ฯ
	[๓๙๒]   สารมฺมเณหิ  ธมฺเมหิ  เย  ธมฺมา  จิตฺเตหิ  ธมฺเมหิ  เย
ธมฺมา   เจตสิเกหิ  ธมฺเมหิ  เย  ธมฺมา  จิตฺตสมฺปยุตฺเตหิ  ธมฺเมหิ  เย
ธมฺมา    จิตฺตสํสฏฺเฐหิ   ธมฺเมหิ   เย   ธมฺมา   จิตฺตสํสฏฺฐสมุฏฺฐาเนหิ
ธมฺเมหิ   เย   ธมฺมา   จิตฺตสํสฏฺฐสมุฏฺฐานสหภูหิ   ธมฺเมหิ  เย  ธมฺมา
จิตฺตสํสฏฺฐสมุฏฺฐานานุปริวตฺตีหิ    ธมฺเมหิ    เย    ธมฺมา    วิปฺปยุตฺตา
เตหิ   ธมฺเมหิ   เย  ธมฺมา  วิปฺปยุตฺตา  เต  ธมฺมา  เอเกน  ขนฺเธน
