สนฺตุฏฺฐึเยว   นิสฺสาย   สลฺเลขํเยว   นิสฺสาย   อิทมตฺถิตํเยว   นิสฺสาย
ปิณฺฑปาติโก    อยํ    อิเมสํ    ปญฺจนฺนํ    ปิณฺฑปาติกานํ   อคฺโค   จ
เสฏฺโฐ  จ  ปาโมกฺโข  จ  อุตฺตโม  จ  ปวโร  จ  ฯ  เสยฺยถาปิ นาม
ควา   ขีรํ   ขีรมฺหา  ทธิ  ทธิมฺหา  นวนีตํ  นวนีตมฺหา  สปฺปิ  สปฺปิมฺหา
สปฺปิมณฺโฑ    สปฺปิมณฺฑํ    ตตฺถ    อคฺคมกฺขายติ    เอวเมว    ยฺวายํ
ปิณฺฑปาติโก   อปฺปิจฺฉํเยว   นิสฺสาย   สนฺตุฏฺฐึเยว  นิสฺสาย  สลฺเลขํเยว
นิสฺสาย     อิทมตฺถิตํเยว     นิสฺสาย     ปิณฺฑปาติโก    โหติ    อยํ
อิเมสํ   ปญฺจนฺนํ   ปิณฺฑปาติกานํ   อคฺโค   จ   เสฏฺโฐ  จ  ปาโมกฺโข
จ อุตฺตโม จ ปวโร จ ฯ อิเม ปญฺจ ปิณฺฑปาติกา ฯ
	[๑๔๖]     ตตฺถ     กตเม    ปญฺจ    ขลุปจฺฉาภตฺติกา    ปญฺจ
เอกาสนิกา   ปญฺจ   ปํสุกูลิกา   ปญฺจ   เตจีวริกา   ปญฺจ   อารญฺญิกา
ปญฺจ    รุกฺขมูลิกา    ปญฺจ   อพฺโภกาสิกา   ปญฺจ   เนสชฺชิกา   ปญฺจ
ยถาสนฺถติกา    ตตฺถ    กตเม    ปญฺจ    โสสานิกา   ฯ   มนฺทตฺตา
โมมูหตฺตา    โสสานิโก    โหติ   ปาปิจฺโฉ   อิจฺฉาปกโต   โสสานิโก
โหติ   อุมฺมาทา   จิตฺตวิกฺเขปา   โสสานิโก   โหติ   วณฺณิตํ   พุทฺเธหิ
พุทฺธสาวเกหีติ    โสสานิโก    โหติ    อปิจ    อปฺปิจฺฉํเยว   นิสฺสาย
สนฺตุฏฺฐึเยว   นิสฺสาย   สลฺเลขํเยว   นิสฺสาย   อิทมตฺถิตํเยว   นิสฺสาย
โสสานิโก   โหติ   ฯ   ตตฺร  ยฺวายํ  โสสานิโก  อปฺปิจฺฉํเยว  นิสฺสาย
สนฺตุฏฺฐึเยว   นิสฺสาย   สลฺเลขํเยว   นิสฺสาย   อิทมตฺถิตํเยว   นิสฺสาย
โสสานิโก   อยํ   อิเมสํ   ปญฺจนฺนํ   โสสานิกานํ   อคฺโค  จ  เสฏฺโฐ
