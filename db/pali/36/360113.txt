โสตินฺทฺริเยน   เย   ธมฺมา   ฆานินฺทฺริเยน   เย  ธมฺมา  ชิวฺหินฺทฺริเยน
เย   ธมฺมา   กายินฺทฺริเยน   เย   ธมฺมา   อิตฺถินฺทฺริเยน  เย  ธมฺมา
ปุริสินฺทฺริเยน   เย   ธมฺมา   วิปฺปยุตฺตา   เต   ธมฺมา  จตูหิ  ขนฺเธหิ
ทฺวีหายตเนหิ   อฏฺฐหิ   ธาตูหิ   สงฺคหิตา   ฯ   กตีหิ   อสงฺคหิตา  ฯ
เอเกน ขนฺเธน ทสหายตเนหิ ทสหิ ธาตูหิ อสงฺคหิตา ฯ
	[๔๕๙]  มนินฺทฺริเยน  เย  ธมฺมา  วิปฺปยุตฺตา  เต  ธมฺมา  อสงฺขตํ
ขนฺธโต   ฐเปตฺวา   เอเกน   ขนฺเธน   เอกาทสหายตเนหิ  เอกาทสหิ
ธาตูหิ  สงฺคหิตา  ฯ  กตีหิ  อสงฺคหิตา  ฯ  จตูหิ ขนฺเธหิ เอเกนายตเนน
สตฺตหิ ธาตูหิ อสงฺคหิตา ฯ
	[๔๖๐]   สุขินฺทฺริเยน   เย   ธมฺมา   ทุกฺขินฺทฺริเยน   เย  ธมฺมา
โสมนสฺสินฺทฺริเยน    เย    ธมฺมา    โทมนสฺสินฺทฺริเยน    เย   ธมฺมา
วิปฺปยุตฺตา   เต   ธมฺมา   อสงฺขตํ  ขนฺธโต  ฐเปตฺวา  ปญฺจหิ  ขนฺเธหิ
ทฺวาทสหายตเนหิ  อฏฺฐารสหิ  ธาตูหิ  สงฺคหิตา  ฯ  กตีหิ  อสงฺคหิตา  ฯ
น เกหิจิ ขนฺเธหิ น เกหิจิ อายตเนหิ น กาหิจิ ธาตูหิ อสงฺคหิตา ฯ
	[๔๖๑]   อุเปกฺขินฺทฺริเยน   เย   ธมฺมา   วิปฺปยุตฺตา  เต  ธมฺมา
อสงฺขตํ   ขนฺธโต  ฐเปตฺวา  ปญฺจหิ  ขนฺเธหิ  ทฺวาทสหายตเนหิ  เตรสหิ
ธาตูหิ  สงฺคหิตา  ฯ  กตีหิ  อสงฺคหิตา  ฯ  น  เกหิจิ  ขนฺเธหิ น เกหิจิ
อายตเนหิ ปญฺจหิ ธาตูหิ อสงฺคหิตา ฯ
	[๔๖๒]   สทฺธินฺทฺริเยน   เย   ธมฺมา   วิริยินฺทฺริเยน  เย  ธมฺมา
สตินฺทฺริเยน   เย   ธมฺมา   สมาธินฺทฺริเยน   เย  ธมฺมา  ปญฺญินฺทฺริเยน
