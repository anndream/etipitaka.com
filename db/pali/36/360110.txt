กตีหิ  ขนฺเธหิ  กตีหายตเนหิ  กตีหิ  ธาตูหิ  สมฺปยุตฺตา  ฯ เต ธมฺมา ตีหิ
ขนฺเธหิ  สมฺปยุตฺตา  เอเกนายตเนน  เอกาย ธาตุยา เกหิจิ สมฺปยุตฺตา ฯ
กตีหิ   วิปฺปยุตฺตา   ฯ   เอเกน   ขนฺเธน  ทสหายตเนหิ  ทสหิ  ธาตูหิ
วิปฺปยุตฺตา เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๔๕๑]   อนุปาทานิเยหิ  ธมฺเมหิ  เย  ธมฺมา  อุปาทานสมฺปยุตฺเตหิ
ธมฺเมหิ    เย    ธมฺมา    อุปาทานสมฺปยุตฺเตหิ    เจว    โน    จ
อุปาทาเนหิ   ธมฺเมหิ   เย  ธมฺมา  อุปาทานวิปฺปยุตฺเตหิ  อนุปาทานิเยหิ
ธมฺเมหิ    เย    ธมฺมา    อสงฺกิเลสิเกหิ    ธมฺเมหิ    เย   ธมฺมา
อสงฺกิลิฏฺเฐหิ   ธมฺเมหิ   เย   ธมฺมา   กิเลสสมฺปยุตฺเตหิ  ธมฺเมหิ  เย
ธมฺมา   สงฺกิลิฏฺเฐหิ   เจว   โน   จ  กิเลเสหิ  ธมฺเมหิ  เย  ธมฺมา
กิเลสสมฺปยุตฺเตหิ   เจว   โน   จ   กิเลเสหิ   ธมฺเมหิ   เย  ธมฺมา
กิเลสวิปฺปยุตฺเตหิ    อสงฺกิเลสิเกหิ   ธมฺเมหิ   เย   ธมฺมา   ทสฺสเนน
ปหาตพฺเพหิ   ธมฺเมหิ  เย  ธมฺมา  ภาวนาย  ปหาตพฺเพหิ  ธมฺเมหิ  เย
ธมฺมา   ทสฺสเนน   ปหาตพฺพเหตุเกหิ   ธมฺเมหิ   เย  ธมฺมา  ภาวนาย
ปหาตพฺพเหตุเกหิ   ธมฺเมหิ   เย   ธมฺมา   สวิตกฺเกหิ   ธมฺเมหิ   เย
ธมฺมา   สวิจาเรหิ   ธมฺเมหิ   เย   ธมฺมา   สปฺปีติเกหิ  ธมฺเมหิ  เย
ธมฺมา   ปีติสหคเตหิ   ธมฺเมหิ   เย  ธมฺมา  สุขสหคเตหิ  ธมฺเมหิ  เย
ธมฺมา   อุเปกฺขาสหคเตหิ  ธมฺเมหิ  เย  ธมฺมา  นกามาวจเรหิ  ธมฺเมหิ
เย  ธมฺมา  รูปาวจเรหิ  ธมฺเมหิ  เย  ธมฺมา  อรูปาวจเรหิ ธมฺเมหิ เย
ธมฺมา   อปริยาปนฺเนหิ  ธมฺเมหิ  เย  ธมฺมา  นิยฺยานิเกหิ  ธมฺเมหิ  เย
