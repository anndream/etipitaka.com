เย    ธมฺมา   อนญฺญตญฺญสฺสามีตินฺทฺริเยน   เย   ธมฺมา   อญฺญินฺทฺริเยน
เย   ธมฺมา   อญฺญาตาวินฺทฺริเยน   เย   ธมฺมา  อวิชฺชาย  เย  ธมฺมา
อวิชฺชาปจฺจยา    สงฺขาเรหิ   เย   ธมฺมา   วิปฺปยุตฺตา   เต   ธมฺมา
อสงฺขตํ  ขนฺธโต  ฐเปตฺวา  ปญฺจหิ  ขนฺเธหิ  ทฺวาทสหายตเนหิ อฏฺฐารสหิ
ธาตูหิ   สงฺคหิตา   ฯ   กตีหิ   อสงฺคหิตา   ฯ   น   เกหิจิ  ขนฺเธหิ
น เกหิจิ อายตเนหิ น กาหิจิ ธาตูหิ อสงฺคหิตา ฯ
	[๔๖๓]   สงฺขารปจฺจยา   วิญฺญาเณน  เย  ธมฺมา  สฬายตนปจฺจยา
ผสฺเสน   เย   ธมฺมา   ผสฺสปจฺจยา  เวทนาย  เย  ธมฺมา  วิปฺปยุตฺตา
เต  ธมฺมา  อสงฺขตํ  ขนฺธโต ฐเปตฺวา เอเกน ขนฺเธน เอกาทสหายตเนหิ
เอกาทสหิ     ธาตูหิ     สงฺคหิตา    ฯ    กตีหิ    อสงฺคหิตา    ฯ
จตูหิ ขนฺเธหิ เอเกนายตเนน สตฺตหิ ธาตูหิ อสงฺคหิตา ฯ
	[๔๖๔]    เวทนาปจฺจยา   ตณฺหาย   เย   ธมฺมา   ตณฺหาปจฺจยา
อุปาทาเนน   เย   ธมฺมา   กมฺมภเวน   เย   ธมฺมา  วิปฺปยุตฺตา  เต
ธมฺมา   อสงฺขตํ   ขนฺธโต  ฐเปตฺวา  ปญฺจหิ  ขนฺเธหิ  ทฺวาทสหายตเนหิ
อฏฺฐารสหิ   ธาตูหิ   สงฺคหิตา   ฯ   กตีหิ   อสงฺคหิตา  ฯ  น  เกหิจิ
ขนฺเธหิ น เกหิจิ อายตเนหิ น กาหิจิ ธาตูหิ อสงฺคหิตา ฯ
	[๔๖๕]   อุปปตฺติภเวน   เย   ธมฺมา   สญฺญาภเวน   เย  ธมฺมา
ปญฺจโวการภเวน   เย   ธมฺมา  วิปฺปยุตฺตา  เต  ธมฺมา  จตูหิ  ขนฺเธหิ
ทฺวีหายตเนหิ   ตีหิ  ธาตูหิ  สงฺคหิตา  ฯ  กตีหิ  อสงฺคหิตา  ฯ  เอเกน
ขนฺเธน ทสหายตเนหิ ปนฺนรสหิ ธาตูหิ อสงฺคหิตา ฯ
