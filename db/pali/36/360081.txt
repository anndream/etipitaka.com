เอเกนายตเนน เอกาย ธาตุยา เกหิจิ สมฺปยุตฺตา ฯ
	[๓๔๘]  สุขสหคเตหิ  ธมฺเมหิ  เย  ธมฺมา อุเปกฺขาสหคเตหิ ธมฺเมหิ
เย   ธมฺมา   สมฺปยุตฺตา   เตหิ  ธมฺเมหิ  เย  ธมฺมา  สมฺปยุตฺตา  เต
ธมฺมา   กตีหิ  ขนฺเธหิ  กตีหายตเนหิ  กตีหิ  ธาตูหิ  สมฺปยุตฺตา  ฯ  เต
ธมฺมา   เอเกน  ขนฺเธน  สมฺปยุตฺตา  เอเกนายตเนน  เอกาย  ธาตุยา
เกหิจิ สมฺปยุตฺตา ฯ
	          สมฺปยุตฺเตนสมฺปยุตฺตปทนิทฺเทโส นิฏฺฐิโต ฯ
	                   ______________
	            วิปฺปยุตฺเตนวิปฺปยุตฺตปทนิทฺเทโส
	[๓๔๙]   รูปกฺขนฺเธน  เย  ธมฺมา  วิปฺปยุตฺตา  เตหิ  ธมฺเมหิ  เย
ธมฺมา   วิปฺปยุตฺตา   เต   ธมฺมา   กตีหิ  ขนฺเธหิ  กตีหายตเนหิ  กตีหิ
ธาตูหิ   วิปฺปยุตฺตา   ฯ   เต   ธมฺมา  จตูหิ  ขนฺเธหิ  เอเกนายตเนน
สตฺตหิ   ธาตูหิ   วิปฺปยุตฺตา   เอเกนายตเนน  เอกาย  ธาตุยา  เกหิจิ
วิปฺปยุตฺตา ฯ
	[๓๕๐]   เวทนากฺขนฺเธน  เย  ธมฺมา  สญฺญากฺขนฺเธน  เย  ธมฺมา
สงฺขารกฺขนฺเธน   เย  ธมฺมา  วิญฺญาณกฺขนฺเธน  เย  ธมฺมา  มนายตเนน
เย   ธมฺมา   วิปฺปยุตฺตา   เตหิ  ธมฺเมหิ  เย  ธมฺมา  วิปฺปยุตฺตา  เต
ธมฺมา   เอเกน   ขนฺเธน   ทสหายตเนหิ   ทสหิ   ธาตูหิ   วิปฺปยุตฺตา
เอเกนายตเนน เอกาย ธาตุยา เกหิจิ วิปฺปยุตฺตา ฯ
