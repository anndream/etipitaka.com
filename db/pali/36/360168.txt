โหติ  ยถารูเปน  จกฺขุนา  อนธิคตํ  วา  โภคํ  อธิคจฺเฉยฺย  อธิคตํ  วา
โภคํ  ผาตึ  กเรยฺย  ตถารูปมฺปิสฺส  จกฺขุ  น  โหติ  ยถารูเปน  จกฺขุนา
กุสลากุสเล    ธมฺเม   ชาเชยฺย   สาวชฺชานวชฺเช   ธมฺเม   ชาเนยฺย
หีนปฺปณีเต   ธมฺเม   ชาเนยฺย   กณฺหสุกฺกสปฺปฏิภาเค   ธมฺเม  ชาเนยฺย
อยํ   วุจฺจติ   ปุคฺคโล   เอกจกฺขุ   ฯ   กตโม   จ  ปุคฺคโล  ทฺวิจกฺขุ
อิเธกจฺจสฺส   ปุคฺคลสฺส   ตถารูปํ   จกฺขุ   โหติ   ยถารูเปน   จกฺขุนา
อนธิคตํ   วา   โภคํ   อธิคจฺเฉยฺย   อธิคตํ  วา  โภคํ  ผาตึ  กเรยฺย
ตถารูปมฺปิสฺส   จกฺขุ   โหติ   ยถารูเปน   จกฺขุนา  กุสลากุสเล  ธมฺเม
ชาเนยฺย  สาวชฺชานวชฺเช  ธมฺเม  ชาเนยฺย  หีนปฺปณีเต  ธมฺเม ชาเนยฺย
กณฺหสุกฺกสปฺปฏิภาเค ธมฺเม ชาเนยฺย อยํ วุจฺจติ ปุคฺคโล ทฺวิจกฺขุ ฯ
	[๙๑]   กตโม   จ   ปุคฺคโล   อวกุชฺชปญฺโญ  อิเธกจฺโจ  ปุคฺคโล
อารามํ    คนฺตฺวา   โหติ   อภิกฺขณํ   ภิกฺขูนํ   สนฺติเก   ธมฺมสฺสวนาย
ตสฺส  ภิกฺขู  ธมฺมํ  เทเสนฺติ  อาทิกลฺยาณํ  มชฺเฌกลฺยาณํ ปริโยสานกลฺยาณํ
สาตฺถํ      สพฺยญฺชนํ      เกวลปริปุณฺณํ      ปริสุทฺธํ      พฺรหฺมจริยํ3
ปกาเสนฺติ   โส   ตสฺมึ   อาสเน  นิสินฺโน  ตสฺสา  กถาย  เนว  อาทึ
มนสิกโรติ   น   มชฺฌํ  มนสิกโรติ  น  ปริโยสานํ  มนสิกโรติ  วุฏฺฐิโตปิ
ตมฺหา   อาสนา   ตสฺสา   กถาย   เนว   อาทึ  มนสิกโรติ  น  มชฺฌํ
มนสิกโรติ    น   ปริโยสานํ   มนสิกโรติ   เสยฺยถาปิ   นาม   กุมฺโภ
นิกุชฺโช   ตตฺถ   อุทกํ   อาสิตฺตํ   วิวตฺตติ   โน   สณฺฐาติ   เอวเมว
อิเธกจฺโจ   ปุคฺคโล   อารามํ  คนฺตฺวา  โหติ  อภิกฺขณํ  ภิกฺขูนํ  สนฺติเก
