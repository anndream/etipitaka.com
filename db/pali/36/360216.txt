ยถาภูตํ  ปชานาติ  ฯ  ตสฺส  เอวํ  ชานโต  เอวํ  ปสฺสโต  กามาสวาปิ
จิตฺตํ     วิมุจฺจติ     ภวาสวาปิ     จิตฺตํ    วิมุจฺจติ    อวิชฺชาสวาปิ
จิตฺตํ   วิมุจฺจติ   ฯ   วิมุตฺตสฺมึ  วิมุตฺตมิติ  ญาณํ  โหติ  ฯ  ขีณา  ชาติ
วุสิตํ   พฺรหฺมจริยํ   กตํ   กรณียํ   นาปรํ   อิตฺถตฺตายาติ  ปชานาติ  ฯ
เอวํ   ปุคฺคโล  เนว  อตฺตนฺตโป  โหติ  น  อตฺตปริตาปนานุโยคมนุยุตฺโต
น       ปรนฺตโป       น      ปรปริตาปนานุโยคมนุยุตฺโต      โส
อนตฺตนฺตโป   อปรนฺตโป   ทิฏฺเฐว   ธมฺเม  นิจฺฉาโต  นิพฺพุโต  สีตีภูโต
สุขปฏิสํเวที พฺรหฺมภูเตน อตฺตนา วิหรติ ฯ
	[๑๓๖]   กตโม   จ   ปุคฺคโล   สราโค  ยสฺส  ปุคฺคลสฺส  ราโค
อปฺปหีโน  อยํ  วุจฺจติ  ปุคฺคโล  สราโค  ฯ  กตโม  จ  ปุคฺคโล สโทโส
ยสฺส   ปุคฺคลสฺส   โทโส   อปฺปหีโน  อยํ  วุจฺจติ  ปุคฺคโล  สโทโส  ฯ
กตโม   จ   ปุคฺคโล   สโมโห   ยสฺส   ปุคฺคลสฺส   โมโห   อปฺปหีโน
อยํ   วุจฺจติ   ปุคฺคโล   สโมโห   ฯ   กตโม   จ   ปุคฺคโล  สมาโน
ยสฺส ปุคฺคลสฺส มาโน อปฺปหีโน อยํ วุจฺจติ ปุคฺคโล สมาโน ฯ
	[๑๓๗]   กถญฺจ   ปุคฺคโล   ลาภี   โหติ   อชฺฌตฺตํ  เจโตสมถสฺส
น   ลาภี   อธิปญฺญาธมฺมวิปสฺสนาย   อิเธกจฺโจ   ปุคฺคโล   ลาภี  โหติ
รูปสหคตานํ  วา  อรูปสหคตานํ  วา  สมาปตฺตีนํ  น ลาภี โลกุตฺตรมคฺคสฺส
วา   ผลสฺส   วา   เอวํ  ปุคฺคโล  ลาภี  โหติ  อชฺฌตฺตํ  เจโตสมถสฺส
น   ลาภี   อธิปญฺญาธมฺมวิปสฺสนาย   ฯ   กถญฺจ   ปุคฺคโล  ลาภี  โหติ
อธิปญฺญาธมฺมวิปสฺสนาย   น   ลาภี   อชฺฌตฺตํ   เจโตสมถสฺส  อิเธกจฺโจ
