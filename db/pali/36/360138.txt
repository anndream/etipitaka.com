อปริเสสา   นิรุชฺฌนฺติ   ฯ   ทตฺวา   อวชานาติ   สํวาเสน  อวชานาติ
อาเธยฺยมุโข   โหติ   โลโล   โหติ   มนฺโท  โมมูโห  โหติ  ฯ  ปญฺจ
โยธาชีวูปมา     ปุคฺคลา    ฯ    ปญฺจ    ปิณฺฑปาติกา    ฯ    ปญฺจ
ขลุปจฺฉาภตฺติกา   ฯ   ปญฺจ   เอกาสนิกา   ฯ   ปญฺจ   ปํสุกูลิกา   ฯ
ปญฺจ   เตจีวริกา  ฯ  ปญฺจ  อารญฺญิกา  ฯ  ปญฺจ  รุกฺขมูลิกา  ฯ  ปญฺจ
อพฺโภกาสิกา   ฯ   ปญฺจ   เนสชฺชิกา   ฯ   ปญฺจ   ยถาสนฺถติกา   ฯ
ปญฺจ โสสานิกา ฯ
	                ปญฺจกมาติกา นิฏฺฐิตา ฯ
	                   ฉกฺกมาติกา
	[๑๒]   ฉ  ปุคฺคลา  ฯ  อตฺเถกจฺโจ  ปุคฺคโล  ปุพฺเพ  อนนุสฺสุเตสุ
ธมฺเมสุ   สามํ   สจฺจานิ   อภิสมฺพุชฺฌติ   ตตฺถ  จ  สพฺพญฺญุตํ  ปาปุณาติ
พเลสุ    จ    วสีภาวํ   อตฺเถกจฺโจ   ปุคฺคโล   ปุพฺเพ   อนนุสฺสุเตสุ
ธมฺเมสุ    สามํ    สจฺจานิ   อภิสมฺพุชฺฌติ   น   จ   ตตฺถ   สพฺพญฺญุตํ
ปาปุณาติ   น   จ   พเลสุ   วสีภาวํ   อตฺเถกจฺโจ   ปุคฺคโล   ปุพฺเพ
อนนุสฺสุเตสุ   ธมฺเมสุ   สามํ   สจฺจานิ   อนภิสมฺพุชฺฌติ  ทิฏฺเฐว  ธมฺเม
ทุกฺขสฺสนฺตกโร     โหติ     สาวกปารมิญฺจ    ปาปุณาติ    อตฺเถกจฺโจ
ปุคฺคโล   ปุพฺเพ   อนนุสฺสุเตสุ   ธมฺเมสุ   สามํ  สจฺจานิ  อนภิสมฺพุชฺฌติ
ทิฏฺเฐว   ธมฺเม   ทุกฺขสฺสนฺตกโร   โหติ  น  จ  สาวกปารมึ  ปาปุณาติ
อตฺเถกจฺโจ   ปุคฺคโล   ปุพฺเพ   อนนุสฺสุเตสุ   ธมฺเมสุ   สามํ  สจฺจานิ
