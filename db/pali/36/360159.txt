วิหรนฺตํ   อภิชฺฌาโทมนสฺสา   ปาปกา   อกุสลา   ธมฺมา  อนฺวาสฺสเวยฺยย
ตสฺส   สํวราย  ปฏิปชฺชติ  รกฺขติ  มนินฺทฺริยํ  มนินฺทฺริเย  สํวรํ  อาปชฺชติ
ยา   อิเมสํ   ฉนฺนํ   อินฺทฺริยานํ  คุตฺติ  โคปนา  อารกฺโข  สํวโร  อยํ
วุจฺจติ   อินฺทฺริเยสุ  คุตฺตทฺวารตา  ฯ  อิมาย  อินฺทฺริเยสุ  คุตฺตทฺวารตาย
สมนฺนาคโต   ปุคฺคโล   อินฺทฺริเยสุ  คุตฺตทฺวาโร  ฯ  กตโม  จ  ปุคฺคโล
โภชเน   มตฺตญฺญู   ฯ   ตตฺถ   กตมา  โภชเน  มตฺตญฺญุตา  อิเธกจฺโจ
ปฏิสงฺขา  โยนิโส  อาหารํ  อาหาเรติ  เนว ทวาย น มทาย น มณฺฑนาย
น   วิภูสนาย  ยาวเทว  อิมสฺส  กายสฺส  ฐิติยา  ยาปนาย  วิหึสุปรติยา
พฺรหฺมจริยานุคฺคหาย   อิติ   ปุราณญฺจ  เวทนํ  ปฏิหงฺขามิ  นวญฺจ  เวทนํ
น  อุปฺปาเทสฺสามิ  ยาตฺรา  จ  เม  ภวิสฺสติ  อนวชฺชตา  จ ผาสุวิหาโร
จาติ   ยา   ตตฺถ   สนฺตุฏฺฐิตา   มตฺตญฺญุตา   ปฏิสงฺขา   โภชเน  อยํ
วุจฺจติ  โภชเน  มตฺตญฺญุตา  ฯ  อิมาย  โภชเน  มตฺตญฺญุตาย สมนฺนาคโต
ปุคฺคโล โภชเน มตฺตญฺญู ฯ
	[๗๕]  กตโม  จ  ปุคฺคโล  อุปฏฺฐิตสฺสติ  ฯ  ตตฺถ  กตมา  สติ ยา
สติ  อนุสฺสติ  ปฏิสฺสติ  สติ  สรณตา  ธารณตา  อปิลาปนตา  อสมฺมุสนตา
สตินฺทฺริยํ   สติพลํ   สมฺมาสติ   อยํ   วุจฺจติ   สติ   ฯ  อิมาย  สติยา
สมนฺนาคโต  ปุคฺคโล  อุปฏฺฐิตสฺสติ  ฯ  กตโม  จ  ปุคฺคโล  สมฺปชาโน ฯ
ตตฺถ    กตมํ   สมฺปชญฺญํ   ยา   ปญฺญา   ปชานนา   วิจโย   ปวิจโย
ธมฺมวิจโย   สลฺลกฺขณา   อุปลกฺขณา   ปจฺจุปลกฺขณา   ปณฺฑิจฺจํ   โกสลฺลํ
เนปุญฺญํ  เวภพฺยา  จินฺตา  อุปปริกฺขา  ภูรี  เมธา  ปริณายิกา  วิปสฺสนา
