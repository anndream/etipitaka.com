	[๑๑๘]    โลกิยา   ธมฺมา   ปญฺจหิ   ขนฺเธหิ   ทฺวาทสหายตเนหิ
อฏฺฐารสหิ  ธาตูหิ  สงฺคหิตา  ฯ  กตีหิ  อสงฺคหิตา  ฯ  น เกหิจิ ขนฺเธหิ
น เกหิจิ อายตเนหิ น กาหิจิ ธาตูหิ อสงฺคหิตา ฯ
	[๑๑๙]  โลกุตฺตรา  ธมฺมา  อสงฺขตํ  ขนฺธโต ฐเปตฺวา จตูหิ ขนฺเธหิ
ทฺวีหายตเนหิ   ทฺวีหิ   ธาตูหิ   สงฺคหิตา   ฯ   กตีหิ   อสงฺคหิตา   ฯ
เอเกน ขนฺเธน ทสหายตเนหิ โสฬสหิ ธาตูหิ อสงฺคหิตา ฯ
	[๑๒๐]   เกนจิ  วิญฺเญยฺยา  ธมฺมา  เกนจิ  น  วิญฺเญยฺยา  ธมฺมา
อสงฺขตํ    ขนฺธโต    ฐเปตฺวา    ปญฺจหิ   ขนฺเธหิ   ทฺวาทสหายตเนหิ
อฏฺฐารสหิ  ธาตูหิ  สงฺคหิตา  ฯ  กตีหิ  อสงฺคหิตา  ฯ  น เกหิจิ ขนฺเธหิ
น เกหิจิ อายตเนหิ น กาหิจิ ธาตูหิ อสงฺคหิตา ฯ
	[๑๒๑]   อาสวา   ธมฺมา   อาสวา   เจว   สาสวา  จ  ธมฺมา
อาสวา    เจว    อาสวสมฺปยุตฺตา    จ   ธมฺมา   เอเกน   ขนฺเธน
เอเกนายตเนน   เอกาย   ธาตุยา  สงฺคหิตา  ฯ  กตีหิ  อสงฺคหิตา  ฯ
จตูหิ ขนฺเธหิ เอกาทสหายตเนหิ สตฺตรสหิ ธาตูหิ อสงฺคหิตา ฯ
	[๑๒๒]   โน   อาสวา   ธมฺมา  อาสววิปฺปยุตฺตา  ธมฺมา  อสงฺขตํ
ขนฺธโต    ฐเปตฺวา   ปญฺจหิ   ขนฺเธหิ   ทฺวาทสหายตเนหิ   อฏฺฐารสหิ
ธาตูหิ   สงฺคหิตา   ฯ   กตีหิ   อสงฺคหิตา  ฯ  น  เกหิจิ  ขนฺเธหิ  น
เกหิจิ อายตเนหิ น กาหิจิ ธาตูหิ อสงฺคหิตา ฯ
	[๑๒๓]   สาสวา  ธมฺมา  สาสวา  เจว  โน  จ  อาสวา  ธมฺมา
อาสววิปฺปยุตฺตา   สาสวา   ธมฺมา   ปญฺจหิ   ขนฺเธหิ  ทฺวาทสหา-
