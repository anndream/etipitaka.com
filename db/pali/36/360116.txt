เอเกน   ขนฺเธน   เอกาทสหายตเนหิ  เอกาทสหิ  ธาตูหิ  สงฺคหิตา  ฯ
กตีหิ   อสงฺคหิตา   ฯ   จตูหิ  ขนฺเธหิ  เอเกนายตเนน  สตฺตหิ  ธาตูหิ
อสงฺคหิตา ฯ
	[๔๗๐]  อธิโมกฺเขน  เย  ธมฺมา  วิปฺปยุตฺตา  เต  ธมฺมา  อสงฺขตํ
ขนฺธโต    ฐเปตฺวา    ปญฺจหิ   ขนฺเธหิ   ทฺวาทสหายตเนหิ   สตฺตรสหิ
ธาตูหิ   สงฺคหิตา   ฯ   กตีหิ   อสงฺคหิตา   ฯ   น   เกหิจิ  ขนฺเธหิ
น เกหิจิ อายตเนหิ เอกาย ธาตุยา อสงฺคหิตา ฯ
	[๔๗๑]   กุสเลหิ   ธมฺเมหิ   เย  ธมฺมา  อกุสเลหิ  ธมฺเมหิ  เย
ธมฺมา   สุขาย   เวทนาย   สมฺปยุตฺเตหิ  ธมฺเมหิ  เย  ธมฺมา  ทุกฺขาย
เวทนาย   สมฺปยุตฺเตหิ   ธมฺเมหิ   เย  ธมฺมา  วิปฺปยุตฺตา  เต  ธมฺมา
อสงฺขตํ    ขนฺธโต    ฐเปตฺวา    ปญฺจหิ   ขนฺเธหิ   ทฺวาทสหายตเนหิ
อฏฺฐารสหิ   ธาตูหิ   สงฺคหิตา   ฯ   กตีหิ   อสงฺคหิตา  ฯ  น  เกหิจิ
ขนฺเธหิ น เกหิจิ อายตเนหิ น กาหิจิ ธาตูหิ อสงฺคหิตา ฯ
	[๔๗๒]  อพฺยากเตหิ  ธมฺเมหิ  เย  ธมฺมา  วิปฺปยุตฺตา  เต  ธมฺมา
จตูหิ   ขนฺเธหิ   ทฺวีหายตเนหิ   ทฺวีหิ   ธาตูหิ   สงฺคหิตา   ฯ   กตีหิ
อสงฺคหิตา ฯ เอเกน ขนฺเธน ทสหายตเนหิ โสฬสหิ ธาตูหิ อสงฺคหิตา ฯ
	[๔๗๓]  อทุกฺขมสุขาย  เวทนาย  สมฺปยุตฺเตหิ  ธมฺเมหิ  เย  ธมฺมา
วิปาเกหิ   ธมฺเมหิ   เย   ธมฺมา   วิปฺปยุตฺตา   เต   ธมฺมา  อสงฺขตํ
ขนฺธโต   ฐเปตฺวา   ปญฺจหิ  ขนฺเธหิ  ทฺวาทสหายตเนหิ  เตรสหิ  ธาตูหิ
สงฺคหิตา   ฯ   กตีหิ   อสงฺคหิตา   ฯ  น  เกหิจิ  ขนฺเธหิ  น  เกหิจิ
