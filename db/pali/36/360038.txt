ธาตุยา สงฺคหิตา ฯ
	[๑๘๒]  อาสเวหิ  ธมฺเมหิ  เย  ธมฺมา  อาสเวหิ เจว สาสเวหิ จ
ธมฺเมหิ   เย   ธมฺมา   อาสเวหิ  เจว  อาสวสมฺปยุตฺเตหิ  จ  ธมฺเมหิ
เย    ธมฺมา   ขนฺธสงฺคเหน   อสงฺคหิตา   อายตนสงฺคเหน   สงฺคหิตา
ธาตุสงฺคเหน   สงฺคหิตา   เต  ธมฺมา  อสงฺขตํ  ขนฺธโต  ฐเปตฺวา  ตีหิ
ขนฺเธหิ เอเกนายตเนน เอกาย ธาตุยา สงฺคหิตา ฯ
	[๑๘๓]   สญฺโญชเนหิ   ธมฺเมหิ   เย   ธมฺมา   คนฺเถหิ  ธมฺเมหิ
เย   ธมฺมา   โอเฆหิ   ธมฺเมหิ   เย   ธมฺมา  โยเคหิ  ธมฺเมหิ  เย
ธมฺมา   นีวรเณหิ   ธมฺเมหิ   เย   ธมฺมา   ปรามาเสหิ  ธมฺเมหิ  เย
ธมฺมา   ปรามาเสหิ   เจว   ปรามฏฺเฐหิ   จ   ธมฺเมหิ   เย  ธมฺมา
ขนฺธสงฺคเหน    อสงฺคหิตา   อายตนสงฺคเหน   สงฺคหิตา   ธาตุสงฺคเหน
สงฺคหิตา   เต   ธมฺมา   อสงฺขตํ   ขนฺธโต   ฐเปตฺวา   ตีหิ  ขนฺเธหิ
เอเกนายตเนน เอกาย ธาตุยา สงฺคหิตา ฯ
	[๑๘๔]  เจตสิเกหิ  ธมฺเมหิ  เย  ธมฺมา  จิตฺตสมฺปยุตฺเตหิ  ธมฺเมหิ
เย   ธมฺมา   จิตฺตสํสฏฺเฐหิ  ธมฺเมหิ  เย  ธมฺมา  จิตฺตสํสฏฺฐสมุฏฺฐาเนหิ
ธมฺเมหิ      เย      ธมฺมา     จิตฺตสํสฏฺฐสมุฏฺฐานสหภูหิ     ธมฺเมหิ
เย    ธมฺมา    จิตฺตสํสฏฺฐสมุฏฺฐานานุปริวตฺตีหิ   ธมฺเมหิ   เย   ธมฺมา
ขนฺธสงฺคเหน    อสงฺคหิตา   อายตนสงฺคเหน   สงฺคหิตา   ธาตุสงฺคเหน
สงฺคหิตา   เต   ธมฺมา   อสงฺขตํ  ขนฺธโต  ฐเปตฺวา  เอเกน  ขนฺเธน
เอเกนายตเนน เอกาย ธาตุยา สงฺคหิตา ฯ
