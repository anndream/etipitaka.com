ทฺวีหายตเนหิ   อฏฺฐหิ   ธาตูหิ   สงฺคหิตา   ฯ   กตีหิ   อสงฺคหิตา  ฯ
ทฺวีหิ ขนฺเธหิ ทสหายตเนหิ ทสหิ ธาตูหิ อสงฺคหิตา ฯ
	[๔๑๔]   วิญฺญาณกฺขนฺเธน   เย   ธมฺมา  มนายตเนน  เย  ธมฺมา
จกฺขุวิญฺญาณธาตุยา   เย   ธมฺมา   ฯเปฯ   มโนธาตุยา   เย   ธมฺมา
มโนวิญฺญาณธาตุยา    เย    ธมฺมา    สมฺปยุตฺตา   เต   ธมฺมา   ตีหิ
ขนฺเธหิ  เอเกนายตเนน  เอกาย  ธาตุยา สงฺคหิตา ฯ กตีหิ อสงฺคหิตา ฯ
ทฺวีหิ ขนฺเธหิ เอกาทสหายตเนหิ สตฺตรสหิ ธาตูหิ อสงฺคหิตา ฯ
	[๔๑๕]   สมุทยสจฺเจน   เย   ธมฺมา   มคฺคสจฺเจน   เย  ธมฺมา
สมฺปยุตฺตา   เต   ธมฺมา   จตูหิ   ขนฺเธหิ  ทฺวีหายตเนหิ  ทฺวีหิ  ธาตูหิ
สงฺคหิตา   ฯ   กตีหิ   อสงฺคหิตา   ฯ  เอเกน  ขนฺเธน  ทสหายตเนหิ
โสฬสหิ ธาตูหิ อสงฺคหิตา ฯ
	[๔๑๖]   มนินฺทฺริเยน   เย   ธมฺมา  สมฺปยุตฺตา  เต  ธมฺมา  ตีหิ
ขนฺเธหิ  เอเกนายตเนน  เอกาย  ธาตุยา สงฺคหิตา ฯ กตีหิ อสงฺคหิตา ฯ
ทฺวีหิ ขนฺเธหิ เอกาทสหายตเนหิ สตฺตรสหิ ธาตูหิ อสงฺคหิตา ฯ
	[๔๑๗]   สุขินฺทฺริเยน   เย   ธมฺมา   ทุกฺขนฺทฺริเยน   เย  ธมฺมา
โสมนสฺสินฺทฺริเยน  เย  ธมฺมา  โทมนสฺสินฺทฺริเยน  เย  ธมฺมา  สมฺปยุตฺตา
เต     ธมฺมา     ตีหิ    ขนฺเธหิ    ทฺวีหายตเนหิ    ทฺวีหิ    ธาตูหิ
สงฺคหิตา   ฯ   กตีหิ   อสงฺคหิตา   ฯ   ทฺวีหิ   ขนฺเธหิ  ทสหายตเนหิ
โสฬสหิ ธาตูหิ อสงฺคหิตา ฯ
	[๔๑๘]  อุเปกฺขินฺทฺริเยน  เย  ธมฺมา  สมฺปยุตฺตา  เต  ธมฺมา  ตีหิ
