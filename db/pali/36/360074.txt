มโนวิญฺญาณธาตุยา    เย   ธมฺมา   สมฺปยุตฺตา   เตหิ   ธมฺเมหิ   เย
ธมฺมา    สมฺปยุตฺตา    เต    ธมฺมา    ตีหิ    ขนฺเธหิ    สมฺปยุตฺตา
เอเกนายตเนน เอกาย ธาตุยา เกหิจิ สมฺปยุตฺตา ฯ
	[๓๑๗]   สมุทยสจฺเจน   เย   ธมฺมา   มคฺคสจฺเจน   เย  ธมฺมา
สมฺปยุตฺตา   เตหิ   ธมฺเมหิ   เย   ธมฺมา   สมฺปยุตฺตา   เต   ธมฺมา
ตีหิ   ขนฺเธหิ   เอเกนายตเนน   เอกาย  ธาตุยา  สมฺปยุตฺตา  เอเกน
ขนฺเธน เอเกนายตเนน เอกาย ธาตุยา เกหิจิ สมฺปยุตฺตา ฯ
	[๓๑๘]   มนินฺทฺริเยน   เย   ธมฺมา   สมฺปยุตฺตา   เตหิ  ธมฺเมหิ
เย    ธมฺมา   สมฺปยุตฺตา   เต   ธมฺมา   ตีหิ   ขนฺเธหิ   สมฺปยุตฺตา
เอเกนายตเนน เอกาย ธาตุยา เกหิจิ สมฺปยุตฺตา ฯ
	[๓๑๙]   สุขินฺทฺริเยน   เย   ธมฺมา   ทุกฺขินฺทฺริเยน   เย  ธมฺมา
โสมนสฺสินฺทฺริเยน    เย    ธมฺมา    โทมนสฺสินฺทฺริเยน    เย   ธมฺมา
สมฺปยุตฺตา   เตหิ   ธมฺเมหิ   เย   ธมฺมา   สมฺปยุตฺตา   เต   ธมฺมา
ตีหิ    ขนฺเธหิ    เอเกนายตเนน    เอกาย    ธาตุยา    สมฺปยุตฺตา
เอเกนายตเนน เอกาย ธาตุยา เกหิจิ สมฺปยุตฺตา ฯ
	[๓๒๐]   อุเปกฺขินฺทฺริเยน   เย  ธมฺมา  สมฺปยุตฺตา  เตหิ  ธมฺเมหิ
เย   ธมฺมา   สมฺปยุตฺตา   เต   ธมฺมา  ตีหิ  ขนฺเธหิ  เอเกนายตเนน
ฉหิ   ธาตูหิ   สมฺปยุตฺตา   เอเกนายตเนน   เอกาย   ธาตุยา  เกหิจิ
สมฺปยุตฺตา ฯ
	[๓๒๑]   สทฺธินฺทฺริเยน   เย   ธมฺมา   วิริยินฺทฺริเยน  เย  ธมฺมา
