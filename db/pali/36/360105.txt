เย    ธมฺมา    จิตฺตสํสฏฺฐสมุฏฺฐานานุปริวตฺตีหิ   ธมฺเมหิ   เย   ธมฺมา
สมฺปยุตฺตา  เต  ธมฺมา  เอเกน  ขนฺเธน  เอเกนายตเนน  สตฺตหิ ธาตูหิ
สงฺคหิตา   ฯ   กตีหิ  อสงฺคหิตา  ฯ  จตูหิ  ขนฺเธหิ  เอกาทสหายตเนหิ
เอกาทสหิ ธาตูหิ อสงฺคหิตา ฯ
	[๔๔๒]  อุปาทาเนหิ  ธมฺเมหิ  เย  ธมฺมา  กิเลเสหิ  ธมฺเมหิ  เย
ธมฺมา  กิเลเสหิ  เจว  สงฺกิเลสิเกหิ  จ  ธมฺเมหิ  เย  ธมฺมา กิเลเสหิ
เจว  สงฺกิลิฏฺเฐหิ  จ  ธมฺเมหิ เย ธมฺมา กิเลเสหิ เจว กิเลสสมฺปยุตฺเตหิ
จ    ธมฺเมหิ    เย    ธมฺมา    สมฺปยุตฺตา    เต    ธมฺมา   จตูหิ
ขนฺเธหิ  ทฺวีหายตเนหิ  ทฺวีหิ  ธาตูหิ  สงฺคหิตา  ฯ  กตีหิ  อสงฺคหิตา  ฯ
เอเกน ขนฺเธน ทสหายตเนหิ โสฬสหิ ธาตูหิ อสงฺคหิตา ฯ
	[๔๔๓]  สงฺกิลิฏฺเฐหิ  เจว  โน  จ  กิเลเสหิ  ธมฺเมหิ  เย ธมฺมา
กิเลสสมฺปยุตฺเตหิ  เจว  โน  จ  กิเลเสหิ  ธมฺเมหิ เย ธมฺมา สวิตกฺเกหิ
ธมฺเมหิ   เย   ธมฺมา   สวิจาเรหิ   ธมฺเมหิ   เย  ธมฺมา  สปฺปีติเกหิ
ธมฺเมหิ   เย   ธมฺมา   ปีติสหคเตหิ  ธมฺเมหิ  เย  ธมฺมา  สุขสหคเตหิ
ธมฺเมหิ  เย  ธมฺมา  อุเปกฺขาสหคเตหิ  ธมฺเมหิ  เย  ธมฺมา  สมฺปยุตฺตา
เต   ธมฺมา   กตีหิ  ขนฺเธหิ  กตีหายตเนหิ  กตีหิ  ธาตูหิ  สงฺคหิตา  ฯ
เต  ธมฺมา  เอเกน  ขนฺเธน เอเกนายตเนน เอกาย ธาตุยา สงฺคหิตา ฯ
กตีหิ   อสงฺคหิตา   ฯ   จตูหิ   ขนฺเธหิ   เอกาทสหายตเนหิ  สตฺตรสหิ
ธาตูหิ อสงฺคหิตา ฯ
	       สมฺปยุตฺเตนสงฺคหิตาสงฺคหิตปทนิทฺเทโส นิฏฺฐิโต ฯ
	                 _______________
