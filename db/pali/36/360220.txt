	                  ปญฺจกนิทฺเทโส
	[๑๔๑]  ตตฺร  ยฺวายํ  ปุคฺคโล  อารมฺภติ  จ  วิปฺปฏิสารี  จ  โหติ
ตญฺจ    เจโตวิมุตฺตึ    ปญฺญาวิมุตฺตึ    ยถาภูตํ   นปฺปชานาติ   ยตฺถสฺส
เต   อุปฺปนฺนา   ปาปกา   อกุสลา   ธมฺมา  อปริเสสา  นิรุชฺฌนฺติ  โส
เอวมสฺส   วจนีโย   อายสฺมโต   โข   อารมฺภชา   อาสวา  สํวิชฺชนฺติ
วิปฺปฏิสารชา    อาสวา    ปวฑฺฒนฺติ    สาธุ   วตายสฺมา   อารมฺภเช
อาสเว   ปหาย   วิปฺปฏิสารเช  อาสเว  ปฏิวิโนเทตฺวา  จิตฺตํ  ปญฺญญฺจ
ภาเวตุ  เอวมายสฺมา  อมุนา  ปญฺจเมน  ปุคฺคเลน  สมสโม  ภวิสฺสตีติ ฯ
ตตฺร  ยฺวายํ  ปุคฺคโล  อารมฺภติ  น  วิปฺปฏิสารี  โหติ  ตญฺจ เจโตวิมุตฺตึ
ปญฺญาวิมุตฺตึ   ยถาภูตํ   นปฺปชานาติ   ยตฺถสฺส   เต  อุปฺปนฺนา  ปาปกา
อกุสลา    ธมฺมา    อปริเสสา   นิรุชฺฌนฺติ   โส   เอวมสฺส   วจนีโย
อายสฺมโต   โข   อารมฺภชา  อาสวา  สํวิชฺชนฺติ  วิปฺปฏิสารชา  อาสวา
นปฺปวฑฺฒนฺติ   สาธุ   วตายสฺมา   อารมฺภเช   อาสเว   ปหาย   จิตฺตํ
ปญฺญญฺจ   ภาเวตุ   เอวมายสฺมา   อมุนา  ปญฺจเมน  ปุคฺคเลน  สมสโม
ภวิสฺสตีติ   ฯ   ตตฺร   ยฺวายํ  ปุคฺคโล  น  อารมฺภติ  วิปฺปฏิสารี  โหติ
ตญฺจ    เจโตวิมุตฺตึ    ปญฺญาวิมุตฺตึ    ยถาภูตํ   นปฺปชานาติ   ยตฺถสฺส
เต   อุปฺปนฺนา   ปาปกา   อกุสลา   ธมฺมา  อปริเสสา  นิรุชฺฌนฺติ  โส
เอวมสฺส   วจนีโย   อายสฺมโต  โข  อารมฺภชา  อาสวา  น  สํวิชฺชนฺติ
