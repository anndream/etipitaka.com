โอณโตณโต   โหติ   ฯ   กถญฺจ   ปุคฺคโล   โอณตุณฺณโต  โหติ  ฯเปฯ
เอวํ   ปุคฺคโล   โอณตุณฺณโต   โหติ   ฯ  กถญฺจ  ปุคฺคโล  อุณฺณโตณโต
โหติ   ฯเปฯ   เอวํ   ปุคฺคโล  อุณฺณโตณโต  โหติ  ฯ  กถญฺจ  ปุคฺคโล
อุณฺณตุณฺณโต โหติ ฯเปฯ เอวํ ปุคฺคโล อุณฺณตุณฺณโต โหติ ฯ
	     ตตฺถ กตเม จตฺตาโร รุกฺขูปมา ปุคฺคลา ฯ
	[๑๓๑]  จตฺตาโร  รุกฺขา  เผคฺคุ สารปริวาโร สาโร เผคฺคุปริวาโร
เผคฺคุ เผคฺคุปริวาโร สาโร สารปริวาโร ฯ
	[๑๓๒]  เอวเมว  จตฺตาโรเม  รุกฺขูปมา ปุคฺคลา สนฺโต สํวิชฺชมานา
โลกสฺมึ  ฯ  กตเม  จตฺตาโร ฯ เผคฺคุ สารปริวาโร สาโร เผคฺคุปริวาโร
เผคฺคุ  เผคฺคุปริวาโร  สาโร  สารปริวาโร  ฯ  กถญฺจ  ปุคฺคโล  เผคฺคุ
โหติ   สารปริวาโร   อิเธกจฺโจ   ปุคฺคโล   ทุสฺสีโล  โหติ  ปาปธมฺโม
ปริสา   จ   ขฺวสฺส  โหติ  สีลวตี  กลฺยาณธมฺมา  เอวํ  ปุคฺคโล  เผคฺคุ
โหติ   สารปริวาโร   เสยฺยถาปิ   โส   รุกฺโข   เผคฺคุ  สารปริวาโร
ตถูปโม  อยํ  ปุคฺคโล  ฯ  กถญฺจ  ปุคฺคโล  สาโร  โหติ  เผคฺคุปริวาโร
อิเธกจฺโจ   ปุคฺคโล   สีลวา   โหติ   กลฺยาณธมฺโม  ปริสา  จ  ขฺวสฺส
โหติ   ทุสฺสีลา  ปาปธมฺมา  เอวํ  ปุคฺคโล  สาโร  โหติ  เผคฺคุปริวาโร
เสยฺยถาปิ  โส  รุกฺโข  สาโร  เผคฺคุปริวาโร  ตถูปโม  อยํ  ปุคฺคโล ฯ
กถญฺจ   ปุคฺคโล   เผคฺคุ   โหติ   เผคฺคุปริวาโร   อิเธกจฺโจ  ปุคฺคโล
ทุสฺสีโล   โหติ   ปาปธมฺโม   ปริสาปิสฺส   โหติ   ทุสฺสีลา   ปาปธมฺมา
เอวํ   ปุคฺคโล   เผคฺคุ   โหติ  เผคฺคุปริวาโร  เสยฺยถาปิ  โส  รุกฺโข
