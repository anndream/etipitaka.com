โหติ  ฯ  กถญฺจ  ปุคฺคโล  โลโล  โหติ  อิเธกจฺโจ  ปุคฺคโล อิตฺตรสทฺโธ
โหติ    อิตฺตรภตฺติ    อิตฺตรเปโม    อิตฺตรปฺปสาโท    เอวํ   ปุคฺคโล
โลโล   โหติ   ฯ   กถญฺจ  ปุคฺคโล  มนฺโท  โมมูโห  โหติ  อิเธกจฺโจ
ปุคฺคโล   กุสลากุสเล   ธมฺเม   น   ชานาติ   สาวชฺชานวชฺเช  ธมฺเม
น   ชานาติ   หีนปฺปณีเต   ธมฺเม   น   ชานาติ   กณฺหสุกฺกสปฺปฏิภาเค
ธมฺเม น ชานาติ เอวํ ปุคฺคโล มนฺโท โมมูโห โหติ ฯ
	         ตตฺถ กตเม ปญฺจ โยธาชีวูปมา ปุคฺคลา
	[๑๔๓]   ปญฺจ   โยธาชีวา   อิเธกจฺโจ   โยธาชีโว  รชคฺคญฺเญว
ทิสฺวา   สํสีทติ   วิสีทติ   น   สนฺถมฺภติ  น  สกฺโกติ  สงฺคามํ  โอตริตต
เอวรูโปปิ  อิเธกจฺโจ  โยธาชีโว  โหติ  อยํ  ปฐโม  โยธาชีโว  สนฺโต
สํวิชฺชมาโน  โลกสฺมึ  ฯ  ปุน  จปรํ  อิเธกจฺโจ  โยธาชีโว  สหติ รชคฺคํ
อปิจ    โข    ธชคฺคญฺเญว   ทิสฺวา   สํสีทติ   วิสีทติ   น   สนฺถมฺภติ
น   สกฺโกติ  สงฺคามํ  โอตริตต  เอวรูโปปิ  อิเธกจฺโจ  โยธาชีโว  โหติ
อยํ   ทุติโย   โยธาชีโว   สนฺโต  สํวิชฺชมาโน  โลกสฺมึ  ฯ  ปุน  จปรํ
อิเธกจฺโจ  โยธาชีโว  สหติ  รชคฺคํ  สหติ ธชคฺคํ อปิจ โข อุสฺสาทนญฺเญว
สุตฺวา    สํสีทติ    วิสีทติ    น    สนฺถมฺภติ   น   สกฺโกติ   สงฺคามํ
โอตริตต  เอวรูโปปิ  อิเธกจฺโจ  โยธาชีโว  โหติ  อยํ  ตติโย โยธาชีโว
สนฺโต  สํวิชฺชมาโน  โลกสฺมึ  ฯ  ปุน  จปรํ  อิเธกจฺโจ  โยธาชีโว สหติ
รชคฺคํ   สหติ   ธชคฺคํ   สหติ  อุสฺสาทนํ  อปิจ  โข  สมฺปหาเร  หญฺญติ
พฺยาปชฺชติ   เอวรูโปปิ   อิเธกจฺโจ   โยธาชีโว   โหติ   อยํ  จตุตฺโถ
