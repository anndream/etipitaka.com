อายตเนหิ ปญฺจหิ ธาตูหิ อสงฺคหิตา ฯ
	[๔๗๔]    วิปากธมฺมธมฺเมหิ   เย   ธมฺมา   สงฺกิลิฏฺฐสงฺกิเลสิเกหิ
ธมฺเมหิ   เย   ธมฺมา   วิปฺปยุตฺตา   เต   ธมฺมา   อสงฺขตํ   ขนฺธโต
ฐเปตฺวา    ปญฺจหิ    ขนฺเธหิ   ทฺวาทสหายตเนหิ   อฏฺฐารสหิ   ธาตูหิ
สงฺคหิตา   ฯ   กตีหิ   อสงฺคหิตา   ฯ  น  เกหิจิ  ขนฺเธหิ  น  เกหิจิ
อายตเนหิ น กาหิจิ ธาตูหิ อสงฺคหิตา ฯ
	[๔๗๕]  เนววิปากนวิปากธมฺมธมฺเมหิ เย ธมฺมา อนุปาทินฺนุปาทานิเยหิ
ธมฺเมหิ      เย      ธมฺมา     อนุปาทินฺนานุปาทานิเยหิ     ธมฺเมหิ
เย   ธมฺมา   อสงฺกิลิฏฺฐาสงฺกิเลสิเกหิ  ธมฺเมหิ  เย  ธมฺมา  วิปฺปยุตฺตา
เต   ธมฺมา  จตูหิ  ขนฺเธหิ  ทฺวีหายตเนหิ  อฏฺฐหิ  ธาตูหิ  สงฺคหิตา  ฯ
กตีหิ   อสงฺคหิตา   ฯ   เอเกน   ขนฺเธน  ทสหายตเนหิ  ทสหิ  ธาตูหิย
อสงฺคหิตา ฯ
	[๔๗๖]   อุปาทินฺนุปาทานิเยหิ   ธมฺเมหิ   เย   ธมฺมา  วิปฺปยุตฺตา
เต   ธมฺมา   จตูหิ   ขนฺเธหิ  ทฺวีหายตเนหิ  ตีหิ  ธาตูหิ  สงฺคหิตา  ฯ
กตีหิ   อสงฺคหิตา  ฯ  เอเกน  ขนฺเธน  ทสหายตเนหิ  ปนฺนรสหิ  ธาตูหิ
อสงฺคหิตา ฯ
	[๔๗๗]   อสงฺกิลิฏฺฐสงฺกิเลสิเกหิ   ธมฺเมหิ  เย  ธมฺมา  วิปฺปยุตฺตา
เต   ธมฺมา   จตูหิ  ขนฺเธหิ  ทฺวีหายตเนหิ  ทฺวีหิ  ธาตูหิ  สงฺคหิตา  ฯ
กตีหิ   อสงฺคหิตา   ฯ  เอเกน  ขนฺเธน  ทสหายตเนหิ  โสฬสหิ  ธาตูหิ
อสงฺคหิตา ฯ
