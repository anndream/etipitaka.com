สเหตุเกหิ   ธมฺเมหิ   เย   ธมฺมา   สมฺปยุตฺตา   เตหิ   ธมฺเมหิ  เย
ธมฺมา   สมฺปยุตฺตา   เต   ธมฺมา   เอเกน   ขนฺเธน  เอเกนายตเนน
เอกาย ธาตุยา เกหิจิ สมฺปยุตฺตา ฯ
	[๓๔๐]  อาสเวหิ  ธมฺเมหิ  เย  ธมฺมา  อาสเวหิ  เจว  สาสเวหิ
จ  ธมฺเมหิ  เย  ธมฺมา  อาสเวหิ  เจว  อาสวสมฺปยุตฺเตหิ  จ  ธมฺเมหิ
เย   ธมฺมา   สมฺปยุตฺตา   เตหิ  ธมฺเมหิ  เย  ธมฺมา  สมฺปยุตฺตา  เต
ธมฺมา   ตีหิ   ขนฺเธหิ   เอเกนายตเนน   เอกาย  ธาตุยา  สมฺปยุตฺตา
เอเกน ขนฺเธน เอเกนายตเนน เอกาย ธาตุยา เกหิจิ สมฺปยุตฺตา ฯ
	 [๓๔๑]  อาสวสมฺปยุตฺเตหิ  เจว โน จ อาสเวหิ ธมฺเมหิ เย ธมฺมา
สมฺปยุตฺตา   เตหิ   ธมฺเมหิ   เย   ธมฺมา   สมฺปยุตฺตา   เต   ธมฺมา
เอเกน ขนฺเธน เอเกนายตเนน เอกาย ธาตุยา เกหิจิ สมฺปยุตฺตา ฯ
	[๓๔๒]  สญฺโญชเนหิ  คนฺเถหิ  โอเฆหิ โยเคหิ นีวรเณหิ ปรามาเสหิ
ธมฺเมหิ   เย  ธมฺมา  ปรามาเสหิ  เจว  ปรามฏฺเฐหิ  จ  ธมฺเมหิ  เย
ธมฺมา   สมฺปยุตฺตา   เตหิ   ธมฺเมหิ   เย   ธมฺมา   สมฺปยุตฺตา   เต
ธมฺมา   ตีหิ   ขนฺเธหิ   เอเกนายตเนน   เอกาย  ธาตุยา  สมฺปยุตฺตา
เอเกน ขนฺเธน เอเกนายตเนน เอกาย ธาตุยา เกหิจิ สมฺปยุตฺตา ฯ
	[๓๔๓]   ปรามาสสมฺปยุตฺเตหิ   ธมฺเมหิ   เย   ธมฺมา  สมฺปยุตฺตา
เตหิ   ธมฺเมหิ   เย  ธมฺมา  สมฺปยุตฺตา  เต  ธมฺมา  เอเกน  ขนฺเธน
เอเกนายตเนน เอกาย ธาตุยา เกหิจิ สมฺปยุตฺตา ฯ
	[๓๔๔]   จิตฺเตหิ  ธมฺเมหิ  เย  ธมฺมา  สมฺปยุตฺตา  เตหิ  ธมฺเมหิ
