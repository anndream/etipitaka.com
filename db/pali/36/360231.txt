ตสฺส   ตํ   โอตฺตปฺปํ   เนว   ติฏฺฐติ   โน   วฑฺฒติ  หายติเยว  ตสฺส
ตํ   วิริยํ   เนว   ติฏฺฐติ   โน  วฑฺฒติ  หายติเยว  ตสฺส  สา  ปญฺญา
เนว   ติฏฺฐติ   โน   วฑฺฒติ   หายติเยว   เอวํ  ปุคฺคโล  อุมฺมุชฺชิตฺวา
นิมุชฺชติ   ฯ   กถญฺจ   ปุคฺคโล   อุมฺมุชฺชิตฺวา   ฐิโต  โหติ  อิเธกจฺโจ
ปุคฺคโล  อุมฺมุชฺชติ  สาหุสทฺธากุสเลสุ  ธมฺเมสุ ... สาหุหิริกุสเลสุ ธมฺเมสุ
สาหุโอตฺตปฺปกุสเลสุ  ธมฺเมสุ  สาหุวิริยกุสเลสุ  ธมฺเมสุ  สาหุปญฺญากุสเลสุ
ธมฺเมสูติ    ตสฺส    สา    สทฺธา    เนว    หายติ    โน   วฑฺฒติ
ฐิตา   โหติ   ตสฺส  สา  หิริ  เนว  หายติ  โน  วฑฺฒติ  ฐิตา   โหติ
ตสฺส   ตํ   โอตฺตปฺปํ   เนว  หายติ  โน  วฑฺฒติ  ฐิตํ  โหติ  ตสฺส  ตํ
วิริยํ   เนว   หายติ   โน   วฑฺฒติ   ฐิตํ   โหติ   ตสฺส  สา  ปญฺญา
เนว   หายติ   โน   วฑฺฒติ   ฐิตา  โหติ  เอวํ  ปุคฺคโล  อุมฺมุชฺชิตฺวา
ฐิโต   โหติ   ฯ   กถญฺจ   ปุคฺคโล   อุมฺมุชฺชิตฺวา   วิปสฺสติ  วิโลเกติ
อิเธกจฺโจ    ปุคฺคโล    อุมฺมุชฺชติ   สาหุสทฺธากุสเลสุ   ธมฺเมสุ   ...
สาหุหิริกุสเลสุ   ธมฺเมสุ   สาหุโอตฺตปฺปกุสเลสุ  ธมฺเมสุ  สาหุวิริยกุสเลสุ
ธมฺเมสุ    สาหุปญฺญากุสเลสุ    ธมฺเมสูติ    โส    ติณฺณํ   สญฺโญชนานํ
ปริกฺขยา   โสตาปนฺโน   โหติ   อวินิปาตธมฺโม  นิยโต  สมฺโพธิปรายโน
เอวํ   ปุคฺคโล   อุมฺมุชฺชิตฺวา   วิปสฺสติ   วิโลเกติ  ฯ  กถญฺจ  ปุคฺคโล
อุมฺมุชฺชิตฺวา   ปตรติ   อิเธกจฺโจ   ปุคฺคโล  อุมฺมุชฺชติ  สาหุสทฺธากุสเลสุ
ธมฺเมสุ   ...   สาหุหิริกุสเลสุ   ธมฺเมสุ  สาหุโอตฺตปฺปกุสเลสุ  ธมฺเมสุ
สาหุวิริยกุสเลสุ    ธมฺเมสุ   สาหุปญฺญากุสเลสุ   ธมฺเมสูติ   โส   ติณฺณํ
