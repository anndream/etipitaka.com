เย   ธมฺมา   เหตูหิ   เจว  เหตุสมฺปยุตฺเตหิ  จ  ธมฺเมหิ  เย  ธมฺมา
เหตุสมฺปยุตฺเตหิ   เจว  น  จ  เหตูหิ  ธมฺเมหิ  เย  ธมฺมา  น  เหตูหิ
สเหตุเกหิ  ธมฺเมหิ  เย  ธมฺมา  วิปฺปยุตฺตา  เตหิ  ธมฺเมหิ  เย  ธมฺมา
วิปฺปยุตฺตา  เต  ธมฺมา  เอเกน  ขนฺเธน  ทสหายตเนหิ  โสฬสหิ  ธาตูหิ
วิปฺปยุตฺตา เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๓๘๖]  อปฺปจฺจเยหิ  ธมฺเมหิ  เย  ธมฺมา  อสงฺขเตหิ  ธมฺเมหิ เย
ธมฺมา   สนิทสฺสเนหิ   ธมฺเมหิ   เย   ธมฺมา  สปฺปฏิเฆหิ  ธมฺเมหิ  เย
ธมฺมา  รูปีหิ  ธมฺเมหิ  เย  ธมฺมา  วิปฺปยุตฺตา  เตหิ  ธมฺเมหิ เย ธมฺมา
วิปฺปยุตฺตา   เต  ธมฺมา  จตูหิ  ขนฺเธหิ  เอเกนายตเนน  สตฺตหิ  ธาตูหิ
วิปฺปยุตฺตา เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๓๘๗]   โลกุตฺตเรหิ   ธมฺเมหิ   เย   ธมฺมา   วิปฺปยุตฺตา  เตหิ
ธมฺเมหิ   เย   ธมฺมา   วิปฺปยุตฺตา   เต   ธมฺมา  น  เกหิจิ  ขนฺเธหิ
น เกหิจิ อายตเนหิ ฉหิ ธาตูหิ วิปฺปยุตฺตา ฯ
	[๓๘๘]  อาสเวหิ  ธมฺเมหิ  เย  ธมฺมา  อาสวสมฺปยุตฺเตหิ  ธมฺเมหิ
เย  ธมฺมา  อาสเวหิ  เจว  สาสเวหิ  จ  ธมฺเมหิ  เย ธมฺมา อาสเวหิ
เจว   อาสวสมฺปยุตฺเตหิ   จ   ธมฺเมหิ   เย  ธมฺมา  อาสวสมฺปยุตฺเตหิ
เจว  โน  จ  อาสเวหิ  ธมฺเมหิ  เย ธมฺมา วิปฺปยุตฺตา เตหิ ธมฺเมหิ เย
ธมฺมา  วิปฺปยุตฺตา  เต  ธมฺมา  เอเกน  ขนฺเธน  ทสหายตเนหิ  โสฬสหิ
ธาตูหิ วิปฺปยุตฺตา เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๓๘๙]    อนาสเวหิ   ธมฺเมหิ   เย   ธมฺมา   อาสววิปฺปยุตฺเตหิ
