เย   ธมฺมา   ปรามาสวิปฺปยุตฺเตหิ   ปรามฏฺเฐหิ   ธมฺเมหิ  เย  ธมฺมา
วิปฺปยุตฺตา   เต   ธมฺมา   จตูหิ   ขนฺเธหิ  ทฺวีหายตเนหิ  ทฺวีหิ  ธาตูหิ
สงฺคหิตา   ฯ   กตีหิ   อสงฺคหิตา   ฯ  เอเกน  ขนฺเธน  ทสหายตเนหิ
โสฬสหิ ธาตูหิ อสงฺคหิตา ฯ
	[๕๐๐]   อปรามฏฺเฐหิ   ธมฺเมหิ  เย  ธมฺมา  ปรามาสวิปฺปยุตฺเตหิ
อปรามฏฺเฐหิ   ธมฺเมหิ   เย   ธมฺมา   วิปฺปยุตฺตา   เต  ธมฺมา  จตูหิ
ขนฺเธหิ  ทฺวีหายตเนหิ  อฏฺฐหิ  ธาตูหิ  สงฺคหิตา  ฯ  กตีหิ  อสงฺคหิตา ฯ
เอเกน ขนฺเธน ทสหายตเนหิ ทสหิ ธาตูหิ อสงฺคหิตา ฯ
	[๕๐๑]   สารมฺมเณหิ  ธมฺเมหิ  เย  ธมฺมา  จิตฺเตหิ  ธมฺเมหิ  เย
ธมฺมา   เจตสิเกหิ  ธมฺเมหิ  เย  ธมฺมา  จิตฺตสมฺปยุตฺเตหิ  ธมฺเมหิ  เย
ธมฺมา    จิตฺตสํสฏฺเฐหิ   ธมฺเมหิ   เย   ธมฺมา   จิตฺตสํสฏฺฐสมุฏฺฐาเนหิ
ธมฺเมหิ   เย   ธมฺมา   จิตฺตสํสฏฺฐสมุฏฺฐานสหภูหิ   ธมฺเมหิ  เย  ธมฺมา
จิตฺตสํสฏฺฐสมุฏฺฐานานุปริวตฺตีหิ   ธมฺเมหิ   เย   ธมฺมา   วิปฺปยุตฺตา  เต
ธมฺมา  อสงฺขตํ  ขนฺธโต  ฐเปตฺวา  เอเกน  ขนฺเธน  เอกาทสหายตเนหิ
เอกาทสหิ   ธาตูหิ   สงฺคหิตา  ฯ  กตีหิ  อสงฺคหิตา  ฯ  จตูหิ  ขนฺเธหิ
เอเกนายตเนน สตฺตหิ ธาตูหิ อสงฺคหิตา ฯ
	[๕๐๒]   อนารมฺมเณหิ   ธมฺเมหิ   เย   ธมฺมา   จิตฺตวิปฺปยุตฺเตหิ
ธมฺเมหิ   เย   ธมฺมา   จิตฺตวิสํสฏฺเฐหิ  ธมฺเมหิ  เย  ธมฺมา  อุปาเทหิ
ธมฺเมหิ   เย   ธมฺมา   อนุปาทินฺเนหิ  ธมฺเมหิ  เย  ธมฺมา  วิปฺปยุตฺตา
เต  ธมฺมา  จตูหิ  ขนฺเธหิ  ทฺวีหายตเนหิ  อฏฺฐหิ ธาตูหิ สงฺคหิตา ฯ กตีหิ
