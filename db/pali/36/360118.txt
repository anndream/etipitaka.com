	[๔๗๘]    สวิตกฺกสวิจาเรหิ   ธมฺเมหิ   เย   ธมฺมา   วิปฺปยุตฺตา
เต  ธมฺมา  อสงฺขตํ  ขนฺธโต  ฐเปตฺวา  ปญฺจหิ ขนฺเธหิ ทฺวาทสหายตเนหิ
สตฺตรสหิ  ธาตูหิ  สงฺคหิตา  ฯ  กตีหิ  อสงฺคหิตา  ฯ  น  เกหิจิ ขนฺเธหิ
น เกหิจิ อายตเนหิ เอกาย ธาตุยา อสงฺคหิตา ฯ
	[๔๗๙]   อวิตกฺกวิจารมตฺเตหิ   ธมฺเมหิ   เย  ธมฺมา  ปีติสหคเตหิ
ธมฺเมหิ   เย   ธมฺมา   สุขสหคเตหิ   ธมฺเมหิ  เย  ธมฺมา  วิปฺปยุตฺตา
เต  ธมฺมา  อสงฺขตํ  ขนฺธโต  ฐเปตฺวา  ปญฺจหิ ขนฺเธหิ ทฺวาทสหายตเนหิ
อฏฺฐารสหิ  ธาตูหิ  สงฺคหิตา  ฯ  กตีหิ  อสงฺคหิตา  ฯ  น เกหิจิ ขนฺเธหิ
น เกหิจิ อายตเนหิ น กาหิจิ ธาตูหิ อสงฺคหิตา ฯ
	[๔๘๐]   อวิตกฺกาวิจาเรหิ   ธมฺเมหิ  เย  ธมฺมา  วิปฺปยุตฺตา  เต
ธมฺมา   จตูหิ   ขนฺเธหิ  ทฺวีหายตเนหิ  ตีหิ  ธาตูหิ  สงฺคหิตา  ฯ  กตีหิ
อสงฺคหิตา   ฯ   เอเกน   ขนฺเธน   ทสหายตเนหิ   ปนฺนรสหิ   ธาตูหิ
อสงฺคหิตา ฯ
	[๔๘๑]   อุเปกฺขาสหคเตหิ   ธมฺเมหิ  เย  ธมฺมา  วิปฺปยุตฺตา  เต
ธมฺมา   อสงฺขตํ   ขนฺธโต  ฐเปตฺวา  ปญฺจหิ  ขนฺเธหิ  ทฺวาทสหายตเนหิ
เตรสหิ  ธาตูหิ  สงฺคหิตา  ฯ  กตีหิ  อสงฺคหิตา  ฯ  น  เกหิจิ  ขนฺเธหิ
น เกหิจิ อายตเนหิ ปญฺจหิ ธาตูหิ อสงฺคหิตา ฯ
	[๔๘๒]   ทสฺสเนน   ปหาตพฺเพหิ   ธมฺเมหิ  เย  ธมฺมา  ภาวนาย
ปหาตพฺสเพหิ  ธมฺเมหิ  เย  ธมฺมา  ทสฺสเนน  ปหาตพฺพเหตุเกหิ  ธมฺเมหิ
เย    ธมฺมา    ภาวนาย   ปหาตพฺพเหตุเกหิ   ธมฺเมหิ   เย   ธมฺมา
