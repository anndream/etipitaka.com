เอเกนายตเนน  เอกาย  ธาตุยา  เกหิจิ สมฺปยุตฺตา ฯ กตีหิ วิปฺปยุตฺตา ฯ
เอเกน    ขนฺเธน    ทสหายตเนหิ    เอกาทสหิ   ธาตูหิ   วิปฺปยุตฺตา
เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๒๖๕]  ทสฺสเนน  ปหาตพฺพา  ธมฺมา  ภาวนาย  ปหาตพฺพา  ธมฺมา
ทสฺสเนน   ปหาตพฺพเหตุกา   ธมฺมา   ภาวนาย  ปหาตพฺพเหตุกา  ธมฺมา
อาจยคามิโน    ธมฺมา    อปจยคามิโน    ธมฺมา    เสกฺขา    ธมฺมา
อเสกฺขา    ธมฺมา   มหคฺคตา   ธมฺมา   สมฺปยุตฺตาติ   ฯ   นตฺถิ   ฯ
กตีหิ   วิปฺปยุตฺตา   ฯ  เอเกน  ขนฺเธน  ทสหายตเนหิ  โสฬสหิ  ธาตูหิ
วิปฺปยุตฺตา เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๒๖๖]   อปฺปมาณา   ธมฺมา   ปณีตา   ธมฺมา   สมฺปยุตฺตาติ   ฯ
นตฺถิ   ฯ   กตีหิ   วิปฺปยุตฺตา   ฯ   น   เกหิจิ   ขนฺเธหิ  น  เกหิจิ
อายตเนหิ ฉหิ ธาตูหิ วิปฺปยุตฺตา ฯ
	[๒๖๗]   ปริตฺตารมฺมณา   ธมฺมา  สมฺปยุตฺตาติ  ฯ  นตฺถิ  ฯ  กตีหิ
วิปฺปยุตฺตา  ฯ  เอเกน  ขนฺเธน  ทสหายตเนหิ  ทสหิ  ธาตูหิ  วิปฺปยุตฺตา
เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๒๖๘]    มหคฺคตารมฺมณา    ธมฺมา    อปฺปมาณารมฺมณา   ธมฺมา
หีนา   ธมฺมา  มิจฺฉตฺตนิยตา  ธมฺมา  สมฺมตฺตนิยตา  ธมฺมา  มคฺคารมฺมณา
ธมฺมา       มคฺคเหตุกา       ธมฺมา      มคฺคาธิปติโน      ธมฺมา
สมฺปยุตฺตาติ   ฯ   นตฺถิ   ฯ   กตีหิ   วิปฺปยุตฺตา  ฯ  เอเกน  ขนฺเธน
ทสหายตเนหิ   โสฬสหิ   ธาตูหิ   วิปฺปยุตฺตา   เอเกนายตเนน  เอกาย
