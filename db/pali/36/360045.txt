ธมฺมา    จตุโวการภเวน    เย   ธมฺมา   อิทฺธิปาเทน   เย   ธมฺมา
ขนฺธสงฺคเหน   อสงฺคหิตา   อายตนสงฺคเหน   อสงฺคหิตา   ธาตุสงฺคเหน
อสงฺคหิตา   เตหิ   ธมฺเมหิ  เย  ธมฺมา  เต  ธมฺมา  เอเกน  ขนฺเธน
ทสหายตเนหิ ทสหิ ธาตูหิ อสงฺคหิตา ฯ
	[๒๐๒]   อสญฺญาภเวน  เย  ธมฺมา  เอกโวการภเวน  เย  ธมฺมา
ชาติยา   เย   ธมฺมา   ชราย   เย   ธมฺมา   มรเณน   เย  ธมฺมา
ขนฺธสงฺคเหน   อสงฺคหิตา   อายตนสงฺคเหน   อสงฺคหิตา   ธาตุสงฺคเหน
อสงฺคหิตา    เตหิ    ธมฺมหิ    เย   ธมฺมา   เต   ธมฺมา   เอเกน
ขนฺเธน เอเกนายตเนน สตฺตหิ ธาตูหิ อสงฺคหิตา ฯ
	[๒๐๓] ปริเทเวน เย ธมฺมา ขนฺธสงฺคเหน อสงฺคหิตา อายตนสงฺคเหน
อสงฺคหิตา     ธาตุสงฺคเหน     อสงฺคหิตา    เตหิ    ธมฺเมหิ    เย
ธมฺมา   เต   ธมฺมา   จตูหิ   ขนฺเธหิ   ทฺวีหายตเนหิ   อฏฺฐหิ  ธาตูหิ
อสงฺคหิตา ฯ
	[๒๐๔]   โสเกน   เย  ธมฺมา  ทุกฺเขน  เย  ธมฺมา  โทมนสฺเสน
เย   ธมฺมา   อุปายาเสน   เย   ธมฺมา   สติปฏฺฐาเนน   เย  ธมฺมา
สมฺมปฺปธาเนน    เย    ธมฺมา   ฌาเนน   เย   ธมฺมา   อปฺปมญฺญาย
เย   ธมฺมา   ปญฺจหิ   อินฺทฺริเยหิ   เย   ธมฺมา   ปญฺจหิ  พเลหิ  เย
ธมฺมา    สตฺตหิ    โพชฺฌงฺเคหิ   เย   ธมฺมา   อริเยน   อฏฺฐงฺคิเกน
มคฺเคน   เย   ธมฺมา   ผสฺเสน   เย   ธมฺมา  เวทนาย  เย  ธมฺมา
สญฺญาย    เย   ธมฺมา   เจตนาย   เย   ธมฺมา   อธิโมกฺเขน   เย
