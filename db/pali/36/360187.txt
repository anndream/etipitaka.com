เอวรูโป    ธมฺมกถิโก   เอวรูปาย   ปริสาย   ธมฺมกถิโกเตฺวว   สงฺขํ
คจฺฉติ ฯ อิเม จตฺตาโร ธมฺมกถิกา ปุคฺคลา ฯ
	       ตตฺถ กตเม จตฺตาโร วลาหกูปมา ปุคฺคลา ฯ
	 [๑๑๑]   จตฺตาโร   วลาหกา   คชฺชิตา   โน  วสฺสิตา  วสฺสิตา
โน คชฺชิตา คชฺชิตา จ วสฺสิตา จ เนว คชฺชิตา โน วสฺสิตา ฯ
	 [๑๑๒]   เอวเมว   จตฺตาโรเม   วลาหกูปมา   ปุคฺคลา  สนฺโต
สํวิชฺชมานา  โลกสฺมึ  ฯ  กตเม  จตฺตาโร ฯ คชฺชิตา โน วสฺสิตา วสฺสิตา
โน  คชฺชิตา  คชฺชิตา  จ  วสฺสิตา  จ  เนว  คชฺชิตา  โน  วสฺสิตา  ฯ
กถญฺจ   ปุคฺคโล   คชฺชิตา   โหติ   โน   วสฺสิตา  อิเธกจฺโจ  ปุคฺคโล
ภาสิตา  โหติ  โน  กตฺตา  เอวํ  ปุคฺคโล  คชฺชิตา  โหติ  โน  วสฺสิตา
เสยฺยถาปิ  โส  วลาหโก  คชฺชิตา  โน  วสฺสิตา  ตถูปโม อยํ ปุคฺคโล ฯ
กถญฺจ   ปุคฺคโล   วสฺสิตา   โหติ   โน   คชฺชิตา  อิเธกจฺโจ  ปุคฺคโล
กตฺตา  โหติ  โน  ภาสิตา  เอวํ  ปุคฺคโล  วสฺสิตา  โหติ  โน  คชฺชิตา
เสยฺยถาปิ  โส  วลาหโก  วสฺสิตา  โน  คชฺชิตา  ตถูปโม อยํ ปุคฺคโล ฯ
กถญฺจ   ปุคฺคโล   คชฺชิตา   จ  โหติ  วสฺสิตา  จ  อิเธกจฺโจ  ปุคฺคโล
ภาสิตา   จ   โหติ   กตฺตา   จ   เอวํ   ปุคฺคโล  คชฺชิตา  จ  โหติ
วสฺสิตา   จ   เสยฺยถาปิ   โส   วลาหโก   คชฺชิตา   จ  วสฺสิตา  จ
ตถูปโม   อยํ   ปุคฺคโล  ฯ  กถญฺจ  ปุคฺคโล  เนว  คชฺชิตา  โหติ  โน
วสฺสิตา   อิเธกจฺโจ   ปุคฺคโล  เนว  ภาสิตา  โหติ  โน  กตฺตา  เอวํ
ปุคฺคโล   เนว  คชฺชิตา  โหติ  โน  วสฺสิตา  เสยฺยถาปิ  โส  วลาหโก
