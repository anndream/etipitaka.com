เผคฺคุ  เผคฺคุปริวาโร  ตถูปโม  อยํ  ปุคฺคโล  ฯ  กถญฺจ  ปุคฺคโล สาโร
โหติ   สารปริวาโร   อิเธกจฺโจ   ปุคฺคโล  สีลวา  โหติ  กลฺยาณธมฺโม
ปริสาปิสฺส    โหติ    สีลวตี   กลฺยาณธมฺมา   เอวํ   ปุคฺคโล   สาโร
โหติ   สารปริวาโร   เสยฺยถาปิ   โส   รุกฺโข   สาโร  สารปริวาโร
ตถูปโม   อยํ   ปุคฺคโล  ฯ  อิเม  จตฺตาโร  รุกฺขูปมา  ปุคฺคลา  สนฺโต
สํวิชฺชมานา โลกสฺมึ ฯ
	[๑๓๓]   กตโม  จ  ปุคฺคโล  รูปปฺปมาโณ  รูปปฺปสนฺโน  อิเธกจฺโจ
ปุคฺคโล   อาโรหํ   วา   ปสฺสิตฺวา   ปริณาหํ   วา  ปสฺสิตฺวา  สณฺฐานํ
วา   ปสฺสิตฺวา  ปาริปูรึ  วา  ปสฺสิตฺวา  ตตฺถ  ปมาณํ  คเหตฺวา  ปสาทํ
ชเนติ   อยํ   วุจฺจติ   ปุคฺคโล   รูปปฺปมาโณ   รูปปฺปสนฺโน  ฯ  กตโม
จ    ปุคฺคโล    โฆสปฺปมาโณ    โฆสปฺปสนฺโน    อิเธกจฺโจ   ปุคฺคโล
ปรวณฺณนาย     ปรโถมนาย    ปรปสํสนาย    ปรวณฺณหาริกาย    ตตฺถ
ปมาณํ   คเหตฺวา   ปสาทํ   ชเนติ  อยํ  วุจฺจติ  ปุคฺคโล  โฆสปฺปมาโณ
โฆสปฺปสนฺโน    ฯ   กตโม   จ   ปุคฺคโล   ลูขปฺปมาโณ   ลูขปฺปสนฺโน
อิเธกจฺโจ   ปุคฺคโล   จีวรลูขํ   วา  ปสฺสิตฺวา  ปตฺตลูขํ  วา  ปสฺสิตฺวา
เสนาสนลูขํ   วา   ปสฺสิตฺวา   วิวิธํ  วา  ทุกฺกรการิกํ  ปสฺสิตฺวา  ตตฺถ
ปมาณํ   คเหตฺวา   ปสาทํ   ชเนติ   อยํ  วุจฺจติ  ปุคฺคโล  ลูขปฺปมาโณ
ลูขปฺปสนฺโน   ฯ   กตโม   จ   ปุคฺคโล   ธมฺมปฺปมาโณ   ธมฺมปฺปสนฺโน
อิเธกจฺโจ   ปุคฺคโล   สีลํ  วา  ปสฺสิตฺวา  สมาธึ  วา  ปสฺสิตฺวา  ปญฺญํ
วา   ปสฺสิตฺวา   ตตฺถ   ปมาณํ   คเหตฺวา  ปสาทํ  ชเนติ  อยํ  วุจฺจติ
