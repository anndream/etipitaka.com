อปฺปสฺสุโต    สุเตน    อนุปปนฺโน    อปฺปสฺสุโต    สุเตน    อุปปนฺโน
พหุสฺสุโต    สุเตน    อนุปปนฺโน    พหุสฺสุโต   สุเตน   อุปปนฺโน   ฯ
สมณมจโล สมณปทุโม สมณปุณฺฑรีโก สมเณสุ สมณสุขุมาโล ฯ
	                จตุกฺกมาติกา นิฏฺฐิตา ฯ
	                   ปญฺจกมาติกา
	[๑๑]    ปญฺจ   ปุคฺคลา   ฯ   อตฺเถกจฺโจ   ปุคฺคโล   อารมฺภติ
จ   วิปฺปฏิสารี   จ   โหติ   ตญฺจ   เจโตวิมุตฺตึ  ปญฺญาวิมุตฺตึ  ยถาภูตํ
นปฺปชานาติ    ยตฺถสฺส    เต   อุปฺปนฺนา   ปาปกา   อกุสลา   ธมฺมา
อปริเสสา   นิรุชฺฌนฺติ   อตฺเถกจฺโจ   ปุคฺคโล  อารมฺภติ  น  วิปฺปฏิสารี
โหติ    ตญฺจ    เจโตวิมุตฺตึ    ปญฺญาวิมุตฺตึ    ยถาภูตํ    นปฺปชานาติ
ยตฺถสฺส    เต    อุปฺปนฺนา    ปาปกา   อกุสลา   ธมฺมา   อปริเสสา
นิรุชฺฌนฺติ   อตฺเถกจฺโจ   ปุคฺคโล   นารมฺภติ   วิปฺปฏิสารี   โหติ  ตญฺจ
เจโตวิมุตฺตึ    ปญฺญาวิมุตฺตึ    ยถาภูตํ    นปฺปชานาติ    ยตฺถสฺส   เต
อุปฺปนฺนา   ปาปกา   อกุสลา  ธมฺมา  อปริเสสา  นิรุชฺฌนฺติ  อตฺเถกจฺโจ
ปุคฺคโล    นารมฺภติ    น    วิปฺปฏิสารี    โหติ   ตญฺจ   เจโตวิมุตฺตึ
ปญฺญาวิมุตฺตึ   ยถาภูตํ   นปฺปชานาติ   ยตฺถสฺส   เต  อุปฺปนฺนา  ปาปกา
อกุสลา   ธมฺมา   อปริเสสา  นิรุชฺฌนฺติ  อตฺเถกจฺโจ  ปุคฺคโล  นารมฺภติ
น    วิปฺปฏิสารี    โหติ   ตญฺจ   เจโตวิมุตฺตึ   ปญฺญาวิมุตฺตึ   ยถาภูตํ
ปชานาติ    ยตฺถสฺส    เต    อุปฺปนฺนา    ปาปกา   อกุสลา   ธมฺมา
