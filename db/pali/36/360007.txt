	[๒๗]   จกฺขุธาตุ   กตีหิ   ขนฺเธหิ   กตีหายตเนหิ   กตีหิ  ธาตูหิ
สงฺคหิตา  ฯ  จกฺขุธาตุ  เอเกน  ขนฺเธน เอเกนายตเนน เอกาย ธาตุยา
สงฺคหิตา   ฯ   กตีหิ  อสงฺคหิตา  ฯ  จตูหิ  ขนฺเธหิ  เอกาทสหายตเนหิ
สตฺตรสหิ ธาตูหิ อสงฺคหิตา ฯ
	[๒๘]  โสตธาตุ  ฆานธาตุ  ชิวฺหาธาตุ  กายธาตุ  รูปธาตุ สทฺทธาตุ
คนฺธธาตุ    รสธาตุ   โผฏฺฐพฺพธาตุ   จกฺขุวิญฺญาณธาตุ   โสตวิญฺญาณธาตุ
ฆานวิญฺญาณธาตุ     ชิวฺหาวิญฺญาณธาตุ     กายวิญฺญาณธาตุ     มโนธาตุ
มโนวิญฺญาณธาตุ   เอเกน   ขนฺเธน   เอเกนายตเนน  เอกาย  ธาตุยา
สงฺคหิตา   ฯ   กตีหิ  อสงฺคหิตา  ฯ  จตูหิ  ขนฺเธหิ  เอกาทสหายตเนหิ
สตฺตรสหิ ธาตูหิ อสงฺคหิตา ฯ
	[๒๙]   ธมฺมธาตุ   อสงฺขตํ   ขนฺธโต   ฐเปตฺวา   จตูหิ  ขนฺเธหิ
เอเกนายตเนน   เอกาย   ธาตุยา  สงฺคหิตา  ฯ  กตีหิ  อสงฺคหิตา  ฯ
เอเกน ขนฺเธน เอกาทสหายตเนหิ สตฺตรสหิ ธาตูหิ อสงฺคหิตา ฯ
	[๓๐]  จกฺขุธาตุ  จ  โสตธาตุ  จ  เอเกน  ขนฺเธน  ทฺวีหายตเนหิ
ทฺวีหิ   ธาตูหิ   สงฺคหิตา   ฯ   กตีหิ   อสงฺคหิตา   ฯ  จตูหิ  ขนฺเธหิ
ทสหายตเนหิ โสฬสหิ ธาตูหิ อสงฺคหิตา ฯ
	[๓๑]   จกฺขุธาตุ   จ   ฆานธาตุ   จ   จกฺขุธาตุ  จ  ชิวฺหาธาตุ
จ   จกฺขุธาตุ   จ   กายธาตุ  จ  จกฺขุธาตุ  จ  รูปธาตุ  จ  จกฺขุธาตุ
จ   สทฺทธาตุ   จ   จกฺขุธาตุ  จ  คนฺธธาตุ  จ  จกฺขุธาตุ  จ  รสธาตุ
จ   จกฺขุธาตุ   จ   โผฏฺฐพฺพธาตุ   จ  เอเกน  ขนฺเธน  ทฺวีหายตเนหิ
