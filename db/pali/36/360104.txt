ธมฺมา  สมฺปยุตฺตา  เต  ธมฺมา  เอเกน  ขนฺเธน เอเกนายตเนน เอกาย
ธาตุยา  สงฺคหิตา  ฯ  กตีหิ อสงฺคหิตา ฯ จตูหิ ขนฺเธหิ เอกาทสหายตเนหิ
สตฺตรสหิ ธาตูหิ อสงฺคหิตา ฯ
	[๔๓๘]   สญฺโญชเนหิ   ธมฺเมหิ   เย   ธมฺมา   คนฺเถหิ  ธมฺเมหิ
เย   ธมฺมา   โอเฆหิ   ธมฺเมหิ   เย   ธมฺมา  โยเคหิ  ธมฺเมหิ  เย
ธมฺมา   นีวรเณหิ   ธมฺเมหิ   เย   ธมฺมา   ปรามาเสหิ  ธมฺเมหิ  เย
ธมฺมา   ปรามาเสหิ   เจว   ปรามฏฺเฐหิ   จ   ธมฺเมหิ   เย  ธมฺมา
สมฺปยุตฺตา   เต   ธมฺมา   จตูหิ   ขนฺเธหิ  ทฺวีหายตเนหิ  ทฺวีหิ  ธาตูหิ
สงฺคหิตา   ฯ   กตีหิ   อสงฺคหิตา   ฯ  เอเกน  ขนฺเธน  ทสหายตเนหิ
โสฬสหิ ธาตูหิ อสงฺคหตา ฯ
	[๔๓๙]   ปรามาสสมฺปยุตฺเตหิ   ธมฺเมหิ   เย   ธมฺมา  สมฺปยุตฺตา
เต  ธมฺมา  เอเกน  ขนฺเธน เอเกนายตเนน เอกาย ธาตุยา สงฺคหิตา ฯ
กตีหิ  อสงฺคหิตา  ฯ  จตูหิ  ขนฺเธหิ  เอกาทสหายตเนหิ  สตฺตรสหิ ธาตูหิ
อสงฺคหิตา ฯ
	[๔๔๐]  จิตฺเตหิ  ธมฺเมหิ  เย  ธมฺมา  สมฺปยุตฺตา  เต  ธมฺมา ตีหิ
ขนฺเธหิ  เอเกนายตเนน  เอกาย  ธาตุยา สงฺคหิตา ฯ กตีหิ อสงฺคหิตา ฯ
ทฺวีหิ ขนฺเธหิ เอกาทสหายตเนหิ สตฺตรสหิ ธาตูหิ อสงฺคหิตา ฯ
	[๔๔๑]  เจตสิเกหิ  ธมฺเมหิ  เย  ธมฺมา  จิตฺตสมฺปยุตฺเตหิ  ธมฺเมหิ
เย   ธมฺมา   จิตฺตสํสฏฺเฐหิ  ธมฺเมหิ  เย  ธมฺมา  จิตฺตสํสฏฺฐสมุฏฺฐาเนหิ
ธมฺเมหิ      เย      ธมฺมา     จิตฺตสํสฏฺฐสมุฏฺฐานสหภูหิ     ธมฺเมหิ
