	                   จตุกฺกมาติกา
	[๑๐]  จตฺตาโร  ปุคฺคลา  ฯ  อสปฺปุริโส  อสปฺปุริเสน อสปฺปุริสตโร
สปฺปุริโส   สปฺปุริเสน   สปฺปุริสตโร   ฯ   ปาโป   ปาเปน   ปาปตโร
กลฺยาโณ    กลฺยาเณน    กลฺยาณตโร    ฯ   ปาปธมฺโม   ปาปธมฺเมน
ปาปธมฺมตโร    กลฺยาณธมฺโม    กลฺยาณธมฺเมน    กลฺยาณธมฺมตโร   ฯ
สาวชฺโช    วชฺชพหุโล    อปฺปสาวชฺโช    อนวชฺโช    ฯ   อุคฺฆฏิตญฺญู
วิปญฺจิตญฺญู   เนยฺโย   ปทปรโม   ฯ   ยุตฺตปฏิภาโณ  โน  มุตฺตปฏิภาโณ
มุตฺตปฏิภาโณ    โน   ยุตฺตปฏิภาโณ   ยุตฺตปฏิภาโณ   จ   มุตฺตปฏิภาโณ
จ   เนว   ยุตฺตปฏิภาโณ   โน  มุตฺตปฏิภาโณ  ฯ  จตฺตาโร  ธมฺมกถิกา
ปุคฺคลา   ฯ   จตฺตาโร   วลาหกูปมา  ปุคฺคลา  ฯ  จตฺตาโร  มูสิกูปมา
ปุคฺคลา   ฯ   จตฺตาโร   อมฺพูปมา   ปุคฺคลา   ฯ  จตฺตาโร  กุมฺภูปมา
ปุคฺคลา  ฯ  จตฺตาโร  อุทกรหทูปมา  ปุคฺคลา  ฯ  จตฺตาโร  พลิพทฺธูปมา
ปุคฺคลา   ฯ   จตฺตาโร  อาสิวิสูปมา  ปุคฺคลา  ฯ  อตฺเถกจฺโจ  ปุคฺคโล
อนนุวิจฺจ    อปริโยคาเหตฺวา    อวณฺณารหสฺส   วณฺณํ   ภาสิตา   โหติ
อตฺเถกจฺโจ    ปุคฺคโล    อนนุวิจฺจ    อปริโยคาเหตฺวา    วณฺณารหสฺส
อวณฺณํ  ภาสิตา  โหติ  อตฺเถกจฺโจ  ปุคฺคโล  อนนุวิจฺจ  อปริโยคาเหตฺวา
อปฺปสาทนีเย     ฐาเน    ปสาทํ    อุปทํสิตา    โหติ    อตฺเถกจฺโจ
ปุคฺคโล   อนนุวิจฺจ   อปริโยคาเหตฺวา   ปสาทนีเย   ฐาเน   อปฺปสาทํ
อุปทํสิตา   โหติ   ฯ   อตฺเถกจฺโจ   ปุคฺคโล  อนุวิจฺจ  ปริโยคาเหตฺวา
