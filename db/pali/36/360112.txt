	[๔๕๔]   จกฺขฺวายตเนน   เย   ธมฺมา   ฯเปฯ  โผฏฺฐพฺพายตเนน
เย   ธมฺมา   จกฺขุธาตุยา   เย   ธมฺมา  ฯเปฯ  โผฏฺฐพฺพธาตุยา  เย
ธมฺมา   วิปฺปยุตฺตา   เต   ธมฺมา  จตูหิ  ขนฺเธหิ  ทฺวีหายตเนหิ  อฏฺฐหิ
ธาตูหิ  สงฺคหิตา  ฯ  กตีหิ  อสงฺคหิตา  ฯ  เอเกน ขนฺเธน ทสหายตเนหิ
ทสหิ ธาตูหิ อสงฺคหิตา ฯ
	[๔๕๕]    จกฺขุวิญฺญาณธาตุยา    เย   ธมฺมา   โสตวิญฺญาณธาตุยา
เย    ธมฺมา   ฆานวิญฺญาณธาตุยา   เย   ธมฺมา   ชิวฺหาวิญฺญาณธาตุยา
เย     ธมฺมา     กายวิญฺญาณธาตุยา    เย    ธมฺมา    มโนธาตุยา
เย   ธมฺมา   มโนวิญฺญาณธาตุยา   เย  ธมฺมา  วิปฺปยุตฺตา  เต  ธมฺมา
อสงฺขตํ    ขนฺธโต    ฐเปตฺวา    ปญฺจหิ   ขนฺเธหิ   ทฺวาทสหายตเนหิ
สตฺตรสหิ  ธาตูหิ  สงฺคหิตา  ฯ  กตีหิ  อสงฺคหิตา  ฯ  น  เกหิจิ ขนฺเธหิ
น เกหิจิ อายตเนหิ เอกาย ธาตุยา อสงฺคหิตา ฯ
	[๔๕๖]   ทุกฺขสจฺเจน   เย  ธมฺมา  วิปฺปยุตฺตา  เต  ธมฺมา  จตูหิ
ขนฺเธหิ  ทฺวีหายตเนหิ  ทฺวีหิ  ธาตูหิ  สงฺคหิตา  ฯ  กตีหิ  อสงฺคหิตา  ฯ
เอเกน ขนฺเธน ทสหายตเนหิ โสฬสหิ ธาตูหิ อสงฺคหิตา ฯ
	[๔๕๗]   สมุทยสจฺเจน   เย   ธมฺมา   มคฺคสจฺเจน   เย  ธมฺมา
วิปฺปยุตฺตา   เต   ธมฺมา   อสงฺขตํ  ขนฺธโต  ฐเปตฺวา  ปญฺจหิ  ขนฺเธหิ
ทฺวาทสหายตเนหิ  อฏฺฐารสหิ  ธาตูหิ  สงฺคหิตา  ฯ  กตีหิ อสงฺคหิตา ฯ น
เกหิจิ ขนฺเธหิ น เกหิจิ อายตเนหิ น กาหิจิ ธาตูหิ อสงฺคหิตา ฯ
	[๔๕๘]   นิโรธสจฺเจน   เย   ธมฺมา   จกฺขุนฺทฺริเยน  เย  ธมฺมา
