พฺรหฺมจริยํ   สนฺตาเนตต   สิกฺขาทุพฺพลฺยํ   อาวิกตฺวา   สิกฺขํ   ปจฺจกฺขาย
หีนายาวตฺตติ   อิทมสฺส   อุสฺสาทนาย   ฯ   เสยฺยถาปิ  โส  โยธาชีโว
สหติ   รชคฺคํ   สหติ  ธชคฺคํ  อปิจ  โข  อุสฺสาทนญฺเญว  สุตฺวา  สํสีทติ
วิสีทติ   น   สนฺถมฺภติ   น   สกฺโกติ   สงฺคามํ  โอตริตต  ตถูปโม  อยํ
ปุคฺคโล  ฯ  เอวรูโปปิ อิเธกจฺโจ ปุคฺคโล โหติ ฯ อยํ ตติโย โยธาชีวูปโม
ปุคฺคโล   สนฺโต   สํวิชฺชมาโน   ภิกฺขูสุ   ฯ   ปุน   จปรํ   อิเธกจฺโจ
ภิกฺขุ  สหติ  รชคฺคํ  สหติ  ธชคฺคํ  สหติ  อุสฺสาทนํ  อปิจ  โข สมฺปหาเร
หญฺญติ   พฺยาปชฺชติ   ฯ   กิมสฺส  สมฺปหารสฺมึ  ฯ  อิธ  ภิกฺขข  อรญฺญคตํ
วา   รุกฺขมูลคตํ   วา   สุญฺญาคารคตํ   วา   มาตุคาโม  อุปสงฺกมิตฺวา
อภินิสีทติ   อภินิปชฺชติ   อชฺโฌตฺถรติ   โส   มาตุคาเมน  อภินิสีทิยมาโน
อภินิปชฺชิยมาโน       อชฺโฌตฺถริยมาโน       สิกฺขํ       อปจฺจกฺขาย
ทุพฺพลฺยํ   อนาวิกตฺวา  เมถุนํ  ธมฺมํ  ปฏิเสวติ  อิทมสฺส  สมฺปหารสฺมึ  ฯ
เสยฺยถาปิ    โส   โยธาชีโว   สหติ   รชคฺคํ   สหติ   ธชคฺคํ   สหติ
อุสฺสาทนํ    อปิจ    โข    สมฺปหาเร   หญฺญติ   พฺยาปชฺชติ   ตถูปโม
อยํ  ปุคฺคโล  ฯ  เอวรูโปปิ  อิเธกจฺโจ  ปุคฺคโล  โหติ  ฯ  อยํ จตุตฺโถ
โยธาชีวูปโม   ปุคฺคโล   สนฺโต   สํวิชฺชมาโน   ภิกฺขูสุ   ฯ  ปุน  จปรํ
อิเธกจฺโจ   ภิกฺขุ   สหติ   รชคฺคํ  สหติ  ธชคฺคํ  สหติ  อุสฺสาทนํ  สหติ
สมฺปหารํ  โส  ตํ  สงฺคามํ  อภิวิชินิตฺวา  วิชิตสงฺคาโม  ตเมว สงฺคามสีสํ
อชฺฌาวสติ   ฯ   กิมสฺส   สงฺคามวิชยสฺมึ  ฯ  อิธ  ภิกฺขข  อรญฺญคตํ  วา
รุกฺขมูลคตํ    วา    สุญฺญาคารคตํ    วา    มาตุคาโม   อุปสงฺกมิตฺวา
