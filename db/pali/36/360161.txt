	[๗๙]   กตเม  เทฺว  ปุคฺคลา  สุตปฺปยา  โย  จ  ลทฺธํ  ลทฺธํ  น
นิกฺขิปติ โย จ ลทฺธํ ลทฺธํ น วิสชฺเชติ อิเม เทฺว ปุคฺคลา สุตปฺปยา ฯ
	[๘๐]   กตเมสํ   ทฺวินฺนํ   ปุคฺคลานํ   อาสวา   วฑฺฒนฺติ  โย  จ
นกุกฺกุจฺจายิตพฺพํ   กุกฺกุจฺจายติ   โย   กุกฺกุจฺจายิตพฺพํ   น   กุกฺกุจฺจายติ
อิเมสํ ทฺวินฺนํ ปุคฺคลานํ อาสวา วฑฺฒนฺติ ฯ
	[๘๑]   กตเมสํ   ทฺวินฺนํ   ปุคฺคลานํ   อาสวา   น  วฑฺฒนฺติ  โย
จ    นกุกฺกุจฺจายิตพฺพํ    น    กุกฺกุจฺจายติ   โย   จ   กุกฺกุจฺจายิตพฺพํ
กุกฺกุจฺจายติ อิเมสํ ทฺวินฺนํ ปุคฺคลานํ อาสวา น วฑฺฒนฺติ ฯ
	[๘๒]   กตโม   จ   ปุคฺคโล   หีนาธิมุตฺโต   อิเธกจฺโจ  ปุคฺคโล
ทุสฺสีโล   โหติ   ปาปธมฺโม   โส   อญฺญํ   ทุสฺสีลํ   ปาปธมฺมํ   เสวติ
ภชติ   ปยิรุปาสติ   อยํ   วุจฺจติ   ปุคฺคโล   หีนาธิมุตฺโต   ฯ   กตโม
จ    ปุคฺคโล    ปณีตาธิมุตฺโต    อิเธกจฺโจ   ปุคฺคโล   สีลวา   โหติ
กลฺยาณธมฺโม    โส    อญฺญํ    สีลวนฺตํ   กลฺยาณธมฺมํ   เสวติ   ภชติ
ปยิรุปาสติ อยํ วุจฺจติ ปุคฺคโล ปณีตาธิมุตฺโต ฯ
	[๘๓]   กตโม   จ   ปุคฺคโล   ติตฺโต   ปจฺเจกสมฺพุทฺธา  เย  จ
ตถาคตสฺส   สาวกา   อรหนฺโต   ติตฺตา   สมฺมาสมฺพุทฺโธ   ติตฺโต   จ
ตปฺเปตา จ ฯ
	                ทุกนิทฺเทโส นิฏฺฐิโต ฯ
	                    _________
