เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๓๖๓]   ผสฺเสน   เย   ธมฺมา   เวทนาย  เย  ธมฺมา  สญฺญาย
เย   ธมฺมา   เจตนาย  เย  ธมฺมา  จิตฺเตน  เย  ธมฺมา  มนสิกาเรน
เย   ธมฺมา   วิปฺปยุตฺตา   เตหิ   ธมฺเมหิ   เย   ธมฺมา   วิปฺปยุตฺตา
เต   ธมฺมา   เอเกน  ขนฺเธน  ทสหายตเนหิ  ทสหิ  ธาตูหิ  วิปฺปยุตฺตา
เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๓๖๔]   อธิโมกฺเขน   เย   ธมฺมา   วิปฺปยุตฺตา   เตหิ  ธมฺเมหิ
เย   ธมฺมา   วิปฺปยุตฺตา   เต  ธมฺมา  เอเกน  ขนฺเธน  ทสหายตเนหิ
ปนฺนรสหิ    ธาตูหิ    วิปฺปยุตฺตา   เอเกนายตเนน   เอกาย   ธาตุยา
เกหิจิ วิปฺปยุตฺตา ฯ
	[๓๖๕]   กุสเลหิ   ธมฺเมหิ   เย  ธมฺมา  อกุสเลหิ  ธมฺเมหิ  เย
ธมฺมา   วิปฺปยุตฺตา   เตหิ   ธมฺเมหิ   เย   ธมฺมา   วิปฺปยุตฺตา   เต
ธมฺมา   เอเกน   ขนฺเธน   ทสหายตเนหิ   โสฬสหิ  ธาตูหิ  วิปฺปยุตฺตา
เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๓๖๖]   สุขาย   เวทนาย   สมฺปยุตฺเตหิ   ธมฺเมหิ   เย  ธมฺมา
ทุกฺขาย   เวทนาย  สมฺปยุตฺเตหิ  ธมฺเมหิ  เย  ธมฺมา  วิปฺปยุตฺตา  เตหิ
ธมฺเมหิ  เย  ธมฺมา  วิปฺปยุตฺตา  เต ธมฺมา เอเกน ขนฺเธน ทสหายตเนหิ
ปนฺนรสหิ      ธาตูหิ      วิปฺปยุตฺตา     เอเกนายตเนน     เอกาย
ธาตุยา เกหิจิ วิปฺปยุตฺตา ฯ
	[๓๖๗]  อทุกฺขมสุขาย  เวทนาย  สมฺปยุตฺเตหิ  ธมฺเมหิ  เย  ธมฺมา
