เอตฺตกา   อชา   หญฺญนฺตุ   ยญฺญตฺถาย   เอตฺตกา   อุรพฺภา   หญฺญนฺตุ
ยญฺญตฺถาย    เอตฺตกา    อสฺสา    หญฺญนฺตุ    ยญฺญตฺถาย    เอตฺตกา
รุกฺขา  ฉิชฺชนฺตุ  ยูปตฺถาย  เอตฺตกา  ทพฺพา  ลุยนฺตุ  ปริหึสตฺถายาติ  ๑-
เยปิสฺส   เต   โหนฺติ   ทาสาติ   วา  เปสฺสาติ  วา  กมฺมกราติ  วา
เตปิ    ทณฺฑตชฺชิตา    ภยตชฺชิตา    อสฺสุมุขา   รุทมานา   ปริกมฺมานิ
กโรนฺติ  เอวํ  ปุคฺคโล  อตฺตนฺตโป  จ  โหติ อตฺตปริตาปนานุโยคมนุยุตฺโต
ปรนฺตโป      จ      ปรปริตาปนานุโยคมนุยุตฺโต      ฯ      กถญฺจ
ปุคฺคโล   เนว   อตฺตนฺตโป   จ  โหติ  น  อตฺตปริตาปนานุโยคมนุยุตฺโต
น   ปรนฺตโป   จ  น  ปรปริตาปนานุโยคมนุยุตฺโต  ฯ  โส  อนตฺตนฺตโป
อปรนฺตโป   ทิฏฺเฐว   ธมฺเม   นิจฺฉาโต  นิพฺพุโต  สีตีภูโต  สุขปฏิสํเวที
พฺรหฺมภูเตน   อตฺตนา   วิหรติ   ฯ   อิธ   ตถาคโต  โลเก  อุปฺปชฺชติ
อรหํ   สมฺมาสมฺพุทฺโธ   วิชฺชาจรณสมฺปนฺโน   สุคโต   โลกวิทู  อนุตฺตโร
ปุริสทมฺมสารถิ   สตฺถา   เทวมนุสฺสานํ   พุทฺโธ  ภควา  โส  อิมํ  โลกํ
สเทวกํ   สมารกํ   สพฺรหฺมกํ   สสฺสมณพฺราหฺมณึ   ปชํ  สเทวมนุสฺสํ  สยํ
อภิญฺญา    สจฺฉิกตฺวา   ปเวเทติ   โส   ธมฺมํ   เทเสติ   อาทิกลฺยาณํ
มชฺเฌกลฺยาณํ    ปริโยสานกลฺยาณํ    สาตฺถํ    สพฺยญฺชนํ   เกวลปริปุณฺณํ
ปริสุทฺธํ    พฺรหฺมจริยํ    ปกาเสติ    ฯ   ตํ   ธมฺมํ   สุณาติ   คหปติ8
วา   คหปติปุตฺโต   วา   อญฺญตรสฺมึ   วา  กุเล  ปจฺจาชาโต  ฯ  โส
ตํ  ธมฺมํ  สุตฺวา  ตถาคเต  สทฺธํ  ปฏิลภติ  ฯ  โส เตน สทฺธาปฏิลาเภน
@๑ ปริสนฺถายาติปิ ปาโฐ ฯ
