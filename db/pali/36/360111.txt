ธมฺมา   นิยเตหิ  ธมฺเมหิ  เย  ธมฺมา  อนุตฺตเรหิ  ธมฺเมหิ  เย  ธมฺมา
สรเณหิ  ธมฺเมหิ  เย  ธมฺมา  ขนฺธสงฺคเหน  อสงฺคหิตา  อายตนสงฺคเหน
อสงฺคหิตา   ธาตุสงฺคเหน   อสงฺคหิตา   เต   ธมฺมา   กตีหิ   ขนฺเธหิ
กตีหายตเนหิ    กตีหิ    ธาตูหิ   สมฺปยุตฺตาติ   ฯ   นตฺถิ   ฯ   กตีหิ
วิปฺปยุตฺตา  ฯ  จตูหิ  ขนฺเธหิ  เอเกนายตเนน  สตฺตหิ  ธาตูหิ วิปฺปยุตฺตา
เอเกนายตเนน เอกาย ธาตุยา เกหิจิ วิปฺปยุตฺตา ฯ
	       อสงฺคหิเตนสมฺปยุตฺตวิปฺปยุตฺตปทนิทฺเทโส นิฏฺฐิโต ฯ
	                ___________________
	          วิปฺปยุตฺเตนสงฺคหิตาสงฺคหิตปทนิทฺเทโส
	[๔๕๒]   รูปกฺขนฺเธน   เย  ธมฺมา  วิปฺปยุตฺตา  เต  ธมฺมา  กตีหิ
ขนฺเธหิ   กตีหายตเนหิ   กตีหิ  ธาตูหิ  สงฺคหิตา  ฯ  เต  ธมฺมา  จตูหิ
ขนฺเธหิ  ทฺวีหายตเนหิ  อฏฺฐหิ  ธาตูหิ  สงฺคหิตา  ฯ  กตีหิ  อสงฺคหิตา ฯ
เอเกน ขนฺเธน ทสหายตเนหิ ทสหิ ธาตูหิ อสงฺคหิตา ฯ
	[๔๕๓]   เวทนากฺขนฺเธน  เย  ธมฺมา  สญฺญากฺขนฺเธน  เย  ธมฺมา
สงฺขารกฺขนฺเธน     เย    ธมฺมา    วิญฺญาณกฺขนฺเธน    เย    ธมฺมา
มนายตเนน  เย  ธมฺมา  มนินฺทฺริเยน  เย  ธมฺมา  วิปฺปยุตฺตา เต ธมฺมา
อสงฺขตํ    ขนฺธโต   ฐเปตฺวา   เอเกน   ขนฺเธน   เอกาทสหายตเนหิ
เอกาทสหิ   ธาตูหิ   สงฺคหิตา  ฯ  กตีหิ  อสงฺคหิตา  ฯ  จตูหิ  ขนฺเธหิ
เอเกนายตเนน สตฺตหิ ธาตูหิ อสงฺคหิตา ฯ
