	[๔๑๐]    ปริเทเวน    เย    ธมฺมา   ขนฺธสงฺคเหน   สงฺคหิตา
อายตนสงฺคเหน   สงฺคหิตา   ธาตุสงฺคเหน  สงฺคหิตา  เต  ธมฺมา  กตีหิ
ขนฺเธหิ   กตีหายตเนหิ   กตีหิ  ธาตูหิ  สมฺปยุตฺตาติ  ฯ  นตฺถิ  ฯ  กตีหิ
วิปฺปยุตฺตา  ฯ  จตูหิ  ขนฺเธหิ  เอเกนายตเนน  สตฺตหิ  ธาตูหิ วิปฺปยุตฺตา
เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๔๑๑]  โสเกน  เย  ธมฺมา  ทุกฺเขน  เย  ธมฺมา โทมนสฺเสน เย
ธมฺมา  ขนฺธสงฺคเหน  สงฺคหิตา  อายตนสงฺคเหน  สงฺคหิตา  ธาตุสงฺคเหน
สงฺคหิตา   เต   ธมฺมา   ตีหิ  ขนฺเธหิ  เอเกนายตเนน  สตฺตหิ  ธาตูหิ
สมฺปยุตฺตา   เอเกนายตเนน   เอกาย   ธาตุยา  เกหิจิ  สมฺปยุตฺตา  ฯ
กตีหิ   วิปฺปยุตฺตา   ฯ   เอเกน   ขนฺเธน  ทสหายตเนหิ  ทสหิ  ธาตูหิ
วิปฺปยุตฺตา เอเกนายตเนน เอกาย ธาตุยา เกหิจิ วิปฺปยุตฺตา ฯ
	[๔๑๒]   อุปายาเสน   เย   ธมฺมา   สติปฏฺฐาเนน   เย  ธมฺมา
สมฺมปฺปธาเนน    เย    ธมฺมา    อปฺปมญฺญาย   เย   ธมฺมา   ปญฺจหิ
อินฺทฺริเยหิ    เย    ธมฺมา    ปญฺจหิ   พเลหิ   เย   ธมฺมา   สตฺตหิ
โพชฺฌงฺเคหิ   เย   ธมฺมา   อริเยน  อฏฺฐงฺคิเกน  มคฺเคน  เย  ธมฺมา
ผสฺเสน   เย   ธมฺมา  เจตนาย  เย  ธมฺมา  อธิโมกฺเขน  เย  ธมฺมา
มนสิกาเรน   เย   ธมฺมา   เหตูหิ  ธมฺเมหิ  เย  ธมฺมา  เหตูหิ  เจว
สเหตุเกหิ   จ  ธมฺเมหิ  เย  ธมฺมา  เหตูหิ  เจว  เหตุสมฺปยุตฺเตหิ  จ
ธมฺเมหิ   เย   ธมฺมา  อาสเวหิ  ธมฺเมหิ  เย  ธมฺมา  อาสเวหิ  เจว
สาสเวหิ   จ   ธมฺเมหิ  เย  ธมฺมา  อาสเวหิ  เจว  อาสวสมฺปยุตฺเตหิ
