กฏุกญฺจุกตา   อคฺคหิตตฺตํ   จิตฺตสฺส   อิทํ   วุจฺจติ   มจฺฉริยํ   ฯ  ยสฺส
ปุคฺคลสฺส อิทํ มจฺฉริยํ ปหีนํ อยํ วุจฺจติ ปุคฺคโล อมจฺฉรี ฯ
	[๗๑]  กตโม  จ  ปุคฺคโล  อสโถ ฯ ตตฺถ กตมํ สาเถยฺยํ อิเธกจฺโจ
ปุคฺคโล  สโถ  โหติ  ปริสโถ  ยํ  ตตฺถ  สถํ  สถตา  สาเถยฺยํ กกฺขฬตา
กกฺขฬิยํ   ปริกฺขตตา   ปริกฺขติยํ   อิทํ   วุจฺจติ   สาเถยฺยํ   ฯ   ยสฺส
ปุคฺคลสฺส   อิทํ   สาเถยฺยํ   ปหีนํ   อยํ   วุจฺจติ   ปุคฺคโล  อสโถ  ฯ
กตโม  จ  ปุคฺคโล  อมายาวี  ฯ  ตตฺถ  กตมา มายา อิเธกจฺโจ ปุคฺคโล
กาเยน   ทุจฺจริตํ   จริตฺวา  วาจาย  ทุจฺจริตํ  จริตฺวา  มนสา  ทุจฺจริตํ
จริตฺวา    ตสฺส   ปฏิจฺฉาทนเหตุ   ปาปิกํ   อิจฺฉํ   ปณิทหติ   มา   มํ
ชญฺญาติ   อิจฺฉติ   มา   มํ   ชญฺญาติ   สงฺกปฺปติ   มา   มํ   ชญฺญาติ
วาจํ   ภาสติ   มา   มํ   ชญฺญาติ   กาเยน  ปรกฺกมติ  ยา  เอวรูปา
มายา   มายาวิตา   อจฺจาสรา   วญฺจนา   นิกติ   วิกีรณา   ปริหรณา
คุหนา    ปริคุหนา   ฉาทนา   ปริจฺฉาทนา   อนุตฺตานีกมฺมํ   อนาวิกมฺมํ
โวจฺฉาทนา   ปาปกิริยา   อยํ   วุจฺจติ   มายา   ฯ   ยสฺส  ปุคฺคลสฺส
อยํ มายา ปหีนา อยํ วุจฺจติ ปุคฺคโล อมายาวี ฯ
	[๗๒]   กตโม  จ  ปุคฺคโล  หิริมา  ฯ  ตตฺถ  กตมํ  หิริยํ  หิริยติ
หิริยิตพฺเพน   หิริยติ   ปาปกานํ   อกุสลานํ   ธมฺมานํ  สมาปตฺติยา  อยํ
วุจฺจติ  หิริ  ฯ  อิมาย  หิริยา  สมนฺนาคโต  ปุคฺคโล  หิริมา ฯ กตโม จ
ปุคฺคโล    โอตฺตปฺปี    ฯ   ตตฺถ   กตมํ   โอตฺตปฺปํ   ยํ   โอตฺตปฺปติ
โอตฺตปฺปิตพฺเพน   โอตฺตปฺปติ   ปาปกานํ  อกุสลานํ  ธมฺมานํ  สมาปตฺติยา
