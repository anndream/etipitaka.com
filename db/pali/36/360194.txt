วิโลกิตํ    สมฺมิญฺชิตํ    ปสาริตํ    สงฺฆาฏิปตฺตจีวรธารณํ    โส    อิทํ
ทุกฺขนฺติ   ยถาภูตํ   นปฺปชานาติ  ฯเปฯ  อยํ  ทุกฺขนิโรธคามินี  ปฏิปทาติ
ยถาภูตํ   นปฺปชานาติ   เอวํ   ปุคฺคโล  อุตฺตาโน  โหติ  อุตฺตาโนภาโส
เสยฺยถาปิ   โส   อุทกรหโท   อุตฺตาโน   อุตฺตาโนภาโส  ตถูปโม  อยํ
ปุคฺคโล   ฯ  กถญฺจ  ปุคฺคโล  คมฺภีโร  โหติ  คมฺภีโรภาโส  อิเธกจฺจสฺส
ปุคฺคลสฺส   ปาสาทิกํ   โหติ   อภิกฺกนฺตํ   ปฏิกฺกนฺตํ   อาโลกิตํ  วิโลกิตํ
สมฺมิญฺชิตํ    ปสาริตํ    สงฺฆาฏิปตฺตจีวรธารณํ    โส    อิทํ    ทุกฺขนฺติ
ยถาภูตํ   ปชานาติ   ฯเปฯ   อยํ   ทุกฺขนิโรธคามินี  ปฏิปทาติ  ยถาภูตํ
ปชานาติ   เอวํ   ปุคฺคโล   คมฺภีโร   โหติ   คมฺภีโรภาโส  เสยฺยถาปิ
โส   อุทกรหโท   คมฺภีโร   คมฺภีโรภาโส   ตถูปโม   อยํ  ปุคฺคโล  ฯ
อิเม จตฺตาโร อุทกรหทูปมา ปุคฺคลา สนฺโต สํวิชฺชมานา โลกสฺมึ ฯ
	       ตตฺถ กตเม จตฺตาโร พลิพทฺธูปมา ปุคฺคลา ฯ
	[๑๒๑]    จตฺตาโร   พลิพทฺธา   สกควจณฺโฑ   โน   ปรควจณฺโฑ
ปรควจณฺโฑ    โน    สกควจณฺโฑ    สกควจณฺโฑ    จ    ปรควจณฺโฑ
จ เนว สกควจณฺโฑ โน ปรควจณฺโฑ ฯ
	[๑๒๒]   เอวเมว   จตฺตาโรเม   พลิพทฺธูปมา   ปุคฺคลา   สนฺโต
สํวิชฺชมานา  โลกสฺมึ  ฯ  กตเม  จตฺตาโร ฯ สกควจณฺโฑ โน ปรควจณฺโฑ
ปรควจณฺโฑ    โน    สกควจณฺโฑ    สกควจณฺโฑ    จ    ปรควจณฺโฑ
จ    เนว    สกควจณฺโฑ   โน   ปรควจณฺโฑ   ฯ   กถญฺจ   ปุคฺคโล
สกควจณฺโฑ   โหติ   โน   ปรควจณฺโฑ   อิเธกจฺโจ   ปุคฺคโล  สกปริสํ
