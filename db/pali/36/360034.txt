อายตนสงฺคเหน   อสงฺคหิตา   ธาตุสงฺคเหน   อสงฺคหิตา   เต   ธมฺมา
จตูหิ ขนฺเธหิ เอกาทสหายตเนหิ ทฺวาทสหิ ธาตูหิ อสงฺคหิตา ฯ
	[๑๖๙]   จกฺขุนฺทฺริเยน   เย   ธมฺมา   โสตินฺทฺริเยน  เย  ธมฺมา
ฆานินฺทฺริเยน   เย   ธมฺมา   ชิวฺหินฺทฺริเยน   เย  ธมฺมา  กายินฺทฺริเยน
เย   ธมฺมา   อิตฺถินฺทฺริเยน   เย   ธมฺมา   ปุริสินฺทฺริเยน  เย  ธมฺมา
ขนฺธสงฺคเหน    สงฺคหิตา   อายตนสงฺคเหน   อสงฺคหิตา   ธาตุสงฺคเหน
อสงฺคหิตา   เต   ธมฺมา   จตูหิ  ขนฺเธหิ  ทฺวีหายตเนหิ  อฏฺฐหิ  ธาตูหิ
อสงฺคหิตา ฯ
	[๑๗๐]   อสญฺญาภเวน  เย  ธมฺมา  เอกโวการภเวน  เย  ธมฺมา
ขนฺธสงฺคเหน    สงฺคหิตา   อายตนสงฺคเหน   อสงฺคหิตา   ธาตุสงฺคเหน
อสงฺคหิตา   เต   ธมฺมา   จตูหิ   ขนฺเธหิ   ตีหายตเนหิ  นวหิ  ธาตูหิ
อสงฺคหิตา ฯ
	[๑๗๑]   ปริเทเวน   เย   ธมฺมา   สนิทสฺสนสปฺปฏิเฆหิ   ธมฺเมหิ
เย    ธมฺมา   ขนฺธสงฺคเหน   สงฺคหิตา   อายตนสงฺคเหน   อสงฺคหิตา
ธาตุสงฺคเหน   อสงฺคหิตา   เต   ธมฺมา   จตูหิ  ขนฺเธหิ  ทฺวีหายตเนหิ
อฏฺฐหิ ธาตูหิ อสงฺคหิตา ฯ
	[๑๗๒]   อนิทสฺสนสปฺปฏิเฆหิ   ธมฺเมหิ   เย  ธมฺมา  ขนฺธสงฺคเหน
สงฺคหิตา   อายตนสงฺคเหน   อสงฺคหิตา   ธาตุสงฺคเหน  อสงฺคหิตา  เต
ธมฺมา จตูหิ ขนฺเธหิ ทสหายตเนหิ โสฬสหิ ธาตูหิ อสงฺคหิตา ฯ
	[๑๗๓]  สนิทสฺสเนหิ  ธมฺเมหิ  เย  ธมฺมา  ขนฺธสงฺคเหน  สงฺคหิตา
