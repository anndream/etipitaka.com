	[๓๓๕]   สุขาย   เวทนาย   สมฺปยุตฺเตหิ   ธมฺเมหิ   เย  ธมฺมา
ทุกฺขาย   เวทนาย   สมฺปยุตฺเตหิ   ธมฺเมหิ   เย  ธมฺมา  อทุกฺขมสุขาย
เวทนาย    สมฺปยุตฺเตหิ    ธมฺเมหิ   เย   ธมฺมา   สมฺปยุตฺตา   เตหิ
ธมฺเมหิ   เย   ธมฺมา   สมฺปยุตฺตา   เต   ธมฺมา   เอเกน   ขนฺเธน
สมฺปยุตฺตา เอเกนายตเนน เอกาย ธาตุยา เกหิจิ สมฺปยุตฺตา ฯ
	[๓๓๖]  สวิตกฺกสวิจาเรหิ  ธมฺเมหิ  เย  ธมฺมา อวิตกฺกวิจารมตฺเตหิ
ธมฺเมหิ     เย    ธมฺมา    ปีติสหคเตหิ    ธมฺเมหิ    เย    ธมฺมา
สมฺปยุตฺตา   เตหิ   ธมฺเมหิ   เย   ธมฺมา   สมฺปยุตฺตา   เต   ธมฺมา
เอเกน ขนฺเธน เอเกนายตเนน เอกาย ธาตุยา เกหิจิ สมฺปยุตฺตา ฯ
	[๓๓๗]   สุขสหคเตหิ   ธมฺเมหิ   เย   ธมฺมา   อุเปกฺขาสหคเตหิ
ธมฺเมหิ    เย    ธมฺมา   สมฺปยุตฺตา   เตหิ   ธมฺเมหิ   เย   ธมฺมา
สมฺปยุตฺตา   เต   ธมฺมา  เอเกน  ขนฺเธน  สมฺปยุตฺตา  เอเกนายตเนน
เอกาย ธาตุยา เกหิจิ สมฺปยุตฺตา ฯ
	[๓๓๘]   เหตูหิ   ธมฺเมหิ   เย  ธมฺมา  เหตูหิ  เจว  สเหตุเกหิ
จ   ธมฺเมหิ   เย   ธมฺมา  เหตูหิ  เจว  เหตุสมฺปยุตฺเตหิ  จ  ธมฺเมหิ
เย   ธมฺมา   สมฺปยุตฺตา   เตหิ   ธมฺเมหิ   เย   ธมฺมา   สมฺปยุตฺตา
เต  ธมฺมา  ตีหิ  ขนฺเธหิ  เอเกนายตเนน  เอกาย  ธาตุยา  สมฺปยุตฺตา
เอเกน ขนฺเธน เอเกนายตเนน เอกาย ธาตุยา เกหิจิ สมฺปยุตฺตา ฯ
	[๓๓๙]   สเหตุเกหิ   เจว   น  จ  เหตูหิ  ธมฺเมหิ  เย  ธมฺมา
เหตุสมฺปยุตฺเตหิ   เจว  น  จ  เหตูหิ  ธมฺเมหิ  เย  ธมฺมา  น  เหตูหิ
