ปุคฺคโล   วชิรูปมจิตฺโต   ปุคฺคโล   ฯ   อนฺโธ   เอกจกฺขุ  ทฺวิจกฺขุ  ฯ
อวกุชฺชปญฺโญ      ปุคฺคโล     อุจฺจงฺคปญฺโญ     ปุคฺคโล     ปุถุปญฺโญ
ปุคฺคโล   ฯ   อตฺเถกจฺโจ  ปุคฺคโล  กาเมสุ  จ  ภเวสุ  จ  อวีตราโค
อตฺเถกจฺโจ  ปุคฺคโล  กาเมสุ  วีตราโค  ภเวสุ  อวีตราโค  อตฺเถกจฺโจ
ปุคฺคโล  กาเมสุ  จ  ภเวสุ  จ  วีตราโค  ฯ  ปาสาณเลขูปโม  ปุคฺคโล
ปฐวีเลขูปโม   ปุคฺคโล   อุทกเลขูปโม   ปุคฺคโล  ฯ  ตโย  โปตฺถกูปมา
ปุคฺคลา  ฯ  ตโย  กาสิกวตฺถูปมา  ปุคฺคลา  ฯ  สุปฺปเมยฺโย  ทุปฺปเมยฺโย
อปฺปเมยฺโย   ฯ  อตฺเถกจฺโจ  ปุคฺคโล  น  เสวิตพฺโพ  น  ภชิตพฺโพ  น
ปยิรุปาสิตพฺโพ     อตฺเถกจฺโจ     ปุคฺคโล     เสวิตพฺโพ    ภชิตพฺโพ
ปยิรุปาสิตพฺโพ   อตฺเถกจฺโจ   ปุคฺคโล   สกฺกตฺวา  ครุกตฺวา  เสวิตพฺโพ
ภชิตพฺโพ   ปยิรุปาสิตพฺโพ   ฯ   อตฺเถกจฺโจ   ปุคฺคโล  ชิคุจฺฉิตพฺโพ  น
เสวิตพฺโพ   น   ภชิตพฺโพ   น   ปยิรุปาสิตพฺโพ   อตฺเถกจฺโจ  ปุคฺคโล
อชฺฌุเปกฺขิตพฺโพ   น   เสวิตพฺโพ   น   ภชิตพฺโพ   น   ปยิรุปาสิตพฺโพ
อตฺเถกจฺโจ    ปุคฺคโล    เสวิตพฺโพ    ภชิตพฺโพ   ปยิรุปาสิตพฺโพ   ฯ
อตฺเถกจฺโจ    ปุคฺคโล    สีเลสุ   ปริปูรีการี   สมาธิสฺมึ   มตฺตโสการี
ปญฺญาย   มตฺตโสการี   อตฺเถกจฺโจ   ปุคฺคโล   สีเลสุ   จ  ปริปูรีการี
สมาธิสฺมึ    จ    ปริปูรีการี    ปญฺญาย    มตฺตโสการี    อตฺเถกจฺโจ
ปุคฺคโล   สีเลสุ   จ  ปริปูรีการี  สมาธิสฺมึ  จ  ปริปูรีการี  ปญฺญาย  จ
ปริปูรีการี ฯ ตโย สตฺถาโร อปเรปิ ตโย สตฺถาโร ฯ
	                ติกมาติกา นิฏฺฐิตา ฯ
