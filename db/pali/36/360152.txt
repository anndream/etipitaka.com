สาเถยฺยํ    กกฺขฬตา   กกฺขฬิยํ   ปริกฺขตตา   ปริกฺขติยํ   อิทํ   วุจฺจติ
สาเถยฺยํ   ฯ   ยสฺส   ปุคฺคลสฺส   อิทํ  สาเถยฺยํ  อปฺปหีนํ  อยํ  วุจฺจติ
ปุคฺคโล  สโถ  ฯ  กตโม  จ  ปุคฺคโล  มายาวี  ฯ  ตตฺถ  กตมา มายา
อิเธกจฺโจ  ปุคฺคโล  กาเยน  ทุจฺจริตํ  จริตฺวา  วาจาย  ทุจฺจริตํ จริตฺวา
มนสา   ทุจฺจริตํ   จริตฺวา  ตสฺส  ปฏิจฺฉาทนเหตุ  ปาปิกํ  อิจฺฉํ  ปณิทหติ
มา   มํ   ชญฺญาติ   อิจฺฉติ   มา   มํ   ชญฺญาติ   สงฺกปฺปติ   มา  มํ
ชญฺญาติ   วาจํ   ภาสติ   มา   มํ   ชญฺญาติ   กาเยน  ปรกฺกมติ  ยา
เอวรูปา   มายา   มายาวิตา   อจฺจาสรา   วญฺจนา   นิกติ   วิกีรณา
ปริหรณา    คุหนา    ปริคุหนา   ฉาทนา   ปริจฺฉาทนา   อนุตฺตานีกมฺมํ
อนาวิกมฺมํ   โวจฺฉาทนา   ปาปกิริยา   อยํ   วุจฺจติ   มายา  ฯ  ยสฺส
ปุคฺคลสฺส อยํ มายา อปฺปหีนา อยํ วุจฺจติ ปุคฺคโล มายาวี ฯ
	[๖๒]   กตโม   จ   ปุคฺคโล   อหิริโก   ฯ  ตตฺถ  กตมํ  อหิริกํ
ยํ   น   หิริยติ   หิริยิตพฺเพน  น  หิริยติ  ปาปกานํ  อกุสลานํ  ธมฺมานํ
สมาปตฺติยา   อิทํ   วุจฺจติ   อหิริกํ   ฯ  อิมินา  อหิริเกน  สมนฺนาคโต
ปุคฺคโล   อหิริโก   ฯ  กตโม  จ  ปุคฺคโล  อโนตฺตปฺปี  ฯ  ตตฺถ  กตมํ
อโนตฺตปฺปํ    ยํ    น   โอตฺตปฺปติ   โอตฺตปฺปิตพฺเพน   น   โอตฺตปฺปติ
ปาปกานํ   อกุสลานํ   ธมฺมานํ  สมาปตฺติยา  อิทํ  วุจฺจติ  อโนตฺตปฺปํ  ฯ
อิมินา อโนตฺตปฺเปน สมนฺนาคโต ปุคฺคโล อโนตฺตปฺปี ฯ
	[๖๓]    กตโม    จ    ปุคฺคโล   ทุพฺพโจ   ฯ   ตตฺถ   กตมา
โทวจสฺสตา  สหธมฺมิเก  วุจฺจมาเน  โทวจสฺสายํ  โทวจสฺสิยํ  โทวจสฺสตา
