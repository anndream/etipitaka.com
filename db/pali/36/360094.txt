	[๔๐๑]   สุขสหคเตหิ   ธมฺเมหิ   เย   ธมฺมา   วิปฺปยุตฺตา  เตหิ
ธมฺเมหิ   เย   ธมฺมา   วิปฺปยุตฺตา   เต   ธมฺมา   เอเกน   ขนฺเธน
ทสหายตเนหิ   ปนฺนรสหิ   ธาตูหิ   วิปฺปยุตฺตา  เอเกนายตเนน  เอกาย
ธาตุยา เกหิจิ วิปฺปยุตฺตา ฯ
	[๔๐๒]   อุเปกฺขาสหคเตหิ  ธมฺเมหิ  เย  ธมฺมา  วิปฺปยุตฺตา  เตหิ
ธมฺเมหิ   เย   ธมฺมา   วิปฺปยุตฺตา   เต   ธมฺมา   เอเกน   ขนฺเธน
ทสหายตเนหิ   เอกาทสหิ   ธาตูหิ  วิปฺปยุตฺตา  เอเกนายตเนน  เอกาย
ธาตุยา เกหิจิ วิปฺปยุตฺตา ฯ
	[๔๐๓]   น   กามาวจเรหิ   ธมฺเมหิ  เย  ธมฺมา  อปริยาปนฺเนหิ
ธมฺเมหิ   เย   ธมฺมา   อนุตฺตเรหิ   ธมฺเมหิ   เย  ธมฺมา  วิปฺปยุตฺตา
เตหิ   ธมฺเมหิ   เย   ธมฺมา   วิปฺปยุตฺตา   เต   ธมฺมา   น  เกหิจิ
ขนฺเธหิ น เกหิจิ อายตเนหิ ฉหิ ธาตูหิ วิปฺปยุตฺตา ฯ
	[๔๐๔]  รูปาวจเรหิ  ธมฺเมหิ  เย  ธมฺมา อรูปาวจเรหิ ธมฺเมหิ เย
ธมฺมา  นิยฺยานิเกหิ  ธมฺเมหิ  เย  ธมฺมา  นิยเตหิ  ธมฺเมหิ  เย  ธมฺมา
สรเณหิ   ธมฺเมหิ   เย  ธมฺมา  วิปฺปยุตฺตา  เตหิ  ธมฺเมหิ  เย  ธมฺมา
วิปฺปยุตฺตา   เต   ธมฺมา   กตีหิ   ขนฺเธหิ  กตีหายตเนหิ  กตีหิ  ธาตูหิ
วิปฺปยุตฺตา  ฯ  เต  ธมฺมา  เอเกน  ขนฺเธน ทสหายตเนหิ โสฬสหิ ธาตูหิ
วิปฺปยุตฺตา เอเกนายตเนน เอกาย ธาตุยา เกหิจิ วิปฺปยุตฺตา ฯ
	         วิปฺปยุตฺเตนวิปฺปยุตฺตปทนิทฺเทโส นิฏฺฐิโต ฯ
	               ____________________
