	[๓๐]     กตโม    จ    ปุคฺคโล    นิยโต    ปญฺจ    ปุคฺคลา
อานนฺตริกา   เย   จ   มิจฺฉาทิฏฺฐิกา   นิยตา   อฏฺฐ  จ  อริยปุคฺคลา
นิยตา ฯ อวเสสา ปุคฺคลา อนิยตา ฯ
	[๓๑]   กตโม   จ   ปุคฺคโล  ปฏิปนฺนโก  จตฺตาโร  มคฺคสมงฺคิโน
ปุคฺคลา     ปฏิปนฺนกา     ฯ     จตฺตาโร    ผลสมงฺคิโน    ปุคฺคลา
ผเลฏฺฐิตา ฯ
	[๓๒]   กตโม   จ   ปุคฺคโล   สมสีสี   ยสฺส   ปุคฺคลสฺส  อปุพฺพํ
อจริมํ    อาสวปริยาทานญฺจ    โหติ   ชีวิตปริยาทานญฺจ   อยํ   วุจฺจติ
ปุคฺคโล สมสีสี ฯ
	[๓๓]    กตโม    จ    ปุคฺคโล    ฐิตกปฺปี    อยญฺจ   ปุคฺคโล
โสตาปตฺติผลสจฺฉิกิริยาย   ปฏิปนฺโน   อสฺส   กปฺปสฺส  จ  อุฑฺฑยฺหนเวลา
อสฺส    เนว    ตาว   กปฺโป   อุฑฺฑเยฺหยฺย   ยาวายํ   ปุคฺคโล   น
โสตาปตฺติผลํ    สจฺฉิกโรติ    อยํ    วุจฺจติ    ปุคฺคโล   ฐิตกปฺปี   ฯ
สพฺเพปิ มคฺคสมงฺคิโน ปุคฺคลา ฐิตกปฺปิโน ฯ
	[๓๔]    กตโม    จ    ปุคฺคโล    อริโย   อฏฺฐ   อริยปุคฺคลา
อริยา ฯ อวเสสา ปุคฺคลา อนริยา ฯ
	[๓๕]   กตโม   จ   ปุคฺคโล   เสโข   จตฺตาโร   มคฺคสมงฺคิโน
ตโย   ผลสมงฺคิโน   ปุคฺคลา  เสขา  ฯ  อรหา  อเสโข  ฯ  อวเสสา
ปุคฺคลา เนวเสขานาเสขา ฯ
	[๓๖]   กตโม   จ  ปุคฺคโล  เตวิชฺโช  ตีหิ  วิชฺชาหิ  สมนฺนาคโต
