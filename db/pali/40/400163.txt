ผลสมาปตฺติยา อนนฺตรปจฺจเยน ปจฺจโย ฯ
     [๕๐๗]   อกุสโล   ธมฺโม   อกุสลสฺส   ธมฺมสฺส  อนนฺตรปจฺจเยน
ปจฺจโย    ปุริมา    ปุริมา    อกุสลา   ขนฺธา   ปจฺฉิมานํ   ปจฺฉิมานํ
อกุสลานํ ขนฺธานํ อนนฺตรปจฺจเยน ปจฺจโย ฯ
     [๕๐๘]   อกุสโล   ธมฺโม  อพฺยากตสฺส  ธมฺมสฺส  อนนฺตรปจฺจเยน
ปจฺจโย อกุสลํ วุฏฺฐานสฺส อนนฺตรปจฺจเยน ปจฺจโย ฯ
     [๕๐๙]  อพฺยากโต  ธมฺโม  อพฺยากตสฺส  ธมฺมสฺส  อนนฺตรปจฺจเยน
ปจฺจโย  ปุริมา     ปุริมา     วิปากาพฺยากตา     กิริยาพฺยากตา
ขนฺธา    ปจฺฉิมานํ    ปจฺฉิมานํ    วิปากาพฺยากตานํ    กิริยาพฺยากตานํ
ขนฺธานํ    อนนฺตรปจฺจเยน    ปจฺจโย    ภวงฺคํ    อาวชฺชนาย   กิริยํ
วุฏฺฐานสฺส  อรหโต  อนุโลมํ  ผลสมาปตฺติยา     นิโรธา
วุฏฺฐหนฺตสฺส   เนวสญฺญานาสญฺญายตนกิริยํ  ผลสมาปตฺติยา  อนนฺตรปจฺจเยน
ปจฺจโย ฯ
     [๕๑๐]   อพฺยากโต   ธมฺโม   กุสลสฺส  ธมฺมสฺส  อนนฺตรปจฺจเยน
ปจฺจโย อาวชฺชนา กุสลานํ ขนฺธานํ อนนฺตรปจฺจเยน ปจฺจโย ฯ
     [๕๑๑]   อพฺยากโต   ธมฺโม  อกุสลสฺส  ธมฺมสฺส  อนนฺตรปจฺจเยน
ปจฺจโย อาวชฺชนา อกุสลานํ ขนฺธานํ อนนฺตรปจฺจเยน ปจฺจโย ฯ
     [๕๑๒]   กุสโล   ธมฺโม   กุสลสฺส   ธมฺมสฺส   สมนนฺตรปจฺจเยน
ปจฺจโย    ปุริมา    ปุริมา    กุสลา    ขนฺธา   ปจฺฉิมานํ   ปจฺฉิมานํ
กุสลานํ    ขนฺธานํ   สมนนฺตรปจฺจเยน   ปจฺจโย   อนุโลมํ   โคตฺรภุสฺส
