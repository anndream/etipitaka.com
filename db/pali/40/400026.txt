อุปาทารูปํ    ฯ    กุสลญฺจ   อพฺยากตญฺจ   ธมฺมํ   ปฏิจฺจ   อพฺยากโต
ธมฺโม   อุปฺปชฺชติ   เหตุปจฺจยา   กุสเล   ธนฺเธ   จ   มหาภูเต   จ
ปฏิจฺจ   จิตฺตสมุฏฺฐานํ   รูปํ   ฯ   อกุสลญฺจ  อพฺยากตญฺจ  ธมฺมํ  ปฏิจฺจ
อพฺยากโต    ธมฺโม    อุปฺปชฺชติ   เหตุปจฺจยา   อกุสเล   ขนฺเธ   จ
มหาภูเต จ ปฏิจฺจ จิตฺตสมุฏฺฐานํ รูปํ ฯ
     [๕๗]    กุสลํ    ธมฺมํ    ปฏิจฺจ    กุสโล   ธมฺโม   อุปฺปชฺชติ
อารมฺมณปจฺจยา   กุสลํ  เอกํ  ขนฺธํ  ปฏิจฺจ  ตโย  ขนฺธา  ตโย  ขนฺเธ
ปฏิจฺจ   เอโก   ขนฺโธ  เทฺว  ขนฺเธ  ปฏิจฺจ  เทฺว  ขนฺธา  ฯ  อกุสลํ
ธมฺมํ   ปฏิจฺจ   อกุสโล   ธมฺโม   อุปฺปชฺชติ   อารมฺมณปจฺจยา   อกุสลํ
เอกํ   ขนฺธํ   ปฏิจฺจ   ตโย   ขนฺธา   ตโย   ขนฺเธ   ปฏิจฺจ  เอโก
ขนฺโธ   เทฺว   ขนฺเธ   ปฏิจฺจ   เทฺว   ขนฺธา   ฯ   อพฺยากตํ  ธมฺมํ
ปฏิจฺจ   อพฺยากโต   ธมฺโม   อุปฺปชฺชติ  อารมฺมณปจฺจยา  วิปากาพฺยากตํ
กิริยาพฺยากตํ    เอกํ   ขนฺธํ   ปฏิจฺจ   ตโย   ขนฺธา   ตโย   ขนฺเธ
ปฏิจฺจ  เอโก  ขนฺโธ  เทฺว  ขนฺเธ  ปฏิจฺจ  เทฺว  ขนฺธา  ปฏิสนฺธิกฺขเณ
วิปากาพฺยากตํ   เอกํ   ขนฺธํ   ปฏิจฺจ   ตโย   ขนฺธา   ตโย   ขนฺเธ
ปฏิจฺจ   เอโก   ขนฺโธ   เทฺว   ขนฺเธ   ปฏิจฺจ   เทฺว  ขนฺธา  วตฺถุํ
ปฏิจฺจ ขนฺธา ฯ
     [๕๘]  กุสลํ  ธมฺมํ  ปฏิจฺจ  กุสโล  ธมฺโม  อุปฺปชฺชติ อธิปติปจฺจยา
กุสลํ   เอกํ   ขนฺธํ   ปฏิจฺจ   ตโย   ขนฺธา   ตโย   ขนฺเธ   ปฏิจฺจ
เอโก    ขนฺโธ   เทฺว   ขนฺเธ   ปฏิจฺจ   เทฺว   ขนฺธา   ฯ   กุสลํ
