     [๑๖๐๘]    อุปาทินฺนุปาทานิโย   ธมฺโม   อนุปาทินฺนอนุปาทานิยสฺส
ธมฺมสฺส  อตฺถิปจฺจเยน  ปจฺจโย  ปุเรชาตํ:  วตฺถุ อนุปาทินฺนอนุปาทานิยานํ
ขนฺธานํ อตฺถิปจฺจเยน ปจฺจโย ฯ
     [๑๖๐๙]   อุปาทินฺนุปาทานิโย   ธมฺโม   อุปาทินฺนุปาทานิยสฺส   จ
อนุปาทินฺนุปาทานิยสฺส    จ   ธมฺมสฺส   อตฺถิปจฺจเยน   ปจฺจโย  สหชาตํ
ปจฺฉาชาตํ    อาหารํ    ฯ    สหชาโต:   อุปาทินฺนุปาทานิโย   เอโก
ขนฺโธ   ติณฺณนฺนํ   ขนฺธานํ   จิตฺตสมุฏฺฐานานญฺจ   รูปานํ   อตฺถิปจฺจเยน
ปจฺจโย   เทฺว   ขนฺธา   ทฺวินฺนํ   ขนฺธานํ   จิตฺตสมุฏฺฐานานญฺจ  รูปานํ
อตฺถิปจฺจเยน   ปจฺจโย   ฯ   ปจฺฉาชาตา:   อุปาทินฺนุปาทานิยา  ขนฺธา
ปุเรชาตสฺส    อิมสฺส   อุปาทินฺนุปาทานิยสฺส   จ   อนุปาทินฺนุปาทานิยสฺส
จ   กายสฺส   อตฺถิปจฺจเยน  ปจฺจโย  ฯ  อุปาทินฺนุปาทานิโย  กพฬึกาโร
อาหาโร   อุปาทินฺนุปาทานิยสฺส   จ   อนุปาทินฺนุปาทานิยสฺส  จ  กายสฺส
อตฺถิปจฺจเยน ปจฺจโย ฯ
     [๑๖๑๐]    อนุปาทินฺนุปาทานิโย    ธมฺโม   อนุปาทินฺนุปาทานิยสฺส
ธมฺมสฺส    อตฺถิปจฺจเยน    ปจฺจโย    สหชาตํ   ปุเรชาตํ   ปจฺฉาชาตํ
อาหารํ   ฯ   สหชาโต:   อนุปาทินฺนุปาทานิโย  เอโก  ขนฺโธ  ติณฺณนฺนํ
ขนฺธานํ    จิตฺตสมุฏฺฐานานญฺจ   รูปานํ   อตฺถิปจฺจเยน   ปจฺจโย   เทฺว
ขนฺธา    ทฺวินฺนํ   ขนฺธานํ   จิตฺตสมุฏฺฐานานญฺจ   รูปานํ   อตฺถิปจฺจเยน
ปจฺจโย   เอกํ  มหาภูตํ  ติณฺณนฺนํ  มหาภูตานํ  มหาภูตา  จิตฺตสมุฏฺฐานานํ
รูปานํ     อุปาทารูปานํ    อตฺถิปจฺจเยน    ปจฺจโย    พาหิรํ    ...
