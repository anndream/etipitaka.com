ธมฺมานํ    นิสฺสยปจฺจเยน    ปจฺจโย    โสตายตนํ   โสตวิญฺญาณธาตุยา
ตํสมฺปยุตฺตกานญฺจ    ธมฺมานํ    นิสฺสยปจฺจเยน   ปจฺจโย
ฆานายตนํ  ฆานวิญฺญาณธาตุยา  ตํสมฺปยุตฺตกานญฺจ  ธมฺมานํ
นิสฺสยปจฺจเยน   ปจฺจโย  ชิวฺหายตนํ  ชิวฺหาวิญฺญาณธาตุยา
ตํสมฺปยุตฺตกานญฺจ    ธมฺมานํ    นิสฺสยปจฺจเยน    ปจฺจโย    กายายตนํ
กายวิญฺญาณธาตุยา     ตํสมฺปยุตฺตกานญฺจ     ธมฺมานํ     นิสฺสยปจฺจเยน
ปจฺจโย    ยํ    รูปํ   นิสฺสาย   มโนธาตุ   จ   มโนวิญฺญาณธาตุ   จ
วตฺตนฺติ    ตํ    รูปํ    มโนธาตุยา    จ    มโนวิญฺญาณธาตุยา    จ
ตํสมฺปยุตฺตกานญฺจ ธมฺมานํ นิสฺสยปจฺจเยน ปจฺจโยติ ฯ
     [๑๐]  อุปนิสฺสยปจฺจโยติ  ปุริมา  ปุริมา  กุสลา  ธมฺมา  ปจฺฉิมานํ
ปจฺฉิมานํ    กุสลานํ    ธมฺมานํ    อุปนิสฺสยปจฺจเยน   ปจฺจโย   ปุริมา
ปุริมา   กุสลา  ธมฺมา  ปจฺฉิมานํ  ปจฺฉิมานํ  อกุสลานํ  ธมฺมานํ  เกสญฺจิ
อุปนิสฺสยปจฺจเยน   ปจฺจโย   ปุริมา   ปุริมา   กุสลา  ธมฺมา  ปจฺฉิมานํ
ปจฺฉิมานํ   อพฺยากตานํ   ธมฺมานํ   อุปนิสฺสยปจฺจเยน   ปจฺจโย   ปุริมา
ปุริมา    อกุสลา   ธมฺมา   ปจฺฉิมานํ   ปจฺฉิมานํ   อกุสลานํ   ธมฺมานํ
อุปนิสฺสยปจฺจเยน   ปจฺจโย   ปุริมา   ปุริมา  อกุสลา  ธมฺมา  ปจฺฉิมานํ
ปจฺฉิมานํ    กุสลานํ    ธมฺมานํ   เกสญฺจิ   อุปนิสฺสยปจฺจเยน   ปจฺจโย
ปุริมา   ปุริมา   อกุสลา   ธมฺมา   ปจฺฉิมานํ   ปจฺฉิมานํ   อพฺยากตานํ
ธมฺมานํ    อุปนิสฺสยปจฺจเยน    ปจฺจโย    ปุริมา   ปุริมา   อพฺยากตา
ธมฺมา   ปจฺฉิมานํ   ปจฺฉิมานํ   อพฺยากตานํ   ธมฺมานํ  อุปนิสฺสยปจฺจเยน
