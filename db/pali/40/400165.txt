     [๕๑๘]   อพฺยากโต  ธมฺโม  อกุสลสฺส  ธมฺมสฺส  สมนนฺตรปจฺจเยน
ปจฺจโย อาวชฺชนา อกุสลานํ ขนฺธานํ สมนนฺตรปจฺจเยน ปจฺจโย ฯ
     [๕๑๙]    กุสโล   ธมฺโม   กุสลสฺส   ธมฺมสฺส   สหชาตปจฺจเยน
ปจฺจโย   กุสโล   เอโก   ขนฺโธ   ติณฺณนฺนํ   ขนฺธานํ  สหชาตปจฺจเยน
ปจฺจโย   ตโย   ขนฺธา   เอกสฺส   ขนฺธสฺส   สหชาตปจฺจเยน  ปจฺจโย
เทฺว ขนฺธา ทฺวินฺนํ ขนฺธานํ สหชาตปจฺจเยน ปจฺจโย ฯ
     [๕๒๐]   กุสโล   ธมฺโม   อพฺยากตสฺส  ธมฺมสฺส  สหชาตปจฺจเยน
ปจฺจโย    กุสลา   ขนฺธา   จิตฺตสมุฏฺฐานานํ   รูปานํ   สหชาตปจฺจเยน
ปจฺจโย ฯ
     [๕๒๑]   กุสโล   ธมฺโม   กุสลสฺส  จ  อพฺยากตสฺส  จ  ธมฺมสฺส
สหชาตปจฺจเยน   ปจฺจโย   กุสโล   เอโก   ขนฺโธ   ติณฺณนฺนํ  ขนฺธานํ
จิตฺตสมุฏฺฐานานญฺจ   รูปานํ   สหชาตปจฺจเยน   ปจฺจโย   ตโย   ขนฺธา
เอกสฺส     ขนฺธสฺส    จิตฺตสมุฏฺฐานานญฺจ    รูปานํ    สหชาตปจฺจเยน
ปจฺจโย   เทฺว   ขนฺธา   ทฺวินฺนํ   ขนฺธานํ   จิตฺตสมุฏฺฐานานญฺจ  รูปานํ
สหชาตปจฺจเยน ปจฺจโย ฯ
     [๕๒๒]   อกุสโล   ธมฺโม   อกุสลสฺส   ธมฺมสฺส  สหชาตปจฺจเยน
ปจฺจโย   อกุสโล   เอโก   ขนฺโธ   ติณฺณนฺนํ  ขนฺธานํ  สหชาตปจฺจเยน
ปจฺจโย     ตโย     ขนฺธา    เอกสฺส    ขนฺธสฺส    สหชาตปจฺจเยน
ปจฺจโย เทฺว ขนฺธา ทฺวินฺนํ ขนฺธานํ สหชาตปจฺจเยน ปจฺจโย ฯ
     [๕๒๓]   อกุสโล   ธมฺโม  อพฺยากตสฺส  ธมฺมสฺส  สหชาตปจฺจเยน
