อภิญฺญํ   อุปฺปาเทติ   สมาปตฺตึ   อุปฺปาเทติ   กายิกํ  สุขํ  ...  กายิกํ
ทุกฺขํ   อุตุ   โภชนํ   ...  เสนาสนํ  สทฺธาย  สีลสฺส  สุตสฺส  จาคสฺส
ปญฺญาย อุปนิสฺสยปจฺจเยน ปจฺจโย ฯ
     [๕๕๕]   อพฺยากโต  ธมฺโม  อกุสลสฺส  ธมฺมสฺส  อุปนิสฺสยปจฺจเยน๑
ปจฺจโย     อารมฺมณูปนิสฺสโย    อนนฺตรูปนิสฺสโย    ปกตูปนิสฺสโย    ฯ
อารมฺมณูปนิสฺสโย:    จกฺขุํ   ครุํ    กตฺวา   อสฺสาเทติ   อภินนฺทติ   ตํ
ครุํ    กตฺวา   ราโค   อุปฺปชฺชติ   ทิฏฺฐิ   อุปฺปชฺชติ  โสตํ  ...  ฆานํ
ชิวฺหํ  กายํ  รูเป สทฺเท คนฺเธ รเส โผฏฺฐพฺเพ ... วตฺถุํ วิปากาพฺยากเต
กิริยาพฺยากเต    ขนฺเธ    ครุํ     กตฺวา   อสฺสาเทติ   อภินนฺทติ   ตํ
ครุํ    กตฺวา   ราโค   อุปฺปชฺชติ  ทิฏฺฐิ  อุปฺปชฺชติ  ฯ  อนนฺตรูปนิสฺสโย:
อาวชฺชนา    อกุสลานํ    ขนฺธานํ    อุปนิสฺสยปจฺจเยน    ปจฺจโย   ฯ
ปกตูปนิสฺสโย:    กายิกํ    สุขํ    อุปนิสฺสาย    ปาณํ   หนติ   อทินฺนํ
อาทิยติ   มุสา   ภณติ   ปิสุณํ   ภณติ  ผรุสํ  ภณติ  สมฺผํ  ปลปติ  สนฺธึ
ฉินฺทติ   นิลฺโลปํ   หรติ  เอกาคาริกํ  กโรติ  ปริปนฺเถ  ติฏฺฐติ  ปรทารํ
คจฺฉติ   คามฆาตํ   กโรติ  นิคมฆาตํ  กโรติ  มาตรํ  ชีวิตา  โวโรเปติ
ปิตรํ   ชีวิตา  โวโรเปติ  อรหนฺตํ  ชีวิตา  โวโรเปติ  ทุฏฺเฐน  จิตฺเตน
ตถาคตสฺส  โลหิตํ  อุปฺปาเทติ  สงฺฆํ  ภินฺทติ  กายิกํ  ทุกฺขํ ... อุตุํ ...
โภชนํ  ...  เสนาสนํ  อุปนิสฺสาย ปาณํ หนติ ฯ สงฺขิตฺตํ ฯ สงฺฆํ ภินฺทติ ฯ
กายิกํ  สุขํ  ...  กายิกํ  ทุกฺขํ อุตุ โภชนํ ... เสนาสนํ ราคสฺส โทสสฺส
โมหสฺส มานสฺส ทิฏฺฐิยา ปตฺถนาย อุปนิสฺสยปจฺจเยน ปจฺจโย ฯ
