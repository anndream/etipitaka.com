     [๑๒๗๕]   วิปากญฺจ   เนววิปากนวิปากธมฺมธมฺมญฺจ   ธมฺมํ  ปฏิจฺจ
เนววิปากนวิปากธมฺมธมฺโม     อุปฺปชฺชติ    นอารมฺมณปจฺจยา    วิปาเก
ขนฺเธ   จ   มหาภูเต   จ   ปฏิจฺจ   จิตฺตสมุฏฺฐานํ  รูปํ  ปฏิสนฺธิกฺขเณ
วิปาเก ขนฺเธ จ มหาภูเต จ ปฏิจฺจ กฏตฺตารูปํ ฯ
     [๑๒๗๖]   วิปากธมฺมธมฺมญฺจ   เนววิปากนวิปากธมฺมธมฺมญฺจ   ธมฺมํ
ปฏิจฺจ     เนววิปากนวิปากธมฺมธมฺโม     อุปฺปชฺชติ    นอารมฺมณปจฺจยา
วิปากธมฺมธมฺเม ขนฺเธ จ มหาภูเต จ ปฏิจฺจ จิตฺตสมุฏฺฐานํ รูปํ ฯ
     [๑๒๗๗]   วิปากํ   ธมฺมํ   ปฏิจฺจ   วิปาโก   ธมฺโม   อุปฺปชฺชติ
นอธิปติปจฺจยา ฯ ยถา อนุโลมํ สหชาตสทิสํ สงฺขิตฺตํ ฯ
     [๑๒๗๘]    วิปากํ    ธมฺมํ   ปฏิจฺจ   เนววิปากนวิปากธมฺมธมฺโม
อุปฺปชฺชติ   นอนนฺตรปจฺจยา   ...   นสมนนฺตรปจฺจยา  นอญฺญมญฺญปจฺจยา
มหาภูเต    ปฏิจฺจ    จิตฺตสมุฏฺฐานํ    รูปํ    กฏตฺตารูปํ    อุปาทารูปํ
พาหิรํ   ...   อาหารสมุฏฺฐานํ  ...  อุตุสมุฏฺฐานํ  ...  อสญฺญสตฺตานํ
มหาภูเต  ปฏิจฺจ  กฏตฺตารูปํ  อุปาทารูปํ  อิมํ  นานตฺตํ  นอญฺญมญฺญปจฺจยา
นอุปนิสฺสยปจฺจยา ฯ
     [๑๒๗๙]   วิปากํ   ธมฺมํ   ปฏิจฺจ   วิปาโก   ธมฺโม   อุปฺปชฺชติ
นปุเรชาตปจฺจยา   อารุปฺเป   วิปากํ  เอกํ  ขนฺธํ  ปฏิจฺจ  ตโย  ขนฺธา
เทฺว   ขนฺเธ   ปฏิจฺจ   เทฺว   ขนฺธา   ปฏิสนฺธิกฺขเณ   วิปากํ   เอกํ
ขนฺธํ   ฯ  สงฺขิตฺตํ  ฯ  วิปากํ  ธมฺมํ  ปฏิจฺจ  เนววิปากนวิปากธมฺมธมฺโม
อุปฺปชฺชติ   นปุเรชาตปจฺจยา   วิปาเก   ขนฺเธ   ปฏิจฺจ   จิตฺตสมุฏฺฐานํ
