ขนฺธา   ฯ   อนุปาทินฺนุปาทานิยํ   ธมฺมํ   ปจฺจยา   อนุปาทินฺนุปาทานิโย
ธมฺโม     อุปฺปชฺชติ     อารมฺมณปจฺจยา    อนุปาทินฺนุปาทานิยํ    เอกํ
ขนฺธํ   ปจฺจยา   ตโย  ขนฺธา  เทฺว  ขนฺเธ  ปจฺจยา  เทฺว  ขนฺธา  ฯ
อนุปาทินฺนอนุปาทานิยํ  ธมฺมํ     ปจฺจยา     อนุปาทินฺนอนุปาทานิโย
ธมฺโม    อุปฺปชฺชติ    อารมฺมณปจฺจยา    อนุปาทินฺนอนุปาทานิยํ    เอกํ
ขนฺธํ ปจฺจยา ตโย ขนฺธา เทฺว ขนฺเธ ปจฺจยา เทฺว ขนฺธา ฯ
     [๑๔๕๗]    อุปาทินฺนุปาทานิยญฺจ   อนุปาทินฺนอนุปาทานิยญฺจ   ธมฺมํ
ปจฺจยา    อนุปาทินฺนอนุปาทานิโย   ธมฺโม   อุปฺปชฺชติ   อารมฺมณปจฺจยา
อนุปาทินฺนอนุปาทานิยํ   เอกํ   ขนฺธญฺจ   วตฺถุญฺจ  ปจฺจยา  ตโย  ขนฺธา
เทฺว  ขนฺเธ  จ  วตฺถุญฺจ  ปจฺจยา  เทฺว  ขนฺธา  ฯ อุปาทินฺนุปาทานิยญฺจ
อนุปาทินฺนุปาทานิยญฺจ  ธมฺมํ  ปจฺจยา  อนุปาทินฺนุปาทานิโย
ธมฺโม   อุปฺปชฺชติ   อารมฺมณปจฺจยา   อนุปาทินฺนุปาทานิยํ  เอกํ  ขนฺธญฺจ
วตฺถุญฺจ   ปจฺจยา   ตโย   ขนฺธา   เทฺว  ขนฺเธ  จ  วตฺถุญฺจ  ปจฺจยา
เทฺว ขนฺธา ฯ
     [๑๔๕๘]   อุปาทินฺนุปาทานิยํ   ธมฺมํ  ปจฺจยา  อนุปาทินฺนุปาทานิโย
ธมฺโม   อุปฺปชฺชติ   อธิปติปจฺจยา   วตฺถุํ   ปจฺจยา  อนุปาทินฺนุปาทานิยา
ขนฺธา   ฯ   อุปาทินฺนุปาทานิยํ   ธมฺมํ   ปจฺจยา  อนุปาทินฺนอนุปาทานิโย
ธมฺโม   อุปฺปชฺชติ   อธิปติปจฺจยา   วตฺถุํ   ปจฺจยา
อนุปาทินฺนอนุปาทานิยา   ขนฺธา   ฯ   อนุปาทินฺนุปาทานิยํ  ธมฺมํ  ปจฺจยา
อนุปาทินฺนุปาทานิโย  ธมฺโม  อุปฺปชฺชติ  อธิปติปจฺจยา  ฯ  เอกา ปญฺหา ฯ
