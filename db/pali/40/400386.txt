อทุกฺขมสุขาย   เวทนาย   สมฺปยุตฺโต   เอโก   ขนฺโธ  ทฺวินฺนํ  ขนฺธานํ
สหชาตปจฺจเยน     ปจฺจโย     เทฺว    ขนฺธา    เอกสฺส    ขนฺธสฺส
สหชาตปจฺจเยน    ปจฺจโย    ปฏิสนฺธิกฺขเณ    อทุกฺขมสุขาย   เวทนาย
สมฺปยุตฺโต   เอโก   ขนฺโธ   ทฺวินฺนํ  ขนฺธานํ  สหชาตปจฺจเยน  ปจฺจโย
เทฺว ขนฺธา เอกสฺส ขนฺธสฺส สหชาตปจฺจเยน ปจฺจโย ฯ
     [๑๑๖๘]   สุขาย  เวทนาย  สมฺปยุตฺโต  ธมฺโม  สุขาย  เวทนาย
สมฺปยุตฺตสฺส   ธมฺมสฺส   อญฺญมญฺญปจฺจเยน  ปจฺจโย  ...  นิสฺสยปจฺจเยน
ปจฺจโย ฯ อญฺญมญฺญมฺปิ นิสฺสยมฺปิ สหชาตปจฺจยสทิสํ ฯ
     [๑๑๖๙]   สุขาย  เวทนาย  สมฺปยุตฺโต  ธมฺโม  สุขาย  เวทนาย
สมฺปยุตฺตสฺส    ธมฺมสฺส   อุปนิสฺสยปจฺจเยน   ปจฺจโย   อารมฺมณูปนิสฺสโย
อนนฺตรูปนิสฺสโย   ปกตูปนิสฺสโย   ฯ   ปกตูปนิสฺสโย:   สุขาย  เวทนาย
สมฺปยุตฺตํ     สทฺธํ    อุปนิสฺสาย    สุขาย    เวทนาย    สมฺปยุตฺเตน
จิตฺเตน   ทานํ   เทติ   สีลํ   สมาทิยติ   อุโปสถกมฺมํ   กโรติ  สุขาย
เวทนาย   สมฺปยุตฺตํ   ฌานํ   อุปฺปาเทติ   วิปสฺสนํ   อุปฺปาเทติ   มคฺคํ
อุปฺปาเทติ     อภิญฺญํ    อุปฺปาเทติ    สมาปตฺตึ    อุปฺปาเทติ    มานํ
ชปฺเปติ   ทิฏฺฐึ   คณฺหาติ   ฯ   สุขาย  เวทนาย  สมฺปยุตฺตํ  สีลํ  ...
สุตํ   จาคํ   ปญฺญํ   ราคํ   โมหํ  มานํ  ทิฏฺฐึ  ปตฺถนํ  ...  สุขสหคตํ
กายวิญฺญาณํ  อุปนิสฺสาย  สุขาย     เวทนาย     สมฺปยุตฺเตน
จิตฺเตน   ทานํ   เทติ   ฯ   สงฺขิตฺตํ   ฯ   สมาปตฺตึ   อุปฺปาเทติ  ฯ
สทฺธาปญฺจมเกสุ     มานํ     ชปฺเปติ    ทิฏฺฐึ    คณฺหาตีติ    กาตพฺพํ
