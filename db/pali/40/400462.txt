เนววิปากนวิปากธมฺมธมฺโม  วิปากธมฺมธมฺมสฺส  ปุเรชาตปจฺจเยน
ปจฺจโย    อารมฺมณปุเรชาตํ    วตฺถุปุเรชาตํ    ฯ   อารมฺมณปุเรชาตํ:
เสกฺขา    วา    ปุถุชฺชนา    วา   จกฺขุํ   ฯเปฯ   อารพฺภ   ราโค
อุปฺปชฺชติ    ฯเปฯ    โทสมสฺสํ    อุปฺปชฺชติ    โสตํ    ฯเปฯ   วตฺถุํ
อนิจฺจโต   ฯเปฯ   โทสมสฺสํ   ฯเปฯ   ทิพฺเพน   จกฺขุนา  รูปํ  ฯเปฯ
ทิพฺพาย   โสตธาตุยา  สทฺทํ  ฯ  วตฺถุปุเรชาตํ:  วตฺถุ  วิปากธมฺมธมฺมานํ
ขนฺธานํ ปุเรชาตปจฺจเยน ปจฺจโย ฯ
     [๑๓๘๑]     วิปาโก     ธมฺโม     เนววิปากนวิปากธมฺมธมฺมสฺส
ปจฺฉาชาตปจฺจเยน   ปจฺจโย  ปจฺฉาชาตา:  วิปากา  ขนฺธา  ปุเรชาตสฺส
อิมสฺส กายสฺส ปจฺฉาชาตปจฺจเยน ปจฺจโย ฯ
     [๑๓๘๒]   วิปากธมฺมธมฺโม  เนววิปากนวิปากธมฺมธมฺมสฺส
ปจฺฉาชาตปจฺจเยน     ปจฺจโย     เนววิปากนวิปากธมฺมธมฺโม
เนววิปากนวิปากธมฺมธมฺมสฺส ปจฺฉาชาตปจฺจเยน ปจฺจโย ฯ
     [๑๓๘๓]   วิปากธมฺมธมฺโม   วิปากธมฺมธมฺมสฺส   อาเสวนปจฺจเยน
ปจฺจโย   ปุริมา   ปุริมา   วิปากธมฺมธมฺมา  ขนฺธา  ปจฺฉิมานํ  ปจฺฉิมานํ
วิปากธมฺมธมฺมานํ   ขนฺธานํ   อนุโลมํ   โคตฺรภุสฺส   อนุโลมํ  โวทานสฺส
โคตฺรภุ มคฺคสฺส โวทานํ มคฺคสฺส อาเสวนปจฺจเยน ปจฺจโย ฯ
     [๑๓๘๔]   เนววิปากนวิปากธมฺมธมฺโม  เนววิปากนวิปากธมฺมธมฺมสฺส
อาเสวนปจฺจเยน   ปจฺจโย   ปุริมา   ปุริมา   ฯเปฯ  อาเสวนปจฺจเยน
ปจฺจโย ฯ
