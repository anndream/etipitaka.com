อวเสเสสุ   น   กาตพฺพํ   ฯ   สุขาย  เวทนาย  สมฺปยุตฺเตน  จิตฺเตน
อทินฺนํ    อาทิยติ   มุสา   ภณติ   ปิสุณํ   ภณติ   ผรุสํ   ภณติ   สมฺผํ
ปลปติ   สนฺธึ   ฉินฺทติ   นิลฺโลปํ   หรติ  เอกาคาริกํ  กโรติ  ปริปนฺเถ
ติฏฺฐติ   ปรทารํ   คจฺฉติ   คามฆาตํ   กโรติ   นิคมฆาตํ   กโรติ   ฯ
สุขาย   เวทนาย   สมฺปยุตฺตา   สทฺธา  ...  สีลํ  สุตํ  จาโค  ปญฺญา
ราโค   โมโห   มาโน   ทิฏฺฐิ   ปตฺถนา  ...  สุขสหคตํ  กายวิญฺญาณํ
สุขาย    เวทนาย   สมฺปยุตฺตาย   สทฺธาย   สีลสฺส   สุตสฺส   จาคสฺส
ปญฺญาย   ราคสฺส   โมหสฺส   มานสฺส   ทิฏฺฐิยา  ปตฺถนาย  สุขสหคตสฺส
กายวิญฺญาณสฺส  สุขาย     เวทนาย     สมฺปยุตฺตกานํ     ขนฺธานํ
อุปนิสฺสยปจฺจเยน ปจฺจโย ฯ
     [๑๑๗๐]  สุขาย  เวทนาย  สมฺปยุตฺโต  ธมฺโม  ทุกฺขาย  เวทนาย
สมฺปยุตฺตสฺส    ธมฺมสฺส    อุปนิสฺสยปจฺจเยน    ปจฺจโย   ปกตูปนิสฺสโย:
สุขาย   เวทนาย   สมฺปยุตฺตํ   สทฺธํ   อุปนิสฺสาย   อตฺตานํ  อาตาเปติ
ปริตาเปติ    ปริยิฏฺฐิมูลกํ   ทุกฺขํ   ปจฺจนุโภติ   ฯ   สุขาย   เวทนาย
สมฺปยุตฺตํ  สีลํ ... สุตํ ... จาคํ ... ปญฺญํ อุปนิสฺสาย อตฺตานํ อาตาเปติ
ปริตาเปติ    ปริยิฏฺฐิมูลกํ   ทุกฺขํ   ปจฺจนุโภติ   ฯ   สุขาย   เวทนาย
สมฺปยุตฺตํ   ราคํ   ...   โมหํ   มานํ   ทิฏฺฐึ  ปตฺถนํ  ...  สุขสหคตํ
กายวิญฺญาณํ  อุปนิสฺสาย  ปาณํ  หนติ  ฯ  ทุกฺขาย  เวทนาย  สมฺปยุตฺเตน
จิตฺเตน   อทินฺนํ   อาทิยติ   มุสา   ภณติ   ปิสุณํ   ภณติ   ผรุสํ  ภณติ
สมฺผํ   ปลปติ   สนฺธึ   ฉินฺทติ   นิลฺโลปํ   หรติ   เอกาคาริกํ   กโรติ
