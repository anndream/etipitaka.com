อภินนฺทติ   ตํ   อารพฺภ   ราโค   อุปฺปชฺชติ  ทิฏฺฐิ  อุปฺปชฺชติ  วิจิกิจฺฉา
อุปฺปชฺชติ อุทฺธจฺจํ อุปฺปชฺชติ โทมนสฺสํ อุปฺปชฺชติ ฯ
     [๔๙๖]    กุสโล    ธมฺโม   กุสลสฺส   ธมฺมสฺส   อธิปติปจฺจเยน
ปจฺจโย     อารมฺมณาธิปติ     สหชาตาธิปติ     ฯ    อารมฺมณาธิปติ:
ทานํ   ทตฺวา   สีลํ   สมาทิยิตฺวา  อุโปสถกมฺมํ  กตฺวา  ตํ  ครุํ   กตฺวา
ปจฺจเวกฺขติ    ปุพฺเพ   สุจิณฺณานิ   ครุํ    กตฺวา   ปจฺจเวกฺขติ   ฌานา
วุฏฺฐหิตฺวา   ฌานํ   ครุํ    กตฺวา   ปจฺจเวกฺขติ   เสกฺขา  โคตฺรภุํ  ครุํ
กตฺวา   ปจฺจเวกฺขนฺติ   โวทานํ   ครุํ    กตฺวา   ปจฺจเวกฺขนฺติ  เสกฺขา
มคฺคา   วุฏฺฐหิตฺวา  มคฺคํ  ครุํ   กตฺวา  ปจฺจเวกฺขนฺติ  ฯ  สหชาตาธิปติ:
กุสลาธิปติ สมฺปยุตฺตกานํ ขนฺธานํ อธิปติปจฺจเยน ปจฺจโย ฯ
     [๔๙๗]    กุสโล   ธมฺโม   อกุสลสฺส   ธมฺมสฺส   อธิปติปจฺจเยน
ปจฺจโย   อารมฺมณาธิปติ:   ทานํ  ทตฺวา  สีลํ  สมาทิยิตฺวา  อุโปสถกมฺมํ
กตฺวา    ตํ    ครุํ     กตฺวา    อสฺสาเทติ    อภินนฺทติ    ตํ    ครุํ
กตฺวา    ราโค    อุปฺปชฺชติ    ทิฏฺฐิ    อุปฺปชฺชติ   ปุพฺเพ   สุจิณฺณานิ
ครุํ    กตฺวา   อสฺสาเทติ   อภินนฺทติ  ตํ  ครุํ   กตฺวา  ราโค  อุปฺปชฺชติ
ทิฏฺฐิ   อุปฺปชฺชติ   ฌานา   วุฏฺฐหิตฺวา   ฌานํ   ครุํ   กตฺวา  อสฺสาเทติ
อภินนฺทติ ตํ ครุํ  กตฺวา ราโค อุปฺปชฺชติ ทิฏฺฐิ อุปฺปชฺชติ ฯ
     [๔๙๘]   กุสโล   ธมฺโม   อพฺยากตสฺส   ธมฺมสฺส  อธิปติปจฺจเยน
ปจฺจโย     อารมฺมณาธิปติ     สหชาตาธิปติ     ฯ    อารมฺมณาธิปติ:
อรหา    มคฺคา   วุฏฺฐหิตฺวา   มคฺคํ   ครุํ    กตฺวา   ปจฺจเวกฺขติ   ฯ
