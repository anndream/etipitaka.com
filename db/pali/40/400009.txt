มโนวิญฺญาณธาตุ   จ   วตฺตนฺติ   ตํ  รูปํ  มโนธาตุยา  ตํสมฺปยุตฺตกานญฺจ
ธมฺมานํ   ปุเรชาตปจฺจเยน   ปจฺจโย  มโนวิญฺญาณธาตุยา
ตํสมฺปยุตฺตกานญฺจ   ธมฺมานํ   กญฺจิ   กาลํ   ปุเรชาตปจฺจเยน   ปจฺจโย
กญฺจิ กาลํ นปุเรชาตปจฺจเยน ปจฺจโยติ ฯ
     [๑๒]   ปจฺฉาชาตปจฺจโยติ   ปจฺฉาชาตา   จิตฺตเจตสิกา   ธมฺมา
ปุเรชาตสฺส อิมสฺส กายสฺส ปจฺฉาชาตปจฺจเยน ปจฺจโยติ ฯ
     [๑๓]  อาเสวนปจฺจโยติ  ปุริมา  ปุริมา  กุสลา  ธมฺมา  ปจฺฉิมานํ
ปจฺฉิมานํ    กุสลานํ    ธมฺมานํ    อาเสวนปจฺจเยน   ปจฺจโย   ปุริมา
ปุริมา    อกุสลา   ธมฺมา   ปจฺฉิมานํ   ปจฺฉิมานํ   อกุสลานํ   ธมฺมานํ
อาเสวนปจฺจเยน    ปจฺจโย   ปุริมา   ปุริมา   กิริยาพฺยากตา   ธมฺมา
ปจฺฉิมานํ    ปจฺฉิมานํ    กิริยาพฺยากตานํ    ธมฺมานํ   อาเสวนปจฺจเยน
ปจฺจโยติ ฯ
     [๑๔]    กมฺมปจฺจโยติ   กุสลากุสลํ   กมฺมํ   วิปากานํ   ขนฺธานํ
กฏตฺตา    จ    รูปานํ   กมฺมปจฺจเยน   ปจฺจโย   เจตนาสมฺปยุตฺตกานํ
ธมฺมานํ ตํสมุฏฺฐานานญฺจ รูปานํ กมฺมปจฺจเยน ปจฺจโยติ ฯ
     [๑๕]    วิปากปจฺจโยติ   วิปากา   จตฺตาโร   ขนฺธา   อรูปิโน
อญฺญมญฺญํ วิปากปจฺจเยน ปจฺจโยติ ฯ
   [๑๖] อาหารปจฺจโยติ กพฬิงฺกาโร อาหาโร อิมสฺส กายสฺส
อาหารปจฺจเยน   ปจฺจโย   อรูปิโน   อาหารา   สมฺปยุตฺตกานํ  ธมฺมานํ
ตํสมุฏฺฐานานญฺจ รูปานํ อาหารปจฺจเยน ปจฺจโยติ ฯ
