อธิปติปจฺจเยน ปจฺจโย ฯ
     [๑๖๘๒]    สงฺกิลิฏฺฐสงฺกิเลสิโก   ธมฺโม   อสงฺกิลิฏฺฐสงฺกิเลสิกสฺส
ธมฺมสฺส  อธิปติปจฺจเยน  ปจฺจโย ฯ สหชาตาธิปติ: สงฺกิลิฏฺฐสงฺกิเลสิกาธิปติ
จิตฺตสมุฏฺฐานานํ รูปานํ อธิปติปจฺจเยน ปจฺจโย ฯ
     [๑๖๘๓]   สงฺกิลิฏฺฐสงฺกิเลสิโก   ธมฺโม  สงฺกิลิฏฺฐสงฺกิเลสิกสฺส  จ
อสงฺกิลิฏฺฐสงฺกิเลสิกสฺส    จ    ธมฺมสฺส   อธิปติปจฺจเยน   ปจฺจโย   ฯ
สหชาตาธิปติ:     สงฺกิลิฏฺฐสงฺกิเลสิกาธิปติ     สมฺปยุตฺตกานํ    ขนฺธานํ
จิตฺตสมุฏฺฐานานญฺจ รูปานํ อธิปติปจฺจเยน ปจฺจโย ฯ
     [๑๖๘๔]   อสงฺกิลิฏฺฐสงฺกิเลสิโก   ธมฺโม   อสงฺกิลิฏฺฐสงฺกิเลสิกสฺส
ธมฺมสฺส   อธิปติปจฺจเยน   ปจฺจโย   อารมฺมณาธิปติ   สหชาตาธิปติ   ฯ
อารมฺมณาธิปติ:    ทานํ    ทตฺวา    สีลํ    สมาทิยิตฺวา   อุโปสถกมฺมํ
กตฺวา   ตํ   ครุํ    กตฺวา   ปจฺจเวกฺขติ  ปุพฺเพ  สุจิณฺณานิ  ครุํ   กตฺวา
ปจฺจเวกฺขติ    ฌานา   วุฏฺฐหิตฺวา   ฌานํ   ครุํ    กตฺวา   ปจฺจเวกฺขติ
เสกฺขา   โคตฺรภุํ   ครุํ    กตฺวา   ปจฺจเวกฺขนฺติ   โวทานํ  ครุํ   กตฺวา
ปจฺจเวกฺขนฺติ  ฯ  สหชาตาธิปติ:     อสงฺกิลิฏฺฐสงฺกิเลสิกาธิปติ
สมฺปยุตฺตกานํ    ขนฺธานํ    จิตฺตสมุฏฺฐานานญฺจ   รูปานํ   อธิปติปจฺจเยน
ปจฺจโย ฯ
     [๑๖๘๕]    อสงฺกิลิฏฺฐสงฺกิเลสิโก   ธมฺโม   สงฺกิลิฏฺฐสงฺกิเลสิกสฺส
ธมฺมสฺส    อธิปติปจฺจเยน    ปจฺจโย    ฯ    อารมฺมณาธิปติ:    ทานํ
ทตฺวา  สีลํ  สมาทิยิตฺวา  อุโปสถกมฺมํ  กตฺวา  ตํ  ครุํ   กตฺวา อสฺสาเทติ
