สมฺปยุตฺเต    ปหีเน    กิเลเส    ปจฺจเวกฺขนฺติ   วิกฺขมฺภิเต   กิเลเส
ปจฺจเวกฺขนฺติ   ปุพฺเพ  สมุทาจิณฺเณ  กิเลเส  ชานนฺติ  ทุกฺขาย  เวทนาย
สมฺปยุตฺเต    ขนฺเธ   อทุกฺขมสุขาย   เวทนาย   สมฺปยุตฺเตน   จิตฺเตน
อนิจฺจโต   ทุกฺขโต   อนตฺตโต   วิปสฺสนฺติ   เจโตปริยญาเณน   ทุกฺขาย
เวทนาย   สมฺปยุตฺตจิตฺตสมงฺคิสฺส   จิตฺตํ  ชานนฺติ  ฯ  ทุกฺขาย  เวทนาย
สมฺปยุตฺตา     ขนฺธา     เจโตปริยญาณสฺส    ปุพฺเพนิวาสานุสฺสติญาณสฺส
ยถากมฺมูปคญาณสฺส    อนาคตํสญาณสฺส    อาวชฺชนาย   อารมฺมณปจฺจเยน
ปจฺจโย    ฯ    ทุกฺขาย    เวทนาย    สมฺปยุตฺเต   ขนฺเธ   อารพฺภ
อทุกฺขมสุขาย เวทนาย สมฺปยุตฺตา ขนฺธา อุปฺปชฺชนฺติ ฯ
     [๑๑๔๙]  อทุกฺขมสุขาย  เวทนาย  สมฺปยุตฺโต  ธมฺโม อทุกฺขมสุขาย
เวทนาย     สมฺปยุตฺตสฺส     ธมฺมสฺส     อารมฺมณปจฺจเยน    ปจฺจโย
อทุกฺขมสุขาย   เวทนาย   สมฺปยุตฺเตน   จิตฺเตน   ทานํ   ทตฺวา   สีลํ
สมาทิยิตฺวา   อุโปสถกมฺมํ   กตฺวา  อทุกฺขมสุขาย  เวทนาย  สมฺปยุตฺเตน
จิตฺเตน     ปจฺจเวกฺขนฺติ     อทุกฺขมสุขาย     เวทนาย    สมฺปยุตฺตา
ฌานา   วุฏฺฐหิตฺวา   มคฺคา  วุฏฺฐหิตฺวา  ผลา  วุฏฺฐหิตฺวา  อทุกฺขมสุขาย
เวทนาย     สมฺปยุตฺเตน     จิตฺเตน    ปจฺจเวกฺขนฺติ    ฯ    อริยา
อทุกฺขมสุขาย   เวทนาย   สมฺปยุตฺเตน  จิตฺเตน  อทุกฺขมสุขาย  เวทนาย
สมฺปยุตฺเต    ปหีเน    กิเลเส    ปจฺจเวกฺขนฺติ   วิกฺขมฺภิเต   กิเลเส
ปจฺจเวกฺขนฺติ   ปุพฺเพ   สมุทาจิณฺเณ   กิเลเส   ชานนฺติ   อทุกฺขมสุขาย
เวทนาย   สมฺปยุตฺเต   ขนฺเธ   อทุกฺขมสุขาย   เวทนาย   สมฺปยุตฺเตน
