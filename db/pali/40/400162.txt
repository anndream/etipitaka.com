วิปากาพฺยากตา    กิริยาพฺยากตา    อธิปติ    สมฺปยุตฺตกานํ    ขนฺธานํ
จิตฺตสมุฏฺฐานานญฺจ รูปานํ อธิปติปจฺจเยน ปจฺจโย ฯ
     [๕๐๓]   อพฺยากโต   ธมฺโม   กุสลสฺส   ธมฺมสฺส  อธิปติปจฺจเยน
ปจฺจโย   อารมฺมณาธิปติ:   เสกฺขา   ผลํ   ครุํ    กตฺวา  ปจฺจเวกฺขนฺติ
นิพฺพานํ   ครุํ    กตฺวา   ปจฺจเวกฺขนฺติ   นิพฺพานํ  โคตฺรภุสฺส  โวทานสฺส
มคฺคสฺส อธิปติปจฺจเยน ปจฺจโย ฯ
     [๕๐๔]   อพฺยากโต   ธมฺโม   อกุสลสฺส  ธมฺมสฺส  อธิปติปจฺจเยน
ปจฺจโย   อารมฺมณาธิปติ:   จกฺขุํ   ครุํ    กตฺวา   อสฺสาเทติ  อภินนฺทติ
ตํ   ครุํ    กตฺวา  ราโค  อุปฺปชฺชติ  ทิฏฺฐิ  อุปฺปชฺชติ  โสตํ  ...  ฆานํ
ชิวฺหํ   กายํ   รูเป   สทฺเท   คนฺเธ   รเส   โผฏฺฐพฺเพ  วตฺถุํ  ...
วิปากาพฺยากเต    กิริยาพฺยากเต    ขนฺเธ   ครุํ    กตฺวา   อสฺสาเทติ
อภินนฺทติ ตํ ครุํ  กตฺวา ราโค อุปฺปชฺชติ ทิฏฺฐิ อุปฺปชฺชติ ฯ
     [๕๐๕]    กุสโล   ธมฺโม   กุสลสฺส   ธมฺมสฺส   อนนฺตรปจฺจเยน
ปจฺจโย    ปุริมา    ปุริมา    กุสลา    ขนฺธา   ปจฺฉิมานํ   ปจฺฉิมานํ
กุสลานํ    ขนฺธานํ    อนนฺตรปจฺจเยน   ปจฺจโย   อนุโลมํ   โคตฺรภุสฺส
อนุโลมํ  โวทานสฺส  โคตฺรภุ  มคฺคสฺส  โวทานํ  มคฺคสฺส  อนนฺตรปจฺจเยน
ปจฺจโย ฯ
     [๕๐๖]   กุสโล   ธมฺโม   อพฺยากตสฺส  ธมฺมสฺส  อนนฺตรปจฺจเยน
ปจฺจโย    กุสลํ    วุฏฺฐานสฺส    มคฺโค   ผลสฺส   เสกฺขานํ   อนุโลมํ
ผลสมาปตฺติยา     นิโรธา    วุฏฺฐหนฺตสฺส    เนวสญฺญานาสญฺญายตนกุสลํ
