ธมฺมสฺส    อญฺญมญฺญปจฺจเยน    ปจฺจโย    อุปาทินฺนุปาทานิโย    เอโก
ขนฺโธ   ติณฺณนฺนํ   ขนฺธานํ   อญฺญมญฺญปจฺจเยน   ปจฺจโย   เทฺว  ขนฺธา
ทฺวินฺนํ    ขนฺธานํ   ปฏิสนฺธิกฺขเณ   อุปาทินฺนุปาทานิโย   เอโก   ขนฺโธ
ติณฺณนฺนํ    ขนฺธานํ   วตฺถุสฺส   จ   ขนฺธา   วตฺถุสฺส   วตฺถุ   ขนฺธานํ
เอกํ   มหาภูตํ  ติณฺณนฺนํ  มหาภูตานํ  เทฺว  มหาภูตา  ทฺวินฺนํ  มหาภูตานํ
อสญฺญสตฺตานํ เอกํ มหาภูตํ ฯ
     [๑๕๑๐]    อนุปาทินฺนุปาทานิโย    ธมฺโม   อนุปาทินฺนุปาทานิยสฺส
ธมฺมสฺส    อญฺญมญฺญปจฺจเยน    ปจฺจโย    อนุปาทินฺนุปาทานิโย   เอโก
ขนฺโธ  ติณฺณนฺนํ  ขนฺธานํ  เทฺว  ขนฺธา  ทฺวินฺนํ  ขนฺธานํ อญฺญมญฺญปจฺจเยน
ปจฺจโย    เอกํ    มหาภูตํ    พาหิรํ   ...   อาหารสมุฏฺฐานํ   ...
อุตุสมุฏฺฐานํ เอกํ มหาภูตํ ฯ
     [๑๕๑๑]   อนุปาทินฺนอนุปาทานิโย  ธมฺโม  อนุปาทินฺนอนุปาทานิยสฺส
ธมฺมสฺส  อญฺญมญฺญปจฺจเยน  ปจฺจโย     อนุปาทินฺนอนุปาทานิโย
เอโก ขนฺโธ ติณฺณนฺนํ ขนฺธานํ เทฺว ขนฺธา ทฺวินฺนํ ขนฺธานํ ฯ
     [๑๕๑๒]     อุปาทินฺนุปาทานิโย    ธมฺโม    อุปาทินฺนุปาทานิยสฺส
ธมฺมสฺส   นิสฺสยปจฺจเยน   ปจฺจโย   อุปาทินฺนุปาทานิโย   เอโก  ขนฺโธ
ติณฺณนฺนํ    ขนฺธานํ    นิสฺสยปจฺจเยน    ปจฺจโย    ฯ    สงฺขิตฺตํ   ฯ
ปฏิสนฺธิกฺขเณ     เอกํ    มหาภูตํ    อสญฺญสตฺตานํ    เอกํ    มหาภูตํ
จกฺขายตนํ     จกฺขุวิญฺญาณสฺส     กายายตนํ    กายวิญฺญาณสฺส    วตฺถุ
อุปาทินฺนุปาทานิยานํ ขนฺธานํ นิสฺสยปจฺจเยน ปจฺจโย ฯ
