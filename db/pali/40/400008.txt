ปจฺจโย    ปุริมา   ปุริมา   อพฺยากตา   ธมฺมา   ปจฺฉิมานํ   ปจฺฉิมานํ
อกุสลานํ  ธมฺมานํ  อุปนิสฺสยปจฺจเยน  ปจฺจโย  ปุคฺคโลปิ อุปนิสฺสยปจฺจเยน
ปจฺจโย เสนาสนํปิ อุปนิสฺสยปจฺจเยน ปจฺจโยติ ฯ
     [๑๑]     ปุเรชาตปจฺจโยติ     จกฺขายตนํ    จกฺขุวิญฺญาณธาตุยา
ตํสมฺปยุตฺตกานญฺจ    ธมฺมานํ    ปุเรชาตปจฺจเยน   ปจฺจโย   โสตายตนํ
โสตวิญฺญาณธาตุยา     ตํสมฺปยุตฺตกานญฺจ    ธมฺมานํ    ปุเรชาตปจฺจเยน
ปจฺจโย  ฆานายตนํ  ฆานวิญฺญาณธาตุยา  ตํสมฺปยุตฺตกานญฺจ
ธมฺมานํ   ปุเรชาตปจฺจเยน   ปจฺจโย   ชิวฺหายตนํ   ชิวฺหาวิญฺญาณธาตุยา
ตํสมฺปยุตฺตกานญฺจ   ธมฺมานํ   ปุเรชาตปจฺจเยน   ปจฺจโย
กายายตนํ  กายวิญฺญาณธาตุยา  ตํสมฺปยุตฺตกานญฺจ  ธมฺมานํ
ปุเรชาตปจฺจเยน   ปจฺจโย  รูปายตนํ  จกฺขุวิญฺญาณธาตุยา
ตํสมฺปยุตฺตกานญฺจ    ธมฺมานํ    ปุเรชาตปจฺจเยน   ปจฺจโย   สทฺทายตนํ
โสตวิญฺญาณธาตุยา     ตํสมฺปยุตฺตกานญฺจ    ธมฺมานํ    ปุเรชาตปจฺจเยน
ปจฺจโย  คนฺธายตนํ  ฆานวิญฺญาณธาตุยา  ตํสมฺปยุตฺตกานญฺจ
ธมฺมานํ    ปุเรชาตปจฺจเยน   ปจฺจโย   รสายตนํ   ชิวฺหาวิญฺญาณธาตุยา
ตํสมฺปยุตฺตกานญฺจ   ธมฺมานํ   ปุเรชาตปจฺจเยน   ปจฺจโย
โผฏฺฐพฺพายตนํ     กายวิญฺญาณธาตุยา     ตํสมฺปยุตฺตกานญฺจ     ธมฺมานํ
ปุเรชาตปจฺจเยน     ปจฺจโย     รูปายตนํ    สทฺทายตนํ    คนฺธายตนํ
รสายตนํ    โผฏฺฐพฺพายตนํ    มโนธาตุยา   ตํสมฺปยุตฺตกานญฺจ   ธมฺมานํ
ปุเรชาตปจฺจเยน    ปจฺจโย    ยํ    รูปํ    นิสฺสาย    มโนธาตุ   จ
