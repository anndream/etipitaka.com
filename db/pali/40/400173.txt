     [๕๔๓]  อกุสโล  จ  อพฺยากโต  จ  ธมฺมา  อพฺยากตสฺส  ธมฺมสฺส
นิสฺสยปจฺจเยน  ปจฺจโย  อกุสลา  ขนฺธา  จ  มหาภูตา จ จิตฺตสมุฏฺฐานานํ
รูปานํ นิสฺสยปจฺจเยน ปจฺจโย ฯ
     [๕๔๔]   กุสโล   ธมฺโม   กุสลสฺส   ธมฺมสฺส   อุปนิสฺสยปจฺจเยน
ปจฺจโย     อารมฺมณูปนิสฺสโย    อนนฺตรูปนิสฺสโย    ปกตูปนิสฺสโย    ฯ
อารมฺมณูปนิสฺสโย:    ทานํ    ทตฺวา   สีลํ   สมาทิยิตฺวา   อุโปสถกมฺมํ
กตฺวา   ตํ   ครุํ    กตฺวา   ปจฺจเวกฺขติ  ปุพฺเพ  สุจิณฺณานิ  ครุํ   กตฺวา
ปจฺจเวกฺขติ    ฌานา   วุฏฺฐหิตฺวา   ฌานํ   ครุํ    กตฺวา   ปจฺจเวกฺขติ
เสกฺขา   โคตฺรภุํ   ครุํ    กตฺวา   ปจฺจเวกฺขนฺติ   โวทานํ  ครุํ   กตฺวา
ปจฺจเวกฺขนฺติ     เสกฺขา    มคฺคา   วุฏฺฐหิตฺวา   มคฺคํ   ครุํ    กตฺวา
ปจฺจเวกฺขนฺติ   ฯ   อนนฺตรูปนิสฺสโย:   ปุริมา   ปุริมา   กุสลา  ขนฺธา
ปจฺฉิมานํ    ปจฺฉิมานํ   กุสลานํ   ขนฺธานํ   อุปนิสฺสยปจฺจเยน   ปจฺจโย
อนุโลมํ     โคตฺรภุสฺส    อนุโลมํ    โวทานสฺส    โคตฺรภุ    มคฺคสฺส
โวทานํ    มคฺคสฺส    อุปนิสฺสยปจฺจเยน   ปจฺจโย   ฯ   ปกตูปนิสฺสโย:
สทฺธํ   อุปนิสฺสาย   ทานํ   เทติ   สีลํ   สมาทิยติ  อุโปสถกมฺมํ  กโรติ
ฌานํ    อุปฺปาเทติ   วิปสฺสนํ   อุปฺปาเทติ   มคฺคํ   อุปฺปาเทติ   อภิญฺญํ
อุปฺปาเทติ  สมาปตฺตึ  อุปฺปาเทติ  สีลํ  ...  สุตํ  ...  จาคํ ... ปญฺญํ
อุปนิสฺสาย    ทานํ    เทติ    สีลํ    สมาทิยติ   อุโปสถกมฺมํ   กโรติ
ฌานํ    อุปฺปาเทติ   วิปสฺสนํ   อุปฺปาเทติ   มคฺคํ   อุปฺปาเทติ   อภิญฺญํ
อุปฺปาเทติ   สมาปตฺตึ  อุปฺปาเทติ  สทฺธา  ...  สีลํ  สุตํ  จาโค  ...
