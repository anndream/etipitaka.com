จาคสฺส    ปญฺญาย   อุปนิสฺสยปจฺจเยน   ปจฺจโย   ฯ   ปาณํ   หนฺตฺวา
ตสฺส    ปฏิฆาตตฺถาย    ทานํ    เทติ   สีลํ   สมาทิยติ   อุโปสถกมฺมํ
กโรติ    ฌานํ   อุปฺปาเทติ   วิปสฺสนํ   อุปฺปาเทติ   มคฺคํ   อุปฺปาเทติ
อภิญฺญํ   อุปฺปาเทติ   สมาปตฺตึ  อุปฺปาเทติ  ฯ  อทินฺนํ  อาทิยิตฺวา  ...
มุสา    ภณิตฺวา   ปิสุณํ   ภณิตฺวา   ผรุสํ   ภณิตฺวา   สมฺผํ   ปลปิตฺวา
สนฺธึ   ฉินฺทิตฺวา   นิลฺโลปํ   หริตฺวา   เอกาคาริกํ   กริตฺวา  ปริปนฺเถ
ฐตฺวา   ปรทารํ   คนฺตฺวา  คามฆาตํ  กริตฺวา  ...  นิคมฆาตํ  กริตฺวา
ตสฺส    ปฏิฆาตตฺถาย    ทานํ    เทติ   สีลํ   สมาทิยติ   อุโปสถกมฺมํ
กโรติ    ฌานํ   อุปฺปาเทติ   วิปสฺสนํ   อุปฺปาเทติ   มคฺคํ   อุปฺปาเทติ
อภิญฺญํ    อุปฺปาเทติ    สมาปตฺตึ    อุปฺปาเทติ    ฯ   มาตรํ   ชีวิตา
โวโรเปตฺวา    ตสฺส    ปฏิฆาตตฺถาย   ทานํ   เทติ   สีลํ   สมาทิยติ
อุโปสถกมฺมํ   กโรติ   ฯ   ปิตรํ   ชีวิตา  โวโรเปตฺวา  ...  อรหนฺตํ
ชีวิตา  โวโรเปตฺวา  ... ทุฏฺเฐน จิตฺเตน ตถาคตสฺส โลหิตํ อุปฺปาเทตฺวา
...    สงฺฆํ    ภินฺทิตฺวา   ตสฺส   ปฏิฆาตตฺถาย   ทานํ   เทติ   สีลํ
สมาทิยติ อุโปสถกมฺมํ กโรติ ฯ
     [๕๕๒]   อกุสโล  ธมฺโม  อพฺยากตสฺส  ธมฺมสฺส  อุปนิสฺสยปจฺจเยน
ปจฺจโย     อนนฺตรูปนิสฺสโย    ปกตูปนิสฺสโย    ฯ    อนนฺตรูปนิสฺสโย:
อกุสลํ    วุฏฺฐานสฺส   อุปนิสฺสยปจฺจเยน   ปจฺจโย   ฯ   ปกตูปนิสฺสโย:
ราคํ    อุปนิสฺสาย    อตฺตานํ    อาตาเปติ   ปริตาเปติ   ปริยิฏฺฐิมูลกํ
ทุกฺขํ  ปจฺจนุโภติ  โทสํ  ...  โมหํ  มานํ  ทิฏฺฐึ  ... ปตฺถนํ อุปนิสฺสาย
