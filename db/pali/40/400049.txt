เทฺว    ขนฺธา   พาหิรํ   อาหารสมุฏฺฐานํ   ...   อุตุสมุฏฺฐานํ   ...
อสญฺญสตฺตานํ   เอกํ  มหาภูตํ  ปฏิจฺจ  ตโย  มหาภูตา  ฯเปฯ  มหาภูเต
ปฏิจฺจ กฏตฺตารูปํ อุปาทารูปํ ฯ
     [๑๐๑]   อพฺยากตํ   ธมฺมํ   ปฏิจฺจ  อพฺยากโต  ธมฺโม  อุปฺปชฺชติ
นมคฺคปจฺจยา    อเหตุกํ   วิปากาพฺยากตํ   กิริยาพฺยากตํ   เอกํ   ขนฺธํ
ปฏิจฺจ   ตโย   ขนฺธา   จิตฺตสมุฏฺฐานญฺจ   รูปํ   ตโย   ขนฺเธ  ปฏิจฺจ
เอโก   ขนฺโธ   จิตฺตสมุฏฺฐานญฺจ   รูปํ   เทฺว   ขนฺเธ   ปฏิจฺจ  เทฺว
ขนฺธา    จิตฺตสมุฏฺฐานญฺจ    รูปํ   อเหตุกปฏิสนฺธิกฺขเณ   วิปากาพฺยากตํ
เอกํ   ขนฺธํ   ปฏิจฺจ   ตโย   ขนฺธา   กฏตฺตา  จ  รูปํ  ตโย  ขนฺเธ
ปฏิจฺจ   เอโก   ขนฺโธ   กฏตฺตา  จ  รูปํ  เทฺว  ขนฺเธ  ปฏิจฺจ  เทฺว
ขนฺธา   กฏตฺตา   จ  รูปํ  ขนฺธา  ปฏิจฺจ   วตฺถุ  วตฺถุํ  ปฏิจฺจ  ขนฺเธ
เอกํ   มหาภูตํ   ปฏิจฺจ   ตโย   มหาภูตา   ตโย   มหาภูเต   ปฏิจฺจ
เอกํ    มหาภูตํ   มหาภูเต   ปฏิจฺจ   จิตฺตสมุฏฺฐานํ   รูปํ   กฏตฺตารูปํ
อุปาทารูปํ   พาหิรํ   ...   อาหารสมุฏฺฐานํ   ...  อุตุสมุฏฺฐานํ  ...
อสญฺญสตฺตานํ    เอกํ    มหาภูตํ    ปฏิจฺจ   ตโย   มหาภูตา   ฯเปฯ
มหาภูเต ปฏิจฺจ กฏตฺตารูปํ อุปาทารูปํ ฯ
     [๑๐๒]   กุสลํ   ธมฺมํ   ปฏิจฺจ   อพฺยากโต   ธมฺโม   อุปฺปชฺชติ
นสมฺปยุตฺตปจฺจยา    กุสเล   ขนฺเธ   ปฏิจฺจ   จิตฺตสมุฏฺฐานํ   รูปํ   ฯ
นอารมฺมณปจฺจยสทิสํ ฯ
     [๑๐๓]  กุสลํ  ธมฺมํ ปฏิจฺจ กุสโล ธมฺโม อุปฺปชฺชติ นวิปฺปยุตฺต-
