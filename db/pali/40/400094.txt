วตฺถุํ   ปจฺจยา   วิปากาพฺยากตา   กิริยาพฺยากตา  ขนฺธา  ฯ  อพฺยากตํ
ธมฺมํ    ปจฺจยา    กุสโล    ธมฺโม    อุปฺปชฺชติ   กมฺมปจฺจยา   วตฺถุํ
ปจฺจยา   กุสลา   ขนฺธา  ฯ  อพฺยากตํ  ธมฺมํ  ปจฺจยา  อกุสโล  ธมฺโม
อุปฺปชฺชติ   กมฺมปจฺจยา   วตฺถุํ   ปจฺจยา   อกุสลา  ขนฺธา  ฯ  กุสลญฺจ
อพฺยากตญฺจ    ธมฺมํ   ปจฺจยา   กุสโล   จ   อพฺยากโต   จ   ธมฺมา
อุปฺปชฺชนฺติ    กมฺมปจฺจยา    ฯเปฯ    อกุสลญฺจ    อพฺยากตญฺจ   ธมฺมํ
ปจฺจยา   อกุสโล   จ   อพฺยากโต  จ  ธมฺมา  อุปฺปชฺชนฺติ  กมฺมปจฺจยา
อกุสลํ   เอกํ   ขนฺธญฺจ   วตฺถุญฺจ   ปจฺจยา   ฯเปฯ   อกุสเล  ขนฺเธ
จ มหาภูเต จ ปจฺจยา จิตฺตสมุฏฺฐานํ รูปํ ฯ
     [๒๖๕]   อพฺยากตํ   ธมฺมํ  ปจฺจยา  อพฺยากโต  ธมฺโม  อุปฺปชฺชติ
วิปากปจฺจยา     วิปากาพฺยากตํ    เอกํ    ขนฺธํ    ปจฺจยา    ฯเปฯ
ปฏิสนฺธิกฺขเณ   เอกํ   มหาภูตํ   ปจฺจยา   ฯเปฯ   จกฺขายตนํ  ปจฺจยา
จกฺขุวิญฺญาณํ    ฯเปฯ    กายายตนํ    ปจฺจยา    กายวิญฺญาณํ    วตฺถุํ
ปจฺจยา วิปากาพฺยากตา ขนฺธา ฯ
     [๒๖๖]  กุสลํ  ธมฺมํ  ปจฺจยา กุสโล ธมฺโม อุปฺปชฺชติ อาหารปจฺจยา
กุสลํ    เอกํ    ขนฺธํ   ปจฺจยา   ตีณิ   ฯ   อกุสลํ   ธมฺมํ   ปจฺจยา
ตีณิ   ฯ   อพฺยากตํ   ธมฺมํ   ปจฺจยา   อพฺยากโต   ธมฺโม   อุปฺปชฺชติ
อาหารปจฺจยา   ฯเปฯ   ปฏิสนฺธิกฺขเณ   ฯเปฯ   อาหารสมุฏฺฐานํ  เอกํ
มหาภูตํ     ฯเปฯ     จกฺขายตนํ    ปจฺจยา    จกฺขุวิญฺญาณํ    ฯเปฯ
กายายตนํ    ปจฺจยา   กายวิญฺญาณํ   วตฺถุํ   ปจฺจยา   วิปากาพฺยากตา
