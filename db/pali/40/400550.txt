     [๑๖๖๒]  อสงฺกิลิฏฺฐอสงฺกิเลสิกํ  ธมฺมํ ปฏิจฺจ อสงฺกิลิฏฺฐอสงฺกิเลสิโก
ธมฺโม    อุปฺปชฺชติ   เหตุปจฺจยา   อสงฺกิลิฏฺฐอสงฺกิเลสิกํ
เอกํ   ขนฺธํ   ปฏิจฺจ  ตโย  ขนฺธา  เทฺว  ขนฺเธ  ปฏิจฺจ  เทฺว  ขนฺธา
อสงฺกิลิฏฺฐอสงฺกิเลสิกํ    ธมฺมํ    ปฏิจฺจ   อสงฺกิลิฏฺฐสงฺกิเลสิโก   ธมฺโม
อุปฺปชฺชติ  เหตุปจฺจยา  อสงฺกิลิฏฺฐอสงฺกิเลสิเก  ขนฺเธ ปฏิจฺจ จิตฺตสมุฏฺฐานํ
รูปํ   ฯ   อสงฺกิลิฏฺฐอสงฺกิเลสิกํ   ธมฺมํ   ปฏิจฺจ   อสงฺกิลิฏฺฐสงฺกิเลสิโก
จ    อสงฺกิลิฏฺฐอสงฺกิเลสิโก    จ    ธมฺมา   อุปฺปชฺชนฺติ   เหตุปจฺจยา
อสงฺกิลิฏฺฐอสงฺกิเลสิกํ     เอกํ     ขนฺธํ     ปฏิจฺจ    ตโย    ขนฺธา
จิตฺตสมุฏฺฐานญฺจ  รูปํ  เทฺว  ขนฺเธ  ปฏิจฺจ  เทฺว  ขนฺธา จิตฺตสมุฏฺฐานญฺจ
รูปํ ฯ
     [๑๖๖๓]  อสงฺกิลิฏฺฐสงฺกิเลสิกญฺจ     อสงฺกิลิฏฺฐอสงฺกิเลสิกญฺจ
ธมฺมํ   ปฏิจฺจ   อสงฺกิลิฏฺฐสงฺกิเลสิโก   ธมฺโม   อุปฺปชฺชติ   เหตุปจฺจยา
อสงฺกิลิฏฺฐอสงฺกิเลสิเก   ขนฺเธ   จ  มหาภูเต  จ  ปฏิจฺจ  จิตฺตสมุฏฺฐานํ
รูปํ ฯ
     [๑๖๖๔]    สงฺกิลิฏฺฐสงฺกิเลสิกญฺจ   อสงฺกิลิฏฺฐสงฺกิเลสิกญฺจ   ธมฺมํ
ปฏิจฺจ     อสงฺกิลิฏฺฐสงฺกิเลสิโก     ธมฺโม    อุปฺปชฺชติ    เหตุปจฺจยา
สงฺกิลิฏฺฐสงฺกิเลสิเก   ขนฺเธ   จ   มหาภูเต   จ  ปฏิจฺจ  จิตฺตสมุฏฺฐานํ
รูปํ ฯ สงฺขิตฺตํ ฯ
     [๑๖๖๕]  เหตุยา  นว  อารมฺมเณ  ตีณิ  ฯ  สงฺขิตฺตํ  ฯ  วิปาเก
ปญฺจ อวิคเต นว ฯ ยถา กุสลตฺติเก วิภตฺตํ เอวํ วิภชิตพฺพํ ฯ
