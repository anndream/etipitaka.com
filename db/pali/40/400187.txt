     [๕๖๘]    อกุสโล   ธมฺโม   อกุสลสฺส   ธมฺมสฺส   กมฺมปจฺจเยน
ปจฺจโย    อกุสลา    เจตนา   สมฺปยุตฺตกานํ   ขนฺธานํ   กมฺมปจฺจเยน
ปจฺจโย ฯ
     [๕๖๙]   อกุสโล   ธมฺโม   อพฺยากตสฺส   ธมฺมสฺส  กมฺมปจฺจเยน
ปจฺจโย   สหชาตา   นานาขณิกา   ฯ   สหชาตา:   อกุสลา   เจตนา
จิตฺตสมุฏฺฐานานํ    รูปานํ   กมฺมปจฺจเยน   ปจฺจโย   ฯ   นานาขณิกา:
อกุสลา   เจตนา  วิปากานํ  ขนฺธานํ  กฏตฺตา  จ  รูปานํ  กมฺมปจฺจเยน
ปจฺจโย ฯ
     [๕๗๐]   อกุสโล  ธมฺโม  อกุสลสฺส  จ  อพฺยากตสฺส  จ  ธมฺมสฺส
กมฺมปจฺจเยน    ปจฺจโย    อกุสลา   เจตนา   สมฺปยุตฺตกานํ   ขนฺธานํ
จิตฺตสมุฏฺฐานานญฺจ รูปานํ กมฺมปจฺจเยน ปจฺจโย ฯ
     [๕๗๑]   อพฺยากโต   ธมฺโม  อพฺยากตสฺส  ธมฺมสฺส  กมฺมปจฺจเยน
ปจฺจโย    วิปากาพฺยากตา    กิริยาพฺยากตา    เจตนา   สมฺปยุตฺตกานํ
ขนฺธานํ  จิตฺตสมุฏฺฐานานญฺจ  รูปานํ  กมฺมปจฺจเยน  ปจฺจโย  ปฏิสนฺธิกฺขเณ
วิปากาพฺยากตา     เจตนา     สมฺปยุตฺตกานํ     ขนฺธานํ     กฏตฺตา
จ   รูปานํ   กมฺมปจฺจเยน   ปจฺจโย   เจตนา   วตฺถุสฺส  กมฺมปจฺจเยน
ปจฺจโย ฯ
     [๕๗๒]   อพฺยากโต  ธมฺโม  อพฺยากตสฺส  ธมฺมสฺส  วิปากปจฺจเยน
ปจฺจโย     วิปากาพฺยากโต    เอโก    ขนฺโธ    ติณฺณนฺนํ    ขนฺธานํ
จิตฺตสมุฏฺฐานานญฺจ    รูปานํ   วิปากปจฺจเยน   ปจฺจโย   ตโย   ขนฺธา
