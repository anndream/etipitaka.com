โคตฺรภุสฺส     อนุโลมํ    โวทานสฺส    โคตฺรภุ    มคฺคสฺส    โวทานํ
มคฺคสฺส    อนนฺตรปจฺจเยน   ปจฺจโย   ฯ   วิปากธมฺมธมฺโม   วิปากสฺส
ธมฺมสฺส     อนนฺตรปจฺจเยน     ปจฺจโย     วิปากธมฺมธมฺมา    ขนฺธา
วุฏฺฐานสฺส    มคฺโค    ผลสฺส    เสกฺขานํ    อนุโลมํ   ผลสมาปตฺติยา
นิโรธา     วุฏฺฐหนฺตสฺส    เนวสญฺญานาสญฺญายตนกุสลํ    ผลสมาปตฺติยา
อนนฺตรปจฺจเยน ปจฺจโย ฯ
     [๑๓๖๕]   เนววิปากนวิปากธมฺมธมฺโม  เนววิปากนวิปากธมฺมธมฺมสฺส
อนนฺตรปจฺจเยน   ปจฺจโย   ปุริมา   ปุริมา   เนววิปากนวิปากธมฺมธมฺมา
ขนฺธา   ปจฺฉิมานํ  ปจฺฉิมานํ  เนววิปากนวิปากธมฺมธมฺมานํ
ขนฺธานํ    อนนฺตรปจฺจเยน    ปจฺจโย   ฯ   เนววิปากนวิปากธมฺมธมฺโม
วิปากสฺส    ธมฺมสฺส   อนนฺตรปจฺจเยน   ปจฺจโย   อาวชฺชนา   ปญฺจนฺนํ
วิญฺญาณานํ     อนนฺตรปจฺจเยน    ปจฺจโย    เนววิปากนวิปากธมฺมธมฺมา
ขนฺธา    วุฏฺฐานสฺส    อรหโต    อนุโลมํ    ผลสมาปตฺติยา   นิโรธา
วุฏฺฐหนฺตสฺส   เนวสญฺญานาสญฺญายตนกิริยํ  ผลสมาปตฺติยา  อนนฺตรปจฺจเยน
ปจฺจโย  ฯ  เนววิปากนวิปากธมฺมธมฺโม  วิปากธมฺมธมฺมสฺส
อนนฺตรปจฺจเยน    ปจฺจโย    อาวชฺชนา    วิปากธมฺมธมฺมานํ   ขนฺธานํ
อนนฺตรปจฺจเยน ปจฺจโย ฯ
     [๑๓๖๖]   วิปาโก   ธมฺโม  วิปากสฺส  ธมฺมสฺส  สมนนฺตรปจฺจเยน
ปจฺจโย  อนนฺตรสทิสํ  ฯ  วิปาโก ธมฺโม วิปากสฺส ธมฺมสฺส สหชาตปจฺจเยน
ปจฺจโย วิปาโก เอโก ขนฺโธ ติณฺณํ ฯเปฯ ตีณิ ฯ
