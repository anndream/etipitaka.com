อาทิยติ    มุสา   ภณติ   ปิสุณํ   ภณติ   ผรุสํ   ภณติ   สมฺผํ   ปลปติ
สนฺธึ   ฉินฺทติ   นิลฺโลปํ   หรติ   เอกาคาริกํ  กโรติ  ปริปนฺเถ  ติฏฺฐติ
ปรทารํ  คจฺฉติ  คามฆาตํ  กโรติ  นิคมฆาตํ  กโรติ  ฯ  สุขาย เวทนาย
สมฺปยุตฺตา   สทฺธา   ...   สีลํ   สุตํ   จาโค  ปญฺญา  ราโค  โมโห
มาโน   ทิฏฺฐิ   ปตฺถนา   ...   สุขสหคตํ   กายวิญฺญาณํ  อทุกฺขมสุขาย
เวทนาย   สมฺปยุตฺตาย   สทฺธาย   สีลสฺส   สุตสฺส   จาคสฺส   ปญฺญาย
ราคสฺส     โมหสฺส    มานสฺส    ทิฏฺฐิยา    ปตฺถนาย    สุขสหคตสฺส
กายวิญฺญาณสฺส    อทุกฺขมสุขาย    เวทนาย    สมฺปยุตฺตกานํ    ขนฺธานํ
อุปนิสฺสยปจฺจเยน ปจฺจโย ฯ
     [๑๑๗๒]  ทุกฺขาย  เวทนาย  สมฺปยุตฺโต  ธมฺโม  ทุกฺขาย เวทนาย
สมฺปยุตฺตสฺส    ธมฺมสฺส    อุปนิสฺสยปจฺจเยน   ปจฺจโย   อนนฺตรูปนิสฺสโย
ปกตูปนิสฺสโย    ฯ   ปกตูปนิสฺสโย:   โทสํ   อุปนิสฺสาย   ปาณํ   หนติ
ทุกฺขาย  เวทนาย  สมฺปยุตฺเตน  จิตฺเตน  อทินฺนํ  อาทิยติ  ฯ  สงฺขิตฺตํ ฯ
สงฺฆํ   ภินฺทติ   ฯ   โมหํ   ทุกฺขสหคตํ   กายวิญฺญาณํ  อุปนิสฺสาย  ปาณํ
หนติ   ทุกฺขาย   เวทนาย   สมฺปยุตฺเตน   จิตฺเตน  อทินฺนํ  อาทิยติ  ฯ
สงฺขิตฺตํ    ฯ    สงฺฆํ    ภินฺทติ    ฯ    โทโส   โมโห   ทุกฺขสหคตํ
กายวิญฺญาณํ     โทสสฺส     โมหสฺส    ทุกฺขสหคตสฺส    กายวิญฺญาณสฺส
ทุกฺขาย เวทนาย สมฺปยุตฺตกานํ ขนฺธานํ อุปนิสฺสยปจฺจเยน ปจฺจโย ฯ
     [๑๑๗๓]  ทุกฺขาย  เวทนาย  สมฺปยุตฺโต  ธมฺโม  สุขาย  เวทนาย
สมฺปยุตฺตสฺส    ธมฺมสฺส    อุปนิสฺสยปจฺจเยน    ปจฺจโย   ปกตูปนิสฺสโย:
