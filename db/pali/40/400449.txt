ปหีเน   กิเลเส   ปจฺจเวกฺขติ   ปุพฺเพ   สมุทาจิณฺเณ  กิเลเส  ชานาติ
วิปากธมฺมธมฺเม    ขนฺเธ    อนิจฺจโต    ทุกฺขโต   อนตฺตโต   วิปสฺสติ
เจโตปริยญาเณน  วิปากธมฺมธมฺมจิตฺตสมงฺคิสฺส     จิตฺตํ     ชานาติ
อากาสานญฺจายตนกุสลํ  วิญฺญาณญฺจายตนกิริยสฺส     อารมฺมณปจฺจเยน
ปจฺจโย    ฯเปฯ    อากิญฺจญฺญายตนกุสลํ   เนวสญฺญานาสญฺญายตนกิริยสฺส
อารมฺมณปจฺจเยน    ปจฺจโย    วิปากธมฺมธมฺมา   ขนฺธา
เจโตปริยญาณสฺส  ปุพฺเพนิวาสานุสฺสติญาณสฺส  ยถากมฺมูปคญาณสฺส
อนาคตํสญาณสฺส อาวชฺชนาย อารมฺมณปจฺจเยน ปจฺจโย ฯ
     [๑๓๕๙]   เนววิปากนวิปากธมฺมธมฺโม  เนววิปากนวิปากธมฺมธมฺมสฺส
อารมฺมณปจฺจเยน  ปจฺจโย     อรหา     นิพฺพานํ     ปจฺจเวกฺขติ
นิพฺพานํ    อาวชฺชนาย    อารมฺมณปจฺจเยน    ปจฺจโย    ฯ    อรหา
จกฺขุํ   อนิจฺจโต   ทุกฺขโต  อนตฺตโต  วิปสฺสติ  โสตํ  ...  ฆานํ  ชิวฺหํ
กายํ    รูเป    สทฺเท    คนฺเธ    รเส   โผฏฺฐพฺเพ   วตฺถุํ   ...
เนววิปากนวิปากธมฺมธมฺเม  ขนฺเธ  อนิจฺจโต  ทุกฺขโต  อนตฺตโต  วิปสฺสติ
ทิพฺเพน   จกฺขุนา   รูปํ   ปสฺสติ   ทิพฺพาย   โสตธาตุยา  สทฺทํ  สุณาติ
เจโตปริยญาเณน   เนววิปากนวิปากธมฺมธมฺมจิตฺตสมงฺคิสฺส   จิตฺตํ  ชานาติ
อากาสานญฺจายตนกิริยํ  วิญฺญาณญฺจายตนกิริยสฺส     อารมฺมณปจฺจเยน
ปจฺจโย    ฯเปฯ    อากิญฺจญฺญายตนกิริยํ   เนวสญฺญานาสญฺญายตนกิริยสฺส
อารมฺมณปจฺจเยน      ปจฺจโย     เนววิปากนวิปากธมฺมธมฺมา
ขนฺธา    อิทฺธิวิธญาณสฺส    เจโตปริยญาณสฺส   ปุพฺเพนิวาสานุสฺสติญาณสฺส
