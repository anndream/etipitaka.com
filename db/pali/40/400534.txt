กายายตนํ   กายวิญฺญาณสฺส   วตฺถุ   อุปาทินฺนุปาทานิยานํ
ขนฺธานํ   อตฺถิปจฺจเยน   ปจฺจโย   ฯ  ปจฺฉาชาตา:  อุปาทินฺนุปาทานิยา
ขนฺธา     ปุเรชาตสฺส     อิมสฺส     อุปาทินฺนุปาทานิยสฺส     กายสฺส
อตฺถิปจฺจเยน   ปจฺจโย   ฯ   อุปาทินฺนุปาทานิโย   กพฬึกาโร  อาหาโร
อุปาทินฺนุปาทานิยสฺส   กายสฺส   อตฺถิปจฺจเยน  ปจฺจโย  ฯ  รูปชีวิตินฺทฺริยํ
กฏตฺตารูปานํ อตฺถิปจฺจเยน ปจฺจโย ฯ
     [๑๖๐๗]    อุปาทินฺนุปาทานิโย    ธมฺโม    อนุปาทินฺนุปาทานิยสฺส
ธมฺมสฺส    อตฺถิปจฺจเยน    ปจฺจโย    สหชาตํ   ปุเรชาตํ   ปจฺฉาชาตํ
อาหารํ   ฯ   สหชาตา:   อุปาทินฺนุปาทานิยา   ขนฺธา  จิตฺตสมุฏฺฐานานํ
รูปานํ    อตฺถิปจฺจเยน    ปจฺจโย   ฯ   ปุเรชาตํ:   จกฺขุํ   อนิจฺจโต
ทุกฺขโต   อนตฺตโต   วิปสฺสนฺติ   อสฺสาเทนฺติ   อภินนฺทนฺติ   ตํ  อารพฺภ
ราโค   อุปฺปชฺชติ   โทมนสฺสํ  อุปฺปชฺชติ  โสตํ  ...  ฆานํ  ชิวฺหํ  กายํ
อุปาทินฺนุปาทานิเย  รูเป  คนฺเธ  รเส  โผฏฺฐพฺเพ  ...  วตฺถุํ อนิจฺจโต
ทุกฺขโต   อนตฺตโต   วิปสฺสนฺติ   อสฺสาเทนฺติ   อภินนฺทนฺติ   ตํ  อารพฺภ
ราโค     อุปฺปชฺชติ     โทมนสฺสํ     อุปฺปชฺชติ    ทิพฺเพน    จกฺขุนา
อุปาทินฺนุปาทานิยํ   รูปํ   ปสฺสติ   วตฺถุ   อนุปาทินฺนุปาทานิยานํ  ขนฺธานํ
อตฺถิปจฺจเยน   ปจฺจโย   ฯ   ปจฺฉาชาตา:   อุปาทินฺนุปาทานิยา  ขนฺธา
ปุเรชาตสฺส    อิมสฺส    อนุปาทินฺนุปาทานิยสฺส   กายสฺส   อตฺถิปจฺจเยน
ปจฺจโย  ฯ  อุปาทินฺนุปาทานิโย  กพฬึกาโร     อาหาโร
อนุปาทินฺนุปาทานิยสฺส กายสฺส อตฺถิปจฺจเยน ปจฺจโย ฯ
