โสตวิญฺญาณธาตุยา     ตํสมฺปยุตฺตกานญฺจ    ธมฺมานํ    อารมฺมณ-
ปจฺจเยน  ปจฺจโย   คนฺธายตนํ   ฆานวิญฺญาณธาตุยา    ตํสมฺป-
ยุตฺตกานญฺจ  ธมฺมานํ    อารมฺมณปจฺจเยน   ปจฺจโย   รสายตนํ   ชิวฺหา-
วิญฺญาณธาตุยา  ตํสมฺปยุตฺตกานญฺจ   ธมฺมานํ   อารมฺมณปจฺจเยน
ปจฺจโย     โผฏฺฐพฺพายตนํ     กายวิญฺญาณธาตุยา     ตํสมฺปยุตฺตกานญฺจ
ธมฺมานํ     อารมฺมณปจฺจเยน     ปจฺจโย     รูปายตนํ     สทฺทายตนํ
คนฺธายตนํ   รสายตนํ   โผฏฺฐพฺพายตนํ   มโนธาตุยา   ตํสมฺปยุตฺตกานญฺจ
ธมฺมานํ   อารมฺมณปจฺจเยน   ปจฺจโย  สพฺเพ  ธมฺมา  มโนวิญฺญาณธาตุยา
ตํสมฺปยุตฺตกานญฺจ     ธมฺมานํ     อารมฺมณปจฺจเยน     ปจฺจโย     ยํ
ยํ   ธมฺมํ   อารพฺภ  เย  เย  ธมฺมา  อุปฺปชฺชนฺติ  จิตฺตเจตสิกา  ธมฺมา
เต เต ธมฺมา เตสํ เตสํ ธมฺมานํ อารมฺมณปจฺจเยน ปจฺจโยติ ฯ
     [๔]    อธิปติปจฺจโยติ   ฉนฺทาธิปติ   ฉนฺทสมฺปยุตฺตกานํ   ธมฺมานํ
ตํสมุฏฺฐานานญฺจ     รูปานํ     อธิปติปจฺจเยน    ปจฺจโย    วิริยาธิปติ
วิริยสมฺปยุตฺตกานํ    ธมฺมานํ   ตํสมุฏฺฐานานญฺจ   รูปานํ   อธิปติปจฺจเยน
ปจฺจโย    จิตฺตาธิปติ    จิตฺตสมฺปยุตฺตกานํ    ธมฺมานํ   ตํสมุฏฺฐานานญฺจ
รูปานํ     อธิปติปจฺจเยน    ปจฺจโย    วีมํสาธิปติ    วีมํสสมฺปยุตฺตกานํ
ธมฺมานํ     ตํสมุฏฺฐานานญฺจ     รูปานํ     อธิปติปจฺจเยน     ปจฺจโย
ยํ   ยํ   ธมฺมํ  ครุํ   กตฺวา  เย  เย  ธมฺมา  อุปฺปชฺชนฺติ  จิตฺตเจตสิกา
ธมฺมา    เต   เต   ธมฺมา   เตสํ   เตสํ   ธมฺมานํ   อธิปติปจฺจเยน
ปจฺจโยติ ฯ
