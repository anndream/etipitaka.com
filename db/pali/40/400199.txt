ปจฺจโย    ปุเรชาตํ:    จกฺขุํ    อสฺสาเทติ   อภินนฺทติ   ตํ   อารพฺภ
ราโค    อุปฺปชฺชติ   ทิฏฺฐิ   อุปฺปชฺชติ   วิจิกิจฺฉา   อุปฺปชฺชติ   อุทฺธจฺจํ
อุปฺปชฺชติ   โทมนสฺสํ   อุปฺปชฺชติ   โสตํ  ...  ฆานํ  ชิวฺหํ  กายํ  รูเป
สทฺเท   คนฺเธ   รเส   โผฏฺฐพฺเพ   ...  วตฺถุํ  อสฺสาเทติ  อภินนฺทติ
ตํ    อารพฺภ   ราโค   อุปฺปชฺชติ   ฯเปฯ   โทมนสฺสํ   อุปฺปชฺชติ   ฯ
วตฺถุ อกุสลานํ ขนฺธานํ อตฺถิปจฺจเยน ปจฺจโย ฯ
     [๖๑๘]   กุสโล   จ   อพฺยากโต   จ  ธมฺมา  กุสลสฺส  ธมฺมสฺส
อตฺถิปจฺจเยน   ปจฺจโย   สหชาตํ   ปุเรชาตํ   ฯ   สหชาโต:   กุสโล
เอโก    ขนฺโธ    จ   วตฺถุ   จ   ติณฺณนฺนํ   ขนฺธานํ   อตฺถิปจฺจเยน
ปจฺจโย    ฯเปฯ   เทฺว   ขนฺธา   จ   วตฺถุ   จ   ทฺวินฺนํ   ขนฺธานํ
อตฺถิปจฺจเยน ปจฺจโย ฯ
     [๖๑๙]   กุสโล  จ  อพฺยากโต  จ  ธมฺมา  อพฺยากตสฺส  ธมฺมสฺส
อตฺถิปจฺจเยน   ปจฺจโย   สหชาตํ   ปจฺฉาชาตํ   อาหารํ   อินฺทฺริยํ   ฯ
สหชาตา:    กุสลา    ขนฺธา    จ   มหาภูตา   จ   จิตฺตสมุฏฺฐานานํ
รูปานํ   อตฺถิปจฺจเยน   ปจฺจโย   ฯ   ปจฺฉาชาตา:  กุสลา  ขนฺธา  จ
กพฬึกาโร   อาหาโร   จ   อิมสฺส  กายสฺส  อตฺถิปจฺจเยน  ปจฺจโย  ฯ
ปจฺฉาชาตา:    กุสลา    ขนฺธา   จ   รูปชีวิตินฺทฺริยญฺจ   กฏตฺตารูปานํ
อตฺถิปจฺจเยน ปจฺจโย ฯ
     [๖๒๐]   อกุสโล   จ  อพฺยากโต  จ  ธมฺมา  อกุสลสฺส  ธมฺมสฺส
อตฺถิปจฺจเยน   ปจฺจโย   สหชาตํ   ปุเรชาตํ   ฯ   สหชาโต:  อกุสโล
