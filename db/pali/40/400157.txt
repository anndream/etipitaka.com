อุปฺปชฺชติ   ทิฏฺฐึ   อสฺสาเทติ   อภินนฺทติ  ตํ  อารพฺภ  ราโค  อุปฺปชฺชติ
ทิฏฺฐิ   อุปฺปชฺชติ   วิจิกิจฺฉา   อุปฺปชฺชติ   อุทฺธจฺจํ  อุปฺปชฺชติ  โทมนสฺสํ
อุปฺปชฺชติ   วิจิกิจฺฉํ   อารพฺภ   วิจิกิจฺฉา   อุปฺปชฺชติ   ทิฏฺฐิ  อุปฺปชฺชติ
อุทฺธจฺจํ   อุปฺปชฺชติ   โทมนสฺสํ   อุปฺปชฺชติ   อุทฺธจฺจํ   อารพฺภ  อุทฺธจฺจํ
อุปฺปชฺชติ   ทิฏฺฐิ   อุปฺปชฺชติ   วิจิกิจฺฉา  อุปฺปชฺชติ  โทมนสฺสํ  อุปฺปชฺชติ
โทมนสฺสํ   อารพฺภ   โทมนสฺสํ   อุปฺปชฺชติ   ทิฏฺฐิ   อุปฺปชฺชติ  วิจิกิจฺฉา
อุปฺปชฺชติ อุทฺธจฺจํ อุปฺปชฺชติ ฯ
     [๔๙๑]   อกุสโล   ธมฺโม   กุสลสฺส   ธมฺมสฺส  อารมฺมณปจฺจเยน
ปจฺจโย     เสกฺขา    ปหีนกิเลเส    ปจฺจเวกฺขนฺติ    วิกฺขมฺภิตกิเลเส
ปจฺจเวกฺขนฺติ   ปุพฺเพ   สมุทาจิณฺเณ   กิเลเส   ชานนฺติ   เสกฺขา  วา
ปุถุชฺชนา    วา    อกุสลํ   อนิจฺจโต   ทุกฺขโต   อนตฺตโต   วิปสฺสนฺติ
เจโตปริยญาเณน     อกุสลจิตฺตสมงฺคิสฺส    จิตฺตํ    ชานนฺติ    อกุสลา
ขนฺธา   เจโตปริยญาณสฺส   ปุพฺเพนิวาสานุสฺสติญาณสฺส  ยถากมฺมูปคญาณสฺส
อนาคตํสญาณสฺส อาวชฺชนาย อารมฺมณปจฺจเยน
ปจฺจโย ฯ
     [๔๙๒]  อกุสโล  ธมฺโม  อพฺยากตสฺส     ธมฺมสฺส
อารมฺมณปจฺจเยน   ปจฺจโย   อรหา   ปหีนกิเลเส   ปจฺจเวกฺขติ  ปุพฺเพ
สมุทาจิณฺเณ   กิเลเส   ชานาติ   อกุสลํ   อนิจฺจโต  ทุกฺขโต  อนตฺตโต
วิปสฺสติ     เจโตปริยญาเณน    อกุสลจิตฺตสมงฺคิสฺส    จิตฺตํ    ชานาติ
เสกฺขา   วา   ปุถุชฺชนา   วา   อกุสลํ   อนิจฺจโต  ทุกฺขโต  อนตฺตโต
