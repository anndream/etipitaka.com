ปจฺจโย   อกุสลา   อินฺทฺริยา   สมฺปยุตฺตกานํ   ขนฺธานํ  อินฺทฺริยปจฺจเยน
ปจฺจโย ฯ
     [๕๘๔]   อกุสโล   ธมฺโม  อพฺยากตสฺส  ธมฺมสฺส  อินฺทฺริยปจฺจเยน
ปจฺจโย   อกุสลา   อินฺทฺริยา   จิตฺตสมุฏฺฐานานํ  รูปานํ  อินฺทฺริยปจฺจเยน
ปจฺจโย ฯ
     [๕๘๕]   อกุสโล  ธมฺโม  อกุสลสฺส  จ  อพฺยากตสฺส  จ  ธมฺมสฺส
อินฺทฺริยปจฺจเยน   ปจฺจโย   อกุสลา   อินฺทฺริยา   สมฺปยุตฺตกานํ  ขนฺธานํ
จิตฺตสมุฏฺฐานานญฺจ รูปานํ อินฺทฺริยปจฺจเยน ปจฺจโย ฯ
     [๕๘๖]  อพฺยากโต  ธมฺโม  อพฺยากตสฺส  ธมฺมสฺส  อินฺทฺริยปจฺจเยน
ปจฺจโย    วิปากาพฺยากตา    กิริยาพฺยากตา   อินฺทฺริยา
สมฺปยุตฺตกานํ    ขนฺธานํ   จิตฺตสมุฏฺฐานานญฺจ   รูปานํ   อินฺทฺริยปจฺจเยน
ปจฺจโย    ปฏิสนฺธิกฺขเณ    วิปากาพฺยากตา    อินฺทฺริยา   สมฺปยุตฺตกานํ
ขนฺธานํ   กฏตฺตา   จ   รูปานํ   อินฺทฺริยปจฺจเยน   ปจฺจโย  จกฺขุนฺทฺริยํ
จกฺขุวิญฺญาณสฺส   อินฺทฺริยปจฺจเยน   ปจฺจโย   โสตินฺทฺริยํ   โสตวิญฺญาณสฺส
อินฺทฺริยปจฺจเยน    ปจฺจโย   ฆานินฺทฺริยํ   ฆานวิญฺญาณสฺส
อินฺทฺริยปจฺจเยน   ปจฺจโย   ชิวฺหินฺทฺริยํ  ชิวฺหาวิญฺญาณสฺส  อินฺทฺริยปจฺจเยน
ปจฺจโย    กายินฺทฺริยํ   กายวิญฺญาณสฺส   อินฺทฺริยปจฺจเยน
ปจฺจโย รูปชีวิตินฺทฺริยํ กฏตฺตารูปานํ อินฺทฺริยปจฺจเยน ปจฺจโย ฯ
     [๕๘๗]   กุสโล  ธมฺโม  กุสลสฺส  ธมฺมสฺส  ฌานปจฺจเยน  ปจฺจโย
กุสลานิ ฌานงฺคานิ สมฺปยุตฺตกานํ ขนฺธานํ ฌานปจฺจเยน ปจฺจโย ฯ
