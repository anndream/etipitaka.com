อารมฺมณปจฺจเยน ปจฺจโย ฯ
     [๑๔๘๘]   อนุปาทินฺนอนุปาทานิโย   ธมฺโม   อนุปาทินฺนุปาทานิยสฺส
ธมฺมสฺส    อารมฺมณปจฺจเยน    ปจฺจโย    อริยา   มคฺคา   วุฏฺฐหิตฺวา
มคฺคํ    ปจฺจเวกฺขนฺติ    ผลํ    ปจฺจเวกฺขนฺติ   นิพฺพานํ   ปจฺจเวกฺขนฺติ
นิพฺพานํ    โคตฺรภุสฺส    โวทานสฺส    อาวชฺชนาย    อารมฺมณปจฺจเยน
ปจฺจโย    อริยา   เจโตปริยญาเณน   อนุปาทินฺนอนุปาทานิยจิตฺตสมงฺคิสฺส
จิตฺตํ     ชานนฺติ     อนุปาทินฺนอนุปาทานิยา     ขนฺธา
เจโตปริยญาณสฺส   ปุพฺเพนิวาสานุสฺสติญาณสฺส   อนาคตํสญาณสฺส
อาวชฺชนาย อารมฺมณปจฺจเยน ปจฺจโย ฯ
     [๑๔๘๙]    อุปาทินฺนุปาทานิโย    ธมฺโม    อนุปาทินฺนุปาทานิยสฺส
ธมฺมสฺส    อธิปติปจฺจเยน    ปจฺจโย    อารมฺมณาธิปติ:    จกฺขุํ   ครุํ
กตฺวา   อสฺสาเทติ   อภินนฺทติ  ตํ  ครุํ   กตฺวา  ราโค  อุปฺปชฺชติ  ทิฏฺฐิ
อุปฺปชฺชติ  โสตํ  ...  ฆานํ ชิวฺหํ กายํ ... อุปาทินฺนุปาทานิเย รูเป ...
คนฺเธ  รเส  โผฏฺฐพฺเพ  วตฺถุํ  ... อุปาทินฺนุปาทานิเย ขนฺเธ ครุํ  กตฺวา
อสฺสาเทติ    อภินนฺทติ   ตํ   ครุํ    กตฺวา   ราโค   อุปฺปชฺชติ   ทิฏฺฐิ
อุปฺปชฺชติ    ฯ    อนุปาทินฺนุปาทานิโย    ธมฺโม   อนุปาทินฺนุปาทานิยสฺส
ธมฺมสฺส   อธิปติปจฺจเยน   ปจฺจโย   อารมฺมณาธิปติ   สหชาตาธิปติ   ฯ
อารมฺมณาธิปติ:   ทานํ   ทตฺวา   สีลํ  สมาทิยิตฺวา  อุโปสถกมฺมํ  กตฺวา
ตํ  ครุํ   กตฺวา  ปจฺจเวกฺขติ  ปุพฺเพ  สุจิณฺณานิ  ครุํ   กตฺวา  ปจฺจเวกฺขติ
ฌานา   วุฏฺฐหิตฺวา   ฌานํ   ครุํ   กตฺวา  ปจฺจเวกฺขติ  เสกฺขา  โคตฺรภุํ
