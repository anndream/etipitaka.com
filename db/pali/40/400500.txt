สมฺปยุตฺตกานํ ขนฺธานํ เหตุปจฺจเยน ปจฺจโย ฯ
     [๑๔๘๑]   อนุปาทินฺนอนุปาทานิโย   ธมฺโม   อนุปาทินฺนุปาทานิยสฺส
ธมฺมสฺส     เหตุปจฺจเยน    ปจฺจโย    อนุปาทินฺนอนุปาทานิยา    เหตู
จิตฺตสมุฏฺฐานานํ รูปานํ เหตุปจฺจเยน ปจฺจโย ฯ
     [๑๔๘๒]   อนุปาทินฺนอนุปาทานิโย   ธมฺโม   อนุปาทินฺนุปาทานิยสฺส
จ    อนุปาทินฺนอนุปาทานิยสฺส    จ   ธมฺมสฺส   เหตุปจฺจเยน   ปจฺจโย
อนุปาทินฺนอนุปาทานิยา   เหตู  สมฺปยุตฺตกานํ  ขนฺธานํ  จิตฺตสมุฏฺฐานานญฺจ
รูปานํ เหตุปจฺจเยน ปจฺจโย ฯ
     [๑๔๘๓]  อุปาทินฺนุปาทานิโย  ธมฺโม  อุปาทินฺนุปาทานิยสฺส  ธมฺมสฺส
อารมฺมณปจฺจเยน  ปจฺจโย  เสกฺขา  วา  ปุถุชฺชนา  วา  จกฺขุํ  อนิจฺจโต
ทุกฺขโต   อนตฺตโต   วิปสฺสนฺติ   อสฺสาเทนฺติ   อภินนฺทนฺติ   ตํ  อารพฺภ
ราโค   อุปฺปชฺชติ   โทมนสฺสํ   อุปฺปชฺชติ  กุสลากุสเล  นิรุทฺเธ  วิปาโก
ตทารมฺมณตา  อุปฺปชฺชติ โสตํ ... ฆานํ ชิวฺหํ กายํ ... อุปาทินฺนุปาทานิเย
รูเป   ...   คนฺเธ  รเส  โผฏฺฐพฺเพ  วตฺถุํ  ...  อุปาทินฺนุปาทานิเย
ขนฺเธ   อนิจฺจโต  ทุกฺขโต  อนตฺตโต  วิปสฺสนฺติ  อสฺสาเทนฺติ  อภินนฺทนฺติ
ตํ    อารพฺภ   ราโค   อุปฺปชฺชติ   โทมนสฺสํ   อุปฺปชฺชติ   กุสลากุสเล
นิรุทฺเธ   วิปาโก   ตทารมฺมณตา  อุปฺปชฺชติ  อุปาทินฺนุปาทานิยํ  รูปายตนํ
จกฺขุวิญฺญาณสฺส   อุปาทินฺนุปาทานิยํ   คนฺธายตนํ   ...   รสายตนํ  ...
โผฏฺฐพฺพายตนํ กายวิญฺญาณสฺส อารมฺมณปจฺจเยน ปจฺจโย ฯ
     [๑๔๘๔]    อุปาทินฺนุปาทานิโย    ธมฺโม    อนุปาทินฺนุปาทานิยสฺส
