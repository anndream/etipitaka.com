     [๑๕๒๕]   อนุปาทินฺนุปาทานิโย   ธมฺโม   อนุปาทินฺนอนุปาทานิยสฺส
ธมฺมสฺส   อุปนิสฺสยปจฺจเยน   ปจฺจโย  อนนฺตรูปนิสฺสโย  ปกตูปนิสฺสโย  ฯ
ปกตูปนิสฺสโย:   ปฐมสฺส  มคฺคสฺส  ปริกมฺมํ  ปฐมสฺส
มคฺคสฺส    อุปนิสฺสยปจฺจเยน    ปจฺจโย    ทุติยสฺส   มคฺคสฺส   ตติยสฺส
มคฺคสฺส     จตุตฺถสฺส     มคฺคสฺส     ปริกมฺมํ    จตุตฺถสฺส    มคฺคสฺส
อุปนิสฺสยปจฺจเยน ปจฺจโย ฯ
     [๑๕๒๖]   อนุปาทินฺนอนุปาทานิโย  ธมฺโม  อนุปาทินฺนอนุปาทานิยสฺส
ธมฺมสฺส   อุปนิสฺสยปจฺจเยน   ปจฺจโย   อารมฺมณูปนิสฺสโย
อนนฺตรูปนิสฺสโย    ปกตูปนิสฺสโย   ฯ   ปกตูปนิสฺสโย:   ปฐโม   มคฺโค
ทุติยสฺส   มคฺคสฺส   อุปนิสฺสยปจฺจเยน   ปจฺจโย  ทุติโย  มคฺโค  ตติยสฺส
ตติโย     มคฺโค     จตุตฺถสฺส    มคฺคสฺส    มคฺโค    ผลสมาปตฺติยา
อุปนิสฺสยปจฺจเยน ปจฺจโย ฯ
     [๑๕๒๗]    อนุปาทินฺนอนุปาทานิโย   ธมฺโม   อุปาทินฺนุปาทานิยสฺส
ธมฺมสฺส   อุปนิสฺสยปจฺจเยน   ปจฺจโย  อนนฺตรูปนิสฺสโย  ปกตูปนิสฺสโย  ฯ
ปกตูปนิสฺสโย:     ผลสมาปตฺติ     กายิกสฺส     สุขสฺส
อุปนิสฺสยปจฺจเยน ปจฺจโย ฯ
     [๑๕๒๘]   อนุปาทินฺนอนุปาทานิโย   ธมฺโม   อนุปาทินฺนุปาทานิยสฺส
ธมฺมสฺส   อุปนิสฺสยปจฺจเยน  ปจฺจโย  อารมฺมณูปนิสฺสโย  ปกตูปนิสฺสโย  ฯ
ปกตูปนิสฺสโย:   อริยา  มคฺคํ  อุปนิสฺสาย  อนุปฺปนฺนํ
สมาปตฺตึ    อุปฺปาเทนฺติ   อุปฺปนฺนํ   สมาปตฺตึ   สมาปชฺชนฺติ   สงฺขาเร
