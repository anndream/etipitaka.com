สหชาตา:    อสงฺกิลิฏฺฐอสงฺกิเลสิกา   เจตนา   สมฺปยุตฺตกานํ   ขนฺธานํ
จิตฺตสมุฏฺฐานานญฺจ รูปานํ กมฺมปจฺจเยน ปจฺจโย ฯ
     [๑๗๒๐]   อสงฺกิลิฏฺฐสงฺกิเลสิโก   ธมฺโม   อสงฺกิลิฏฺฐสงฺกิเลสิกสฺส
ธมฺมสฺส    วิปากปจฺจเยน    ปจฺจโย    วิปาโก   อสงฺกิลิฏฺฐสงฺกิเลสิโก
เอโก    ขนฺโธ    ติณฺณนฺนํ    ขนฺธานํ    จิตฺตสมุฏฺฐานานญฺจ    รูปานํ
วิปากปจฺจเยน   ปจฺจโย   เทฺว   ขนฺธา  ทฺวินฺนํ  ขนฺธานํ  ปฏิสนฺธิกฺขเณ
อสงฺกิลิฏฺฐสงฺกิเลสิโก   เอโก   ขนฺโธ   ติณฺณนฺนํ   ขนฺธานํ  กฏตฺตา  จ
รูปานํ   วิปากปจฺจเยน   ปจฺจโย  เทฺว  ขนฺธา  ทฺวินฺนํ  ขนฺธานํ  ขนฺธา
วตฺถุสฺส วิปากปจฺจเยน ปจฺจโย ฯ
     [๑๗๒๑]   อสงฺกิลิฏฺฐอสงฺกิเลสิโก  ธมฺโม  อสงฺกิลิฏฺฐอสงฺกิเลสิกสฺส
ธมฺมสฺส    วิปากปจฺจเยน    ปจฺจโย   วิปาโก   อสงฺกิลิฏฺฐอสงฺกิเลสิโก
เอโก   ขนฺโธ   ติณฺณนฺนํ   ขนฺธานํ  วิปากปจฺจเยน
ปจฺจโย เทฺว ขนฺธา ทฺวินฺนํ ขนฺธานํ ฯ
     [๑๗๒๒]   อสงฺกิลิฏฺฐอสงฺกิเลสิโก   ธมฺโม  อสงฺกิลิฏฺฐสงฺกิเลสิกสฺส
ธมฺมสฺส    วิปากปจฺจเยน    ปจฺจโย   วิปากา   อสงฺกิลิฏฺฐอสงฺกิเลสิกา
ขนฺธา จิตฺตสมุฏฺฐานานํ รูปานํ วิปากปจฺจเยน ปจฺจโย ฯ
     [๑๗๒๓]   อสงฺกิลิฏฺฐอสงฺกิเลสิโก   ธมฺโม  อสงฺกิลิฏฺฐสงฺกิเลสิกสฺส
จ    อสงฺกิลิฏฺฐอสงฺกิเลสิกสฺส   จ   ธมฺมสฺส   วิปากปจฺจเยน   ปจฺจโย
อสงฺกิลิฏฺฐอสงฺกิเลสิโก  เอโก  ขนฺโธ  ติณฺณนฺนํ ขนฺธานํ จิตฺตสมุฏฺฐานานญฺจ
รูปานํ วิปากปจฺจเยน ปจฺจโย เทฺว ขนฺธา ฯเปฯ
