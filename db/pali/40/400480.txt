     [๑๔๒๙]   อนุปาทินฺนุปาทานิยํ   ธมฺมํ  ปฏิจฺจ  อนุปาทินฺนุปาทานิโย
ธมฺโม   อุปฺปชฺชติ   อาเสวนปจฺจยา   อนุปาทินฺนุปาทานิยํ   เอกํ   ขนฺธํ
ปฏิจฺจ   ฯ   อนุปาทินฺนอนุปาทานิยํ  ธมฺมํ  ปฏิจฺจ  อนุปาทินฺนอนุปาทานิโย
ธมฺโม   อุปฺปชฺชติ  อาเสวนปจฺจยา  อนุปาทินฺนอนุปาทานิยํ
เอกํ ขนฺธํ ปฏิจฺจ ฯ
     [๑๔๓๐]   อุปาทินฺนุปาทานิยํ   ธมฺมํ   ปฏิจฺจ   อุปาทินฺนุปาทานิโย
ธมฺโม อุปฺปชฺชติ กมฺมปจฺจยา ฯ เหตุปจฺจยสทิสา นว ปญฺหา ฯ
     [๑๔๓๑]   อุปาทินฺนุปาทานิยํ   ธมฺมํ   ปฏิจฺจ   อุปาทินฺนุปาทานิโย
ธมฺโม   อุปฺปชฺชติ   วิปากปจฺจยา   ตีณิ   ฯ   อนุปาทินฺนุปาทานิยํ  ธมฺมํ
ปฏิจฺจ   อนุปาทินฺนุปาทานิโย   ธมฺโม   อุปฺปชฺชติ   วิปากปจฺจยา   เอกํ
มหาภูตํ    ปฏิจฺจ    ...    มหาภูตา    ปฏิจฺจ   จิตฺตสมุฏฺฐานํ   รูปํ
อุปาทารูปํ  ฯ  อนุปาทินฺนอนุปาทานิยํ  ธมฺมํ  ปฏิจฺจ อนุปาทินฺนอนุปาทานิโย
ธมฺโม     อุปฺปชฺชติ    วิปากปจฺจยา    วิปากํ    อนุปาทินฺนอนุปาทานิยํ
เอกํ ขนฺธํ ปฏิจฺจ ตโย ขนฺธา ฯ นว ปญฺหา ฯ
     [๑๔๓๒]   อุปาทินฺนุปาทานิยํ   ธมฺมํ   ปฏิจฺจ   อุปาทินฺนุปาทานิโย
ธมฺโม  อุปฺปชฺชติ     อาหารปจฺจยา     ฯเปฯ     อินฺทฺริยปจฺจยา
ฌานปจฺจยา  มคฺคปจฺจยา  สมฺปยุตฺตปจฺจยา     วิปฺปยุตฺตปจฺจยา
อตฺถิปจฺจยา นตฺถิปจฺจยา วิคตปจฺจยา อวิคตปจฺจยา ฯ
       ยถา กุสลตฺติกสฺส ปฏิจฺจวาโร สชฺฌายมคฺเคน
       วิตฺถาริโต เอวํ วิตฺถาเรตพฺพํ ฯ
