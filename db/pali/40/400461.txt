ปกตูปนิสฺสโย   ฯ   ปกตูปนิสฺสโย:  อุตุํ  อุปนิสฺสาย  ทานํ  เทติ  ฯเปฯ
สงฺฆํ   ภินฺทติ   โภชนํ  ...  เสนาสนํ  อุปนิสฺสาย  ทานํ  เทติ  ฯเปฯ
สงฺฆํ  ภินฺทติ  อุตุ  ...  โภชนํ  ...  เสนาสนํ สทฺธาย ฯเปฯ ปตฺถนาย
อุปนิสฺสยปจฺจเยน ปจฺจโย ฯ
     [๑๓๘๐]   เนววิปากนวิปากธมฺมธมฺโม  เนววิปากนวิปากธมฺมธมฺมสฺส
ปุเรชาตปจฺจเยน    ปจฺจโย    อารมฺมณปุเรชาตํ    วตฺถุปุเรชาตํ    ฯ
อารมฺมณปุเรชาตํ:     อรหา     จกฺขุํ    อนิจฺจโต    ฯเปฯ    กายํ
รูเป   ฯเปฯ   โผฏฺฐพฺเพ   วตฺถุํ   อนิจฺจโต  ฯเปฯ  ทิพฺเพน  จกฺขุนา
รูปํ   ฯเปฯ   ทิพฺพาย  โสตธาตุยา  สทฺทํ  ฯเปฯ  วตฺถุปุเรชาตํ:  วตฺถุ
เนววิปากนวิปากธมฺมธมฺมานํ   ขนฺธานํ   ปุเรชาตปจฺจเยน   ปจฺจโย   ฯ
เนววิปากนวิปากธมฺมธมฺโม     วิปากสฺส    ธมฺมสฺส    ปุเรชาตปจฺจเยน
ปจฺจโย    อารมฺมณปุเรชาตํ    วตฺถุปุเรชาตํ    ฯ   อารมฺมณปุเรชาตํ:
เสกฺขา   วา   ปุถุชฺชนา   วา   จกฺขุํ   อนิจฺจโต   ทุกฺขโต  อนตฺตโต
วิปสฺสนฺติ     อสฺสาเทนฺติ     อภินนฺทนฺติ     ตํ     อารพฺภ    ราโค
อุปฺปชฺชติ   ฯเปฯ   โทมนสฺสํ   อุปฺปชฺชติ  กุสลากุสเล  นิรุทฺเธ  วิปาโก
ตทารมฺมณตา    อุปฺปชฺชติ    โสตํ   ฯเปฯ   วตฺถุํ   อนิจฺจโต   ฯเปฯ
ตทารมฺมณตา   อุปฺปชฺชติ   รูปายตนํ   จกฺขุวิญฺญาณสฺส   ปุเรชาตปจฺจเยน
ปจฺจโย   ฯเปฯ  โผฏฺฐพฺพายตนํ  กายวิญฺญาณสฺส  ฯ
วตฺถุปุเรชาตํ:  จกฺขายตนํ  จกฺขุวิญฺญาณสฺส ฯเปฯ กายายตนํ กายวิญฺญาณสฺส
วตฺถุ     วิปากานํ     ขนฺธานํ     ปุเรชาตปจฺจเยน    ปจฺจโย    ฯ
