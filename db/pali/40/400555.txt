อสฺสาเทติ  ...  โผฏฺฐพฺเพ  ... วตฺถุํ ... อสงฺกิลิฏฺฐสงฺกิเลสิเก ขนฺเธ
อสฺสาเทติ    อภินนฺทติ    ตํ   อารพฺภ   ราโค   อุปฺปชฺชติ   โทมนสฺสํ
อุปฺปชฺชติ ฯ
     [๑๖๗๙]   อสงฺกิลิฏฺฐอสงฺกิเลสิโก  ธมฺโม  อสงฺกิลิฏฺฐอสงฺกิเลสิกสฺส
ธมฺมสฺส    อารมฺมณปจฺจเยน    ปจฺจโย    นิพฺพานํ    มคฺคสฺส   ผลสฺส
อารมฺมณปจฺจเยน ปจฺจโย ฯ
     [๑๖๘๐]   อสงฺกิลิฏฺฐอสงฺกิเลสิโก   ธมฺโม  อสงฺกิลิฏฺฐสงฺกิเลสิกสฺส
ธมฺมสฺส    อารมฺมณปจฺจเยน    ปจฺจโย    อริยา   มคฺคา   วุฏฺฐหิตฺวา
มคฺคํ    ปจฺจเวกฺขนฺติ    ผลํ    ปจฺจเวกฺขนฺติ   นิพฺพานํ   ปจฺจเวกฺขนฺติ
นิพฺพานํ    โคตฺรภุสฺส    โวทานสฺส    อาวชฺชนาย    อารมฺมณปจฺจเยน
ปจฺจโย    อริยา   เจโตปริยญาเณน   อสงฺกิลิฏฺฐอสงฺกิเลสิกจิตฺตสมงฺคิสฺส
จิตฺตํ    ชานนฺติ    อสงฺกิลิฏฺฐอสงฺกิเลสิกา    ขนฺธา   เจโตปริยญาณสฺส
ปุพฺเพนิวาสานุสฺสติญาณสฺส     อนาคตํสญาณสฺส     อาวชฺชนาย
อารมฺมณปจฺจเยน ปจฺจโย ฯ
     [๑๖๘๑]    สงฺกิลิฏฺฐสงฺกิเลสิโก    ธมฺโม   สงฺกิลิฏฺฐสงฺกิเลสิกสฺส
ธมฺมสฺส   อธิปติปจฺจเยน   ปจฺจโย   อารมฺมณาธิปติ   สหชาตาธิปติ   ฯ
อารมฺมณาธิปติ:   ราคํ   ครุํ    กตฺวา   อสฺสาเทติ   อภินนฺทติ  ตํ  ครุํ
กตฺวา  ราโค  อุปฺปชฺชติ  ทิฏฺฐิ  อุปฺปชฺชติ  ทิฏฺฐึ  ครุํ   กตฺวา  อสฺสาเทติ
อภินนฺทติ   ตํ   ครุํ    กตฺวา   ราโค   อุปฺปชฺชติ   ทิฏฺฐิ  อุปฺปชฺชติ  ฯ
สหชาตาธิปติ:     สงฺกิลิฏฺฐสงฺกิเลสิกาธิปติ     สมฺปยุตฺตกานํ    ขนฺธานํ
