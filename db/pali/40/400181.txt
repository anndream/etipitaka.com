อตฺตานํ   อาตาเปติ   ปริตาเปติ   ปริยิฏฺฐิมูลกํ   ทุกฺขํ   ปจฺจนุโภติ  ฯ
ราโค  ...  โทโส  โมโห  มาโน  ทิฏฺฐิ  ... ปตฺถนา กายิกสฺส สุขสฺส
กายิกสฺส    ทุกฺขสฺส   ผลสมาปตฺติยา   อุปนิสฺสยปจฺจเยน   ปจฺจโย   ฯ
อกุสลํ กมฺมํ วิปากสฺส อุปนิสฺสยปจฺจเยน ปจฺจโย ฯ
     [๕๕๓]  อพฺยากโต     ธมฺโม     อพฺยากตสฺส     ธมฺมสฺส
อุปนิสฺสยปจฺจเยน     ปจฺจโย     อารมฺมณูปนิสฺสโย     อนนฺตรูปนิสฺสโย
ปกตูปนิสฺสโย    ฯ    อารมฺมณูปนิสฺสโย:   อรหา   ผลํ   ครุํ    กตฺวา
ปจฺจเวกฺขติ    นิพฺพานํ   ครุํ    กตฺวา   ปจฺจเวกฺขติ   นิพฺพานํ   ผลสฺส
อุปนิสฺสยปจฺจเยน    ปจฺจโย    ฯ   อนนฺตรูปนิสฺสโย:   ปุริมา   ปุริมา
วิปากาพฺยากตา     กิริยาพฺยากตา     ขนฺธา    ปจฺฉิมานํ    ปจฺฉิมานํ
วิปากาพฺยากตานํ   กิริยาพฺยากตานํ   ขนฺธานํ  อุปนิสฺสยปจฺจเยน  ปจฺจโย
ภวงฺคํ   อาวชฺชนาย  กิริยํ  วุฏฺฐานสฺส  อรหโต  อนุโลมํ  ผลสมาปตฺติยา
นิโรธา     วุฏฺฐหนฺตสฺส    เนวสญฺญานาสญฺญายตนกิริยํ    ผลสมาปตฺติยา
อุปนิสฺสยปจฺจเยน  ปจฺจโย  ฯ  ปกตูปนิสฺสโย:     กายิกํ
สุขํ     กายิกสฺส     สุขสฺส    กายิกสฺส    ทุกฺขสฺส    ผลสมาปตฺติยา
อุปนิสฺสยปจฺจเยน   ปจฺจโย   กายิกํ   ทุกฺขํ  กายิกสฺส  สุขสฺส  กายิกสฺส
ทุกฺขสฺส   ผลสมาปตฺติยา   อุปนิสฺสยปจฺจเยน   ปจฺจโย   อุตุ   กายิกสฺส
สุขสฺส     กายิกสฺส     ทุกฺขสฺส    ผลสมาปตฺติยา    อุปนิสฺสยปจฺจเยน
ปจฺจโย   โภชนํ   กายิกสฺส   สุขสฺส  กายิกสฺส  ทุกฺขสฺส  ผลสมาปตฺติยา
อุปนิสฺสยปจฺจเยน  ปจฺจโย  เสนาสนํ     กายิกสฺส     สุขสฺส
