ปจฺจโย ฯ
     [๑๑๕๕]  อทุกฺขมสุขาย  เวทนาย  สมฺปยุตฺโต  ธมฺโม อทุกฺขมสุขาย
เวทนาย  สมฺปยุตฺตสฺส     ธมฺมสฺส     อธิปติปจฺจเยน     ปจฺจโยp
อารมฺมณาธิปติ    สหชาตาธิปติ    ฯ    อารมฺมณาธิปติ:   อทุกฺขมสุขาย
เวทนาย    สมฺปยุตฺเตน   จิตฺเตน   ทานํ   ทตฺวา   สีลํ   สมาทิยิตฺวา
อุโปสถกมฺมํ   กตฺวา   อทุกฺขมสุขาย   เวทนาย   สมฺปยุตฺเตน   จิตฺเตน
ตํ   ครุํ    กตฺวา   ปจฺจเวกฺขติ   อทุกฺขมสุขาย   เวทนาย   สมฺปยุตฺตา
ฌานา   วุฏฺฐหิตฺวา   มคฺคา  วุฏฺฐหิตฺวา  ผลา  วุฏฺฐหิตฺวา  อทุกฺขมสุขาย
เวทนาย    สมฺปยุตฺเตน    จิตฺเตน    ตํ   ครุํ    กตฺวา   ปจฺจเวกฺขติ
อทุกฺขมสุขาย   เวทนาย   สมฺปยุตฺเต   ขนฺเธ   อทุกฺขมสุขาย  เวทนาย
สมฺปยุตฺเตน   จิตฺเตน   ครุํ    กตฺวา   อสฺสาเทติ   อภินนฺทติ   ตํ  ครุํ
กตฺวา   อทุกฺขมสุขาย   เวทนาย   สมฺปยุตฺโต   ราโค  อุปฺปชฺชติ  ทิฏฺฐิ
อุปฺปชฺชติ     ฯเปฯ     สหชาตาธิปติ:     อทุกฺขมสุขาย     เวทนาย
สมฺปยุตฺตาธิปติ สมฺปยุตฺตกานํ ขนฺธานํ อธิปติปจฺจเยน ปจฺจโย ฯ
     [๑๑๕๖]   อทุกฺขมสุขาย   เวทนาย   สมฺปยุตฺโต   ธมฺโม  สุขาย
เวทนาย    สมฺปยุตฺตสฺส    ธมฺมสฺส    อธิปติปจฺจเยน    ปจฺจโย    ฯ
อารมฺมณาธิปติ:    อทุกฺขมสุขาย    เวทนาย    สมฺปยุตฺเตน    จิตฺเตน
ทานํ   ทตฺวา   สีลํ  สมาทิยิตฺวา  อุโปสถกมฺมํ  กตฺวา  สุขาย  เวทนาย
สมฺปยุตฺเตน   จิตฺเตน   ตํ   ครุํ    กตฺวา   ปจฺจเวกฺขติ   อทุกฺขมสุขาย
เวทนาย   สมฺปยุตฺตา   ฌานา   วุฏฺฐหิตฺวา   มคฺคา   วุฏฺฐหิตฺวา  ผลา
