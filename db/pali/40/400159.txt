โผฏฺฐพฺพายตนํ    กายวิญฺญาณสฺส       อารมฺมณปจฺจเยน
ปจฺจโย     อพฺยากตา    ขนฺธา    อิทฺธิวิธญาณสฺส    เจโตปริยญาณสฺส
ปุพฺเพนิวาสานุสฺสติญาณสฺส     อนาคตํสญาณสฺส     อาวชฺชนาย
อารมฺมณปจฺจเยน ปจฺจโย ฯ
     [๔๙๔]   อพฺยากโต   ธมฺโม  กุสลสฺส  ธมฺมสฺส  อารมฺมณปจฺจเยน
ปจฺจโย    เสกฺขา    ผลํ    ปจฺจเวกฺขนฺติ    นิพฺพานํ    ปจฺจเวกฺขนฺติ
นิพฺพานํ     โคตฺรภุสฺส     โวทานสฺส     มคฺคสฺส    อารมฺมณปจฺจเยน
ปจฺจโย   เสกฺขา   วา   ปุถุชฺชนา   วา   จกฺขุํ   อนิจฺจโต   ทุกฺขโต
อนตฺตโต  วิปสฺสนฺติ  โสตํ  ...  ฆานํ  ชิวฺหํ  กายํ  รูเป  สทฺเท คนฺเธ
รเส   โผฏฺฐพฺเพ   วตฺถุํ  ...  วิปากาพฺยากเต  กิริยาพฺยากเต  ขนฺเธ
อนิจฺจโต    ทุกฺขโต    อนตฺตโต   วิปสฺสนฺติ   ทิพฺเพน   จกฺขุนา   รูปํ
ปสฺสนฺติ    ทิพฺพาย    โสตธาตุยา    สทฺทํ   สุณนฺติ   เจโตปริยญาเณน
วิปากาพฺยากตกิริยาพฺยากตจิตฺตสมงฺคิสฺส    จิตฺตํ    ชานนฺติ    อพฺยากตา
ขนฺธา    อิทฺธิวิธญาณสฺส    เจโตปริยญาณสฺส   ปุพฺเพนิวาสานุสฺสติญาณสฺส
อนาคตํสญาณสฺส อารมฺมณปจฺจเยน ปจฺจโย ฯ
     [๔๙๕]   อพฺยาโต   ธมฺโม  อกุสลสฺส  ธมฺมสฺส  อารมฺมณปจฺจเยน
ปจฺจโย   จกฺขุํ   อสฺสาเทติ   อภินนฺทติ   ตํ  อารพฺภ  ราโค  อุปฺปชฺชติ
ทิฏฺฐิ   อุปฺปชฺชติ   วิจิกิจฺฉา   อุปฺปชฺชติ   อุทฺธจฺจํ  อุปฺปชฺชติ  โทมนสฺสํ
อุปฺปชฺชติ   โสตํ   ...  ฆานํ  ชิวฺหํ  กายํ  รูเป  สทฺเท  คนฺเธ  รเส
โผฏฺฐพฺเพ  วตฺถุํ  ...  วิปากาพฺยากเต  กิริยาพฺยากเต ขนฺเธ อสฺสาเทติ
