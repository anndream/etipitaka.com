สทฺทํ   สุณนฺติ   เจโตปริยญาเณน   เนววิปากนวิปากธมฺมธมฺมจิตฺตสมงฺคิสฺส
จิตฺตํ    ชานนฺติ    เนววิปากนวิปากธมฺมธมฺมา   ขนฺธา   อิทฺธิวิธญาณสฺส
เจโตปริยญาณสฺส   ปุพฺเพนิวาสานุสฺสติญาณสฺส   อนาคตํสญาณสฺส
อารมฺมณปจฺจเยน ปจฺจโย ฯ
     [๑๓๖๐]   วิปาโก   ธมฺโม   วิปากสฺส   ธมฺมสฺส  อธิปติปจฺจเยน
ปจฺจโย     สหชาตาธิปติ:     วิปากาธิปติ    สมฺปยุตฺตกานํ    ขนฺธานํ
อธิปติปจฺจเยน    ปจฺจโย    ฯ    วิปาโก   ธมฺโม   วิปากธมฺมธมฺมสฺส
อธิปติปจฺจเยน   ปจฺจโย   อารมฺมณาธิปติ:   เสกฺขา   ผลํ  ครุํ   กตฺวา
ปจฺจเวกฺขนฺติ   วิปาเก   ขนฺเธ   ครุํ    กตฺวา  อสฺสาเทนฺติ  อภินนฺทนฺติ
ตํ   ครุํ    กตฺวา   ราโค   อุปฺปชฺชติ  ทิฏฺฐิ  อุปฺปชฺชติ  ฯเปฯ  วิปาโก
ธมฺโม  เนววิปากนวิปากธมฺมธมฺมสฺส     อธิปติปจฺจเยน     ปจฺจโย
อารมฺมณาธิปติ    สหชาตาธิปติ    ฯ    อารมฺมณาธิปติ:   อรหา   ผลํ
ครุํ  กตฺวา     ปจฺจเวกฺขติ     ฯ    สหชาตธิปติ:    วิปากาธิปติ
จิตฺตสมุฏฺฐานานํ   รูปานํ   อธิปติปจฺจเยน   ปจฺจโย  ฯ  วิปาโก  ธมฺโม
วิปากสฺส   จ   เนววิปากนวิปากธมฺมธมฺมสฺส  จ  ธมฺมสฺส  อธิปติปจฺจเยนย
ปจฺจโย    สหชาตาธิปติ:    วิปากาธิปติ   สมฺปยุตฺตกานํ
ขนฺธานํ จิตฺตสมุฏฺฐานานญฺจ รูปานํ อธิปติปจฺจเยน ปจฺจโย ฯ
     [๑๓๖๑]    วิปากธมฺมธมฺโม    วิปากธมฺมธมฺมสฺส   อธิปติปจฺจเยน
ปจฺจโย    อารมฺมณาธิปติ   สหชาตาธิปติ   ฯ   อารมฺมณาธิปติ:   ทานํ
ทตฺวา    สีลํ   สมาทิยิตฺวา   อุโปสถกมฺมํ   กตฺวา   ตํ   ครุํ    กตฺวา
