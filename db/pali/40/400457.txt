นิสฺสยปจฺจเยน     ปจฺจโย     ฯเปฯ     กายายตนํ    กายวิญฺญาณสฺส
วตฺถุ    วิปากานํ   ขนฺธานํ   ปฏิสนฺธิกฺขเณ   วตฺถุ
วิปากานํ   ขนฺธานํ   ฯ   เนววิปากนวิปากธมฺมธมฺโม   วิปากธมฺมธมฺมสฺส
นิสฺสยปจฺจเยน ปจฺจโย วตฺถุ วิปากธมฺมธมฺมานํ ขนฺธานํ ฯ
     [๑๓๗๕]   วิปาโก   จ   เนววิปากนวิปากธมฺมธมฺโม   จ  ธมฺมา
วิปากสฺส   ธมฺมสฺส   นิสฺสยปจฺจเยน  ปจฺจโย  จกฺขุวิญฺญาณสหคโต  เอโก
ขนฺโธ    จ   จกฺขายตนญฺจ   ฯเปฯ   กายายตนญฺจ   วิปาโก   เอโก
ขนฺโธ   จ   วตฺถุ   จ   ติณฺณํ  ขนฺธานํ  ปฏิสนฺธิกฺขเณ  วิปาโก  เอโก
ขนฺโธ  จ  วตฺถุ  จ  ฯ  วิปาโก  จ เนววิปากนวิปากธมฺมธมฺโม จ ธมฺมา
เนววิปากนวิปากธมฺมธมฺมสฺส     นิสฺสยปจฺจเยน     ปจฺจโย     วิปากา
ขนฺธา  จ  มหาภูตา จ ฯ สงฺขิตฺตํ ฯ ปฏิสนฺธิกฺขเณ ... ฯ วิปากธมฺมธมฺโม
จ     เนววิปากนวิปากธมฺมธมฺโม     จ    ธมฺมา    วิปากธมฺมธมฺมสฺส
นิสฺสยปจฺจเยน    ปจฺจโย    วิปากธมฺมธมฺโม    เอโก    ขนฺโธ    จ
วตฺถุ   จ   ฯ   วิปากธมฺมธมฺโม   จ   เนววิปากนวิปากธมฺมธมฺโม   จ
ธมฺมา  เนววิปากนวิปากธมฺมธมฺมสฺส     นิสฺสยปจฺจเยน     ปจฺจโย
วิปากธมฺมธมฺมา     ขนฺธา    จ    มหาภูตา    จ    จิตฺตสมุฏฺฐานานํ
รูปานํ ฯ เตรส ปญฺหา ฯ
     [๑๓๗๖]   วิปาโก   ธมฺโม  วิปากสฺส  ธมฺมสฺส  อุปนิสฺสยปจฺจเยนง
ปจฺจโย   อนนฺตรูปนิสฺสโย   ปกตูปนิสฺสโย   ฯ   ปกตูปนิสฺสโย:   กายิกํ
สุขํ  กายิกสฺส  สุขสฺส  กายิกสฺส  ทุกฺขสฺส ผลสมาปตฺติยา อุปนิสฺสยปจฺจเยน
