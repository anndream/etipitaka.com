กุสโล   จ   อพฺยากโต   จ   ธมฺมา   อุปฺปชฺชนฺติ   เหตุปจฺจยา  กุสลํ
เอกํ   ขนฺธํ   สหชาตา   ตโย   ขนฺธา   จิตฺตสมุฏฺฐานญฺจ   รูปํ  ตโย
ขนฺเธ   สหชาโต   เอโก   ขนฺโธ  จิตฺตสมุฏฺฐานญฺจ  รูปํ  เทฺว  ขนฺเธ
สหชาตา เทฺว ขนฺธา จิตฺตสมุฏฺฐานญฺจ รูปํ ฯ
     [๒๓๗]   อกุสลํ   ธมฺมํ   สหชาโต   อกุสโล   ธมฺโม  อุปฺปชฺชติ
เหตุปจฺจยา   อกุสลํ  เอกํ  ขนฺธํ  สหชาตา  ตโย  ขนฺธา  ตโย  ขนฺเธ
สหชาโต   เอโก   ขนฺโธ   เทฺว   ขนฺเธ  สหชาตา  เทฺว  ขนฺธา  ฯ
อกุสลํ   ธมฺมํ   สหชาโต   อพฺยากโต   ธมฺโม   อุปฺปชฺชติ  เหตุปจฺจยา
อกุสเล  ขนฺเธ  สหชาตํ  จิตฺตสมุฏฺฐานํ  รูปํ  ฯ  อกุสลํ  ธมฺมํ  สหชาโต
อกุสโล   จ   อพฺยากโต   จ   ธมฺมา  อุปฺปชฺชนฺติ  เหตุปจฺจยา  อกุสลํ
เอกํ   ขนฺธํ   สหชาตา   ตโย   ขนฺธา   จิตฺตสมุฏฺฐานญฺจ   รูปํ  ตโย
ขนฺเธ    สหชาโต    เอโก    ขนฺโธ   จิตฺตสมุฏฺฐานญฺจ   รูปํ   เทฺว
ขนฺเธ สหชาตา เทฺว ขนฺธา จิตฺตสมุฏฺฐานญฺจ รูปํ ฯ
     [๒๓๘]   อพฺยากตํ  ธมฺมํ  สหชาโต  อพฺยากโต  ธมฺโม  อุปฺปชฺชติ
เหตุปจฺจยา    วิปากาพฺยากตํ   กิริยาพฺยากตํ   เอกํ   ขนฺธํ   สหชาตา
ตโย   ขนฺธา   จิตฺตสมุฏฺฐานญฺจ   รูปํ   ตโย  ขนฺเธ  สหชาโต  เอโก
ขนฺโธ   จิตฺตสมุฏฺฐานญฺจ   รูปํ   เทฺว   ขนฺเธ  สหชาตา  เทฺว  ขนฺธา
จิตฺตสมุฏฺฐานญฺจ    รูปํ    ปฏิสนฺธิกฺขเณ   วิปากาพฺยากตํ   เอกํ   ขนฺธํ
สหชาตา   ตโย   ขนฺธา   กฏตฺตา   จ   รูปํ  ตโย  ขนฺเธ  สหชาโต
เอโก   ขนฺโธ  กฏตฺตา  จ  รูปํ  เทฺว  ขนฺเธ  สหชาตา  เทฺว  ขนฺธา
