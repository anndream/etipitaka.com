ปจฺจเวกฺขติ    ปุพฺเพ   สุจิณฺณานิ   ครุํ    กตฺวา   ปจฺจเวกฺขติ   ฌานา
วุฏฺฐหิตฺวา   ฌานํ   ครุํ    กตฺวา   ปจฺจเวกฺขติ   เสกฺขา  โคตฺรภุํ  ครุํ
กตฺวา   ปจฺจเวกฺขนฺติ   โวทานํ   ครุํ    กตฺวา   ปจฺจเวกฺขนฺติ  เสกฺขา
มคฺคา   วุฏฺฐหิตฺวา   มคฺคํ   ครุํ   กตฺวา  ปจฺจเวกฺขนฺติ  วิปากธมฺมธมฺเม
ขนฺเธ    ครุํ     กตฺวา   อสฺสาเทนฺติ   อภินนฺทนฺติ   ตํ   ครุํ    กตฺวา
ราโค  อุปฺปชฺชติ  ทิฏฺฐิ อุปฺปชฺชติ ฯเปฯ สหชาตาธิปติ: วิปากธมฺมธมฺมาธิปติ
สมฺปยุตฺตกานํ   ขนฺธานํ   อธิปติปจฺจเยน   ปจฺจโย   ฯ  วิปากธมฺมธมฺโม
เนววิปากนวิปากธมฺมธมฺมสฺส      อธิปติปจฺจเยน      ปจฺจโย
อารมฺมณาธิปติ    สหชาตาธิปติ   ฯ   อารมฺมณาธิปติ:   อรหา   มคฺคา
วุฏฺฐหิตฺวา    มคฺคํ    ครุํ    กตฺวา   ปจฺจเวกฺขติ   ฯ   สหชาตาธิปติ:
วิปากธมฺมธมฺมาธิปติ  จิตฺตสมุฏฺฐานานํ  รูปานํ  อธิปติปจฺจเยน  ปจฺจโย  ฯ
วิปากธมฺมธมฺโม    วิปากธมฺมธมฺมสฺส    จ   เนววิปากนวิปากธมฺมธมฺมสฺส
จ  ธมฺมสฺส  อธิปติปจฺจเยน  ปจฺจโย  สหชาตาธิปติ:
วิปากธมฺมธมฺมาธิปติ     สมฺปยุตฺตกานํ     ขนฺธานํ    จิตฺตสมุฏฺฐานานญฺจ
รูปานํ อธิปติปจฺจเยน ปจฺจโย ฯ
     [๑๓๖๒]   เนววิปากนวิปากธมฺมธมฺโม  เนววิปากนวิปากธมฺมธมฺมสฺส
อธิปติปจฺจเยน     ปจฺจโย     อารมฺมณาธิปติ     สหชาตาธิปติ     ฯ
อารมฺมณาธิปติ:  อรหา  นิพฺพานํ  ครุํ  กตฺวา ปจฺจเวกฺขติ ฯ สหชาตาธิปติ:
เนววิปากนวิปากธมฺมธมฺมาธิปติ      สมฺปยุตฺตกานํ     ขนฺธานํ
จิตฺตสมุฏฺฐานานญฺจ  รูปานํ  อธิปติปจฺจเยน     ปจฺจโย     ฯ
