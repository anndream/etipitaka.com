        วิปากตฺติกํ
        ปฏิจฺจวาโร
     [๑๒๓๘]   วิปากํ   ธมฺมํ   ปฏิจฺจ   วิปาโก   ธมฺโม   อุปฺปชฺชติ
เหตุปจฺจยา   วิปากํ   เอกํ   ขนฺธํ  ปฏิจฺจ  ตโย  ขนฺธา  ฯเปฯ  เทฺว
ขนฺเธ   ปฏิจฺจ   เทฺว   ขนฺธา   ปฏิสนฺธิกฺขเณ   วิปากํ   เอกํ   ขนฺธํ
ปฏิจฺจ   ตโย   ขนฺธา   ฯเปฯ  เทฺว  ขนฺเธ  ปฏิจฺจ  เทฺว  ขนฺธา  ฯ
วิปากํ   ธมฺมํ  ปฏิจฺจ  เนววิปากนวิปากธมฺมธมฺโม  อุปฺปชฺชติ  เหตุปจฺจยา
วิปาเก     ขนฺเธ     ปฏิจฺจ    จิตฺตสมุฏฺฐานํ    รูปํ    ปฏิสนฺธิกฺขเณ
วิปาเก   ขนฺเธ   ปฏิจฺจ  กฏตฺตารูปํ  ฯ  วิปากํ  ธมฺมํ  ปฏิจฺจ  วิปาโก
จ   เนววิปากนวิปากธมฺมธมฺโม   จ   ธมฺมา   อุปฺปชฺชนฺติ   เหตุปจฺจยา
วิปากํ   เอกํ   ขนฺธํ   ปฏิจฺจ   ตโย   ขนฺธา   จิตฺตสมุฏฺฐานญฺจ   รูปํ
เทฺว   ขนฺเธ  ปฏิจฺจ  เทฺว  ขนฺธา  จิตฺตสมุฏฺฐานญฺจ  รูปํ  ปฏิสนฺธิกฺขเณ
วิปากํ    เอกํ    ขนฺธํ    ปฏิจฺจ    ตโย    ขนฺธา    กฏตฺตา    จ
รูปํ เทฺว ขนฺเธ ปฏิจฺจ เทฺว ขนฺธา กฏตฺตา จ รูปํ ฯ
     [๑๒๓๙]    วิปากธมฺมธมฺมํ   ปฏิจฺจ   วิปากธมฺมธมฺโม   อุปฺปชฺชติ
เหตุปจฺจยา    วิปากธมฺมธมฺมํ    เอกํ   ขนฺธํ   ปฏิจฺจ   ตโย   ขนฺธา
เทฺว    ขนฺเธ   ปฏิจฺจ   เทฺว   ขนฺธา   ฯ   วิปากธมฺมธมฺมํ   ปฏิจฺจ
เนววิปากนวิปากธมฺมธมฺโม    อุปฺปชฺชติ    เหตุปจฺจยา   วิปากธมฺมธมฺเม
ขนฺเธ  ปฏิจฺจ  จิตฺตสมุฏฺฐานํ  รูปํ ฯ วิปากธมฺมธมฺมํ ปฏิจฺจ วิปากธมฺมธมฺโม
