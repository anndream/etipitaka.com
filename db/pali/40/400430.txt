           สหชาตวาโร
     [๑๓๑๐]   วิปากํ   ธมฺมํ   สหชาโต   วิปาโก  ธมฺโม  อุปฺปชฺชติ
เหตุปจฺจยา   วิปากํ   เอกํ   ขนฺธํ   สหชาตา   ตโย   ขนฺธา   ตโย
ขนฺเธ  สหชาโต  เอโก  ขนฺโธ  เทฺว  ขนฺเธ  สหชาตา  เทฺว ขนฺธา ฯ
สงฺขิตฺตํ   ฯ   เหตุยา   เตรส   ฯเปฯ  อวิคเต  เตรส  ฯ  นเหตุยา
ทส   ฯเปฯ  โนวิคเต  ปญฺจ  ฯ  เหตุปจฺจยา  นอารมฺมเณ  ปญฺจ  ...
นวิปฺปยุตฺเต ตีณิ ฯ นเหตุปจฺจยา อารมฺมเณ ปญฺจ ... อวิคเต เตรส ฯ
       สหชาตวาโร นิฏฺฐิโต ฯ
          ปจฺจยวาโร
     [๑๓๑๑]   วิปากํ   ธมฺมํ   ปจฺจยา   วิปาโก   ธมฺโม  อุปฺปชฺชติ
เหตุปจฺจยา    วิปากํ   เอกํ   ขนฺธํ   ปจฺจยา   ตโย   ขนฺธา   ตโย
ขนฺเธ   ปจฺจยา   เอโก   ขนฺโธ  เทฺว  ขนฺเธ  ปจฺจยา  เทฺว  ขนฺธา
ปฏิสนฺธิกฺขเณ   ฯ   วิปากํ   ธมฺมํ   ปจฺจยา  เนววิปากนวิปากธมฺมธมฺโม
อุปฺปชฺชติ    เหตุปจฺจยา    วิปาเก    ขนฺเธ   ปจฺจยา   จิตฺตสมุฏฺฐานํ
รูปํ   ปฏิสนฺธิกฺขเณ   วิปาเก   ขนฺเธ   ปจฺจยา  กฏตฺตารูปํ  ฯ  วิปากํ
ธมฺมํ   ปจฺจยา   วิปาโก   จ   เนววิปากนวิปากธมฺมธมฺโม   จ  ธมฺมา
อุปฺปชฺชนฺติ   เหตุปจฺจยา   วิปากํ   เอกํ   ขนฺธํ  ปจฺจยา  ตโย  ขนฺธา
จิตฺตสมุฏฺฐานญฺจ  รูปํ  เทฺว  ขนฺเธ  ปจฺจยา  เทฺว ขนฺธา จิตฺตสมุฏฺฐานญฺจ
รูปํ ปฏิสนฺธิกฺขเณ ... ฯ
     [๑๓๑๒]   วิปากธมฺมธมฺมํ   ปจฺจยา   วิปากธมฺมธมฺโม   อุปฺปชฺชติ
