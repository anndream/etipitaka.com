วตฺถุปุเรชาตํ: วตฺถุ กุสลานํ ขนฺธานํ ปุเรชาตปจฺจเยน ปจฺจโย ฯ
     [๕๕๘]   อพฺยากโต  ธมฺโม  อกุสลสฺส  ธมฺมสฺส  ปุเรชาตปจฺจเยน
ปจฺจโย    อารมฺมณปุเรชาตํ    วตฺถุปุเรชาตํ    ฯ   อารมฺมณปุเรชาตํ:
จกฺขุํ   อสฺสาเทติ   อภินนฺทติ   ตํ   อารพฺภ   ราโค   อุปฺปชฺชติ  ทิฏฺฐิ
อุปฺปชฺชติ    วิจิกิจฺฉา    อุปฺปชฺชติ    อุทฺธจฺจํ    อุปฺปชฺชติ    โทมนสฺสํ
อุปฺปชฺชติ   โสตํ   ...  ฆานํ  ชิวฺหํ  กายํ  รูเป  สทฺเท  คนฺเธ  รเส
โผฏฺฐพฺเพ   ...   วตฺถุํ   อสฺสาเทติ   อภินนฺทติ   ตํ  อารพฺภ  ราโค
อุปฺปชฺชติ   ทิฏฺฐิ   อุปฺปชฺชติ  วิจิกิจฺฉา  อุปฺปชฺชติ  อุทฺธจฺจํ  อุปฺปชฺชติ
โทมนสฺสํ   อุปฺปชฺชติ   ฯ   วตฺถุปุเรชาตํ:   วตฺถุ   อกุสลานํ   ขนฺธานํ
ปุเรชาตปจฺจเยน ปจฺจโย ฯ
     [๕๕๙]   กุสโล  ธมฺโม  อพฺยากตสฺส  ธมฺมสฺส  ปจฺฉาชาตปจฺจเยน
ปจฺจโย   ปจฺฉาชาตา:   กุสลา   ขนฺธา   ปุเรชาตสฺส  อิมสฺส  กายสฺส
ปจฺฉาชาตปจฺจเยน ปจฺจโย ฯ
     [๕๖๐]  อกุสโล  ธมฺโม  อพฺยากตสฺส  ธมฺมสฺส  ปจฺฉาชาตปจฺจเยน
ปจฺจโย  ปจฺฉาชาตา:  อกุสลา  ขนฺธา  ปุเรชาตสฺส
อิมสฺส กายสฺส ปจฺฉาชาตปจฺจเยน ปจฺจโย ฯ
     [๕๖๑]  อพฺยากโต  ธมฺโม  อพฺยากตสฺส ธมฺมสฺส ปจฺฉาชาตปจฺจเยน
ปจฺจโย   ปจฺฉาชาตา:   วิปากาพฺยากตา  กิริยาพฺยากตา
ขนฺธา ปุเรชาตสฺส อิมสฺส กายสฺส ปจฺฉาชาตปจฺจเยน ปจฺจโย ฯ
     [๕๖๒]   กุสโล   ธมฺโม   กุสลสฺส   ธมฺมสฺส   อาเสวนปจฺจเยน
