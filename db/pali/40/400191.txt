     [๕๘๘]   กุสโล   ธมฺโม   อพฺยากตสฺส   ธมฺมสฺส   ฌานปจฺจเยน
ปจฺจโย   กุสลานิ   ฌานงฺคานิ   จิตฺตสมุฏฺฐานานํ   รูปานํ  ฌานปจฺจเยน
ปจฺจโย ฯ
     [๕๘๙]   กุสโล   ธมฺโม   กุสลสฺส  จ  อพฺยากตสฺส  จ  ธมฺมสฺส
ฌานปจฺจเยน   ปจฺจโย   กุสลานิ   ฌานงฺคานิ   สมฺปยุตฺตกานํ   ขนฺธานํ
จิตฺตสมุฏฺฐานานญฺจ รูปานํ ฌานปจฺจเยน ปจฺจโย ฯ
     [๕๙๐]    อกุสโล   ธมฺโม   อกุสลสฺส   ธมฺมสฺส   ฌานปจฺจเยน
ปจฺจโย   อกุสลานิ   ฌานงฺคานิ   สมฺปยุตฺตกานํ   ขนฺธานํ  ฌานปจฺจเยน
ปจฺจโย ฯ
     [๕๙๑]   อกุสโล   ธมฺโม   อพฺยากตสฺส   ธมฺมสฺส  ฌานปจฺจเยน
ปจฺจโย   อกุสลานิ   ฌานงฺคานิ   จิตฺตสมุฏฺฐานานํ  รูปานํ  ฌานปจฺจเยน
ปจฺจโย ฯ
     [๕๙๒]   อกุสโล  ธมฺโม  อกุสลสฺส  จ  อพฺยากตสฺส  จ  ธมฺมสฺส
ฌานปจฺจเยน   ปจฺจโย   อกุสลานิ   ฌานงฺคานิ   สมฺปยุตฺตกานํ  ขนฺธานํ
จิตฺตสมุฏฺฐานานญฺจ รูปานํ ฌานปจฺจเยน ปจฺจโย ฯ
     [๕๙๓]   อพฺยากโต   ธมฺโม  อพฺยากตสฺส  ธมฺมสฺส  ฌานปจฺจเยน
ปจฺจโย   วิปากาพฺยากตานิ   กิริยาพฺยากตานิ   ฌานงฺคานิ  สมฺปยุตฺตกานํ
ขนฺธานํ     จิตฺตสมุฏฺฐานานญฺจ     รูปานํ     ฌานปจฺจเยน    ปจฺจโย
ปฏิสนฺธิกฺขเณ    วิปากาพฺยากตานิ   ฌานงฺคานิ   สมฺปยุตฺตกานํ   ขนฺธานํ
กฏตฺตา จ รูปานํ ฌานปจฺจเยน ปจฺจโย ฯ
