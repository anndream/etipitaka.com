กฏตฺตา   จ   รูปํ   ขนฺเธ   สหชาตํ   วตฺถุ   วตฺถุํ  สหชาตา  ขนฺธา
เอกํ   มหาภูตํ   สหชาตา   ตโย   มหาภูตา  ตโย  มหาภูเต  สหชาตํ
เอกํ   มหาภูตํ   เทฺว   มหาภูเต  สหชาตา  เทฺว  มหาภูตา  มหาภูเต
สหชาตํ จิตฺตสมุฏฺฐานํ รูปํ กฏตฺตารูปํ อุปาทารูปํ ฯ
     [๒๓๙]    กุสลญฺจ   อพฺยากตญฺจ   ธมฺมํ   สหชาโต   อพฺยากโต
ธมฺโม   อุปฺปชฺชติ   เหตุปจฺจยา   กุสเล   ขนฺเธ   จ   มหาภูเต   จ
สหชาตํ    จิตฺตสมุฏฺฐานํ    รูปํ    ฯ   อกุสลญฺจ   อพฺยากตญฺจ   ธมฺมํ
สหชาโต    อพฺยากโต    ธมฺโม    อุปฺปชฺชติ    เหตุปจฺจยา   อกุสเล
ขนฺเธ จ มหาภูเต จ สหชาตํ จิตฺตสมุฏฺฐานํ รูปํ ฯ
     ยถา ปฏิจฺจวาเร เอวํ วิตฺถาเรตพฺพํ ฯ
     [๒๔๐]   เหตุยา   นว   อารมฺมเณ   ตีณิ  ...  อธิปติยา  นว
อนนฺตเร    ตีณิ    สมนนฺตเร    ตีณิ    สหชาเต    นว   อญฺญมญฺเญ
ตีณิ   นิสฺสเย   นว   อุปนิสฺสเย   ตีณิ   ปุเรชาเต   ตีณิ   อาเสวเน
ตีณิ   กมฺเม   นว   วิปาเก   เอกํ   อาหาเร   นว   อินฺทฺริเย  นว
ฌาเน    นว    มคฺเค    นว    สมฺปยุตฺเต   ตีณิ   วิปฺปยุตฺเต   นว
อตฺถิยา นว นตฺถิยา ตีณิ วิคเต ตีณิ อวิคเต นว ฯ
         อนุโลมํ นิฏฺฐิตํ ฯ
     ยถา ปฏิจฺจวารคณนา เอวํ คเณตพฺพํ ฯ
     [๒๔๑]   อกุสลํ   ธมฺมํ   สหชาโต   อกุสโล   ธมฺโม  อุปฺปชฺชติ
นเหตุปจฺจยา    วิจิกิจฺฉาสหคเต    อุทฺธจฺจสหคเต    ขนฺเธ   สหชาโต
