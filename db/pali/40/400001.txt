				อภิธมฺมปิฏเก ปฏฺฐานํ
				    ปฐโม ภาโค
				______________
		นโม ตสฺส ภควโต อรหโต สมฺมาสมฺพุทฺธสฺส ฯ
				มาติกานิกฺเขปวาโร ๑
	[๑]  เหตุปจฺจโย  อารมฺมณปจฺจโย  อธิปติปจฺจโย  อนนฺตร-
ปจฺจโย     สมนนฺตรปจฺจโย    สหชาตปจฺจโย    อญฺญมญฺญปจฺจโย
นิสฺสยปจฺจโย    อุปนิสฺสยปจฺจโย    ปุเรชาตปจฺจโย    ปจฺฉาชาตปจฺจโย
อาเสวนปจฺจโย  กมฺมปจฺจโย  วิปากปจฺจโย  อาหารปจฺจโย อินฺทฺริยปจฺจโย
ฌานปจฺจโย  มคฺคปจฺจโย  สมฺปยุตฺตปจฺจโย     วิปฺปยุตฺตปจฺจโย
อตฺถิปจฺจโย นตฺถิปจฺจโย วิคตปจฺจโย อวิคตปจฺจโย ฯ
					ปจฺจยวิภงฺควาโร ๒
	[๒]     เหตุปจฺจโยติ     เหตุ    เหตุสมฺปยุตฺตกานํ    ธมฺมานํ
	ตํสมุฏฺฐานานญฺจ รูปานํ เหตุปจฺจเยน ปจฺจโยติ ฯ
	[๓]  อารมฺมณปจฺจโยติ     รูปายตนํ     จกฺขุวิญฺญาณธาตุยา
ตํสมฺปยุตฺตกานญฺจ    ธมฺมานํ    อารมฺมณปจฺจเยน   ปจฺจโย   สทฺทายตนํ
#๑ ปจฺจยุทฺเทโสติปิ ฯ   ๒ ปจฺจยนิทฺเทโสติปิ ฯ
