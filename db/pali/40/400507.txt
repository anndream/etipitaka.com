มหาภูตสฺส   เทฺว  มหาภูตา  ทฺวินฺนํ  มหาภูตานํ  มหาภูตา  กฏตฺตารูปานํ
อุปาทารูปานํ   สหชาตปจฺจเยน   ปจฺจโย   อสญฺญสตฺตานํ
เอกํ มหาภูตํ ฯ สงฺขิตฺตํ ฯ
     [๑๕๐๑]    อุปาทินฺนุปาทานิโย    ธมฺโม    อนุปาทินฺนุปาทานิยสฺส
ธมฺมสฺส     สหชาตปจฺจเยน    ปจฺจโย    อุปาทินฺนุปาทานิยา    ขนฺธา
จิตฺตสมุฏฺฐานานํ รูปานํ สหชาตปจฺจเยน ปจฺจโย ฯ
     [๑๕๐๒]   อุปาทินฺนุปาทานิโย   ธมฺโม   อุปาทินฺนุปาทานิยสฺส   จ
อนุปาทินฺนุปาทานิยสฺส     จ     ธมฺมสฺส    สหชาตปจฺจเยน    ปจฺจโย
อุปาทินฺนุปาทานิโย   เอโก  ขนฺโธ  ติณฺณนฺนํ  ขนฺธานํ  จิตฺตสมุฏฺฐานานญฺจ
รูปานํ    สหชาตปจฺจเยน   ปจฺจโย   เทฺว   ขนฺธา   ทฺวินฺนํ   ขนฺธานํ
จิตฺตสมุฏฺฐานานญฺจ รูปานํ สหชาตปจฺจเยน ปจฺจโย ฯ
     [๑๕๐๓]    อนุปาทินฺนุปาทานิโย    ธมฺโม   อนุปาทินฺนุปาทานิยสฺส
ธมฺมสฺส     สชาตปจฺจเยน    ปจฺจโย    อนุปาทินฺนุปาทานิโย    เอโก
ขนฺโธ   ติณฺณนฺนํ   ขนฺธานํ   จิตฺตสมุฏฺฐานานญฺจ  รูปานํ  สหชาตปจฺจเยน
ปจฺจโย     เทฺว    ขนฺธา    ทฺวินฺนํ    ขนฺธานํ    จิตฺตสมุฏฺฐานานญฺจ
รูปานํ   สหชาตปจฺจเยน   ปจฺจโย   อนุปาทินฺนุปาทานิยํ   เอกํ  มหาภูตํ
มหาภูตา   จิตฺตสมุฏฺฐานานํ  รูปานํ  พาหิรํ  ...  อาหารสมุฏฺฐานํ  ...
อุตุสมุฏฺฐานํ   เอกํ   มหาภูตํ   มหาภูตา  อุปาทารูปานํ  สหชาตปจฺจเยน
ปจฺจโย ฯ
     [๑๕๐๔]   อนุปาทินฺนอนุปาทานิโย  ธมฺโม  อนุปาทินฺน อนุปาทานิยสฺส
