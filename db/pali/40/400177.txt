ปกตูปนิสฺสโย:    สทฺธํ   อุปนิสฺสาย   อตฺตานํ   อาตาเปติ   ปริตาเปติ
ปริยิฏฺฐิมูลกํ  ทุกฺขํ  ปจฺจนุโภติ  สีลํ  ...  สุตํ  ...  จาคํ  ...  ปญฺญํ
อุปนิสฺสาย    อตฺตานํ    อาตาเปติ    ปริตาเปติ   ปริยิฏฺฐิมูลกํ   ทุกฺขํ
ปจฺจนุโภติ  สทฺธา  ...  สีลํ  สุตํ  จาโค  ...  ปญฺญา กายิกสฺส สุขสฺส
กายิกสฺส   ทุกฺขสฺส   ผลสมาปตฺติยา   อุปนิสฺสยปจฺจเยน   ปจฺจโย  กุสลํ
กมฺมํ   วิปากสฺส  อุปนิสฺสย  ปจฺจเยน  ปจฺจโย  อรหา  มคฺคํ  อุปนิสฺสาย
อนุปฺปนฺนํ   กิริยสมาปตฺตึ   อุปฺปาเทติ   อุปฺปนฺนํ   สมาปชฺชติ   สงฺขาเร
อนิจฺจโต   ทุกฺขโต  อนตฺตโต  วิปสฺสติ  มคฺโค  อรหโต  อตฺถปฏิสมฺภิทาย
ธมฺมปฏิสมฺภิทาย      นิรุตฺติปฏิสมฺภิทาย     ปฏิภาณปฏิสมฺภิทาย
ฐานาฐานโกสลฺลสฺส   อุปนิสฺสยปจฺจเยน   ปจฺจโย  มคฺโค
ผลสมาปตฺติยา อุปนิสฺสยปจฺจเยน ปจฺจโย ฯ
     [๕๔๗]   อกุสโล   ธมฺโม   อกุสลสฺส  ธมฺมสฺส  อุปนิสฺสยปจฺจเยน
ปจฺจโย     อารมฺมณูปนิสฺสโย    อนนฺตรูปนิสฺสโย    ปกตูปนิสฺสโย    ฯ
อารมฺมณูปนิสฺสโย:    ราคํ    ครุํ     กตฺวา    อสฺสาเทติ    อภินนฺทติ
ตํ   ครุํ    กตฺวา   ราโค   อุปฺปชฺชติ   ทิฏฺฐิ   อุปฺปชฺชติ   ทิฏฺฐึ   ครุํ
กตฺวา   อสฺสาเทติ   อภินนฺทติ   ตํ   ครุํ    กตฺวา   ราโค   อุปฺปชฺชติ
ทิฏฺฐิ    อุปฺปชฺชติ    ฯ   อนนฺตรูปนิสฺสโย:   ปุริมา   ปุริมา   อกุสลา
ขนฺธา    ปจฺฉิมานํ   ปจฺฉิมานํ   อกุสลานํ   ขนฺธานํ   อุปนิสฺสยปจฺจเยน
ปจฺจโย   ฯ   ปกตูปนิสฺสโย:   ราคํ   อุปนิสฺสาย   ปาณํ  หนติ  อทินฺนํ
อาทิยติ    มุสา   ภณติ   ปิสุณํ   ภณติ   ผรุสํ   ผณติ   สมฺผํ   ปลปติ
