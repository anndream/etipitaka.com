เหตุปจฺจเยน     ปจฺจโย    ปฏิสนฺธิกฺขเณ    อทุกฺขมสุขาย    เวทนาย
สมฺปยุตฺโต เหตุ สมฺปยุตฺตกานํ ขนฺธานํ เหตุปจฺจเยน ปจฺจโย ฯ
     [๑๑๔๓]   สุขาย  เวทนาย  สมฺปยุตฺโต  ธมฺโม  สุขาย  เวทนาย
สมฺปยุตฺตสฺส   ธมฺมสฺส   อารมฺมณปจฺจเยน   ปจฺจโย   สุขาย   เวทนาย
สมฺปยุตฺเตน   จิตฺเตน   ทานํ   ทตฺวา   สีลํ   สมาทิยิตฺวา  อุโปสถกมฺมํ
กตฺวา   สุขาย   เวทนาย   สมฺปยุตฺเตน   จิตฺเตน  ปจฺจเวกฺขติ  สุขาย
เวทนาย   สมฺปยุตฺตา   ฌานา   วุฏฺฐหิตฺวา   มคฺคา   วุฏฺฐหิตฺวา  ผลา
วุฏฺฐหิตฺวา   สุขาย   เวทนาย   สมฺปยุตฺเตน   จิตฺเตน  ปจฺจเวกฺขติ  ฯ
อริยา   สุขาย   เวทนาย   สมฺปยุตฺเตน   จิตฺเตน   สุขาย   เวทนาย
สมฺปยุตฺเต    ปหีเน    กิเลเส    ปจฺจเวกฺขนฺติ   วิกฺขมฺภิเต   กิเลเส
ปจฺจเวกฺขนฺติ   ปุพฺเพ   สมุทาจิณฺเณ  กิเลเส  ชานนฺติ  สุขาย  เวทนาย
สมฺปยุตฺเต   ขนฺเธ   สุขาย   เวทนาย  สมฺปยุตฺเตน  จิตฺเตน  อนิจฺจโต
ทุกฺขโต   อนตฺตโต   วิปสฺสนฺติ   อสฺสาเทนฺติ   อภินนฺทนฺติ   ตํ  อารพฺภ
สุขาย   เวทนาย  สมฺปยุตฺโต  ราโค  อุปฺปชฺชติ  ทิฏฺฐิ  อุปฺปชฺชติ  ฯเปฯ
สุขาย    เวทนาย   สมฺปยุตฺเต   ขนฺเธ   อารพฺภ   สุขาย   เวทนาย
สมฺปยุตฺตา ขนฺธา อุปฺปชฺชนฺติ ฯ
     [๑๑๔๔]  สุขาย  เวทนาย  สมฺปยุตฺโต  ธมฺโม  ทุกฺขาย  เวทนาย
สมฺปยุตฺตสฺส   ธมฺมสฺส   อารมฺมณปจฺจเยน   ปจฺจโย   สุขาย   เวทนาย
สมฺปยุตฺเตน   จิตฺเตน   ทานํ   ทตฺวา   สีลํ   สมาทิยิตฺวา  อุโปสถกมฺมํ
กตฺวา    วิปฺปฏิสาริสฺส    โทมนสฺสํ    อุปฺปชฺชติ    สุขาย    เวทนาย
