วิปาโก    อนุปาทินฺนอนุปาทานิโย   เอโก   ขนฺโธ   ติณฺณนฺนํ   ขนฺธานํ
จิตฺตสมุฏฺฐานานญฺจ    รูปานํ   วิปากปจฺจเยน   ปจฺจโย   เทฺว   ขนฺธา
ทฺวินฺนํ ขนฺธานํ จิตฺตสมุฏฺฐานานญฺจ รูปานํ วิปากปจฺจเยน ปจฺจโย ฯ
     [๑๕๖๐]     อุปาทินฺนุปาทานิโย    ธมฺโม    อุปาทินฺนุปาทานิยสฺส
ธมฺมสฺส    อาหารปจฺจเยน    ปจฺจโย    อุปาทินฺนุปาทานิยา   อาหารา
สมฺปยุตฺตกานํ    ขนฺธานํ    อาหารปจฺจเยน    ปจฺจโย    ปฏิสนฺธิกฺขเณ
อุปาทินฺนุปาทานิยา    อาหารา   สมฺปยุตฺตกานํ   ขนฺธานํ   กฏตฺตา   จ
รูปานํ    อาหารปจฺจเยน    ปจฺจโย    อุปาทินฺนุปาทานิโย   กพฬึกาโร
อาหาโร อุปาทินฺนุปาทานิยสฺส กายสฺส อาหารปจฺจเยน ปจฺจโย ฯ
     [๑๕๖๑]    อุปาทินฺนุปาทานิโย    ธมฺโม    อนุปาทินฺนุปาทานิยสฺส
ธมฺมสฺส    อาหารปจฺจเยน    ปจฺจโย    อุปาทินฺนุปาทานิยา   อาหารา
จิตฺตสมุฏฺฐานานํ   รูปานํ   อาหารปจฺจเยน   ปจฺจโย  อุปาทินฺนุปาทานิโย
กพฬึกาโร    อาหาโร   อนุปาทินฺนุปาทานิยสฺส   กายสฺส
อาหารปจฺจเยน ปจฺจโย ฯ
     [๑๕๖๒]   อุปาทินฺนุปาทานิโย   ธมฺโม   อุปาทินฺนุปาทานิยสฺส   จ
อนุปาทินฺนุปาทานิยสฺส     จ     ธมฺมสฺส    อาหารปจฺจเยน    ปจฺจโย
อุปาทินฺนุปาทานิยา   อาหารา  สมฺปยุตฺตกานํ  ขนฺธานํ  จิตฺตสมุฏฺฐานานญฺจ
รูปานํ    อาหารปจฺจเยน    ปจฺจโย    อุปาทินฺนุปาทานิโย   กพฬึกาโร
อาหาโร   อุปาทินฺนุปาทานิยสฺส   จ   อนุปาทินฺนุปาทานิยสฺส  จ  กายสฺส
อาหารปจฺจเยน ปจฺจโย ฯ
