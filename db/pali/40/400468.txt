     [๑๔๐๐]   วิปาโก   ธมฺโม   วิปากสฺส   ธมฺมสฺส   อตฺถิปจฺจเยน
ปจฺจโย   วิปาโก   เอโก   ขนฺโธ   ติณฺณนฺนํ   ปฏิสนฺธิกฺขเณ   วิปาโก
เอโก  ขนฺโธ  ติณฺณนฺนํ  ฯ  วิปาโก  ธมฺโม  เนววิปากนวิปากธมฺมธมฺมสฺส
อตฺถิปจฺจเยน     ปจฺจโย    สหชาตํ    ปจฺฉาชาตํ    ฯ    สหชาตา:
วิปากา    ขนฺธา    จิตฺตสมุฏฺฐานานํ   รูปานํ   ปฏิสนฺธิกฺขเณ   วิปากา
ขนฺธา   กฏตฺตารูปานํ   ฯ   ปจฺฉาชาตา   วิปากา  ขนฺธา  ปุเรชาตสฺส
อิมสฺส   กายสฺส   อตฺถิปจฺจเยน  ปจฺจโย  ฯ  วิปาโก  ธมฺโม  วิปากสฺส
จ   เนววิปากนวิปากธมฺมธมฺมสฺส   จ   ธมฺมสฺส   อตฺถิปจฺจเยน  ปจฺจโย
วิปาโก   เอโก   ขนฺโธ   ติณฺณนฺนํ  ขนฺธานํ  จิตฺตสมุฏฺฐานานญฺจ  รูปานํ
ปฏิสนฺธิกฺขเณ ... ฯ
     [๑๔๐๑]    วิปากธมฺมธมฺโม    วิปากธมฺมธมฺมสฺส    อตฺถิปจฺจเยน
ปจฺจโย   เทฺว   ขนฺธา   ทฺวินฺนํ   ขนฺธานํ   อตฺถิปจฺจเยน  ปจฺจโย  ฯ
วิปากธมฺมธมฺโม    เนววิปากนวิปากธมฺมธมฺมสฺส   อตฺถิปจฺจเยน
ปจฺจโย   สหชาตํ   ปจฺฉาชาตํ   ฯ  สหชาตา:  วิปากธมฺมธมฺมา  ขนฺธา
จิตฺตสมุฏฺฐานานํ    รูปานํ   อตฺถิปจฺจเยน   ปจฺจโย   ฯ   ปจฺฉาชาตา:
วิปากธมฺมธมฺมา   ขนฺธา   ปุเรชาตสฺส   อิมสฺส   กายสฺส  อตฺถิปจฺจเยน
ปจฺจโย ฯ วิปากธมฺมธมฺโม วิปากธมฺมธมฺมสฺส จ เนววิปากนวิปากธมฺมธมฺมสฺส
จ  ธมฺมสฺส  อตฺถิปจฺจเยน  ปจฺจโย  วิปากธมฺมธมฺโม
เอโก ขนฺโธ ติณฺณํ ขนฺธานํ จิตฺตสมุฏฺฐานานญฺจ รูปานํ ฯ
     [๑๔๐๒]   เนววิปากนวิปากธมฺมธมฺโม  เนววิปากนวิปากธมฺมธมฺมสฺส
