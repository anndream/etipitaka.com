ครุํ     กตฺวา    ปจฺจเวกฺขนฺติ   โวทานํ   ครุํ    กตฺวา   ปจฺจเวกฺขนฺติ
อนุปาทินฺนุปาทานิเย  รูเป  ...  สทฺเท  คนฺเธ  รเส  โผฏฺฐพฺเพ  ...
อนุปาทินฺนุปาทานิเย  ขนฺเธ  ครุํ   กตฺวา อสฺสาเทติ อภินนฺทติ ตํ ครุํ  กตฺวา
ราโค  อุปฺปชฺชติ  ทิฏฺฐิ อุปฺปชฺชติ ฯ สหชาตาธิปติ: อนุปาทินฺนุปาทานิยาธิปติ
สมฺปยุตฺตกานํ    ขนฺธานํ    จิตฺตสมุฏฺฐานานญฺจ    รูปานํ
อธิปติปจฺจเยน ปจฺจโย ฯ
     [๑๔๙๐]   อนุปาทินฺนอนุปาทานิโย  ธมฺโม  อนุปาทินฺนอนุปาทานิยสฺส
ธมฺมสฺส     อธิปติปจฺจเยน    ปจฺจโย    อารมฺมณาธิปติ
สหชาตาธิปติ  ฯ  อารมฺมณาธิปติ:  นิพฺพานํ  มคฺคสฺส ผลสฺส อธิปติปจฺจเยน
ปจฺจโย   ฯ   สหชาตาธิปติ:  อนุปาทินฺนอนุปาทานิยาธิปติ
สมฺปยุตฺตกานํ ขนฺธานํ อธิปติปจฺจเยน ปจฺจโย ฯ
     [๑๔๙๑]   อนุปาทินฺนอนุปาทานิโย   ธมฺโม   อนุปาทินฺนุปาทานิยสฺส
ธมฺมสฺส   อธิปติปจฺจเยน   ปจฺจโย   อารมฺมณาธิปติ   สหชาตาธิปติ   ฯ
อารมฺมณาธิปติ:    อริยา    มคฺคา   วุฏฺฐหิตฺวา   มคฺคํ   ครุํ    กตฺวา
ปจฺจเวกฺขนฺติ   ผลํ   ครุํ    กตฺวา   ปจฺจเวกฺขนฺติ  นิพฺพานํ  ครุํ   กตฺวา
ปจฺจเวกฺขนฺติ   นิพฺพานํ   โคตฺรภุสฺส  โวทานสฺส  อธิปติปจฺจเยน  ปจฺจโย
สหชาตาธิปติ:    อนุปาทินฺนอนุปาทานิยาธิปติ    จิตฺตสมุฏฺฐานานํ   รูปานํ
อธิปติปจฺจเยน ปจฺจโย ฯ
     [๑๔๙๒]   อนุปาทินฺนอนุปาทานิโย   ธมฺโม   อนุปาทินฺนุปาทานิยสฺส
ธมฺมสฺส    จ   อนุปาทินฺนอนุปาทานิยสฺส   จ   ธมฺมสฺส   อธิปติปจฺจเยน
