จิตฺเตน    อนิจฺจโต    ทุกฺขโต    อนตฺตโต    วิปสฺสนฺติ   อสฺสาเทนฺติ
อภินนฺทนฺติ   ตํ   อารพฺภ   อทุกฺขมสุขาย   เวทนาย  สมฺปยุตฺโต  ราโค
อุปฺปชฺชติ  ทิฏฺฐิ  อุปฺปชฺชติ  วิจิกิจฺฉา  อุปฺปชฺชติ  อุทฺธจฺจํ  อุปฺปชฺชติ ฯ
เจโตปริยญาเณน     อทุกฺขมสุขาย    เวทนาย    สมฺปยุตฺตจิตฺตสมงฺคิสฺส
จิตฺตํ     ชานนฺติ     ฯ     อากาสานญฺจายตนํ     วิญฺญาณญฺจายตนสฺส
อารมฺมณปจฺจเยน    ปจฺจโย    ฯเปฯ   อากิญฺจญฺญายตนํ
เนวสญฺญานาสญฺญายตนสฺส   อารมฺมณปจฺจเยน   ปจฺจโย  ฯ  อทุกฺขมสุขาย
เวทนาย    สมฺปยุตฺตา    ขนฺธา    อิทฺธิวิธญาณสฺส    เจโตปริยญาณสฺส
ปุพฺเพนิวาสานุสฺสติญาณสฺส   ยถากมฺมูปคญาณสฺส  อนาคตํสญาณสฺส
อาวชฺชนาย   อารมฺมณปจฺจเยน   ปจฺจโย   ฯ   อทุกฺขมสุขาย  เวทนาย
สมฺปยุตฺเต    ขนฺเธ    อารพฺภ   อทุกฺขมสุขาย   เวทนาย   สมฺปยุตฺตา
ขนฺธา อุปฺปชฺชนฺติ ฯ
     [๑๑๕๐]   อทุกฺขมสุขาย   เวทนาย   สมฺปยุตฺโต   ธมฺโม  สุขาย
เวทนาย  สมฺปยุตฺตสฺส  ธมฺมสฺส  อารมฺมณปจฺจเยน  ปจฺจโย  อทุกฺขมสุขาย
เวทนาย    สมฺปยุตฺเตน   จิตฺเตน   ทานํ   ทตฺวา   สีลํ   สมาทิยิตฺวา
อุโปสถกมฺมํ    กตฺวา    สุขาย    เวทนาย    สมฺปยุตฺเตน    จิตฺเตน
ปจฺจเวกฺขนฺติ   อทุกฺขมสุขาย   เวทนาย   สมฺปยุตฺตา  ฌานา  วุฏฺฐหิตฺวา
มคฺคา   วุฏฺฐหิตฺวา   ผลา   วุฏฺฐหิตฺวา   สุขาย  เวทนาย  สมฺปยุตฺเตน
จิตฺเตน   ปจฺจเวกฺขนฺติ   ฯ   อริยา   สุขาย   เวทนาย   สมฺปยุตฺเตน
จิตฺเตน    อทุกฺขมสุขาย    เวทนาย    สมฺปยุตฺเต    ปหีเน   กิเลเส
