เหตุปจฺจยา   วิปาเก   ขนฺเธ   จ  มหาภูเต  จ  ปฏิจฺจ  จิตฺตสมุฏฺฐานํ
รูปํ  ปฏิสนฺธิกฺขเณ  วิปาเก  ขนฺเธ  จ  มหาภูเต  จ ปฏิจฺจ กฏตฺตารูปํ ฯ
วิปากญฺจ     เนววิปากนวิปากธมฺมธมฺมญฺจ    ธมฺมํ    ปฏิจฺจ    วิปาโก
จ   เนววิปากนวิปากธมฺมธมฺโม   จ   ธมฺมา   อุปฺปชฺชนฺติ   เหตุปจฺจยา
ปฏิสนฺธิกฺขเณ   วิปากํ   เอกํ   ขนฺธญฺจ   วตฺถุญฺจ  ปฏิจฺจ  ตโย  ขนฺธา
เทฺว   ขนฺเธ   จ   วตฺถุญฺจ  ปฏิจฺจ  เทฺว  ขนฺธา  วิปาเก  ขนฺเธ  จ
มหาภูเต จ ปฏิจฺจ กฏตฺตารูปํ ฯ
     [๑๒๔๒]   วิปากธมฺมธมฺมญฺจ   เนววิปากนวิปากธมฺมธมฺมญฺจ   ธมฺมํ
ปฏิจฺจ  เนววิปากนวิปากธมฺมธมฺโม  อุปฺปชฺชติ  เหตุปจฺจยา วิปากธมฺมธมฺเม
ขนฺเธ จ มหาภูเต จ ปฏิจฺจ จิตฺตสมุฏฺฐานํ รูปํ ฯ
     [๑๒๔๓]   วิปากํ   ธมฺมํ   ปฏิจฺจ   วิปาโก   ธมฺโม   อุปฺปชฺชติ
อารมฺมณปจฺจยา   วิปากํ   เอกํ   ขนฺธํ   ปฏิจฺจ   ตโย   ขนฺธา  เทฺว
ขนฺเธ   ปฏิจฺจ   เทฺว   ขนฺธา   ปฏิสนฺธิกฺขเณ   วิปากํ   เอกํ   ขนฺธํ
ปฏิจฺจ ตโย ขนฺธา เทฺว ขนฺเธ ปฏิจฺจ เทฺว ขนฺธา ฯ
     [๑๒๔๔]    วิปากธมฺมธมฺมํ   ปฏิจฺจ   วิปากธมฺมธมฺโม   อุปฺปชฺชติ
อารมฺมณปจฺจยา   วิปากธมฺมธมฺมํ   เอกํ   ขนฺธํ   ปฏิจฺจ   ตโย  ขนฺธา
เทฺว ขนฺเธ ปฏิจฺจ เทฺว ขนฺธา ฯ
     [๑๒๔๕] เนววิปากนวิปากธมฺมธมฺมํ ปฏิจฺจ เนววิปากนวิปากธมฺมธมฺโม
อุปฺปชฺชติ      อารมฺมณปจฺจยา      เนววิปากนวิปากธมฺมธมฺมํ
เอกํ   ขนฺธํ   ปฏิจฺจ   ตโย   ขนฺธา   เทฺว   ขนฺเธ    ปฏิจฺจ  เทฺว
