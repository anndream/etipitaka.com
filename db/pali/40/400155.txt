เหตุปจฺจเยน ปจฺจโย ฯ
     [๔๘๗]   กุสโล   ธมฺโม   กุสลสฺส   ธมฺมสฺส   อารมฺมณปจฺจเยน
ปจฺจโย   ทานํ   ทตฺวา   สีลํ   สมาทิยิตฺวา   อุโปสถกมฺมํ   กตฺวา  ตํ
ปจฺจเวกฺขติ    ปุพฺเพ    สุจิณฺณานิ    ปจฺจเวกฺขติ   ฌานา   วุฏฺฐหิตฺวา
ฌานํ    ปจฺจเวกฺขติ    เสกฺขา    โคตฺรภุํ    ปจฺจเวกฺขนฺติ    โวทานํ
ปจฺจเวกฺขนฺติ    เสกฺขา    มคฺคา    วุฏฺฐหิตฺวา   มคฺคํ   ปจฺจเวกฺขนฺติ
เสกฺขา   วา   ปุถุชฺชนา   วา   กุสลํ   อนิจฺจโต   ทุกฺขโต  อนตฺตโต
วิปสฺสนฺติ     เจโตปริยญาเณน    กุสลจิตฺตสมงฺคิสฺส    จิตฺตํ    ชานนฺติ
อากาสานญฺจายตนกุสลํ  วิญฺญาณญฺจายตนกุสลสฺส     อารมฺมณปจฺจเยน
ปจฺจโย    อากิญฺจญฺญายตนกุสลํ   เนวสญฺญานาสญฺญายตนกุสลสฺส
อารมฺมณปจฺจเยน     ปจฺจโย     กุสลา     ขนฺธา     อิทฺธิวิธญาณสฺส
เจโตปริยญาณสฺส  ปุพฺเพนิวาสานุสฺสติญาณสฺส  ยถากมฺมูปคญาณสฺส
อนาคตํสญาณสฺส อารมฺมณปจฺจเยน ปจฺจโย ฯ
     [๔๘๘]   กุสโล   ธมฺโม   อกุสลสฺส   ธมฺมสฺส  อารมฺมณปจฺจเยน
ปจฺจโย   ทานํ   ทตฺวา   สีลํ   สมาทิยิตฺวา   อุโปสถกมฺมํ   กตฺวา  ตํ
อสฺสาเทติ   อภินนฺทติ   ตํ   อารพฺภ  ราโค  อุปฺปชฺชติ  ทิฏฺฐิ  อุปฺปชฺชติ
วิจิกิจฺฉา   อุปฺปชฺชติ   อุทฺธจฺจํ   อุปฺปชฺชติ   โทมนสฺสํ  อุปฺปชฺชติ  ปุพฺเพ
สุจิณฺณานิ    อสฺสาเทติ    อภินนฺทติ   ตํ   อารพฺภ   ราโค   อุปฺปชฺชติ
ทิฏฺฐิ   อุปฺปชฺชติ   วิจิกิจฺฉา   อุปฺปชฺชติ   อุทฺธจฺจํ  อุปฺปชฺชติ  โทมนสฺสํ
อุปฺปชฺชติ    ฌานา    วุฏฺฐหิตฺวา    ฌานํ   อสฺสาเทติ   อภินนฺทติ   ตํ
