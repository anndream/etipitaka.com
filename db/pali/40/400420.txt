จิตฺตสมุฏฺฐานํ   รูปํ   อเหตุกปฏิสนฺธิกฺขเณ  วิปาเก  ขนฺเธ  จ  มหาภูเต
จ    ปฏิจฺจ   กฏตฺตารูปํ   ฯ   วิปากญฺจ   เนววิปากนวิปากธมฺมธมฺมญฺจ
ธมฺมํ  ปฏิจฺจ  วิปาโก  จ     เนววิปากนวิปากธมฺมธมฺโม
จ    ธมฺมา   อุปฺปชฺชนฺติ   นเหตุปจฺจยา   อเหตุกปฏิสนฺธิกฺขเณ   วิปากํ
เอกํ   ขนฺธญฺจ   วตฺถุญฺจ   ปฏิจฺจ   ตโย   ขนฺธา   เทฺว   ขนฺเธ  จ
วตฺถุญฺจ   ปฏิจฺจ   เทฺว   ขนฺธา   วิปาเก   ขนฺเธ   จ  มหาภูเต  จ
ปฏิจฺจ กฏตฺตารูปํ ฯ
     [๑๒๗๒]    วิปากํ    ธมฺมํ   ปฏิจฺจ   เนววิปากนวิปากธมฺมธมฺโม
อุปฺปชฺชติ   นอารมฺมณปจฺจยา   วิปาเก   ขนฺเธ   ปฏิจฺจ   จิตฺตสมุฏฺฐานํ
รูปํ ปฏิสนฺธิกฺขเณ วิปาเก ขนฺเธ ปฏิจฺจ กฏตฺตารูปํ ฯ
     [๑๒๗๓]    วิปากธมฺมธมฺมํ    ปฏิจฺจ   เนววิปากนวิปากธมฺมธมฺโม
อุปฺปชฺชติ  นอารมฺมณปจฺจยา  วิปากธมฺมธมฺเม  ขนฺเธ  ปฏิจฺจ จิตฺตสมุฏฺฐานํ
รูปํ ฯ
     [๑๒๗๔] เนววิปากนวิปากธมฺมธมฺมํ ปฏิจฺจ เนววิปากนวิปากธมฺมธมฺโม
อุปฺปชฺชติ     นอารมฺมณปจฺจยา     เนววิปากนวิปากธมฺมธมฺเม
ขนฺเธ   ปฏิจฺจ   จิตฺตสมุฏฺฐานํ   รูปํ   เอกํ   มหาภูตํ   ปฏิจฺจ   ตโย
มหาภูตา   มหาภูเต   ปฏิจฺจ  จิตฺตสมุฏฺฐานํ  รูปํ  กฏตฺตารูปํ  อุปาทารูปํ
พาหิรํ   ...   อาหารสมุฏฺฐานํ  ...  อุตุสมุฏฺฐานํ  ...  อสญฺญสตฺตานํ
เอกํ   มหาภูตํ   ปฏิจฺจ   ตโย  มหาภูตา  มหาภูเต  ปฏิจฺจ  กฏตฺตารูปํ
อุปาทารูปํ ฯ
