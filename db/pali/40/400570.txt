อาหารํ   อินฺทฺริยํ   ฯ  สหชาโต:  อสงฺกิลิฏฺฐสงฺกิเลสิโก  เอโก  ขนฺโธ
ติณฺณนฺนํ   ขนฺธานํ   จิตฺตสมุฏฺฐานานญฺจ   รูปานํ   อตฺถิปจฺจเยน  ปจฺจโย
ปฏิสนฺธิกฺขเณ    อสญฺญสตฺตานํ    เอกํ    มหาภูตํ    ติณฺณนฺนํ   ขนฺธานํ
อตฺถิปจฺจเยน   ปจฺจโย   ฯเปฯ   ปุเรชาตํ:   จกฺขุํ  อนิจฺจโต  ทุกฺขโต
อนตฺตโต  วิปสฺสติ  โสตํ  ...  ฯเปฯ  กายํ  รูเป โผฏฺฐพฺเพ ... วตฺถุํ
อนิจฺจโต   ทุกฺขโต   อนตฺตโต   วิปสฺสติ  ทิพฺเพน  จกฺขุนา  รูปํ  ปสฺสติ
ทิพฺพาย    โสตธาตุยา    สทฺทํ    สุณาติ    รูปายตนํ   จกฺขุวิญฺญาณสฺส
โผฏฺฐพฺพายตนํ    กายวิญฺญาณสฺส    อตฺถิปจฺจเยน   ปจฺจโย   จกฺขายตนํ
จกฺขุวิญฺญาณสฺส   กายายตนํ  กายวิญฺญาณสฺส  วตฺถุ  อสงฺกิลิฏฺฐสงฺกิเลสิกานํ
ขนฺธานํ   อตฺถิปจฺจเยน   ปจฺจโย  ฯ  ปจฺฉาชาตา:
อสงฺกิลิฏฺฐสงฺกิเลสิกา     ขนฺธา     ปุเรชาตสฺส     อิมสฺส    กายสฺส
อตฺถิปจฺจเยน   ปจฺจโย   ฯ   กพฬึกาโร   อาหาโร   อิมสฺส   กายสฺส
รูปชีวิตินฺทฺริยํ กฏตฺตารูปานํ อตฺถิปจฺจเยน ปจฺจโย ฯ
     [๑๗๓๘]    อสงฺกิลิฏฺฐสงฺกิเลสิโก   ธมฺโม   สงฺกิลิฏฺฐสงฺกิเลสิกสฺส
ธมฺมสฺส    อตฺถิปจฺจเยน    ปจฺจโย    ปุเรชาตํ:    จกฺขุํ   อสฺสาเทติ
อภินนฺทติ   ตํ   อารพฺภ   ราโค   อุปฺปชฺชติ  โทมนสฺสํ  อุปฺปชฺชติ  วตฺถุํ
อสฺสาเทติ    วตฺถุ    สงฺกิลิฏฺฐสงฺกิเลสิกานํ    ขนฺธานํ    อตฺถิปจฺจเยน
ปจฺจโย ฯ
     [๑๗๓๙]   อสงฺกิลิฏฺฐสงฺกิเลสิโก   ธมฺโม  อสงฺกิลิฏฺฐอสงฺกิเลสิกสฺส
ธมฺมสฺส   อตฺถิปจฺจเยน   ปจฺจโย  ปุเรชาตํ:  วตฺถุ
