ปจฺจโย    วิปาเก   ขนฺเธ   อนิจฺจโต   ทุกฺขโต   อนตฺตโต   วิปสฺสติ
อสฺสาเทติ   อภินนฺทติ   ตํ   อารพฺภ  ราโค  อุปฺปชฺชติ  ทิฏฺฐิ  อุปฺปชฺชติ
วิจิกิจฺฉา    อุปฺปชฺชติ    อุทฺธจฺจํ    อุปฺปชฺชติ    โทมนสฺสํ    อุปฺปชฺชติ
กุสลากุสเล   นิรุทฺเธ   วิปาโก   ตทารมฺมณตา   อุปฺปชฺชติ  ฯ  วิปาโก
ธมฺโม     วิปากธมฺมธมฺมสฺส    อารมฺมณปจฺจเยน    ปจฺจโย    เสกฺขา
ผลํ   ปจฺจเวกฺขนฺติ   วิปาเก   ขนฺเธ   อนิจฺจโต   ทุกฺขโต   อนตฺตโต
วิปสฺสนฺติ  อสฺสาเทนฺติ  อภินนฺทนฺติ  ตํ  อารพฺภ  ราโค  อุปฺปชฺชติ  ฯเปฯ
โทมนสฺสํ  อุปฺปชฺชติ  เจโตปริยญาเณน  วิปากจิตฺตสมงฺคิสฺส
จิตฺตํ     ชานนฺติ     ฯ     วิปากา     ขนฺธา     เจโตปริยญาณสฺส
ปุพฺเพนิวาสานุสฺสติญาณสฺส   ยถากมฺมูปคญาณสฺส  อนาคตํสญาณสฺส
อารมฺมณปจฺจเยน  ปจฺจโย  ฯ  วิปาโก ธมฺโม เนววิปากนวิปากธมฺมธมฺมสฺส
อารมฺมณปจฺจเยน  ปจฺจโย  อรหา  ผลํ  ปจฺจเวกฺขติ
วิปาเก  ขนฺเธ  อนิจฺจโต  ทุกฺขโต  อนตฺตโต  วิปสฺสติ  เจโตปริยญาเณน
วิปากจิตฺตสมงฺคิสฺส     จิตฺตํ     ชานาติ     ฯ     วิปากา    ขนฺธา
เจโตปริยญาณสฺส   ปุพฺเพนิวาสานุสฺสติญาณสฺส   อนาคตํสญาณสฺส
อาวชฺชนาย อารมฺมณปจฺจเยน ปจฺจโย ฯ
     [๑๓๕๘]   วิปากธมฺมธมฺโม   วิปากธมฺมธมฺมสฺส   อารมฺมณปจฺจเยน
ปจฺจโย   ทานํ   ทตฺวา   สีลํ   สมาทิยิตฺวา   อุโปสถกมฺมํ   กตฺวา  ตํ
ปจฺจเวกฺขติ    ปุพฺเพ    สุจิณฺณานิ    ปจฺจเวกฺขติ   ฌานา   วุฏฺฐหิตฺวา
ฌานํ    ปจฺจเวกฺขติ    เสกฺขา    โคตฺรภุํ    ปจฺจเวกฺขนฺติ    โวทานํ
