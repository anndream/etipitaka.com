     [๑๑๓๘]  สุขาย  เวทนาย  สมฺปยุตฺตํ  ธมฺมํ สหชาโต ฯเปฯ สุขาย
เวทนาย   สมฺปยุตฺตํ   ธมฺมํ   ปจฺจยา   ฯ  สุขาย  เวทนาย  สมฺปยุตฺตํ
ธมฺมํ นิสฺสาย ฯ สุขาย เวทนาย สมฺปยุตฺตํ ธมฺมํ สํสฏฺโฐ ฯ
     [๑๑๓๙]   สุขาย   เวทนาย  สมฺปยุตฺตํ  ธมฺมํ  สมฺปยุตฺโต  สุขาย
เวทนาย   สมฺปยุตฺโต   ธมฺโม  อุปฺปชฺชติ  เหตุปจฺจยา  สุขาย  เวทนาย
สมฺปยุตฺตํ    เอกํ   ขนฺธํ   สมฺปยุตฺตา   เทฺว   ขนฺธา   เทฺว   ขนฺเธ
สมฺปยุตฺโต เอโก ขนฺโธ ฯ
       สมฺปยุตฺตวาโร นิฏฺฐิโต ฯ
           ปญฺหาวาโร
     [๑๑๔๐]   สุขาย  เวทนาย  สมฺปยุตฺโต  ธมฺโม  สุขาย  เวทนาย
สมฺปยุตฺตสฺส    ธมฺมสฺส    เหตุปจฺจเยน    ปจฺจโย   สุขาย   เวทนาย
สมฺปยุตฺโต    เหตุ    สมฺปยุตฺตกานํ   ขนฺธานํ   เหตุปจฺจเยน   ปจฺจโย
ปฏิสนฺธิกฺขเณ    สุขาย    เวทนาย   สมฺปยุตฺโต   เหตุ   สมฺปยุตฺตกานํ
ขนฺธานํ เหตุปจฺจเยน ปจฺจโย ฯ
     [๑๑๔๑]  ทุกฺขาย  เวทนาย  สมฺปยุตฺโต  ธมฺโม  ทุกฺขาย เวทนาย
สมฺปยุตฺตสฺส    ธมฺมสฺส    เหตุปจฺจเยน   ปจฺจโย   ทุกฺขาย   เวทนาย
สมฺปยุตฺโต เหตุ สมฺปยุตฺตกานํ ขนฺธานํ เหตุปจฺจเยน ปจฺจโย ฯ
     [๑๑๔๒]  อทุกฺขมสุขาย  เวทนาย  สมฺปยุตฺโต  ธมฺโม อทุกฺขมสุขาย
เวทนาย  สมฺปยุตฺตสฺส  ธมฺมสฺส     เหตุปจฺจเยน     ปจฺจโย
อทุกฺขมสุขาย    เวทนาย   สมฺปยุตฺโต   เหตุ   สมฺปยุตฺตกานํ   ขนฺธานํ
