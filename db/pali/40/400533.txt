     [๑๖๐๖]  อุปาทินฺนุปาทานิโย  ธมฺโม  อุปาทินฺนุปาทานิยสฺส  ธมฺมสฺส
อตฺถิปจฺจเยน    ปจฺจโย    สหชาตํ    ปุเรชาตํ   ปจฺฉาชาตํ   อาหารํ
อินฺทฺริยํ   ฯ   สหชาโต:   อุปาทินฺนุปาทานิโย   เอโก  ขนฺโธ  ติณฺณนฺนํ
ขนฺธานํ    อตฺถิปจฺจเยน    ปจฺจโย   เทฺว   ขนฺธา   ทฺวินฺนํ   ขนฺธานํ
อตฺถิปจฺจเยน    ปจฺจโย    ปฏิสนฺธิกฺขเณ    อุปาทินฺนุปาทานิโย   เอโก
ขนฺโธ    ติณฺณนฺนํ    ขนฺธานํ    กฏตฺตา    จ   รูปานํ   อตฺถิปจฺจเยน
ปจฺจโย  เทฺว  ขนฺธา  ทฺวินฺนํ  ขนฺธานํ  กฏตฺตา  จ  รูปานํ อตฺถิปจฺจเยน
ปจฺจโย    ขนฺธา   วตฺถุสฺส   วตฺถุ   ขนฺธานํ   เอกํ   มหาภูตํ   ...
มหาภูตา     กฏตฺตารูปานํ    อุปาทารูปานํ    อตฺถิปจฺจเยน    ปจฺจโย
อสญฺญสตฺตานํ  เอกํ  มหาภูตํ  ...  มหาภูตา  กฏตฺตารูปานํ อุปาทารูปานํ
อตฺถิปจฺจเยน   ปจฺจโย   ฯ   ปุเรชาตํ:   เสกฺขา  วา  ปุถุชฺชนา  วา
จกฺขุํ   อนิจฺจโต   ทุกฺขโต  อนตฺตโต  วิปสฺสนฺติ  อสฺสาเทนฺติ  อภินนฺทนฺติ
ตํ    อารพฺภ   ราโค   อุปฺปชฺชติ   โทมนสฺสํ   อุปฺปชฺชติ   กุสลากุสเล
นิรุทฺเธ    วิปาโก    ตทารมฺมณตา    อุปฺปชฺชติ   โสตํ   ...   ฆานํ
ชิวฺหํ  กายํ  อุปาทินฺนุปาทานิเย  รูเป  คนฺเธ  รเส โผฏฺฐพฺเพ ... วตฺถุํ
อนิจฺจโต    ทุกฺขโต    อนตฺตโต   วิปสฺสนฺติ   อสฺสาเทนฺติ   อภินนฺทนฺติ
ตํ  อารพฺภ  ราโค  อุปฺปชฺชติ  โทมนสฺสํ  อุปฺปชฺชติ  กุสลากุสเล  นิรุทฺเธ
วิปาโก     ตทารมฺมณตา    อุปฺปชฺชติ    อุปาทินฺนุปาทานิยํ    รูปายตนํ
จกฺขุวิญฺญาณสฺส   อุปาทินฺนุปาทานิยํ   คนฺธายตนํ   ...   รสายตนํ  ...
โผฏฺฐพฺพายตนํ    กายวิญฺญาณสฺส    จกฺขายตนํ   จกฺขุวิญฺญาณสฺส   ฯเปฯ
