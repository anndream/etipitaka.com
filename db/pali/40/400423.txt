ปฏิสนฺธิกฺขเณ    วตฺถุํ    ปฏิจฺจ   วิปากา   ขนฺธา   มหาภูเต   ปฏิจฺจ
กฏตฺตารูปํ ฯ
     [๑๒๘๒]   วิปากญฺจ   เนววิปากนวิปากธมฺมธมฺมญฺจ   ธมฺมํ  ปฏิจฺจ
วิปาโก   ธมฺโม   อุปฺปชฺชติ   นปุเรชาตปจฺจยา   ปฏิสนฺธิกฺขเณ   วิปากํ
เอกํ   ขนฺธญฺจ   วตฺถุญฺจ   ปฏิจฺจ   ตโย   ขนฺธา   เทฺว   ขนฺเธ  จ
วตฺถุญฺจ  ปฏิจฺจ  เทฺว  ขนฺธา  ฯ  วิปากญฺจ  เนววิปากนวิปากธมฺมธมฺมญฺจ
ธมฺมํ    ปฏิจฺจ    เนววิปากนวิปากธมฺมธมฺโม   อุปฺปชฺชติ
นปุเรชาตปจฺจยา    วิปาเก    ขนฺเธ    จ    มหาภูเต   จ   ปฏิจฺจ
จิตฺตสมุฏฺฐานํ   รูปํ   ปฏิสนฺธิกฺขเณ   วิปาเก   ขนฺเธ  จ  มหาภูเต  จ
ปฏิจฺจ     กฏตฺตารูปํ    ฯ    วิปากญฺจ    เนววิปากนวิปากธมฺมธมฺมญฺจ
ธมฺมํ   ปฏิจฺจ   วิปาโก   จ   เนววิปากนวิปากธมฺมธมฺโม   จ   ธมฺมา
อุปฺปชฺชนฺติ   นปุเรชาตปจฺจยา   ปฏิสนฺธิกฺขเณ   วิปากํ   เอกํ   ขนฺธญฺจ
วตฺถุญฺจ   ปฏิจฺจ   ตโย   ขนฺธา   เทฺว   ขนฺธา   จ  วตฺถุญฺจ  ปฏิจฺจ
เทฺว ขนฺธา วิปาเก ขนฺเธ จ มหาภูเต จ ปฏิจฺจ กฏตฺตารูปํ ฯ
     [๑๒๘๓]   วิปากธมฺมธมฺมญฺจ   เนววิปากนวิปากธมฺมธมฺมญฺจ   ธมฺมํ
ปฏิจฺจ     เนววิปากนวิปากธมฺมธมฺโม     อุปฺปชฺชติ    นปุเรชาตปจฺจยา
วิปากธมฺมธมฺเม    ขนฺเธ   จ   มหาภูเต   จ   ปฏิจฺจ   จิตฺตสมุฏฺฐานํ
รูปํ  ฯ  วิปากํ  ธมฺมํ ปฏิจฺจ วิปาโก ธมฺโม อุปฺปชฺชติ นปจฺฉาชาตปจฺจยา ฯ
สงฺขิตฺตํ     ฯ     ...     นอาเสวนปจฺจยา    ฯ    วิปากธมฺมธมฺมํ
ปฏิจฺจ    วิปากธมฺมธมฺโม    อุปฺปชฺชติ   นกมฺมปจฺจยา   วิปากธมฺมธมฺเม
