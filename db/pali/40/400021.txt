นเหตุปจฺจยา   ฯ   ยถา   อนุโลเม   เหตุปจฺจโย   วิตฺถาริโต   เอวํ
ปจฺจนีเยปิ นเหตุปจฺจโย วิตฺถาเรตพฺโพ ฯ
     [๔๖]   สิยา   กุสลํ   ธมฺมํ  ปฏิจฺจ  กุสโล  ธมฺโม  อุปฺปชฺเชยฺย
นอารมฺมณปจฺจยา   ฯ  นอธิปติปจฺจยา  นอนนฺตรปจฺจยา  นสมนนฺตร-
ปจฺจยา  นสหชาตปจฺจยา    นอญฺญมญฺญปจฺจยา   นนิสฺสยปจฺจยา
นอุปนิสฺสยปจฺจยา  นปุเรชาตปจฺจยา  นปจฺฉาชาตปจฺจยา  นอาเสวน-
ปจฺจยา  นกมฺมปจฺจยา     นวิปากปจฺจยา    นอาหารปจฺจยา    นอินฺทฺริย-
ปจฺจยา  นฌานปจฺจยา    นมคฺคปจฺจยา     นสมฺปยุตฺตปจฺจยา
นวิปฺปยุตฺตปจฺจยา     โนอตฺถิปจฺจยา    โนนตฺถิปจฺจยา    โนวิคตปจฺจยา
โนอวิคตปจฺจยา ฯ
     [๔๗]   สิยา   กุสลํ   ธมฺมํ  ปฏิจฺจ  กุสโล  ธมฺโม  อุปฺปชฺเชยฺย
นเหตุปจฺจยา    นอารมฺมณปจฺจยา    ฯ   ยถา   อนุโลเม   เอเกกสฺส
ปทสฺส    เอกมูลกํ    ทุมูลกํ    ติมูลกํ   จตุมูลกํ   ยาว   เตวีสติมูลกํ
เอวํ ปจฺจนีเยปิ วิตฺถาเรตพฺพํ ฯ
     ติกญฺจ ปฏฺฐานวรํ ทุกุตฺตมํ    ทุกตฺติกญฺเจว ติกทฺทุกญฺจ
     ติกตฺติกญฺเจว ทุกทฺทุกญฺจ     ฉ ปจฺจนียมฺหิ นยา สุคมฺภิรา ฯ
     [๔๘]   สิยา   กุสลํ   ธมฺมํ  ปฏิจฺจ  กุสโล  ธมฺโม  อุปฺปชฺเชยฺย
เหตุปจฺจยา    นอารมฺมณปจฺจยา    ฯ    สิยา   กุสลํ   ธมฺมํ   ปฏิจฺจ
อกุสโล    ธมฺโม    อุปฺปชฺเชยฺย   เหตุปจฺจยา   นอารมฺมณปจฺจยา   ฯ
ยถา    อนุโลเม   เหตุปจฺจโย   วิตฺถาริโต   เอวํ   อนุโลมปจฺจนีเยปิ
