     [๑๑๖๓]   อทุกฺขมสุขาย   เวทนาย   สมฺปยุตฺโต  ธมฺโม  ทุกฺขาย
เวทนาย   สมฺปยุตฺตสฺส   ธมฺมสฺส   อนนฺตรปจฺจเยน  ปจฺจโย  อาวชฺชนา
ทุกฺขาย เวทนาย สมฺปยุตฺตกานํ ขนฺธานํ อนนฺตรปจฺจเยน ปจฺจโย ฯ
     [๑๑๖๔]   สุขาย  เวทนาย  สมฺปยุตฺโต  ธมฺโม  สุขาย  เวทนาย
สมฺปยุตฺตสฺส ธมฺมสฺส สมนนฺตรปจฺจเยน ปจฺจโย ฯ อนนฺตรปจฺจยสทิสํ ฯ
     [๑๑๖๕]   สุขาย  เวทนาย  สมฺปยุตฺโต  ธมฺโม  สุขาย  เวทนาย
สมฺปยุตฺตสฺส    ธมฺมสฺส   สหชาตปจฺจเยน   ปจฺจโย   สุขาย   เวทนาย
สมฺปยุตฺโต   เอโก   ขนฺโธ   ทฺวินฺนํ  ขนฺธานํ  สหชาตปจฺจเยน  ปจฺจโย
เทฺว     ขนฺธา     เอกสฺส    ขนฺธสฺส    สหชาตปจฺจเยน    ปจฺจโย
ปฏิสนฺธิกฺขเณ   สุขาย   เวทนาย   สมฺปยุตฺโต   เอโก   ขนฺโธ  ทฺวินฺนํ
ขนฺธานํ   สหชาตปจฺจเยน   ปจฺจโย   เทฺว   ขนฺธา   เอกสฺส  ขนฺธสฺส
สหชาตปจฺจเยน ปจฺจโย ฯ
     [๑๑๖๖]  ทุกฺขาย  เวทนาย  สมฺปยุตฺโต  ธมฺโม  ทุกฺขาย เวทนาย
สมฺปยุตฺตสฺส   ธมฺมสฺส   สหชาตปจฺจเยน   ปจฺจโย   ทุกฺขาย   เวทนาย
สมฺปยุตฺโต   เอโก   ขนฺโธ   ทฺวินฺนํ  ขนฺธานํ  สหชาตปจฺจเยน  ปจฺจโย
เทฺว   ขนฺธา   เอกสฺส   ขนฺธสฺส   สหชาตปจฺจเยน   ปจฺจโย  ทุกฺขาย
เวทนาย สมฺปยุตฺตปฏิสนฺธิ น ลพฺภติ ฯ
     [๑๑๖๗]     อทุกฺขมสุขาย     เวทนาย    สมฺปยุตฺโต    ธมฺโม
อทุกฺขมสุขาย   เวทนาย  สมฺปยุตฺตสฺส  ธมฺมสฺส  สหชาตปจฺจเยน  ปจฺจโย
