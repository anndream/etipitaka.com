เทฺว   ขนฺธา  อกุสเล  ขนฺเธ  จ  มหาภูเต  จ  นิสฺสาย  จิตฺตสมุฏฺฐานํ
รูปํ ฯ
     [๓๘๔]   เหตุยา   สตฺตรส  อารมฺมเณ  สตฺต  อธิปติยา  สตฺตรส
อนนฺตเร     สตฺต     สมนนฺตเร     สตฺต     สหชาเต     สตฺตรส
อญฺญมญฺเญ   สตฺต  นิสฺสเย  สตฺตรส  อุปนิสฺสเย  สตฺต  ปุเรชาเต  สตฺต
อาเสวเน   สตฺต   กมฺเม   สตฺตรส  วิปาเก  เอกํ  อาหาเร  สตฺตรส
อินฺทฺริเย    สตฺตรส   ฌาเน   สตฺตรส   มคฺเค   สตฺตรส   สมฺปยุตฺเต
สตฺต    วิปฺปยุตฺเต    สตฺตรส    อตฺถิยา    สตฺตรส   นตฺถิยา   สตฺต
วิคเต สตฺต อวิคเต สตฺตรส ฯ
         นิสฺสยวาเร อนุโลมํ นิฏฺฐิตํ ฯ
     [๓๘๕]   อกุสลํ   ธมฺมํ   นิสฺสาย   อกุสโล   ธมฺโม   อุปฺปชฺชติ
นเหตุปจฺจยา    วิจิกิจฺฉาสหคเต    อุทฺธจฺจสหคเต    ขนฺเธ    นิสฺสาย
วิจิกิจฺฉาสหคโต   อุทฺธจฺจสหคโต   โมโห   ฯ  อพฺยากตํ  ธมฺมํ  นิสฺสาย
อพฺยากโต   ธมฺโม   อุปฺปชฺชติ   นเหตุปจฺจยา   อเหตุกํ  วิปากาพฺยากตํ
กิริยาพฺยากตํ   เอกํ   ขนฺธํ   นิสฺสาย   ตโย   ขนฺธา  จิตฺตสมุฏฺฐานญฺจ
รูปํ   ตโย   ขนฺเธ   นิสฺสาย   เอโก   ขนฺโธ   จิตฺตสมุฏฺฐานญฺจ  รูปํ
เทฺว    ขนฺเธ    นิสฺสาย    เทฺว    ขนฺธา    จิตฺตสมุฏฺฐานญฺจ   รูปํ
อเหตุกปฏิสนฺธิกฺขเณ   วิปากาพฺยากตํ  เอกํ  ขนฺธํ  นิสฺสาย  ตโย  ขนฺธา
กฏตฺตา  จ  รูปํ  ฯเปฯ  เทฺว  ขนฺเธ  นิสฺสาย  เทฺว  ขนฺธา กฏตฺตา จ
รูปํ   ขนฺเธ   นิสฺสาย   วตฺถุ   วตฺถุํ   นิสฺสาย  ขนฺธา  เอกํ  มหาภูตํ
