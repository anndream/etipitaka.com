โสตธาตุยา  สทฺทํ  สุณนฺติ เจโตปริยญาเณน อนุปาทินฺนุปาทานิยจิตฺตสมงฺคิสฺส
จิตฺตํ   ชานนฺติ   อากาสานญฺจายตนํ   วิญฺญาณญฺจายตนสฺส
อารมฺมณปจฺจเยน   ปจฺจโย   อากิญฺจญฺญายตนํ   เนวสญฺญานาสญฺญายตนสฺส
อารมฺมณปจฺจเยน ปจฺจโย อนุปาทินฺนุปาทานิยา
ขนฺธา    อิทฺธิวิธญาณสฺส    เจโตปริยญาณสฺส   ปุพฺเพนิวาสานุสฺสติญานสฺส๚
ยถากมฺมูปคญาณสฺส    อนาคตํสญาณสฺส       อาวชฺชนาย
อารมฺมณปจฺจเยน ปจฺจโย ฯ
     [๑๔๘๖]    อนุปาทินฺนุปาทานิโย    ธมฺโม    อุปาทินฺนุปาทานิยสฺส
ธมฺมสฺส   อารมฺมณปจฺจเยน   ปจฺจโย   เสกฺขา   วา   ปุถุชฺชนา   วา
อนุปาทินฺนุปาทานิเย  รูเป  ...  สทฺเท  คนฺเธ  รเส  โผฏฺฐพฺเพ  ...
อนุปาทินฺนุปาทานิเย   ขนฺเธ   อนิจฺจโต   ทุกฺขโต   อนตฺตโต  วิปสฺสนฺติ
อสฺสาเทนฺติ   อภินนฺทนฺติ   ตํ   อารพฺภ   ราโค   อุปฺปชฺชติ   โทมนสฺสํ
อุปฺปชฺชติ    กุสลากุสเล   นิรุทฺเธ   วิปาโก   ตทารมฺมณตา   อุปฺปชฺชติ
อากาสานญฺจายตนกุสลํ     วิญฺญาณญฺจายตนวิปากสฺส     อารมฺมณปจฺจเยน
ปจฺจโย   อากิญฺจญฺญายตนกุสลํ   เนวสญฺญานาสญฺญายตนวิปากสฺส
อารมฺมณปจฺจเยน ปจฺจโย อนุปาทินฺนุปาทานิยํ
รูปายตนํ   จกฺขุวิญฺญาณสฺส  โผฏฺฐพฺพายตนํ  กายวิญฺญาณสฺส
อารมฺมณปจฺจเยน ปจฺจโย ฯ
     [๑๔๘๗]   อนุปาทินฺนอนุปาทานิโย  ธมฺโม  อนุปาทินฺนอนุปาทานิยสฺส
ธมฺมสฺส    อารมฺมณปจฺจเยน    ปจฺจโย    นิพฺพานํ    มคฺคสฺส   ผลสฺส
