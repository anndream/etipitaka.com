ปริตาเปติ   ฯเปฯ  สทฺธา  ฯเปฯ  ปตฺถนา  กายิกสฺส  สุขสฺส  กายิกสฺส
ทุกฺขสฺส    ผลสมาปตฺติยา    อุปนิสฺสยปจฺจเยน    ปจฺจโย    กุสลากุสลํ
กมฺมวิปากสฺส    อุปนิสฺสยปจฺจเยน    ปจฺจโย    มคฺโค   ผลสมาปตฺติยา
อุปนิสฺสยปจฺจเยน  ปจฺจโย  ฯ วิปากธมฺมธมฺโม เนววิปากนวิปากธมฺมธมฺมสฺส
อุปนิสฺสยปจฺจเยน ปจฺจโย อารมฺมณูปนิสฺสโย
ปกตูปนิสฺสโย   ฯ   ปกตูปนิสฺสโย:   อรหา  มคฺคํ  อุปนิสฺสาย  อนุปฺปนฺนํ
กิริยสมาปตฺตึ   อุปฺปาเทติ   อุปฺปนฺนํ   สมาปชฺชติ   สงฺขาเร   อนิจฺจโต
ทุกฺขโต   อนตฺตโต   วิปสฺสติ   ฯเปฯ  มคฺโค  อรหโต  อตฺถปฏิสมฺภิทาย
ธมฺม   นิรุตฺติ   ปฏิภาณปฏิสมฺภิทาย   ฐานาฐานโกสลฺลสฺส
อุปนิสฺสยปจฺจเยน ปจฺจโย ฯ
     [๑๓๗๙]   เนววิปากนวิปากธมฺมธมฺโม  เนววิปากนวิปากธมฺมธมฺมสฺส
อุปนิสฺสยปจฺจเยน ปจฺจโย อารมฺมณูปนิสฺสโย
อนนฺตรูปนิสฺสโย ปกตูปนิสฺสโย ฯ ปกตูปนิสฺสโย: อรหา อุตุํ ... โภชนํ ...
เสนาสนํ   อุปนิสฺสาย   อนุปฺปนฺนํ   กิริยสมาปตฺตึ   อุปฺปาเทติ   อุปฺปนฺนํ
สมาปชฺชติ     ฯ    เนวนิปากนวิปากธมฺมธมฺโม    วิปากสฺส    ธมฺมสฺส
อุปนิสฺสยปจฺจเยน ปจฺจโย อารมฺมณูปนิสฺสโย อนนฺตรูปนิสฺสโย ปกตูปนิสฺสโย ฯ
ปกตูปนิสฺสโย:    อุตุ    ...    โภชนํ   ...   เสนาสนํ   กายิกสฺส
สุขสฺส     กายิกสฺส     ทุกฺขสฺส    ผลสมาปตฺติยา    อุปนิสฺสยปจฺจเยน
ปจฺจโย  ฯ  เนววิปากนวิปากธมฺมธมฺโม  วิปากธมฺมธมฺมสฺส
อุปนิสฺสยปจฺจเยน     ปจฺจโย     อารมฺมณูปนิสฺสโย     อนนฺตรูปนิสฺสโย
