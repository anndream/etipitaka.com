           สงฺกิลิฏฺฐตฺติกํ
           ปฏิจฺจวาโร
     [๑๖๖๐]   สงฺกิลิฏฺฐสงฺกิเลสิกํ   ธมฺมํ  ปฏิจฺจ  สงฺกิลิฏฺฐสงฺกิเลสิโก
ธมฺโม    อุปฺปชฺชติ    เหตุปจฺจยา    สงฺกิลิฏฺฐสงฺกิเลสิกํ   เอกํ   ขนฺธํ
ปฏิจฺจ    ตโย   ขนฺธา   เทฺว   ขนฺเธ   ปฏิจฺจ   เทฺว   ขนฺธา   ฯ
สงฺกิลิฏฺฐสงฺกิเลสิกํ    ธมฺมํ    ปฏิจฺจ    อสงฺกิลิฏฺฐสงฺกิเลสิโก    ธมฺโม
อุปฺปชฺชติ     เหตุปจฺจยา     สงฺกิลิฏฺฐสงฺกิเลสิเก     ขนฺเธ    ปฏิจฺจ
จิตฺตสมุฏฺฐานํ  รูปํ ฯ สงฺกิลิฏฺฐสงฺกิเลสิกํ ธมฺมํ ปฏิจฺจ สงฺกิลิฏฺฐสงฺกิเลสิโก
จ    อสงฺกิฏฺฐสงฺกิเลสิโก    จ    ธมฺมา    อุปฺปชฺชนฺติ    เหตุปจฺจยา
สงฺกิลิฏฺฐสงฺกิเลสิกํ   เอกํ   ขนฺธํ  ปฏิจฺจ  ตโย  ขนฺธา  จิตฺตสมุฏฺฐานญฺจ
รูปํ เทฺว ขนฺเธ ปฏิจฺจ เทฺว ขนฺธา จิตฺตสมุฏฺฐานญฺจ รูปํ ฯ
     [๑๖๖๑]  อสงฺกิลิฏฺฐสงฺกิเลสิกํ  ธมฺมํ  ปฏิจฺจ  อสงฺกิลิฏฺฐสงฺกิเลสิโก
ธมฺโม     อุปฺปชฺชติ     เหตุปจฺจยา     อสงฺกิลิฏฺฐสงฺกิเลสิกํ     เอกํ
ขนฺธํ   ปฏิจฺจ   ตโย   ขนฺธา   จิตฺตสมุฏฺฐานญฺจ   รูปํ   เทฺว   ขนฺเธ
ปฏิจฺจ     เทฺว     ขนฺธา    จิตฺตสมุฏฺฐานญฺจ    รูปํ    ปฏิสนฺธิกฺขเณh
อสงฺกิลิฏฺฐสงฺกิเลสิกํ  เอกํ  ขนฺธํ  ปฏิจฺจ  ตโย  ขนฺธา  กฏตฺตา  จ  รูปํ
เทฺว   ขนฺเธ   ปฏิจฺจ   เทฺว  ขนฺธา  กฏตฺตา  จ  รูปํ  ขนฺเธ  ปฏิจฺจ
วตฺถุ   วตฺถุํ   ปฏิจฺจ   ขนฺธา   เอกํ  มหาภูตํ  ปฏิจฺจ  ตโย  มหาภูตา
มหาภูเต ปฏิจฺจ จิตฺตสมุฏฺฐานํ รูปํ กฏตฺตารูปํ อุปาทารูปํ ฯ
