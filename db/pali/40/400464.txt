วิปากธมฺมธมฺโม    วิปากธมฺมธมฺมสฺส    จ   เนววิปากนวิปากธมฺมธมฺมสฺส
จ  ธมฺมสฺส  กมฺมปจฺจเยน  ปจฺจโย  วิปากธมฺมธมฺมา
เจตนา  สมฺปยุตฺตกานํ  ขนฺธานํ  จิตฺตสมุฏฺฐานานญฺจ  รูปานํ  กมฺมปจฺจเยน
ปจฺจโย ฯ
     [๑๓๘๗]   เนววิปากนวิปากธมฺมธมฺโม  เนววิปากนวิปากธมฺมธมฺมสฺส
กมฺมปจฺจเยน  ปจฺจโย  เนววิปากนวิปากธมฺมธมฺมา     เจตนา
สมฺปยุตฺตกานํ ขนฺธานํ จิตฺตสมุฏฺฐานานญฺจ รูปานํ ฯ
     [๑๓๘๘]   วิปาโก   ธมฺโม   วิปากสฺส   ธมฺมสฺส  วิปากปจฺจเยน
ปจฺจโย  วิปาโก  เอโก  ขนฺโธ  ติณฺณํ  ขนฺธานํ  ปฏิสนฺธิกฺขเณ  ...  ฯ
วิปาโก   ธมฺโม   เนววิปากนวิปากธมฺมธมฺมสฺส   วิปากปจฺจเยน  ปจฺจโย
วิปากา    ขนฺธา    จิตฺตสมุฏฺฐานานํ   รูปานํ   ปฏิสนฺธิกฺขเณ   วิปากา
ขนฺธา     กฏตฺตารูปานํ    ฯ    วิปาโก    ธมฺโม    วิปากสฺส    จ
เนววิปากนวิปากธมฺมธมฺมสฺส    จ    ธมฺมสฺส   วิปากปจฺจเยน   ปจฺจโย
วิปาโก   เอโก   ขนฺโธ   ติณฺณํ   ขนฺธานํ   จิตฺตสมุฏฺฐานานญฺจ  รูปานํ
ปฏิสนฺธิกฺขเณ   วิปาโก   เอโก   ขนฺโธ   ติณฺณํ   ขนฺธานํ  กฏตฺตา  จ
รูปานํ   วิปากปจฺจเยน  ปจฺจโย  ฯ  วิปาโก  ธมฺโม  วิปากสฺส  ธมฺมสฺส
อาหารปจฺจเยน   ปจฺจโย   วิปากา   อาหารา   สมฺปยุตฺตกานํ  ขนฺธานํ
ตีณิ   ฯ   ปฏิสนฺธิปิ   อิเมสํ   ติณฺณนฺนํ   กาตพฺพํ   ฯ  วิปากธมฺมธมฺโม
วิปากธมฺมธมฺมสฺส อาหารปจฺจเยน ปจฺจโย ตีณิ ฯ
     [๑๓๘๙]   เนววิปากนวิปากธมฺมธมฺโม  เนววิปากนวิปากธมฺมธมฺมสฺส
