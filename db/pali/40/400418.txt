อาหาเร   นว   อินฺทฺริเย   นว   ฌาเน  นว  มคฺเค  นว  สมฺปยุตฺเต
ตีณิ   วิปฺปยุตฺเต   นว   อตฺถิยา   นว   นตฺถิยา   ตีณิ   วิคเต   ตีณิ
อวิคเต นว ฯ
       อนุโลมคณนา นิฏฺฐิตา ฯ
     [๑๒๖๘]   วิปากํ   ธมฺมํ   ปฏิจฺจ   วิปาโก   ธมฺโม   อุปฺปชฺชติ
นเหตุปจฺจยา   อเหตุกํ  วิปากํ  เอกํ  ขนฺธํ  ปฏิจฺจ  ตโย  ขนฺธา  เทฺว
ขนฺเธ   ปฏิจฺจ   เทฺว  ขนฺธา  อเหตุกปฏิสนฺธิกฺขเณ  วิปากํ  เอกํ  ขนฺธํ
ปฏิจฺจ   ตโย   ขนฺธา   ตโย   ขนฺเธ   ปฏิจฺจ   เอโก  ขนฺโธ  เทฺว
ขนฺเธ  ปฏิจฺจ เทฺว ขนฺธา ฯ วิปากํ ธมฺมํ ปฏิจฺจ เนววิปากนวิปากธมฺมธมฺโม
อุปฺปชฺชติ  นเหตุปจฺจยา  อเหตุกวิปาเก     ขนฺเธ     ปฏิจฺจ
จิตฺตสมุฏฺฐานํ    รูปํ    อเหตุกปฏิสนฺธิกฺขเณ   วิปาเก   ขนฺเธ   ปฏิจฺจ
กฏตฺตารูปํ  ฯ  วิปากํ  ธมฺมํ  ปฏิจฺจ วิปาโก จ เนววิปากนวิปากธมฺมธมฺโม
จ    ธมฺมา    อุปฺปชฺชนฺติ    นเหตุปจฺจยา    อเหตุกํ   วิปากํ   เอกํ
ขนฺธํ   ปฏิจฺจ   ตโย   ขนฺธา   จิตฺตสมุฏฺฐานญฺจ   รูปํ   เทฺว   ขนฺเธ
ปฏิจฺจ    เทฺว    ขนฺธา   จิตฺตสมุฏฺฐานญฺจ   รูปํ   อเหตุกปฏิสนฺธิกฺขเณ
วิปากํ   เอกํ   ขนฺธํ   ปฏิจฺจ   ตโย   ขนฺธา  กฏตฺตา  จ  รูปํ  เทฺว
ขนฺเธ ปฏิจฺจ เทฺว ขนฺธา กฏตฺตา จ รูปํ ฯ
     [๑๒๖๙]    วิปากธมฺมธมฺมํ   ปฏิจฺจ   วิปากธมฺมธมฺโม   อุปฺปชฺชติ
นเหตุปจฺจยา     วิจิกิจฺฉาสหคเต    อุทฺธจฺจสหคเต    ขนฺเธ    ปฏิจฺจ
วิจิกิจฺฉาสหคโต อุทฺธจฺจสหคโต โมโห ฯ
