     [๑๓๘๕]   วิปาโก   ธมฺโม   วิปากสฺส   ธมฺมสฺส   กมฺมปจฺจเยน
ปจฺจโย    วิปากา    เจตนา   สมฺปยุตฺตกานํ   ขนฺธานํ   กมฺมปจฺจเยน
ปจฺจโย    ปฏิสนฺธิกฺขเณ    วิปากา    เจตนา   ฯ   วิปาโก   ธมฺโม
เนววิปากนวิปากธมฺมธมฺมสฺส   กมฺมปจฺจเยน   ปจฺจโย   วิปากา  เจตนา
จิตฺตสมุฏฺฐานานํ     รูปานํ    กมฺมปจฺจเยน    ปจฺจโย    ปฏิสนฺธิกฺขเณ
วิปากา   เจตนา   กฏตฺตารูปานํ  ฯ  วิปาโก  ธมฺโม  วิปากธมฺมธมฺมสฺส
จ   เนววิปากนวิปากธมฺมธมฺมสฺส   จ   ธมฺมสฺส   กมฺมปจฺจเยน  ปจฺจโย
วิปากา   เจตนา   สมฺปยุตฺตกานํ   ขนฺธานํ   จิตฺตสมุฏฺฐานานญฺจ  รูปานํ
ปฏิสนฺธิกฺขเณ   วิปากา   เจตนา   สมฺปยุตฺตกานํ   ธนฺธานํ  กฏตฺตา  จ
รูปานํ ฯ
     [๑๓๘๖]    วิปากธมฺมธมฺโม    วิปากธมฺมธมฺมสฺส    กมฺมปจฺจเยน
ปจฺจโย    วิปากธมฺมธมฺมา    เจตนา    สมฺปยุตฺตกานํ    ขนฺธานํ   ฯ
วิปากธมฺมธมฺโม  วิปากสฺส  ธมฺมสฺส  กมฺมปจฺจเยน  ปจฺจโย  นานาขณิกา:
วิปากธมฺมธมฺมา     เจตนา     วิปากานํ     ขนฺธานํ    กมฺมปจฺจเยน
ปจฺจโย   ฯ  วิปากธมฺมธมฺโม  เนววิปากนวิปากธมฺมธมฺมสฺส  กมฺมปจฺจเยน
ปจฺจโย    สหชาตา    นานาขณิกา   ฯ   สหชาตา:   วิปากธมฺมธมฺมา
เจตนา   จิตฺตสมุฏฺฐานานํ   รูปานํ   ฯ   นานาขณิกา:  วิปากธมฺมธมฺมา
เจตนา     กฏตฺตารูปานํ     ฯ    วิปากธมฺมธมฺโม    วิปากสฺส    จ
เนววิปากนวิปากธมฺมธมฺมสฺส     จ     นานาขณิกา:    วิปากธมฺมธมฺมา
เจตนา  วิปากานํ  ขนฺธานํ  กฏตฺตา  จ  รูปานํ  กมฺมปจฺจเยน ปจฺจโย ฯ
