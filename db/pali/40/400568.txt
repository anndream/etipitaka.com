  [๑๗๒๙]   สงฺกิลิฏฺฐสงฺกิเลสิโก   ธมฺโม   อสงฺกิลิฏฺฐสงฺกิเลสิกสฺส
ธมฺมสฺส    วิปฺปยุตฺตปจฺจเยน    ปจฺจโย    สหชาตํ    ปจฺฉาชาตํ    ฯ
สหชาตา:    สงฺกิลิฏฺฐสงฺกิเลสิกา    ขนฺธา    จิตฺตสมุฏฺฐานานํ   รูปานํ
วิปฺปยุตฺตปจฺจเยน    ปจฺจโย    ฯ   ปจฺฉาชาตา:   สงฺกิลิฏฺฐสงฺกิเลสิกา
ขนฺธา ปุเรชาตสฺส อิมสฺส กายสฺส วิปฺปยุตฺตปจฺจเยน ปจฺจโย ฯ
     [๑๗๓๐]   อสงฺกิลิฏฺฐสงฺกิเลสิโก   ธมฺโม   อสงฺกิลิฏฺฐสงฺกิเลสิกสฺส
ธมฺมสฺส   วิปฺปยุตฺตปจฺจเยน   ปจฺจโย  สหชาตํ  ปุเรชาตํ  ปจฺฉาชาตํ  ฯ
สหชาตา:    อสงฺกิลิฏฺฐสงฺกิเลสิกา    ขนฺธา   จิตฺตสมุฏฺฐานานํ   รูปานํ
วิปฺปยุตฺตปจฺจเยน     ปจฺจโย     ปฏิสนฺธิกฺขเณ    อสงฺกิลิฏฺฐสงฺกิเลสิกา
ขนฺธา    กฏตฺตา    จ   รูปานํ   วิปฺปยุตฺตปจฺจเยน   ปจฺจโย   ขนฺธา
วตฺถุสฺส   วตฺถุ   ขนฺธานํ   วิปฺปยุตฺตปจฺจเยน   ปจฺจโย   ฯ  ปุเรชาตํ:
จกฺขายตนํ   จกฺขุวิญฺญาณสฺส   กายายตนํ   กายวิญฺญาณสฺส
วิปฺปยุตฺตปจฺจเยน    ปจฺจโย    วตฺถุ   อสงฺกิลิฏฺฐสงฺกิเลสิกานํ   ขนฺธานํ
วิปฺปยุตฺตปจฺจเยน    ปจฺจโย   ฯ   ปจฺฉาชาตา:   อสงฺกิลิฏฺฐสงฺกิเลสิกา
ขนฺธา ปุเรชาตสฺส อิมสฺส กายสฺส วิปฺปยุตฺตปจฺจเยน ปจฺจโย ฯ
     [๑๗๓๑]    อสงฺกิลิฏฺฐสงฺกิเลสิโก   ธมฺโม   สงฺกิลิฏฺฐสงฺกิเลสิกสฺส
ธมฺมสฺส  วิปฺปยุตฺตปจฺจเยน  ปจฺจโย  ปุเรชาตํ: วตฺถุ สงฺกิลิฏฺฐสงฺกิเลสิกานํ
ขนฺธานํ วิปฺปยุตฺตปจฺจเยน ปจฺจโย ฯ
     [๑๗๓๒]   อสงฺกิลิฏฺฐสงฺกิเลสิโก   ธมฺโม  อสงฺกิลิฏฺฐอสงฺกิเลสิกสฺส
ธมฺมสฺส  วิปฺปยุตฺตปจฺจเยน  ปจฺจโย  ปุเรชาตํ:     วตฺถุ
