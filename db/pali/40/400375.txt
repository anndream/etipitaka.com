สมฺปยุตฺเต    ฌาเน    ปหีเน    วิปฺปฏิสาริสฺส    โทมนสฺสํ   อุปฺปชฺชติ
สุขาย   เวทนาย   สมฺปยุตฺเต   ขนฺเธ   อารพฺภ   ทุกฺขาย   เวทนาย
สมฺปยุตฺตา ขนฺธา อุปฺปชฺชนฺติ ฯ
     [๑๑๔๕]   สุขาย   เวทนาย   สมฺปยุตฺโต   ธมฺโม  อทุกฺขมสุขาย
เวทนาย   สมฺปยุตฺตสฺส   ธมฺมสฺส   อารมฺมณปจฺจเยน   ปจฺจโย   สุขาย
เวทนาย   สมฺปยุตฺเตน   จิตฺเตน   ทานํ   ทตฺวา   สีลํ    สมาทิยิตฺวา
อุโปสถกมฺมํ   กตฺวา   อทุกฺขมสุขาย   เวทนาย   สมฺปยุตฺเตน   จิตฺเตน
ปจฺจเวกฺขติ   สุขาย   เวทนาย   สมฺปยุตฺตา  ฌานา  วุฏฺฐหิตฺวา  มคฺคา
วุฏฺฐหิตฺวา   ผลา   วุฏฺฐหิตฺวา   อทุกฺขมสุขาย   เวทนาย   สมฺปยุตฺเตน
จิตฺเตน   ปจฺจเวกฺขติ   ฯ  อริยา  อทุกฺขมสุขาย  เวทนาย  สมฺปยุตฺเตน
จิตฺเตน   สุขาย   เวทนาย   สมฺปยุตฺเต  ปหีเน  กิเลเส  ปจฺจเวกฺขนฺติ
วิกฺขมฺภิเต    กิเลเส    ปจฺจเวกฺขนฺติ   ปุพฺเพ   สมุทาจิณฺเณ   กิเลเส
ชานนฺติ   สุขาย   เวทนาย  สมฺปยุตฺเต  ขนฺเธ  อทุกฺขมสุขาย  เวทนาย
สมฺปยุตฺเตน    จิตฺเตน    อนิจฺจโต    ทุกฺขโต    อนตฺตโต   วิปสฺสนฺติ
อสฺสาเทนฺติ    อภินนฺทนฺติ    ตํ    อารพฺภ    อทุกฺขมสุขาย   เวทนาย
สมฺปยุตฺโต   ราโค   อุปฺปชฺชติ   ทิฏฺฐิ   อุปฺปชฺชติ   วิจิกิจฺฉา  อุปฺปชฺชติ
อุทฺธจฺจํ     อุปฺปชฺชติ    ฯ    เจโตปริยญาเณน    สุขาย    เวทนาย
สมฺปยุตฺตจิตฺตสมงฺคิสฺส   จิตฺตํ   ชานนฺติ  ฯ  สุขาย  เวทนาย  สมฺปยุตฺตา
ขนฺธา   เจโตปริยญาณสฺส   ปุพฺเพนิวาสานุสฺสติญาณสฺส  ยถากมฺมูปคญาณสฺส
อนาคตํสญาณสฺส อาวชฺชนาย อารมฺมณปจฺจเยน
