           ปจฺจยวาโร
     [๑๔๕๕]   อุปาทินฺนุปาทานิยํ   ธมฺมํ   ปจฺจยา  อุปาทินฺนุปาทานิโย
ธมฺโม    อุปฺปชฺชติ    เหตุปจฺจยา    อุปาทินฺนุปาทานิยํ    เอกํ   ขนฺธํ
ปจฺจยา   ตโย   ขนฺธา   ปฏิสนฺธิกฺขเณ   ขนฺเธ   ปจฺจยา  วตฺถุ  วตฺถุํ
ปจฺจยา   ขนฺธา   เอกํ   มหาภูตํ   ปจฺจยา  ตโย  มหาภูตา  มหาภูเต
ปจฺจยา   กฏตฺตารูปํ   อุปาทารูปํ   วตฺถุํ   ปจฺจยา   อุปาทินฺนุปาทานิยา
ขนฺธา    ฯ   อุปาทินฺนุปาทานิยํ   ธมฺมํ   ปจฺจยา   อนุปาทินฺนุปาทานิโย
ธมฺโม   อุปฺปชฺชติ   เหตุปจฺจยา   อุปาทินฺนุปาทานิเย   ขนฺเธ   ปจฺจยา
จิตฺตสมุฏฺฐานํ   รูปํ   วตฺถุํ   ปจฺจยา   อนุปาทินฺนุปาทานิยา   ขนฺธา  ฯ
อุปาทินฺนุปาทานิยํ    ธมฺมํ    ปจฺจยา    อนุปาทินฺนอนุปาทานิโย   ธมฺโม
อุปฺปชฺชติ     เหตุปจฺจยา    วตฺถุํ    ปจฺจยา    อนุปาทินฺนอนุปาทานิยา
ขนฺธา    ฯ    อุปาทินฺนุปาทานิยํ   ธมฺมํ   ปจฺจยา   อุปาทินฺนุปาทานิโย
จ    อนุปาทินฺนุปาทานิโย    จ    ธมฺมา    อุปฺปชฺชนฺติ    เหตุปจฺจยา
อุปาทินฺนุปาทานิยํ   เอกํ   ขนฺธํ  ปจฺจยา  ตโย  ขนฺธา  จิตฺตสมุฏฺฐานญฺจ
รูปํ   ฯ  อนุปาทินฺนุปาทานิยํ  ธมฺมํ  ปจฺจยา  อนุปาทินฺนุปาทานิโย  ธมฺโม
อุปฺปชฺชติ   เหตุปจฺจยา   ฯ   เอกา   ปญฺหา  ฯ  อนุปาทินฺนอนุปาทานิยํ
ธมฺมํ  ปจฺจยา  อนุปาทินฺนอนุปาทานิโย  ธมฺโม  อุปฺปชฺชติ  เหตุปจฺจยา  ฯ
ตีณิ     ปญฺหา    ฯ    อุปาทินฺนุปาทานิยญฺจ    อนุปาทินฺนอนุปาทานิยญฺจ
ธมฺมํ     ปจฺจยา     อนุปาทินฺนอนุปาทานิโย     ธมฺโม
อุปฺปชฺชติ     เหตุปจฺจยา     อนุปาทินฺนอนุปาทานิยํ    เอกํ    ขนฺธญฺจ
