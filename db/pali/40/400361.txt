ปฏิจฺจ เอโก ขนฺโธ ฯ
     [๑๐๘๔]   สุขาย   เวทนาย   สมฺปยุตฺตํ   ธมฺมํ   ปฏิจฺจ  สุขาย
เวทนาย  สมฺปยุตฺโต  ธมฺโม  อุปฺปชฺชติ อาหารปจฺจยา ... อินฺทฺริยปจฺจยา
ฌานปจฺจยา  มคฺคปจฺจยา  สมฺปยุตฺตปจฺจยา     วิปฺปยุตฺตปจฺจยา
สุขาย    เวทนาย   สมฺปยุตฺตํ   เอกํ   ขนฺธํ   ปฏิจฺจ   เทฺว   ขนฺธา
เทฺว  ขนฺเธ  ปฏิจฺจ  เอโก  ขนฺโธ  วตฺถุํ  วิปฺปยุตฺตปจฺจยา ปฏิสนฺธิกฺขเณ
สุขาย    เวทนาย   สมฺปยุตฺตํ   เอกํ   ขนฺธํ   ปฏิจฺจ   เทฺว   ขนฺธา
เทฺว ขนฺเธ ปฏิจฺจ เอโก ขนฺโธ วตฺถุํ วิปฺปยุตฺตปจฺจยา ฯ
     [๑๐๘๕]   ทุกฺขาย   เวทนาย   สมฺปยุตฺตํ  ธมฺมํ  ปฏิจฺจ  ทุกฺขาย
เวทนาย    สมฺปยุตฺโต   ธมฺโม   อุปฺปชฺชติ   วิปฺปยุตฺตปจฺจยา   ทุกฺขาย
เวทนาย   สมฺปยุตฺตํ   เอกํ   ขนฺธํ  ปฏิจฺจ  เทฺว  ขนฺธา  เทฺว  ขนฺเธ
ปฏิจฺจ เอโก ขนฺโธ วตฺถุํ วิปฺปยุตฺตปจฺจยา ฯ
     [๑๐๘๖]    อทุกฺขมสุขาย   เวทนาย   สมฺปยุตฺตํ   ธมฺมํ   ปฏิจฺจ
อทุกฺขมสุขาย   เวทนาย   สมฺปยุตฺโต  ธมฺโม  อุปฺปชฺชติ  วิปฺปยุตฺตปจฺจยา
อทุกฺขมสุขาย     เวทนาย     สมฺปยุตฺตํ     เอกํ     ขนฺธํ    ปฏิจฺจ
เทฺว  ขนฺธา  เทฺว  ขนฺเธ  ปฏิจฺจ  เอโก  ขนฺโธ  วตฺถุํ วิปฺปยุตฺตปจฺจยา
ปฏิสนฺธิกฺขเณ  อทุกฺขมสุขาย  เวทนาย     สมฺปยุตฺตํ     เอกํ
ขนฺธํ   ปฏิจฺจ   เทฺว   ขนฺธา   เทฺว   ขนฺเธ   ปฏิจฺจ  เอโก  ขนฺโธ
วตฺถุํ   วิปฺปยุตฺตปจฺจยา   ฯ   สงฺขิตฺตํ   ฯ   อตฺถิปจฺจยา   นตฺถิปจฺจยา
วิคตปจฺจยา อวิคตปจฺจยา ฯ
