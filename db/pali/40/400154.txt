           ปญฺหาวาโร
     [๔๘๔]   กุสโล  ธมฺโม  กุสลสฺส  ธมฺมสฺส  เหตุปจฺจเยน  ปจฺจโย
กุสลา    เหตู   สมฺปยุตฺตกานํ   ขนฺธานํ   เหตุปจฺจเยน   ปจฺจโย   ฯ
กุสโล   ธมฺโม   อพฺยากตสฺส   ธมฺมสฺส   เหตุปจฺจเยน  ปจฺจโย  กุสลา
เหตู  จิตฺตสมุฏฺฐานานํ  รูปานํ  เหตุปจฺจเยน  ปจฺจโย  ฯ  กุสโล  ธมฺโม
กุสลสฺส   จ   อพฺยากตสฺส   จ  ธมฺมสฺส  เหตุปจฺจเยน  ปจฺจโย  กุสลา
เหตู   สมฺปยุตฺตกานํ   ขนฺธานํ  จิตฺตสมุฏฺฐานานญฺจ  รูปานํ  เหตุปจฺจเยน
ปจฺจโย ฯ
     [๔๘๕]  อกุสโล  ธมฺโม  อกุสลสฺส  ธมฺมสฺส  เหตุปจฺจเยน ปจฺจโย
อกุสลา   เหตู   สมฺปยุตฺตกานํ   ขนฺธานํ   เหตุปจฺจเยน   ปจฺจโย   ฯ
อกุสโล    ธมฺโม    อพฺยากตสฺส    ธมฺมสฺส    เหตุปจฺจเยน   ปจฺจโย
อกุสลา   เหตู   จิตฺตสมุฏฺฐานานํ   รูปานํ   เหตุปจฺจเยน   ปจฺจโย  ฯ
อกุสโล   ธมฺโม   อกุสลสฺส  จ  อพฺยากตสฺส  จ  ธมฺมสฺส  เหตุปจฺจเยน
ปจฺจโย   อกุสลา   เหตู   สมฺปยุตฺตกานํ   ขนฺธานํ   จิตฺตสมุฏฺฐานานญฺจ
รูปานํ เหตุปจฺจเยน ปจฺจโย ฯ
     [๔๘๖]   อพฺยากโต   ธมฺโม  อพฺยากตสฺส  ธมฺมสฺส  เหตุปจฺจเยน
ปจฺจโย   วิปากาพฺยากตา   กิริยาพฺยากตา  เหตู  สมฺปยุตฺตกานํ  ขนฺธานํ
จิตฺตสมุฏฺฐานานญฺจ    รูปานํ    เหตุปจฺจเยน    ปจฺจโย   ปฏิสนฺธิกฺขเณ
วิปากาพฺยากตา   เหตู   สมฺปยุตฺตกานํ   ขนฺธานํ   กฏตฺตา   จ  รูปานํ
