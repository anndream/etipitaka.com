ทฺวินฺนํ ขนฺธานํ ฯ
     [๑๕๙๕]   อนุปาทินฺนอนุปาทานิโย  ธมฺโม  อนุปาทินฺนอนุปาทานิยสฺส
ธมฺมสฺส  สมฺปยุตฺตปจฺจเยน  ปจฺจโย     อนุปาทินฺนอนุปาทานิโย
เอโก   ขนฺโธ  ติณฺณนฺนํ  ขนฺธานํ  สมฺปยุตฺตปจฺจเยน
ปจฺจโย เทฺว ขนฺธา ทฺวินฺนํ ขนฺธานํ ฯ
     [๑๕๙๖]  อุปาทินฺนุปาทานิโย  ธมฺโม  อุปาทินฺนุปาทานิยสฺส  ธมฺมสฺส
วิปฺปยุตฺตปจฺจเยน    ปจฺจโย    สหชาตํ    ปุเรชาตํ    ปจฺฉาชาตํ   ฯ
สหชาตา:    ปฏิสนฺธิกฺขเณ   อุปาทินฺนุปาทานิยา   ขนฺธา   กฏตฺตารูปานํ
วิปฺปยุตฺตปจฺจเยน     ปจฺจโย    ขนฺธา    วตฺถุสฺส    วิปฺปยุตฺตปจฺจเยน
ปจฺจโย   วตฺถุ   ขนฺธานํ   วิปฺปยุตฺตปจฺจเยน   ปจฺจโย   ฯ  ปุเรชาตํ:
จกฺขายตนํ     จกฺขุวิญฺญาณสฺส    วิปฺปยุตฺตปจฺจเยน    ปจฺจโย    ฯเปฯ
กายายตนํ     กายวิญฺญาณสฺส     วิปฺปยุตฺตปจฺจเยน    ปจฺจโย    วตฺถุ
อุปาทินฺนุปาทานิยานํ     ขนฺธานํ     วิปฺปยุตฺตปจฺจเยน    ปจฺจโย    ฯ
ปจฺฉาชาตา:     อุปาทินฺนุปาทานิยา    ขนฺธา    ปุเรชาตสฺส    อิมสฺส
อุปาทินฺนุปาทานิยสฺส กายสฺส วิปฺปยุตฺตปจฺจเยน ปจฺจโย ฯ
     [๑๕๙๗]    อุปาทินฺนุปาทานิโย    ธมฺโม    อนุปาทินฺนุปาทานิยสฺส
ธมฺมสฺส   วิปฺปยุตฺตปจฺจเยน   ปจฺจโย  สหชาตํ  ปุเรชาตํ  ปจฺฉาชาตํ  ฯ
สหชาตา:    อุปาทินฺนุปาทานิยา    ขนฺธา    จิตฺตสมุฏฺฐานานํ    รูปานํ
วิปฺปยุตฺตปจฺจเยน   ปจฺจโย   ฯ  ปุเรชาตํ:  วตฺถุ  อนุปาทินฺนุปาทานิยานํ
ขนฺธานํ  วิปฺปยุตฺตปจฺจเยน  ปจฺจโย  ฯ  ปจฺฉาชาตา:  อุปาทินฺนุปาทานิยา
