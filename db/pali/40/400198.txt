โผฏฺฐพฺเพ    ...    วตฺถุํ   อนิจฺจโต   ทุกฺขโต   อนตฺตโต   วิปสฺสติ
ทิพฺเพน    จกฺขุนา    รูปํ    ปสฺสติ    ทิพฺพาย    โสตธาตุยา   สทฺทํ
สุณาติ  รูปายตนํ     จกฺขุวิญฺญาณสฺส     อตฺถิปจฺจเยน     ปจฺจโย
สทฺทายตนํ  ฯเปฯ     คนฺธายตนํ     รสายตนํ     โผฏฺฐพฺพายตนํ
กายวิญฺญาณสฺส    อตฺถิปจฺจเยน    ปจฺจโย   จกฺขายตนํ   จกฺขุวิญฺญาณสฺส
อตฺถิปจฺจเยน    ปจฺจโย    โสตายตนํ    โสตวิญฺญาณสฺส
ฆานายตนํ   ฆานวิญฺญาณสฺส   ชิวฺหายตนํ  ชิวฺหาวิญฺญาณสฺส
กายายตนํ  กายวิญฺญาณสฺส     อตฺถิปจฺจเยน     ปจฺจโย     วตฺถุ
วิปากาพฺยากตานํ   กิริยาพฺยากตานํ   ขนฺธานํ  อตฺถิปจฺจเยน  ปจฺจโย  ฯ
ปจฺฉาชาตา:    วิปากาพฺยากตา   กิริยาพฺยากตา   ขนฺธา   ปุเรชาตสฺส
อิมสฺส  กายสฺส  อตฺถิปจฺจเยน  ปจฺจโย  ฯ  กพฬึกาโร  อาหาโร  อิมสฺส
กายสฺส    อตฺถิปจฺจเยน    ปจฺจโย   ฯ   รูปชีวิตินฺทฺริยํ   กฏตฺตารูปานํ
อตฺถิปจฺจเยน ปจฺจโย ฯ
     [๖๑๖]   อพฺยากโต   ธมฺโม   กุสลสฺส   ธมฺมสฺส   อตฺถิปจฺจเยน
ปจฺจโย   ปุเรชาตํ:   เสกฺขา   วา   ปุถุชฺชนา   วา  จกฺขุํ  อนิจฺจโต
ทุกฺขโต   อนตฺตโต   วิปสฺสนฺติ   โสตํ   ...  ฆานํ  ชิวฺหํ  กายํ  รูเป
สทฺเท  คนฺเธ  รเส  โผฏฺฐพฺเพ  ...  วตฺถุํ  อนิจฺจโต ทุกฺขโต อนตฺตโต
วิปสฺสนฺติ    ทิพฺเพน   จกฺขุนา   รูปํ   ปสฺสนฺติ   ทิพฺพาย   โสตธาตุยา
สทฺทํ สุณนฺติ ฯ วตฺถุ กุสลานํ ขนฺธานํ อตฺถิปจฺจเยน ปจฺจโย ฯ
     [๖๑๗]   อพฺยากโต   ธมฺโม   อกุสลสฺส   ธมฺมสฺส  อตฺถิปจฺจเยน
