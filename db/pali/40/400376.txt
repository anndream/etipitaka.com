ปจฺจโย  ฯ  สุขาย  เวทนาย  สมฺปยุตฺเต  ขนฺเธ  อารพฺภ  อทุกฺขมสุขาย
เวทนาย สมฺปยุตฺตา ขนฺธา อุปฺปชฺชนฺติ ฯ
     [๑๑๔๖]  ทุกฺขาย  เวทนาย  สมฺปยุตฺโต  ธมฺโม  ทุกฺขาย เวทนาย
สมฺปยุตฺตสฺส    ธมฺมสฺส    อารมฺมณปจฺจเยน   ปจฺจโย   โทสํ   อารพฺภ
โทโส   อุปฺปชฺชติ   โมโห   อุปฺปชฺชติ   ทุกฺขาย   เวทนาย   สมฺปยุตฺตํ
โมหํ    อารพฺภ    โมโห   อุปฺปชฺชติ   โทโส   อุปฺปชฺชติ   ทุกฺขสหคตํ
กายวิญฺญาณํ   อารพฺภ   โทโส   อุปฺปชฺชติ   โมโห   อุปฺปชฺชติ  ทุกฺขาย
เวทนาย   สมฺปยุตฺเต   ขนฺเธ   อารพฺภ  ทุกฺขาย  เวทนาย  สมฺปยุตฺตา
ขนฺธา อุปฺปชฺชนฺติ ฯ
     [๑๑๔๗]  ทุกฺขาย  เวทนาย  สมฺปยุตฺโต  ธมฺโม  สุขาย  เวทนาย
สมฺปยุตฺตสฺส    ธมฺมสฺส    อารมฺมณปจฺจเยน   ปจฺจโย   อริยา   สุขาย
เวทนาย   สมฺปยุตฺเตน   จิตฺเตน  ทุกฺขาย  เวทนาย  สมฺปยุตฺเต  ปหีเน
กิเลเส    ปจฺจเวกฺขนฺติ   วิกฺขมฺภิเต   กิเลเส   ปจฺจเวกฺขนฺติ   ปุพฺเพ
สมุทาจิณฺเณ   กิเลเส   ชานนฺติ   ทุกฺขาย  เวทนาย  สมฺปยุตฺเต  ขนฺเธ
สุขาย   เวทนาย   สมฺปยุตฺเตน   จิตฺเตน  อนิจฺจโต  ทุกฺขโต  อนตฺตโต
วิปสฺสนฺติ   ฯ   ทุกฺขาย   เวทนาย  สมฺปยุตฺเต  ขนฺเธ  อารพฺภ  สุขาย
เวทนาย สมฺปยุตฺตา ขนฺธา อุปฺปชฺชนฺติ ฯ
     [๑๑๔๘]   ทุกฺขาย   เวทนาย   สมฺปยุตฺโต  ธมฺโม  อทุกฺขมสุขาย
เวทนาย   สมฺปยุตฺตสฺส   ธมฺมสฺส   อารมฺมณปจฺจเยน   ปจฺจโย   อริยา
อทุกฺขมสุขาย    เวทนาย   สมฺปยุตฺเตน   จิตฺเตน   ทุกฺขาย   เวทนาย
