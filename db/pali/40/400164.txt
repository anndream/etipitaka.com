อนุโลมํ  โวทานสฺส  โคตฺรภุ  มคฺคสฺส  โวทานํ  มคฺคสฺส สมนนฺตรปจฺจเยน
ปจฺจโย ฯ
     [๕๑๓]   กุสโล   ธมฺโม  อพฺยากตสฺส  ธมฺมสฺส  สมนนฺตรปจฺจเยน
ปจฺจโย    กุสลํ    วุฏฺฐานสฺส    มคฺโค   ผลสฺส   เสกฺขานํ   อนุโลมํ
ผลสมาปตฺติยา     นิโรธา    วุฏฺฐหนฺตสฺส    เนวสญฺญานาสญฺญายตนกุสลํ
ผลสมาปตฺติยา สมนนฺตรปจฺจเยน ปจฺจโย ฯ
     [๕๑๔]   อกุสโล   ธมฺโม   อกุสลสฺส  ธมฺมสฺส  สมนนฺตรปจฺจเยน
ปจฺจโย    ปุริมา    ปุริมา    อกุสลา   ขนฺธา   ปจฺฉิมานํ   ปจฺฉิมานํ
อกุสลานํ ขนฺธานํ สมนนฺตรปจฺจเยน ปจฺจโย ฯ
     [๕๑๕]   อกุสโล  ธมฺโม  อพฺยากตสฺส  ธมฺมสฺส  สมนนฺตรปจฺจเยน
ปจฺจโย อกุสลํ วุฏฺฐานสฺส สมนนฺตรปจฺจเยน ปจฺจโย ฯ
     [๕๑๖]  อพฺยากโต  ธมฺโม  อพฺยากตสฺส  ธมฺมสฺส สมนนฺตรปจฺจเยน
ปจฺจโย  ปุริมา     ปุริมา     วิปากาพฺยากตา     กิริยาพฺยากตา
ขนฺธา    ปจฺฉิมานํ    ปจฺฉิมานํ    วิปากาพฺยากตานํ    กิริยาพฺยากตานํ
ขนฺธานํ    สมนนฺตรปจฺจเยน    ปจฺจโย    ภวงฺคํ   อาวชฺชนาย   กิริยํ
วุฏฺฐานสฺส  อรหโต  อนุโลมํ  ผลสมาปตฺติยา     นิโรธา
วุฏฺฐหนฺตสฺส  เนวสญฺญานาสญฺญายตนกิริยํ  ผลสมาปตฺติยา  สมนนฺตรปจฺจเยน
ปจฺจโย ฯ
     [๕๑๗]   อพฺยากโต   ธมฺโม  กุสลสฺส  ธมฺมสฺส  สมนนฺตรปจฺจเยน
ปจฺจโย อาวชฺชนา กุสลานํ ขนฺธานํ สมนนฺตรปจฺจเยน ปจฺจโย ฯ
