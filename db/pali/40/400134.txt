อพฺยากโต  ธมฺโม  อุปฺปชฺชติ  ปุเรชาตปจฺจยา วิปากาพฺยากตํ กิริยาพฺยากตํ
เอกํ   ขนฺธํ   สํสฏฺฐา   ตโย   ขนฺธา   ตโย  ขนฺเธ  สํสฏฺโฐ  เอโก
ขนฺโธ เทฺว ขนฺเธ สํสฏฺฐา เทฺว ขนฺธา วตฺถุํ ปุเรชาตปจฺจยา ฯ
     [๓๙๓]   กุสลํ   ธมฺมํ   สํสฏฺโฐ   ฯเปฯ   อกุสลํ  ธมฺมํ  ฯเปฯ
อพฺยากตํ   ธมฺมํ  สํสฏฺโฐ  อพฺยากโต  ธมฺโม  อุปฺปชฺชติ  อาเสวนปจฺจยา
กิริยาพฺยากตํ เอกํ ขนฺธํ สํสฏฺฐา ฯเปฯ
     [๓๙๔]  กุสลํ  ธมฺมํ  สํสฏฺโฐ กุสโล ธมฺโม อุปฺปชฺชติ กมฺมปจฺจยา ฯ
อกุสลํ     ธมฺมํ    สํสฏฺโฐ    ฯเปฯ    อพฺยากตํ    ธมฺมํ    สํสฏฺโฐ
ฯเปฯ    อพฺยากตํ    ธมฺมํ   สํสฏฺโฐ   อพฺยากโต   ธมฺโม   อุปฺปชฺชติ
วิปากปจฺจยา วิปากาพฺยากตํ ฯเปฯ
  [๓๙๕]  กุสลํ  ธมฺมํ สํสฏฺโฐ กุสโล ธมฺโม อุปฺปชฺชติ อาหารปจฺจยา
...    อินฺทฺริยปจฺจยา    ฌานปจฺจยา    มคฺคปจฺจยา   สมฺปยุตฺตปจฺจยา
อิมานิ ปทานิ เหตุปจฺจยสทิสานิ ฯ
     [๓๙๖]    กุสลํ    ธมฺมํ   สํสฏฺโฐ   กุสโล   ธมฺโม   อุปฺปชฺชติ
วิปฺปยุตฺตปจฺจยา   กุสลํ   เอกํ   ขนฺธํ   สํสฏฺฐา   ตโย  ขนฺธา  ฯเปฯ
เทฺว   ขนฺเธ   สํสฏฺฐา   เทฺว   ขนฺธา   วตฺถุํ   วิปฺปยุตฺตปจฺจยา   ฯ
อกุสลํ    ธมฺมํ    ฯเปฯ    วตฺถุํ    วิปฺปยุตฺตปจฺจยา    ฯ   อพฺยากตํ
ธมฺมํ ฯเปฯ วตฺถุํ วิปฺปยุตฺตปจฺจยา ฯ
     [๓๙๗]  กุสลํ  ธมฺมํ  สํสฏฺโฐ  กุสโล  ธมฺโม อุปฺปชฺชติ อตฺถิปจฺจยา
... นตฺถิปจฺจยา วิคตปจฺจยา อวิคตปจฺจยา ... เหตุปจฺจยสทิสํ ฯ
