วุฏฺฐหิตฺวา   สุขาย   เวทนาย   สมฺปยุตฺเตน   จิตฺเตน  ตํ  ครุํ   กตฺวา
ปจฺจเวกฺขติ    อทุกฺขมสุขาย    เวทนาย   สมฺปยุตฺเต   ขนฺเธ   สุขาย
เวทนาย   สมฺปยุตฺเตน   จิตฺเตน   ครุํ    กตฺวา   อสฺสาเทติ  อภินนฺทติ
ตํ   ครุํ    กตฺวา   สุขาย   เวทนาย   สมฺปยุตฺโต   ราโค   อุปฺปชฺชติ
ทิฏฺฐิ อุปฺปชฺชติ ฯเปฯ
     [๑๑๕๗]   สุขาย  เวทนาย  สมฺปยุตฺโต  ธมฺโม  สุขาย  เวทนาย
สมฺปยุตฺตสฺส    ธมฺมสฺส    อนนฺตรปจฺจเยน    ปจฺจโย   ปุริมา   ปุริมา
สุขาย   เวทนาย   สมฺปยุตฺตา   ขนฺธา   ปจฺฉิมานํ   ปจฺฉิมานํ   สุขาย
เวทนาย   สมฺปยุตฺตกานํ   ขนฺธานํ   อนนฺตรปจฺจเยน   ปจฺจโย   สุขาย
เวทนาย   สมฺปยุตฺตํ  อนุโลมํ  สุขาย  เวทนาย  สมฺปยุตฺตสฺส  โคตฺรภุสฺส
อนนฺตรปจฺจเยน    ปจฺจโย    อนุโลมํ   โวทานสฺส   โคตฺรภุ   มคฺคสฺส
โวทานํ    มคฺคสฺส   มคฺโค   ผลสฺส   ผลํ   ผลสฺส   อนุโลมํ   สุขาย
เวทนาย   สมฺปยุตฺตาย   ผลสมาปตฺติยา   อนนฺตรปจฺจเยน   ปจฺจโย  ฯ
สุขาย   เวทนาย   สมฺปยุตฺตา   ขนฺธา   สุขาย  เวทนาย  สมฺปยุตฺตสฺส
วุฏฺฐานสฺส อนนฺตรปจฺจเยน ปจฺจโย ฯ
     [๑๑๕๘]   สุขาย   เวทนาย   สมฺปยุตฺโต   ธมฺโม  อทุกฺขมสุขาย
เวทนาย    สมฺปยุตฺตสฺส   ธมฺมสฺส   อนนฺตรปจฺจเยน   ปจฺจโย   สุขาย
เวทนาย   สมฺปยุตฺตํ   จุติจิตฺตํ   อทุกฺขมสุขาย   เวทนาย   สมฺปยุตฺตสฺส
อุปปตฺติจิตฺตสฺส     อนนฺตรปจฺจเยน     ปจฺจโย     สุขาย    เวทนาย
สมฺปยุตฺตํ   ภวงฺคํ   อาวชฺชนาย   อนนฺตรปจฺจเยน   ปจฺจโย   สุขสหคตํ
