อตฺถปฏิสมฺภิทาย   ธมฺมปฏิสมฺภิทาย   นิรุตฺติปฏิสมฺภิทาย  ปฏิภาณปฏิสมฺภิทาย
ฐานาฐานโกสลฺลสฺส อุปนิสฺสยปจฺจเยน ปจฺจโย ฯ
     [๕๔๕]   กุสโล   ธมฺโม   อกุสลสฺส   ธมฺมสฺส  อุปนิสฺสยปจฺจเยน
ปจฺจโย    อารมฺมณูปนิสฺสโย    ปกตูปนิสฺสโย    ฯ   อารมฺมณูปนิสฺสโย:
ทานํ   ทตฺวา   สีลํ   สมาทิยิตฺวา  อุโปสถกมฺมํ  กตฺวา  ตํ  ครุํ   กตฺวา
อสฺสาเทติ    อภินนฺทติ   ตํ   ครุํ    กตฺวา   ราโค   อุปฺปชฺชติ   ทิฏฺฐิ
อุปฺปชฺชติ   ปุพฺเพ  สุจิณฺณานิ  ครุํ   กตฺวา  อสฺสาเทติ  อภินนฺทติ  ตํ  ครุํ
กตฺวา   ราโค   อุปฺปชฺชติ   ทิฏฺฐิ   อุปฺปชฺชติ  ฌานา  วุฏฺฐหิตฺวา  ฌานํ
ครุํ    กตฺวา   อสฺสาเทติ   อภินนฺทติ  ตํ  ครุํ   กตฺวา  ราโค  อุปฺปชฺชติ
ทิฏฺฐิ    อุปฺปชฺชติ    ฯ    ปกตูปนิสฺสโย:    สทฺธํ   อุปนิสฺสาย   มานํ
ชปฺเปติ  ทิฏฺฐึ  คณฺหาติ  สีลํ  ...  สุตํ  ... จาคํ ... ปญฺญํ อุปนิสฺสาย
มานํ  ชปฺเปติ  ทิฏฺฐึ  คณฺหาติ  สทฺธา  ...  สีลํ  สุตํ จาโค ... ปญฺญา
ราคสฺส  โทสสฺส  โมหสฺส  มานสฺส  ทิฏฺฐิยา  ปตฺถนาย  อุปนิสฺสยปจฺจเยน
ปจฺจโย ฯ
     [๕๔๖]   กุสโล   ธมฺโม  อพฺยากตสฺส  ธมฺมสฺส  อุปนิสฺสยปจฺจเยน
ปจฺจโย     อารมฺมณูปนิสฺสโย    อนนฺตรูปนิสฺสโย    ปกตูปนิสฺสโย    ฯ
อารมฺมณูปนิสฺสโย:   อรหา   มคฺคา   วุฏฺฐหิตฺวา   มคฺคํ   ครุํ    กตฺวา
ปจฺจเวกฺขติ   ฯ   อนนฺตรูปนิสฺสโย:   กุสลํ   วุฏฺฐานสฺส  มคฺโค  ผลสฺส
เสกฺขานํ   อนุโลมํ   ผลสมาปตฺติยา   นิโรธา  วุฏฺฐหนฺตสฺส  เนวสญฺญา-
นาสญฺญายตนกุสลํ    ผลสมาปตฺติยา    อุปนิสฺสยปจฺจเยน   ปจฺจโย   ฯ
