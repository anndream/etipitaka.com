  [๕๕๖]  อพฺยากโต  ธมฺโม  อพฺยากตสฺส ธมฺมสฺส ปุเรชาตปจฺจเยน
ปจฺจโย    อารมฺมณปุเรชาตํ    วตฺถุปุเรชาตํ    ฯ   อารมฺมณปุเรชาตํ:
อรหา   จกฺขุํ   อนิจฺจโต   ทุกฺขโต   อนตฺตโต   วิปสฺสติ   โสตํ  ...
ฆานํ   ชิวฺหํ  กายํ  รูเป  สทฺเท  คนฺเธ  รเส  โผฏฺฐพฺเพ  ...  วตฺถุํ
อนิจฺจโต   ทุกฺขโต   อนตฺตโต   วิปสฺสติ  ทิพฺเพน  จกฺขุนา  รูปํ  ปสฺสติ
ทิพฺพาย   โสตธาตุยา   สทฺทํ   สุณาติ   ฯ   รูปายตนํ   จกฺขุวิญฺญาณสฺส
ปุเรชาตปจฺจเยน    ปจฺจโย    สทฺทายตนํ   โสตวิญฺญาณสฺส   คนฺธายตนํ
ฆานวิญฺญาณสฺส  รสายตนํ  ชิวฺหาวิญฺญาณสฺส  โผฏฺฐพฺพายตนํ
กายวิญฺญาณสฺส     ปุเรชาตปจฺจเยน    ปจฺจโย    ฯ    วตฺถุปุเรชาตํ:
จกฺขายตนํ    จกฺขุวิญฺญาณสฺส    ปุเรชาตปจฺจเยน   ปจฺจโย   โสตายตนํ
โสตวิญฺญาณสฺส   ฆานายตนํ   ฆานวิญฺญาณสฺส   ชิวฺหายตนํ
ชิวฺหาวิญฺญาณสฺส     กายายตนํ     กายวิญฺญาณสฺส     ปุเรชาตปจฺจเยน
ปจฺจโย     วตฺถุ     วิปากาพฺยากตานํ     กิริยาพฺยากตานํ    ขนฺธานํ
ปุเรชาตปจฺจเยน ปจฺจโย ฯ
     [๕๕๗]   อพฺยากโต   ธมฺโม  กุสลสฺส  ธมฺมสฺส  ปุเรชาตปจฺจเยน
ปจฺจโย    อารมฺมณปุเรชาตํ    วตฺถุปุเรชาตํ    ฯ   อารมฺมณปุเรชาตํ:
เสกฺขา   วา   ปุถุชฺชนา   วา   จกฺขุํ   อนิจฺจโต   ทุกฺขโต  อนตฺตโต
วิปสฺสนฺติ   โสตํ   ...  ฆานํ  ชิวฺหํ  กายํ  รูเป  สทฺเท  คนฺเธ  รเส
โผฏฺฐพฺเพ    ...   วตฺถุํ   อนิจฺจโต   ทุกฺขโต   อนตฺตโต   วิปสฺสนฺติ
ทิพฺเพน   จกฺขุนา  รูปํ  ปสฺสนฺติ  ทิพฺพาย  โสตธาตุยา  สทฺทํ  สุณนฺติ  ฯ
