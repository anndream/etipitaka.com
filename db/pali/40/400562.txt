จตุตฺถสฺส   มคฺคสฺส  จตุตฺโถ  มคฺโค  ผลสมาปตฺติยา
อุปนิสฺสยปจฺจเยน ปจฺจโย ฯ
     [๑๗๐๓]   อสงฺกิลิฏฺฐอสงฺกิเลสิโก   ธมฺโม  อสงฺกิลิฏฺฐสงฺกิเลสิกสฺส
ธมฺมสฺส   อุปนิสฺสยปจฺจเยน   ปจฺจโย   อารมฺมณูปนิสฺสโย
อนนฺตรูปนิสฺสโย     ปกตูปนิสฺสโย     ฯ     ปกตูปนิสฺสโย:     อริยา
มคฺคํ   อุปนิสฺสาย   อนุปฺปนฺนํ  สมาปตฺตึ  อุปฺปาเทนฺติ  อุปฺปนฺนํ  สมาปตฺตึ
สมาปชฺชนฺติ    สงฺขาเร    อนิจฺจโต    ทุกฺขโต   อนตฺตโต   วิปสฺสนฺติ
มคฺโค  อริยานํ  อตฺถปฏิสมฺภิทาย  ธมฺม  ...  นิรุตฺติ  ... ปฏิภาณ ...
ฐานาฐานโกสลฺลสฺส  อุปนิสฺสยปจฺจเยน     ปจฺจโย     ผลสมาปตฺติ
กายิกสฺส สุขสฺส อุปนิสฺสยปจฺจเยน ปจฺจโย ฯ
     [๑๗๐๔]   อสงฺกิลิฏฺฐสงฺกิเลสิโก   ธมฺโม   อสงฺกิลิฏฺฐสงฺกิเลสิกสฺส
ธมฺมสฺส   ปุเรชาตปจฺจเยน  ปจฺจโย  อารมฺมณปุเรชาตํ  วตฺถุปุเรชาตํ  ฯ
อารมฺมณปุเรชาตํ:  จกฺขุํ  อนิจฺจโต     ทุกฺขโต     อนตฺตโต
วิปสฺสติ   โสตํ   ...   ฆานํ  ชิวฺหํ  กายํ  รูเป  สทฺเท  คนฺเธ  รเส
โผฏฺฐพฺเพ   ...  วตฺถุํ  อนิจฺจโต  ทุกฺขโต  อนตฺตโต  วิปสฺสติ  ทิพฺเพน
จกฺขุนา   รูปํ   ปสฺสติ   ทิพฺพาย   โสตธาตุยา  สทฺทํ  สุณาติ  รูปายตนํ
จกฺขุวิญฺญาณสฺส     โผฏฺฐพฺพายตนํ     กายวิญฺญาณสฺส    ปุเรชาตํ    ฯ
วตฺถุปุเรชาตํ:   จกฺขายตนํ   จกฺขุวิญฺญาณสฺส   กายายตนํ
กายวิญฺญาณสฺส   ปุเรชาตปจฺจเยน  ปจฺจโย  วตฺถุ  อสงฺกิลิฏฺฐสงฺกิเลสิกานํ
ขนฺธานํ ปุเรชาตปจฺจเยน ปจฺจโย ฯ
