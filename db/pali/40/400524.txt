     [๑๕๖๓]    อนุปาทินฺนุปาทานิโย    ธมฺโม   อนุปาทินฺนุปาทานิยสฺส
ธมฺมสฺส    อาหารปจฺจเยน    ปจฺจโย   อนุปาทินฺนุปาทานิยา   อาหารา
สมฺปยุตฺตกานํ    ขนฺธานํ   จิตฺตสมุฏฺฐานานญฺจ   รูปานํ   อาหารปจฺจเยน
ปจฺจโย  อนุปาทินฺนุปาทานิโย  กพฬึกาโร  อาหาโร  อนุปาทินฺนุปาทานิยสฺส
กายสฺส อาหารปจฺจเยน ปจฺจโย ฯ
     [๑๕๖๔]    อนุปาทินฺนุปาทานิโย    ธมฺโม    อุปาทินฺนุปาทานิยสฺส
ธมฺมสฺส    อาหารปจฺจเยน   ปจฺจโย   อนุปาทินฺนุปาทานิโย   กพฬึกาโร
อาหาโร อุปาทินฺนุปาทานิยสฺส กายสฺส อาหารปจฺจเยน ปจฺจโย ฯ
     [๑๕๖๕]   อนุปาทินฺนุปาทานิโย   ธมฺโม   อุปาทินฺนุปาทานิยสฺส  จ
อนุปาทินฺนุปาทานิยสฺส     จ     ธมฺมสฺส    อาหารปจฺจเยน    ปจฺจโย
อนุปาทินฺนุปาทานิโย    กพฬึกาโร   อาหาโร   อุปาทินฺนุปาทานิยสฺส   จ
อนุปาทินฺนุปาทานิยสฺส จ กายสฺส อาหารปจฺจเยน ปจฺจโย ฯ
     [๑๕๖๖]   อนุปาทินฺนอนุปาทานิโย  ธมฺโม  อนุปาทินฺนอนุปาทานิยสฺส
ธมฺมสฺส  อาหารปจฺจเยน  ปจฺจโย  อนุปาทินฺนอนุปาทานิยา
อาหารา สมฺปยุตฺตกานํ ขนฺธานํ อาหารปจฺจเยน ปจฺจโย ฯ
     [๑๕๖๗]   อนุปาทินฺนอนุปาทานิโย   ธมฺโม   อนุปาทินฺนุปาทานิยสฺส
ธมฺมสฺส   อาหารปจฺจเยน   ปจฺจโย   อนุปาทินฺนอนุปาทานิยา   อาหารา
จิตฺตสมุฏฺฐานานํ รูปานํ อาหารปจฺจเยน ปจฺจโย ฯ
     [๑๕๖๘]   อนุปาทินฺนอนุปาทานิโย   ธมฺโม   อนุปาทินฺนุปาทานิยสฺส
จ   อนุปาทินฺนอนุปาทานิยสฺส   จ   ธมฺมสฺส   อาหารปจฺจเยน   ปจฺจโย
