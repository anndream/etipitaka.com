ธมฺมสฺส    อารมฺมณปจฺจเยน    ปจฺจโย   ราคํ   อสฺสาเทติ   อภินนฺทติ
ตํ   อารพฺภ   ราโค   อุปฺปชฺชติ   ทิฏฺฐิ  อุปฺปชฺชติ  วิจิกิจฺฉา  อุปฺปชฺชติ
อุทฺธจฺจํ     อุปฺปชฺชติ     โทมนสฺสํ    อุปฺปชฺชติ    ทิฏฺฐึ    อสฺสาเทติ
วิจิกิจฺฉํ   อารพฺภ   อุทฺธจฺจํ   อารพฺภ   โทมนสฺสํ   อารพฺภ   ฯ  ยถา
กุสลตฺติเก วิภตฺตํ เอวํ วิภชิตพฺพํ ฯ
     [๑๖๗๖]    สงฺกิลิฏฺฐสงฺกิเลสิโก   ธมฺโม   อสงฺกิลิฏฺฐสงฺกิเลสิกสฺส
ธมฺมสฺส  อารมฺมณปจฺจเยน  ปจฺจโย  อริยา  ปหีเน  กิเลเส ปจฺจเวกฺขนฺติ
วิกฺขมฺภิเต  กิเลเส  ปจฺจเวกฺขนฺติ     ปุพฺเพ     สมุทาจิณฺเณ
กิเลเส    ชานนฺติ   สงฺกิลิฏฺฐสงฺกิเลสิเก   ขนฺเธ   อนิจฺจโต   ทุกฺขโต
อนตฺตโต   วิปสฺสนฺติ   เจโตปริยญาเณน   สงฺกิลิฏฺฐสงฺกิเลสิกจิตฺตสมงฺคิสฺส
จิตฺตํ   ชานนฺติ   เสกฺขา   วา   ปุถุชฺชนา   วา   สงฺกิลิฏฺฐสงฺกิเลสิเก
ขนฺเธ     อนิจฺจโต     ทุกฺขโต     อนตฺตโต     วิปสฺสนฺติ    กุสเล
นิรุทฺเธ    วิปาโก    ตทารมฺมณตา    อุปฺปชฺชติ    สงฺกิลิฏฺฐสงฺกิเลสิเก
ขนฺเธ    อสฺสาเทนฺติ    อภินนฺทนฺติ    โทมนสฺสํ   อุปฺปชฺชติ    อกุสเล
นิรุทฺเธ    วิปาโก    ตทารมฺมณตา    อุปฺปชฺชติ    สงฺกิลิฏฺฐสงฺกิเลสิกา
ขนฺธา   เจโตปริยญาณสฺส   ปุพฺเพนิวาสานุสฺสติญาณสฺส  ยถากมฺมูปคญาณสฺส
อนาคตํสญาณสฺส อาวชฺชนาย อารมฺมณปจฺจเยน
ปจฺจโย ฯ
     [๑๖๗๗]   อสงฺกิลิฏฺฐสงฺกิเลสิโก   ธมฺโม   อสงฺกิลิฏฺฐสงฺกิเลสิกสฺส
ธมฺมสฺส     อารมฺมณปจฺจเยน     ปจฺจโย     ทานํ     ทตฺวา    สีลํ
