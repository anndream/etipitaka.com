วต   โภ   อมฺพกายาติ   ฯ   อถโข   เต   ลิจฺฉวี   ภควโต  ภาสิตํ
อภินนฺทิตฺวา    อนุโมทิตฺวา    อุฏฺฐายาสนา    ภควนฺตํ    อภิวาเทตฺวา
ปทกฺขิณํ   กตฺวา   ปกฺกมึสุ   ฯ   อถโข  ภควา  โกฏิคาเม  ยถาภิรนฺตํ
วิหริตฺวา   เยน   นาทิกา   ๑   เตนุปสงฺกมิ   ฯ  ตตฺร  สุทํ  ภควา
นาทิเก  ๒  วิหรติ  คิญฺชกาวสเถ  ฯ  อถโข  อมฺพปาลี  คณิกา  ตสฺสา
รตฺติยา    อจฺจเยน    สเก    อาราเม    ปณีตํ   ขาทนียํ   โภชนียํ
ปฏิยาทาเปตฺวา   ภควโต   กาลํ   อาโรจาเปสิ  กาโล  ภนฺเต  นิฏฺฐิตํ
ภตฺตนฺติ   ฯ   อถโข  ภควา  ปุพฺพณฺหสมยํ  นิวาเสตฺวา  ปตฺตจีวรมาทาย
เยน     อมฺพปาลิยา     คณิกาย    ปริเวสนา    ๓    เตนุปสงฺกมิ
อุปสงฺกมิตฺวา    ปญฺญตฺเต    อาสเน   นิสีทิ   สทฺธึ   ภิกฺขุสงฺเฆน   ฯ
อถโข   อมฺพปาลี   คณิกา   พุทฺธปฺปมุขํ   ภิกฺขุสงฺฆํ  ปณีเตน  ขาทนีเยน
โภชนีเยน   สหตฺถา   สนฺตปฺเปตฺวา   สมฺปวาเรตฺวา   ภควนฺตํ  ภุตฺตาวึ
โอนีตปตฺตปาณึ  [๔]  เอกมนฺตํ  นิสีทิ  ฯ เอกมนฺตํ นิสินฺนา โข อมฺพปาลี
คณิกา  ภควนฺตํ  เอตทโวจ  อิมาหํ  ภนฺเต  อมฺพปาลิวนํ ๕ พุทฺธปฺปมุขสฺส
ภิกฺขุสงฺฆสฺส    ๖    ทมฺมีติ   ฯ   ปฏิคฺคเหสิ   ภควา   อารามํ   ฯ
อถโข    ภควา    อมฺพปาลึ   คณิกํ   ธมฺมิยา   กถาย   สนฺทสฺเสตฺวา
สมาทเปตฺวา    สมุตฺเตเชตฺวา    สมฺปหํเสตฺวา    อุฏฺฐายาสนา   เยน8
มหาวนํ    เตนุปสงฺกมิ   ฯ   ตตฺร   สุทํ   ภควา   เวสาลิยํ   วิหรติ
มหาวเน กูฏาคารสาลายํ ฯ
#๑ ม. ยุ. ญาติกา ฯ  ๒ ม. ยุ. ญาติเก ฯ   ๓ โป. นิเวสนํ ฯ   ๔ ม. อภิวาเทตวา ฯ
#๕ สี. อมฺพปาลิปริเวณํ ฯ ม. อมฺพวนํ ฯ  ๖ สี. สงฺฆสฺส ฯ
