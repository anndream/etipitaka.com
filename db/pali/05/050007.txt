อหนฺเตสํ    อญฺญตโร   อถ   จ   ปน   เม   นานุปาทาย   อาสเวหิ
จิตฺตํ   วิมุจฺจติ   สํวิชฺชนฺติ   โข   ปน   เม   กุเล   โภคา   สกฺกา
โภเค   จ   ภุญฺชิตุํ   ปุญฺญานิ   จ   กาตุํ   ยนฺนูนาหํ  หีนายาวตฺติตฺวา
โภเค   จ   ภุญฺเชยฺยํ   ปุญฺญานิ  จ  กเรยฺยนฺติ  ฯ  เอวํ  ภนฺเตติ  ฯ
ตํ   กึ   มญฺญสิ   โสณ   กุสโล   ตฺวํ   ปุพฺเพ   อาคาริกภูโต  วีณาย
ตนฺติสฺสเรติ   ฯ   เอวํ   ภนฺเตติ   ฯ   ตํ   กึ   มญฺญสิ  โสณ  ยทา
เต   วีณาย   ตนฺติโย  อจฺจายิกา  ๑  โหนฺติ  อปินุ  เต  วีณา  ตสฺมึ
สมเย   สรวตี  วา  โหติ  กมฺมญฺญา  วาติ  ฯ  โน  เหตํ  ภนฺเตติ  ฯ
ตํ    กึ    มญฺญสิ   โสณ   ยทา   เต   วีณาย   ตนฺติโย   อติสิถิลา
โหนฺติ   อปินุ   เต   วีณา  ตสฺมึ  สมเย  สรวตี  วา  โหติ  กมฺมญฺญา
วาติ   ฯ   โน   เหตํ   ภนฺเตติ  ฯ  ตํ  กึ  มญฺญสิ  โสณ  ยทา  เต
วีณาย   ตนฺติโย   เนว   อจฺจายิกา   โหนฺติ   นาติสิถิลา  สเม  คุเณ
ปติฏฺฐิตา    อปินุ   เต   วีณา   ตสฺมึ   สมเย   สรวตี   วา   โหติ
กมฺมญฺญา    วาติ   ฯ   เอวํ   ภนฺเตติ   ฯ   เอวเมว   โข   โสณ
อจฺจารทฺธวิริยํ   อุทฺธจฺจาย   สํวตฺตติ   อติลีนวิริยํ   โกสชฺชาย  สํวตฺตติ
ตสฺมาติห    ตฺวํ    โสณ    วิริยสมตํ   อธิฏฺฐาหิ   ๒   อินฺทฺริยานญฺจ
สมตํ   ปฏิวิชฺฌ   ตตฺถ   จ   นิมิตฺตํ  คณฺหาหีติ  ฯ  เอวํ  ภนฺเตติ  โข
อายสฺมา   โสโณ   ภควโต   ปจฺจสฺโสสิ  ฯ  อถโข  ภควา  อายสฺมนฺตํ
โสณํ    อิมินา    โอวาเทน   โอวทิตฺวา   เสยฺยถาปิ   นาม   พลวา
#๑ ม. ยุ. อจฺจายตา ฯ ๒ ม. ยุ. อธิฏฺฐห ฯ
