วคฺคกมฺมํ     ธมฺมปฏิรูปเกน     สมคฺคกมฺมํ    อกตํ    กมฺมํ    ทุกฺกฏํ
กมฺมํ   ปุน   กาตพฺพํ   กมฺมนฺติ   ฯ   ตตฺร   ภิกฺขเว  เย  เต  ภิกฺขู
เอวมาหํสุ    ธมฺมปฏิรูปเกน    สมคฺคกมฺมนฺติ    เย   จ   เต   ภิกฺขู
เอวมาหํสุ   อกตํ   กมฺมํ   ทุกฺกฏํ   กมฺมํ   ปุน   กาตพฺพํ  กมฺมนฺติ  ฯ
อิเม ตตฺถ ภิกฺขู ธมฺมวาทิโน ฯ อิเม ปญฺจ วารา สงฺขิตฺตา ฯ
     [๒๒๔]  อิธ  ปน  ภิกฺขเว  ภิกฺขุ  กุลทูสโก โหติ ปาปสมาจาโร ฯ
ตตฺร   เจ   ภิกฺขูนํ   เอวํ   โหติ  อยํ  โข  อาวุโส  ภิกฺขุ  กุลทูสโก
ปาปสมาจาโร    หนฺทสฺส   มยํ   ปพฺพาชนียกมฺมํ   กโรมาติ   ฯ   เต
ตสฺส   ปพฺพาชนียกมฺมํ   กโรนฺติ   อธมฺเมน   วคฺคา   ฯเปฯ  อธมฺเมน
สมคฺคา  ฯ  ธมฺเมน  วคฺคา  ฯ  ธมฺมปฏิรูปเกน  วคฺคา ฯ ธมฺมปฏิรูปเกน
สมคฺคา    ฯ    ตตฺรฏฺโฐ    สงฺโฆ    วิวทติ    อธมฺเมน   วคฺคกมฺมํ
อธมฺเมน      สมคฺคกมฺมํ     ธมฺเมน     วคฺคกมฺมํ     ธมฺมปฏิรูปเกน
วคฺคกมฺมํ     ธมฺมปฏิรูปเกน     สมคฺคกมฺมํ    อกตํ    กมฺมํ    ทุกฺกฏํ
กมฺมํ   ปุน   กาตพฺพํ   กมฺมนฺติ   ฯ   ตตฺร   ภิกฺขเว  เย  เต  ภิกฺขู
เอวมาหํสุ    ธมฺมปฏิรูปเกน    สมคฺคกมฺมนฺติ    เย   จ   เต   ภิกฺขู
เอวมาหํสุ   อกตํ   กมฺมํ   ทุกฺกฏํ   กมฺมํ   ปุน   กาตพฺพํ  กมฺมนฺติ  ฯ
อิเม ตตฺถ ภิกฺขู ธมฺมวาทิโน ฯ อิเม ปญฺจ วารา สงฺขิตฺตา ฯ
     [๒๒๕]   อิธ   ปน  ภิกฺขเว  ภิกฺขุ  คิหี  อกฺโกสติ  ปริภาสติ  ฯ
ตตฺร   เจ   ภิกฺขูนํ   เอวํ   โหติ   อยํ   โข   อาวุโส   ภิกฺขุ  คิหี
อกฺโกสติ    ปริภาสติ   หนฺทสฺส   มยํ   ปฏิสารณียกมฺมํ   กโรมาติ   ฯ
