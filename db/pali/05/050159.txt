วสฺสํ   วุตฺโถ  กตฺถ  จ  ๑  เต  จีวรปฏิวิโสติ  ฯ  โส  เอวํ  วเทติ
อมุกสฺมึ   อาวาเส   วสฺสํ   วุตฺโถมฺหิ  ตตฺถ  จ  เม  จีวรปฏิวิโสติ  ฯ
เต   เอวํ   วเทนฺติ   คจฺฉาวุโส   ตํ   จีวรํ   อาหร   มยนฺเต  อิธ
จีวรํ   กริสฺสามาติ   ฯ   โส  ตํ  อาวาสํ  คนฺตฺวา  ภิกฺขู  ปุจฺฉติ  กหํ
เม   อาวุโส   จีวรปฏิวิโสติ  ฯ  เต  เอวํ  วเทนฺติ  อยนฺเต  อาวุโส
จีวรปฏิวิโสติ   ฯ   โส   ตํ   จีวรํ   อาทาย  ตํ  อาวาสํ  คจฺฉติ  ฯ
ตเมนํ   อนฺตรามคฺเค   ภิกฺขู   ปุจฺฉนฺติ   อาวุโส   กหํ   คมิสฺสสีติ  ฯ
โส   เอวํ   วเทติ   อมุกํ   นาม   อาวาสํ   คมิสฺสามิ   ตตฺถ   เม
ภิกฺขู   จีวรํ   กริสฺสนฺตีติ   ฯ   เต  เอวํ  วเทนฺติ  อลํ  อาวุโส  มา
อคมาสิ   มยนฺเต   อิธ   จีวรํ   กริสฺสามาติ   ฯ   ตสฺส  เอวํ  โหติ
อิเธวิมํ  จีวรํ  กาเรสฺสํ  น  ปจฺเจสฺสนฺติ  ฯ  โส  ตํ  จีวรํ  กาเรติ ฯ
ตสฺส   ภิกฺขุโน   นิฏฺฐานนฺติโก   กฐินุทฺธาโร   ฯ   ภิกฺขุ   อตฺถตกฐิโน
ทิสงฺคมิโก   ปกฺกมติ   จีวรปฏิวิสํ   อปวิลายมาโน   ฯ  ตเมนํ  ทิสงฺคตํ
ภิกฺขู   ปุจฺฉนฺติ   กหํ   ตฺวํ   อาวุโส   วสฺสํ   วุตฺโถ   กตฺถ  จ  เต
จีวรปฏิวิโสติ    ฯ   โส   เอวํ   วเทติ   อมุกสฺมึ   อาวาเส   วสฺสํ
วุตฺโถมฺหิ   ตตฺถ   จ   เม   จีวรปฏิวิโสติ   ฯ   เต   เอวํ  วเทนฺติ
คจฺฉาวุโส   ตํ   จีวรํ   อาหร   มยนฺเต   อิธ  จีวรํ  กริสฺสามาติ  ฯ
โส  ตํ  อาวาสํ  คนฺตฺวา  ภิกฺขู  ปุจฺฉติ  กหํ เม อาวุโส จีวรปฏิวิโสติ ฯ
เต     เอวํ    วเทนฺติ    อยนฺเต    อาวุโส    จีวรปฏิวิโสติ    ฯ
โส   ตํ   จีวรํ  อาทาย  ตํ  อาวาสํ  คจฺฉติ  ฯ  ตเมนํ  อนฺตรามคฺเค
#๑ โป. กตฺถจิ จสทฺโท นตฺถิ ฯ
