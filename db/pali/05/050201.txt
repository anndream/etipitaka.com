เถวกํ  ทาตุนฺติ  ฯ  เตน  โข  ปน  สมเยน  ภิกฺขู  รชนํ  โอโรเปนฺตา
กุมฺภึ  อาวฏฺฏนฺติ  ๑  กุมฺภี  ภิชฺชติ  ฯ  ภควโต  เอตมตฺถํ อาโรเจสุํ ฯ
อนุชานามิ   ภิกฺขเว  รชนุฬุงฺกํ  ทณฺฑกถาลิกนฺติ  ๒  ฯ  เตน  โข  ปน
สมเยน   ภิกฺขูนํ   รชนภาชนํ   น   สํวิชฺชติ   ฯ   ภควโต   เอตมตฺถํ
อาโรเจสุํ    ฯ   อนุชานามิ   ภิกฺขเว   รชนโกลมฺพํ   รชนฆฏนฺติ   ฯ
เตน   โข   ปน  สมเยน  ภิกฺขู  ปาติยาปิ  ปตฺเตปิ  จีวรํ  มทฺทนฺติ  ฯ
จีวรํ   ปริภิชฺชติ   ฯ   ภควโต   เอตมตฺถํ   อาโรเจสุํ  ฯ  อนุชานามิ
ภิกฺขเว   รชนโทณิกนฺติ   ฯ   เตน   โข   ปน  สมเยน  ภิกฺขู  ฉมายํ
จีวรํ    ปตฺถรนฺติ    จีวรํ    ปํสุกิตํ   โหติ   ฯ   ภควโต   เอตมตฺถํ
อาโรเจสุํ   ฯ   อนุชานามิ   ภิกฺขเว  ติณสนฺถารกนฺติ  ฯ  ติณสนฺถารโก
อุปจิกาหิ   ขชฺชติ   ฯ   ภควโต   เอตมตฺถํ  อาโรเจสุํ  ฯ  อนุชานามิ
ภิกฺขเว   จีวรวํสํ   จีวรรชฺชุนฺติ   ฯ   มชฺเฌน  ลคฺเคนฺติ  รชนํ  อุภโต
คลติ   ฯ   ภควโต   เอตมตฺถํ   อาโรเจสุํ   ฯ   อนุชานามิ  ภิกฺขเว
กณฺเณ  พนฺธิตุนฺติ  ฯ  กณฺโณ  ชีรติ  ฯ  ภควโต  เอตมตฺถํ  อาโรเจสุํ ฯ
อนุชานามิ   ภิกฺขเว   กณฺณสุตฺตกนฺติ   ฯ   รชนํ   เอกโต   คลติ   ฯ
ภควโต   เอตมตฺถํ   อาโรเจสุํ   ฯ   อนุชานามิ  ภิกฺขเว  สมฺปริวตฺตกํ
สมฺปริวตฺตกํ   รเชตุํ   น   จ   อจฺฉินฺเน  เถเว  ปกฺกมิตุนฺติ  ฯ  เตน
โข   ปน   สมเยน   จีวรํ   ปตฺถินฺนํ   โหติ   ฯ   ภควโต  เอตมตฺถํ
อาโรเจสุํ  ฯ  อนุชานามิ  ภิกฺขเว  อุทเก  โอสาเทตุนฺติ  ๓  ฯ  เตน
โข  ปน  สมเยน  จีวรํ  ผรุสํ  โหติ  ฯ  ภควโต เอตมตฺถํ อาโรเจสุํ ฯ
#๑ โป. ยุ. อาวชฺชนฺติ ฯ สี. อาวิญฺชนฺติ ฯ ม. อาวิจฺฉนฺติ ฯ ๒ ม. ถาลกนฺติ ฯ
#๓ ม. ยุ. โอสาเรตุนฺติ ฯ
