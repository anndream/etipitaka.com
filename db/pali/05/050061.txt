วุตฺถํ    พหิ    ปกฺกํ    สามํ   ปกฺกํ   ตญฺเจ   ปริภุญฺเชยฺย   อาปตฺติ
ทุกฺกฏสฺส   ฯ   พหิ   เจ   ภิกฺขเว   วุตฺถํ  พหิ  ปกฺกํ  อญฺเญหิ  ปกฺกํ
ตญฺเจ ปริภุญฺเชยฺย อนาปตฺตีติ ฯ
     [๕๐]   เตน  โข  ปน  สมเยน  ภิกฺขู  ภควตา  สามปาโก  ๑
ปฏิกฺขิตฺโตติ    ปุนปาเก    กุกฺกุจฺจายนฺติ    ฯ    ภควโต    เอตมตฺถํ
อาโรเจสุํ ฯ อนุชานามิ ภิกฺขเว ปุนปากํ ปจิตุนฺติ ฯ
     [๕๑]  เตน  โข  ปน  สมเยน  ราชคหํ  ทุพฺภิกฺขํ โหติ ฯ มนุสฺสา
โลณมฺปิ    เตลมฺปิ    ตณฺฑุลมฺปิ   ขาทนียมฺปิ   อารามํ   อาหรนฺติ   ฯ
ตานิ    ภิกฺขู    พหิ    วาเสนฺติ    อุกฺกปิณฺฑกาปิ   ขาทนฺติ   โจราปิ
หรนฺติ   ฯ   ภควโต   เอตมตฺถํ   อาโรเจสุํ   ฯ  อนุชานามิ  ภิกฺขเว
อนฺโต   วาเสตุนฺติ   ฯ   อนฺโต   วาเสตฺวา   พหิ   ปาเจนฺติ  ทมกา
ปริวาเรนฺติ    ฯ    ภิกฺขู    อวิสฺสฏฺฐา    ปริภุญฺชนฺติ    ฯ   ภควโต
เอตมตฺถํ   อาโรเจสุํ   ฯ   อนุชานามิ   ภิกฺขเว   อนฺโต  ปจิตุนฺติ  ฯ
ทุพฺภิกฺเข   กปฺปิยการกา   พหุตรํ   หรนฺติ   อปฺปตรํ  ภิกฺขูนํ  เทนฺติ  ฯ
ภควโต   เอตมตฺถํ  อาโรเจสุํ  ฯ  อนุชานามิ  ภิกฺขเว  สามํ  ปจิตุํ  ฯ
อนุชานามิ ภิกฺขเว อนฺโต วุตฺถํ อนฺโต ปกฺกํ สามํ ปกฺกนฺติ ฯ
     [๕๒]   เตน   โข  ปน  สมเยน  สมฺพหุลา  ภิกฺขู  กาสีสุ  วสฺสํ
วุตฺถา   ราชคหํ   คจฺฉนฺตา  ภควนฺตํ  ทสฺสนาย  อนฺตรามคฺเค  น  ลภึสุ
ลูขสฺส   วา   ปณีตสฺส   วา   โภชนสฺส   ยาวทตฺถํ   ปาริปูรึ   พหุญฺจ...
#๑ ม. ยุ. สามํ ปาโก ฯ
