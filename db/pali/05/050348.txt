ตตฺถ    ภิกฺขู    ธมฺมวาทิโน    เตสํ    ทิฏฺฐิญฺจ    ขนฺติญฺจ    รุจิญฺจ
อาทายญฺจ โรเจหีติ ฯ
    [๒๕๖]   อสฺโสสิ  โข  วิสาขา  มิคารมาตา  เต  กิร  โกสมฺพิกา
ภิกฺขู   ภณฺฑนการกา   กลหการกา   วิวาทาการกา  ภสฺสการกา  สงฺเฆ
อธิกรณการกา   สาวตฺถึ   อาคจฺฉนฺตีติ  ฯ  อถโข  วิสาขา  มิคารมาตา
เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา
เอกมนฺตํ  นิสีทิ  ฯ  เอกมนฺตํ  นิสินฺนา  โข  วิสาขา มิคารมาตา ภควนฺตํ
เอตทโวจ    เต    กิร    ภนฺเต   โกสมฺพิกา   ภิกฺขู   ภณฺฑนการกา
กลหการกา   วิวาทการกา  ภสฺสการกา  สงฺเฆ  อธิกรณการกา  สาวตฺถึ
อาคจฺฉนฺติ   กถาหํ   ภนฺเต   เตสุ   ภิกฺขูสุ   ปฏิปชฺชามีติ   ฯ  เตนหิ
ตฺวํ   วิสาเข   อุภยตฺถ   ทานํ   เทหิ  อุภยตฺถ  ทานํ  ทตฺวา  อุภยตฺถ
ธมฺมํ   สุณ   อุภยตฺถ   ธมฺมํ   สุตฺวา   เย   ตตฺถ  ภิกฺขู  ธมฺมวาทิโน
เตสํ ทิฏฺฐิญฺจ ขนฺติญฺจ รุจิญฺจ อาทายญฺจ โรเจหีติ ฯ
    [๒๕๗]   อถโข   โกสมฺพิกา   ภิกฺขู   อนุปุพฺเพน   เยน  สาวตฺถี
ตทวสรึสุ    ๑   ฯ   อถโข   อายสฺมา   สารีปุตฺโต   เยน   ภควา
เตนุปสงฺกมิ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ  นิสีทิ  ฯ
เอกมนฺตํ   นิสินฺโน   โข   อายสฺมา   สารีปุตฺโต   ภควนฺตํ  เอตทโวจ
เต    กิร    ภนฺเต   โกสมฺพิกา   ภิกฺขู   ภณฺฑนการกา   กลหการกา
วิวาทการกา   ภสฺสการกา   สงฺเฆ  อธิกรณการกา  สาวตฺถึ  อนุปฺปตฺตา
#๑ สี. ม. ยุ. ตทวสรุํ ฯ
