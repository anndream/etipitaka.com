พฺรหฺมทตฺตสฺส      กาสีรญฺโญ     ปุโรหิโต     พฺราหฺมโณ     ทีฆีติสฺส
โกสลรญฺโญ   สหาโย   โหติ   ฯ   อถโข  ภิกฺขเว  ทีฆีติ  โกสลราชา
เยน   พฺรหฺมทตฺตสฺส   กาสีรญฺโญ   ปุโรหิโต   พฺราหฺมโณ   เตนุปสงฺกมิ
อุปสงฺกมิตฺวา     พฺรหฺมทตฺตสฺส     กาสีรญฺโญ     ปุโรหิตํ    พฺราหฺมณํ
เอตทโวจ  สขี  เต  สมฺม  คพฺภินี  ตสฺสา  เอวรูโป  โทหโฬ  อุปฺปนฺโน
อิจฺฉติ    สุริยสฺส   อุคฺคมนกาเล   จตุรงฺคินึ   เสนํ   สนฺนทฺธํ   วมฺมิกํ
สุภูมิยํ   ฐิตํ   ปสฺสิตุํ   ขคฺคานญฺจ   โธวนํ   ปาตุนฺติ  ฯ  เตนหิ  เทว
มยํปิ   เทวึ   ปสฺสามาติ   ฯ   อถโข   ภิกฺขเว  ทีฆีติสฺส  โกสลรญฺโญ
มเหสี    เยน    พฺรหฺมทตฺตสฺส    กาสีรญฺโญ    ปุโรหิโต   พฺราหฺมโณ
เตนุปสงฺกมิ   ฯ   อทฺทสา   โข   ภิกฺขเว   พฺรหฺมทตฺตสฺส   กาสีรญฺโญ
ปุโรหิโต    พฺราหฺมโณ    ทีฆีติสฺส   โกสลรญฺโญ   มเหสึ   ทูรโต   ว
อาคจฺฉนฺตึ    ทิสฺวาน    อุฏฺฐายาสนา   เอกํสํ   อุตฺตราสงฺคํ   กริตฺวา
เยน     ทีฆีติสฺส     โกสลรญฺโญ     มเหสี     เตนญฺชลิมฺปณาเมตฺวา
ติกฺขตฺตุํ    อุทานํ    อุทาเนสิ    โกสลราชา    วต   โภ   กุจฺฉิคโต6
โกสลราชา   วต   โภ   กุจฺฉิคโตติ  อวิมนา  ๑  เทวิ  โหหิ  ลจฺฉสิ
สุริยสฺส    อุคฺคมนกาเล   จตุรงฺคินึ   เสนํ   สนฺนทฺธํ   วมฺมิกํ   สุภูมิยํ
ฐิตํ    ปสฺสิตุํ    ขคฺคานญฺจ   โธวนํ   ปาตุนฺติ   ฯ   อถโข   ภิกฺขเว
พฺรหฺมทตฺตสฺส   กาสีรญฺโญ   ปุโรหิโต   พฺราหฺมโณ   เยน   พฺรหฺมทตฺโต
กาสีราชา    เตนุปสงฺกมิ    อุปสงฺกมิตฺวา    พฺรหฺมทตฺตํ    กาสีราชานํ
เอตทโวจ  ตถา  เทว  นิมิตฺตานิ  ทิสฺสนฺติ  เสฺว  สุริยสฺส  อุคฺคมน-
#๑ ม. อตฺตมนา ฯ
