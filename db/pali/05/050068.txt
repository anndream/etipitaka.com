สตฺถกมฺมํ   กโรติ  ฯ  อถโข  ภควา  เสนาสนจาริกํ  อาหิณฺฑนฺโต  เยน
ตสฺส  ภิกฺขุโน  วิหาโร  เตนุปสงฺกมิ  ฯ  อทฺทสา  ๑ โข อากาสโคตฺโต
เวชฺโช    ภควนฺตํ    ทูรโต    ว    อาคจฺฉนฺตํ    ทิสฺวาน   ภควนฺตํ
เอตทโวจ    อาคจฺฉตุ    ภวํ   โคตโม   อิมสฺส   ภิกฺขุโน   วจฺจมคฺคํ
ปสฺสตุ   เสยฺยถาปิ   โคธามุขนฺติ   ฯ  อถโข  ภควา  มมํ  ๒  ขฺวายํ
โมฆปุริโส   อุปฺปณฺเฑตีติ   ตโต   ว   ปฏินิวตฺติตฺวา   เอตสฺมึ  นิทาเน
เอตสฺมึ    ปกรเณ    ภิกฺขุสงฺฆํ    สนฺนิปาตาเปตฺวา    ภิกฺขู   ปฏิปุจฺฉิ
อตฺถิ  ภิกฺขเว  อมุกสฺมึ  วิหาเร  ภิกฺขุ  คิลาโนติ  ฯ  อตฺถิ  ภควาติ  ฯ
กินฺตสฺส  ภิกฺขเว  ภิกฺขุโน  อาพาโธติ  ๓  ฯ  ตสฺส  ภนฺเต  อายสฺมโต
ภคนฺทลาพาโธ   [๔]   อากาสโคตฺโต  เวชฺโช  สตฺถกมฺมํ  กโรตีติ  ฯ
วิครหิ   พุทฺโธ   ภควา   อนนุจฺฉวิกํ   ๕  ภิกฺขเว  ตสฺส  โมฆปุริสสฺส
อนนุโลมิกํ    อปฺปฏิรูปํ    อสฺสามณกํ    อกปฺปิยํ    อกรณียํ   กถํ   หิ
นาม   โส  ภิกฺขเว  โมฆปุริโส  สมฺพาเธ  สตฺถกมฺมํ  การาเปสฺสติ  ๖
สมฺพาเธ    ภิกฺขเว    สุขุมา    ฉวิ    ทุโรปโย   วโณ   ทุปฺปริหารํ
สตฺถํ   เนตํ   ภิกฺขเว   อปฺปสนฺนานํ  วา  ปสาทาย  ฯเปฯ  วิครหิตฺวา
ธมฺมึ    กถํ    กตฺวา    ภิกฺขู   อามนฺเตสิ   น   ภิกฺขเว   สมฺพาเธ
สตฺถกมฺมํ   การาเปตพฺพํ   โย  การาเปยฺย  อาปตฺติ  ถุลฺลจฺจยสฺสาติ  ฯ
เตน     โข     ปน     สมเยน     ฉพฺพคฺคิยา    ภิกฺขู    ภควตา
สตฺถกมฺมํ   ปฏิกฺขิตฺตนฺติ   วตฺถิกมฺมํ   การาเปนฺติ   ฯ   เย  เต  ภิกฺขู
อปฺปิจฺฉา    ฯเปฯ   เต   อุชฺฌายนฺติ   ขียนฺติ   วิปาเจนฺติ   กถํ   หิ
#๑ ม. ยุ. อทฺทส ฯ ๒ ม. โส มํ ฯ ๓ โป. อาพาโธ โหตีติ ฯ ๔ โป. โหติ ฯ
#๕ ม. ยุ. อนนุจฺฉวิยํ ฯ ๖ ม. ยุ. การาเปสฺสตีติ ฯ
