อภิวาเทตฺวา  เอตทโวจ  กิสฺส  ภนฺเต  อยฺโย  ขญฺชตีติ  ฯ  ปาทา  เม
อาวุโส  ผาลิตาติ  ฯ  คณฺห  ๑  ภนฺเต  อุปาหนาโยติ  ฯ  อลํ อาวุโส
ปฏิกฺขิตฺตา    ภควตา    คณงฺคณุปาหนาติ    ฯ    คณฺหาเหตา    ภิกฺขุ
อุปาหนาโยติ   ฯ   อถโข   ภควา  เอตสฺมึ  นิทาเน  เอตสฺมึ  ปกรเณ
ธมฺมึ   กถํ   กตฺวา   ภิกฺขู   อามนฺเตสิ   อนุชานามิ  ภิกฺขเว  โอมุกฺกํ
คณงฺคณุปาหนํ    น    ภิกฺขเว    นวา    คณงฺคณุปาหนา   ธาเรตพฺพา
โย ธาเรยฺย อาปตฺติ ทุกฺกฏสฺสาติ ฯ
     [๘]   เตน   โข  ปน  สมเยน  ภควา  อชฺโฌกาเส  อนุปาหโน
จงฺกมติ   ฯ   สตฺถา   อนุปาหโน   จงฺกมตีติ  เถรา  ภิกฺขู  อนุปาหนา
จงฺกมนฺติ    ฯ   ฉพฺพคฺคิยา   ภิกฺขู   สตฺถริ   อนุปาหเน   จงฺกมมาเน
เถเรสุปิ   ภิกฺขูสุ   อนุปาหเนสุ  จงฺกมมาเนสุ  สอุปาหนา  จงฺกมนฺติ  ฯ
เย   เต   ภิกฺขู  อปฺปิจฺฉา  ฯเปฯ  เต  อุชฺฌายนฺติ  ขียนฺติ  วิปาเจนฺติ
กถํ  หิ  นาม  ฉพฺพคฺคิยา  ภิกฺขู  สตฺถริ  อนุปาหเน จงฺกมมาเน เถเรสุปิ
ภิกฺขูสุ    อนุปาหเนสุ    จงฺกมมาเนสุ   สอุปาหนา   จงฺกมิสฺสนฺตีติ   ฯ
อถโข   เต   ภิกฺขู   ภควโต   เอตมตฺถํ   อาโรเจสุํ   ฯ  สจฺจํ  กิร
ภิกฺขเว   ฉพฺพคฺคิยา   ภิกฺขู   สตฺถริ  อนุปาหเน  จงฺกมมาเน  เถเรสุปิ
ภิกฺขูสุ   อนุปาหเนสุ   จงฺกมมาเนสุ   สอุปาหนา   จงฺกมนฺตีติ  ฯ  สจฺจํ
ภควาติ   ฯ   วิครหิ   พุทฺโธ   ภควา   กถํ   หิ  นาม  เต  ภิกฺขเว
โมฆปุริสา    สตฺถริ    อนุปาหเน    จงฺกมมาเน    เถเรสุปิ   ภิกฺขูสุ
อนุปาหเนสุ   จงฺกมมาเนสุ   สอุปาหนา   จงฺกมิสฺสนฺติ   อิเม  หิ  นาม
#๑ ม. ยุ. หนฺท ฯ
