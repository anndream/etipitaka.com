โหติ  สทฺธิวิหาริเกน  ยาวชีวํ  อุปฏฺฐาตพฺโพ  วุฏฺฐานสฺส  อาคเมตพฺพํ  ฯ
สเจ    อนฺเตวาสิโก   โหติ   อนฺเตวาสิเกน   ยาวชีวํ   อุปฏฺฐาตพฺโพ
วุฏฺฐานสฺส     อาคเมตพฺพํ     ฯ    สเจ    สมานุปชฺฌายโก    โหติ
สมานุปชฺฌายเกน   ยาวชีวํ   อุปฏฺฐาตพฺโพ   วุฏฺฐานสฺส  อาคเมตพฺพํ  ฯ
สเจ   สมานาจริยโก   โหติ   สมานาจริยเกน   ยาวชีวํ  อุปฏฺฐาตพฺโพ
วุฏฺฐานสฺส   อาคเมตพฺพํ  ฯ  สเจ  น  โหติ  อุปชฺฌาโย  วา  อาจริโย
วา   สทฺธิวิหาริโก   วา   อนฺเตวาสิโก   วา   สมานุปชฺฌายโก   วา
สมานาจริยโก   วา   สงฺเฆน  อุปฏฺฐาตพฺโพ  ฯ  โน  เจ  อุปฏฺฐเหยฺย
อาปตฺติ   ทุกฺกฏสฺส   ฯ  ปญฺจหิ  ภิกฺขเว  องฺเคหิ  สมนฺนาคโต  คิลาโน
ทูปฏฺฐาโก   ๑   โหติ   อสปฺปายการี   โหติ   สปฺปาเย   มตฺตํ   น
ชานาติ   เภสชฺชํ   น   ปฏิเสวิตา  โหติ  อตฺถกามสฺส  คิลานุปฏฺฐากสฺส
ยถาภูตํ      อาพาธํ     นาวิกตฺตา     โหติ     อภิกฺกมนฺตํ     วา
อภิกฺกมตีติ    ปฏิกฺกมนฺตํ    วา    ปฏิกฺกมตีติ    ฐิตํ    วา    ฐิโตติ
อุปฺปนฺนานํ   สารีริกานํ   เวทนานํ   ทุกฺขานํ   ติพฺพานํ  ขรานํ  กฏุกานํ
อสาตานํ    อมนาปานํ   ปาณหรานํ   อนธิวาสกชาติโก   โหติ   อิเมหิ
โข  ภิกฺขเว  ปญฺจหงฺเคหิ  สมนฺนาคโต  คิลาโน  ทูปฏฺฐาโก  ๑ โหติ ฯ
ปญฺจหิ   ภิกฺขเว   องฺเคหิ   สมนฺนาคโต   คิลาโน   สูปฏฺฐาโก   โหติ
สปฺปายการี   โหติ  สปฺปาเย  มตฺตํ  ชานาติ  เภสชฺชํ  ปฏิเสวิตา  โหติ
อตฺถกามสฺส    คิลานุปฏฺฐากสฺส   ยถาภูตํ   อาพาธํ   อาวิกตฺตา   โหติ
อภิกฺกมนฺตํ     วา     อภิกฺกมตีติ     ปฏิกฺกมนฺตํ    วา    ปฏิกฺกมตีติ
#๑ ม. ทูปฏโฐ ฯ
