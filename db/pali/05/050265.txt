กณฺณจฺฉินฺโน     ภิกฺขเว     นาสจฺฉินฺโน    ภิกฺขเว    กณฺณนาสจฺฉินฺโน
ภิกฺขเว   องฺคุลิจฺฉินฺโน   ภิกฺขเว   อฬจฺฉินฺโน   ภิกฺขเว   กณฺฑรจฺฉินฺโน
ภิกฺขเว     ผณหตฺถโก     ภิกฺขเว     ขุชฺโช     ภิกฺขเว    วามโน
ภิกฺขเว     คลคณฺฑี    ภิกฺขเว    ลกฺขณาหโต    ภิกฺขเว    กสาหโต
ภิกฺขเว   ลิขิตโก   ภิกฺขเว   สีปที   ๑   ภิกฺขเว  ปาปโรคี  ภิกฺขเว
ปริสทูสโก    ภิกฺขเว    กาโณ    ภิกฺขเว    กุณี    ภิกฺขเว   ขญฺโช
ภิกฺขเว    ปกฺขหโต    ภิกฺขเว    ฉินฺนิริยปโถ   ภิกฺขเว   ชราทุพฺพโล
ภิกฺขเว    อนฺโธ    ภิกฺขเว    มูโค    ภิกฺขเว    พธิโร    ภิกฺขเว
อนฺธมูโค     ภิกฺขเว    อนฺธพธิโร    ภิกฺขเว    มูคพธิโร    ภิกฺขเว
อนฺธมูคพธิโร    ภิกฺขเว    อปฺปตฺโต    โอสารณํ    ตํ   เจ   สงฺโฆ
โอสาเรติ   โสสาริโต   ฯ   อยํ   วุจฺจติ  ภิกฺขเว  ปุคฺคโล  อปฺปตฺโต
โอสารณํ ตํ เจ สงฺโฆ โอสาเรติ โสสาริโต [๒] ฯ
                วาสภคามภาณวารํ ปฐมํ ๓ ฯ
     [๑๙๖]  อิธ  ปน  ภิกฺขเว  ภิกฺขุสฺส  น  โหติ อาปตฺติ ทฏฺฐพฺพา ฯ
ตเมนํ   โจเทติ  สงฺโฆ  วา  สมฺพหุลา  วา  เอกปุคฺคโล  วา  อาปตฺตึ
ตฺวํ   อาวุโส   อาปนฺโน   ปสฺสเสตํ  อาปตฺตินฺติ  ฯ  โส  เอวํ  วเทติ
นตฺถิ   เม   อาวุโส   อาปตฺติ   ยมหํ   ปสฺเสยฺยนฺติ   ฯ   ตํ  สงฺโฆ
อาปตฺติยา   อทสฺสเน   อุกฺขิปติ   อธมฺมกมฺมํ   ฯ   อิธ   ปน  ภิกฺขเว
ภิกฺขุสฺส   น   โหติ   อาปตฺติ  ปฏิกาตพฺพา  ฯ  ตเมนํ  โจเทติ  สงฺโฆ
วา  สมฺพหุลา  วา  เอกปุคฺคโล  วา  อาปตฺตึ  ตเมนํ  อาวุโส อาปนฺโน
#๑ ม. ยุ. สีปทิโก ฯ ๒ ม. ยุ. อิเม วุจฺจนฺติ ภิกฺขเว ปุคฺคลา อปฺปตฺตา โอสารณํ
#เต เจ สงฺโฆ โอสาเรติ โสสาริตา ฯ ๓ ยุ. อาสภคามภาณวาโร นิฏฺฐิโต ปฐโม ฯ
