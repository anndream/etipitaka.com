ตสฺส ภิกฺขุโน อาสาวจฺเฉทิโก กฐินุทฺธาโร ฯ
     [๑๑๘]   ภิกฺขุ  อตฺถตกฐิโน  จีวราสาย  ปกฺกมติ  ปจฺเจสฺสนฺติ  ฯ
โส   พหิสีมคโต   ตํ  จีวราสํ  ปยิรุปาสติ  อาสาย  ลภติ  อนาสาย  น
ลภติ   ฯ   โส   ตํ  จีวรํ  กาเรติ  ฯ  โส  กตจีวโร  สุณาติ  อุพฺภตํ
กิร  ตสฺมึ  อาวาเส  กฐินนฺติ  ฯ  ตสฺส ภิกฺขุโน สวนนฺติโก กฐินุทฺธาโร ฯ
ภิกฺขุ     อตฺถตกฐิโน     จีวราสาย     ปกฺกมติ    ปจฺเจสฺสนฺติ    ฯ
ตสฺส    พหิสีมคตสฺส    เอวํ   โหติ   อิเธวิมํ   จีวราสํ   ปยิรุปาสิสฺสํ
น  ปจฺเจสฺสนฺติ  ฯ  โส  ตํ  จีวราสํ  ปยิรุปาสติ  ฯ  ตสฺส สา จีวราสา
อุปจฺฉิชฺชติ    ฯ   ตสฺส   ภิกฺขุโน   อาสาวจฺเฉทิโก   กฐินุทฺธาโร   ฯ
ภิกฺขุ    อตฺถตกฐิโน    จีวราสาย    ปกฺกมติ   ปจฺเจสฺสนฺติ   ฯ   โส
พหิสีมคโต   ตํ   จีวราสํ   ปยิรุปาสติ   อาสาย   ลภติ   อนาสาย  น
ลภติ   ฯ   โส   ตํ   จีวรํ   กาเรติ   ฯ   โส  กตจีวโร  ปจฺเจสฺสํ
ปจฺเจสฺสนฺติ    พหิทฺธา   กฐินุทฺธารํ   วีตินาเมติ   ฯ   ตสฺส   ภิกฺขุโน
สีมาติกฺกนฺติโก    กฐินุทฺธาโร    ฯ    ภิกฺขุ   อตฺถตกฐิโน   จีวราสาย
ปกฺกมติ   ปจฺเจสฺสนฺติ   ฯ   โส   พหิสีมคโต   ตํ  จีวราสํ  ปยิรุปาสติ
อาสาย  ลภติ  อนาสาย  น  ลภติ  ฯ  โส  ตํ  จีวรํ  กาเรติ  ฯ  โส
กตจีวโร   ปจฺเจสฺสํ   ปจฺเจสฺสนฺติ   สมฺภุณาติ   กฐินุทฺธารํ   ฯ   ตสฺส
ภิกฺขุโน สห ภิกฺขูหิ กฐินุทฺธาโร ฯ
                   อาสาโทฬสกํ นิฏฺฐิตํ ฯ
     [๑๑๙]   ภิกฺขุ   อตฺถตกฐิโน   เกนจิเทว  กรณีเยน  ปกฺกมติ  ฯ
