มหิทฺธิกตา   มหานุภาวตา   ยตฺร   หิ   นาม   สห  ทสฺสเนน  ภควโต
ตาวมหา    วโณ    รูโฬฺห    ภวิสฺสติ   สุจฺฉวิ   โลมชาโตติ   หฏฺฐา
อุทคฺคา    พุทฺธปฺปมุขํ    ภิกฺขุสงฺฆํ    ปณีเตน   ขาทนีเยน   โภชนีเยน
สหตฺถา   สนฺตปฺเปตฺวา  สปฺปวาเรตฺวา  ภควนฺตํ  ภุตฺตาวึ  โอนีตปตฺตปาณึ
เอกมนฺตํ     นิสีทึสุ    ฯ    อถโข    ภควา    สุปฺปิยญฺจ    อุปาสกํ
สุปฺปิยญฺจ    อุปาสิกํ    ธมฺมิยา   กถาย   สนฺทสฺเสตฺวา   สมาทเปตฺวา
สมุตฺเตเชตฺวา สมฺปหํเสตฺวา อุฏฺฐายาสนา ปกฺกามิ ฯ
     [๕๙]  อถโข  ภควา  เอตสฺมึ  นิทาเน  เอตสฺมึ ปกรเณ ภิกฺขุสงฺฆํ
สนฺนิปาตาเปตฺวา     ภิกฺขู     ปฏิปุจฺฉิ     โก     ภิกฺขเว    สุปฺปิยํ
อุปาสิกํ   มํสํ   วิญฺญาเปสีติ   ฯ   เอวํ   วุตฺเต   โส  ภิกฺขุ  ภควนฺตํ
เอตทโวจ  อหํ  โข  ภนฺเต  สุปฺปิยํ  อุปาสิกํ  มํสํ  วิญฺญาเปสินฺติ  ๑ ฯ
อาหริยิตฺถ  ภิกฺขูติ  ฯ  อาหริยิตฺถ  ภควาติ  ฯ  ปริภุญฺชิ  ตฺวํ  ภิกฺขูติ  ฯ
ปริภุญฺชาหํ   ๒   ภควาติ  ฯ  ปฏิเวกฺขิ  ตฺวํ  ภิกฺขูติ  ฯ  นาหํ  ภควา
ปฏิเวกฺขินฺติ   ฯ   วิครหิ  พุทฺโธ  ภควา  กถํ  หิ  นาม  ตฺวํ  โมฆปุริส
อปฺปฏิเวกฺขิตฺวา   มํสํ   ปริภุญฺชิสฺสสิ   มนุสฺสมํสํ   โข   ตยา  โมฆปุริส
ปริภุตฺตํ    เนตํ    โมฆปุริส    อปฺปสนฺนานํ   วา   ปสาทาย   ฯเปฯ
วิครหิตฺวา   [๓]  ธมฺมึ  กถํ  กตฺวา  ภิกฺขู  อามนฺเตสิ  สนฺติ  ภิกฺขเว
มนุสฺสา    สทฺธา    ปสนฺนา   เตหิ   อตฺตโนปิ   มํสานิ   ปริจฺจตฺตานิ
น    ภิกฺขเว    มนุสฺสมํสํ   ปริภุญฺชิตพฺพํ   โย   ปริภุญฺเชยฺย   อาปตฺติ
ถุลฺลจฺจยสฺส   ฯ   น   จ   ภิกฺขเว  อปฺปฏิเวกฺขิตฺวา  มํสํ  ปริภุญฺชิตพฺพํ
#๑ โป. ม. วิญฺญาเปมีติ ฯ ๒ โป. ม. ปริภุญฺชามหํ ฯ ๓ โป. พุทฺโธ ภควา ฯ
