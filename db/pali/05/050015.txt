ธาเรนฺติ     ฯ     ทีปิจมฺมปริกฺขฏา    อุปาหนาโย    ธาเรนฺติ    ฯ
อชินจมฺมปริกฺขฏา    อุปาหนาโย    ธาเรนฺติ    ฯ    อุทฺทจมฺมปริกฺขฏา
อุปาหนาโย  ธาเรนฺติ  ฯ มชฺชาริจมฺมปริกฺขฏา ๑ อุปาหนาโย ธาเรนฺติ ฯ
กาฬกจมฺมปริกฺขฏา   อุปาหนาโย   ธาเรนฺติ   ฯ  อุลูกจมฺมปริกฺขฏา  ๒
อุปาหนาโย   ธาเรนฺติ   ฯ   มนุสฺสา   อุชฺฌายนฺติ   ขียนฺติ  วิปาเจนฺติ
เสยฺยถาปิ   คิหี   กามโภคิโนติ   ฯ  ภควโต  เอตมตฺถํ  อาโรเจสุํ  ฯ
น     ภิกฺขเว     สีหจมฺมปริกฺขฏา     อุปาหนา    ธาเรตพฺพา    น
พฺยคฺฆจมฺมปริกฺขฏา    อุปาหนา    ธาเรตพฺพา    น    ทีปิจมฺมปริกฺขฏา
อุปาหนา   ธาเรตพฺพา   น   อชินจมฺมปริกฺขฏา   อุปาหนา  ธาเรตพฺพา
น   อุทฺทจมฺมปริกฺขฏา   อุปาหนา   ธาเรตพฺพา  น  มชฺชาริจมฺมปริกฺขฏา
อุปาหนา      ธาเรตพฺพา     น     กาฬกจมฺมปริกฺขฏา     อุปาหนา
ธาเรตพฺพา    น    อุลูกจมฺมปริกฺขฏา    อุปาหนา   ธาเรตพฺพา   โย
ธาเรยฺย อาปตฺติ ทุกฺกฏสฺสาติ ฯ
     [๗]   อถโข   ภควา  ปุพฺพณฺหสมยํ  นิวาเสตฺวา  ปตฺตจีวรมาทาย
ราชคหํ    ปิณฺฑาย   ปาวิสิ   อญฺญตเรน   ภิกฺขุนา   ปจฺฉาสมเณน   ฯ
อถโข   โส   ภิกฺขุ  ขญฺชมาโน  ภควนฺตํ  ปิฏฺฐิโต  ปิฏฺฐิโต  อนุพนฺธิ  ฯ
อทฺทสา    โข    อญฺญตโร    อุปาสโก    คณงฺคณุปาหนํ   อาโรหิตฺวา
ภควนฺตํ    ทูรโต   ว   อาคจฺฉนฺตํ   ทิสฺวาน   อุปาหนา   โอโรหิตฺวา
เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา
เยน     โส     ภิกฺขุ    เตนุปสงฺกมิ    อุปสงฺกมิตฺวา    ตํ    ภิกฺขุํ
#๑ ม. มญฺชาริ- ฯ ๒ ม. อุวก- ฯ
