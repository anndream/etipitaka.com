มหามตฺโตติ    โถกํ    โถกํ   ปฏิคฺคณฺหถ   ๑   พหุํ   เม   ขาทนียํ
โภชนียํ    ปฏิยตฺตํ    อฑฺฒเตลสานิ    จ   มํสปาตีสตานิ   เอกเมกสฺส
ภิกฺขุโน   เอกเมกํ   มํสปาตึ   อุปนาเมสฺสามิ   ๒  ปฏิคฺคณฺหถ  ภนฺเต
ยาวทตฺถนฺติ   ฯ   น   โข   มยํ   อาวุโส   เอตํการณา  โถกํ  โถกํ
ปฏิคฺคณฺหาม     อปิจ     มยํ    กาลสฺเสว    โภชฺชยาคุยา    ธาตา
มธุโคฬเกน  จ  เตน  มยํ  โถกํ  โถกํ  ปฏิคฺคณฺหามาติ  ฯ  อถโข  โส
ตรุณปฺปสนฺโน    มหามตฺโต    อุชฺฌายติ    ขียติ   วิปาเจติ   กถํ   หิ
นาม  ภทฺทนฺตา  ๔  มยา  นิมนฺติตา  อญฺญสฺส  โภชฺชยาคุํ  ปริภุญฺชิสฺสนฺติ
น    จาหํ    ปฏิพโล    ยาวทตฺถํ    ทาตุนฺติ    กุปิโต    อนตฺตมโน
อาสาทนาเปกฺโข   ภิกฺขูนํ   ปตฺเต   ปูเรนฺโต   อคมาสิ   ภุญฺชถ   วา
หรถ   วาติ   ฯ   อถโข   โส   ตรุณปฺปสนฺโน  มหามตฺโต  พุทฺธปฺปมุขํว
ภิกฺขุสงฺฆํ    ปณีเตน   ขาทนีเยน   โภชนีเยน   สหตฺถา   สนฺตปฺเปตฺวา
สมฺปวาเรตฺวา   ภควนฺตํ   ภุตฺตาวึ   โอนีตปตฺตปาณึ  เอกมนฺตํ  นิสีทิ  ฯ
เอกมนฺตํ   นิสินฺนํ   โข   ตํ   ตรุณปฺปสนฺนํ   มหามตฺตํ  ภควา  ธมฺมิยา
กถาย    สนฺทสฺเสตฺวา    สมาทเปตฺวา   สมุตฺเตเชตฺวา   สมฺปหํเสตฺวา
อุฏฺฐายาสนา     ปกฺกามิ     ฯ     อถโข    ตสฺส    ตรุณปฺปสนฺนสฺส
มหามตฺตสฺส  อจิรปกฺกนฺตสฺส  ภควโต  อหุเทว  กุกฺกุจฺจํ  อหุ  วิปฺปฏิสาโร
อลาภา   วต   เม   น   วต   เม   ลาภา   ทุลฺลทฺธํ  วต  เม  น
วต    เม    สุลทฺธํ    โยหํ   กุปิโต   อนตฺตมโน   อาสาทนาเปกฺโข
#๑ สี. ปฏิคณฺหิตฺถ ฯ ๒ ม. ยุ. อุปนาเมสฺสามีติ ฯ ๓ โป. การณํ ฯ ๔ สี.
#ภทนฺตา ฯ
