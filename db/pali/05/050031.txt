สมฺมุขา    ทิฏฺโฐ    คจฺเฉยฺยาหํ    ตํ   ภควนฺตํ   ทสฺสนาย   อรหนฺตํ
สมฺมาสมฺพุทฺธํ    สเจ    มํ   อุปชฺฌาโย   อนุชาเนยฺยาติ   ฯ   อถโข
อายสฺมา    โสโณ   สายณฺหสมยํ   ปฏิสลฺลานา   วุฏฺฐิโต   เยนายสฺมา
มหากจฺจาโน    เตนุปสงฺกมิ    อุปสงฺกมิตฺวา   อายสฺมนฺตํ   มหากจฺจานํ
อภิวาเทตฺวา   เอกมนฺตํ   นิสีทิ   ฯ  เอกมนฺตํ  นิสินฺโน  โข  อายสฺมา
โสโณ     อายสฺมนฺตํ     มหากจฺจานํ     เอตทโวจ     อิธ    มยฺหํ
ภนฺเต   รโหคตสฺส   ปฏิสลฺลีนสฺส   เอวํ   เจตโส  ปริวิตกฺโก  อุทปาทิ
สุโตเยว   โข   เม   โส   ภควา   เอทิโส   จ  เอทิโส  จาติ  น
จ    มยา   สมฺมุขา   ทิฏฺโฐ   คจฺเฉยฺยาหํ   ตํ   ภควนฺตํ   ทสฺสนาย
อรหนฺตํ    สมฺมาสมฺพุทฺธํ    สเจ    มํ    อุปชฺฌาโย    อนุชาเนยฺยาติ
คจฺเฉยฺยาหํ   ภนฺเต   ตํ   ภควนฺตํ   ทสฺสนาย   อรหนฺตํ  สมฺมาสมฺพุทฺธํ
สเจ   มํ   อุปชฺฌาโย   อนุชานาตีติ  ฯ  สาธุ  สาธุ  โสณ  คจฺฉ  ตฺวํ
โสณ    ตํ    ภควนฺตํ   ทสฺสนาย   อรหนฺตํ   สมฺมาสมฺพุทฺธํ   ทกฺขิสฺสสิ
ตฺวํ   โสณ   ตํ   ภควนฺตํ   ปาสาทิกํ  ปสาทนียํ  สนฺตินฺทฺริยํ  สนฺตมานสํ
อุตฺตมทมถสมถมนุปฺปตฺตํ   ทนฺตํ   คุตฺตํ   ยตินฺทฺริยํ   นาคํ   เตนหิ   ตฺวํ
โสณ   มม   วจเนน   ภควโต   ปาเท  สิรสา  วนฺท  อุปชฺฌาโย  เม
ภนฺเต   อายสฺมา   มหากจฺจาโน   ภควโต   ปาเท   สิรสา   วนฺทตีติ
เอวญฺจ    วเทหิ    อวนฺติทกฺขิณาปโถ    ภนฺเต    อปฺปภิกฺขุโก   ติณฺณํ
เม   วสฺสานํ   อจฺจเยน   กิจฺเฉน   กสิเรน   ตโต   ตโต   ทสวคฺคํ
ภิกฺขุสงฺฆํ   สนฺนิปาตาเปตฺวา   อุปสมฺปทํ   อลตฺถํ   อปฺเปวนาม   ภควา
