ตชฺชนียกมฺมํ    ปฏิปฺปสฺสทฺธึ    ยาจติ    หนฺทสฺส    มยํ    ตชฺชนียกมฺมํ
ปฏิปฺปสฺสมฺเภมาติ    ฯ    เต    ตสฺส   ตชฺชนียกมฺมํ   ปฏิปฺปสฺสมฺเภนฺติ
ธมฺมปฏิรูปเกน   วคฺคา   ฯเปฯ   ธมฺมปฏิรูปเกน  สมคฺคา  ฯ  อธมฺเมน
วคฺคา  ฯ  อธมฺเมน  สมคฺคา  ฯ  ธมฺเมน  วคฺคา  ฯ  อิธ  ปน ภิกฺขเว
ภิกฺขุ    สงฺเฆน    ตชฺชนียกมฺมกโต   สมฺมา   วตฺตติ   โลมํ   ปาเตติ
เนตฺถารํ    วตฺตติ   ตชฺชนียกมฺมสฺส   ปฏิปฺปสฺสทฺธึ   ยาจติ   ฯ   ตตฺร
เจ  ภิกฺขูนํ  เอวํ  โหติ  อยํ  โข  อาวุโส ภิกฺขุ สงฺเฆน ตชฺชนียกมฺมกโต
สมฺมา    วตฺตติ   โลมํ   ปาเตติ   เนตฺถารํ   วตฺตติ   ตชฺชนียกมฺมสฺส
ปฏิปฺปสฺสทฺธึ       ยาจติ       หนฺทสฺส       มยํ       ตชฺชนียกมฺมํ
ปฏิปฺปสฺสมฺเภมาติ    ฯ    เต    ตสฺส   ตชฺชนียกมฺมํ   ปฏิปฺปสฺสมฺเภนฺติ
ธมฺมปฏิรูปเกน    สมคฺคา   ฯเปฯ   อธมฺเมน   วคฺคา   ฯ   อธมฺเมน
สมคฺคา ฯ ธมฺเมน วคฺคา ฯ ธมฺมปฏิรูปเกน วคฺคา ฯ
     [๒๑๔]  อิธ  ปน  ภิกฺขเว  ภิกฺขุ  สงฺเฆน  นิยสฺสกมฺมกโต  สมฺมา
วตฺตติ   โลมํ   ปาเตติ   เนตฺถารํ   วตฺตติ  นิยสฺสกมฺมสฺส  ปฏิปฺปสฺสทฺธึ
ยาจติ   ฯ   ตตฺร   เจ  ภิกฺขูนํ  เอวํ  โหติ  อยํ  โข  อาวุโส  ภิกฺขุ
สงฺเฆน   นิยสฺสกมฺมกโต   สมฺมา   วตฺตติ   โลมํ   ปาเตติ   เนตฺถารํ
วตฺตติ   นิยสฺสกมฺมสฺส   ปฏิปฺปสฺสทฺธึ   ยาจติ   หนฺทสฺส  มยํ  นิยสฺสกมฺมํ
ปฏิปฺปสฺสมฺเภมาติ    ฯ    เต    ตสฺส    นิยสฺสกมฺมํ   ปฏิปฺปสฺสมฺเภนฺติ
อธมฺเมน   วคฺคา   ฯเปฯ   อธมฺเมน  สมคฺคา  ฯ  ธมฺเมน  วคฺคา  ฯ
ธมฺมปฏิรูปเกน วคฺคา ฯ ธมฺมปฏิรูปเกน สมคฺคา ฯ จกฺกํ กาตพฺพํ ฯ
