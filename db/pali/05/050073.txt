โย ปริภุญฺเชยฺย อาปตฺติ ทุกฺกฏสฺสาติ ฯ
     [๖๐]  เตน  โข  ปน  สมเยน  รญฺโญ  หตฺถี  มรนฺติ  ฯ มนุสฺสา
ทุพฺภิกฺเข   หตฺถิมํสํ   ปริภุญฺชนฺติ   ภิกฺขูนํ   ปิณฺฑาย  จรนฺตานํ  หตฺถิมํสํ
เทนฺติ    ฯ   ภิกฺขู   หตฺถิมํสํ   ปริภุญฺชนฺติ   ฯ   มนุสฺสา   อุชฺฌายนฺติ
ขียนฺติ   วิปาเจนฺติ   กถํ   หิ   นาม   สมณา   สกฺยปุตฺติยา   หตฺถิมํสํ
ปริภุญฺชิสฺสนฺติ   ราชงฺคํ   หตฺถี   สเจ  ราชา  ชาเนยฺย  น  เตสํ  ๑
อตฺตมโน   อสฺสาติ   ฯ  ภควโต  เอตมตฺถํ  อาโรเจสุํ  ฯ  น  ภิกฺขเว
หตฺถิมํสํ   ปริภุญฺชิตพฺพํ   โย   ปริภุญฺเชยฺย   อาปตฺติ   ทุกฺกฏสฺสาติ   ฯ
เตน    โข   ปน   สมเยน   รญฺโญ   อสฺสา   มรนฺติ   ฯ   มนุสฺสา
ทุพฺภิกฺเข     อสฺสมํสํ     ปริภุญฺชนฺติ    ภิกฺขูนํ    ปิณฺฑาย    จรนฺตานํ
อสฺสมํสํ    เทนฺติ    ฯ    ภิกฺขู   อสฺสมํสํ   ปริภุญฺชนฺติ   ฯ   มนุสฺสา
อุชฺฌายนฺติ   ขียนฺติ   วิปาเจนฺติ   กถํ   หิ   นาม  สมณา  สกฺยปุตฺติยาๆ
อสฺสมํสํ    ปริภุญฺชิสฺสนฺติ   ราชงฺคํ   อสฺสา   สเจ   ราชา   ชาเนยฺย
น  เตสํ  ๒  อตฺตมโน  อสฺสาติ  ฯ  ภควโต  เอตมตฺถํ  อาโรเจสุํ  ฯ
น    ภิกฺขเว    อสฺสมํสํ    ปริภุญฺชิตพฺพํ   โย   ปริภุญฺเชยฺย   อาปตฺติ
ทุกฺกฏสฺสาติ   ฯ   เตน  โข  ปน  สมเยน  มนุสฺสา  ทุพฺภิกฺเข  สุนขมํสํ
ปริภุญฺชนฺติ   ภิกฺขูนํ   ปิณฺฑาย   จรนฺตานํ   สุนขมํสํ   เทนฺติ   ฯ  ภิกฺขู
สุนขมํสํ    ปริภุญฺชนฺติ   ฯ   มนุสฺสา   อุชฺฌายนฺติ   ขียนฺติ   วิปาเจนฺติ
กถํ    หิ    นาม    สมณา    สกฺยปุตฺติยา    สุนขมํสํ   ปริภุญฺชิสฺสนฺติ
#๑-๒ ม. ยุ. เนสํ ฯ
