อิมาหิ คาถาหิ อนุโมทิ
     [๑๕๔]   ยา อนฺนปานํ ททตี ปโมทิตา ๑
             สีลูปปนฺนา สุคตสฺส สาวิกา
             ททาติ ทานํ อภิภุยฺย มจฺฉรํ
             โสวคฺคิกํ โสกนุทํ สุขาวหํ
             ทิพฺพํ พลํ สา ลภเต จ อายุํ ๒
             อาคมฺม มคฺคํ วิรชํ อนงฺคณํ
             สา ปุญฺญกามา สุขินี อนามยา
             สคฺคมฺหิ กายมฺหิ จิรํ ปโมทตีติ ฯ
     [๑๕๕]   อถโข   ภควา   วิสาขํ   มิคารมาตรํ  อิมาหิ  คาถาหิ
อนุโมทิตฺวา  อุฏฺฐายาสนา  ปกฺกามิ  ฯ  อถโข  ภควา  เอตสฺมึ  นิทาเน
เอตสฺมึ   ปกรเณ   ธมฺมึ   กถํ    กตฺวา  ภิกฺขู  อามนฺเตสิ  อนุชานามิ
ภิกฺขเว  วสฺสิกสาฏิกํ  อาคนฺตุกภตฺตํ  คมิกภตฺตํ คิลานภตฺตํ คิลานุปฏฺฐากภตฺตํ
คิลานเภสชฺชํ ธุวยาคุํ ภิกฺขุนีสงฺฆสฺส อุทกสาฏิกนฺติ ฯ
               วิสาขาภาณวารํ นิฏฺฐิตํ ๓ ฯ
     [๑๕๖]   เตน   โข   ปน   สมเยน   ภิกฺขู  ปณีตานิ  โภชนานิ
ภุญฺชิตฺวา    มุฏฺฐสฺสตี    อสมฺปชานา    นิทฺทํ   โอกฺกมนฺติ   ฯ   เตสํ
มุฏฺฐสฺสตีนํ    อสมฺปชานานํ    นิทฺทํ   โอกฺกมนฺตานํ   สุปินนฺเตน   อสุจิ
มุจฺจติ   เสนาสนํ   อสุจินา   มกฺขิยติ   ฯ   อถโข  ภควา  อายสฺมตา
อานนฺเทน     ปจฺฉาสมเณน    เสนาสนจาริกํ    อาหิณฺฑนฺโต    อทฺทส
#๑ ม. ททติปฺปโมทิตา ฯ ยุ. อติปโมทิตา ฯ ๒ ม. ยุ. ทิพฺพํ สา ลภเต อายุํ ฯ
#๓ ม. วิสาขาภาณวาโร นิฏฺฐิโต ฯ
