เชคุจฺโฉ  สุนโข  ปฏิกฺกูโลติ  ๑  ฯ  ภควโต  เอตมตฺถํ  อาโรเจสุํ  ฯ
น    ภิกฺขเว    สุนขมํสํ    ปริภุญฺชิตพฺพํ   โย   ปริภุญฺเชยฺย   อาปตฺติ
ทุกฺกฏสฺสาติ   ฯ   เตน   โข  ปน  สมเยน  มนุสฺสา  ทุพฺภิกฺเข  อหิมํสํ
ปริภุญฺชนฺติ   ภิกฺขูนํ   ปิณฺฑาย   จรนฺตานํ   อหิมํสํ   เทนฺติ   ฯ   ภิกฺขู
อหิมํสํ    ปริภุญฺชนฺติ    ฯ   มนุสฺสา   อุชฺฌายนฺติ   ขียนฺติ   วิปาเจนฺติ
กถํ    หิ    นาม    สมณา    สกฺยปุตฺติยา    อหิมํสํ    ปริภุญฺชิสฺสนฺติ
เชคุจฺโฉ   อหิ   ปฏิกฺกูโลติ   ฯ   สุปสฺโสปิ   นาคราชา  เยน  ภควา
เตนุปสงฺกมิ     อุปสงฺกมิตฺวา     ภควนฺตํ    อภิวาเทตฺวา    เอกมนฺตํ
อฏฺฐาสิ   ฯ   เอกมนฺตํ   ฐิโต   โข   สุปสฺโส   นาคราชา   ภควนฺตํ
เอตทโวจ    สนฺติ    ภนฺเต    นาคา    อสฺสทฺธา   อปฺปสนฺนา   เต
อปฺปมตฺตเกปิ   ภิกฺขู   วิเหเฐยฺยุํ   สาธุ   ภนฺเต   อยฺยา   อหิมํสํ  น
ปริภุญฺเชยฺยุนฺติ    ฯ   อถโข   ภควา   สุปสฺสํ   นาคราชานํ   ธมฺมิยา
กถาย   สนฺทสฺเสสิ   สมาทเปสิ   สมุตฺเตเชสิ   สมฺปหํเสสิ   ฯ  อถโข
สุปสฺโส   นาคราชา   ภควตา   ธมฺมิยา  กถาย  สนฺทสฺสิโต  สมาทปิโต
สมุตฺเตชิโต    สมฺปหํสิโต    ภควนฺตํ   อภิวาเทตฺวา   ปทกฺขิณํ   กตฺวา
ปกฺกามิ   ฯ   อถโข   ภควา   เอตสฺมึ   นิทาเน   เอตสฺมึ   ปกรเณ
ธมฺมึ    กถํ    กตฺวา    ภิกฺขู    อามนฺเตสิ    น   ภิกฺขเว   อหิมํสํ
ปริภุญฺชิตพฺพํ   โย   ปริภุญฺเชยฺย   อาปตฺติ   ทุกฺกฏสฺสาติ  ฯ  เตน  โข
ปน  สมเยน  ลุทฺธกา  ๒  สีหํ  หนฺตฺวา  สีหมํสํ  ๓  ปริภุญฺชนฺติ ภิกฺขูนํ
#๑ โป. สุนขมํโส ปฏิกฺกุโล เชคุจฺโฉติ ฯ ๒ สี. ม. ยุ. ลุทฺทกา ฯ ๓ ม. ยุ. มํสํ ฯ
