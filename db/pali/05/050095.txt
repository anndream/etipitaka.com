กถาย   สนฺทสฺเสสิ   สมาทเปสิ   สมุตฺเตเชสิ   สมฺปหํเสสิ   ฯ  อถโข
อมฺพปาลี   คณิกา   ภควตา   ธมฺมิยา   กถาย   สนฺทสฺสิตา  สมาทปิตา
สมุตฺเตชิตา    สมฺปหํสิตา    ภควนฺตํ    เอตทโวจ    อธิวาเสตุ   เม
ภนฺเต   ภควา   สฺวาตนาย  ภตฺตํ  สทฺธึ  ภิกฺขุสงฺเฆนาติ  ฯ  อธิวาเสสิ
ภควา   ตุณฺหีภาเวน   ฯ   อถโข  อมฺพปาลี  คณิกา  ภควโต  อธิวาสนํ
วิทิตฺวา    อุฏฺฐายาสนา    ภควนฺตํ    อภิวาเทตฺวา   ปทกฺขิณํ   กตฺวา
ปกฺกามิ   ฯ   อสฺโสสุํ   โข  เวสาลิกา  ลิจฺฉวี  ภควา  กิร  โกฏิคามํ
อนุปฺปตฺโตติ   ฯ   อถโข  เวสาลิกา  ลิจฺฉวี  ภทฺรานิ  ภทฺรานิ  ยานานิ
โยชาเปตฺวา   ภทฺรํ  ภทฺรํ  ยานํ  อภิรูหิตฺวา  ภเทฺรหิ  ภเทฺรหิ  ยาเนหิ
เวสาลิยา  นิยฺยึสุ  ๑  ภควนฺตํ  ทสฺสนาย  ฯ  อปฺเปกจฺเจ  ลิจฺฉวี นีลา
โหนฺติ    นีลวณฺณา    นีลวตฺถา    นีลาลงฺการา   อปฺเปกจฺเจ   ลิจฺฉวี
ปีตา    โหนฺติ    ปีตวณฺณา    ปีตวตฺถา    ปีตาลงฺการา   อปฺเปกจฺเจ
ลิจฺฉวี      โลหิตกา      โหนฺติ      โลหิตกวณฺณา     โลหิตกวตฺถา
โลหิตกาลงฺการา   อปฺเปกจฺเจ   ลิจฺฉวี  โอทาตา  โหนฺติ  โอทาตวณฺณา
โอทาตวตฺถา   โอทาตาลงฺการา   ฯ  อถโข  อมฺพปาลี  คณิกา  ทหรานํ
ทหรานํ  ลิจฺฉวีนํ  อีสาย  อีสํ  ยุเคน  ยุคํ  จกฺเกน  จกฺกํ  อกฺเขน อกฺขํ
ปฏิวตฺเตสิ   ๒   ฯ   อถโข  เต  ลิจฺฉวี  อมฺพปาลึ  คณิกํ  เอตทโวจุํ
กิสฺส   เช   อมฺพปาลิ   อมฺหากํ   ทหรานํ   ทหรานํ   ลิจฺฉวีนํ  อีสาย
อีสํ  ยุเคน  ยุคํ  จกฺเกน  จกฺกํ  อกฺเขน  อกฺขํ  ปฏิวตฺเตสีติ  ฯ ตถา หิ
#๑ ม. ยุ. นิยฺยาสุํ ฯ   ๒ สี. ปฏิวทฺเธสิ ฯ ยุ. ปฏิวฏฺเฏสิ ฯ
