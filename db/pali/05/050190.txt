กาโย    น    ภควนฺตํ    สมตึสกฺขตฺตุํ    วิเรเจสฺสติ   เอกูนตึสกฺขตฺตุํ
ภควนฺตํ    วิเรเจสฺสติ   อปิจ   ภควา   วิริตฺโต   นหายิสฺสติ   นหาตํ
ภควนฺตํ   สกึ  วิเรเจสฺสติ  เอวํ  ภควโต  สมตึสาย  วิเรจนํ  ภวิสฺสตีติ
เตนหานนฺท  อุณฺโหทกํ  ปฏิยาเทหีติ  ๑  ฯ  เอวํ  ภนฺเตติ โข อายสฺมา
อานนฺโท   ภควโต   ปฏิสฺสุณิตฺวา   อุโณฺหทกํ   ปฏิยาเทสิ   ฯ   อถโข
ชีวโก    โกมารภจฺโจ    เยน    ภควา   เตนุปสงฺกมิ   อุปสงฺกมิตฺวา
ภควนฺตํ   อภิวาเทตฺวา   เอกมนฺตํ   นิสีทิ   ฯ  เอกมนฺตํ  นิสินฺโน  โข
ชีวโก   โกมารภจฺโจ  ภควนฺตํ  เอตทโวจ  วิริตฺโต  ภนฺเต  ภควาติ  ฯ
วิริตฺโตมฺหิ    ชีวกาติ    ฯ    อิธ   มยฺหํ   ภนฺเต   พหิทฺวารโกฏฺฐกา
นิกฺขนฺตสฺส   เอตทโหสิ   มยา   โข  ภควโต  สมตึสาย  วิเรจนํ  ทินฺนํ
โทสาภิสนฺโน     ตถาคตสฺส    กาโย    น    ภควนฺตํ    สมตึสกฺขตฺตุํ
วิเรเจสฺสติ    เอกูนตึสกฺขตฺตุํ    ภควนฺตํ   วิเรเจสฺสติ   อปิจ   ภควา
วิริตฺโต    นหายิสฺสติ    นหาตํ    ภควนฺตํ   สกึ   วิเรเจสฺสติ   เอวํ
ภควโต    สมตึสาย    วิเรจนํ   ภวิสฺสตีติ   นหายตุ   ภนฺเต   ภควา
นหายตุ    สุคโตติ   ฯ   อถโข   ภควา   อุโณฺหทกํ   นหายิ   นหาตํ
ภควนฺตํ   สกึ   วิเรเจสิ  เอวํ  ภควโต  สมตึสาย  วิเรจนํ  อโหสิ  ฯ
อถโข    ชีวโก   โกมารภจฺโจ   ภควนฺตํ   เอตทโวจ   ยาว   ภนฺเต
ภควโต   กาโย   ปกตตฺโต   โหติ   อลํ   ยูสปิณฺฑเกนาติ   ฯ  อถโข
ภควโต   กาโย   นจิรสฺเสว   ปกตตฺโต   อโหสิ   ฯ   อถโข  ชีวโก
โกมารภจฺโจ    ตํ    สิเวยฺยกํ    ทุสฺสยุคํ    อาทาย   เยน   ภควา
#๑ ม. ยุ. ปฏิยาเทถาติ ฯ
