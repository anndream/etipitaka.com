อนุชานามิ ภิกฺขเว ปาณินา อาโกเฏตุนฺติ ฯ
     [๑๔๘]  เตน  โข  ปน  สมเยน  ฉพฺพคฺคิยา ๑ ภิกฺขู อจฺฉินฺนกานิ
จีวรานิ  ๒  ธาเรนฺติ  ทนฺตกสาวานิ  ๓ ธาเรนฺติ ฯ มนุสฺสา อุชฺฌายนฺติ
ขียนฺติ  วิปาเจนฺติ  ๔  ฯ  ภิกฺขู  ๕  ภควโต เอตมตฺถํ อาโรเจสุํ ฯ น
ภิกฺขเว   อจฺฉินฺนกานิ   จีวรานิ   ธาเรตพฺพานิ  โย  ธาเรยฺย  อาปตฺติ
ทุกฺกฏสฺสาติ ฯ
     [๑๔๙]   อถโข   ภควา   ราชคเห  ยถาภิรนฺตํ  วิหริตฺวา  เยน
ทกฺขิณาคิริ  เตน จาริกํ ปกฺกามิ ฯ อทฺทสา ๖ โข ภควา มาคธกฺเขตฺตํ ๗
อจฺจิพทฺธํ  ปาลิพทฺธํ  มริยาทพทฺธํ  สิงฺฆาฏกพทฺธํ  ๘  ทิสฺวาน  อายสฺมนฺตํ
อานนฺทํ   อามนฺเตสิ  ปสฺสสิ  โน  ตฺวํ  อานนฺท  มาคธกฺเขตฺตํ  อจฺจิพทฺธํ
ปาลิพทฺธํ    มริยาทพทฺธํ    สิงฺฆาฏกพทฺธนฺติ   ฯ   เอวํ   ภนฺเตติ   ฯ
อุสฺสหสิ   ตฺวํ   อานนฺท   ภิกฺขูนํ   เอวรูปานิ   จีวรานิ  สํวิทหิตุนฺติ  ฯ
อุสฺสหามิ    ภควาติ   ฯ   อถโข   ภควา   ทกฺขิณาคิริสฺมึ   ยถาภิรนฺตํ
วิหริตฺวา   ปุนเทว  ราชคหํ  ปจฺฉาคจฺฉิ  ฯ  อถโข  อายสฺมา  อานนฺโท
สมฺพหุลานํ   ภิกฺขูนํ   จีวรานิ   สํวิทหิตฺวา   เยน   ภควา  เตนุปสงฺกมิ
อุปสงฺกมิตฺวา    ภควนฺตํ    เอตทโวจ   ปสฺสตุ   เม   ภนฺเต   ภควา
จีวรานิ   สํวิทหิตานีติ   ฯ   อถโข   ภควา  เอตสฺมึ  นิทาเน  เอตสฺมึ
#๑ ม. ยุ. อยํ ปาโฐ น ทิสฺสติ ฯ ๒ ยุ. อยํ ปาโฐ น ทิสฺสติ ฯ ๓ ม. ยุ.
#ทนฺตกาสาวานิ ฯ ๔ ม. อิโต ปรํ เสยฺยถาปิ นาม คิหี กามโภคิโนติ ทิสฺสติ ฯ
#๕ ตตฺถายํ ปาโฐ น โหติ ฯ ๖ ยุ. อทฺทส ฯ ๗ ม. ยุ. มคธเขตฺตํ ฯ
#๘. ยุ. อจฺจิพนฺธํ ปาลิพนฺธํ มริยาทพนฺธํ สิงฺฆาฏกพนฺธํ ฯ โป. ม. อจฺฉิพนฺธํ ฯ
