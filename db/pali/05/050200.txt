ปฏิวิสํ  ทาตุนฺติ    ฯ    เตน    โข    ปน    สมเยน    อญฺญตโร    ภิกฺขุ
สเกน  ภาเคน  อุตฺตริตุกาโม  โหติ  ฯ  ภควโต  เอตมตฺถํ อาโรเจสุํ ฯ
อนุชานามิ   ภิกฺขเว   อุตฺตรนฺตสฺส   สกํ  ภาคํ  ทาตุนฺติ  ฯ  เตน  โข
ปน   สมเยน   อญฺญตโร  ภิกฺขุ  อติเรกภาเคน  อุตฺตริตุกาโม  โหติ  ฯ
ภควโต   เอตมตฺถํ   อาโรเจสุํ   ฯ   อนุชานามิ   ภิกฺขเว  อนุกฺเขเป
ทินฺเน    อติเรกภาคํ    ทาตุนฺติ   ฯ   อถโข   จีวรภาชกานํ   ภิกฺขูนํ
เอตทโหสิ   กถํ   นุ   โข   จีวรปฏิวิโส   ทาตพฺโพ   อาคตปฏิปาฏิยา
นุ   โข   อุทาหุ   ยถาวุฑฺฒนฺติ   ฯ  ภควโต  เอตมตฺถํ  อาโรเจสุํ  ฯ
อนุชานามิ ภิกฺขเว วิกลเก โตเสตฺวา กุสปาตํ กาตุนฺติ ฯ
     [๑๔๗]  เตน  โข  ปน  สมเยน  ภิกฺขู  ฉกเณนปิ  ปณฺฑุมตฺติกายปิ
จีวรํ   รเชนฺติ   ๑   ฯ  จีวรํ  ทุพฺพณฺณํ  โหติ  ฯ  ภควโต  เอตมตฺถํ
อาโรเจสุํ   ฯ   อนุชานามิ   ภิกฺขเว   ฉ  รชนานิ  มูลรชนํ  ขนฺธรชนํ
ตจรชนํ   ปตฺตรชนํ   ปุปฺผรชนํ  ผลรชนนฺติ  ฯ  เตน  โข  ปน  สมเยน
ภิกฺขู  สีตูทกาย  ๒  จีวรํ  รเชนฺติ  ฯ  จีวรํ  ทุคฺคนฺธํ  โหติ ฯ ภควโต
เอตมตฺถํ  อาโรเจสุํ ฯ อนุชานามิ ภิกฺขเว รชนํ ปจิตุํ จูฬรชนกุมฺภินฺติ ๓ ฯ
รชนํ     อุตฺตริยติ     ฯ    ภควโต    เอตมตฺถํ    อาโรเจสุํ    ฯ
อนุชานามิ  ภิกฺขเว  อุตฺตราฬุวํ  ๔  พนฺธิตุนฺติ  ฯ  เตน โข ปน สมเยน
ภิกฺขู  น  ชานนฺติ  รชนํ  ปกฺกํ  วา  อปกฺกํ  วา  ฯ  ภควโต  เอตมตฺถํ
อาโรเจสุํ   ฯ   อนุชานามิ   ภิกฺขเว   อุทเก   วา  นขปิฏฺฐิกาย  วา
#๑ ม. ยุ. รชนฺติ ฯ ๒ สี. สีตุนฺทกาย ฯ ม. สีตุทกาย ฯ ยุ. สิตุนฺนกาย ฯ
#๓ โป. ยุ. จุลฺล- ฯ ม. จุลฺลํ ฯ ๔ ม. ยุ. อุตฺตราฬุมฺปํ ฯ
