ภิกฺขุนา   เอกจฺฉนฺเน   วสิสฺสาม   น   มยํ   อิมินา   ภิกฺขุนา   สทฺธึ
ยถาวุฑฺฒํ    อภิวาทนํ   ปจฺจุฏฺฐานํ   อญฺชลิกมฺมํ   สามีจิกมฺมํ   กริสฺสาม
วินา   อิมินา   ภิกฺขุนา   ยถาวุฑฺฒํ   อภิวาทนํ   ปจฺจุฏฺฐานํ  อญฺชลิกมฺมํ
สามีจิกมฺมํ     กริสฺสาม    ภวิสฺสติ    สงฺฆสฺส    ตโตนิทานํ    ภณฺฑนํ
กลโห    วิคฺคโห    วิวาโท    สงฺฆเภโท    สงฺฆราชิ   สงฺฆววตฺถานํ
สงฺฆนานากรณนฺติ  ฯ  เภทครุเกหิ  ภิกฺขเว  ภิกฺขูหิ น โส ภิกฺขุ อาปตฺติยา
อทสฺสเน    อุกฺขิปิตพฺโพติ   ฯ   อถโข   ภควา   อุกฺเขปกานํ   ภิกฺขูนํ
เอตมตฺถํ    ภาสิตฺวา   อุฏฺฐายาสนา   เยน   อุกฺขิตฺตานุวตฺตกา   ภิกฺขู
เตนุปสงฺกมิ    อุปสงฺกมิตฺวา   ปญฺญตฺเต   อาสเน   นิสีทิ   ฯ   นิสชฺช
โข   ภควา   อุกฺขิตฺตานุวตฺตเก   ภิกฺขู   เอตทโวจ   มา  โข  ตุเมฺห
ภิกฺขเว   อาปตฺตึ   อาปชฺชิตฺวา   นมฺห   อาปนฺนา   นมฺห   อาปนฺนาติ
อาปตฺตึ   น   ปฏิกาตพฺพํ   มญฺญิตฺถ   ฯ   อิธ   ปน   ภิกฺขเว   ภิกฺขุ
อาปตฺตึ   อาปนฺโน   โหติ   ฯ   โส  ตสฺสา  อาปตฺติยา  อนาปตฺติทิฏฺฐิ
โหติ   อญฺเญ   ภิกฺขู   ตสฺสา   อาปตฺติยา   อาปตฺติทฏฺฐิโน  โหนฺติ  ฯ
โส   เจ   ภิกฺขเว   ภิกฺขุ   เต   ภิกฺขู   เอวํ   ชานาติ  อิเม  โข
อายสฺมนฺโต   ๑   พหุสฺสุตา   ฯเปฯ   สิกฺขากามา   นาลํ   มมํ  วา
การณา   อญฺเญสํ   วา   การณา   ฉนฺทา  โทสา  โมหา  ภยา  อคตึ
คนฺตุํ   สเจ   มํ   อิเม   ภิกฺขู   อาปตฺติยา   อทสฺสเน   อุกฺขิปิสฺสนฺติ
น   มยา   สทฺธึ   อุโปสถํ   กริสฺสนฺติ  วินา  มยา  อุโปสถํ  กริสฺสนฺติ
#๑ สี. ยุ. อายสฺมนฺตา ฯ
