สตฺต   มาเส   นิปชฺชิตุนฺติ   ฯ   สจฺจาหํ   อาจริย   ปฏิสฺสุณึ   อปาหํ
มริสฺสามิ  นาหํ  สกฺโกมิ  เอเกน  ปสฺเสน  สตฺต  มาเส  นิปชฺชิตุนฺติ  ฯ
เตนหิ   ตฺวํ   คหปติ   ทุติเยน   ปสฺเสน  สตฺต  มาเส  นิปชฺชาหีติ  ฯ
อถโข    เสฏฺฐี   คหปติ   สตฺตาหสฺส   อจฺจเยน   ชีวกํ   โกมารภจฺจํ
เอตทโวจ   นาหํ   อาจริย   สกฺโกมิ   ทุติเยน  ปสฺเสน  สตฺต  มาเส
นิปชฺชิตุนฺติ   ฯ   นนุ   เม   ตฺวํ   คหปติ  ปฏิสฺสุณิ  สกฺโกมหํ  อาจริย
ทุติเยน   ปสฺเสน   สตฺต   มาเส   นิปชฺชิตุนฺติ   ฯ   สจฺจาหํ  อาจริย
ปฏิสฺสุณึ    อปาหํ    มริสฺสามิ    นาหํ    สกฺโกมิ   ทุติเยน   ปสฺเสน
สตฺต   มาเส   นิปชฺชิตุนฺติ   ฯ   เตนหิ   ตฺวํ  คหปติ  อุตฺตาโน  สตฺต
มาเส   นิปชฺชาหีติ   ฯ   อถโข   เสฏฺฐี  คหปติ  สตฺตาหสฺส  อจฺจเยน
ชีวกํ   โกมารภจฺจํ   เอตทโวจ   นาหํ   อาจริย   สกฺโกมิ   อุตฺตาโน
สตฺต    มาเส   นิปชฺชิตุนฺติ   ฯ   นนุ   เม   ตฺวํ   คหปติ   ปฏิสฺสุณี
สกฺโกมหํ   อาจริย   อุตฺตาโน   สตฺต   มาเส  นิปชฺชิตุนฺติ  ฯ  สจฺจาหํ
อาจริย    ปฏิสฺสุณึ    อปาหํ    มริสฺสามิ   นาหํ   สกฺโกมิ   อุตฺตาโน
สตฺต   มาเส   นิปชฺชิตุนฺติ   ฯ   อหญฺเจ   ตํ   คหปติ   น   วเทยฺยํ
เอตฺตกํปิ  ตฺวํ  น  นิปชฺเชยฺยาสิ  อปิจ  ปฏิกจฺเจวาสิ  ๑  มยา  ญาโต
ตีหิ   สตฺตาเหหิ   เสฏฺฐี   คหปติ   อโรโค  ภวิสฺสตีติ  อุฏฺเฐหิ  คหปติ
อโรโคสิ   ชานาหิ   กึ   เม   เทยฺยธมฺโมติ   ฯ  สพฺพํ  สาปเตยฺยญฺจ
เต   อาจริย   โหตุ   อหญฺจ   เต   ทาโสติ   ฯ   อลํ  คหปติ  มา
#๑ ยุ. ปฏิคจฺเจว ฯ
