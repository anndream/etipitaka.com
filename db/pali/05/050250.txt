ยถามูเฬฺห   ยถาอกุสเล   เย   มยํ  สุทฺธํ  ภิกฺขุํ  อนาปตฺติกํ  อวตฺถุสฺมึ
อการเณ   อุกฺขิปิมฺหา   เตสํ   โน   ภนฺเต   ภควา  อจฺจยํ  อจฺจยโต
ปฏิคฺคณฺหาตุ   อายตึ   สํวรายาติ   ฯ   ตคฺฆ  ตุเมฺห  ภิกฺขเว  อจฺจโย
อจฺจคมา   ยถาพาเล   ยถามูเฬฺห   ยถาอกุสเล   เย   ตุเมฺห   สุทฺธํ
ภิกฺขุํ   อนาปตฺติกํ   อวตฺถุสฺมึ   อการเณ   อุกฺขิปิตฺถ   ยโต   จ   โข
ตุเมฺห   ภิกฺขเว   อจฺจยํ   อจฺจยโต   ทิสฺวา   ยถาธมฺมํ  ปฏิกโรถ  ตํ
โว    มยํ   ปฏิคฺคณฺหาม   วุฑฺฒิ   เหสา   ภิกฺขเว   อริยสฺส   วินเย
โย   อจฺจยํ   อจฺจยโต   ทิสฺวา   ยถาธมฺมํ   ปฏิกโรติ   อายตึ  สํวรํ
อาปชฺชตีติ ฯ
     [๑๗๕]   เตน   โข   ปน   สมเยน  จมฺปายํ  ภิกฺขู  เอวรูปานิ
กมฺมานิ    กโรนฺติ    อธมฺเมน   วคฺคกมฺมํ   ๑   กโรนฺติ   อธมฺเมน
สมคฺคกมฺมํ   ๒   กโรนฺติ   ธมฺเมน  วคฺคกมฺมํ  กโรนฺติ  ธมฺมปฏิรูปเกน
วคฺคกมฺมํ    กโรนฺติ    ธมฺมปฏิรูปเกน   สมคฺคกมฺมํ   กโรนฺติ   เอโกปิ
เอกํ   อุกฺขิปติ   เอโกปิ   เทฺว   อุกฺขิปติ  เอโกปิ  สมฺพหุเล  อุกฺขิปติ
เอโกปิ    สงฺฆํ   อุกฺขิปติ   เทฺวปิ   เอกํ   อุกฺขิปนฺติ   เทฺวปิ   เทฺว
อุกฺขิปนฺติ    เทฺวปิ    สมฺพหุเล   อุกฺขิปนฺติ   เทฺวปิ   สงฺฆํ   อุกฺขิปนฺติ
#๑-๒ สพฺพตฺถ วคฺคกมฺมนฺติ จ สมคฺคกมฺมนฺติ จ ทิสุสนฺติ ฯ ตานิ ปน อุโปสถกฺ-
#ขนฺธเก  ปาลิยา น สเมนฺติ ฯ ตตฺถ หิ จตฺตารีมานิ ภิกฺขเว อุโปสถกมฺมานิ
#อธมฺเมน วคฺคํ อุโปสถกมฺมนฺตฺยาทิกา ปาลิ ทิสฺสติ ฯ
