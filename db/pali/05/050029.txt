สอุปาหเนน     คาโม     ปวิสิตพฺโพ     โย    ปวิเสยฺย    อาปตฺติ
ทุกฺกฏสฺสาติ  ฯ  เตน  โข  ปน  สมเยน  อญฺญตโร  ภิกฺขุ  คิลาโน โหติ
น  สกฺโกติ  วินา  อุปาหเนน  ๑  คามํ  ปวิสิตุํ  ฯ  ภควโต  เอตมตฺถํ
อาโรเจสุํ   ฯ   อนุชานามิ   ภิกฺขเว   คิลาเนน  ภิกฺขุนา  สอุปาหเนน
คามํ ปวิสิตุนฺติ ฯ
     [๒๐]  เตน  โข  ปน  สมเยน  อายสฺมา  มหากจฺจาโน  อวนฺตีสุ
วิหรติ   กุรรฆเร   ปปาเต  ๒  ปพฺพเต  ฯ  เตน  โข  ปน  สมเยน
โสโณ      อุปาสโก      กุฏิกณฺโณ     อายสฺมโต     มหากจฺจานสฺส
อุปฏฺฐาโก   โหติ   ฯ  อถโข  โสโณ  อุปาสโก  กุฏิกณฺโณ  เยนายสฺมา
มหากจฺจาโน    เตนุปสงฺกมิ    อุปสงฺกมิตฺวา   อายสฺมนฺตํ   มหากจฺจานํ
อภิวาเทตฺวา   เอกมนฺตํ   นิสีทิ   ฯ   เอกมนฺตํ   นิสินฺโน  โข  โสโณ
อุปาสโก    กุฏิกณฺโณ    อายสฺมนฺตํ    มหากจฺจานํ   เอตทโวจ   ยถา
ยถาหํ   ภนฺเต   อยฺเยน   มหากจฺจาเนน   ธมฺมํ   เทสิตํ   อาชานามิ
นยิทํ    สุกรํ    อคารํ   อชฺฌาวสตา   เอกนฺตปริปุณฺณํ   เอกนฺตปริสุทฺธํ
สงฺขลิขิตํ   พฺรหฺมจริยํ   จริตุํ  อิจฺฉามหํ  ภนฺเต  เกสมสฺสุํ  โอหาเรตฺวา
กาสายานิ    วตฺถานิ   อจฺฉาเทตฺวา   อคารสฺมา   อนคาริยํ   ปพฺพชิตุํ
ปพฺพาเชตุ  มํ  ภนฺเต  อยฺโย  มหากจฺจาโนติ  ฯ  เอวํ  วุตฺเต อายสฺมา
มหากจฺจาโน   โสณํ   อุปาสกํ   กุฏิกณฺณํ   เอตทโวจ  ๓  ทุกฺกรํ  โข
โสณ   ยาวชีวํ  เอกเสยฺยํ  เอกภตฺตํ  พฺรหฺมจริยํ  จริตุํ  ๔  อิงฺฆ  ตฺวํ
#๑ ยุ. อุปาหเนน วินา ฯ  ๒ ม. กุรุรฆเร ปปถเก ฯ  ๓ ม. ยุ. เอวํ วุตฺเต ...
#เอตทโวจาติ อิเม ปาฐา น ทิสสนฺติ ฯ   ๔ ม. ยุ. อยํ ปาโฐ นตฺถิ ฯ
