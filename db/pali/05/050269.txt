ปฏินิสฺสชฺชิสฺสามีติ   ฯ   ตํ   สงฺโฆ   อทสฺสเน   วา  อปฺปฏิกมฺเม  วา
อปฺปฏินิสฺสคฺเค วา อุกฺขิปติ อธมฺมกมฺมํ ฯ
     [๑๙๘]  อิธ  ปน  ภิกฺขเว  ภิกฺขุสฺส  โหติ  อาปตฺติ  ทฏฺฐพฺพา  ฯ
ตเมนํ   โจเทติ  สงฺโฆ  วา  สมฺพหุลา  วา  เอกปุคฺคโล  วา  อาปตฺตึ
ตฺวํ   อาวุโส   อาปนฺโน   ปสฺสเสตํ  อาปตฺตินฺติ  ฯ  โส  เอวํ  วเทติ
นตฺถิ   เม   อาวุโส   อาปตฺติ   ยมหํ   ปสฺเสยฺยนฺติ   ฯ   ตํ  สงฺโฆ
อาปตฺติยา   ๑   อทสฺสเน   อุกฺขิปติ  ธมฺมกมฺมํ  ฯ  อิธ  ปน  ภิกฺขเว
ภิกฺขุสฺส   โหติ   อาปตฺติ   ปฏิกาตพฺพา   ฯ   ตเมนํ   โจเทติ  สงฺโฆ
วา    สมฺพหุลา    วา   เอกปุคฺคโล   วา   อาปตฺตึ   ตฺวํ   อาวุโส
อาปนฺโน   ปฏิกโรหิ   ตํ   อาปตฺตินฺติ   ฯ   โส   เอวํ  วเทติ  นตฺถิ
เม  อาวุโส  อาปตฺติ  ยมหํ  ปฏิกเรยฺยนฺติ  ฯ  ตํ  สงฺโฆ อาปตฺติยา ๒
อปฺปฏิกมฺเม   อุกฺขิปติ   ธมฺมกมฺมํ   ฯ   อิธ   ปน   ภิกฺขเว   ภิกฺขุสฺส
โหติ   ปาปิกา   ทิฏฺฐิ   ปฏินิสฺสชฺเชตา   ฯ   ตเมนํ   โจเทติ  สงฺโฆ
วา   สมฺพหุลา   วา   เอกปุคฺคโล   วา  ปาปิกา  เต  อาวุโส  ทิฏฺฐิ
ปฏินิสฺสชฺเชตํ   ปาปิกํ   ทิฏฺฐินฺติ   ฯ   โส   เอวํ   วเทติ  นตฺถิ  เม
อาวุโส   ปาปิกา   ทิฏฺฐิ   ยมหํ   ปฏินิสฺสชฺเชยฺยนฺติ   ฯ   ตํ   สงฺโฆ
ปาปิกาย    ทิฏฺฐิยา    อปฺปฏินิสฺสคฺเค   อุกฺขิปติ   ธมฺมกมฺมํ   ฯ   อิธ
ปน   ภิกฺขเว   ภิกฺขุสฺส   โหติ   อาปตฺติ   ทฏฺฐพฺพา   โหติ   อาปตฺติ
ปฏิกาตพฺพา   ฯ   โหติ   อาปตฺติ   ทฏฺฐพฺพา   โหติ   ปาปิกา   ทิฏฺฐิ
ปฏินิสฺสชฺเชตา    ฯ    โหติ   อาปตฺติ   ปฏิกาตพฺพา   โหติ   ปาปิกา
#๑-๒ ยุ. อยํ ปาโฐ นตฺถิ ฯ
