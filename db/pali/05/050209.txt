มิคารมาตุยา   ปณฺฑิตาย   วิยตฺตาย   เมธาวินิยา   เอตทโหสิ  นิสฺสํสยํ
โข   อยฺยา   นิกฺขิตฺตจีวรา   กายํ   โอวสฺสาเปนฺติ  ๑  สายํ  พาลา
มญฺญิตฺถ  นตฺถิ  อาราเม  ภิกฺขู  อาชีวกา  กายํ โอวสฺสาเปนฺตีติ ฯ [๒]
ทาสึ     อาณาเปสิ     คจฺฉ     เช    อารามํ    คนฺตฺวา    กาลํ
อาโรเจหิ   กาโล   ภนฺเต   นิฏฺฐิตํ   ภตฺตนฺติ   ฯ  อถโข  เต  ภิกฺขู
คตฺตานิ  สีติกริตฺวา  ๓  กลฺลกายา จีวรานิ คเหตฺวา ยถาวิหารํ ปวิสึสุ ฯ
อถโข   สา   ทาสี  อารามํ  คนฺตฺวา  ภิกฺขู  อปสฺสนฺตี  นตฺถิ  อาราเม
ภิกฺขู   สุญฺโญ   อาราโมติ   เยน   วิสาขา   มิคารมาตา  เตนุปสงฺกมิ
อุปสงฺกมิตฺวา   วิสาขํ   มิคารมาตรํ   เอตทโวจ   นตฺถยฺเย   อาราเม
ภิกฺขู    สุญฺโญ    อาราโมติ    ฯ   อถโข   วิสาขาย   มิคารมาตุยา
ปณฺฑิตาย   วิยตฺตาย   เมธาวินิยา   เอตทโหสิ   นิสฺสํสยํ   โข  อยฺยา
คตฺตานิ   สีติกริตฺวา  กลฺลกายา  จีวรานิ  คเหตฺวา  ยถาวิหารํ  ปวิฏฺฐา
สายํ   พาลา   มญฺญิตฺถ   นตฺถิ  อาราเม  ภิกฺขู  สุญฺโญ  อาราโมติ  ฯ
ปุน  ๔  ทาสึ  อาณาเปสิ  คจฺฉ  เช  อารามํ  คนฺตฺวา กาลํ อาโรเจหิ
กาโล   ภนฺเต   นิฏฺฐิตํ   ภตฺตนฺติ  ฯ  อถโข  ภควา  ภิกฺขู  อามนฺเตสิ
สนฺนหถ   ๕  ภิกฺขเว  ปตฺตจีวรํ  กาโล  ภตฺตสฺสาติ  ฯ  เอวํ  ภนฺเตติ
โข    เต    ภิกฺขู    ภควโต    ปจฺจสฺโสสุํ    ฯ    อถโข   ภควา
ปุพฺพณฺหสมยํ   นิวาเสตฺวา   ปตฺตจีวรมาทาย   เสยฺยถาปิ   นาม  พลวา
ปุริโส    สมฺมิญฺชิตํ    วา   พาหํ   ปสาเรยฺย   ปสาริตํ   วา   พาหํ
สมฺมิญฺเชยฺย   เอวเมว   เชตวเน   อนฺตรหิโต  วิสาขาย  มิคารมาตุยา
#๑ ยุ. -เปนฺตีติ ฯ ๒ ม. ปุน ฯ ๓ ม. สีตึ ฯ ๔ ยุ. อยํ สทฺโท นตฺถิ ฯ
#๕ ม. สนฺทหถ ฯ
