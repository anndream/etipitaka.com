ธมฺมา   ปหีนา   อุจฺฉินฺนมูลา   ตาลาวตฺถุกตา   อนภาวํ   กตา  อายตึ
อนุปฺปาทธมฺมา    ตมหํ    ตปสฺสีติ    วทามิ    ตถาคตสฺส   โข   สีห
ตปนียา   ปาปกา   อกุสลา  ธมฺมา  ปหีนา  อุจฺฉินฺนมูลา  ตาลาวตฺถุกตา
อนภาวํ   กตา   อายตึ   อนุปฺปาทธมฺมา   อยํ   โข   สีห   ปริยาโย
เยน   มํ   ปริยาเยน   สมฺมา   วทมาโน   วเทยฺย   ตปสฺสี   สมโณ
โคตโม   ตปสฺสิตาย   ธมฺมํ   เทเสติ   เตน  จ  สาวเก  วิเนตีติ  ฯ
กตโม   จ   สีห   ปริยาโย   เยน   มํ  ปริยาเยน  สมฺมา  วทมาโน
วเทยฺย    อปคพฺโภ   สมโณ   โคตโม   อปคพฺภตาย   ธมฺมํ   เทเสติ
เตน   จ   สาวเก   วิเนตีติ  ฯ  ยสฺส  โข  สีห  อายตึ  คพฺภเสยฺยา
ปุนพฺภวาภินิพฺพตฺติ    ปหีนา    อุจฺฉินฺนมูลา    ตาลาวตฺถุกตา    อนภาวํ
กตา   อายตึ   อนุปฺปาทธมฺมา   ตมหํ   อปคพฺโภติ   วทามิ  ตถาคตสฺส
โข     สีห     อายตึ     คพฺภเสยฺยา    ปุนพฺภวาภินิพฺพตฺติ    ปหีนา
อุจฺฉินฺนมูลา   ตาลาวตฺถุกตา   อนภาวํ   กตา   อายตึ   อนุปฺปาทธมฺมา
อยํ   โข   สีห   ปริยาโย   เยน   มํ   ปริยาเยน  สมฺมา  วทมาโน
วเทยฺย    อปคพฺโภ   สมโณ   โคตโม   อปคพฺภตาย   ธมฺมํ   เทเสติ
เตน   จ   สาวเก   วิเนตีติ  ฯ  กตโม  จ  สีห  ปริยาโย  เยน  มํ
ปริยาเยน   สมฺมา   วทมาโน   วเทยฺย   อสฺสตฺโถ   สมโณ   โคตโม
อสฺสาสาย   ธมฺมํ  เทเสติ  เตน  จ  สาวเก  วิเนตีติ  ฯ  อหญฺหิ  สีห
อสฺสตฺโถ   ปรเมน   อสฺสาเสน   อสฺสาสาย   จ  ธมฺมํ  เทเสมิ  เตน
จ   สาวเก   วิเนมิ   อยํ   โข  สีห  ปริยาโย  เยน  มํ  ปริยาเยน
