สพฺพโลหิติกา    อุปาหนาโย    ธาเรนฺติ    ฯ   สพฺพมญฺเชฏฺฐิกา   ๑
อุปาหนาโย   ธาเรนฺติ   ฯ   สพฺพกณฺหา   อุปาหนาโย   ธาเรนฺติ   ฯ
สพฺพมหารงฺครตฺตา    อุปาหนาโย    ธาเรนฺติ   ฯ   สพฺพมหานามรตฺตา
อุปาหนาโย   ธาเรนฺติ   ฯ   มนุสฺสา   อุชฺฌายนฺติ   ขียนฺติ  วิปาเจนฺติ
เสยฺยถาปิ   คิหี   กามโภคิโนติ   ฯ  ภควโต  เอตมตฺถํ  อาโรเจสุํ  ฯ
น    ภิกฺขเว    สพฺพนีลิกา   อุปาหนา   ธาเรตพฺพา   น   สพฺพปีติกา
อุปาหนา    ธาเรตพฺพา    น   สพฺพโลหิติกา   อุปาหนา   ธาเรตพฺพา
น     สพฺพมญฺเชฏฺฐิกา    อุปาหนา    ธาเรตพฺพา    น    สพฺพกณฺหา
อุปาหนา      ธาเรตพฺพา     น     สพฺพมหารงฺครตฺตา     อุปาหนา
ธาเรตพฺพา    น    สพฺพมหานามรตฺตา   อุปาหนา   ธาเรตพฺพา   โย
ธาเรยฺย    อาปตฺติ    ทุกฺกฏสฺสาติ   ฯ   เตน   โข   ปน   สมเยน
ฉพฺพคฺคิยา   ภิกฺขู   นีลกวทฺธิกา  อุปาหนาโย  ธาเรนฺติ  ฯ  ปีตกวทฺธิกา
อุปาหนาโย   ธาเรนฺติ   ฯ   โลหิตกวทฺธิกา  อุปาหนาโย  ธาเรนฺติ  ฯ
มญฺเชฏฺฐิกวทฺธิกา     อุปาหนาโย     ธาเรนฺติ     ฯ     กณฺหวทฺธิกา
อุปาหนาโย  ธาเรนฺติ  ฯ มหารงฺครตฺตวทฺธิกา ๒ อุปาหนาโย ธาเรนฺติ ฯ
มหานามรตฺตวทฺธิกา   อุปาหนาโย   ธาเรนฺติ   ฯ   มนุสฺสา  อุชฺฌายนฺติ
ขียนฺติ    วิปาเจนฺติ    เสยฺยถาปิ   คิหี   กามโภคิโนติ   ฯ   ภควโต
เอตมตฺถํ    อาโรเจสุํ    ฯ    น   ภิกฺขเว   นีลกวทฺธิกา   อุปาหนา
ธาเรตพฺพา   น  ปีตกวทฺธิกา  อุปาหนา  ธาเรตพฺพา  น  โลหิตกวทฺธิกา
อุปาหนา   ธาเรตพฺพา   น   มญฺเชฏฺฐิกวทฺธิกา   อุปาหนา  ธาเรตพฺพา
#๑ ม. มญฺเจฏฺฐิกา ฯ สพฺพตฺถ อีทิสเมว ฯ ๒ ม. สพฺพมหารงฺครตฺตวทฺธิกา ฯ
