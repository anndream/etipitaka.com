อภิวาเทตฺวา   เอกมนฺตํ   นิสีทิ   ฯ   เตน   โข  ปน  สมเยน  ตสฺส
ปาปุปาสกสฺส   วจฺฉโก   โหติ   ตรุโณ   อภิรูโป  ทสฺสนีโย  ปาสาทิโก
จิโตฺร  ๑  เสยฺยถาปิ  ทีปิจฺฉาโป  ฯ  อถโข  โส  ปาปภิกฺขุ  ตํ วจฺฉกํ
สกฺกจฺจํ   อุปนิชฺฌายติ   ฯ   อถโข   โส   ปาปุปาสโก   ตํ  ปาปภิกฺขุํ
เอตทโวจ  กิสฺส  ภนฺเต  อยฺโย  อิมํ  วจฺฉกํ  สกฺกจฺจํ  อุปนิชฺฌายตีติ  ฯ
อตฺโถ     เม     อาวุโส    อิมสฺส    วจฺฉกสฺส    จมฺเมนาติ    ฯ
อถโข    โส   ปาปุปาสโก   ตํ   วจฺฉกํ   วธิตฺวา   จมฺมํ   วิธูนิตฺวา
ตสฺส   ปาปภิกฺขุโน   อทาสิ   ๒  ฯ  อถโข  โส  ปาปภิกฺขุ  ตํ  จมฺมํ
สงฺฆาฏิยา   ปฏิจฺฉาเทตฺวา   อคมาสิ  ฯ  อถโข  สา  คาวี  วจฺฉคิทฺธินี
ตํ    ปาปภิกฺขุํ   ปิฏฺฐิโต   ปิฏฺฐิโต   อนุพนฺธิ   ฯ   ภิกฺขู   เอวมาหํสุ
กิสฺส    ตฺยายํ   อาวุโส   คาวี   ปิฏฺฐิโต   ปิฏฺฐิโต   อนุพทฺธาติ   ฯ
อหํปิ   โข   อาวุโส   น   ชานามิ   เกน   มฺยายํ   คาวี   ปิฏฺฐิโต
ปิฏฺฐิโต   อนุพทฺธาติ   ฯ   เตน  โข  ปน  สมเยน  ตสฺส  ปาปภิกฺขุโน
สงฺฆาฏิ   โลหิเตน  มกฺขิตา  โหติ  ฯ  ภิกฺขู  เอวมาหํสุ  อยํ  ปน  เต
อาวุโส  สงฺฆาฏิ  กึ  กตาติ  ฯ  อถโข  โส  ปาปภิกฺขุ  ภิกฺขูนํ เอตมตฺถํ
อาโรเจสิ  ฯ  กึ  ปน  ตฺวํ  อาวุโส  ปาณาติปาเต  สมาทเปสีติ ฯ เอวํ
อาวุโสติ  ฯ  เย  เต  ภิกฺขู  อปฺปิจฺฉา  ฯเปฯ  เต  อุชฺฌายนฺติ  ขียนฺติ
วิปาเจนฺติ   กถํ   หิ   นาม   ภิกฺขุ   ปาณาติปาเต  สมาทเปสฺสติ  นนุ
ภควตา    อเนกปริยาเยน    ปาณาติปาโต    ครหิโต    ปาณาติปาตา
เวรมณี ปสตฺถาติ ฯ อถโข เต ภิกฺขู ภควโต เอตมตฺถํ อาโรเจสุํ ฯ
#๑ โป. วิจิตฺโต ฯ ๒ ม. ยุ. ปาทาสิ ฯ
