อาวุโส   ภาคํ  เทถาติ  ฯ  เต  เอวมาหํสุ  น  มยํ  อาวุโส  ตุมฺหากํ
ภาคํ   ทสฺสาม   กิสฺส   ตุเมฺห   ปจฺฉา   โอกฺกมิตฺถาติ   ฯ   ภควโต
เอตมตฺถํ  อาโรเจสุํ  ฯ  อนุชานามิ  ภิกฺขเว  ปจฺฉา  โอกฺกมนฺตานํ  ๑
นากามา   ภาคํ   ทาตุนฺติ   ฯ   เตน   โข   ปน  สมเยน  สมฺพหุลา
ภิกฺขู    โกสเลสุ   ชนปเทสุ   อทฺธานมคฺคปฏิปนฺนา   โหนฺติ   ฯ   เต
สทิสา   สุสานํ   โอกฺกมึสุ   ปํสุกูลาย   ฯ   เอกจฺเจ  ภิกฺขู  ปํสุกูลานิ
ลภึสุ   เอกจฺเจ   ภิกฺขู   น   ลภึสุ   ฯ   เย   เต  ภิกฺขู  น  ลภึสุL
เต   เอวมาหํสุ  อมฺหากํปิ  อาวุโส  ภาคํ  เทถาติ  ฯ  เต  เอวมาหํสุ
น  มยํ  อาวุโส  ตุมฺหากํ  ภาคํ  ทสฺสาม  กิสฺส  ตุเมฺห  น  ลภิตฺถาติ ฯ
ภควโต    เอตมตฺถํ   อาโรเจสุํ   ฯ   อนุชานามิ   ภิกฺขเว   สทิสานํ
โอกฺกมนฺตานํ   อกามา   ภาคํ   ทาตุนฺติ   ฯ  เตน  โข  ปน  สมเยน
สมฺพหุลา   ภิกฺขู   โกสเลสุ   ชนปเทสุ  อทฺธานมคฺคปฏิปนฺนา  โหนฺติ  ฯ
เต   กติกํ   กตฺวา   สุสานํ   โอกฺกมึสุ  ปํสุกูลาย  ฯ  เอกจฺเจ  ภิกฺขู
ปํสุกูลานิ  ลภึสุ  เอกจฺเจ  ภิกฺขู  น  ลภึสุ  ฯ  เย  เต  ภิกฺขู  น ลภึสุ
เต   เอวมาหํสุ  อมฺหากํปิ  อาวุโส  ภาคํ  เทถาติ  ฯ  เต  เอวมาหํสุ
น  มยํ  อาวุโส  ตุมฺหากํ  ภาคํ  ทสฺสาม  กิสฺส  ตุเมฺห  น  ลภิตฺถาติ ฯ
ภควโต   เอตมตฺถํ   อาโรเจสุํ   ฯ  อนุชานามิ  ภิกฺขเว  กติกํ  กตฺวา
โอกฺกมนฺตานํ อกามา ภาคํ ทาตุนฺติ ฯ
     [๑๔๑]  เตน  โข  ปน  สมเยน  มนุสฺสา  จีวรํ  อาทาย อารามํ
อาคจฺฉนฺติ   ฯ   เต   ปฏิคฺคาหกํ   อลภมานา   ปฏิหรนฺติ   ฯ   จีวรํ
#๑ ม. ยุ. โอกฺกนฺตานํ ฯ
