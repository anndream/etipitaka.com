ปิณฺฑาย   จรนฺตานํ   สีหมํสํ   เทนฺติ   ฯ   ภิกฺขู   สีหมํสํ  ปริภุญฺชิตฺวา
อรญฺเญ   วิหรนฺติ   ฯ   สีหา   สีหมํสคนฺเธน   ภิกฺขู   ปริปาเตนฺติ  ฯ
ภควโต   เอตมตฺถํ   อาโรเจสุํ   ฯ   น  ภิกฺขเว  สีหมํสํ  ปริภุญฺชิตพฺพํ
โย   ปริภุญฺเชยฺย   อาปตฺติ   ทุกฺกฏสฺสาติ  ฯ  เตน  โข  ปน  สมเยน
ลุทฺธกา    พฺยคฺฆํ   หนฺตฺวา   พฺยคฺฆมํสํ   ปริภุญฺชนฺติ   ภิกฺขูนํ   ปิณฺฑาย
จรนฺตานํ    พฺยคฺฆมํสํ    เทนฺติ    ฯ   ภิกฺขู   พฺยคฺฆมํสํ   ปริภุญฺชิตฺวา
อรญฺเญ   วิหรนฺติ   ฯ  พฺยคฺฆา  พฺยคฺฆมํสคนฺเธน  ภิกฺขู  ปริปาเตนฺติ  ฯ
ภควโต   เอตมตฺถํ   อาโรเจสุํ  ฯ  น  ภิกฺขเว  พฺยคฺฆมํสํ  ปริภุญฺชิตพฺพํ
โย   ปริภุญฺเชยฺย   อาปตฺติ   ทุกฺกฏสฺสาติ  ฯ  เตน  โข  ปน  สมเยน
ลุทฺธกา    ทีปึ    หนฺตฺวา    ทีปิมํสํ    ปริภุญฺชนฺติ    ภิกฺขูนํ   ปิณฺฑาย
จรนฺตานํ   ทีปิมํสํ   เทนฺติ   ฯ   ภิกฺขู   ทีปิมํสํ   ปริภุญฺชิตฺวา  อรญฺเญ
วิหรนฺติ   ฯ   ทีปี   ทีปิมํสคนฺเธน   ภิกฺขู   ปริปาเตนฺติ   ฯ   ภควโต
เอตมตฺถํ   อาโรเจสุํ   ฯ   น   ภิกฺขเว   ทีปิมํสํ   ปริภุญฺชิตพฺพํ   โย
ปริภุญฺเชยฺย   อาปตฺติ   ทุกฺกฏสฺสาติ   ฯ   เตน   โข   ปน   สมเยน
ลุทฺธกา    อจฺฉํ    หนฺตฺวา    อจฺฉมํสํ   ปริภุญฺชนฺติ   ภิกฺขูนํ   ปิณฺฑาย
จรนฺตานํ   อจฺฉมํสํ   เทนฺติ   ฯ   ภิกฺขู  อจฺฉมํสํ  ปริภุญฺชิตฺวา  อรญฺเญ
วิหรนฺติ   ฯ   อจฺฉา   อจฺฉมํสคนฺเธน   ภิกฺขู  ปริปาเตนฺติ  ฯ  ภควโต
เอตมตฺถํ   อาโรเจสุํ   ฯ   น   ภิกฺขเว   อจฺฉมํสํ   ปริภุญฺชิตพฺพํ  โย
ปริภุญฺเชยฺย   อาปตฺติ   ทุกฺกฏสฺสาติ   ฯ   เตน   โข   ปน   สมเยน
ลุทฺธกา    ตรจฺฉํ   หนฺตฺวา   ตรจฺฉมํสํ   ปริภุญฺชนฺติ   ภิกฺขูนํ   ปิณฺฑาย
