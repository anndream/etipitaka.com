คุฬกุมฺภํ   อาหราติ   ฯ   เอวํ   ภนฺเตติ   โข   เวลฏฺโฐ   กจฺจาโน
ภควโต    ปฏิสฺสุณิตฺวา   เอกํเยว   คุฬกุมฺภํ   อาทาย   เยน   ภควา
เตนุปสงฺกมิ   อุปสงฺกมิตฺวา   ภควนฺตํ   เอตทโวจ  อาหโฏ  ๑  ภนฺเต
คุฬกุมฺโภ   กถาหํ   ภนฺเต   ปฏิปชฺชามีติ   ฯ   เตนหิ   ตฺวํ   กจฺจาน
ภิกฺขูนํ  คุฬํ  เทหีติ  ฯ  เอวํ  ภนฺเตติ  โข  เวลฏฺโฐ  กจฺจาโน ภควโต
ปฏิสฺสุณิตฺวา   ภิกฺขูนํ   คุฬํ   ทตฺวา  ภควนฺตํ  เอตทโวจ  ทินฺโน  ภนฺเต
ภิกฺขูนํ    คุโฬ    พหุ    จายํ    คุโฬ    อวสิฏฺโฐ   กถาหํ   ภนฺเต
ปฏิปชฺชามีติ  ฯ  เตนหิ  ตฺวํ  กจฺจาน  ภิกฺขูนํ  คุฬํ  ยาวทตฺถํ  เทหีติ  ฯ
เอวํ    ภนฺเตติ    โข   เวลฏฺโฐ   กจฺจาโน   ภควโต   ปฏิสฺสุณิตฺวา
ภิกฺขูนํ   คุฬํ   ยาวทตฺถํ   ทตฺวา   ภควนฺตํ   เอตทโวจ  ทินฺโน  ภนฺเต
ภิกฺขูนํ    คุโฬ    ยาวทตฺโถ   พหุ   จายํ   คุโฬ   อวสิฏฺโฐ   กถาหํ
ภนฺเต    ปฏิปชฺชามีติ    ฯ    เตนหิ   ตฺวํ   กจฺจาน   ภิกฺขู   คุเฬหิ
สนฺตปฺเปหีติ   ฯ   เอวํ   ภนฺเตติ   โข   เวลฏฺโฐ  กจฺจาโน  ภควโต
ปฏิสฺสุณิตฺวา   ภิกฺขู   คูเฬหิ   สนฺตปฺเปสิ   ฯ  เอกจฺเจ  ภิกฺขู  ปตฺเตปิ
ปูเรสุํ    ปริสฺสาวนานิปิ   ถวิกาโยปิ   ปูเรสุํ   ฯ   อถโข   เวลฏฺโฐ
กจฺจาโน     ภิกฺขู    คุเฬหิ    สนฺตปฺเปตฺวา    ภควนฺตํ    เอตทโวจ
สนฺตปฺปิตา   ภนฺเต   ภิกฺขู   คุเฬหิ  พหุ  จายํ  คุโฬ  อวสิฏฺโฐ  กถาหํ
ภนฺเต   ปฏิปชฺชามีติ   ฯ   เตนหิ   ตฺวํ   กจฺจาน   วิฆาสาทานํ   คุฬํ
เทหีติ    ฯ    เอวํ   ภนฺเตติ   โข   เวลฏฺโฐ   กจฺจาโน   ภควโต
ปฏิสฺสุณิตฺวา   วิฆาสาทานํ   คุฬํ   ทตฺวา   ภควนฺตํ   เอตทโวจ  ทินฺโน
#๑ โป. ม. อาภโต ฯ
