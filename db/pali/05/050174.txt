เวชฺโช   อยฺเย   อาคโต   โส   ตํ   ทฏฺฐุกาโมติ   ฯ  กีทิโส  ภเณ
โทวาริก   เวชฺโชติ   ฯ   ทหรโก   อยฺเยติ  ฯ  อลํ  ภเณ  โทวาริก
กึ    เม    ทหรโก    เวชฺโช    กริสฺสติ   พหู   มหนฺตา   มหนฺตา
ทิสาปาโมกฺขา  เวชฺชา อาคนฺตฺวา ติกิจฺฉนฺตา ๑ นาสกฺขึสุ อโรคํ กาตุํ พหุํ
หิรญฺญํ   อาทาย   อคมํสูติ   ฯ   อถโข  โส  โทวาริโก  เยน  ชีวโก
โกมารภจฺโจ     เตนุปสงฺกมิ     อุปสงฺกมิตฺวา    ชีวกํ    โกมารภจฺจํ
เอตทโวจ   เสฏฺฐิภริยา   อาจริย   เอวมาห   อลํ   ภเณ   โทวาริก
กึ    เม    ทหรโก    เวชฺโช    กริสฺสติ   พหู   มหนฺตา   มหนฺตา
ทิสาปาโมกฺขา  เวชฺชา  อาคนฺตฺวา  ติกิจฺฉนฺตา  ๒ นาสกฺขึสุ อโรคํ กาตุํ
พหุํ    หิรญฺญํ    อาทาย    อคมํสูติ    ฯ    คจฺฉ   ภเณ   โทวาริก
เสฏฺฐิภริยาย  ปาวท  เวชฺโช  อยฺเย  เอวมาห  มา  กิร  อยฺเย  ปุเร
กิญฺจิ    อทาสิ    ยทา    อโรคา   อโหสิ   ตทา   ยํ   อิจฺเฉยฺยาสิ
ตํ   ทชฺเชยฺยาสีติ   ฯ  เอวํ  อาจริยาติ  โข  โส  โทวาริโก  ชีวกสฺส
โกมารภจฺจสฺส     ปฏิสฺสุณิตฺวา     เยน    เสฏฺฐิภริยา    เตนุปสงฺกมิ
อุปสงฺกมิตฺวา    เสฏฺฐิภริยํ    เอตทโวจ   เวชฺโช   อยฺเย   เอวมาห
มา   กิร   อยฺเย   ปุเร   กิญฺจิ  อทาสิ  ยทา  อโรคา  อโหสิ  ตทา
ยํ   อิจฺเฉยฺยาสิ  ตํ  ทชฺเชยฺยาสีติ  ฯ  เตนหิ  ภเณ  โทวาริก  เวชฺโช
อาคจฺฉตูติ   ฯ   เอวํ   อยฺเยติ   โข   โส  โทวาริโก  เสฏฺฐิภริยาย
ปฏิสฺสุณิตฺวา      เยน      ชีวโก      โกมารภจฺโจ     เตนุปสงฺกมิ
อุปสงฺกมิตฺวา   ชีวกํ   โกมารภจฺจํ  เอตทโวจ  เสฏฺฐิภริยา  ตํ  อาจริย
#๑-๒ ม. ยุ. อยํ ปาโฐ นตฺถิ ฯ
