     [๑๒๔]   ภิกฺขุ   อตฺถตกฐิโน   ทิสงฺคมิโก   ปกฺกมติ   จีวรปฏิวิสํ
อปวิลายมาโน    ฯ    ตเมนํ   ทิสงฺคตํ   ภิกฺขู   ปุจฺฉนฺติ   กหํ   ตฺวํ
อาวุโส   วสฺสํ   วุตฺโถ   กตฺถ   จ  เต  จีวรปฏิวิโสติ  ฯ  โส  เอวํ
วเทติ    อมุกสฺมึ    อาวาเส    วสฺสํ    วุตฺโถมฺหิ   ตตฺถ   จ   เม
จีวรปฏิวิโสติ   ฯ   เต   เอวํ   วเทนฺติ  คจฺฉาวุโส  ตํ  จีวรํ  อาหร
มยนฺเต   อิธ   จีวรํ  กริสฺสามาติ  ฯ  โส  ตํ  อาวาสํ  คนฺตฺวา  ภิกฺขู
ปุจฺฉติ   กหํ   เม   อาวุโส   จีวรปฏิวิโสติ   ฯ   เต  เอวํ  วเทนฺติ
อยนฺเต  อาวุโส  จีวรปฏิวิโสติ  ฯ  โส  ตํ  จีวรํ  อาทาย  ตํ  อาวาสํ
คจฺฉติ   ฯ   ตสฺส   ตํ   อาวาสํ   คตสฺส  เอวํ  โหติ  อิเธวิมํ  จีวรํ
กาเรสฺสํ   น   ปจฺเจสฺสนฺติ   ฯ   โส   ตํ   จีวรํ  กาเรติ  ฯ  ตสฺส
ภิกฺขุโน     นิฏฺฐานนฺติโก    กฐินุทฺธาโร    ฯ    ภิกฺขุ    อตฺถตกฐิโน
ทิสงฺคมิโก  ปกฺกมติ  ฯเปฯ  เนวิมํ  จีวรํ  กาเรสฺสํ  น  ปจฺเจสฺสนฺติ  ฯ
ตสฺส   ภิกฺขุโน   สนฺนิฏฺฐานนฺติโก   กฐินุทฺธาโร   ฯ  ภิกฺขุ  อตฺถตกฐิโน
ทิสงฺคมิโก    ปกฺกมติ    ฯเปฯ    อิเธวิมํ    จีวรํ    กาเรสฺสํ    นh
ปจฺเจสฺสนฺติ   ฯ  โส  ตํ  จีวรํ  กาเรติ  ฯ  ตสฺส  ตํ  จีวรํ  กยิรมานํ
นสฺสติ ฯ ตสฺส ภิกฺขุโน นาสนนฺติโก กฐินุทฺธาโร ฯ
                   อปวิลายนนวกํ นิฏฺฐิตํ ฯ
     [๑๒๕]  ภิกฺขุ  อตฺถตกฐิโน  ผาสุวิหาริโก  จีวรํ  อาทาย  ปกฺกมติ
อมุกํ   นาม   อาวาสํ   คมิสฺสามิ  ตตฺถ  เจ  เม  ๑  ผาสุ  ภวิสฺสติ
#๑ สี. ตตฺถ จ เม ฯ ม. ยุ. ตตฺถ เม ฯ
