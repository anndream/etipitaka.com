ทิสฺวาน   นตฺถิ   อาราเม   ภิกฺขู   อาชีวกา   กายํ   โอวสฺสาเปนฺตีติ
เยนาหํ       เตนุปสงฺกมิ      อุปสงฺกมิตฺวา      มํ      เอตทโวจ
นตฺถยฺเย    อาราเม    ภิกฺขู    อาชีวกา    กายํ    โอวสฺสาเปนฺตีติ
อสุจิ   ภนฺเต   นคฺคิยํ   เชคุจฺฉํ   ๑  ปฏิกูลํ  อิมาหํ  ภนฺเต  อตฺถวสํ
สมฺปสฺสมานา    อิจฺฉามิ   สงฺฆสฺส   ยาวชีวํ   วสฺสิกสาฏิกํ   ทาตุํ   ฯ
ปุน   จปรํ   ภนฺเต   อาคนฺตุโก   ภิกฺขุ  น  วีถิกุสโล  น  โคจรกุสโล
กิลนฺโต    ปิณฺฑาย    จรติ    โส    เม    อาคนฺตุกภตฺตํ   ภุญฺชิตฺวา
วีถิกุสโล     โคจรกุสโล    อกิลนฺโต    ปิณฺฑาย    จริสฺสติ    อิมาหํ
ภนฺเต     อตฺถวสํ     สมฺปสฺสมานา    อิจฺฉามิ    สงฺฆสฺส    ยาวชีวํ
อาคนฺตุกภตฺตํ  ทาตุํ  ฯ  ปุน  จปรํ  ภนฺเต  คมิโก  ภิกฺขุ  อตฺตโน  ภตฺตํ
ปริเยสมาโน   สตฺถา   วา   วิหายิสฺสติ   ยตฺถ  วา  วาสํ  คนฺตุกาโม
ภวิสฺสติ    ตตฺถ   วิกาเล   อุปคจฺฉิสฺสติ   กิลนฺโต   อทฺธานํ   คมิสฺสติ
โส   เม   คมิกภตฺตํ   ภุญฺชิตฺวา   สตฺถา   น  วิหายิสฺสติ  ยตฺถ  วาสํ
คนฺตุกาโม   ภวิสฺสติ   ตตฺถ   วิกาเล   น  อุปคจฺฉิสฺสติ  ๒  อกิลนฺโต
อทฺธานํ   คมิสฺสติ   อิมาหํ   ภนฺเต   อตฺถวสํ   สมฺปสฺสมานา   อิจฺฉามิ
สงฺฆสฺส   ยาวชีวํ   คมิกภตฺตํ   ทาตุํ   ฯ  ปุน  จปรํ  ภนฺเต  คิลานสฺส
ภิกฺขุโน   สปฺปายานิ   โภชนานิ  อลภนฺตสฺส  อาพาโธ  วา  อภิวฑฺฒิสฺสติ
กาลกิริยา    ๓   วา   ภวิสฺสติ   ตสฺส   เม   คิลานภตฺตํ   ภุตฺตสฺส
อาพาโธ    นาภิวฑฺฒิสฺสติ   กาลกิริยา   น   ภวิสฺสติ   อิมาหํ   ภนฺเต
อตฺถวสํ    สมฺปสฺสมานา    อิจฺฉามิ    สงฺฆสฺส    ยาวชีวํ   คิลานภตฺตํ
#๑ ยุ. อยํ สทฺโท นตฺถิ ฯ ๒ ม. กาเล อุปคจฺฉิสฺสติ ฯ ยุ. กาเลน ฯ ๓ ม. ยุ.
#กาลํ กิริยา ฯ
