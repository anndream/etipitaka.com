กมฺมปฺปตฺตา   เต   อนาคตา   โหนฺติ   ฉนฺทารหานํ   ฉนฺโท  อนาหโฏ
โหติ     สมฺมุขีภูตา     ปฏิกฺโกสนฺติ    วคฺคกมฺมํ    ฯ    ญตฺติจตุตฺเถ
เจ   ภิกฺขเว   กมฺเม   ยาวติกา   ภิกฺขู   กมฺมปฺปตฺตา   เต  อาคตา
โหนฺติ     ฉนฺทารหานํ     ฉนฺโท     อนาหโฏ    โหติ    สมฺมุขีภูตา
ปฏิกฺโกสนฺติ    วคฺคกมฺมํ    ฯ    ญตฺติจตุตฺเถ   เจ   ภิกฺขเว   กมฺเม
ยาวติกา    ภิกฺขู   กมฺมปฺปตฺตา   เต   อาคตา   โหนฺติ   ฉนฺทารหานํ
ฉนฺโท    อาหโฏ    โหติ    สมฺมุขีภูตา   ปฏิกฺโกสนฺติ   วคฺคกมฺมํ   ฯ
อิทํ วุจฺจติ ภิกฺขเว วคฺคกมฺมํ ฯ
     [๑๘๓]  กตมญฺจ  ภิกฺขเว  สมคฺคกมฺมํ  ฯ  ญตฺติทุติเย  เจ ภิกฺขเว
กมฺเม    ยาวติกา    ภิกฺขู    กมฺมปฺปตฺตา    เต    อาคตา   โหนฺติ
ฉนฺทารหานํ    ฉนฺโท    อาหโฏ    โหติ   สมฺมุขีภูตา   นปฺปฏิกฺโกสนฺติ
สมคฺคกมฺมํ   ฯ   ญตฺติจตุตฺเถ   เจ   ภิกฺขเว   กมฺเม  ยาวติกา  ภิกฺขู
กมฺมปฺปตฺตา    เต   อาคตา   โหนฺติ   ฉนฺทารหานํ   ฉนฺโท   อาหโฏ
โหติ    สมฺมุขีภูตา    นปฺปฏิกฺโกสนฺติ    สมคฺคกมฺมํ   ฯ   อิทํ   วุจฺจติ
ภิกฺขเว สมคฺคกมฺมํ ฯ
     [๑๘๔]    กตมญฺจ    ภิกฺขเว    ธมฺมปฏิรูปเกน   วคฺคกมฺมํ   ฯ
ญตฺติทุติเย   เจ   ภิกฺขเว  กมฺเม  ปฐมํ  กมฺมวาจํ  อนุสฺสาเวติ  ปจฺฉา
ญตฺตึ   ฐเปติ   ยาวติกา   ภิกฺขู   กมฺมปฺปตฺตา   เต  อนาคตา  โหนฺติ
ฉนฺทารหานํ    ฉนฺโท    อนาหโฏ    โหติ    สมฺมุขีภูตา   ปฏิกฺโกสนฺติ
ธมฺมปฏิรูปเกน   วคฺคกมฺมํ   ฯ   ญตฺติทุติเย  เจ  ภิกฺขเว  กมฺเม  ปฐมํ
