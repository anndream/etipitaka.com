                   กรณียโทฬสกํ นิฏฺฐิตํ ฯ
     [๑๒๒]   ภิกฺขุ   อตฺถตกฐิโน   ทิสงฺคมิโก   ปกฺกมติ   จีวรปฏิวิสํ
อปวิลายมาโน  ๑  ตเมนํ  ทิสงฺคตํ  ๒  ภิกฺขู  ปุจฺฉนฺติ กหํ ตฺวํ อาวุโส
วสฺสํ   วุตฺโถ   กตฺถ   จ   เต   จีวรปฏิวิโสติ  ฯ  โส  เอวํ  วเทติ
อมุกสฺมึ   อาวาเส   วสฺสํ   วุตฺโถมฺหิ  ตตฺถ  จ  เม  จีวรปฏิวิโสติ  ฯ
เต   เอวํ   วเทนฺติ   คจฺฉาวุโส   ตํ   จีวรํ   อาหร   มยนฺเต  อิธ
จีวรํ   กริสฺสามาติ   ฯ   โส  ตํ  อาวาสํ  คนฺตฺวา  ภิกฺขู  ปุจฺฉติ  กหํ
เม   อาวุโส   จีวรปฏิวิโสติ  ฯ  เต  เอวํ  วเทนฺติ  อยนฺเต  อาวุโส
จีวรปฏิวิโส   กหํ  คมิสฺสสีติ  ฯ  โส  เอวํ  วเทติ  อมุกํ  [๓]  นาม
อาวาสํ   คมิสฺสามิ   ตตฺถ   เม   ภิกฺขู   จีวรํ   กริสฺสนฺตีติ   ฯ  เต
เอวํ   วเทนฺติ  อลํ  อาวุโส  มา  [๔]  อคมาสิ  มยนฺเต  อิธ  จีวรํ
กริสฺสามาติ   ฯ   ตสฺส   เอวํ   โหติ   อิเธวิมํ   จีวรํ  กาเรสฺสํ  น
ปจฺเจสฺสนฺติ    ฯ    โส   ตํ   จีวรํ   กาเรติ   ฯ   ตสฺส   ภิกฺขุโน
นิฏฺฐานนฺติโก   กฐินุทฺธาโร   ฯ  ภิกฺขุ  อตฺถตกฐิโน  ทิสงฺคมิโก  ปกฺกมติ
ฯเปฯ    ตสฺส    ภิกฺขุโน   สนฺนิฏฺฐานนฺติโก   กฐินุทฺธาโร   ฯ   ภิกฺขุ
อตฺถตกฐิโน   ทิสงฺคมิโก   ปกฺกมติ   ฯเปฯ  ตสฺส  ภิกฺขุโน  นาสนนฺติโก
กฐินุทฺธาโร ฯ
     [๑๒๓]   ภิกฺขุ   อตฺถตกฐิโน   ทิสงฺคมิโก   ปกฺกมติ   จีวรปฏิวิสํ
อปวิลายมาโน   ฯ   ตเมนํ  ทิสงฺคตํ  ภิกฺขู  ปุจฺฉนฺติ  กหํ  ตฺวํ  อาวุโส
#๑ สี. อปวีณายมาโน ฯ โป. ยุ. อปจินยมาโน ฯ ๒ โป. ทิสงฺคมิกํ ฯ ๓ ม. จ ฯ
#๔ โป. ตฺวํ ฯ
