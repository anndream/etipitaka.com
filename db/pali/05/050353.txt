ยสฺมึ    อุปาลิ   วตฺถุสฺมึ   โหติ   สงฺฆสฺส   ภณฺฑนํ   กลโห   วิคฺคโห
วิวาโท   สงฺฆเภโท   สงฺฆราชิ   สงฺฆววตฺถานํ   สงฺฆนานากรณํ  สงฺโฆ
ตํ   วตฺถุํ   วินิจฺฉินิตฺวา   มูลา   มูลํ   คนฺตฺวา   สงฺฆสามคฺคึ   กโรติ
ธมฺมิกา  สา  อุปาลิ  สงฺฆสามคฺคีติ ฯ กติ นุ โข ภนฺเต สงฺฆสามคฺคิโยติ ฯ
เทฺว    ๑    อุปาลิ    สงฺฆสามคฺคิโย   อตฺถิ   อุปาลิ   สงฺฆสามคฺคี
อตฺถาเปตา      พฺยญฺชนุเปตา      อตฺถิ      อุปาลิ     สงฺฆสามคฺคี
อตฺถุเปตา   จ   พฺยญฺชนุเปตา   จ  ฯ  กตมา  จ  อุปาลิ  สงฺฆสามคฺคี
อตฺถาเปตา   พฺยญฺชนุเปตา   ฯ   ยสฺมึ  อุปาลิ  วตฺถุสฺมึ  โหติ  สงฺฆสฺส
ภณฺฑนํ   กลโห   วิคฺคโห   วิวาโท  สงฺฆเภโท  สงฺฆราชิ  สงฺฆววตฺถานํ
สงฺฆนานากรณํ     สงฺโฆ     ตํ     วตฺถุํ     อวินิจฺฉินิตฺวา    อมูลา
มูลํ   คนฺตฺวา   สงฺฆสามคฺคึ   กโรติ   อยํ  วุจฺจติ  อุปาลิ  สงฺฆสามคฺคี
อตฺถาเปตา    พฺยญฺชนุเปตา    ฯ   กตมา   จ   อุปาลิ   สงฺฆสามคฺคี
อตฺถุเปตา   จ   พฺยญฺชนุเปตา   จ   ฯ   ยสฺมึ  อุปาลิ  วตฺถุสฺมึ  โหติ
สงฺฆสฺส    ภณฺฑนํ   กลโห   วิคฺคโห   วิวาโท   สงฺฆเภโท   สงฺฆราชิ
สงฺฆววตฺถานํ   สงฺฆนานากรณํ   สงฺโฆ   ตํ   วตฺถุํ   วินิจฺฉินิตฺวา  มูลา
มูลํ   คนฺตฺวา   สงฺฆสามคฺคึ   กโรติ   อยํ  วุจฺจติ  อุปาลิ  สงฺฆสามคฺคี
อตฺถุเปตา  จ  พฺยญฺชนุเปตา จ ฯ อิมา โข อุปาลิ  เทฺว  สงฺฆ-
สามคฺคิโยติ ฯ   อถโข       อายสฺมา       อุปาลิ       อุฏฺฐายาสนา       เอกํสํ
อุตฺตราสงฺคํ   กริตฺวา   เยน   ภควา   เตนญฺชลิมฺปณาเมตฺวา   ภควนฺตํ
คาถาย  อชฺฌภาสิ
#๑ ม. เทฺวมา ฯ
