อานนฺทํ   เอตทโวจ   อิธ   เม   ภนฺเต  อานนฺท  ปฏิปาฏึ  อลภนฺตสฺส
เอตทโหสิ   ยนฺนูนาหํ   ภตฺตคฺคํ  โอโลเกยฺยํ  ยํ  ภตฺตคฺเค  นาสฺส  ๑-ฐ
ตํ    ปฏิยาเทยฺยนฺติ    โส    โข   อหํ   ภนฺเต   อานนฺท   ภตฺตคฺคํ
โอโลเกนฺโต   เทฺว   นาทฺทสํ   ฑากญฺจ  ปิฏฺฐขาทนียญฺจ  สจาหํ  ภนฺเต
อานนฺท     ปฏิยาเทยฺยํ     ฑากญฺจ    ปิฏฺฐขาทนียญฺจ    ปฏิคฺคณฺเหยฺย
เม   ภควาติ   ฯ   เตนหิ   โรช  ภควนฺตํ  ปฏิปุจฺฉิสฺสามีติ  ฯ  อถโข
อายสฺมา   อานนฺโท  ภควโต  เอตมตฺถํ  อาโรเจสิ  ฯ  เตนหิ  อานนฺท
ปฏิยาเทตูติ   ฯ   เตนหิ  โรช  ปฏิยาเทหีติ  ฯ  อถโข  โรโช  มลฺโล
ตสฺสา  รตฺติยา  อจฺจเยน  ปหูตํ  ฑากญฺจ  ปิฏฺฐขาทนียญฺจ ปฏิยาทาเปตฺวา
ภควโต     อุปนาเมสิ     ปฏิคฺคณฺหาตุ     เม     ภนฺเต     ภควา
ฑากญฺจ   ปิฏฺฐขาทนียญฺจาติ   ฯ   เตนหิ   โรช   ภิกฺขูนํ   เทหีติ   ฯ
ภิกฺขู    กุกฺกุจฺจายนฺตา    นปฺปฏิคฺคณฺหนฺติ    ฯ    ปฏิคฺคณฺหถ   ภิกฺขเว
ปริภุญฺชถาติ    ฯ    อถโข    โรโช   มลฺโล   พุทฺธปฺปมุขํ   ภิกฺขุสงฺฆํ
ปหูเตหิ    ฑาเกหิ   จ   ปิฏฺฐขาทนีเยหิ   จ   สหตฺถา   สนฺตปฺเปตฺวา
สมฺปวาเรตฺวา   ภควนฺตํ   โธตหตฺถํ  โอนีตปตฺตปาณึ  เอกมนฺตํ  นิสีทิ  ฯ
เอกมนฺตํ  นิสินฺนํ  โข  โรชํ  มลฺลํ  ภควา  ธมฺมิยา  กถาย สนฺทสฺเสตฺวา
สมาทเปตฺวา      สมุตฺเตเชตฺวา      สมฺปหํเสตฺวา      อุฏฺฐายาสนา
ปกฺกามิ   ฯ   อถโข   ภควา   เอตสฺมึ   นิทาเน   เอตสฺมึ   ปกรเณ
ธมฺมึ   กถํ   กตฺวา   ภิกฺขู   อามนฺเตสิ   อนุชานามิ  ภิกฺขเว  สพฺพญฺจ
ฑากํ สพฺพญฺจ ปิฏฺฐขาทนียนฺติ ฯ
#๑ โป. ม. ยุ. นาทฺทสํ ฯ
