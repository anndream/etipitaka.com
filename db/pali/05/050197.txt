พฺยตฺเตน    ภิกฺขุนา    ปฏิพเลน   สงฺโฆ   ญาเปตพฺโพ   สุณาตุ   เม
ภนฺเต    สงฺโฆ    ยทิ    สงฺฆสฺส    ปตฺตกลฺลํ    สงฺโฆ   อิตฺถนฺนามํ
ภิกฺขุํ   จีวรนิทาหกํ   สมฺมนฺเนยฺย   ฯ   เอสา   ญตฺติ  ฯ  สุณาตุ  เม
ภนฺเต   สงฺโฆ   สงฺโฆ   อิตฺถนฺนามํ   ภิกฺขุํ  จีวรนิทาหกํ  สมฺมนฺนติ  ฯ
ยสฺสายสฺมโต   ขมติ   อิตฺถนฺนามสฺส   ภิกฺขุโน   จีวรนิทาหกสฺส   สมฺมติ
โส    ตุณฺหสฺส    ยสฺส    นกฺขมติ    โส    ภาเสยฺย   ฯ   สมฺมโต
สงฺเฆน    อิตฺถนฺนาโม    ภิกฺขุ    จีวรนิทาหโก   ฯ   ขมติ   สงฺฆสฺส
ตสฺมา ตุณฺหี ฯ เอวเมตํ ธารยามีติ ฯ
     [๑๔๓]  เตน  โข  ปน  สมเยน  จีวรนิทาหกา ภิกฺขู ๑ มณฺฑเปปิ
รุกฺขมูเลปิ นิมฺพโกเสปิ อชฺโฌกาเสปิ ๒ จีวรํ นิทหนฺติ ๓ ฯ อุนฺทุเรหิปิ ๔
อุปจิกาหิปิ   ขชฺชนฺติ   ฯ  ภควโต  เอตมตฺถํ  อาโรเจสุํ  ฯ  อนุชานามิ
ภิกฺขเว   ภณฺฑาคารํ   สมฺมนฺนิตุํ   ยํ   สงฺโฆ   อากงฺขติ   วิหารํ  วา
อฑฺฒโยคํ   วา   ปาสาทํ   วา   หมฺมิยํ   วา   คุหํ  วา  ฯ  เอวญฺจ
ปน   ภิกฺขเว   สมฺมนฺนิตพฺโพ   ฯ  พฺยตฺเตน  ภิกฺขุนา  ปฏิพเลน  สงฺโฆ
ญาเปตพฺโพ   สุณาตุ   เม   ภนฺเต   สงฺโฆ   ยทิ   สงฺฆสฺส  ปตฺตกลฺลํ
สงฺโฆ  อิตฺถนฺนามํ  วิหารํ  ภณฺฑาคารํ  สมฺมนฺเนยฺย  ฯ  เอสา  ญตฺติ  ฯ
สุณาตุ   เม   ภนฺเต   สงฺโฆ   สงฺโฆ   อิตฺถนฺนามํ  วิหารํ  ภณฺฑาคารํ
สมฺมนฺนติ     ฯ    ยสฺสายสฺมโต    ขมติ    อิตฺถนฺนามสฺส    วิหารสฺส
ภณฺฑาคารสฺส   สมฺมติ   โส  ตุณฺหสฺส  ยสฺส  นกฺขมติ  โส  ภาเสยฺย  ฯ
สมฺมโต    สงฺเฆน    อิตฺถนฺนาโม    วิหาโร   ภณฺฑาคารํ   ฯ   ขมติ
#๑ ม. จีวรนิทหโก ภิกฺขุ ฯ ๒ โป. ม. ยุ. อยํ ปาโฐ น ทิสสติ ฯ ๓ ม. นิทหติ ฯ
#๔ ม. อุนฺทูเรหิปิ ฯ
