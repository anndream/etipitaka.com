อปฺปฏินิสฺสคฺเค  อุกฺขิตฺตกสฺส  ภิกฺขเว  ปณฺฑกสฺส  ภิกฺขเว  เถยฺย-
สํวาสกสฺส   ภิกฺขเว     ติตฺถิยปกฺกนฺตกสฺส    ภิกฺขเว    ติรจฺฉานคตสฺส
ภิกฺขเว   มาตุฆาตกสฺส   ภิกฺขเว  ปิตุฆาตกสฺส  ภิกฺขเว  อรหนฺต-
ฆาตกสฺส  ภิกฺขเว      ภิกฺขุนีทูสกสฺส      ภิกฺขเว     สงฺฆเภทกสฺส     ภิกฺขเว
โลหิตุปฺปาทกสฺส   ภิกฺขเว   อุภโตพฺยญฺชนกสฺส   ภิกฺขเว  นานา
สํวาสกสฺส  ภิกฺขเว       นานาสีมาย       ฐิตสฺส       ภิกฺขเว       อิทฺธิยา
เวหาเส    ฐิตสฺส    ภิกฺขเว   ยสฺส   สงฺโฆ   กมฺมํ   กโรติ   ตสฺส
(๑)  ภิกฺขเว  สงฺฆมชฺเฌ  ปฏิกฺโกสนา  น  รูหติ  ฯ อิเมสํ โข ภิกฺขเว
สงฺฆมชฺเฌ   ปฏิกฺโกสนา   น   รูหติ  ฯ  กสฺส  จ  ภิกฺขเว  สงฺฆมชฺเฌ
ปฏิกฺโกสนา   รูหติ   ฯ   ภิกฺขุสฺส  ภิกฺขเว  ปกตตฺตสฺส  สมานสํวาสกสฺส
สมานสีมาย      ฐิตสฺส      อนฺตมโส     อนนฺตริกสฺสาปิ     ภิกฺขุโน
วิญฺญาเปนฺตสฺส    สงฺฆมชฺเฌ    ปฏิกฺโกสนา   รูหติ   ฯ   อิมสฺส   โข
ภิกฺขเว สงฺฆมชฺเฌ ปฏิกฺโกสนา รูหติ ฯ
     [๑๙๔]   เทฺวมา   ภิกฺขเว   นิสฺสารณา  อตฺถิ  ภิกฺขเว  ปุคฺคโล
อปฺปตฺโต   นิสฺสารณํ  ตํ  เจ  สงฺโฆ  นิสฺสาเรติ  เอกจฺโจ  สุนิสฺสาริโต
เอกจฺโจ    ทุนฺนิสฺสาริโต    ฯ    กตโม    จ    ภิกฺขเว    ปุคฺคโล
อปฺปตฺโต   นิสฺสารณํ   ตํ   เจ   สงฺโฆ   นิสฺสาเรติ  ทุนฺนิสฺสาริโต  ฯ
อิธ   [๒]  ภิกฺขเว  ภิกฺขุ  สุทฺโธ  โหติ  อนาปตฺติโก  ตํ  เจ  สงฺโฆ
นิสฺสาเรติ   ทุนฺนิสฺสาริโต   ฯ  อยํ  วุจฺจติ  ภิกฺขเว  ปุคฺคโล  อปฺปตฺโต
นิสฺสารณํ   ตํ   เจ   สงฺโฆ   นิสฺสาเรติ   ทุนฺนิสฺสาริโต   ฯ   กตโม
#๑ โป. ม. จ ฯ ๒ ม. ยุ. ปน ฯ
