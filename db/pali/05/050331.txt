โกฏฺฐาคารญฺจ  อจฺฉินฺนํ  อิมินา  จ  เม  มาตาปิตโร  หตา  อยํ  ขฺวสฺส
กาโล    โยหํ    เวรํ   อปฺเปยฺยนฺติ   โกสิยา   ขคฺคํ   นิพฺพาหิ   ฯ
อถโข   ภิกฺขเว   ทีฆาวุสฺส   กุมารสฺส   เอตทโหสิ   ปิตา   โข   มํ
มรณกาเล   อวจ   มา   โข   ตฺวํ   ตาต   ทีฆาวุ   ทีฆํ  ปสฺส  มา
รสฺสํ   น   หิ   ตาต   ทีฆาวุ  เวเรน  เวรา  สมฺมนฺติ  อเวเรน  หิ
ตาต   ทีฆาวุ   เวรา   สมฺมนฺตีติ   น   โข   เม   ตํ  ปฏิรูปํ  โยหํ
ปิตุ   วจนํ   อติกฺกเมยฺยนฺติ   โกสิยา   ขคฺคํ   ปเวเสสิ   ฯ  ทุติยมฺปิ
โข   ภิกฺขเว   ฯเปฯ   ตติยมฺปิ   โข   ภิกฺขเว   ทีฆาวุสฺส  กุมารสฺส
เอตทโหสิ    อยํ    โข   พฺรหฺมทตฺโต   กาสีราชา   พหุโน   อมฺหากํ
อนตฺถสฺส    การโก    อิมินา   อมฺหากํ   พลญฺจ   วาหนญฺจ   ชนปโท
จ   โกโส   จ   โกฏฺฐาคารญฺจ  อจฺฉินฺนํ  อิมินา  จ  เม  มาตาปิตโร
หตา    อยํ    ขฺวสฺส   กาโล   โยหํ   เวรํ   อปฺเปยฺยนฺติ   โกสิยา
ขคฺคํ    นิพฺพาหิ   ฯ   ตติยมฺปิ   โข   ภิกฺขเว   ทีฆาวุสฺส   กุมารสฺส
เอตทโหสิ   ปิตา   โข   มํ   มรณกาเล   อวจ  มา  โข  ตฺวํ  ตาต
ทีฆาวุ   ทีฆํ   ปสฺส   มา  รสฺสํ  น  หิ  ตาต  ทีฆาวุ  เวเรน  เวรา
สมฺมนฺติ   อเวเรน   หิ   ตาต   ทีฆาวุ   เวรา   สมฺมนฺตีติ   น  โข
เม    ตํ    ปฏิรูปํ    โยหํ    ปิตุ   วจนํ   อติกฺกเมยฺยนฺติ   ปุนเทว
โกสิยา   ขคฺคํ   ปเวเสสิ  ฯ  อถโข  ภิกฺขเว  พฺรหฺมทตฺโต  กาสีราชา
ภีโต   อุพฺพิคฺโค   อุสฺสงฺกี   อุตฺรโสฺต   สหสา   วุฏฺฐาสิ   ฯ   อถโข
ภิกฺขเว   ทีฆาวุ   กุมาโร   พฺรหฺมทตฺตํ   กาสีราชานํ  เอตทโวจ  กิสฺส
