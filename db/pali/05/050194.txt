ชนปเทสุ   อทฺธานมคฺคปฏิปนฺนา   โหนฺติ   ฯ   เอกจฺเจ   ภิกฺขู  สุสานํ
โอกฺกมึสุ   ปํสุกูลาย   เอกจฺเจ   ภิกฺขู   นาคเมสุํ  ฯ  เย  เต  ภิกฺขู
สุสานํ   โอกฺกมึสุ   ปํสุกูลาย  เต  ปํสุกูลานิ  ลภึสุ  ฯ  เย  เต  ภิกฺขู
นาคเมสุํ   เต   เอวมาหํสุ   อมฺหากํปิ   อาวุโส   ภาคํ   เทถาติ  ฯ
เต   เอวมาหํสุ   น   มยํ   อาวุโส   ตุมฺหากํ   ภาคํ  ทสฺสาม  กิสฺส
ตุเมฺห   นาคมิตฺถาติ   ฯ  ภควโต  เอตมตฺถํ  อาโรเจสุํ  ฯ  อนุชานามิ
ภิกฺขเว   นาคเมนฺตานํ   นากามา   ภาคํ  ทาตุนฺติ  ฯ  เตน  โข  ปน
สมเยน   สมฺพหุลา   ภิกฺขู   โกสเลสุ   ชนปเทสุ   อทฺธานมคฺคปฏิปนฺนา
โหนฺติ   ฯ   เอกจฺเจ   ภิกฺขู   สุสานํ   โอกฺกมึสุ  ปํสุกูลาย  เอกจฺเจ
ภิกฺขู   อาคเมสุํ   ฯ   เย   เต   ภิกฺขู   สุสานํ  โอกฺกมึสุ  ปํสุกูลาย
เต   ปํสุกูลานิ   ลภึสุ   ฯ  เย  เต  ภิกฺขู  อาคเมสุํ  เต  เอวมาหํสุ
อมฺหากํปิ     อาวุโส     ภาคํ    เทถาติ    ฯ    เต    เอวมาหํสุ
น    มยํ    อาวุโส   ตุมฺหากํ   ภาคํ   ทสฺสาม   กิสฺส   ตุเมฺห   น
โอกฺกมิตฺถาติ    ฯ   ภควโต   เอตมตฺถํ   อาโรเจสุํ   ฯ   อนุชานามิ
ภิกฺขเว   อาคเมนฺตานํ   อกามา   ภาคํ   ทาตุนฺติ  ฯ  เตน  โข  ปน
สมเยน   สมฺพหุลา   ภิกฺขู   โกสเลสุ   ชนปเทสุ   อทฺธานมคฺคปฏิปนฺนา
โหนฺติ    ฯ   เอกจฺเจ   ภิกฺขู   ปฐมํ   สุสานํ   โอกฺกมึสุ   ปํสุกูลาย
เอกจฺเจ   ภิกฺขู   ปจฺฉา   โอกฺกมึสุ  ฯ  เย  เต  ภิกฺขู  ปฐมํ  สุสานํ
โอกฺกมึสุ   ปํสุกูลาย   เต   ปํสุกูลานิ   ลภึสุ   ฯ   เย   เต   ภิกฺขู
ปจฺฉา   โอกฺกมึสุ   เต   น   ลภึสุ   ฯ   เต   เอวมาหํสุ  อมฺหากํปิ
