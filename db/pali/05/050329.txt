สิปฺปํ   สิกฺขิตุนฺติ   ฯ   เตนหิ   ภเณ   มาณวก   สิกฺขสฺสูติ  ฯ  อถโข
ภิกฺขเว   ทีฆาวุ   กุมาโร  รตฺติยา  ปจฺจูสสมยํ  ปจฺจุฏฺฐาย  หตฺถิสาลายํ
มญฺชุนา   สเรน   คายิ   วีณญฺจ   วาเทสิ   ฯ  อสฺโสสิ  โข  ภิกฺขเว
พฺรหฺมทตฺโต   กาสีราชา   รตฺติยา   ปจฺจูสสมยํ  ปจฺจุฏฺฐาย  หตฺถิสาลายํ
มญฺชุนา    สเรน    คีตํ   วีณญฺจ   วาทิตํ   สุตฺวาน   มนุสฺเส   ปุจฺฉิ
โก   ภเณ   รตฺติยา   ปจฺจูสสมยํ   ปจฺจุฏฺฐาย   หตฺถิสาลายํ   มญฺชุนา
สเรน   คายิ   วีณญฺจ   วาเทสีติ   ฯ   อมุกสฺส   เทว  หตฺถาจริยสฺส
อนฺเตวาสี   มาณวโก   รตฺติยา   ปจฺจูสสมยํ   ปจฺจุฏฺฐาย   หตฺถิสาลายํ
มญฺชุนา   สเรน  คายิ  วีณญฺจ  วาเทสีติ  ฯ  เตนหิ  ภเณ  ตํ  มาณวกํ
อาเนถาติ  ฯ  เอวํ  เทวาติ  โข  ภิกฺขเว  เต  มนุสฺสา  พฺรหฺมทตฺตสฺส
กาสีรญฺโญ   ปฏิสฺสุณิตฺวา   ทีฆาวว   กุมารํ  อาเนสุํ  ฯ  อถโข  ภิกฺขเว
พฺรหฺมทตฺโต    กาสีราชา    ทีฆาวว   กุมารํ   เอตทโวจ   ตฺวํ   ภเณ
มาณวก    รตฺติยา    ปจฺจูสสมยํ    ปจฺจุฏฺฐาย   หตฺถิสาลายํ   มญฺชุนา
สเรน  คายิ  วีณญฺจ  วาเทสีติ  ฯ  เอวํ  เทวาติ  ฯ เตนหิ [๑] ภเณ
มาณวก   คายสฺสุ   วีณญฺจ   วาเทหีติ  ฯ  เอวํ  เทวาติ  โข  ภิกฺขเว
ทีฆาวุ   กุมาโร  พฺรหฺมทตฺตสฺส  กาสีรญฺโญ  ปฏิสฺสุณิตฺวา  อาราธาเปกฺโข
มญฺชุนา    สเรน    คายิ    วีณญฺจ   วาเทสิ   ฯ   อถโข   ภิกฺขเว
พฺรหฺมทตฺโต    กาสีราชา    ทีฆาวว   กุมารํ   เอตทโวจ   ตฺวํ   ภเณ
มาณวก   มํ   อุปฏฺฐหาติ   ฯ   เอวํ   เทวาติ   โข  ภิกฺขเว  ทีฆาวุ
กุมาโร   พฺรหฺมทตฺตสฺส   กาสีรญฺโญ   ปจฺจสฺโสสิ   ฯ   อถโข  ภิกฺขเว
#๑ ม. ยุ. ตฺวํ ฯ
