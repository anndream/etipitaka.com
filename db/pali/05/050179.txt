คหปตึ   ติกิจฺฉิตุนฺติ   ฯ   อถโข   ราชคหโก   เนคโม   เยน  ราชา
มาคโธ    เสนิโย   พิมฺพิสาโร   เตนุปสงฺกมิ   อุปสงฺกมิตฺวา   ราชานํ
มาคธํ   เสนิยํ   พิมฺพิสารํ   เอตทโวจ   อยํ   เทว   เสฏฺฐี   คหปติ
พหูปกาโร  เทวสฺส  เจว  เนคมสฺส  จ อปิจ เวชฺเชหิ ปจฺจกฺขาโต [๑]
เอกจฺเจ   เวชฺชา   เอวมาหํสุ   ปญฺจมํ   ทิวสํ   เสฏฺฐี  คหปติ  กาลํ
กริสฺสตีติ    เอกจฺเจ    เวชฺชา   เอวมาหํสุ   สตฺตมํ   ทิวสํ   เสฏฺฐี
คหปติ   กาลํ   กริสฺสตีติ   สาธุ   เทโว   ชีวกํ   เวชฺชํ   อาณาเปตุ
เสฏฺฐึ   คหปตึ   ติกิจฺฉิตุนฺติ   ฯ   อถโข   ราชา   มาคโธ   เสนิโย
พิมฺพิสาโร    ชีวกํ    โกมารภจฺจํ    อาณาเปสิ   คจฺฉ   ภเณ   ชีวก
เสฏฺฐึ    คหปตึ    ติกิจฺฉาหีติ    ฯ    เอวํ   เทวาติ   โข   ชีวโก
โกมารภจฺโจ   รญฺโญ   มาคธสฺส   เสนิยสฺส   พิมฺพิสารสฺส  ปฏิสฺสุณิตฺวา
เยน     เสฏฺฐี    คหปติ    เตนุปสงฺกมิ    อุปสงฺกมิตฺวา    เสฏฺฐิสฺส
คหปติสฺส   วิการํ   สลฺลกฺเขตฺวา   เสฏฺฐึ  คหปตึ  เอตทโวจ  สจาหนฺตํ
คหปติ   อโรคํ   กเรยฺยํ   ๒  กึ  เม  อสฺส  เทยฺยธมฺโมติ  ฯ  สพฺพํ
สาปเตยฺยญฺจ   เต   อาจริย   โหตุ   อหญฺจ  เต  ทาโสติ  ฯ  สกฺขสิ
ปน   ตฺวํ   คหปติ   เอเกน   ปสฺเสน   สตฺต   มาเส  นิปชฺชิตุนฺติ  ฯ
สกฺโกมหํ   อาจริย   เอเกน   ปสฺเสน   สตฺต   มาเส  นิปชฺชิตุนฺติ  ฯ
สกฺขสิ    ปน    ตฺวํ    คหปติ    ทุติเยน    ปสฺเสน   สตฺต   มาเส
นิปชฺชิตุนฺติ   ฯ   สกฺโกมหํ   อาจริย   ทุติเยน   ปสฺเสน  สตฺต  มาเส
#๑ โป. โหติ ฯ ๒ ยุ. อโรคาเปยฺยํ ฯ
