เอสา   อาวุโส   เนสา   อนาปตฺติ   อาปนฺโนมฺหิ   นมฺหิ   อนาปนฺโน
อุกฺขิตฺโตมฺหิ    นมฺหิ    อนุกฺขิตฺโต    ธมฺมิเกนมฺหิ   กมฺเมน   อุกฺขิตฺโต
อกุปฺเปน   ฐานารเหน   เอถ   มํ   อายสฺมนฺโต   โอสาเรถาติ   กถํ=
นุ   โข   ภนฺเต   ปฏิปชฺชิตพฺพนฺติ  ฯ  อาปตฺติ  เอสา  ภิกฺขเว  เนสา
อนาปตฺติ    อาปนฺโน    เอโส    ภิกฺขุ    เนโส   ภิกฺขุ   อนาปนฺโน
อุกฺขิตฺโต   เอโส   ภิกฺขุ   เนโส  ภิกฺขุ  อนุกฺขิตฺโต  ธมฺมิเกน  กมฺเมน
อุกฺขิตฺโต   อกุปฺเปน   ฐานารเหน   ยโต  จ  โข  โส  ภิกฺขเว  ภิกฺขุ
อาปนฺโน   จ   อุกฺขิตฺโต   จ   ปสฺสติ   จ  เตนหิ  ภิกฺขเว  ตํ  ภิกฺขุํ
โอสาเรถาติ   ฯ   อถโข   เต  อุกฺขิตฺตานุวตฺตกา  ภิกฺขู  ตํ  อุกฺขิตฺตกํ
ภิกฺขุํ     โอสาเรตฺวา    เยน    อุกฺเขปกา    ภิกฺขู    เตนุปสงฺกมึสุ
อุปสงฺกมิตฺวา   อุกฺเขปเก   ภิกฺขู   เอตทโวจุํ   ยสฺมึ  อาวุโส  วตฺถุสฺมึ
อโหสิ   สงฺฆสฺส  ภณฺฑนํ  กลโห  วิคฺคโห  วิวาโท  สงฺฆเภโท  สงฺฆราชิ
สงฺฆววตฺถานํ    สงฺฆนานากรณํ    โส   เอโส   ภิกฺขุ   อาปนฺโน   จ
อุกฺขิตฺโต   จ   ปสฺสิ   จ   โอสาริโต   จ  หนฺท  มยํ  อาวุโส  ตสฺส
วตฺถุสฺส   วูปสมาย   สงฺฆสามคฺคึ  กโรมาติ  ฯ  อถโข  เต  อุกฺเขปกา
ภิกฺขู     เยน     ภควา    เตนุปสงฺกมึสุ    อุปสงฺกมิตฺวา    ภควนฺตํ
อภิวาเทตฺวา   เอกมนฺตํ   นิสีทึสุ   ฯ   เอกมนฺตํ   นิสินฺนา   โข  เต
อุกฺเขปกา  ๑  ภิกฺขู  ภควนฺตํ  เอตทโวจุํ  เต  ภนฺเต อุกฺขิตฺตานุวตฺตกา
ภิกฺขู   เอวมาหํสุ   ยสฺมึ   อาวุโส   วตฺถุสฺมึ   อโหสิ  สงฺฆสฺส  ภณฺฑนํ
กลโห    วิคฺคโห    วิวาโท    สงฺฆเภโท    สงฺฆราชิ   สงฺฆววตฺถานํ
#๑ ม. อยํ ปาโฐ นตฺถิ ฯ
