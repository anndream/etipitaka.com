อนุชานามิ ภิกฺขเว วิกาสิกํ สพฺพํ วณปฏิกมฺมนฺติ ฯ
     [๔๓]   เตน  โข  ปน  สมเยน  อญฺญตโร  ภิกฺขุ  อหินา  ทฏฺโฐ
โหติ   ฯ   ภควโต   เอตมตฺถํ   อาโรเจสุํ   ฯ   อนุชานามิ  ภิกฺขเว
จตฺตาริ   มหาวิกฏานิ   ทาตุํ   คูถํ  มุตฺตํ  ฉาริกํ  มตฺติกนฺติ  ฯ  อถโข
ภิกฺขูนํ  เอตทโหสิ  อปฺปฏิคฺคหิตานิ  นุ  โข  อุทาหุ  ปฏิคฺคเหตพฺพานีติ  ฯ
ภควโต     เอตมตฺถํ     อาโรเจสุํ     ฯ     อนุชานามิ    ภิกฺขเว
สติ    กปฺปิยการเก    ปฏิคฺคหาเปตุํ    อสติ    กปฺปิยการเก    สามํ
คเหตฺวา   ปริภุญฺชิตุนฺติ   ฯ   เตน   โข   ปน   สมเยน   อญฺญตเรน
ภิกฺขุนา   วิสํ   ปีตํ   โหติ   ฯ   ภควโต   เอตมตฺถํ   อาโรเจสุํ  ฯ
อนุชานามิ   ภิกฺขเว   คูถํ   ปาเยตุนฺติ   ฯ  อถโข  ภิกฺขูนํ  เอตทโหสิ
อปฺปฏิคฺคหิโต    นุ    โข    อุทาหุ    ปฏิคฺคเหตพฺโพติ   ฯ   ภควโต
เอตมตฺถํ    อาโรเจสุํ    ฯ    อนุชานามิ    ภิกฺขเว   ยํ   กโรนฺโต
ปฏิคฺคณฺหาติ เสฺวว ปฏิคฺคโห กโต น ปุน ปฏิคฺคเหตพฺโพติ ฯ
     [๔๔]    เตน    โข    ปน    สมเยน   อญฺญตรสฺส   ภิกฺขุโน
ฆรทินฺนกาพาโธ  โหติ  ฯ  ภควโต  เอตมตฺถํ  อาโรเจสุํ  ฯ  อนุชานามิ
ภิกฺขเว   สีตาโลฬึ   ปาเยตุนฺติ  ฯ  เตน  โข  ปน  สมเยน  อญฺญตโร
ภิกฺขุ   ทุฏฺฐคหณิโก   ๑   โหติ  ฯ  ภควโต  เอตมตฺถํ  อาโรเจสุํ  ฯ
อนุชานามิ  ภิกฺขเว  อามิสขารํ  ปาเยตุนฺติ  ฯ  เตน  โข  ปน  สมเยน
อญฺญตรสฺส   ภิกฺขุโน   ปณฺฑุโรคาพาโธ   โหติ   ฯ   ภควโต  เอตมตฺถํ
#๑ สี. ทุฏฺฐุคหณิโก ฯ
