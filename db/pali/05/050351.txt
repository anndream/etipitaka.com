สงฺฆนานากรณํ  โส  เอโส  ภิกฺขุ  อาปนฺโน  จ  อุกฺขิตฺโต  จ  ปสฺสิ  จ
โอสาริโต    จ    หนฺท   มยํ   อาวุโส   ตสฺส   วตฺถุสฺส   วูปสมาย
สงฺฆสามคฺคึ   กโรมาติ   กถํ   นุ   โข   ภนฺเต   ปฏิปชฺชิตพฺพนฺติ   ฯ
ยโต  จ  โข  โส  ภิกฺขเว  ภิกฺขุ  อาปนฺโน  จ  อุกฺขิตฺโต  จ  ปสฺสิ จ
โอสาริโต   จ   เตนหิ   ภิกฺขเว   สงฺโฆ   ตสฺส   วตฺถุสฺส  วูปสมาย
สงฺฆสามคฺคึ  กโรตุ  ฯ  เอวญฺจ  ปน  ภิกฺขเว  กาตพฺพา  ฯ  สพฺเพเหว
เอกชฺฌํ   สนฺนิปติตพฺพํ   คิลาเนหิ  จ  อคิลาเนหิ  จ  น  เกหิจิ  ฉนฺโท
ทาตพฺโพ    ฯ   สนฺนิปติตฺวา   พฺยตฺเตน   ภิกฺขุนา   ปฏิพเลน   สงฺโฆ
ญาเปตพฺโพ   สุณาตุ   เม   ภนฺเต   สงฺโฆ   ยสฺมึ   วตฺถุสฺมึ   อโหสิ
สงฺฆสฺส    ภณฺฑนํ   กลโห   วิคฺคโห   วิวาโท   สงฺฆเภโท   สงฺฆราชิ
สงฺฆววตฺถานํ    สงฺฆนานากรณํ    โส   เอโส   ภิกฺขุ   อาปนฺโน   จ
อุกฺขิตฺโต   จ   ปสฺสิ   จ   โอสาริโต  จ  ฯ  ยทิ  สงฺฆสฺส  ปตฺตกลฺลํ
สงฺโฆ   ตสฺส   วตฺถุสฺส   วูปสมาย   สงฺฆสามคฺคึ   กเรยฺย  ฯ  เอสา
ญตฺติ    ฯ   สุณาตุ   เม   ภนฺเต   สงฺโฆ   ยสฺมึ   วตฺถุสฺมึ   อโหสิ
สงฺฆสฺส    ภณฺฑนํ   กลโห   วิคฺคโห   วิวาโท   สงฺฆเภโท   สงฺฆราชิ
สงฺฆววตฺถานํ    สงฺฆนานากรณํ    โส   เอโส   ภิกฺขุ   อาปนฺโน   จ
อุกฺขิตฺโต   จ   ปสฺสิ   จ   โอสาริโต   จ  ฯ  สงฺโฆ  ตสฺส  วตฺถุสฺส
วูปสมาย   สงฺฆสามคฺคึ   กโรติ  ฯ  ยสฺสายสฺมโต  ขมติ  ตสฺส  วตฺถุสฺส
วูปสมาย    สงฺฆสามคฺคิยา    กรณํ    โส   ตุณฺหสฺส   ยสฺส   นกฺขมติ
โส  ภาเสยฺย  ฯ  กตา  สงฺเฆน  ตสฺส  วตฺถุสฺส  วูปสมาย  สงฺฆสามคฺคี
