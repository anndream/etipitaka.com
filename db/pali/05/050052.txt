อาโรเจสุํ   ฯ   อนุชานามิ   ภิกฺขเว  มุตฺตหรีฏกํ  ปาเยตุนฺติ  ฯ  เตน
โข   ปน   สมเยน   อญฺญตรสฺส   ภิกฺขุโน   ฉวิโทสาพาโธ   โหติ  ฯ
ภควโต   เอตมตฺถํ   อาโรเจสุํ   ฯ   อนุชานามิ   ภิกฺขเว  คนฺธาเลปํ
กาตุนฺติ   ฯ   เตน   โข  ปน  สมเยน  อญฺญตโร  ภิกฺขุ  อภิสนฺนกาโย
โหติ   ฯ   ภควโต   เอตมตฺถํ   อาโรเจสุํ   ฯ   อนุชานามิ  ภิกฺขเว
วิเรจนํ    ปาตุนฺติ    ฯ   อจฺฉกญฺชิยา   อตฺโถ   โหติ   ฯ   ภควโต
เอตมตฺถํ    อาโรเจสุํ   ฯ   อนุชานามิ   ภิกฺขเว   อจฺฉกญฺชิกนฺติ   ฯ
อกฏยูเสน   อตฺโถ   โหติ   ฯ   ภควโต   เอตมตฺถํ   อาโรเจสุํ   ฯ
อนุชานามิ   ภิกฺขเว   อกฏยูสนฺติ   ฯ   กฏากเฏน   อตฺโถ   โหติ  ฯ
ภควโต   เอตมตฺถํ   อาโรเจสุํ  ฯ  อนุชานามิ  ภิกฺขเว  กฏากฏนฺติ  ฯ
ปฏิจฺฉาทนีเยน   อตฺโถ   โหติ   ฯ   ภควโต  เอตมตฺถํ  อาโรเจสุํ  ฯ
อนุชานามิ ภิกฺขเว ปฏิจฺฉาทนียนฺติ ฯ
     [๔๕]  เตน  โข  ปน  สมเยน อายสฺมา ปิลินฺทวจฺโฉ ๑ ราชคเห
ปพฺภารํ   โสธาเปติ   เลนํ   กตฺตุกาโม   ฯ   อถโข  ราชา  มาคโธ
เสนิโย    พิมฺพิสาโร    เยน    อายสฺมา   ปิลินฺทวจฺโฉ   เตนุปสงฺกมิ
อุปสงฺกมิตฺวา     อายสฺมนฺตํ    ปิลินฺทวจฺฉํ    อภิวาเทตฺวา    เอกมนฺตํ
นิสีทิ   ฯ  เอกมนฺตํ  นิสินฺโน  โข  ราชา  มาคโธ  เสนิโย  พิมฺพิสาโร
อายสฺมนฺตํ   ปิลินฺทวจฺฉํ   เอตทโวจ  กึ  ภนฺเต  เถโร  การาเปตีติ  ฯ
ปพฺภารํ   มหาราช   โสธาเปมิ   เลนํ  กตฺตุกาโมติ  ฯ  อตฺโถ  ภนฺเต
#๑ สี. ปิลินฺทิวจฺโฉ ฯ
