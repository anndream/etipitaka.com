น    ปจฺเจสฺสนฺติ    ฯ   ตสฺส   พหิสีมคตสฺส   เอวํ   โหติ   อิเธวิมํ
จีวรํ   กาเรสฺสํ  น  ปจฺเจสฺสนฺติ  ฯ  โส  ตํ  จีวรํ  กาเรติ  ฯ  ตสฺส
ตํ จีวรํ กยิรมานํ นสฺสติ ฯ ตสฺส ภิกฺขุโน นาสนนฺติโก กฐินุทฺธาโร ฯ
     [๑๐๗]  ภิกฺขุ  อตฺถตกฐิโน  จีวรํ  อาทาย  ปกฺกมติ ปจฺเจสฺสนฺติ ฯ
ตสฺส    พหิสีมคตสฺส    เอวํ    โหติ    อิเธวิมํ    จีวรํ    กาเรสฺสํ
น  ปจฺเจสฺสนฺติ  ฯ  โส  ตํ  จีวรํ  กาเรติ ฯ ตสฺส ภิกฺขุโน นิฏฺฐานนฺติโก
กฐินุทฺธาโร    ฯ    ภิกฺขุ    อตฺถตกฐิโน    จีวรํ   อาทาย   ปกฺกมติ
ปจฺเจสฺสนฺติ    ฯ   ตสฺส   พหิสีมคตสฺส   เอวํ   โหติ   เนวิมํ   จีวรํ
กาเรสฺสํ    น    ปจฺเจสฺสนฺติ   ฯ   ตสฺส   ภิกฺขุโน   สนฺนิฏฺฐานนฺติโก
กฐินุทฺธาโร    ฯ    ภิกฺขุ    อตฺถตกฐิโน    จีวรํ   อาทาย   ปกฺกมติ
ปจฺเจสฺสนฺติ   ฯ   ตสฺส   พหิสีมคตสฺส   เอวํ   โหติ   อิเธวิมํ   จีวรํ
กาเรสฺสํ   น   ปจฺเจสฺสนฺติ   ฯ  โส  ตํ  จีวรํ  กาเรติ  ฯ  ตสฺส  ตํ
จีวรํ  กยิรมานํ  นสฺสติ  ฯ  ตสฺส  ภิกฺขุโน  นาสนนฺติโก  กฐินุทฺธาโร  ฯ
ภิกฺขุ    อตฺถตกฐิโน    จีวรํ    อาทาย    ปกฺกมติ   ปจฺเจสฺสนฺติ   ฯ
โส   พหิสีมคโต   ตํ   จีวรํ   กาเรติ   ฯ   โส   กตจีวโร   สุณาติ
อุพฺภตํ   กิร   ตสฺมึ   อาวาเส  กฐินนฺติ  ฯ  ตสฺส  ภิกฺขุโน  สวนนฺติโก
กฐินุทฺธาโร    ฯ    ภิกฺขุ    อตฺถตกฐิโน    จีวรํ   อาทาย   ปกฺกมติ
ปจฺเจสฺสนฺติ   ฯ  โส  พหิสีมคโต  ตํ  จีวรํ  กาเรติ  ฯ  โส  กตจีวโร
ปจฺเจสฺสํ   ปจฺเจสฺสนฺติ   พหิทฺธา   กฐินุทฺธารํ   วีตินาเมติ   ฯ   ตสฺส
ภิกฺขุโน   สีมาติกฺกนฺติโก   กฐินุทฺธาโร   ฯ   ภิกฺขุ   อตฺถตกฐิโน  จีวรํ
