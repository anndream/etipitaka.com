น    กณฺหวทฺธิกา    อุปาหนา   ธาเรตพฺพา   น   มหารงฺครตฺตวทฺธิกา
อุปาหนา     ธาเรตพฺพา     น     มหานามรตฺตวทฺธิกา     อุปาหนา
ธาเรตพฺพา   โย   ธาเรยฺย  อาปตฺติ  ทุกฺกฏสฺสาติ  ฯ  เตน  โข  ปน
สมเยน   ฉพฺพคฺคิยา   ภิกฺขู   ขลฺลกวทฺธา   อุปาหนาโย   ธาเรนฺติ  ฯ
ปุฏวทฺธา    อุปาหนาโย    ธาเรนฺติ    ฯ   ปาลิคุณฺฐิมา   อุปาหนาโย
ธาเรนฺติ   ฯ   ตูลปุณฺณิกา   อุปาหนาโย   ธาเรนฺติ   ฯ  ติตฺติรปตฺติกา
อุปาหนาโย  ธาเรนฺติ  ฯ  เมณฺฑวิสาณวทฺธิกา  อุปาหนาโย  ธาเรนฺติ  ฯ
อชวิสาณวทฺธิกา   อุปาหนาโย   ธาเรนฺติ   ฯ  วิจฺฉิกาฬิกา  อุปาหนาโย
ธาเรนฺติ  ฯ  โมรปิญฺชปริสิพฺพิตา  ๑  อุปาหนาโย  ธาเรนฺติ  ฯ  จิตฺรา
อุปาหนาโย   ธาเรนฺติ   ฯ   มนุสฺสา   อุชฺฌายนฺติ   ขียนฺติ  วิปาเจนฺติ
เสยฺยถาปิ   คิหี   กามโภคิโนติ   ฯ  ภควโต  เอตมตฺถํ  อาโรเจสุํ  ฯ
น    ภิกฺขเว    ขลฺลกวทฺธา   อุปาหนา   ธาเรตพฺพา   น   ปุฏวทฺธา
อุปาหนา    ธาเรตพฺพา    น    ปาลิคุณฺฐิมา   อุปาหนา   ธาเรตพฺพา
น   ตูลปุณฺณิกา   อุปาหนา   ธาเรตพฺพา   น   ติตฺติรปตฺติกา  อุปาหนา
ธาเรตพฺพา    น    เมณฺฑวิสาณวทฺธิกา    อุปาหนา   ธาเรตพฺพา   น
อชวิสาณวทฺธิกา   อุปาหนา   ธาเรตพฺพา   น   วิจฺฉิกาฬิกา   อุปาหนา
ธาเรตพฺพา    น    โมรปิญฺชปริสิพฺพิตา    อุปาหนา   ธาเรตพฺพา   น
จิตฺรา   อุปาหนา  ธาเรตพฺพา  โย  ธาเรยฺย  อาปตฺติ  ทุกฺกฏสฺสาติ  ฯ
เตน    โข    ปน    สมเยน    ฉพฺพคฺคิยา   ภิกฺขู   สีหจมฺมปริกฺขฏา
อุปาหนาโย     ธาเรนฺติ     ฯ     พฺยคฺฆจมฺมปริกฺขฏา    อุปาหนาโย
#๑ ยุ. -ปิชฺฌ- ฯ ม. -ปิญฺฉ- ฯ
