จีวรานิ   เทนฺติ   กถํ   นุ   โข   อเมฺหหิ   ปฏิปชฺชิตพฺพนฺติ  ฯ  เตน
โข  ปน  สมเยน  สมฺพหุลา  เถรา  อายสฺมา  จ  นีลวาสี ๑ อายสฺมา
จ   สาณวาสี   อายสฺมา   จ   โคปโก   อายสฺมา  จ  ภคุ  อายสฺมา
จ   ผลิกสนฺทาโน   ปาตลิปุตฺเต   วิหรนฺติ   กุกฺกุฏาราเม   ฯ   อถโข
เต   ภิกฺขู   ปาตลิปุตฺตํ  คนฺตฺวา  เถเร  ปุจฺฉึสุ  ฯ  เถรา  เอวมาหํสุ
ยถา  โข  มยํ  อาวุโส  ภควตา  ธมฺมํ  เทสิตํ  อาชานาม  ตุมฺหากํเยว
ตานิ จีวรานิ ยาว กฐินสฺส อุพฺภารายาติ ฯ
     [๑๖๕]  เตน  โข  ปน  สมเยน  อายสฺมา  อุปนนฺโท  สกฺยปุตฺโต
สาวตฺถิยํ  วสฺสํ  วุตฺโถ  อญฺญตรํ  คามกาวาสํ  อคมาสิ  ฯ  ตตฺถ  [๒]
ภิกฺขู   จีวรํ   ภาเชตุกามา   สนฺนิปตึสุ   ฯ   เต   เอวมาหํสุ  อิมานิ
โข   อาวุโส   สงฺฆิกานิ  จีวรานิ  ภาชิยิสฺสนฺติ  สาทิยิสฺสสิ  ภาคนฺติ  ฯ
อามาวุโส   สาทิยิสฺสามีติ   ตโต   จีวรภาคํ   คเหตฺวา  อญฺญํ  อาวาสํ
อคมาสิ   ฯ   ตตฺถปิ   ภิกฺขู   จีวรํ  ภาเชตุกามา  สนฺนิปตึสุ  ฯ  เตปิ
เอวมาหํสุ   อิมานิ   โข   อาวุโส   สงฺฆิกานิ   จีวรานิ   ภาชิยิสฺสนฺติ
สาทิยิสฺสสิ   ภาคนฺติ   ฯ   อามาวุโส   สาทิยิสฺสามีติ  ตโตปิ  จีวรภาคํ
คเหตฺวา    อญฺญํ    อาวาสํ    อคมาสิ    ฯ   ตตฺถปิ   ภิกฺขู   จีวรํ
ภาเชตุกามา   สนฺนิปตึสุ   ฯ   เตปิ   เอวมาหํสุ  อิมานิ  โข  อาวุโส
สงฺฆิกานิ   จีวรานิ   ภาชิยิสฺสนฺติ   สาทิยิสฺสสิ   ภาคนฺติ  ฯ  อามาวุโส
สาทิยิสฺสามีติ   ตโตปิ   จีวรภาคํ  คเหตฺวา  มหนฺตํ  จีวรภณฺฑิกํ  อาทาย
ปุนเทว    สาวตฺถึ   ปจฺจาคจฺฉิ   ฯ   ภิกฺขู   เอวมาหํสุ   มหาปุญฺโญสิ
#๑ โป. ม. ยุ. นิลวาสี ฯ ๒ ม. จ ฯ
