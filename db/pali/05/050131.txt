สาวตฺถี    เตน   จาริกํ   ปกฺกามิ   ฯ   อถโข   ภควา   อนุปุพฺเพน
จาริกํ   จรมาโน   เยน   สาวตฺถี   ตทวสริ   ฯ   ตตฺร  สุทํ  ภควา
สาวตฺถิยํ   วิหรติ   เชตวเน   อนาถปิณฺฑิกสฺส  อาราเม  ฯ  เตน  โข
ปน   สมเยน   สาวตฺถิยํ   พหุํ   ผลขาทนียํ  อุสฺสนฺนํ  โหติ  ฯ  อถโข
ภิกฺขูนํ    เอตทโหสิ    กินฺนุ    โข   ภควตา   ผลขาทนียํ   อนุญฺญาตํ
กึ   อนนุญฺญาตนฺติ   ฯ   ภควโต   เอตมตฺถํ  อาโรเจสุํ  ฯ  อนุชานามิ
ภิกฺขเว สพฺพํ ผลขาทนียนฺติ ฯ
     [๙๑]   เตน   โข   ปน  สมเยน  สงฺฆิกานิ  พีชานิ  ปุคฺคลิกาย
ภูมิยา   โรปิยนฺติ   ปุคฺคลิกานิ   พีชานิ  สงฺฆิกาย  ภูมิยา  โรปิยนฺติ  ฯ
ภควโต    เอตมตฺถํ    อาโรเจสุํ    ฯ   สงฺฆิกานิ   ภิกฺขเว   พีชานิ
ปุคฺคลิกาย   ภูมิยา   โรปิตานิ  ภาคํ  ทตฺวา  ปริภุญฺชิตพฺพานิ  ปุคฺคลิกานิ
พีชานิ สงฺฆิกาย ภูมิยา โรปิตานิ ภาคํ ทตฺวา ปริภุญฺชิตพฺพานีติ ฯ
     [๙๒]  เตน  โข  ปน  สมเยน  ภิกฺขูนํ  กิสฺมิญฺจิ  กิสฺมิญฺจิ  ฐาเน
กุกฺกุจฺจํ     อุปฺปชฺชติ     กินฺนุ     โข    ภควตา    อนุญฺญาตํ    กึ
อนนุญฺญาตนฺติ   ฯ  ภควโต  เอตมตฺถํ  อาโรเจสุํ  ฯ  ยํ  ภิกฺขเว  มยา
อิทํ    น    กปฺปตีติ    อปฺปฏิกฺขิตฺตํ    ตญฺจ    อกปฺปิยํ    อนุโลเมติ
กปฺปิยํ   ปฏิพาหติ   ตํ   โว   น   กปฺปติ   ยํ   ภิกฺขเว   มยา  อิทํ
น    กปฺปตีติ    อปฺปฏิกฺขิตฺตํ    ตญฺเจ   กปฺปิยํ   อนุโลเมติ   อกปฺปิยํ
ปฏิพาหติ   ตํ   โว   กปฺปติ   ยํ   ๑   ภิกฺขเว  มยา  อิทํ  กปฺปตีติ
อนนุญฺญาตํ    ตญฺเจ    อกปฺปิยํ    อนุโลเมติ   กปฺปิยํ   ปฏิพาหติ   ตํ
#๑ ม. ยญฺเญ จ ฯ ยุ. ยญฺจ ฯ
