สกฺยปุตฺติยา      ตาลตรุเณ      เฉทาเปตฺวา      ตาลปตฺตปาทุกาโย
ธาเรสฺสนฺติ   [๑]  ตาลตรุณานิ  ฉินฺนานิ  มิลายนฺติ  เอกินฺทฺริยํ  สมณา
สกฺยปุตฺติยา   ชีวํ  วิเหเฐนฺตีติ  ฯ  อสฺโสสุํ  โข  ภิกฺขู  เตสํ  มนุสฺสานํ
อุชฺฌายนฺตานํ   ขียนฺตานํ   วิปาเจนฺตานํ  ฯ  อถโข  เต  ภิกฺขู  ภควโต
เอตมตฺถํ   อาโรเจสุํ   ฯ   สจฺจํ   กิร   ภิกฺขเว   ฉพฺพคฺคิยา   ภิกฺขู
ตาลตรุเณ     เฉทาเปตฺวา    ตาลปตฺตปาทุกาโย    ธาเรนฺติ    ตานิ
ตาลตรุณานิ   ฉินฺนานิ   มิลายนฺตีติ   ฯ   สจฺจํ   ภควาติ   ฯ   วิครหิ
พุทฺโธ   ภควา   กถํ   หิ   นาม  เต  ภิกฺขเว  โมฆปุริสา  ตาลตรุเณ
เฉทาเปตฺวา    ตาลปตฺตปาทุกาโย    ธาเรสฺสนฺติ   ตานิ   ตาลตรุณานิ
ฉินฺนานิ    มิลายนฺติ    ชีวสญฺญิโน    หิ   ภิกฺขเว   มนุสฺสา   รุกฺขสฺมึ
เนตํ   ภิกฺขเว   อปฺปสนฺนานํ   วา  ปสาทาย  ฯเปฯ  วิครหิตฺวา  ธมฺมึ
กถํ    กตฺวา    ภิกฺขู    อามนฺเตสิ    น   ภิกฺขเว   ตาลปตฺตปาทุกา
ธาเรตพฺพา   โย   ธาเรยฺย   อาปตฺติ   ทุกฺกฏสฺสาติ   ฯ   เตน  โข
ปน     สมเยน     ฉพฺพคฺคิยา    ภิกฺขู    ภควตา    ตาลปตฺตปาทุกา
ปฏิกฺขิตฺตาติ   เวฬุตรุเณ   เฉทาเปตฺวา   เวฬุปตฺตปาทุกาโย   ธาเรนฺติ
ตานิ    เวฬุตรุณานิ    ฉินฺนานิ   มิลายนฺติ   ฯ   มนุสฺสา   อุชฺฌายนฺติ
ขียนฺติ   วิปาเจนฺติ   กถํ   หิ   นาม   สมณา  สกฺยปุตฺติยา  เวฬุตรุเณ
เฉทาเปตฺวา    เวฬุปตฺตปาทุกาโย    ธาเรสฺสนฺติ   ตานิ   เวฬุตรุณานิ
ฉินฺนานิ     มิลายนฺติ     เอกินฺทฺริยํ     สมณา    สกฺยปุตฺติยา    ชีวํ
วิเหเฐนฺตีติ   ฯ   อสฺโสสุํ   โข   ภิกฺขู  เตสํ  มนุสฺสานํ  อุชฺฌายนฺตานํ
#๑ ม. ยุ. ตานิ ฯ
