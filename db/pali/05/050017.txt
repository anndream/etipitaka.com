ภิกฺขเว   คิหิโน  โอทาตวสนา  ๑  อภิชีวนิกสฺส  ๒  สิปฺปสฺส  การณา
อาจริเยสุ    สคารวา    สปฺปติสฺสา   สภาควุตฺติกา   วิหริสฺสนฺติ   อิธ
โข   ตํ   ภิกฺขเว   โสเภถ  ยํ  ตุเมฺห  เอวํ  สฺวากฺขาเต  ธมฺมวินเย
ปพฺพชิตา     สมานา     อาจริเยสุ     อาจริยมตฺเตสุ    อุปชฺฌาเยสุ
อุปชฺฌายมตฺเตสุ    สคารวา    สปฺปติสฺสา   สภาควุตฺติกา   วิหเรยฺยาถ
เนตํ   ภิกฺขเว   อปฺปสนฺนานํ   วา  ปสาทาย  ฯเปฯ  วิครหิตฺวา  ธมฺมึ
กถํ   กตฺวา   ภิกฺขู  อามนฺเตสิ  น  ภิกฺขเว  อาจริเยสุ  อาจริยมตฺเตสุ
อุปชฺฌาเยสุ   อุปชฺฌายมตฺเตสุ   อนุปาหเนสุ   จงฺกมมาเนสุ  สอุปาหเนน
จงฺกมิตพฺพํ   โย   จงฺกเมยฺย   อาปตฺติ   ทุกฺกฏสฺส  น  [๓]  ภิกฺขเว
อชฺฌาราเม    อุปาหนา    ธาเรตพฺพา    โย    ธาเรยฺย    อาปตฺติ
ทุกฺกฏสฺสาติ ฯ
     [๙]  เตน  โข  ปน  สมเยน  อญฺญตรสฺส  ภิกฺขุโน ปาทขีลาพาโธ
โหติ    ฯ    ภิกฺขู   ตํ   ภิกฺขุํ   ปริคฺคเหตฺวา   อุจฺจารํปิ   ปสฺสาวํปิ
นิกฺขาเมนฺติ   ฯ  อทฺทสา  โข  ภควา  เสนาสนจาริกํ  อาหิณฺฑนฺโต  เต
ภิกฺขู   ตํ   ภิกฺขุํ   ปริคฺคเหตฺวา   อุจฺจารํปิ   ปสฺสาวํปิ   นิกฺขาเมนฺเต
ทิสฺวาน   เยน   เต   ภิกฺขู   เตนุปสงฺกมิ   อุปสงฺกมิตฺวา   เต  ภิกฺขู
เอตทโวจ   กึ   อิมสฺส   ภิกฺขเว   ภิกฺขุโน   อาพาโธติ   ฯ   อิมสฺส
ภนฺเต   อายสฺมโต   ปาทขีลาพาโธ   อิมํ  มยํ  ปริคฺคเหตฺวา  อุจฺจารํปิ
ปสฺสาวํปิ นิกฺขาเมมาติ ฯ
     [๑๐]   อถโข  ภควา  เอตสฺมึ  นิทาเน  เอตสฺมึ  ปกรเณ  ธมฺมึ
#๑ ม. โอทาตวตฺถวสนกา ฯ ๒ ม. อภิชีวินิกสฺส ฯ ๓ ม. ยุ. จ ฯ
