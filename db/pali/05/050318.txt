ภวิสฺสติ    สงฺฆสฺส    ตโตนิทานํ   ภณฺฑนํ   กลโห   วิคฺคโห   วิวาโท
สงฺฆเภโท   สงฺฆราชิ   สงฺฆววตฺถานํ  สงฺฆนานากรณนฺติ  ฯ  เภทครุเกน
ภิกฺขเว   ภิกฺขุนา  ปเรสํปิ  สทฺธาย  สา  อาปตฺติ  เทเสตพฺพา  ฯ  อิธ
ปน   ภิกฺขเว   ภิกฺขุ   อาปตฺตึ   อาปนฺโน   โหติ   ฯ   โส   ตสฺสา
อาปตฺติยา   อนาปตฺติทิฏฺฐิ   โหติ   อญฺเญ   ภิกฺขู   ตสฺสา   อาปตฺติยา
อาปตฺติทิฏฺฐิโน   โหนฺติ   ฯ  โส  เจ  ภิกฺขเว  ภิกฺขุ  เต  ภิกฺขู  เอวํ
ชานาติ    อิเม   โข   อายสฺมนฺโต   พหุสฺสุตา   ฯเปฯ   สิกฺขากามา
นาลํ   มมํ   วา   การณา   อญฺเญสํ   วา   การณา   ฉนฺทา  โทสา
โมหา    ภยา   อคตึ   คนฺตุํ   สเจ   มํ   อิเม   ภิกฺขู   อาปตฺติยา
อทสฺสเน   อุกฺขิปิสฺสนฺติ   น   มยา   สทฺธึ   ปวาเรสฺสนฺติ  วินา  มยา
ปวาเรสฺสนฺติ   น   มยา   สทฺธึ   สงฺฆกมฺมํ   กริสฺสนฺติ   วินา   มยา
สงฺฆกมฺมํ   กริสฺสนฺติ   น   มยา   สทฺธึ   อาสเน   นิสีทิสฺสนฺติ   วินา
มยา   อาสเน   นิสีทิสฺสนฺติ   น   มยา   สทฺธึ  ยาคุปาเน  นิสีทิสฺสนฺติ
วินา    มยา   ยาคุปาเน   นิสีทิสฺสนฺติ   น   มยา   สทฺธึ   ภตฺตคฺเค
นิสีทิสฺสนฺติ    วินา   มยา   ภตฺตคฺเค   นิสีทิสฺสนฺติ   น   มยา   สทฺธึ
เอกจฺฉนฺเน    วสิสฺสนฺติ    วินา   มยา   เอกจฺฉนฺเน   วสิสฺสนฺติ   น
มยา   สทฺธึ   ยถาวุฑฺฒํ   อภิวาทนํ   ปจฺจุฏฺฐานํ  อญฺชลิกมฺมํ  สามีจิกมฺมํ
กริสฺสนฺติ   วินา   มยา   ยถาวุฑฺฒํ   อภิวาทนํ   ปจฺจุฏฺฐานํ  อญฺชลิกมฺมํ
สามีจิกมฺมํ     กริสฺสนฺติ    ภวิสฺสติ    สงฺฆสฺส    ตโตนิทานํ    ภณฺฑนํ
กลโห    วิคฺคโห    วิวาโท    สงฺฆเภโท    สงฺฆราชิ   สงฺฆววตฺถานํ  สงฺฆนานา-
