ภิกฺขเว   สมฺมุขีภูเตน  สงฺเฆน  ภาเชตุนฺติ  ฯ  เตน  โข  ปน  สมเยน
สพฺโพ   ๑   สงฺโฆ   จีวรํ  ภาเชนฺโต  โกลาหลํ  อกาสิ  ฯ  ภควโต
เอตมตฺถํ   อาโรเจสุํ   ฯ  อนุชานามิ  ภิกฺขเว  ปญฺจหงฺเคหิ  สมนฺนาคตํ
ภิกฺขุํ    จีวรภาชกํ    สมฺมนฺนิตุํ   โย   น   ฉนฺทาคตึ   คจฺเฉยฺย   น
โทสาคตึ   คจฺเฉยฺย   น   โมหาคตึ   คจฺเฉยฺย  น  ภยาคตึ  คจฺเฉยฺย
ภาชิตาภาชิตญฺจ   ชาเนยฺย  ฯ  เอวญฺจ  ปน  ภิกฺขเว  สมฺมนฺนิตพฺโพ  ฯ
ปฐมํ    ภิกฺขุ   ยาจิตพฺโพ   ยาจิตฺวา   พฺยตฺเตน   ภิกฺขุนา   ปฏิพเลน
สงฺโฆ    ญาเปตพฺโพ   สุณาตุ   เม   ภนฺเต   สงฺโฆ   ยทิ   สงฺฆสฺส
ปตฺตกลฺลํ    สงฺโฆ   อิตฺถนฺนามํ   ภิกฺขุํ   จีวรภาชกํ   สมฺมนฺเนยฺย   ฯ
เอสา   ญตฺติ   ฯ   สุณาตุ   เม   ภนฺเต   สงฺโฆ  สงฺโฆ  อิตฺถนฺนามํ
ภิกฺขุํ   จีวรภาชกํ   สมฺมนฺนติ   ฯ   ยสฺสายสฺมโต   ขมติ  อิตฺถนฺนามสฺส
ภิกฺขุโน    จีวรภาชกสฺส    สมฺมติ    โส    ตุณฺหสฺส   ยสฺส   นกฺขมติ
โส  ภาเสยฺย  ฯ  สมฺมโต  สงฺเฆน  อิตฺถนฺนาโม  ภิกฺขุ  จีวรภาชโก  ฯ
ขมติ   สงฺฆสฺส   ตสฺมา   ตุณฺหี   ฯ   เอวเมตํ  ธารยามีติ  ฯ  อถโข
จีวรภาชกานํ   ภิกฺขูนํ  เอตทโหสิ  กถํ  นุ  โข  จีวรํ  ภาเชตพฺพนฺติ  ฯ
ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว  ปฐมํ  อุจฺจินิตฺวา
ตุลยิตฺวา    วณฺณาวณฺณํ    กตฺวา   ภิกฺขู   คเณตฺวา   วคฺคํ   พนฺธิตฺวา
จีวรปฏิวิสํ   ฐเปตุนฺติ   ฯ   อถโข   จีวรภาชกานํ   ภิกฺขูนํ  เอตทโหสิ
กถํ   นุ   โข   สามเณรานํ   จีวรปฏิวิโส   ทาตพฺโพติ   ฯ   ภควโต
เอตมตฺถํ   อาโรเจสุํ  ฯ  อนุชานามิ  ภิกฺขเว  สามเณรานํ  อุปฑฺฒ-
#๑ ม. อยํ ปาโฐ น ทิสฺสติ ฯ
