โปกฺขรณิโย     อมฺพปาลิญฺจ    คณิกํ    อภิรูปํ    ทสฺสนียํ    ปาสาทิกํ
ปรมาย   วณฺณโปกฺขรตาย  สมนฺนาคตํ  ปทกฺขํ  ๑  นจฺเจ  จ  คีเต  จ
วาทิเต  จ  อภิสฏํ  อตฺถิกานํ  อตฺถิกานํ  มนุสฺสานํ  ปญฺญาสาย  จ  รตฺตึ
คจฺฉนฺตึ  ตาย  จ  เวสาลึ  ภิยฺโยโส  มตฺตาย  อุปโสภนฺตึ  ๒ ฯ อถโข
ราชคหโก   เนคโม   เวสาลิยํ  ตํ  กรณียํ  ตีเรตฺวา  ปุนเทว  ราชคหํ
ปจฺฉาคจฺฉิ   เยน   ราชา   มาคโธ   เสนิโย  พิมฺพิสาโร  เตนุปสงฺกมิ
อุปสงฺกมิตฺวา   ราชานํ   มาคธํ   เสนิยํ  พิมฺพิสารํ  เอตทโวจ  เวสาลี
เทว   อิทฺธา   เจว   ผีตา   จ   พหุชนา   อากิณฺณมนุสฺสา   สุภิกฺขา
จ   สตฺต   จ   ปาสาทสหสฺสานิ   สตฺต   จ   ปาสาทสตานิ  สตฺต  จ
ปาสาทา    สตฺต   จ   กูฏาคารสหสฺสานิ   สตฺต   จ   กูฏาคารสตานิ
สตฺต    จ    กูฏาคารา    สตฺต    จ   อารามสหสฺสานิ   สตฺต   จ
อารามสตานิ   สตฺต   จ   อารามา  สตฺต  จ  โปกฺขรณีสหสฺสานิ  สตฺต
จ   โปกฺขรณีสตานิ   สตฺต   จ   โปกฺขรณิโย   อมฺพปาลี   จ   คณิกา
อภิรูปา   ทสฺสนียา   ปาสาทิกา   ปรมาย  วณฺณโปกฺขรตาย  สมนฺนาคตา
ปทกฺขา   นจฺเจ   จ   คีเต   จ   วาทิเต   จ   อภิสฏา   อตฺถิกานํ
อตฺถิกานํ   มนุสฺสานํ   ปญฺญาสาย   จ  รตฺตึ  คจฺฉติ  ตาย  จ  เวสาลี
ภิยฺโยโส     มตฺตาย     อุปโสภติ    สาธุ    เทว    มยํปิ    คณิกํ
วุฏฺฐาเปยฺยามาติ  ฯ  เตนหิ  ภเณ  ตาทิสึ  กุมารึ  ชานาถ ๓ ยํ ตุเมฺห
คณิกํ  วุฏฺฐาเปยฺยาถาติ  ฯ  เตน  โข  ปน  สมเยน  ราชคเห  สาลวตี
#๑ ม. ยุ. ปทกฺขิณํ ฯ ๒ ยุ. อุปโสภิตนฺติ ฯ ๓ ยุ. ชานาหิ ฯ
