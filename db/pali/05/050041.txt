     [๒๗]  เตน  โข  ปน  สมเยน  คิลานานํ ภิกฺขูนํ วเสหิ เภสชฺเชหิ
อตฺโถ  โหติ  ฯ  ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว
วสานิ   เภสชฺชานิ  อจฺฉวสํ  มจฺฉวสํ  สุสุกาวสํ  ๑  สูกรวสํ  คทฺรภวสํ
กาเล  ปฏิคฺคหิตํ  กาเล  นิปกฺกํ  ๒  กาเล  สํสฏฺฐํ  ๓ เตลปริโภเคน
ปริภุญฺชิตุํ   ฯ   วิกาเล   เจ   ภิกฺขเว   ปฏิคฺคหิตํ   วิกาเล   นิปกฺกํ
วิกาเล   สํสฏฺฐํ   ตญฺเจ   ปริภุญฺเชยฺย   อาปตฺติ   ติณฺณํ  ทุกฺกฏานํ  ฯ
กาเล   เจ   ภิกฺขเว   ปฏิคฺคหิตํ   วิกาเล   นิปกฺกํ   วิกาเล  สํสฏฺฐํ
ตญฺเจ   ปริภุญฺเชยฺย   อาปตฺติ   ทฺวินฺนํ   ทุกฺกฏานํ   ฯ   กาเล   เจ
ภิกฺขเว    ปฏิคฺคหิตํ    กาเล    นิปกฺกํ    วิกาเล    สํสฏฺฐํ   ตญฺเจ
ปริภุญฺเชยฺย   อาปตฺติ   ทุกฺกฏสฺส   ฯ   กาเล  เจ  ภิกฺขเว  ปฏิคฺคหิตํ
กาเล นิปกฺกํ กาเล สํสฏฺฐํ ตญฺเจ ปริภุญฺเชยฺย อนาปตฺตีติ ฯ
     [๒๘]  เตน  โข  ปน  สมเยน  คิลานานํ ภิกฺขูนํ มูเลหิ เภสชฺเชหิ
อตฺโถ  โหติ  ฯ  ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว
มูลานิ   เภสชฺชานิ   หลิทฺทํ   สิงฺคิเวรํ  วจํ  วจตฺถํ  อติวิสํ  กฏุกโรหิณึ
อุสีรํ   ภทฺทมุตฺตกํ   ยานิ   วา   ปนญฺญานิปิ   อตฺถิ  มูลานิ  เภสชฺชานิ
เนว  ขาทนีเย  ขาทนิยตฺถํ  ๔  ผรนฺติ น โภชนีเย โภชนียตฺถํ ๕ ผรนฺติ
ตานิ    ปฏิคฺคเหตฺวา    ยาวชีวํ   ปริหริตุํ   สติ   ปจฺจเย   ปริภุญฺชิตุํ
อสติ   ปจฺจเย   ปริภุญฺชนฺตสฺส   อาปตฺติ   ทุกฺกฏสฺสาติ   ฯ  เตน  โข
#๑ ม. สุสุมารสํ ฯ ๒ สี. นิปฺปกฺกํ ฯ ๓ สี. โป. สํสตฺตํ ฯ ๔ ยุ. ขาทนียตฺตํ ฯ
#๕ ยุ. โภชนียตฺตํ ฯ
