สมคฺโค    สพฺพกมฺเมสุ    กมฺมปฺปตฺโต    ฯ   ตตฺร   ภิกฺขเว   ยฺวายํ
ปญฺจวคฺโค   ภิกฺขุสงฺโฆ   ฐเปตฺวา   เทฺว  กมฺมานิ  มชฺฌิเมสุ  ชนปเทสุ
อุปสมฺปทํ   อพฺภานํ   ธมฺเมน   สมคฺโค   สพฺพกมฺเมสุ   กมฺมปฺปตฺโต  ฯ
ตตฺร   ภิกฺขเว   ยฺวายํ   ทสวคฺโค   ภิกฺขุสงฺโฆ  ฐเปตฺวา  เอกํ  กมฺมํ
อพฺภานํ    ธมฺเมน    สมคฺโค   สพฺพกมฺเมสุ   กมฺมปฺปตฺโต   ฯ   ตตฺร
ภิกฺขเว     ยฺวายํ     วีสติวคฺโค    ภิกฺขุสงฺโฆ    ธมฺเมน    สมคฺโค
สพฺพกมฺเมสุ   กมฺมปฺปตฺโต   ฯ  ตตฺร  ภิกฺขเว  ยฺวายํ  อติเรกวีสติวคฺโค
ภิกฺขุสงฺโฆ ธมฺเมน สมคฺโค สพฺพกมฺเมสุ กมฺมปฺปตฺโต ฯ
     [๑๘๘]   จตุวคฺคกรณญฺเจ   ภิกฺขเว   กมฺมํ   ภิกฺขุนีจตุตฺโถ  กมฺมํ
กเรยฺย   อกมฺมํ   น   จ   กรณียํ  ฯ  จตุวคฺคกรณญฺเจ  ภิกฺขเว  กมฺมํ
สิกฺขมานาจตุตฺโถ      ฯเปฯ      สามเณรจตุตฺโถ     สามเณรีจตุตฺโถ
สิกฺขํ       ปจฺจกฺขาตกจตุตฺโถ      อนฺติมวตฺถุํ      อชฺฌาปนฺนกจตุตฺโถ
อาปตฺติยา    อทสฺสเน    อุกฺขิตฺตกจตุตฺโถ    อาปตฺติยา    อปฺปฏิกมฺเม
อุกฺขิตฺตกจตุตฺโถ   ปาปิกาย   ทิฏฺฐิยา   อปฺปฏินิสฺสคฺเค   อุกฺขิตฺตก-
จตุตฺโถ  ปณฺฑกจตุตฺโถ         เถยฺยสํวาสกจตุตฺโถ        ติตฺถิยปกฺกนฺตก-
จตุตฺโถ  ติรจฺฉานคตจตุตฺโถ          มาตุฆาตกจตุตฺโถ         ปิตุฆาตก-
จตุตฺโถ  อรหนฺตฆาตกจตุตฺโถ         ภิกฺขุนีทูสกจตุตฺโถ        สงฺฆเภทก-
จตุตฺโถ  โลหิตุปฺปาทกจตุตฺโถ      อุภโตพฺยญฺชนกจตุตฺโถ      นานา-
สํวาสกจตุตฺโถ  นานาสีมาย      ฐิตจตุตฺโถ         อิทฺธิยา      เวหาเส
ฐิตจตุตฺโถ     ยสฺส    สงฺโฆ    กมฺมํ    กโรติ    ตํจตุตฺโถ    กมฺมํ
