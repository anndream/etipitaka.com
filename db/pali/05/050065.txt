โหติ   ฯ   อถโข   เต   มนุสฺสา   อารามํ   คนฺตฺวา   ภิกฺขู  ปุจฺฉึสุ
กหํ   ภนฺเต   อยฺโย   อุปนนฺโทติ   ฯ  เอสาวุโส  อายสฺมา  อุปนนฺโท
สกฺยปุตฺโต    คามํ   ปิณฺฑาย   ปวิฏฺโฐติ   ฯ   อิทํ   ภนฺเต   ขาทนียํ
อยฺยสฺส   อุปนนฺทสฺส   ทสฺเสตฺวา   สงฺฆสฺส   ทาตพฺพนฺติ   ฯ   ภควโต
เอตมตฺถํ   อาโรเจสุํ   ฯ   เตนหิ   ภิกฺขเว   ปฏิคฺคเหตฺวา   นิกฺขิปถ
ยาว    อุปนนฺโท    อาคจฺฉตีติ    ฯ    อถโข   อายสฺมา   อุปนนฺโท
สกฺยปุตฺโต  ปุเรภตฺตํ  กุลานิ  ปยิรูปาสิตฺวา  ทิวา  ๑  อาคจฺฉติ  ๒ ฯ
เตน   โข   ปน   สมเยน   ภิกฺขู  ทุพฺภิกฺเข  อปฺปมตฺตเกปิ  ปวาเรนฺติ
ปฏิสงฺขาปิ    ปฏิกฺขิปนฺติ   สพฺโพ   จ   สงฺโฆ   ปวาริโต   โหติ   ฯ
ภิกฺขู    กุกฺกุจฺจายนฺตา    น   ปฏิคฺคณฺหนฺติ   ฯ   ปฏิคฺคณฺหถ   ภิกฺขเว
ปริภุญฺชถ    อนุชานามิ    ภิกฺขเว    ปุเรภตฺตํ   ปฏิคฺคหิตํ   ภุตฺตาวินา
ปวาริเตน อนติริตฺตํ ปริภุญฺชิตุนฺติ ฯ
     [๕๕]   อถโข   ภควา   ราชคเห   ยถาภิรนฺตํ  วิหริตฺวา  เยน
สาวตฺถี   ๓   เตน   จาริกํ   ปกฺกามิ   อนุปุพฺเพน  จาริกํ  จรมาโน
เยน   สาวตฺถี   ตทวสริ   ฯ   ตตฺร   สุทํ   ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   เตน   โข   ปน  สมเยน
อายสฺมโต   สารีปุตฺตสฺส   กายทาหาพาโธ   โหติ  ฯ  อถโข  อายสฺมา
มหาโมคฺคลฺลาโน   เยนายสฺมา   สารีปุตฺโต   เตนุปสงฺกมิ  อุปสงฺกมิตฺวา
อายสฺมนฺตํ     สารีปุตฺตํ     เอตทโวจ     ปุพฺเพ     เต    อาวุโส
สารีปุตฺต   กายทาหาพาโธ   เกน   ผาสุ   โหตีติ  ฯ  ภิเสหิ  จ  เม
#๑ โป. อติทิวา ฯ ๒ ม. ยุ. อาคจฺฉิ ฯ ๓ ม. ยุ. สาวตฺถิ ฯ
