น   ผลิกมยา   ปาทุกา  ธาเรตพฺพา  น  กํสมยา  ปาทุกา  ธาเรตพฺพา
น   กาจมยา   ปาทุกา  ธาเรตพฺพา  น  ติปุมยา  ปาทุกา  ธาเรตพฺพา
น    สีสมยา    ปาทุกา    ธาเรตพฺพา   น   ตมฺพโลหมยา   ปาทุกา
ธาเรตพฺพา   โย   ธาเรยฺย   อาปตฺติ   ทุกฺกฏสฺส   น   จ   ภิกฺขเว
กาจิ    สงฺกมนียา   ปาทุกา   ธาเรตพฺพา   โย   ธาเรยฺย   อาปตฺติ
ทุกฺกฏสฺส    อนุชานามิ    ภิกฺขเว    ติสฺโส   ปาทุกาโย   ธุวฏฺฐานิยา
อสงฺกมนียาโย วจฺจปาทุกํ ปสฺสาวปาทุกํ อาจมนปาทุกนฺติ ฯ
     [๑๓]   อถโข   ภควา   ภทฺทิเย   ยถาภิรนฺตํ   วิหริตฺวา  เยน
สาวตฺถี    เตน    จาริกํ    ปกฺกามิ   อนุปุพฺเพน   จาริกํ   จรมาโน
เยน   สาวตฺถี   ตทวสริ   ฯ   ตตฺร   สุทํ   ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   เตน   โข   ปน  สมเยน
ฉพฺพคฺคิยา   ภิกฺขู   อจิรวติยา   นทิยา   คาวีนํ   ตรนฺตีนํ   วิสาเณสุปิ
คณฺหนฺติ    กณฺเณสุปิ    คณฺหนฺติ   คีวายปิ   คณฺหนฺติ   เฉปฺปายปิ   ๑
คณฺหนฺติ   ปิฏฺฐึปิ   อภิรูหนฺติ   รตฺตจิตฺตาปิ   องฺคชาตํ  ฉุปนฺติ  วจฺฉตรีปิ
โอคาเหตฺวา   มาเรนฺติ   ฯ   มนุสฺสา   อุชฺฌายนฺติ  ขียนฺติ  วิปาเจนฺติ
กถํ   หิ   นาม   สมณา   สกฺยปุตฺติยา   คาวีนํ   ตรนฺตีนํ   วิสาเณสุปิ
คเหสฺสนฺติ    กณฺเณสุปิ   คเหสฺสนฺติ   คีวายปิ   คเหสฺสนฺติ   เฉปฺปายปิ
คเหสฺสนฺติ    ปิฏฺฐึปิ   อภิรูหิสฺสนฺติ   รตฺตจิตฺตาปิ   องฺคชาตํ   ฉุปิสฺสนฺติ
วจฺฉตรีปิ   โอคาเหตฺวา  มาเรสฺสนฺติ  เสยฺยถาปิ  คิหี  กามโภคิโนติ  ฯ
อสฺโสสุํ      โข      ภิกฺขู     เตสํ     มนุสฺสานํ     อุชฺฌายนฺตานํ
#๑ ม. เฉปฺเปติ ฯ
