ปหียติ    ตสฺส    มตกจีวรํ    อธิฏฺฐาติ    ทฺวธิฏฺฐิตํ   ฯ   อิธ   ปน
ภิกฺขเว   ภิกฺขุ  ภิกฺขุสฺส  หตฺเถ  จีวรํ  ปหิณติ  อิมํ  จีวรํ  อิตฺถนฺนามสฺส
ทมฺมีติ    ฯ    โส    อนฺตรามคฺเค   โย   ปหิณติ   ตสฺส   วิสฺสาสา
คณฺหาติ    ทุคฺคหิตํ    ฯ   ยสฺส   ปหียติ   ตสฺส   วิสฺสาสา   คณฺหาติ
สุคฺคหิตํ   ฯ   อิธ   ปน  ภิกฺขเว  ภิกฺขุ  ภิกฺขุสฺส  หตฺเถ  จีวรํ  ปหิณติ
อิมํ    จีวรํ   อิตฺถนฺนามสฺส   ทมฺมีติ   ฯ   โส   อนฺตรามคฺเค   ยสฺส
ปหียติ    ตสฺส    วิสฺสาสา    คณฺหาติ    สุคฺคหิตํ   ฯ   โย   ปหิณติ
ตสฺส   วิสฺสาสา   คณฺหาติ   ทุคฺคหิตํ   ฯ   อิธ   ปน   ภิกฺขเว  ภิกฺขุ
ภิกฺขุสฺส   หตฺเถ   จีวรํ   ปหิณติ   อิมํ  จีวรํ  อิตฺถนฺนามสฺส  ทมฺมีติ  ฯ
โส    อนฺตรามคฺเค   สุณาติ   โย   ปหิณติ   โส   กาลกโตติ   ตสฺส
มตกจีวรํ   อธิฏฺฐาติ   ทฺวธิฏฺฐิตํ   ฯ   ยสฺส   ปหียติ   ตสฺส  วิสฺสาสา
คณฺหาติ   สุคฺคหิตํ   ฯ   อิธ   ปน   ภิกฺขเว   ภิกฺขุ   ภิกฺขุสฺส  หตฺเถ
จีวรํ    ปหิณติ    อิมํ    จีวรํ    อิตฺถนฺนามสฺส    ทมฺมีติ    ฯ   โส
อนฺตรามคฺเค   สุณาติ   ยสฺส   ปหียติ  โส  กาลกโตติ  ตสฺส  มตกจีวรํ
อธิฏฺฐาติ    สฺวธิฏฺฐิตํ   ฯ   โย   ปหิณติ   ตสฺส   วิสฺสาสา   คณฺหาติ
ทุคฺคหิตํ   ฯ   อิธ   ปน  ภิกฺขเว  ภิกฺขุ  ภิกฺขุสฺส  หตฺเถ  จีวรํ  ปหิณติ
อิมํ   จีวรํ   อิตฺถนฺนามสฺส   ทมฺมีติ   ฯ   โส   อนฺตรามคฺเค   สุณาติ
อุโภ    กาลกตาติ    โย    ปหิณติ    ตสฺส    มตกจีวรํ    อธิฏฺฐาติ
ทฺวธิฏฺฐิตํ ฯ ยสฺส ปหียติ ตสฺส มตกจีวรํ อธิฏฺฐาติ สฺวธิฏฺฐิตํ ฯ
     [๑๗๒]   อฏฺฐิมา   ภิกฺขเว  มาติกา  จีวรสฺส  อุปฺปาทาย  สีมาย
