ชนฺตุ   เอวเมว   โข   ภนฺเต   อวนฺติทกฺขิณาปเถ  จมฺมานิ  อตฺถรณานิ
เอฬกจมฺมํ   อชจมฺมํ   มิคจมฺมํ   อปฺเปวนาม   ภควา  อวนฺติทกฺขิณาปเถ
จมฺมานิ    อตฺถรณานิ    อนุชาเนยฺย    เอฬกจมฺมํ   อชจมฺมํ   มิคจมฺมํ
เอตรหิ    ภนฺเต    มนุสฺสา    นิสฺสีมคตานํ    ภิกฺขูนํ   จีวรํ   เทนฺติ
อิมํ    จีวรํ   อิตฺถนฺนามสฺส   เทมาติ   เต   อาคนฺตฺวา   อาโรเจนฺติ
อิตฺถนฺนาเมหิ    เต    อาวุโส    มนุสฺเสหิ    จีวรํ    ทินฺนนฺติ   เต
กุกฺกุจฺจายนฺตา    น    สาทิยนฺติ    มา    โน    นิสฺสคฺคิยํ   อโหสีติ
อปฺเปวนาม ภควา จีวเร ปริยายํ อาจิกฺเขยฺยาติ ฯ
     [๒๓]   อถโข  ภควา  เอตสฺมึ  นิทาเน  เอตสฺมึ  ปกรเณ  ธมฺมึ
กถํ     กตฺวา     ภิกฺขู    อามนฺเตสิ    อวนฺติทกฺขิณาปโถ    ภิกฺขเว
อปฺปภิกฺขุโก     อนุชานามิ     ภิกฺขเว    สพฺพปจฺจนฺติเมสุ    ชนปเทสุ
วินยธรปญฺจเมน   คเณน   อุปสมฺปทํ   ฯ   ตตฺรีเม  ปจฺจนฺติมา  ชนปทา
ปุรตฺถิมาย  ทิสาย  กชงฺคลํ  ๑  นาม  นิคโม  ตสฺส  ปเรน  มหาสาลา
ตโต   ปรา   ปจฺจนฺติมา  ชนปทา  โอรโต  มชฺเฌ  ฯ  ปุรตฺถิมทกฺขิณาย
ทิสาย     สลฺลวตี     นาม     นที     ตโต    ปรา    ปจฺจนฺติมา
ชนปทา    โอรโต    มชฺเฌ    ฯ    ทกฺขิณาย    ทิสาย   เสตกณฺณิกํ
นาม   นิคโม   ตโต   ปรา   ปจฺจนฺติมา  ชนปทา  โอรโต  มชฺเฌ  ฯ
ปจฺฉิมาย   ทิสาย   ถูนํ   นาม  พฺราหฺมณคาโม  ตโต  ปรา  ปจฺจนฺติมา
ชนปทา    โอรโต    มชฺเฌ    ฯ    อุตฺตราย    ทิสาย   อุสีรทฺธโช
นาม    ปพฺพโต    ตโต    ปรา    ปจฺจนฺติมา    ชนปทา    โอรโต
#๑ ม. คชงฺคลํ ฯ
