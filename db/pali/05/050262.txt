                      วีสติวคฺคกรณํ ฯ
     [๑๙๒]  ปาริวาสิกจตุตฺโถ  เจ  ภิกฺขเว  ปริวาสํ  ทเทยฺย  มูลาย
ปฏิกสฺเสยฺย    มานตฺตํ    ทเทยฺย    ตํวีโส    อพฺเภยฺย   อกมฺมํ   น
จ   กรณียํ   ฯ   มูลาย   ปฏิกสฺสนารหจตุตฺโถ   เจ  ภิกฺขเว  ปริวาสํ
ทเทยฺย   มูลาย   ปฏิกสฺเสยฺย   มานตฺตํ   ทเทยฺย   ตํวีโส   อพฺเภยฺย
อกมฺมํ   น   จ   กรณียํ  ฯ  มานตฺตารหจตุตฺโถ  เจ  ภิกฺขเว  ปริวาสํ
ทเทยฺย   มูลาย   ปฏิกสฺเสยฺย   มานตฺตํ   ทเทยฺย   ตํวีโส   อพฺเภยฺย
อกมฺมํ   น   จ  กรณียํ  ฯ  มานตฺตจาริกจตุตฺโถ  เจ  ภิกฺขเว  ปริวาสํ
ทเทยฺย   มูลาย   ปฏิกสฺเสยฺย   มานตฺตํ   ทเทยฺย   ตํวีโส   อพฺเภยฺย
อกมฺมํ   น   จ   กรณียํ  ฯ  อพฺภานารหจตุตฺโถ  เจ  ภิกฺขเว  ปริวาสํ
ทเทยฺย   มูลาย   ปฏิกสฺเสยฺย   มานตฺตํ   ทเทยฺย   ตํวีโส   อพฺเภยฺย
อกมฺมํ น จ กรณียํ ฯ
     [๑๙๓]   เอกจฺจสฺส   ภิกฺขเว   สงฺฆมชฺเฌ   ปฏิกฺโกสนา   รูหติ
เอกจฺจสฺส   น   รูหติ   ฯ  กสฺส  จ  ภิกฺขเว  สงฺฆมชฺเฌ  ปฏิกฺโกสนา
น   รูหติ  ฯ  ภิกฺขุนิยา  ภิกฺขเว  สงฺฆมชฺเฌ  ปฏิกฺโกสนา  น  รูหติ  ฯ
สิกฺขมานาย    ภิกฺขเว    ฯเปฯ   สามเณรสฺส   ภิกฺขเว   สามเณริยา
ภิกฺขเว   สิกฺขํ   ปจฺจกฺขาตกสฺส   ภิกฺขเว   อนฺติมวตฺถุํ   อชฺฌาปนฺนกสฺส
ภิกฺขเว      อุมฺมตฺตกสฺส      ภิกฺขเว      ขิตฺตจิตฺตสฺส      ภิกฺขเว
เวทนฏฺฏสฺส    ภิกฺขเว   อาปตฺติยา   อทสฺสเน   อุกฺขิตฺตกสฺส   ภิกฺขเว
อาปตฺติยา    อปฺปฏิกมฺเม   อุกฺขิตฺตกสฺส   ภิกฺขเว   ปาปิกาย   ทิฏฺฐิยา
