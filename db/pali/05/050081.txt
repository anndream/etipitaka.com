ภิกฺขูนํ    ปตฺเต    ปูเรนฺโต    อคมาสึ   ภุญฺชถ   วา   หรถ   วาติ
กินฺนุ   โข   มยา   พหุํ   ปสุตํ   ปุญฺญํ  วา  อปุญฺญํ  วาติ  ฯ  อถโข
โส   ตรุณปฺปสนฺโน  มหามตฺโต  เยน  ภควา  เตนุปสงฺกมิ  อุปสงฺกมิตฺวา
ภควนฺตํ    อภิวาเทตฺวา    เอกมนฺตํ   นิสีทิ   ฯ   เอกมนฺตํ   นิสินฺโน
โข    โส    ตรุณปฺปสนฺโน    มหามตฺโต   ภควนฺตํ   เอตทโวจ   อิธ
มยฺหํ    ภนฺเต    อจิรปกฺกนฺตสฺส    ภควโต   อหุเทว   กุกฺกุจฺจํ   อหุ
วิปฺปฏิสาโร   อลาภา   วต   เม   น   วต   เม   ลาภา   ทุลฺลทฺธํ
วต    เม    น    วต    เม   สุลทฺธํ   โยหํ   กุปิโต   อนตฺตมโน
อาสาทนาเปกฺโข   ภิกฺขูนํ  ปตฺเต  ปูเรนฺโต  อคมาสึ  ภุญฺชถ  วา  หรถ
วาติ   กินฺนุ   โข   มยา   พหุํ   ปสุตํ   ปุญฺญํ   วา   อปุญฺญํ   วาติ
กินฺนุ   โข   มยา   ภนฺเต   พหุํ   ปสุตํ  ปุญฺญํ  วา  อปุญฺญํ  วาติ  ฯ
ยทคฺเคน   ตยา   อาวุโส   สฺวาตนาย   พุทฺธปฺปมุโข   ภิกฺขุสงฺโฆ  ๑
นิมนฺติโต    ตทคฺเคน    เต    พหุํ    ปุญฺญํ   ปสุตํ   ยทคฺเคน   เต
เอกเมเกน   ภิกฺขุนา   เอกเมกํ   สิตฺถํ  ปฏิคฺคหิตํ  ตทคฺเคน  เต  พหุํ
ปุญฺญํ   ปสุตํ   สคฺคา   เต   อารทฺธาติ  ฯ  อถโข  โส  ตรุณปฺปสนฺโน
มหามตฺโต   ลาภา   กิร   เม   สุลทฺธํ   กิร   เม   พหุํ  กิร  มยา
ปุญฺญํ  ปสุตํ  สคฺคา  กิร  เม  อารทฺธาติ  หฏฺโฐ  อุทคฺโค  อุฏฺฐายาสนา
ภควนฺตํ    อภิวาเทตฺวา    ปทกฺขิณํ    กตฺวา    ปกฺกามิ   ฯ   อถโข
ภควา   เอตสฺมึ  นิทาเน  เอตสฺมึ  ปกรเณ  ภิกฺขุสงฺฆํ  สนฺนิปาตาเปตฺวา
#๑ สี. สงฺโฆ ฯ
