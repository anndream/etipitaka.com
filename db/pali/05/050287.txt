ภิกฺขุ    สงฺเฆน    ตชฺชนียกมฺมกโต   สมฺมา   วตฺตติ   โลมํ   ปาเตติ
เนตฺถารํ    วตฺตติ   ตชฺชนียกมฺมสฺส   ปฏิปฺปสฺสทฺธึ   ยาจติ   ฯ   ตตฺร
เจ  ภิกฺขูนํ  เอวํ  โหติ  อยํ  โข  อาวุโส ภิกฺขุ สงฺเฆน ตชฺชนียกมฺมกโต
สมฺมา    วตฺตติ   โลมํ   ปาเตติ   เนตฺถารํ   วตฺตติ   ตชฺชนียกมฺมสฺส
ปฏิปฺปสฺสทฺธึ       ยาจติ       หนฺทสฺส       มยํ       ตชฺชนียกมฺมํ
ปฏิปฺปสฺสมฺเภมาติ    ฯ    เต    ตสฺส   ตชฺชนียกมฺมํ   ปฏิปฺปสฺสมฺเภนฺติ
อธมฺเมน    สมคฺคา    ฯเปฯ   ธมฺเมน   วคฺคา   ฯ   ธมฺมปฏิรูปเกน
วคฺคา   ฯ   ธมฺมปฏิรูปเกน   สมคฺคา   ฯ   อธมฺเมน  วคฺคา  ฯ  อิธ
ปน   ภิกฺขเว   ภิกฺขุ   สงฺเฆน   ตชฺชนียกมฺมกโต  สมฺมา  วตฺตติ  โลมํ
ปาเตติ   เนตฺถารํ   วตฺตติ   ตชฺชนียกมฺมสฺส   ปฏิปฺปสฺสทฺธึ   ยาจติ  ฯ
ตตฺร   เจ   ภิกฺขูนํ   เอวํ   โหติ   อยํ  โข  อาวุโส  ภิกฺขุ  สงฺเฆน
ตชฺชนียกมฺมกโต   สมฺมา   วตฺตติ   โลมํ   ปาเตติ   เนตฺถารํ   วตฺตติ
ตชฺชนียกมฺมสฺส    ปฏิปฺปสฺสทฺธึ    ยาจติ    หนฺทสฺส   มยํ   ตชฺชนียกมฺมํ
ปฏิปฺปสฺสมฺเภมาติ    ฯ    เต    ตสฺส   ตชฺชนียกมฺมํ   ปฏิปฺปสฺสมฺเภนฺติ
ธมฺเมน   วคฺคา   ฯเปฯ   ธมฺมปฏิรูปเกน   วคฺคา   ฯ  ธมฺมปฏิรูปเกน
สมคฺคา   ฯ   อธมฺเมน   วคฺคา   ฯ  อธมฺเมน  สมคฺคา  ฯ  อิธ  ปน
ภิกฺขเว    ภิกฺขุ    สงฺเฆน   ตชฺชนียกมฺมกโต   สมฺมา   วตฺตติ   โลมํ
ปาเตติ   เนตฺถารํ   วตฺตติ   ตชฺชนียกมฺมสฺส   ปฏิปฺปสฺสทฺธึ   ยาจติ  ฯ
ตตฺร   เจ   ภิกฺขูนํ   เอวํ   โหติ   อยํ  โข  อาวุโส  ภิกฺขุ  สงฺเฆน
ตชฺชนียกมฺมกโต   สมฺมา   วตฺตติ   โลมํ   ปาเตติ   เนตฺถารํ   วตฺตติ
