ผลานิ  เภสชฺชานิ  วิลงฺคํ  ปิปฺผลึ  ๑  มริจํ  หรีตกํ  วิภีตกํ ๒ อามลกํ
โคฐผลํ   ๓   ยานิ   วา  ปนญฺญานิปิ  อตฺถิ  ผลานิ  เภสชฺชานิ  เนว
ขาทนีเย   ขาทนียตฺถํ   ผรนฺติ   น  โภชนีเย  โภชนียตฺถํ  ผรนฺติ  ตานิ
ปฏิคฺคเหตฺวา    ยาวชีวํ    ปริหริตุํ   สติ   ปจฺจเย   ปริภุญฺชิตุํ   อสติ
ปจฺจเย ปริภุญฺชนฺตสฺส อาปตฺติ ทุกฺกฏสฺสาติ ฯ
     [๓๒]  เตน  โข  ปน  สมเยน  คิลานานํ  ภิกฺขูนํ ชตูหิ เภสชฺเชหิ
อตฺโถ  โหติ  ฯ  ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว
ชตูนิ   เภสชฺชานิ   หิงฺคุํ   หิงฺคุชตุํ   ๔   หิงฺคุสิปาติกํ   ตกํ  ตกปตฺตึ
ตกปณฺณึ   สชฺชุลสํ   ยานิ   วา   ปนญฺญานิปิ   อตฺถิ   ชตูนิ  เภสชฺชานิ
เนว   ขาทนีเย   ขาทนียตฺถํ   ผรนฺติ  น  โภชนีเย  โภชนียตฺถํ  ผรนฺติ
ตานิ    ปฏิคฺคเหตฺวา    ยาวชีวํ   ปริหริตุํ   สติ   ปจฺจเย   ปริภุญฺชิตุํ
อสติ ปจฺจเย ปริภุญฺชนฺตสฺส อาปตฺติ ทุกฺกฏสฺสาติ ฯ
     [๓๓]  เตน  โข  ปน  สมเยน คิลานานํ ภิกฺขูนํ โลเณหิ เภสชฺเชหิ
อตฺโถ  โหติ  ฯ  ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว
โลณานิ   เภสชฺชานิ   สามุทฺทํ  กาฬโลณํ  สินฺธวํ  อุพฺภิทํ  ๕  พิลํ  ๖
ยานิ   วา   ปนญฺญานิปิ   อตฺถิ   โลณานิ   เภสชฺชานิ  เนว  ขาทนีเย
ขาทนียตฺถํ    ผรนฺติ    น    โภชนีเย    โภชนียตฺถํ    ผรนฺติ   ตานิ
ปฏิคฺคเหตฺวา    ยาวชีวํ    ปริหริตุํ   สติ   ปจฺจเย   ปริภุญฺชิตุํ   อสติ
ปจฺจเย ปริภุญฺชนฺตสฺส อาปตฺติ ทุกฺกฏสฺสาติ ฯ
     [๓๔]    เตน    โข   ปน   สมเยน   อายสฺมโต   อานนฺทสฺส
#๑ ม. ปิปฺปลึ ฯ ยุ. ปิปฺปลํ ฯ ๒ โป. ม. วิเภทคํ ฯ ๓ โป. ม. โกฏฺฐผลํ ฯ
#๔ โป. ยุ. หิงฺคุชตุ ฯ ๕ ม. อุพฺภิรํ ฯ ๖ โป. วิฬหํ ฯ
