มหากจฺจาโน   อสฺโสสิ   โข   อายสฺมา   มหาโกฏฺฐิโต   อสฺโสสิ  โข
อายสฺมา     มหากปฺปิโน    อสฺโสสิ    โข    อายสฺมา    มหาจุนฺโท
อสฺโสสิ   โข   อายสฺมา   อนุรุทฺโธ   อสฺโสสิ  โข  อายสฺมา  เรวโต
อสฺโสสิ   โข   อายสฺมา   อุปาลิ   อสฺโสสิ   โข  อายสฺมา  อานนฺโท
อสฺโสสิ    โข    อายสฺมา   ราหุโล   เต   กิร   โกสมฺพิกา   ภิกฺขู
ภณฺฑนการกา     กลหการกา    วิวาทการกา    ภสฺสการกา    สงฺเฆ
อธิกรณการกา   สาวตฺถึ   อาคจฺฉนฺตีติ   ฯ   อถโข  อายสฺมา  ราหุโล
เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา
เอกมนฺตํ   นิสีทิ   ฯ   เอกมนฺตํ   นิสินฺโน   โข   อายสฺมา   ราหุโล
ภควนฺตํ   เอตทโวจ   เต  กิร  ภนฺเต  โกสมฺพิกา  ภิกฺขู  ภณฺฑนการกา
กลหการกา    วิวาทการกา    ภสฺสการกา    สงฺเฆ    อธิกรณการกา
สาวตฺถึ   อาคจฺฉนฺติ   กถาหํ   ภนฺเต   เตสุ   ภิกฺขูสุ  ปฏิปชฺชามีติ  ฯ
เตนหิ   ตฺวํ   ราหุล   ยถา  ธมฺโม  ตถา  ปติฏฺฐาหีติ  ๑  ฯ  กถาหํ
ภนฺเต   ชาเนยฺยํ  ธมฺมํ  วา  อธมฺมํ  วาติ  ฯ  อฏฺฐารสหิ  โข  ราหุล
วตฺถูหิ   อธมฺมวาที   ชานิตพฺโพ  ฯเปฯ  อิเมหิ  โข  ราหุล  อฏฺฐารสหิ
วตฺถูหิ    อธมฺมวาที    ชานิตพฺโพ    อฏฺฐารสหิ    จ    โข   ราหุล
วตฺถูหิ   ธมฺมวาที   ชานิตพฺโพ   ฯเปฯ  อิเมหิ  โข  ราหุล  อฏฺฐารสหิ
วตฺถูหิ ธมฺมวาที ชานิตพฺโพติ ฯ
    [๒๕๔]   อสฺโสสิ   โข  มหาปชาปตี  โคตมี  เต  กิร  โกสมฺพิกา
ภิกฺขู   ภณฺฑนการกา   กลหการกา   วิวาทการกา   ภสฺสการกา  สงฺเฆ
#๑ ม. ยุ. ติฏฺฐาหีติ ฯ
