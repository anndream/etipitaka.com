สุปฺปิยาย      อุปาสิกาย     ปฏิสฺสุณิตฺวา     เกวลกปฺปํ     พาราณสึ
อาหิณฺฑนฺโต  น  อทฺทส  ปวตฺตมํสํ  ฯ  อถโข  โส  ปุริโส  เยน สุปฺปิยา
อุปาสิกา    เตนุปสงฺกมิ   อุปสงฺกมิตฺวา   สุปฺปิยํ   อุปาสิกํ   เอตทโวจ
นตฺถยฺเย    ปวตฺตมํสํ    มาฆาโต    อชฺชาติ   ฯ   อถโข   สุปฺปิยาย
อุปาสิกาย   เอตทโหสิ   ตสฺส   โข   คิลานสฺส   ภิกฺขุโน  ปฏิจฺฉาทนียํ
อลภนฺตสฺส   อาพาโธ   วา  อภิวฑฺฒิสฺสติ  กาลกิริยา  ๑  วา  ภวิสฺสติ
น   โข   เม   ตํ   ปฏิรูปํ   ยาหํ  ปฏิสฺสุณิตฺวา  น  หราเปยฺยนฺติ  ฯ
(๒)   โปตฺถนิกํ  คเหตฺวา  อูรุมํสํ  อุกฺกนฺติตฺวา  ทาสิยา  อทาสิ  หนฺท
เช    อิมํ   มํสํ   สมฺปาเทตฺวา   อมุกสฺมึ   วิหาเร   ภิกฺขุ   คิลาโน
ตสฺส  ทชฺเชหิ  ๓  โย  จ มํ ปุจฺฉติ คิลานาติ ปฏิเวเทหีติ อุตฺตราสงฺเคน
อูรุํ     เวเฐตฺวา    โอวรกํ    ปวิสิตฺวา    มญฺจเก    นิปชฺชิ    ฯ
อถโข    สุปฺปิโย    อุปาสโก    ฆรํ    คนฺตฺวา   ทาสึ   ปุจฺฉิ   กหํ
สุปฺปิยาติ  ฯ  เอสายฺย  โอวรเก  นิปนฺนาติ  ฯ  อถโข สุปฺปิโย อุปาสโก
เยน    สุปฺปิยา    อุปาสิกา    เตนุปสงฺกมิ    อุปสงฺกมิตฺวา    สุปฺปิยํ
อุปาสิกํ   เอตทโวจ   กิสฺส   นิปนฺนาสีติ   ฯ   คิลานมฺหีติ   ฯ  กินฺเต
อาพาโธติ    ฯ   อถโข   สุปฺปิยา   อุปาสิกา   สุปฺปิยสฺส   อุปาสกสฺส
เอตมตฺถํ   อาโรเจสิ   ฯ   อถโข   สุปฺปิโย   อุปาสโก  อจฺฉริยํ  วต
โภ   อพฺภุตํ   วต   โภ   ยาว   สทฺธายํ   สุปฺปิยา   ปสนฺนา   ยตฺร
หิ   นาม   อตฺตโนปิ   มํสานิ   ปริจฺจตฺตานิ   กึ   ปนิมาย  ๔  อญฺญํ
#๑ ม. ยุ. กาลํ กิริยา ฯ ๒ โป. สา ฯ ๓ ม. ทชฺชาหิ ฯ ๔ สี. ม. กิมฺปิมาย ฯ
