ภิกฺขู    ปฏิปุจฺฉิ    สจฺจํ   กิร   ภิกฺขเว   ภิกฺขู   อญฺญตฺร   นิมนฺติตา
อญฺญสฺส   โภชฺชยาคุํ   ปริภุญฺชนฺตีติ   ฯ   สจฺจํ   ภควาติ   ฯ   วิครหิ
พุทฺโธ   ภควา   กถํ   หิ   นาม   เต   ภิกฺขเว  โมฆปุริสา  อญฺญตฺร
นิมนฺติตา    อญฺญสฺส    โภชฺชยาคุํ    ปริภุญฺชิสฺสนฺติ    เนตํ    ภิกฺขเว
อปฺปสนฺนานํ   วา   ปสาทาย   ฯเปฯ   วิครหิตฺวา   ธมฺมึ  กถํ  กตฺวา
ภิกฺขู    อามนฺเตสิ    น    ภิกฺขเว    อญฺญตฺร   นิมนฺติเตน   อญฺญสฺส
โภชฺชยาคุ      ปริภุญฺชิตพฺพา      โย     ปริภุญฺเชยฺย     ยถาธมฺโม
กาเรตพฺโพติ ฯ
     [๖๕]   อถโข   ภควา  อนฺธกวินฺเท  ยถาภิรนฺตํ  วิหริตฺวา  เยน
ราชคหํ  เตน  จาริกํ  ปกฺกามิ  มหตา  ภิกฺขุสงฺเฆน  สทฺธึ  อฑฺฒเตรเสหิ
ภิกฺขุสเตหิ   ฯ   เตน   โข   ปน   สมเยน  เวลฏฺโฐ  ๑  กจฺจาโน
ราชคหา     อนฺธกวินฺทํ    อทฺธานมคฺคปฏิปนฺโน    โหติ    ปญฺจมตฺเตหิ
สกฏสเตหิ   สพฺเพเหว   คุฬกุมฺภปูเรหิ   ฯ   อทฺทสา  ๒  โข  ภควา
เวลฏฺฐํ   กจฺจานํ   ทูรโต   ว   อาคจฺฉนฺตํ  ทิสฺวาน  มคฺคา  โอกฺกมฺม
อญฺญตรสฺมึ    รุกฺขมูเล    นิสีทิ    ฯ    อถโข   เวลฏฺโฐ   กจฺจาโน
เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา
เอกมนฺตํ   อฏฺฐาสิ   ฯ   เอกมนฺตํ   ฐิโต   โข   เวลฏฺโฐ  กจฺจาโน
ภควนฺตํ    เอตทโวจ    อิจฺฉามหํ    ภนฺเต    เอกเมกสฺส    ภิกฺขุโน
เอกเมกํ   คุฬกุมฺภํ   ทาตุนฺติ   ฯ   เตนหิ   ตฺวํ   กจฺจาน   เอกํเยว
#๑ สี. ม. ยุ. เพลฏฺโฐ ฯ ๒ ม. ยุ. อทฺทส ฯ
