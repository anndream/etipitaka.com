อุตฺตราสงฺโค   เอกจฺจิโย   อนฺตรวาสโก   อยญฺจ   เม   อนฺตรวาสโก
ฉิทฺโท     ยนฺนูนาหํ     อคฺคฬํ     อจฺฉุเปยฺยํ     สมนฺตโต    ทุปฏฺฏํ
ภวิสฺสติ    มชฺเฌ    เอกจฺจิยนฺติ    ฯ   อถโข   โส   ภิกฺขุ   อคฺคฬํ
อจฺฉุเปสิ    ฯ   อทฺทสา   โข   ภควา   เสนาสนจาริกํ   อาหิณฺฑนฺโต
ตํ    ภิกฺขุํ    อคฺคฬํ    อจฺฉุเปนฺตํ    ทิสฺวาน    เยน    โส   ภิกฺขุ
เตนุปสงฺกมิ   อุปสงฺกมิตฺวา   ตํ   ภิกฺขุํ   เอตทโวจ   กึ   ตฺวํ   ภิกฺขุ
กโรสีติ   ฯ   อคฺคฬํ   ภควา  อจฺฉุเปมีติ  ฯ  สาธุ  สาธุ  ภิกฺขุ  สาธุ
โข   ตฺวํ   ภิกฺขุ   อคฺคฬํ   อจฺฉุเปสีติ   ฯ   อถโข   ภควา  เอตสฺมึ
นิทาเน   เอตสฺมึ   ปกรเณ   ธมฺมึ   กถํ   กตฺวา   ภิกฺขู   อามนฺเตสิ
อนุชานามิ   ภิกฺขเว   อหตานํ   ทุสฺสานํ   อหตกปฺปานํ  ทฺวิคุณํ  สงฺฆาฏึ
เอกจฺจิยํ     อุตฺตราสงฺคํ     เอกจฺจิยํ     อนฺตรวาสกํ     อุตุทฺธตานํ
ทุสฺสานํ   จตุคฺคุณํ   สงฺฆาฏึ   ทฺวิคุณํ   อุตฺตราสงฺคํ  ทฺวิคุณํ  อนฺตรวาสกํ
ปํสุกูเล    ยาวทตฺถํ    ปาปณิเก    อุสฺสาโห    กรณีโย    อนุชานามิ
ภิกฺขเว อคฺคฬํ ตุนฺนํ โอวฏฺฏิกํ กณฺฑุสกํ ทฬฺหีกมฺมนฺติ ฯ
     [๑๕๓]   อถโข   ภควา  พาราณสิยํ  ยถาภิรนฺตํ  วิหริตฺวา  เยน
สาวตฺถี    เตน    จาริกํ    ปกฺกามิ   อนุปุพฺเพน   จาริกํ   จรมาโน
เยน   สาวตฺถี   ตทวสริ   ฯ   ตตฺร   สุทํ   ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ  อถโข  วิสาขา  มิคารมาตา
เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา
เอกมนฺตํ   นิสีทิ   ฯ   เอกมนฺตํ   นิสินฺนํ   โข   วิสาขํ   มิคารมาตรํ
