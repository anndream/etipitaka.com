กรณียํ  ฯ  อธมฺเมน  เจ  ภิกฺขเว  สมคฺคกมฺมํ  อกมฺมํ  น  จ  กรณียํ ฯ
ธมฺเมน  เจ  ภิกฺขเว  วคฺคกมฺมํ  อกมฺมํ  น  จ  กรณียํ ฯ ธมฺมปฏิรูปเกน
เจ     ภิกฺขเว     วคฺคกมฺมํ     อกมฺมํ    น    จ    กรณียํ    ฯ
ธมฺมปฏิรูปเกน   เจ   ภิกฺขเว   สมคฺคกมฺมํ   อกมฺมํ  น  จ  กรณียํ  ฯ
ญตฺติวิปนฺนญฺเจ    ภิกฺขเว    กมฺมํ   อนุสาวนสมฺปนฺนํ   อกมฺมํ   น   จ
กรณียํ   ฯ   อนุสาวนวิปนฺนญฺเจ   ภิกฺขเว   กมฺมํ   ญตฺติสมฺปนฺนํ  อกมฺมํ
น   จ   กรณียํ   ฯ   ญตฺติวิปนฺนญฺเจ   ภิกฺขเว  กมฺมํ  อนุสฺสาวนวิปนฺนํ
อกมฺมํ   น   จ   กรณียํ  ฯ  อญฺญตฺราปิ  ภิกฺขเว  ธมฺมา  กมฺมํ  อกมฺมํ
น  จ  กรณียํ  ฯ  อญฺญตฺราปิ  ภิกฺขเว  ๑  วินยา  กมฺมํ  อกมฺมํ  น จ
กรณียํ   ฯ   อญฺญตฺราปิ   ภิกฺขเว   สตฺถุ   สาสนา   กมฺมํ  อกมฺมํ  น
จ   กรณียํ   ฯ   ปฏิกุฏฺฐกตํ   เจ   ภิกฺขเว   กมฺมํ   อธมฺมิกํ   กุปฺปํ
อฏฺฐานารหํ อกมฺมํ น จ กรณียํ ฯ
     [๑๘๐]    ฉยิมานิ    ภิกฺขเว   กมฺมานิ   อธมฺมกมฺมํ   วคฺคกมฺมํ
สมคฺคกมฺมํ        ธมฺมปฏิรูปเกน       วคฺคกมฺมํ       ธมฺมปฏิรูปเกน
สมคฺคกมฺมํ ธมฺเมน สมคฺคกมฺมํ ฯ
     [๑๘๑]  กตมญฺจ  ภิกฺขเว  อธมฺมกมฺมํ  ฯ  ญตฺติทุติเย  เจ ภิกฺขเว
กมฺเม   เอกาย   ญตฺติยา  กมฺมํ  กโรติ  น  จ  กมฺมวาจํ  อนุสฺสาเวติ
อธมฺมกมฺมํ   ฯ   ญตฺติทุติเย   เจ  ภิกฺขเว  กมฺเม  ทฺวีหิ  ญตฺตีหิ  กมฺมํ
กโรติ   น   จ   กมฺมวาจํ   อนุสฺสาเวติ   อธมฺมกมฺมํ   ฯ  ญตฺติทุติเย
เจ   ภิกฺขเว  กมฺเม  เอกาย  กมฺมวาจาย  กมฺมํ  กโรติ  น  จ  ญตฺตึ
#๑ ม. ยุ.  อยํ ปาโฐ น ทิสฺสติ ฯ
