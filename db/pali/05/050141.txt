สุณาติ   อุพฺภตํ   กิร   ตสฺมึ   อาวาเส   กฐินนฺติ   ฯ  ตสฺส  ภิกฺขุโน
สวนนฺติโก    กฐินุทฺธาโร   ฯ   ภิกฺขุ   อตฺถตกฐิโน   จีวรํ   สมาทาย
ปกฺกมติ   ปจฺเจสฺสนฺติ   ฯ   โส   พหิสีมคโต   ตํ   จีวรํ  กาเรติ  ฯ
โส     กตจีวโร    ปจฺเจสฺสํ    ปจฺเจสฺสนฺติ    พหิทฺธา    กฐินุทฺธารํ
วีตินาเมติ   ฯ   ตสฺส   ภิกฺขุโน  สีมาติกฺกนฺติโก  กฐินุทฺธาโร  ฯ  ภิกฺขุ
อตฺถตกฐิโน    จีวรํ    สมาทาย    ปกฺกมติ    ปจฺเจสฺสนฺติ   ฯ   โส
พหิสีมคโต  ตํ  จีวรํ  กาเรติ  ฯ  โส  กตจีวโร  ปจฺเจสฺสํ  ปจฺเจสฺสนฺติ
สมฺภุณาติ กฐินุทฺธารํ ฯ ตสฺส ภิกฺขุโน สห ภิกฺขูหิ กฐินุทฺธาโร ฯ
                 สมาทายสตฺตกํ นิฏฺฐิตํ ทุติยํ ฯ
     [๑๐๒]   ภิกฺขุ   อตฺถตกฐิโน   วิปฺปกตจีวรํ  อาทาย  ปกฺกมติ  ฯ
ตสฺส    พหิสีมคตสฺส    เอวํ   โหติ   อิเธวิมํ   จีวรํ   กาเรสฺสํ   น
ปจฺเจสฺสนฺติ  ฯ  โส  ตํ  จีวรํ  กาเรติ  ฯ  ตสฺส  ภิกฺขุโน นิฏฺฐานนฺติโก
กฐินุทฺธาโร     ฯ     ภิกฺขุ    อตฺถตกฐิโน    วิปฺปกตจีวรํ    อาทาย
ปกฺกมติ   ฯ   ตสฺส   พหิสีมคตสฺส  เอวํ  โหติ  เนวิมํ  จีวรํ  กาเรสฺสํ
น   ปจฺเจสฺสนฺติ   ฯ   ตสฺส  ภิกฺขุโน  สนฺนิฏฺฐานนฺติโก  กฐินุทฺธาโร  ฯ
ภิกฺขุ    อตฺถตกฐิโน    วิปฺปกตจีวรํ    อาทาย    ปกฺกมติ   ฯ   ตสฺส
พหิสีมคตสฺส   เอวํ  โหติ  อิเธวิมํ  จีวรํ  กาเรสฺสํ  น  ปจฺเจสฺสนฺติ  ฯ
โส  ตํ  จีวรํ  กาเรติ  ฯ  ตสฺส  ตํ  จีวรํ  กยิรมานํ  นสฺสติ  ฯ  ตสฺส
ภิกฺขุโน     นาสนนฺติโก     กฐินุทฺธาโร    ฯ    ภิกฺขุ    อตฺถตกฐิโน
วิปฺปกตจีวรํ   อาทาย   ปกฺกมติ   ปจฺเจสฺสนฺติ   ฯ  โส  พหิสีมคโต  ตํ
