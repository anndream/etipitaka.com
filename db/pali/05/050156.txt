ตํ   จีวราสํ   ปยิรุปาสติ   อนาสาย   ลภติ   อาสาย   น   ลภติ  ฯ
ตสฺส   เอวํ   โหติ   อิเธวิมํ   จีวรํ   กาเรสฺสนฺติ  ฯ  โส  ตํ  จีวรํ์
กาเรติ   ฯ   ตสฺส   ภิกฺขุโน   นิฏฺฐานนฺติโก   กฐินุทฺธาโร   ฯ  ภิกฺขุ
อตฺถตกฐิโน    เกนจิเทว   กรณีเยน   ปกฺกมติ   น   ปจฺเจสฺสนฺติ   ฯ
ตสฺส    พหิสีมคตสฺส    จีวราสา   อุปฺปชฺชติ   ฯ   โส   ตํ   จีวราสํ
ปยิรุปาสติ   อนาสาย   ลภติ  อาสาย  น  ลภติ  ฯ  ตสฺส  เอวํ  โหติ
เนวิมํ    จีวรํ    กาเรสฺสนฺติ   ฯ   ตสฺส   ภิกฺขุโน   สนฺนิฏฺฐานนฺติโก
กฐินุทฺธาโร   ฯ   ภิกฺขุ   อตฺถตกฐิโน   เกนจิเทว   กรณีเยน  ปกฺกมติ
น   ปจฺเจสฺสนฺติ   ฯ   ตสฺส   พหิสีมคตสฺส   จีวราสา   อุปฺปชฺชติ   ฯ
โส   ตํ   จีวราสํ   ปยิรุปาสติ  อนาสาย  ลภติ  อาสาย  น  ลภติ  ฯ
ตสฺส   เอวํ   โหติ   อิเธวิมํ   จีวรํ   กาเรสฺสนฺติ  ฯ  โส  ตํ  จีวรํ
กาเรติ   ฯ   ตสฺส   ตํ   จีวรํ   กยิรมานํ  นสฺสติ  ฯ  ตสฺส  ภิกฺขุโน
นาสนนฺติโก   กฐินุทฺธาโร   ฯ  ภิกฺขุ  อตฺถตกฐิโน  เกนจิเทว  กรณีเยน
ปกฺกมติ    น    ปจฺเจสฺสนฺติ    ฯ    ตสฺส    พหิสีมคตสฺส   จีวราสา
อุปฺปชฺชติ   ฯ   ตสฺส  เอวํ  โหติ  อิเธวิมํ  จีวราสํ  ปยิรุปาสิสฺสนฺติ  ฯ
โส   ตํ   จีวราสํ  ปยิรุปาสติ  ฯ  ตสฺส  สา  จีวราสา  อุปจฺฉิชฺชติ  ฯ
ตสฺส ภิกฺขุโน อาสาวจฺเฉทิโก กฐินุทฺธาโร ฯ
     [๑๒๑]    ภิกฺขุ   อตฺถตกฐิโน   เกนจิเทว   กรณีเยน   ปกฺกมติ
อนธิฏฺฐิเตน    เนวสฺส   โหติ   ปจฺเจสฺสนฺติ   น   ปนสฺส   โหติ   น
ปจฺเจสฺสนฺติ   ฯ   ตสฺส   พหิสีมคตสฺส   จีวราสา   อุปฺปชฺชติ   ฯ  โส
