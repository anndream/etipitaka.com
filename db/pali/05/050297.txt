เย    เต    ภิกฺขู   เอวมาหํสุ   ธมฺมปฏิรูปเกน   สมคฺคกมฺมนฺติ   เย
จ    เต    ภิกฺขู    เอวมาหํสุ   อกตํ   กมฺมํ   ทุกฺกฏํ   กมฺมํ   ปุน
กาตพฺพํ   กมฺมนฺติ   ฯ   อิเม   ตตฺถ   ภิกฺขู   ธมฺมวาทิโน   ฯ  อิเม
ปญฺจ   วารา   สงฺขิตฺตา   ฯ   อิธ   ปน   ภิกฺขเว   ภิกฺขุ   อาปตฺตึ
อาปชฺชิตฺวา   น   อิจฺฉติ   อาปตฺตึ   ปฏิกาตุํ   ฯ   ตตฺร  เจ  ภิกฺขูนํ
เอวํ   โหติ   อยํ   โข   อาวุโส   ภิกฺขุ   อาปตฺตึ   อาปชฺชิตฺวา  น
อิจฺฉติ    อาปตฺตึ   ปฏิกาตุํ   หนฺทสฺส   มยํ   อาปตฺติยา   อปฺปฏิกมฺเม
อุกฺเขปนียกมฺมํ   กโรมาติ   ฯ   เต   ตสฺส   อาปตฺติยา   อปฺปฏิกมฺเม
อุกฺเขปนียกมฺมํ  กโรนฺติ  อธมฺเมน  วคฺคา  ฯเปฯ  อธมฺเมน  สมคฺคา  ฯ
ธมฺเมน    วคฺคา    ฯ   ธมฺมปฏิรูปเกน   วคฺคา   ฯ   ธมฺมปฏิรูปเกน
สมคฺคา    ฯ    ตตฺรฏฺโฐ    สงฺโฆ    วิวทติ    อธมฺเมน   วคฺคกมฺมํ
อธมฺเมน      สมคฺคกมฺมํ     ธมฺเมน     วคฺคกมฺมํ     ธมฺมปฏิรูปเกน
วคฺคกมฺมํ     ธมฺมปฏิรูปเกน     สมคฺคกมฺมํ    อกตํ    กมฺมํ    ทุกฺกฏํ
กมฺมํ   ปุน   กาตพฺพํ   กมฺมนฺติ   ฯ   ตตฺร   ภิกฺขเว  เย  เต  ภิกฺขู
เอวมาหํสุ    ธมฺมปฏิรูปเกน    สมคฺคกมฺมนฺติ    เย   จ   เต   ภิกฺขู
เอวมาหํสุ   อกตํ   กมฺมํ   ทุกฺกฏํ   กมฺมํ   ปุน   กาตพฺพํ  กมฺมนฺติ  ฯ
อิเม   ตตฺถ   ภิกฺขู  ธมฺมวาทิโน  ฯ  อิเม  ปญฺจ  วารา  สงฺขิตฺตา  ฯ
อิธ   ปน   ภิกฺขเว   ภิกฺขุ   น  อิจฺฉติ  ปาปิกํ  ทิฏฺฐึ  ปฏินิสฺสชฺชิตุํ  ฯ
ตตฺร   เจ   ภิกฺขูนํ   เอวํ  โหติ  อยํ  โข  อาวุโส  ภิกฺขุ  น  อิจฺฉติ
ปาปิกํ    ทิฏฺฐึ    ปฏินิสฺสชฺชิตุํ    หนฺทสฺส    มยํ   ปาปิกาย   ทิฏฺฐิยา
