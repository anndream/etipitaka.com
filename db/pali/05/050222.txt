วิปฺปกตา   วา   อิเม   โข   ภิกฺขเว   ปญฺจ  ปจฺจยา  วสฺสิกสาฏิกาย
นิกฺเขปายาติ ฯ
     [๑๖๔]   เตน  โข  ปน  สมเยน  อญฺญตโร  ภิกฺขุ  เอโก  วสฺสํ
วสิ   ฯ   ตตฺถ   มนุสฺสา  สงฺฆสฺส  เทมาติ  จีวรานิ  อทํสุ  ฯ  อถโข
ตสฺส     ภิกฺขุโน     เอตทโหสิ     ภควตา     ปญฺญตฺตํ    จตุวคฺโค
ปจฺฉิโม     สงฺโฆติ    อหญฺจมฺหิ    เอกโก    อิเม    จ    มนุสฺสา
สงฺฆสฺส    เทมาติ    จีวรานิ    อทํสุ   ยนฺนูนาหํ   อิมานิ   สงฺฆิกานิ
จีวรานิ   สาวตฺถึ   หเรยฺยนฺติ   ฯ   อถโข  โส  ภิกฺขุ  ตานิ  จีวรานิ
อาทาย    สาวตฺถึ    คนฺตฺวา    ภควโต   เอตมตฺถํ   อาโรเจสิ   ฯ
ตุยฺเหว   ภิกฺขุ   ตานิ   จีวรานิ  ยาว  กฐินสฺส  อุพฺภารายาติ  ฯ  อิธ
ปน   ภิกฺขเว   ภิกฺขุ   เอโก  วสฺสํ  วสติ  ฯ  ตตฺถ  มนุสฺสา  สงฺฆสฺส
เทมาติ   จีวรานิ   เทนฺติ   ฯ   อนุชานามิ   ภิกฺขเว   ตสฺเสว  ตานิ
จีวรานิ   ยาว   กฐินสฺส   อุพฺภารายาติ   ฯ  เตน  โข  ปน  สมเยน
อญฺญตโร   ภิกฺขุ   อุตุกาลํ   เอโก   วสิ   ฯ  ตตฺถ  มนุสฺสา  สงฺฆสฺส
เทมาติ    จีวรานิ   อทํสุ   ฯ   อถโข   ตสฺส   ภิกฺขุโน   เอตทโหสิ
ภควตา     ปญฺญตฺตํ     จตุวคฺโค     ปจฺฉิโม    สงฺโฆติ    อหญฺจมฺหิ
เอกโก    อิเม    จ   มนุสฺสา   สงฺฆสฺส   เทมาติ   จีวรานิ   อทํสุ
ยนฺนูนาหํ   อิมานิ   สงฺฆิกานิ   จีวรานิ  สาวตฺถึ  หเรยฺยนฺติ  ฯ  อถโข
โส   ภิกฺขุ  ตานิ  จีวรานิ  อาทาย  สาวตฺถึ  คนฺตฺวา  ภิกฺขูนํ  เอตมตฺถํ
อาโรเจสิ   ฯ   ภิกฺขู   ภควโต   เอตมตฺถํ  อาโรเจสุํ  ฯ  อนุชานามิ
