                      เภสชฺชกฺขนฺธกํ
     [๒๕]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส    อาราเม   ฯ   เตน   โข   ปน   สมเยน   ภิกฺขูนํ
สารทิเกน    อาพาเธน   ผุฏฺฐานํ   ยาคุปิ   ปีตา   อุคฺคจฺฉติ   ภตฺตํปิ
ภุตฺตํ   อุคฺคจฺฉติ   ฯ   เต   เตน   กิสา   โหนฺติ   ลูขา   ทุพฺพณฺณา
อุปฺปณฺฑุปฺปณฺฑุกชาตา    ธมนิสนฺถตคตฺตา    ฯ    อทฺทสา   โข   ภควา
เต     ภิกฺขู     กิเส     ลูเข     ทุพฺพณฺเณ    อุปฺปณฺฑุปฺปณฺฑุกชาเต
ธมนิสนฺถตคตฺเต    ทิสฺวาน    อายสฺมนฺตํ   อานนฺทํ   อามนฺเตสิ   กินฺนุ
โข  อานนฺท  เอตรหิ  ภิกฺขู  กิสา  ลูขา  ทุพฺพณฺณา  อุปฺปณฺฑุปฺปณฺฑุกชาตา
ธมนิสนฺถตคตฺตาติ     ฯ     เอตรหิ    ภนฺเต    ภิกฺขูนํ    สารทิเกน
อาพาเธน   ผุฏฺฐานํ   ยาคุปิ   ปีตา  อุคฺคจฺฉติ  ภตฺตํปิ  ภุตฺตํ  อุคฺคจฺฉติ
เต    เตน    กิสา   [๑]   ลูขา   ทุพฺพณฺณา   อุปฺปณฺฑุปฺปณฺฑุกชาตา
ธมนิสนฺถตคตฺตาติ   ฯ   อถโข   ภควโต  รโหคตสฺส  ปฏิสลฺลีนสฺส  เอวํ
เจตโส    ปริวิตกฺโก    อุทปาทิ   เอตรหิ   โข   ภิกฺขูนํ   สารทิเกน
อาพาเธน   ผุฏฺฐานํ   ยาคุปิ   ปีตา  อุคฺคจฺฉติ  ภตฺตํปิ  ภุตฺตํ  อุคฺคจฺฉติ
เต     เตน     กิสา     ลูขา     ทุพฺพณฺณา    อุปฺปณฺฑุปฺปณฺฑุกชาตา
ธมนิสนฺถตคตฺตา   กินฺนุ   โข   อหํ   ภิกฺขูนํ   เภสชฺชํ  อนุชาเนยฺยํ  ยํ
เภสชฺชญฺเจว    อสฺส   เภสชฺชสมฺมตญฺจ   โลกสฺส   อาหารตฺถญฺจ   ๒
ผเรยฺย   น   จ   โอฬาริโก   อาหาโร   ปญฺญาเยยฺยาติ   ฯ  อถโข
#๑ ม. โหนฺติ ฯ ๒ ยุ. อาหารตฺตญฺจ ฯ
