อุปชฺฌายสฺส   อายสฺมโต  เวลฏฺฐสีสสฺส  ถุลฺลกจฺฉาพาโธ  โหติ  ฯ  ตสฺส
ลสิกาย   จีวรานิ  กาเย  ลคฺคนฺติ  ฯ  ตานิ  ภิกฺขู  อุทเกน  เตเมตฺวา
เตเมตฺวา    อปกฑฺฒนฺติ   ฯ   อทฺทสา   โข   ภควา   เสนาสนจาริกํ
อาหิณฺฑนฺโต   เต  ภิกฺขู  ตานิ  จีวรานิ  อุทเกน  เตเมตฺวา  เตเมตฺวา
อปกฑฺฒนฺเต   ทิสฺวาน   เยน   เต   ภิกฺขู   เตนุปสงฺกมิ  อุปสงฺกมิตฺวา
เต      ภิกฺขู      เอตทโวจ      กิมิมสฺส     ภิกฺขเว     ภิกฺขุโน
อาพาโธติ   ฯ   อิมสฺส   ภนฺเต   อายสฺมโต  ถุลฺลกจฺฉาพาโธ  ลสิกาย
จีวรานิ   กาเย   ลคฺคนฺติ   ตานิ  มยํ  อุทเกน  เตเมตฺวา  เตเมตฺวา
อปกฑฺฒามาติ   ฯ  อถ  โข  ภควา  เอตสฺมึ  นิทาเน  เอตสฺมึ  ปกรเณ
ธมฺมึ   กถํ   กตฺวา   ภิกฺขู   อามนฺเตสิ   อนุชานามิ   ภิกฺขเว   ยสฺส
กณฺฑุ   วา   ปิฬกา   วา   อสฺสาโว   วา  ถุลฺลกจฺฉา  วา  อาพาโธ
กาโย    วา    ทุคฺคนฺโธ    จุณฺณานิ   เภสชฺชานิ   อคิลานสฺส   ฉกนํ
มตฺติกํ รชนนิปกฺกํ อนุชานามิ ภิกฺขเว อุทุกฺขลํ มุสลนฺติ ฯ
     [๓๕]   เตน   โข   ปน   สมเยน   คิลานานํ  ภิกฺขูนํ  จุณฺเณหิ
เภสชฺเชหิ  จาลิเตหิ  อตฺโถ  โหติ  ฯ  ภควโต  เอตมตฺถํ  อาโรเจสุํ ฯ
อนุชานามิ   ภิกฺขเว   จุณฺณจาลนินฺติ  ๑  ฯ  สเณฺหหิ  อตฺโถ  โหติ  ฯ
อนุชานามิ ภิกฺขเว ทุสฺสจาลนินฺติ ฯ
     [๓๖]  เตน  โข  ปน  สมเยน อญฺญตรสฺส ภิกฺขุโน อมนุสฺสิกาพาโธ
โหติ     ฯ     ตํ     อาจริยุปชฺฌายา     อุปฏฺฐหนฺตา     นาสกฺขึสุ
อโรคํ   กาตุํ   ฯ  โส  สูกรสูนํ  คนฺตฺวา  อามกมํสํ  ขาทิ  อามกโลหิตํ
#๑ โป. จุณฺณปาลินนฺติ ฯ ม. จุณฺณจาลินนฺติ ฯ
