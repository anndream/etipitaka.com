สุปินนฺเตน   อสุจิ   เย   เต   อานนฺท  ภิกฺขู  อุปฏฺฐิตสฺสตี  สมฺปชานา
นิทฺทํ   โอกฺกมนฺติ   เตสํ   อสุจิ   น   มุจฺจติ   เยปิ   เต   อานนฺท
ปุถุชฺชนา   กาเมสุ  วีตราคา  เตสํ  ๑  อสุจิ  น  มุจฺจติ  อฏฺฐานเมตํ
อานนฺท   อนวกาโส   ยํ   อรหโต   อสุจิ   มุจฺเจยฺยาติ   ฯ  ปญฺจิเม
ภิกฺขเว   อาทีนวา   มุฏฺฐสฺสติสฺส   อสมฺปชานสฺส  นิทฺทํ  โอกฺกมโต  ๒
ทุกฺขํ    สุปติ    ทุกฺขํ    ปฏิพุชฺฌติ   ปาปกํ   สุปินํ   ปสฺสติ   เทวตา
น   รกฺขนฺติ   อสุจิ   มุจฺจติ   อิเม   โข   ภิกฺขเว   ปญฺจ  อาทีนวา
มุฏฺฐสฺสติสฺส   อสมฺปชานสฺส   นิทฺทํ   โอกฺกมโต   ฯ   ปญฺจิเม  ภิกฺขเว
อานิสํสา   อุปฏฺฐิตสฺสติสฺส   สมฺปชานสฺส   นิทฺทํ   โอกฺกมโต   ๓  สุขํ
สุปติ    สุขํ    ปฏิพุชฺฌติ    น    ปาปกํ    สุปินํ    ปสฺสติ   เทวตา
รกฺขนฺติ   อสุจิ   น   มุจฺจติ   อิเม   โข   ภิกฺขเว   ปญฺจ  อานิสํสา
อุปฏฺฐิตสฺสติสฺส    สมฺปชานสฺส    นิทฺทํ    โอกฺกมโต    ฯ   อนุชานามิ
ภิกฺขเว    กายคุตฺติยา   จีวรคุตฺติยา   เสนาสนคุตฺติยา   นิสีทนนฺติ   ฯ
เตน   โข   ปน   สมเยน   อติขุทฺทกํ   นิสีทนํ   น   สพฺพํ  เสนาสนํ
โคเปติ  ๔  ฯ  ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว
ยาวมหนฺตํ ปจฺจตฺถรณํ อากงฺขติ ตาวมหนฺตํ ปจฺจตฺถรณํ กาตุนฺติ ฯ
     [๑๕๗]  เตน  โข  ปน  สมเยน อายสฺมโต อานนฺทสฺส อุปชฺฌายสฺส
อายสฺมโต     เวลฏฺฐสีสสฺส    ถุลฺลกจฺฉาพาโธ    โหติ    ฯ    ตสฺส
ลสิกาย   จีวรานิ  กาเย  ลคฺคนฺติ  ฯ  ตานิ  ภิกฺขู  อุทเกน  เตเมตฺวา
เตเมตฺวา  อปกฑฺฒนฺติ  ฯ  อถโข  ๕  ภควา เสนาสนจาริกํ อาหิณฺฑนฺโต
#๑ ม. เตสํปิ ฯ ๒-๓ โป. ยุ. โอกฺกมยโต ฯ ๔ ม. สํโคเปติ ฯ ๕ โป. ม.
#อทฺทสา โข ฯ ยุ. อทฺทสโข ฯ
