โหนฺติ   ฯ   เต   เจ  ภิกฺขเว  ภิกฺขู   ตํ  ภิกฺขุํ  เอวํ  ชานนฺติ  อยํ
โข    อายสฺมา   พหุสฺสุโต   ฯเปฯ   สิกฺขากาโม   สเจ   มยํ   อิมํ
ภิกฺขุํ   อาปตฺติยา   อทสฺสเน   อุกฺขิปิสฺสาม   น   มยํ  อิมินา  ภิกฺขุนา
สทฺธึ   อุโปสถํ   กริสฺสาม   วินา   อิมินา  ภิกฺขุนา  อุโปสถํ  กริสฺสาม
ภวิสฺสติ    สงฺฆสฺส    ตโตนิทานํ   ภณฺฑนํ   กลโห   วิคฺคโห   วิวาโท
สงฺฆเภโท   สงฺฆราชิ   สงฺฆววตฺถานํ  สงฺฆนานากรณนฺติ  ฯ  เภทครุเกหิ
ภิกฺขเว   ภิกฺขูหิ   น  โส  ภิกฺขุ  อาปตฺติยา  อทสฺสเน  อุกฺขิปิตพฺโพ  ฯ
อิธ   ปน   ภิกฺขเว   ภิกฺขุ   อาปตฺตึ  อาปนฺโน  โหติ  ฯ  โส  ตสฺสา
อาปตฺติยา   อนาปตฺติทิฏฺฐิ   โหติ   อญฺเญ   ภิกฺขู   ตสฺสา   อาปตฺติยา
อาปตฺติทิฏฺฐิโน   โหนฺติ   ฯ   เต  เจ  ภิกฺขเว  ภิกฺขู  ตํ  ภิกฺขุํ  เอวํ
ชานนฺติ    อยํ    โข    อายสฺมา    พหุสฺสุโต   ฯเปฯ   สิกฺขากาโม
สเจ   มยํ   อิมํ   ภิกฺขุํ   อาปตฺติยา   อทสฺสเน  อุกฺขิปิสฺสาม  น  มยํ
อิมินา    ภิกฺขุนา    สทฺธึ    ปวาเรสฺสาม    วินา   อิมินา   ภิกฺขุนา
ปวาเรสฺสาม   น   มยํ   อิมินา   ภิกฺขุนา   สทฺธึ  สงฺฆกมฺมํ  กริสฺสาม
วินา   อิมินา   ภิกฺขุนา   สงฺฆกมฺมํ  กริสฺสาม  น  มยํ  อิมินา  ภิกฺขุนา
สทฺธึ   อาสเน   นิสีทิสฺสาม  วินา  อิมินา  ภิกฺขุนา  อาสเน  นิสีทิสฺสาม
น   มยํ   อิมินา   ภิกฺขุนา  สทฺธึ  ยาคุปาเน  นิสีทิสฺสาม  วินา  อิมินา
ภิกฺขุนา   ยาคุปาเน   นิสีทิสฺสาม   น   มยํ   อิมินา   ภิกฺขุนา   สทฺธึ
ภตฺตคฺเค   นิสีทิสฺสาม   วินา   อิมินา   ภิกฺขุนา   ภตฺตคฺเค  นิสีทิสฺสาม
น   มยํ   อิมินา   ภิกฺขุนา  สทฺธึ  เอกจฺฉนฺเน  วสิสฺสาม  วินา  อิมินา
