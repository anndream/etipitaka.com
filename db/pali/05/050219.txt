อธิฏฺฐาตุํ   น   วิกปฺเปตุํ   กณฺฑุปฏิจฺฉาทึ   ยาว   อาพาธา   อธิฏฺฐาตุํ
ตโต    ปรํ    วิกปฺเปตุํ    มุขปุญฺฉนโจลํ    อธิฏฺฐาตุํ   น   วิกปฺเปตุํ
ปริกฺขารโจลํ    อธิฏฺฐาตุํ    น    วิกปฺเปตุนฺติ    ฯ   อถโข   ภิกฺขูนํ
เอตทโหสิ    กิตฺตกํ    ปจฺฉิมํ   นุ   โข   จีวรํ   วิกปฺเปตพฺพนฺติ   ฯ
ภควโต   เอตมตฺถํ   อาโรเจสุํ   ฯ   อนุชานามิ   ภิกฺขเว  อายาเมน
อฏฺฐงฺคุลํ   สุคตงฺคุเลน   จตุรงฺคุลวิตฺถตํ   ปจฺฉิมํ  จีวรํ  วิกปฺเปตุนฺติ  ฯ
เตน   โข   ปน   สมเยน   อายสฺมโต  มหากสฺสปสฺส  ปํสุกูลิกโต  ๑
ครุโก   โหติ   ฯ   ภควโต   เอตมตฺถํ   อาโรเจสุํ   ฯ   อนุชานามิ
ภิกฺขเว   สุตฺตลูขํ   กาตุนฺติ   ฯ  วิกณฺโณ  โหติ  ฯ  ภควโต  เอตมตฺถํ
อาโรเจสุํ   ฯ   อนุชานามิ   ภิกฺขเว   วิกณฺณํ   อุทฺธริตุนฺติ  ฯ  สุตฺตา
โอกิริยนฺติ   ฯ   ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว
อนุวาตํ  ปริภณฺฑํ  อาโรเปตุนฺติ  ฯ  เตน  โข  ปน  สมเยน  สงฺฆาฏิยา
ปตฺตา   ลุชฺชนฺติ   ฯ   ภควโต   เอตมตฺถํ   อาโรเจสุํ  ฯ  อนุชานามิ
ภิกฺขเว อฏฺฐปทกํ กาตุนฺติ ฯ
     [๑๖๑]   เตน   โข   ปน  สมเยน  อญฺญตรสฺส  ภิกฺขุโน  จีวเร
กริยมาเน  ๒  สพฺพํ  ฉินฺนกํ  นปฺปโหติ ฯ ภควโต เอตมตฺถํ อาโรเจสุํ ฯ
อนุชานามิ   ภิกฺขเว   เทฺว   ฉินฺนกานิ   เอกํ   อจฺฉินฺนกนฺติ  ฯ  เทฺว
ฉินฺนกานิ  เอกํ  อจฺฉินฺนกํ  นปฺปโหติ  ฯ  ภควโต  เอตมตฺถํ อาโรเจสุํ ฯ
อนุชานามิ   ภิกฺขเว   เทฺว   อจฺฉินฺนกานิ   เอกํ   ฉินฺนกนฺติ  ฯ  เทฺว
#๑ ม. ยุ. ปํสุกูลกโต ฯ ๒ ม. ยุ. กยิรมาเน ฯ
