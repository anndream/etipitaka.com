ขียนฺตานํ   วิปาเจนฺตานํ   ฯ   อถโข   เต   ภิกฺขู  ภควโต  เอตมตฺถํ
อาโรเจสุํ   ฯ   น   ภิกฺขเว  คาวีนํ  วิสาเณสุ  คเหตพฺพํ  น  กณฺเณสุ
คเหตพฺพํ   น   คีวาย   คเหตพฺพํ   น   เฉปฺปาย  คเหตพฺพํ  น  ปิฏฺฐิ
อภิรูหิตพฺพา     โย    อภิรูเหยฺย    อาปตฺติ    ทุกฺกฏสฺส    น    จ
ภิกฺขเว    รตฺตจิตฺเตน   องฺคชาตํ   ฉุปิตพฺพํ   โย   ฉุเปยฺย   อาปตฺติ
ถุลฺลจฺจยสฺส   น   วจฺฉตรี   มาเรตพฺพา   โย   มาเรยฺย   ยถาธมฺโม
กาเรตพฺโพติ ฯ
     [๑๔]  เตน  โข  ปน  สมเยน  ฉพฺพคฺคิยา  ภิกฺขู ยาเนน ยายนฺติ
อิตฺถียุตฺเตนปิ   ปุริสนฺตเรน   ปุริสยุตฺเตนปิ   อิตฺถนฺตเรน   ฯ   มนุสฺสา
อุชฺฌายนฺติ   ขียนฺติ   วิปาเจนฺติ   เสยฺยถาปิ   คงฺคามหิยายาติ  ๑  ฯ
ภควโต   เอตมตฺถํ  อาโรเจสุํ  ฯ  น  ภิกฺขเว  ยาเนน  ยายิตพฺพํ  โย
ยาเยยฺย   อาปตฺติ  ทุกฺกฏสฺสาติ  ฯ  เตน  โข  ปน  สมเยน  อญฺญตโร
ภิกฺขุ   โกสเลสุ   ชนปเทสุ   สาวตฺถึ   คจฺฉนฺโต   ภควนฺตํ   ทสฺสนาย
อนฺตรามคฺเค   คิลาโน   โหติ  ฯ  อถโข  โส  ภิกฺขุ  มคฺคา  โอกฺกมฺม
อญฺญตรสฺมึ   รุกฺขมูเล   นิสีทิ   ฯ   มนุสฺสา   ตํ  ภิกฺขุํ  ปสฺสิตฺวา  ๒
เอตทโวจุํ   กหํ   ภนฺเต  อยฺโย  ๓  คมิสฺสตีติ  ฯ  สาวตฺถึ  โข  อหํ
อาวุโส    คมิสฺสามิ    ภควนฺตํ    ทสฺสนายาติ    ฯ    เอหิ   ภนฺเต
คมิสฺสามาติ  ๔  ฯ  นาหํ  อาวุโส  สกฺโกมิ  คิลาโนมฺหีติ ฯ เอหิ ภนฺเต
ยานํ   อภิรูหาติ   ฯ   อลํ   อาวุโส   ปฏิกฺขิตฺตํ  ภควตา  ยานนฺติ  ฯ
กุกฺกุจฺจายนฺโต   ยานํ  นาภิรูหิ  ฯ  อถโข  โส  ภิกฺขุ  สาวตฺถึ  คนฺตฺวา
#๑ ม. ยุ. กงฺคามหิยายาติ ฯ ๒ ม. ยุ. ทิสฺวา ฯ ๓ ม. ยุ. อยฺโย ภนฺเต ฯ
#๔ ม. คมิสฺสามีติ ฯ
