ลูโข     ทุพฺพณฺโณ     อุปฺปณฺฑุปฺปณฺฑุกชาโต    ธมนิสนฺถตคตฺโต    สาธุ
เทโว   ชีวกํ   เวชฺชํ   อาณาเปตุ   ปุตฺตํ  เม  ติกิจฺฉิตุนฺติ  ฯ  อถโข
ราชา   มาคโธ   เสนิโย   พิมฺพิสาโร   ชีวกํ  โกมารภจฺจํ  อาณาเปสิ
คจฺฉ   ภเณ   ชีวก   พาราณสึ   คนฺตฺวา   พาราณเสยฺยกํ   เสฏฺฐิปุตฺตํ
ติกิจฺฉาหีติ   ฯ   เอวํ   เทวาติ   โข   ชีวโก   โกมารภจฺโจ  รญฺโญ
มาคธสฺส    เสนิยสฺส   พิมฺพิสารสฺส   ปฏิสฺสุณิตฺวา   พาราณสึ   คนฺตฺวา
เยน    พาราณเสยฺยโก    เสฏฺฐิปุตฺโต    เตนุปสงฺกมิ    อุปสงฺกมิตฺวา
พาราณเสยฺยกสฺส  เสฏฺฐิปุตฺตสฺส  วิการํ  สลฺลกฺเขตฺวา  ชนํ  อุสฺสาเรตฺวา
ติโรกรณึ    ปริกฺขิปิตฺวา   ถมฺเภ   อุปนิพนฺธิตฺวา   ๑   ภริยํ   ปุรโต
ฐเปตฺวา   อุทรจฺฉวึ   อุปฺปาเฏตฺวา   ๒  อนฺตคณฺฐึ  นีหริตฺวา  ภริยาย
ทสฺเสสิ    ปสฺส    เต   สามิกสฺส   อาพาธํ   อิมินา   ยาคุปิ   ปีตา
น   สมฺมาปริณามํ   คจฺฉติ   ภตฺตํปิ   ภุตฺตํ   น   สมฺมาปริณามํ  คจฺฉติ
อุจฺจาโรปิ   ปสฺสาโวปิ   น   ปคุโณ   อิมินายํ   กิโส  ลูโข  ทุพฺพณฺโณ
อุปฺปณฺฑุปฺปณฺฑุกชาโต     ธมนิสนฺถตคตฺโตติ     อนฺตคณฺฐึ    วินิเวเฐตฺวา
อนฺตานิ   ปฏิปเวเสตฺวา   อุทรจฺฉวึ   สิพฺเพตฺวา   อาเลปํ   อทาสิ  ฯ
อถโข   พาราณเสยฺยโก   เสฏฺฐิปุตฺโต   นจิรสฺเสว  อโรโค  อโหสิ  ฯ
อถโข    พาราณเสยฺยโก    เสฏฺฐี    ปุตฺโต   เม   อโรโค   ฐิโตติ
ชีวกสฺส   โกมารภจฺจสฺส   โสฬส  สหสฺสานิ  ปาทาสิ  ฯ  อถโข  ชีวโก
โกมารภจฺโจ   ตานิ   โสฬส   สหสฺสานิ   อาทาย   ปุนเทว   ราชคหํ
#๑ ยุ. อุพฺพนฺธิตฺวา ฯ ๒ ยุ. อุปฺผาเลตฺวา ฯ
