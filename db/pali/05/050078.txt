พฺราหฺมณํ    ภควา   เอตทโวจ   ทสยิเม   ๑   พฺราหฺมณ   อานิสํสา
ยาคุยา   กตเม   ทส   ยาคุํ   เทนฺโต   อายุํ   เทติ   วณฺณํ   เทติ
สุขํ   เทติ   พลํ   เทติ   ปฏิภาณํ   เทติ   ยาคุ  ปีตา  ขุทํ  ปฏิหนติ
ปิปาสํ  ปฏิวิโนเทติ  ๒  วาตํ  อนุโลเมติ  วตฺถึ โสเธติ ๓ อามาวเสสํ
ปาเจติ อิเม โข พฺราหฺมณ ทสานิสํสา ยาคุยาติ ฯ
        [๖๒] โย สญฺญตานํ ปรทตฺตโภชินํ
              กาเลน สกฺกจฺจ ๔ ททาติ ยาคุํ
              ทสสฺส ฐานานิ อนุปฺปเวจฺฉติ
              อายุญฺจ วณฺณญฺจ สุขํ พลญฺจ
              ปฏิภาณมสฺส อุปชายเต ๕ ตโต
              ขุทํ ปิปาสํ ๖ พฺยปเนติ วาตํ
              โสเธติ วตฺถึ ปริณาเมติ ภตฺตํ ฯ
              เภสชฺชเมตํ สุคเตน วณฺณิตํ ฯ
              ตสฺมา หิ ยาคุํ อลเมว ทาตุํ
              นิจฺจํ มนุสฺเสน สุขตฺถิเกน
              ทิพฺพานิ วา ปตฺถยตา สุขานิ
              มนุสฺสโสภคฺคตมิจฺฉตา ๗ วาติ ฯ
     [๖๓]  อถโข  ภควา  ตํ  พฺราหฺมณํ  อิมาหิ  คาถาหิ  อนุโมทิตฺวา
อุฏฺฐายาสนา   ปกฺกามิ   ฯ   อถโข  ภควา  เอตสฺมึ  นิทาเน  เอตสฺมึ
#๑ สี. ทส อิเม ฯ ม. ยุ. ทสิเม ฯ ๒ ม. วิเนติ ฯ ๓ โป. ปริโสเธติ ฯ ๔ โป. ยุ.
#สกฺกจฺจํ ฯ ๕ ยุ. อุปาชายติ ฯ ๖ โป. ขุทฺทํ ปิปาสญฺจ ฯ ม. ขุทฺทํ
#ปิปาสญฺจาปเนติ ฯ ยุ. ขุทํ ปิปาสญฺจ ฯ ๗ โป. ม. --โสภาคฺย-- ฯ
