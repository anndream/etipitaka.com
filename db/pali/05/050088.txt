ปจฺฉาภิมุขา  ๑  นิสีทึสุ  ภควนฺตํเยว  ปุรกฺขตฺวา  ๒  ฯ  อถโข ภควา
ปาฏลิคามิเก อุปาสเก อามนฺเตสิ ฯ
     [๖๘]   ปญฺจิเม   คหปตโย  อาทีนวา  ทุสฺสีลสฺส  สีลวิปตฺติยา  ฯ
กตเม   ปญฺจ   ฯ   อิธ   คหปตโย  ทุสฺสีโล  สีลวิปนฺโน  ปมาทาธิกรณํ
มหตึ    โภคชานึ   นิคจฺฉติ   ฯ   อยํ   ปฐโม   อาทีนโว   ทุสฺสีลสฺส
สีลวิปตฺติยา    ฯ    ปุน    จปรํ   คหปตโย   ทุสฺสีลสฺส   สีลวิปนฺนสฺส
ปาปโก   กิตฺติสทฺโท   อพฺภุคฺคจฺฉติ  ฯ  อยํ  ทุติโย  อาทีนโว  ทุสฺสีลสฺส
สีลวิปตฺติยา   ฯ   ปุน   จปรํ  คหปตโย  ทุสฺสีโล  สีลวิปนฺโน  ยญฺญเทว
ปริสํ   อุปสงฺกมติ   ยทิ  ขตฺติยปริสํ  ยทิ  พฺราหฺมณปริสํ  ยทิ  คหปติปริสํ
ยทิ    สมณปริสํ    อวิสารโท    อุปสงฺกมติ    มงฺกุภูโต    ฯ    อยํ
ตติโย   อาทีนโว   ทุสฺสีลสฺส   สีลวิปตฺติยา   ฯ   ปุน  จปรํ  คหปตโย
ทุสฺสีโล    สีลวิปนฺโน   สมฺมูโฬฺห   กาลํ   กโรติ   ฯ   อยํ   จตุตฺโถ
อาทีนโว   ทุสฺสีลสฺส   สีลวิปตฺติยา   ฯ   ปุน  จปรํ  คหปตโย  ทุสฺสีโล
สีลวิปนฺโน    กายสฺส   เภทา   ปรมฺมรณา   อปายํ   ทุคฺคตึ   วินิปาตํ
นิรยํ   อุปปชฺชติ  ฯ  อยํ  ปญฺจโม  อาทีนโว  ทุสฺสีลสฺส  สีลวิปตฺติยา  ฯ
อิเม โข คหปตโย ปญฺจ อาทินวา ทุสฺสีลสฺส สีลวิปตฺติยา ฯ
     [๖๙]   ปญฺจิเม   คหปตโย   อานิสํสา  สีลวโต  สีลสมฺปทาย  ฯ
กตเม   ปญฺจ   ฯ  อิธ  คหปตโย  สีลวา  สีลสมฺปนฺโน  อปฺปมาทาธิกรณํ
มหนฺตํ   โภคกฺขนฺธํ   อธิคจฺฉติ   ฯ   อยํ   ปฐโม   อานิสํโส  สีลวโต
#๑ ยุ. ปจฺฉิมาภิมุขา ฯ ๒ โป. ยุ. ปุริกฺขิตฺวา ฯ
