อจฺฉินฺนกานิ  เอกํ  ฉินฺนกํ  นปฺปโหติ  ฯ  ภควโต  เอตมตฺถํ อาโรเจสุํ ฯ
อนุชานามิ   ภิกฺขเว   อนฺวาธิกํปิ   อาโรเปตุํ   น   จ  ภิกฺขเว  สพฺพํ
อจฺฉินฺนกํ ธาเรตพฺพํ โย ธาเรยฺย อาปตฺติ ทุกฺกฏสฺสาติ ฯ
     [๑๖๒]   เตน   โข   ปน   สมเยน   อญฺญตรสฺส  ภิกฺขุโน  พหุํ
จีวรํ  อุปฺปนฺนํ  โหติ  ฯ  โส  จ  ตํ  จีวรํ  มาตาปิตูนํ  ๑  ทาตุกาโม
โหติ  ฯ  ภควโต  เอตมตฺถํ  อาโรเจสุํ  ฯ  มาตาปิตโรติ  โข  ภิกฺขเว
ททมาเน   กึ   วเทยฺยามิ   ๒  อนุชานามิ  ภิกฺขเว  มาตาปิตูนํ  ทาตุํ
น    จ    ภิกฺขเว    สทฺธาเทยฺยํ   วินิปาเตตพฺพํ   โย   วินิปาเตยฺย
อาปตฺติ ทุกฺกฏสฺสาติ ฯ
     [๑๖๓]   เตน   โข   ปน   สมเยน  อญฺญตโร  ภิกฺขุ  อนฺธวเน
จีวรํ   นิกฺขิปิตฺวา   สนฺตรุตฺตเรน   คามํ   ปิณฺฑาย   ปาวิสิ  ฯ  โจรา
ตํ   จีวรํ   อวหรึสุ   ฯ   โส   ภิกฺขุ   ทุจฺโจโล  โหติ  ลูขจีวโร  ฯ
ภิกฺขู   เอวมาหํสุ   กิสฺส   ตฺวํ  อาวุโส  ทุจฺโจโล  ลูขจีวโรติ  ๓  ฯ
อิธาหํ   อาวุโส   อนฺธวเน   จีวรํ   นิกฺขิปิตฺวา   สนฺตรุตฺตเรน   คามํ
ปิณฺฑาย    ปาวิสึ   โจรา   ตํ   จีวรํ   อวหรึสุ   เตนาหํ   ทุจฺโจโล
ลูขจีวโรติ  ฯ  ภควโต  เอตมตฺถํ  อาโรเจสุํ  ฯ น ภิกฺขเว สนฺตรุตฺตเรน
คาโม    ปวิสิตพฺโพ    โย    ปวิเสยฺย    อาปตฺติ   ทุกฺกฏสฺสาติ   ฯ
เตน   โข   ปน   สมเยน  อายสฺมา  อานนฺโท  อสติยา  สนฺตรุตฺตเรน
คามํ   ปิณฺฑาย   ปาวิสิ   ฯ   ภิกฺขู   อายสฺมนฺตํ   อานนฺทํ  เอตทโวจุํ
#๑ ยุ. มาตาปิตุนฺนํ ฯ ๒ ม. ยุ. วเทยฺยาม ฯ ๓ ม. ลูขจีวโรสีติ ฯ
