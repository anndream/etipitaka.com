ภนฺเต    วิฆาสาทานํ   คุโฬ   พหุ   จายํ   คุโฬ   อวสิฏฺโฐ   กถาหํ
ภนฺเต   ปฏิปชฺชามีติ   ฯ   เตนหิ   ตฺวํ   กจฺจาน   วิฆาสาทานํ   คุฬํ
ยาวทตฺถํ   เทหีติ  ฯ  เอวํ  ภนฺเตติ  โข  เวลฏฺโฐ  กจฺจาโน  ภควโต
ปฏิสฺสุณิตฺวา  วิฆาสาทานํ  คุฬํ  ๑  ยาวทตฺถํ  ทตฺวา  ภควนฺตํ เอตทโวจ
ทินฺโน   ภนฺเต   วิฆาสาทานํ   คุโฬ   ยาวทตฺโถ   พหุ   จายํ   คุโฬ
อวสิฏฺโฐ   กถาหํ   ภนฺเต   ปฏิปชฺชามีติ   ฯ   เตนหิ   ตฺวํ   กจฺจาน
วิฆาสาเท   คุเฬหิ   สนฺตปฺเปหีติ   ฯ   เอวํ   ภนฺเตติ  โข  เวลฏฺโฐ
กจฺจาโน   ภควโต   ปฏิสฺสุณิตฺวา   วิฆาสาเท   คุเฬหิ   สนฺตปฺเปสิ  ฯ
เอกจฺเจ  วิฆาสาทา  โกลมฺเพปิ  ๒  ฆเฏปิ  ปูเรสุํ ปิฏกานิปิ อุจฺฉงฺเคปิ
ปูเรสุํ  ฯ  อถโข  เวลฏฺโฐ  กจฺจาโน  วิฆาสาเท  คุเฬหิ  สนฺตปฺเปตฺวา
ภควนฺตํ    เอตทโวจ   สนฺตปฺปิตา   ภนฺเต   วิฆาสาทา   คุเฬหิ   พหุ
จายํ   คุโฬ   อวสิฏฺโฐ   กถาหํ   ภนฺเต   ปฏิปชฺชามีติ   ฯ   นาหนฺตํ
กจฺจาน  ปสฺสามิ  สเทวเก  โลเก สมารเก สพฺรหฺมเก สสฺสมณพฺราหฺมณิยา
ปชาย     สเทวมนุสฺสาย    ยสฺส    โส    ๓    คุโฬ    ปริภุตฺโต
สมฺมาปริณามํ   คจฺเฉยฺย   อญฺญตฺร   ตถาคตสฺส   วา   ตถาคตสาวกสฺส
วา    เตนหิ    ตฺวํ   กจฺจาน   ตํ   คุฬํ   อปหริเต   วา   ฉฑฺเฑหิ
อปฺปาณเก  วา  อุทเก  โอปิลาเปหีติ  ฯ  เอวํ  ภนฺเตติ  โข  เวลฏฺโฐ
กจฺจาโน    ภควโต    ปฏิสฺสุณิตฺวา    ตํ    คุฬํ   อปฺปาณเก   อุทเก
โอปิลาเปสิ  ฯ  อถโข  โส  คุโฬ  อุทเก ปกฺขิตฺโต จิจฺจิฏายติ จิฏิจิฏายติ
#๑ ม. ยุ. คุฬนฺติ ปาโฐ ยาวทตฺถนฺติ ปาฐสฺส ปจฺฉิโม ฯ ๒ โป. ม. โกลุมฺเพปิ ฯ
#๓ สี. ยสฺเสโส ฯ
