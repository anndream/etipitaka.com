อาโรเจสุํ  ฯ  อนุชานามิ  ภิกฺขเว  สลาโกธานิยนฺติ  ๑  ฯ  เตน  โข
ปน   สมเยน   ภิกฺขู   อญฺชนึปิ   อญฺชนีสลากํปิ   หตฺเถน  ปริหรนฺติ  ฯ
ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว  อญฺชนิตฺถวิกนฺติ ฯ
อํสวทฺธโก   ๒   น   โหติ   ฯ   ภควโต   เอตมตฺถํ  อาโรเจสุํ  ฯ
อนุชานามิ ภิกฺขเว อํสวทฺธกํ พนฺธนสุตฺตกนฺติ ฯ
     [๓๘]   เตน   โข   ปน   สมเยน   อายสฺมโต   ปิลินฺทวจฺฉสฺส
สีสาภิตาโป   โหติ   ฯ   ภควโต  เอตมตฺถํ  อาโรเจสุํ  ฯ  อนุชานามิ
ภิกฺขเว    มุทฺธนิ    เตลกนฺติ   ฯ   นกฺขมนีโย   โหติ   ฯ   ภควโต
เอตมตฺถํ   อาโรเจสุํ   ฯ   อนุชานามิ  ภิกฺขเว  นตฺถุกมฺมนฺติ  ฯ  นตฺถุ
คลติ   ฯ   ภควโต   เอตมตฺถํ   อาโรเจสุํ   ฯ   อนุชานามิ  ภิกฺขเว
นตฺถุกรณินฺติ   ฯ  เตน  โข  ปน  สมเยน  ฉพฺพคฺคิยา  ภิกฺขู  อุจฺจาวจา
นตฺถุกรณิโย   ธาเรนฺติ   โสวณฺณมยํ   รูปิยมยํ   ฯ  มนุสฺสา  อุชฺฌายนฺติ
ขียนฺติ    วิปาเจนฺติ    เสยฺยถาปิ   คิหี   กามโภคิโนติ   ฯ   ภควโต
เอตมตฺถํ    อาโรเจสุํ    ฯ    น    ภิกฺขเว   อุจฺจาวจา   นตฺถุกรณี
ธาเรตพฺพา   โย   ธาเรยฺย   อาปตฺติ   ทุกฺกฏสฺส  อนุชานามิ  ภิกฺขเว
อฏฺฐิมยํ   ฯเปฯ   สงฺขนาภิมยนฺติ   ฯ   นตฺถุ   วิสมํ   อาสิญฺจิยติ   ฯ
ภควโต    เอตมตฺถํ    อาโรเจสุํ    ฯ   อนุชานามิ   ภิกฺขเว   ยมกํ
นตฺถุกรณินฺติ  ๓  ฯ  นกฺขมนีโย  โหติ  ฯ ภควโต เอตมตฺถํ อาโรเจสุํ ฯ
อนุชานามิ   ภิกฺขเว   ธูมํ   ปาตุนฺติ   ฯ  ตญฺเญว  วฏฺฏึ  อาลิมฺเปตฺวา
#๑ ม. สลากาฐานิยนฺติ ฯ โป. สลากาธานิยนฺติ ฯ ๒ สี. อํสวฑฺฒโก ฯ
#ยุ. อํสพนฺธโก ฯ ๓ โป. ม. ยุ. ยมก นตฺถุกรณินฺติ ฯ
