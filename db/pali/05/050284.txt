พหุโล  อนปทาโน    คิหิสํสฏฺโฐ    วิหรติ    อนนุโลมิเกหิ    คิหิสํสคฺเคหิ   ฯ
ตตฺร   เจ   ภิกฺขูนํ   เอวํ   โหติ   อยํ   โข  อาวุโส  ภิกฺขุ  พาโล
อพฺยตฺโต   อาปตฺติพหุโล   อนปทาโน   คิหิสํสฏฺโฐ  วิหรติ  อนนุ-
โลมิเกหิ  คิหิสํสคฺเคหิ      หนฺทสฺส     มยํ     นิยสฺสกมฺมํ     กโรมาติ  ฯ
เต   ตสฺส   นิยสฺสกมฺมํ   กโรนฺติ   อธมฺเมน   วคฺคา  ฯ  โส  ตมฺหา
อาวาสา   อญฺญํปิ   อาวาสํ   คจฺฉติ   ฯ   ตตฺถปิ  ภิกฺขูนํ  เอวํ  โหติ
อยํ   โข   อาวุโส   ภิกฺขุ  สงฺเฆน  นิยสฺสกมฺมกโต  อธมฺเมน  วคฺเคหิ
หนฺทสฺส    มยํ   นิยสฺสกมฺมํ   กโรมาติ   ฯ   เต   ตสฺส   นิยสฺสกมฺมํ
กโรนฺติ   อธมฺเมน  สมคฺคา  ฯเปฯ  ธมฺเมน  วคฺคา  ฯ  ธมฺมปฏิรูปเกน
วคฺคา   ฯ   ธมฺมปฏิรูปเกน   สมคฺคา   ฯ  ยถา  เหฏฺฐา  ตถา  จกฺกํ
กาตพฺพํ ฯ
     [๒๑๐]  อิธ  ปน  ภิกฺขเว  ภิกฺขุ  กุลทูสโก โหติ ปาปสมาจาโร ฯ
ตตฺร   เจ   ภิกฺขูนํ   เอวํ   โหติ  อยํ  โข  อาวุโส  ภิกฺขุ  กุลทูสโก
ปาปสมาจาโร    หนฺทสฺส   มยํ   ปพฺพาชนียกมฺมํ   กโรมาติ   ฯ   เต
ตสฺส   ปพฺพาชนียกมฺมํ   กโรนฺติ   อธมฺเมน   วคฺคา   ฯ   โส  ตมฺหา
อาวาสา   อญฺญํปิ   อาวาสํ   คจฺฉติ   ฯ   ตตฺถปิ  ภิกฺขูนํ  เอวํ  โหติ
อยํ    โข   อาวุโส   ภิกฺขุ   สงฺเฆน   ปพฺพาชนียกมฺมกโต   อธมฺเมน
วคฺเคหิ   หนฺทสฺส   มยํ   ปพฺพาชนียกมฺมํ   กโรมาติ   ฯ   เต   ตสฺส
ปพฺพาชนียกมฺมํ   กโรนฺติ  อธมฺเมน  สมคฺคา  ฯเปฯ  ธมฺเมน  วคฺคา  ฯ
ธมฺมปฏิรูปเกน    วคฺคา    ฯ    ธมฺมปฏิรูปเกน   สมคฺคา   ฯ   จกฺกํ
