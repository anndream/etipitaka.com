	[๒๖๐] สงฺฆสฺส กิจฺเจสุ จ มนฺตนาสุ จ
		อตฺเถสุ ชาเตสุ วินิจฺฉเยสุ จ
		กถมฺปกาโรธ นโร มหตฺถิโก
		ภิกฺขุ กถํ โหติธ ปคฺคหารโหติ ฯ
		อนานุวชฺโช ปฐเมน สีลโต
		อเวกฺขิตาจารสุสํวุตินฺทฺริโย
		ปจฺจตฺถิกา โนปวทนฺติ ธมฺมโต
		น หิสฺส ตํ โหติ วเทยฺยุ เยน นํ ๑ ฯ
		โส ตาทิโส สีลวิสุทฺธิยา ฐิโต
		วิสารโท โหติ วิสยฺห ภาสติ
		นจฺฉมฺภติ ปริสคโต น เวธติ๙
		อตฺถํ น หาเปติ อนุยฺยุตํ ภณํ
		ตเถว ปญฺหํ ปริสาสุ ปุจฺฉิโต
		น จาปิ ๒ ปชฺฌายติ น มงฺกุ โหติ ฯ
		โส กาลาคตํ พฺยากรณารหํ วโจ
		รญฺเชติ วิญฺญูปริสํ วิจกฺขโณ
		สคารโว วุฑฺฒตเรสุ ภิกฺขุสุ
		อาเจรกมฺหิ ๓ จ สเก วิสารโท
		อลํ ปเมตุํ ปคุโณ กเถตเว
		ปจฺจตฺถิกานญฺจ วิรทฺธิโกวิโท ๔
#๑ โป. ตํ ฯ ๒ ม. ยุ. เจว ฯ ๓ โป. อาจารกมฺหิ ฯ ๔ โป. วิสณฺธิโกวิโท ฯ
