ภุสา   วาตวุฏฺฐิ   ฯเปฯ   อุตฺตราย   เจปิ  ทิสาย  อาคจฺเฉยฺย  ภุสา
วาตวุฏฺฐิ    ฯเปฯ    ทกฺขิณาย    เจปิ   ทิสาย   อาคจฺเฉยฺย   ภุสา
วาตวุฏฺฐิ   เนว   นํ   สงฺกมฺเปยฺย  น  สมฺปกมฺเปยฺย  น  สมฺปเวเธยฺย
เอวเมว   โข   ภนฺเต  เอวํ  สมฺมาวิมุตฺตจิตฺตสฺส  ภิกฺขุโน  ภุสา  เจปิ
จกฺขุวิญฺเญยฺยา   รูปา   จกฺขุสฺส   อาปาถํ   อาคจฺฉนฺติ   เนวสฺส  จิตฺตํ
ปริยาทิยนฺติ    อมิสฺสีกตเมวสฺส    จิตฺตํ    โหติ   ฐิตํ   อาเนญฺชปฺปตฺตํ
วยญฺจสฺสานุปสฺสติ    ภุสา    เจปิ    โสตวิญฺเญยฺยา    สทฺทา    ...
ฆานวิญฺเญยฺยา  คนฺธา  ...  ชิวฺหาวิญฺเญยฺยา  รสา  ... กายวิญฺเญยฺยา
โผฏฺฐพฺพา   ...   มโนวิญฺเญยฺยา   ธมฺมา  มนสฺส  อาปาถํ  อาคจฺฉนฺติ
เนวสฺส    จิตฺตํ    ปริยาทิยนฺติ   อมิสฺสีกตเมวสฺส   จิตฺตํ   โหติ   ฐิตํ
อาเนญฺชปฺปตฺตํ วยญฺจสฺสานุปสฺสตีติ ฯ
     [๔] เนกฺขมฺมํ อธิมุตฺตสฺส         ปวิเวกญฺจ เจตโส
         อพฺยาปชฺฌาธิมุตฺตสฺส         อุปาทานกฺขยสฺส จ
         ตณฺหกฺขยาธิมุตฺตสฺส          อสมฺโมหญฺจ เจตโส
         ทิสฺวา อายตนุปฺปาทํ         สมฺมา จิตฺตํ วิมุจฺจติ
         ตสฺส สมฺมาวิมุตฺตสฺส         สนฺตจิตฺตสฺส ภิกฺขุโน
         กตสฺส ปฏิจโย นตฺถิ         กรณียํ น วิชฺชติ ฯ
         เสโล ยถา เอกฆโน        วาเตน น สมีรติ
         เอวํ รูปา รสา สทฺทา       คนฺธา ผสฺสา จ เกวลา
         อิฏฺฐา ธมฺมา อนิฏฺฐา จ      นปฺปเวเธนฺติ ตาทิโน
