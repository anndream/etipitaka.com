ธมฺมเทสนา   ตํ   ปกาเสสิ  ทุกฺขํ  สมุทยํ  นิโรธํ  มคฺคํ  ฯ  เสยฺยถาปิ
นาม    สุทฺธํ    วตฺถํ   อปคตกาฬกํ   สมฺมเทว   รชนํ   ปฏิคฺคเณฺหยฺย
เอวเมว    โข    โรชสฺส   มลฺลสฺส   ตสฺมึเยวาสเน   วิรชํ   วีตมลํ
ธมฺมจกฺขุํ   อุทปาทิ   ยงฺกิญฺจิ   สมุทยธมฺมํ   สพฺพนฺตํ   นิโรธธมฺมนฺติ  ฯ
อถโข  โรโช  มลฺโล  ทิฏฺฐธมฺโม  ปตฺตธมฺโม วิทิตธมฺโม ปริโยคาฬฺหธมฺโม
ติณฺณวิจิกิจฺโฉ      วิคตกถํกโถ      เวสารชฺชปฺปตฺโต     อปรปฺปจฺจโย
สตฺถุ    สาสเน    ภควนฺตํ    เอตทโวจ    สาธุ    ภนฺเต    อยฺยา
มมญฺเญว   ปฏิคฺคณฺเหยฺยุํ   จีวรปิณฺฑปาตเสนาสนคิลานปจฺจยเภสชฺชปริกฺขารํ
โน   อญฺเญสนฺติ   ฯ   เยสํ   โข   โรช   เสกฺเขน   ๑   ญาเณน
เสกฺเขน   ทสฺสเนน   ธมฺโม   ทิฏฺโฐ   เสยฺยถาปิ  ตยา  เตสํปิ  เอวํ
โหติ     อโห     นูน     อยฺยา     อมฺหากญฺเญว     ปฏิคฺคณฺเหยฺยุํ
จีวรปิณฺฑปาตเสนาสนคิลานปจฺจยเภสชฺชปริกฺขารํ   โน   อญฺเญสนฺติ  เตนหิ
โรช    ตว   เจว   ปฏิคฺคณฺหิสฺสนฺติ   อญฺเญสญฺจาติ   ฯ   เตน   โข
ปน   สมเยน   กุสินารายํ   ปณีตานํ   ภตฺตานํ   ภตฺตปฏิปาฏิ   อฏฺฐิตา
โหติ   ฯ   อถโข   โรชสฺส   มลฺลสฺส  ปฏิปาฏึ  อลภนฺตสฺส  เอตทโหสิ
ยนฺนูนาหํ    ภตฺตคฺคํ   โอโลเกยฺยํ   ยํ   ภตฺตคฺเค   นาสฺส   ๒   ตํ
ปฏิยาเทยฺยนฺติ   ฯ  อถโข  โรโช  มลฺโล  ภตฺตคฺคํ  โอโลเกนฺโต  เทฺว
นาทฺทส    ฑากญฺจ    ปิฏฺฐขาทนียญฺจ    ฯ    อถโข   โรโช   มลฺโล
เยนายสฺมา     อานนฺโท    เตนุปสงฺกมิ    อุปสงฺกมิตฺวา    อายสฺมนฺตํ
#๑ สี. ยุ. เสเขน ฯ ๒ โป. ม. ยุ. นาทฺทสํ ฯ
