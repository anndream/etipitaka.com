                       จีวรกฺขนฺธกํ
     [๑๒๘]  เตน  สมเยน  พุทฺโธ  ภควา  ราชคเห  วิหรติ เวฬุวเน
กลนฺทกนิวาเป   ฯ   เตน   โข   ปน  สมเยน  เวสาลี  อิทฺธา  เจว
โหติ   ผีตา   จ   พหุชนา   อากิณฺณมนุสฺสา   สุภิกฺขา   จ   สตฺต  จ
ปาสาทสหสฺสานิ   สตฺต   จ   ปาสาทสตานิ   สตฺต  จ  ปาสาทา  สตฺต
จ   กูฏาคารสหสฺสานิ   สตฺต  จ  กูฏาคารสตานิ  สตฺต  จ  กูฏาคารานิ
สตฺต  จ  อารามสหสฺสานิ  สตฺต  จ  อารามสตานิ  สตฺต จ อารามา ๑
สตฺต   จ   โปกฺขรณีสหสฺสานิ   สตฺต   จ   โปกฺขรณีสตานิ   สตฺต   จ
โปกฺขรณิโย    อมฺพปาลี    จ    คณิกา    อภิรูปา   โหติ   ทสฺสนียา
ปาสาทิกา   ปรมาย  วณฺณโปกฺขรตาย  สมนฺนาคตา  ปทกฺขา  ๒  นจฺเจ
จ   คีเต   จ   วาทิเต   จ   อภิสฏา  อตฺถิกานํ  อตฺถิกานํ  มนุสฺสานํ
ปญฺญาสาย   จ  รตฺตึ  คจฺฉติ  ฯ  ตาย  จ  เวสาลี  ภิยฺโยโส  มตฺตาย
อุปโสภติ    ฯ    อถโข    ราชคหโก    เนคโม   เวสาลึ   อคมาสิ
เกนจิเทว   กรณีเยน   ฯ   อทฺทสา  โข  ราชคหโก  เนคโม  เวสาลึ
อิทฺธญฺจ    ผีตญฺจ    พหุชนํ    อากิณฺณมนุสฺสํ    สุภิกฺขญฺจ    สตฺต   จ
ปาสาทสหสฺสานิ   สตฺต   จ   ปาสาทสตานิ   สตฺต  จ  ปาสาเท  สตฺต
จ   กูฏาคารสหสฺสานิ   สตฺต  จ  กูฏาคารสตานิ  สตฺต  จ  กูฏาคารานิ
สตฺต   จ  อารามสหสฺสานิ  สตฺต  จ  อารามสตานิ  สตฺต  จ  อาราเม
สตฺต   จ   โปกฺขรณีสหสฺสานิ   สตฺต   จ   โปกฺขรณีสตานิ   สตฺต   จ
#๑ โป. อารามานิ ฯ ๒ ม. ยุ. ปทกฺขิณา ฯ อญฺญตฺถ อีทิสเมว ฯ
