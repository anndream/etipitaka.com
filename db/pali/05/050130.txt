เยน   อาตุมา   ตทวสริ   ฯ   ตตฺร   สุทํ   ภควา  อาตุมายํ  วิหรติ
ภูสาคาเร  ๑  ฯ  อถโข  โส  วุฑฺฒปพฺพชิโต  ตสฺสา  รตฺติยา อจฺจเยน
ปหูตํ    ยาคุํ    ปฏิยาทาเปตฺวา    ภควโต   อุปนาเมสิ   ปฏิคฺคณฺหาตุ
เม   ภนฺเต   ภควา   ยาคุนฺติ   ฯ   ชานนฺตาปิ   ตถาคตา   ปุจฺฉนฺติ
ชานนฺตาปิ   น   ปุจฺฉนฺติ   กาลํ   วิทิตฺวา   ปุจฺฉนฺติ   กาลํ   วิทิตฺวา
น    ปุจฺฉนฺติ    อตฺถสญฺหิตํ    ตถาคตา   ปุจฺฉนฺติ   โน   อนตฺถสญฺหิตํ
อนตฺถสญฺหิเต    เสตุฆาโต    ตถาคตานํ    ฯ   ทฺวีหากาเรหิ   พุทฺธา
ภควนฺโต    ภิกฺขู    ปฏิปุจฺฉนฺติ   ธมฺมํ   วา   เทเสสฺสาม   สาวกานํ
วา   สิกฺขาปทํ   ปญฺญาเปสฺสามาติ   ฯ  อถโข  ภควา  ตํ  วุฑฺฒปพฺพชิตํ
เอตทโวจ   กุตายํ   ๒   ภิกฺขุ  ยาคูติ  ฯ  อถโข  โส  วุฑฺฒปพฺพชิโต
ภควโต  เอตมตฺถํ  อาโรเจสิ  ฯ  วิครหิ  พุทฺโธ  ภควา  อนนุจฺฉวิกํ ๓
โมฆปุริส      อนนุโลมิกํ      อปฺปฏิรูปํ      อสฺสามณกํ      อกปฺปิยํ
อกรณียํ    กถํ    หิ    นาม   ตฺวํ   โมฆปุริส   ปพฺพชิโต   อกปฺปิเย
สมาทเปสฺสติ   เนตํ   โมฆปุริส   อปฺปสนฺนานํ   วา   ปสาทาย  ฯเปฯ
วิครหิตฺวา    ธมฺมึ    กถํ   กตฺวา   ภิกฺขู   อามนฺเตสิ   น   ภิกฺขเว
ปพฺพชิเตน    อกปฺปิเย    สมาทเปตพฺพํ    โย   สมาทเปยฺย   อาปตฺติ
ทุกฺกฏสฺส    น    จ   ภิกฺขเว   นหาปิตปุพฺเพน   ขุรภณฺฑํ   ปริหริตพฺพํ
โย ปริหเรยฺย อาปตฺติ ทุกฺกฏสฺสาติ ฯ
     [๙๐]   อถโข   ภควา   อาตุมายํ   ยถาภิรนฺตํ  วิหริตฺวา  เยน
#๑ โป. ภูสาคารเก ฯ ๒ สี. กุโตยํ ฯ ๓ ม. ยุ. อนนุจฺฉวิยํ ฯ
