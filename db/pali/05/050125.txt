น   กริสฺสติ   ปญฺจ   สตานิ   ทณฺโฑติ   ฯ   เตน  โข  ปน  สมเยน
โรโช   มลฺโล   อายสฺมโต   อานนฺทสฺส   สหาโย   โหติ   ฯ  อถโข
ภควา   อนุปุพฺเพน   จาริกํ   จรมาโน   เยน   กุสินารา  ตทวสริ  ฯ
(๑)  โกสินารกา  มลฺลา  ภควโต  ปจฺจุคฺคมนํ  อกํสุ  ฯ  อถโข โรโช
มลฺโล    ภควโต    ปจฺจุคฺคมนํ    กริตฺวา    เยนายสฺมา    อานนฺโท
เตนุปสงฺกมิ     อุปสงฺกมิตฺวา    อายสฺมนฺตํ    อานนฺทํ    อภิวาเทตฺวา
เอกมนฺตํ   อฏฺฐาสิ   ฯ   เอกมนฺตํ   ฐิตํ   โข  โรชํ  มลฺลํ  อายสฺมา
อานนฺโท   เอตทโวจ   อุฬารํ   โข   เต   อิทํ   อาวุโส   โรช  ยํ
ตฺวํ   ภควโต   ปจฺจุคฺคมนํ  อกาสีติ  ฯ  นาหํ  ภนฺเต  อานนฺท  พหุกโต
พุทฺเธน   วา   ธมฺเมน   วา   สงฺเฆน   วา   อปิจ  ญาตีหิ  สงฺคโร
กโต    โย    ภควโต    ปจฺจุคฺคมนํ    น   กริสฺสติ   ปญฺจ   สตานิ
ทณฺโฑติ   โส   โข   อหํ   ๒   ภนฺเต   อานนฺท   ญาตีนํ  ทณฺฑภยา
เอวํ  ๓  ภควโต  ปจฺจุคฺคมนํ  อกาสินฺติ  ฯ  อถโข  อายสฺมา อานนฺโท
อนตฺตมโน   อโหสิ   กถํ   หิ  นาม  โรโช  มลฺโล  เอวํ  วกฺขตีติ  ฯ
อถโข   อายสฺมา   อานนฺโท   เยน  ภควา  เตนุปสงฺกมิ  อุปสงฺกมิตฺวา
ภควนฺตํ    อภิวาเทตฺวา    เอกมนฺตํ   นิสีทิ   ฯ   เอกมนฺตํ   นิสินฺโน
โข   อายสฺมา   อานนฺโท   ภควนฺตํ   เอตทโวจ   อยํ  ภนฺเต  โรโช
มลฺโล    อภิญฺญาโต   ญาตมนุสฺโส   มหิทฺธิโก   โข   ปน   เอวรูปานํ
ญาตมนุสฺสานํ   อิมสฺมึ   ธมฺมวินเย   ปสาโท  ๔  สาธุ  ภนฺเต  ภควา
#๑ โป. ม. ยุ. อถโข ฯ ๒ ยุ. ส โข อหํ ฯ ๓ สี. ม. ยุ. เอวาหํ ฯ ๔ โป.
#ธมฺมวินเยนาภิปสาโท ฯ
