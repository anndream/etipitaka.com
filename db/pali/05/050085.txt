สนฺธูปายติ   สมฺปธูปายติ   เสยฺยถาปิ   นาม   ผาโล   ทิวสํ  สนฺตตฺโต
อุทเก    ปกฺขิตฺโต   จิจฺจิฏายติ   จิฏิจิฏายติ   สนฺธูปายติ   สมฺปธูปายติ
เอวเมว    โส    คุโฬ   อุทเก   ปกฺขิตฺโต   จิจฺจิฏายติ   จิฏิจิฏายติ
สนฺธูปายติ   สมฺปธูปายติ   ฯ   อถโข   เวลฏฺโฐ   กจฺจาโน   สํวิคฺโค
โลมหฏฺฐชาโต      เยน     ภควา     เตนุปสงฺกมิ     อุปสงฺกมิตฺวา
ภควนฺตํ    อภิวาเทตฺวา   เอกมนฺตํ   นิสีทิ   ฯ   เอกมนฺตํ   นิสินฺนสฺส
โข   เวลฏฺฐสฺส   กจฺจานสฺส   ภควา   อนุปุพฺพีกถํ   กเถสิ   เสยฺยถีทํ
ทานกถํ    สีลกถํ    สคฺคกถํ   กามานํ   อาทีนวํ   โอการํ   สงฺกิเลสํ
เนกฺขมฺเม   อานิสํสํ   ปกาเสสิ   ฯ   ยทา   ภควา  อญฺญาสิ  เวลฏฺฐํ
กจฺจานํ    กลฺลจิตฺตํ   มุทุจิตฺตํ   วินีวรณจิตฺตํ   อุทคฺคจิตฺตํ   ปสนฺนจิตฺตํ
อถ   ยา   พุทฺธานํ   สามุกฺกํสิกา   ธมฺมเทสนา   ตํ   ปกาเสสิ  ทุกฺขํ
สมุทยํ   นิโรธํ   มคฺคํ   ฯ  เสยฺยถาปิ  นาม  สุทฺธํ  วตฺถํ  อปคตกาฬกํ
สมฺมเทว    รชนํ    ปฏิคฺคเณฺหยฺย   เอวเมว   เวลฏฺฐสฺส   กจฺจานสฺส
ตสฺมึเยวาสเน     วิรชํ     วีตมลํ    ธมฺมจกฺขุํ    อุทปาทิ    ยงฺกิญฺจิ
สมุทยธมฺมํ   สพฺพนฺตํ   นิโรธธมฺมนฺติ   ฯ   อถโข   เวลฏฺโฐ  กจฺจาโน
ทิฏฺฐธมฺโม        ปตฺตธมฺโม       วิทิตธมฺโม       ปริโยคาฬฺหธมฺโม
ติณฺณวิจิกิจฺโฉ    วิคตกถํกโถ    เวสารชฺชปฺปตฺโต   อปรปฺปจฺจโย   สตฺถุ
สาสเน   ภควนฺตํ   เอตทโวจ   อภิกฺกนฺตํ   ภนฺเต   อภิกฺกนฺตํ   ภนฺเต
เสยฺยถาปิ    ภนฺเต    นิกฺกุชฺชิตํ   วา   อุกฺกุชฺเชยฺย   ปฏิจฺฉนฺนํ   วา
วิวเรยฺย    มูฬฺหสฺส    วา    มคฺคํ    อาจิกฺเขยฺย   อนฺธกาเร   วา
