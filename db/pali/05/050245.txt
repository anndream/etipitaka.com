อิเมสํ    อาคนฺตุกานํ    ภิกฺขูนํ   อาคนฺตุกกิลมโถ   โส   ปฏิปฺปสฺสทฺโธ
เยปีเม    โคจเร    อปฺปกตญฺญุโน   เตทานีเม   โคจเร   ปกตญฺญุโน
ทุกฺกรํ   โข   ปน   ปรกุเลสุ   ยาวชีวํ   อุสฺสุกฺกํ   กาตุํ  วิญฺญตฺติ  จ
มนุสฺสานํ    อมนาปา    ยนฺนูนาหํ    น   อุสฺสุกฺกํ   กเรยฺยํ   ยาคุยา
ขาทนีเย   ภตฺตสฺมินฺติ   ฯ  โส  น  อุสฺสุกฺกํ  อกาสิ  ยาคุยา  ขาทนีเย
ภตฺตสฺมึ   ฯ   อถโข   เตสํ   อาคนฺตุกานํ   ภิกฺขูนํ  เอตทโหสิ  ปุพฺเพ
ขฺวายํ  อาวุโส  อาวาสิโก  ภิกฺขุ  นหาเน  อุสฺสุกฺกํ  กโรติ ๑ อุสฺสุกฺกํปิ
กโรติ  ๒  ยาคุยา  ขาทนีเย  ภตฺตสฺมึ  โสทานายํ  น  อุสฺสุกฺกํ  กโรติ
ยาคุยา    ขาทนีเย    ภตฺตสฺมึ    ทุฏฺโฐทานายํ   อาวุโส   อาวาสิโก
ภิกฺขุ   หนฺท   มยํ  อาวุโส  อิมํ  ๓  อาวาสิกํ  ภิกฺขุํ  อุกฺขิปามาติ  ฯ
อถโข    เต    อาคนฺตุกา   ภิกฺขู   สนฺนิปติตฺวา   กสฺสปโคตฺตํ   ภิกฺขุํ
เอตทโวจุํ   ปุพฺเพ   โข   ตฺวํ   อาวุโส   นหาเน   อุสฺสุกฺกํ   กโรสิ
อุสฺสุกฺกํปิ   กโรสิ   ยาคุยา   ขาทนีเย   ภตฺตสฺมึ   โสทานิ   ตฺวํ   น
อุสฺสุกฺกํ   กโรสิ   ยาคุยา   ขาทนีเย   ภตฺตสฺมึ  อาปตฺตึ  ตฺวํ  อาวุโส
อาปนฺโน   ปสฺสเสตํ   อาปตฺตินฺติ   ฯ   นตฺถิ   เม   อาวุโส  อาปตฺติ
ยมหํ   ปสฺเสยฺยนฺติ   ฯ   อถโข   เต   อาคนฺตุกา  ภิกฺขู  กสฺสปโคตฺตํ
ภิกฺขุํ    อาปตฺติยา   อทสฺสเน   อุกฺขิปึสุ   ฯ   อถโข   กสฺสปโคตฺตสฺส
ภิกฺขุโน   เอตทโหสิ   อหํ   โข   เอตํ   น   ชานามิ   อาปตฺติ  วา
เอสา   อนาปตฺติ   วา   อาปนฺโน   จมฺหิ   อนาปนฺโน  วา  อุกฺขิตฺโต
#๑-๒ ม. ยุ. อกาสิ ฯ ๓ สี. ม. ยุ. อยํ ปาโฐ น โหติ ฯ
