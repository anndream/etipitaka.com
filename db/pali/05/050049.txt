เตน   โข   ปน   สมเยน   ฉพฺพคฺคิยา   ภิกฺขู  อติปกฺขิตฺตมชฺชานิ  ๑
เตลานิ   ปจนฺติ   ตานิ   ปิวิตฺวา   มชฺชนฺติ   ฯ   ภควโต   เอตมตฺถํ
อาโรเจสุํ   ฯ   น   ภิกฺขเว   อติปกฺขิตฺตมชฺชํ   เตลํ   ปาตพฺพํ   โย
ปิเวยฺย    ยถาธมฺโม   กาเรตพฺโพ   ฯ   อนุชานามิ   ภิกฺขเว   ยสฺมึ
เตลปาเก   มชฺชสฺส   น   วณฺโณ   น   คนฺโธ   น   รโส  ปญฺญายติ
เอวรูปํ   มชฺชปกฺขิตฺตํ   เตลํ   ปาตุนฺติ   ฯ   เตน  โข  ปน  สมเยน
ภิกฺขูนํ   พหุํ   อติปกฺขิตฺตมชฺชํ   เตลํ   ปกฺกํ   โหติ  ฯ  อถโข  ภิกฺขูนํ
เอตทโหสิ   กถนฺนุ   โข   อติปกฺขิตฺตมชฺเช   เตเล  ปฏิปชฺชิตพฺพนฺติ  ฯ
ภควโต   เอตมตฺถํ   อาโรเจสุํ   ฯ   อนุชานามิ   ภิกฺขเว   อพฺภญฺชนํ
อธิฏฺฐาตุนฺติ   ฯ   เตน   โข   ปน  สมเยน  อายสฺมโต  ปิลินฺทวจฺฉสฺส
พหุํ  ๒  เตลํ  ปกฺกํ  โหติ  ฯ  เตลภาชนํ  น  วิชฺชติ  ๓  ฯ ภควโต
เอตมตฺถํ   อาโรเจสุํ   ฯ  อนุชานามิ  ภิกฺขเว  ตีณิ  ตุมฺพานิ  โลหตุมฺพํ
กฏฺฐตุมฺพํ    ผลตุมฺพนฺติ   ฯ   เตน   โข   ปน   สมเยน   อายสฺมโต
ปิลินฺทวจฺฉสฺส   องฺควาโต   โหติ  ฯ  ภควโต  เอตมตฺถํ  อาโรเจสุํ  ฯ
อนุชานามิ   ภิกฺขเว   เสทกมฺมนฺติ   ฯ   นกฺขมนีโย  โหติ  ฯ  ภควโต
เอตมตฺถํ   อาโรเจสุํ   ฯ   อนุชานามิ   ภิกฺขเว   สมฺภารเสทนฺติ   ฯ
นกฺขมนีโย   โหติ   ฯ  อนุชานามิ  ภิกฺขเว  มหาเสทนฺติ  ฯ  นกฺขมนีโย8
โหติ   ฯ   อนุชานามิ   ภิกฺขเว  ภงฺโคทกนฺติ  ฯ  นกฺขมนีโย  โหติ  ฯ
อนุชานามิ ภิกฺขเว อุทกโกฏฺฐกนฺติ ฯ
#๑ โป. ม. อติกฺขิตฺตมชฺชานิ ฯ  ๒ ม. ยุ. พหุตรํ ฯ  ๓ ยุ. สํวิชฺชติ ฯ
