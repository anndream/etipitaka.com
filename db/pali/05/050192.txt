คหปติ   วรํ  อนุญฺญาตนฺติ  ฯ  เต  จ  มนุสฺสา  หฏฺฐา  อเหสุํ  อุทคฺคา
อิทานิ    โข    มยํ   ทานานิ   ทสฺสาม   ปุญฺญานิ   กริสฺสาม   ยโต
ภควตา   ภิกฺขูนํ   คหปติจีวรํ   อนุญฺญาตนฺติ  ฯ  เอกาเหเนว  ราชคเห
พหูนิ   จีวรสหสฺสานิ   อุปฺปชฺชึสุ   ฯ   อสฺโสสุํ  โข  ชานปทา  มนุสฺสา
ภควตา   กิร   ภิกฺขูนํ   คหปติจีวรํ   อนุญฺญาตนฺติ  ฯ  เต  จ  มนุสฺสา
หฏฺฐา   อเหสุํ   อุทคฺคา   อิทานิ  โข  มยํ  ทานานิ  ทสฺสาม  ปุญฺญานิ
กริสฺสาม    ยโต    ภควตา    ภิกฺขูนํ   คหปติจีวรํ   อนุญฺญาตนฺติ   ฯ
เอกาเหเนว ชนปเทปิ พหูนิ จีวรสหสฺสานิ อุปฺปชฺชึสุ ฯ
     [๑๓๗]   เตน   โข  ปน  สมเยน  สงฺฆสฺส  ปาวาโร  อุปฺปนฺโน
โหติ   ฯ   ภควโต   เอตมตฺถํ   อาโรเจสุํ   ฯ   อนุชานามิ  ภิกฺขเว
ปาวารนฺติ   ฯ   โกเสยฺยปาวาโร   อุปฺปนฺโน   โหติ   ฯ   อนุชานามิ
ภิกฺขเว   โกเสยฺยปาวารนฺติ   ฯ  โกชวํ  อุปฺปนฺนํ  โหติ  ฯ  อนุชานามิ
ภิกฺขเว โกชวนฺติ ฯ
                  ปฐมภาณวารํ นิฏฺฐิตํ ๑ ฯ
     [๑๓๘]  เตน  โข  ปน  สมเยน กาสีราชา ชีวกสฺส โกมารภจฺจสฺส
อฑฺฒกาสิยํ   ๒   กมฺพลํ   ปาเหสิ   อุปฑฺฒกาสีนํ   อุปมานํ   ๓   ฯ
อถโข    ชีวโก    โกมารภจฺโจ    ตํ   อฑฺฒกาสิยํ   กมฺพลํ   อาทาย
เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา
เอกมนฺตํ   นิสีทิ   ฯ   เอกมนฺตํ   นิสินฺโน   โข  ชีวโก  โกมารภจฺโจ
#๑ ม. ปฐมภาณวาโร นิฏฺฐิโต ฯ ๒ ม. ยุ. อฑฺฒกาสิกํ ฯ ๓ ม. ยุ. ขมมานํ ฯ
