สมฺพหุลาปิ   เอกํ   อุกฺขิปนฺติ   สมฺพหุลาปิ   เทฺว  อุกฺขิปนฺติ  สมฺพหุลาปิ
สมฺพหุเล    อุกฺขิปนฺติ   สมฺพหุลาปิ   สงฺฆํ   อุกฺขิปนฺติ   สงฺโฆปิ   สงฺฆํ
อุกฺขิปติ   ฯ  เย  เต  ภิกฺขู  อปฺปิจฺฉา  ฯเปฯ  เต  อุชฺฌายนฺติ  ขียนฺติ
วิปาเจนฺติ    กถํ   หิ   นาม   จมฺปายํ   ภิกฺขู   เอวรูปานิ   กมฺมานิ
กริสฺสนฺติ    อธมฺเมน   วคฺคกมฺมํ   กริสฺสนฺติ   ฯเปฯ   สงฺโฆปิ   สงฺฆํ
อุกฺขิปิสฺสตีติ   ฯ   อถโข  เต  ภิกฺขู  ภควโต  เอตมตฺถํ  อาโรเจสุํ  ฯ
สจฺจํ   กิร   ภิกฺขเว   จมฺปายํ   ภิกฺขู   เอวรูปานิ   กมฺมานิ  กโรนฺติ
อธมฺเมน  วคฺคกมฺมํ  กโรนฺติ  ฯเปฯ  สงฺโฆปิ  สงฺฆํ  อุกฺขิปตีติ  ฯ  สจฺจํ
ภควาติ   ๑  ฯ  วิครหิ  พุทฺโธ  ภควา  ฯเปฯ  วิครหิตฺวา  ธมฺมึ  กถํ
กตฺวา ภิกฺขู อามนฺเตสิ ฯ
     [๑๗๖]  ธมฺเมน  ๒  เจ  ภิกฺขเว วคฺคกมฺมํ อกมฺมํ น จ กรณียํ ฯ
อธมฺเมน  เจ  ภิกฺขเว  ๓  สมคฺคกมฺมํ  อกมฺมํ  น  จ กรณียํ ฯ ธมฺเมน
เจ  ภิกฺขเว  ๔  วคฺคกมฺมํ  อกมฺมํ  น  จ  กรณียํ ฯ ธมฺมปฏิรูปเกน เจ
ภิกฺขเว   ๕  วคฺคกมฺมํ  อกมฺมํ  น  จ  กรณียํ  ฯ  ธมฺมปฏิรูปเกน  เจ
ภิกฺขเว  ๖  สมคฺคกมฺมํ  อกมฺมํ  น  จ  กรณียํ  ฯ เอโกปิ เอกํ อุกฺขิปติ
อกมฺมํ   น   จ   กรณียํ   ฯ   เอโกปิ  เทฺว  อุกฺขิปติ  อกมฺมํ  น  จ
กรณียํ   ฯ   เอโกปิ   สมฺพหุเล   อุกฺขิปติ   อกมฺมํ  น  จ  กรณียํ  ฯ
เอโกปิ   สงฺฆํ   อุกฺขิปติ   อกมฺมํ   น   จ   กรณียํ  ฯ  เทฺวปิ  เอกํ
อุกฺขิปนฺติ   อกมฺมํ   น   จ  กรณียํ  ฯ  เทฺวปิ  เทฺว  อุกฺขิปนฺติ  อกมฺมํ
น  จ  กรณียํ  ฯ  เทฺวปิ  สมฺพหุเล  อุกฺขิปนฺติ  อกมฺมํ  น  จ  กรณียํ ฯ
#๑ ยุ. อิติสทฺโท น ทิสฺสติ ฯ ๒ โป. ม. อธมฺเมน ฯ ๓-๔-๕-๖ ม. เจ ภิกฺขเวติ
#น ทิสฺสติ ฯ
