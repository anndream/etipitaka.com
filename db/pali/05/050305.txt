อปฺปฏิกมฺเม    อุกฺเขปนียกมฺมสฺส    ปฏิปฺปสฺสทฺธึ    ยาจติ    ฯ   ตตฺร
เจ   ภิกฺขูนํ  เอวํ  โหติ  อยํ  โข  อาวุโส  ภิกฺขุ  สงฺเฆน  อาปตฺติยา
อปฺปฏิกมฺเม    อุกฺเขปนียกมฺมกโต    สมฺมา    วตฺตติ   โลมํ   ปาเตติ
เนตฺถารํ  วตฺตติ  อาปตฺติยา  อปฺปฏิกมฺเม  อุกฺเขปนียกมฺมสฺส  ปฏิปฺปสฺสทฺธึ
ยาจติ    หนฺทสฺส    มยํ    อาปตฺติยา    อปฺปฏิกมฺเม   อุกฺเขปนียกมฺมํ
ปฏิปฺปสฺสมฺเภมาติ  ฯ  เต  ตสฺส  อาปตฺติยา  อปฺปฏิกมฺเม  อุกฺเขปนียกมฺมํ
ปฏิปฺปสฺสมฺเภนฺติ   อธมฺเมน   วคฺคา   ฯเปฯ   อธมฺเมน   สมคฺคา   ฯ
ธมฺเมน    วคฺคา    ฯ   ธมฺมปฏิรูปเกน   วคฺคา   ฯ   ธมฺมปฏิรูปเกน
สมคฺคา    ฯ    ตตฺรฏฺโฐ    สงฺโฆ    วิวทติ    อธมฺเมน   วคฺคกมฺมํ
อธมฺเมน      สมคฺคกมฺมํ     ธมฺเมน     วคฺคกมฺมํ     ธมฺมปฏิรูปเกน
วคฺคกมฺมํ     ธมฺมปฏิรูปเกน     สมคฺคกมฺมํ    อกตํ    กมฺมํ    ทุกฺกฏํ
กมฺมํ   ปุน   กาตพฺพํ   กมฺมนฺติ   ฯ   ตตฺร   ภิกฺขเว  เย  เต  ภิกฺขู
เอวมาหํสุ    ธมฺมปฏิรูปเกน    สมคฺคกมฺมนฺติ    เย   จ   เต   ภิกฺขู
เอวมาหํสุ   อกตํ   กมฺมํ   ทุกฺกฏํ   กมฺมํ   ปุน   กาตพฺพํ  กมฺมนฺติ  ฯ
อิเม ตตฺถ ภิกฺขู ธมฺมวาทิโน ฯ อิเม ปญฺจ วารา สงฺขิตฺตา ฯ
     [๒๓๖]   อิธ   ปน   ภิกฺขเว  ภิกฺขุ  สงฺเฆน  ปาปิกาย  ทิฏฺฐิยา
อปฺปฏินิสฺสคฺเค    อุกฺเขปนียกมฺมกโต   สมฺมา   วตฺตติ   โลมํ   ปาเตติ
เนตฺถารํ   วตฺตติ   ปาปิกาย   ทิฏฺฐิยา  อปฺปฏินิสฺสคฺเค  อุกฺเขปนีกมฺมสฺส
ปฏิปฺปสฺสทฺธึ   ยาจติ   ฯ   ตตฺร   เจ   ภิกฺขูนํ  เอวํ  โหติ  อยํ  โข
อาวุโส  ภิกฺขุ  สงฺเฆน ปาปิกาย ทิฏฺฐิยา อปฺปฏินิสฺสคฺเค อุกฺเขปนีย-
