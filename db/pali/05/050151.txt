น   ลภติ   ฯ   ตสฺส   เอวํ   โหติ   อิเธวิมํ   จีวรํ   กาเรสฺสํ  น
ปจฺเจสฺสนฺติ    ฯ    โส   ตํ   จีวรํ   กาเรติ   ฯ   ตสฺส   ภิกฺขุโน๙
นิฏฺฐานนฺติโก   กฐินุทฺธาโร   ฯ  ภิกฺขุ  อตฺถตกฐิโน  จีวราสาย  ปกฺกมติ
อนธิฏฺฐิเตน    เนวสฺส    โหติ    ปจฺเจสฺสนฺติ    น    ปนสฺส   โหติ
น   ปจฺเจสฺสนฺติ  ฯ  โส  พหิสีมคโต  ตํ  จีวราสํ  ปยิรุปาสติ  อนาสาย
ลภติ  อาสาย  น  ลภติ  ฯ  ตสฺส  เอวํ  โหติ  เนวิมํ  จีวรํ  กาเรสฺสํ
น   ปจฺเจสฺสนฺติ   ฯ   ตสฺส  ภิกฺขุโน  สนฺนิฏฺฐานนฺติโก  กฐินุทฺธาโร  ฯ
ภิกฺขุ    อตฺถตกฐิโน    จีวราสาย    ปกฺกมติ    อนธิฏฺฐิเตน   เนวสฺส
โหติ   ปจฺเจสฺสนฺติ   น   ปนสฺส   โหติ   น   ปจฺเจสฺสนฺติ   ฯ   โส
พหิสีมคโต    ตํ    จีวราสํ    ปยิรุปาสติ   อนาสาย   ลภติ   อาสาย
น   ลภติ   ฯ   ตสฺส   เอวํ   โหติ   อิเธวิมํ   จีวรํ   กาเรสฺสํ  น
ปจฺเจสฺสนฺติ   ฯ  โส  ตํ  จีวรํ  กาเรติ  ฯ  ตสฺส  ตํ  จีวรํ  กยิรมานํ
นสฺสติ    ฯ   ตสฺส   ภิกฺขุโน   นาสนนฺติโก   กฐินุทฺธาโร   ฯ   ภิกฺขุ
อตฺถตกฐิโน    จีวราสาย    ปกฺกมติ    อนธิฏฺฐิเตน    เนวสฺส   โหติ
ปจฺเจสฺสนฺติ   น   ปนสฺส  โหติ  น  ปจฺเจสฺสนฺติ  ฯ  ตสฺส  พหิสีมคตสฺส
เอวํ   โหติ   อิเธวิมํ   จีวราสํ   ปยิรุปาสิสฺสํ   น   ปจฺเจสฺสนฺติ   ฯ
โส    ตํ    จีวราสํ    ปยิรุปาสติ    ฯ    ตสฺส    สา    จีวราสา
อุปจฺฉิชฺชติ ฯ ตสฺส ภิกฺขุโน อาสาวจฺเฉทิโก กฐินุทฺธาโร ฯ
                   อนาสาโทฬสกํ นิฏฺฐิตํ ฯ
     [๑๑๖]   ภิกฺขุ  อตฺถตกฐิโน  จีวราสาย  ปกฺกมติ  ปจฺเจสฺสนฺติ  ฯ
