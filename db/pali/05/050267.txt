อปฺปฏินิสฺสคฺเค   วา   อุกฺขิปติ   อธมฺมกมฺมํ   ฯ   อิธ   ปน   ภิกฺขเว
ภิกฺขุสฺส   น   โหติ   อาปตฺติ   ปฏิกาตพฺพา   น  โหติ  ปาปิกา  ทิฏฺฐิ
ปฏินิสฺสชฺเชตา   ฯ   ตเมนํ   โจเทติ   สงฺโฆ   วา   สมฺพหุลา   วา
เอกปุคฺคโล    วา    อาปตฺตึ    ตฺวํ   อาวุโส   อาปนฺโน   ปฏิกโรหิ
ตํ   อาปตฺตึ   ปาปิกา   เต   ทิฏฺฐิ  ปฏินิสฺสชฺเชตํ  ปาปิกํ  ทิฏฺฐินฺติ  ฯ
โส   เอวํ   วเทติ   นตฺถิ   เม   อาวุโส  อาปตฺติ  ยมหํ  ปฏิกเรยฺยํ
นตฺถิ   เม   อาวุโส   ปาปิกา   ทิฏฺฐิ   ยมหํ   ปฏินิสฺสชฺเชยฺยนฺติ   ฯ
ตํ  สงฺโฆ  อปฺปฏิกมฺเม  วา  อปฺปฏินิสฺสคฺเค  วา  อุกฺขิปติ  อธมฺมกมฺมํ ฯ
อิธ    ปน    ภิกฺขเว    ภิกฺขุสฺส    น    โหติ   อาปตฺติ   ทฏฺฐพฺพา
น  โหติ  อาปตฺติ  ปฏิกาตพฺพา  น  โหติ  ปาปิกา ทิฏฺฐิ ปฏินิสฺสชฺเชตา ฯ
ตเมนํ    โจเทติ    สงฺโฆ    วา    สมฺพหุลา    วา    เอกปุคฺคโล
วา    อาปตฺตึ    ตฺวํ    อาวุโส    อาปนฺโน    ปสฺสเสตํ    อาปตฺตึ
ปฏิกโรหิ   ตํ   อาปตฺตึ   ปาปิกา   เต   ทิฏฺฐิ   ปฏินิสฺสชฺเชตํ  ปาปิกํ
ทิฏฺฐินฺติ   ฯ   โส   เอวํ   วเทติ  นตฺถิ  เม  อาวุโส  อาปตฺติ  ยมหํ
ปสฺเสยฺยํ   นตฺถิ   เม   อาวุโส   อาปตฺติ   ยมหํ   ปฏิกเรยฺยํ   นตฺถิ
เม    อาวุโส    ปาปิกา   ทิฏฺฐิ   ยมหํ   ปฏินิสฺสชฺเชยฺยนฺติ   ฯ   ตํ
สงฺโฆ   อทสฺสเน   วา  อปฺปฏิกมฺเม  วา  อปฺปฏินิสฺสคฺเค  วา  อุกฺขิปติ
อธมฺมกมฺมํ ฯ
     [๑๙๗]  อิธ  ปน  ภิกฺขเว  ภิกฺขุสฺส  โหติ  อาปตฺติ  ทฏฺฐพฺพา  ฯ
ตเมนํ   โจเทติ  สงฺโฆ  วา  สมฺพหุลา  วา  เอกปุคฺคโล  วา  อาปตฺตึ
