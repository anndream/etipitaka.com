อุทฺทิสฺส    กตํ    มํสํ    ปริภุญฺชิตพฺพํ    โย    ปริภุญฺเชยฺย   อาปตฺติ
ทุกฺกฏสฺส    อนุชานามิ    ภิกฺขเว    ติโกฏิปริสุทฺธํ    มจฺฉมํสํ   อทิฏฺฐํ
อสฺสุตํ อปริสงฺกิตนฺติ ฯ
     [๘๑]  เตน  โข  ปน  สมเยน  เวสาลี  สุภิกฺขา  โหติ  สุสสฺสา
สุลภปิณฺฑา   สุกรา   อุญฺเฉน   ปคฺคเหน   ยาเปตุํ  ฯ  อถโข  ภควโต๗
รโหคตสฺส   ปฏิสลฺลีนสฺส   เอวํ   เจตโส   ปริวิตกฺโก   อุทปาทิ  ยานิ
ตานิ   มยา   ภิกฺขูนํ   อนุญฺญาตานิ   ทุพฺภิกฺเข   ทุสฺสสฺเส  ทุลฺลภปิณฺเฑ
อนฺโตวุตฺถํ    อนฺโตปกฺกํ    สามํปกฺกํ   อุคฺคหิตปฏิคฺคหิตกํ   ตโต   นีหฏํ
ปุเรภตฺตํ   ปฏิคฺคหิตํ   วนฏฺฐํ   โปกฺขรฏฺฐํ   อชฺชาปิ   นุ   โข   ตานิ
ภิกฺขู    ปริภุญฺชนฺตีติ   ฯ   อถโข   ภควา   สายณฺหสมยํ   ปฏิสลฺลานา
วุฏฺฐิโต    อายสฺมนฺตํ    อานนฺทํ   อามนฺเตสิ   ยานิ   ตานิ   อานนฺท
มยา    ภิกฺขูนํ    อนุญฺญาตานิ    ทุพฺภิกฺเข    ทุสฺสสฺเส    ทุลฺลภปิณฺเฑ
อนฺโตวุตฺถํ    อนฺโตปกฺกํ    สามํปกฺกํ   อุคฺคหิตปฏิคฺคหิตกํ   ตโต   นีหฏํ
ปุเรภตฺตํ   ปฏิคฺคหิตํ   วนฏฺฐํ   โปกฺขรฏฺฐํ   อชฺชาปิ   นุ   โข   ตานิ
ภิกฺขู    ปริภุญฺชนฺตีติ   ฯ   ปริภุญฺชนฺติ   ภควาติ   ฯ   อถโข   ภควา
เอตสฺมึ  นิทาเน  เอตสฺมึ  ปกรเณ  ธมฺมึ  กถํ  กตฺวา  ภิกฺขู  อามนฺเตสิ
ยานิ   ตานิ   ภิกฺขเว   มยา  ภิกฺขูนํ  อนุญฺญาตานิ  ทุพฺภิกฺเข  ทุสฺสสฺเส
ทุลฺลภปิณฺเฑ    อนฺโตวุตฺถํ    อนฺโตปกฺกํ    สามํปกฺกํ   อุคฺคหิตปฏิคฺคหิตกํ
ตโต    นีหฏํ    ปุเรภตฺตํ    ปฏิคฺคหิตํ   วนฏฺฐํ   โปกฺขรฏฺฐํ   ตานาหํ
อชฺชตคฺเค   ปฏิกฺขิปามิ   น   ภิกฺขเว  อนฺโตวุตฺถํ  อนฺโตปกฺกํ  สามํ-
