อาวุโส   ๑  มูลาลิกาหิ  จาติ  ฯ  อถโข  อายสฺมา  มหาโมคฺคลฺลาโน
เสยฺยถาปิ   นาม   พลวา   ปุริโส   สมฺมิญฺชิตํ   วา  พาหํ  ปสาเรยฺย
ปสาริตํ   วา   พาหํ   สมฺมิญฺเชยฺย   เอวเมว   เชตวเน   อนฺตรหิโต
มนฺทากินิยา   โปกฺขรณิยา   ตีเร   ปาตุรโหสิ   ฯ   อทฺทสา  ๒  โข
อญฺญตโร   นาโค   อายสฺมนฺตํ   มหาโมคฺคลฺลานํ  ทูรโต  ว  อาคจฺฉนฺตํ
ทิสฺวาน   อายสฺมนฺตํ   มหาโมคฺคลฺลานํ   เอตทโวจ   เอตุ  โข  ภนฺเต
อยฺโย   มหาโมคฺคลฺลาโน   สฺวาคตํ  ภนฺเต  อยฺยสฺส  มหาโมคฺคลฺลานสฺส
เกน     ภนฺเต    อยฺยสฺส    อตฺโถ    กึ    ทมฺมีติ    ฯ    ภิเสหิ
จ   เม   อาวุโส   อตฺโถ   มูลาลิกาหิ  จาติ  ฯ  อถโข  โส  นาโค
อญฺญตรํ   นาคํ   อาณาเปสิ   เตนหิ   ๓   ภเณ   อยฺยสฺส  ภิเส  จ
มูลาลิกาโย   จ   ยาวทตฺถํ   เทหีติ  ฯ  อถโข  โส  นาโค  มนฺทากินึ
โปกฺขรณึ   โอคาเหตฺวา   โสณฺฑาย   ภิสมูลาลิกาโย   ๔  อพฺพาหิตฺวา
สุวิกฺขาลิตํ  วิกฺขาเลตฺวา ภณฺฑิกํ พนฺธิตฺวา ๕ เยนายสฺมา มหาโมคฺคลฺลาโน
เตนุปสงฺกมิ      ฯ      อถโข      อายสฺมา      มหาโมคฺคลฺลาโน
เสยฺยถาปิ   นาม   พลวา   ปุริโส   สมฺมิญฺชิตํ   วา  พาหํ  ปสาเรยฺย
ปสาริตํ   วา   พาหํ   สมฺมิญฺเชยฺย  เอวเมว  มนฺทากินิยา  โปกฺขรณิยา
ตีเร    อนฺตรหิโต   เชตวเน   ปาตุรโหสิ   ฯ   โสปิ   โข   นาโค
มนฺทากินิยา   โปกฺขรณิยา   ตีเร   อนฺตรหิโต  เชตวเน  ปาตุรโหสิ  ฯ
อถโข    โส    นาโค    อายสฺมโต   มหาโมคฺคลฺลานสฺส   ภิเส   จ
#๑ โป. อาวุโส เม ฯ ๒ ม. ยุ. อทฺทส ฯ ๓ ม. อยํ ปาโฐ นตฺถิ ฯ ๔ ม. ยุ.
#ภิสญฺจ มุฬาลิญฺจ ฯ ๕ ม. ภณฺฑิตฺวา ฯ
