จรนฺตานํ   ตรจฺฉมํสํ   เทนฺติ  ฯ  ภิกฺขู  ตรจฺฉมํสํ  ปริภุญฺชิตฺวา  อรญฺเญ
วิหรนฺติ   ฯ   ตรจฺฉา  ตรจฺฉมํสคนฺเธน  ภิกฺขู  ปริปาเตนฺติ  ฯ  ภควโต
เอตมตฺถํ   อาโรเจสุํ   ฯ   น   ภิกฺขเว   ตรจฺฉมํสํ  ปริภุญฺชิตพฺพํ  โย
ปริภุญฺเชยฺย อาปตฺติ ทุกฺกฏสฺสาติ ฯ
                 สุปฺปิยภาณวารํ นิฏฺฐิตํ ทุติยํ ฯ
     [๖๑]   อถโข   ภควา   พาราณสิยํ  ยถาภิรนฺตํ  วิหริตฺวา  เยน
อนฺธกวินฺทํ    เตน    จาริกํ    ปกฺกามิ   มหตา   ภิกฺขุสงฺเฆน   สทฺธึ
อฑฺฒเตลเสหิ  ภิกฺขุสเตหิ  ฯ  เตน  โข  ปน  สมเยน  ชานปทา มนุสฺสา
พหุํ   โลณมฺปิ   เตลมฺปิ   ตณฺฑุลมฺปิ   ขาทนียมฺปิ  สกเฏสุ  อาโรเปตฺวา
พุทฺธปฺปมุขสฺส   ภิกฺขุสงฺฆสฺส   ๑   ปิฏฺฐิโต   ปิฏฺฐิโต  อนุพทฺธา  โหนฺติ
ยทา    ปฏิปาฏึ   ลภิสฺสาม   ตทา   ภตฺตํ   กริสฺสามาติ   ปญฺจมตฺตานิ
จ   วิฆาสาทสตานิ   ฯ   อถโข   ภควา  อนุปุพฺเพน  จาริกํ  จรมาโน
เยน    อนฺธกวินฺทํ    ตทวสริ   ฯ   อถโข   อญฺญตรสฺส   พฺราหฺมณสฺส
ปฏิปาฏึ   อลภนฺตสฺส  เอตทโหสิ  อธิกานิ  ๒  โข  เม  เทฺว  มาสานิ
พุทฺธปฺปมุขํ   ภิกฺขุสงฺฆํ   ๓   อนุพทฺธสฺส  ๔  ยทา  ปฏิปาฏึ  ลภิสฺสามิ
ตทา   ภตฺตํ   กริสฺสามีติ   น   จ   เม   ปฏิปาฏิ   ลพฺภติ  อหญฺจมฺหิ
เอกโก   ๕   พหุ   จ  เม  ฆราวาสตฺโถ  หายติ  ยนฺนูนาหํ  ภตฺตคฺคํ
โอโลเกยฺยํ   ยํ   ภตฺตคฺเค   นาสฺส   ตํ   ปฏิยาเทยฺยนฺติ   ฯ  อถโข
โส    พฺราหฺมโณ   ภตฺตคฺคํ   โลโลเกนฺโต   เทฺว   นาทฺทส   ยาคุญฺจ
#๑ สี. สงฺฆสฺส ฯ ๒ ม. ยุ. อตีตานิ ฯ ๓ สี. สงฺฆํ ฯ
#๔ โป. ม. อนุพนฺธนฺตสฺส ฯ ๕ ม. เอกตฺตโก ฯ
