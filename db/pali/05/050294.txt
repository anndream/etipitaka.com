วิวาทการโก   ภสฺสการโก   สงฺเฆ   อธิกรณการโก   ฯ   ตตฺร   เจ
ภิกฺขูนํ   เอวํ   โหติ   อยํ   โข  อาวุโส  ภิกฺขุ  ภณฺฑนการโก  [๑]
กลหการโก    วิวาทการโก    ภสฺสการโก    สงฺเฆ    อธิกรณการโก
หนฺทสฺส   มยํ   ตชฺชนียกมฺมํ   กโรมาติ   ฯ   เต   ตสฺส  ตชฺชนียกมฺมํ
กโรนฺติ    ธมฺมปฏิรูปเกน    สมคฺคา   ฯ   ตตฺรฏฺโฐ   สงฺโฆ   วิวทติ
อธมฺเมน    วคฺคกมฺมํ    อธมฺเมน    สมคฺคกมฺมํ    ธมฺเมน   วคฺคกมฺมํ
ธมฺมปฏิรูปเกน     วคฺคกมฺมํ     ธมฺมปฏิรูปเกน     สมคฺคกมฺมํ    อกตํ
กมฺมํ   ทุกฺกฏํ   กมฺมํ   ปุน   กาตพฺพํ   กมฺมนฺติ   ฯ   ตตฺร   ภิกฺขเว
เย    เต    ภิกฺขู   เอวมาหํสุ   ธมฺมปฏิรูปเกน   สมคฺคกมฺมนฺติ   เย
จ    เต    ภิกฺขู    เอวมาหํสุ   อกตํ   กมฺมํ   ทุกฺกฏํ   กมฺมํ   ปุน
กาตพฺพํ กมฺมนฺติ ฯ อิเม ตตฺถ ภิกฺขู ธมฺมวาทิโน ฯ
     [๒๒๓]   อิธ   ปน   ภิกฺขเว   ภิกฺขุ   พาโล   โหติ  อพฺยตฺโต
อาปตฺติพหุโล     อนปทาโน     คิหิสํสฏฺโฐ     วิหรติ    อนนุโลมิเกหิ
คิหิสํสคฺเคหิ  ฯ  ตตฺร  เจ  ภิกฺขูนํ  เอวํ  โหติ  อยํ  โข  อาวุโส ภิกฺขุ
พาโล    อพฺยตฺโต    อาปตฺติพหุโล    อนปทาโน   คิหิสํสฏฺโฐ   วิหรติ
อนนุโลมิเกหิ   คิหิสํสคฺเคหิ   หนฺทสฺส   มยํ   นิยสฺสกมฺมํ   กโรมาติ  ฯ
เต   ตสฺส   นิยสฺสกมฺมํ   กโรนฺติ   อธมฺเมน  วคฺคา  ฯเปฯ  อธมฺเมน
สมคฺคา  ฯ  ธมฺเมน  วคฺคา  ฯ  ธมฺมปฏิรูปเกน  วคฺคา ฯ ธมฺมปฏิรูปเกน
สมคฺคา    ฯ    ตตฺรฏฺโฐ    สงฺโฆ    วิวทติ    อธมฺเมน   วคฺคกมฺมํ
อธมฺเมน      สมคฺคกมฺมํ     ธมฺเมน     วคฺคกมฺมํ     ธมฺมปฏิรูปเกน
#๑ ม. โหติ ฯ
