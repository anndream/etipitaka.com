อภิวาเทตฺวา   เอกมนฺตํ   นิสีทิ  ฯ  อถโข  ภควา  อายสฺมนฺตํ  อานนฺทํ
อามนฺเตสิ    อิมสฺส    อานนฺท    อาคนฺตุกสฺส    ภิกฺขุโน    เสนาสนํ
ปญฺญาเปหีติ   ฯ   อถโข   อายสฺมา   อานนฺโท  ยสฺส  โข  มํ  ภควา
อาณาเปติ    อิมสฺส    อานนฺท    อาคนฺตุกสฺส    ภิกฺขุโน    เสนาสนํ
ปญฺญาเปหีติ    อิจฺฉติ    ภควา   เตน   ภิกฺขุนา   สทฺธึ   เอกวิหาเร
วตฺถุํ    อิจฺฉติ    ภควา    อายสฺมตา   โสเณน   สทฺธึ   เอกวิหาเร
วตฺถุนฺติ   ยสฺมึ   วิหาเร   ภควา   วิหรติ   ตสฺมึ  วิหาเร  อายสฺมโต
โสณสฺส เสนาสนํ ปญฺญาเปสิ ฯ
     [๒๑]   อถโข  ภควา  พหุเทว  รตฺตึ  อชฺโฌกาเส  วีตินาเมตฺวา
วิหารํ    ปาวิสิ    ฯ    อายสฺมาปิ    โข   โสโณ   พหุเทว   รตฺตึ
อชฺโฌกาเส   วีตินาเมตฺวา   วิหารํ  ปาวิสิ  ฯ  อถโข  ภควา  รตฺติยา
ปจฺจูสสมยํ    ปจฺจุฏฺฐาย    อายสฺมนฺตํ   โสณํ   อชฺเฌสิ   ปฏิภาตุ   ตํ
ภิกฺขุ   ธมฺโม   ภาสิตุนฺติ   ฯ   เอวํ   ภนฺเตติ  โข  อายสฺมา  โสโณ
ภควโต   ปฏิสฺสุณิตฺวา   สพฺพาเนว   อฏฺฐกวคฺคิกานิ   สเรน  อภาสิ  ฯ
อถโข   ภควา   อายสฺมโต   โสณสฺส   สรภญฺญปริโยสาเน  อพฺภานุโมทิ
สาธุ    สาธุ   ภิกฺขุ   สุคฺคหิตานิ   โข   เต   ภิกฺขุ   อฏฺฐกวคฺคิกานิ
สุมนสิกตานิ     สูปธาริตานิ     กลฺยาณิยาสิ    วาจาย    สมนฺนาคโต
วิสฺสฏฺฐาย    อเนลคลาย    อตฺถสฺส    วิญฺญาปนิยา   กติวสฺโสสิ   ตฺวํ
ภิกฺขูติ  ฯ  เอกวสฺโส  อหํ  ภควาติ  ฯ  กิสฺส  ปน  ตฺวํ  ภิกฺขุ  เอวํจิรํ
อกาสีติ   ฯ   จิรํ   ทิฏฺโฐ   เม   ภนฺเต   กาเมสุ   อาทีนโว  อปิจ
