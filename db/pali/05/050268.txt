ตฺวํ   อาวุโส   อาปนฺโน   ปสฺสเสตํ  อาปตฺตินฺติ  ฯ  โส  เอวํ  วเทติ
อามาวุโส   ปสฺสามีติ   ฯ   ตํ   สงฺโฆ  อาปตฺติยา  อทสฺสเน  อุกฺขิปติ
อธมฺมกมฺมํ    ฯ    อิธ    ปน    ภิกฺขเว   ภิกฺขุสฺส   โหติ   อาปตฺติ
ปฏิกาตพฺพา  ฯ  ตเมนํ  โจเทติ  สงฺโฆ  วา  สมฺพหุลา  วา เอกปุคฺคโล
วา   อาปตฺตึ   ตฺวํ   อาวุโส   อาปนฺโน  ปฏิกโรหิ  ตํ  อาปตฺตินฺติ  ฯ
โส   เอวํ  วเทติ  อามาวุโส  ปฏิกริสฺสามีติ  ฯ  ตํ  สงฺโฆ  อาปตฺติยา
อปฺปฏิกมฺเม   อุกฺขิปติ   อธมฺมกมฺมํ   ฯ   อิธ   ปน   ภิกฺขเว  ภิกฺขุสฺส
โหติ   ปาปิกา   ทิฏฺฐิ   ปฏินิสฺสชฺเชตา   ฯ   ตเมนํ   โจเทติ  สงฺโฆ
วา   สมฺพหุลา   วา   เอกปุคฺคโล   วา  ปาปิกา  เต  อาวุโส  ทิฏฺฐิ
ปฏินิสฺสชฺเชตํ   ปาปิกํ   ทิฏฺฐินฺติ   ฯ   โส   เอวํ   วเทติ  อามาวุโส
ปฏินิสฺสชฺชิสฺสามีติ   ฯ   ตํ   สงฺโฆ   ปาปิกาย  ทิฏฺฐิยา  อปฺปฏินิสฺสคฺเค
อุกฺขิปติ   อธมฺมกมฺมํ   ฯ   อิธ   ปน  ภิกฺขเว  ภิกฺขุสฺส  โหติ  อาปตฺติ
ทฏฺฐพฺพา   โหติ   อาปตฺติ   ปฏิกาตพฺพา   ฯ  โหติ  อาปตฺติ  ทฏฺฐพฺพา
โหติ   ปาปิกา   ทิฏฺฐิ   ปฏินิสฺสชฺเชตา  ฯ  โหติ  อาปตฺติ  ปฏิกาตพฺพา
โหติ   ปาปิกา   ทิฏฺฐิ   ปฏินิสฺสชฺเชตา   ฯ   โหติ  อาปตฺติ  ทฏฺฐพฺพา
โหติ   อาปตฺติ   ปฏิกาตพฺพา   โหติ  ปาปิกา  ทิฏฺฐิ  ปฏินิสฺสชฺเชตา  ฯ
ตเมนํ    โจเทติ   สงฺโฆ   วา   สมฺพหุลา   วา   เอกปุคฺคโล   วา
อาปตฺตึ    ตฺวํ    อาวุโส   อาปนฺโน   ปสฺสเสตํ   อาปตฺตึ   ปฏิกโรหิ
ตํ   อาปตฺตึ   ปาปิกา   เต   ทิฏฺฐิ  ปฏินิสฺสชฺเชตํ  ปาปิกํ  ทิฏฺฐินฺติ  ฯ
โส   เอวํ   วเทติ   อามาวุโส   ปสฺสามิ   อาม   ปฏิกริสฺสามิ  อาม
