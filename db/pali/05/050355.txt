		ปจฺจตฺถิกา เยน วชนฺติ นิคฺคหํ
		มหาชโน ปญฺญาปนญฺจ ๑ คจฺฉติ
		สกญฺจ อาทายมยํ น ริญฺจติ
		เวยฺยากรํ ๒ ปญฺหมนูปฆาติกํ
		ทูเตยฺยกมฺเมสุ อลํ สมุคฺคโห
		สงฺฆสฺส กิจฺเจสุ จ อาหุนํ ยถา
		กรํวโจ ภิกฺขุคเณน เปสิโต
		อหํ กโรมีติ น เตน มญฺญติ
		อาปชฺชติ ยาวตเกสุ วตฺถุสุ
		อาปตฺติยา โหติ ยถา จ วุฏฺฐิติ ๓
		เอเต วิภงฺคา อุภยสฺส สาคตา ๔
		อาปตฺติวุฏฺฐานปทสฺส โกวิโท
		นิสฺสารณํ คจฺฉติ ยานิ จาจรํ
		นิสฺสาริโต โหติ ยถา จ วตฺถุนา ๕
		โอสารณํ ตํวุสิตสฺส ชนฺตุโน
		เอตํปิ ชานาติ วิภงฺคโกวิโท
		สคารโว วุฑฺฒตเรสุ ภิกฺขุสุ
		นเวสุ เถเรสุ จ มชฺฌิเมสุ จ
		มหาชนสฺสตฺถจโรธ ปณฺฑิโต
		โส ตาทิโส ภิกฺขุ อิธ ปคฺคหารโหติ ฯ
#๑ ม. สญฺญปนญฺจ ฯ ๒ โป. เวยฺยานํ กรํ ฯ ๒ ม. วิยากรํ ฯ สี. โส พฺยากรํ ฯ
#ยุ. วยากรณํ ฯ ๓ ยุ. วุฏฺฐาติ ฯ ๔ ม. สฺวาคตา ฯ ๕ โป. ม. วตฺตนา ฯ
