นิปชฺชิตุนฺติ   ฯ   สกฺขสิ  ๑  ปน  ตฺวํ  คหปติ  อุตฺตาโน  สตฺต  มาเส
นิปชฺชิตุนฺติ    ฯ    สกฺโกมหํ    อาจริย    อุตฺตาโน    สตฺต   มาเส
นิปชฺชิตุนฺติ   ฯ   อถโข   ชีวโก  โกมารภจฺโจ  เสฏฺฐึ  คหปตึ  มญฺจเก
นิปชฺชาเปตฺวา  ๒  มญฺจเก  สมฺพนฺธิตฺวา สีสจฺฉวึ อุปฺปาเฏตฺวา ๓ สิพฺพินึ
วินาเมตฺวา   เทฺว   ปาณเก   นีหริตฺวา   ชนสฺส  ทสฺเสสิ  ปสฺสถ  ๔
อิเม   เทฺว  ปาณเก  เอกํ  ขุทฺทกํ  เอกํ  มหลฺลกํ  เย  เต  อาจริยา
เอวมาหํสุ   ปญฺจมํ   ทิวสํ   เสฏฺฐี   คหปติ   กาลํ  กริสฺสตีติ  เตหายํ
มหลฺลโก    ปาณโก    ทิฏฺโฐ    ปญฺจมํ   ทิวสํ   เสฏฺฐิสฺส   คหปติสฺส
มตฺถลุงฺคํ    ปริยาทยิสฺสติ   มตฺถลุงฺคสฺส   ปริยาทานา   เสฏฺฐี   คหปติ
กาลํ   กริสฺสติ   สุทิฏฺโฐ   เตหิ   อาจริเยหิ   เยปิ   เต   อาจริยา
เอวมาหํสุ   สตฺตมํ   ทิวสํ   เสฏฺฐี   คหปติ   กาลํ  กริสฺสตีติ  เตหายํ
ขุทฺทโก    ปาณโก    ทิฏฺโฐ    สตฺตมํ    ทิวสํ   เสฏฺฐิสฺส   คหปติสฺส
มตฺถลุงฺคํ    ปริยาทยิสฺสติ   มตฺถลุงฺคสฺส   ปริยาทานา   เสฏฺฐี   คหปติ
กาลํ    กริสฺสติ    สุทิฏฺโฐ    เตหิปิ    ๕    อาจริเยหีติ    สิพฺพินึ
สมฺปฏิจฺฉาเทตฺวา  ๖  สีสจฺฉวึ  สิพฺเพตฺวา อาเลปํ อทาสิ ฯ อถโข เสฏฺฐี
คหปติ   สตฺตาหสฺส   อจฺจเยน   ชีวกํ   โกมารภจฺจํ   เอตทโวจ  นาหํ
อาจริย   สกฺโกมิ   เอเกน  ปสฺเสน  สตฺต  มาเส  นิปชฺชิตุนฺติ  ฯ  นนุ
เม   ตฺวํ   คหปติ   ปฏิสฺสุณิ   สกฺโกมหํ   อาจริย   เอเกน   ปสฺเสน
#๑ ม. ยุ. สกฺขิสฺสสิ ฯ ๒ โป. นิปาเตตฺวา ฯ ๓ ยุ. อุปฺผาเลตฺวา ฯ ๔ ยุ.
#ปสฺสถยฺโย ฯ ๕ ม. ยุ. ปิสทฺโท น ทิสฺสติ ฯ ๖ ยุ. สมฺปาเทตฺวา ฯ
