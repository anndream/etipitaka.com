ธมฺมิยา    กถาย    สนฺทสฺสิตา   สมาทปิตา   สมุตฺเตชิตา   สมฺปหํสิตา
ภควนฺตํ   เอตทโวจุํ   อธิวาเสตุ   โน   ภนฺเต   ภควา  อาวสถาคารํ
สทฺธึ   ภิกฺขุสงฺเฆนาติ   ฯ   อธิวาเสสิ  ภควา  ตุณฺหีภาเวน  ฯ  อถโข
ปาฏลิคามิกา   อุปาสกา   ภควโต   อธิวาสนํ   วิทิตฺวา   อุฏฺฐายาสนา
ภควนฺตํ    อภิวาเทตฺวา    ปทกฺขิณํ    กตฺวา    เยน    อาวสถาคารํ
เตนุปสงฺกมึสุ  อุปสงฺกมิตฺวา  สพฺพสนฺถรึ ๑ [๒] อาวสถาคารํ สนฺถริตฺวา
อาสนานิ     ปญฺญาเปตฺวา    อุทกมณิกํ    ปติฏฺฐาเปตฺวา    เตลปฺปทีปํ
อาโรเปตฺวา      เยน     ภควา     เตนุปสงฺกมึสุ     อุปสงฺกมิตฺวา
ภควนฺตํ   อภิวาเทตฺวา   เอกมนฺตํ   อฏฺฐํสุ   ฯ   เอกมนฺตํ  ฐิตา  โข
ปาฏลิคามิกา    อุปาสกา    ภควนฺตํ   เอตทโวจุํ   สพฺพสนฺถรึ   สนฺถตํ
ภนฺเต   อาวสถาคารํ   อาสนานิ   ปญฺญตฺตานิ   อุทกมณิโก  ปติฏฺฐาปิโต
เตลปฺปทีโป     อาโรปิโต     ยสฺสทานิ     ภนฺเต    ภควา    กาลํ
มญฺญตีติ   ฯ  อถโข  ภควา  [๓]  นิวาเสตฺวา  ปตฺตจีวรมาทาย  สทฺธึ
ภิกฺขุสงฺเฆน     เยน     อาวสถาคารํ    เตนุปสงฺกมิ    อุปสงฺกมิตฺวา
ปาเท   ปกฺขาเลตฺวา   อาวสถาคารํ   ปวิสิตฺวา  มชฺฌิมํ  ถมฺภํ  นิสฺสาย
ปุรตฺถาภิมุโข   ๔   นิสีทิ   ฯ  ภิกฺขุสงฺโฆปิ  โข  ปาเท  ปกฺขาเลตฺวา
อาวสถาคารํ  ปวิสิตฺวา  ปจฺฉิมํ  ภิตฺตึ  นิสฺสาย  ปุรตฺถาภิมุโข  ๕  นิสีทิ
ภควนฺตํเยว   ปุรกฺขตฺวา   ฯ   ปาฏลิคามิกาปิ   โข   อุปาสกา  ปาเท
ปกฺขาเลตฺวา    อาวสถาคารํ    ปวิสิตฺวา    ปุรตฺถิมํ   ภิตฺตึ   นิสฺสาย
#๑ ม. สพฺพสนฺถรํ ฯ ๒ ยุ. สพฺพสนฺถตํ ฯ ๓ ยุ. ปุพฺพณฺหสมยํ ฯ
#๔-๕ ยุ. ปุรตฺถิมาภิมุโข ฯ
