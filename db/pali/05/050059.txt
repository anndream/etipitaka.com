ชายนฺติ     อนุชานามิ     ภิกฺขเว    ยถาสุขํ    มุคฺคํ    ปริภุญฺชิตุนฺติ
เตน    โข    ปน   สมเยน   อญฺญตรสฺส   ภิกฺขุโน   อุทรวาตาพาโธ
โหติ  ฯ  โส  โลณโสจิรกํ  ๑  อปายิ  ฯ  ตสฺส  โส  อุทรวาตาพาโธ
ปฏิปฺปสฺสมฺภิ    ฯ    ภควโต   เอตมตฺถํ   อาโรเจสุํ   ฯ   อนุชานามิ
ภิกฺขเว   ยถาสุขํ   ๒  คิลานสฺส  โลณโสจิรกํ  อคิลานสฺส  อุทกสมฺภินฺนํ
ปานปริโภเคน ปริภุญฺชิตุนฺติ ฯ
     [๔๙]   อถโข   ภควา   อนุปุพฺเพน   จาริกํ   จรมาโน   เยน
ราชคหํ   ตทวสริ   ฯ   ตตฺร  สุทํ  ภควา  ราชคเห  วิหรติ  เวฬุวเน
กลนฺทกนิวาเป   ฯ   เตน  โข  ปน  สมเยน  ภควโต  อุทรวาตาพาโธ
โหติ  ฯ  อถโข  อายสฺมา  อานนฺโท  ปุพฺเพปิ  ภควโต  อุทรวาตาพาโธ
เตกฏุลาย     ยาคุยา    ผาสุ    โหตีติ    สามํ    ติลํปิ    ตณฺฑุลํปิ
มุคฺคํปิ    วิญฺญาเปตฺวา   อนฺโต   วาเสตฺวา   อนฺโต   สามํ   ปจิตฺวา
ภควโต     อุปนาเมสิ    ปิวตุ    ภควา    เตกฏุลํ    ยาคุนฺติ    ฯ
ชานนฺตาปิ    ตถาคตา    ปุจฺฉนฺติ    ชานนฺตาปิ   น   ปุจฺฉนฺติ   กาลํ
วิทิตฺวา    ปุจฺฉนฺติ    กาลํ    วิทิตฺวา    น    ปุจฺฉนฺติ    อตฺถสญฺหิตํ
ตถาคตา    ปุจฺฉนฺติ    โน    อนตฺถสญฺหิตํ   อนตฺถสญฺหิเต   เสตุฆาโต
ตถาคตานํ   ฯ   ทฺวีหากาเรหิ   พุทฺธา   ภควนฺโต   ภิกฺขู   ปฏิปุจฺฉนฺติ
ธมฺมํ   วา  เทเสสฺสาม  สาวกานํ  วา  สิกฺขาปทํ  ปญฺญาเปสฺสามาติ  ฯ
อถโข     ภควา     อายสฺมนฺตํ     อานนฺทํ     อามนฺเตสิ    กุตายํ
#๑ สี. ม. ยุ. โลณโสวิรกํ ฯ ๒ ม. ยุ. อยํ ปาโฐ น ทิสฺสติ ฯ
