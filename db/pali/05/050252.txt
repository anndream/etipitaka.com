เทฺวปิ   สงฺฆํ   อุกฺขิปนฺติ   อกมฺมํ  น  จ  กรณียํ  ฯ  สมฺพหุลาปิ  เอกํ
อุกฺขิปนฺติ   อกมฺมํ   น   จ   กรณียํ   ฯ   สมฺพหุลาปิ  เทฺว  อุกฺขิปนฺติ
อกมฺมํ   น   จ   กรณียํ   ฯ   สมฺพหุลาปิ  สมฺพหุเล  อุกฺขิปนฺติ  อกมฺมํ
น  จ  กรณียํ  ฯ  สมฺพหุลาปิ  สงฺฆํ  อุกฺขิปนฺติ  อกมฺมํ  น  จ  กรณียํ ฯ
สงฺโฆปิ สงฺฆํ อุกฺขิปติ อกมฺมํ น จ กรณียํ ฯ
     [๑๗๗]   จตฺตารีมานิ   ภิกฺขเว   กมฺมานิ   อธมฺเมน   วคฺคกมฺมํ
อธมฺเมน   สมคฺคกมฺมํ   ธมฺเมน  วคฺคกมฺมํ  ธมฺเมน  สมคฺคกมฺมํ  ๑  ฯ
ตตฺร   ภิกฺขเว   ยทิทํ   ๒   อธมฺเมน  วคฺคกมฺมํ  อิทํ  ภิกฺขเว  กมฺมํ๕
อธมฺมตฺตา    วคฺคตฺตา    กุปฺปํ   อฏฺฐานารหํ   น   ภิกฺขเว   เอวรูปํ
กมฺมํ   กาตพฺพํ   น   จ   มยา   เอวรูปํ   กมฺมํ  อนุญฺญาตํ  ฯ  ตตฺร
ภิกฺขเว   ยทิทํ   อธมฺเมน   สมคฺคกมฺมํ  อิทํ  ภิกฺขเว  กมฺมํ  อธมฺมตฺตา
กุปฺปํ   อฏฺฐานารหํ   น   ภิกฺขเว   เอวรูปํ   กมฺมํ   กาตพฺพํ   น  จ
มยา   เอวรูปํ   กมฺมํ   อนุญฺญาตํ   ฯ   ตตฺร  ภิกฺขเว  ยทิทํ  ธมฺเมน
วคฺคกมฺมํ   อิทํ   ภิกฺขเว   กมฺมํ   วคฺคตฺตา   กุปฺปํ   อฏฺฐานารหํ   น
ภิกฺขเว   เอวรูปํ   กมฺมํ   กาตพฺพํ   น   จ   มยา   เอวรูปํ   กมฺมํ
อนุญฺญาตํ   ฯ   ตตฺร  ภิกฺขเว  ยทิทํ  ธมฺเมน  สมคฺคกมฺมํ  อิทํ  ภิกฺขเว
กมฺมํ    ธมฺมตฺตา   สมคฺคตฺตา   อกุปฺปํ   ฐานารหํ   เอวรูปํ   ภิกฺขเว
กมฺมํ   กาตพฺพํ   เอวรูปญฺจ   มยา   กมฺมํ   อนุญฺญาตํ   ฯ   ตสฺมาติห
ภิกฺขเว    เอวรูปํ    กมฺมํ    กริสฺสาม    ยทิทํ   ธมฺเมน   สมคฺคนฺติ
#๑ โป. สมคฺคกมฺมนฺติ ฯ ๒ สี. โป. ยุ. ยมิทํ ฯ
