ปิวิ   ๑   ฯ   ตสฺส   โส  อมนุสฺสิกาพาโธ  ปฏิปฺปสฺสมฺภิ  ฯ  ภควโต
เอตมตฺถํ  อาโรเจสุํ  ฯ  อนุชานามิ  ภิกฺขเว  อมนุสฺสิกาพาเธ  อามกมํสํ
อามกโลหิตนฺติ ๒ ฯ
     [๓๗]  เตน  โข  ปน  สมเยน อญฺญตรสฺส ภิกฺขุโน จกฺขุโรคาพาโธ
โหติ    ฯ    ตํ    ภิกฺขู   ๓   ปริคฺคเหตฺวา   อุจฺจารํปิ   ปสฺสาวํปิ
นิกฺขาเมนฺติ   ฯ   อทฺทสา   โข   ภควา   เสนาสนจาริกํ  อาหิณฺฑนฺโต
เต     ภิกฺขู    ตํ    ภิกฺขุํ    ปริคฺคเหตฺวา    อุจฺจารํปิ    ปสฺสาวํปิ
นิกฺขาเมนฺเต   ทิสฺวาน   เยน   เต   ภิกฺขู  เตนุปสงฺกมิ  อุปสงฺกมิตฺวา
เต   ภิกฺขู   เอตทโวจ   กิมิมสฺส   ภิกฺขเว   ภิกฺขุโน   อาพาโธติ  ฯ
อิมสฺส   ภนฺเต   อายสฺมโต   จกฺขุโรคาพาโธ   อิมํ  มยํ  ปริคฺคเหตฺวา
อุจฺจารํปิ    ปสฺสาวํปิ    นิกฺขาเมมาติ   ฯ   อถโข   ภควา   เอตสฺมึ
นิทาเน   เอตสฺมึ   ปกรเณ   ธมฺมึ   กถํ   กตฺวา   ภิกฺขู   อามนฺเตสิ
อนุชานามิ   ภิกฺขเว   อญฺชนํ   กาฬญฺชนํ   รสญฺชนํ   โสตญฺชนํ   เครุกํ
กปลฺลนฺติ   ฯ  อญฺชนุปปึสเนหิ  ๔  อตฺโถ  โหติ  ฯ  ภควโต  เอตมตฺถํ
อาโรเจสุํ    ฯ   อนุชานามิ   ภิกฺขเว   จนฺทนํ   ตครํ   กาฬานุสาริยํ
ตาลีสํ   ๕  ภทฺทมุตฺตกนฺติ  ฯ  เตน  โข  ปน  สมเยน  ภิกฺขู  ปิฏฺฐานิ
อญฺชนานิ    ถาลเกสุปิ    ๖    สราวเกสุปิ   นิกฺขิปนฺติ   ติณจุณฺเณหิปิ
ปํสุเกหิปิ   โอกิริยนฺติ  ฯ  ภควโต  เอตมตฺถํ  อาโรเจสุํ  ฯ  อนุชานามิ
ภิกฺขเว   อญฺชนินฺติ   ฯ   เตน   โข   ปน  สมเยน  ฉพฺพคฺคิยา  ภิกฺขู
อุจฺจาวจา   อญฺชนิโย   ธาเรนฺติ   โสวณฺณมยํ   รูปิยมยํ   ฯ   มนุสฺสา
#๑ โป. อามกมํสญฺจ ขาทิ อามกโลหิตญฺจ ปิวิ ฯ ๒ โป. ... อมุสฺสิกาพาเธน อามกมํสํ
#ขาทิตุํ ปิวิตุํ อามกโลหิตนฺติ ฯ ๓ โป. ยุ. ภิกฺขุํ ฯ ๔ โป. -ปธึสเนหิ ฯ ม. ยุ.
#ปปิสเนหิ ฯ ๕ โป. ตาลิสปตฺตํ ฯ ๖ ม. จรุเกสุ ฯ ยุ. ถาลิเกสุ ฯ
