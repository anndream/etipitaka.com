โหติ กฐินํ ฯ เอวํ โข ภิกฺขเว อตฺถตํ โหติ กฐินํ ฯ
     [๙๙]  กถญฺจ  ภิกฺขเว  อุพฺภตํ  โหติ  กฐินํ  ฯ  อฏฺฐิมา  ภิกฺขเว
มาติกา     กฐินสฺส     อุพฺภาราย     ปกฺกมนนฺติกา     นิฏฺฐานนฺติกา
สนฺนิฏฺฐานนฺติกา      นาสนนฺติกา      สวนนฺติกา      อาสาวจฺเฉทิกา
สีมาติกฺกนฺติกา สหุพฺภาราติ ฯ
     [๑๐๐]   ภิกฺขุ   อตฺถตกฐิโน   กตจีวรํ   อาทาย   ปกฺกมติ   น
ปจฺเจสฺสนฺติ    ฯ    ตสฺส   ภิกฺขุโน   ปกฺกมนนฺติโก   กฐินุทฺธาโร   ฯ
ภิกฺขุ   อตฺถตกฐิโน   จีวรํ   อาทาย   ปกฺกมติ   ฯ  ตสฺส  พหิสีมคตสฺส
เอวํ   โหติ   อิเธวิมํ   จีวรํ   กาเรสฺสํ  น  ปจฺเจสฺสนฺติ  ฯ  โส  ตํ
จีวรํ   กาเรติ   ฯ   ตสฺส   ภิกฺขุโน   นิฏฺฐานนฺติโก   กฐินุทฺธาโร  ฯ
ภิกฺขุ   อตฺถตกฐิโน   จีวรํ   อาทาย   ปกฺกมติ   ฯ  ตสฺส  พหิสีมคตสฺส
เอวํ   โหติ   เนวิมํ   จีวรํ   กาเรสฺสํ   น   ปจฺเจสฺสนฺติ   ฯ  ตสฺส
ภิกฺขุโน   สนฺนิฏฺฐานนฺติโก   กฐินุทฺธาโร   ฯ   ภิกฺขุ  อตฺถตกฐิโน  จีวรํ
อาทาย    ปกฺกมติ   ฯ   ตสฺส   พหิสีมคตสฺส   เอวํ   โหติ   อิเธวิมํ
จีวรํ   กาเรสฺสํ  น  ปจฺเจสฺสนฺติ  ฯ  โส  ตํ  จีวรํ  กาเรติ  ฯ  ตสฺส
ตํ    จีวรํ    กยิรมานํ    นสฺสติ   ฯ   ตสฺส   ภิกฺขุโน   นาสนนฺติโก
กฐินุทฺธาโร    ฯ    ภิกฺขุ    อตฺถตกฐิโน    จีวรํ   อาทาย   ปกฺกมติ
ปจฺเจสฺสนฺติ   ฯ  โส  พหิสีมคโต  ตํ  จีวรํ  กาเรติ  ฯ  โส  กตจีวโร
สุณาติ   อุพฺภตํ   กิร   ตสฺมึ   อาวาเส   กฐินนฺติ   ฯ  ตสฺส  ภิกฺขุโน
สวนนฺติโก   กฐินุทฺธาโร  ฯ  ภิกฺขุ  อตฺถตกฐิโน  จีวรํ  อาทาย  ปกฺกมติ
