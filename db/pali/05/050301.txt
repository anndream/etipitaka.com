ตตฺร    ภิกฺขเว    เย    เต    ภิกฺขู    เอวมาหํสุ   ธมฺมปฏิรูปเกน
วคฺคกมฺมนฺติ   เย   จ   เต   ภิกฺขู   เอวมาหํสุ   อกตํ  กมฺมํ  ทุกฺกฏํ
กมฺมํ ปุน กาตพฺพํ กมฺมนฺติ ฯ อิเม ตตฺถ ภิกฺขู ธมฺมวาทิโน ฯ
     [๒๓๑]  อิธ  ปน  ภิกฺขเว  ภิกฺขุ  สงฺเฆน  ตชฺชนียกมฺมกโต สมฺมา
วตฺตติ   โลมํ   ปาเตติ   เนตฺถารํ  วตฺตติ  ตชฺชนียกมฺมสฺส  ปฏิปฺปสฺสทฺธึ
ยาจติ   ฯ   ตตฺร   เจ  ภิกฺขูนํ  เอวํ  โหติ  อยํ  โข  อาวุโส  ภิกฺขุ
สงฺเฆน   ตชฺชนียกมฺมกโต   สมฺมา   วตฺตติ   โลมํ   ปาเตติ  เนตฺถารํ
วตฺตติ     ตชฺชนียกมฺมสฺส     ปฏิปฺปสฺสทฺธึ    ยาจติ    หนฺทสฺส    มยํ
ตชฺชนียกมฺมํ     ปฏิปฺปสฺสมฺเภมาติ    ฯ    เต    ตสฺส    ตชฺชนียกมฺมํ
ปฏิปฺปสฺสมฺเภนฺติ   ธมฺมปฏิรูปเกน   สมคฺคา  ฯ  ตตฺรฏฺโฐ  สงฺโฆ  วิวทติ
อธมฺเมน    วคฺคกมฺมํ    อธมฺเมน    สมคฺคกมฺมํ    ธมฺเมน   วคฺคกมฺมํ
ธมฺมปฏิรูปเกน     วคฺคกมฺมํ     ธมฺมปฏิรูปเกน     สมคฺคกมฺมํ    อกตํ
กมฺมํ   ทุกฺกฏํ   กมฺมํ   ปุน   กาตพฺพํ   กมฺมนฺติ   ฯ   ตตฺร   ภิกฺขเว
เย    เต    ภิกฺขู   เอวมาหํสุ   ธมฺมปฏิรูปเกน   สมคฺคกมฺมนฺติ   เย
จ    เต    ภิกฺขู    เอวมาหํสุ   อกตํ   กมฺมํ   ทุกฺกฏํ   กมฺมํ   ปุน
กาตพฺพํ กมฺมนฺติ ฯ อิเม ตตฺถ ภิกฺขู ธมฺมวาทิโน ฯ
     [๒๓๒]  อิธ  ปน  ภิกฺขเว  ภิกฺขุ  สงฺเฆน  นิยสฺสกมฺมกโต  สมฺมา
วตฺตติ   โลมํ   ปาเตติ   เนตฺถารํ   วตฺตติ  นิยสฺสกมฺมสฺส  ปฏิปฺปสฺสทฺธึ
ยาจติ   ฯ   ตตฺร   เจ  ภิกฺขูนํ  เอวํ  โหติ  อยํ  โข  อาวุโส  ภิกฺขุ
สงฺเฆน   นิยสฺสกมฺมกโต   สมฺมา   วตฺตติ   โลมํ   ปาเตติ   เนตฺถารํ
