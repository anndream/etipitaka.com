อาทาย    ปกฺกมติ    ปจฺเจสฺสนฺติ   ฯ   โส   พหิสีมคโต   ตํ   จีวรํ
กาเรติ    ฯ    โส    กตจีวโร   ปจฺเจสฺสํ   ปจฺเจสฺสนฺติ   สมฺภุณาติ
กฐินุทฺธารํ ฯ ตสฺส ภิกฺขุโน สห ภิกฺขูหิ กฐินุทฺธาโร ฯ
     [๑๐๘] ภิกฺขุ อตฺถตกฐิโน จีวรํ สมาทาย ปกฺกมติ ฯ (อาทาย-
 วารสทิสํ  เอวํ  วิตฺถาเรตพฺพํ  ฯ)    ภิกฺขุ   อตฺถตกฐิโน   วิปฺปกตจีวรํ
อาทาย    ปกฺกมติ   ฯ   ตสฺส   พหิสีมคตสฺส   เอวํ   โหติ   อิเธวิมํ
จีวรํ   กาเรสฺสํ   น   ปจฺเจสฺสนฺติ   ฯ   โส   ตํ  จีวรํ  กาเรติ  ฯ
ตสฺส    ภิกฺขุโน   นิฏฺฐานนฺติโก   กฐินุทฺธาโร   ฯ   (สมาทายวารสทิสํ
เอวํ วิตฺถาเรตพฺพํ ฯ)
     [๑๐๙]   ภิกฺขุ   อตฺถตกฐิโน  วิปฺปกตจีวรํ  สมาทาย  ปกฺกมติ  ฯ
ตสฺส    พหิสีมคตสฺส    เอวํ   โหติ   อิเธวิมํ   จีวรํ   กาเรสฺสํ   น
ปจฺเจสฺสนฺติ  ฯ  โส  ตํ  จีวรํ  กาเรติ  ฯ  ตสฺส  ภิกฺขุโน นิฏฺฐานนฺติโก
กฐินุทฺธาโร   ฯ  ภิกฺขุ  อตฺถตกฐิโน  วิปฺปกตจีวรํ  สมาทาย  ปกฺกมติ  ฯ
ตสฺส    พหิสีมคตสฺส    เอวํ    โหติ   เนวิมํ   จีวรํ   กาเรสฺสํ   น
ปจฺเจสฺสนฺติ   ฯ   ตสฺส   ภิกฺขุโน   สนฺนิฏฺฐานนฺติโก   กฐินุทฺธาโร   ฯ
ภิกฺขุ    อตฺถตกฐิโน    วิปฺปกตจีวรํ    สมาทาย   ปกฺกมติ   ฯ   ตสฺส
พหิสีมคตสฺส   เอวํ  โหติ  อิเธวิมํ  จีวรํ  กาเรสฺสํ  น  ปจฺเจสฺสนฺติ  ฯ
โส  ตํ  จีวรํ  กาเรติ  ฯ  ตสฺส  ตํ  จีวรํ  กยิรมานํ  นสฺสติ  ฯ  ตสฺส
ภิกฺขุโน นาสนนฺติโก กฐินุทฺธาโร ฯ
     [๑๑๐]   ภิกฺขุ   อตฺถตกฐิโน   วิปฺปกตจีวรํ   สมาทาย   ปกฺกมติ
