ทสฺสามีติ   เต   มยา   ปมุฏฺฐา   ทาตุํ   ยนฺนูนาหํ   นเว   จ  ติเล
นวญฺจ   มธุํ   โกลมฺเพหิ   จ   ฆเฏหิ   จ  อารามํ  หราเปยฺยนฺติ  ฯ
อถโข   โส   พฺราหฺมโณ  นเว  จ  ติเล  นวญฺจ  มธุํ  โกลมฺเพหิ  ๑
จ   ฆเฏหิ   จ   อารามํ  หราเปตฺวา  ๒  เยน  ภควา  เตนุปสงฺกมิ
อุปสงฺกมิตฺวา   เอกมนฺตํ   อฏฺฐาสิ   ฯ   เอกมนฺตํ   ฐิโต   โข   โส
พฺราหฺมโณ    ภควนฺตํ   เอตทโวจ   เยสํ   โข   มยา   โภ   โคตม
อตฺถาย    พุทฺธปฺปมุโข    ภิกฺขุสงฺโฆ    นิมนฺติโต    นเว   จ   ติเล
นวญฺจ    มธุํ   ทสฺสามีติ   เต   มยา   ปมุฏฺฐา   ทาตุํ   ปฏิคฺคณฺหาตุ
เม  ภวํ  โคตโม  นเว  จ  ติเล  นวญฺจ  มธุนฺติ  ฯ  เตนหิ  ตฺวํ  ๓
พฺราหฺมณ   ภิกฺขูนํ  เทหีติ  ฯ  เตน  โข  ปน  สมเยน  ภิกฺขู  ทุพฺภิกฺเข
อปฺปมตฺตเกปิ    ปวาเรนฺติ    ปฏิสงฺขาปิ    ปฏิกฺขิปนฺติ    สพฺโพ    จ{
สงฺโฆ   ปวาริโต   โหติ  ฯ  ภิกฺขู  กุกฺกุจฺจายนฺตา  น  ปฏิคฺคณฺหนฺติ  ฯ
ปฏิคฺคณฺหถ     ภิกฺขเว     ปริภุญฺชถ    อนุชานามิ    ภิกฺขเว    ตโต
นีหฏํ ภุตฺตาวินา ปวาริเตน อนติริตฺตํ ปริภุญฺชิตุนฺติ ฯ
     [๕๔]  เตน  โข  ปน  สมเยน  อายสฺมโต อุปนนฺทสฺส สกฺยปุตฺตสฺส
อุปฏฺฐากกุลํ    สงฺฆสฺส    อตฺถาย   ขาทนียํ   ปาเหสิ   ๔   อยฺยสฺส
อุปนนฺทสฺส   ทสฺเสตฺวา   สงฺฆสฺส   ทาตพฺพนฺติ   ฯ   เตน   โข   ปน
สมเยน   อายสฺมา   อุปนนฺโท   สกฺยปุตฺโต   คามํ   ปิณฺฑาย   ปวิฏฺโฐ
#๑ โป. ม. โกลุมฺเพหิ ฯ ๒ สี. ยุ. อาหราเปตฺวา ฯ ๓ ม. ยุ. อยํ ปาโฐ
#นตฺถิ ฯ ๔ โป. อิโต ปรํ อิมํ ขาทนียนฺติ ปาฐทฺวยํ ฯ
