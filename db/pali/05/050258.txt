ญตฺตึ   ฐเปติ   ยาวติกา   ภิกฺขู   กมฺมปฺปตฺตา   เต   อาคตา  โหนฺติ
ฉนฺทารหานํ    ฉนฺโท    อาหโฏ    โหติ   สมฺมุขีภูตา   นปฺปฏิกฺโกสนฺติ
ธมฺมปฏิรูปเกน   สมคฺคกมฺมํ   ฯ   ญตฺติจตุตฺเถ   เจ   ภิกฺขเว   กมฺเม
ปฐมํ    กมฺมวาจํ    อนุสฺสาเวติ    ปจฺฉา   ญตฺตึ   ฐเปติ   ยาวติกา
ภิกฺขู    กมฺมปฺปตฺตา    เต    อาคตา   โหนฺติ   ฉนฺทารหานํ   ฉนฺโท
อาหโฏ     โหติ     สมฺมุขีภูตา     นปฺปฏิกฺโกสนฺติ     ธมฺมปฏิรูปเกน
สมคฺคกมฺมํ ฯ อิทํ วุจฺจติ ภิกฺขเว ธมฺมปฏิรูปเกน สมคฺคกมฺมํ ฯ
     [๑๘๖]   กตมญฺจ   ภิกฺขเว   ธมฺเมน  สมคฺคกมฺมํ  ฯ  ญตฺติทุติเย
เจ   ภิกฺขเว  กมฺเม  ปฐมํ  ญตฺตึ  ฐเปติ  ปจฺฉา  เอกาย  กมฺมวาจาย
กมฺมํ   กโรติ   ยาวติกา   ภิกฺขู   กมฺมปฺปตฺตา   เต   อาคตา  โหนฺติ
ฉนฺทารหานํ    ฉนฺโท    อาหโฏ    โหติ   สมฺมุขีภูตา   นปฺปฏิกฺโกสนฺติ
ธมฺเมน   สมคฺคกมฺมํ   ฯ   ญตฺติจตุตฺเถ   เจ   ภิกฺขเว   กมฺเม  ปฐมํ
ญตฺตึ   ฐเปติ   ปจฺฉา   ตีหิ   กมฺมวาจาหิ   กมฺมํ   กโรติ   ยาวติกา
ภิกฺขู    กมฺมปฺปตฺตา    เต    อาคตา   โหนฺติ   ฉนฺทารหานํ   ฉนฺโท
อาหโฏ     โหติ     สมฺมุขีภูตา     นปฺปฏิกฺโกสนฺติ     ฯ    ธมฺเมน
สมคฺคกมฺมํ ฯ อิทํ วุจฺจติ ภิกฺขเว ธมฺเมน สมคฺคกมฺมํ ฯ
     [๑๘๗]    ปญฺจ    สงฺฆา    จตุวคฺโค   ภิกฺขุสงฺโฆ   ปญฺจวคฺโค
ภิกฺขุสงฺโฆ  ทสวคฺโค  ภิกฺขุสงฺโฆ  วีสติวคฺโค  ภิกฺขุสงฺโฆ อติเรก-
วีสติวคฺโค  ภิกฺขุสงฺโฆติ   ๑   ฯ   ตตฺร   ภิกฺขเว   ยฺวายํ  จตุวคฺโค  ภิกฺขุสงฺโฆ
ฐเปตฺวา    ตีณิ    กมฺมานิ    อุปสมฺปทํ   ปวารณํ   อพฺภานํ   ธมฺเมน
#๑ ม. ยุ. อิติสทฺโท น ทสฺสติ ฯ
