กิญฺจิ   อเทยฺยํ   ภวิสฺสตีติ   หฏฺโฐ  อุทคฺโค  เยน  ภควา  เตนุปสงฺกมิ
อุปสงฺกมิตฺวา     ภควนฺตํ     อภิวาเทตฺวา    เอกมนฺตํ    นิสีทิ    ฯ
เอกมนฺตํ    นิสินฺโน   โข   สุปฺปิโย   อุปาสโก   ภควนฺตํ   เอตทโวจ
อธิวาเสตุ  เม  ภนฺเต  ภควา  สฺวาตนาย  ภตฺตํ  สทฺธึ ภิกฺขุสงฺเฆนาติ ฯ
อธิวาเสสิ    ภควา    ตุณฺหีภาเวน   ฯ   อถโข   สุปฺปิโย   อุปาสโก
ภควโต    อธิวาสนํ   วิทิตฺวา   อุฏฺฐายาสนา   ภควนฺตํ   อภิวาเทตฺวา
ปทกฺขิณํ   กตฺวา   ปกฺกามิ   ฯ   อถโข   สุปฺปิโย   อุปาสโก   ตสฺสา
รตฺติยา   อจฺจเยน   ปณีตํ   ขาทนียํ  โภชนียํ  ปฏิยาทาเปตฺวา  ภควโต
กาลํ   อาโรจาเปสิ   กาโล   ภนฺเต   นิฏฺฐิตํ   ภตฺตนฺติ   ฯ   อถโข
ภควา   ปุพฺพณฺหสมยํ   นิวาเสตฺวา   ปตฺตจีวรมาทาย   เยน   สุปฺปิยสฺส
อุปาสกสฺส     นิเวสนํ     เตนุปสงฺกมิ     อุปสงฺกมิตฺวา     ปญฺญตฺเต
อาสเน   นิสีทิ   สทฺธึ   ภิกฺขุสงฺเฆน   ฯ   อถโข   สุปฺปิโย  อุปาสโก
เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา
เอกมนฺตํ   อฏฺฐาสิ   ฯ   เอกมนฺตํ   ฐิตํ  โข  สุปฺปิยํ  อุปาสกํ  ภควา
เอตทโวจ  กหํ  สุปฺปิยาติ  ฯ  คิลานา  ภควาติ  ฯ  เตนหิ อาคจฺฉตูติ ฯ
น   ภควา   อุสฺสหตีติ   ฯ   เตนหิ   ปริคฺคเหตฺวาปิ   อาเนถาติ   ฯ
อถโข   สุปฺปิโย   อุปาสโก  สุปฺปิยํ  อุปาสิกํ  ปริคฺคเหตฺวา  อาเนสิ  ฯ
ตสฺสา   สห   ทสฺสเนน   ภควโต   ตาวมหา   วโณ   รูโฬฺห   อโหสิ
สุจฺฉวิ   โลมชาโต   ฯ   อถโข   สุปฺปิโย   จ  อุปาสโก  สุปฺปิยา  จ
อุปาสิกา    อจฺฉริยํ    วต    โภ    อพฺภุตํ   วต   โภ   ตถาคตสฺส
