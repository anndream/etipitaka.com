อญฺญมญฺญํ    ปิยจกฺขูหิ    สมฺปสฺสนฺตา   วิหรามาติ   ฯ   ยถากถํ   ปน
ตุเมฺห   อนุรุทฺธา   สมคฺคา   สมฺโมทมานา   อวิวทมานา   ขีโรทกีภูตา
อญฺญมญฺญํ   ปิยจกฺขูหิ   สมฺปสฺสนฺตา   วิหรถาติ   ฯ   อิธ  มยฺหํ  ภนฺเต
เอวํ   โหติ   ลาภา   วต   เม   สุลทฺธํ  วต  เม  โยหํ  เอวรูเปหิ
สพฺรหฺมจารีหิ  สทฺธึ  วิหรามีติ  ตสฺส  มยฺหํ  ภนฺเต  อิเมสุ  อายสฺมนฺเตสุ
เมตฺตํ    กายกมฺมํ    ปจฺจุปฏฺฐิตํ    อาวิ   เจว   รโห   จ   เมตฺตํ
วจีกมฺมํ    เมตฺตํ    มโนกมฺมํ   ปจฺจุปฏฺฐิตํ   อาวิ   เจว   รโห   จ
ตสฺส   มยฺหํ   ภนฺเต   เอวํ   โหติ   ยนฺนูนาหํ  สกํ  จิตฺตํ  นิกฺขิปิตฺวา
อิเมสํเยว   อายสฺมนฺตานํ   จิตฺตสฺส   วเสน   วตฺเตยฺยนฺติ   โส   โข
อหํ   ภนฺเต   สกํ  จิตฺตํ  นิกฺขิปิตฺวา  อิเมสํเยว  อายสฺมนฺตานํ  จิตฺตสฺส
วเสน   วตฺตามิ   นานา   หิ   โข  โน  ภนฺเต  กายา  เอกญฺจ  ปน
มญฺเญ   จิตฺตนฺติ  ฯ  อายสฺมาปิ  โข  นนฺทิโย  อายสฺมาปิ  โข  กิมฺพิโล
ภควนฺตํ   เอตทโวจ   มยฺหํปิ   โข   ภนฺเต   เอวํ  โหติ  ลาภา  วต
เม    สุลทฺธํ    วต   เม   โยหํ   เอวรูเปหิ   สพฺรหฺมจารีหิ   สทฺธึ
วิหรามีติ   ตสฺส   มยฺหํ  ภนฺเต  อิเมสุ  อายสฺมนฺเตสุ  เมตฺตํ  กายกมฺมํ
ปจฺจุปฏฺฐิตํ   อาวิ   เจว   รโห  จ  เมตฺตํ  วจีกมฺมํ  เมตฺตํ  มโนกมฺมํ
ปจฺจุปฏฺฐิตํ    อาวิ   เจว   รโห   จ   ตสฺส   มยฺหํ   ภนฺเต   เอวํ
โหติ   ยนฺนูนาหํ   สกํ   จิตฺตํ   นิกฺขิปิตฺวา   อิเมสํเยว   อายสฺมนฺตานํ
จิตฺตสฺส   วเสน   วตฺเตยฺยนฺติ   โส   โข   อหํ   ภนฺเต   สกํ  จิตฺตํ
นิกฺขิปิตฺวา    อิเมสํเยว    อายสฺมนฺตานํ    จิตฺตสฺส   วเสน   วตฺตามิ
