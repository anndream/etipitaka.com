อาณาเปสิ   เตนหิ   ภเณ   เอกเมกํ   เธนน   คเหตฺวา   เอกเมกสฺส
ภิกฺขุโน   อุปติฏฺฐถ   ธารุเณฺหน   ขีเรน   โภเชสฺสามาติ   ฯ   อถโข
เมณฺฑโก    คหปติ    พุทฺธปฺปมุขํ    ภิกฺขุสงฺฆํ    ปณีเตน    ขาทนีเยน
โภชนีเยน   สหตฺถา  สนฺตปฺเปสิ  สมฺปวาเรสิ  ธารุเณฺหน  จ  ขีเรน  ฯ
ภิกฺขู   กุกฺกุจฺจายนฺตา   ขีรํ   นปฺปฏิคฺคณฺหนฺติ   ฯ   ปฏิคฺคณฺหถ  ภิกฺขเว
ปริภุญฺชถาติ    ฯ   อถโข   เมณฺฑโก   คหปติ   พุทฺธปฺปมุขํ   ภิกฺขุสงฺฆํ
ปณีเตน   ขาทนีเยน   โภชนีเยน  สหตฺถา  สนฺตปฺเปตฺวา  สมฺปวาเรตฺวา
ธารุเณฺหน   จ   ขีเรน   ภควนฺตํ   ภุตฺตาวึ   โอนีตปตฺตปาณึ  เอกมนฺตํ
นิสีทิ    ฯ    เอกมนฺตํ   นิสินฺโน   โข   เมณฺฑโก   คหปติ   ภควนฺตํ
เอตทโวจ   สนฺติ   ภนฺเต   มคฺคา   กนฺตารา   อปฺโปทกา  อปฺปภกฺขา
น   สุกรา  อปาเถยฺเยน  คนฺตุํ  สาธุ  ภนฺเต  ภควา  ภิกฺขูนํ  ปาเถยฺยํ
อนุชานาตูติ   ฯ   อถโข   ภควา   เมณฺฑกํ   คหปตึ   ธมฺมิยา  กถาย
สนฺทสฺเสตฺวา   สมาทเปตฺวา  สมุตฺเตเชตฺวา  สมฺปหํเสตฺวา  อุฏฺฐายาสนา
ปกฺกามิ     ฯ     อถโข    ภควา    เอตสฺมึ    นิทาเน    เอตสฺมึ
ปกรเณ   ธมฺมึ   กถํ   กตฺวา   ภิกฺขู   อามนฺเตสิ  อนุชานามิ  ภิกฺขเว
ปญฺจ   โครเส   ขีรํ   ทธึ   ตกฺกํ   นวนีตํ   สปฺปึ  ฯ  สนฺติ  ภิกฺขเว
มคฺคา   กนฺตารา   อปฺโปทกา   อปฺปภกฺขา   น   สุกรา  อปาเถยฺเยน
คนฺตุํ    ฯ    อนุชานามิ    ภิกฺขเว    ปาเถยฺยํ   ปริเยสิตุํ   ตณฺฑุโล
ตณฺฑุลตฺถิเกน    มุคฺโค    มุคฺคตฺถิเกน    มาโส    มาสตฺถิเกน   โลณํ
#๑ สี. ม. ปญฺจโครสํ ฯ
