นนุ  [๑]  อาวุโส  อานนฺท  ภควตา  ปญฺญตฺตํ  น  สนฺตรุตฺตเรน คาโม
ปวิสิตพฺโพติ  กิสฺส  ตฺวํ  อาวุโส  [๒]  สนฺตรุตฺตเรน  คามํ ปวิฏฺโฐติ ฯ
สจฺจํ   อาวุโส  ภควตา  ปญฺญตฺตํ  น  สนฺตรุตฺตเรน  คาโม  ปวิสิตพฺโพติ
อปิจาหํ   อาวุโส   ๓   อสติยา   ปวิฏฺโฐติ   ฯ   ภควโต  เอตมตฺถํ
อาโรเจสุํ   ฯ   อถโข   ภควา   เอตสฺมึ   นิทาเน  เอตสฺมึ  ปกรเณ
ธมฺมึ   กถํ   กตฺวา   ภิกฺขู  อามนฺเตสิ  ๔  ปญฺจิเม  ภิกฺขเว  ปจฺจยา
สงฺฆาฏิยา    นิกฺเขปาย    คิลาโน   วา   โหติ   วสฺสิกสงฺเกตํ   วา
โหติ    นทีปารํ   คนฺตุํ   วา   โหติ   อคฺคฬคุตฺติวิหาโร   วา   โหติ
อตฺถตกฐินํ    วา    โหติ    อิเม    โข   ภิกฺขเว   ปญฺจ   ปจฺจยา
สงฺฆาฏิยา   นิกฺเขปาย   ฯ   ปญฺจิเม  ภิกฺขเว  ปจฺจยา  อุตฺตราสงฺคสฺส
นิกฺเขปาย   คิลาโน   วา   โหติ   วสฺสิกสงฺเกตํ   วา  โหติ  นทีปารํ
คนฺตุํ   วา   โหติ   อคฺคฬคุตฺติวิหาโร   วา   โหติ   อตฺถตกฐินํ   วา
โหติ    อิเม    โข    ภิกฺขเว    ปญฺจ    ปจฺจยา    อุตฺตราสงฺคสฺส
นิกฺเขปาย   ฯ   ปญฺจิเม   ภิกฺขเว  ปจฺจยา  อนฺตรวาสกสฺส  นิกฺเขปาย
คิลาโน   วา   โหติ   วสฺสิกสงฺเกตํ   วา   โหติ  นทีปารํ  คนฺตุํ  วา
โหติ    อคฺคฬคุตฺติวิหาโร    วา    โหติ    อตฺถตกฐินํ    วา   โหติ
อิเม   โข   ภิกฺขเว   ปญฺจ   ปจฺจยา   อนฺตรวาสกสฺส  นิกฺเขปาย  ฯ
ปญฺจิเม    ภิกฺขเว    ปจฺจยา    วสฺสิกสาฏิกาย   นิกฺเขปาย   คิลาโน
วา   โหติ   นิสฺสีมํ   คนฺตุํ   วา   โหติ   นทีปารํ   คนฺตุํ  วา  โหติ
อคฺคฬคุตฺติวิหาโร    วา    โหติ   วสฺสิกสาฏิกา   อกตา   วา   โหติ
#๑ ม. ยุ. โข ฯ ๒ โป. ม. อานนฺท ฯ ๓ ม. ยุ. อยํ ปาโฐ นตฺถิ ฯ
#๔ ม. ยุ. อถโข ภควา ... อามนฺเตสีติ อิเม ปาฐา นตฺถิ ฯ
