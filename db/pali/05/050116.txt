คหปติสฺส     เอตทโหสิ     นิสฺสํสยํ    โข    โส    ภควา    อรหํ
สมฺมาสมฺพุทฺโธ    ภวิสฺสติ    ยถายิเม   ติตฺถิยา   อุสูยนฺตีติ   ยาวติกา
ยานสฺส   ภูมิ    ยาเนน   คนฺตฺวา   ยานา   ปจฺโจโรหิตฺวา   ปตฺติโก
ว   เยน   ภควา   เตนุปสงฺกมิ   อุปสงฺกมิตฺวา  ภควนฺตํ  อภิวาเทตฺวา
เอกมนฺตํ   นิสีทิ   ฯ   เอกมนฺตํ   นิสินฺนสฺส  โข  เมณฺฑกสฺส  คหปติสฺส
ภควา    อนุปุพฺพีกถํ    กเถสิ   เสยฺยถีทํ   ทานกถํ   สีลกถํ   สคฺคกถํ
กามานํ   อาทีนวํ  โอการํ  สงฺกิเลสํ  เนกฺขมฺเม  อานิสํสํ  ปกาเสสิ  ฯ
ยทา   ภควา  อญฺญาสิ  เมณฺฑกํ  คหปตึ  กลฺลจิตฺตํ  มุทุจิตฺตํ  วินีวรณจิตฺตํ
อุทคฺคจิตฺตํ     ปสนฺนจิตฺตํ     อถ     ยา     พุทฺธานํ    สามุกฺกํสิกา
ธมฺมเทสนา   ตํ   ปกาเสติ  ทุกฺขํ  สมุทยํ  นิโรธํ  มคฺคํ  ฯ  เสยฺยถาปิ
นาม    สุทฺธํ    วตฺถํ   อปคตกาฬกํ   สมฺมเทว   รชนํ   ปฏิคฺคเณฺหยฺย
เอวเมว   เมณฺฑกสฺส  คหปติสฺส  ตสฺมึเยวาสเน  วิรชํ  วีตมลํ  ธมฺมจกฺขุํ
อุทปาทิ    ยงฺกิญฺจิ    สมุทยธมฺมํ   สพฺพนฺตํ   นิโรธมฺมนฺติ   ฯ   อถโข
เมณฺฑโก   คหปติ   ทิฏฺฐธมฺโม  ปตฺตธมฺโม  วิทิตธมฺโม  ปริโยคาฬฺหธมฺโม
ติณฺณวิจิกิจฺโฉ      วิคตกถํกโถ      เวสารชฺชปฺปตฺโต     อปรปฺปจฺจโย
สตฺถุ    สาสเน   ภควนฺตํ   เอตทโวจ   อภิกฺกนฺตํ   ภนฺเต   อภิกฺกนฺตํ
ภนฺเต   เสยฺยถาปิ   ภนฺเต   นิกฺกุชฺชิตํ   วา   อุกฺกุชฺเชยฺย   ปฏิจฺฉนฺนํ
วา   วิวเรยฺย   มูฬฺหสฺส   วา   มคฺคํ   อาจิกฺเขยฺย   อนฺธกาเร  วา
เตลปฺปชฺโชตํ    ธาเรยฺย    จกฺขุมนฺโต   รูปานิ   ทกฺขนฺตีติ   เอวเมวํ
ภควตา   อเนกปริยาเยน   ธมฺโม   ปกาสิโต  เอสาหํ  ภนฺเต  ภควนฺตํ
