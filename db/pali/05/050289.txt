     [๒๑๕]   อิธ   ปน   ภิกฺขเว  ภิกฺขุ  สงฺเฆน  ปพฺพาชนียกมฺมกโต
สมฺมา   วตฺตติ   โลมํ   ปาเตติ   เนตฺถารํ   วตฺตติ  ปพฺพาชนียกมฺมสฺส
ปฏิปฺปสฺสทฺธึ   ยาจติ   ฯ   ตตฺร   เจ   ภิกฺขูนํ  เอวํ  โหติ  อยํ  โข
อาวุโส   ภิกฺขุ   สงฺเฆน   ปพฺพาชนียกมฺมกโต   สมฺมา   วตฺตติ   โลมํ
ปาเตติ    เนตฺถารํ   วตฺตติ   ปพฺพาชนียกมฺมสฺส   ปฏิปฺปสฺสทฺธึ   ยาจติ
หนฺทสฺส    มยํ    ปพฺพาชนียกมฺมํ   ปฏิปฺปสฺสมฺเภมาติ   ฯ   เต   ตสฺส
ปพฺพาชนียกมฺมํ   ปฏิปฺปสฺสมฺเภนฺติ   อธมฺเมน   วคฺคา   ฯเปฯ  อธมฺเมน
สมคฺคา  ฯ  ธมฺเมน  วคฺคา  ฯ  ธมฺมปฏิรูปเกน  วคฺคา ฯ ธมฺมปฏิรูปเกน
สมคฺคา ฯ จกฺกํ กาตพฺพํ ฯ
     [๒๑๖]   อิธ   ปน   ภิกฺขเว  ภิกฺขุ  สงฺเฆน  ปฏิสารณียกมฺมกโต
สมฺมา   วตฺตติ   โลมํ   ปาเตติ   เนตฺถารํ   วตฺตติ  ปฏิสารณียกมฺมสฺส
ปฏิปฺปสฺสทฺธึ   ยาจติ   ฯ   ตตฺร   เจ   ภิกฺขูนํ  เอวํ  โหติ  อยํ  โข
อาวุโส   ภิกฺขุ   สงฺเฆน   ปฏิสารณียกมฺมกโต   สมฺมา   วตฺตติ   โลมํ
ปาเตติ    เนตฺถารํ   วตฺตติ   ปฏิสารณียกมฺมสฺส   ปฏิปฺปสฺสทฺธึ   ยาจติ
หนฺทสฺส    มยํ    ปฏิสารณียกมฺมํ   ปฏิปฺปสฺสมฺเภมาติ   ฯ   เต   ตสฺส
ปฏิสารณียกมฺมํ   ปฏิปฺปสฺสมฺเภนฺติ   อธมฺเมน   วคฺคา   ฯเปฯ  อธมฺเมน
สมคฺคา  ฯ  ธมฺเมน  วคฺคา  ฯ  ธมฺมปฏิรูปเกน  วคฺคา ฯ ธมฺมปฏิรูปเกน
สมคฺคา ฯ จกฺกํ กาตพฺพํ ฯ
     [๒๑๗]   อิธ  ปน  ภิกฺขเว  ภิกฺขุ  สงฺเฆน  อาปตฺติยา  อทสฺสเน
อุกฺเขปนียกมฺมกโต   สมฺมา   วตฺตติ   โลมํ   ปาเตติ  เนตฺถารํ  วตฺตติ
