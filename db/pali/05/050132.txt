โว    น   กปฺปติ   ยํ   ภิกฺขเว   มยา   อิทํ   กปฺปตีติ   อนนุญฺญาตํ
ตญฺเจ กปฺปิยํ อนุโลเมติ อกปฺปิยํ ปฏิพาหติ ตํ โว กปฺปตีติ ฯ
     [๙๓]   อถโข  ภิกฺขูนํ  เอตทโหสิ  กปฺปติ  นุ  โข  ยาวกาลิเกน
ยามกาลิกํ   น   นุ   โข   กปฺปติ   กปฺปติ   นุ   โข   ยาวกาลิเกน
สตฺตาหกาลิกํ   น   นุ   โข   กปฺปติ   กปฺปติ   นุ  โข  ยาวกาลิเกน
ยาวชีวิกํ    น   นุ   โข   กปฺปติ   กปฺปติ   นุ   โข   ยามกาลิเกน
สตฺตาหกาลิกํ   น   นุ   โข   กปฺปติ   กปฺปติ   นุ  โข  ยามกาลิเกน
ยาวชีวิกํ   น   นุ   โข   กปฺปติ   กปฺปติ   นุ   โข  สตฺตาหกาลิเกน
ยาวชีวิกํ   น   นุ  โข  กปฺปตีติ  ฯ  ภควโต  เอตมตฺถํ  อาโรเจสุํ  ฯ
ยาวกาลิเกน  ภิกฺขเว  ยามกาลิกํ  ตทหุปฏิคฺคหิตํ  กาเล  กปฺปติ  วิกาเล
น    กปฺปติ    ยาวกาลิเกน    ภิกฺขเว   สตฺตาหกาลิกํ   ตทหุปฏิคฺคหิตํx
กาเล   กปฺปติ   วิกาเล   น  กปฺปติ  ยาวกาลิเกน  ภิกฺขเว  ยาวชีวิกํ
ตทหุปฏิคฺคหิตํ    กาเล   กปฺปติ   วิกาเล   น   กปฺปติ   ยามกาลิเกน
ภิกฺขเว   สตฺตาหกาลิกํ   ตทหุปฏิคฺคหิตํ   ยาเม   กปฺปติ  ยามาติกฺกนฺเต
น   กปฺปติ   ยามกาลิเกน   ภิกฺขเว   ยาวชีวิกํ   ตทหุปฏิคฺคหิตํ  ยาเม
กปฺปติ   ยามาติกฺกนฺเต   น  กปฺปติ  สตฺตาหกาลิเกน  ภิกฺขเว  ยาวชีวิกํ
ตทหุปฏิคฺคหิตํ สตฺตาหํ กปฺปติ สตฺตาหาติกฺกนฺเต น กปฺปตีติ ฯ
			   เภสชฺชกฺขนฺธกํ นิฏฺฐิตํ ฉฏฺฐํ ฯ
			อิมมฺหิ ขนฺธเก วตฺถุ เอกสตํ ฉวตฺถุ ฯ
			      __________
