อานนฺท   ยาคูติ   ฯ   อถโข   อายสฺมา  อานนฺโท  ภควโต  เอตมตฺถํ
อาโรเจสิ   ฯ   วิครหิ   พุทฺโธ   ภควา   อนนุจฺฉวิกํ   ๑   อานนฺท
อนนุโลมิกํ    อปฺปฏิรูปํ    อสฺสามณกํ    อกปฺปิยํ    อกรณียํ   กถํ   หิ
นาม   ตฺวํ   อานนฺท  เอวรูปาย  พาหุลฺลาย  เจเตสฺสสิ  ยทปิ  อานนฺท
อนฺโต    วุตฺถํ    ตทปิ    อกปฺปิยํ    ยทปิ    อนฺโต    ปกฺกํ   ตทปิ
อกปฺปิยํ    ยทปิ    สามํ    ปกฺกํ    ตทปิ   อกปฺปิยํ   เนตํ   อานนฺท
อปฺปสนฺนานํ   วา   ปสาทาย   ฯเปฯ   วิครหิตฺวา   ธมฺมึ  กถํ  กตฺวา
ภิกฺขู   อามนฺเตสิ   น   ภิกฺขเว   อนฺโต   วุตฺถํ   อนฺโต  ปกฺกํ  สามํ
ปกฺกํ    ปริภุญฺชิตพฺพํ    โย    ปริภุญฺเชยฺย    อาปตฺติ   ทุกฺกฏสฺส   ฯ
อนฺโต   เจ   ภิกฺขเว   วุตฺถํ   อนฺโต   ปกฺกํ   สามํ   ปกฺกํ   ตญฺเจ
ปริภุญฺเชยฺย   อาปตฺติ   ติณฺณํ   ทุกฺกฏานํ   ฯ   อนฺโต   เจ   ภิกฺขเว
วุตฺถํ   อนฺโต   ปกฺกํ   อญฺเญหิ   ปกฺกํ   ตญฺเจ   ปริภุญฺเชยฺย  อาปตฺติ
ทฺวินฺนํ   ทุกฺกฏานํ   ฯ   อนฺโต   เจ  ภิกฺขเว  วุตฺถํ  พหิ  ปกฺกํ  สามํ
ปกฺกํ    ตญฺเจ   ปริภุญฺเชยฺย   อาปตฺติ   ทฺวินฺนํ   ทุกฺกฏานํ   ฯ   พหิ
เจ   ภิกฺขเว   วุตฺถํ   อนฺโต   ปกฺกํ  สามํ  ปกฺกํ  ตญฺเจ  ปริภุญฺเชยฺย
อาปตฺติ   ทฺวินฺนํ   ทุกฺกฏานํ   ฯ   อนฺโต   เจ   ภิกฺขเว   วุตฺถํ  พหิ
ปกฺกํ   อญฺเญหิ   ปกฺกํ   ตญฺเจ   ปริภุญฺเชยฺย   อาปตฺติ   ทุกฺกฏสฺส  ฯ
พหิ    เจ    ภิกฺขเว    วุตฺถํ    อนฺโต    ปกฺกํ    อญฺเญหิ    ปกฺกํ
ตญฺเจ    ปริภุญฺเชยฺย   อาปตฺติ   ทุกฺกฏสฺส   ฯ   พหิ   เจ   ภิกฺขเว
#๑ สี. ยุ. อนนุจฺฉวิยํ ฯ
