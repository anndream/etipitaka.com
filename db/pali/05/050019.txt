รตฺติยา     ปจฺจูสสมยํ     ปจฺจุฏฺฐาย     กฏฺฐปาทุกาโย    อภิรูหิตฺวา
อชฺโฌกาเส    จงฺกมิสฺสนฺติ    อุจฺจาสทฺทา    มหาสทฺทา    ขฏขฏสทฺทา
อเนกวิหิตํ    ติรจฺฉานกถํ    กเถนฺตา    เสยฺยถีทํ   ราชกถํ   โจรกถํ
ฯเปฯ    อิติภวาภวกถํ   อิติ   วา   กีฏกํปิ   อกฺกมิตฺวา   มาเรสฺสนฺติ
ภิกฺขูปิ   สมาธิมฺหา   จาเวสฺสนฺตีติ   ฯ   อถโข   เต   ภิกฺขู  ภควโต
เอตมตฺถํ   อาโรเจสุํ   ฯ   สจฺจํ   กิร   ภิกฺขเว   ฉพฺพคฺคิยา   ภิกฺขู
รตฺติยา     ปจฺจูสสมยํ     ปจฺจุฏฺฐาย     กฏฺฐปาทุกาโย    อภิรูหิตฺวา
อชฺโฌกาเส     จงฺกมนฺติ     อุจฺจาสทฺทา    มหาสทฺทา    ขฏขฏสทฺทา
อเนกวิหิตํ    ติรจฺฉานกถํ    กเถนฺตา    เสยฺยถีทํ   ราชกถํ   โจรกถํ
ฯเปฯ    อิติภวาภวกถํ    อิติ    วา   กีฏกํปิ   อกฺกมิตฺวา   มาเรนฺติ
ภิกฺขูปิ   สมาธิมฺหา   จาเวนฺตีติ   ฯ  สจฺจํ  ภควาติ  ฯเปฯ  วิครหิตฺวา
ธมฺมึ    กถํ   กตฺวา   ภิกฺขู   อามนฺเตสิ   น   ภิกฺขเว   กฏฺฐปาทุกา
ธาเรตพฺพา โย ธาเรยฺย อาปตฺติ ทุกฺกฏสฺสาติ ฯ
     [๑๑]   อถโข   ภควา   ราชคเห   ยถาภิรนฺตํ  วิหริตฺวา  เยน
พาราณสี    เตน    จาริกํ   ปกฺกามิ   อนุปุพฺเพน   จาริกํ   จรมาโน
เยน   พาราณสี   ตทวสริ   ฯ   ตตฺร  สุทํ  ภควา  พาราณสิยํ  วิหรติ
อิสิปตเน   มิคทาเย   ฯ   เตน   โข  ปน  สมเยน  ฉพฺพคฺคิยา  ภิกฺขู
ภควตา     กฏฺฐปาทุกา     ปฏิกฺขิตฺตาติ    ตาลตรุเณ    เฉทาเปตฺวา
ตาลปตฺตปาทุกาโย   ธาเรนฺติ  ตานิ  ตาลตรุณานิ  ฉินฺนานิ  มิลายนฺติ  ฯ
มนุสฺสา    อุชฺฌายนฺติ   ขียนฺติ   วิปาเจนฺติ   กถํ   หิ   นาม   สมณา
