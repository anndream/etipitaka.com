     [๘๙]   อถโข   ภควา   กุสินารายํ  ยถาภิรนฺตํ  วิหริตฺวา  เยน
อาตุมา  เตน  จาริกํ  ปกฺกามิ  มหตา  ภิกฺขุสงฺเฆน  สทฺธึ  อฑฺฒเตรเสหิ
ภิกฺขุสเตหิ   ฯ   เตน  โข  ปน  สมเยน  อญฺญตโร  นหาปิตปุพฺโพ  ๑
วุฑฺฒปพฺพชิโต    อาตุมายํ    ปฏิวสติ    ฯ    ตสฺส    เทฺว   ทารกา
โหนฺติ    มญฺชุกา    ปฏิภาเณยฺยกา    ทกฺขา   ปริโยทาตสิปฺปา   สเก
อาจริยเก    นหาปิตกมฺเม    ฯ   อสฺโสสิ   โข   โส   วุฑฺฒปพฺพชิโต
ภควา   กิร  อาตุมํ  อาคจฺฉติ  มหตา  ภิกฺขุสงฺเฆน  สทฺธึ  อฑฺฒเตรเสหิ
ภิกฺขุสเตหีติ    ฯ    อถโข    โส    วุฑฺฒปพฺพชิโต    เต    ทารเก
เอตทโวจ    ภควา    กิร    ตาตา    อาตุมํ    อาคจฺฉติ    มหตา
ภิกฺขุสงฺเฆน   สทฺธึ   อฑฺฒเตรเสหิ   ภิกฺขุสเตหิ   คจฺฉถ  ตุเมฺห  ตาตา
ขุรภณฺฑํ    อาทาย    นาฬิยาวาปเกน    อนุฆรกํ   อนุฆรกํ   อาหิณฺฑถ
โลณํปิ   เตลํปิ   ตณฺฑุลํปิ   ขาทนียํปิ   สํหรถ   ๒  ภควโต  อาคตสฺส
ยาคุปานํ   กริสฺสามาติ   ฯ   เอวํ   ตาตาติ  โข  เต  ทารกา  ตสฺส
วุฑฺฒปพฺพชิตสฺส   ปฏิสฺสุณิตฺวา   ๓   ขุรภณฺฑํ   อาทาย  นาฬิยาวาปเกน
อนุฆรกํ    อนุฆรกํ   อาหิณฺฑนฺติ   โลณํปิ   เตลํปิ   ตณฺฑุลํปิ   ขาทนียํปิ
สํหรนฺตา   ฯ  มนุสฺสา  เต  ทารเก  มญฺชุเก  ปฏิภาเณยฺยเก  ปสฺสิตฺวา
เยปิ   น   การาเปตุกามา   เตปิ   การาเปนฺติ   การาเปตฺวาปิ  พหุํ
เทนฺติ   ฯ   อถโข   เต   ทารกา   พหุํ   โลณํปิ   เตลํปิ   ตณฺฑุลํปิ
ขาทนียํปิ   สํหรึสุ   ฯ   อถโข   ภควา   อนุปุพฺเพน  จาริกํ  จรมาโน
#๑ ม. ยุ. อยํ ปาโฐ นตฺถิ ฯ ๒ สํหรนฺตา ฯ ๓ โป. ปฏิสุตฺวา ฯ
