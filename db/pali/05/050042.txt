ปน   สมเยน   คิลานานํ   ภิกฺขูนํ   มูเลหิ  เภสชฺเชหิ  ปิฏฺเฐหิ  อตฺโถ
โหติ   ฯ   ภควโต   เอตมตฺถํ   อาโรเจสุํ   ฯ   อนุชานามิ  ภิกฺขเว
นิสทํ นิสทโปตนฺติ ๑ ฯ
     [๒๙]  เตน  โข  ปน สมเยน คิลานานํ ภิกฺขูนํ กสาเวหิ เภสชฺเชหิ
อตฺโถ  โหติ  ฯ  ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว
กสาวานิ    เภสชฺชานิ    นิมฺพกสาวํ    กุฏชกสาวํ   ปโฏลกสาวํ   ๒
ปคฺควกสาวํ   นตฺตมาลกสาวํ   ยานิ   วา   ปนญฺญานิปิ  อตฺถิ  กสาวานิ
เภสชฺชานิ  เนว  ขาทนีเย  ขาทนียตฺถํ  ผรนฺติ  น  โภชนีเย  โภชนียตฺถํ
ผรนฺติ    ตานิ    ปฏิคฺคเหตฺวา    ยาวชีวํ    ปริหริตุํ   สติ   ปจฺจเย
ปริภุญฺชิตุํ อสติ ปจฺจเย ปริภุญฺชนฺตสฺส อาปตฺติ ทุกฺกฏสฺสาติ ฯ
     [๓๐]   เตน   โข   ปน   สมเยน   คิลานานํ  ภิกฺขูนํ  ปณฺเณหิ
เภสชฺเชหิ  อตฺโถ  โหติ  ฯ  ภควโต  เอตมตฺถํ  อาโรเจสุํ ฯ อนุชานามิ
ภิกฺขเว    ปณฺณานิ    เภสชฺชานิ    นิมฺพปณฺณํ    กุฏชปณฺณํ   ปโฏลปณฺณํ
สุลสิปณฺณํ    กปฺปาสิปณฺณํ    ๓    ยานิ    วา    ปนญฺญานิปิ    อตฺถิ
ปณฺณานิ   เภสชฺชานิ   เนว  ขาทนีเย  ขาทนียตฺถํ  ผรนฺติ  น  โภชนีเย
โภชนียตฺถํ    ผรนฺติ    ตานิ   ปฏิคฺคเหตฺวา   ยาวชีวํ   ปริหริตุํ   สติ
ปจฺจเย     ปริภุญฺชิตุํ     อสติ    ปจฺจเย    ปริภุญฺชนฺตสฺส    อาปตฺติ
ทุกฺกฏสฺสาติ ฯ
     [๓๑]  เตน  โข  ปน  สมเยน  คิลานานํ ภิกฺขูนํ ผเลหิ เภสชฺเชหิ
อตฺโถ  โหติ  ฯ  ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว
#๑ โป. ม. นิสทโปตกนฺติ ฯ ๒ ม. ยุ. ปโฏลกสาวนฺติ ปาโฐ นตฺถิ ฯ ๓ ยุ.
#กปฺปาสิกปณฺณํ ฯ
