สีห   ปริยาโย   เยน   มํ   ปริยาเยน   สมฺมา   วทมาโน   วเทยฺย
อสฺสตฺโถ   สมโณ   โคตโม   อสฺสาสาย   ธมฺมํ   เทเสติ   เตน   จ
สาวเก   วิเนตีติ   ฯ  กตโม  จ  สีห  ปริยาโย  เยน  มํ  ปริยาเยน
สมฺมา   วทมาโน   วเทยฺเย   อกิริยวาโท   สมโณ  โคตโม  อกิริยาย
ธมฺมํ   เทเสติ   เตน   จ   สาวเก  วิเนตีติ  ฯ  อหญฺหิ  สีห  อกิริยํ
วทามิ    กายทุจฺจริตสฺส   วจีทุจฺจริตสฺส   มโนทุจฺจริตสฺส   อเนกวิหิตานํ
ปาปกานํ    อกุสลานํ    ธมฺมานํ    อกิริยํ   วทามิ   อยํ   โข   สีห
ปริยาโย   เยน  มํ  ปริยาเยน  สมฺมา  วทมาโน  วเทยฺย  อกิริยวาโท
สมโณ    โคตโม    อกิริยาย   ธมฺมํ   เทเสติ   เตน   จ   สาวเก
วิเนตีติ   ฯ   กตโม   จ  สีห  ปริยาโย  เยน  มํ  ปริยาเยน  สมฺมา
วทมาโน    วเทยฺย    กิริยวาโท   สมโณ   โคตโม   กิริยาย   ธมฺมํ
เทเสติ   เตน   จ   สาวเก   วิเนตีติ  ฯ  อหญฺหิ  สีห  กิริยํ  วทามิ
กายสุจริตสฺส    วจีสุจริตสฺส    มโนสุจริตสฺส    อเนกวิหิตานํ   กุสลานํ
ธมฺมานํ   กิริยํ   วทามิ  อยํ  โข  สีห  ปริยาโย  เยน  มํ  ปริยาเยน
สมฺมา    วทมาโน   วเทยฺย   กิริยวาโท   สมโณ   โคตโม   กิริยาย
ธมฺมํ   เทเสติ   เตน   จ   สาวเก   วิเนตีติ   ฯ   กตโม  จ  สีห
ปริยาโย  เยน  มํ  ปริยาเยน  สมฺมา  วทมาโน  วเทยฺย  อุจฺเฉทวาโท
สมโณ    โคตโม   อุจฺเฉทาย   ธมฺมํ   เทเสติ   เตน   จ   สาวเก
วิเนตีติ   ฯ   อหญฺหิ   สีห  อุจฺเฉทํ  วทามิ  ราคสฺส  โทสสฺส  โมหสฺส
อเนกวิหิตานํ   ปาปกานํ   อกุสลานํ   ธมฺมานํ   อุจฺเฉทํ   วทามิ   อยํ
