           เย จ ตํ อุปนยฺหนฺติ       เวรํ เตสํ น สมฺมติ ฯ
           อกฺโกจฺฉิ มํ อวธิ มํ       อชินิ มํ อหาสิ เม
           เย จ ตํ นุปนยฺหนฺติ       เวรํ เตสูปสมฺมติ ฯ
           น หิ เวเรน เวรานิ      สมฺมนฺตีธ กุทาจนํ
           อเวเรน จ สมฺมนฺติ       เอส ธมฺโม สนนฺตโน ฯ
           ปเร จ น วิชานนฺติ       มยเมตฺถ ยมามฺหเส ๑ ฯ
           เย จ ตตฺถ วิชานนฺติ      ตโต สมฺมนฺติ เมธคา ฯ
           อฏฺฐิจฺฉิทฺทา ๒ ปาณหรา   ควาสฺสธนหาริโน
           รฏฺฐํ วิลุมฺปมานานํ        เตสํปิ โหติ สงฺคติ ฯ
                                กสฺมา ตุมฺหาก ๓ โน สิยา ฯ
                   สเจ ลเภถ นิปกํ สหายํ
                   สทฺธิญฺจรํ สาธุวิหาริธีรํ
                   อภิภุยฺย สพฺพานิ ปริสฺสยานิ
                   จเรยฺย เตนตฺตมโน สตีมา ฯ
                   โน เจ ลเภถ นิปกํ สหายํ
                   สทฺธิญฺจรํ สาธุวิหาริธีรํ
                   ราชาว รฏฺฐํ วิชิตํ ปหาย
                   เอโก จเร มาตงฺครญฺเญว นาโค ฯ
           เอกสฺส จริตํ เสยฺโย      นตฺถิ พาเล สหายตา ฯ
#๑ ม. ยุ. ยมามเส ฯ ๒ ม. ยุ. อฏฺฐิจฺฉินฺนา ฯ ๓ ยุ. ตุมฺหากํ ฯ
