ตฺวํ   อาวุโส   อุปนนฺท   พหุํ   เต   จีวรํ  อุปฺปนฺนนฺติ  ฯ  กุโต  เม
อาวุโส   ปุญฺญํ   อิธาหํ   [๑]   สาวตฺถิยํ   วสฺสํ   วุตฺโถ   อญฺญตรํ
คามกาวาสํ   อคมาสึ   ตตฺถ   ภิกฺขู   จีวรํ   ภาเชตุกามา   สนฺนิปตึสุ
เต    มํ    เอวมาหํสุ   อิมานิ   โข   อาวุโส   สงฺฆิกานิ   จีวรานิ
ภาชิยิสฺสนฺติ    สาทิยิสฺสสิ   ภาคนฺติ   อามาวุโส   สาทิยิสฺสามีติ   ตโต
จีวรภาคํ   คเหตฺวา   อญฺญํ   อาวาสํ   อคมาสึ   ตตฺถปิ   ภิกฺขู  จีวรํ
ภาเชตุกามา   สนฺนิปตึสุ   เตปิ   มํ   เอวมาหํสุ  อิมานิ  โข  อาวุโส
สงฺฆิกานิ    จีวรานิ    ภาชิยิสฺสนฺติ   สาทิยิสฺสสิ   ภาคนฺติ   อามาวุโส
สาทิยิสฺสามีติ   ตโตปิ   จีวรภาคํ   คเหตฺวา   อญฺญํ   อาวาสํ  อคมาสึ
ตตฺถปิ   ภิกฺขู   จีวรํ   ภาเชตุกามา   สนฺนิปตึสุ   เตปิ  มํ  เอวมาหํสุ
อิมานิ   โข   อาวุโส   สงฺฆิกานิ   จีวรานิ   ภาชิยิสฺสนฺติ   สาทิยิสฺสสิ
ภาคนฺติ    อามาวุโส    สาทิยิสฺสามีติ    ตโตปิ   จีวรภาคํ   อคฺคเหสึ
เอวํ   เม   พหุํ  จีวรํ  อุปฺปนฺนนฺติ  ฯ  กึ  ปน  ตฺวํ  อาวุโส  อุปนนฺท
อญฺญตฺร  วสฺสํ  วุตฺโถ  อญฺญตฺร  จีวรภาคํ  สาทิยีติ ๒ ฯ เอวมาวุโสติ ฯ
เย    เต    ภิกฺขู    อปฺปิจฺฉา    ฯเปฯ   เต   อุชฺฌายนฺติ   ขียนฺติ
วิปาเจนฺติ   กถํ   หิ   นาม   อายสฺมา  อุปนนฺโท  สกฺยปุตฺโต  อญฺญตฺร
วสฺสํ    วุตฺโถ    อญฺญตฺร    จีวรภาคํ    สาทิยิสฺสตีติ    ฯ   ภควโต
เอตมตฺถํ  อาโรเจสุํ  ฯ  สจฺจํ  กิร  ตฺวํ  อุปนนฺท  อญฺญตฺร  วสฺสํ วุตฺโถ
อญฺญตฺร   จีวรภาคํ   สาทิยีติ   ฯ   สจฺจํ   ภควาติ  ฯ  วิครหิ  พุทฺโธ
ภควา    กถํ   หิ   นาม   ตฺวํ   โมฆปุริส   อญฺญตฺร   วสฺสํ   วุตฺโถ
#๑ ม. ยุ. อาวุโส ฯ ๒ ยุ. สาทิยิสฺสสีติ ฯ
