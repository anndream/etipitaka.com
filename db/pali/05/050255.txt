ฐเปติ    อธมฺมกมฺมํ   ฯ   ญตฺติทุติเย   เจ   ภิกฺขเว   กมฺเม   ทฺวีหิ
กมฺมวาจาหิ   กมฺมํ   กโรติ   น   จ   ญตฺตึ   ฐเปติ   อธมฺมกมฺมํ  ฯ
ญตฺติจตุตฺเถ   เจ   ภิกฺขเว   กมฺเม   เอกาย   ญตฺติยา  กมฺมํ  กโรติ
น   จ   กมฺมวาจํ   อนุสฺสาเวติ   อธมฺมกมฺมํ   ฯ   ญตฺติจตุตฺเถ   เจ
ภิกฺขเว   กมฺเม   ทฺวีหิ   ญตฺตีหิ   ตีหิ   ญตฺตีหิ   จตูหิ   ญตฺตีหิ  กมฺมํ
กโรติ   น   จ   กมฺมวาจํ   อนุสฺสาเวติ   อธมฺมกมฺมํ  ฯ  ญตฺติจตุตฺเถ
เจ   ภิกฺขเว  กมฺเม  เอกาย  กมฺมวาจาย  กมฺมํ  กโรติ  น  จ  ญตฺตึ
ฐเปติ   อธมฺมกมฺมํ   ฯ   ญตฺติจตุตฺเถ   เจ   ภิกฺขเว   กมฺเม   ทฺวีหิ
กมฺมวาจาหิ     ตีหิ     กมฺมวาจาหิ     จตูหิ    กมฺมวาจาหิ    กมฺมํ
กโรติ   น   จ   ญตฺตึ   ฐเปติ   อธมฺมกมฺมํ  ฯ  อิทํ  วุจฺจติ  ภิกฺขเว
อธมฺมกมฺมํ ฯ
     [๑๘๒]  กตมญฺจ  ภิกฺขเว  วคฺคกมฺมํ  ฯ  ญตฺติทุติเย  เจ  ภิกฺขเว
กมฺเม    ยาวติกา    ภิกฺขู    กมฺมปฺปตฺตา    เต   อนาคตา   โหนฺติ
ฉนฺทารหานํ    ฉนฺโท    อนาหโฏ    โหติ    สมฺมุขีภูตา   ปฏิกฺโกสนฺติ
วคฺคกมฺมํ   ฯ   ญตฺติทุติเย   เจ   ภิกฺขเว   กมฺเม   ยาวติกา   ภิกฺขู
กมฺมปฺปตฺตา   เต   อาคตา   โหนฺติ   ฉนฺทารหานํ   ฉนฺโท   อนาหโฏ
โหติ    สมฺมุขีภูตา    ปฏิกฺโกสนฺติ    วคฺคกมฺมํ   ฯ   ญตฺติทุติเย   เจ
ภิกฺขเว   กมฺเม   ยาวติกา   ภิกฺขู   กมฺมปฺปตฺตา  เต  อาคตา  โหนฺติ
ฉนฺทารหานํ    ฉนฺโท    อาหโฏ    โหติ    สมฺมุขีภูตา    ปฏิกฺโกสนฺติ
วคฺคกมฺมํ   ฯ   ญตฺติจตุตฺเถ   เจ   ภิกฺขเว   กมฺเม   ยาวติกา  ภิกฺขู
