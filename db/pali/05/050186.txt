นิปฺปติ   ฯ   อถโข   รญฺโญ   ปชฺโชตสฺส   ตํ  สปฺปิ  ปีตํ  ปริณาเมนฺตํ
อุทฺเทกํ   อทาสิ   ฯ   อถโข   ราชา   ปชฺโชโต  มนุสฺเส  เอตทโวจ
ทุฏฺเฐน    ภเณ   ชีวเกน   สปฺปึ   ปายิโตมฺหิ   เตนหิ   ภเณ   ชีวกํ
เวชฺชํ    วิจินาถาติ   ฯ   ภทฺทวติกาย   เทว   หตฺถินิกาย   นครมฺหา
นิปฺปโตติ   ๑  ฯ  เตน  โข  ปน  สมเยน  รญฺโญ  ปชฺโชตสฺส  กาโก
นาม   ทาโส   สฏฺฐิโยชนิโก   โหติ   อมนุสฺเสน   ปฏิจฺจ   ชาโต  ฯ
อถโข    ราชา   ปชฺโชโต   กากํ   ทาสํ   อาณาเปสิ   คจฺฉ   ภเณ
กาก   ชีวกํ   เวชฺชํ   นิวตฺเตหิ   ราชา   ตํ   อาจริย  นิวตฺตาเปตีติ
เอเต   โข   ภเณ   กาก  เวชฺชา  นาม  พหุมายา  มา  จสฺส  กิญฺจิ
ปฏิคฺคเหสีติ  ฯ  อถโข  กาโก  ทาโส  ชีวกํ  โกมารภจฺจํ  อนฺตรามคฺเค
โกสมฺพิยํ   สมฺภาเวสิ   ปาตราสํ   กโรนฺตํ   ฯ  อถโข  กาโก  ทาโส
ชีวกํ   โกมารภจฺจํ   เอตทโวจ   ราชา  ตํ  อาจริย  นิวตฺตาเปตีติ  ฯ
อาคเมหิ   ภเณ   กาก   ยาว   ภุญฺชามิ   ๒   หนฺท   ภเณ   กาก
ภุญฺชสฺสูติ    ฯ    อลํ   อาจริย   รญฺญามฺหิ   อาณตฺโต   เอเต   โข
ภเณ  กาก  เวชฺชา  นาม  พหุมายา  มา  จสฺส  กิญฺจิ  ปฏิคฺคเหสีติ  ฯ
เตน   โข   ปน   สมเยน   ชีวโก   โกมารภจฺโจ   นเขน   เภสชฺชํ
โอลุมฺเปตฺวา   อามลกญฺจ   ขาทติ   ปานียญฺจ  ปิวติ  ฯ  อถโข  ชีวโก
โกมารภจฺโจ   กากํ   ทาสํ   เอตทโวจ  หนฺท  ภเณ  กาก  อามลกญฺจ
ขาท   ปานียญฺจ  ปิวสฺสูติ  ฯ  อถโข  กาโก  ทาโส  อยํ  โข  เวชฺโช
#๑ ม. ยุ. นิปฺปติโตติ ฯ ๒ ยุ. ภุญฺชาม ฯ
