กโรนฺติ   อธมฺเมน   สมคฺคา   ฯ   โส  ตมฺหา  อาวาสา  อญฺญํปิ  ๑
อาวาสํ   คจฺฉติ   ฯ   ตตฺถปิ   ภิกฺขูนํ  เอวํ  โหติ  อยํ  โข  อาวุโส
ภิกฺขุ    สงฺเฆน    ตชฺชนียกมฺมกโต    อธมฺเมน    สมคฺเคหิ   หนฺทสฺส
มยํ   ตชฺชนียกมฺมํ   กโรมาติ   ฯ   เต   ตสฺส   ตชฺชนียกมฺมํ  กโรนฺติ
ธมฺเมน   วคฺคา  ฯ  โส  ตมฺหา  อาวาสา  อญฺญํปิ  อาวาสํ  คจฺฉติ  ฯ
ตตฺถปิ   ภิกฺขูนํ   เอวํ   โหติ   อยํ   โข   อาวุโส   ภิกฺขุ   สงฺเฆน
ตชฺชนียกมฺมกโต    ธมฺเมน    วคฺเคหิ    หนฺทสฺส    มยํ   ตชฺชนียกมฺมํ
กโรมาติ    ฯ    เต    ตสฺส   ตชฺชนียกมฺมํ   กโรติ   ธมฺมปฏิรูปเกน
วคฺคา   ฯ   โส  ตมฺหา  อาวาสา  อญฺญํปิ  อาวาสํ  คจฺฉติ  ฯ  ตตฺถปิ
ภิกฺขูนํ   เอวํ  โหติ  อยํ  โข  อาวุโส  ภิกฺขุ  สงฺเฆน  ตชฺชนียกมฺมกโต
ธมฺมปฏิรูปเกน   วคฺเคหิ   หนฺทสฺส   มยํ   ตชฺชนียกมฺมํ   กโรมาติ   ฯ
เต   ตสฺส   ตชฺชนียกมฺมํ   กโรนฺติ   ธมฺมปฏิรูปเกน   สมคฺคา  ฯ  โส
ตมฺหา   อาวาสา   อญฺญํปิ   อาวาสํ   คจฺฉติ  ฯ  ตตฺถปิ  ภิกฺขูนํ  เอวํ
โหติ  อยํ  โข  อาวุโส  ภิกฺขุ  สงฺเฆน  ตชฺชนียกมฺมกโต  ธมฺมปฏิรูปเกน
สมคฺเคหิ      หนฺทสฺส      มยํ     ตชฺชนียกมฺมํ     กโรมาติ     ฯ
เต ตสฺส ตชฺชนียกมฺมํ กโรนฺติ อธมฺเมน วคฺคา ฯ
     [๒๐๖]  อิธ  ปน  ภิกฺขเว  ภิกฺขุ  ภณฺฑนการโก  โหติ กลหการโก
วิวาทการโก   ภสฺสการโก   สงฺเฆ   อธิกรณการโก   ฯ   ตตฺร   เจ
ภิกฺขูนํ    เอวํ    โหติ    อยํ   โข   อาวุโส   ภิกฺขุ   ภณฺฑนการโก
กลหการโก    วิวาทการโก    ภสฺสการโก    สงฺเฆ    อธิกรณการโก
#๑ ม. ยุ. ปิสทฺโท นตฺถิ ฯ
