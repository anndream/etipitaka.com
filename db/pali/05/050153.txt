ลภติ   อนาสาย   น   ลภติ   ฯ   ตสฺส   เอวํ  โหติ  อิเธวิมํ  จีวรํ
กาเรสฺสํ   น   ปจฺเจสฺสนฺติ   ฯ   โส   ตํ   จีวรํ  กาเรติ  ฯ  ตสฺส
ภิกฺขุโน   นิฏฺฐานนฺติโก   กฐินุทฺธาโร  ฯ  ภิกฺขุ  อตฺถตกฐิโน  จีวราสาย
ปกฺกมติ    ปจฺเจสฺสนฺติ   ฯ   โส   พหิสีมคโต   สุณาติ   อุพฺภตํ   กิร
ตสฺมึ    อาวาเส   กฐินนฺติ   ฯ   ตสฺส   เอวํ   โหติ   ยโต   ตสฺมึ
อาวาเส   อุพฺภตํ   กฐินํ   อิเธวิมํ   จีวราสํ   ปยิรุปาสิสฺสนฺติ  ฯ  โส
ตํ   จีวราสํ   ปยิรุปาสติ   อาสาย   ลภติ   อนาสาย   น   ลภติ  ฯ
ตสฺส   เอวํ   โหติ   เนวิมํ   จีวรํ   กาเรสฺสํ   น   ปจฺเจสฺสนฺติ  ฯ
ตสฺส   ภิกฺขุโน   สนฺนิฏฺฐานนฺติโก   กฐินุทฺธาโร   ฯ  ภิกฺขุ  อตฺถตกฐิโน
จีวราสาย    ปกฺกมติ    ปจฺเจสฺสนฺติ    ฯ   โส   พหิสีมคโต   สุณาติ
อุพฺภตํ   กิร   ตสฺมึ   อาวาเส   กฐินนฺติ  ฯ  ตสฺส  เอวํ  โหติ  ยโต
ตสฺมึ   อาวาเส   อุพฺภตํ   กฐินํ   อิเธวิมํ  จีวราสํ  ปยิรุปาสิสฺสนฺติ  ฯ
โส   ตํ   จีวราสํ   ปยิรุปาสติ  อาสาย  ลภติ  อนาสาย  น  ลภติ  ฯ
ตสฺส   เอวํ   โหติ   อิเธวิมํ   จีวรํ   กาเรสฺสํ   น  ปจฺเจสฺสนฺติ  ฯ
โส  ตํ  จีวรํ  กาเรติ  ฯ  ตสฺส  ตํ  จีวรํ  กยิรมานํ  นสฺสติ  ฯ  ตสฺส
ภิกฺขุโน   นาสนนฺติโก   กฐินุทฺธาโร   ฯ  ภิกฺขุ  อตฺถตกฐิโน  จีวราสาย
ปกฺกมติ    ปจฺเจสฺสนฺติ   ฯ   โส   พหิสีมคโต   สุณาติ   อุพฺภตํ   กิร
ตสฺมึ   อาวาเส  กฐินนฺติ  ฯ  ตสฺส  เอวํ  โหติ  ยโต  ตสฺมึ  อาวาเส
อุพฺภตํ   กฐินํ   อิเธวิมํ   จีวราสํ   ปยิรุปาสิสฺสํ   น   ปจฺเจสฺสนฺติ  ฯ
โส   ตํ   จีวราสํ  ปยิรุปาสติ  ฯ  ตสฺส  สา  จีวราสา  อุปจฺฉิชฺชติ  ฯ
