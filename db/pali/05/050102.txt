โข   สีห   ปริยาโย   เยน  มํ  ปริยาเยน  สมฺมา  วทมาโน  วเทยฺย
อุจฺเฉทวาโท    สมโณ   โคตโม   อุจฺเฉทาย   ธมฺมํ   เทเสติ   เตน
จ  สาวเก  วิเนตีติ  ฯ  กตโม  จ  สีห  ปริยาโย  เยน  มํ ปริยาเยน
สมฺมา   วทมาโน   วเทยฺย   เชคุจฺฉี   สมโณ   โคตโม   เชคุจฺฉิตาย
ธมฺมํ   เทเสติ   เตน  จ  สาวเก  วิเนตีติ  ฯ  อหญฺหิ  สีห  ชิคุจฺฉามิ
กายทุจฺจริเตน   วจีทุจฺจริเตน   มโนทุจฺจริเตน   อเนกวิหิตานํ  ปาปกานํ
อกุสลานํ  ธมฺมานํ  สมาปตฺติยา  ชิคุจฺฉิตาย  ธมฺมํ  เทเสมิ  อยํ  โข สีห
ปริยาโย  เยน  มํ  ปริยาเยน  สมฺมา  วทมาโน  วเทยฺย เชคุจฺฉี สมโณ
โคตโม   เชคุจฺฉิตาย   ธมฺมํ   เทเสติ  เตน  จ  สาวเก  วิเนตีติ  ฯ
กตโม   จ   สีห   ปริยาโย   เยน   มํ  ปริยาเยน  สมฺมา  วทมาโน
วเทยฺย   เวนยิโก   สมโณ   โคตโม   วินยาย   ธมฺมํ  เทเสติ  เตน
จ   สาวเก  วิเนตีติ  ฯ  อหญฺหิ  สีห  วินยาย  ธมฺมํ  เทเสมิ  ราคสฺส
โทสสฺส    โมหสฺส    อเนกวิหิตานํ    ปาปกานํ    อกุสลานํ   ธมฺมานํ
วินยาย   ธมฺมํ  เทเสมิ  อยํ  โข  สีห  ปริยาโย  เยน  มํ  ปริยาเยน
สมฺมา    วทมาโน    วเทยฺย   เวนยิโก   สมโณ   โคตโม   วินยาย
ธมฺมํ   เทเสติ   เตน   จ   สาวเก   วิเนตีติ   ฯ   กตโม  จ  สีห
ปริยาโย   เยน   มํ   ปริยาเยน   สมฺมา   วทมาโน  วเทยฺย  ตปสฺสี
สมโณ    โคตโม   ตปสฺสิตาย   ธมฺมํ   เทเสติ   เตน   จ   สาวเก
วิเนตีติ  ฯ  ตปนียาหํ  สีห  ปาปเก  อกุสเล  ธมฺเม  วทามิ กายทุจฺจริตํ
วจีทุจฺจริตํ   มโนทุจฺจริตํ   ยสฺส   โข   สีห  ตปนียา  ปาปกา  อกุสลา
