ตฺวํ   เทว   ภีโต   อุพฺพิคฺโค  อุสฺสงฺกี  อุตฺรโสฺต  สหสา  วุฏฺฐาสีติ  ฯ
อิธ    มํ    ภเณ   มาณวก   ทีฆีติสฺส   โกสลรญฺโญ   ปุตฺโต   ทีฆาวุ
กุมาโร   สุปินนฺเตน   ขคฺเคน   ปริปาเตสิ   เตนาหํ   ภีโต  อุพฺพิคฺโค
อุสฺสงฺกี   อุตฺรโสฺต   สหสา   วุฏฺฐาสินฺติ   ฯ   อถโข  ภิกฺขเว  ทีฆาวุ
กุมาโร   วาเมน   หตฺเถน  พฺรหฺมทตฺตสฺส  กาสีรญฺโญ  สีสํ  ปรามสิตฺวา
ทกฺขิเณน    หตฺเถน    ขคฺคํ   นิพฺพาเหตฺวา   พฺรหฺมทตฺตํ   กาสีราชานํ
เอตทโวจ    อหํ   โข   โส   เทว   ทีฆีติสฺส   โกสลรญฺโญ   ปุตฺโต
ทีฆาวุ   กุมาโร   พหุโน   ตฺวํ   อมฺหากํ   อนตฺถสฺส   การโก   ตยา
อมฺหากํ   พลญฺจ   วาหนญฺจ   ชนปโท   จ   โกโส  จ  โกฏฺฐาคารญฺจ
อจฺฉินฺนํ   ตยา   จ   เม   มาตาปิตโร   หตา   อยํ   ขฺวสฺส  กาโล
โยหํ   เวรํ   อปฺเปยฺยนฺติ  ฯ  อถโข  ภิกฺขเว  พฺรหฺมทตฺโต  กาสีราชา
ทีฆาวุสฺส    กุมารสฺส    ปาเทสุ   สิรสา   นิปติตฺวา   ทีฆาวว   กุมารํ
เอตทโวจ   ชีวิตํ   เม   ตาต  ทีฆาวุ  เทหิ  ชีวิตํ  เม  ตาต  ทีฆาวุ
เทหีติ   ฯ   กฺยาหํ   อุสฺสหามิ  เทวสฺส  ชีวิตํ  ทาตุํ  เทโว  โข  เม
ชีวิตํ   ทเทยฺยาติ  ฯ  เตนหิ  ตาต  ทีฆาวุ  ตฺวญฺเจว  เม  ชีวิตํ  เทหิ
อหญฺจ   เต   ชีวิตํ   ทมฺมีติ   ฯ   อถโข   ภิกฺขเว   พฺรหฺมทตฺโต  จ
กาสีราชา   ทีฆาวุ   จ   กุมาโร   อญฺญมญฺญสฺส   ชีวิตํ  อทํสุ  ปาณิญฺจ
อคฺคเหสุํ  สปถญฺจ  อกํสุ  อทูหาย  ๑  ฯ  อถโข  ภิกฺขเว  พฺรหฺมทตฺโต
กาสีราชา   ทีฆาวว   กุมารํ   เอตทโวจ   เตนหิ   ตาต   ทีฆาวุ  รถํ
#๑ ยุ. อทฺรูภาย ฯ โป. ม. อทฺทูภาย ฯ
