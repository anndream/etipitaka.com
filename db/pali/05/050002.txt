อทฺทสา  ๑  โข  ราชา  มาคโธ  เสนิโย พิมฺพิสาโร โสณสฺส โกฬิวิสสฺส
ปาทตเลสุ  โลมานิ  ชาตานิ  ฯ  [๒]  อถโข  ราชา  มาคโธ เสนิโย
พิมฺพิสาโร  ตานิ  อสีตึ  คามิกสหสฺสานิ  ทิฏฺฐธมฺมิเก  อตฺเถ  อนุสาสิตฺวา
อุยฺโยเชสิ    ตุเมฺห    ขฺวตฺถ    ภเณ    มยา   ทิฏฺฐธมฺมิเก   อตฺเถ
อนุสาสิตา    คจฺฉถ   ภควนฺตํ   ๓   ปยิรูปาสถ   โส   โน   ภควา
สมฺปรายิเก    อตฺเถ    อนุสาสิสฺสตีติ    ฯ    อถโข    ตานิ   อสีติ
คามิกสหสฺสานิ   เยน   คิชฺฌกูโฏ  ปพฺพโต  เตนุปสงฺกมึสุ  ฯ  เตน  โข
ปน   สมเยน   อายสฺมา   สาคโต   ภควโต   อุปฏฺฐาโก   โหติ   ฯ
อถโข     ตานิ     อสีติ    คามิกสหสฺสานิ    เยนายสฺมา    สาคโต
เตนุปสงฺกมึสุ   อุปสงฺกมิตฺวา   อายสฺมนฺตํ   สาคตํ   เอตทโวจุํ   อิมานิ
ภนฺเต   อสีติ   คามิกสหสฺสานิ   อิธูปสงฺกนฺตานิ  ๔  ภควนฺตํ  ทสฺสนาย
สาธุ   มยํ   ภนฺเต   ลเภยฺยาม   ภควนฺตํ   ทสฺสนายาติ   ฯ   เตนหิ
ตุเมฺห   อายสฺมนฺโต   มุหุตฺตํ   อิเธว   ตาว   โหถ  ยาวาหํ  ภควนฺตํ
ปฏิเวเทมีติ    ฯ    อถโข    อายสฺมา    สาคโต    เตสํ   อสีติยา
คามิกสหสฺสานํ   ปุรโต   เปกฺขมานานํ   ปาฏิกาย  นิมฺมุชฺชิตฺวา  ภควโต
ปุรโต    อุมฺมุชฺชิตฺวา    ภควนฺตํ   เอตทโวจ   อิมานิ   ภนฺเต   อสีติ
คามิกสหสฺสานิ    อิธูปสงฺกนฺตานิ   ๕   ภควนฺตํ   ทสฺสนาย   ยสฺสทานิ
ภนฺเต  ภควา  กาลํ  มญฺญตีติ  ฯ  เตนหิ  ตฺวํ  สาคต  วิหารปฺปจฺฉายายํ
อาสนํ     ปญฺญาเปหีติ     ฯ    เอวํ    ภนฺเตติ    โข    อายสฺมา
#๑ ม. ยุ. อทฺทส ฯ ๒ โป. ทิสฺวาน ฯ ๓ ม. ยุ. ตํ ภควนฺตํ ฯ
#๔-๕ ม. อิธูปสงฺกมนฺตานิ ฯ
