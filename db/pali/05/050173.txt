สิกฺขิโตสิ   ๑   ภเณ   ชีวก   อลนฺเต   เอตฺตกํ  ชีวิกายาติ  ชีวกสฺส
โกมารภจฺจสฺส    ปริตฺตํ    ปาเถยฺยํ    ปาทาสิ   ฯ   อถโข   ชีวโก
โกมารภจฺโจ   ตํ   ปริตฺตํ   ปาเถยฺยํ   อาทาย   เยน  ราชคหํ  เตน
ปกฺกามิ   ฯ   อถโข   ชีวกสฺส   โกมารภจฺจสฺส   ตํ  ปริตฺตํ  ปาเถยฺยํ
อนฺตรามคฺเค    สาเกเต    ปริกฺขยํ   อคมาสิ   ฯ   อถโข   ชีวกสฺส
โกมารภจฺจสฺส   เอตทโหสิ   อิเม   โข   มคฺคา  กนฺตารา  อปฺโปทกา
อปฺปภกฺขา    น   สุกรา   อปาเถยฺเยน   คนฺตุํ   ยนฺนูนาหํ   ปาเถยฺยํ
ปริเยเสยฺยนฺติ ฯ
     [๑๓๐]   เตน   โข   ปน   สมเยน   สาเกเต   เสฏฺฐิภริยาย
สตฺตวสฺสิโก  สีสาพาโธ  โหติ  ฯ  พหู  มหนฺตา  มหนฺตา  ทิสาปาโมกฺขา
เวชฺชา   อาคนฺตฺวา   ติกิจฺฉนฺตา   ๒   นาสกฺขึสุ   อโรคํ  กาตุํ  พหุํ
หิรญฺญํ   อาทาย   อคมํสุ   ฯ   อถโข   ชีวโก  โกมารภจฺโจ  สาเกตํ
ปวิสิตฺวา   มนุสฺเส   ปุจฺฉิ   โก   ภเณ   คิลาโน   กํ  ติกิจฺฉามีติ  ฯ
เอติสฺสา    อาจริย    เสฏฺฐิภริยาย   สตฺตวสฺสิโก   สีสาพาโธ   คจฺฉ
อาจริย   เสฏฺฐิภริยํ   ติกิจฺฉาหีติ   ฯ   อถโข   ชีวโก   โกมารภจฺโจ
เยน    เสฏฺฐิสฺส    คหปติสฺส    นิเวสนํ   เตนุปสงฺกมิ   อุปสงฺกมิตฺวา
โทวาริกํ   อาณาเปสิ   คจฺฉ   ภเณ   โทวาริก   เสฏฺฐิภริยาย  ปาวท
เวชฺโช   อยฺเย   อาคโต   โส   ตํ   ทฏฺฐุกาโมติ  ฯ  เอวมาจริยาติ
โข   โส   โทวาริโก   ชีวกสฺส   โกมารภจฺจสฺส   ปฏิสฺสุณิตฺวา   เยน
เสฏฺฐิภริยา    เตนุปสงฺกมิ    อุปสงฺกมิตฺวา    เสฏฺฐิภริยํ    เอตทโวจ
#๑ ม. สุสิกฺขิโตสิ ฯ ๒ ม. ยุ. อยํ ปาโฐ นตฺถิ ฯ
