อุกฺกปิณฺฑกาปิ    ขาทนฺติ    โจราปิ   หรนฺติ   ฯ   ภควโต   เอตมตฺถํ
อาโรเจสุํ  ฯ  อนุชานามิ  ภิกฺขเว  สมฺมติกํ  ๑  กปฺปิยภูมึ  ปริภุญฺชิตุํ ฯ
อนุชานามิ      ภิกฺขเว     จตสฺโส     กปฺปิยภูมิโย     อุสฺสาวนนฺติกํ
โคนิสาทิกํ คหปติกํ สมฺมติกนฺติ ฯ
     [๘๓]  เตน  โข  ปน  สมเยน ภทฺทิเย นคเร ๒ เมณฺฑโก คหปติ
ปฏิวสติ   ฯ   ตสฺส   เอวรูโป   อิทฺธานุภาโว   โหติ  สีสํ  นหายิตฺวา
ธญฺญาคารํ   สมฺมชฺชาเปตฺวา   พหิทฺวาเร   ๓   นิสีทติ  ฯ  อนฺตลิกฺขา
ธญฺญสฺส  ธารา  โอปติตฺวา  ธญฺญาคารํ  ปูเรติ  ๔  ฯ ภริยาย เอวรูโป
อิทฺธานุภาโว   โหติ   เอกํเยว   อาฬฺหกถาลิกํ   อุปนิสีทิตฺวา   เอกญฺจ
สูปคิญฺชรกํ   ๕   ทาสกมฺมกรโปริสํ  ภตฺเตน  ปริวิสติ  ฯ  น  ตาว  ตํ
ขียติ   ยาว   สา   น   วุฏฺฐาติ  ฯ  ปุตฺตสฺส  เอวรูโป  อิทฺธานุภาโว
โหติ     เอกํเยว     สหสฺสตฺถวิกํ    คเหตฺวา    ทาสกมฺมกรโปริสสฺส
ฉมฺมาสิกํ  เวตนํ  ๖  เทติ  ฯ  น  ตาว  ตํ  ขียติ ยาวสฺส หตฺถคตา ฯ
สุณิสาย   เอวรูโป   อิทฺธานุภาโว   โหติ   เอกํเยว   จตุโทณิกํ  ปิฏกํ
อุปนิสีทิตฺวา    ทาสกมฺมกรโปริสสฺส   ฉมฺมาสิกํ   ภตฺตํ   เทติ   ฯ   น
ตาว   ตํ   ขียติ   ยาว   สา   น   วุฏฺฐาติ   ฯ  ทาสสฺส  เอวรูโป
อิทฺธานุภาโว   โหติ   เอเกน   นงฺคเลน   กสนฺตสฺส   สตฺต   สีตาโย
คจฺฉนฺติ   ฯ   อสฺโสสิ   โข   ราชา   มาคโธ   เสนิโย   พิมฺพิสาโร
#๑ โป. สมฺมตึ ฯ สี. สมฺมุติกํ ฯ ม. ยุ. สมฺมุตึ ฯ ๒ โป. ม. ยุ. ภทฺทิยนคเร ฯ
#๓ สี. ปวาเร ฯ ๔ โป. ปูเรนฺติ ฯ สพฺพตฺถ อีทิสฺเมว ทิสฺสติ ฯ ๕ โป.
#สูปภิญฺชรกํ ฯ ม. สูปภิญฺชนกํ ฯ ยุ. สูปวฺยญฺชนกํ ฯ ๖ โป. ม. เวตฺตนํ ฯ
