วาทานุวาโท ๑    คารยฺหฏฺฐานํ   อาคจฺฉติ   อนพฺภกฺขาตุกามา   หิ
มยํ ภนฺเต ภควนฺตนฺติ ฯ
     [๗๙]  อตฺถิ  สีห  ปริยาโย  เยน  มํ  ปริยาเยน สมฺมา วทมาโน
วเทยฺย    อกิริยวาโท   สมโณ   โคตโม   อกิริยาย   ธมฺมํ   เทเสติ
เตน   จ   สาวเก   วิเนตีติ   ฯ   อตฺถิ   สีห   ปริยาโย  เยน  มํ
ปริยาเยน   สมฺมา   วทมาโน   วเทยฺย   กิริยวาโท   สมโณ  โคตโม
กิริยาย   ธมฺมํ   เทเสติ   เตน   จ  สาวเก  วิเนตีติ  ฯ  อตฺถิ  สีห
ปริยาโย  เยน  มํ  ปริยาเยน  สมฺมา  วทมาโน  วเทยฺย  อุจฺเฉทวาโท
สมโณ    โคตโม   อุจฺเฉทาย   ธมฺมํ   เทเสติ   เตน   จ   สาวเก
วิเนตีติ   ฯ   อตฺถิ   สีห   ปริยาโย   เยน   มํ   ปริยาเยน  สมฺมา
วทมาโน    วเทยฺย   เชคุจฺฉี   สมโณ   โคตโม   เชคุจฺฉิตาย   ธมฺมํ
เทเสติ   เตน   จ   สาวเก  วิเนตีติ  ฯ  อตฺถิ  สีห  ปริยาโย  เยน
มํ    ปริยาเยน    สมฺมา    วทมาโน    วเทยฺย   เวนยิโก   สมโณ
โคตโม   วินยาย   ธมฺมํ   เทเสติ   เตน   จ   สาวเก  วิเนตีติ  ฯ
อตฺถิ    สีห    ปริยาโย   เยน   มํ   ปริยาเยน   สมฺมา   วทมาโน
วเทยฺย    ตปสฺสี    สมโณ    โคตโม    ตปสฺสิตาย   ธมฺมํ   เทเสติ
เตน   จ   สาวเก   วิเนตีติ   ฯ   อตฺถิ   สีห   ปริยาโย  เยน  มํ
ปริยาเยน   สมฺมา   วทมาโน   วเทยฺย   อปคพฺโภ   สมโณ   โคตโม
อปคพฺภตาย   ธมฺมํ   เทเสติ   เตน   จ   สาวเก  วิเนตีติ  ฯ  อตฺถิ
#๑ สี. วาทานุปาโต ฯ
