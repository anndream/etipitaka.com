	[๔๓๑]  นเหตุํ  นสเหตุกํ  นอนิทสฺสนสปฺปฏิฆํ  ธมฺมํ  ปฏิจฺจ ... ฯ
ตีณิเยว ฯ
	[๔๓๒]    นเหตุํ   นสเหตุกํ   นอนิทสฺสนอปฺปฏิฆํ   ธมฺมํ   ปฏิจฺจ
นเหตุ อเหตุโก อนิทสฺสนอปฺปฏิโฆ ธมฺโม อุปฺปชฺชติ เหตุปจฺจยา: ฯ
	[๔๓๓] เหตุยา เอกํ ฯ
	   นสปฺปจฺจยทุกนสนิทสฺสนตฺติเก สปฺปจฺจยทุกสนิทสฺสนตฺติกํ
	[๔๓๔]     นอปฺปจฺจยํ     นสนิทสฺสนสปฺปฏิฆํ     ธมฺมํ    ปฏิจฺจ
สปฺปจฺจโย สนิทสฺสนสปฺปฏิโฆ ธมฺโม อุปฺปชฺชติ เหตุปจฺจยา: ฯ
	[๔๓๕] เหตุยา เอกํ ฯ
	[๔๓๖]     นอปฺปจฺจยํ     นอนิทสฺสนสปฺปฏิฆํ     ธมฺมํ    ปฏิจฺจ
สปฺปจฺจโย อนิทสฺสนสปฺปฏิโฆ ธมฺโม อุปฺปชฺชติ เหตุปจฺจยา: ฯ
	[๔๓๗] เหตุยา เอกํ ฯ
	      นอปฺปจฺจยนอนิทสฺสนอปฺปฏิฆมูเลปิ เอกเมว ฯ
	             นสงฺขตํ นสปฺปจฺจยสทิสํ ฯ
	   นสนิทสฺสนทุกนสนิทสฺสนตฺติเก สนิทสฺสนทุกสนิทสฺสนตฺติกํ
	[๔๓๘]     นสนิทสฺสนํ     นสนิทสฺสนสปฺปฏิฆํ     ธมฺมํ    ปฏิจฺจ
สนิทสฺสโน สนิทสฺสนสปฺปฏิโฆ ธมฺโม อุปฺปชฺชติ เหตุปจฺจยา: ฯ
	[๔๓๙] เหตุยา เอกํ ฯ
	[๔๔๐]     นสนิทสฺสนํ     นอนิทสฺสนสปฺปฏิฆํ     ธมฺมํ    ปฏิจฺจ
อนิทสฺสโน อนิทสฺสนสปฺปฏิโฆ ธมฺโม อุปฺปชฺชติ เหตุปจฺจยา: ฯ
