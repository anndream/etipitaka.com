				 อภิธมฺมปิฏเก ปฏฺฐานํ
				 อนุโลมปจฺจนียปฏฺฐานํ
				    _____________
		นโม ตสฺส ภควโต อรหโต สมฺมาสมฺพุทฺธสฺส
				อนุโลมปจฺจนียติกปฏฺฐานํ
				 กุสลตฺติเกนกุสลตฺติกํ
	[๑]    กุสลํ    ธมฺมํ    ปฏิจฺจ    นกุสโล   ธมฺโม   อุปฺปชฺชติ
เหตุปจฺจยา:   กุสเล   ขนฺเธ   ปฏิจฺจ   จิตฺตสมุฏฺฐานํ   รูปํ  ฯ  กุสลํ
ธมฺมํ    ปฏิจฺจ    นอกุสโล   ธมฺโม   อุปฺปชฺชติ   เหตุปจฺจยา:   กุสลํ
เอกํ   ขนฺธํ   ปฏิจฺจ   ตโย   ขนฺธา   จิตฺตสมุฏฺฐานญฺจ  รูปํ  ฯ  กุสลํ
ธมฺมํ   ปฏิจฺจ   นอพฺยากโต   ธมฺโม   อุปฺปชฺชติ   เหตุปจฺจยา:   กุสลํ
เอกํ  ขนฺธํ  ปฏิจฺจ  ตโย  ขนฺธา  ฯ  กุสลํ  ธมฺมํ  ปฏิจฺจ  นอกุสโล  จ
นอพฺยากโต    จ    ธมฺมา   อุปฺปชฺชนฺติ   เหตุปจฺจยา:   กุสลํ   เอกํ
ขนฺธํ   ปฏิจฺจ   ตโย   ขนฺธา   ฯ   กุสลํ   ธมฺมํ  ปฏิจฺจ  นกุสโล  จ
นอกุสโล    จ    ธมฺมา   อุปฺปชฺชนฺติ   เหตุปจฺจยา:   กุสเล   ขนฺเธ
ปฏิจฺจ จิตฺตสมุฏฺฐานํ รูปํ ฯ ปญฺจ ฯ
	[๒]    อกุสลํ    ธมฺมํ   ปฏิจฺจ   นอกุสโล   ธมฺโม   อุปฺปชฺชติ
เหตุปจฺจยา:   อกุสเล   ขนฺเธ   ปฏิจฺจ  จิตฺตสมุฏฺฐานํ  รูปํ  ฯ  อกุสลํ
ธมฺมํ    ปฏิจฺจ    นกุสโล   ธมฺโม   อุปฺปชฺชติ   เหตุปจฺจยา:   อกุสลํ
