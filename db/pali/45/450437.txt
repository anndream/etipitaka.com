	   นกุสลตฺติกนเหตุนสเหตุกทุเก กุสลตฺติกนเหตุสเหตุกทุกํ
	[๕๗๙]   นกุสลํ   นเหตุํ   นสเหตุกํ   ธมฺมํ   ปฏิจฺจ  อพฺยากโต
นเหตุ สเหตุโก ธมฺโม อุปฺปชฺชติ เหตุปจฺจยา: ฯ
	[๕๘๐] เหตุยา ตีณิ ฯ
	[๕๘๑]    นกุสลํ   นเหตุํ   นอเหตุกํ   ธมฺมํ   ปฏิจฺจ   อกุสโล
นเหตุอเหตุโก   ธมฺโม   อุปฺปชฺชติ   เหตุปจฺจยา:  ฯ  คณิตกํ  เอกํ  ฯ
ตีณิ   ปญฺหา   ฯ   นอกุสลํ  นเหตุํ  นอเหตุกํ  ธมฺมํ  ปฏิจฺจ  อพฺยากโต
นเหตุ อเหตุโก ธมฺโม อุปฺปชฺชติ เหตุปจฺจยา: ฯ
	[๕๘๒] เหตุยา ฉ ฯ
	      นกุสลตฺติกนสปฺปจฺจยทุเก กุสลตฺติกสปฺปจฺจยทุกํ
	[๕๘๓]   นกุสโล   นสปฺปจฺจโย   ธมฺโม   กุสลสฺส   สปฺปจฺจยสฺส
ธมฺมสฺส อารมฺมณปจฺจเยน ปจฺจโย: ฯ ฉ ฯ
	              สงฺขตํ สปฺปจฺจยสทิสํ ฯ
	      นกุสลตฺติกนสนิทสฺสนทุเก กุสลตฺติกสนิทสฺสนทุกํ
	[๕๘๔]   นกุสลํ  นสนิทสฺสนํ  ธมฺมํ  ปฏิจฺจ  อพฺยากโต  สนิทสฺสโน
ธมฺโม อุปฺปชฺชติ เหตุปจฺจยา: ฯ
	[๕๘๕] เหตุยา ฉ ฯ
	[๕๘๖]   นกุสโล   นอนิทสฺสโน   ธมฺโม   กุสลสฺส   อนิทสฺสนสฺส
ธมฺมสฺส อารมฺมณปจฺจเยน ปจฺจโย: ฯ นวปญฺหา กาตพฺพา ฯ
