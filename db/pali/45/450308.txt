	        กุสลตฺติกอตีตตฺติเก นกุสลตฺติกนอตีตตฺติกํ
	[๘๑๘]   กุสโล   อตีโต   ธมฺโม   นกุสลสฺส  นอตีตสฺส  ธมฺมสฺส
อารมฺมณปจฺจเยน ปจฺจโย: ฯ
	[๘๑๙] อารมฺมเณ ฉ ฯ
	               อนาคตํ อตีตสทิสํ ฯ
	             กุสลตฺติกอตีตารมฺมณตฺติเก
	             นกุสลตฺติกนอตีตารมฺมณตฺติกํ
	[๘๒๐]  กุสลํ  อตีตารมฺมณํ  ธมฺมํ  ปฏิจฺจ  นกุสโล  นอตีตารมฺมโณ
ธมฺโม อุปฺปชฺชติ เหตุปจฺจยา: ฯ
	[๘๒๑] เหตุยา นว ฯ
	[๘๒๒]    กุสลํ    อนาคตารมฺมณํ    ธมฺมํ    ปฏิจฺจ    นกุสโล
นอนาคตารมฺมโณ ธมฺโม อุปฺปชฺชติ เหตุปจฺจยา: ฯ
	[๘๒๓] เหตุยา นว ฯ
	[๘๒๔]    กุสลํ    ปจฺจุปฺปนฺนารมฺมณํ    ธมฺมํ   ปฏิจฺจ   นกุสโล
นปจฺจุปฺปนฺนารมฺมโณ ธมฺโม อุปฺปชฺชติ เหตุปจฺจยา: ฯ
	[๘๒๕] เหตุยา นว ฯ
	            กุสลตฺติกอชฺฌตฺตารมฺมณตฺติเก
	            นกุสลตฺติกนอชฺฌตฺตารมฺมณตฺติกํ
	[๘๒๖]    กุสลํ    อชฺฌตฺตารมฺมณํ    ธมฺมํ    ปฏิจฺจ    นกุสโล
นอชฺฌตฺตารมฺมโณ ธมฺโม อุปฺปชฺชติ เหตุปจฺจยา: ฯ
