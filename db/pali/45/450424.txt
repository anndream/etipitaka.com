	           นจิตฺตสมฺปยุตฺตทุกนสนิทสฺสนตฺติเก
	            จิตฺตสมฺปยุตฺตทุกสนิทสฺสนตฺติกํ
	[๔๙๓]  นจิตฺตสมฺปยุตฺตํ นสนิทสฺสนสปฺปฏิฆํ ธมฺมํ ปฏิจฺจ จิตฺตวิปฺปยุตฺโต
สนิทสฺสนสปฺปฏิโฆ ธมฺโม อุปฺปชฺชติ เหตุปจฺจยา: ฯ
	[๔๙๔] เหตุยา ตีณิ ฯ
	            นจิตฺตสํสฏฺฐทุกนสนิทสฺสนตฺติเก
	             จิตฺตสํสฏฺฐทุกสนิทสฺสนตฺติกํ
	[๔๙๕]  นจิตฺตสํสฏฺฐํ  นสนิทสฺสนสปฺปฏิฆํ  ธมฺมํ  ปฏิจฺจ  จิตฺตสํสฏฺโฐ
สนิทสฺสนสปฺปฏิโฆ ธมฺโม อุปฺปชฺชติ เหตุปจฺจยา: ฯ
	[๔๙๖] เหตุยา ตีณิ ฯ
	          โนจิตฺตสมุฏฺฐานทุกนสนิทสฺสนตฺติเก
	            จิตฺตสมุฏฺฐานทุกสนิทสฺสนตฺติกํ
	[๔๙๗] โนจิตฺตสมุฏฺฐานํ นสนิทสฺสนสปฺปฏิฆํ ธมฺมํ ปฏิจฺจ จิตฺตสมุฏฺฐาโน
สนิทสฺสนสปฺปฏิโฆ      ธมฺโม      อุปฺปชฺชติ      เหตุปจฺจยา:     ฯ
จิตฺตสมุฏฺฐานรูเปเนว ตีณิ ฯ
	            โนจิตฺตสหภุทุกนสนิทสฺสนตฺติเก
	              จิตฺตสหภุทุกสนิทสฺสนตฺติกํ
	[๔๙๘]     โนจิตฺตสหภุํ     นสนิทสฺสนสปฺปฏิฆํ    ธมฺมํ    ปฏิจฺจ
โนจิตฺตสหภู สนิทสฺสนสปฺปฏิโฆ ธมฺโม อุปฺปชฺชติ เหตุปจฺจยา: ฯ
	[๔๙๙] เหตุยา ตีณิ ฯ
