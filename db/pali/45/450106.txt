นกุสลญฺจ        ธมฺมํ        ปฏิจฺจ        นสุขายเวทนายสมฺปยุตฺโต
นกุสโล    จ   นอทุกฺขมสุขายเวทนายสมฺปยุตฺโต   นกุสโล   จ   ธมฺมา
อุปฺปชฺชนฺติ เหตุปจฺจยา: สตฺต ฯ
	[๓๙๕]    นทุกฺขายเวทนายสมฺปยุตฺตํ   นกุสลญฺจ   นอทุกฺขมสุขาย-
เวทนายสมฺปยุตฺตํ   นกุสลญฺจ   ธมฺมํ   ปฏิจฺจ  นสุขายเวทนายสมฺปยุตฺโต
นกุสโล    ธมฺโม   อุปฺปชฺชติ   เหตุปจฺจยา:   นทุกฺขายเวทนายสมฺปยุตฺตํ
นกุสลญฺจ           นอทุกฺขมสุขายเวทนายสมฺปยุตฺตํ          นกุสลญฺจ
ธมฺมํ     ปฏิจฺจ     นทุกฺขายเวทนายสมฺปยุตฺโต     นกุสโล     ธมฺโม
อุปฺปชฺชติ      เหตุปจฺจยา:     นทุกฺขายเวทนายสมฺปยุตฺตํ     นกุสลญฺจ
นอทุกฺขมสุขายเวทนายสมฺปยุตฺตํ       นกุสลญฺจ       ธมฺมํ      ปฏิจฺจ
นอทุกฺขมสุขายเวทนายสมฺปยุตฺโต      นกุสโล      ธมฺโม     อุปฺปชฺชติ
เหตุปจฺจยา: ฯ
	[๓๙๖]    เหตุยา    เอกูนปญฺญาส    อารมฺมเณ   เอกูนปญฺญาส
อวิคเต เอกูนปญฺญาส ฯ
	[๓๙๗]    นสุขายเวทนายสมฺปยุตฺตํ    นอกุสลํ    ธมฺมํ    ปฏิจฺจ
นสุขายเวทนายสมฺปยุตฺโต นอกุสโล ธมฺโม อุปฺปชฺชติ เหตุปจฺจยา: ฯ
	[๓๙๘] เหตุยา เอกูนปญฺญาส ฯ
	[๓๙๙]    นสุขายเวทนายสมฺปยุตฺตํ    นอพฺยากตํ   ธมฺมํ   ปฏิจฺจ
นสุขายเวทนายสมฺปยุตฺโต       นอพฺยากโต      ธมฺโม      อุปฺปชฺชติ
เหตุปจฺจยา: ฯ
