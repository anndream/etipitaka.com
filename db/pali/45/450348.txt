นภาวนายปหาตพฺพํ    นเหตุํ    ธมฺมํ    ปฏิจฺจ    นนภาวนายปหาตพฺโพ
นนเหตุ ธมฺโม อุปฺปชฺชติ เหตุปจฺจยา: เอกํ ฯ
	[๑๑๔๔] เหตุยา เทฺว ฯ
	          ทสฺสเนนปหาตพฺพเหตุกทุกเหตุทุเก
	          นทสฺสเนนปหาตพฺพเหตุกทุกนเหตุทุกํ
	[๑๑๔๕]     ทสฺสเนนปหาตพฺพเหตุกํ     เหตุํ    ธมฺมํ    ปฏิจฺจ
นทสฺสเนนปหาตพฺพเหตุโก    นเหตุ    ธมฺโม   อุปฺปชฺชติ   เหตุปจฺจยา:
ตีณิ ฯ นทสฺสเนนปหาตพฺพเหตุกํ เหตุํ ธมฺมํ ปฏิจฺจ นนทสฺสเนนปหาตพฺพเหตุโก
นเหตุ ธมฺโม อุปฺปชฺชติ เหตุปจฺจยา: ฯ
	               ตีณิ สพฺพตฺถ ปเญฺห ฯ
	[๑๑๔๖]     ทสฺสเนนปหาตพฺพเหตุกํ    นเหตุํ    ธมฺมํ    ปฏิจฺจ
นนทสฺสเนนปหาตพฺพเหตุโก   นนเหตุ   ธมฺโม   อุปฺปชฺชติ   เหตุปจฺจยา:
นทสฺสเนนปหาตพฺพเหตุกํ   นเหตุํ  ธมฺมํ  ปฏิจฺจ  นทสฺสเนนปหาตพฺพเหตุโก
นนเหตุ ธมฺโม อุปฺปชฺชติ เหตุปจฺจยา: ฯ
	[๑๑๔๗] เหตุยา เทฺว ฯ
	                    สงฺขิตฺตํ
	          สรณทุกเหตุทุเก นสรณทุกนเหตุทุกํ
	[๑๑๔๘]   สรณํ   เหตุํ   ธมฺมํ   ปฏิจฺจ  นสรโณ  นเหตุ  ธมฺโม
อุปฺปชฺชติ    เหตุปจฺจยา:    ตีณิ    ฯ   อรณํ   เหตุํ   ธมฺมํ   ปฏิจฺจ
นสรโณ นเหตุ ธมฺโม อุปฺปชฺชติ เหตุปจฺจยา: เอกํ ฯ
