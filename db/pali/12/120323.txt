เทเสตุ   สุคโต   ธมฺมํ   สนฺติ   สตฺตา   อปฺปรชกฺขชาติกา  อสฺสวนตา
ธมฺมสฺส   ปริหายนฺติ   ภวิสฺสนฺติ   ธมฺมสฺส   อญฺญาตาโรติ  ฯ  อิทมโวจ
ภิกฺขเว พฺรหฺมา สหมฺปติ อิทํ วตฺวาน อถาปรํ เอตทโวจ
            ปาตุรโหสิ มคเธสุ ปุพฺเพ
            ธมฺโม อสุทฺโธ สมเลหิ จินฺติโต
            อปาปุเรตํ อมตสฺส ทฺวารํ
            สุณนฺตุ ธมฺมํ วิมเลนานุพุทฺธํ
            เสเล ยถา ปพฺพตมุทฺธนิฏฺฐิโต
            ยถาปิ ปสฺเส ชนตํ สมนฺตโต
            ตถูปมํ ธมฺมมยํ สุเมธ
            ปาสาทมารุยฺห สมนฺตจกฺขุ
            โสกาวกิณฺณํ ๑ ชนตมเปตโสโก
            อเวกฺขสฺสุ ชาติชราภิภูตํ
            อุฏฺเฐหิ วีร วิชิตสงฺคาม
            สตฺถวาห อนณ วิจร โลเก
     เทเสตุ ๒ ภควา ธมฺมํ อญฺญาตาโร ภวิสฺสนฺตีติ ฯ
     [๓๒๓]   อถ   ขฺวาหํ  ภิกฺขเว  พฺรหฺมุโน  จ  อชฺเฌสนํ  วิทิตฺวา
สตฺเตสุ   จ   การุญฺญตํ   ปฏิจฺจ   พุทฺธจกฺขุนา   โลกํ   โวโลเกสึ  ฯ
อทฺทสํ   โข   อหํ   ภิกฺขเว   พุทฺธจกฺขุนา  โลกํ  โวโลเกนฺโต  สตฺเต
#๑ สี. ม. ยุ. โสกาวติณฺณํ ฯ ๒ สี. ม. ยุ. เทสสฺสุ ฯ
