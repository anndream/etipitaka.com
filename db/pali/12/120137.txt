                      มหาสีหนาทสุตฺตํ
     [๑๕๙]  เอวมฺเม  สุตํ  เอกํ สมยํ ภควา เวสาลิยํ วิหรติ พหินคเร
อปรปุเร   ๑   วนสณฺเฑ   ฯ   เตน   โข  ปน  สมเยน  สุนกฺขตฺโต
ลิจฺฉวิปุตฺโต  อจิรปกฺกนฺโต  โหติ  อิมสฺมา  ธมฺมวินยา  ฯ  โส  เวสาลิยํ
ปริสติ   ๒  เอวํ  วาจํ  ภาสติ  นตฺถิ  สมณสฺส  โคตมสฺส  อุตฺตริ  ๓
มนุสฺสธมฺมา      อลมริยญาณทสฺสนวิเสโส      ตกฺกปริยาหตํ     สมโณ
โคตโม    ธมฺมํ    เทเสติ   วีมํสานุจริตํ   สยํ   ปฏิภานํ   ยสฺส   จ
ขฺวาสฺสตฺถาย    ธมฺโม    เทสิโต   โส   นิยฺยาติ   ตกฺกรสฺส   สมฺมา
ทุกฺขกฺขยายาติ ฯ
     [๑๖๐]  อถ  โข  อายสฺมา  สารีปุตฺโต  ปุพฺพณฺหสมยํ  นิวาเสตฺวา
ปตฺตจีวรมาทาย    เวสาลึ    ปิณฺฑาย    ปาวิสิ    ฯ   อสฺโสสิ   โข
อายสฺมา   สารีปุตฺโต   สุนกฺขตฺตสฺส   ลิจฺฉวิปุตฺตสฺส   เวสาลิยํ   ปริสติ
เอวํ    วาจํ    ภาสมานสฺส    นตฺถิ    สมณสฺส    โคตมสฺส   อุตฺตริ
มนุสฺสธมฺมา      อลมริยญาณทสฺสนวิเสโส      ตกฺกปริยาหตํ     สมโณ
โคตโม    ธมฺมํ    เทเสติ   วีมํสานุจริตํ   สยํ   ปฏิภานํ   ยสฺส   จ
ขฺวาสฺสตฺถาย    ธมฺโม    เทสิโต   โส   นิยฺยาติ   ตกฺกรสฺส   สมฺมา
ทุกฺขกฺขยายาติ   ฯ   อถโข   อายสฺมา   สารีปุตฺโต  เวสาลิยํ  ปิณฺฑาย
#๑ สี. ยุ. อวรปุเรติ ปาโฐ ปญฺญายติ ฯ ๒ สี. ยุ. ปริสตินฺติ ปาโฐ ทิสฺสติ ฯ
#๓ ยุ. อุตฺตรึ ฯ
