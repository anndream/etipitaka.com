วา    โหมิ   อาจามภกฺโข   วา   โหมิ   ปิญฺญากภกฺโข   วา   โหมิ
ติณภกฺโข    วา    โหมิ   โคมยภกฺโข   วา   โหมิ   วนมูลผลาหาโร
ยาเปมิ    ปวตฺตผลโภชี    ฯ   โส   สาณานิปิ   ธาเรมิ   มสาณานิปิ
ธาเรมิ    ฉวทุสฺสานิปิ    ธาเรมิ    ปํสุกุลานิปิ    ธาเรมิ   ติรีฏานิปิ
ธาเรมิ  อชินานิปิ  ๑  ธาเรมิ  อชินกฺขิปมฺปิ   ธาเรมิ กุสจีรมฺปิ ธาเรมิ
วากจีรมฺปิ    ธาเรมิ    ผลกจีรมฺปิ   ธาเรมิ   เกสกมฺพลมฺปิ   ธาเรมิ
วาลกมฺพลมฺปิ    ธาเรมิ    อุฬูกปกฺขมฺปิ    ธาเรมิ    เกสมสฺสุโลจโกปิ
โหมิ       เกสมสฺสุโลจนานุโยคมนุยุตฺโต       อุพฺภฏฺฐโก       โหมิ
อาสนปฏิกฺขิตฺโต      อุกฺกุฏิโกปิ      โหมิ      อุกฺกุฏิกปฺปธานมนุยุตฺโต
กณฺฏกาปสฺสยิโกปิ      โหมิ     กณฺฏกาปสฺสเย     เสยฺยํ     กปฺเปมิ
สายตติยกมฺปิ    อุทโกโรหนานุโยคมนุยุตฺโต    วิหรามิ    อิติ   เอวรูปํ
อเนกวิหิตํ    กายสฺส    อาตาปนปริตาปนานุโยคมนุยุตฺโต   วิหรามิ   ฯ
อิทํสุ เม สารีปุตฺต ตปสฺสิตาย โหติ ฯ
     [๑๗๙]  ตตฺรสฺสุ  เม  อิทํ  สารีปุตฺต  ลูขสฺมึ โหติ ฯ เนกวสฺสคณิกํ
รโชชลฺลํ    กาเย    สนฺนิจิตํ    โหติ   ปปฺปฏิกชาตํ   ฯ   เสยฺยถาปิ
สารีปุตฺต   ติณฺฑุกขานุ   เนกวสฺสคณิโก   สนฺนิจิโต   โหติ  ปปฺปฏิกชาโต
เอวเมวสฺสุ    เม    สารีปุตฺต    เนกวสฺสคณิกํ    รโชชลฺลํ    กาเย
สนฺนิจิตํ   โหติ   ปปฺปฏิกชาตํ   ฯ   ตสฺส   มยฺหํ   สารีปุตฺต  น  เอวํ
โหติ   อโห   วตาหํ   อิมํ  รโชชลฺลํ  ปาณินา  ปริมชฺเชยฺยํ  ฯ  อญฺเญ
วา   ปน   เม   อิมํ  รโชชลฺลํ  ปาณินา  ปริมชฺเชยฺยุนฺติ  เอวมฺปิ  เม
#๑ ม. ยุ. อชินมฺปิ ฯ
