โสวจสฺสกรโณ   ฯ   ปุน   จปรํ   อาวุโส   ภิกฺขุ   จุทิโต   โจทเกน
โจทกสฺส   ๑   น   อญฺเญนญฺญํ   ปฏิจรติ   น  พหิทฺธากถํ  อปนาเมติ
น    โกปญฺจ   โทสญฺจ   อปฺปจฺจยญฺจ   ปาตุกโรติ   ยมฺปาวุโส   ภิกฺขุ
จุทิโต  โจทเกน  โจทกสฺส  น อญฺเญนญฺญํ ปฏิจรติ น พหิทฺธากถํ อปนาเมติ
น    โกปญฺจ    โทสญฺจ    อปฺปจฺจยญฺจ   ปาตุกโรติ   อยมฺปิ   ธมฺโม
โสวจสฺสกรโณ   ฯ   ปุน   จปรํ   อาวุโส   ภิกฺขุ   จุทิโต   โจทเกน
โจทกสฺส   น   อปทาเน   น   สมฺปายติ   ยมฺปาวุโส   ภิกฺขุ   จุทิโต
โจทเกน   โจทกสฺส   น   อปทาเน   น   สมฺปายติ   อยมฺปิ   ธมฺโม
โสวจสฺสกรโณ   ฯ   ปุน   จปรํ  อาวุโส  ภิกฺขุ  อมกฺขี  โหติ  อปฬาสี
ยมฺปาวุโส  ภิกฺขุ  อมกฺขี  โหติ  อปฬาสี  อยมฺปิ  ธมฺโม โสวจสฺสกรโณ ฯ
ปุน     จปรํ     อาวุโส     ภิกฺขุ     อนิสฺสุกี     โหติ    อมจฺฉรี
ยมฺปาวุโส  ภิกฺขุ  อนิสฺสุกี  โหติ  อมจฺฉรี  อยมฺปิ ธมฺโม โสวจสฺสกรโณ ฯ
ปุน    จปรํ   อาวุโส   ภิกฺขุ   อสโฐ   โหติ   อมายาวี   ยมฺปาวุโส
ภิกฺขุ   อสโฐ   โหติ   อมายาวี   อยมฺปิ   ธมฺโม   โสวจสฺสกรโณ  ฯ
ปุน   จปรํ   อาวุโส   ภิกฺขุ   อถทฺโธ   โหติ   อนติมานี   ยมฺปาวุโส
ภิกฺขุ   อถทฺโธ   โหติ   อนติมานี   อยมฺปิ   ธมฺโม  โสวจสฺสกรโณ  ฯ
ปุน   จปรํ   อาวุโส   ภิกฺขุ   อสนฺทิฏฺฐิปรามาสี   โหติ   อนาธานคาหี
สุปฏินิสฺสคฺคี      ยมฺปาวุโส      ภิกฺขุ     อสนฺทิฏฺฐิปรามาสี     โหติ
อนาธานคาหี   สุปฏินิสฺสคฺคี   อยมฺปิ   ธมฺโม   โสวจสฺสกรโณ  ฯ  อิเม
วุจฺจนฺตาวุโส โสวจสฺสกรณา ธมฺมา ฯ
#๑ ม. ยุ. อยํ ปาโฐ นตฺถิ ฯ สพฺพตฺถาปิ อีทิสเมว ฯ
