ปญฺญาเปสฺส    ฯ    มคฺคามคฺคญาณทสฺสนวิสุทฺธึ   เจ   อาวุโส   ภควา  อนุ-
ปาทาปรินิพฺพานํ       ปญฺญาเปสฺส      สอุปาทานญฺเญว      สมานํ  อนุปาทา-
ปรินิพฺพานํ  ปญฺญาเปสฺส  ฯ  ปฏิปทาญาณทสฺสนวิสุทฺธึ  เจ  อาวุโส
ภควา    อนุปาทาปรินิพฺพานํ    ปญฺญาเปสฺส    สอุปาทานญฺเญว   สมานํ
อนุปาทาปรินิพฺพานํ   ปญฺญาเปสฺส   ฯ   ญาณทสฺสนวิสุทฺธึ   เจ   อาวุโส
ภควา    อนุปาทาปรินิพฺพานํ    ปญฺญาเปสฺส    สอุปาทานญฺเญว   สมานํ
อนุปาทาปรินิพฺพานํ   ปญฺญาเปสฺส   ฯ   อญฺญตฺร   เจ   อาวุโส  อิเมหิ
ธมฺเมหิ    อนุปาทาปรินิพฺพานํ    อภวิสฺส    ปุถุชฺชโน    ปรินิพฺพาเยยฺย
ปุถุชฺชโน   หิ   อาวุโส   อญฺญตฺร   อิเมหิ   ธมฺเมหิ   ฯ  เตนหาวุโส
อุปมนฺเต   กริสฺสามิ   อุปมายปิเธกจฺเจ   วิญฺญู  ปุริสา  ภาสิตสฺส  อตฺถํ
อาชานนฺติ ฯ
     [๒๙๘]    เสยฺยถาปิ   อาวุโส   รญฺโญ   ปเสนทิสฺส   โกสลสฺส
สาวตฺถิยํ    ปฏิวสนฺตสฺส    สาเกเต    กิญฺจิเทว    อจฺจายิกํ   กรณียํ
อุปฺปชฺเชยฺย   ตสฺส   อนฺตรา   จ  สาวตฺถึ  อนฺตรา  จ  สาเกตํ  สตฺต
รถวินีตานิ   อุปฏฺฐเปยฺยุํ   อถ   โข  อาวุโส  ราชา  ปเสนทิ  โกสโล
สาวตฺถิยา   นิกฺขมิตฺวา   อนฺเตปุรทฺวาเร   ปฐมํ   รถวินีตํ   อภิรูเหยฺย
ปฐเมน    รถวินีเตน    ทุติยํ   รถวินีตํ   ปาปุเณยฺย   ปฐมํ   รถวินีตํ
วิสฺสชฺเชยฺย   ทุติยํ   รถวินีตํ   อภิรูเหยฺย   ทุติเยน   รถวินีเตน  ตติยํ
รถวินีตํ    ปาปุเณยฺย   ทุติยํ   รถวินีตํ   วิสฺสชฺเชยฺย   ตติยํ   รถวินีตํ
อภิรูเหยฺย   ตติเยน   รถวินีเตน   จตุตฺถํ   รถวินีตํ   ปาปุเณยฺย  ตติยํ
