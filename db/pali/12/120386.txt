นิกฺขิปิตฺวา   อิเมสํเยว   อายสฺมนฺตานํ   จิตฺตสฺส   วเสน   วตฺเตยฺยนฺติ
โส   โข  อหํ  ภนฺเต  สกํ  จิตฺตํ  นิกฺขิปิตฺวา  อิเมสํเยว  อายสฺมนฺตานํ
จิตฺตสฺส   วเสน  วตฺตามิ  นานา  หิ  โข  โน  ภนฺเต  กายา  เอกญฺจ
ปน   มญฺเญ   จิตฺตนฺติ  ฯ  อายสฺมาปิ  โข  นนฺทิโย  ฯเปฯ  อายสฺมาปิ
โข  กิมิโล  ภควนฺตํ  เอตทโวจ  อิธ  มยฺหมฺปิ  โข  ภนฺเต  เอวํ  โหติ
ลาภา  วต  เม  สุลทฺธํ  วต  เม  โยหํ  เอวรูเปหิ  สพฺรหฺมจารีหิ สทฺธึ
วิหรามีติ   ตสฺส   มยฺหํ  ภนฺเต  อิเมสุ  อายสฺมนฺเตสุ  เมตฺตํ  กายกมฺมํ
ปจฺจุปฏฺฐิตํ  อาวี  เจว  รโห  จ  เมตฺตํ  วจีกมฺมํ  ... เมตฺตํ มโนกมฺมํ
ปจฺจุปฏฺฐิตํ   อาวี   เจว   รโห   จ  ตสฺส  มยฺหํ  ภนฺเต  เอวํ  โหติ
ยนฺนูนาหํ   สกํ   จิตฺตํ   นิกฺขิปิตฺวา   อิเมสํเยว  อายสฺมนฺตานํ  จิตฺตสฺส
วเสน   วตฺเตยฺยนฺติ   โส   โข   อหํ   ภนฺเต  สกํ  จิตฺตํ  นิกฺขิปิตฺวา
อิเมสํเยว   อายสฺมนฺตานํ   จิตฺตสฺส   วเสน   วตฺตามิ  นานา  หิ  โข๙
โน   ภนฺเต  กายา  เอกญฺจ  ปน  มญฺเญ  จิตฺตนฺติ  ฯ  เอวํ  โข  มยํ
ภนฺเต   สมคฺคา   สมฺโมทมานา   อวิวทมานา   ขีโรทกีภูตา   อญฺญมญฺญํ
ปิยจกฺขูหิ สมฺปสฺสนฺตา วิหรามาติ ฯ
     [๓๖๔]   สาธุ   สาธุ   อนุรุทฺธา   กจฺจิ   ปน   โว  อนุรุทฺธา
อปฺปมตฺตา   อาตาปิโน   ปหิตตฺตา   วิหรถาติ   ฯ   ตคฺฆ  มยํ  ภนฺเต
อปฺปมตฺตา    อาตาปิโน    ปหิตตฺตา   วิหรามาติ   ฯ   ยถากถํ   ปน
ตุเมฺห   อนุรุทฺธา   อปฺปมตฺตา  อาตาปิโน  ปหิตตฺตา  วิหรถาติ  ฯ  อิธ
ปน   ๑  ภนฺเต  อมฺหากํ  โย  ปฐมํ  คามโต  ปิณฺฑาย  ปฏิกฺกมติ  โส
#๑ โป. ม. ปนสทฺโท น ทิสฺสติ ฯ
