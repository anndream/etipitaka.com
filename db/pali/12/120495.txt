ภิกฺขเว   ปฏิเวทยามิ   โว   ภิกฺขเว   มา   โว  สามญฺญตฺถิกานํ  สตํ
สามญฺญตฺโถ ปริหายิ สติ ๑ อุตฺตรึ กรณีเย ฯ
     [๔๖๑]   กิญฺจ   ภิกฺขเว   อุตฺตรึ   กรณียํ   ฯ   ปริสุทฺโธ  โน
กายสมาจาโร   ภวิสฺสติ   อุตฺตาโน  วิวโฏ  น  จ  ฉิทฺทวา  สํวุโต  จ
ตาย   จ   ปน   ปริสุทฺธกายสมาจารตาย  เนวตฺตานุกฺกํสิสฺสาม  น  ปรํ
วมฺภิสฺสามาติ   เอวญฺหิ   โว   ภิกฺขเว   สิกฺขิตพฺพํ  ฯ  สิยา  โข  ปน
ภิกฺขเว     ตุมฺหากํ     เอวมสฺส     หิโรตฺตปฺเปนมฺห     สมนฺนาคตา
ปริสุทฺโธ     โน    กายสมาจาโร    อลเมตฺตาวตา    กตเมตฺตาวตา
อนุปฺปตฺโต   โน   สามญฺญตฺโถ   นตฺถิ   โน   กิญฺจิ   อุตฺตรึ  กรณียนฺติ
ตาวตเกเนว   จ   ตุฏฺฐึ   อาปชฺเชยฺยาถ   อาโรจยามิ   โว  ภิกฺขเว
ปฏิเวทยามิ   โว   ภิกฺขเว  มา  โว  สามญฺญตฺถิกานํ  สตํ  สามญฺญตฺโถ
ปริหายิ สติ อุตฺตรึ กรณีเย ฯ
     [๔๖๒]   กิญฺจ   ภิกฺขเว   อุตฺตรึ   กรณียํ   ฯ   ปริสุทฺโธ  โน
วจีสมาจาโร   ภวิสฺสติ   อุตฺตาโน   วิวโฏ  น  จ  ฉิทฺทวา  สํวุโต  จ
ตาย   จ   ปน   ปริสุทฺธวจีสมาจารตาย   เนวตฺตานุกฺกํสิสฺสาม  น  ปรํ
วมฺภิสฺสามาติ   เอวญฺหิ   โว   ภิกฺขเว   สิกฺขิตพฺพํ  ฯ  สิยา  โข  ปน
ภิกฺขเว     ตุมฺหากํ     เอวมสฺส     หิโรตฺตปฺเปนมฺห     สมนฺนาคตา
ปริสุทฺโธ   โน   กายสมาจาโร  ปริสุทฺโธ  วจีสมาจาโร  อลเมตฺตาวตา
กตเมตฺตาวตา    อนุปฺปตฺโต    โน   สามญฺญตฺโถ   นตฺถิ   โน   กิญฺจิ
อุตฺตรึ   กรณียนฺติ   ตาวตเกเนว  จ  ตุฏฺฐึ  อาปชฺเชยฺยาถ  อาโรจยามิ
#๑ โป. สพฺพตฺถ อยํ ปาโฐ นตฺถิ ฯ
