อเนกพฺยญฺชนํ เนวสฺส ตํ โหติ อนฺตรายาย ๑ ฯ
     [๙๗]  โส  เมตฺตาสหคเตน  เจตสา  เอกํ  ทิสํ  ผริตฺวา  วิหรติ
ตถา   ทุติยํ   ตถา   ตติยํ   ตถา   จตุตฺถํ   ฯ  อิติ  อุทฺธมโธ  ติริยํ
สพฺพธิ    สพฺพตฺตตาย    สพฺพาวนฺตํ   โลกํ   เมตฺตาสหคเตน   เจตสา
วิปุเลน   มหคฺคเตน   อปฺปมาเณน   อเวเรน   อพฺยาปชฺเฌน   ผริตฺวา
วิหรติ     ฯ    กรุณาสหคเตน    เจตสา    ฯเปฯ    มุทิตาสหคเตน
เจตสา   ฯเปฯ  อุเปกฺขาสหคเตน  เจตสา  เอกํ  ทิสํ  ผริตฺวา  วิหรติ
ตถา   ทุติยํ   ตถา   ตติยํ   ตถา   จตุตฺถํ   ฯ  อิติ  อุทฺธมโธ  ติริยํ
สพฺพธิ    สพฺพตฺตตาย   สพฺพาวนฺตํ   โลกํ   อุเปกฺขาสหคเตน   เจตสา
วิปุเลน   มหคฺคเตน   อปฺปมาเณน   อเวเรน   อพฺยาปชฺเฌน   ผริตฺวา
วิหรติ   ฯ   โส   อตฺถิ   อิทํ   อตฺถิ  หีนํ  อตฺถิ  ปณีตํ  อตฺถิ  อิมสฺส
สญฺญาคตสฺส   อุตฺตรึ   นิสฺสรณนฺติ   ปชานาติ   ฯ  ตสฺส  เอวํ  ชานโต
เอวํ    ปสฺสโต    กามาสวาปิ    จิตฺตํ   วิมุจฺจติ   ภวาสวาปิ   จิตฺตํ
วิมุจฺจติ     อวิชฺชาสวาปิ    จิตฺตํ    วิมุจฺจติ    วิมุตฺตสฺมึ    วิมุตฺตมิติ
ญาณํ   โหติ   ขีณา   ชาติ   วุสิตํ   พฺรหฺมจริยํ   กตํ   กรณียํ  นาปรํ
อิตฺถตฺตายาติ   ปชานาติ   ฯ   อยํ   วุจฺจติ   ภิกฺขเว   ภิกฺขุ  สินาโต
อนฺตเรน สินาเนนาติ ฯ
     [๙๘]   เตน   โข  ปน  สมเยน  สุนฺทริกภารทฺวาโช  พฺราหฺมโณ
ภควโต   อวิทูเร   นิสินฺโน   โหติ   ฯ   อถ  โข  สุนฺทริกภารทฺวาโช
#๑ สี. อนฺตรธาย ฯ
