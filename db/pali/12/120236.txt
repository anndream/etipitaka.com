โข   เม   ภิกฺขเว   รตฺติยา   ปฐเม  ยาเม  ปฐมา  วิชฺชา  อธิคตา
อวิชฺชา   วิหตา   วิชฺชา   อุปฺปนฺนา  ตโม  วิหโต  อาโลโก  อุปฺปนฺโน
ยถาตํ    อปฺปมตฺตสฺส    อาตาปิโน    ปหิตตฺตสฺส   วิหรโต   ฯ   โส
เอวํ  สมาหิเต  จิตฺเต  ปริสุทฺเธ  ปริโยทาเต  อนงฺคเณ  วิคตุปกฺกิเลเส
มุทุภูเต   กมฺมนิเย   ฐิเต   อาเนญฺชปฺปตฺเต   สตฺตานํ  จุตูปปาตญาณาย
จิตฺตํ  อภินินฺนาเมสึ  โส  ทิพฺเพน  จกฺขุนา  วิสุทฺเธน  อติกฺกนฺตมานุสเกน
สตฺเต     ปสฺสามิ     จวมาเน     อุปปชฺชมาเน     ฯเปฯ    อิเม
วต   โภนฺโต  สตฺตา  กายทุจฺจริเตน  สมนฺนาคตา  ฯเปฯ  อิติ  ทิพฺเพน
จกฺขุนา    วิสุทฺเธน   อติกฺกนฺตมานุสเกน   สตฺเต   ปสฺสามิ   จวมาเน
อุปปชฺชมาเน    หีเน   ปณีเต   สุวณฺเณ   ทุพฺพณฺเณ   สุคเต   ทุคฺคเต
ยถากมฺมูปเค   สตฺเต   ปชานามิ   ฯ  อยํ  โข  เม  ภิกฺขเว  รตฺติยา
มชฺฌิเม   ยาเม   ทุติยา   วิชฺชา   อธิคตา   อวิชฺชา   วิหตา  วิชฺชา
อุปฺปนฺนา   ตโม   วิหโต   อาโลโก   อุปฺปนฺโน   ยถาตํ   อปฺปมตฺตสฺส
อาตาปิโน   ปหิตตฺตสฺส   วิหรโต   ฯ   โส   เอวํ   สมาหิเต  จิตฺเต
ปริสุทฺเธ   ปริโยทาเต   อนงฺคเณ   วิคตุปกฺกิเลเส   มุทุภูเต  กมฺมนิเย
ฐิเต    อาเนญฺชปฺปตฺเต   อาสวานํ   ขยญาณาย   จิตฺตํ   อภินินฺนาเมสึ
โส    อิทํ    ทุกฺขนฺติ    ยถาภูตํ    อพฺภญฺญาสึ    อยํ   ทุกฺขสมุทโยติ
ยถาภูตํ   อพฺภญฺญาสึ   อยํ   ทุกฺขนิโรโธติ   ยถาภูตํ   อพฺภญฺญาสึ   อยํ
ทุกฺขนิโรธคามินี    ปฏิปทาติ    ยถาภูตํ   อพฺภญฺญาสึ   อิเม   อาสวาติ
ยถาภูตํ    อพฺภญฺญาสึ    อยํ    อาสวสมุทโยติ    ยถาภูตํ   อพฺภญฺญาสึ
