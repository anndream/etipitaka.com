โอภาเสตฺวา  เยนาหํ  เตนุปสงฺกมิ  อุปสงฺกมิตฺวา  เอกมนฺตํ  อฏฺฐาสิ  ฯ
เอกมนฺตํ   ฐิตา  โข  ภนฺเต  สา  เทวตา  มํ  เอตทโวจ  ภิกฺขุ  ภิกฺขุ
อยํ   วมฺมิโก   รตฺตึ   ธูมายติ   ทิวา   ปชฺชลติ  พฺราหฺมโณ  เอวมาห
อภิกฺขน   สุเมธ   สตฺถํ   อาทายาติ   ฯ   อภิกฺขนนฺโต  สุเมโธ  สตฺถํ-
อาทาย   อทฺทส   ปลิงฺคํ   ปลิงฺคา   ภนฺเตติ  ฯ  พฺราหฺมโณ  เอวมาห
อุกฺขิป   ปลิงฺคํ   อภิกฺขน   สุเมธ   สตฺถํ   อาทายาติ  ฯ  อภิกฺขนนฺโต
สุเมโธ   สตฺถํ   อาทาย   อทฺทส   อุทฺธุมายิกํ   อุทฺธุมายิกา   ภนฺเตติ
ฯเปฯ   อทฺทส   นาคํ   นาโค   ภนฺเตติ   ฯ   พฺราหฺมโณ   เอวมาห
ติฏฺฐตุ   นาโค   มา   นาคํ   ฆฏฺเฏสิ   นโม   กโรหิ  นาคสฺสาติ  ฯ
อิเม    โข   ตฺวํ   ภิกฺขุ   ปณฺณรส   ปเญฺห   ภควนฺตํ   อุปสงฺกมิตฺวา
ปุจฺเฉยฺยาสิ   ยถา   เต  ภควา  พฺยากโรติ  ตถา  นํ  ธาเรยฺยาสิ  ฯ
นาหนฺตํ    ภิกฺขุ   ปสฺสามิ   สเทวเก   โลเก   สมารเก   สพฺรหฺมเก
สสฺสมณพฺราหฺมณิยา    ปชาย    สเทวมนุสฺสาย   โย   อิเมสํ   ปญฺหานํ
เวยฺยากรเณน  จิตฺตํ  อาราเธยฺย  อญฺญตฺร ตถาคเตน วา ตถาคตสาวเกน
วา     อิโต     วา    ปน    สุตฺวาติ    ฯ    อิทมโวจ    ภนฺเต
สา   เทวตา   อิทํ   วตฺวา   ตตฺเถว   อนฺตรธายิ   ฯ  โก  นุ  โข
ภนฺเต   วมฺมิโก   กา   รตฺตึ   ธูมายนา   กา   ทิวา  ปชฺชลนา  โก
พฺราหฺมโณ   โก   สุเมโธ   กึ  สตฺถํ  กา  อภิกฺขนา  ๑  กา  ปลิงฺคี
กา   อุทฺธุมายิกา   โก   ทฺวิธาปโถ   กึ   ปงฺกวารํ  โก  กุมฺโม  กา
#๑ ยุ. กึ อภิกฺขณํ ฯ
