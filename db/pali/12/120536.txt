อาวุโส  เวทนาติ  วุจฺจตีติ  ฯ  เวเทติ  เวเทตีติ  โข  อาวุโส  ตสฺมา
เวทนาติ   วุจฺจติ   กิญฺจ   เวเทติ   สุขมฺปิ  เวเทติ  ทุกฺขมฺปิ  เวเทติ
อทุกฺขมสุขมฺปิ    เวเทติ   เวเทติ   เวเทตีติ   โข   อาวุโส   ตสฺมา
เวทนาติ   วุจฺจตีติ   ฯ   สญฺญา   สญฺญาติ  อาวุโส  วุจฺจติ  กิตฺตาวตา
นุ   โข   อาวุโส  สญฺญาติ  วุจฺจตีติ  ฯ  สญฺชานาติ  สญฺชานาตีติ   โข
อาวุโส    ตสฺมา    สญฺญาติ    วุจฺจติ    กิญฺจ   สญฺชานาติ   นีลกมฺปิ
สญฺชานาติ   ปีตกมฺปิ   สญฺชานาติ   โลหิตกมฺปิ   สญฺชานาติ   โอทาตมฺปิ
สญฺชานาติ   สญฺชานาติ   สญฺชานาตีติ   โข   อาวุโส   ตสฺมา  สญฺญาติ
วุจฺจตีติ   ฯ   ยา   จาวุโส   เวทนา  ยา  จ  สญฺญา  ยญฺจ  วิญฺญาณํ
อิเม    ธมฺมา    สํสฏฺฐา   อุทาหุ   วิสํสฏฺฐา   ลพฺภา   จ   ปนิเมสํ
ธมฺมานํ    วินิพฺภุชิตฺวา    วินิพฺภุชิตฺวา   นานากรณํ   ปญฺญาเปตุนฺติ   ฯ
ยา    จาวุโส   เวทนา   ยา   จ   สญฺญา   ยญฺจ   วิญฺญาณํ   อิเม
ธมฺมา   สํสฏฺฐา   โน   วิสํสฏฺฐา   น   จ   ลพฺภา   อิเมสํ  ธมฺมานํ
วินิพฺภุชิตฺวา    วินิพฺภุชิตฺวา    นานากรณํ    ปญฺญาเปตุํ    ยํ   จาวุโส
เวเทติ   ตํ   สญฺชานาติ   ยํ   วิชานาติ   ตํ  วิชานาติ  ตสฺมา  อิเม
ธมฺมา   สํสฏฺฐา   โน   วิสํสฏฺฐา   น   จ   ลพฺภา   อิเมสํ  ธมฺมานํ
วินิพฺภุชิตฺวา วินิพฺภุชิตฺวา นานากรณํ ปญฺญาเปตุนฺติ ฯ
     [๔๙๖]   นิสฺสฏฺเฐน   หาวุโส   ปญฺจหิ   อินฺทฺริเยหิ   ปริสุทฺเธน
มโนวิญฺญาเณน   กึ   เนยฺยนฺติ   ฯ   นิสฺสฏฺเฐน   จ   อาวุโส  ปญฺจหิ
อินฺทฺริเยหิ     ปริสุทฺเธน     มโนวิญฺญาเณน     อนนฺโต    อากาโสติ
