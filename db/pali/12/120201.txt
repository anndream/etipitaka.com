จปรํ   อาวุโส   ภิกฺขุนา   อตฺตนาว   อตฺตานํ   เอวํ   ปจฺจเวกฺขิตพฺพํ
กินฺนุโขมฺหิ  มกฺขี  ปฬาสีติ  ฯ  สเจ  อาวุโส  ภิกฺขุ ปจฺจเวกฺขมาโน เอวํ
ชานาติ  มกฺขี  โขมฺหิ  ปฬาสีติ  เตนาวุโส  ภิกฺขุนา  เตสํเยว  ปาปกานํ
อกุสลานํ    ธมฺมานํ   ปหานาย   วายมิตพฺพํ   สเจ   ปนาวุโส   ภิกฺขุ
ปจฺจเวกฺขมาโน   เอวํ   ชานาติ   อมกฺขี  โขมฺหิ  อปฬาสีติ  เตนาวุโส
ภิกฺขุนา    เตเนว    ปีติปาโมชฺเชน    วิหาตพฺพํ    อโหรตฺตานุสิกฺขินา
กุสเลสุ   ธมฺเมสุ   ฯ  ปุน  จปรํ  อาวุโส  ภิกฺขุนา  อตฺตนาว  อตฺตานํ
เอวํ   ปจฺจเวกฺขิตพฺพํ   กินฺนุโขมฺหิ   อิสฺสุกี  มจฺฉรีติ  ฯ  สเจ  อาวุโส
ภิกฺขุ    ปจฺจเวกฺขมาโน    เอวํ   ชานาติ   อิสฺสุกี   โขมฺหิ   มจฺฉรีติ
เตนาวุโส   ภิกฺขุนา   เตสํเยว  ปาปกานํ  อกุสลานํ  ธมฺมานํ  ปหานาย
วายมิตพฺพํ   ฯ   สเจ  ปนาวุโส  ภิกฺขุ  ปจฺจเวกฺขมาโน  เอวํ  ชานาติ
อนิสฺสุกี   โขมฺหิ  อมจฺฉรีติ  เตนาวุโส  ภิกฺขุนา  เตเนว  ปีติปาโมชฺเชน
วิหาตพฺพํ   อโหรตฺตานุสิกฺขินา  กุสเลสุ  ธมฺเมสุ  ฯ  ปุน  จปรํ  อาวุโส
ภิกฺขุนา   อตฺตนาว   อตฺตานํ   เอวํ   ปจฺจเวกฺขิตพฺพํ  กินฺนุโขมฺหิ  สโฐ
มายาวีติ   ฯ   สเจ   อาวุโส   ภิกฺขุ  ปจฺจเวกฺขมาโน  เอวํ  ชานาติ
สโฐ   โขมฺหิ   มายาวีติ   เตนาวุโส   ภิกฺขุนา   เตสํเยว   ปาปกานํ
อกุสลานํ   ธมฺมานํ   ปหานาย   วายมิตพฺพํ   ฯ  สเจ  ปนาวุโส  ภิกฺขุ
ปจฺจเวกฺขมาโน   เอวํ   ชานาติ  อสโฐ  โขมฺหิ  อมายาวีติ  เตนาวุโส
ภิกฺขุนา   เตเนว  ปีติปาโมชฺเชน  วิหาตพฺพํ  อโหรตฺตานุสิกฺขินา  กุสเลสุ
ธมฺเมสุ   ฯ   ปุน   จปรํ   อาวุโส  ภิกฺขุนา  อตฺตนาว  อตฺตานํ  เอวํ
