อาสวา     วิฆาตปริฬาหา     ปฏิเสวโต    เอวํส    เต    อาสวา
วิฆาตปริฬาหา   น   โหนฺติ   ฯ   อิเม   วุจฺจนฺติ   ภิกฺขเว   อาสวา
ปฏิเสวนา ปหาตพฺพา ฯ
     [๑๕]   กตเม   จ  ภิกฺขเว  อาสวา  อธิวาสนา  ปหาตพฺพา  ฯ
อิธ   ภิกฺขเว   ภิกฺขุ   ปฏิสงฺขา  โยนิโส  ขโม  โหติ  สีตสฺส  อุณฺหสฺส
ชิฆจฺฉาย     ปิปาสาย     ฑํสมกสวาตาตปสิรึสปสมฺผสฺสานํ     ทุรุตฺตานํ
ทุราคตานํ    วจนปถานํ   อุปฺปนฺนานํ   สารีริกานํ   เวทนานํ   ทุกฺขานํ
ติปฺปานํ     ขรานํ    กฏุกานํ    อสาตานํ    อมนาปานํ    ปาณหรานํ
อธิวาสกชาติโก   โหติ  ฯ  ยญฺหิสฺส  ภิกฺขเว  อนธิวาสยโต  อุปฺปชฺเชยฺยุํ
อาสวา     วิฆาตปริฬาหา    อธิวาสยโต    เอวํส    เต    อาสวา
วิฆาตปริฬาหา   น   โหนฺติ   ฯ   อิเม   วุจฺจนฺติ   ภิกฺขเว   อาสวา
อธิวาสนา ปหาตพฺพา ฯ
     [๑๖]   กตเม   จ  ภิกฺขเว  อาสวา  ปริวชฺชนา  ปหาตพฺพา  ฯ
อิธ   ภิกฺขเว   ภิกฺขุ   ปฏิสงฺขา   โยนิโส   จณฺฑํ   หตฺถึ   ปริวชฺเชติ
จณฺฑํ    อสฺสํ   ปริวชฺเชติ   จณฺฑํ   โคณํ   ปริวชฺเชติ   จณฺฑํ   กุกฺกุรํ
ปริวชฺเชติ   อหึ   ขาณณ   กณฺฏกฏฺฐานํ   ๑   โสพฺภํ   ปปาตํ  จนฺทนิกํ
โอฬิคลฺลํ   ฯ   ยถารูเป  อนาสเน  นิสินฺนํ  ยถารูเป  อโคจเร  จรนฺตํ
ยถารูเป    ปาปเก   มิตฺเต   ภชนฺตํ   วิญฺญู   สพฺรหฺมจารี   ปาปเกสุ
ฐาเนสุ   โอกปฺเปยฺยุํ   ฯ   โส   ตญฺจ   อนาสนํ  ตญฺจ  อโคจรํ  เต
#๑ สี. กณฺฏกธานํ ฯ
