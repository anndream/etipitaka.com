อสมุจฺฉินฺโน  โหติ  ฯ  ปุน  จปรํ  ภิกฺขเว  ภิกฺขุ  ยาวทตฺถํ อุทราวเทหกํ
ภุญฺชิตฺวา    เสยฺยสุขํ    ปสฺสสุขํ   มิทฺธสุขํ   อนุยุญฺชนฺโต   วิหรติ   ฯ
โย   โส   ภิกฺขเว  ภิกฺขุ  ยาวทตฺถํ  อุทราวเทหกํ  ภุญฺชิตฺวา  เสยฺยสุขํ
ปสฺสสุขํ    มิทฺธสุขํ    อนุยุญฺชนฺโต   วิหรติ   ตสฺส   จิตฺตํ   น   นมติ
อาตปฺปาย   อนุโยคาย   สาตจฺจาย   ปธานาย   ฯ   ยสฺส   จิตฺตํ  น
นมติ    อาตปฺปาย    อนุโยคาย   สาตจฺจาย   ปธานาย   เอวมสฺสายํ
จตุตฺโถ    เจตโส   วินิพนฺโธ   อสมุจฺฉินฺโน   โหติ   ฯ   ปุน   จปรํ
ภิกฺขเว   ภิกฺขุ   อญฺญตรํ  เทวนิกายํ  ปณิธาย  พฺรหฺมจริยํ  จริสฺสติ  ๑
อิมินาหํ   สีเลน   วา   วตฺเตน   วา  ตเปน  วา  พฺรหฺมจริเยน  วา
เทโว   วา  ภวิสฺสามิ  เทวญฺญตโร  วาติ  ฯ  โย  โส  ภิกฺขเว  ภิกฺขุ
อญฺญตรํ    เทวนิกายํ   ปณิธาย   พฺรหฺมจริยํ   จริสฺสติ   ๒   อิมินาหํ
สีเลน   วา  วตฺเตน  วา  ตเปน  วา  พฺรหฺมจริเยน  วา  เทโว  วา
ภวิสฺสามิ   เทวญฺญตโร   วาติ   ตสฺส   จิตฺตํ   น   นมติ   อาตปฺปาย
อนุโยคาย   สาตจฺจาย  ปธานาย  ฯ  ยสฺส  จิตฺตํ  น  นมติ  อาตปฺปาย
อนุโยคาย    สาตจฺจาย    ปธานาย   เอวมสฺสายํ   ปญฺจโม   เจตโส
วินิพนฺโธ   อสมุจฺฉินฺโน   โหติ   ฯ   อิมสฺส   ปญฺจ  เจตโส  วินิพนฺธา
อสมุจฺฉินฺนา   โหนฺติ   ฯ   ยสฺส  กสฺสจิ  ภิกฺขเว  ภิกฺขุโน  อิเม  ปญฺจ
เจโตขีลา   อปฺปหีนา   อิเม   ปญฺจ   เจตโส   วินิพนฺธา  อสมุจฺฉินฺนา
โหนฺติ  ๓  โส  วติมสฺมึ  ธมฺมวินเย  วุฑฺฒึ  วิรูฬฺหึ เวปุลฺลํ อาปชฺชิสฺสตีติ
เนตํ ฐานํ วิชฺชติ ฯ
#๑-๒ ม. ยุ. จรติ ฯ ๓ ม. ยุ. อยํ ปาโฐ นตฺถิ ฯ
