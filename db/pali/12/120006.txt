มญฺญติ     นิพฺพานโต     มญฺญติ    นิพฺพานมฺเมติ    มญฺญติ    นิพฺพานํ
อภินนฺทติ ฯ ตํ กิสฺส เหตุ ฯ อปริญฺญาตํ ตสฺสาติ วทามิ ฯ
     ปุถุชฺชนวเสน ปฐมนยภูมิปริจฺเฉโท ฯ
     [๓]   โยปิ  โส  ภิกฺขเว  ภิกฺขุ  เสโข  อปฺปตฺตมานโส  อนุตฺตรํ
โยคกฺเขมํ   ปตฺถยมาโน   วิหรติ   ฯ  โสปิ  ปฐวึ  ปฐวิโต  อภิชานาติ
ปฐวึ    ปฐวิโต    อภิญฺญาย    ปฐวึ    มามญฺญิ    ปฐวิยา   มามญฺญิ
ปฐวิโต   มามญฺญิ   ปฐวิมฺเมติ   มามญฺญิ   ปฐวึ  มาภินนฺทิ  ๑  ฯ  ตํ
กิสฺส   เหตุ  ฯ  ปริญฺเญยฺยํ  ตสฺสาติ  วทามิ  ฯเปฯ  อาปํ  เตชํ  วายํ
ภูเต    เทเว   ปชาปตึ   พฺรหฺมํ   อาภสฺสเร   สุภกิเณฺห   เวหปฺผเล
อภิภุํ      อากาสานญฺจายตนํ      วิญฺญาณญฺจายตนํ     อากิญฺจญฺญายตนํ
เนวสญฺญานาสญฺญายตนํ   ทิฏฺฐํ   สุตํ   มุตํ   วิญฺญาตํ   เอกตฺตํ  นานตฺตํ
สพฺพํ     นิพฺพานํ    นิพฺพานโต    อภิชานาติ    นิพฺพานํ    นิพฺพานโต
อภิญฺญาย    นิพฺพานํ    มามญฺญิ    นิพฺพานสฺมึ    มามญฺญิ    นิพฺพานโต
มามญฺญิ    นิพฺพานมฺเมติ    มามญฺญิ    นิพฺพานํ    มาภินนฺทิ    ฯ   ตํ
กิสฺส เหตุ ฯ ปริญฺเญยฺยํ ตสฺสาติ วทามิ ฯ
     เสขวเสน ทุติยนยภูมิปริจฺเฉโท ฯ
     [๔]    โยปิ   โส   ภิกฺขเว   ภิกฺขุ   อรหํ  ขีณาสโว  วุสิตวา
กตกรณีโย      โอหิตภาโร     อนุปฺปตฺตสทตฺโถ     ปริกฺขีณภวสํโยชโน
สมฺมทญฺญา    วิมุตฺโต    โสปิ    ปฐวึ    ปฐวิโต   อภิชานาติ   ปฐวึ
#๑ กตฺถจิ มาภินนฺทติ ฯ
