                      จูฬโคปาลสุตฺตํ
     [๓๘๘]   เอวมฺเม   สุตํ   เอกํ   สมยํ   ภควา  วชฺชีสุ  วิหรติ
อุกฺกเวลายํ   คงฺคาย  นทิยา  ตีเร  ฯ  ตตฺร โข ภควา ภิกฺขู อามนฺเตสิ
ภิกฺขโวติ ฯ ภทนฺเตติ เต ภิกฺขู ภควโต ปจฺจสฺโสสุํ ฯ
     [๓๘๙]  ภควา  เอตทโวจ  ภูตปุพฺพํ  ภิกฺขเว  มาคธโก โคปาลโก
ทุปฺปญฺญชาติโก   วสฺสานํ   ปจฺฉิเม   มาเส  สารทสมเย  อสมเวกฺขิตฺวา
คงฺคาย  นทิยา  โอริมตีรํ  อสมเวกฺขิตฺวา  ปาริมตีรํ  อติตฺเถเนว  คาโว
ปตาเรสิ  อุตฺตรนฺตีรํ  วิเทหานํ  ๑  ฯ  อถ  โข  ภิกฺขเว คาโว มชฺเฌ
คงฺคาย   นทิยา   โสเต   อามณฺฑลิกํ   กริตฺวา   ตตฺเถว   อนยพฺยสนํ
อาปชฺชึสุ    ตํ   กิสฺส   เหตุ   ตถา   หิ   โส   ภิกฺขเว   มาคธโก
โคปาลโก    ทุปฺปญฺญชาติโก   วสฺสานํ   ปจฺฉิเม   มาเส   สารทสมเย
อสมเวกฺขิตฺวา   คงฺคาย   นทิยา   โอริมตีรํ   อสมเวกฺขิตฺวา  ปาริมตีรํ
อติตฺเถเนว   คาโว   ปตาเรสิ   อุตฺตรนฺตีรํ   วิเทหานํ  เอวเมว  โข
ภิกฺขเว   เยเกจิ   ๒   สมณา  วา  พฺราหฺมณา  วา  อกุสลา  อิมสฺส
โลกสฺส   อกุสลา   ปรสฺส   โลกสฺส   อกุสลา   มารเธยฺยสฺส  อกุสลา
อมารเธยฺยสฺส   อกุสลา   มจฺจุเธยฺยสฺส   อกุสลา  อมจฺจุเธยฺยสฺส  เตสํ
เย   โสตพฺพํ   สทฺทหาตพฺพํ   มญฺญิสฺสนฺติ   เตสํ   ตํ  ภวิสฺสติ  ทีฆรตฺตํ+
อหิตาย ทุกฺขาย ฯ
     [๓๙๐]   ภูตปุพฺพํ   ภิกฺขเว  มาคธโก  โคปาลโก  สปฺปญฺญชาติโก
#๑ โป. ม. สุวิเทหานํ ฯ อิโต ปรํ อีทิสเมว ฯ ๒ ม. เย หิ เกจิ ฯ
