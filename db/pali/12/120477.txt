อิมญฺเจ   ตุเมฺห   ภิกฺขเว   ทิฏฺฐึ   เอวํ   ปริสุทฺธํ   เอวํ  ปริโยทาตํ
อลฺลีเยถ  เกฬาเยถ  ธเนยฺยาถ  ๑  มมาเยถ  อปิ  นุ  ตุเมฺห ภิกฺขเว
กุลฺลูปมํ  ธมฺมํ  เทสิตํ  อาชาเนยฺยาถ  นิตฺถรณตฺถาย  โน คหณตฺถายาติ ฯ
โน    เหตํ   ภนฺเต   ฯ   อิมญฺเจ   ตุเมฺห   ภิกฺขเว   ทิฏฺฐึ   เอวํ
ปริสุทฺธํ   เอวํ  ปริโยทาตํ  น  อลฺลีเยถ  น  เกฬาเยถ  น  ธเนยฺยาถ
น   มมาเยถ   อปิ   นุ   เม  ตุเมฺห  ภิกฺขเว  กุลฺลูปมํ  ธมฺมํ  เทสิตํ
อาชาเนยฺยาถ นิตฺถรณตฺถาย โน คหณตฺถายาติ ฯ เอวํ ภนฺเต ฯ
     [๔๔๖]   จตฺตาโรเม   ภิกฺขเว   อาหารา  ภูตานํ  วา  สตฺตานํ
ฐิติยา   สมฺภเวสีนํ   วา  สตฺตานํ  อนุคฺคหาย  ฯ  กตเม  จตฺตาโร  ฯ
กวฬิงฺกาโร   อาหาโร   โอฬาริโก   วา   สุขุโม  วา  ผสฺโส  ทุติโย
มโนสญฺเจตนา    ตติยา   วิญฺญาณํ   จตุตฺถํ   ฯ   อิเม   จ   ภิกฺขเว
จตฺตาโร    อาหารา    กึนิทานา    กึสมุทยา    กึชาติกา    กึปภวา
อิเม   จตฺตาโร   อาหารา   ตณฺหานิทานา  ตณฺหาสมุทยา  ตณฺหาชาติกา
ตณฺหาปภวา    ฯ    ตณฺหา    จายํ    ภิกฺขเว   กึนิทานา   กึสมุทยา
กึชาติกา  กึปภวา  ฯ  ตณฺหา เวทนานิทานา เวทนาสมุทยา เวทนาชาติกา
เวทนาปภวา    ฯ    เวทนา   จายํ   ภิกฺขเว   กึนิทานา   กึสมุทยา
กึชาติกา   กึปภวา   ฯ  เวทนา  ผสฺสนิทานา  ผสฺสสมุทยา  ผสฺสชาติกา
ผสฺสปภวา   ฯ   ผสฺโส   จายํ  ภิกฺขเว  กึนิทาโน  กึสมุทโย  กึชาติโก
กึปภโว   ฯ   ผสฺโส  สฬายตนนิทาโน  สฬายตนสมุทโย  สฬายตนชาติโก
สฬายตนปภโว       ฯ      สฬายตนญฺจิทํ      ภิกฺขเว      กึนิทานํ
#๑ ม. ธนาเยถ ฯ สพฺพตฺถ อีทิสเมว ฯ
