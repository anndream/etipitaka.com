สตานุสาริวิญฺญาณํ    อโหสิ   เอเสว   มคฺโค   โพธายาติ   ฯ   ตสฺส
มยฺหํ   อคฺคิเวสฺสน   เอตทโหสิ  กินฺนุ  โข  อหํ  ตสฺส  สุขสฺส  ภายามิ
ยนฺตํ   สุขํ   อญฺญเตฺรว   กาเมหิ   อญฺญตฺร   อกุสเลหิ   ธมฺเมหีติ  ฯ
ตสฺส   มยฺหํ   อคฺคิเวสฺสน   เอตทโหสิ   น   โข   อหํ  ตสฺส  สุขสฺส
ภายามิ ยนฺตํ อญฺญเตฺรว กาเมหิ อญฺญตฺร อกุสเลหิ ธมฺเมหีติ ฯ
     [๔๒๖]   ตสฺส  มยฺหํ  อคฺคิเวสฺสน  เอตทโหสิ  น  โข  ตํ  สุกรํ
สุขํ   อธิคนฺตุํ   [๑]  อธิมตฺตกสิมานํ  ปตฺตกาเยน  ยนฺนูนาหํ  โอฬาริกํ
อาหารํ  อาหาเรยฺยํ  โอทนํ  กุมฺมาสนฺติ  ฯ  โส  โข  อหํ  อคฺคิเวสฺสน
โอฬาริกํ  อาหารํ  อาหาเรมิ  ๒  โอทนํ  กุมฺมาสํ  ฯ  เตน  โข  ปน
สมเยน   อคฺคิเวสฺสน   ปญฺจ   ภิกฺขู   ปจฺจุปฏฺฐิตา  โหนฺติ  ยนฺโน  ๓
สมโณ   โคตโม   ธมฺมํ   อธิคมิสฺสติ   ตนฺโน  อาโรเจสฺสตีติ  ฯ  ยโต
โข   อหํ   อคฺคิเวสฺสน  โอฬาริกํ  อาหารํ  อาหาเรสึ  โอทนํ  กุมฺมาสํ
อถ   เม   เต   ปญฺจ   ภิกฺขู   นิพฺพิชฺช   ปกฺกมึสุ  พาหุลฺลิโก  สมโณ
โคตโม ปธานวิพฺภนฺโต อาวฏฺโฏ พาหุลฺลายาติ ฯ
     [๔๒๗]  โส  โข  อหํ  อคฺคิเวสฺสน โอฬาริกํ อาหารํ อาหาเรตฺวา
พลํ   คาเหตฺวา  วิวิจฺเจว  กาเมหิ  วิวิจฺจ  อกุสเลหิ  ธมฺเมหิ  สวิตกฺกํ
สวิจารํ  วิเวกชํ  ปีติสุขํ  ปฐมํ  ฌานํ  อุปสมฺปชฺช  วิหาสึ  ฯ  เอวรูปาปิ
โข   เม   อคฺคิเวสฺสน  อุปฺปนฺนา  สุขา  เวทนา  จิตฺตํ  น  ปริยาทาย
ติฏฺฐติ   ฯ   วิตกฺกวิจารานํ   วูปสมา   อชฺฌตฺตํ   สมฺปสาทนํ   เจตโส
เอโกทิภาวํ  อวิตกฺกํ  อวิจารํ  สมาธิชํ  ปีติสุขํ  ทุติยํ  ฌานํ  ...  ตติยํ
#๑ ม. เอวํ ฯ ๒ ม. อาหาเรสึ ฯ ๓ ม. ยํ โข ฯ
