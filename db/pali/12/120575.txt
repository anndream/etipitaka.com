โน   วาติ   ฯ   ตเมนํ  สมนฺเนสมาโน  เอวํ  ชานาติ  เย  วีติมิสฺสา
จกฺขุโสตวิญฺเญยฺยา    ธมฺมา    น   เต   ตถาคตสฺส   สํวิชฺชนฺตีติ   ฯ
ยโต  นํ  สมนฺเนสมาโน  เอวํ  ชานาติ  เย วีติมิสฺสา จกฺขุโสตวิญฺเญยฺยา
ธมฺมา       น      เต      ตถาคตสฺส      สํวิชฺชนฺตีติ      ตโต
นํ   อุตฺตรึ   สมนฺเนสติ   เย   โวทาตา   จกฺขุโสตวิญฺเญยฺยา   ธมฺมา
สํวิชฺชนฺติ   วา   เต  ตถาคตสฺส  โน  วาติ  ฯ  ตเมนํ  สมนฺเนสมาโน
เอวํ   ชานาติ   เย   โวทาตา   จกฺขุโสตวิญฺเญยฺยา  ธมฺมา  สํวิชฺชนฺติ
เต   ตถาคตสฺสาติ   ฯ   ยโต  นํ  สมนฺเนสมาโน  เอวํ  ชานาติ  เย
โวทาตา   จกฺขุโสตวิญฺเญยฺยา   ธมฺมา   สํวิชฺชนฺติ   เต   ตถาคตสฺสาติ
ตโต    นํ    อุตฺตรึ   สมนฺเนสติ   ทีฆรตฺตํ   สมาปนฺโน   อยมายสฺมา
อิมํ   กุสลํ   ธมฺมํ  อุทาหุ  อิตฺตรสมาปนฺโนติ  ฯ  ตเมนํ  สมนฺเนสมาโน
เอวํ     ชานาติ     ทีฆรตฺตํ     สมาปนฺโน     อยมายสฺมา     อิมํ
กุสลํ  ธมฺมํ  นายมายสฺมา  อิตฺตรสมาปนฺโนติ  ฯ  ยโต  นํ สมนฺเนสมาโน
เอวํ     ชานาติ     ทีฆรตฺตํ     สมาปนฺโน     อยมายสฺมา     อิมํ
กุสลํ    ธมฺมํ    นายมายสฺมา   อิตฺตรสมาปนฺโนติ   ตโต   นํ   อุตฺตรึ
สมนฺเนสติ   ญาตชฺฌาปนฺโน   ๑   อยมายสฺมา   ภิกฺขุ  ยสปฺปตฺโต  ๒
สํวิชฺชนฺตสฺส   อิเธกจฺเจ   อาทีนวาติ   ฯ   น  ตาว  ภิกฺขเว  ภิกฺขุโน
อิเธกจฺเจ    อาทีนวา   สํวิชฺชนฺติ   ยาว   น   ญาตชฺฌาปนฺโน   โหติ
ยสปฺปตฺโต   ฯ   ยโต   จ   โข  ภิกฺขเว  ภิกฺขุ  ญาตชฺฌาปนฺโน  โหติ
#๑ ม. ยุ. ยตฺตชฺฌาปนฺโนติ ทิสฺสติ ฯ ๒ ยุ. ยสมฺปตฺโตติ ทิสฺสติ ฯ
