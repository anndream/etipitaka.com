ยสฺส   เม   ภาสิตสฺส   อตฺถํ   อาชาเนยฺยาถ   ตถา  นํ  ธาเรยฺยาถ
ยสฺส   จ   ปน   เม   ภาสิตสฺส   อตฺถํ  น  อาชาเนยฺยาถ  อหํ  โว
ตตฺเถว   ปฏิปุจฺฉิตพฺโพ   เย   วา   ปนสฺสุ   วิยตฺตา   ภิกฺขู  กุลฺลูปมํ
โว   ภิกฺขเว   ธมฺมํ   เทสิสฺสามิ   นิตฺถรณตฺถาย   โน  คหณตฺถาย  ตํ
สุณาถ   สาธุกํ   มนสิกโรถ   ภาสิสฺสามีติ  ฯ  เอวํ  ภนฺเตติ  โข  เต
ภิกฺขู ภควโต ปจฺจสฺโสสุํ ฯ
     [๒๘๐]    ภควา    เอตทโวจ    เสยฺยถาปิ   ภิกฺขเว   ปุริโส
อทฺธานมคฺคปฏิปนฺโน    โส    ปสฺเสยฺย   มหนฺตํ   อุทกณฺณวํ   โอริมตีรํ
สาสงฺกํ   สปฺปฏิภยํ   ปาริมตีรํ   เขมํ   อปฺปฏิภยํ   น   จาสฺส  นาวา
สนฺตารณี   อุตฺตรเสตุ   วา   อปารา   ปารํ  คมนาย  ตสฺส  เอวมสฺส
อยํ   โข   มหา   อุทกณฺณโว   โอริมตีรํ  สาสงฺกํ  สปฺปฏิภยํ  ปาริมตีรํ
เขมํ   อปฺปฏิภยํ   นตฺถิ  จ  นาวา  สนฺตารณี  อุตฺตรเสตุ  วา  อปารา
ปารํ    คมนาย    ยนฺนูนาหํ   ติณกฏฺฐสาขาปลาสํ   สงฺกฑฺฒิตฺวา   กุลฺลํ
พนฺธิตฺวา   ตํ   กุลฺลํ   นิสฺสาย   หตฺเถหิ  จ  ปาเทหิ  จ  วายมมาโน
โสตฺถินา   ปารํ   อุตฺตเรยฺยนฺติ   ฯ   อถ   โข  โส  ภิกฺขเว  ปุริโส
ติณกฏฺฐสาขาปลาสํ   สงฺกฑฺฒิตฺวา   กุลฺลํ   พนฺธิตฺวา   ตํ  กุลฺลํ  นิสฺสาย
หตฺเถหิ  จ  ปาเทหิ  จ วายมมาโน โสตฺถินา ปารํ อุตฺตเรยฺย ตสฺส [๑]
อุตฺติณฺณสฺส   ๒  ปารคตสฺส  เอวมสฺส  พหุกาโร  โข  เม  อยํ  กุลฺโล
อิมาหํ   กุลฺลํ  นิสฺสาย  หตฺเถหิ  จ  ปาเทหิ  จ  วายมมาโน  โสตฺถินา
ปารํ   อุตฺติณฺโณ   ยนฺนูนาหํ   อิมํ  กุลฺลํ  สีเส  ๓  วา  อาโรเปตฺวา
#๑ ม. ปุริสสฺส ฯ ๒ ยุ. ติณฺณสฺส ฯ ๓ ม. ถเล วา อุสฺสาเทตฺวา อุทเก วา
#โอปิลาเปตฺวา ฯ
