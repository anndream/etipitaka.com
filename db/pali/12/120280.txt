                        วมฺมิกสุตฺตํ
     [๒๘๙]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   เตน   โข   ปน  สมเยน
อายสฺมา   กุมารกสฺสโป   อนฺธวเน   วิหรติ   ฯ   อถ  โข  อญฺญตรา
เทวตา   อภิกฺกนฺตาย   รตฺติยา   อภิกฺกนฺตวณฺณา   เกวลกปฺปํ   อนฺธวนํ
โอภาเสตฺวา   เยนายสฺมา   กุมารกสฺสโป   เตนุปสงฺกมิ   อุปสงฺกมิตฺวา
เอกมนฺตํ   อฏฺฐาสิ   ฯ  เอกมนฺตํ  ฐิตา  โข  สา  เทวตา  อายสฺมนฺตํ
กุมารกสฺสปํ   เอตทโวจ  ภิกฺขุ  ภิกฺขุ  อยํ  วมฺมิโก  รตฺตึ  ธูมายติ  ๑
ทิวา    ปชฺชลติ    พฺราหฺมโณ    เอวมาห    อภิกฺขน   สุเมธ   สตฺถํ
อาทายาติ  ฯ  อภิกฺขนนฺโต  สุเมโธ  สตฺถํ  อาทาย  อทฺทส  ปลิงฺคํ  ๒
ปลิงฺคา  ภนฺเตติ  ๓  ฯ  พฺราหฺมโณ  เอวมาห  อุกฺขิป  ปลิงฺคํ  อภิกฺขน
สุเมธ   สตฺถํ   อาทายาติ   ฯ   อภิกฺขนนฺโต   สุเมโธ  สตฺถํ  อาทาย
อทฺทส   อุทฺธุมายิกํ   อุทฺธุมายิกา   ภนฺเตติ   ฯ   พฺราหฺมโณ  เอวมาห
อุกฺขิป   อุทฺธุมายิกํ   อภิกฺขน  สุเมธ  สตฺถํ  อาทายาติ  ฯ  อภิกฺขนนฺโต
สุเมโธ   สตฺถํ   อาทาย   อทฺทส   ทฺวิธาปถํ   ทฺวิธาปโถ  ภนฺเตติ  ฯ
พฺราหฺมโณ    เอวมาห    อุกฺขิป   ทฺวิธาปถํ   อภิกฺขน   สุเมธ   สตฺถํ
อาทายาติ  ฯ  อภิกฺขนนฺโต  สุเมโธ  สตฺถํ  อาทาย  อทฺทส ปงฺกวารํ ๔
ปงฺกวาโร  ภนฺเตติ  ฯ  [๕]  อุกฺขิป  ปงฺกวารํ  อภิกฺขน  สุเมธ  สตฺถํ
อาทายาติ   ฯ   อภิกฺขนนฺโต   สุเมโธ   สตฺถํ   อาทาย  อทฺทส  กุมฺมํ
#๑ สี. ธูปายติ ฯ ๒ สี. ยุ. ปลงฺคึ ฯ ๓ ม. ยุ. ภทนฺเตติ ฯ สพฺพตฺถ อีทิสเมว ฯ
#๔ สี. ม. ยุ. จงฺควารํ ฯ ๕ พฺราหฺมโณ เอวมาหาติ อิเม ปาฐา นฏฺฐา ภเวยฺยุํ ฯ
