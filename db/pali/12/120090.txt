อเวจฺจปฺปสาเทน สมนฺนาคโต อาคโต อิมํ สทฺธมฺมนฺติ ฯ
     [๑๑๗]   สิยาวุโสติ   อายสฺมา   สารีปุตฺโต   อโวจ  ยโต  โข
อาวุโส    อริยสาวโก    ชรามรณญฺจ    ปชานาติ    ชรามรณสมุทยญฺจ
ปชานาติ      ชรามรณนิโรธญฺจ      ปชานาติ     ชรามรณนิโรธคามินึ
ปฏิปทญฺจ    ปชานาติ    เอตฺตาวตาปิ    โข    อาวุโส   อริยสาวโก
สมฺมาทิฏฺฐี    โหติ    อุชุคตาสฺส    ทิฏฺฐิ    ธมฺเม   อเวจฺจปฺปสาเทน
สมนฺนาคโต    อาคโต    อิมํ    สทฺธมฺมนฺติ    ฯ    กตมํ   ปนาวุโส
ชรามรณํ   กตโม   ชรามรณสมุทโย   กตโม   ชรามรณนิโรโธ   กตมา
ชรามรณนิโรธคามินี   ปฏิปทาติ   ฯ   ยา   เตสํ  เตสํ  สตฺตานํ  ตมฺหิ
ตมฺหิ   สตฺตนิกาเย   ชรา   ชีรณตา   ขณฺฑิจฺจํ  ปาลิจฺจํ  วลิตจตา  ๑
อายุโน   สํหานิ   อินฺทฺริยานํ   ปริปาโก   อยํ   วุจฺจติ  ชรา  ฯ  ยา
เตสํ   เตสํ   สตฺตานํ   ตมฺหา   ตมฺหา   สตฺตนิกายา   จุติ   จวนตา
เภโท   อนฺตรธานํ  มจฺจุ  มรณํ  กาลกิริยา  ขนฺธานํ  เภโท  กเฬวรสฺส
นิกฺเขโป   ชีวิตินฺทฺริยสฺส   อุปจฺเฉโท   อิทํ   วุจฺจติ   มรณํ   ฯ   อิติ
อยญฺจ    ชรา    อิทญฺจ    มรณํ   อิทํ   วุจฺจตาวุโส   ชรามรณํ   ฯ
ชาติสมุทยา   ชรามรณสมุทโย   ชาตินิโรธา   ชรามรณนิโรโธ   อยเมว
อริโย   อฏฺฐงฺคิโก   มคฺโค   ชรามรณนิโรธคามินี   ปฏิปทา   เสยฺยถีทํ
สมฺมาทิฏฺฐิ     ฯเปฯ    สมฺมาสมาธิ    ฯ    ยโต    โข    อาวุโส
อริยสาวโก   เอวํ  ชรามรณํ  ปชานาติ  เอวํ  ชรามรณสมุทยํ  ปชานาติ
#๑ สี. ยุ. วลิตฺตจตา ฯ (วลฺลิตฺตจตาติ อมฺหากํ ขนฺติ)
