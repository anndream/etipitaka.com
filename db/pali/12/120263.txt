สตฺถา  ตํ  อาวุโส  อริฏฺฐ  อามนฺเตตีติ  ฯ  เอวมาวุโสติ  โข  อริฏฺโฐ
ภิกฺขุ    คนฺธวาธิปุพฺโพ    ตสฺส   ภิกฺขุโน   ปฏิสฺสุตฺวา   เยน   ภควา
เตนุปสงฺกมิ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ  นิสีทิ  ฯ
เอกมนฺตํ   นิสินฺนํ   โข  อริฏฺฐํ  ภิกฺขุํ  คนฺธวาธิปุพฺพํ  ภควา  เอตทโวจ
สจฺจํ   กิร   เต   อริฏฺฐ   เอวรูปํ   ปาปกํ  ทิฏฺฐิคตํ  อุปฺปนฺนํ  ตถาหํ
ภควตา   ธมฺมํ   เทสิตํ   อาชานามิ  ยถา  เยเม  อนฺตรายิกา  ธมฺมา
วุตฺตา  ภควตา  เต  ปฏิเสวโต  นาลํ  อนฺตรายายาติ  ฯ เอวํ พฺยา โข
อหํ  ภนฺเต  ภควตา  ธมฺมํ  เทสิตํ  อาชานามิ  ยถา  เยเม อนฺตรายิกา
ธมฺมา   วุตฺตา   ภควตา   เต   ปฏิเสวโต   นาลํ  อนฺตรายายาติ  ฯ
กสฺส  โข  นาม  ตฺวํ  โมฆปุริส  มยา  เอวํ  ธมฺมํ  เทสิตํ อาชานาสิ ฯ
นนุ   มยา   โมฆปุริส   อเนกปริยาเยน   อนฺตรายิกา   ธมฺมา  วุตฺตา
อลญฺจ    ปน    เต   ปฏิเสวโต   อนฺตรายาย   อปฺปสฺสาทา   กามา
วุตฺตา    มยา    พหุทุกฺขา   พหูปายาสา   อาทีนโว   เอตฺถ   ภิยฺโย
อฏฺฐิกงฺขลูปมา   กามา   วุตฺตา   มยา   ...  ฯ  มํสเปสูปมา  กามา
วุตฺตา  มยา ... ฯ ติณุกฺกูปมา กามา วุตฺตา มยา ... ฯ องฺคารกาสูปมา
กามา  วุตฺตา  มยา  ...  ฯ  สุปินกูปมา  กามา  วุตฺตา  มยา ... ฯ
ยาจิตกูปมา  กามา  วุตฺตา  มยา  ...  ฯ  รุกฺขผลูปมา  กามา  วุตฺตา
มยา  ...  ฯ  อสิสูนูปมา  กามา  วุตฺตา  มยา  ...  ฯ  สตฺติสูลูปมา
กามา  วุตฺตา  มยา  ...  ฯ  สปฺปสิรูปมา  กามา วุตฺตา มยา พหุทุกฺขา
พหูปายาสา  อาทีนโว  เอตฺถ  ภิยฺโย  อถ  จ  ปน ตฺวํ โมฆปุริส อตฺตนา
