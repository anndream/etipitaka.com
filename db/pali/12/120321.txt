โคจรคามํ    ฯ   ตสฺส   มยฺหํ   ภิกฺขเว   เอตทโหสิ   รมณีโย   วต
ภูมิภาโค   ปาสาทิโก  จ  วนสณฺโฑ  นที  จ  สนฺทติ  เสตกา  สุปติตฺถา
รมณียา   สมนฺตา  จ  โคจรคาโม  อลํ  วติทํ  กุลปุตฺตสฺส  ปธานตฺถิกสฺส
ปธานายาติ   ฯ   โส   โข   อหํ   ภิกฺขเว   ตตฺเถว   นิสีทึ  อลมิทํ
ปธานายาติ ฯ
     [๓๒๐]   โส   โข   อหํ  ภิกฺขเว  อตฺตนา  ชาติธมฺโม  สมาโน
ชาติธมฺเม   อาทีนวํ   วิทิตฺวา   อชาตํ   อนุตฺตรํ   โยคกฺเขมํ  นิพฺพานํ
ปริเยสมาโน   อชาตํ   อนุตฺตรํ   โยคกฺเขมํ  นิพฺพานํ  อชฺฌคมํ  อตฺตนา
ชราธมฺโม  สมาโน  ...  อตฺตนา  พฺยาธิธมฺโม  สมาโน  ...  อตฺตนา
มรณธมฺโม   สมาโน  ...  อตฺตนา  โสกธมฺโม  สมาโน  ...  อตฺตนา
สงฺกิเลสธมฺโม   สมาโน   สงฺกิเลสธมฺเม   อาทีนวํ  วิทิตฺวา  อสงฺกิลิฏฺฐํ
อนุตฺตรํ    โยคกฺเขมํ    นิพฺพานํ   ปริเยสมาโน   อสงฺกิลิฏฺฐํ   อนุตฺตรํ
โยคกฺเขมํ   นิพฺพานํ   อชฺฌคมํ   ญาณญฺจ   ปน   เม   ทสฺสนํ  อุทปาทิ
อกุปฺปา เม วิมุตฺติ อยมนฺติมา ชาติ นตฺถิทานิ ปุนพฺภโวติ ฯ
     [๓๒๑]   ตสฺส   มยฺหํ  ภิกฺขเว  เอตทโหสิ  อธิคโต  โข  มฺยายํ
ธมฺโม   คมฺภีโร   ทุทฺทโส   ทุรนุโพโธ   สนฺโต   ปณีโต  อตกฺกาวจโร
นิปุโณ   ปณฺฑิตเวทนีโย   อาลยรามา   โข   ปนายํ   ปชา  อาลยรตา
อาลยสมฺมุทิตา  อาลยรามาย  โข  ๑ ปชาย อาลยรตาย อาลยสมฺมุทิตาย
ทุทฺทสํ    อิทํ    ฐานํ    ยทิทํ    อิทปฺปจฺจยตาปฏิจฺจสมุปฺปาโท   อิทมฺปิ
โข    ฐานํ    ทุทฺทสํ    ยทิทํ   สพฺพสงฺขารสมโถ   สพฺพูปธิปฏินิสฺสคฺโค
#๑ ม. ยุ. โข ปน ฯ
