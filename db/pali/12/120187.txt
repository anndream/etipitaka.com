อนิญฺชมาโน   กาเยน  อภาสมาโน  วาจํ  สตฺต  รตฺตินฺทิวานิ  เอกนฺตสุขํ
ปฏิสํเวที   วิหริตุนฺติ   ฯ   โน  หิทํ  อาวุโสติ  ฯ  ตํ  กึ  มญฺญถาวุโส
นิคนฺถา   ปโหติ   ราชา   มาคโธ   เสนิโย   พิมฺพิสาโร  อนิญฺชมาโน
กาเยน  อภาสมาโน  วาจํ  ฉ  รตฺตินฺทิวานิ  ... ปญฺจ รตฺตินฺทิวานิ ...
จตฺตาริ  รตฺตินฺทิวานิ  ...  ตีณิ  รตฺตินฺทิวานิ ... เทฺว รตฺตินฺทิวานิ ...
เอกํ  รตฺตินฺทิวํ  เอกนฺตสุขํ  ปฏิสํเวที  วิหริตุนฺติ  ฯ  โน หิทํ อาวุโสติ ฯ
อหํ   โข   อาวุโส  นิคนฺถา  ปโหมิ  อนิญฺชมาโน  กาเยน  อภาสมาโน
วาจํ   เอกํ   รตฺตินฺทิวํ   เอกนฺตสุขํ   ปฏิสํเวที   วิหริตุํ  ฯ  อหํ  โข
อาวุโส   นิคนฺถา   ปโหมิ   อนิญฺชมาโน   กาเยน   อภาสมาโน  วาจํ
เทฺว  รตฺตินฺทิวานิ  ...  ตีณิ  รตฺตินฺทิวานิ ... จตฺตาริ รตฺตินฺทิวานิ ...
ปญฺจ  รตฺตินฺทิวานิ  ...  ฉ รตฺตินฺทิวานิ ... สตฺต รตฺตินฺทิวานิ เอกนฺตสุขํ
ปฏิสํเวที   วิหริตุํ   ฯ   ตํ   กึ   มญฺญถาวุโส   นิคนฺถา  เอวํ  สนฺเต
โก  สุขํ  วิหรติ  ๑  ราชา  วา มาคโธ เสนิโย พิมฺพิสาโร อหํ วาติ ฯ
เอวํ  สนฺเต  อายสฺมา  จ  ๒  โคตโม  สุขวิหาริตโร  รญฺญา มาคเธน
เสนิเยน พิมฺพิสาเรนาติ ฯ
     อิทมโวจ    ภควา    อตฺตมโน    มหานาโม   สกฺโก   ภควโต
ภาสิตํ อภินนฺทีติ ฯ
               จูฬทุกฺขกฺขนฺธสุตฺตํ นิฏฺฐิตํ จตุตฺถํ ฯ
                     ________________
#๑ ม. ยุ. วิหรตโร ฯ ๒ ม. ยุ. ว. ฯ
