     [๔๘๔]   ภควา   เอตทโวจ   ติวิธํ   โข   คหปตโย   กาเยน
อธมฺมจริยาวิสมจริยา  โหติ  จตุพฺพิธํ  วาจาย  อธมฺมจริยาวิสมจริยา โหติ
ติวิธํ   มนสา   อธมฺมจริยาวิสมจริยา  โหติ  ฯ  กถญฺจ  คหปตโย  ติวิธํ
กาเยน   อธมฺมจริยา   วิสมจริยา   โหติ  ฯ  อิธ  คหปตโย  เอกจฺโจ
ปาณาติปาตี   โหติ   ลุทฺโท  โลหิตปาณี  หตปหเต  นิวิฏฺโฐ  อลชฺชี  ๑
อทยาปนฺโน  สพฺพปาณภูเตสุ  ๒  ฯ  อทินฺนาทายี  โข  ปน  โหติ  ยนฺตํ
ปรสฺส    ปรวิตฺตูปกรณํ   คามคตํ   วา   อรญฺญคตํ   วา   ตํ   อทินฺนํ
เถยฺยสงฺขาตํ   อาทาตา  โหติ  ฯ  กาเมสุ  มิจฺฉาจารี  โข  ปน  โหติ
ยา  ตา  มาตุรกฺขิตา  ปิตุรกฺขิตา มาตาปิตุรกฺขิตา ภาตุรกฺขิตา ภคินิรกฺขิตา
ญาติรกฺขิตา  [๓]  สสฺสามิกา  สปริทณฺฑา  อนฺตมโส มาลาคุฬปริกฺขิตฺตาปิ
ตถารูปาสุ     จาริตฺตํ     อาปชฺชิตา     โหติ    ฯ    เอวํ    โข
คหปตโย   ติวิธํ   กาเยน   อธมฺมจริยา   วิสมจริยา  โหติ  ฯ  กถญฺจ
คหปตโย   จตุพฺพิธํ   วาจาย   อธมฺมจริยา   วิสมจริยา  โหติ  ฯ  อิธ
คหปตโย  เอกจฺโจ  มุสาวาที  โหติ  สภคฺคโต  วา  ปริสคฺคโต  ๔ วา
ญาติมชฺฌคฺคโต    วา    ปูคมชฺฌคฺคโต    วา   ราชกุลมชฺฌคฺคโต   วา
อภินีโต   สกฺขึ   ปุฏฺโฐ   เอหมฺโภ  ปุริส  ยํ  ชานาสิ  ตํ  วเทหีติ  ฯ
โส   อชานํ   วา   อาห   ชานามีติ   ชานํ  วา  อาห  น  ชานามีติ
อปสฺสํ   วา   อาห   ปสฺสามีติ   ปสฺสํ   วา   อาห  น  ปสฺสามีติ  ฯ
อิติ  อตฺตเหตุ  วา  ปรเหตุ   วา  อามิสกิญฺจิกฺขเหตุ  วา  สมฺปชานมุสา
ภาสิตา   โหติ   ฯ   ปิสุณวาโจ  โข  ปน  โหติ  อิโต  สุตฺวา  อมุตฺร
#๑ โป. ม. อยํ ปาโฐ นตฺถิ ฯ ๒ ม. ปาณภูเตสุ ฯ ๓ โป. ม. โคตฺตรกฺขิตา
#ธมฺมรกฺขิตา ฯ ๔ ม. สภาคโต วา ปริสาคโต วา ฯ
