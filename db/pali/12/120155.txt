พฺรหฺมจริยํ   จริตา   ฯ   ตปสฺสิสฺสุทํ  โหมิ  ปรมตปสฺสี  ลูโข  ๑  สุทํ
โหมิ   ปรมลูโข   เชคุจฺฉี   สุทํ   โหมิ   ปรมเชคุจฺฉี   ปวิวิตฺโต  ๒
สุทํ โหมิ ปรมปวิวิตฺโต ฯ
     [๑๗๘]  ตตฺรสฺสุ  เม  อิทํ  สารีปุตฺต  ตปสฺสิตาย  โหติ  อเจลโก
โหมิ   มุตฺตาจาโร   หตฺถาวเลขโน  น  เอหิภทนฺติโก  น  ติฏฺฐภทนฺติโก
น   อภิหตํ   น   อุทฺทิสฺส   กตํ   น   นิมนฺตนํ  สาทิยามิ  ฯ  โส  น
กุมฺภิมุขา     ปฏิคฺคณฺหามิ     น     กโฬปิมุขา     ปฏิคฺคณฺหามิ    น
เอฬกมนฺตรํ   น   ทณฺฑมนฺตรํ   น   มูสลมนฺตรํ  น  ทฺวินฺนํ  ภุญฺชมานานํ
น   คพฺภินิยา   น   ปายมานาย   น   ปุริสนฺตรคตาย   น   สงฺกิตฺตีสุ
น   ยตฺถ   สา   อุปฏฺฐิโต   โหติ   น  ยตฺถ  มกฺขิกา  สณฺฑสณฺฑจารินี
น   มจฺฉํ   น   มํสํ   น   สุรํ   น   เมรยํ  น  ถุโสทกํ  ปิวามิ  ฯ
โส   เอกาคาริโก   วา   โหมิ  เอกาโลปิโก  ทฺวาคาริโก  วา  โหมิ
ทฺวาโลปิโก    ฯเปฯ   สตฺตาคาริโก   วา   โหมิ   สตฺตาโลปิโก   ฯ
เอกิสฺสาปิ   ทตฺติยา   ยาเปมิ  ทฺวีหิปิ  ทตฺตีหิ  ยาเปมิ  ฯเปฯ  สตฺตหิปิ
ทตฺตีหิ   ยาเปมิ   เอกาหิกมฺปิ   อาหารํ  อาหาเรมิ  ทฺวีหิกมฺปิ  อาหารํ
อาหาเรมิ   ฯเปฯ   สตฺตาหิกมฺปิ   อาหารํ   อาหาเรมิ   อิติ  เอวรูปํ
อฑฺฒมาสิกมฺปิ    ปริยายภตฺตโภชนานุโยคมนุยุตฺโต    วิหรามิ    ฯ   โส
สากภกฺโข   วา   โหมิ   สามากภกฺโข   วา   โหมิ  นีวารภกฺโข  วา
โหมิ    ททฺทุลภกฺโข   วา   โหมิ   หฏภกฺโข   วา   โหมิ   กณภกฺโข
#๑ สี. ลูขสฺสุทํ ฯ ๒ ยุ. ปวิวิตฺตสฺสุทํ ฯ
