น   โข   อาวุโส   โคตม  สุเขน  สุขํ  อธิคนฺตพฺพํ  ทุกฺเขน  โข  สุขํ
อธิคนฺตพฺพํ     สุเขน    จ    อาวุโส    โคตม    สุขํ    อธิคนฺตพฺพํ
อภวิสฺส   ราชา  มาคโธ  เสนิโย  พิมฺพิสาโร  สุขํ  อธิคจฺเฉยฺย  ราชา
มาคโธ   เสนิโย  พิมฺพิสาโร  สุขวิหาริตโร  อายสฺมตา  โคตเมนาติ  ฯ
อทฺธายสฺมนฺเตหิ    นิคนฺเถหิ    สหสา   อปฺปฏิสงฺขา   วาจา   ภาสิตา
น   โข   อาวุโส   โคตม  สุเขน  สุขํ  อธิคนฺตพฺพํ  ทุกฺเขน  โข  สุขํ
อธิคนฺตพฺพํ   สุเขน   จ   อาวุโส   โคตม   สุขํ   อธิคนฺตพฺพํ  อภวิสฺส
ราชา   มาคโธ  เสนิโย  พิมฺพิสาโร  สุขํ  อธิคจฺเฉยฺย  ราชา  มาคโธ
เสนิโย    พิมฺพิสาโร   สุขวิหาริตโร   อายสฺมตา   โคตเมนาติ   อปิจ
อหเมว   ตตฺถ  ปฏิปุจฺฉิตพฺโพ  โก  นุ  โข  อายสฺมนฺตานํ  สุขวิหาริตโร
ราชา   วา  มาคโธ  เสนิโย  พิมฺพิสาโร  อายสฺมา  วา  โคตโมติ  ฯ
อทฺธาวุโส   โคตม   อเมฺหหิ   สหสา  อปฺปฏิสงฺขา  วาจา  ภาสิตา  น
โข   อาวุโส   โคตม   สุเขน   สุขํ   อธิคนฺตพฺพํ   ทุกฺเขน  โข  สุขํ
อธิคนฺตพฺพํ   สุเขน   จ   อาวุโส   โคตม   สุขํ   อธิคนฺตพฺพํ  อภวิสฺส
ราชา   มาคโธ  เสนิโย  พิมฺพิสาโร  สุขํ  อธิคจฺเฉยฺย  ราชา  มาคโธ
เสนิโย    พิมฺพิสาโร   สุขวิหาริตโร   อายสฺมตา   โคตเมนาติ   อปิจ
ติฏฺฐเตตํ   อิทานิปิ   มยํ   อายสฺมนฺตํ   โคตมํ   ปุจฺฉาม  โก  นุ  โข
อายสฺมนฺตานํ   สุขวิหาริตโร   ราชา  วา  มาคโธ  เสนิโย  พิมฺพิสาโร
อายสฺมา   วา   โคตโมติ   ฯ   เตนหาวุโส   นิคนฺถา   ตุเมฺห  ตตฺถ
ปฏิปุจฺฉิสฺสามิ   ยถา   โว   ขเมยฺย   ตถา  นํ  พฺยากเรยฺยาถ  ตํ  กึ
มญฺญถาวุโส   นิคนฺถา   ปโหติ   ราชา   มาคโธ   เสนิโย  พิมฺพิสาโร
