อาทาย   อภิมตฺเถนฺโต  อคฺคึ  อภินิพฺพตฺเตยฺย  เตโช  ปาตุกเรยฺยาติ  ฯ
เอวํ   โภ   โคตม   ตํ   กิสฺส   เหตุ   อทุญฺหิ   โภ   โคตม  สุกฺขํ
กฏฺฐํ  โกลาปํ  ตญฺจ  ปน  อารกา  อุทกา  ถเล  นิกฺขิตฺตนฺติ ฯ เอวเมว
โข   อคฺคิเวสฺสน  เย  หิ  เกจิ  สมณา  วา  พฺราหฺมณา  วา  กาเยน
เจว  ๑  [๒] กาเมหิ วูปกฏฺฐา วิหรนฺติ โย จ เนสํ กาเมสุ กามฉนฺโท
กามเสฺนโห   กามมุจฺฉา   กามปิปาสา   กามปริฬาโห  โส  จ  อชฺฌตฺตํ
สุปหีโน   โหติ   สุปฏิปฺปสฺสทฺโธ   ฯ   โอปกฺกมิกา  เจปิ  เต  โภนฺโต
สมณพฺราหฺมณา    ทุกฺขา   ติปฺปา   ขรา   กฏุกา   เวทนา   เวทิยนฺติ
ภพฺพาว   เต  ญาณาย  ทสฺสนาย  อนุตฺตราย  สมฺโพธาย  ฯ  โน  เจปิ
เต   โภนฺโต  สมณพฺราหฺมณา  โอปกฺกมิกา  ทุกฺขา  ติปฺปา  ขรา  กฏุกา
เวทนา    เวทิยนฺติ   ภพฺพาว   เต   ญาณาย   ทสฺสนาย   อนุตฺตราย
สมฺโพธาย   ฯ   อยํ   โข   มํ   อคฺคิเวสฺสน  ตติยา  อุปมา  ปฏิภาสิ
อนจฺฉริยา   ปุพฺเพ   อสฺสุตปุพฺพา   ฯ   อิมา   โข   มํ   อคฺคิเวสฺสน
ติสฺโส อุปมาโย ปฏิภํสุ อนจฺฉริยา ปุพฺเพ อสฺสุตปุพฺพา ฯ
     [๔๑๗]   ตสฺส  มยฺหํ  อคฺคิเวสฺสน  เอตทโหสิ  ยนฺนูนาหํ  ทนฺเตภิ
ทนฺตมาธาย   ชิวฺหาย   ตาลล   อาหจฺจ   เจตสา  จิตฺตํ  อภินิคฺคเณฺหยฺยํ
อภินิปฺปีเฬยฺยํ  อภิสนฺตาเปยฺยนฺติ  ฯ  โส  โข  อหํ  อคฺคิเวสฺสน  ทนฺเตภิ
ทนฺตมาธาย   ชิวฺหาย   ตาลล   อาหจฺจ   เจตสา   จิตฺตํ  อภินิคฺคณฺหามิ
อภินิปฺปีเฬมิ    อภิสนฺตาเปมิ    ตสฺส    มยฺหํ    อคฺคิเวสฺสน   ทนฺเตภิ
ทนฺตมาธาย   ชิวฺหาย   ตาลล   อาหจฺจ   เจตสา   จิตฺตํ  อภินิคฺคณฺหโต
#๑ เยวาติปเทน ภวิตพฺพํ ฯ ๒ ม. จิตฺเตน จ ฯ
