กึสมุทยํ   กึชาติกํ   กึปภวํ   ฯ   สฬายตนํ  นามรูปนิทานํ  นามรูปสมุทยํ
นามรูปชาติกํ      นามรูปปภวํ      ฯ      นามรูปญฺจิทํ      ภิกฺขเว
กึนิทานํ    กึสมุทยํ    กึชาติกํ    กึปภวํ   ฯ   นามรูปํ   วิญฺญาณนิทานํ
วิญฺญาณสมุทยํ     วิญฺญาณชาติกํ     วิญฺญาณปภวํ     ฯ     วิญฺญาณญฺจิทํ
ภิกฺขเว   กึนิทานํ   กึสมุทยํ  กึชาติกํ  กึปภวํ  ฯ  วิญฺญาณํ  สงฺขารนิทานํ(
สงฺขารสมุทยํ    สงฺขารชาติกํ    สงฺขารปภวํ    ฯ    สงฺขารา   จิเม
ภิกฺขเว    กึนิทานา    กึสมุทยา   กึชาติกา   กึปภวา   ฯ   สงฺขารา
อวิชฺชานิทานา    อวิชฺชาสมุทยา    อวิชฺชาชาติกา    อวิชฺชาปภวา   ฯ
อิติ   โข   ภิกฺขเว   อวิชฺชาปจฺจยา  สงฺขารา  สงฺขารปจฺจยา  วิญฺญาณํ
วิญฺญาณปจฺจยา    นามรูปํ   นามรูปปจฺจยา   สฬายตนํ   สฬายตนปจฺจยา
ผสฺโส      ผสฺสปจฺจยา      เวทนา      เวทนาปจฺจยา      ตณฺหา
ตณฺหาปจฺจยา     อุปาทานํ     อุปาทานปจฺจยา     ภโว    ภวปจฺจยา
ชาติ     ชาติปจฺจยา     ชรามรณํ     โสกปริเทวทุกฺขโทมนสฺสุปายาสา
สมฺภวนฺติ เอวเมตสฺส เกวลสฺส ทุกฺขกฺขนฺธสฺส สมุทโย โหติ ฯ
     [๔๔๗]   ชาติปจฺจยา   ชรามรณนฺติ   อิติ   โข   ปเนตํ   วุตฺตํ
ชาติปจฺจยา   นุ   โข   ภิกฺขเว  ชรามรณํ  โน  วา  กถํ  วา  เอตฺถ
โหตีติ   ฯ   ชาติปจฺจยา   ภนฺเต   ชรามรณํ  เอวํ  โน  เอตฺถ  โหติ
ชาติปจฺจยา   ชรามรณนฺติ   ฯ   ภวปจฺจยา   ชาตีติ   อิติ  โข  ปเนตํ
วุตฺตํ   ภวปจฺจยา   นุ  โข  ภิกฺขเว  ชาติ  โน  วา  กถํ  วา  เอตฺถ
โหตีติ  ฯ  ภวปจฺจยา  ภนฺเต  ชาติ  เอวํ  โน  เอตฺถ  โหติ ภวปจฺจยา
