เอวํ  นามรูปํ  ปชานาติ  เอวํ  นามรูปสมุทยํ ปชานาติ เอวํ นาม-
รูปนิโรธํ  ปชานาติ   เอวํ    นามรูปนิโรธคามินึ    ปฏิปทํ    ปชานาติ
โส   สพฺพโส   ราคานุสยํ   ปหาย  ฯเปฯ  เอตฺตาวตาปิ  โข  อาวุโส
อริยสาวโก  สมฺมาทิฏฺฐี  โหติ  อุชุคตาสฺส  ทิฏฺฐิ  ธมฺเม อเวจฺจปฺ-
ปสาเทน  สมนฺนาคโต  อาคโต  อิมํ  สทฺธมฺมนฺติ ฯ
     [๑๒๖]  สิยา  ปนาวุโส  ฯเปฯ  สิยาวุโสติ  อายสฺมา  สารีปุตฺโต
อโวจ    ยโต    โข   อาวุโส   อริยสาวโก   วิญฺญาณญฺจ   ปชานาติ
วิญฺญาณสมุทยญฺจ  ปชานาติ  วิญฺญาณนิโรธญฺจ  ปชานาติ  วิญฺญาณนิโรธคามินึ
ปฏิปทญฺจ    ปชานาติ    เอตฺตาวตาปิ    โข    อาวุโส   อริยสาวโก
สมฺมาทิฏฺฐี    โหติ    อุชุคตาสฺส    ทิฏฺฐิ    ธมฺเม   อเวจฺจปฺปสาเทน
สมนฺนาคโต    อาคโต    อิมํ    สทฺธมฺมนฺติ    ฯ    กตมํ   ปนาวุโส
วิญฺญาณํ    กตโม    วิญฺญาณสมุทโย    กตโม   วิญฺญาณนิโรโธ   กตมา
วิญฺญาณนิโรธคามินี    ปฏิปทาติ    ฯ   ฉยิเม   อาวุโส   วิญฺญาณกายา
จกฺขุวิญฺญาณํ    โสตวิญฺญาณํ    ฆานวิญฺญาณํ   ชิวฺหาวิญฺญาณํ   กายวิญฺญาณํ
มโนวิญฺญาณํ         ฯ         สงฺขารสมุทยา        วิญฺญาณสมุทโย
สงฺขารนิโรธา   วิญฺญาณนิโรโธ   อยเมว   อริโย   อฏฺฐงฺคิโก   มคฺโค
วิญฺญาณนิโรธคามินี     ปฏิปทา     เสยฺยถีทํ     สมฺมาทิฏฺฐิ     ฯเปฯ
สมฺมาสมาธิ   ฯ   ยโต   โข   อาวุโส   อริยสาวโก   เอวํ  วิญฺญาณํ
ปชานาติ    เอวํ    วิญฺญาณสมุทยํ    ปชานาติ    เอวํ   วิญฺญาณนิโรธํ
ปชานาติ     เอวํ    วิญฺญาณนิโรธคามินึ    ปฏิปทํ    ปชานาติ    โส
