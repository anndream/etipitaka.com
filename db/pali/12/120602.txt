อุลูโก   รุกฺขสาขายํ   มูสิกํ   มคฺคยมาโน   ฌายติ  ปชฺฌายติ  นิชฺฌายติ
อปชฺฌายติ     เอวเมวิเม     มุณฺฑกา    สมณกา    อิพฺภา    กณฺหา
พนฺธุปาทาปจฺจา    ฌายิโนสฺมา   ฌายิโนสฺมาติ   ปตฺตกฺขนฺธา   อโธมุขา
มธุรกชาตา    ฌายนฺติ    ปชฺฌายนฺติ    นิชฺฌายนฺติ    อปชฺฌายนฺติ   ฯ
เสยฺยถาปิ   นาม   โกฏฺโฐ   ๑  นทีตีเร  มจฺเฉ  มคฺคยมาโน  ฌายติ
ปชฺฌายติ    นิชฺฌายติ    อปชฺฌายติ    เอวเมวิเม   มุณฺฑกา   สมณกา
อิพฺภา   กณฺหา  พนฺธุปาทาปจฺจา  ฌายิโนสฺมา  ฌายิโนสฺมาติ  ปตฺตกฺขนฺธา
อโธมุขา      มธุรกชาตา      ฌายนฺติ     ปชฺฌายนฺติ     นิชฺฌายนฺติ
อปชฺฌายนฺติ   ฯ   เสยฺยถาปิ   นาม   วิฬาโร  สนฺธิสมลสงฺกฏีเร  มูสิกํ
มคฺคยมาโน    ฌายติ   ปชฺฌายติ   นิชฺฌายติ   อปชฺฌายติ   เอวเมวิเม
มุณฺฑกา    สมณกา    อิพฺภา    กณฺหา   พนฺธุปาทาปจฺจา   ฌายิโนสฺมา
ฌายิโนสฺมาติ     ปตฺตกฺขนฺธา     อโธมุขา     มธุรกชาตา    ฌายนฺติ
ปชฺฌายนฺติ   นิชฺฌายนฺติ   อปชฺฌายนฺติ   ฯ   เสยฺยถาปิ   นาม  คทฺรโภ
วหจฺฉินฺโน   สนฺธิสมลสงฺกฏีเร   ฌายติ   ปชฺฌายติ  นิชฺฌายติ  อปชฺฌายติ
เอวเมวิเม    มุณฺฑกา    สมณกา    อิพฺภา   กณฺหา   พนฺธุปาทาปจฺจา
ฌายิโนสฺมา    ฌายิโนสฺมาติ    ปตฺตกฺขนฺธา    อโธมุขา    มธุรกชาตา
ฌายนฺติ   ปชฺฌายนฺติ   นิชฺฌายนฺติ   อปชฺฌายนฺตีติ   ฯ   เย   โข  ปน
ปาปิม   เตน   สมเยน   มนุสฺสา   กาลํ  กโรนฺติ  เยภุยฺเยน  กายสฺส
เภทา ปรมฺมรณา อปายํ ทุคฺคตึ วินิปาตํ นิรยํ อุปปชฺชนฺติ ฯ
     [๕๖๑]  อถ  โข  ปาปิม  กกุสนฺโธ  ภควา  อรหํ  สมฺมาสมฺพุทฺโธ
#๑ ม. ยุ. โกฏฺฐุ ฯ
