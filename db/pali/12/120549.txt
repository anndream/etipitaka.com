ธมฺมา จิตฺตปฏิพทฺธา ตสฺมา สญฺญา จ เวทนา จ จิตฺตสงฺขาโรติ ฯ
     [๕๑๐]  กถํ  ๑  ปนยฺเย  สญฺญาเวทยิตนิโรธสมาปตฺติ  โหตีติ  ฯ
น   โข   อาวุโส   วิสาข  สญฺญาเวทยิตนิโรธํ  สมาปชฺชนฺตสฺส  ภิกฺขุโน
เอวํ    โหติ    อหํ   สญฺญาเวทยิตนิโรธํ   สมาปชฺชิสฺสนฺติ   วา   อหํ
สญฺญาเวทยิตนิโรธํ    สมาปชฺชามีติ    วา    อหํ    สญฺญาเวทยิตนิโรธํ
สมาปนฺโนติ   วา   อถ   ขฺวสฺส   ปุพฺเพว   ตถา  จิตฺตํ  ภาวิตํ  โหติ
ยนฺตํ    ตถตฺตาย   อุปเนตีติ   ฯ   สญฺญาเวทยิตนิโรธํ   สมาปชฺชนฺตสฺส
ปนยฺเย    ภิกฺขุโน    กตเม    ธมฺมา   ปฐมํ   นิรุชฺฌนฺติ   ยทิ   วา
กายสงฺขาโร   ยทิ   วา   วจีสงฺขาโร   ยทิ   วา  จิตฺตสงฺขาโรติ  ฯ
สญฺญาเวทยิตนิโรธํ   สมาปชฺชนฺตสฺส  โข  อาวุโส  วิสาข  ภิกฺขุโน  ปฐมํ
นิรุชฺฌติ   วจีสงฺขาโร   ตโต   กายสงฺขาโร   ตโต  จิตฺตสงฺขาโรติ  ฯ
กถํ   ปนยฺเย   สญฺญาเวทยิตนิโรธสมาปตฺติยา   วุฏฺฐานํ   โหตีติ  ฯ  น
โข    อาวุโส    วิสาข    สญฺญาเวทยิตนิโรธสมาปตฺติยา   วุฏฺฐหนฺตสฺส
ภิกฺขุโน      เอวํ     โหติ     อหํ     สญฺญาเวทยิตนิโรธสมาปตฺติยา
วุฏฺฐหิสฺสนฺติ   วา   อหํ   สญฺญาเวทยิตนิโรธสมาปตฺติยา  วุฏฺฐหามีติ  วา
อหํ    สญฺญาเวทยิตนิโรธสมาปตฺติยา    วุฏฺฐิโตติ    วา   อถ   ขฺวสฺส
ปุพฺเพว   ตถา   จิตฺตํ   ภาวิตํ   โหติ   ยนฺตํ  ตถตฺตาย  อุปเนตีติ  ฯ
สญฺญาเวทยิตนิโรธสมาปตฺติยา   วุฏฺฐหนฺตสฺส   ปนยฺเย   ภิกฺขุโน   กตเม
ธมฺมา  ปฐมํ  อุปฺปชฺชนฺติ  ยทิ  วา  กายสงฺขาโร  ยทิ  วา  วจีสงฺขาโร
#๑ ยุ. กถญฺจ ปนยฺเยติ ทิสฺสติ ฯ
