เอวเมวสฺสุ    เม   องฺคปจฺจงฺคานิ   ภวนฺติ   ตาเยวปฺปาหารตาย   ฯ
เสยฺยถาปิ    นาม    โอฏฺฐปทํ    เอวเมวสฺสุ   เม   อานิสทํ   โหติ
ตาเยวปฺปาหารตาย  ฯ  เสยฺยถาปิ  นาม  วฏฺฏนาวลฺลี  เอวเมวสฺสุ  เม
ปิฏฺฐิกณฺฏโก   อุณฺณตาวณโต   โหติ   ตาเยวปฺปาหารตาย  ฯ  เสยฺยถาปิ
นาม   ชรสาลาย   โคปาณสิโย   โอลุคฺควิลุคฺคา   ภวนฺติ   เอวเมวสฺสุ
เม    ผาสุฬิโย    โอลุคฺควิลุคฺคา    ภวนฺติ   ตาเยวปฺปาหารตาย   ฯ
เสยฺยถาปิ    นาม    คมฺภีเร    อุทปาเน    อุทกตารกา   คมฺภีรคตา
โอกฺขายิกา   ทิสฺสนฺติ   เอวเมวสฺสุ   เม   อกฺขิกูเป  ๑  อกฺขิตารกา
คมฺภีรคตา   โอกฺขายิกา   ทิสฺสนฺติ   ตาเยวปฺปาหารตาย  ฯ  เสยฺยถาปิ
นาม    ติตฺติกาลาพุ    อามกจฺฉินฺโน    วาตาตเปน    สํผุสิโต   โหติ
สมฺมิลาโต   เอวเมวสฺสุ  เม  สีเส  สีสจฺฉวี  สํผุสิตา  โหติ  สมฺมิลาตา
ตาเยวปฺปาหารตาย    ฯ    โส   โข   อหํ   อคฺคิเวสฺสน   อุทรจฺฉวึ
ปริมสิสฺสามีติ       ปิฏฺฐิกณฺฏกํเยว       ปริคฺคณฺหามิ       ปิฏฺฐิกณฺฏกํ
ปริมสิสฺสามีติ   อุทรจฺฉวึเยว   ปริคฺคณฺหามิ   ยาวสฺสุ   เม  อคฺคิเวสฺสน
อุทรจฺฉวี   ปิฏฺฐิกณฺฏกํ   อลฺลีนา   โหติ   ตาเยวปฺปาหารตาย   ฯ  โส
โข   อหํ   อคฺคิเวสฺสน   วจฺจํ   วา   มุตฺตํ  วา  กริสฺสามีติ  ตตฺเถว
อวกุชฺโช   ปปตามิ  ตาเยวปฺปาหารตาย  ฯ  โส  โข  อหํ  อคฺคิเวสฺสน
อิมเมว   กายํ   อสฺสาเสนฺโต   ปาณินา   คตฺตานิ   อนุมชฺชามิ   ตสฺส
มยฺหํ   อคฺคิเวสฺสน   ปาณินา   คตฺตานิ  อโนมชฺชโต  ปูติมูลานิ  โลมานิ
กายสฺมา   ปปตนฺติ   ตาเยวปฺปาหารตาย   ฯ   อปิสฺสุ  มํ  อคฺคิเวสฺสน
#๑ ม. อกฺขิกูเปสุ ฯ
