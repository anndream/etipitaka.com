โข   ปาปิม   กกุสนฺโธ   ภควา   อรหํ   สมฺมาสมฺพุทฺโธ  นาคาปโลกิตํ
อปโลเกสิ   น   วายํ   ทูสี   มาโร  มตฺตมญฺญาสีติ  ฯ  สหาปโลกนาย
จ   ปน   ปาปิม   ทูสี   มาโร   ตมฺหา  จ  ฐานา  จวิ  มหานิรยญฺจ
อุปปชฺชิ ฯ
     [๕๖๕]   ตสฺส  โข  ปน  ปาปิม  มหานิรยสฺส  ตโย  นามเธยฺยา
โหนฺติ   ฉผสฺสายตนิโก   อิติปิ   สงฺกุสมาหโต   อิติปิ   ปจฺจตฺตเวทนีโย
อิติปิ    ฯ    อถ    โข    มํ    ปาปิม   นิรยปาลา   อุปสงฺกมิตฺวา
เอตทโวจุํ    ยทา    โข    เต    มาริส   สงฺกุนา   สงฺกุ   หทเย
สมาคจฺเฉยฺย   อถ   นํ   ตฺวํ   ชาเนยฺยาสิ   วสฺสสหสฺสํ   เม  นิรเย
ปจฺจมานสฺสาติ  ฯ  โส  โข  อหํ  ปาปิม  พหูนิ  วสฺสานิ พหูนิ วสฺสสตานิ
พหูนิ     วสฺสสหสฺสานิ    ตสฺมึ    มหานิรเย    อปจฺจึ    ทสสหสฺสานิ
ตสฺเสว  มหานิรยสฺส  อุสฺสเท  อปจฺจึ  วุฏฺฐานเวทนํ  ๑  เวทิยมาโน ฯ
ตสฺส   มยฺหํ   ปาปิม   เอวรูโป   กาโย   โหติ  เสยฺยถาปิ  มนุสฺสสฺส
เอวรูปํ สีสํ โหติ เสยฺยถาปิ มจฺฉสฺส ฯ
		[๕๖๖] กีทิโส นิรโย อาสิ        ยตฺถ ทูสี อปจฺจถ
		    วิธุรํ สาวกมาสชฺช        กกุสนฺธญฺจ พฺราหฺมณํ
		    สตํ อาสิ อโยสงฺกุ        สพฺเพ ปจฺจตฺตเวทนา
		    อีทิโส นิรโย อาสิ        ยตฺถ ทูสี อปจฺจถ
		    วิธุรํ สาวกมาสชฺช        กกุสนฺธญฺจ พฺราหฺมณํ
		    โย เอตมภิชานาติ        ภิกฺขุ พุทฺธสฺส สาวโก
#๑ ม. ยุ. วุฏฺฐานิมํ นาม เวทนํ ฯ
