ภนฺเต    วิญฺญาณนิโรโธ   เอวํ   โน   เอตฺถ   โหติ   วิญฺญาณนิโรธา
นามรูปนิโรโธติ   ฯ   สงฺขารนิโรธา  นามรูปนิโรโธติ  อิติ  โข  ปเนตํ
วุตฺตํ   สงฺขารนิโรธา   นุ   โข   ภิกฺขเว   วิญฺญาณนิโรโธ   โน  วา
กถํ   วา   เอตฺถ   โหตีติ   ฯ  สงฺขารนิโรธา  ภนฺเต  วิญฺญาณนิโรโธ
เอวํ    โน    เอตฺถ    โหติ   สงฺขารนิโรธา   วิญฺญาณนิโรโธติ   ฯ
อวิชฺชานิโรธา   สงฺขารนิโรโธติ  อิติ  โข  ปเนตํ  วุตฺตํ  อวิชฺชานิโรธา
นุ    โข   ภิกฺขเว   สงฺขารนิโรโธ   โน   วา   กถํ   วา   เอตฺถ
โหตีติ   ฯ   อวิชฺชานิโรธา   ภนฺเต  สงฺขารนิโรโธ  เอวํ  โน  เอตฺถ
โหติ อวิชฺชานิโรธา สงฺขารนิโรโธติ ฯ
     [๔๕๐]  สาธุ  ภิกฺขเว  อิติ  โข  ภิกฺขเว  ตุเมฺหปิ  เอวํ  วเทถ
อหมฺปิ    เอวํ    วทามิ    อิมสฺมึ   อสติ   อิทํ   น   โหติ   อิมสฺส
นิโรธา  อิทํ  นิรุชฺฌติ  ยทิทํ  อวิชฺชานิโรธา สงฺขารนิโรโธ สงฺขารนิโรธา
วิญฺญาณนิโรโธ     วิญฺญาณนิโรธา     นามรูปนิโรโธ     นามรูปนิโรธา
สฬายตนนิโรโธ      สฬายตนนิโรธา      ผสฺสนิโรโธ     ผสฺสนิโรธา
เวทนานิโรโธ      เวทนานิโรธา      ตณฺหานิโรโธ     ตณฺหานิโรธา
อุปาทานนิโรโธ       อุปาทานนิโรธา      ภวนิโรโธ      ภวนิโรธา
ชาตินิโรโธ    ชาตินิโรธา   ชรามรณํ   โสกปริเทวทุกฺขโทมนสฺสุปายาสา
นิรุชฺฌนฺติ      เอวเมตสฺส     เกวลสฺส     ทุกฺขกฺขนฺธสฺส     นิโรโธ
โหติ ฯ
     [๔๕๑]  อปิ  นุ  ตุเมฺห  ภิกฺขเว  เอวํ  ชานนฺตา  เอวํ ปสฺสนฺตา
