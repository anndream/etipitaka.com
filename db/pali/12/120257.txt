วา   ฯเปฯ   ตทารมฺมณญฺจ   สพฺพาวนฺตํ   โลกํ  อากาสสเมน  เจตสา
วิปุเลน   มหคฺคเตน   อปฺปมาเณน   อเวเรน   อพฺยาปชฺเฌน   ผริตฺวา
วิหริสฺสามาติ เอวญฺหิ โว ภิกฺขเว สิกฺขิตพฺพํ ฯ
     [๒๗๐]  เสยฺยถาปิ  ภิกฺขเว  ปุริโส  อาคจฺเฉยฺย  อาทิตฺตํ  ติณุกฺกํ
อาทาย   โส   เอวํ   วเทยฺย   อหํ   อิมาย   อาทิตฺตาย   ติณุกฺกาย
คงฺคํ   นทึ   สนฺตาเปสฺสามิ   สมฺปริตาเปสฺสามีติ   ฯ   ตํ   กึ  มญฺญถ
ภิกฺขเว   อปิ   นุ    โส   ปุริโส   อาทิตฺตาย   ติณุกฺกาย  คงฺคํ  นทึ
สนฺตาเปยฺย   สมฺปริตาเปยฺยาติ   ฯ   โน   เหตํ   ภนฺเต   ตํ   กิสฺส
เหตุ    คงฺคา   หิ   ภนฺเต   นที   คมฺภีรา   อปฺปเมยฺยา   สา   น
สุกรา    อาทิตฺตาย   ติณุกฺกาย   สนฺตาเปตุํ   สมฺปริตาเปตุํ   ยาวเทว
จ  ปน  โส  ปุริโส  กิลมถสฺส  วิฆาตสฺส  ภาคี  อสฺสาติ ฯ เอวเมว โข
ภิกฺขเว  ปญฺจิเม  วจนปถา  เยหิ  โว  ปเร  วทมานา  วเทยฺยุํ กาเลน
วา  อกาเลน  วา  ฯเปฯ  ตทารมฺมณญฺจ  สพฺพาวนฺตํ  โลกํ  คงฺคาสเมน
เจตสา   วีปุเลน   มหคฺคเตน   อปฺปมาเณน   อเวเรน   อพฺยาปชฺเฌน
ผริตฺวา วิหริสฺสามาติ เอวญฺหิ โว ภิกฺขเว สิกฺขิตพฺพํ ฯ
     [๒๗๑]   เสยฺยถาปิ   ภิกฺขเว   วิฬารภสฺตา   มทฺทิตา  สุมทฺทิตา
สุปริมทฺทิตา   มุทุกา   ตูลินี   ฉินฺนสสฺสรา   ฉินฺนปพฺภรา   อถ   ปุริโส
อาคจฺเฉยฺย   กฏฺฐํ   วา  กฐลํ  วา  อาทาย  โส  เอวํ  วเทยฺย  อหํ
อิมํ  วิฬารภสฺตํ  มทฺทิตํ  สุมทฺทิตํ  สุปริมทฺทิตํ  มุทุกํ  ตูลินึ  ฉินฺนสสฺสรํ
ฉินฺนปพฺภรํ   กฏฺเฐน   วา   กฐเลน   วา   สรสรํ   กริสฺสามิ  ภรภรํ
