อุปกฺกิเลโสติ   อิติ   วิทิตฺวา   สาเฐยฺยํ   จิตฺตสฺส  อุปกฺกิเลโส  ปหีโน
โหติ    ฯ   ถมฺโภ   จิตฺตสฺส   อุปกฺกิเลโสติ   อิติ   วิทิตฺวา   ถมฺโภ
จิตฺตสฺส  อุปกฺกิเลโส  ปหีโน  โหติ  ฯ  สารมฺโภ  จิตฺตสฺส  อุปกฺ-
กิเลโสติ  อิติ     วิทิตฺวา     สารมฺโภ     จิตฺตสฺส     อุปกฺกิเลโส   ปหีโน
โหติ    ฯ   มาโน   จิตฺตสฺส   อุปกฺกิเลโสติ   อิติ   วิทิตฺวา   มาโน
จิตฺตสฺส  อุปกฺกิเลโส  ปหีโน  โหติ  ฯ  อติมาโน  จิตฺตสฺส  อุปกฺ-
กิเลโสติ  อิติ     วิทิตฺวา     อติมาโน     จิตฺตสฺส     อุปกฺกิเลโส     ปหีโน
โหติ   ฯ   มโท   จิตฺตสฺส  อุปกฺกิเลโสติ  อิติ  วิทิตฺวา  มโท  จิตฺตสฺส
อุปกฺกิเลโส   ปหีโน   โหติ   ฯ   ปมาโท  จิตฺตสฺส  อุปกฺกิเลโสติ  อิติ
วิทิตฺวา   ปมาโท   จิตฺตสฺส  อุปกฺกิเลโส  ปหีโน  โหติ  ฯ  โส  พุทฺเธ
อเวจฺจปฺปสาเทน    สมนฺนาคโต    โหติ   อิติปิ   โส   ภควา   อรหํ
สมฺมาสมฺพุทฺโธ     วิชฺชาจรณสมฺปนฺโน    สุคโต    โลกวิทู    อนุตฺตโร
ปุริสทมฺมสารถิ   สตฺถา   เทวมนุสฺสานํ   พุทฺโธ   ภควาติ   ฯ   ธมฺเม
อเวจฺจปฺปสาเทน   สมนฺนาคโต   โหติ   สฺวากฺขาโต   ภควตา   ธมฺโม
สนฺทิฏฺฐิโก   อกาลิโก   เอหิปสฺสิโก   โอปนยิโก   ปจฺจตฺตํ   เวทิตพฺโพ
วิญฺญูหีติ   ฯ   สงฺเฆ   อเวจฺจปฺปสาเทน  สมนฺนาคโต  โหติ  สุปฏิปนฺโน
ภควโต      สาวกสงฺโฆ     อุชุปฏิปนฺโน     ภควโต     สาวกสงฺโฆ
ญายปฏิปนฺโน     ภควโต     สาวกสงฺโฆ    สามีจิปฏิปนฺโน    ภควโต
สาวกสงฺโฆ   ยทิทํ   จตฺตาริ   ปุริสยุคานิ   อฏฺฐ   ปริสปุคฺคลา   เอส
ภควโต  สาวกสงฺโฆ  อาหุเนยฺโย  ปาหุเนยฺโย  ทกฺขิเณยฺโย อญฺชลิ-
