อายสฺมโต    สารีปุตฺตสฺส   ภาสิตํ   เอวํ   อาชานาม   อุสฺมา   อายุํ
ปฏิจฺจ   ติฏฺฐตีติ   ฯ   ยถากถํ   ปนาวุโส   อิมสฺส   ภาสิตสฺส  อตฺโถ
ทฏฺฐพฺโพติ   ฯ   เตนหาวุโส   อุปมนฺเต   กริสฺสามิ   อุปมายปิเธกจฺเจ
วิญฺญู  [๑]  ภาสิตสฺส  อตฺถํ  อาชานนฺติ เสยฺยถาปิ อาวุโส เตลปฺปทีปสฺส
ฌายโต    อจฺจึ    ปฏิจฺจ   อาภา   ปญฺญายติ   อาภํ   ปฏิจฺจ   อจฺจิ
ปญฺญายติ   เอวเมว   โข   อายุ   อุสฺมํ  ปฏิจฺจ  ติฏฺฐติ  อุสฺมา  อายุํ
ปฏิจฺจ  ติฏฺฐตีติ  ฯ  เตว  นุ  โข  อาวุโส  อายุสงฺขารา  เต เวทนียา
ธมฺมา   อุทาหุ  อญฺเญ  อายุสงฺขารา  อญฺเญ  เวทนียา  ธมฺมาติ  ฯ  น
โข   อาวุโส  เตว  อายุสงฺขารา  เต  เวทนียา  ธมฺมา  เต  อาวุโส
อายุสงฺขารา  อภวิสฺสํสุ  เต  เวทนียา  ธมฺมา  นยิทํ  สญฺญาเวทยิตนิโรธํ
สมาปนฺนสฺส    ภิกฺขุโน    วุฏฺฐานํ    ปญฺญาเยถ    ยสฺมา    จ   โข
อญฺเญ  อายุสงฺขารา  อญฺเญ  เวทนียา  ธมฺมา  ตสฺมา สญฺญาเวทยิตนิโรธํ
สมาปนฺนสฺส ภิกฺขุโน วุฏฺฐานํ ปญฺญายตีติ ฯ
     [๕๐๒]   ยทา  นุ  โข  อาวุโส  อิมํ  กายํ  กตี  ธมฺมา  ชหนฺติ
อถายํ   กาโย   อุชฺฌิโต  อวกฺขิตฺโต  เสติ  ยถา  กฏฺฐํ  อเจตนนฺติ  ฯ
ยทา   โข  อาวุโส  อิมํ  กายํ  ตโย  ธมฺมา  ชหนฺติ  อายุ  อุสฺมา  จ
วิญฺญาณํ   อถายํ   กาโย   อุชฺฌิโต   อวกฺขิตฺโต   เสติ   ยถา   กฏฺฐํ
อเจตนนฺติ   ฯ   โย   ๒  จายํ  อาวุโส  มโต  กาลกโต  โย  จายํ
ภิกฺขุ    สญฺญาเวทยิตนิโรธสมาปนฺโน    อิเมสํ   กึ   นานากรณนฺติ   ฯ
โย   จายํ   อาวุโส   มโต   กาลกโต   ตสฺส  กายสงฺขารา  นิรุทฺธา
#๑ ม. ปุริสา ฯ ๒ ม. ยฺวายํ ฯ
