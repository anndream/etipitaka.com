โทโสติ   เต  กาเมสุ  ปาตพฺยตํ  อาปชฺชนฺติ  ฯ  เต  โข  โมลิพนฺธาหิ
ปริพฺพาชิกาหิ   ปริจาเรนฺติ   ฯ   เต   เอวมาหํสุ   กึสุ   นาม   เต
โภนฺโต   สมณพฺราหฺมณา   กาเมสุ   อนาคตภยํ   สมฺปสฺสมานา  กามานํ
ปหานมาหํสุ     กามานํ     ปริญฺญํ    ปญฺญาเปนฺติ    สุโข    อิมิสฺสา
ปริพฺพาชิกาย   ตรุณาย   มุทุกาย   โลมสาย   พาหาย  สมฺผสฺโสติ  เต
กาเมสุ   ปาตพฺยตํ  อาปชฺชนฺติ  ฯ  เต  กาเมสุ  ปาตพฺยตํ  อาปชฺชิตฺวา
กายสฺส    เภทา    ปรมฺมรณา    อปายํ    ทุคฺคตึ    วินิปาตํ   นิรยํ
อุปปชฺชนฺติ   ฯ   เต   ตตฺถ  ทุกฺขา  ติปฺปา  กฏุกา  เวทนา  เวทิยนฺติ
เต    ตตฺถ   เอวมาหํสุ   อิทํ   โข   เต   โภนฺโต   สมณพฺราหฺมณา
กาเมสุ    อนาคตภยํ   สมฺปสฺสมานา   กามานํ   ปหานมาหํสุ   กามานํ
ปริญฺญํ   ปญฺญาเปนฺติ   อิเม   หิ   มยํ   กามเหตุ   กามนิทานํ  ทุกฺขา
ติปฺปา    กฏุกา   เวทนา   เวทิยามาติ   ฯ   อิทํ   วุจฺจติ   ภิกฺขเว
ธมฺมสมาทานํ ปจฺจุปฺปนฺนสุขํ อายตึ ทุกฺขวิปากํ ฯ
     [๕๑๗]   กตมญฺจ   ภิกฺขเว   ธมฺมสมาทานํ   ปจฺจุปฺปนฺนทุกฺขญฺเจว
อายติญฺจ   ทุกฺขวิปากํ   ฯ   อิธ   ภิกฺขเว   เอกจฺโจ  อเจลโก  โหติ
มุตฺตาจาโร   หตฺถาวเลขโน   น   เอหิภทนฺติโก   น  ติฏฺฐภทนฺติโก  น
อภิหตํ   น   อุทฺทิสฺส  กตํ  น  นิมนฺตนํ  สาทิยติ  ฯ  โส  น  กุมฺภิมุขา
ปฏิคฺคณฺหาติ    น    กโฬปิมุขา    ปฏิคฺคณฺหาติ   น   เอฬกมนฺตรํ   น
มูสลนฺตรํ   น   ทณฺฑมนฺตรํ   น   ทฺวินฺนํ   ภุญฺชมานานํ   น   คพฺภินิยา
น   ปายมานาย   น   ปุริสนฺตรคตาย   น   สงฺกิตฺตีสุ   น  ยตฺถ  สา
