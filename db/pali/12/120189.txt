อาวุโส   ภิกฺขุ   โกธโน   โหติ   โกธเหตุ  อุปนาหี  ยมฺปาวุโส  ภิกฺขุ
โกธโน   โหติ   โกธเหตุ   อุปนาหี  อยมฺปิ  ธมฺโม  โทวจสฺสกรโณ  ฯ
ปุน  จปรํ  อาวุโส  ภิกฺขุ  โกธโน  โหติ โกธเหตุ อภิสงฺกี ๑ ยมฺปาวุโส
ภิกฺขุ  โกธโน  โหติ  โกธเหตุ  อภิสงฺกี  อยมฺปิ  ธมฺโม โทวจสฺสกรโณ ฯ
ปุน    จปรํ    อาวุโส    ภิกฺขุ   โกธโน   โหติ   โกธสามนฺตํ   ๒
วาจํ   นิจฺฉาเรตา   ยมฺปาวุโส   ภิกฺขุ   โกธโน   โหติ   โกธสามนฺตํ
วาจํ   นิจฺฉาเรตา   อยมฺปิ   ธมฺโม   โทวจสฺสกรโณ   ฯ   ปุน  จปรํ
อาวุโส   ภิกฺขุ   จุทิโต   ๓   โจทเกน  โจทกํ  ปฏิปฺผรติ  ยมฺปาวุโส
ภิกฺขุ  จุทิโต  โจทเกน  โจทกํ  ปฏิปฺผรติ  อยมฺปิ ธมฺโม โทวจสฺสกรโณ ฯ
ปุน   จปรํ   อาวุโส   ภิกฺขุ   จุทิโต   โจทเกน   โจทกํ   อปสาเทติ
ยมฺปาวุโส    ภิกฺขุ    จุทิโต   โจทเกน   โจทกํ   อปสาเทติ   อยมฺปิ
ธมฺโม   โทวจสฺสกรโณ  ฯ  ปุน  จปรํ  อาวุโส  ภิกฺขุ  จุทิโต  โจทเกน
โจทกสฺส   ปจฺจาโรเปติ   ยมฺปาวุโส  ภิกฺขุ  จุทิโต  โจทเกน  โจทกสฺส
ปจฺจาโรเปติ   อยมฺปิ   ธมฺโม   โทวจสฺสกรโณ  ฯ  ปุน  จปรํ  อาวุโส
ภิกฺขุ   จุทิโต   โจทเกน   โจทกํ  ๔  อญฺเญนญฺญํ  ปฏิจรติ  พหิทฺธากถํ
อปนาเมติ    โกปญฺจ   โทสญฺจ   อปฺปจฺจยญฺจ   ปาตุกโรติ   ยมฺปาวุโส
ภิกฺขุ   จุทิโต   โจทเกน   โจทกํ  ๔  อญฺเญนญฺญํ  ปฏิจรติ  พหิทฺธากถํ
อปนาเมติ    โกปญฺจ    โทสญฺจ    อปฺปจฺจยญฺจ    ปาตุกโรติ   อยมฺปิ
ธมฺโม   โทวจสฺสกรโณ  ฯ  ปุน  จปรํ  อาวุโส  ภิกฺขุ  จุทิโต  โจทเกน
#๑ สี. อภิสงฺคี ฯ ๒ โป. ม. โกธสามนฺตา ฯ สพฺพตฺถาปิ อีทิสเมว ฯ
#๓ โป. ม. โจทิโต ฯ อิโต ปรํ อีทิสเมว ฯ  ๔ ม. ยุ. อยํ ปาโฐ นตฺถิ ฯ
