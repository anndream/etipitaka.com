เอตรหิ    ตมฺหา   พนฺธนา   มุตฺโต   โสตฺถินา   อภเยน   นตฺถิ   จ
เม   กิญฺจิ   โภคานํ   วโยติ   ฯ   โส   ตโตนิทานํ  ลเภถ  ปามุชฺชํ
อธิคจฺเฉยฺย   โสมนสฺสํ   ฯ   เสยฺยถาปิ  ภิกฺขเว  ปุริโส  ทาโส  อสฺส
อนตฺตาธีโน   ปราธีโน   น   เยนกามงฺคโม  ฯ  โส  อปเรน  สมเยน
ตมฺหา    ทาสพฺยา    มุจฺเจยฺย    อตฺตาธีโน    อปราธีโน    ภุชิสฺโส
เยนกามงฺคโม   ฯ   ตสฺส   เอวมสฺส  อหํ  โข  ปุพฺเพ  ทาโส  อโหสึ
อนตฺตาธีโน   ปราธีโน   น   เยนกามงฺคโม   โสมฺหิ   เอตรหิ  ตมฺหา
ทาสพฺยา   มุตฺโต   อตฺตาธีโน  อปราธีโน  ภุชิสฺโส  เยนกามงฺคโมติ  ฯ
โส   ตโตนิทานํ  ลเภถ  ปามุชฺชํ  อธิคจฺเฉยฺย  โสมนสฺสํ  ฯ  เสยฺยถาปิ
ภิกฺขเว   ปุริโส   สธโน   สโภโค   กนฺตารทฺธานมคฺคํ  ปฏิปชฺเชยฺย  ฯ
โส   อปเรน  สมเยน  ตมฺหา  กนฺตารา  นิตฺถเรยฺย  โสตฺถินา  อภเยน
น   จสฺส   กิญฺจิ   โภคานํ   วโย   ฯ   ตสฺส   เอวมสฺส   อหํ  โข
ปุพฺเพ     สธโน    สโภโค    กนฺตารทฺธานมคฺคํ    ปฏิปชฺชึ    โสมฺหิ
เอตรหิ   ตมฺหา   กนฺตารา   นิตฺถิณฺโณ   โสตฺถินา   อภเยน  นตฺถิ  จ
เม   กิญฺจิ   โภคานํ   วโยติ   ฯ   โส   ตโตนิทานํ  ลเภถ  ปามุชฺชํ
อธิคจฺเฉยฺย   โสมนสฺสํ  ฯ  เอวํ  โข  ภิกฺขเว  ภิกฺขุ  ยถา  อิณํ  ยถา
โรคํ   ยถา   พนฺธนาคารํ   ยถา   ทาสพฺยํ   ยถา   กนฺตารทฺธานมคฺคํ
อิเม   ปญฺจ   นีวรเณ   อปฺปหีเน   อตฺตนิ   สมนุปสฺสติ  ฯ  เสยฺยถาปิ
ภิกฺขเว   ยถา   อานณญฺญํ   ยถา   อาโรคฺยํ   ยถา   พนฺธนา  โมกฺขํ
ยถา   ภุชิสฺสํ  ยถา  เขมนฺตภูมิ  ๑  เอวเมว  โข  ภิกฺขุ  อิเม  ปญฺจ
#๑ ม. เขมนฺตภูมึ ฯ
