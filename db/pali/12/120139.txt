มยิ   ธมฺมนฺวโย   น   ภวิสฺสติ  อิติปิ  โส  ภควา  อเนกวิหิตํ  อิทฺธิวิธํ
ปจฺจนุโภติ  เอโกปิ  หุตฺวา  พหุธา  โหติ  พหุธาปิ  หุตฺวา  เอโก  โหติ
อาวิภาวํ   ติโรภาวํ   ติโรกุฑฺฑํ   ติโรปาการํ   ติโรปพฺพตํ  อสชฺชมาโน
คจฺฉติ   เสยฺยถาปิ   อากาเส   ฯ   ปฐวิยาปิ   อุมฺมุชฺชนิมฺมุชฺชํ  กโรติ
เสยฺยถาปิ    อุทเก   ฯ   อุทเกปิ   อภิชฺชมาเน   คจฺฉติ   เสยฺยถาปิ
ปฐวิยํ   ฯ   อากาเสปิ  ปลฺลงฺเกน  กมติ  เสยฺยถาปิ  ปกฺขี  สกุโณ  ฯ
อิเมปิ   จนฺทิมสุริเย   เอวํมหิทฺธิเก   เอวํมหานุภาเว  ปาณินา  ปริมสติ
ปริมชฺชติ ยาว พฺรหฺมโลกาปิ กาเยน วสํ วตฺเตตีติ ฯ
     [๑๖๔]   อยมฺปิ   หิ   นาม  สารีปุตฺต  สุนกฺขตฺตสฺส  โมฆปุริสสฺส
มยิ   ธมฺมนฺวโย   น  ภวิสฺสติ  อิติปิ  โส  ภควา  ทิพฺพาย  โสตธาตุยา
วิสุทฺธาย     อติกฺกนฺตมานุสิกาย    อุโภ    สทฺเท    สุณาติ    ทิพฺเพ
จ มานุเส จ เย ทูเร สนฺติเก จาติ ฯ
     [๑๖๕]   อยมฺปิ   หิ   นาม  สารีปุตฺต  สุนกฺขตฺตสฺส  โมฆปุริสสฺส
มยิ    ธมฺมนฺวโย    น    ภวิสฺสติ   อิติปิ   โส   ภควา   ปรสตฺตานํ
ปรปุคฺคลานํ   เจตสา   เจโต  ปริจฺจ  ปชานาติ  ฯ  สราคํ  วา  จิตฺตํ
สราคํ   จิตฺตนฺติ   ปชานาติ   วีตราคํ   วา   จิตฺตํ   วีตราคํ  จิตฺตนฺติ
ปชานาติ    ฯ    สโทสํ    วา   จิตฺตํ   สโทสํ   จิตฺตนฺติ   ปชานาติ
วีตโทสํ   วา   จิตฺตํ   วีตโทสํ   จิตฺตนฺติ   ปชานาติ   ฯ  สโมหํ  วา
จิตฺตํ    สโมหํ   จิตฺตนฺติ   ปชานาติ   วีตโมหํ   วา   จิตฺตํ   วีตโมหํ
จิตฺตนฺติ    ปชานาติ    ฯ   สงฺขิตฺตํ   วา   จิตฺตํ   สงฺขิตฺตํ   จิตฺตนฺติ
