อปายํ   ทุคฺคตึ   วินิปาตํ   นิรยํ   อุปปชฺชนฺติ   ฯ   เต  ตตฺถ  ทุกฺขา
ติปฺปา  ๑  [๒]  กฏุกา  เวทนา  เวทิยนฺติ เต เอวมาหํสุ อิทํ โข เต
โภนฺโต   สมณพฺราหฺมณา   กาเมสุ   อนาคตภยํ   สมฺปสฺสมานา  กามานํ
ปหานมาหํสุ    กามานํ    ปริญฺญํ    ปญฺญาเปนฺติ    อิเม    หิ    มยํ
กามเหตุ   กามนิทานํ   ทุกฺขา  ติปฺปา  กฏุกา  เวทนา  เวทิยามาติ  ฯ
เสยฺยถาปิ  ภิกฺขเว  คิมฺหานํ  ปจฺฉิเม  มาเส  มาลุวาสิปาฏิกา ผเลยฺย ฯ
อถ   โข   ตํ  ภิกฺขเว  มาลุวาวีชํ  อญฺญตรสฺมึ  สาลมูเล  นิปเตยฺย  ฯ
อถ   โข   ภิกฺขเว   ยา  ตสฺมึ  สาเล  อธิวตฺถา  เทวตา  สา  ภีตา
อุพฺพิคฺคา   สนฺตาสํ   อาปชฺเชยฺย   ฯ  อถ  โข  ภิกฺขเว  ตสฺมึ  สาเล
อธิวตฺถาย    เทวตาย    มิตฺตามจฺจา   ญาติสาโลหิตา   อารามเทวตา
วนเทวตา   รุกฺขเทวตา   โอสธิติณวนปฺปตีสุ  อธิวตฺถา  เทวตา  สงฺคมฺม
สมาคมฺม  เอวํ  สมสฺสาเสยฺยุํ  มา  ภวํ ภายิ มา ภวํ ภายิ อปฺเปวนาเมตํ
มาลุวาวีชํ   โมโร   วา   คิเลยฺย   มิโค   วา   ขาเทยฺย  ทวฑาโห
วา   ฑเหยฺย   วนกมฺมิกา   วา   อุทฺธเรยฺยุํ  อุปจิกา  วา  อุฏฺฐเหยฺยุํ
อวีชํ  วา  ปนสฺสาติ  ฯ  อถ  โข  ตํ  ภิกฺขเว  มาลุวาวีชํ  เนว โมโร
คิเลยฺย   น   มิโค   ขาเทยฺย   น  ทวฑาโห  ฑเหยฺย  น  วนกมฺมิกา
อุทฺธเรยฺยุํ   น  อุปจิกา  อุฏฺฐเหยฺยุํ  วีชญฺจ  ปนสฺส  ฯ  ตํ  ปาวุสฺสเกน
เมเฆน   อภิวุฏฺฐํ   สมฺมเทว  วิรูเหยฺย  ฯ  สาสฺส  มาลุวาลตา  ตรุณา
มุทุกา  โลมสา  วิลมฺพินี  ฯ  สา  ตํ  สาลํ  อุปนิเสเวยฺย  ฯ  อถ  โข
ภิกฺขเว   ตสฺมึ   สาเล   อธิวตฺถาย   เทวตาย   เอวมสฺส  กึสุ  นาม
#๑ ม. ติพฺพา ฯ สพฺพตฺถ อีทิสเมว ฯ ๒ โป. ม. ขรา ฯ สพฺพตฺถ อีทิสเมว ฯ
