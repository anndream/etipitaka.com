เอตฺเถสา    ตณฺหา    ปหิยฺยมานา    ปหิยฺยติ    เอตฺถ   นิรุชฺฌมานา
นิรุชฺฌติ   ฯ  โสตํ  ฆานํ  ชิวฺหา  กาโย  มโน  โลเก  ปิยรูปํ  สาตรูปํ
เอตฺเถสา  ตณฺหา  ปหิยฺยมานา  ปหิยฺยติ  เอตฺถ  นิรุชฺฌมานา  นิรุชฺฌติ ฯ
รูปา   สทฺทา  คนฺธา  รสา  โผฏฺฐพฺพา  ธมฺมา  โลเก  ปิยรูปํ  สาตรูปํ
เอตฺเถสา    ตณฺหา    ปหิยฺยมานา    ปหิยฺยติ    เอตฺถ   นิรุชฺฌมานา
นิรุชฺฌติ    ฯ   จกฺขุวิญฺญาณํ   โสตวิญฺญาณํ   ฆานวิญฺญาณํ   ชิวฺหาวิญฺญาณํ
กายวิญฺญาณํ       มโนวิญฺญาณํ       โลเก      ปิยรูปํ      สาตรูปํ
เอตฺเถสา    ตณฺหา    ปหิยฺยมานา    ปหิยฺยติ    เอตฺถ   นิรุชฺฌมานา
นิรุชฺฌติ   ฯ   จกฺขุสมฺผสฺโส  โสตสมฺผสฺโส  ฆานสมฺผสฺโส  ชิวฺหาสมฺผสฺโส
กายสมฺผสฺโส      มโนสมฺผสฺโส      โลเก      ปิยรูปํ      สาตรูปํ
เอตฺเถสา    ตณฺหา    ปหิยฺยมานา    ปหิยฺยติ    เอตฺถ   นิรุชฺฌมานา
นิรุชฺฌติ  ฯ  จกฺขุสมฺผสฺสชา  เวทนา โสตสมฺผสฺสชา เวทนา ฆานสมฺผสฺสชา
เวทนา     ชิวฺหาสมฺผสฺสชา     เวทนา     กายสมฺผสฺสชา    เวทนา
มโนสมฺผสฺสชา   เวทนา   โลเก   ปิยรูปํ   สาตรูปํ  เอตฺเถสา  ตณฺหา
ปหิยฺยมานา   ปหิยฺยติ   เอตฺถ   นิรุชฺฌมานา   นิรุชฺฌติ   ฯ   รูปสญฺญา
สทฺทสญฺญา     คนฺธสญฺญา     รสสญฺญา    โผฏฺฐพฺพสญฺญา    ธมฺมสญฺญา
โลเก   ปิยรูปํ   สาตรูปํ   เอตฺเถสา   ตณฺหา   ปหิยฺยมานา   ปหิยฺยติ
เอตฺถ    นิรุชฺฌมานา    นิรุชฺฌติ    ฯ   รูปสญฺเจตนา   สทฺทสญฺเจตนา
คนฺธสญฺเจตนา     รสสญฺเจตนา    โผฏฺฐพฺพสญฺเจตนา    ธมฺมสญฺเจตนา
โลเก   ปิยรูปํ   สาตรูปํ   เอตฺเถสา   ตณฺหา   ปหิยฺยมานา   ปหิยฺยติ
