โกสลสฺส    เสยฺยถาปิ   วา   ปน   รญฺโญ   มาคธสฺส   อชาตสตฺตุสฺส
เวเทหิปุตฺตสฺส   อิเมสมฺปิ   หิ   โภ  โคตม  สงฺฆานํ  คณานํ  เสยฺยถีทํ์
วชฺชีนํ   มลฺลานํ  วตฺตติ  สกสฺมึ  วิชิเต  วโส  ฆาเตตายํ  วา  ฆาเตตุํ
ชาเปตายํ   วา   ชาเปตุํ   ปพฺพาเชตายํ   วา   ปพฺพาเชตุํ   กึ  ปน
รญฺโญ    ขตฺติยสฺส    มุทฺธาวสิตฺตสฺส   เสยฺยถาปิ   รญฺโญ   ปเสนทิสฺส
โกสลสฺส    เสยฺยถาปิ   วา   ปน   รญฺโญ   มาคธสฺส   อชาตสตฺตุสฺส
เวเทหิปุตฺตสฺส   วตฺเตยฺย   โภ   โคตม   วตฺติตุญฺจมรหตีติ   ฯ  ตํ  กึ
มญฺญสิ   อคฺคิเวสฺสน   ยํ   ตฺวํ   เอวํ   วเทสิ   รูปํ   เม   อตฺตาติ
วตฺตติ   เต   ตสฺมึ   รูเป   วโส   เอวํ  เม  รูปํ  โหตุ  เอวํ  เม
รูปํ   มา   อโหสีติ   ฯ   เอวํ   วุตฺเต   สจฺจโก  นิคนฺถปุตฺโต  ตุณฺหี
อโหสิ   ฯ   ทุติยมฺปิ   โข   ภควา   สจฺจกํ   นิคนฺถปุตฺตํ   เอตทโวจ
ตํ   กึ   มญฺญสิ  อคฺคิเวสฺสน  ยํ  ตฺวํ  เอวํ  วเทสิ  รูปํ  เม  อตฺตาติ
วตฺตติ   เต  ตสฺมึ  รูเป  วโส  เอวํ  เม  รูปํ  โหตุ  เอวํ  เม  รูปํ
มา   อโหสีติ   ฯ   เอวํ   วุตฺเต  ทุติยมฺปิ  โข  สจฺจโก  นิคนฺถปุตฺโต
ตุณฺหี   อโหสิ   ฯ   อถ   โข   ภควา  สจฺจกํ  นิคนฺถปุตฺตํ  เอตทโวจ
พฺยากโรหิทานิ   อคฺคิเวสฺสน  นทานิ  เต  ตุณฺหีภาวสฺส  กาโล  โย  ๑
โข   อคฺคิเวสฺสน   ตถาคเตน   ยาวตติยํ   สหธมฺมิกํ  ปญฺหํ  ปุฏฺโฐ  น
พฺยากโรติ  เอตฺเถวสฺส  สตฺตธา  มุทฺธา  ผลิสฺสตีติ  ๒  ฯ เตน โข ปน
สมเยน   วชิรปาณี   ยกฺโข   อยสํ  วชิรํ  อาทาย  อาทิตฺตํ  สมฺปชฺชลิตํ
สํโชติภูตํ   สจฺจกสฺส   นิคนฺถปุตฺตสฺส   อุปริเวหาย   ๓  สณฺฐิโต  โหติ
#๑ ม. โย โกจิ ฯ ๒ โป. ม. ผลติ ฯ ๓ ม. อุปริเวหาสํ ฐิโต โหติ ฯ
