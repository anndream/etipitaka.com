นจิรสฺเสว    ยสฺสตฺถาย   กุลปุตฺตา   สมฺมเทว   อคารสฺมา   อนคาริยํ
ปพฺพชนฺติ    ตทนุตฺตรํ    พฺรหฺมจริยปริโยสานํ    ทิฏฺเฐว   ธมฺเม   สยํ
อภิญฺญา   สจฺฉิกตฺวา   อุปสมฺปชฺช   วิหริสฺสถาติ   ฯ   อสกฺขึ  โข  อหํ
ภิกฺขเว   ปญฺจวคฺคิเย   ภิกฺขู   สญฺญาเปตุํ   ฯ   เทฺวปิ   สุทํ  ภิกฺขเว
ภิกฺขู   โอวทามิ   ตโย   ภิกฺขู   ปิณฺฑาย   จรนฺติ   ยํ   ตโย   ภิกฺขู
ปิณฺฑาย   จริตฺวา  อาหรนฺติ  เตน  ฉพฺพคฺคา  ๑   ยาเปม  ฯ  ตโยปิ
สุทํ   ภิกฺขเว   ภิกฺขู   โอวทามิ   เทฺวปิ   ภิกฺขู   ปิณฺฑาย  จรนฺติ  ยํ
เทฺวปิ   ภิกฺขู  ปิณฺฑาย  จริตฺวา  อาหรนฺติ  เตน  ฉพฺพคฺคา  ยาเปม  ฯ
อถ   โข  ภิกฺขเว  ปญฺจวคฺคิยา  ภิกฺขู  มยา  เอวํ  โอวทิยมานา  เอวํ
อนุสาสิยมานา    อตฺตนา   ชาติธมฺมา   สมานา   ชาติธมฺเม   อาทีนวํ
วิทิตฺวา   อชาตํ   อนุตฺตรํ   โยคกฺเขมํ   นิพฺพานํ  ปริเยสมานา  อชาตํ
อนุตฺตรํ    โยคกฺเขมํ    นิพฺพานํ    อชฺฌคมํสุ    อตฺตนา    ชราธมฺมา
สมานา   ชราธมฺเม   อาทีนวํ   วิทิตฺวา   อชรํ   อนุตฺตรํ   โยคกฺเขมํ
นิพฺพานํ   ปริเยสมานา   อชรํ   อนุตฺตรํ  โยคกฺเขมํ  นิพฺพานํ  อชฺฌคมํสุ
อตฺตนา  พฺยาธิธมฺมา  สมานา  ฯเปฯ  อตฺตนา  มรณธมฺมา  สมานา ...
อตฺตนา   โสกธมฺมา   สมานา   ...  อตฺตนา  สงฺกิเลสธมฺมา  สมานา
สงฺกิเลสธมฺเม    อาทีนวํ   วิทิตฺวา   อสงฺกิลิฏฺฐํ   อนุตฺตรํ   โยคกฺเขมํ
นิพฺพานํ    ปริเยสมานา    อสงฺกิลิฏฺฐํ   อนุตฺตรํ   โยคกฺเขมํ   นิพฺพานํ
อชฺฌคมํสุ    ฯ    ญาณญฺจ    ปน   เนสํ   ทสฺสนํ   อุทปาทิ   อกุปฺปา
#๑ ม. ฉพฺพคฺคิยา ฯ ยุ. ฉพฺพคฺโค ฯ
