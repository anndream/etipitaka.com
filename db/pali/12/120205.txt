นมติ   อาตปฺปาย   อนุโยคาย   สาตจฺจาย   ปธานาย  ฯ  ยสฺส  จิตฺตํ
น   นมติ   อาตปฺปาย   อนุโยคาย   สาตจฺจาย  ปธานาย  เอวมสฺสายํ
จตุตฺโถ   เจโตขีโล   อปฺปหีโน   โหติ   ฯ  ปุน  จปรํ  ภิกฺขเว  ภิกฺขุ
สพฺรหฺมจารีสุ   กุปิโต   โหติ   อนตฺตมโน   อาหตจิตฺโต   ขีลชาโต  ฯ
โย   โส   ภิกฺขเว   ภิกฺขุ   สพฺรหฺมจารีสุ   กุปิโต   โหติ  อนตฺตมโน
อาหตจิตฺโต   ขีลชาโต   ตสฺส   จิตฺตํ  น  นมติ  อาตปฺปาย  อนุโยคาย
สาตจฺจาย   ปธานาย  ฯ  ยสฺส  จิตฺตํ  น  นมติ  อาตปฺปาย  อนุโยคาย
สาตจฺจาย    ปธานาย   เอวมสฺสายํ   ปญฺจโม   เจโตขีโล   อปฺปหีโน
โหติ ฯ อิมสฺส ปญฺจ เจโตขีลา อปฺปหีนา โหนฺติ ฯ
     [๒๒๙]  กตมสฺส  ปญฺจ  เจตโส  วินิพนฺธา  อสมุจฺฉินฺนา  โหนฺติ ฯ
อิธ  ภิกฺขเว  ภิกฺขุ  กาเม  อวีตราโค  โหติ  อวิคตจฺฉนฺโท  อวิคตเปโม
อวิคตปิปาโส   อวิคตปริฬาโห   อวิคตตโณฺห   ฯ   โย   โส   ภิกฺขเว
ภิกฺขุ  กาเม  อวีตราโค  โหติ  อวิคตจฺฉนฺโท  อวิคตเปโม  อวิคตปิปาโส
อวีคตปริฬาโห      อวิคตตโณฺห      ตสฺส     จิตฺตํ     น     นมติ
อาตปฺปาย   อนุโยคาย   สาตจฺจาย   ปธานาย  ฯ  ยสฺส  จิตฺตํ  ฯเปฯ
ปธานาย    เอวมสฺสายํ    ปฐโม    เจตโส   วินิพนฺโธ   อสมุจฺฉินฺโน
โหติ   ฯ   ปุน  จปรํ  ภิกฺขเว  ภิกฺขุ  กาเย  อวีตราโค  โหติ  ฯเปฯ
รูเป    อวีตราโค   โหติ   อวิคตจฺฉนฺโท   อวิคตเปโม   อวิคตปิปาโส
อวิคตปริฬาโห   อวิคตตโณฺห   ฯ   โย   โส   ภิกฺขเว   ภิกฺขุ   รูเป
อวีตราโค   โหติ   ฯเปฯ   เอวมสฺสายํ   ตติโย   เจตโล   วินิพนฺโธ
