วิหาโรติ  ฯ  กึ    หิ    โน    สิยา    ภนฺเต    อิธ    มยํ   ภนฺเต   ยาวเทว
อากงฺขาม    สุขสฺส   จ   ปหานา   ทุกฺขสฺส   จ   ปหานา   ปุพฺเพว
โสมนสฺสโทมนสฺสานํ     อตฺถงฺคมา    อทุกฺขมสุขํ    อุเปกฺขาสติปาริสุทฺธึ
จตุตฺถํ    ฌานํ    อุปสมฺปชฺช    วิหราม   เอตสฺส   ภนฺเต   วิหารสฺส
สมติกฺกมาย    เอตสฺส   วิหารสฺส   ปฏิปฺปสฺสทฺธิยา   อยมญฺโญ   อุตฺตริ
มนุสฺสธมฺมา    อลมริยญาณทสฺสนวิเสโส    อธิคโต    ผาสุวิหาโรติ   ฯ
สาธุ    สาธุ   อนุรุทฺธา   เอตสฺส   ปน   โว   อนุรุทฺธา   วิหารสฺส
สมติกฺกมาย   เอตสฺส   วิหารสฺส   ปฏิปฺปสฺสทฺธิยา   อตฺถญฺโญ    อุตฺตริ
มนุสฺสธมฺมา    อลมริยญาณทสฺสนวิเสโส    อธิคโต    ผาสุวิหาโรติ   ฯ
กึ   หิ   โน   สิยา   ภนฺเต   อิธ  มยํ  ภนฺเต  ยาวเทว  อากงฺขาม
สพฺพโส   รูปสญฺญานํ   สมติกฺกมา   ปฏิฆสญฺญานํ   อมนสิการา   อนนฺโต
อากาโสติ   อากาสานญฺจายตนํ   อุปสมฺปชฺช   วิหราม   เอตสฺส  ภนฺเต
วิหารสฺส   สมติกฺกมาย   เอตสฺส   วิหารสฺส   ปฏิปฺปสฺสทฺธิยา  อยมญฺโญ
อุตฺตริ   มนุสฺสธมฺมา  อลมริยญาณทสฺสนวิเสโส  อธิคโต  ผาสุ-
วิหาโรติ  ฯ  สาธุ     สาธุ     อนุรุทฺธา     เอตสฺส     ปน    โว    อนุรุทฺธา
วิหารสฺส   สมติกฺกมาย   เอตสฺส   วิหารสฺส   ปฏิปฺปสฺสทฺธิยา  อตฺถญฺโญ
อุตฺตริ   มนุสฺสธมฺมา  อลมริยญาณทสฺสนวิเสโส  อธิคโต  ผาสุ-
วิหาโรติ  ฯ  กึ    หิ    โน    สิยา    ภนฺเต    อิธ    มยํ   ภนฺเต   ยาวเทว
อากงฺขาม     สพฺพโส     อากาสานญฺจายตนํ     สมติกฺกมฺม    อนนฺตํ
วิญฺญาณนฺติ    วิญฺญาณญฺจายตนํ   อุปสมฺปชฺช   วิหราม   ฯเปฯ   สพฺพโส
