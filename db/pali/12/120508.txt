ติฏฺฐนฺติปิ   จรนฺติปีติ   เอวเมว   โข   ภิกฺขเว   ภิกฺขุ   อิทํ  ทุกฺขนฺติ
ยถาภูตํ ปชานาติ ฯเปฯ นาปรํ อิตฺถตฺตายาติ ปชานาติ ฯ
     [๔๗๘]   อยํ   วุจฺจติ   ภิกฺขเว  ภิกฺขุ  สมโณ  อิติปิ  พฺราหฺมโณ
อิติปิ   นฺหาตโก   อิติปิ   เวทคู   อิติปิ  โสตฺติโย  อิติปิ  อริโย  อิติปิ
อรหา   อิติปิ   ฯ   กถญฺจ  ภิกฺขเว  ภิกฺขุ  สมโณ  โหติ  ฯ  สมิตาสฺส
โหนฺติ   ปาปกา   อกุสลา   ธมฺมา   สงฺกิเลสิกา  โปโนพฺภวิกา  สทราC
ทุกฺขวิปากา    อายตึ   ชาติชรามรณียา   เอวํ   โข   ภิกฺขเว   ภิกฺขุ
สมโณ   โหติ   ฯ   กถญฺจ   ภิกฺขเว   ภิกฺขุ   พฺราหฺมโณ   โหติ   ฯ
พาหิตาสฺส   โหนฺติ  ปาปกา  อกุสลา  ธมฺมา  สงฺกิเลสิกา  โปโนพฺภวิกา
สทรา   ทุกฺขวิปากา   อายตึ   ชาติชรามรณียา   เอวํ   โข   ภิกฺขเว
ภิกฺขุ    พฺราหฺมโณ    โหติ   ฯ   กถญฺจ   ภิกฺขเว   ภิกฺขุ   นฺหาตโก
โหติ   ฯ   นฺหาตาสฺส   โหนฺติ   ปาปกา  อกุสลา  ธมฺมา  สงฺกิเลสิกา
โปโนพฺภวิกา    สทรา   ทุกฺขวิปากา   อายตึ   ชาติชรามรณียา   เอวํ
โข   ภิกฺขเว  ภิกฺขุ  นฺหาตโก  โหติ  ฯ  กถญฺจ  ภิกฺขเว  ภิกฺขุ  เวทคู
โหติ   ฯ   วิทิตาสฺส   โหนฺติ   ปาปกา   อกุสลา  ธมฺมา  สงฺกิเลสิกา
โปโนพฺภวิกา    สทรา   ทุกฺขวิปากา   อายตึ   ชาติชรามรณียา   เอวํ
โข   ภิกฺขเว  ภิกฺขุ  เวทคู  โหติ  ฯ  กถญฺจ  ภิกฺขเว  ภิกฺขุ  โสตฺติโย
โหติ   ฯ   นิสฺสุตาสฺส   โหนฺติ   ปาปกา  อกุสลา  ธมฺมา  สงฺกิเลสิกา
โปโนพฺภวิกา    สทรา   ทุกฺขวิปากา   อายตึ   ชาติชรามรณียา   เอวํ
โข   ภิกฺขเว  ภิกฺขุ  โสตฺติโย  โหติ  ฯ  กถญฺจ  ภิกฺขเว  ภิกฺขุ  อริโย
