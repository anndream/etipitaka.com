ภิกฺขูติ   ภควา  อโวจ  อิธ  ภิกฺขเว  เอกจฺจสฺส  น  เอวํ  ทิฏฺฐิ  โหติ
โส   โลโก  โส  อตฺตา  โส  เปจฺจ  ภวิสฺสามิ  นิจฺโจ  ธุโว  สสฺสโต
อวิปริณามธมฺโม     สสฺสติสมํ     ตเถว    ฐสฺสามีติ    โส    สุณาติ
ตถาคตสฺส   วา    ตถาคตสาวกสฺส   วา    สพฺเพสํ  ทิฏฺฐิฏฺฐานาธิฏฺฐาน-
ปริยุฏฺฐานาภินิเวสานุสยานํ สมุคฺฆาตาย สพฺพสงฺขารสมถาย  สพฺพูปธิ-
ปฏินิสฺสคฺคาย   ตณฺหกฺขยาย  วิราคาย  นิโรธาย  นิพฺพานาย  ธมฺมํ
เทเสนฺตสฺส    ฯ   ตสฺส   น   เอวํ   โหติ   อุจฺฉิชฺชิสฺสามิ   นามสฺสุ
วินสฺสิสฺสามิ   นามสฺสุ   นสฺสุ   นาม   ภวิสฺสามีติ   โส  น  โสจติ  น
กิลมติ   น   ปริเทวติ   น   อุรตฺตาฬึ   กนฺทติ  น  สมฺโมหํ  อาปชฺชติ
เอวํ โข ภิกฺขุ อชฺฌตฺตํ อสติ อปริตสฺสนา โหติ ฯ
     [๒๘๓] ตํ ๑ ภิกฺขเว ปริคฺคหํ ปริคฺคเณฺหยฺยาถ ยฺวาสฺส ๒ ปริคฺคโห
นิจฺโจ  ธุโว  สสฺสโต  อวิปริณามธมฺโม  สสฺสติสมํ  ตเถว  ติฏฺเฐยฺย  ๓
ปสฺสถ  โน  ตุเมฺห  ภิกฺขเว  ตํ  ปริคฺคหํ  ยฺวาสฺส  ๒  ปริคฺคโห นิจฺโจ
ธุโว   สสฺสโต   อวิปริณามธมฺโม   สสฺสติสมํ   ตเถว   ติฏฺเฐยฺยาติ  ฯ
โน  เหตํ  ภนฺเต  ฯ  สาธุ  ภิกฺขเว  อหมฺปิ  โข  ตํ  ภิกฺขเว  ปริคฺคหํ
น  สมนุปสฺสามิ  ยฺวาสฺส ๒ ปริคฺคโห นิจฺโจ ธุโว สสฺสโต อวิปริณามธมฺโม
สสฺสติสมํ    ตเถว    ติฏฺเฐยฺย    ฯ   ตํ   ภิกฺขเว   อตฺตวาทุปาทานํ
อุปาทิเยถ   ยสฺส    ๔   อตฺตวาทุปาทานํ  อุปาทิยโต  น  อุปฺปชฺเชยฺยุํ
โสกปริเทวทุกฺขโทมนสฺสุปายาสา    ปสฺสถ   โน   ตุเมฺห   ภิกฺขเว   ตํ
#๑ โป. ตญฺจ ภิกฺขเว ฯ ๒ โป. ยวาสฺสุ ปริคฺคโห ฯ ๓ โป. ติฏฺเฐยฺยาติ ฯ
#๔ สี. ยุ. ยํ อสฺส ฯ
