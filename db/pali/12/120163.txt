ยุวา    สุสุกาฬเกโส    ภเทฺรน    โยพฺพเนน   สมนฺนาคโต   ปฐเมน
วยสา    ตาวเทว   ปรเมน   ปญฺญาเวยฺยตฺติเยน   สมนฺนาคโต   โหติ
ยโต   จ   โข   อยํ   ภวํ   ปุริโส   ชิณฺโณ  โหติ  วุฑฺโฒ  มหลฺลโก
อทฺธคโต   วโย   อนุปฺปตฺโต   อสีติโก   วา  นวุติโก  วา  วสฺสสติโก
วา   ชาติยา   อถ   ตมฺหา   ปญฺญาเวยฺยตฺติยา   ปริหายตีติ   ฯ   น
โข   ปเนตํ   สารีปุตฺต   เอวํ   ทฏฺฐพฺพํ  ฯ  อหํ  โข  ปน  สารีปุตฺต
เอตรหิ    ชิณฺโณ    วุฑฺโฒ   มหลฺลโก   อทฺธคโต   วโย   อนุปฺปตฺโต
อสีติโก   เม   วโย   วตฺตติ   ฯ   อิธสฺสุ   เม  สารีปุตฺต  จตฺตาโร
สาวกา   วสฺสสตายุกา   วสฺสสตชีวิโน   ปรมาย   สติยา   จ   คติยา
จ   ธิติยา  จ  สมนฺนาคตา  ปรเมน  จ  ปญฺญาเวยฺยตฺติเยน  เสยฺยถาปิ
สารีปุตฺต    ทฬฺหธมฺโม    ธนุคฺคโห    สิกฺขิโต   กตหตฺโถ   กตุปาสโน
ลหุเกน    อสเนน    อปฺปกสิเรเนว   ติริยํ   ตาลจฺฉายํ   อติปาเตยฺย
เอวํ   อธิมตฺตสติมนฺโต   เอวํ   อธิมตฺตคติมนฺโต  เอวํ  อธิมตฺตธิติมนฺโต
เอวํ    ปรเมน   ปญฺญาเวยฺยตฺติเยน   สมนฺนาคตา   เต   มํ   จตุนฺนํ
สติปฏฺฐานานํ    อุปาทายุปาทาย    ปญฺหํ    ปุจฺเฉยฺยุํ   ปุฏฺโฐ   ปุฏฺโฐ
จาหํ   เตสํ   พฺยากเรยฺยํ   พฺยากตญฺจ   เม  พฺยากตโต  ธาเรยฺยุํ  น
จ  มํ  ทุติยกํ  อุตฺตรึ  ปฏิปุจฺเฉยฺยุํ  อญฺญตฺร  อสิต  ปีต  ขายิต  สายิตา
อญฺญตฺร     อุจฺจารปสฺสาวกมฺมา     อญฺญตฺร     นิทฺทากิลมถปฏิวิโนทนา
อปริยาทินฺนาเยวสฺส  สารีปุตฺต  ตถาคตสฺส  ธมฺมเทสนา  อปริยาทินฺนํ-
เยวสฺส  ตถาคตสฺส  ธมฺมปทพฺยญฺชนํ  อปริยาทินฺนํเยวสฺส  ตถาคตสฺส
