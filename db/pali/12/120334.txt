                     จูฬหตฺถิปโทปมสุตฺตํ
     [๓๒๙]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   เตน   โข   ปน  สมเยน
ชาณุสฺโสณิ   พฺราหฺมโณ   สพฺพเสเตน   วฬวาภิรเถน   ๑   สาวตฺถิยา
นิยฺยาติ   ทิวาทิวสฺส   ฯ  อทฺทสา  โข  ชาณุสฺโสณิ  พฺราหฺมโณ  ปิโลติกํ
ปริพฺพาชกํ    ทูรโตว    อาคจฺฉนฺตํ    ทิสฺวาน    ปิโลติกํ   ปริพฺพาชกํ
เอตทโวจ  หนฺท  กุโต  นุ  ภวํ  วจฺฉายโน  อาคจฺฉติ  ทิวาทิวสฺสาติ  ฯ
อิโต   หิ   โข  อหํ  โภ  อาคจฺฉามิ  สมณสฺส  โคตมสฺส  สนฺติกาติ  ฯ
กึ  ๒  ภวํ  โคตมสฺส  ปญฺญาเวยฺยตฺติยํ  ปณฺฑิโต  มญฺญตีติ  ฯ  โก จาหํ
โภ   ๓  สมณสฺส  โคตมสฺส  ปญฺญาเวยฺยตฺติยํ  ชานิสฺสามิ  โสปิ  นูนสฺส
ตาทิโสว   โย   สมณสฺส   โคตมสฺส   ปญฺญาเวยฺยตฺติยํ  ชาเนยฺยาติ  ฯ
อุฬาราย   ขลุ   ภวํ   วจฺฉายโน   สมณํ  โคตมํ  ปสํสาย  ปสํสตีติ  ฯ
โก   จาหํ   โภ   สมณํ   โคตมํ   ปสํสิสฺสามิ   ปสฏฺฐปฺปสฏฺโฐว   โส
ภวํ   โคตโม   เสฏฺโฐ   เทวมนุสฺสานนฺติ  ฯ  ตํ  ปน  ภวํ  วจฺฉายโน
อตฺถวสํ ปสฺสมาโน สมเณ โคตเม เอวํ อภิปฺปสนฺโน โหตีติ ฯ๖
     [๓๓๐]   โก   จาหํ  โภ  สมเณ  โคตเม  เอวํ  อภิปฺปสนฺโนมฺหิ
เสยฺยถาปิ   โภ   กุสโล  นาควนิโก  นาควนํ  ปวิเสยฺย  โส  ปสฺเสยฺย
#๑ สี. ยุ. วฬภีรเถน ฯ ๒ สี. ยุ. ตํ กึ มญฺญติ ภวํ วจฺฉายโนติ อิเม ปาฐา
#ทิสฺสนฺติ ฯ ๓ สี. ยุ. โก จาหํ โภ โก จาติ อิเม ปาฐา ทิสฺสนฺติ ฯ
