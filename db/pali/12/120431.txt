เอวญฺหิ   โส  ภนฺเต  กกฺกฏโก  สพฺเพหิ  อเฬหิ  สญฺฉินฺเนหิ  สมฺภคฺเคหิ
สมฺปลิภคฺเคหิ   อภพฺโพ   ตํ  โปกฺขรณึ  ปุน  โอตริตุํ  เสยฺยถาปิ  ปุพฺเพ
เอวเมว   โข   ภนฺเต   ยานิ   สจฺจกสฺส   นิคนฺถปุตฺตสฺส  วิสูกายิตานิ
วิเสวิตานิ   วิปฺผนฺทิตานิ  กานิจิ  ๑  กานิจิ  ตานิ  ภควตา  สญฺฉินฺนานิ
สมฺภคฺคานิ     สมฺปลิภคฺคานิ    อภพฺโพ    จทานิ    ภนฺเต    สจฺจโก
นิคนฺถปุตฺโต   ปุน   ภควนฺตํ   อุปสงฺกมิตุํ   ยทิทํ   วาทาธิปฺปาโยติ   ฯ
เอวํ   วุตฺเต   สจฺจโก   นิคนฺถปุตฺโต   ทุมฺมุขํ   ลิจฺฉวิปุตฺตํ  เอตทโวจ
อาคเมหิ   ตฺวํ   ทุมฺมุข   อาคเมหิ   ตฺวํ  ทุมฺมุข  มุขโรสิ  ตฺวํ  ทุมฺมุข
น   มยํ   ตยา   สทฺธึ   มนฺเตม   อิธ   มยํ  โภตา  โคตเมน  สทฺธึ
มนฺเตม     ติฏฺฐเตสา    โภ    โคตม    อมฺหากญฺเจว    อญฺเญสญฺจ
ปุถุสมณพฺราหฺมณานํ วาจาวิลาปํ วิลปิตํ มญฺเญติ ฯ
     [๔๐๑]  กิตฺตาวตา  จ  นุ  โข โภโต โคตมสฺส สาวโก สาสนกโร
โหติ    โอวาทปติกโร   ติณฺณวิจิกิจฺโฉ   วิคตกถํกโถ   เวสารชฺชปฺปตฺโต
อปรปฺปจฺจโย   สตฺถุ   สาสเน   วิหรตีติ   ฯ   อิธ   อคฺคิเวสฺสน  มุํ
สาวโก   ยงฺกิญฺจิ   รูปํ   อตีตานาคตปจฺจุปฺปนฺนํ   อชฺฌตฺตํ  วา  พหิทฺธา
วา  โอฬาริกํ  วา  สุขุมํ  วา  หีนํ  วา  ปณีตํ  วา  ยํ  ทูเร  สนฺติเก
วา   สพฺพํ  รูปํ  เนตํ  มุํ  เนโสหมสฺมิ  น  เมโส  อตฺตาติ  เอวเมตํ
ยถาภูตํ   สมฺมปฺปญฺญาย   ปสฺสติ   ฯ  ยากาจิ  เวทนา  ฯเปฯ  ยากาจิ
สญฺญา  ...  เยเกจิ สงฺขารา ... ยงฺกิญฺจิ วิญฺญาณํ อตีตานาคตปจฺจุปฺปนฺนํ
อชฺฌตฺตํ    วา    พหิทฺธา   วา   โอฬาริกํ   วา   สุขุมํ   วา   หีนํ
#๑ ม. ตานิปิ สพฺพานิ ภควตา ฯ
