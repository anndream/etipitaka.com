สลฺเลขา วุจฺจนฺติ สนฺตา เอเต วิหารา อริยสฺส วินเย วุจฺจนฺติ ฯ
     [๑๐๔]   อิธ  โข  ปน  โว  จุนฺท  สลฺเลโข  กรณีโย  ฯ  ปเร
วิหึสกา    ภวิสฺสนฺติ    มยเมตฺถ    อวิหึสกา   ภวิสฺสามาติ   สลฺเลโข
กรณีโย   ฯ   ปเร   ปาณาติปาตี   ภวิสฺสนฺติ   มยเมตฺถ  ปาณาติปาตา
ปฏิวิรตา   ภวิสฺสามาติ   สลฺเลโข   กรณีโย   ฯ   ปเร   อทินฺนาทายี
ภวิสฺสนฺติ   มยเมตฺถ   อทินฺนาทานา   ปฏิวิรตา   ภวิสฺสามาติ  สลฺเลโข
กรณีโย    ฯ   ปเร   อพฺรหฺมจารี   ภวิสฺสนฺติ   มยเมตฺถ   พฺรหฺมจารี
ภวิสฺสามาติ    สลฺเลโข    กรณีโย   ฯ   ปเร   มุสาวาที   ภวิสฺสนฺติ
มยเมตฺถ   มุสาวาทา   ปฏิวิรตา   ภวิสฺสามาติ   สลฺเลโข  กรณีโย  ฯ
ปเร   ปิสุณวาจา  ๑  ภวิสฺสนฺติ  มยเมตฺถ  ปิสุณาย  วาจาย  ปฏิวิรตา
ภวิสฺสามาติ   สลฺเลโข   กรณีโย   ฯ  ปเร  ผรุสวาจา  ๒  ภวิสฺสนฺติ
มยเมตฺถ    ผรุสาย    วาจาย    ปฏิวิรตา    ภวิสฺสามาติ   สลฺเลโข
กรณีโย   ฯ   ปเร   สมฺผปฺปลาปี   ภวิสฺสนฺติ   มยเมตฺถ  สมฺผปฺปลาปา
ปฏิวิรตา    ภวิสฺสามาติ    สลฺเลโข   กรณีโย   ฯ   ปเร   อภิชฺฌาลู
ภวิสฺสนฺติ   มยเมตฺถ   อนภิชฺฌาลู   ภวิสฺสามาติ   สลฺเลโข  กรณีโย  ฯ
ปเร     พฺยาปนฺนจิตฺตา     ภวิสฺสนฺติ     มยเมตฺถ    อพฺยาปนฺนจิตฺตา
ภวิสฺสามาติ   สลฺเลโข  กรณีโย  ฯ  ปเร  มิจฺฉาทิฏฺฐิกา  ๓  ภวิสฺสนฺติ
มยเมตฺถ   สมฺมาทิฏฺฐิกา  ๔  ภวิสฺสามาติ  สลฺเลโข  กรณีโย  ฯ  ปเร
#๑ สี. ยุ. ปิสุณา วาจา ฯ ๒ ผรุสา วาจา ฯ ๓ สี. ยุ. มิจฺฉาทิฏฺฐี ฯ
#๔ สี. ยุ. สมฺมาทิฏฺฐี ฯ
