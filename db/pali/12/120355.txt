อนิจฺจาติ    ปสฺสติ   สญฺญา   อนิจฺจาติ   ปสฺสติ   สงฺขารา   อนิจฺจาติ
ปสฺสติ     วิญฺญาณํ     อนิจฺจนฺติ    ปสฺสติ    ตสฺส    ธาตารมฺมณเมว
จิตฺตํ   ปกฺขนฺทติ   ปสีทติ   สนฺติฏฺฐติ   วิมุจฺจติ   ฯ   ตญฺเจ   อาวุโส
ภิกฺขุํ  ปเร  อนิฏฺเฐหิ  อกนฺเตหิ  อมนาเปหิ สมุทาจรนฺติ  ปาณิสมฺผสฺเสนปิ
เลฑฺฑุสมฺผสฺเสนปิ       ทณฺฑสมฺผสฺเสนปิ       สตฺถสมฺผสฺเสนปิ      ฯ
โส   เอวํ   ปชานาติ   ตถาภูโต  โข  อยํ  กาโย  ยถาภูตสฺมึ  กาเย
ปาณิสมฺผสฺสาปิ    กมนฺติ    เลฑฺฑุสมฺผสฺสาปิ    กมนฺติ    ทณฺฑสมฺผสฺสาปิ
กมนฺติ    สตฺถสมฺผสฺสาปิ   กมนฺติ   ฯ   วุตฺตํ   โข   ปเนตํ   ภควตา
กกจูปเม   โอวาเท   อุภโตทณฺฑเกน   เจปิ   ภิกฺขเว  กกเจน  โจรา
โอจรกา   องฺคมงฺคานิ   โอกฺกนฺเตยฺยุํ   ตตฺราปิ  โย  มโน  ปโทเสยฺย
น   เม   โส   เตน   สาสนกโรติ  ฯ  อารทฺธํ  โข  ปน  เม  วิริยํ
ภวิสฺสติ    อสลฺลีนํ   อุปฏฺฐิตา   สติ   อปฺปมฺมุฏฺฐา   ปสฺสทฺโธ   กาโย
อสารทฺโธ  สมาหิตํ  จิตฺตํ  เอกคฺคํ  กามํทานิ อิมสฺมึ กาเย ปาณิสมฺผสฺสาปิ
กมนฺตุ      เลฑฺฑุสมฺผสฺสาปิ      กมนฺตุ     ทณฺฑสมฺผสฺสาปิ     กมนฺตุ
สตฺถสมฺผสฺสาปิ   กมนฺตุ   กรียติ   หีทํ   พุทฺธานํ   สาสนนฺติ   ฯ  ตสฺส
เจ   อาวุโส  ภิกฺขุโน  เอวํ  พุทฺธํ  อนุสฺสรโต  เอวํ  ธมฺมํ  อนุสฺสรโต
เอวํ   สงฺฆํ   อนุสฺสรโต   อุเปกฺขา  กุสลนิสฺสิตา  น  สณฺฐาติ  ฯ  โส
เตน   สํวิชฺชติ   สํเวคํ   อาปชฺชติ   อลาภา   วต  เม  น  วต  เม
ลาภา  ทุลฺลทฺธํ  วต  เม  น  วต  เม  สุลทฺธํ  ยสฺส  เม  เอวํ  พุทฺธํ
อนุสฺสรโต   เอวํ  ธมฺมํ  อนุสฺสรโต   เอวํ  สงฺฆํ  อนุสฺสรโต  อุเปกฺขา
