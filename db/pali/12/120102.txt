อาสวนิโรธํ    ปชานาติ   เอวํ   อาสวนิโรธคามินึ   ปฏิปทํ   ปชานาติ
โส   สพฺพโส   ราคานุสยํ   ปหาย   ปฏิฆานุสยํ  ปฏิวิโนเทตฺวา  อสฺมีติ
ทิฏฺฐิมานานุสยํ    สมูหนิตฺวา    อวิชฺชํ    ปหาย   วิชฺชํ   อุปฺปาเทตฺวา
ทิฏฺเฐว   ธมฺเม   ทุกฺขสฺสนฺตกโร   โหติ   เอตฺตาวตาปิ   โข  อาวุโส
อริยสาวโก  สมฺมาทิฏฺฐี  โหติ  อุชุคตาสฺส  ทิฏฺฐิ  ธมฺเม อเวจฺจปฺปสาเทน
สมนฺนาคโต อาคโต อิมํ สทฺธมฺมนฺติ ฯ
     อิทมโวจ   อายสฺมา  สารีปุตฺโต  อตฺตมนา  เต  ภิกฺขู  อายสฺมโต
สารีปุตฺตสฺส ภาสิตํ อภินนฺทุนฺติ ฯ
                 สมฺมาทิฏฺฐิสุตฺตํ นิฏฺฐิตํ นวมํ ฯ
                   ทุกฺขํ ชรามรณํ อุปาทานํ
                  สฬายตนํ นามรูปํ วิญฺญาณํ
         ยํ ฉปเท กตมํ            ปนาวุโส วทานเก
         ชาติ ตณฺหา จ เวทนา      อวิชฺชาย จตุกฺกกา
         ยา จตฺตาริ ปเท กตมา     ปนาวุโส วทานเก ฯ
         อาหาโร จ ภโว ผสฺโส     สงฺขาโร อาสวปญฺจโม
         ยํ ปญฺจปเท กตมํ          ปนาวุโส วทานเก ฯ
         กตมนฺติ ฉพฺพิธา วุตฺตํ       กตมานิ จตุพฺพิธา
                   กตโม ปญฺจวิโธ วุตฺโต
              สพฺพสงฺขารานํ ปญฺจทส ปทานิ จาติ ฯ
                      ____________
