                       สีหนาทวคฺโค
                       ___________
                      จูฬสีหนาทสุตฺตํ
     [๑๕๓]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   ตตฺร   โข   ภควา  ภิกฺขู
อามนฺเตสิ ภิกฺขโวติ ฯ ภทนฺเตติ เต ภิกฺขู ภควโต ปจฺจสฺโสสุํ ฯ
     [๑๕๔]   ภควา  เอตทโวจ  อิเธว  ภิกฺขเว  สมโณ  อิธ  ทุติโย
สมโณ   อิธ   ตติโย  สมโณ  อิธ  จตุตฺโถ  สมโณ  สุญฺญา  ปรปฺปวาทา
สมเณหิ   ๑   อญฺเญภีติ  เอวเมว  ภิกฺขเว  สมฺมา  สีหนาทํ  นทถ  ฯ
ฐานํ  โข  ปเนตํ  ภิกฺขเว  วิชฺชติ  ยํ  อิธ  ๒ อญฺญติตฺถิยา ปริพฺพาชกา
เอวํ   วเทยฺยุํ   โก   ปนายสฺมนฺตานํ  อสฺสาโส  กึ  พลํ  เยน  ตุเมฺห
อายสฺมนฺโต    อตฺตนิ   สมฺปสฺสมานา   เอวํ   วเทถ   อิเธว   สมโณ
อิธ   ทุติโย   สมโณ   อิธ   ตติโย   สมโณ   อิธ   จตุตฺโถ   สมโณ
สุญฺญา    ปรปฺปวาทา    สมเณหิ    อญฺเญภีติ    เอวํวาทิโน   ภิกฺขเว
อญฺญติตฺถิยา    ปริพฺพาชกา    เอวมสฺสุ    วจนียา   อตฺถิ   โข   โน
อาวุโส   เตน   ภควตา   ชานตา   ปสฺสตา  อรหตา  สมฺมาสมฺพุทฺเธน
จตฺตาโร   ธมฺมา   อกฺขาตา   เย   มยํ   อตฺตนิ  สมฺปสฺสมานา  เอวํ
วเทม   อิเธว   สมโณ   อิธ   ทุติโย   สมโณ   อิธ   ตติโย  สมโณ
#๑ โป. ม. สมเณภิ อญฺเญหิ ฯ ๒ โป. ม. อยํ ปาโฐ นตฺถิ ฯ
