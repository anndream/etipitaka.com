เทวญฺญตโร    วาติ   ฯ   โย   โส   ภิกฺขเว   ภิกฺขุ   น   อญฺญตรํ
เทวนิกายํ    ปณิธาย    พฺรหฺมจริยํ   จริสฺสติ   อิมินาหํ   สีเลน   วา
วตฺเตน   วา   ตเปน   วา  พฺรหฺมจริเยน  วา  เทโว  วา  ภวิสฺสามิ
เทวญฺญตโร    วาติ    ตสฺส    จิตฺตํ   นมติ   อาตปฺปาย   อนุโยคาย
สาตจฺจาย    ปธานาย   ยสฺส   จิตฺตํ   นมติ   อาตปฺปาย   อนุโยคาย
สาตจฺจาย    ปธานาย    เอวมสฺสายํ    ปญฺจโม   เจตโส   วินิพนฺโธ
สุสมุจฺฉินฺโน   โหติ   ฯ   อิมสฺส  ปญฺจ  เจตโส  วินิพนฺธา  สุสมุจฺฉินฺนา
โหนฺติ   ฯ   ยสฺส   กสฺสจิ   ภิกฺขเว  ภิกฺขุโน  อิเม  ปญฺจ  เจโตขีลา
ปหีนา   อิเม   ปญฺจ   เจตโส   วินิพนฺธา   สุสมุจฺฉินฺนา   โหนฺติ   ฯ
โส    วติมสฺมึ    ธมฺมวินเย   วุฑฺฒึ   วิรูฬฺหึ   เวปุลฺลํ   อาปชฺชิสฺสตีติ
ฐานเมตํ วิชฺชติ ฯ
     [๒๓๓]   โส  ฉนฺทสมาธิปธานสงฺขารสมนฺนาคตํ  อิทฺธิปาทํ  ภาเวติ
วิริยสมาธิจิตฺตสมาธิวีมํสาสมาธิปธานสงฺขารสมนฺนาคตํ อิทฺธิปาทํ
ภาเวติ   อุสฺโสฬฺหิเยว   ปญฺจมี   ฯ   ส   โข   โส   ภิกฺขเว  เอวํ
อุสฺโสฬฺหิ   ปณฺณรสงฺคสมนฺนาคโต   ภิกฺขุ   ภพฺโพ   อภินิพฺภิทาย   ภพฺโพ
สมฺโพธาย   ภพฺโพ   อนุตฺตรสฺส  โยคกฺเขมสฺส  อธิคมาย  ฯ  เสยฺยถาปิ
ภิกฺขเว   กุกฺกุฏิยา   อณฺฑานิ   อฏฺฐ   วา   ทส   วา   ทฺวาทส  วา
ตานสฺสุ   กุกฺกุฏิยา   สมฺมา   อธิสยิตานิ   สมฺมา   ปริเสทิตานิ  สมฺมา
ปริภาวิตานิ  ฯ  กิญฺจาปิ  ตสฺสา  กุกฺกุฏิยา  น  เอวํ  อิจฺฉา อุปฺปชฺเชยฺย
อโห   วติเม   กุกฺกุฏโปตกา   ปาทนขสิขาย   วา   มุขตุณฺฑเกน   วา
