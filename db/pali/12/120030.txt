 กมฺมนฺตา  ฯเปฯ    อปริสุทฺธาชีวา   อรญฺญวนปตฺถานิ     ปนฺตานิ
เสนาสนานิ   ปฏิเสวนฺติ   อปริสุทฺธาชีวสนฺโทสเหตุ   หเว  เต  โภนฺโต
สมณพฺราหฺมณา   อกุสลํ   ภยเภรวํ   อวฺหยนฺติ   ฯ   น   โข   ปนาหํ
อปริสุทฺธาชีโว    อรญฺญวนปตฺถานิ    ปนฺตานิ   เสนาสนานิ   ปฏิเสวามิ
ปริสุทฺธาชีโวหมสฺมิ    ฯ    เย    หิ    โว    อริยา   ปริสุทฺธาชีวา
อรญฺญวนปตฺถานิ     ปนฺตานิ     เสนาสนานิ     ปฏิเสวนฺติ    เตสมหํ
อญฺญตโร    เอตมหํ   พฺราหฺมณ   ปริสุทฺธาชีวตํ   อตฺตนิ   สมฺปสฺสมาโน
ภิยฺโย ปลฺโลมมาปาทึ อรญฺเญ วิหาราย ฯ
     [๓๓]   ตสฺส   มยฺหํ   พฺราหฺมณ   เอตทโหสิ   เย   โข  เกจิ
สมณา    วา    พฺราหฺมณา   วา   อภิชฺฌาลู   กาเมสุ   ติพฺพสาราคา
อรญฺญวนปตฺถานิ        ปนฺตานิ        เสนาสนานิ        ปฏิเสวนฺติ
อภิชฺฌาลุกาเมสุติพฺพสาราคสนฺโทสเหตุ  หเว  เต  โภนฺโต  สมณพฺราหฺมณา
อกุสลํ   ภยเภรวํ   อวฺหยนฺติ   ฯ   น  โข  ปนาหํ  อภิชฺฌาลุ  กาเมสุ
ติพฺพสาราโค    อรญฺญวนปตฺถานิ    ปนฺตานิ    เสนาสนานิ   ปฏิเสวามิ
อนภิชฺฌาลุหมสฺมิ     ฯ     เย     หิ    โว    อริยา    อนภิชฺฌาลู
อรญฺญวนปตฺถานิ     ปนฺตานิ     เสนาสนานิ     ปฏิเสวนฺติ    เตสมหํ
อญฺญตโร    เอตมหํ    พฺราหฺมณ   อนภิชฺฌาลุตํ   อตฺตนิ   สมฺปสฺสมาโน
ภิยฺโย ปลฺโลมมาปาทึ อรญฺเญ วิหาราย ฯ
     [๓๔]   ตสฺส   มยฺหํ   พฺราหฺมณ   เอตทโหสิ   เย   โข  เกจิ
สมณา    วา    พฺราหฺมณา    วา   พฺยาปนฺนจิตฺตา   ปทุฏฺฐมนสงฺกปฺปา
