องฺคมงฺคานุสาริโน   วาตา   อสฺสาโส   ปสฺสาโส   อิติ   วา  ยํ  วา
ปนญฺญมฺปิ    กิญฺจิ    อชฺฌตฺตํ   ปจฺจตฺตํ   วาโย   วาโยคตํ   อุปาทินฺนํ
อยํ   วุจฺจตาวุโส   อชฺฌตฺติกา   วาโยธาตุ   ฯ   ยา  เจว  โข  ปน
อชฺฌตฺติกา  วาโยธาตุ  ยา  จ  พาหิรา  วาโยธาตุ วาโยธาตุเรเวสา ฯ
ตํ   เนตํ   มุํ   เนโสหมสฺมิ   น  เมโส  อตฺตาติ  เอวเมตํ  ยถาภูตํ
สมฺมปฺปญฺญาย    ทฏฺฐพฺพํ    ฯ    เอวเมตํ    ยถาภูตํ    สมฺมปฺปญฺญาย
ทิสฺวา   วาโยธาตุยา   นิพฺพินฺทติ   วาโยธาตุยา   จิตฺตํ   วิราเชติ  ฯ
โหติ   โข   โส   อาวุโส   สมโย   ยํ  พาหิรา  วาโยธาตุ  ปกุปฺปติ
สา   คามมฺปิ   วหติ   นิคมมฺปิ   วหติ  นครมฺปิ  วหติ  ชนปทมฺปิ  วหติ
ชนปทปเทสมฺปิ   วหติ   ฯ   โหติ   โข   โส   อาวุโส   สมโย   ยํ
คิมฺหานํ   ปจฺฉิเม   มาเส   ตาลปณฺเณนปิ  วิธูปเนนปิ  วาตํ  ปริเยสนฺติ
โอสฺสวเนปิ   ติณานิ   น  อิญฺชนฺติ  ฯ  ตสฺสา  หิ  นามาวุโส  พาหิราย
วาโยธาตุยา   ตาว   มหลฺลิกาย   อนิจฺจตา   ปญฺญายิสฺสติ   ขยธมฺมตา
ปญฺญายิสฺสติ       วยธมฺมตา       ปญฺญายิสฺสติ       วิปริณามธมฺมตา
ปญฺญายิสฺสติ   ฯ   กึ   ปนิมสฺส   มตฺตฏฺฐกสฺส   กายสฺส  ตณฺหุปาทินฺนสฺส
อหนฺติ   วา   มมนฺติ   วา   อสฺมีติ   วา  อถ  ขฺวสฺส  โน  เตเวตฺถ
โหติ  ฯ  ตญฺเจ  อาวุโส  ภิกฺขุํ  ปเร  อกฺโกสนฺติ  ปริภาสนฺติ  โรเสนฺติ
วิเหเสนฺติ  ฯ  โส  เอวํ  ปชานาติ  อุปฺปนฺนา โข เม อยํ โสตสมฺผสฺสชา
ทุกฺขา    เวทนา    สา    จ    โข   ปฏิจฺจ   โน   อปฺปฏิจฺจ   กึ
ปฏิจฺจ   ผสฺสํ  ปฏิจฺจ  ฯ  โสปิ  โข  ผสฺโส  อนิจฺโจติ  ปสฺสติ  เวทนา
