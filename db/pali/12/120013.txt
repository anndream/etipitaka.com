ภิกฺขเว   อสฺสุตวา  ปุถุชฺชโน  อริยานํ  อทสฺสาวี  อริยธมฺมสฺส  อโกวิโท
อริยธมฺเม   อวินีโต   สปฺปุริสานํ   อทสฺสาวี   สปฺปุริสธมฺมสฺส  อโกวิโท
สปฺปุริสธมฺเม   อวินีโต   มนสิกรณีเย  ธมฺเม  นปฺปชานาติ  อมนสิกรณีเย
ธมฺเม    นปฺปชานาติ   ฯ   โส   มนสิกรณีเย   ธมฺเม   อปฺปชานนฺโต
อมนสิกรณีเย   ธมฺเม   อปฺปชานนฺโต   เย   ธมฺมา   น   มนสิกรณียา
เต   ธมฺเม   มนสิกโรติ   เย   ธมฺมา   มนสิกรณียา  เต  ธมฺเม  น
มนสิกโรติ  ฯ  กตเม  จ  ภิกฺขเว  ธมฺมา  น  มนสิกรณียา  เย  ธมฺเม
มนสิกโรติ   ฯ   ยสฺส   ภิกฺขเว   ธมฺเม  มนสิกโรโต  อนุปฺปนฺโน  วา
กามาสโว   อุปฺปชฺชติ   อุปฺปนฺโน   วา  กามาสโว  ปวฑฺฒติ  อนุปฺปนฺโน
วา   ภวาสโว  อุปฺปชฺชติ  อุปฺปนฺโน  วา  ภวาสโว  ปวฑฺฒติ  อนุปฺปนฺโน
วา   อวิชฺชาสโว   อุปฺปชฺชติ   อุปฺปนฺโน   วา   อวิชฺชาสโว   ปวฑฺฒติ
อิเม   ธมฺมา   น  มนสิกรณียา  เย  ธมฺเม  มนสิกโรติ  ฯ  กตเม  จ
ภิกฺขเว   ธมฺมา   มนสิกรณียา   เย   ธมฺเม  น  มนสิกโรติ  ฯ  ยสฺส
ภิกฺขเว   ธมฺเม  มนสิกโรโต  อนุปฺปนฺโน  วา  กามาสโว  น  อุปฺปชฺชติ
อุปฺปนฺโน   วา   กามาสโว   ปหิยฺยติ   อนุปฺปนฺโน   วา  ภวาสโว  น
อุปฺปชฺชติ    อุปฺปนฺโน    วา    ภวาสโว   ปหิยฺยติ   อนุปฺปนฺโน   วา
อวิชฺชาสโว    น   อุปฺปชฺชติ   อุปฺปนฺโน   วา   อวิชฺชาสโว   ปหิยฺยติ
อิเม   ธมฺมา   มนสิกรณียา   เย   ธมฺเม   น   มนสิกโรติ  ฯ  ตสฺส
อมนสิกรณียานํ     ธมฺมานํ     มนสิการา     มนสิกรณียานํ    ธมฺมานํ
อมนสิการา   อนุปฺปนฺนา   เจว   อาสวา   อุปฺปชฺชนฺติ   อุปฺปนฺนา   จ
