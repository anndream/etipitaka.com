ขิปฺปมาเนสุ   สตฺตีสุปิ   ขิปฺปมานาสุ   อสีสุปิ  วิชฺโชตลนฺเตสุ  เต  ตตฺถ
อุสูหิปิ   วิชฺฌนฺติ   สตฺติยาปิ   วิชฺฌนฺติ   อสินาปิ   สีสํ   ฉินฺทนฺติ   เต
ตตฺถ    มรณมฺปิ    นิคฺคจฺฉนฺติ   มรณมตฺตมฺปิ   ทุกฺขํ   อยมฺปิ   ภิกฺขเว
กามานํ    อาทีนโว   สนฺทิฏฺฐิโก   ทุกฺขกฺขนฺโธ   กามเหตุ   กามนิทานํ
กามาธิกรณํ   กามานเมว   เหตุ   ฯ   ปุน   จปรํ  ภิกฺขเว  กามเหตุ
กามนิทานํ    กามาธิกรณํ    กามานเมว    เหตุ   อสิจมฺมํ   คเหตฺวา
ธนุกลาปํ   สนฺนยฺหิตฺวา   อฏฺฏาวเลปนา   ๑   อุปการิโย   ปกฺขนฺทนฺติ
อุสูสุปิ    ขิปฺปมาเนสุ   สตฺตีสุปิ   ขิปฺปมานาสุ   อสีสุปิ   วิชฺโชตลนฺเตสุ
เต   ตตฺถ   อุสูหิปิ   วิชฺฌนฺติ   สตฺติยาปิ   วิชฺฌนฺติ   ฉกณฏิยาปิ   ๒
โอสิญฺจนฺติ    อภิวคฺเคนปิ   โอมทฺทนฺติ   อสินาปิ   สีสํ   ฉินฺทนฺติ   เต
ตตฺถ    มรณมฺปิ    นิคฺคจฺฉนฺติ   มรณมตฺตมฺปิ   ทุกฺขํ   อยมฺปิ   ภิกฺขเว
กามานํ    อาทีนโว   สนฺทิฏฺฐิโก   ทุกฺขกฺขนฺโธ   กามเหตุ   กามนิทานํ
กามาธิกรณํ   กามานเมว   เหตุ   ฯ   ปุน   จปรํ  ภิกฺขเว  กามเหตุ
กามนิทานํ    กามาธิกรณํ    กามานเมว    เหตุ    สนฺธิมฺปิ   ฉินฺทนฺติ
นิลฺโลปมฺปิ    หรนฺติ    เอกาคาริกมฺปิ   กโรนฺติ   ปริปนฺเถปิ   ติฏฺฐนฺติ
ปรทารมฺปิ     คจฺฉนฺติ     ตเมนํ    ราชาโน    คเหตฺวา    วิวิธานิ
กมฺมกรณานิ   ๓   กาเรนฺติ   กสาหิปิ  ตาเฬนฺติ  เวตฺเตหิปิ  ตาเฬนฺติ
อฑฺฒทณฺฑเกหิปิ    ตาเฬนฺติ    หตฺถมฺปิ    ฉินฺทนฺติ    ปาทมฺปิ   ฉินฺทนฺติ
#๑ สี. ม. ยุ. อทฺทาวเลปนา ฯ ๒ สี. ยุ. ปกฺกฏฺฐิยา ฯ ม. ฉกณกายปิ ฯ
#๓ สี. ยุ. วิวิธา กมฺมกรณา ฯ ม. วิวิธา กมฺมการณา ฯ
