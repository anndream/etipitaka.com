ปุตฺโต  ตสฺส   ภิกฺขุโน   ปฏิสฺสุตฺวา   เยน   ภควา  เตนุปสงฺกมิ  อุป-
สงฺกมิตฺวา  ภควนฺตํ    อภิวาเทตฺวา    เอกมนฺตํ    นิสีทิ   ฯ   เอกมนฺตํ   นิสินฺนํ
โข   สาตึ   ภิกฺขุํ   เกวฏฺฏปุตฺตํ   ภควา   เอตทโวจ  สจฺจํ  กิร  เต
สาติ   เอวรูปํ   ปาปกํ   ทิฏฺฐิคตํ   อุปฺปนฺนํ   ตถาหํ   ภควตา   ธมฺมํ
เทสิตํ    อาชานามิ    ยถา    ตเทวิทํ   วิญฺญาณํ   สนฺธาวติ   สํสรติ
อนญฺญนฺติ   ฯ   เอวํ   พฺยา   โข  อหํ  ภนฺเต  ภควตา  ธมฺมํ  เทสิตํ
อาชานามิ   ยถา   ตเทวิทํ   วิญฺญาณํ   สนฺธาวติ  สํสรติ  อนญฺญนฺติ  ฯ
กตมนฺตํ   สาติ   วิญฺญาณนฺติ   ฯ   ยฺวายํ   ภนฺเต   วโท   เวเทยฺโย
ตตฺร    ตตฺร   กลฺยาณปาปกานํ   กมฺมานํ   วิปากํ   ปฏิสํเวเทตีติ   ฯ
กสฺส  นุ  โข  นาม  ตฺวํ  โมฆปุริส  มยา  เอวํ  ธมฺมํ เทสิตํ อาชานาสิ
นนุ    มยา    โมฆปุริส    อเนกปริยาเยน   ปฏิจฺจสมุปฺปนฺนํ   วิญฺญาณํ
วุตฺตํ    อญฺญตฺร    ปจฺจยา   นตฺถิ   วิญฺญาณสฺส   สมฺภโวติ   อถ   จ
ปน   ตฺวํ   โมฆปุริส   อตฺตนา   ทุคฺคหิเตน  อเมฺห  เจว  อพฺภาจิกฺขสิ
อตฺตานญฺจ    ขนสิ   พหุญฺจ   อปุญฺญํ   ปสวสิ   ตญฺหิ   เต   โมฆปุริส
ภวิสฺสติ ทีฆรตํ อหิตาย ทุกฺขายาติ ฯ
     [๔๔๓]   อถ   โข   ภควา   ภิกฺขู   อามนฺเตสิ  ตํ  กึ  มญฺญถ
ภิกฺขเว    อปินายํ   สาติ   ภิกฺขุ   เกวฏฺฏปุตฺโต   อุสฺมีกโตปิ   อิมสฺมึ
ธมฺมวินเยติ   ฯ   กิญฺหิ   สิยา   ภนฺเต  โน  เหตํ  ภนฺเตติ  ฯ  เอวํ
วุตฺเต   สาติ   ภิกฺขุ   เกวฏฺฏปุตฺโต   ตุณฺหีภูโต  มงฺกุภูโต  ปตฺตกฺขนฺโธ
อโธมุโข   ปชฺฌายนฺโต   อปฺปฏิภาโณ   นิสีทิ   ฯ   อถ   โข   ภควา
