ชาตีติ  ฯ  อุปาทานปจฺจยา  ภโวติ  อิติ  โข ปเนตํ วุตฺตํ อุปาทานปจฺจยา
นุ   โข   ภิกฺขเว   ภโว   โน   วา   กถํ   วา  เอตฺถ  โหตีติ  ฯ
อุปาทานปจฺจยา  ภนฺเต  ภโว  เอวํ  โน  เอตฺถ  โหติ  อุปาทานปจจฺยา
ภโวติ     ฯ    ตณฺหาปจฺจยา    อุปาทานนฺติ    อิติ    โข    ปเนตํ
วุตฺตํ   ตณฺหาปจฺจยา   นุ   โข   ภิกฺขเว   อุปาทานํ   โน   วา  กถํ
วา   เอตฺถ   โหตีติ   ฯ   ตณฺหาปจฺจยา  ภนฺเต  อุปาทานํ  เอวํ  โน
เอตฺถ    โหติ    ตณฺหาปจฺจยา    อุปาทานนฺติ    ฯ    เวทนาปจฺจยา
ตณฺหาติ   อิติ   โข   ปเนตํ   วุตฺตํ   เวทนาปจฺจยา  นุ  โข  ภิกฺขเว
ตณฺหา   โน   วา  กถํ  วา  เอตฺถ  โหตีติ  ฯ  เวทนาปจฺจยา  ภนฺเต
ตณฺหา    เอวํ    โน   เอตฺถ   โหติ   เวทนาปจฺจยา   ตณฺหาติ   ฯ
ผสฺสปจฺจยา   เวทนาติ   อิติ   โข   ปเนตํ   วุตฺตํ   ผสฺสปจฺจยา   นุ
โข  ภิกฺขเว  เวทนา  โน  วา  กถํ  วา  เอตฺถ  โหตีติ ฯ ผสฺสปจฺจยา
ภนฺเต   เวทนา   เอวํ   โน  เอตฺถ  โหติ  ผสฺสปจฺจยา  เวทนาติ  ฯ
สฬายตนปจฺจยา   ผสฺโสติ   อิติ   โข   ปเนตํ   วุตฺตํ  สฬายตนปจฺจยา
นุ   โข   ภิกฺขเว   ผสฺโส   โน   วา   กถํ  วา  เอตฺถ  โหตีติ  ฯ
สฬายตนปจฺจยา  ภนฺเต  ผสฺโส  เอวํ  โน  เอตฺถ  โหติ สฬายตนปจฺจยา
ผสฺโสติ    ฯ    นามรูปปจฺจยา    สฬายตนนฺติ    อิติ    โข   ปเนตํ
วุตฺตํ   นามรูปปจฺจยา   นุ   โข   ภิกฺขเว   สฬายตนํ   โน  วา  กถํ
วา   เอตฺถ   โหตีติ   ฯ  นามรูปปจฺจยา  ภนฺเต  สฬายตนํ  เอวํ  โน
เอตฺถ    โหติ    นามรูปปจฺจยา    สฬายตนนฺติ    ฯ   วิญฺญาณปจฺจยา
