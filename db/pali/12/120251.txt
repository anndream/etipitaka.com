ยทิจฺฉกํ   สาเรยฺยาปิ   ปจฺจาสาเรยฺยาปิ   เอวเมว   โข  ภิกฺขเว  น
เม   เตสุ   ภิกฺขูสุ   อนุสาสนี   กรณียา   อโหสิ   สตุปฺปาทกรณียเมว
ภิกฺขเว   เตสุ   ภิกฺขูสุ  อโหสิ  ฯ  ตสฺมาติห  ภิกฺขเว  ตุเมฺหปิ  อกุสลํ
ปชหถ   กุสเลสุ   ธมฺเมสุ   อาโยคํ   กโรถ  เอวญฺหิ  ตุเมฺหปิ  อิมสฺมึ
ธมฺมวินเย   วุฑฺฒึ  วิรูฬฺหึ  เวปุลฺลํ  อาปชฺชิสฺสถ  ฯ  เสยฺยถาปิ  ภิกฺขเว
คามสฺส    วา   นิคมสฺส   วา   อวิทูเร   มหนฺตํ   สาลวนํ   ตญฺจสฺส
เอลณฺเฑหิ   สญฺฉนฺนํ   ตสฺส   โกจิเทว  ปุริโส  อุปฺปชฺเชยฺย  อตฺถกาโม
หิตกาโม    โยคกฺเขมกาโม    โส   ยา   ตา   สาลลฏฺฐิโย   กุฏิลา
โอชสารณิโย  ๑  ตา ตจฺเฉตฺวา ๒ พหิทฺธา นีหเรยฺย อนฺโตวนํ สุวิโสธิตํ
วิโสเธยฺย   ยา  ปน  ตา  สาลลฏฺฐิโย  อุชุกา  สุชาตา  [๓]  สมฺมา
ปริหเรยฺย   เอวญหิ  ๔  ตํ  ภิกฺขเว  สาลวนํ  อปเรน  สมเยน  วุฑฺฒึ
วิรูฬฺหึ   เวปุลฺลํ   อาปชฺเชยฺย  เอวเมว  โข  ภิกฺขเว  ตุเมฺหปิ  อกุสลํ
ปชหถ   กุสเลสุ   ธมฺเมสุ   อาโยคํ   กโรถ  เอวญฺหิ  ตุเมฺหปิ  อิมสฺมึ
ธมฺมวินเย วุฑฺฒึ วิรูฬฺหึ เวปุลฺลํ อาปชฺชิสฺสถ ฯ
     [๒๖๖]  ภูตปุพฺพํ  ภิกฺขเว  อิมิสฺสาเยว  สาวตฺถิยา เวเทหิกา นาม
คหปตานี  อโหสิ  ฯ  เวเทหิกาย  ภิกฺขเว  คหปตานิยา  เอวํ  กลฺยาโณ
กิตฺติสทฺโท    อพฺภุคฺคโต    โสรตา    เวเทหิกา   คหปตานี   นิวาตา
เวเทหิกา   คหปตานี  อุปสนฺตา  เวเทหิกา  คหปตานีติ  ฯ  เวเทหิกาย
โข   ปน   ภิกฺขเว   คหปตานิยา   กาฬี   นาม  ทาสี  อโหสิ  ทกฺขา
#๑ สี. ม. ยุ. โอชาปหรณีโย ฯ ๒ โป. ม. เฉตฺวา ฯ ๓ ม. ยุ. ตา ฯ
#๔ โป. ม. ยุ. เอวํ เหตํ ฯ
