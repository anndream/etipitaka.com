นิกฺขิตฺตํ    อุตฺตรารณึ   อาทาย   อภิมตฺเถนฺโต   อคฺคึ   อภินิพฺพตฺเตยฺย
เตโช   ๑  ปาตุกเรยฺยาติ  ฯ  โน  หิทํ  โภ  โคตม  ตํ  กิสฺส  เหตุ
อทุญฺหิ    โภ   โคตม   อลฺลํ   กฏฺฐํ   สเสฺนหํ   ตญฺจ   ปน   อุทเก
นิกฺขิตฺตํ   ยาวเทว   จ   ปน   โส  ปุริโส  กิลมถสฺส  วิฆาตสฺส  ภาคี
อสฺสาติ   เอวเมว   โข   อคฺคิเวสฺสน   เย   หิ   เกจิ  สมณา  วา
พฺราหฺมณา  วา  กาเยน  เจว  [๓]  กาเมหิ  อวูปกฏฺฐา  วิหรนฺติ โย
จ   เนสํ   กาเมสุ   กามฉนฺโท   กามเสฺนโห  กามมุจฺฉา  กามปิปาสาt
กามปริฬาโห  โส  จ  อชฺฌตฺตํ  น  สุปหีโน  โหติ  น  สุปฏิปฺปสฺสทฺโธ ฯ
โอปกฺกมิกา   เจปิ   เต  โภนฺโต  สมณพฺราหฺมณา  ทุกฺขา  ติปฺปา  ขรา
กฏุกา  เวทนา  เวทิยนฺติ  อภพฺพาว  เต  ญาณาย  ทสฺสนาย  อนุตฺตราย
สมฺโพธาย   ฯ   โน   เจปิ  เต  โภนฺโต  สมณพฺราหฺมณา  โอปกฺกมิกา
ทุกฺขา  ติปฺปา  ขรา  กฏุกา  เวทนา  เวทิยนฺติ  อภพฺพาว  เต  ญาณาย
ทสฺสนาย   อนุตฺตราย  สมฺโพธาย  ฯ  อยํ  โข  มํ  อคฺคิเวสฺสน  ปฐมา
อุปมา ปฏิภาสิ อนจฺฉริยา ปุพฺเพ อสฺสุตปุพฺพา ฯ
     [๔๑๕]   อปราปิ   โข  มํ  อคฺคิเวสฺสน  ทุติยา  อุปมา  ปฏิภาสิ
อนจฺฉริยา   ปุพฺเพ   อสฺสุตปุพฺพา   ฯ   เสยฺยถาปิ   อคฺคิเวสฺสน  อลฺลํ
กฏฺฐํ   สเสฺนหํ   อารกา   อุทกา   ถเล   นิกฺขิตฺตํ   ฯ   อถ  ปุริโส
อาคจฺเฉยฺย    อุตฺตรารณึ   อาทาย   อคฺคึ   อภินิพฺพตฺเตสฺสามิ   เตโช
ปาตุกริสฺสามีติ   ฯ   ตํ   กึ  มญฺญสิ  อคฺคิเวสฺสน  อปิ  นุ  โข  ปุริโส
อมุํ   อลฺลํ   กฏฺฐํ  สเสฺนหํ  อารกา  อุทกา  ถเล  นิกฺขิตฺตํ  อุตฺตรารณึ
#๑ โป. เตโชธาตุํ กเรยฺยาติ ฯ ๒ เยวาติ ปเทน ภวิตพฺพํ ฯ ๓ ม. จิตฺเตน จ ฯ
