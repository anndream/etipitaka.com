ปนฺตานิ   เสนาสนานิ   ทุกฺกรํ   ปวิเวกํ   ทุรภิรมํ   เอกตฺเต   หรนฺติ
มญฺเญ มโน วนานิ สมาธึ อลภมานสฺส ภิกฺขุโนติ ฯ
     [๓๐]  มยฺหมฺปิ  โข  พฺราหฺมณ  ปุพฺเพว  สมฺโพธา  อนภิสมฺพุทฺธสฺส
โพธิสตฺตสฺเสว     สโต     เอตทโหสิ     ทุรภิสมฺภวานิ    หิ    โข
อรญฺญวนปตฺถานิ    ปนฺตานิ    เสนาสนานิ   ทุกฺกรํ   ปวิเวกํ   ทุรภิรมํ
เอกตฺเต    หรนฺติ    มญฺเญ    มโน    วนานิ   สมาธึ   อลภมานสฺส
ภิกฺขุโนติ ฯ
     [๓๑]   ตสฺส   มยฺหํ   พฺราหฺมณ   เอตทโหสิ   เย   โข  เกจิ
สมณา   วา   พฺราหฺมณา   วา   อปริสุทฺธกายกมฺมนฺตา  อรญฺญ-
วนปตฺถานิ  ปนฺตานิ     เสนาสนานิ    ปฏิเสวนฺติ    อปริสุทฺธกาย-
กมฺมนฺตสนฺโทสเหตุ  หเว   เต   โภนฺโต   สมณพฺราหฺมณา   อกุสลํ
ภยเภรวํ    อวฺหยนฺติ    ฯ   น   โข   ปนาหํ   อปริสุทฺธกายกมฺมนฺโต
อรญฺญวนปตฺถานิ ปนฺตานิ เสนาสนานิ ปฏิเสวามิ ปริสุทฺธกาย-
กมฺมนฺโตหมสฺมิ ฯ  เย     หิ    โว    อริยา    ปริสุทฺธกายกมฺมนฺตา  อรญฺญ-
วนปตฺถานิ  ปนฺตานิ     เสนาสนานิ     ปฏิเสวนฺติ    เตสมหํ    อญฺญตโร  ๑
เอตมหํ   พฺราหฺมณ   ปริสุทฺธกายกมฺมนฺตตํ   ๒   อตฺตนิ   สมฺปสฺสมาโน
ภิยฺโย ปลฺโลมมาปาทึ อรญฺเญ วิหาราย ฯ
     [๓๒]  ตสฺส  มยฺหํ  พฺราหฺมณ  เอตทโหสิ  เย  โข  เกจิ  สมณา
วา   พฺราหฺมณา  วา  อปริสุทฺธวจีกมฺมนฺตา  ฯเปฯ  อปริสุทฺธมโน-
#๑ สี. ยุ. อญฺญตโม ฯ  ๒ ม. ปริสุทฺธกายกมฺมตํ ฯ
