ญาณวาทญฺจ   วทามิ   เถรวาทญฺจ   ชานามิ   ปสฺสามีติ  จ  ปฏิชานามิ
อหญฺเจว   อญฺเญ   จ   ฯ   ตสฺส   มยฺหํ  อคฺคิเวสฺสน  เอตทโหสิ  น
โข   อาฬาโร   กาลาโม   อิมํ   ธมฺมํ   เกวลํ   สทฺธามตฺตเกน  สยํ
อภิญฺญา   สจฺฉิกตฺวา   อุปสมฺปชฺช  วิหรามีติ  ปเวเทติ  อทฺธา  อาฬาโร
กาลาโม  อิมํ  ธมฺมํ  ชานํ  ปสฺสํ  วิหรตีติ  ฯ  อถ  ขฺวาหํ  อคฺคิเวสฺสน
เยน   อาฬาโร  กาลาโม  เตนุปสงฺกมึ  อุปสงฺกมิตฺวา  อาฬารํ  กาลามํ
เอตทโวจํ   กิตฺตาวตา  โน  อาวุโส  กาลาม  อิมํ  ธมฺมํ  สยํ  อภิญฺญา
สจฺฉิกตฺวา  อุปสมฺปชฺช  [๑]  ปเวเทสีติ  ฯ  เอวํ  วุตฺเต  อคฺคิเวสฺสน
อาฬาโร    กาลาโม   อากิญฺจญฺญายตนํ   ปเวเทสิ   ฯ   ตสฺส   มยฺหํ
อคฺคิเวสฺสน   เอตทโหสิ   น   โข   อาฬารสฺเสว   กาลามสฺส   อตฺถิ
สทฺธา   มยฺหํปตฺถิ   สทฺธา   น   โข   อาฬารสฺเสว  กาลามสฺส  อตฺถิ
วิริยํ   มยฺหํปตฺถิ   วิริยํ   น   โข   อาฬารสฺเสว   กาลามสฺส   อตฺถิ
สติ    มยหํปตฺถิ    สติ   น   โข   อาฬารสฺเสว   กาลามสฺส   อตฺถิ
สมาธิ   มยฺหํปตฺถิ   สมาธิ   น   โข   อาฬารสฺเสว  กาลามสฺส  อตฺถิ
ปญฺญา   มยฺหํปตฺถิ   ปญฺญา   ยนฺนู  นาหํ  ยํ  ธมฺมํ  อาฬาโร  กาลาโม
สยํ    อภิญฺญา   สจฺฉิกตฺวา   อุปสมฺปชฺช   วิหรามีติ   ปเวเทติ   ตสฺส
ธมฺมสฺส   สจฺฉิกิริยาย   ปทเหยฺยนฺติ   ฯ   โส   โข  อหํ  อคฺคิเวสฺสน
นจิรสฺเสว   ขิปฺปเมว   ตํ   ธมฺมํ  สยํ  อภิญฺญา  สจฺฉิกตฺวา  อุปสมฺปชฺช
วิหาสึ  ฯ  อถ  ขฺวาหํ  อคฺคิเวสฺสน  เยน อาฬาโร กาลาโม เตนุปสงฺกมึ
อุปสงฺกมิตฺวา   อาฬารํ   กาลามํ  เอตทโวจํ  เอตฺตาวตา  โน  อาวุโส
#๑ ม. วิหรามีติ ฯ อิโต ปรํ เอวํ ญาตพฺพํ ฯ
