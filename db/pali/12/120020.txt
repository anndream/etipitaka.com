ภิกฺขเว   อภาวยโต   อุปฺปชฺเชยฺยุํ   อาสวา   วิฆาตปริฬาหา  ภาวยโต
เอวํส   เต   อาสวา   วิฆาตปริฬาหา   น  โหนฺติ  ฯ  อิเม  วุจฺจนฺติ
ภิกฺขเว อาสวา ภาวนา ปหาตพฺพา ฯ
     [๑๙]  ยโต  จ  ๑  โข  ภิกฺขเว  ภิกฺขุโน  เย อาสวา ทสฺสนา
ปหาตพฺพา   เต   ทสฺสนา   ปหีนา   โหนฺติ   ฯ  เย  อาสวา  สํวรา
ปหาตพฺพา   เต   สํวรา   ปหีนา  โหนฺติ  ฯ  เย  อาสวา  ปฏิเสวนา
ปหาตพฺพา  เต  ปฏิเสวนา  ปหีนา  โหนฺติ  ฯ  เย  อาสวา  อธิวาสนา
ปหาตพฺพา  เต  อธิวาสนา  ปหีนา  โหนฺติ  ฯ  เย  อาสวา  ปริวชฺชนา
ปหาตพฺพา   เต  ปริวชฺชนา  ปหีนา  โหนฺติ  ฯ  เย  อาสวา  วิโนทนา
ปหาตพฺพา   เต   วิโนทนา   ปหีนา  โหนฺติ  ฯ  เย  อาสวา  ภาวนา
ปหาตพฺพา   เต   ภาวนา   ปหีนา   โหนฺติ   ฯ  อยํ  วุจฺจติ  ภิกฺขเว
ภิกฺขุ    สพฺพาสวสํวรสํวุโต   วิหรติ   อจฺเฉจฺฉิ   ตณฺหํ   วิวตฺตยิ   ๒
สํโยชนํ สมฺมา มานาภิสมยา อนฺตมกาสิ ทุกฺขสฺสาติ ฯ
     อิทมโวจ    ภควา    อตฺตมนา   เต   ภิกฺขู   ภควโต   ภาสิตํ
อภินนฺทุนฺติ ฯ
                สพฺพาสวสํวรสุตฺตํ นิฏฺฐิตํ ทุติยํ ฯ
                     ________________
#๑ ม. ยุ. จสทฺโท นตฺถิ ฯ  ๒ สี. ยุ. อาวตฺตยิ ฯ
