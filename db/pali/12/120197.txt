ปจฺจเวกฺขมาโน   เอวํ   ชานาติ   น   โขมฺหิ  ปาปิจฺโฉ  น  ปาปิกานํ
อิจฺฉานํ    วสงฺคโตติ   เตนาวุโส   ภิกฺขุนา   เตเนว   ปีติปาโมชฺเชน
วิหาตพฺพํ   อโหรตฺตานุสิกฺขินา  กุสเลสุ  ธมฺเมสุ  ฯ  ปุน  จปรํ  อาวุโส
ภิกฺขุนา    อตฺตนาว    อตฺตานํ    เอวํ    ปจฺจเวกฺขิตพฺพํ   กินฺนุโขมฺหิ
อตฺตุกฺกํสโก   ปรวมฺภีติ   ฯ   สเจ   อาวุโส   ภิกฺขุ   ปจฺจเวกฺขมาโน
เอวํ   ชานาติ   อตฺตุกฺกํสโก   โขมฺหิ   ปรวมฺภีติ   เตนาวุโส  ภิกฺขุนา
เตสํเยว   ปาปกานํ   อกุสลานํ   ธมฺมานํ   ปหานาย   วายมิตพฺพํ   ฯ
สเจ   ปนาวุโส   ภิกฺขุ   ปจฺจเวกฺขมาโน  เอวํ  ชานาติ  อนตฺตุกฺกํสโก
โขมฺหิ    อปรวมฺภีติ    เตนาวุโส   ภิกฺขุนา   เตเนว   ปีติปาโมชฺเชน
วิหาตพฺพํ   อโหรตฺตานุสิกฺขินา  กุสเลสุ  ธมฺเมสุ  ฯ  ปุน  จปรํ  อาวุโส
ภิกฺขุนา    อตฺตนาว    อตฺตานํ    เอวํ    ปจฺจเวกฺขิตพฺพํ   กินฺนุโขมฺหิ
โกธโน   โกธาภิภูโตติ  ฯ  สเจ  อาวุโส  ภิกฺขุ  ปจฺจเวกฺขมาโน  เอวํ
ชานาติ   โกธโน   โขมฺหิ  โกธาภิภูโตติ  เตนาวุโส  ภิกฺขุนา  เตสํเยว
ปาปกานํ   อกุสลานํ  ธมฺมานํ  ปหานาย  วายมิตพฺพํ  ฯ  สเจ  ปนาวุโส
ภิกฺขุ    ปจฺจเวกฺขมาโน   เอวํ   ชานาติ   น   โขมฺหิ   โกธโน   น
โกธาภิภูโตติ   เตนาวุโส   ภิกฺขุนา   เตเนว  ปีติปาโมชฺเชน  วิหาตพฺพํ
อโหรตฺตานุสิกฺขินา   กุสเลสุ   ธมฺเมสุ  ฯ  ปุน  จปรํ  อาวุโส  ภิกฺขุนา
อตฺตนาว    อตฺตานํ    เอวํ    ปจฺจเวกฺขิตพฺพํ    กินฺนุโขมฺหิ   โกธโน
โกธเหตุ   อุปนาหีติ   ฯ   สเจ  อาวุโส  ภิกฺขุ  ปจฺจเวกฺขมาโน  เอวํ
ชานาติ   โกธโน   โขมฺหิ   โกธเหตุ   อุปนาหีติ   เตนาวุโส  ภิกฺขุนา
