พฺราหฺมณา  ฯเปฯ    เอวญฺหิ   เต    ปฐมา    สมณพฺราหฺมณา    น
ปริมุจฺจึสุ    มารสฺส    อิทฺธานุภาวา   ยนฺนูน   มยํ   ฯเปฯ   เอวญฺหิ
เต   ทุติยาปิ   สมณพฺราหฺมณา   น   ปริมุจฺจึสุ   มารสฺส  อิทฺธานุภาวา
ยนฺนูน   มยํ   อมุํ   นิวาปํ   นิวุตฺตํ   มารสฺส   อมูนิ  จ  โลกามิสานิ
อุปนิสฺสาย   อาสยํ   กปฺเปยฺยาม   ตตฺราสยํ   กปฺเปตฺวา   อมุํ  นิวาปํ
นิวุตฺตํ   มารสฺส   อมูนิ   จ  โลกามิสานิ  ฯเปฯ  อนนูปขชฺช  อมุจฺฉิตา
โภชนานิ    ภุญฺชมานา    น   มทํ   อาปชฺชิสฺสาม   อมตฺตา   สมานา
นปฺปมาทํ    อาปชฺชิสฺสาม   อปฺปมตฺตา   สมานา   น   ยถากามกรณียา
ภวิสฺสาม   มารสฺส   อมุสฺมึ   นิวาเป   อมุสฺมึ   จ   โลกามิเสติ  เต
อมุํ   นิวาปํ   นิวุตฺตํ   มารสฺส   อมูนิ   จ   โลกามิสานิ   อุปนิสฺสาย
อาสยํ   กปฺปยึสุ   ตตฺราสยํ   กปฺเปตฺวา   อมุํ  นิวาปํ  นิวุตฺตํ  มารสฺส
อมูนิ   จ   โลกามิสานิ   อนนุปขชฺช   อมุจฺฉิตา  โภชนานิ  ภุญฺชึสุ  เต
ตตฺถ   อนนูปขชฺช   อมุจฺฉิตา   โภชนานิ  ภุญฺชมานา  น  มทํ  อาปชฺชึสุ
อมตฺตา  สมานา  นปฺปมาทํ อาปชฺชึสุ อปฺปมตฺตา สมานา น ยถากามกรณียา
อเหสุํ    มารสฺส    อมุสฺมึ    นิวาเป   อมุสฺมึ   จ   โลกามิเส   ฯ
อปิจ   โข   เอวํ   ทิฏฺฐิกา   อเหสุํ   สสฺสโต   โลโก  อิติปิ  ฯเปฯ
เนว   โหติ   น   น   โหติ   ตถาคโต   ปรมฺมรณา   อิติปิ  เอวญฺหิ
เต   ตติยาปิ   สมณพฺราหฺมณา   น   ปริมุจฺจึสุ   มารสฺส  อิทฺธานุภาวา
ยนฺนูน   มยํ   ยตฺถ   อคติ   มารสฺส   จ   มารปริสาย  จ  ตตฺราสยํ
กปฺเปยฺยาม    ตตฺราสยํ   กปฺเปตฺวา   อมุํ   นิวาปํ   นิวุตฺตํ   มารสฺส
