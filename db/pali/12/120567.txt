อภิชฺฌาลุ   โหติ   อภิชฺฌาปจฺจยา   จ  ทุกฺขํ  โทมนสฺสํ  ปฏิสํเวเทติ  ฯ
สหาปิ     ทุกฺเขน    สหาปิ    โทมนสฺเสน    พฺยาปนฺนจิตฺโต    โหติ
พฺยาปาทปจฺจยา   จ   ทุกฺขํ  โทมนสฺสํ  ปฏิสํเวเทติ  ฯ  สหาปิ  ทุกฺเขน
สหาปิ    โทมนสฺเสน    มิจฺฉาทิฏฺฐิ    โหติ    มิจฺฉาทิฏฺฐิปจฺจยา    จ
ทุกฺขํ   โทมนสฺสํ   ปฏิสํเวเทติ   ฯ   โส   กายสฺส  เภทา  ปรมฺมรณา
อปายํ   ทุคฺคตึ   วินิปาตํ   นิรยํ   อุปปชฺชติ   ฯ  อิทํ  วุจฺจติ  ภิกฺขเว
ธมฺมสมาทานํ ปจฺจุปฺปนฺนทุกฺขญฺเจว อายติญฺจ ทุกฺขวิปากํ ฯ
     [๕๒๗]   กตมญฺจ   ภิกฺขเว   ธมฺมสมาทานํ  ปจฺจุปฺปนฺนสุขํ  อายตึ
ทุกฺขวิปากํ  ฯ  อิธ  ภิกฺขเว  เอกจฺโจ  สหาปิ  สุเขน สหาปิ โสมนสฺเสน
ปาณาติปาตี  โหติ  ปาณาติปาตปจฺจยา  จ  สุขํ  โสมนสฺสํ  ปฏิสํเวเทติ ฯ
สหาปิ     สุเขน     สหาปิ     โสมนสฺเสน     อทินฺนาทายี    โหติ
อทินฺนาทานปจฺจยา   จ   สุขํ  โสมนสฺสํ  ปฏิสํเวเทติ  ฯ  สหาปิ  สุเขน
สหาปิ  โสมนสฺเสน  กาเมสุ  มิจฺฉาจารี  โหติ  กาเมสุ มิจฺฉาจารปจฺจยา
จ    สุขํ    โสมนสฺสํ    ปฏิสํเวเทติ    ฯ   สหาปิ   สุเขน   สหาปิ
โสมนสฺเสน   มุสาวาที   โหติ   มุสาวาทปจฺจยา   จ   สุขํ   โสมนสฺสํ
ปฏิสํเวเทติ   ฯ   สหาปิ  สุเขน  สหาปิ  โสมนสฺเสน  ปิสุณวาโจ  โหติ
ปิสุณวาจปจฺจยา   จ   สุขํ   โสมนสฺสํ   ปฏิสํเวเทติ  ฯ  สหาปิ  สุเขน
สหาปิ    โสมนสฺเสน   ผรุสวาโจ   โหติ   ผรุสวาจปจฺจยา   จ   สุขํ
โสมนสฺสํ  ปฏิสํเวเทติ  ฯ  สหาปิ  สุเขน  สหาปิ โสมนสฺเสน สมฺผปฺ-
ปลาปี  โหติ    สมฺผปฺปลาปปจฺจยา    จ    สุขํ   โสมนสฺสํ   ปฏิสํเวเทติ   ฯ
