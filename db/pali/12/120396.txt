สารีปุตฺโต   เตน   ธมฺมสฺสวนาย   อายามาวุโส   เรวต   เยนายสฺมา
สารีปุตฺโต   เตนุปสงฺกมิสฺสาม   ธมฺมสฺสวนายาติ   ฯ  เอวมาวุโสติ  โข
อายสฺมา   เรวโต   อายสฺมโต   อานนฺทสฺส   ปจฺจสฺโสสิ  ฯ  อถ  โข
อายสฺมา   จ  เรวโต  อายสฺมา  จ  อานนฺโท  เยนายสฺมา  สารีปุตฺโต
เตนุปสงฺกมึสุ ธมฺมสฺสวนาย ฯ
     [๓๗๐]    อทฺทสา   โข   อายสฺมา   สารีปุตฺโต   อายสฺมนฺตญฺจ
เรวตํ    อายสฺมนฺตญฺจ    อานนฺทํ    ทูรโตว    อาคจฺฉนฺเต   ทิสฺวาน
อายสฺมนฺตํ    อานนฺทํ   เอตทโวจ   เอตุ   โข   อายสฺมา   อานนฺโท
สฺวาคตํ    อายสฺมโต    อานนฺทสฺส    ภควโต   อุปฏฺฐากสฺส   ภควโต
สนฺติกาวจรสฺส    รมณียํ   อาวุโส   อานนฺท   โคสิงฺคสาลวนํ   โทสินา
รตฺติ    สพฺพผาลิผุลฺลา    สาลา   ทิพฺพา   มญฺเญ   คนฺธา   สมฺปวนฺติ
กถํรูเปน   อาวุโส   อานนฺท   ภิกฺขุนา  โคสิงฺคสาลวนํ  โสเภยฺยาติ  ฯ
อิธาวุโส   สารีปุตฺต   ภิกฺขุ   พหุสฺสุโต   โหติ   สุตธโร  สุตสนฺนิจฺจโย
เย   เต   ธมฺมา   อาทิกลฺยาณา   มชฺเฌกลฺยาณา   ปริโยสานกลฺยาณา
สาตฺถา    สพฺยญฺชนา   เกวลปริปุณฺณํ   ปริสุทฺธํ   พฺรหฺมจริยํ   อภิวทนฺติ
ตถารูปาสฺส ธมฺมา พหุสฺสุตา โหนฺติ ธตา ๑ วจสา ปริจิตา มนสานุเปกฺขิตา
ทิฏฺฐิยา    สุปฏิวิทฺธา    โส    จตสฺสนฺนํ    ปริสานํ   ธมฺมํ   เทเสติ
ปริมณฺฑเลหิ      ปทพฺยญฺชเนหิ      อนุปฺปพนฺเธหิ     อนุสยสมุคฺฆาตาย
เอวรูเปน โข อาวุโส สารีปุตฺต ภิกฺขุนา โคสิงฺคสาลวนํ โสเภยฺยาติ ฯ
     [๓๗๑]   เอวํ   วุตฺเต  อายสฺมา  สารีปุตฺโต  อายสฺมนฺตํ  เรวตํ
#๑ ม. ธาตา ฯ
