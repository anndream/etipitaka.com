ลาภา   วต   โภ   วชฺชีนํ   สุลทฺธลาภา   วต   โภ   วชฺชีนํ  ปชาย
ยตฺถ    ตถาคโต   วิหรติ   อรหํ   สมฺมาสมฺพุทฺโธ   อิเม   จ   ตโย
กุลปุตฺตา   อายสฺมา  จ  อนุรุทฺโธ  อายสฺมา  จ  นนฺทิโย  อายสฺมา  จ
กิมิโลติ    ฯ    ภุมฺมานํ   เทวานํ   สทฺทํ   สุตฺวา   จาตุมฺมหาราชิกา
เทวา  ...  ตาวตึสา  เทวา ... ยามา เทวา ... ตุสิตา เทวา ...
นิมฺมานรตี  เทวา  ... ปรนิมฺมิตวสวตฺตี เทวา  ... พฺรหฺมกายิกา เทวา
สทฺทมนุสฺสาเวสุํ   ลาภา   วต   โภ   วชฺชีนํ   สุลทฺธลาภา   วต  โภ
วชฺชีนํ    ปชาย    ยตฺถ    ตถาคโต   วิหรติ   อรหํ   สมฺมาสมฺพุทฺโธ
อิเม   จ   ตโย   กุลปุตฺตา   อายสฺมา   จ   อนุรุทฺโธ  อายสฺมา  จ
นนฺทิโย อายสฺมา จ กิมิโลติ ฯ
     [๓๖๘]   อิติห  เตน  ขเณน  เตน  มุหุตฺเตน  ยาว  พฺรหฺมโลกา
สทฺทา  วิทิตา  อเหสุํ  เอวเมตํ  ทีฆ  เอวเมตํ  ทีฆ  ยสฺมาปิ  ทีฆ กุลา
เอเต   ตโย   กุลปุตฺตา  อคารสฺมา  อนคาริยํ  ปพฺพชิตา  ตญฺเจปิ  กุลํ
เอเต   ตโย  กุลปุตฺเต  ปสนฺนจิตฺตํ  อนุสฺสเรยฺย  ตสฺสปสฺส  ๑  กุลสฺส
ทีฆรตฺตํ   หิตาย   สุขาย   ยสฺมาปิ   ทีฆ   กุลปริวฏฺฏา   เอเต  ตโย
กุลปุตฺตา   อคารสฺมา   อนคาริยํ   ปพฺพชิตา   โส   เจปิ  กุลปริวฏฺโฏ
เอเต    ตโย    กุลปุตฺเต    ปสนฺนจิตฺโต    อนุสฺสเรยฺย    ตสฺสปสฺส
กุลปริวฏฺฏสฺส    ทีฆรตฺตํ    หิตาย    สุขาย    ยสฺมาปิ   ทีฆ   คามา
เอเต   ตโย   กุลปุตฺตา   อคารสฺมา   อนคาริยํ  ปพฺพชิตา  โส  เจปิ
คาโม   เอเต   ตโย   กุลปุตฺเต   ปสนฺนจิตฺโต  อนุสฺสเรยฺย  ตสฺสปสฺส
#๑ ม. ตสฺสปาสฺส ฯ สพฺพตฺถ เอวํ ญาตพฺพํ ฯ
