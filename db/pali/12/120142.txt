มานุสเกน  สตฺเต     ปสฺสติ     จวมาเน     อุปปชฺชมาเน     หีเน     ปณีเต
สุวณฺเณ   ทุพฺพณฺเณ   สุคเต   ทุคฺคเต   ยถากมฺมูปเค  สตฺเต  ปชานาติ
อิเม   วต   ฯเปฯ   ปชานาติ  ฯ  ยมฺปิ  สารีปุตฺต  ตถาคโต  ทิพฺเพน
จกฺขุนา    วิสุทฺเธน    อติกฺกนฺตมานุสเกน   สตฺเต   ปสฺสติ   จวมาเน
อุปปชฺชมาเน    หีเน   ปณีเต   สุวณฺเณ   ทุพฺพณฺเณ   สุคเต   ทุคฺคเต
ยถากมฺมูปเค    สตฺเต    ปชานาติ    อิเม   วต   ฯเปฯ   ปชานาติ
อิทมฺปิ   สารีปุตฺต   ตถาคตสฺส   ตถาคตพลํ   โหติ   ยํ   พลํ  อาคมฺม
ตถาคโต   อาสภณฺฐานํ   ปฏิชานาติ  ปริสาสุ  สีหนาทํ  นทติ  พฺรหฺมจกฺกํ
ปวตฺเตติ    ฯ   ปุน   จปรํ   สารีปุตฺต   ตถาคโต   อาสวานํ   ขยา
อนาสวํ   เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ   อภิญฺญา
สจฺฉิกตฺวา    อุปสมฺปชฺช    วิหรติ    ฯ   ยมฺปิ   สารีปุตฺต   ตถาคโต
อาสวานํ   ขยา   อนาสวํ   เจโตวิมุตฺตึ   ปญฺญาวิมุตฺตึ  ทิฏฺเฐว  ธมฺเม
สยํ    อภิญฺญา    สจฺฉิกตฺวา   อุปสมฺปชฺช   วิหรติ   อิทมฺปิ   สารีปุตฺต
ตถาคตสฺส    ตถาคตพลํ     โหติ    ยํ    พลํ    อาคมฺม   ตถาคโต๋
อาสภณฺฐานํ    ปฏิชานาติ    ปริสาสุ    สีหนาทํ    นทติ    พฺรหฺมจกฺกํ
ปวตฺเตติ   ฯ   อิมานิ   โข   สารีปุตฺต  ทส  ตถาคตสฺส  ตถาคตพลานิ
เยหิ    พเลหิ    สมนฺนาคโต    ตถาคโต    อาสภณฺฐานํ   ปฏิชานาติ
ปริสาสุ   สีหนาทํ   นทติ   พฺรหฺมจกฺกํ   ปวตฺเตติ   ฯ   โย   โข  มํ
สารีปุตฺต    เอวํ   ชานนฺตํ   เอวํ   ปสฺสนฺตํ   เอวํ   วเทยฺย   นตฺถิ
สมณสฺส    โคตมสฺส    อุตฺตริ    มนุสฺสธมฺมา   อลมริยญาณทสฺสนวิเสโส
