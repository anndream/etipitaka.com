ภิกฺขเว ภิกฺขุ กาเย กายานุปสฺสี วิหรติ ฯ ธาตุปพฺพํ ฯ
     [๑๓๘]   ปุน   จปรํ  ภิกฺขเว  ภิกฺขุ  เสยฺยถาปิ  ปสฺเสยฺย  สรีรํ
สีวถิกาย    ฉฑฺฑิตํ    เอกาหมตํ   วา   ทฺวีหมตํ   วา   ตีหมตํ   วา
อุทฺธุมาตกํ   วินีลกํ   วิปุพฺพกชาตํ   ฯ   โส   อิมเมว  กายํ  อุปสํหรติ
อยมฺปิ  โข  กาโย  เอวํธมฺโม  เอวํภาวี  เอวํ  อนตีโตติ  ๑  ฯ  อิติ
อชฺฌตฺตํ   วา   กาเย   กายานุปสฺสี   วิหรติ  ฯเปฯ  เอวมฺปิ  ภิกฺขเว
ภิกฺขุ   กาเย   กายานุปสฺสี   วิหรติ   ฯ   ปุน   จปรํ  ภิกฺขเว  ภิกฺขุ
เสยฺยถาปิ  ปสฺเสยฺย  สรีรํ  สีวถิกาย  ฉฑฺฑิตํ  กาเกหิ  ๒ วา ขชฺชมานํ
คิชฺเฌหิ   วา   ขชฺชมานํ   กุลเลหิ  วา  ขชฺชมานํ  สุวาเณหิ  ๓  วา
ขชฺชมานํ   สิงฺคาเลหิ   วา   ขชฺชมานํ   วิวิเธหิ   วา   ปาณกชาเตหิ
ขชฺชมานํ   ฯ   โส   อิมเมว   กายํ   อุปสํหรติ   อยมฺปิ  โข  กาโย
เอวํธมฺโม   เอวํภาวี   เอวํ   อนตีโตติ  ฯ  อิติ  อชฺฌตฺตํ  วา  กาเย
กายานุปสฺสี  วิหรติ  ฯเปฯ  เอวมฺปิ  ภิกฺขเว  ภิกฺขุ  กาเย  กายานุปสฺสี
วิหรติ   ฯ   ปุน   จปรํ   ภิกฺขเว   ภิกฺขุ  เสยฺยถาปิ  ปสฺเสยฺย  สรีรํ
สีวถิกาย   ฉฑฺฑิตํ   อฏฺฐิสงฺขลิกํ   ๔  สมํสโลหิตํ  นฺหารุสมฺพนฺธํ  ฯเปฯ
อฏฺฐิสงฺขลิกํ    นิมฺมํสโลหิตมกฺขิตํ    นฺหารุสมฺพนฺธํ   ฯเปฯ   อฏฺฐิสงฺขลิกํ
อปคตมํสโลหิตํ  นฺหารุสมฺพนฺธํ  ฯเปฯ  อฏฺฐิกานิ  อปคตนฺหารุสมฺพนฺธานิ ๕
ทิสา     วิทิสา     วิกฺขิตฺตานิ     อญฺเญน     หตฺถฏฺฐิกํ     อญฺเญน
#๑ สี. เอตํ อนตีโตติปิ ปาโฐ ฯ ๒ โป. ยุ. กาเกหิ .. กุลเลหิ .. คิชฺเฌหิ .. ฯฑ
#ม. กาเกหิ .. กุลเลหิ .. คิชฺเฌหิ .. กุงฺเกหิ .. สุนเขหิ .. พยคฺเฆหิ ..
#ทีปีหิ .. สิงคาเลหิ .. ฯ ๓ สี. ยุ. สุปาเณหิ ฯ  ๔ ม. ยุ. อฏฺฐิกสงฺขลิกํ ฯ
#๕ สี. ยุ. อปคตสมฺพนฺธนานิ ฯ
