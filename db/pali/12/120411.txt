น   วีถึ   ชานาติ   ฯ   อิธ   ภิกฺขเว   ภิกฺขุ  อริยํ  อฏฺฐงฺคิกํ  มคฺคํ
ยถาภูตํ   นปฺปชานาติ   เอวํ  โข  ภิกฺขเว  ภิกฺขุ  น  วีถึ  ชานาติ  ฯ
กถญฺจ   ภิกฺขเว   ภิกฺขุ  น  โคจรกุสโล  โหติ  ฯ  อิธ  ภิกฺขเว  ภิกฺขุ
จตฺตาโร   สติปฏฺฐาเน   ยถาภูตํ   นปฺปชานาติ   เอวํ   โข   ภิกฺขเว
ภิกฺขุ   น   โคจรกุสโล  โหติ  ฯ  กถญฺจ  ภิกฺขเว  ภิกฺขุ  อนวเสสโทหี
จ  โหติ  ฯ  อิธ  ภิกฺขเว  ภิกฺขุ  สทฺธา  คหปติกา  อภิหฏฺฐุํ   ปวาเรนฺติ
จีวรปิณฺฑปาตเสนาสนคิลานปจฺจยเภสชฺชปริกฺขาเรหิ       ตตฺถ      ภิกฺขุ
มตฺตํ  น  ชานาติ  ปฏิคฺคหณาย  เอวํ  โข  ภิกฺขเว  ภิกฺขุ  อนวเสสโทหี
โหติ   ฯ   กถญฺจ   ภิกฺขเว   ภิกฺขุ   เย  เต  ภิกฺขู  เถรา  รตฺตญฺญู
จิรปพฺพชิตา   สงฺฆปิตโร  สงฺฆปรินายกา  เต  น  อติเรกปูชาย  ปูเชตา
โหติ  ฯ  อิธ  ภิกฺขเว  ภิกฺขุ  เย  เต  ภิกฺขู เถรา รตฺตญฺญู จิรปพฺพชิตา
สงฺฆปิตโร  สงฺฆปรินายกา  เตสุ  น  เมตฺตํ  กายกมฺมํ  ปจฺจุปฏฺฐเปติ ๑
อาวี   เจว  รโห  จ  น  เมตฺตํ  วจีกมฺมํ  ...  น  เมตฺตํ  มโนกมฺมํ
ปจฺจุปฏฺฐเปติ   อาวี   เจว   รโห  จ  เอวํ  โข  ภิกฺขเว  ภิกฺขุ  เย
เต   ภิกฺขู   เถรา   รตฺตญฺญู   จิรปพฺพชิตา  สงฺฆปิตโร  สงฺฆปรินายกา
เต   น  อติเรกปูชาย  ปูเชตา  โหติ  อิเมหิ  โข  ภิกฺขเว  เอกาทสหิ
ธมฺเมหิ    สมนฺนาคโต    ภิกฺขุ   อภพฺโพ   อิมสฺมึ   ธมฺมวินเย   วุฑฺฒึ
วิรูฬฺหึ เวปุลฺลํ อาปชฺชิตุํ ฯ
     [๓๘๖]   เอกาทสหิ   ภิกฺขเว   องฺเคหิ  สมนฺนาคโต  โคปาลโก
ภพฺโพ    โคคณํ    ปริหริตุํ    ผาติกาตุํ    กตเมหิ   เอกาทสหิ   อิธ
#๑ ม. ปจฺจุปฏฺฐาเปติ ฯ เอวํ สพฺพตฺถ อีทิสเมว ฯ
