ปฏิปทา   เสยฺยถีทํ   สมฺมาทิฏฺฐิ   ฯเปฯ   สมฺมาสมาธิ   ฯ  ยโต  โข
อาวุโส   อริยสาวโก   เอวํ  สฬายตนํ  ปชานาติ  เอวํ  สฬายตนสมุทยํ
ปชานาติ   เอวํ   สฬายตนนิโรธํ   ปชานาติ  เอวํ  สฬายตนนิโรธคามินึ
ปฏิปทํ  ปชานาติ  โส  สพฺพโส  ราคานุสยํ  ปหาย  ฯเปฯ  เอตฺตาวตาปิ
โข    อาวุโส    อริยสาวโก   สมฺมาทิฏฺฐี   โหติ   อุชุคตาสฺส   ทิฏฺฐิ
ธมฺเม อเวจฺจปฺปสาเทน สมนฺนาคโต อาคโต อิมํ สทฺธมฺมนฺติ ฯ
     [๑๒๕]  สิยา  ปนาวุโส  ฯเปฯ  สิยาวุโสติ  อายสฺมา  สารีปุตฺโต
อโวจ  ยโต  โข อาวุโส อริยสาวโก นามรูปญฺจ ปชานาติ นามรูปสมุทยญฺจ
ปชานาติ       นามรูปนิโรธญฺจ      ปชานาติ      นามรูปนิโรธคามินึ
ปฏิปทญฺจ    ปชานาติ    เอตฺตาวตาปิ    โข    อาวุโส   อริยสาวโก
สมฺมาทิฏฺฐี    โหติ    อุชุคตาสฺส    ทิฏฺฐิ    ธมฺเม   อเวจฺจปฺปสาเทน
สมนฺนาคโต    อาคโต    อิมํ    สทฺธมฺมนฺติ    ฯ    กตมํ   ปนาวุโส
นามรูปํ    กตโม    นามรูปสมุทโย    กตโม   นามรูปนิโรโธ   กตมา
นามรูปนิโรธคามินี   ปฏิปทาติ   ฯ   เวทนา   สญฺญา   เจตนา  ผสฺโส
มนสิกาโร   อิทํ   วุจฺจติ   นามํ  ฯ  จตฺตาริ  จ  มหาภูตานิ  จตุนฺนญฺจ
มหาภูตานํ   อุปาทาย   รูปํ   อิทํ   วุจฺจติ  รูปํ  ฯ  อิติ  อิทญฺจ  นามํ
อิทญฺจ    รูปํ    อิทํ    วุจฺจตาวุโส    นามรูปํ    ฯ   วิญฺญาณสมุทยา
นามรูปสมุทโย    วิญฺญาณนิโรธา    นามรูปนิโรโธ    อยเมว    อริโย
อฏฺฐงฺคิโก   มคฺโค   นามรูปนิโรธคามินี   ปฏิปทา  เสยฺยถีทํ  สมฺมา-
ทิฏฺฐิ  ฯเปฯ    สมฺมาสมาธิ    ฯ    ยโต    โข    อาวุโส    อริยสาวโก
