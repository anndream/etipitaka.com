ปณีตตรา   จ   เตสํ   ธมฺมานํ   สจฺฉิกิริยาย   ฉนฺทํ   ชเนติ  วายมติ
อโนลีนวุตฺติโก   จ   โหติ  อสาถิลิโก  ฯ  กตเม  จ  พฺราหฺมณ  ธมฺมา
ญาณทสฺสเนน   อุตฺตริตรา   จ   ปณีตตรา  จ  ฯ  อิธ  พฺราหฺมณ  ภิกฺขุ
วิวิจฺเจว  กาเมหิ  วิวิจฺจ  อกุสเลหิ  ธมฺเมหิ  สวิตกฺกํ  สวิจารํ  วิเวกชํ
ปีติสุขํ   ปฐมํ   ฌานํ   อุปสมฺปชฺช   วิหรติ   ฯ  อยมฺปิ  โข  พฺราหฺมณ
ธมฺโม   ญาณทสฺสเนน   อุตฺตริตโร   จ   ปณีตตโร   จ  ฯ  ปุน  จปรํ
พฺราหฺมณ    ภิกฺขุ    วิตกฺกวิจารานํ    วูปสมา    อชฺฌตฺตํ   สมฺปสาทนํ
เจตโส    เอโกทิภาวํ    อวิตกฺกํ   อวิจารํ   สมาธิชํ   ปีติสุขํ   ทุติยํ
ฌานํ   ฯเปฯ  ตติยํ  ฌานํ  ฯเปฯ  จตุตฺถํ  ฌานํ  อุปสมฺปชฺช  วิหรติ  ฯ
อยมฺปิ    โข    พฺราหฺมณ    ธมฺโม    ญาณทสฺสเนน   อุตฺตริตโร   จ
ปณีตตโร   จ   ฯ   ปุน   จปรํ   พฺราหฺมณ  ภิกฺขุ  สพฺพโส  รูปสญฺญานํ
สมติกฺกมา    ปฏิฆสญฺญานํ    อตฺถงฺคมา    นานตฺตสญฺญานํ   อมนสิการา
อนนฺโต    อากาโสติ    อากาสานญฺจายตนํ    อุปสมฺปชฺช   วิหรติ   ฯ
อยมฺปิ   โข   พฺราหฺมณ  ธมฺโม  ญาณทสฺสเนน  อุตฺตริตโร  จ  ปณีตตโร
จ   ฯ   ปุน   จปรํ   พฺราหฺมณ   ภิกฺขุ   สพฺพโส   อากาสานญฺจายตนํ
สมติกฺกมฺม     อนนฺตํ     วิญฺญาณนฺติ     วิญฺญาณญฺจายตนํ    อุปสมฺปชฺช
วิหรติ     ฯเปฯ    สพฺพโส    วิญฺญาณญฺจายตนํ    สมติกฺกมฺม    นตฺถิ
กิญฺจีติ    อากิญฺจญฺญายตนํ    อุปสมฺปชฺช    วิหรติ    ฯเปฯ    สพฺพโส
อากิญฺจญฺญายตนํ     สมติกฺกมฺม     เนวสญฺญานาสญฺญายตนํ    อุปสมฺปชฺช
วิหรติ   ฯ   อยมฺปิ   โข   พฺราหฺมณ  ธมฺโม  ญาณทสฺสเนน  อุตฺตริตโร
