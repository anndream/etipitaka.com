โย  โข  อาวุโส  วิสาข  ตสฺสาเยว  ตณฺหาย  อเสสวิราคนิโรโธ จาโค
ปฏินิสฺสคฺโค     มุตฺติ    อนาลโย    อยํ    โข    อาวุโส    วิสาข
สกฺกายนิโรโธ    วุตฺโต   ภควตาติ   ฯ   สกฺกายนิโรธคามินี   ปฏิปทา
สกฺกายวิโรธคามินี   ปฏิปทาติ   อยฺเย   วุจฺจติ  กตมา  นุ  โข  อยฺเย
สกฺกายนิโรธคามินี    ปฏิปทา   วุตฺตา   ภควตาติ   ฯ   อยเมว   โข
อาวุโส   วิสาข  อริโย  อฏฺฐงฺคิโก  มคฺโค  สกฺกายนิโรธคามินี  ปฏิปทา
วุตฺตา   ภควตา   เสยฺยถีทํ   สมฺมาทิฏฺฐิ   สมฺมาสงฺกปฺโป   สมฺมาวาจา
สมฺมากมฺมนฺโต  สมฺมาอาชีโว  สมฺมาวายาโม  สมฺมาสติ  สมฺมาสมาธีติ  ฯ
ตญฺเญว    นุ    โข    อยฺเย    อุปาทานํ   เต   ปญฺจุปาทานกฺขนฺธา
อุทาหุ     อญฺญตฺร    ปญฺจหุปาทานกฺขนฺเธหิ    อุปาทานนฺติ    ฯ    น
โข   อาวุโส  วิสาข  ตญฺเญวุปาทานํ  เต  ปญฺจุปาทานกฺขนฺธา  นปิ  ๑
อญฺญตฺร   ปญฺจหุปาทานกฺขนฺเธหิ   อุปาทานํ   โย   โข  อาวุโส  วิสาข
ปญฺจสุ อุปาทานกฺขนฺเธสุ ฉนฺทราโค ตํ ตตฺถ อุปาทานนฺติ ฯ
     [๕๐๗]   กถํ  ปนยฺเย  สกฺกายทิฏฺฐิ  โหตีติ  ฯ  อิธาวุโส  วิสาข
อสฺสุตวา    ปุถุชฺชโน    อริยานํ    อทสฺสาวี   อริยธมฺมสฺส   อโกวิโท
อริยธมฺเม   อวินีโต   สปฺปุริสานํ   อทสฺสาวี   สปฺปุริสธมฺมสฺส  อโกวิโท
สปฺปุริสธมฺเม    อวินีโต    รูปํ   อตฺตโต   สมนุปสฺสติ   รูปวนฺตํ   วา
อตฺตานํ  อตฺตนิ  วา  รูปํ  รูปสฺมึ  วา  อตฺตานํ  เวทนํ  ... สญฺญํ ...
สงฺขาเร    ...   วิญฺญาณํ   อตฺตโต   สมนุปสฺสติ   วิญฺญาณวนฺตํ   วา
อตฺตานํ    อตฺตนิ   วา   วิญฺญาณํ   วิญฺญาณสฺมึ   วา   อตฺตานํ   เอวํ
#๑ ม. นาปิ ฯ
