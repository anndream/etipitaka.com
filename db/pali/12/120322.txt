ตณฺหกฺขโย   วิราโค   นิโรโธ   นิพฺพานํ   อหญฺเจว   โข   ปน  ธมฺมํ
เทเสยฺยํ   ปเร   จ   เม  น  อาชาเนยฺยุํ  โส  มมสฺส  กิลมโถ  สา
มมสฺส   วิเหสาติ   ฯ   อปิสฺสุ   มํ  ภิกฺขเว  อิมา  อนจฺฉริยา  คาถา
ปฏิภํสุ ปุพฺเพ อสฺสุตปุพฺพา
       กิจฺเฉน เม อธิคตํ      หลนฺทานิ ปกาสิตุํ
       ราคโทสปเรเตหิ       นายํ ธมฺโม สุสมฺพุโธ
       ปฏิโสตคามึ นิปุณํ       คมฺภีรํ ทุทฺทสํ อณณ
       ราครตฺตา น ทกฺขนฺติ    ตโมกฺขนฺเธน อาวุตาติ ฯ
อิติห    เม   ภิกฺขเว   ปฏิสญฺจิกฺขโต   อปฺโปสฺสุกฺกตาย   จิตฺตํ   นมติ
โน ธมฺมเทสนายาติ ฯ
     [๓๒๒]   อถ   โข  ภิกฺขเว  พฺรหฺมุโน  สหมฺปติสฺส  มุํ  เจตสา
เจโตปริวิตกฺกมญฺญาย   เอตทโหสิ   นสฺสติ   วต   โภ  โลโก  วินสฺสติ
วต   โภ  โลโก  ยตฺร  หิ  นาม  ตถาคตสฺส  อรหโต  สมฺมาสมฺพุทฺธสฺส
อปฺโปสฺสุกฺกตาย   จิตฺตํ   นมติ   โน   ธมฺมเทสนายาติ   ฯ   อถ  โข
ภิกฺขเว   พฺรหฺมา   สหมฺปติ  เสยฺยถาปิ  นาม  พลวา  ปุริโส  สมฺมิญฺชิตํ
วา  พาหํ  ปสาเรยฺย  ปสาริตํ วา พาหํ สมฺมิญฺเชยฺย เอวเมว ๑ โข ๒
พฺรหฺมโลเก   อนฺตรหิโต  มุํ  ปุรโต  ปาตุรโหสิ  ฯ  อถ  โข  ภิกฺขเว
พฺรหฺมา     สหมฺปติ     เอกํสํ     อุตฺตราสงฺคํ    กริตฺวา    เยนาหํ
เตนญฺชลิมฺปณาเมตฺวา  มํ  เอตทโวจ  เทเสตุ  เม  ภนฺเต  ภควา  ธมฺมํ
#๑ สี. ยุ. เอวเมวํ ฯ ๒ ม. ยุ. โขติ สทฺโท นตฺถิ ฯ
