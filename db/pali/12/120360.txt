                     มหาสาโรปมสุตฺตํ
     [๓๔๗]   เอวมฺเม   สุตํ   เอกํ  สมยํ  ภควา  ราชคเห  วิหรติ
คิชฺฌกูเฏ   ปพฺพเต   ฯ   อจิรปกฺกนฺเต   เทวทตฺเต  ตตฺร  โข  ภควา
เทวทตฺตํ   อารพฺภ  ภิกฺขู  อามนฺเตสิ  อิธ  ภิกฺขเว  เอกจฺโจ  กุลปุตฺโต
สทฺธา     อคารสฺมา    อนคาริยํ    ปพฺพชิโต    โหติ    โอติณฺโณมฺหิ
ชาติยา  ชราย  มรเณน โสกปริเทวทุกฺขโทมนสฺสุปายาเสหิ ๑ ทุกฺโขติณฺโณ
ทุกฺขปเรโต     อปฺเปวนาม     อิมสฺส     เกวลสฺส     ทุกฺขกฺขนฺธสฺส
อนฺตกิริยา  ปญฺญาเยถาติ  ฯ  โส เอวํ ปพฺพชิโต สมาโน ลาภสกฺการสิโลกํ
อภินิพฺพตฺเตติ    ฯ    โส    เตน    ลาภสกฺการสิโลเกน    อตฺตมโน
โหติ     ปริปุณฺณสงฺกปฺโป    ฯ    โส    เตน    ลาภสกฺการสิโลเกน
อตฺตานุกฺกํเสติ   ปรํ   วมฺเภติ   อหมสฺมิ   ลาภี  สกฺการสิโลกวา  อิเม
ปนญฺเญ    ภิกฺขู    อปฺปญฺญาตา    อปฺเปสกฺขาติ    ฯ    โส    เตน
ลาภสกฺการสิโลเกน    มชฺชติ    ปมชฺชติ   ปมาทํ   อาปชฺชติ   ปมตฺโต
สมาโน   ทุกฺขํ   วิหรติ   ฯ   เสยฺยถาปิ   ภิกฺขเว  ปุริโส  สารตฺถิโก
สารคเวสี   สารปริเยสนํ  จรมาโน  มหโต  รุกฺขสฺส  ติฏฺฐโต  สารวโต
อติกฺกมฺเมว   สารํ  อติกฺกมฺม  เผคฺคุํ  อติกฺกมฺม  ตจํ  อติกฺกมฺม  ปปฺปฏิกํ
สาขาปลาสํ   เฉตฺวา   อาทาย   ปกฺกเมยฺย   สารนฺติ   มญฺญมาโน  ฯ
ตเมนํ   จกฺขุมา  ปุริโส  ทิสฺวา  เอวํ  วเทยฺย  น  วตายํ  ภวํ  ปุริโส
#๑ กตฺถจิ โปตฺถเก ชรามรเณน โสเกหิ ... อุปายาเสหีติปิ ทิสฺสนฺติ ฯ
