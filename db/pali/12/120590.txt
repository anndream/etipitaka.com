ปสํสกา  วายาภินนฺทิโน     ภูตปสํสกา     ภูตาภินนฺทิโน   เทวปสํสกา
เทวาภินนฺทิโน     ปชาปติปสํสกา     ปชาปตาภินนฺทิโน    พฺรหฺมปสํสกา
พฺรหฺมาภินนฺทิโน   เต   กายสฺส   เภทา   ปาณุปจฺเฉทา  ปณีเต  กาเย
ปติฏฺฐิตา   ฯ   กินฺตาหํ   ๑   ภิกฺขุ  เอวํ  วทามิ  อิงฺฆ  ตฺวํ  มาริส
ยเทว   เต   พฺรหฺมา   อาห  ตเทว  ตฺวํ  กโรหิ  มา  ตฺวํ  พฺรหฺมุโน
วจนํ    อุปาติวตฺติตฺโถ    สเจ   โข   ตฺวํ   ภิกฺขุ   พฺรหฺมุโน   วจนํ
อุปาติวตฺติสฺสสิ   ฯ   เสยฺยถาปิ  นาม  ปุริโส  สิรึ  อาคจฺฉนฺตึ  ทณฺเฑน
ปฏิปฺปนาเมยฺย   เสยฺยถาปิ   วา   ปน   ภิกฺขุ   ปุริโส   นรกปฺปปาเต
ปปตนฺโต   หตฺเถหิ   จ  ปาเทหิ  จ  ปฐวึ  วิราเชยฺย  เอวํ  สมฺปทมิทํ
ภิกฺขุ   ตุยฺหํ   ภวิสฺสติ   ฯ   อิงฺฆ   ตฺวํ  มาริส  ยเทว  เต  พฺรหฺมา
อาห   ตเทว   ตฺวํ   กโรหิ  มา  ตฺวํ  พฺรหฺมุโน  วจนํ  อุปาติวตฺติตฺโถ
นนุ  ตฺวํ  ภิกฺขุ  ปสฺสสิ  พฺรหฺมปริสํ  ๒  สนฺนิสินฺนนฺติ  ๓  ฯ อิติ โข มํ
ภิกฺขเว   มาโร   ปาปิมา   พฺรหฺมปริสํ  อุปเนสิ  ฯ  เอวํ  วุตฺเต  อหํ
ภิกฺขเว   มารํ   ปาปิมนฺตํ   เอตทโวจํ   ชานามิ   โข   ตาหํ  ปาปิม
มา    ตฺวํ   มญฺญิตฺโถ   น   มํ   ชานาตีติ   มาโร   ตฺวมสิ   ปาปิม
โย  เจว  ปาปิม  พฺรหฺมา  ยา  จ  พฺรหฺมปริสา  เย จ พฺรหฺมปาริสชฺชา
สพฺเพว   ตว   หตฺถคตา   สพฺเพ   ๔   ตว   วสงฺคตา   ตุยฺหํ   หิ
ปาปิม   เอวํ   โหติ   เอโสปิ   เม   อสฺส   หตฺถคโต  เอโสปิ  เม
อสฺส   วสงฺคโตติ   อหํ   โข   ปน   ปาปิม   เนว   ตว   หตฺถคโต
เนว ตว วสงฺคโตติ ฯ
#๑ ม. ยุ. ตํ ตาหํ ฯ ๒ ยุ. พฺรหฺมณึ ปริสํ ฯ ๓ ม. สนฺนิปติตนฺติ ฯ
#๔ ม. ยุ. สพฺเพว ฯ
