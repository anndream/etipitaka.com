นิมิตฺตํ    มนสิกโรโต   กุสลูปสญฺหิตํ   อุปฺปชฺชนฺเตว   ปาปกา   อกุสลา
วิตกฺกา     ฉนฺทูปสญฺหิตาปิ    โทสูปสญฺหิตาปิ    โมหูปสญฺหิตาปิ    เตน
ภิกฺขเว   ภิกฺขุนา   เตสํ   วิตกฺกานํ  อาทีนโว  อุปปริกฺขิตพฺโพ  อิติปิเม
วิตกฺกา    อกุสลา   อิติปิเม   วิตกฺกา   สาวชฺชา   อิติปิเม   วิตกฺกา
ทุกฺขวิปากาติ   ฯ   ตสฺส   เตสํ   วิตกฺกานํ  อาทีนวํ  อุปปริกฺขโต  เย
ปาปกา  อกุสลา  วิตกฺกา  ฉนฺทูปสญฺหิตาปิ  โทสูปสญฺหิตาปิ  โมหูปสญฺหิตาปิ
เต     ปหียนฺติ     เต     อพฺภตฺถํ     คจฺฉนฺติ    เตสํ    ปหานา
อชฺฌตฺตเมว จิตฺตํ สนฺติฏฺฐติ สนฺนิสีทติ เอโกทิโภติ สมาธิยติ ฯ
     [๒๕๙]  ตสฺส  เจ  ภิกฺขเว  ภิกฺขุโน  เตสํ  ๑ วิตกฺกานํ อาทีนวํ
อุปปริกฺขโต   อุปฺปชฺชนฺเตว   ปาปกา   อกุสลา  วิตกฺกา  ฉนฺทูปสญฺหิตาปิ
โทสูปสญฺหิตาปิ      โมหูปสญฺหิตาปิ      เตน     ภิกฺขเว     ภิกฺขุนา
เตสํ    วิตกฺกานํ    อสติ   อมนสิกาโร   อาปชฺชิตพฺโพ   ตสฺส   เตสํ
วิตกฺกานํ   อสติ  อมนสิการํ  อาปชฺชโต  เย  ปาปกา  อกุสลา  วิตกฺกา
ฉนฺทูปสญฺหิตาปิ     โทสูปสญฺหิตาปิ     โมหูปสญฺหิตาปิ    เต    ปหียนฺติ
เต   อพฺภตฺถํ   คจฺฉนฺติ   เตสํ   ปหานา  อชฺฌตฺตเมว  จิตฺตํ  สนฺติฏฺฐติ
สนฺนิสีทติ   เอโกทิโภติ   สมาธิยติ   ฯ   เสยฺยถาปิ   ภิกฺขเว  จกฺขุมา
ปุริโส   อาปาถคตานํ   รูปานํ   อทสฺสนกาโม   อสฺส   โส  นิมฺมิเลยฺย
วา   อญฺเญน   วา   อปโลเกยฺย   เอวเมว  โข  ภิกฺขเว  ตสฺส  เจ
ภิกฺขุโน   เตสํ   วิตกฺกานํ  อาทีนวํ  อุปปริกฺขโต  อุปฺปชฺชนฺเตว  ปาปกา๓
อกุสลา วิตกฺกา ฉนฺทูปสญฺหิตาปิ ฯเปฯ เอโกทิโภติ สมาธิยติ ฯ
#๑ ม. ยุ. เตสมฺปีติ ทิสฺสติ ฯ
