สจฺจสนฺโธ   เฐโต   ปจฺจยิโก   อวิสํวาทโก   โลกสฺส  ฯ  ปิสุณํ  วาจํ
ปหาย   ปิสุณาย   วาจาย   ปฏิวิรโต   โหติ  อิโต  สุตฺวา  น  อมุตฺร
อกฺขาตา   อิเมสํ   เภทาย   อมุตฺร  วา  สุตฺวา  น  อิเมสํ  อกฺขาตา
อมูสํ   เภทาย  อิติ  ภินฺนานํ  วา  สนฺธาตา  สหิตานํ  วา  อนุปฺปทาตา
สมคฺคาราโม    สมคฺครโต    สมคฺคนนฺที   สมคฺคกรณึ   วาจํ   ภาสิตา
โหติ  ฯ  ผรุสํ  วาจํ  ปหาย  ผรุสาย  วาจาย  ปฏิวิรโต  โหติ ยา สา
วาจา   เนลา   กณฺณสุขา   เปมนียา   หทยงฺคมา   โปรี  พหุชนกนฺตา
พหุชนมนาปา   ตถารูปึ   วาจํ   ภาสิตา  โหติ  ฯ  สมฺผปฺปลาปํ  ปหาย
สมฺผปฺปลาปา   ปฏิวิรโต   โหติ  กาลวาที  ภูตวาที  อตฺถวาที  ธมฺมวาที
วินยวาที    นิธานวตึ    วาจํ    ภาสิตา   โหติ   กาเลน   สาปเทสํ
ปริยนฺตวตึ   อตฺถสญฺหิตํ   ฯ   [๑]  วีชคามภูตคามสมารมฺภา  ปฏิวิรโต
โหติ   ฯ   เอกภตฺติโก   โหติ   รตฺตูปรโต   วิรโต  วิกาลโภชนา  ฯ
นจฺจคีตวาทิตวิสูกทสฺสนา  ปฏิวิรโต  โหติ  ฯ มาลาคนฺธวิเลปนธารณมณฺฑน-
วิภูสนฏฺฐานา      ปฏิวิรโต     โหติ     ฯ     อุจฺจาสยนมหาสยนา
ปฏิวิรโต    โหติ    ฯ   ชาตรูปรชตปฏิคฺคหณา   ปฏิวิรโต   โหติ   ฯ
อามกธญฺญปฏิคฺคหณา     ปฏิวิรโต     โหติ    ฯ    อามกมํสปฏิคฺคหณา
ปฏิวิรโต    โหติ    ฯ   อิตฺถีกุมาริกปฏิคฺคหณา   ปฏิวิรโต   โหติ   ฯ
ทาสีทาสปฏิคฺคหณา    ปฏิวิรโต    โหติ    ฯ   เขตฺต   วตฺถุปฏิคฺคหณา
ปฏิวิรโต  โหติ  ฯ อเชฬกปฏิคฺคหณา ปฏิวิรโต โหติ ฯ กุกฺกุฏ-
สูกรปฏิคฺคหณาด  ปฏิวิรโต  โหติ  ฯ   หตฺถิควาสฺสวฬวปฏิคฺคหณา
#๑ โป. ม. โส ฯ
