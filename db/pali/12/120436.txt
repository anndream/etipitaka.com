นาม    ผลิสฺสติ    อุณฺหมฺปิ   โลหิตํ   มุขโต   อุคฺคมิสฺสติ   อุมฺมาทมฺปิ
ปาปุณิสฺสนฺติ  ๑  จิตฺตกฺเขปํ  ฯ  ตสฺส โข เอตํ โภ โคตม กายนฺวยํ จิตฺตํ
โหติ  กายสฺส  วเสน  วตฺตติ  ตํ  กิสฺส  เหตุ  อภาวิตตฺตา  จิตฺตสฺส  ฯ
สนฺติ  ปน  โภ  โคตม  เอเก  สมณพฺราหฺมณา  จิตฺตภาวนานุโยคมนุยุตฺตา
วิหรนฺติ   โน   กายภาวนํ   ฯ   ผุสนฺติ   หิ  โภ  โคตม  จิตฺตเจตสิกํ
ทุกฺขํ   เวทนํ   ฯ  ภูตปุพฺพํ  โภ  โคตม  เจตสิกาย  ทุกฺขาย  เวทนาย
ผุฏฺฐสฺส   สโต   อูรุกฺขมฺโภปิ   นาม   ภวิสฺสติ  หทยมฺปิ  นาม  ผลิสฺสติ
อุณฺหมฺปิ   โลหิตํ   มุขโต   อุคฺคมิสฺสติ   อุมฺมาทมฺปิ   ปาปุณิสฺสนฺติ   ๑
จิตฺตกฺเขปํ  ฯ  ตสฺส  โข  เอโส  โภ  โคตม  จิตฺตนฺวโย  กาโย  โหติ
จิตฺตสฺส   วเสน   วตฺตติ   ตํ   กิสฺส   เหตุ   อภาวิตฺตา  กายสฺส  ฯ
ตสฺส  มยฺหํ  โภ  โคตม  เอวํ  โหติ  อทฺธา  โภโต  โคตมสฺส  สาวกา
จิตฺตภาวนานุโยคมนุยุตฺตา วิหรนฺติ โน กายภาวนนฺติ ฯ
     [๔๐๗]   กินฺติ   ปน   เต  อคฺคิเวสฺสน  กายภาวนา  สุตาติ  ฯ
เสยฺยถีทํ    นนฺโท    วจฺโฉ    กิโส    สงฺกิจฺโจ   มกฺขลิ   โคสาโล
เอเต   หิ   โภ   โคตม   อเจลกา   มุตฺตาจารา  หตฺถาวเลขนา  น
เอหิภทนฺติกา   น   ติฏฺฐภทนฺติกา  ๒  น  อภิหฏํ  น  อุทฺทิสฺส  กตํ  น
นิมนฺตนํ   สาทิยนฺติ   เต   น   กุมฺภิมุขา   ปฏิคฺคณฺหนฺติ  น  กโลปิมุขา
ปฏิคฺคณฺหนฺติ   น   เอฬกมนฺตรํ   น   ทณฺฑมนฺตรํ   น   มูสลมนฺตรํ   น
ทฺวินฺนํ   ภุญฺชมานานํ   น  คพฺภินิยา  น  ปายมานาย  น  ปุริสนฺตรคตาย
น   สงฺกิตฺตีสุ   น   ยตฺถ   สา   อุปฏฺฐิโต   โหติ  น  ยตฺถ  มกฺขิกา
#๑ โป. ม. ปาปุณิสฺสติ ฯ ๒ ม. น ติฏฺฐภทฺทนฺติกา ฯ
