มยํ   ฯเปฯ  เอวญฺหิ  เต  ทุติยา  มิคชาตา  น  ปริมุจฺจึสุ  เนวาปิกสฺส
อิทฺธานุภาวา   เยปิ   เต   ตติยา   มิคชาตา   เอวํ  สมจินฺเตสุํ  เย
โข   เต   ปฐมา   มิคชาตา   ฯเปฯ  เอวญฺหิ  เต  ปฐมา  มิคชาตา
น   ปริมุจฺจึสุ   เนวาปิกสฺส  อิทฺธานุภาวา  เยปิ  เต  ทุติยา  มิคชาตา
เอวํ   สมจินฺเตสุํ   เย   โข   เต  ปฐมา  มิคชาตา  ฯเปฯ  เอวญฺหิ
เต    ปฐมา   มิคชาตา   น   ปริมุจฺจึสุ   เนวาปิกสฺส   อิทฺธานุภาวา
ยนฺนูน   มยํ   ฯเปฯ   เอวญฺหิ   เต   ทุติยา  มิคชาตา  น  ปริมุจฺจึสุ
เนวาปิกสฺส    อิทฺธานุภาวา    ยนฺนูน    มยํ    อมุํ   นิวาปํ   นิวุตฺตํ
เนวาปิกสฺส   อุปนิสฺสาย   อาสยํ   กปฺเปยฺยาม   ตตฺราสยํ   กปฺเปตฺวา
อมุํ   นิวาปํ   นิวุตฺตํ   เนวาปิกสฺส   อนนูปขชฺช   อมุจฺฉิตา   โภชนานิ
ภุญฺชิสฺสาม    อนนูปขชฺช   อมุจฺฉิตา   โภชนานิ   ภุญฺชมานา   น   มทํ
อาปชฺชิสฺสาม   อมตฺตา   สมานา   นปฺปมาทํ   อาปชฺชิสฺสาม  อปฺปมตฺตา
สมานา   น   ยถากามกรณียา  ภวิสฺสาม  เนวาปิกสฺส  อมุสฺมึ  นิวาเปติ
เต   อมุํ   นิวาปํ   นิวุตฺตํ   เนวาปิกสฺส   อุปนิสฺสาย  อาสยํ  กปฺปยึสุ
ตตฺราสยํ   กปฺเปตฺวา   อมุํ    นิวาปํ   นิวุตฺตํ  เนวาปิกสฺส  อนนูปขชฺช
อมุจฺฉิตา   โภชนานิ  ภุญฺชึสุ  เต  ตตฺถ  อนนูปขชฺช  อมุจฺฉิตา  โภชนานิ
ภุญฺชมานา   น   มทํ   อาปชฺชึสุ  อมตฺตา  สมานา  นปฺปมาทํ  อาปชฺชึสุ
อปฺปมตฺตา   สมานา   น   ยถากามกรณียา  อเหสุํ  เนวาปิกสฺส  อมุสฺมึ
นิวาเป   ฯ   ตตฺร   เนวาปิกสฺส   จ  เนวาปิกปริสาย  จ  เอตทโหสิ
อปิสฺสุ   นามิเม   ตติยา   มิคชาตา   เกฏุภิโน   อิทฺธิมนฺตสฺสุ  นามิเม
