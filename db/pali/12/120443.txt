สนฺติวรปทํ    ปริเยสมาโน   เยน   อุทฺทโก   รามปุตฺโต   เตนุปสงฺกมึ
อุปสงฺกมิตฺวา   อุทฺทกํ   รามปุตฺตํ   เอตทโวจํ  อิจฺฉามหํ  อาวุโส  ราม
อิมสฺมึ   ธมฺมวินเย   พฺรหฺมจริยํ  จริตุนฺติ  ฯ  เอวํ  วุตฺเต  อคฺคิเวสฺสน
อุทฺทโก   รามปุตฺโต  มํ  เอตทโวจ  วิหรตายสฺมา  ตาทิโส  อยํ  ธมฺโม
ยตฺถ  วิญฺญู  ปุริโส  นจิรสฺเสว  สกํ  อาจริยกํ  สยํ  อภิญฺญา  สจฺฉิกตฺวา
อุปสมฺปชฺช   วิหเรยฺยาติ   ฯ   โส   โข  อหํ  อคฺคิเวสฺสน  นจิรสฺเสว
ขิปฺปเมว   ตํ   ธมฺมํ   ปริยาปุณึ   ฯ   โส   โข   อหํ   อคฺคิเวสฺสน
ตาวตเกเนว     โอฏฺฐปหตมตฺเตน     ลปิตลาปนมตฺเตน    ญาณวาทญฺจ
วทามิ   เถรวาทญฺจ   ชานามิ   ปสฺสามีติ   จ   ปฏิชานามิ   อหญฺเจว
อญฺเญ   จ   ฯ   ตสฺส  มยฺหํ  อคฺคิเวสฺสน  เอตทโหสิ  น  โข  ราโม
อิมํ    ธมฺมํ    เกวลํ    สทฺธามตฺตเกน    สยํ   อภิญฺญา   สจฺฉิกตฺวา
อุปสมฺปชฺช   วิหรามีติ   ปเวเทติ   อทฺธา   ราโม   อิมํ   ธมฺมํ  ชานํ
ปสฺสํ   วิหรตีติ  ฯ  อถ  ขฺวาหํ  อคฺคิเวสฺสน  เยน  อุทฺทโก  รามปุตฺโต
เตนุปสงฺกมึ      อุปสงฺกมิตฺวา     อุทฺทกํ     รามปุตฺตํ     เอตทโวจํ
กิตฺตาวตา   โน   อาวุโส   ราม  อิมํ  ธมฺมํ  สยํ  อภิญฺญา  สจฺฉิกตฺวา
อุปสมฺปชฺช  ปเวเทสีติ  ฯ  เอวํ  วุตฺเต  อคฺคิเวสฺสน  อุทฺทโก รามปุตฺโต
เนวสญฺญานาสญฺญายตนํ    ปเวเทสิ     ฯ   ตสฺส   มยฺหํ   อคฺคิเวสฺสน
เอตทโหสิ   น   โข   รามสฺเสว   อโหสิ   สทฺธา   มยฺหํปตฺถิ  สทฺธา
น   โข  รามสฺเสว  อโหสิ  วิริยํ  มยหํปตฺถิ  วิริยํ  น  โข  รามสฺเสว
อโหสิ   สติ   มยฺหํปตฺถิ   สติ   น   โข   รามสฺเสว   อโหสิ  สมาธิ
