ตจํ   อติกฺกมฺม   ปปฺปฏิกํ   สาขาปลาสํ   เฉตฺวา   อาทาย  ปกฺกเมยฺย
สารนฺติ   มญฺญมาโน  ฯ  ตเมนํ  จกฺขุมา  ปุริโส  ทิสฺวา  เอวํ  วเทยฺย
น  วตายํ  ภวํ  ปุริโส  อญฺญาสิ  สารํ  น  อญฺญาสิ  เผคฺคุํ  น  อญฺญาสิ
ปปฺปฏิกํ   น   อญฺญาสิ   สาขาปลาสํ   ตถาหยํ  ภวํ  ปุริโส  สารตฺถิโก
สารคเวสี   สารปริเยสนํ  จรมาโน  มหโต  รุกฺขสฺส  ติฏฺฐโต  สารวโต
อติกฺกมฺเมว    สารํ    อติกฺกมฺม   เผคฺคุํ   อติกฺกมฺม   ตจํ   อติกฺกมฺม
ปปฺปฏิกํ     สาขาปลาสํ    เฉตฺวา    อาทาย    ปกฺกนฺโต    สารนฺติ
มญฺญมาโน     ยญฺจสฺส     สาเรน     สารกรณียํ    ตญฺจสฺส    อตฺถํ
นานุภวิสฺสตีติ   ฯ   เสยฺยถาปิ   วา  ปน  พฺราหฺมณ  ปุริโส  สารตฺถิโก
สารคเวสี   สารปริเยสนํ  จรมาโน  มหโต  รุกฺขสฺส  ติฏฺฐโต  สารวโต
อติกฺกมฺเมว   สารํ   อติกฺกมฺม  เผคฺคุํ  อติกฺกมฺม  ตจํ  ปปฺปฏิกํ  เฉตฺวา
อาทาย   ปกฺกเมยฺย   สารนฺติ   มญฺญมาโน  ฯ  ตเมนํ  จกฺขุมา  ปุริโส
ทิสฺวา   เอวํ   วเทยฺย   น   วตายํ   ภวํ  ปุริโส  อญฺญาสิ  สารํ  น
อญฺญาสิ    เผคฺคุํ    น   อญฺญาสิ   ตจํ   น   อญฺญาสิ   ปปฺปฏิกํ   น
อญฺญาสิ   สาขาปลาสํ   ตถาหยํ   ภวํ   ปุริโส   สารตฺถิโก  สารคเวสี
สารปริเยสนํ  จรมาโน  มหโต  รุกฺขสฺส  ติฏฺฐโต  สารวโต  อติกฺกมฺเมว
สารํ   อติกฺกมฺม   เผคฺคุํ   อติกฺกมฺม   ตจํ   ปปฺปฏิกํ  เฉตฺวา  อาทาย
ปกฺกนฺโต    สารนฺติ    มญฺญมาโน    ยญฺจสฺส    สาเรน    สารกรณียํ
ตญฺจสฺส   อตฺถํ   นานุภวิสฺสตีติ   ฯ   เสยฺยถาปิ   วา   ปน  พฺราหฺมณ
ปุริโส   สารตฺถิโก  สารคเวสี  สารปริเยสนํ  จรมาโน  มหโต  รุกฺขสฺส
