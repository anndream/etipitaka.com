     [๕๐๐]  ปญฺจิมานิ  อาวุโส  อินฺทฺริยานิ นานาวิสยานิ นานาโคจรานิ
น       อญฺญมญฺญสฺส      โคจรวิสยํ      ปจฺจนุโภนฺติ      เสยฺยถีทํ
จกฺขุนฺทฺริยํ  โสตินฺทฺริยํ  ฆานินฺทฺริยํ  ชิวฺหินฺทฺริยํ  กายินฺทฺริยํ  อิเมสํ
โข   อาวุโส   ปญฺจนฺนํ   อินฺทฺริยานํ   นานาวิสยานํ  นานาโคจรานํ  น
อญฺญมญฺญสฺส    โคจรวิสยํ    ปจฺจนุโภนฺตานํ    กึ   ปฏิสรณํ   โก   จ
เนสํ   โคจรวิสยํ   ปจฺจนุโภตีติ   ฯ   ปญฺจิมานิ   อาวุโส   อินฺทฺริยานิ
นานาวิสยานิ   นานาโคจรานิ   น  อญฺญมญฺญสฺส  โคจรวิสยํ  ปจฺจนุโภนฺติ
เสยฺยถีทํ     จกฺขุนฺทฺริยํ     โสตินฺทฺริยํ     ฆานินฺทฺริยํ    ชิวฺหินฺทฺริยํ
กายินฺทฺริยํ   อิเมสํ   โข   อาวุโส   ปญฺจนฺนํ  อินฺทฺริยานํ  นานาวิสยานํ
นานาโคจรานํ    น   อญฺญมญฺญสฺส   โคจรวิสยํ   ปจฺจนุโภนฺตานํ   มโน
ปฏิสรณํ มโน จ เนสํ โคจรวิสยํ ปจฺจนุโภตีติ ฯ
     [๕๐๑]   ปญฺจิมานิ   อาวุโส   อินฺทฺริยานิ   เสยฺยถีทํ  จกฺขุนฺทฺริยํ
โสตินฺทฺริยํ   ฆานินฺทฺริยํ   ชิวฺหินฺทฺริยํ   กายินฺทฺริยํ  อิมานิ  โข  อาวุโส
ปญฺจินฺทฺริยานิ   กึ   ปฏิจฺจ  ติฏฺฐนฺตีติ  ฯ  ปญฺจิมานิ  อาวุโส  อินฺทฺริยานิ
เสยฺยถีทํ  จกฺขุนฺทฺริยํ  โสตินฺทฺริยํ ฆานินฺทฺริยํ ชิวฺหินฺทฺริยํ กายินฺทฺริยํ
อิมานิ   โข   อาวุโส  ปญฺจินฺทฺริยานิ  อายุํ  ปฏิจฺจ  ติฏฺฐนฺตีติ  ฯ  อายุ
ปนาวุโส   กึ   ปฏิจฺจ   ติฏฺฐตีติ   ฯ  อายุ  อุสฺมํ  ปฏิจฺจ  ติฏฺฐตีติ  ฯ
อุสฺมา   ปนาวุโส   กึ   ปฏิจฺจ   ติฏฺฐตีติ   ฯ   อุสฺมา   อายุํ  ปฏิจฺจ
ติฏฺฐตีติ   ฯ   อิทาเนว   โข   มยํ   อายสฺมโต   สารีปุตฺตสฺส  ภาสิตํ
เอวํ   อาชานาม   อายุ   อุสฺมํ   ปฏิจฺจ  ติฏฺฐตีติ  อิทาเนว  โข  มยํ
