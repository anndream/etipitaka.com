อาทาย  อภิมตฺเถนฺโต  ๑  อคฺคึ  อภินิพฺพตฺเตยฺย เตโช ปาตุกเรยฺยาติ ฯ
โน    หิทํ   โภ   โคตม   ตํ   กิสฺส   เหตุ   อทุญฺหิ   โภ   โคตม
อลฺลํ    กฏฺฐํ   สเสฺนหํ   กิญฺจาปิ   อารกา   อุทกา   ถเล   นิกฺขิตฺตํ
ยาวเทว   จ  ปน  โส  ปุริโส  กิลมถสฺส  วิฆาตสฺส  ภาคี  อสฺสาติ  ฯ
เอวเมว   โข   อคฺคิเวสฺสน   เย   หิ  เกจิ  สมณา  วา  พฺราหฺมณา
วา  กาเยน  เจว  ๒  [๓]  กาเมหิ  วูปกฏฺฐา  วิหรนฺติ โย จ เนสํ
กาเมสุ   กามฉนฺโท  กามเสฺนโห  กามมุจฺฉา  กามปิปาสา  กามปริฬาโห
โส  จ  อชฺฌตฺตํ  น  สุปหีโน  โหติ  น  สุปฏิปฺปสฺสทฺโธ  ฯ  โอปกฺกมิกา
เจปิ   เต   โภนฺโต   สมณพฺราหฺมณา   ทุกฺขา   ติปฺปา   ขรา  กฏุกา
เวทนา   เวทิยนฺติ   อภพฺพาว   เต   ญาณาย   ทสฺสนาย   อนุตฺตราย
สมฺโพธาย   ฯ   โน   เจปิ  เต  โภนฺโต  สมณพฺราหฺมณา  โอปกฺกมิกา
ทุกฺขา  ติปฺปา  ขรา  กฏุกา  เวทนา  เวทิยนฺติ  อภพฺพาว  เต  ญาณาย
ทสฺสนาย   อนุตฺตราย  สมฺโพธาย  ฯ  อยํ  โข  มํ  อคฺคิเวสฺสน  ทุติยา
อุปมา ปฏิภาสิ อนจฺฉริยา ปุพฺเพ อสฺสุตปุพฺพา ฯ
     [๔๑๖]   อปราปิ   โข  มํ  อคฺคิเวสฺสน  ตติยา  อุปมา  ปฏิภาสิ
อนจฺฉริยา   ปุพฺเพ   อสฺสุตปุพฺพา   ฯ   เสยฺยถาปิ   อคฺคิเวสฺสน  สุกฺขํ
กฏฺฐํ   โกลาปํ   อุทกา   ถเล   นิกฺขิตฺตํ  ฯ  อถ  ปุริโส  อาคจฺเฉยฺย
อุตฺตรารณึ   อาทาย  อคฺคึ  อภินิพฺพตฺเตสฺสามิ  เตโช  ปาตุกริสฺสามีติ  ฯ
ตํ    กึ   มญฺญสิ   อคฺคิเวสฺสน   อปิ   นุ   โข   โส   ปุริโส   อมุํ
สุกฺขํ   กฏฺฐํ   โกลาปํ   อารกา   อุทกา   ถเล   นิกฺขิตฺตํ  อุตฺตรารณึ
#๑ ม. อภิมนฺเถนฺโต ฯ ๒ เยวาติปเทน ภวิตพฺพํ ฯ ๓ ม. จิตฺเตน จ ฯ
