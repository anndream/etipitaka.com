สหคเตน  เจตสา      วิปุเลน      มหคฺคเตน      อปฺปมาเณน      อเวเรน
อพฺยาปชฺเฌน  ผริตฺวา  วิหรติ  กรุณาสหคเตน  ...  มุทิตาสหคเตน ...
อุเปกฺขาสหคเตน   เจตสา   เอกํ   ทิสํ   ผริตฺวา  วิหรติ  ตถา  ทุติยํ
ตถา   ตติยํ   ตถา   จตุตฺถํ  อิติ  อุทฺธมโธ  ติริยํ  สพฺพธิ  สพฺพตฺตตาย
สพฺพาวนฺตํ    โลกํ   อุเปกฺขาสหคเตน   เจตสา   วิปุเลน   มหคฺคเตน
อปฺปมาเณน     อเวเรน    อพฺยาปชฺเฌน    ผริตฺวา    วิหรติ    อยํ
วุจฺจตาวุโส   อปฺปมาณา   เจโตวิมุตฺติ  ฯ  กตมา  จาวุโส  อากิญฺจญฺญา
เจโตวิมุตฺติ   อิธาวุโส   ภิกฺขุ   สพฺพโส   วิญฺญาณญฺจายตนํ   สมติกฺกมฺม
นตฺถิ     กิญฺจีติ     อากิญฺจญฺญายตนํ     อุปสมฺปชฺช     วิหรติ    อยํ
วุจฺจตาวุโส   อากิญฺจญฺญา   เจโตวิมุตฺติ   ฯ   กตมา  จาวุโส  สุญฺญตา
เจโตวิมุตฺติ   อิธ   อาวุโส   ภิกฺขุ   อรญฺญคโต  วา  รุกฺขมูลคโต  วา
สุญฺญาคารคโต    วา    อิติ    ปฏิสญฺจิกฺขติ   สุญฺญมิทํ   อตฺเตน   วา
อตฺตนิเยน   วาติ   อยํ   วุจฺจตาวุโส  สุญฺญตา  เจโตวิมุตฺติ  ฯ  กตมา
จาวุโส    อนิมิตฺตา    เจโตวิมุตฺติ    อิธาวุโส   ภิกฺขุ   สพฺพนิมิตฺตานํ
อมนสิการา     อนิมิตฺตํ    เจโตสมาธึ    อุปสมฺปชฺช    วิหรติ    อยํ
วุจฺจตาวุโส  อนิมิตฺตา  เจโตวิมุตฺติ  ฯ  อยํ  โข  อาวุโส  ปริยาโย  ยํ
ปริยายํ   อาคมฺม  อิเม  ธมฺมา  นานตฺถา  เจว  นานาพฺยญฺชนา  จ  ฯ
กตโม  จาวุโส  ปริยาโย  ยํ  ปริยายํ  อาคมฺม  อิเม  ธมฺมา  เอกตฺถา
พฺยญฺชนเมว    นานํ    ราโค    โข   อาวุโส   ปมาณกรโณ   โทโส
ปมาณกรโณ     โมโห    ปมาณกรโณ    เต    ขีณาสวสฺส    ภิกฺขุโน
