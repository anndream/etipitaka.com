เอวํ    โข    คหปตโย    จตุพฺพิธํ    วาจาย    ธมฺมจารี   สมจารี
โหติ   ฯ  กถญฺจ  คหปตโย  ติวิธํ  มนสา  ธมฺมจารี  สมจารี  โหติ  ฯ
อิธ   คหปตโย  เอกจฺโจ  อนภิชฺฌาลุ  โหติ  ยนฺตํ  ปรสฺส  ปรวิตฺตูปกรณํ
ตํ   นาภิชฺฌิตา   โหติ   อโห   วต   ยํ  ปรสฺส  ตํ  มุํ  อสฺสาติ  ฯ
อพฺยาปนฺนจิตฺโต   โข   ปน   โหติ   อปฺปทุฏฺฐมนสงฺกปฺโป  อิเม  สตฺตา
อเวรา  อพฺยาปชฺฌา  อนีฆา  สุขี  อตฺตานํ  ปริหรนฺตูติ  ฯ  สมฺมาทิฏฺฐิโก
โข    ปน    โหติ    อวิปรีตทสฺสโน    อตฺถิ    ทนฺนํ   อตฺถิ   ยิฏฺฐํ(
ฯเปฯ   สยํ  อภิญฺญา  สจฺฉิกตฺวา  ปเวเทนฺตีติ  ฯ  เอวํ  โข  คหปตโย
ติวิธํ  มนสา  ธมฺมจารี  สมจารี  โหติ  ฯ  เอวํ  ธมฺมจริยาสมจริยาเหตุ
โข   คหปตโย   เอวมิเธกจฺเจ   สตฺตา   กายสฺส   เภทา  ปรมฺมรณา
สุคตึ สคฺคํ โลกํ อุปปชฺชนฺติ ฯ
     [๔๙๑]   อากงฺเขยฺย   เจ   คหปตโย  ธมฺมจารี  สมจารี  อโห
วตาหํ    กายสฺส    เภทา    ปรมฺมรณา   ขตฺติยมหาสาลานํ   สหพฺยตํ
อุปปชฺเชยฺยนฺติ   ฐานํ   โข   ปเนตํ   วิชฺชติ  ยํ  โส  กายสฺส  เภทา
ปรมฺมรณา    ขตฺติยมหาสาลานํ    สหพฺยตํ    อุปปชฺเชยฺย    ตํ   กิสฺส
เหตุ  ตถา  หิ  โส  ธมฺมจารี  สมจารี  ฯ  อากงฺเขยฺย  เจ  คหปตโย
ธมฺมจารี    สมจารี    อโห    วตาหํ   กายสฺส   เภทา   ปรมฺมรณา
พฺราหฺมณมหาสาลานํ   ฯเปฯ   คหปติมหาสาลานํ  สหพฺยตํ  อุป-
ปชฺเชยฺยนฺติ   ฐานํ     โข     ปเนตํ    วิชฺชติ    ยํ    โส    กายสฺส    เภทา
ปรมฺมรณา    คหปติมหาสาลานํ    สหพฺยตํ    อุปปชฺเชยฺย    ตํ   กิสฺส
