ตํ   อปฺปริวชฺชยโต   อนิฏฺฐา   อกนฺตา   อมนาปา   ธมฺมา  อภิวฑฺฒนฺติ
อิฏฺฐา    กนฺตา    มนาปา    ธมฺมา   ปริหายนฺติ   ตํ   กิสฺส   เหตุ
เอวํ   เหตํ   ภิกฺขเว   โหติ   ยถาตํ  อวิทฺทสุโนติ  ฯ  ตตฺร  ภิกฺขเว
ยมิทํ   ธมฺมสมาทานํ   ปจฺจุปฺปนฺนทุกฺขํ   อายตึ   สุขวิปากํ   ตํ  อวิทฺธา
อวิชฺชาคโต  ยถาภูตํ  นปฺปชานาติ  อิทํ  โข  ธมฺมสมาทานํ ปจฺจุปฺปนฺนทุกฺขํ
อายตึ    สุขวิปากนฺติ    ฯ    ตํ    อวิทฺธา    อวิชฺชาคโต   ยถาภูตํ
นปฺปชานนฺโต   ตํ  เสวติ  ตํ  น  ปริวชฺเชติ  ฯ  ตสฺส  ตํ  เสวโต  ตํ
อปฺปริวชฺชยโต    อนิฏฺฐา    อกนฺตา    อมนาปา   ธมฺมา   อภิวฑฺฒนฺติ
อิฏฺฐา    กนฺตา    มนาปา    ธมฺมา   ปริหายนฺติ   ตํ   กิสฺส   เหตุ
เอวํ   เหตํ   ภิกฺขเว   โหติ   ยถาตํ  อวิทฺทสุโนติ  ฯ  ตตฺร  ภิกฺขเว
ยมิทํ    ธมฺมสมาทานํ    ปจฺจุปฺปนฺนสุขญฺเจว   อายติญฺจ   สุขวิปากํ   ตํ
อวิทฺธา   อวิชฺชาคโต   ยถาภูตํ   นปฺปชานาติ   อิทํ  โข  ธมฺมสมาทานํ
ปจฺจุปฺปนฺนสุขญฺเจว   อายติญฺจ  สุขวิปากนฺติ  ฯ  ตํ  อวิทฺธา  อวิชฺชาคโต
ยถาภูตํ   นปฺปชานนฺโต   ตํ   เสวติ   ตํ   น   ปริวชฺเชติ   ฯ  ตสฺส
ตํ   เสวโต   ตํ   อปฺปริวชฺชยโต   อนิฏฺฐา  อกนฺตา  อมนาปา  ธมฺมา
อภิวฑฺฒนฺติ    อิฏฺฐา    กนฺตา    มนาปา    ธมฺมา    ปริหายนฺติ   ตํ
กิสฺส เหตุ เอวํ เหตํ ภิกฺขเว โหติ ยถาตํ อวิทฺทสุโนติ ฯ
     [๕๒๕]   ตตฺร  ภิกฺขเว  ยมิทํ  ธมฺมสมาทานํ  ปจฺจุปฺปนฺนทุกฺขญฺเจว
อายติญฺจ   ทุกฺขวิปากํ   ตํ   วิทฺธา  ๑  วิชฺชาคโต  ยถาภูตํ  ปชานาติ
#๑ ม. ยุ. สพฺพตฺถ วิทวาติ ทิสฺสติ ฯ
