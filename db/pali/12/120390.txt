วิญฺญาณญฺจายตนํ     สมติกฺกมฺม     นตฺถิ     กิญฺจีติ    อากิญฺจญฺญายตนํ
อุปสมฺปชฺช    วิหราม   ฯเปฯ   สพฺพโส   อากิญฺจญฺญายตนํ   สมติกฺกมฺม
เนวสญฺญานาสญฺญายตนํ     อุปสมฺปชฺช     วิหราม    เอตสฺส    ภนฺเต
วิหารสฺส     สมติกฺกมาย     เอตสฺส     วิหารสฺส     ปฏิปฺปสฺสทฺธิยา
อยมญฺโญ    อุตฺตริ    มนุสฺสธมฺมา    อลมริยญาณทสฺสนวิเสโส   อธิคโต
ผาสุวิหาโรติ   ฯ   สาธุ  สาธุ  อนุรุทฺธา  เอตสฺส  ปน  โว  อนุรุทฺธา
วิหารสฺส   สมติกฺกมาย   เอตสฺส   วิหารสฺส   ปฏิปฺปสฺสทฺธิยา  อตฺถญฺโญ
อุตฺตริ   มนุสฺสธมฺมา  อลมริยญาณทสฺสนวิเสโส  อธิคโต  ผาสุวิหาโรติ  ฯ
กึ    หิ    โน    สิยา    ภนฺเต    อิธ    มยํ   ภนฺเต   ยาวเทว
อากงฺขาม  สพฺพโส  เนวสญฺญานาสญฺญายตนํ  สมติกฺกมฺม สญฺญาเวทยิตนิโรธํ
อุปสมฺปชฺช     วิหราม     ปญฺญายปสฺส     ๑     ทิสฺวา    อาสวา
ปริกฺขีณา   โหนฺติ   เอตสฺส   ภนฺเต   วิหารสฺส   สมติกฺกมาย  เอตสฺส
วิหารสฺส      ปฏิปฺปสฺสทฺธิยา     อยมญฺโญ     อุตฺตริ     มนุสฺสธมฺมา
อลมริยญาณทสฺสนวิเสโส   อธิคโต   ผาสุวิหาโรติ   ฯ  อิมสฺมา  จ  มยํ
ภนฺเต    ผาสุวิหารา    อญฺญํ   ผาสุวิหารํ   อุตฺตริตรํ   วา   ปณีตตรํ
วา   น  สมนุปสฺสามาติ  ฯ  สาธุ  สาธุ  อนุรุทฺธา  เอตสฺมา  อนุรุทฺธา
ผาสุวิหารา   อญฺโญ   ผาสุวิหาโร   อุตฺตริตโร   วา   ปณีตตโร   วา
นตฺถีติ ฯ
     [๓๖๖]   อถ   โข  ภควา  อายสฺมนฺตญฺจ  อนุรุทฺธํ  อายสฺมนฺตญฺจ
นนฺทิยํ     อายสฺมนฺตญฺจ    กิมิลํ    ธมฺมิยา    กถาย    สนฺทสฺเสตฺวา
#๑ ม. ปญฺญาย จ โน ฯ
