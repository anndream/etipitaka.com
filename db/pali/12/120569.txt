ปฏิสํเวเทติ   ฯ  สหาปิ  ทุกฺเขน  สหาปิ  โทมนสฺเสน  ผรุสาย  วาจาย
ปฏิวิรโต   โหติ   ผรุสาย  วาจาย  เวรมณีปจฺจยา  จ  ทุกฺขํ  โทมนสฺสํ
ปฏิสํเวเทติ   ฯ   สหาปิ   ทุกฺเขน   สหาปิ  โทมนสฺเสน  สมฺผปฺปลาปา
ปฏิวิรโต   โหติ   สมฺผปฺปลาปา   เวรมณีปจฺจยา   จ   ทุกฺขํ  โทมนสฺสํ
ปฏิสํเวเทติ   ฯ   สหาปิ   ทุกฺเขน   สหาปิ   โทมนสฺเสน   อนภิชฺฌาลุ
โหติ   อนภิชฺฌาปจฺจยา   จ   ทุกฺขํ   โทมนสฺสํ  ปฏิสํเวเทติ  ฯ  สหาปิ
ทุกฺเขน   สหาปิ   โทมนสฺเสน  อพฺยาปนฺนจิตฺโต  โหติ  อพฺยาปาทปจฺจยา
จ    ทุกฺขํ    โทมนสฺสํ   ปฏิสํเวเทติ   ฯ   สหาปิ   ทุกฺเขน   สหาปิ
โทมนสฺเสน     สมฺมาทิฏฺฐิ    โหติ    สมฺมาทิฏฺฐิปจฺจยา    จ    ทุกฺขํ
โทมนสฺสํ   ปฏิสํเวเทติ   ฯ   โส   กายสฺส   เภทา  ปรมฺมรณา  สุคตึ0
สคฺคํ    โลกํ   อุปปชฺชติ   ฯ   อิทํ   วุจฺจติ   ภิกฺขเว   ธมฺมสมาทานํ
ปจฺจุปฺปนฺนทุกฺขํ อายตึ สุขวิปากํ ฯ
     [๕๒๙]    กตมญฺจ   ภิกฺขเว   ธมฺมสมาทานํ   ปจฺจุปฺปนฺนสุขญฺเจว
อายติญฺจ   สุขวิปากํ  ฯ  อิธ  ภิกฺขเว  เอกจฺโจ  สหาปิ  สุเขน  สหาปิ
โสมนสฺเสน  ปาณาติปาตา  ปฏิวิรโต  โหติ  ปาณาติปาตา  เวรมณีปจฺจยา
จ    สุขํ    โสมนสฺสํ    ปฏิสํเวเทติ    ฯ   สหาปิ   สุเขน   สหาปิ
โสมนสฺเสน  อทินฺนาทานา  ปฏิวิรโต  โหติ  อทินฺนาทานา  เวรมณีปจฺจยา
จ    สุขํ    โสมนสฺสํ    ปฏิสํเวเทติ    ฯ   สหาปิ   สุเขน   สหาปิ
โสมนสฺเสน  กาเมสุ  มิจฺฉาจารา  ปฏิวิรโต  โหติ  กาเมสุ  มิจฺฉาจารา
เวรมณีปจฺจยา    จ    สุขํ    โสมนสฺสํ    ปฏิสํเวเทติ    ฯ   สหาปิ
