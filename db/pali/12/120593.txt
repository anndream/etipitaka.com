อถ  โข  อหเมว  ตยา  ภิยฺโย  ฯ  อตฺถิ  โข  พฺรเหฺม  สุภกิณฺหา นาม
กาโย  เวหปฺผลา  นาม  กาโย  [๑]  ตํ  ตฺวํ  น  ชานาสิ  น ปสฺสสิ
ตมหํ   ชานามิ   ปสฺสามิ   ฯ   เอวมฺปิ  โข  อหํ  พฺรเหฺม  เนว  เต
สมสโม   อภิญฺญาย  กุโต  นีเจยฺยํ  อถ  โข  อหเมว  ตยา  ภิยฺโย  ฯ
ปฐวี    โข   อหํ   พฺรเหฺม   ปฐวิโต   อภิญฺญาย   ยาวตา   ปฐวิยา
ปฐวิตฺเตน  ๒  อนนุภูตํ  ตทภิญฺญาย  ปฐวี  ๓  นาโหสึ ปฐวิยา นาโหสึ
ปฐวิโต   นาโหสึ   ปฐวี   เมติ   นาโหสึ  ปฐวึ  นาภิวทึ  ฯ  เอวมฺปิ
โข   อหํ   พฺรเหฺม   เนว   เต   สมสโม   อภิญฺญาย  กุโต  นีเจยฺยํ
อถ   โข   อหเมว  ตยา  ภิยฺโย  ฯ  อาปํ  โข  อหํ  พฺรเหฺม  ฯเปฯ
เตชํ  โข  อหํ  พฺรเหฺม  ...  วายํ  โข  อหํ  พฺรเหฺม  ... ภูเต โข
อหํ  พฺรเหฺม  ...  เทเว  โข  อหํ  พฺรเหฺม  ...  ปชาปตึ  โข  อหํ
พฺรหฺเม   ...   พฺรหฺมํ  โข  อหํ  พฺรเหฺม  ...  อาภสฺสเร  โข  อหํ
พฺรเหฺม  ...  สุภกิเณฺห  โข  อหํ  พฺรเหฺม  ...  เวหปฺผเล  โข  อหํ
พฺรเหฺม  ...  อภิภุํ  โข  อหํ  พฺรเหฺม  ...  สพฺพํ  โข  อหํ  พฺรเหฺม
สพฺพโต     อภิญฺญาย     ยาวตา    สพฺพสฺส    สพฺพตฺเตน    อนนุภูตํ
ตทภิญฺญาย    สพฺพํ    นาโหสึ   สพฺพสฺมึ   นาโหสึ   สพฺพโต   นาโหสึ
สพฺพํ   เมติ  นาโหสึ  สพฺพํ  นาภิวทึ  ฯ  เอวํ  ๔  โข  อหํ  พฺรเหฺม
เนว   เต   สมสโม   อภิญฺญาย   กุโต   นีเจยฺยํ   อถ  โข  อหเมว
ตยา   ภิยฺโยติ   ฯ   สเจ   โข   เต   มาริส   สพฺพสฺส  สพฺพตฺเตน
อนนุภูตํ   ตทภิญฺญาย   มา   เหว   เต  ริตฺตกเมว  อโหสิ  ตุจฺฉกเมว
#๑ ม. อภิภู นาม กาโย ... ๒ ม. ยุ. ปฐวตฺเตน ฯ ๓ ม. ปฐวึ นาปโหสึ
#๔ ม. ยุ. เอวํ ปิ โข ฯ
