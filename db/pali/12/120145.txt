ธมฺเม   อญฺญํ   อาราเธยฺย   เอวํ  สมฺปทมิทํ  สารีปุตฺต  วทามิ  ฯ  ตํ
วาจํ   อปฺปหาย   ตํ   จิตฺตํ   อปฺปหาย   ตํ   ทิฏฺฐึ  อปฺปฏินิสฺสชฺชิตฺวา
ยถาภตํ นิกฺขิตฺโต เอวํ นิรเย ฯ
     [๑๖๘]   อฏฺฐ   โข   อิมา   สารีปุตฺต   ปริสา   กตมา  อฏฺฐ
ขตฺติยปริสา  พฺราหฺมณปริสา  คหปติปริสา  สมณปริสา จาตุมฺมหาราชิกปริสา
ตาวตึสปริสา       มารปริสา       พฺรหฺมปริสา      อิมา      โข
สารีปุตฺต   อฏฺฐ  ปริสา  ฯ  อิเมหิ  โข  สารีปุตฺต  จตูหิ  เวสารชฺเชหิ
สมนฺนาคโต   ตถาคโต  อิมา  อฏฺฐ  ปริสา  อุปสงฺกมติ  อชฺโฌคาหติ  ฯ
อภิชานามิ   โข   ปนาหํ   สารีปุตฺต  อเนกสตํ  ขตฺติยปริสํ  อุปสงฺกมิตา
ตตฺราปิ    มยา    สนฺนิสินฺนปุพฺพญฺเจว   สลฺลปิตปุพฺพญฺจ   สากจฺฉา   จ
สมาปชฺชิตปุพฺพา   ตตฺร   วต  มํ  ภยํ  วา  สารชฺชํ  วา  โอกฺกมิสฺสตีติ
นิมิตฺตเมตํ   สารีปุตฺต   น   สมนุปสฺสามิ   เอตมหํ   สารีปุตฺต   นิมิตฺตํ
อสมนุปสฺสนฺโต   ฯเปฯ   วิหรามิ  ฯ  อภิชานามิ  โข  ปนาหํ  สารีปุตฺต
อเนกสตํ    พฺราหฺมณปริสํ   คหปติปริสํ   สมณปริสํ   จาตุมฺมหาราชิกปริสํ
ตาวตึสปริสํ         มารปริสํ         พฺรหฺมปริสํ        อุปสงฺกมิตา
ตตฺราปิ    มยา    สนฺนิสินฺนปุพฺพญฺเจว   สลฺลปิตปุพฺพญฺจ   สากจฺฉา   จ
สมาปชฺชิตปุพฺพา   ตตฺร   วต  มํ  ภยํ  วา  สารชฺชํ  วา  โอกฺกมิสฺสตีติ
นิมิตฺตเมตํ   สารีปุตฺต   น   สมนุปสฺสามิ   เอตมหํ   สารีปุตฺต   นิมิตฺตํ
อสมนุปสฺสนฺโต  เขมปฺปตฺโต  ฯเปฯ  วิหรามิ  ฯ  โย  โข  มํ  สารีปุตฺต
เอวํ   ชานนฺตํ  เอวํ  ปสฺสนฺตํ  เอวํ  วเทยฺย  นตฺถิ  สมณสฺส  โคตมสฺส
