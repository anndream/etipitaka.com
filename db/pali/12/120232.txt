คจฺฉติ      ปญฺญานิโรธิโก      วิฆาตปกฺขิโก     อนิพฺพานสํวตฺตนิโกติปิ
เม   ภิกฺขเว   ปฏิสญฺจิกฺขโต   อพฺภตฺถํ   คจฺฉติ   ฯ   โส   โข  อหํ
ภิกฺขเว  อุปฺปนฺนุปฺปนฺนํ  กามวิตกฺกํ  ปชฺชหเมว  วิโนทนเมว ๑ พฺยนฺตเมว
นํ   อกาสึ   ฯ   ตสฺส   มยฺหํ  ภิกฺขเว  เอวํ  อปฺปมตฺตสฺส  อาตาปิโน
ปหิตตฺตสฺส    วิหรโต   อุปฺปชฺชติ   พฺยาปาทวิตกฺโก   ฯเปฯ   อุปฺปชฺชติ
วิหึสาวิตกฺโก    โส    เอวํ   ปชานามิ   อุปฺปนฺโน   โข   เม   อยํ
วิหึสาวิตกฺโก   โส  จ  โข  อตฺตพฺยาพาธายปิ  สํวตฺตติ  ปรพฺยาพาธายปิ
สํวตฺตติ        อุภยพฺยาพาธายปิ        สํวตฺตติ       ปญฺญานิโรธิโก
วิฆาตปกฺขิโก     อนิพฺพานสํวตฺตนิโก     อตฺตพฺยาพาธาย     สํวตฺตตีติปิ
เม    ภิกฺขเว    ปฏิสญฺจิกฺขโต    อพฺภตฺถํ    คจฺฉติ    ปรพฺยาพาธาย
สํวตฺตตีติปิ  เม  ภิกฺขเว  ปฏิสญฺจิกฺขโต  อพฺภตฺถํ  คจฺฉติ  อุภยพฺยาพาธาย
สํวตฺตตีติปิ     เม     ภิกฺขเว     ปฏิสญฺจิกฺขโต    อพฺภตฺถํ    คจฺฉติ
ปญฺญานิโรธิโก    วิฆาตปกฺขิโก    อนิพฺพานสํวตฺตนิโกติปิ   เม   ภิกฺขเว
ปฏิสญฺจิกฺขโต  อพฺภตฺถํ  คจฺฉติ  ฯ  โส  โข  อหํ  ภิกฺขเว  อุปฺปนฺนุปฺปนฺนํ
วิหึสาวิตกฺกํ    ปชฺชหเมว   วิโนทนเมว   พฺยนฺตเมว   นํ   อกาสึ   ฯ
ยญฺญเทว   ภิกฺขเว   ภิกฺขุ   พหุลมนุวิตกฺเกติ   อนุวิจาเรติ  ตถา  ตถา
นติ  โหติ  เจตโส  ฯ  กามวิตกฺกํ  เจ  ภิกฺขเว  ภิกฺขุ  พหุลมนุวิตกฺเกติ
อนุวิจาเรติ    ปหาสิ   เนกฺขมฺมวิตกฺกํ   กามวิตกฺกํ   พหุลมกาสิ   ตสฺส
#๑ สี. ยุ. ปชฺชหาเมว วิโนเทเมว อิติ อิเม ปาฐา ทิสฺสนฺติ ฯ ปชฺชหิเมว
#วิโนทนิเมวาติ อมฺหากํ รุจิ ฯ
