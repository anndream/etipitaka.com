อปทาเน   น   สมฺปายติ  ยมฺปาวุโส  ภิกฺขุ  จุทิโต  โจทเกน  อปทาเน
น   สมฺปายติ   อยมฺปิ   ธมฺโม  โทวจสฺสกรโณ  ฯ  ปุน  จปรํ  อาวุโส
ภิกฺขุ   มกฺขี   โหติ   ปฬาสี   ยมฺปาวุโส   ภิกฺขุ   มกฺขี  โหติ  ปฬาสี
อยมฺปิ   ธมฺโม   โทวจสฺสกรโณ   ฯ  ปุน  จปรํ  อาวุโส  ภิกฺขุ  อิสฺสุกี
โหติ    มจฺฉรี    ยมฺปาวุโส   ภิกฺขุ   อิสฺสุกี   โหติ   มจฺฉรี   อยมฺปิ
ธมฺโม   โทวจสฺสกรโณ   ฯ   ปุน   จปรํ   อาวุโส  ภิกฺขุ  สโฐ  โหติ
มายาวี   ยมฺปาวุโส   ภิกฺขุ   สโฐ   โหติ   มายาวี   อยมฺปิ   ธมฺโม
โทวจสฺสกรโณ   ฯ   ปุน   จปรํ  อาวุโส  ภิกฺขุ  ถทฺโธ  โหติ  อติมานี
ยมฺปาวุโส  ภิกฺขุ  ถทฺโธ  โหติ  อติมานี  อยมฺปิ  ธมฺโม โทวจสฺสกรโณ ฯ
ปุน    จปรํ    อาวุโส   ภิกฺขุ   สนฺทิฏฺฐิปรามาสี   โหติ   อาธานคาหี
ทุปฺปฏินิสฺสคฺคี   ยมฺปาวุโส   ภิกฺขุ   สนฺทิฏฺฐิปรามาสี   โหติ  อาธานคาหี
ทุปฺปฏินิสฺสคฺคี     อยมฺปิ     ธมฺโม     โทวจสฺสกรโณ     ฯ    อิเม
วุจฺจนฺตาวุโส โทวจสฺสกรณา ธมฺมา ฯ
     [๒๒๓]  โน  เจปิ  อาวุโส  ภิกฺขุ  ปวาเรติ วทนฺตุ มํ อายสฺมนฺโต
วจนีโยมฺหิ   อายสฺมนฺเตหีติ   โส   จ   โหติ   สุวโจ  โสวจสฺสกรเณหิ
ธมฺเมหิ   สมนฺนาคโต   ขโม   ปทกฺขิณคฺคาหี   อนุสาสนึ   อถ  โข  นํ
สพฺรหฺมจารี     วตฺตพฺพญฺเจว     มญฺญนฺติ    อนุสาสิตพฺพญฺจ    มญฺญนฺติ
ตสฺมึ   จ   ปุคฺคเล  วิสฺสาสํ  อาปชฺชิตพฺพํ  มญฺญนฺติ  ฯ  กตเม  จาวุโส
โสวจสฺสกรณา   ธมฺมา   ฯ   อิธาวุโส   ภิกฺขุ  น  ปาปิจฺโฉ  โหติ  น
ปาปิกานํ   อิจฺฉานํ   วสงฺคโต   ยมฺปาวุโส   ภิกฺขุ  น  ปาปิจฺโฉ  โหติ
