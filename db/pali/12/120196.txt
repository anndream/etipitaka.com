ปนสฺสํ   อิสฺสุกี   มจฺฉรี   อหํ   ปสฺสํ   ปเรสํ  อปฺปิโย  อมนาโปติ  ฯ
เอวํ   ชานนฺเตนาวุโส   ภิกฺขุนา   อนิสฺสุกี   ภวิสฺสามิ  อมจฺฉรีติ  จิตฺตํ
อุปฺปาเทตพฺพํ   ฯ   โย   ขฺวายํ   ปุคฺคโล   สโฐ   มายาวี  อยํ  เม
ปุคฺคโล   อปฺปิโย   อมนาโป   อหญฺเจว   โข   ปนสฺสํ  สโฐ  มายาวี
อหํ   ปสฺสํ   ปเรสํ   อปฺปิโย   อมนาโปติ   ฯ  เอวํ  ชานนฺเตนาวุโส
ภิกฺขุนา    อสโฐ    ภวิสฺสามิ   อมายาวีติ   จิตฺตํ   อุปฺปาเทตพฺพํ   ฯ
โย   ขฺวายํ   ปุคฺคโล   ถทฺโธ   อติมานี   อยํ  เม  ปุคฺคโล  อปฺปิโย
อมนาโป    อหญฺเจว    โข   ปนสฺสํ   ถทฺโธ   อติมานี   อหํ   ปสฺสํ
ปเรสํ    อปฺปิโย   อมนาโปติ   ฯ   เอวํ   ชานนฺเตนาวุโส   ภิกฺขุนา
อถทฺโธ   ภวิสฺสามิ   อนติมานีติ   จิตฺตํ   อุปฺปาเทตพฺพํ  ฯ  โย  ขฺวายํ
ปุคฺคโล    สนฺทิฏฺฐิปรามาสี    อาธานคาหี    ทุปฺปฏินิสฺสคฺคี   อยํ   เม
ปุคฺคโล   อปฺปิโย   อมนาโป   อหญฺเจว   โข  ปนสฺสํ  สนฺทิฏฺฐิปรามาสี
อาธานคาหี     ทุปฺปฏินิสฺสคฺคี     อหํ     ปสฺสํ     ปเรสํ    อปฺปิโย
อมนาโปติ    ฯ   เอวํ   ชานนฺเตนาวุโส   ภิกฺขุนา   อสนฺทิฏฺฐิปรามาสี
ภวิสฺสามิ อนาธานคาหี สุปฏินิสฺสคฺคีติ จิตฺตํ อุปฺปาเทตพฺพํ ฯ
     [๒๒๕]  ตตฺราวุโส  ภิกฺขุนา  อตฺตนาว อตฺตานํ เอวํ ปจฺจเวกฺขิตพฺพํ
กินฺนุโขมฺหิ     ปาปิจฺโฉ     ปาปิกานํ     อิจฺฉานํ    วสงฺคโตติ    ฯ
สเจ   อาวุโส  ภิกฺขุ  ปจฺจเวกฺขมาโน  เอวํ  ชานาติ  ปาปิจฺโฉ  โขมฺหิ
ปาปิกานํ   อิจฺฉานํ  วสงฺคโตติ  เตนาวุโส  ภิกฺขุนา  เตสํเยว  ปาปกานํ
อกุสลานํ   ธมฺมานํ   ปหานาย   วายมิตพฺพํ   ฯ  สเจ  ปนาวุโส  ภิกฺขุ
