ภวิสฺสามาติ    สลฺเลโข    กรณีโย   ฯ   ปเร   ทุปฺปญฺญา   ภวิสฺสนฺติ
มยเมตฺถ    ปญฺญาสมฺปนฺนา    ภวิสฺสามาติ    สลฺเลโข    กรณีโย   ฯ
ปเร    สนฺทิฏฺฐิปรามาสิอาธานคาหิทุปฺปฏินิสฺสคฺคี    ภวิสฺสนฺติ    มยเมตฺถ
อสนฺทิฏฺฐิปรามาสิอนาธานคาหิสุปฏินิสฺสคฺคี      ภวิสฺสามาติ      สลฺเลโข
กรณีโย ฯ
     [๑๐๕]  จิตฺตุปฺปาทมฺปิ  โข  อหํ  จุนฺท  กุสเลสุ  ธมฺเมสุ  พหุการํ
วทามิ   โก   ปน  วาโท  กาเยน  วาจาย  อนุวิธิยนาสุ  ฯ  ตสฺมาติห
จุนฺท   ปเร   วิหึสกา   ภวิสฺสนฺติ   มยเมตฺถ   อวิหึสกา   ภวิสฺสามาติ
จิตฺตํ    อุปฺปาเทตพฺพํ   ฯ   ปเร   ปาณาติปาตี   ภวิสฺสนฺติ   มยเมตฺถ
ปาณาติปาตา    ปฏิวิรตา   ภวิสฺสามาติ   จิตฺตํ   อุปฺปาเทตพฺพํ   ฯเปฯ
ปเร    สนฺทิฏฺฐิปรามาสิอาธานคาหิทุปฺปฏินิสฺสคฺคี    ภวิสฺสนฺติ    มยเมตฺถ
อสนฺทิฏฺฐิปรามาสิอนาธานคาหิสุปฏินิสฺสคฺคี        ภวิสฺสามาติ       จิตฺตํ
อุปฺปาเทตพฺพํ ฯ
     [๑๐๖]   เสยฺยถาปิ  จุนฺท  วิสโม  มคฺโค  ตสฺสาสฺส  ๑  อญฺโญ
สโม    มคฺโค   ปริกฺกมนาย   เสยฺยถาปิ   ปน   จุนฺท   วิสมํ   ติตฺถํ
ตสฺสาสฺส    อญฺญํ   สมํ   ติตฺถํ   ปริกฺกมนาย   เอวเมว   โข   จุนฺท
วิหึสกสฺส   ปุริสปุคฺคลสฺส  อวิหึสา  โหติ  ปริกฺกมนาย  ฯ  ปาณาติปาติสฺส
ปุริสปุคฺคลสฺส    ปาณาติปาตา    เวรมณี    โหติ    ปริกฺกมนาย    ฯ
อทินฺนาทายิสฺส     ปุริสปุคฺคลสฺส     อทินฺนาทานา     เวรมณี    โหติ
ปริกฺกมนาย    ฯ    อพฺรหฺมจาริสฺส   ปุริสปุคฺคลสฺส   พฺรหฺมจริยํ   โหติ
#๑ ม. อสฺส ตสฺส ฯ
