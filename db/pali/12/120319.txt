วทามิ    เถรวาทญฺจ    ปชานามิ    ปสฺสามีติ   ปฏิชานามิ   อหญฺเจว
อญฺเญ   จ   ฯ   ตสฺส   มยฺหํ   ภิกฺขเว   เอตทโหสิ  น  โข  ราโม
อิมํ    ธมฺมํ    เกวลํ    สทฺธามตฺตเกน    สยํ   อภิญฺญา   สจฺฉิกตฺวา
อุปสมฺปชฺช   วิหรามีติ   ปเวเทสิ   ฯ  อทฺธา  ราโม  อิมํ  ธมฺมํ  ชานํ
ปสฺสํ   วิหาสีติ   ฯ    อถ  ขฺวาหํ  ภิกฺขเว  เยน  อุทฺทโก  รามปุตฺโต
เตนุปสงฺกมึ   อุปสงฺกมิตฺวา   อุทฺทกํ   รามปุตฺตํ   เอตทโวจํ  กิตฺตาวตา
โน   อาวุโส   ราม   อิมํ  ธมฺมํ  สยํ  อภิญฺญา  สจฺฉิกตฺวา  อุปสมฺปชฺช
ปเวเทสีติ ฯ
     เอวํ  วุตฺเต  ภิกฺขเว  อุทฺทโก  รามปุตฺโต  เนวสญฺญานาสญฺญายตนํ
ปเวเทสิ   ฯ   ตสฺส   มยฺหํ   ภิกฺขเว  เอตทโหสิ  น  โข  รามสฺเสว
อโหสิ    สทฺธา    มยฺหํปตฺถิ   สทฺธา   น   โข   รามสฺเสว   อโหสิ
วิริยํ  ฯเปฯ  สติ  ...  สมาธิ  ...  ปญฺญา  มยฺหํปตฺถิ ปญฺญา ยนฺนูนาหํ
ยํ   ธมฺมํ   ราโม   สยํ   อภิญฺญา   สจฺฉิกตฺวา   อุปสมฺปชฺช  วิหรามีติ
ปเวเทติ   ตสฺส   ธมฺมสฺส  สจฺฉิกิริยาย  ปทเหยฺยนฺติ  ฯ  โส  โข  อหํ
ภิกฺขเว   นจิรสฺเสว   ขิปฺปเมว   ตํ   ธมฺมํ   สยํ  อภิญฺญา  สจฺฉิกตฺวา
อุปสมฺปชฺช   วิหาสึ  ฯ  อถ  ขฺวาหํ  ภิกฺขเว  เยน  อุทฺทโก  รามปุตฺโต
เตนุปสงฺกมึ   อุปสงฺกมิตฺวา   อุทฺทกํ   รามปุตฺตํ  เอตทโวจํ  เอตฺตาวตา
โน  อาวุโส  ราม  ๑  อิมํ  ธมฺมํ  สยํ  อภิญฺญา  สจฺฉิกตฺวา อุปสมฺปชฺช
ปเวเทสีติ  ฯ  เอตฺตาวตา  โข  อหํ  ๒  อาวุโส อิมํ ธมฺมํ สยํ อภิญฺญา
สจฺฉิกตฺวา  อุปสมฺปชฺช  ปเวเทมีติ  ๓  ฯ อหมฺปิ โข อาวุโส เอตฺตาวตา
#๑ ม. ยุ. ราโม ๒ ม. ยุ. อยํ ปาโฐ นตฺถิ ฯ ๓ ม. ยุ. ปเวเทสีติ ฯ
