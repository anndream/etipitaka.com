อิตฺถี   วา   ปุริโส   วา  ทหโร  ยุวา  มณฺฑนกชาติโก  อาทาเส  วา
ปริสุทฺเธ    ปริโยทาเต    อจฺเฉ    วา    อุทกปตฺเต    สกมุขนิมิตฺตํ
ปจฺจเวกฺขมาโน  สเจ  ตตฺถ  ปสฺสติ  รชํ  วา  องฺคณํ วา ตสฺเสว รชสฺส
วา   องฺคณสฺส   วา   ปหานาย  วายมติ  โน  เจ  ตตฺถ  ปสฺสติ  รชํ
วา   องฺคณํ   วา  เตเนว  อตฺตมโน  โหติ  ลาภา  วต  เม  ปริสุทฺธํ
วต  เมติ  เอวเมว  โข  อาวุโส  สเจ ภิกฺขุ ปจฺจเวกฺขมาโน สพฺเพปิเม
ปาปเก   อกุสเล   ธมฺเม   อปฺปหีเน   อตฺตนิ   สมนุปสฺสติ  เตนาวุโส
ภิกฺขุนา   สพฺเพสํเยว   อิเมสํ   ปาปกานํ  อกุสลานํ  ธมฺมานํ  ปหานาย
วายมิตพฺพํ   ฯ   สเจ   ปนาวุโส   ภิกฺขุ   ปจฺจเวกฺขมาโน  สพฺเพปิเม
ปาปเก    อกุสเล   ธมฺเม   ปหีเน   อตฺตนิ   สมนุปสฺสติ   เตนาวุโส
ภิกฺขุนา   เตเนว  ปีติปาโมชฺเชน  วิหาตพฺพํ  อโหรตฺตานุสิกฺขินา  กุสเลสุ
ธมฺเมสูติ ฯ
     อิทมโวจายสฺมา    มหาโมคฺคลฺลาโน    อตฺตมนา    เต    ภิกฺขู
อายสฺมโต มหาโมคฺคลฺลานสฺส ภาสิตํ อภินนฺทุนฺติ ฯ
                 อนุมานสุตฺตํ นิฏฺฐิตํ ปญฺจมํ ฯ
                      _____________
