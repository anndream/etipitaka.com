จริตฺวา   ปจฺฉาภตฺตํ   ปิณฺฑปาตปฏิกฺกนฺโต   เยน   ภควา   เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ
นิสินฺโน   โข   อายสฺมา   สารีปุตฺโต   ภควนฺตํ  เอตทโวจ  สุนกฺขตฺโต
ภนฺเต   ลิจฺฉวิปุตฺโต   อจิรปกฺกนฺโต  อิมสฺมา  ธมฺมวินยา  โส  เวสาลิยํ
ปริสติ    เอวํ    วาจํ   ภาสติ   นตฺถิ   สมณสฺส   โคตมสฺส   อุตฺตริ
มนุสฺสธมฺมา      อลมริยญาณทสฺสนวิเสโส      ตกฺกปริยาหตํ     สมโณ
โคตโม    ธมฺมํ    เทเสติ   วีมํสานุจริตํ   สยํ   ปฏิภานํ   ยสฺส   จ
ขฺวาสฺสตฺถาย    ธมฺโม    เทสิโต   โส   นิยฺยาติ   ตกฺกรสฺส   สมฺมา๔
ทุกฺขกฺขยายาติ ฯ
     [๑๖๑]   โกธโน   โข  สารีปุตฺต  สุนกฺขตฺโต  โมฆปุริโส  โกธา
จ    ปนสฺส    เอสา   วาจา   ภาสิตา   อวณฺณํ   ภาสิสฺสามีติ   โส
สารีปุตฺต    สุนกฺขตฺโต    โมฆปุริโส    วณฺณํเยว   ตถาคตสฺส   ภาสติ
วณฺโณ   เหโส   สารีปุตฺต   ตถาคตสฺส   โย   เอวํ   วเทยฺย   ยสฺส
จ   ขฺวาสฺสตฺถาย   ธมฺโม   เทสิโต   โส   นิยฺยาติ  ตกฺกรสฺส  สมฺมา
ทุกฺขกฺขยายาติ ฯ
     [๑๖๒]   อยมฺปิ   หิ   นาม  สารีปุตฺต  สุนกฺขตฺตสฺส  โมฆปุริสสฺส
มยิ   ธมฺมนฺวโย   น  ภวิสฺสติ  อิติปิ  โส  ภควา  อรหํ  สมฺมาสมฺพุทฺโธ
วิชฺชาจรณสมฺปนฺโน     สุคโต    โลกวิทู    อนุตฺตโร    ปุริสทมฺมสารถิ
สตฺถา เทวมนุสฺสานํ พุทฺโธ ภควาติ ฯ
     [๑๖๓]   อยมฺปิ   หิ   นาม  สารีปุตฺต  สุนกฺขตฺตสฺส  โมฆปุริสสฺส
