โหติ   ฯ   ผรุสํ  วาจํ  ปหาย  ผรุสาย  วาจาย  ปฏิวิรโต  โหติ  ยา
สา   วาจา  เนลา  กณฺณสุขา  เปมนียา  หทยงฺคมา  โปรี  พหุชนกนฺตา
พหุชนมนาปา    ตถารูปึ    วาจํ    ภาสิตา   โหติ   ฯ   สมฺผปฺปลาปํ
ปหาย   สมฺผปฺปลาปา   ปฏิวิรโต   โหติ   กาลวาที  ภูตวาที  อตฺถวาที
ธมฺมวาที   วินยวาที   นิธานวตึ   วาจํ   ภาสิตา   กาเลน   สาปเทสํ
ปริยนฺตวตึ   ฯ   โส   วีชคามภูตคามสมารมฺภา   ปฏิวิรโต   โหติ   ฯ
เอกภตฺติโก โหติ รตฺตูปรโต วิรโต วิกาลโภชนา ฯ นจฺจคีตวาทิตวิสูกทสฺสนา
ปฏิวิรโต      โหติ     ฯ     มาลาคนฺธวิเลปนธารณมณฺฑนวิภูสนฏฺฐานา
ปฏิวิรโต           โหติ          ฯ          อุจฺจาสยนมหาสยนา
ปฏิวิรโต    โหติ    ฯ   ชาตรูปรชตปฏิคฺคหณา   ปฏิวิรโต   โหติ   ฯ
อามกธญฺญปฏิคฺคหณา     ปฏิวิรโต     โหติ    ฯ    อามกมํสปฏิคฺคหณา
ปฏิวิรโต    โหติ    ฯ   อิตฺถีกุมาริกปฏิคฺคหณา   ปฏิวิรโต   โหติ   ฯ
ทาสีทาสปฏิคฺคหณา   ปฏิวิรโต   โหติ   ฯ   อเชฬกปฏิคฺคหณา  ปฏิวิรโต
โหติ  ฯ  กุกฺกุฏสูกรปฏิคฺคหณา  ปฏิวิรโต โหติ ฯ หตฺถิควาสฺสวฬวปฏิคฺคหณา
ปฏิวิรโต     โหติ     ฯ     เขตฺต     วตฺถุปฏิคฺคหณา     ปฏิวิรโต
โหติ   ฯ   ทูเตยฺยปหิณคมนานุโยคา   ปฏิวิรโต   โหติ   ฯ  กยวิกฺกยา
ปฏิวิรโต    โหติ    ฯ   ตุลากูฏกํสกูฏมานกูฏา   ปฏิวิรโต   โหติ   ฯ
อุกฺโกฏนวญฺจนนิกติสาวิโยคา    ปฏิวิรโต    โหติ   ฯ   เฉทนวธพนฺธน-
วิปราโมสอาโลปสหสาการา    ปฏิวิรโต   โหติ   ฯ   โส   สนฺตุฏฺโฐ
โหติ   กายปริหาริเกน   จีวเรน   กุจฺฉิปริหาริเกน   ปิณฺฑปาเตน  เยน
