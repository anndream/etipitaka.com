ญาณมตฺตาย   ปติสฺสติมตฺตาย   อนิสฺสิโต   จ   วิหรติ   น   จ   กิญฺจิ
โลเก   อุปาทิยติ   เอวมฺปิ   โข  ภิกฺขเว  ภิกฺขุ  ธมฺเมสุ  ธมฺมานุปสฺสี
วิหรติ ฉสุ อชฺฌตฺติกพาหิเรสุ อายตเนสุ ฯ อายตนปพฺพํ ฯ
     [๑๔๔]   ปุน  จปรํ  ภิกฺขเว  ภิกฺขุ  ธมฺเมสุ  ธมฺมานุปสฺสี  วิหรติ
สตฺตสุ   โพชฺฌงฺเคสุ   ฯ   กถญฺจ  ภิกฺขเว  ภิกฺขุ  ธมฺเมสุ  ธมฺมานุปสฺสี
วิหรติ    สตฺตสุ    โพชฺฌงฺเคสุ    ฯ    อิธ   ภิกฺขเว   ภิกฺขุ   สนฺตํ
วา   อชฺฌตฺตํ   สติสมฺโพชฺฌงฺคํ   อตฺถิ   เม  อชฺฌตฺตํ  สติสมฺโพชฺฌงฺโคติ
ปชานาติ     อสนฺตํ     วา     อชฺฌตฺตํ     สติสมฺโพชฺฌงฺคํ     นตฺถิ
เม   อชฺฌตฺตํ   สติสมฺโพชฺฌงฺโคติ   ปชานาติ  ฯ  ยถา  จ  อนุปฺปนฺนสฺส
สติสมฺโพชฺฌงฺคสฺส     อุปฺปาโท     โหติ    ตญฺจ    ปชานาติ    ยถา
จ    อุปฺปนฺนสฺส    สติสมฺโพชฺฌงฺคสฺส    ภาวนาปาริปูริ    โหติ   ตญฺจ
ปชานาติ   ฯ  สนฺตํ  วา  อชฺฌตฺตํ  ธมฺมวิจยสมฺโพชฺฌงฺคํ  ...  ฯ  สนฺตํ
วา    อชฺฌตฺตํ    วิริยสมฺโพชฺฌงฺคํ   ...   ฯ   สนฺตํ   วา   อชฺฌตฺตํ
ปีติสมฺโพชฺฌงฺคํ  ...  ฯ  สนฺตํ  วา  อชฺฌตฺตํ  ปสฺสทฺธิสมฺโพชฺฌงฺคํ ... ฯ
สนฺตํ   วา   อชฺฌตฺตํ   สมาธิสมฺโพชฺฌงฺคํ  ...  ฯ  สนฺตํ  วา  อชฺฌตฺตํ
อุเปกฺขาสมฺโพชฺฌงฺคํ    อตฺถิ    เม    อชฺฌตฺตํ   อุเปกฺขาสมฺโพชฺฌงฺโคติ
ปชานาติ    อสนฺตํ   วา   อชฺฌตฺตํ   อุเปกฺขาสมฺโพชฺฌงฺคํ   นตฺถิ   เม
อชฺฌตฺตํ   อุเปกฺขาสมฺโพชฺฌงฺโคติ   ปชานาติ   ฯ  ยถา  จ  อนุปฺปนฺนสฺส
อุเปกฺขาสมฺโพชฺฌงฺคสฺส    อุปฺปาโท    โหติ    ตญฺจ   ปชานาติ   ยถา
จ   อุปฺปนฺนสฺส   อุเปกฺขาสมฺโพชฺฌงฺคสฺส   ภาวนาปาริปูริ   โหติ   ตญฺจ
