     [๕๓๘]    ตตฺร    ภิกฺขเว    ตถาคโต   อุตฺตรึ   ปฏิปุจฺฉิตพฺโพ
เย    สงฺกิลิฏฺฐา   จกฺขุโสตวิญฺเญยฺยา   ธมฺมา   สํวิชฺชนฺติ   วา   เต
ตถาคตสฺส   โน   วาติ   ฯ   พฺยากรมาโน   ภิกฺขเว  ตถาคโต  เอวํ
พฺยากเรยฺย   เย   สงฺกิลิฏฺฐา   จกฺขุโสตวิญฺเญยฺยา   ธมฺมา   น   เต
ตถาคตสฺส   สํวิชฺชนฺตีติ   ฯ   เย  วีติมิสฺสา  จกฺขุโสตวิญฺเญยฺยา  ธมฺมา
สํวิชฺชนฺติ   วา   ตถาคตสฺส   โน   วาติ   ฯ   พฺยากรมาโน  ภิกฺขเว
ตถาคโต    เอวํ    พฺยากเรยฺย   เย   วีติมิสฺสา   จกฺขุโสตวิญฺเญยฺยา
ธมฺมา  น  เต  ตถาคตสฺส สํวิชฺชนฺตีติ ฯ เย  โวทาตา จกฺขุโสตวิญฺเญยฺยา
ธมฺมา    สํวิชฺชนฺติ    วา    เต    ตถาคตสฺส    โน    วาติ    ฯ
พฺยากรมาโน   ภิกฺขเว   ตถาคโต   เอวํ   พฺยากเรยฺย  เย  โวทาตา
จกฺขุโสตวิญฺเญยฺยา  ธมฺมา  สํวิชฺชนฺติ  เต  ตถาคตสฺส  เอตปโถหมสฺมิ ๑
เอตโคจโร    โน    จ    เตน    ตมฺมโยติ    ฯ   เอวํวาทึ   โข
ภิกฺขเว   สตฺถารํ   อรหติ   สาวโก   อุปสงฺกมิตุํ   ธมฺมสฺสวนาย  ตสฺส
สตฺถา   ธมฺมํ   เทเสติ   อุตฺตรุตฺตรึ   ปณีตปณีตํ   กณฺห  สุกฺกสปฺปฏิภาคํ
ยถา   ยถา   โข  ภิกฺขเว  ภิกฺขุโน  สตฺถา  ธมฺมํ  เทเสติ  อุตฺตรุตฺตรึ
ปณีตปณีตํ    กณฺหสุกฺกสปฺปฏิภาคํ    ตถา    ตถา   โส   ตสฺมึ   ธมฺเม
อภิญฺญาย    อิเธกจฺจํ   ธมฺมํ   ธมฺเมสุ   นิฏฺฐงฺคจฺฉติ   สตฺถริ   ปสีทติ
สมฺมาสมฺพุทฺโธ    ภควา    สฺวากฺขาโต   ภควตา   ธมฺโม   สุปฏิปนฺโน
สงฺโฆติ  ฯ  ตญฺเจ  ภิกฺขเว  ภิกฺขุํ  ปุเนวํ  ๒ ปุจฺเฉยฺยุํ เก ปนายสฺมโต
อาการา   เก  อนฺวยา  เยนายสฺมา  เอวํ  วเทติ  ๓  สมฺมาสมฺพุทฺโธ
#๑ โป. ม. เอตํปโถหมสฺมิ เอตํโคจโร ฯ ๒ ม. ปเร เอวํ ฯ ๓ ม. วเทสิ ฯ
