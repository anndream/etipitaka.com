ปสาเทน  สมนฺนาคโต    อาคโต    อิมํ    สทฺธมฺมนฺติ    ฯ    กตมํ   ปนาวุโส
อกุสลํ   [๑]   ฯ   ปาณาติปาโต   โข  อาวุโส  อกุสลํ  อทินฺนาทานํ
อกุสลํ    กาเมสุมิจฺฉาจาโร    อกุสลํ    มุสาวาโท    อกุสลํ   ปิสุณา
วาจา    อกุสลํ    ผรุสา    วาจา    อกุสลํ   สมฺผปฺปลาโป   อกุสลํ
อภิชฺฌา    อกุสลํ    พฺยาปาโท    อกุสลํ    มิจฺฉาทิฏฺฐิ   อกุสลํ   อิทํ
วุจฺจตาวุโส   อกุสลํ   ฯ  กตมญฺจาวุโส  อกุสลมูลํ  ฯ  โลโภ  อกุสลมูลํ
โทโส   อกุสลมูลํ   โมโห   อกุสลมูลํ   อิทํ  วุจฺจตาวุโส  อกุสลมูลํ  ฯ
กตมญฺจาวุโส   กุสลํ   ฯ   ปาณาติปาตา   เวรมณี  กุสลํ  อทินฺนาทานา
เวรมณี    กุสลํ    กาเมสุมิจฺฉาจารา    เวรมณี    กุสลํ   มุสาวาทา
เวรมณี    กุสลํ    ปิสุณาย    วาจาย    เวรมณี    กุสลํ    ผรุสาย
วาจาย    เวรมณี   กุสลํ   สมฺผปฺปลาปา   เวรมณี   กุสลํ   อนภิชฺฌา
กุสลํ    อพฺยาปาโท    กุสลํ    สมฺมาทิฏฺฐิ   กุสลํ   อิทํ   วุจฺจตาวุโส
กุสลํ   ฯ   กตมญฺจาวุโส   กุสลมูลํ   ฯ   อโลโภ   กุสลมูลํ   อโทโส
กุสลมูลํ   อโมโห   กุสลมูลํ   อิทํ   วุจฺจตาวุโส   กุสลมูลํ   ฯ   ยโต
โข   อาวุโส   อริยสาวโก   เอวํ   อกุสลํ  ปชานาติ  เอวํ  อกุสลมูลํ
ปชานาติ   เอวํ   กุสลํ   ปชานาติ   เอวํ   กุสลมูลํ   ปชานาติ   โส
สพฺพโส    ราคานุสยํ    ปหาย    ปฏิฆานุสยํ   ปฏิวิโนเทตฺวา   อสฺมีติ
ทิฏฺฐิมานานุสยํ    สมูหนิตฺวา    อวิชฺชํ    ปหาย   วิชฺชํ   อุปฺปาเทตฺวา
ทิฏฺเฐว   ธมฺเม   ทุกฺขสฺสนฺตกโร  โหติ  ฯ  เอตฺตาวตาปิ  โข  อาวุโส
อริยสาวโก     สมฺมาทิฏฺฐี     โหติ     อุชุคตาสฺส    ทิฏฺฐิ    ธมฺเม
#๑ ม. ยุ. กตมํ อกุสลมูลํ กตมํ กุสลํ กตมํ กุสลมูลํ ฯ
