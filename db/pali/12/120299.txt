อนนูปขชฺช    อมุจฺฉิตา    โภชนานิ   ภุญฺชึสุ   เต   ตตฺร   อนนูปขชฺช
อมุจฺฉิตา   โภชนานิ   ภุญฺชมานา   น  มทํ  อาปชฺชึสุ  อมตฺตา  สมานา
นปฺปมาทํ    อาปชฺชึสุ    อปฺปมตฺตา    สมานา    น   ยถากามกรณียา
อเหสุํ   เนวาปิกสฺส  อมุสฺมึ  นิวาเปติ  ๑  ตตฺร  ภิกฺขเว  เนวาปิกสฺส
จ  เนวาปิกปริสาย  จ  เอตทโหสิ  อปิสฺสุ  ๒  นามิเม ตติยา มิคชาตา
เกฏุภิโน   อิทฺธิมนฺตสฺสุ  ๓  นามิเม  ตติยา  มิคชาตา  ปรชนา  อิมญฺจ
นาม   นิวาปํ   นิวุตฺตํ   ปริภุญฺชนฺติ  น  จ  เนสํ  ชานาม  อาคตึ  วา
คตึ   วา   ยนฺนูน  มยํ  อิมํ  นิวาปํ  นิวุตฺตํ  มหตีหิ  ทณฺฑวาคุราหิ  ๔
สมนฺตา   สปฺปเทสํ   อนุปริวาเรยฺยาม  อปฺเปวนาม  ตติยานํ  มิคชาตานํ
อาสยํ  ปสฺเสยฺยาม  ยตฺถ  เต  คาหํ  คจฺเฉยฺยุนฺติ  ฯ  เต  อมุํ  นิวาปํ
นิวุตฺตํ   มหตีหิ   ทณฺฑวาคุราหิ   สมนฺตา   สปฺปเทสํ   อนุปริวาเรสุํ  ฯ
อทฺทสาสุํ   โข   ภิกฺขเว   เนวาปิโก   จ  เนวาปิกปริสา  จ  ตติยานํ
มิคชาตานํ   อาสยํ  ยตฺถ  เต  คาหํ  อคมํสุ  ฯ  เอวญฺหิ  เต  ภิกฺขเว
ตติยาปิ มิคชาตา น ปริมุจฺจึสุ เนวาปิกสฺส อิทฺธานุภาวา ฯ
     [๓๐๕]   ตตฺร   ภิกฺขเว   จตุตฺถา   มิคชาตา  เอวํ  สมจินฺเตสุํ
เย  โข  เต  ปฐมา  มิคชาตา  ฯเปฯ  เอวญฺหิ  เต  ปฐมา  มิคชาตา
น   ปริมุจฺจึสุ   เนวาปิกสฺส  อิทฺธานุภาวา  เยปิ  เต  ทุติยา  มิคชาตา
เอวํ   สมจินฺเตสุํ   เย   โข   เต  ปฐมา  มิคชาตา  ฯเปฯ  เอวญฺหิ
เต   ปฐมา  มิคชาตา  น  ปริมุจฺจึสุ  เนวาปิกสฺส  อิทฺธานุภาวา  ยนฺนูน
#๑ ม. ยุ. อิติสทฺโท นตฺถิ ฯ ๒ สี. ยุ. สฐสฺสุ ฯ ม. สฐาสฺสุ ฯ สพูพตฺถฺ อีทิสเมว ฯ
#๓ โป. ม. อิทฺธิมนฺตาสฺสุ ฯ สพฺพตฺถ อีทิสเมว ฯ ๔ สี. ม. ยุ. ทณฺทวากราหิ ฯ
