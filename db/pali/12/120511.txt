โหติ   สฐสฺส   สาเฐยฺยํ   อปฺปหีนํ  โหติ  มายาวิสฺส  มายา  อปฺปหีนา
โหติ   ปาปิจฺฉสฺส   ปาปิกา   อิจฺฉา   อปฺปหีนา   โหติ   มิจฺฉาทิฏฺฐิสฺส
มิจฺฉาทิฏฺฐิ   อปฺปหีนา   โหติ  ฯ  อิเมสํ  โข  อหํ  ภิกฺขเว  สมณมลานํ
สมณโทสานํ   สมณกสาวานํ   ๑  อาปายิกานํ  ฐานานํ  ทุคฺคติเวทนียานํ
อปฺปหานา  [๒]  สมณสามีจิปฏิปทํ  ปฏิปนฺโนติ  น  วทามิ  ฯ เสยฺยถาปิ
ภิกฺขเว    มตชนฺนาม    อาวุธชาตํ    อุภโตธารํ    ปีตนิสฺสิตํ   ตทสฺส
สงฺฆาฏิยา    สมฺปารุตํ    สมฺปลิเวธิตํ    ตถูปมาหํ    ภิกฺขเว   อิมสฺส
ภิกฺขุโน ปพฺพชฺชํ วทามิ ฯ
     [๔๘๑]  นาหํ  ภิกฺขเว  สงฺฆาฏิกสฺส  สงฺฆาฏิธารณมตฺเตน  สามญฺญํ
วทามิ  ฯ  นาหํ  ภิกฺขเว  อเจลกสฺส  อเจลกมตฺเตน  สามญฺญํ  วทามิ ฯ
นาหํ   ภิกฺขเว   รโชชลฺลิกสฺส   รโชชลฺลิกมตฺเตน   สามญฺญํ  วทามิ  ฯ
นาหํ  ภิกฺขเว  อุทโกโรหกสฺส  อุทโกโรหมตฺเตน  ๓  สามญฺญํ  วทามิ ฯ
นาหํ   ภิกฺขเว  รุกฺขมูลิกสฺส  รุกฺขมูลิกมตฺเตน  สามญฺญํ  วทามิ  ฯ  นาหํ
ภิกฺขเว    อพฺโภกาสิกสฺส    อพฺโภกาสิกมตฺเตน   สามญฺญํ   วทามิ   ฯ
นาหํ   ภิกฺขเว    อุพฺภตฺถกสฺส   อุพฺภตฺถกมตฺเตน   สามญฺญํ   วทามิ  ฯ
นาหํ     ภิกฺขเว    ปริยายภตฺติกสฺส    ปริยายภตฺติกมตฺเตน    สามญฺญํ
วทามิ    ฯ    นาหํ    ภิกฺขเว    มนฺตชฺฌายิกสฺส   มนฺตชฺฌายิกมตฺเตน
สามญฺญํ    วทามิ   ฯ   นาหํ   ภิกฺขเว   ชฏิลกสฺส   ชฏาธารณมตฺเตน
สามญฺญํ   วทามิ   ฯ   สงฺฆาฏิกสฺส   เจ  ภิกฺขเว  สงฺฆาฏิธารณมตฺเตน
#๑ สี. ม. ยุ. สมณกสฏานํ ฯ ๒ ม. น ฯ ๓ โป. ม. อุทโกโรหณมตฺเตน ฯ
