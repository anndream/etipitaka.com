โสตสฺมึ  อสติ  สทฺเท  อสติ  ฯเปฯ  ฆานสฺมึ  อสติ  คนฺเธ อสติ ... ฯ
ชิวฺหาย  อสติ  รเส  อสติ  ... ฯ กายสฺมึ อสติ โผฏฺฐพฺเพ อสติ ... ฯ
มนสฺมึ    อสติ    ธมฺเม    อสติ   มโนวิญฺญาเณ   อสติ   ผสฺสปญฺญตฺตึ
ปญฺญาเปสฺสตีติ     เนตํ     ฐานํ    วิชฺชติ    ผสฺสปญฺญตฺติยา    อสติ
เวทนาปญฺญตฺตึ   ปญฺญาเปสฺสตีติ   เนตํ   ฐานํ  วิชฺชติ  เวทนาปญฺญตฺติยา
อสติ       สญฺญาปญฺญตฺตึ       ปญฺญาเปสฺสตีติ       เนตํ      ฐานํ
วิชฺชติ     สญฺญาปญฺญตฺติยา     อสติ    วิตกฺกปญฺญตฺตึ    ปญฺญาเปสฺสตีติ
เนตํ  ฐานํ  วิชฺชติ วิตกฺกปญฺญตฺติยา อสติ ปปญฺจสญฺญาสงฺขาสมุทาจรณปญฺญตฺตึ
ปญฺญาเปสฺสตีติ       เนตํ       ฐานํ       วิชฺชติ      ฯ      ยํ
โข   โน   อาวุโส  ภควา  สงฺขิตฺเตน  อุทฺเทสํ  อุทฺทิสิตฺวา  วิตฺถาเรน
อตฺถํ   อวิภชิตฺวา   อุฏฺฐายาสนา   วิหารํ   ปวิฏฺโฐ   ยโตนิทานํ  ภิกฺขุ
ปุริสํ   ปปญฺจสญฺญาสงฺขา   สมุทาจรนฺติ   เอตฺถ  เจ  นตฺถิ  อภินนฺทิตพฺพํ
ฯเปฯ     เอตฺเถเต     ปาปกา     อกุสลา    ธมฺมา    อปริเสสา
นิรุชฺฌนฺตีติ    อิมสฺส    โข    อหํ    อาวุโส    ภควตา   สงฺขิตฺเตน
อุทฺเทสสฺส   อุทฺทิฏฺฐสฺส   วิตฺถาเรน  อตฺถํ  อวิภตฺตสฺส  เอวํ  วิตฺถาเรน
อตฺถํ   อาชานามิ   ฯ   อากงฺขมานา   จ   ปน   ตุเมฺห  อายสฺมนฺโต
ภควนฺตํเยว    อุปสงฺกมิตฺวา    เอตมตฺถํ   ปฏิปุจฺเฉยฺยาถ   ยถา   โน
ภควา พฺยากโรติ  ตถา นํ ธาเรยฺยาถาติ ฯ
     [๒๔๙]   อถ  โข  เต  ภิกฺขู  อายสฺมโต  มหากจฺจานสฺส  ภาสิตํ
อภินนฺทิตฺวา   อนุโมทิตฺวา   อุฏฺฐายาสนา   เยน   ภควา  เตนุปสงฺกมึสุ
