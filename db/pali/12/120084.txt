ปุริสปุคฺคลสฺส    อุปฏฺฐิตสติตา    โหติ   ปรินิพฺพานาย   ฯ   ทุปฺปญฺญสฺส
ปุริสปุคฺคลสฺส      ปญฺญาสมฺปทา      โหติ      ปรินิพฺพานาย      ฯ
สนฺทิฏฺฐิปรามาสิอาธานคาหิทุปฺปฏินิสฺสคฺคิสฺส ปุริสปุคฺคลสฺส
อสนฺทิฏฺฐิปรามาสิอนาธานคาหิสุปฏินิสฺสคฺคิตา โหติ ปรินิพฺพานาย ฯ
     [๑๐๙]  อิติ  โข  จุนฺท  เทสิโต  มยา  สลฺเลขปริยาโย  เทสิโต
จิตฺตุปฺปาทปริยาโย  เทสิโต  ปริกฺกมนปริยาโย  เทสิโต  อุปริภาวปริยาโย
เทสิโต    ปรินิพฺพานปริยาโย    ฯ    ยํ    โข    จุนฺท    สตฺถารา
กรณียํ   สาวกานํ   หิเตสินา   อนุกมฺปเกน   อนุกมฺปํ   อุปาทาย   กตํ
โว   ตํ   มยา   ฯ  เอตานิ  จุนฺท  รุกฺขมูลานิ  เอตานิ  สุญฺญาคารานิ
ฌายถ   จุนฺท   มา   ปมาทตฺถ  มา  ปจฺฉา  วิปฺปฏิสาริโน  อหุวตฺถ  ฯ
อยํ โว ๑ อมฺหากํ อนุสาสนีติ ฯ
     อิทมโวจ    ภควา   อตฺตมโน   อายสฺมา   มหาจุนฺโท   ภควโต
ภาสิตํ อภินนฺทีติ ฯ
     จตุตฺตาฬีส ปทา วุตฺตา     สนฺธิโย ปญฺจ เทสิตา
     สลฺเลโข นาม สุตฺตนฺโต    คมฺภีโร สาครูปโมติ ฯ
               สลฺเลขสุตฺตํ นิฏฺฐิตํ อฏฺฐมํ ฯ
                    ___________
#๑ ม. โข ฯ
