อเวจฺจปฺปสาเทน   สมนฺนาคโต   อาคโต   อิมํ   สทฺธมฺมนฺติ  ฯ  กตมา
ปนาวุโส    ตณฺหา    กตโม    ตณฺหาสมุทโย    กตโม   ตณฺหานิโรโธ
กตมา     ตณฺหานิโรธคามินี     ปฏิปทาติ     ฯ    ฉยิเม    อาวุโส
ตณฺหากายา      รูปตณฺหา     สทฺทตณฺหา     คนฺธตณฺหา     รสตณฺหา
โผฏฺฐพฺพตณฺหา     ธมฺมตณฺหา     ฯ    เวทนาสมุทยา    ตณฺหาสมุทโย
เวทนานิโรธา    ตณฺหานิโรโธ   อยเมว   อริโย   อฏฺฐงฺคิโก   มคฺโค
ตณฺหานิโรธคามินี      ปฏิปทา     เสยฺยถีทํ     สมฺมาทิฏฺฐิ     ฯเปฯ
สมฺมาสมาธิ  ฯ  ยโต  โข  อาวุโส  อริยสาวโก  เอวํ  ตณฺหํ  ปชานาติ
เอวํ   ตณฺหาสมุทยํ   ปชานาติ   เอวํ   ตณฺหานิโรธํ   ปชานาติ   เอวํ
ตณฺหานิโรธคามินึ    ปฏิปทํ    ปชานาติ    โส    สพฺพโส   ราคานุสยํ
ปหาย   ฯเปฯ   เอตฺตาวตาปิ   โข   อาวุโส  อริยสาวโก  สมฺมาทิฏฺฐี
โหติ    อุชุคตาสฺส    ทิฏฺฐิ    ธมฺเม   อเวจฺจปฺปสาเทน   สมนฺนาคโต
อาคโต อิมํ สทฺธมฺมนฺติ ฯ
     [๑๒๒]  สิยา  ปนาวุโส  ฯเปฯ  สิยาวุโสติ  อายสฺมา  สารีปุตฺโต
อโวจ    ยโต    โข    อาวุโส   อริยสาวโก   เวทนญฺจ   ปชานาติ
เวทนาสมุทยญฺจ  ปชานาติ  เวทนานิโรธญฺจ  ปชานาติ  เวทนานิโรธคามินึ
ปฏิปทญฺจ    ปชานาติ    เอตฺตาวตาปิ    โข    อาวุโส   อริยสาวโก
สมฺมาทิฏฺฐี    โหติ    อุชุคตาสฺส    ทิฏฺฐิ    ธมฺเม   อเวจฺจปฺปสาเทน
สมนฺนาคโต    อาคโต    อิมํ    สทฺธมฺมนฺติ    ฯ   กตมา   ปนาวุโส
เวทนา    กตโม    เวทนาสมุทโย    กตโม   เวทนานิโรโธ   กตมา
