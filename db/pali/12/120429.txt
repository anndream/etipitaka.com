สมนุปสฺสิตุํ   เอตํ   มุํ   เอโสหมสฺมิ   เอโส   เม  อตฺตาติ  ฯ  โน
เหตํ   โภ  โคตม  ฯ  ตํ  กึ  มญฺญสิ  อคฺคิเวสฺสน  โย  นุ  โข  ทุกฺขํ
อลฺลีโน  ทุกฺขํ  อุปคโต  ทุกฺขํ  อชฺโฌสิโต  ทุกฺขํ  เอตํ  มุํ  เอโสหมสฺมิ
เอโส   เม   อตฺตาติ   สมนุปสฺสติ   อปิ   นุ   โข   โส  สามํ  วา
ทุกฺขํ  ปริชาเนยฺย  ทุกฺขํ  วา  ปริกฺเขเปตฺวา  วิหเรยฺยาติ  ฯ กิญฺหิ สิยา
โภ   โคตม   โน  หิทํ  โภ  โคตมาติ  ฯ  ตํ  กึ  มญฺญสิ  อคฺคิเวสฺสน
นนุ  ตฺวํ  เอวํ  สนฺเต  ทุกฺขํ  อลฺลีโน  ทุกฺขํ  อุปคโต  ทุกฺขํ  อชฺโฌสิโต
ทุกฺขํ   เอตํ   มุํ   เอโสหมสฺมิ  เอโส  เม  อตฺตาติ  สมนุปสฺสสีติ  ฯ
กิญฺหิ โน สิยา โภ โคตม เอวเมตํ โภ โคตมาติ ฯ
     [๓๙๙]   เสยฺยถาปิ   อคฺคิเวสฺสน  ปุริโส  สารตฺถิโก  สารคเวสี
สารปริเยสนํ  จรมาโน  ติณฺหํ  กุธารึ  ๑  อาทาย  วนํ  ปวิเสยฺย  โส
ตตฺถ   ปสฺเสยฺย  มหนฺตํ  กทลิกฺขนฺธํ  อุชุํ  นวํ  อกุกฺกุฏชาตํ  ๒  ตเมนํ
มูเล   ฉินฺเทยฺย   มูเล   เฉตฺวา   อคฺเค   ฉินฺเทยฺย  อคฺเค  เฉตฺวา
ปตฺตวฏฺฏึ   วินิพฺภุเชยฺย   โส   ตตฺถ   ปตฺตวฏฺฏึ   วินิพฺภุชนฺโต  เผคฺคคปิ
นาธิคจฺเฉยฺย   กุโต   สารํ   เอวเมว   โข   ตฺวํ  อคฺคิเวสฺสน  มยา
สกสฺมึ    วาเท   สมนุยุญฺชิยมาโน   สมนุภาสิยมาโน   สมนุคฺคาหิยมาโน
ริตฺโต   ตุจฺโฉ   อปรทฺโธ  ภาสิตา  โข  ปน  เต  เอสา  อคฺคิเวสฺสน
เวสาลิยํ   ปริสติ   วาจา  นาหนฺตํ  ปสฺสามิ  สมณํ  วา  พฺราหฺมณํ  วา
สงฺฆึ    คณึ   คณาจริยํ   อปิจ   อรหนฺตํ   สมฺมาสมฺพุทฺธํ   ปฏิชานมานํ
โย  มยา  วาเทน  วาทํ  สมารทฺโธ  น  สงฺกมฺเปยฺย  น  สมฺปกมฺเปยฺย
#๑ ม. กุฐารึ ฯ ๒ ม. อกุกฺกุกชาตํ ฯ
