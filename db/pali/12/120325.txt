     [๓๒๔]   ตสฺส   มยฺหํ   ภิกฺขเว  เอตทโหสิ  กสฺส  นุ  โข  อหํ
ปฐมํ   ธมฺมํ   เทเสยฺยํ   โก   อิมํ  ธมฺมํ  ขิปฺปเมว  อาชานิสฺสตีติ  ฯ
ตสฺส   มยฺหํ   ภิกฺขเว   เอตทโหสิ   อยํ   โข   อาฬาโร   กาลาโม
ปณฺฑิโต    วิยตฺโต    เมธาวี   ทีฆรตฺตํ   อปฺปรชกฺขชาติโก   ยนฺนูนาหํ
อาฬารสฺส  กาลามสฺส  ปฐมํ  ธมฺมํ  เทเสยฺยํ  โส  อิมํ  ธมฺมํ  ขิปฺปเมว
อาชานิสฺสตีติ  ฯ  อถ  โข มํ ภิกฺขเว เทวตา อุปสงฺกมิตฺวา เอตทโวจ ๑
สตฺตาหกาลกโต   ภนฺเต   อาฬาโร   กาลาโมติ  ฯ  ญาณญฺจ  ปน  เมx
ทสฺสนํ   อุทปาทิ   สตฺตาหกาลกโต   อาฬาโร   กาลาโมติ   ฯ   ตสฺส
มยฺหํ   ภิกฺขเว   เอตทโหสิ   มหาชานิโย   โข   อาฬาโร   กาลาโม
สเจ   หิ  โส  อิมํ  ธมฺมํ  สุเณยฺย  ขิปฺปเมว  อาชาเนยฺยาติ  ฯ  ตสฺส
มยฺหํ   ภิกฺขเว   เอตทโหสิ   กสฺส   นุ   โข   ปฐมํ  ธมฺมํ  เทเสยฺยํ
โก   อิมํ   ธมฺมํ   ขิปฺปเมว   อาชานิสฺสตีติ   ฯ  ตสฺส  มยฺหํ  ภิกฺขเว
เอตทโหสิ   อยํ   โข   อุทฺทโก  รามปุตฺโต  ปณฺฑิโต  วิยตฺโต  เมธาวี
ทีฆรตฺตํ     อปฺปรชกฺขชาติโก     ยนฺนูนาหํ    อุทฺทกสฺส    รามปุตฺตสฺส
ปฐมํ   ธมฺมํ   เทเสยฺยํ   โส   อิมํ  ธมฺมํ  ขิปฺปเมว  อาชานิสฺสตีติ  ฯ
อถ  โข  มํ  ภิกฺขเว เทวตา อุปสงฺกมิตฺวา เอตทโวจ ๒ อภิโทสกาลกโต
ภนฺเต     อุทฺทโก     รามปุตฺโตติ     ฯ     ญาณญฺจ    ปน    เม
ทสฺสนํ   อุทปาทิ   อภิโทสกาลกโต   อุทฺทโก   รามปุตฺโตติ   ฯ   ตสฺส
มยฺหํ   ภิกฺขเว   เอตทโหสิ   มหาชานิโย   โข   อุทฺทโก   รามปุตฺโต
สเจ   หิ  โส  อิมํ  ธมฺมํ  สุเณยฺย  ขิปฺปเมว  อาชาเนยฺยาติ  ฯ  ตสฺส
#๑-๒ ยุ. เอตทโวจุํ ฯ
