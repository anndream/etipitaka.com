ยทิ     วา     จิตฺตสงฺขาโรติ     ฯ    สญฺญาเวทยิตนิโรธสมาปตฺติยา
วุฏฺฐหนฺตสฺส  โข  อาวุโส  วิสาข  ภิกฺขุโน  ปฐมํ  อุปฺปชฺชติ จิตฺตสงฺขาโร
ตโต  กายสงฺขาโร  ตโต  วจีสงฺขาโรติ  ฯ สญฺญาเวทยิตนิโรธสมาปตฺติยา
วุฏฺฐิตํ      ปนยฺเย     ภิกฺขุํ     กตี     ผสฺสา     ผุสนฺตีติ     ฯ
สญฺญาเวทยิตนิโรธสมาปตฺติยา   วุฏฺฐิตํ  โข  อาวุโส  วิสาข  ภิกฺขุํ  ตโย
ผสฺสา    ผุสนฺติ    สุญฺญโต    ผสฺโส   อนิมิตฺโต   ผสฺโส   อปฺปณิหิโต
ผสฺโสติ     ฯ    สญฺญาเวทยิตนิโรธสมาปตฺติยา    วุฏฺฐิตสฺส    ปนยฺเย
ภิกฺขุโน   กึนินฺนํ   จิตฺตํ   โหติ  กึโปณํ  กึปพฺภารนฺติ  ฯ  สญฺญาเวทยิต-
นิโรธสมาปตฺติยา   วุฏฺฐิตสฺส  โข  อาวุโส  วิสาข  ภิกฺขุโน  วิเวกนินฺนํ
จิตฺตํ โหติ วิเวกโปณํ วิเวกปพฺภารนฺติ ฯ
     [๕๑๑]   กตี  ปนยฺเย  เวทนาติ  ฯ  ติสฺโส  โข  อิมา  อาวุโส
วิสาข  เวทนา  สุขา  เวทนา  ทุกฺขา  เวทนา  อทุกฺขมสุขา เวทนาติ ฯ
กตมา   ปนยฺเย   สุขา   เวทนา   กตมา   ทุกฺขา   เวทนา   กตมา
อทุกฺขมสุขา   เวทนาติ   ฯ   ยํ   โข   อาวุโส   วิสาข  กายิกํ  วา
เจตสิกํ   วา   สุขํ   สาตํ   เวทยิตํ   อยํ   สุขา   เวทนา  ยํ  โข
อาวุโส   วิสาข   กายิกํ   วา   เจตสิกํ   วา  ทุกฺขํ  อสาตํ  เวทยิตํ
อยํ   ทุกฺขา   เวทนา   ยํ  โข  อาวุโส  วิสาข  กายิกํ  วา  เจตสิกํ
วา   เนว   สาตํ    นาสาตํ  เวทยิตํ  อยํ  อทุกฺขมสุขา  เวทนาติ  ฯ
สุขา   ปนยฺเย   เวทนา   กึสุขา   กึทุกฺขาติ   ฯ  สุขา  โข  อาวุโส
วิสาข   เวทนา   ฐิติสุขา   วิปริณามทุกฺขา   ทุกฺขา  เวทนา  ฐิติทุกฺขา
