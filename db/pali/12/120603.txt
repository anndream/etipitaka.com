ภิกฺขู    อามนฺเตสิ    อนฺวาวิสิฏฺฐา   โข   ภิกฺขเว   พฺราหฺมณคหปติกา
ทูสินา    มาเรน    เอถ    ตุเมฺห   ภิกฺขู   สีลวนฺเต   กลฺยาณธมฺเม
อกฺโกสถ   ปริภาสถ   วิเหเสถ   อปฺเปวนาม  ตุเมฺหหิ  อกฺโกสิยมานานํ
ปริภาสิยมานานํ     โรสิยมานานํ    วิเหสิยมานานํ    สิยา    จิตฺตสฺส
อญฺญถตฺตํ    ยถา    นํ    ทูสี    มาโร   ลเภถ   โอตารนฺติ   เอถ
ตุเมฺห   ภิกฺขเว   เมตฺตาสหคเตน  เจตสา  เอกํ  ทิสํ  ผริตฺวา  วิหรถ
ตถา    ทุติยํ   ตถา   ตติยํ   ตถา   จตุตฺถํ   อิติ   อุทฺธมโธ   ติริยํ
สพฺพธิ    สพฺพตฺตตาย    สพฺพาวนฺตํ   โลกํ   เมตฺตาสหคเตน   เจตสา
วิปุเลน   มหคฺคเตน   อปฺปมาเณน   อเวเรน   อพฺยาปชฺเฌน   ผริตฺวา
วิหรถ  ฯ  กรุณาสหคเตน  เจตสา  ...  มุทิตาสหคเตน  เจตสา  ...
อุเปกฺขาสหคเตน   เจตสา   เอกํ   ทิสํ   ผริตฺวา  วิหรถ  ตถา  ทุติยํ
ตถา   ตติยํ   ตถา   จตุตฺถํ  อิติ  อุทฺธมโธ  ติริยํ  สพฺพธิ  สพฺพตฺตตาย
สพฺพาวนฺตํ    โลกํ   อุเปกฺขาสหคเตน   เจตสา   วิปุเลน   มหคฺคเตน
อปฺปมาเณน   อเวเรน   อพฺยาปชฺเฌน   ผริตฺวา   วิหรถาติ   ฯ   อถ
โข   เต   ปาปิม  ภิกฺขู  กกุสนฺเธน  ภควตา  อรหตา  สมฺมาสมฺพุทฺเธน
เอวํ   โอวทิยมานา   เอวํ   อนุสาสิยมานา  อรญฺญคตาปิ  รุกฺขมูลคตาปิ
สุญฺญาคารคตาปิ   เมตฺตาสหคเตน   เจตสา  เอกํ  ทิสํ  ผริตฺวา  วิหรึสุ
ตถา    ทุติยํ   ตถา   ตติยํ   ตถา   จตุตฺถํ   อิติ   อุทฺธมโธ   ติริยํ
สพฺพธิ    สพฺพตฺตตาย    สพฺพาวนฺตํ   โลกํ   เมตฺตาสหคเตน   เจตสา
วิปุเลน   มหคฺคเตน   อปฺปมาเณน   อเวเรน   อพฺยาปชฺเฌน   ผริตฺวา
