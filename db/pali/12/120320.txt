อิมํ    ธมฺมํ   สยํ   อภิญฺญา   สจฺฉิกตฺวา   อุปสมฺปชฺช   วิหรามีติ   ฯ
ลาภา  โน  อาวุโส  สุลทฺธํ  โน  อาวุโส  เย  มยํ  อายสฺมนฺตํ  ตาทิสํ
สพฺรหฺมจารึ   ปสฺสาม   อิติ  ยํ  ธมฺมํ  ราโม  สยํ  อภิญฺญา  สจฺฉิกตฺวา
อุปสมฺปชฺช  ปเวเทติ  ตํ  ตฺวํ  ธมฺมํ  สยํ  อภิญฺญา  สจฺฉิกตฺวา อุปสมฺปชฺช
วิหรสิ  ๑  ยํ  ตฺวํ  ธมฺมํ  สยํ  อภิญฺญา สจฺฉิกตฺวา อุปสมฺปชฺช วิหรสิ ๒
ตํ  ธมฺมํ  ราโม  สยํ  อภิญฺญา  สจฺฉิกตฺวา  อุปสมฺปชฺช  ปเวเทสิ อิติ ๓
ยํ  ธมฺมํ  ราโม  อญฺญาสิ  ๔  ตฺวํ  ธมฺมํ ชานาสิ ยํ ตฺวํ ธมฺมํ ชานาสิ ตํ
ธมฺมํ  ราโม  อญฺญาสิ  ๕  อิติ ยาทิโส ราโม อโหสิ ตาทิโส ตฺวํ ยาทิโส
ตฺวํ  ตาทิโส  ราโม  อโหสิ  เอหิทานิ อาวุโส ตุวํ [๖] คณํ ปริหราติ ฯ
อิติ   โข   ภิกฺขเว   อุทฺทโก   รามปุตฺโต   สพฺรหฺมจารี  เม  สมาโน
อาจริยฏฺฐาเน   จ   มํ   ฐเปสิ   อุฬาราย  จ  มํ  ปูชาย  ปูเชสิ  ฯ
ตสฺส   มยฺหํ  ภิกฺขเว  เอตทโหสิ  นายํ  ธมฺโม  นิพฺพิทาย  น  วิราคาย
น  นิโรธาย  น  อุปสมาย  น  อภิญฺญาย  น  สมฺโพธาย  น  นิพฺพานาย
สํวตฺตติ    ยาวเทว   เนวสญฺญานาสญฺญายตนูปปตฺติยาติ   ฯ   โส   โข
อหํ ภิกฺขเว ตํ ธมฺมํ อนลงฺกริตฺวา ตสฺมา ธมฺมา นิพฺพิชฺช อปกฺกมึ ฯ
     [๓๑๙]  โส  โข  อหํ  ภิกฺขเว  กึกุสลคเวสี  อนุตฺตรํ  สนฺติวรปทํ
ปริเยสมาโน   มคเธสุ   อนุปุพฺเพน   จาริกญฺจรมาโน   เยน  อุรุเวลา
เสนานิคโม   ตทวสรึ   ฯ   ตตฺถทฺทสํ   รมณียํ   ภูมิภาคํ   ปาสาทิกญฺจ
วนสณฺฑํ    นทิญฺจ   สนฺทนฺตึ   เสตกํ   สุปติตฺถํ   รมณียํ   สมนฺตา   จ
#๑-๒ โป. ปเวเทสิ ฯ ๓ โป. อิติสทฺโท นตฺถิ ฯ ๔-๕ โป. ม. อภิญฺญาสิ ฯ
#๖ ม. ยุ. อิมํ ฯ
