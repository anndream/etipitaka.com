สุเขน   สหาปิ   โสมนสฺเสน   มุสาวาทา   ปฏิวิรโต  โหติ  มุสาวาทา
เวรมณีปจฺจยา   จ   สุขํ   โสมนสฺสํ   ปฏิสํเวเทติ   ฯ  สหาปิ  สุเขน
สหาปิ    โสมนสฺเสน   ปิสุณาย   วาจาย   ปฏิวิรโต   โหติ   ปิสุณาย
วาจาย   เวรมณีปจฺจยา   จ   สุขํ   โสมนสฺสํ  ปฏิสํเวเทติ  ฯ  สหาปิ
สุเขน   สหาปิ  โสมนสฺเสน  ผรุสาย  วาจาย  ปฏิวิรโต  โหติ  ผรุสาย
วาจาย   เวรมณีปจฺจยา   จ   สุขํ   โสมนสฺสํ  ปฏิสํเวเทติ  ฯ  สหาปิ
สุเขน  สหาปิ  โสมนสฺเสน  สมฺผปฺปลาปา  ปฏิวิรโต  โหติ  สมฺผปฺปลาปา
เวรมณีปจฺจยา    จ    สุขํ    โสมนสฺสํ    ปฏิสํเวเทติ    ฯ   สหาปิ
สุเขน    สหาปิ    โสมนสฺเสน    อนภิชฺฌาลุ   โหติ   อนภิชฺฌาปจฺจยา
จ   สุขํ  โสมนสฺสํ  ปฏิสํเวเทติ  ฯ  สหาปิ  สุเขน  สหาปิ  โสมนสฺเสน
อพฺยาปนฺนจิตฺโต    โหติ    อพฺยาปาทปจฺจยา    จ    สุขํ    โสมนสฺสํ
ปฏิสํเวเทติ    ฯ   สหาปิ   สุเขน   สหาปิ   โสมนสฺเสน   สมฺมาทิฏฺฐิ
โหติ   สมฺมาทิฏฺฐิปจฺจยา   จ   สุขํ   โสมนสฺสํ   ปฏิสํเวเทติ   ฯ  โส
กายสฺส   เภทา   ปรมฺมรณา   สุคตึ   สคฺคํ   โลกํ  อุปปชฺชติ  ฯ  อิทํ
วุจฺจติ     ภิกฺขเว     ธมฺมสมาทานํ    ปจฺจุปฺปนฺนสุขญฺเจว    อายติญฺจ
สุขวิปากํ ฯ อิมานิ โข ภิกฺขเว จตฺตาริ ธมฺมสมาทานานิ ฯ
     [๕๓๐]   เสยฺยถาปิ   ภิกฺขเว   ติตฺติกาลาพุ  วิเสน  สํสฏฺโฐ  ฯ
อถ  ปุริโส  อาคจฺเฉยฺย  ชีวิตุกาโม อมริตุกาโม สุขกาโม ทุกฺขปฏิกฺกูโล ฯ
ตเมนํ     เอวํ     วเทยฺยุํ    อมฺโภ    ปุริส    อยํ    ติตฺติกาลาพุ
วิเสน   สํสฏฺโฐ   สเจ   อากงฺขสิ   ปิว   ตสฺส   ตํ   ปิวโต   เจว
