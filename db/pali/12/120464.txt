มหาโมคฺคลฺลานํ   เอตทโวจ   เอหิ   โข  มาริส  โมคฺคลฺลาน  สฺวาคตํ
มาริส    โมคฺคลฺลาน    จิรสฺสํ    โข    มาริส    โมคฺคลฺลาน   อิมํ
ปริยายมกาสิ   ยทิทํ   อิธาคมนาย  นิสีท  มาริส  โมคฺคลฺลาน  อิทมาสนํ
ปญฺญตฺตนฺติ   ฯ   นิสีทิ   โข   อายสฺมา   มหาโมคฺคลฺลาโน   ปญฺญตฺเต
อาสเน  ฯ  สกฺโกปิ  โข  เทวานมินฺโท  อญฺญตรํ  นีจํ  อาสนํ  คเหตฺวา
เอกมนฺตํ นิสีทิ ฯ
     [๔๓๖]   เอกมนฺตํ   นิสินฺนํ   โข   สกฺกํ  เทวานมินฺทํ  อายสฺมา
มหาโมคฺคลฺลาโน   เอตทโวจ  ยถากถํ  ปน  [๑]  เต  โกสิย  ภควา
สงฺขิตฺเตน    ตณฺหาสงฺขยวิมุตฺตึ    อภาสิ    สาธุ    มยมฺปิ   เอติสฺสา
กถาย   ภาคิโน  อสฺสาม  สวนายาติ  ฯ  มยํ  โข  มาริส  โมคฺคลฺลาน
พหุกิจฺจา     พหุกรณียา    อปฺเปวนาม    สเกน    กรณีเยน    อปิจ
เทวานํเยว  ตาวตึสานํ  กรณีเยน  อปิจ  มาริส  โมคฺคลฺลาน  สุสฺสุตํเยว
โหติ    สุคหิตํ    สุมนสิกตํ    สุปธาริตํ    ยนฺโน    โข    ขิปฺปเมว
อนฺตรธายติ  ภูตปุพฺพํ  มาริส โมคฺคลฺลาน เทวาสุรสงฺคาโม สมูปพฺยุโฬฺห ๒
อโหสิ     ตสฺมึ     โข    ปน    มาริส    โมคฺคลฺลาน    สงฺคาเม
เทวา   ชินึสุ   อสุรา   ปราชินึสุ   โส  โข  อหํ  มาริส  โมคฺคลฺลาน
เทวาสุรสงฺคามํ   ๓   อภิวิชินิตฺวา   วิชิตสงฺคาโม  ตโต  ปฏินิวตฺติตฺวา
เวชยนฺตํ   นาม   ปาสาทํ   มาเปสึ   เวชยนฺตสฺส   โข   ปน  มาริส
โมคฺคลฺลาน    ปาสาทสฺส    เอกสตํ    นิยฺยูหํ   เอกเมกสฺมึ   นิยฺยูเห
สตฺต   สตฺต   กูฏาคารสตานิ   เอกเมกสฺมึ   กูฏาคาเร   สตฺต   สตฺต
#๑ ม. โข ฯ ๒ ม. สมุปพฺยูโฬฺห ฯ ๓ ม. ตํ สงฺคามํ ฯ
