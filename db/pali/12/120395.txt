                    มหาโคสิงฺคสาลสุตฺตํ
     [๓๖๙]   เอวมฺเม  สุตํ  เอกํ  สมยํ  ภควา  โคสิงฺคสาลวนทาเย
วิหรติ    สมฺพหุเลหิ    อภิญฺญาเตหิ   อภิญฺญาเตหิ   เถเรหิ   สาวเกหิ
สทฺธึ   อายสฺมตา   จ   สารีปุตฺเตน  อายสฺมตา  จ  มหาโมคฺคลฺลาเนน
อายสฺมตา   จ   มหากสฺสเปน   อายสฺมตา   จ  อนุรุทฺเธน  อายสฺมตา
จ   เรวเตน   อายสฺมตา   จ   อานนฺเทน   อญฺเญหิ  จ  อภิญฺญาเตหิ
อภิญฺญาเตหิ    เถเรหิ   สาวเกหิ   สทฺธึ   ฯ   อถ   โข   อายสฺมา
มหาโมคฺคลฺลาโน    สายณฺหสมยํ    ปฏิสลฺลานา   วุฏฺฐิโต   เยนายสฺมา
มหากสฺสโป    เตนุปสงฺกมิ    อุปสงฺกมิตฺวา    อายสฺมนฺตํ    มหากสฺสปํ
เอตทโวจ  อายามาวุโส  กสฺสป  เยนายสฺมา สารีปุตฺโต เตนุปสงฺกมิสฺสาม
ธมฺมสฺสวนายาติ       ฯ       เอวมาวุโสติ      โข      อายสฺมา
มหากสฺสโป   อายสฺมโต   มหาโมคฺคลฺลานสฺส   ปจฺจสฺโสสิ  ฯ  อถ  โข
อายสฺมา   จ   มหาโมคฺคลฺลาโน   อายสฺมา  จ  มหากสฺสโป  อายสฺมา
จ   อนุรุทฺโธ   เยนายสฺมา  สารีปุตฺโต  เตนุปสงฺกมึสุ  ธมฺมสฺสวนาย  ฯ(
อทฺทสา    โข   อายสฺมา   อานนฺโท   อายสฺมนฺตญฺจ   มหาโมคฺคลฺลานํ
อายสฺมนฺตญฺจ     มหากสฺสปํ    อายสฺมนฺตญฺจ    อนุรุทฺธํ    เยนายสฺมา
สารีปุตฺโต    เตนุปสงฺกมนฺเต    ธมฺมสฺสวนาย    ทิสฺวาน   เยนายสฺมา
เรวโต   เตนุปสงฺกมิ   อุปสงฺกมิตฺวา   อายสฺมนฺตํ   เรวตํ   เอตทโวจt
อุปสงฺกมนฺตา    โข   อมู   อาวุโส   เรวต   สปฺปุริสา   เยนายสฺมา
