กถํภาคา   จ   ปน   สมณสฺส   โคตมสฺส   สาวเกสุ  อนุสาสนี  พหุลา
ปวตฺตตีติ  ฯ  เอวํ  โข  อคฺคิเวสฺสน  ภควา  สาวเก  วิเนติ เอวํภาคา
จ   ปน   ภควโต   สาวเกสุ  อนุสาสนี  พหุลา  ปวตฺตติ  รูปํ  ภิกฺขเว
อนิจฺจํ   เวทนา   อนิจฺจา  สญฺญา  อนิจฺจา  สงฺขารา  อนิจฺจา  วิญฺญาณํ
อนิจฺจํ   รูปํ   ภิกฺขเว   อนตฺตา   เวทนา   อนตฺตา   สญฺญา  อนตฺตา
สงฺขารา   อนตฺตา   วิญฺญาณํ   อนตฺตา  สพฺเพ  สงฺขารา  อนตฺตา  ๑
สพฺเพ   ธมฺมา   อนตฺตาติ   เอวํ   โข   อคฺคิเวสฺสน  ภควา  สาวเก
วิเนติ   เอวํภาคา   จ   ปน   ภควโต   สาวเกสุ   อนุสาสนี  พหุลา
ปวตฺตตีติ   ฯ   ทุสฺสุตํ   วต  โภ  อสฺสชิ  อสฺสุมฺห  เย  มยํ  เอวํวาทึ
สมณํ    โคตมํ   อสฺสุมฺห   อปฺเปวนาม   มยํ   กทาจิ   กรหจิ   เตน
โภตา   โคตเมน   สทฺธึ  สมาคมํ  ๒  คจฺเฉยฺยาม  อปฺเปวนาม  สิยา
โกจิเทว    กถาสลฺลาโป    อปฺเปวนาม   ตสฺมา   ปาปกา   ทิฏฺฐิคตา
วิเวเจยฺยามาติ ฯ
     [๓๙๔]   เตน   โข   ปน   สมเยน   ปญฺจมตฺตานิ  ลิจฺฉวิสตานิ
สนฺถาคาเร  ๓  สนฺนิปติตานิ  โหนฺติ  เกนจิเทว  กรณีเยน  ฯ  อถ โข
สจฺจโก   นิคนฺถปุตฺโต   เยน   เต   ลิจฺฉวี  เตนุปสงฺกมิ  อุปสงฺกมิตฺวา
เต    ลิจฺฉวี   เอตทโวจ   อภิกฺกมนฺตุ   โภนฺโต   ลิจฺฉวี   อภิกฺกมนฺตุ
โภนฺโต   ลิจฺฉวี   อชฺช   เม   สมเณน  โคตเมน  สทฺธึ  กถาสลฺลาโป
ภวิสฺสติ   สเจ   เม   สมโณ   โคตโม   ตถา  ปติฏฺฐหิสฺสติ  ยถา  จ
เม    ญาตญฺญตเรน   สาวเกน   อสฺสชินา   นาม   ภิกฺขุนา   ปติฏฺฐิตํ
#๑ โป. ม. สพฺพตฺถ อนิจฺจาติ ทิสฺสติ ฯ ๒ ม. สมาคจฺเฉยฺยาม ฯ ๓ ม. สนฺธาคาเร ฯ
