วิมุจฺจติ    วิมุตฺตสฺมึ    วิมุตฺตมิติ   ญาณํ   โหติ   ขีณา   ชาติ   วุสิตํ
พฺรหฺมจริยํ   กตํ  กรณียํ  นาปรํ  อิตฺถตฺตายาติ  ปชานาตีติ  ๑  ฯ  อยํ
วุจฺจติ     ภิกฺขเว    ภิกฺขุ    อุกฺขิตฺตปลิโฆ    อิติปิ    สงฺกิณฺณปริกฺโข
อิติปิ    อพฺภูเฬฺหสิโก    อิติปิ   นิรคฺคโฬ   อิติปิ   อริโย   ปนฺนทฺธโช
ปนฺนภาโร   วิสํยุตฺโต   อิติปิ   ฯ  กถญฺจ  ภิกฺขเว  ภิกฺขุ  อุกฺขิตฺตปลิโฆ
โหติ   ฯ   อิธ   ภิกฺขเว  ภิกฺขุโน  อวิชฺชา  ปหีนา  โหติ  อุจฺฉินฺนมูลา
ตาลาวตฺถุกตา  อนภาวงฺคตา  อายตึ  อนุปฺปาทธมฺมา  เอวํ  โข  ภิกฺขเว
ภิกฺขุ   อุกฺขิตฺตปลิโฆ   โหติ   ฯ  กถญฺจ  ภิกฺขเว  ภิกฺขุ  สงฺกิณฺณปริกฺโข
โหติ    ฯ    อิธ    ภิกฺขเว   ภิกฺขุโน   โปโนพฺภวิโก   ชาติสงฺขาโร
ปหีโน    โหติ    อุจฺฉินฺนมูโล   ตาลาวตฺถุกโต   อนภาวงฺคโต   อายตึ
อนุปฺปาทธมฺโม   เอวํ   โข   ภิกฺขเว   ภิกฺขุ  สงฺกิณฺณปริกฺโข  โหติ  ฯ
กถญฺจ   ภิกฺขเว   ภิกฺขุ  อพฺภูเฬฺหสิโก  โหติ  ฯ  อิธ  ภิกฺขเว  ภิกฺขุโน
ตณฺหา    ปหีนา    โหติ   อุจฺฉินฺนมูลา   ตาลาวตฺถุกตา   อนภาวงฺคตา
อายตึ    อนุปฺปาทธมฺมา   เอวํ   โข   ภิกฺขเว   ภิกฺขุ   อพฺภูเฬฺหสิโก
โหติ   ฯ   กถญฺจ   ภิกฺขเว   ภิกฺขุ  นิรคฺคโฬ  โหติ  ฯ  อิธ  ภิกฺขเว
ภิกฺขุโน   ปญฺโจรมฺภาคิยานิ   สญฺโญชนานิ  ปหีนานิ  โหนฺติ  อุจฺฉินฺนมูลานิ
ตาลาวตฺถุกตานิ       อนภาวงฺคตานิ      อายตึ      อนุปฺปาทธมฺมานิ
เอวํ   โข   ภิกฺขเว  ภิกฺขุ  นิรคฺคโฬ  โหติ  ฯ  กถญฺจ  ภิกฺขเว  ภิกฺขุ
อริโย   ปนฺนทฺธโช   ปนฺนภาโร   วิสํยุตฺโต   โหติ   ฯ   อิธ  ภิกฺขเว
ภิกฺขุโน    อสฺมิมาโน    ปหีโน    โหติ   อุจฺฉินฺนมูโล   ตาลาวตฺถุกโต
#๑ โป. ม. อิติสทฺโท นตฺถิ ฯ
