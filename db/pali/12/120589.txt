เอตทโวจํ    อวิชฺชาคโต    วต   โภ   พโก   พฺรหฺมา   อวิชฺชาคโต
วต    โภ   พโก   พฺรหฺมา   ยตฺร   หิ   นาม   อนิจฺจํเยว   สมานํ
นิจฺจนฺติ    วกฺขติ   อธุวํเยว   สมานํ   ธุวนฺติ   วกฺขติ   อสฺสสฺสตํเยว
สมานํ    สสฺสตนฺติ   วกฺขติ   อเกวลํเยว   สมานํ   เกวลนฺติ   วกฺขติ
จวนธมฺมํเยว   สมานํ   อจวนธมฺมนฺติ   วกฺขติ   ยตฺถ   จ  ปน  ชายติ
จ  ๑  ชียติ  จ  มียติ  จ  จวติ  จ อุปปชฺชติ จ ตํ ตถา ๒ วกฺขติ อิทํ
หิ   น   ชายติ  น  ชียติ  น  มียติ  น  จวติ  น  อุปปชฺชตีติ  สนฺตญฺจ
ปนญฺญํ อุตฺตรึ นิสฺสรณํ นตฺถญฺญํ อุตฺตรึ นิสฺสรณนฺติ วกฺขตีติ ฯ
     [๕๕๓]  อถ  โข  ภิกฺขเว  มาโร  ปาปิมา อญฺญตรํ พฺรหฺมปาริสชฺชํ
อนฺวาวิสิตฺวา     มํ     เอตทโวจ     ภิกฺขุ     ภิกฺขุ    เมตมาสโท
เมตมาสโท   เอโส   หิ   ภิกฺขุ  พฺรหฺมา  มหาพฺรหฺมา  อภิภู  อนภิภูโต
อญฺญทตฺถุ  ทโส  วสวตฺตี  อิสฺสโร  กตฺตา นิมฺมิตา ๓ เสฏฺโฐ สชฺชิตา ๔
วสี  ปิตา ภูต ภพฺยานํ ฯ อเหสุํ โข [๕] ภิกฺขุ ตยา ปุพฺเพ สมณพฺราหฺมณา
โลกสฺมึ    ปฐวีครหกา    ปฐวีชิคุจฺฉกา    อาปครหกา    อาปชิคุจฺฉกา
เตชครหกา       เตชชิคุจฺฉกา       วายครหกา       วายชิคุจฺฉกา
ภูตครหกา    ภูตชิคุจฺฉกา   เทวครหกา   เทวชิคุจฺฉกา   ปชาปติครหกา
ปชาปติชิคุจฺฉกา     พฺรหฺมครหกา     พฺรหฺมชิคุจฺฉกา    เต    กายสฺส
เภทา  ปาณุปจฺเฉทา  หีเน  กาเย  ปติฏฺฐิตา  ฯ  อเหสุํ  โข  ปน ภิกฺขุ
ตยา   ปุพฺเพ   สมณพฺราหฺมณา   โลกสฺมึ   ปฐวีปสํสกา   ปฐวาภินนฺทิโน
อาปปสํสกา   อาปาภินนฺทิโน   เตชปสํสกา   เตชาภินนฺทิโน  วาย-
#๑ ม. อิเม จสมุจฺจยสทฺทา นตฺถิ ฯ ๒ โป. ม. ตญฺจ วกฺขติ ฯ ๓ ม. ยุ.
#นิมฺมาตา ฯ  ๔ ม. สชิตา ฯ ยุ. สญฺชิตา ฯ ๕ ม. เย ฯ
