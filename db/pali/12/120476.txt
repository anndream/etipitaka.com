     [๔๔๕]   ภูตมิทํ   ภิกฺขเว   ปสฺสถาติ    ฯ   เอวํ   ภนฺเต  ฯ
ตทาหารสมฺภวนฺติ  ภิกฺขเว  ปสฺสถาติ  ฯ  เอวํ  ภนฺเต ฯ ตทาหารนิโรธา
ยํ   ภูตํ   ตํ   นิโรธธมฺมนฺติ   ภิกฺขเว  ปสฺสถาติ  ฯ  เอวํ  ภนฺเต  ฯ
ภูตมิทํ   โนสฺสูติ   ภิกฺขเว   กงฺขาโต   อุปฺปชฺชติ  วิจิกิจฺฉาติ  ฯ  เอวํ
ภนฺเต   ฯ   ตทาหารสมฺภวํ   โนสฺสูติ   ภิกฺขเว   กงฺขาโต   อุปฺปชฺชติ
วิจิกิจฺฉาติ  ฯ  เอวํ  ภนฺเต  ฯ  ตทาหารนิโรธา  ยํ  ภูตํ  ตํ นิโรธธมฺมํ
โนสฺสูติ   ภิกฺขเว  กงฺขาโต  อุปฺปชฺชติ  วิจิกิจฺฉาติ  ฯ  เอวํ  ภนฺเต  ฯ
ภูตมิทนฺติ   ภิกฺขเว   ยถาภูตํ   สมฺมปฺปญฺญาย   ปสฺสโต   ยา  วิจิกิจฺฉา
สา   ปหียตีติ  ฯ  เอวํ  ภนฺเต  ฯ  ตทาหารสมฺภวนฺติ  ภิกฺขเว  ยถาภูตํ
สมฺมปฺปญฺญาย    ปสฺสโต   ยา   วิจิกิจฺฉา   สา   ปหียตีติ   ฯ   เอวํ
ภนฺเต   ฯ   ตทาหารนิโรธา   ยํ   ภูตํ   ตํ   นิโรธธมฺมนฺติ   ภิกฺขเว
ยถาภูตํ   สมฺมปฺปญฺญาย   ปสฺสโต   ยา   วิจิกิจฺฉา   สา   ปหียตีติ  ฯ
เอวํ  ภนฺเต  ฯ  ภูตมิทนฺติ  ภิกฺขเว  อิติปิ  โว  เอตฺถ  นิพฺพิจิกิจฺฉาติ ฯ-
เอวํ   ภนฺเต   ฯ   ตทาหารสมฺภวนฺติ   ภิกฺขเว   อิติปิ   โว   เอตฺถ
นิพฺพิจิกิจฺฉาติ   ฯ   เอวํ   ภนฺเต   ฯ   ตทาหารนิโรธา   ยํ  ภูตํ  ตํ
นิโรธธมฺมนฺติ   ภิกฺขเว   อิติปิ   โว   เอตฺถ   นิพฺพิจิกิจฺฉาติ  ฯ  เอวํฎ
ภนฺเต   ฯ   ภูตมิทนฺติ   ภิกฺขเว   ยถาภูตํ  สมฺมปฺปญฺญาย  สุทิฏฺฐนฺติ  ฯ
เอวํ   ภนฺเต   ฯ   ตทาหารสมฺภวนฺติ   ภิกฺขเว  ยถาภูตํ  สมฺมปฺปญฺญาย
สุทิฏฺฐนฺติ  ฯ  เอวํ  ภนฺเต  ฯ   ตทาหารนิโรธา   ยํ  ภูตํ   ตํ   นิโรธ-
ธมฺมนฺติ  ภิกฺขเว   ยถาภูตํ   สมฺมปฺปญฺญาย   สุทิฏฺฐนฺติ ฯ   เอวํ ภนฺเต ฯ
