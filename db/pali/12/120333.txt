อฏฺฐงฺคมา     นานตฺตสญฺญานํ     อมนสิการา    อนนฺโต    อากาโสติ
อากาสานญฺจายตนํ   อุปสมฺปชฺช   วิหรติ   อยํ   วุจฺจติ   ภิกฺขเว  ภิกฺขุ
อนฺธมกาสิ  มารํ  อปทํ  วธิตฺวา  มารจกฺขุํ  อทสฺสนํ  คโต  ปาปิมโต  ฯ
ปุน   จปรํ   ภิกฺขเว   ภิกฺขุ   สพฺพโส   อากาสานญฺจายตนํ  สมติกฺกมฺม
อนนฺตํ    วิญฺญาณนฺติ    วิญฺญาณญฺจายตนํ    อุปสมฺปชฺช   วิหรติ   ฯเปฯ
ปุน    จปรํ   ภิกฺขเว   ภิกฺขุ   สพฺพโส   วิญฺญาณญฺจายตนํ   สมติกฺกมฺม
นตฺถิ    กิญฺจีติ    อากิญฺจญฺญายตนํ   อุปสมฺปชฺช   วิหรติ   ฯเปฯ   ปุน
จปรํ     ภิกฺขเว    ภิกฺขุ    สพฺพโส    อากิญฺจญฺญายตนํ    สมติกฺกมฺม
เนวสญฺญานาสญฺญายตนํ    อุปสมฺปชฺช    วิหรติ    ฯเปฯ    ปุน   จปรํ
ภิกฺขเว     ภิกฺขุ     สพฺพโส     เนวสญฺญานาสญฺญายตนํ    สมติกฺกมฺม
สญฺญาเวทยิตนิโรธํ    อุปสมฺปชฺช    วิหรติ    ฯ   ปญฺญายปสฺส   ทิสฺวา
อาสวา   ปริกฺขีณา   โหนฺติ   อยํ   วุจฺจติ   ภิกฺขเว  ภิกฺขุ  อนฺธมกาสิ
มารํ   อปทํ   วธิตฺวา   มารจกฺขุํ  อทสฺสนํ  คโต  ปาปิมโต  ฯ  ติณฺโณ
โลเก   วิสตฺติกํ   โส   วิสฏฺโฐ   คจฺฉติ   วิสฏฺโฐ   ติฏฺฐติ   วิสฏฺโฐ
นิสีทติ   วิสฏฺโฐ   เสยฺยํ   กปฺเปติ   ตํ   กิสฺส   เหตุ   อนาปาถคโต
ภิกฺขเว ปาปิมโตติ ฯ
     อิทมโวจ    ภควา    อตฺตมนา   เต   ภิกฺขู   ภควโต   ภาสิตํ
อภินนฺทุนฺติ ฯ
                 ปาสราสิสุตฺตํ นิฏฺฐิตํ ฉฏฺฐํ ฯ
                     _______________
