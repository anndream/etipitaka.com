ทุคฺคหิเตน   อเมฺห  เจว  อพฺภาจิกฺขสิ  อตฺตานญฺจ  ขนสิ  พหุญฺจ  อปุญฺญํ
ปสวสิ   ตญฺหิ  เต  โมฆปุริส  ภวิสฺสติ  ทีฆรตฺตํ  อหิตาย  ทุกฺขายาติ  ฯ
อถ  โข  ภควา  ภิกฺขู  อามนฺเตสิ  ตํ  กึ  มญฺญถ  ภิกฺขเว  อปินายํ ๑
อริฏฺโฐ   ภิกฺขุ   คนฺธวาธิปุพฺโพ   อุสฺมิกโตปิ   อิมสฺมึ   ธมฺมวินเยติ  ฯ
กิญฺหิ  ๒  สิยา  ภนฺเต  โน  เหตํ  ภนฺเตติ  ฯ  เอวํ  วุตฺเต  อริฏฺโฐ
ภิกฺขุ    คนฺธวาธิปุพฺโพ   ตุณฺหีภูโต   มงฺกุภูโต   ปตฺตกฺขนฺโธ   อโธมุโข
ปชฺฌายนฺโต อปฺปฏิภาโณ นิสีทิ ฯ
     [๒๗๗]   อถ   โข  ภควา  อริฏฺฐํ  ภิกฺขุํ  คนฺธวาธิปุพฺพํ  ตุณฺหีภูตํ
มงฺกุภูตํ    ปตฺตกฺขนฺธํ    อโธมุขํ    ปชฺฌายนฺตํ    อปฺปฏิภาณํ   วิทิตฺวา
อริฏฺฐํ    ภิกฺขุํ    คนฺธวาธิปุพฺพํ   เอตทโวจ   ปญฺญายิสฺสสิ   โข   ตฺวํ
โมฆปุริส  เอเตน สเกน ปาปเกน ทิฏฺฐิคเตน อิธาหํ ภิกฺขู ปฏิปุจฺฉิสฺสามีติ ฯ
อถ     โข     ภควา     ภิกฺขู     อามนฺเตสิ     ตุเมฺหปิ     เม
ภิกฺขเว  เอวํ  ธมฺมํ  เทสิตํ อาชานาถ ยถายํ อริฏฺโฐ ภิกฺขุ คนฺธวาธิปุพฺโพ
อตฺตนา     ทุคฺคหิเต     อเมฺห    เจว    อพฺภาจิกฺขติ    อตฺตานญฺจ
ขนติ   พหุญฺจ   อปุญฺญํ  ปสวตีติ  ฯ  โน  เหตํ  ภนฺเต  อเนกปริยาเยน
หิ   โน   ภนฺเต   อนฺตรายิกา   ธมฺมา   วุตฺตา  ภควตา  อลญฺจ  ปน
เต   ปฏิเสวโต   อนฺตรายาย   อปฺปสฺสาทา   กามา   วุตฺตา  ภควตา
พหุทุกฺขา    พหูปายาสา    อาทีนโว   เอตฺถ   ภิยฺโย   อฏฺฐิกงฺขลูปมา
กามา   วุตฺตา   ภควตา   พหุทุกฺขา   พหูปายาสา   อาทีนโว   เอตฺถ
ภิยฺโย    ฯเปฯ    สปฺปสิรูปมา   กามา   วุตฺตา   ภควตา   พหุทุกฺขา
#๑ โป. อถ ปนายํ ฯ ๒ โป. กิญฺจิ สิยา ฯ
