สณฺฑสณฺฑจารินี   น   มจฺฉํ   น   มํสํ  น  สุรํ  น  เมรยํ  น  ถุโสทกํ
ปีวนฺติ   เต   เอกาคาริกา   วา   โหนฺติ   เอกาโลปิกา  ทฺวาคาริกา
วา  โหนฺติ  ทฺวาโลปิกา  ฯเปฯ  สตฺตาคาริกา  วา  โหนฺติ สตฺตาโลปิกา
เอกิสฺสาปิ    ทตฺติยา   ยาเปนฺติ   ทฺวีหิปิ   ทตฺตีหิ   ยาเปนฺติ   ฯเปฯ
สตฺตหิปิ    ทตฺตีหิ    ยาเปนฺติ    เอกาหิกมฺปิ    อาหารํ   อาหาเรนฺติ
ทฺวีหิกมฺปิ    อาหารํ    อาหาเรนฺติ    ฯเปฯ    สตฺตาหิกมฺปิ   อาหารํ
อาหาเรนฺติ  อิติ  เอวรูปํ  อฑฺฒมาสิกมฺปิ  ปริยายภตฺตโภชนานุโยคมนุยุตฺตา
วิหรนฺตีติ     ฯ     กึ    ปน    เต    อคฺคิเวสฺสน    ตาวตเกเนว
ยาเปนฺตีติ  ฯ  โน  หิทํ  โภ  โคตม  อปฺเปกทา  โภ  โคตม  อุฬารานิ
อุฬารานิ   ขาทนียานิ   ขาทนฺติ  อุฬารานิ  อุฬารานิ  โภชนานิ  ภุญฺชนฺติ
อุฬารานิ   อุฬารานิ   สายนียานิ  สายนฺติ  อุฬารานิ  อุฬารานิ  ปานานิ
ปีวนฺติ  เต  อิมํ  กายํ  พลํ  คาเหนฺติ  นาม  พฺรูเหนฺติ  นาม  เมเทนฺติ
นามาติ   ฯ  ยํ  โข  เต  อคฺคิเวสฺสน  ปุริมํ  ปหาย  ปจฺฉา  อุปจินนฺติ
เอวํ อิมสฺส กายสฺส อาจยาปจโย โหติ ฯ
     [๔๐๘]   กินฺติ   ปน   เต  อคฺคิเวสฺสน  จิตฺตภาวนา  สุตาติ  ฯ
จิตฺตภาวนาย  [๑]  สจฺจโก  นิคนฺถปุตฺโต  ภควตา  ปุฏฺโฐ  สมาโน  น
สมฺปายาสิ   ฯ   อถ   โข   ภควา   สจฺจกํ   นิคนฺถปุตฺตํ   เอตทโวจ
ยาปิ   โข   เต   เอสา   อคฺคิเวสฺสน   ปุริมา  กายภาวนา  ภาวิตา
สาปิ    อริยสฺส   วินเย   โน   ธมฺมิกา   กายภาวนา   กายภาวนมฺปิ
โข   ตฺวํ   อคฺคิเวสฺสน   น   อญฺญาสิ   กุโต   ปน   ตฺวํ  จิตฺตภาวนํ
#๑ ม. โข ฯ
