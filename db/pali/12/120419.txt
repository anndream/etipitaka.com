โครวเกน   วุยฺหมาโน   ติริยํ  คงฺคาย  โสตํ  เฉตฺวา  โสตฺถินา  ปารํ
อคมาสิ   เอวเมว   โข   ภิกฺขเว   เย   เต   ภิกฺขู  ธมฺมานุสาริโน
สทฺธานุสาริโน   เตปิ   ติริยํ   มารสฺส  โสตํ  เฉตฺวา  โสตฺถินา  ปารํ
คมิสฺสนฺติ   ฯ   อหํ  โข  ปน  ภิกฺขเว  กุสโล  อิมสฺส  โลกสฺส  กุสโล
ปรสฺส   โลกสฺส   กุสโล   มารเธยฺยสฺส  กุสโล  อมารเธยฺยสฺส  กุสโล
มจฺจุเธยฺยสฺส   กุสโล   อมจฺจุเธยฺยสฺส   ฯ   ตสฺส  มยฺหํ  ภิกฺขเว  เย
โสตพฺพํ    สทฺทหาตพฺพํ    มญฺญิสฺสนฺติ    เตสํ   ตํ   ภวิสฺสติ   ทีฆรตฺตํ
หิตาย สุขายาติ ฯ
     อิทมโวจ   ภควา   อิทํ   วตฺวาน   สุคโต   อถาปรํ  เอตทโวจ
สตฺถา
         อยํ โลโก ปรโลโก     ชานตา สุปฺปกาสิโต
         ยญฺจ มาเรน สมฺปตฺตํ    อปฺปตฺตํ ยญฺจ มจฺจุนา
         สพฺพํ โลกํ อภิญฺญาย     สมฺพุทฺเธน ปชานตา
         วิวฏํ อมตทฺวารํ        เขมํ นิพฺพานปตฺติยา
         ฉนฺนํ ปาปิมโต โสตํ     วิทฺธสฺตํ วินฬีกตํ
         ปามุชฺชพหุลา ๑ โหถ   เขมํ ปตฺเถุํ ภิกฺขโวติ ฯ
                จูฬโคปาลสุตฺตํ นิฏฺฐิตํ จตุตฺถํ ฯ
                     _______________
#๑ โป. ม. ปาโมชฺช.. ฯ
