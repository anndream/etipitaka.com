ตณฺหา    โปโนพฺภวิกา   นนฺทิราคสหคตา   ตตฺรตตฺราภินนฺทินี   เสยฺยถีทํ
กามตณฺหา   ภวตณฺหา   วิภวตณฺหา   ฯ   สา   โข   ปเนสา  ภิกฺขเว
ตณฺหา   กตฺถ  อุปฺปชฺชมานา  อุปฺปชฺชติ  กตฺถ  นิวีสมานา  นิวีสติ  ฯ  ยํ
โลเก   ปิยรูปํ   สาตรูปํ   เอตฺเถสา   ตณฺหา  อุปฺปชฺชมานา  อุปฺปชฺชติ
เอตฺถ   นิวีสมานา  นิวีสติ  ฯ  กิญฺจ  โลเก  ปิยรูปํ  สาตรูปํ  ฯ  จกฺขุํ
โลเก   ปิยรูปํ   สาตรูปํ   เอตฺเถสา   ตณฺหา  อุปฺปชฺชมานา  อุปฺปชฺชติ
เอตฺถ  นิวีสมานา  นิวีสติ  ฯ  โสตํ  ฆานํ  ชิวฺหา  กาโย  มโน  โลเก
ปิยรูปํ   สาตรูปํ   เอตฺเถสา   ตณฺหา   อุปฺปชฺชมานา  อุปฺปชฺชติ  เอตฺถ
นิวีสมานา   นิวีสติ   ฯ  รูปา  สทฺทา  คนฺธา  รสา  โผฏฺฐพฺพา  ธมฺมา
โลเก   ปิยรูปํ   สาตรูปํ   เอตฺเถสา   ตณฺหา  อุปฺปชฺชมานา  อุปฺปชฺชติ
เอตฺถ   นิวีสมานา   นิวีสติ   ฯ  จกฺขุวิญฺญาณํ  โสตวิญฺญาณํ  ฆานวิญฺญาณํ
ชิวฺหาวิญฺญาณํ      กายวิญฺญาณํ      มโนวิญฺญาณํ     โลเก     ปิยรูปํ
สาตรูปํ    เอตฺเถสา    ตณฺหา    อุปฺปชฺชมานา    อุปฺปชฺชติ    เอตฺถ
นิวีสมานา    นิวีสติ   ฯ   จกฺขุสมฺผสฺโส   โสตสมฺผสฺโส   ฆานสมฺผสฺโส
ชิวฺหาสมฺผสฺโส   กายสมฺผสฺโส   มโนสมฺผสฺโส   โลเก   ปิยรูปํ  สาตรูปํ
เอตฺเถสา    ตณฺหา    อุปฺปชฺชมานา    อุปฺปชฺชติ   เอตฺถ   นิวีสมานา
นิวีสติ  ฯ  จกฺขุสมฺผสฺสชา  เวทนา  โสตสมฺผสฺสชา เวทนา ฆาน-
สมฺผสฺสชา  เวทนา     ชิวฺหาสมฺผสฺสชา   เวทนา   กายสมฺผสฺสชา  เวทนา
มโนสมฺผสฺสชา   เวทนา   โลเก   ปิยรูปํ   สาตรูปํ  เอตฺเถสา  ตณฺหา
อุปฺปชฺชมานา   อุปฺปชฺชติ   เอตฺถ   นิวีสมานา   นิวีสติ   ฯ   รูปสญฺญา
