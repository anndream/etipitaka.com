เจโตวิมุตฺติยา    ฐิติยา    สพฺพนิมิตฺตานญฺจ    อมนสิกาโร   อนิมิตฺตาย
จ   ธาตุยา   มนสิกาโร   ปุพฺเพ  จ  อภิสงฺขาโร  อิเม  โข  อาวุโส
ตโย   ปจฺจยา   อนิมิตฺตาย  เจโตวิมุตฺติยา  ฐิติยาติ  ฯ  กตี  ปนาวุโส
ปจฺจยา   อนิมิตฺตาย   เจโตวิมุตฺติยา   วุฏฺฐานายาติ   ฯ   เทฺว   โข
อาวุโส  ปจฺจยา  อนิมิตฺตาย  เจโตวิมุตฺติยา  วุฏฺฐานาย  สพฺพนิมิตฺตานญฺจ
มนสิกาโร     อนิมิตฺตาย     จ     ธาตุยา     อมนสิกาโร    อิเม
โข อาวุโส เทฺว ปจฺจยา อนิมิตฺตาย เจโตวิมุตฺติยา วุฏฺฐานายาติ ฯ
     [๕๐๔]   ยา   จายํ   อาวุโส  อปฺปมาณา  เจโตวิมุตฺติ  ยา  จ
อากิญฺจญฺญา   เจโตวิมุตฺติ   ยา   จ   สุญฺญตา   เจโตวิมุตฺติ   ยา  จ
อนิมิตฺตา   เจโตวิมุตฺติ   อิเม   ธมฺมา  นานตฺถา  เจว  นานาพฺยญฺชนา
จ   อุทาหุ   เอกตฺถา   พฺยญฺชนเมว   นานนฺติ  ฯ  ยา  จายํ  อาวุโส
อปฺปมาณา    เจโตวิมุตฺติ   ยา   จ   อากิญฺจญฺญา   เจโตวิมุตฺติ   ยา
จ   สุญฺญตา   เจโตวิมุตฺติ   ยา   จ   อนิมิตฺตา   เจโตวิมุตฺติ   อตฺถิ
โข   อาวุโส   ปริยาโย  ยํ  ปริยายํ  อาคมฺม  อิเม  ธมฺมา  นานตฺถา
เจว   นานาพฺยญฺชนา   จ   อตฺถิ   จ  อาวุโส  ปริยาโย  ยํ  ปริยายํ
อาคมฺม   อิเม   ธมฺมา   เอกตฺถา   พฺยญฺชนเมว   นานํ   ฯ   กตโม
จาวุโส   ปริยาโย  ยํ  ปริยายํ  อาคมฺม  อิเม  ธมฺมา  นานตฺถา  เจว
นานาพฺยญฺชนา   จ   อิธาวุโส   ภิกฺขุ   เมตฺตาสหคเตน  เจตสา  เอกํ
ทิสํ    ผริตฺวา   วิหรติ   ตถา   ทุติยํ   ตถา   ตติยํ   ตถา   จตุตฺถํ
อิติ  อุทฺธมโธ  ติริยํ  สพฺพธิ  สพฺพตฺตตาย สพฺพาวนฺตํ โลกํ เมตฺตา-
