ฯเปฯ   อฏฺฐิกสงฺขลิกํ   อปคตมํสโลหิตํ   นฺหารุสมฺพนฺธํ  ฯเปฯ  อฏฺฐิกานิ
อปคตนฺหารุสมฺพนฺธานิ   ๑   ทิสาวิทิสา   วิกฺขิตฺตานิ  อญฺเญน  หตฺถฏฺฐิกํ
อญฺเญน  ปาทฏฺฐิกํ  [๒]  อญฺเญน  ชงฺฆฏฺฐิกํ  อญฺเญน  อูรุฏฺฐิกํ  อญฺเญน
กฏิฏฺฐิกํ    อญฺเญน    ปิฏฺฐิกณฺฏกฏฺฐิกํ    อญฺเญน   ผาสุกฏฺฐิกํ   อญฺเญน
อุรฏฺฐิกํ    อญฺเญน   พาหุฏฺฐิกํ   อญฺเญน   อํสฏฺฐิกํ   อญฺเญน   คีวฏฺฐิกํ
อญฺเญน   หนุฏฺฐิกํ   อญฺเญน   ทนฺตฏฺฐิกํ   อญฺเญน   สีสกฏาหํ   ฯ   ตํ
กึ   มญฺญถ   ภิกฺขเว   ยา   ปุริมา   สุภา  วณฺณนิภา  สา  อนฺตรหิตา
อาทีนโว   ปาตุภูโตติ   ฯ   เอวํ  ภนฺเตติ  ฯ  อยมฺปิ  ภิกฺขเว  รูปานํ
อาทีนโว   ฯ   ปุน   จปรํ   ภิกฺขเว   ตเมว   ภคินึ  ปสฺเสยฺย  สรีรํ
สีวถิกาย    ฉฑฺฑิตํ    อฏฺฐิกานิ    เสตานิ    สงฺขวณฺณูปนิภานิ   ฯเปฯ
อฏฺฐิกานิ    ปุญฺชกิตานิ    เตโรวสฺสิกานิ    ฯเปฯ    อฏฺฐิกานิ   ปูตีนิ
จุณฺณกชาตานิ    ฯ   ตํ   กึ   มญฺญถ   ภิกฺขเว   ยา   ปุริมา   สุภา
วณฺณนิภา   สา  อนฺตรหิตา  อาทีนโว  ปาตุภูโตติ  ฯ  เอวํ  ภนฺเตติ  ฯ
อยมฺปิ ภิกฺขเว รูปานํ อาทีนโว ฯ
     [๒๐๓]  กิญฺจ  ภิกฺขเว  รูปานํ  นิสฺสรณํ  ฯ  โย  ภิกฺขเว  รูเปสุ
ฉนฺทราควินโย ฉนฺทราคปฺปหานํ อิทํ  รูปานํ นิสฺสรณํ ฯ
     [๒๐๔]  เย  หิ  เกจิ  ภิกฺขเว  สมณา  วา  พฺราหฺมณา วา เอวํ
รูปานํ    อสฺสาทญฺจ   อสฺสาทโต   อาทีนวญฺจ   อาทีนวโต   นิสฺสรณญฺจ
นิสฺสรณโต    ยถาภูตํ    นปฺปชานนฺติ   เต   วต   สามํ   วา   รูเป
ปริชานิสฺสนฺติ   ปรํ   วา  ตถตฺตาย  สมาทเปสฺสนฺติ  ยถาปฏิปนฺโน  รูเป
#๑ ม. ยุ. อปคตสมฺพนฺธานิ ฯ ๒ ม. อญฺเญน โคปฺผกฏฺฐิกํ ฯ
