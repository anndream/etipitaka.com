อริยา    อาจิกฺขนฺติ    อุเปกฺขโก   สติมา   สุขวิหารีติ   ตติยํ   ฌานํ
อุปสมฺปชฺช   วิหรติ   ฯ   ยสฺมึ   สมเย   ภิกฺขเว   ภิกฺขุ   ปีติยา  จ
วิราคา    ฯเปฯ    วิหรติ   เนว   ตสฺมึ   สมเย   ฯเปฯ   เวเทติ
อพฺยาปชฺฌปรมาหํ    ภิกฺขเว    เวทนานํ   อสฺสาทํ   วทามิ   ฯ   ปุน
จปรํ   ภิกฺขเว   ภิกฺขุ   สุขสฺส   จ   ปหานา   ทุกฺขสฺส   จ  ปหานา
ปุพฺเพว  โสมนสฺสโทมนสฺสานํ  อตฺถงฺคมา  อทุกฺขมสุขํ  อุเปกฺขา-
สติปาริสุทฺธึ  จตุตฺถํ     ฌานํ    อุปสมฺปชฺช  วิหรติ  ฯ   ยสฺมึ  สมเย
ภิกฺขเว   ภิกฺขุ   สุขสฺส   จ   ฯเปฯ   วิหรติ   เนว   ตสฺมึ   สมเย
อตฺตพฺยาพาธายปิ  เจเตติ  น ปรพฺยาพาธายปิ เจเตติ น อุภยพฺยาพาธายปิ
เจเตติ     อพฺยาปชฺฌํเยว     ตสฺมึ     สมเย     เวทนํ    เวเทติ
อพฺยาปชฺฌปรมาหํ ภิกฺขเว เวทนานํ อสฺสาทํ วทามิ ฯ
     [๒๐๖]   โก   จ  ภิกฺขเว  เวทนานํ  อาทีนโว  ฯ  ยํ  ภิกฺขเว่
เวทนา อนิจฺจา ทุกฺขา วิปริณามธมฺมา อยํ เวทนานํ อาทีนโว ฯ
     [๒๐๗]   กิญฺจ   ภิกฺขเว   เวทนานํ   นิสฺสรณํ  ฯ  โย  ภิกฺขเว
เวทนานํ ๑ ฉนฺทราควินโย ฉนฺทราคปฺปหานํ อิทํ เวทนานํ นิสฺสรณํ ฯ
     [๒๐๘]   เย   หิ   เกจิ  ภิกฺขเว  สมณา  วา  พฺราหฺมณา  วา
เอวํ    เวทนานํ    อสฺสาทญฺจ    อสฺสาทโต   อาทีนวญฺจ   อาทีนวโต
นิสฺสรณญฺจ    นิสฺสรณโต    ยถาภูตํ    นปฺปชานนฺติ   เต   วต   สามํ
วา   เวทนา   ๒   ปริชานิสฺสนฺติ  ปรํ  วา  ตถตฺตาย  สมาทเปสฺสนฺติ๑
ยถาปฏิปนฺโน  เวทนา  ๓  ปริชานิสฺสตีติ  เนตํ  ฐานํ  วิชฺชติ  ฯ เย จ
#๑ ม. ยุ. เวทนาสุ ฯ ๒-๓ ม. เวทนํ ฯ
