เต   โภนฺโต   มิตฺตามจฺจา   ญาติสาโลหิตา  อารามเทวตา  วนเทวตาD
รุกฺขเทวตา    โอสธิติณวนปฺปตีสุ    อธิวตฺถา    เทวตา    มาลุวาวีเช
อนาคตภยํ    สมฺปสฺสมานา    สงฺคมฺม   สมาคมฺม   เอวํ   สมสฺสาเสสุํ
มา   ภวํ   ภายิ   มา   ภวํ  ภายิ  อปฺเปวนาเมตํ  มาลุวาวีชํ  โมโร
วา   คิเลยฺย  มิโค  วา  ขาเทยฺย  ทวฑาโห  วา  ฑเหยฺย  วนกมฺมิกา
วา   อุทฺธเรยฺยุํ   อุปจิกา  วา  อุฏฺฐเหยฺยุํ  อวีชํ  วา  ปนสฺสาติ  สุโข
อิมิสฺสา    มาลุวาลตาย    ตรุณาย    มุทุกาย   โลมสาย   วิลมฺพินิยา
สมฺผสฺโสติ   ฯ   สา  ตํ  สาลํ  อนุปริวาเรยฺย  ๑  ฯ  สา  ตํ  สาลํ
อนุปริวาเรตฺวา  [๒] อุปริ วิฏภึ กริตฺวา [๓] โอฆนํ ชเนตฺวา เย ตสฺส
สาลสฺส  มหนฺตา  มหนฺตา  ขนฺธา  เต ปทาเลยฺย ฯ อถ โข ภิกฺขเว ตสฺมึ
สาเล  อธิวตฺถาย  เทวตาย  เอวมสฺส  อิทํ  โข เต โภนฺโต มิตฺตามจฺจา
ญาติสาโลหิตา  อารามเทวตา  วนเทวตา  รุกฺขเทวตา  โอสธิติณวนปฺปตีสุ
อธิวตฺถา     เทวตา     มาลุวาวีเช     อนาคตภยํ     สมฺปสฺสมานา
สงฺคมฺม   สมาคมฺม   เอวํ   สมสฺสาเสสุํ   มา   ภวํ   ภายิ  มา  ภวํ
ภายิ   อปฺเปวนาเมตํ   มาลุวาวีชํ   โมโร   วา   คิเลยฺย  มิโค  วา
ขาเทยฺย   ทวฑาโห  วา  ฑเหยฺย  วนกมฺมิกา  วา  อุทฺธเรยฺยุํ  อุปจิกา
วา   อุฏฺฐเหยฺยุํ   อวีชํ   วา  ปนสฺสาติ  สฺวาหํ  มาลุวาวีชเหตุ  ทุกฺขา
ติปฺปา   กฏุกา   เวทนา  เวทิยามีติ  ฯ  เอวเมว  โข  ภิกฺขเว  สนฺติ
เอเก    สมณพฺราหฺมณา    เอวํวาทิโน   เอวํทิฏฺฐิโน   นตฺถิ   กาเมสุ
#๑ สี. ม. ยุ. อนุปริหเรยฺย ฯ ๒. โป. ม. อุปริ วิฏภึ กเรยฺย ฯ
#๓ โป. ม. โอฆนํ ชเนยฺย ฯ
