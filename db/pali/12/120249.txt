สทฺธา   อคารสฺมา  อนคาริยํ  ปพฺพชิโตติ  ฯ  เอวํ  ภนฺเต  ๑  ฯ  น
โข    เต   เอตํ   ผคฺคุน   ปฏิรูปํ   กุลปุตฺตสฺส   สทฺธา   อคารสฺมา
อนคาริยํ   ปพฺพชิตสฺส   ยํ   ตฺวํ   ภิกฺขุนีหิ   สทฺธึ   อติเวลํ   สํสฏฺโฐ
วิหเรยฺยาสิ   ฯ   ตสฺมาติห   ผคฺคุน   ตว  เจปิ  โกจิ  สมฺมุขา  ตาสํ
ภิกฺขุนีนํ   อวณฺณํ   ภาเสยฺย   ตตฺราปิ   ตฺวํ   ผคฺคุน   เย   เคหสิตา
ฉนฺทา   เย   เคหสิตา   วิตกฺกา   เต   ปชเหยฺยาสิ  ตตฺราปิ  ผคฺคุน
เอวํ   สิกฺขิตพฺพํ   น   เจว   เม   จิตฺตํ   วิปริณตํ   ภวิสฺสติ  น  จi
ปาปิกํ   วาจํ   นิจฺฉาเรสฺสามิ   หิตานุกมฺปี  จ  วิหริสฺสามิ  เมตฺตจิตฺโต
น  โทสนฺตโรติ  เอวญฺหิ  เต  ผคฺคุน  เอวํ  ๒  สิกฺขิตพฺพํ  ฯ ตสฺมาติห
ผคฺคุน  ตว  เจปิ  โกจิ  สมฺมุขา  ตาสํ  ภิกฺขุนีนํ  ปาณินา ปหารํ ทเทยฺย
เลฑฺฑุนา   ปหารํ   ทเทยฺย   ทณฺเฑน  ปหารํ  ทเทยฺย  สตฺเถน  ปหารํ
ทเทยฺย   ตตฺราปิ   ตฺวํ   ผคฺคุน  เย  เคหสิตา  ฉนฺทา  เย  เคหสิตา
วิตกฺกา   เต   ปชเหยฺยาสิ   ตตฺราปิ   เต   ผคฺคุน   เอวํ  สิกฺขิตพฺพํ
น  เจว  เม  จิตฺตํ  วิปริณตํ  ภวิสฺสติ  น  จ ปาปิกํ วาจํ นิจฺฉาเรสฺสามิ
หิตานุกมฺปี   จ   วิหริสฺสามิ   เมตฺตจิตฺโต   น   โทสนฺตโรติ   เอวญฺหิ
เต   ผคฺคุน  สิกฺขิตพฺพํ  ฯ  ตสฺมาติห  ผคฺคุน  ตว  เจปิ  โกจิ  สมฺมุขา
อวณฺณํ   ภาเสยฺย   ตตฺราปิ   ตฺวํ   ผคฺคุน  เย  เคหสิตา  ฉนฺทา  เย
เคหสิตา   วิตกฺกา   เต   ปชเหยฺยาสิ   ตตฺราปิ   เต   ผคฺคุน  เอวํ
สิกฺขิตพฺพํ   น  เจว  เม  จิตฺตํ  วิปริณตํ  ภวิสฺสติ  น  จ  ปาปิกํ  วาจํ
นิจฺฉาเรสฺสามิ   หิตานุกมฺปี  จ  วิหริสฺสามิ  เมตฺตจิตฺโต  น  โทสนฺตโรติ
#๑ โป. ม. อิติสทฺโท ทิสฺสติ ฯ ๒ ม. ยุ. อยํ ปาโฐ นตฺถิ ฯ
