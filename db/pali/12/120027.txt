จ  ปาปโก  ...  ฯ  มกฺโข จ ปาปโก ปฬาโส จ ปาปโก ... ฯ อิสฺสา
จ  ปาปิกา  มจฺเฉรญฺจ  ปาปกํ  ...  ฯ  มายา  จ ปาปิกา สาเฐยฺยํ จ
ปาปกํ  ...  ฯ  ถมฺโภ  จ  ปาปโก  สารมฺโภ จ ปาปโก ... ฯ มาโน
จ  ปาปโก  อติมาโน  จ  ปาปโก  ...  ฯ  มโท  จ  ปาปโก ปมาโท
จ  ปาปโก  มทสฺส  จ  ปหานาย  ปมาทสฺส  จ  ปหานาย  อตฺถิ มชฺฌิมา
ปฏิปทา    จกฺขุกรณี    ญาณกรณี    อุปสมาย    อภิญฺญาย   สมฺโพธาย
นิพฺพานาย   สํวตฺตติ   ฯ   กตมา   จ  สา  อาวุโส  มชฺฌิมา  ปฏิปทา
จกฺขุกรณี    ญาณกรณี    อุปสมาย   อภิญฺญาย   สมฺโพธาย   นิพฺพานาย
สํวตฺตติ   ฯ   อยเมว  อริโย  อฏฺฐงฺคิโก  มคฺโค  เสยฺยถีทํ  สมฺมาทิฏฺฐิ
สมฺมาสงฺกปฺโป  สมฺมาวาจา  สมฺมากมฺมนฺโต  สมฺมาอาชีโว  สมฺมาวายาโม
สมฺมาสติ    สมฺมาสมาธิ    ฯ    อยํ   โข   สา   อาวุโส   มชฺฌิมา
ปฏิปทา    จกฺขุกรณี    ญาณกรณี    อุปสมาย    อภิญฺญาย   สมฺโพธาย
นิพฺพานาย สํวตฺตตีติ ฯ
     อิทมโวจ    อายสฺมา    สารีปุตฺโต    อตฺตมนา    เต    ภิกฺขู
อายสฺมโต สารีปุตฺตสฺส ภาสิตํ อภินนฺทุนฺติ ฯ
                ธมฺมทายาทสุตฺตํ นิฏฺฐิตํ ตติยํ ฯ
                      _______________
