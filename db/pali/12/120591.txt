     [๕๕๔]  เอวํ  วุตฺเต  ภิกฺขเว  พโก  พฺรหฺมา  มํ  เอตทโวจ อหํ
หิ    มาริส   นิจฺจํเยว   สมานํ   นิจฺจนฺติ   วทามิ   ธุวํเยว   สมานํ
ธุวนฺติ    วทามิ   สสฺสตํเยว   สมานํ   สสฺสตนฺติ   วทามิ   เกวลํเยว
สมานํ    เกวลนฺติ    วทามิ    อจวนธมฺมํเยว   สมานํ   อจวนธมฺมนฺติ
วทามิ   ฯ   ยตฺถ   จ  ปน  น  ชายติ  น  ชียติ  น  มียติ  น  จวติ
น   อุปปชฺชติ   ตเทวาหํ   วทามิ   อิทํ   หิ   น   ชายติ   น  ชียติ
น    มียติ    น   จวติ   น   อุปปชฺชติ   อสนฺตญฺจ   ปนญฺญํ   อุตฺตรึ
นิสฺสรณํ    นตฺถญฺญํ    อุตฺตรึ   นิสฺสรณนฺติ   วทามิ   ฯ   อเหสุํ   โข
ภิกฺขุ    ตยา    ปุพฺเพ    สมณพฺราหฺมณา    โลกสฺมึ   ยาวตกํ   ตุยฺหํ
กสิณํ  อายุํ  ตาวตกํ  เต  ๑  ตโปกมฺมเมว  อโหสิ  ฯ  เต  โข เอวํ
ชาเนยฺยุํ   สนฺตํ   ๒   วา   อญฺญํ   อุตฺตรึ  นิสฺสรณํ  อตฺถญฺญํ  อุตฺตรึ
นิสฺสรณนฺติ     อสนฺตํ    วา    อญฺญํ    อุตฺตรึ    นิสฺสรณํ    นตฺถญฺญํ
อุตฺตรึ   นิสฺสรณนฺติ   ฯ  กินฺตาหํ  ๓  ภิกฺขุ  เอวํ  วทามิ  น  เจวญฺญํ
อุตฺตรึ   นิสฺสรณํ   ทกฺขิสฺสสิ   ยาวเทว   จ   ปน  กิลมถสฺส  วิฆาตสฺส
ภาคี    ภวิสฺสสิ   ฯ   สเจ   โข   ตฺวํ   ภิกฺขุ   ปฐวึ   อชฺโฌสิสฺสสิ
โอปสายิโก      เม     ภวิสฺสสิ     วตฺถุสายิโก     ยถากามกรณีโย
พาหิเตยฺโย  ฯ  สเจ  ปน ๔ อาปํ เตชํ วายํ ภูเต เทเว ปชาปตึ พฺรหฺมํ
อชฺโฌสิสฺสสิ   โอปสายิโก   เม   ภวิสฺสสิ  วตฺถุสายิโก  ยถากาม-
กรณีโย  พาหิเตยฺโยติ   ฯ   อหมฺปิ   โข   เอตํ   ๕   พฺรเหฺม   ชานามิ  ฯ
สเจ   ปฐวึ   อชฺโฌสิสฺสามิ   โอปสายิโก   เต  ภวิสฺสามิ  วตฺถุสายิโก
#๑ ม. ยุ. เตสํ ฯ ๒ ม. สนฺตญฺจ ปนญฺญํ ฯ ๓ ม. ยุ. ตํ ตาหํ ฯ
#๔ ม. ยุ. ปนสทฺโท นตฺถิ ฯ ๕ ม. เอวํ ฯ
