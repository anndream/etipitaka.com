สงฺขาเรสุ   ปติฏฺฐาย   ปุญฺญํ   วา   อปุญฺญํ  วา  ปสวติ  วิญฺญาณตฺตายํ
ปุริสปุคฺคโล    วิญฺญาเณ    ปติฏฺฐาย    ปุญฺญํ    วา    อปุญฺญํ    วา
ปสวตีติ   ฯ  นนุ  ตํ  ๑  อคฺคิเวสฺสน  เอวํ  วเทสิ  รูปํ  เม  อตฺตา
เวทนา   เม   อตฺตา   สญฺญา   เม   อตฺตา   สงฺขารา  เม  อตฺตา
วิญฺญาณํ   เม   อตฺตาติ   ฯ   อหํ  หิ  โภ  โคตม  เอวํ  วทามิ  รูปํ
เม   อตฺตา   เวทนา  เม  อตฺตา  สญฺญา  เม  อตฺตา  สงฺขารา  เม
อตฺตา   วิญฺญาณํ   เม   อตฺตาติ   อยญฺจ   มหตี   ชนตาติ  ฯ  กึ  หิ
เต   อคฺคิเวสฺสน   มหตี   ชนตา   กริสฺสติ   อิงฺฆ   ตฺวํ  อคฺคิเวสฺสน
สกํเยว   วาทํ   นิพฺเพเธหีติ   ฯ   อหํ  หิ  โภ  โคตม  เอวํ  วทามิ
รูปํ   เม   อตฺตา  เวทนา  เม  อตฺตา  สญฺญา  เม  อตฺตา  สงฺขารา
เม อตฺตา วิญฺญาณํ เม อตฺตาติ ฯ
     [๓๙๗]   เตนหิ   อคฺคิเวสฺสน   ตญฺเญเวตฺถ  ปฏิปุจฺฉิสฺสามิ  ยถา
เต  ขเมยฺย  ตถา  นํ  ๒  พฺยากเรยฺยาสิ  ตํ  กึ  มญฺญสิ  อคฺคิเวสฺสน
วตฺเตยฺย   รญฺโญ   ขตฺติยสฺส   มุทฺธาวสิตฺตสฺส   สกสฺมึ   วิชิเต   วโส
ฆาเตตายํ   วา   ฆาเตตุํ  ชาเปตายํ  วา  ชาเปตุํ  ปพฺพาเชตายํ  วา
ปพฺพาเชตุํ    เสยฺยถาปิ    รญฺโญ   ปเสนทิสฺส   โกสลสฺส   เสยฺยถาปิ
วา    ปน   รญฺโญ   มาคธสฺส   อชาตสตฺตุสฺส   เวเทหิปุตฺตสฺสาติ   ฯ
วตฺเตยฺย    โภ   โคตม   รญฺโญ   ขตฺติยสฺส   มุทฺธาวสิตฺตสฺส   สกสฺมึ
วิชิเต   วโส   ฆาเตตายํ   วา   ฆาเตตุํ   ชาเปตายํ   วา  ชาเปตุํ
ปพฺพาเชตายํ    วา    ปพฺพาเชตุํ    เสยฺยถาปิ    รญฺโญ   ปเสนทิสฺส
#๑ ม. ตฺวํ ฯ ๒ ม. ตํ ฯ
