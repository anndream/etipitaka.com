สุสุกาฬเกโส    ภเทฺรน    โยพฺพเนน   สมนฺนาคโต   ปฐเมน   วยสา
อกามกานํ   มาตาปิตูนํ   อสฺสุมุขานํ  โรทนฺตานํ  เกสมสฺสุํ  โอหาเรตฺวา
กาสายานิ    วตฺถานิ    อจฺฉาเทตฺวา   อคารสฺมา   อนคาริยํ   ปพฺพชึ
โส    เอวํ   ปพฺพชิโต   สมาโน   กึกุสลคเวสี   อนุตฺตรํ   สนฺติวรปทํ
ปริเยสมาโน   เยน   อาฬาโร   กาลาโม   เตนุปสงฺกมึ  อุปสงฺกมิตฺวา
อาฬารํ   กาลามํ   เอตทโวจํ   อิจฺฉามหํ   อาวุโส   กาลาม   อิมสฺมึ
ธมฺมวินเย   พฺรหฺมจริยํ   จริตุนฺติ   ฯ  เอวํ  วุตฺเต  ภิกฺขเว  อาฬาโร
กาลาโม   มํ   เอตทโวจ   วิหรตายสฺมา   ตาทิโส  อยํ  ธมฺโม  ยตฺถ
วิญฺญู   ปุริโส   นจิรสฺเสว   สกํ   อาจริยกํ   สยํ  อภิญฺญา  สจฺฉิกตฺวา
อุปสมฺปชฺช  วิหเรยฺยาติ  ฯ  โส  โข  อหํ  ภิกฺขเว  นจิรสฺเสว ขิปฺปเมว
ตํ  ธมฺมํ  ปริยาปุณึ  โส  โข  อหํ ภิกฺขเว ตาวตเกเนว โอฏฺฐปหตมตฺเตน
ลปิตลาปนมตฺเตน        ญาณวาทญฺจ        วทามิ       เถรวาทญฺจ
ชานามิ   ปสฺสามีติ   จ   ปฏิชานามิ   อหญฺเจว   อญฺเญ  จ  ฯ  ตสฺส
มยฺหํ   ภิกฺขเว   เอตทโหสิ   น   โข  อาฬาโร  กาลาโม  อิมํ  ธมฺมํ
เกวลํ    สทฺธามตฺตเกน    สยํ    อภิญฺญา    สจฺฉิกตฺวา    อุปสมฺปชฺช
วิหรามีติ   ปเวเทติ   อทฺธา   อาฬาโร   กาลาโม   อิมํ  ธมฺมํ  ชานํ
ปสฺสํ   วิหรตีติ   ฯ   อถ   ขฺวาหํ  ภิกฺขเว  เยน  อาฬาโร  กาลาโม
เตนุปสงฺกมึ   อุปสงฺกมิตฺวา   อาฬารํ   กาลามํ   เอตทโวจํ  กิตฺตาวตา
โน   อาวุโส  กาลาม  อิมํ  ธมฺมํ  สยํ  อภิญฺญา  สจฺฉิกตฺวา  อุป-
สมฺปชฺช  ปเวเทสีติ    ฯ    เอวํ    วุตฺเต    ภิกฺขเว    อาฬาโร   กาลาโม
