อนลสา   สุสํวิหิตกมฺมนฺตา   ฯ   อถ   โข   ภิกฺขเว  กาฬิยา  ทาสิยา
เอตทโหสิ    มยฺหํ    โข    อยฺยาย    เอวํ   กลฺยาโณ   กิตฺติสทฺโท
อพฺภุคฺคโต    โสรตา    เวเทหิกา    คหปตานี   นิวาตา   เวเทหิกา
คหปตานี   อุปสนฺตา   เวเทหิกา   คหปตานีติ   กินฺนุโข   เม   อยฺยา
สนฺตํเยว  นุ  โข  อชฺฌตฺตํ  โกปํ  น  ปาตุกโรติ  อุทาหุ  อสนฺตํ  อุทาหุ
มยฺหํเปเต  ๑  กมฺมนฺตา  สุสํวิหิตา  เยน  เม  อยฺยา สนฺตํเยว อชฺฌตฺตํ
โกปํ   น   ปาตุกโรติ   โน   อสนฺตํ  ยนฺนูนาหํ  อยฺยํ  วีมํเสยฺยนฺติ  ฯ
อถ   โข   ภิกฺขเว  กาฬี  ทาสี  ทิวา  อุฏฺฐาสิ  ฯ  อถ  โข  ภิกฺขเว
เวเทหิกา   คหปตานี   กาฬึ   ทาสึ   เอตทโวจ  เห  เช  กาฬีติ  ฯ
กึ   อยฺเยติ   ฯ  กึ  เช  ทิวา  อุฏฺฐาสีติ  ฯ  น  ขฺวยฺเย  กิญฺจีติ  ฯ
โน  วต  เร  กิญฺจิ  ปาปทาสิ  ๒  ทิวา  อุฏฺฐาสีติ  กุปิตา  อนตฺตมนา
ภกุฏิมกาสิ   ๓   ฯ   อถ  โข  ภิกฺขเว  กาฬิยา  ทาสิยา  เอตทโหสิ
สนฺตํเยว   เม   อยฺยา   อชฺฌตฺตํ   โกปํ   น  ปาตุกโรติ  โน  อสนฺตํ
มยฺหํเปเต   กมฺมนฺตา   สุสํวิหิตา  เยน  เม  อยฺยา  สนฺตํเยว  อชฺฌตฺตํ
โกปํ   น   ปาตุกโรติ   โน   อสนฺตํ   ยนฺนูนาหํ   ภิยฺโยโส   มตฺตาย
อยฺยํ   วีมํเสยฺยนฺติ   ฯ   อถ   โข  ภิกฺขเว  กาฬี  ทาสี  ทิวาตรํเยว
อุฏฺฐาสิ   ฯ   อถ   โข   ภิกฺขเว   เวเทหิกา  คหปตานี  กาฬึ  ทาสึ
เอตทโวจ   เห   เช   กาฬีติ   ฯ   กึ   อยฺเยติ  ฯ  กึ  เช  ทิวา
อุฏฺฐาสีติ   ฯ   น  ขฺวยฺเย  กิญฺจีติ  ฯ  โน  วต  เร  กิญฺจิ  ปาปทาสิ
#๑ ม. มยฺหเมเวเต ฯ ยุ. มยฺเหเวเต ฯ ๒ ม. ยุ. ปาปิทาสิ ฯ
#๓ ม. ภากุฏึ. ยุ. ภูกุฏึ ฯ
