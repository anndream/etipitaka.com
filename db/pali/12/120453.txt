     [๔๒๓]    ตสฺส    มยฺหํ    อคฺคิเวสฺสน   เอตทโหสิ   ยนฺนูนาหํ
สพฺพโส  อาหารุปจฺเฉทาย  ปฏิปชฺเชยฺยนฺติ  ฯ  อถ  โข  มํ  อคฺคิเวสฺสน
เทวตา   อุปสงฺกมิตฺวา   เอตทโวจุํ   มา   โข   ตฺวํ  มาริส  สพฺพโส
อาหารุปจฺเฉทาย    ปฏิปชฺชิ    สเจ    โข    ตฺวํ   มาริส   สพฺพโส
อาหารุปจฺเฉทาย    ปฏิปชฺชิสฺสสิ    ตสฺส    เต    มยํ   ทิพฺพํ   โอชํ
โลมกูเปหิ   อชฺโฌหริสฺสาม   ตาย   ตฺวํ   ยาเปสฺสสีติ  ฯ  ตสฺส  มยฺหํ
อคฺคิเวสฺสน   เอตทโหสิ   อหญฺเจว   โข    ปน  สพฺพโส  ชทฺธุกํ  ๑
ปฏิชาเนยฺยํ    อิมา    จ   เม   เทวตา   ทิพฺพํ   โอชํ   โลมกูเปหิ
อชฺโฌหเรยฺยุํ  ตาย  จาหํ  ยาเปยฺยํ  ตํ  มุํ  อสฺส  มุสาติ  ฯ  โส โข
อหํ อคฺคิเวสฺสน ตา เทวตา ปจฺจาจิกฺขามิ อลนฺติ วทามิ ฯ
     [๔๒๔]    ตสฺส    มยฺหํ    อคฺคิเวสฺสน   เอตทโหสิ   ยนฺนูนาหํ
โถกํ   โถกํ   อาหารํ   อาหาเรยฺยํ   ปสตํ   ปสตํ  ยทิ  วา  มุคฺคยูสํ
ยทิ   วา   กุลตฺถยูสํ   ยทิ  วา  กฬายยูสํ  ยทิ  วา  หเรณุกยูสนฺติ  ฯ
โส  โข  อหํ  อคฺคิเวสฺสน  โถกํ  โถกํ  อาหารํ  อาหาเรสึ  ปสตํ ปสตํ
ยทิ   วา   มุคฺคยูสํ  ยทิ  วา  กุลตฺถยูสํ  ยทิ  วา  กฬายยูสํ  ยทิ  วา
หเรณุกยูสํ    ฯ   ตสฺส   มยฺหํ   อคฺคิเวสฺสน   โถกํ   โถกํ   อาหารํ8
อาหารยโต   ปสตํ   ปสตํ  ยทิ  วา  มุคฺคยูสํ  ยทิ  วา  กุลตฺถยูสํ  ยทิ
วา   กฬายยูสํ   ยทิ   วา   หเรณุกยูสํ   อธิมตฺตกสิมานํ   ปตฺโต  เม
กาโย  โหติ  ฯ  เสยฺยถาปิ  นาม  อสีติกปพฺพานิ  วา  กาฬปพฺพานิ  วา
#๑ ม. อชชฺชิตํ ฯ ยุ. อชทฺธุกํ ฯ
