โย    ธมฺเม    ปสาโท    โส    น    สมฺมคฺคโต   อกฺขายติ   ยา
สีเลสุ    ปริปูรการิตา    สา    น    สมฺมคฺคตา    อกฺขายติ    ยา
สหธมฺมิเกสุ    ปิยมนาปตา    สา    น    สมฺมคฺคตา   อกฺขายติ   ตํ
กิสฺส    เหตุ    เอวเญฺหตํ    ภิกฺขเว    โหติ    ยถาตํ   ทุรกฺขาเต
ธมฺมวินเย       ทุปฺปเวทิเต       อนิยฺยานิเก      อนุปสมสํวตฺตนิเก
อสมฺมาสมฺพุทฺธปฺปเวทิเต ฯ
     [๑๕๗]   ตถาคโต   จ   โข   ภิกฺขเว   อรหํ   สมฺมาสมฺพุทฺโธ
สพฺพุปาทานปริญฺญาวาโท     ปฏิชานมาโน    สมฺมา    สพฺพุปาทานปริญฺญํ
ปญฺญาเปติ     กามุปาทานสฺส    ปริญฺญํ    ปญฺญาเปติ    ทิฏฺฐุปาทานสฺส
ปริญฺญํ      ปญฺญาเปติ     สีลพฺพตุปาทานสฺส     ปริญฺญํ     ปญฺญาเปติ
อตฺตวาทุปาทานสฺส   ปริญฺญํ   ปญฺญาเปติ   ฯ   เอวรูเป   โข  ภิกฺขเว
ธมฺมวินเย   โย   สตฺถริ   ปสาโท   โส   สมฺมคฺคโต   อกฺขายติ  โย
ธมฺเม  ปสาโท  โส  สมฺมคฺคโต  อกฺขายติ  ยา  สีเลสุ ปริปูรการิตา ๑
สา    สมฺมคฺคตา    อกฺขายติ   ยา   สหธมฺมิเกสุ   ปิยมนาปตา   สา
สมฺมคฺคตา    อกฺขายติ    ตํ    กิสฺส    เหตุ    เอวเญฺหตํ   ภิกฺขเว
โหติ  ยถาตํ  สฺวากฺขาเต ธมฺมวินเย สุปเวทิเต นิยฺยานิเก อุปสมสํวตฺตนิเก
สมฺมาสมฺพุทฺธปฺปเวทิเต ฯ
     [๑๕๘]  อิเม  จ  ภิกฺขเว  จตฺตาโร อุปาทานา กึนิทานา กึสมุทยา
กึชาติกา   กึปภวา   ฯ   อิเม   จตฺตาโร   อุปาทานา   ตณฺหานิทานา
#๑ ปริปูริการิตาติปิ ปาโฐ ฯ
