ปพฺพชิโต   อถ   จ   ปน   เม   อิมํ   วนปตฺถํ   อุปนิสฺสาย  วิหรโต
อนุปฏฺฐิตา    เจว    สติ   อุปฏฺฐาติ   อสมาหิตญฺจ   จิตฺตํ   สมาธิยติ
อปฺปริกฺขีณา   จ   อาสวา   ปริกฺขยํ   คจฺฉนฺติ   อนนุปฺปตฺตญฺจ  อนุตฺตรํ
โยคกฺเขมํ   อนุปาปุณามีติ   ฯ   เตน  ภิกฺขเว  ภิกฺขุนา  สงฺขาปิ  ตสฺมึ
วนปตฺเถ วตฺถพฺพํ น ปกฺกมิตพฺพํ ฯ
     [๒๓๘]   อิธ   ปน  ภิกฺขเว  ภิกฺขุ  อญฺญตรํ  วนปตฺถํ  อุปนิสฺสาย
วิหรติ   ตสฺส   ตํ  วนปตฺถํ  อุปนิสฺสาย  วิหรโต  อนุปฏฺฐิตา  เจว  สติ
อุปฏฺฐาติ   อสมาหิตญฺจ   จิตฺตํ   สมาธิยติ   อปฺปริกฺขีณา   จ   อาสวา
ปริกฺขยํ    คจฺฉนฺติ   อนนุปฺปตฺตญฺจ   อนุตฺตรํ   โยคกฺเขมํ   อนุปาปุณาติ
เย    จ    โข   อิเม   ปพฺพชิเตน   ชีวิตปริกฺขารา   สมุทาเนตพฺพา
จีวรปิณฺฑปาตเสนาสนคิลานปจฺจยเภสชฺชปริกฺขารา      เต    อปฺปกสิเรน
สมุทาคจฺฉนฺติ   ฯ   เตน   ภิกฺขเว   ภิกฺขุนา  อิติ  ปฏิสญฺจิกฺขิตพฺพํ  อหํ
โข   อิมํ   วนปตฺถํ   อุปนิสฺสาย   วิหรามิ   ตสฺส   เม  อิมํ  วนปตฺถํ
อุปนิสฺสาย  วิหรโต  อนุปฏฺฐิตา  เจว  สติ  อุปฏฺฐาติ  อสมาหิตญฺจ  จิตฺตํ
สมาธิยติ   อปฺปริกฺขีณา   จ   อาสวา   ปริกฺขยํ  คจฺฉนฺติ  อนนุปฺปตฺตญฺจ
อนุตฺตรํ   โยคกฺเขมํ   อนุปาปุณามิ   เย   จ   โข   อิเม  ปพฺพชิเตน
ชีวิตปริกฺขารา      สมุทาเนตพฺพา     จีวรปิณฺฑปาตเสนาสนคิลานปจฺจย-
เภสชฺชปริกฺขารา   เต  อปฺปกสิเรน  สมุทาคจฺฉนฺตีติ  ฯ  เตน  ภิกฺขเว
ภิกฺขุนา ยาวชีวมฺปิ ตสฺมึ วนปตฺเถ วตฺถพฺพํ น ปกฺกมิตพฺพํ ฯ
     [๒๓๙]    อิธ    ภิกฺขเว   ภิกฺขุ   อญฺญตรํ   คามํ   อุปนิสฺสาย
