เอวํ    ชานนฺเตนาวุโส   ภิกฺขุนา   จุทิโต   โจทเกน   โจทกสฺส   น
ปจฺจาโรเปสฺสามีติ  จิตฺตํ  อุปฺปาเทตพฺพํ  ฯ  โย  ขฺวายํ  ปุคฺคโล  จุทิโต
โจทเกน    โจทกสฺส    อญฺเญนญฺญํ   ปฏิจรติ   พหิทฺธากถํ   อปนาเมติ
โกปญฺจ    โทสญฺจ    อปฺปจฺจยญฺจ    ปาตุกโรติ   อยํ   เม   ปุคฺคโล
อปฺปิโย    อมนาโป    อหญฺเจว    โข    ปน    จุทิโต    โจทเกน
โจทกสฺส   อญฺเญนญฺญํ   ปฏิจเรยฺยํ   พหิทฺธากถํ   อปนาเมยฺยํ   โกปญฺจ
โทสญฺจ    อปฺปจฺจยญฺจ    ปาตุกเรยฺยํ   อหํ   ปสฺสํ   ปเรสํ   อปฺปิโย
อมนาโปติ   ฯ   เอวํ   ชานนฺเตนาวุโส  ภิกฺขุนา  จุทิโต  โจทเกน  น
อญฺเญนญฺญํ   ปฏิจริสฺสามิ   น   พหิทฺธากถํ   อปนาเมสฺสามิ  น  โกปญฺจ
โทสญฺจ   อปฺปจฺจยญฺจ   ปาตุกริสฺสามีติ   จิตฺตํ   อุปฺปาเทตพฺพํ   ฯ  โย
ขฺวายํ   ปุคฺคโล   จุทิโต   โจทเกน   อปทาเน   น   สมฺปายติ   อยํ
เม    ปุคฺคโล    อปฺปิโย   อมนาโป   อหญฺเจว   โข   ปน   จุทิโต
โจทเกน   อปทาเน   น   สมฺปาเยยฺยํ   อหํ   ปสฺสํ   ปเรสํ  อปฺปิโย
อมนาโปติ   ฯ   เอวํ   ชานนฺเตนาวุโส   ภิกฺขุนา   จุทิโต   โจทเกน
น   อปทาเน   น  สปฺปายิสฺสามีติ  จิตฺตํ  อุปฺปาเทตพฺพํ  ฯ  โย  ขฺวายํ
ปุคฺคโล    มกฺขี    ปฬาสี   อยํ   เม   ปุคฺคโล   อปฺปิโย   อมนาโป
อหญฺเจว   โข   ปนสฺสํ   มกฺขี   ปฬาสี   อหํ   ปสฺสํ  ปเรสํ  อปฺปิโย
อมนาโปติ   ฯ   เอวํ   ชานนฺเตนาวุโส   ภิกฺขุนา   อมกฺขี   ภวิสฺสามิ
อปฬาสีติ   จิตฺตํ   อุปฺปาเทตพฺพํ   ฯ   โย   ขฺวายํ   ปุคฺคโล   อิสฺสุกี
มจฺฉรี    อยํ    เม   ปุคฺคโล   อปฺปิโย   อมนาโป   อหญฺเจว   โข
