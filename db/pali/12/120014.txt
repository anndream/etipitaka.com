อาสวา  ปวฑฺฒนฺติ  ฯ  โส  เอวํ  อโยนิโส  มนสิกโรติ  อโหสึ  นุ  โข
อหํ   อตีตมทฺธานํ   น   นุ   โข   อโหสึ   อตีตมทฺธานํ   กึ  นุ  โข
อโหสึ   อตีตมทฺธานํ   กถํ   นุ   โข   อโหสึ  อตีตมทฺธานํ  กึ  หุตฺวา
กึ  อโหสึ  นุ  โข  อหํ  อตีตมทฺธานํ  ภวิสฺสามิ นุ โข อหํ อนาคตมทฺธานํ
น    นุ   โข   ภวิสฺสามิ   อนาคตมทฺธานํ   กึ   นุ   โข   ภวิสฺสามิ
อนาคตมทฺธานํ   กถํ   นุ   โข   ภวิสฺสามิ   อนาคตมทฺธานํ  กึ  หุตฺวา
กึ  ภวิสฺสามิ  นุ  โข  อหํ อนาคตมทฺธานนฺติ เอตรหิ วา ปจฺจุปฺปนฺนมทฺธานํ
อารพฺภ    ๑    อชฺฌตฺตํ    กถํกถี   โหติ   อหํ   นุ   โขสฺมิ   โน
นุ   โขสฺมิ   กึ   นุ   โขสฺมิ   กถํ   นุ  โขสฺมิ  อยํ  นุ  โข  สตฺโต
กุโต   อาคโต   โส   กุหึ  คามี  ภวิสฺสตีติ  ฯ  ตสฺส  เอวํ  อโยนิโส
มนสิกโรโต   ฉนฺนํ   ทิฏฺฐีนํ   อญฺญตรา  ทิฏฺฐิ  อุปฺปชฺชติ  ฯ  อตฺถิ  เม
อตฺตาติ   วาสฺส   สจฺจโต   เถตโต   ทิฏฺฐิ   อุปฺปชฺชติ  ฯ  นตฺถิ  เม
อตฺตาติ   วาสฺส   สจฺจโต   เถตโต   ทิฏฺฐิ   อุปฺปชฺชติ   ฯ  อตฺตนาว
อตฺตานํ   สญฺชานามีติ   วาสฺส   สจฺจโต   เถตโต  ทิฏฺฐิ  อุปฺปชฺชติ  ฯ
อตฺตนาว   อนตฺตานํ   สญฺชานามีติ   วาสฺส   สจฺจโต   เถตโต   ทิฏฺฐิ
อุปฺปชฺชติ  ฯ  อนตฺตนาว  อตฺตานํ  สญฺชานามีติ  วาสฺส  สจฺจโต  เถตโต
ทิฏฺฐิ   อุปฺปชฺชติ   ฯ   อถ   วา  ปนสฺส  เอวํ  ทิฏฺฐิ  โหติ  โย  เม
อยํ    อตฺตาว   เวเทยฺโย   ตตฺร   ตตฺร   กลฺยาณปาปกานํ   กมฺมานํ
วิปากํ   ปฏิสํเวเทติ   โส   โข   ปน  เม  อยํ  อตฺตา  นิจฺโจ  ธุโว
สสฺสโต   อวิปริณามธมฺโม   สสฺสติสมํ   ตเถว  ฐสฺสตีติ  ฯ  อิทํ  วุจฺจติ
#๑ ม. อยํ ปาโฐ นตฺถิ ฯ
