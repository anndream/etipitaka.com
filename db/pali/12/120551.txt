วิปริณามสุขา   อทุกฺขมสุขา   เวทนา   สญฺญาณสุขา   อญฺญาณทุกฺขาติ  ฯ
สุขาย    ปนยฺเย    เวทนาย    กึ    อนุสโย    อนุเสติ    ทุกฺขาย
เวทนาย   กึ   อนุสโย   อนุเสติ  อทุกฺขมสุขาย  เวทนาย  กึ  อนุสโย
อนุเสตีติ   ฯ   สุขาย   โข   อาวุโส   วิสาข  เวทนาย  ราคานุสโย
อนุเสติ    ทุกฺขาย    เวทนาย   ปฏิฆานุสโย   อนุเสติ   อทุกฺขมสุขาย
เวทนาย   อวิชฺชานุสโย  อนุเสตีติ  ฯ  สพฺพาย  นุ  โข  อยฺเย  สุขาย
เวทนาย    ราคานุสโย    อนุเสติ    สพฺพาย    ทุกฺขาย    เวทนาย
ปฏิฆานุสโย   อนุเสติ   สพฺพาย   อทุกฺขมสุขาย  เวทนาย  อวิชฺชานุสโย
อนุเสตีติ   ฯ   น   โข   อาวุโส   วิสาข  สพฺพาย  สุขาย  เวทนาย
ราคานุสโย   อนุเสติ   น   สพฺพาย   ทุกฺขาย   เวทนาย  ปฏิฆานุสโย
อนุเสติ    น     สพฺพาย    อทุกฺขมสุขาย    เวทนาย   อวิชฺชานุสโย
อนุเสตีติ   ฯ   สุขาย   ปนยฺเย   เวทนาย   กึ   ปหาตพฺพํ   ทุกฺขาย
เวทนาย   กึ   ปหาตพฺพํ   อทุกฺขมสุขาย  เวทนาย  กึ  ปหาตพฺพนฺติ  ฯ
สุขาย    โข   อาวุโส   วิสาข   เวทนาย   ราคานุสโย   ปหาตพฺโพ
ทุกฺขาย   เวทนาย   ปฏิฆานุสโย   ปหาตพฺโพ   อทุกฺขมสุขาย  เวทนาย
อวิชฺชานุสโย   ปหาตพฺโพติ   ฯ   สพฺพาย   นุ   โข   อยฺเย   สุขาย
เวทนาย    ราคานุสโย    ปหาตพฺโพ    สพฺพาย   ทุกฺขาย   เวทนาย
ปฏิฆานุสโย   ปหาตพฺโพ  สพฺพาย  อทุกฺขมสุขาย  เวทนาย  อวิชฺชานุสโย
ปหาตพฺโพติ   ฯ   น   โข  อาวุโส  วิสาข  สพฺพาย  สุขาย  เวทนาย
ราคานุสโย   ปหาตพฺโพ   น   สพฺพาย  ทุกฺขาย  เวทนาย  ปฏิฆานุสโย
