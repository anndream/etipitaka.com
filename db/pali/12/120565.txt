อิทํ  โข  ธมฺมสมาทานํ  ปจฺจุปฺปนฺนทุกฺขญฺเจว  อายติญฺจ  ทุกฺขวิปากนฺติ  ฯ
ตํ     วิทฺธา     วิชฺชาคโต     ยถาภูตํ     ปชานนฺโต     ตํ    น
เสวติ  ตํ  ปริวชฺเชติ  ฯ  ตสฺส  ตํ  อเสวโต  ตํ  ปริวชฺชยโต  อนิฏฺฐา
อกนฺตา    อมนาปา    ธมฺมา   ปริหายนฺติ   อิฏฺฐา   กนฺตา   มนาปา
ธมฺมา   อภิวฑฺฒนฺติ   ตํ   กิสฺส   เหตุ   เอวํ   เหตํ   ภิกฺขเว  โหติ
ยถาตํ  วิทฺทสุโนติ  ฯ  ตตฺร  ภิกฺขเว  ยมิทํ  ธมฺมสมาทานํ  ปจฺจุปฺปนฺนสุขํ
อายตึ    ทุกฺขวิปากํ    ตํ    วิทฺธา   วิชฺชาคโต   ยถาภูตํ   ปชานาติ
อิทํ    โข   ธมฺมสมาทานํ   ปจฺจุปฺปนฺนสุขํ   อายตึ   ทุกฺขวิปากนฺติ   ฯ
ตํ  วิทฺธา  วิชฺชาคโต  ยถาภูตํ  ปชานนฺโต  ตํ  น เสวติ ตํ ปริวชฺเชติ ฯ
ตสฺส     ตํ     อเสวโต    ตํ    ปริวชฺชยโต    อนิฏฺฐา    อกนฺตา
อมนาปา    ธมฺมา    ปริหายนฺติ    อิฏฺฐา   กนฺตา   มนาปา   ธมฺมา
อภิวฑฺฒนฺติ   ตํ   กิสฺส   เหตุ   เอวํ   เหตํ   ภิกฺขเว   โหติ  ยถาตํ
วิทฺทสุโนติ   ฯ   ตตฺร   ภิกฺขเว   ยมิทํ   ธมฺมสมาทานํ  ปจฺจุปฺปนฺนทุกฺขํ
อายตึ   สุขวิปากํ   ตํ  วิทฺธา  วิชฺชาคโต  ยถาภูตํ  ปชานาติ  อิทํ  โข
ธมฺมสมาทานํ   ปจฺจุปฺปนฺนทุกฺขํ   อายตึ   สุขวิปากนฺติ   ฯ   ตํ   วิทฺธา
วิชฺชาคโต   ยถาภูตํ   ปชานนฺโต   ตํ   น   เสวติ  ตํ  ปริวชฺเชติ  ฯ
ตสฺส   ตํ   อเสวโต   ตํ   ปริวชฺชยโต   อนิฏฺฐา   อกนฺตา  อมนาปา
ธมฺมา    ปริหายนฺติ    อิฏฺฐา   กนฺตา   มนาปา   ธมฺมา   อภิวฑฺฒนฺติ
ตํ   กิสฺส   เหตุ   เอวํ   เหตํ  ภิกฺขเว  โหติ  ยถาตํ  วิทฺทสุโนติ  ฯ
ตตฺร    ภิกฺขเว   ยมิทํ   ธมฺมสมาทานํ   ปจฺจุปฺปนฺนสุขญฺเจว   อายติญฺจ
