สมุทาจรนฺติ  เอตฺถ  เจ  นตฺถิ  อภินนฺทิตพฺพํ  ฯเปฯ  เอตฺเถเต  ปาปกา
อกุสลา   ธมฺมา   อปริเสสา   นิรุชฺฌนฺตีติ   อิมสฺส   โข  อหํ  อาวุโส
ภควตา  สงฺขิตฺเตน  อุทฺเทสสฺส  อุทฺทิฏฺฐสฺส  วิตฺถาเรน  อตฺถํ  อวิภตฺตสฺส
เอวํ   วิตฺถาเรน   อตฺถํ   อาชานามิ   จกฺขุญฺจาวุโส  ปฏิจฺจ  รูเป  จ
อุปฺปชฺชติ     จกฺขุวิญฺญาณํ     ติณฺณํ    สงฺคติ    ผสฺโส    ผสฺสปจฺจยา
เวทนา   ยํ   เวเทติ   ตํ   สญฺชานาติ   ยํ  สญฺชานาติ  ตํ  วิตกฺเกติฯ
ยํ    วิตกฺเกติ    ตํ    ปปญฺเจติ   ยํ   ปปญฺเจติ   ตโตนิทานํ   ปุริสํ
ปปญฺจสญฺญาสงฺขา   สมุทาจรนฺติ  อตีตานาคตปจฺจุปฺปนฺเนสุ  จกฺขุ-
วิญฺเญยฺเยสุ  รูเปสุ  ฯ     โสตญฺจาวุโส    ปฏิจฺจ    สทฺเท   จ   อุปฺปชฺชติ
โสตวิญฺญาณํ    ฯเปฯ   ฆานญฺจาวุโส   ปฏิจฺจ   คนฺเธ   จ   อุปฺปชฺชติ
ฆานวิญฺญาณํ   ...   ฯ   ชิวฺหญฺจาวุโส   ปฏิจฺจ   รเส   จ  อุปฺปชฺชติ
ชิวฺหาวิญฺญาณํ   ...  ฯ  กายญฺจาวุโส  ปฏิจฺจ  โผฏฺฐพฺเพ  จ  อุปฺปชฺชติ
กายวิญฺญาณํ   ...   ฯ   มนญฺจาวุโส   ปฏิจฺจ   ธมฺเม   จ  อุปฺปชฺชติ
มโนวิญฺญาณํ     ติณฺณํ     สงฺคติ     ผสฺโส    ผสฺสปจฺจยา    เวทนา
ยํ    เวเทติ   ตํ   สญฺชานาติ   ยํ   สญฺชานาติ   ตํ   วิตกฺเกติ   ยํ
วิตกฺเกติ  ตํ  ปปญฺเจติ  ยํ  ปปญฺเจติ  ตโตนิทานํ  ปุริสํ ปปญฺจสญฺญาสงฺขา
สมุทาจรนฺติ          อตีตานาคตปจฺจุปฺปนฺเนสุ         มโนวิญฺเญยฺเยสุ
ธมฺเมสุ  ฯ  โส  วตาวุโส  จกฺขุสฺมึ  สติ  รูเป  สติ  จกฺขุวิญฺญาเณ  สติ
ผสฺสปญฺญตฺตึ     ปญฺญาเปสฺสตีติ    ฐานเมตํ    วิชฺชติ    ผสฺสปญฺญตฺติยา
สติ   เวทนาปญฺญตฺตึ  ปญฺญาเปสฺสตีติ  ฐานเมตํ  วิชฺชติ  เวทนา-
