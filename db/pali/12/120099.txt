สพฺพโส    ราคานุสยํ   ปหาย   ฯเปฯ   เอตฺตาวตาปิ   โข   อาวุโส
อริยสาวโก  สมฺมาทิฏฺฐี  โหติ  อุชุคตาสฺส  ทิฏฺฐิ  ธมฺเม อเวจฺจปฺ-
ปสาเทน  สมนฺนาคโต อาคโต อิมํ สทฺธมฺมนฺติ ฯ
     [๑๒๗]  สิยา  ปนาวุโส  ฯเปฯ  สิยาวุโสติ  อายสฺมา  สารีปุตฺโต
อโวจ    ยโต    โข   อาวุโส   อริยสาวโก   สงฺขารญฺจ   ปชานาติ
สงฺขารสมุทยญฺจ  ปชานาติ  สงฺขารนิโรธญฺจ  ปชานาติ  สงฺขารนิโรธคามินึ
ปฏิปทญฺจ       ปชานาติ       เอตฺตาวตาปิ       โข      อาวุโส
อริยสาวโก  สมฺมาทิฏฺฐี  โหติ  อุชุคตาสฺส  ทิฏฺฐิ  ธมฺเม อเวจฺจปฺปสาเทน
สมนฺนาคโต      อาคโต      อิมํ      สทฺธมฺมนฺติ     ฯ     กตโม
ปนาวุโส   สงฺขาโร   กตโม   สงฺขารสมุทโย   กตโม   สงฺขารนิโรโธ
กตมา   สงฺขารนิโรธคามินี   ปฏิปทาติ   ฯ  ตโยเม  อาวุโส  สงฺขารา
กายสงฺขาโร  วจีสงฺขาโร  จิตฺตสงฺขาโร  ฯ อวิชฺชาสมุทยา สงฺขารสมุทโย
อวิชฺชานิโรธา     สงฺขารนิโรโธ     อยเมว     อริโย    อฏฺฐงฺคิโก
มคฺโค    สงฺขารนิโรธคามินี   ปฏิปทา   เสยฺยถีทํ   สมฺมาทิฏฺฐิ   ฯเปฯ
สมฺมาสมาธิ   ฯ   ยโต   โข   อาวุโส   อริยสาวโก   เอวํ  สงฺขารํ
ปชานาติ   เอวํ  สงฺขารสมุทยํ  ปชานาติ  เอวํ  สงฺขารนิโรธํ  ปชานาติ
เอวํ   สงฺขารนิโรธคามินึ   ปฏิปทํ   ปชานาติ  โส  สพฺพโส  ราคานุสยํ
ปหาย   ปฏิฆานุสยํ   ปฏิวิโนเทตฺวา   อสฺมีติ  ทิฏฺฐิมานานุสยํ  สมูหนิตฺวา
อวิชฺชํ   ปหาย   วิชฺชํ   อุปฺปาเทตฺวา   ทิฏฺเฐว  ธมฺเม  ทุกฺขสฺสนฺตกโร
โหติ   เอตฺตาวตาปิ   โข   อาวุโส   อริยสาวโก   สมฺมาทิฏฺฐี   โหติ
