สลฺเลขา    วุจฺจนฺติ    ทิฏฺฐธมฺมสุขวิหารา    เอเต   อริยสฺส   วินเย
วุจฺจนฺติ ฯ
     [๑๐๓]   ฐานํ  โข  ปเนตํ  จุนฺท  วิชฺชติ  อยํ  อิเธกจฺโจ  ภิกฺขุ
สพฺพโส   รูปสญฺญานํ  สมติกฺกมา  ปฏิฆสญฺญานํ  อตฺถงฺคมา  นานตฺต-
สญฺญานํ  อมนสิการา   อนนฺโต   อากาโสติ   อากาสานญฺจายตนํ
อุปสมฺปชฺช    วิหเรยฺย    ตสฺส    เอวมสฺส    สลฺเลเขน    วิหรามีติ
น   โข   ปเนเต   จุนฺท   อริยสฺส  วินเย  สลฺเลขา  วุจฺจนฺติ  สนฺตา
เอเต   วิหารา  อริยสฺส  วินเย  วุจฺจนฺติ  ฯ  ฐานํ  โข  ปเนตํ  จุนฺท
วิชฺชติ   ยํ   อิเธกจฺโจ   ภิกฺขุ  สพฺพโส  อากาสานญฺจายตนํ  สมติกฺกมฺม
อนนฺตํ    วิญฺญาณนฺติ    วิญฺญาณญฺจายตนํ   อุปสมฺปชฺช   วิหเรยฺย   ตสฺส
เอวมสฺส   สลฺเลเขน   วิหรามีติ   น   โข   ปเนเต   จุนฺท  อริยสฺส
วินเย   สลฺเลขา   วุจฺจนฺติ   สนฺตา   เอเต  วิหารา  อริยสฺส  วินเย
วุจฺจนฺติ    ฯ   ฐานํ   โข   ปเนตํ   จุนฺท   วิชฺชติ   ยํ   อิเธกจฺโจ
ภิกฺขุ     สพฺพโส     วิญฺญาณญฺจายตนํ    สมติกฺกมฺม    นตฺถิ    กิญฺจีติ
อากิญฺจญฺญายตนํ   อุปสมฺปชฺช   วิหเรยฺย   ตสฺส   เอวมสฺส   สลฺเลเขน
วิหรามีติ   น   โข  ปเนเต  จุนฺท  อริยสฺส  วินเย  สลฺเลขา  วุจฺจนฺติ
สนฺตา  เอเต  วิหารา  อริยสฺส  วินเย  วุจฺจนฺติ  ฯ  ฐานํ  โข  ปเนตํ
จุนฺท    วิชฺชติ    ยํ    อิเธกจฺโจ   ภิกฺขุ   สพฺพโส   อากิญฺจญฺญายตนํ
สมติกฺกมฺม    เนวสญฺญานาสญฺญายตนํ    อุปสมฺปชฺช    วิหเรยฺย    ตสฺส
เอวมสฺส  สลฺเลเขน  วิหรามีติ  น  โข  ปเนเต  จุนฺท  อริยสฺส  วินเย
