อาโปธาตุ เตโชธาตุ วาโยธาตุ ฯ
    [๓๔๒]  กตมา  จาวุโส  ปฐวีธาตุ  ฯ  ปฐวีธาตุ  สิยา  อชฺฌตฺติกา
สิยา  พาหิรา  ฯ  กตมา  จาวุโส  อชฺฌตฺติกา  ปฐวีธาตุ  ฯ  ยํ อชฺฌตฺตํ
ปจฺจตฺตํ   กกฺขลํ   ขริคตํ   อุปาทินฺนํ   เสยฺยถีทํ   เกสา  โลมา  นขา
ทนฺตา   ตโจ  มํสํ  นฺหารู  อฏฺฐี  อฏฺฐิมิญฺชํ  วกฺกํ  หทยํ  ยกนํ  กิโลมกํ
ปิหกํ   ปปฺผาสํ   อนฺตํ   อนฺตคุณํ   อุทริยํ   กรีสํ   ยํ   วา  ปนญฺญมฺปิ
กิญฺจิ   อชฺฌตฺตํ   ปจฺจตฺตํ   กกฺขลํ   ขริคตํ  อุปาทินฺนํ  อยํ  วุจฺจตาวุโส
อชฺฌตฺติกา   ปฐวีธาตุ   ฯ   ยา  เจว  โข  ปน  อชฺฌตฺติกา  ปฐวีธาตุ
ยา   จ   พาหิรา   ปฐวีธาตุ   ปฐวีธาตุเรเวสา   ฯ   ตํ  เนตํ  มุํ
เนโสหมสฺมิ   น   เมโส   อตฺตาติ   เอวเมตํ   ยถาภูตํ  สมฺมปฺปญฺญาย
ทฏฺฐพฺพํ   ฯ   เอวเมตํ   ยถาภูตํ   สมฺมปฺปญฺญาย   ทิสฺวา  ปฐวีธาตุยา
นิพฺพินฺทติ  ปฐวีธาตุยา  จิตฺตํ  วิราเชติ  ฯ  โหติ  โข โส อาวุโส สมโย
ยํ   พาหิรา   อาโปธาตุ   ปกุปฺปติ   อนฺตรหิตา  ตสฺมึ  สมเย  พาหิรา
ปฐวีธาตุ   โหติ   ฯ  ตสฺสา  หิ  นาม  อาวุโส  พาหิราย  ปฐวีธาตุยา
ตาว    มหลฺลิกาย   อนิจฺจตา   ปญฺญายิสฺสติ   ขยธมฺมตา   ปญฺญายิสฺสติ
วยธมฺมตา    ปญฺญายิสฺสติ    วิปริณามธมฺมตา    ปญฺญายิสฺสติ    ฯ   กึ
ปนิมสฺส   มตฺตฏฺฐกสฺส   กายสฺส   ตณฺหุปาทินฺนสฺส   อหนฺติ   วา  มมนฺติ
วา   อสฺมีติ   วา   อถ   ขฺวสฺส   โน   เตเวตฺถ   โหติ  ฯ  ตญฺเจ
อาวุโส   ภิกฺขุํ   ปเร  อกฺโกสนฺติ  ปริภาสนฺติ  โรเสนฺติ  วิเหเสนฺติ  ฯ
โส   เอวํ   ปชานาติ  อุปฺปนฺนา  โข  เม  อยํ  โสตสมฺผสฺสชา  ทุกฺขา
