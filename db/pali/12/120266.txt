อตฺถํ   นานุโภนฺติ   เตสํ   เต   ธมฺมา   ทุคฺคหิตา   ทีฆรตฺตํ  อหิตาย
ทุกฺขาย   สํวตฺตนฺติ   ตํ  กิสฺส  เหตุ  ทุคฺคหิตตฺตา  ภิกฺขเว  ธมฺมานํ  ฯ
เสยฺยถาปิ  ภิกฺขเว  ปุริโส  อลคทฺทตฺถิโก  อลคทฺทคเวสี  อลคทฺทปริเยสนํ
จรมาโน    โส    ปสฺเสยฺย    มหนฺตํ    อลคทฺทํ    ตเมนํ    โภเค
วา   นงฺคุฏฺเฐ   วา   คเณฺหยฺย   ตสฺส   โส  อลคทฺโท  ปฏินิวตฺติตฺวา
หตฺเถ   วา   พาหาย   วา   อญฺญตรสฺมึ   วา  องฺคปจฺจงฺเค  ฑํเสยฺย
โส    ตโตนิทานํ   มรณํ   วา   นิคฺคจฺเฉยฺย   มรณมตฺตํ   วา   ทุกฺขํ
ตํ   กิสฺส   เหตุ   ทุคฺคหิตตฺตา   ภิกฺขเว   อลคทฺทสฺส   เอวเมว  โข
ภิกฺขเว   อิเธกจฺเจ   โมฆปุริสา   ธมฺมํ   ปริยาปุณนฺติ   สุตฺตํ   เคยฺยํ
เวยฺยากรณํ   คาถํ   อุทานํ   อิติวุตฺตกํ   ชาตกํ   อพฺภูตธมฺมํ   เวทลฺลํ
เต   ตํ   ธมฺมํ   ปริยาปุณิตฺวา   เตสํ   ธมฺมานํ   ปญฺญาย   อตฺถํ  น
อุปปริกฺขนฺติ   เตสํ   เต   ธมฺมา   ปญฺญาย   อตฺถํ   อนุปปริกฺขตํ   น
นิชฺฌานํ    ขมนฺติ   เต   อุปารมฺภานิสํสา   เจว   ธมฺมํ   ปริยาปุณนฺติ
อิติวาทปฺปโมกฺขานิสํสา   จ  ยสฺสตฺถาย  ๑  ธมฺมํ  ปริยาปุณนฺติ  ตญฺจสฺส
อตฺถํ   นานุโภนฺติ   เตสํ   เต   ธมฺมา   ทุคฺคหิตา   ทีฆรตฺตํ  อหิตาย
ทุกฺขาย สํวตฺตนฺติ ตํ กิสฺส เหตุ ทุคฺคหิตตฺตา ภิกฺขเว ธมฺมานํ ฯ
     [๒๗๙]  อิธ  ปน  ภิกฺขเว  เอกจฺเจ  กุลปุตฺตา  ธมฺมํ ปริยาปุณนฺติ
สุตฺตํ   เคยฺยํ   เวยฺยากรณํ  คาถํ  อุทานํ  อิติวุตฺตกํ  ชาตกํ  อพฺภูตธมฺมํ
เวทลฺลํ    เต   ตํ   ธมฺมํ   ปริยาปุณิตฺวา   เตสํ   ธมฺมานํ   ปญฺญาย
อตฺถํ   อุปปริกฺขนฺติ   เตสํ   เต   ธมฺมา   ปญฺญาย   อตฺถํ  อุปปริกฺขตํ
#๑ ม. ยสฺส จตฺถาย ฯ
