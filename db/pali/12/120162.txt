สารีปุตฺต    อุปปตฺติ   สุลภรูปา   ยา   มยา   อนุปฺปนฺนปุพฺพา   อิมินา
ทีเฆน   อทฺธุนา   อญฺญตฺร   สุทฺธาวาเสหิ   เทเวหิ  สุทฺธาวาเส  จาหํ
สารีปุตฺต เทเว อุปปชฺเชยฺยํ นยิมํ โลกํ ปุน อาคจฺเฉยฺยํ ฯ
     [๑๘๙]   สนฺติ   โข   ปน   สารีปุตฺต   เอเก   สมณพฺราหฺมณา
เอวํวาทิโน   เอวํทิฏฺฐิโน   อาวาเสน   สุทฺธีติ   ฯ   น  โข  ปเนโส
สารีปุตฺต   อาวาโส   สุลภรูโป   โย   มยา   อนาวุฏฺฐปุพฺโพ   อิมินา
ทีเฆน   อทฺธุนา   อญฺญตฺร   สุทฺธาวาเสหิ   เทเวหิ  สุทฺธาวาเส  จาหํ
สารีปุตฺต เทเว อาวเสยฺยํ นยิมํ โลกํ ปุน อาคจฺเฉยฺยํ ฯ
     [๑๙๐]   สนฺติ   โข   ปน   สารีปุตฺต   เอเก   สมณพฺราหฺมณา
เอวํวาทิโน   เอวํทิฏฺฐิโน   ยญฺเญน   สุทฺธีติ   ฯ   น   โข   ปเนโส
สารีปุตฺต   ยญฺโญ   สุลภรูโป   โย   มยา  อยิฏฺฐปุพฺโพ  อิมินา  ทีเฆน
อทฺธุนา   ตญฺจ   โข   รญฺญา   วา   สตา   ขตฺติเยน  มุทฺธาวสิตฺเตนm
พฺราหฺมเณน วา มหาสาเลน ฯ
     [๑๙๑]   สนฺติ   โข   ปน   สารีปุตฺต   เอเก   สมณพฺราหฺมณา
เอวํวาทิโน   เอวํทิฏฺฐิโน  อคฺคิปาริจริยาย  สุทฺธีติ  ฯ  น  โข  ปเนโส
สารีปุตฺต   อคฺคิ   สุลภรูโป   โย  มยา  อปริจิณฺณปุพฺโพ  อิมินา  ทีเฆน
อทฺธุนา   ตญฺจ   โข   รญฺญา   วา   สตา   ขตฺติเยน  มุทฺธาวสิตฺเตน
พฺราหฺมเณน วา มหาสาเลน ฯ
     [๑๙๒]   สนฺติ   โข   ปน   สารีปุตฺต   เอเก   สมณพฺราหฺมณา
เอวํวาทิโน   เอวํทิฏฺฐิโน   ยาวเทวายํ   ภวํ   ปุริโส   ทหโร   โหติ
