อญฺญตรญฺญตเรน    ทุกฺขธมฺเมน   ผุฏฺฐสฺส   โสโก   โสจนา   โสจิตตฺตํ
อนฺโตโสโก   อนฺโตปริโสโก   อยํ   วุจฺจติ  ภิกฺขเว  โสโก  ฯ  กตโม
จ  ภิกฺขเว  ปริเทโว  ฯ  โย  โข  ภิกฺขเว  อญฺญตรญฺญตเรน  พฺยสเนน
สมนฺนาคตสฺส    อญฺญตรญฺญตเรน    ทุกฺขธมฺเมน    ผุฏฺฐสฺส    อาเทโว
ปริเทโว    อาเทวนา    ปริเทวนา   อาเทวิตตฺตํ   ปริเทวิตตฺตํ   อยํ
วุจฺจติ   ภิกฺขเว   ปริเทโว   ฯ   กตมญฺจ  ภิกฺขเว  ทุกฺขํ  ฯ  ยํ  โข
ภิกฺขเว   กายิกํ   ทุกฺขํ   กายิกํ   อสาตํ   กายสมฺผสฺสชํ  ทุกฺขํ  อสาตํ
เวทยิตํ  อิทํ  วุจฺจติ  ภิกฺขเว  ทุกฺขํ  ฯ  กตมญฺจ  ภิกฺขเว  โทมนสฺสํ  ฯ
ยํ  โข  ภิกฺขเว  เจตสิกํ  ทุกฺขํ  เจตสิกํ  อสาตํ เจโตสมฺผสฺสชํ ๑ ทุกฺขํ
อสาตํ   เวทยิตํ   อิทํ   วุจฺจติ   ภิกฺขเว   โทมนสฺสํ   ฯ   กตโม  จ
ภิกฺขเว   อุปายาโส   ฯ  โย  โข  ภิกฺขเว  อญฺญตรญฺญตเรน  พฺยสเนน
สมนฺนาคตสฺส    อญฺญตรญฺญตเรน    ทุกฺขธมฺเมน    ผุฏฺฐสฺส    อายาโส
อุปายาโส    อายาสิตตฺตํ    อุปายาสิตตฺตํ    อยํ    วุจฺจติ    ภิกฺขเว
อุปายาโส   ฯ   กตโม   จ  ภิกฺขเว  อปฺปิเยหิ  สมฺปโยโค  ทุกฺโข  ฯ
อิธ   ภิกฺขเว   ยสฺส   เต   โหนฺติ  อนิฏฺฐา  อกนฺตา  อมนาปา  รูปา
สทฺทา  คนฺธา รสา โผฏฺฐพฺพา [๒] เย วา ปนสฺส เต โหนฺติ อนตฺถกามา
อหิตกามา   อผาสุกามา  อโยคกฺเขมกามา  ยา  เตหิ  สงฺคติ  สมาคโม
สโมธานํ   มิสฺสีภาโว   อยํ   วุจฺจติ   ภิกฺขเว   อปฺปิเยหิ   สมฺปโยโค
ทุกฺโข   ฯ   กตโม   จ   ภิกฺขเว  ปิเยหิ  วิปฺปโยโค  ทุกฺโข  ฯ  อิธ
ภิกฺขเว   ยสฺส   เต   โหนฺติ   อิฏฺฐา   กนฺตา  มนาปา  รูปา  สทฺทา
#๑ ม. มโน ... ๒ ม. ธมฺมา ฯ
