จ    ปณีตตโร    จ    ฯ   ปุน   จปรํ   พฺราหฺมณ   ภิกฺขุ   สพฺพโส
เนวสญฺญานาสญฺญายตนํ    สมติกฺกมฺม    สญฺญาเวทยิตนิโรธํ    อุปสมฺปชฺช
วิหรติ   ฯ   ปญฺญายปสฺส   ๑   ทิสฺวา  อาสวา  ปริกฺขีณา  โหนฺติ  ฯ
อยมฺปิ    โข    พฺราหฺมณ    ธมฺโม    ญาณทสฺสเนน   อุตฺตริตโร   จ
ปณีตตโร  จ  ฯ  อิเม  โข  พฺราหฺมณ  ธมฺมา  ญาณทสฺสเนน  อุตฺตริตรา
จ   ปณีตตรา   จ   ฯ   เสยฺยถาปิ  โส  พฺราหฺมณ  ปุริโส  สารตฺถิโก
สารคเวสี    สารปริเยสนํ    จรมาโน    มหโต    รุกฺขสฺส   ติฏฺฐโต
สารวโต   สารญฺเญว   เฉตฺวา  อาทาย  ปกฺกนฺโต  สารนฺติ  ชานมาโน
ยญฺจสฺส    สาเรน    สารกรณียํ    ตญฺจสฺส   อตฺถํ   อนุภวิสฺสตีติ   ฯ
ตถูปมาหํ พฺราหฺมณ อิมํ ปุคฺคลํ วทามิ ฯ
     [๓๖๐]  อิติ  โข พฺราหฺมณ นยิทํ พฺรหฺมจริยํ ลาภ สกฺการสิโลกานิสํสํ
น    สีลสมฺปทานิสํสํ    น    สมาธิสมฺปทานิสํสํ    น   ญาณทสฺสนานิสํสํ
ยา     จ     โข     อยํ     พฺราหฺมณ     อกุปฺปา    เจโตวิมุตฺติ
เอตทตฺถมิทํ พฺราหฺมณ พฺรหฺมจริยํ เอตํ สารํ เอตํ ปริโยสานนฺติ ฯ
     เอวํ   วุตฺเต   ปิงฺคลโกจฺโฉ   พฺราหฺมโณ   ภควนฺตํ   เอตทโวจ
อภิกฺกนฺตํ    โภ   โคตม   อภิกฺกนฺตํ   โภ   โคตม   ฯเปฯ   อุปาสกํ
มํ ภวํ โคตโม ธาเรตุ อชฺชตคฺเค ปาณุเปตํ สรณงฺคตนฺติ ฯ
                จูฬสาโรปมสุตฺตํ นิฏฺฐิตํ ทสมํ ฯ
                   โอปมฺมวคฺโค ตติโย ฯ
#๑ ม. ปญฺญาย จสฺส ฯ
