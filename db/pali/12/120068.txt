กรณีโย  อนุตฺตรํ    ปุญฺญกฺเขตฺตํ   โลกสฺสาติ   ฯ   ยโตธิ   โข   ๑   ปนสฺส
จตฺตํ  โหติ  วนฺตํ  มุตฺตํ  ปหีนํ  ปฏินิสฺสฏฺฐํ ฯ โส พุทฺเธ อเวจฺจปฺปสาเทน
สมนฺนาคโตมฺหีติ     ลภติ     อตฺถเวทํ     ลภติ    ธมฺมเวทํ    ลภติ
ธมฺมูปสญฺหิตํ   ปามุชฺชํ   ๒   ปมุทิตสฺส   ปีติ  ชายติ  ปีติมนสฺส  กาโย
ปสฺสมฺภติ   ปสฺสทฺธกาโย   สุขํ   เวเทติ   สุขิโน   จิตฺตํ  สมาธิยติ  ฯ
ธมฺเม    ฯเปฯ    สงฺเฆ   อเวจฺจปฺปสาเทน   สมนฺนาคโตมฺหีติ   ลภติ
อตฺถเวทํ   ลภติ   ธมฺมเวทํ   ลภติ   ธมฺมูปสญฺหิตํ   ปามุชฺชํ   ปมุทิตสฺส
ปีติ   ชายติ   ปีติมนสฺส   กาโย  ปสฺสมฺภติ  ปสฺสทฺธกาโย  สุขํ  เวเทติ
สุขิโน   จิตฺตํ   สมาธิยติ  ฯ  ยโตธิ  โข  ปน  เม  จตฺตํ  วนฺตํ  มุตฺตํ
ปหีนํ    ปฏินิสฺสฏฺฐนฺติ    ลภติ    อตฺถเวทํ    ลภติ   ธมฺมเวทํ   ลภติ
ธมฺมูปสญฺหิตํ    ปามุชฺชํ    ปมุทิตสฺส   ปีติ   ชายติ   ปีติมนสฺส   กาโย
ปสฺสมฺภติ ปสฺสทฺธกาโย สุขํ เวเทติ สุขิโน จิตฺตํ สมาธิยติ ฯ
     [๙๖]  ส  โข  โส  ภิกฺขเว  ภิกฺขุ เอวํสีโล เอวํธมฺโม เอวํปญฺโญ
สาลีนญฺเจปิ      ปิณฺฑปาตํ      ภุญฺชติ      วิจิตกาฬกํ      อเนกสูปํ
อเนกพฺยญฺชนํ    เนวสฺส    ตํ    โหติ   อนฺตรายาย   ฯ   เสยฺยถาปิ
ภิกฺขเว   วตฺถํ   สงฺกิลิฏฺฐํ   มลคฺคหิตํ   อจฺฉํ   อุทกํ  อาคมฺม  ปริสุทฺธํ(
โหติ   ปริโยทาตํ   อุกฺกามุขํ   วา   ปนาคมฺม  ชาตรูปํ  สุปริสุทฺธํ  ๓
โหติ   ปริโยทาตํ   เอวเมว  โข  ภิกฺขเว  ภิกฺขุ  เอวํสีโล  เอวํธมฺโม
เอวํปญฺโญ    สาลีนญฺเจปิ    ปิณฺฑปาตํ   ภุญฺชติ   วิจิตกาฬกํ   อเนกสูปํ
#๑ ปาฐนฺตเรน ยโถธิ โขติ ฯ ๒ โป. ม. ปาโมชฺชํ ฯ ๓ โป. ม. ยุ. ปริสุทฺธํ ฯ
