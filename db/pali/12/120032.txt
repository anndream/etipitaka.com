สนฺโทสเหตุ  หเว     เต     โภนฺโต     สมณพฺราหฺมณา     อกุสลํ     ภยเภรวํ
อวฺหยนฺติ   ฯ  น  โข  ปนาหํ  อุทฺธโต  อวูปสนฺตจิตฺโต  อรญฺญวนปตฺถานิ
ปนฺตานิ      เสนาสนานิ     ปฏิเสวามิ     วูปสนฺตจิตฺโตหมสฺมิ     ฯ
เย    หิ    โว    อริยา   วูปสนฺตจิตฺตา   อรญฺญวนปตฺถานิ   ปนฺตานิ
เสนาสนานิ    ปฏิเสวนฺติ    เตสมหํ    อญฺญตโร   เอตมหํ   พฺราหฺมณ
วูปสนฺตจิตฺตตํ     อตฺตนิ     สมฺปสฺสมาโน     ภิยฺโย    ปลฺโลมมาปาทึ
อรญฺเญ วิหาราย ฯ
     [๓๗]   ตสฺส   มยฺหํ   พฺราหฺมณ   เอตทโหสิ   เย   โข  เกจิ
สมณา    วา    พฺราหฺมณา    วา   กงฺขี   วิจิกิจฺฉี   อรญฺญวนปตฺถานิ
ปนฺตานิ   เสนาสนานิ   ปฏิเสวนฺติ   กงฺขิวิจิกิจฺฉิสนฺโทสเหตุ   หเว  เต
โภนฺโต   สมณพฺราหฺมณา   อกุสลํ   ภยเภรวํ   อวฺหยนฺติ   ฯ   น  โข
ปนาหํ    กงฺขี    วิจิกิจฺฉี    อรญฺญวนปตฺถานิ    ปนฺตานิ   เสนาสนานิ
ปฏิเสวามิ   ติณฺณวิจิกิจฺโฉหมสฺมิ   ฯ  เย  หิ  โว  อริยา  ติณฺณวิจิกิจฺฉา
อรญฺญวนปตฺถานิ        ปนฺตานิ        เสนาสนานิ        ปฏิเสวนฺติ
เตสมหํ    อญฺญตโร    เอตมหํ    พฺราหฺมณ    ติณฺณวิจิกิจฺฉตํ    อตฺตนิ
สมฺปสฺสมาโน ภิยฺโย ปลฺโลมมาปาทึ อรญฺเญ วิหาราย ฯ
     [๓๘]   ตสฺส   มยฺหํ   พฺราหฺมณ   เอตทโหสิ   เย   โข  เกจิ
สมณา   วา   พฺราหฺมณา   วา   อตฺตุกฺกํสกา  ปรวมฺภี  อรญฺญ-
วนปตฺถานิ  ปนฺตานิ     เสนาสนานิ     ปฏิเสวนฺติ    อตฺตุกฺกํสนปรวมฺภน-
สนฺโทสเหตุ  หเว     เต     โภนฺโต     สมณพฺราหฺมณา     อกุสลํ     ภยเภรวํ
