อุปฺปชฺชติ    อุปฺปนฺโน    วา    ภวาสโว   ปหิยฺยติ   อนุปฺปนฺโน   วา
อวิชฺชาสโว    น   อุปฺปชฺชติ   อุปฺปนฺโน   วา   อวิชฺชาสโว   ปหิยฺยติ
อิเม  ธมฺมา  มนสิกรณียา  เย  ธมฺเม  มนสิกโรติ ฯ ตสฺส อมนสิกรณียานํ
ธมฺมานํ      อมนสิการา     มนสิกรณียานํ     ธมฺมานํ     มนสิการา
อนุปฺปนฺนา   เจว   อาสวา   น   อุปฺปชฺชนฺติ   อุปฺปนฺนา   จ  อาสวา
ปหิยฺยนฺติ    ฯ    โส    อิทํ    ทุกฺขนฺติ   โยนิโส   มนสิกโรติ   อยํ
ทุกฺขสมุทโยติ    โยนิโส    มนสิกโรติ    อยํ   ทุกฺขนิโรโธติ   โยนิโส
มนสิกโรติ   อยํ   ทุกฺขนิโรธคามินี   ปฏิปทาติ   โยนิโส  มนสิกโรติ  ฯ
ตสฺส    เอวํ    โยนิโส    มนสิกโรโต   ตีณิ   สํโยชนานิ   ปหิยฺยนฺติ
สกฺกายทิฏฺฐิ    วิจิกิจฺฉา    สีลพฺพตปรามาโส    ฯ    อิเม    วุจฺจนฺติ
ภิกฺขเว อาสวา ทสฺสนา ปหาตพฺพา ฯ
     [๑๓]   กตเม  จ  ภิกฺขเว  อาสวา  สํวรา  ปหาตพฺพา  ฯ  อิธ
ภิกฺขเว   ภิกฺขุ   ปฏิสงฺขา   โยนิโส   จกฺขุนฺทฺริยสํวรสํวุโต   วิหรติ  ฯ
ยญฺหิสฺส    ภิกฺขเว   จกฺขุนฺทฺริยสํวรํ   อสํวุตสฺส   วิหรโต   อุปฺปชฺเชยฺยุํ
อาสวา    วิฆาตปริฬาหา   จกฺขุนฺทฺริยสํวรํ   สํวุตสฺส   วิหรโต   เอวํส
เต   อาสวา   วิฆาตปริฬาหา   น   โหนฺติ   ฯ   ปฏิสงฺขา   โยนิโส
โสตินฺทฺริยสํวรสํวุโต  วิหรติ  ฯเปฯ  ปฏิสงฺขา โยนิโส ฆานินฺทฺริยสํวรสํวุโต
วิหรติ      ฯเปฯ      ปฏิสงฺขา     โยนิโส     ชิวฺหินฺทฺริยสํวรสํวุโต
วิหรติ   ฯเปฯ   ปฏิสงฺขา  โยนิโส  กายินฺทฺริยสํวรสํวุโต  วิหรติ  ฯเปฯ
ปฏิสงฺขา     โยนิโส    มนินฺทฺริยสํวรสํวุโต    วิหรติ    ฯ    ยญฺหิสฺส
