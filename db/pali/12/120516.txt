โหติ   ฯ   โส   จ  ตถาคตปฺปเวทิตํ  ธมฺมวินยํ  อาคมฺม  เอวํ  เมตฺตํ
กรุณํ  มุทิตํ  อุเปกฺขํ ภาเวตฺวา ลภติ อชฺฌตฺตํ วูปสมํ [๑] สมณสามีจิปฏิปทํ
ปฏิปนฺโนติ      วทามิ     ฯ     ขตฺติยกุลา     เจปิ     อคารสฺมา
อนคาริยํ   ปพฺพชิโต   โหติ   ฯ   โส   จ   อาสวานํ  ขยา  อนาสวํ
เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ  อภิญฺญา  สจฺฉิกตฺวา
อุปสมฺปชฺช    วิหรติ   อาสวานํ   ขยา   สมโณ   โหตีติ   วทามิ   ฯ
พฺราหฺมณกุลา  เจปิ  ...  เวสฺสกุลา  เจปิ  ...  สุทฺทกุลา  เจปิ ...
ยสฺมากสฺมา  เจปิ  กุลา  อคารสฺมา  อนคาริยํ  ปพฺพชิโต  โหติ  ฯ  โส
จ    อาสวานํ   ขยา   อนาสวํ   เจโตวิมุตฺตึ   ปญฺญาวิมุตฺตึ   ทิฏฺเฐว
ธมฺเม    สยํ    อภิญฺญา   สจฺฉิกตฺวา   อุปสมฺปชฺช   วิหรติ   อาสวานํ
ขยา สมโณ โหตีติ วทามีติ ฯ
     อิทมโวจ    ภควา    อตฺตมนา   เต   ภิกฺขู   ภควโต   ภาสิตํ
อภินนฺทุนฺติ ฯ
                 จูฬอสฺสปุรสุตฺตํ นิฏฺฐิตํ ทสมํ ฯ
                   มหายมกวคฺโค จตุตฺโถ ฯ
                        ตสฺสุทฺทานํ
            คิญฺชกสาลวนํ ๒       ปริหาตุํ ปญฺญวโต
            ปุน สจฺจนิเสโว        มุขวณฺณปสีทตฺตาทิ
                ตสิโต เกวฏฺฏสฺส ปุรชฏิเลนาติ ฯ
                     _______________
#๑ ม. อชฺฌตฺตํ วูปสมา ฯ ๒ ม. คิญฺชกสาลวนํ ปริหริตุํ ปญฺญวโต ปุน สจฺจกนิเสโธ
#มุขวณฺณปสีธนตาปินฺโท เกวฏฺฏอสฺสปุรชฏิเลน ฯ
