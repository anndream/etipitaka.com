กริสฺสามีติ   ฯ  ตํ  กึ  มญฺญถ  ภิกฺขเว  อปิ  นุ  โส  ปุริโส  อิมํ  ๑
วิฬารภสฺตํ   มทฺทิตํ   สุมทฺทิตํ   สุปริมทฺทิตํ   มุทุกํ   ตูลินึ   ฉินฺนสสฺสรํ
ฉินฺนปพฺภรํ   กฏฺเฐน   วา   กฐเลน   วา   สรสรํ   กเรยฺย   ภรภรํ
กเรยฺยาติ   ฯ  โน  เหตํ  ภนฺเต  ตํ  กิสฺส  เหตุ  อยญหิ  ๒  ภนฺเต
วิฬารภสฺตา   มทฺทิตา  สุมทฺทิตา  สุปริมทฺทิตา  มุทุกา  ตูลินี  ฉินฺนสสฺสรา
ฉินฺนปพฺภรา    สา    น    สุกรา    กฏฺเฐน    วา   กฐเลน   วา
สรสรํ   กาตุํ   ภรภรํ  กาตุํ  ยาวเทว  จ  ปน  โส  ปุริโส  กิลมถสฺส
วิฆาตสฺส  ภาคี  อสฺสาติ  ฯ  เอวเมว  โข  ภิกฺขเว  ปญฺจิเม  วจนปถา
เยหิ  โว  ปเร  วทมานา  วเทยฺยุํ  กาเลน  วา  อกาเลน  วา ภูเตน
วา   อภูเตน   วา   สเณฺหน   วา   ผรุเสน  วา  อตฺถสญฺหิเตน  วา
อนตฺถสญฺหิเตน   วา   เมตฺตจิตฺตา   วา   โทสนฺตรา  วา  ฯ  กาเลน
วา  ภิกฺขเว  ปเร  วทมานา  วเทยฺยุํ  อกาเลน  วา ภูเตน วา ภิกฺขเว
ปเร   วทมานา   วเทยฺยุํ   อภูเตน  วา  สเณฺหน  วา  ภิกฺขเว  ปเร
วทมานา   วเทยฺยุํ   ผรุเสน   วา   อตฺถสญฺหิเตน  วา  ภิกฺขเว  ปเร
วทมานา   วเทยฺยุํ   อนตฺถสญฺหิเตน   วา   เมตฺตจิตฺตา   วา  ภิกฺขเว
ปเร   วทมานา   วเทยฺยุํ   โทสนฺตรา  วา  ฯ  ตตฺราปิ  โว  ภิกฺขเว
เอวํ   สิกฺขิตพฺพํ   น   เจว   โน   จิตฺตํ   วิปริณตํ   ภวิสฺสติ  น  จ
ปาปิกํ   วาจํ   นิจฺฉาเรสฺสาม   หิตานุกมฺปี  จ  วิหริสฺสาม  เมตฺตจิตฺตา
น    โทสนฺตรา   ตญฺจ   ปุคฺคลํ   เมตฺตาสหคเตน   เจตสา   ผริตฺวา
วิหริสฺสาม     ตทารมฺมณญฺจ     สพฺพาวนฺตํ    โลกํ    วิฬารภสฺตสเมน
#๑ ม. อมุํ ฯ ๒ ม. อมฺ หิ ฯ
เจตสา   วิปุเลน   มหคฺคเตน   อปฺปมาเณน   อเวเรน   อพฺยาปชฺเฌน
ผริตฺวา วิหริสฺสามาติ เอวญฺหิ โว ภิกฺขเว สิกฺขิตพฺพํ ฯ
     [๒๗๒]  อุภโตทณฺฑเกนปิ  เจ  ภิกฺขเว  กกเจน  โจรา  โวจรกา
องฺคมงฺคานิ   โอกนฺเตยฺยุํ   ตตฺราปิ   โย   มโน   ปทูเสยฺย   น  เม
โส  เตน  สาสนกโร  ฯ  ตตฺราปิ  โว  ภิกฺขเว  เอวํ สิกฺขิตพฺพํ น เจว
โน   จิตฺตํ   วิปริณตํ   ภวิสฺสติ   น   จ  ปาปิกํ  วาจํ  นิจฺฉาเรสฺสาม
หิตานุกมฺปี    จ    วิหริสฺสาม    เมตฺตจิตฺตา   น   โทสนฺตรา   ตญฺจ
ปุคฺคลํ   เมตฺตาสหคเตน   เจตสา   ผริตฺวา   วิหริสฺสาม  ตทารมฺมณญฺจ
สพฺพาวนฺตํ    โลกํ    เมตฺตาสหคเตน   เจตสา   วิปุเลน   มหคฺคเตน
อปฺปมาเณน   อเวเรน   อพฺยาปชฺเฌน   ผริตฺวา  วิหริสฺสามาติ  เอวญฺหิ
โว ภิกฺขเว สิกฺขิตพฺพํ ฯ
     [๒๗๓]   อิมญฺจ   ตุเมฺห   ภิกฺขเว   กกจูปมํ   โอวาทํ  อภิกฺขณํ
มนสิกเรยฺยาถ   ปสฺสถ   โน   ตุเมฺห   ภิกฺขเว   ตญฺจ   วจนปถํ  อณณ
วา  ถูลํ  วา  ยํ  ตุเมฺห  นาธิวาเสยฺยาถาติ  ฯ  โน  เหตํ  ภนฺเต  ฯ
ตสฺมาติห    ภิกฺขเว    อิมํ   กกจูปมํ   โอวาทํ   อภิกฺขณํ   มนสิกโรถ
ตํ โว ภวิสฺสติ ทีฆรตฺตํ หิตาย สุขายาติ ฯ
     อิทมโวจ    ภควา    อตฺตมนา   เต   ภิกฺขู   ภควโต   ภาสิตํ
อภินนฺทุนฺติ ฯ
                  กกจูปมสุตฺตํ นิฏฺฐิตํ ปฐมํ ฯ
                       ___________
