เตสมหํ     อญฺญตโร    เอตมหํ    พฺราหฺมณ    ปญฺญาสมฺปทํ    อตฺตนิ
สมฺปสฺสมาโน ภิยฺโย ปลฺโลมมาปาทึ อรญฺเญ วิหาราย ฯ
                   โสฬสปริยายํ นิฏฺฐิตํ ฯ
     [๔๕]   ตสฺส   มยฺหํ   พฺราหฺมณ  เอตทโหสิ  ยนฺนูนาหํ  ยา  ตา
รตฺติโย    อภิญฺญาตา    อภิลกฺขิตา   จาตุทฺทสี   ปญฺจทสี   อฏฺฐมี   จ
ปกฺขสฺส   ตถารูปาสุ   รตฺตีสุ  ยานิ  ตานิ  อารามเจติยานิ  วนเจติยานิ
รุกฺขเจติยานิ  ภึสนกานิ  สโลมหํสานิ  ตถารูเปสุ  เสนาสเนสุ วิหเรยฺยํ ฯ
อปฺเปวนาม  ๑  ตํ  ภยเภรวํ  ปสฺเสยฺยนฺติ  ฯ  โส  โข  อหํ พฺราหฺมณ
อปเรน   สมเยน   ยา  ตา  รตฺติโย  อภิญฺญาตา  อภิลกฺขิตา  จาตุทฺทสี
ปญฺจทสี    อฏฺฐมี    จ   ปกฺขสฺส   ตถารูปาสุ   รตฺตีสุ   ยานิ   ตานิ
อารามเจติยานิ    วนเจติยานิ   รุกฺขเจติยานิ   ภึสนกานิ   สโลมหํสานิ
ตถารูเปสุ   เสนาสเนสุ   วิหรามิ   ตตฺถ   จ  เม  พฺราหฺมณ  วิหรโต
มิโค  วา  อาคจฺฉติ  โมโร  วา  กฏฺฐํ  ปาเตติ วาโต วา ปณฺณกสฏํ ๒
เอเรติ   ฯ   ตสฺส   มยฺหํ  พฺราหฺมณ  เอวํ  โหติ  ๓  เอตํ  นูน  ตํ
ภยเภรวํ    อาคจฺฉตีติ    ฯ    ตสฺส    มยฺหํ   พฺราหฺมณ   เอตทโหสิ
กินฺนุโข  อหํ  อญฺญทตฺถุ  ภยปฏิกงฺขี  ๔  วิหรามิ ยนฺนูนาหํ ยถาภูตสฺส ๕
ยถาภูตสฺส   เม   ตํ   ภยเภรวํ  อาคจฺฉติ  ตถาภูโต  ๖   ตถาภูโตว
ตํ   ภยเภรวํ   ปฏิวิเนยฺยนฺติ   ฯ   ตสฺส  มยฺหํ  พฺราหฺมณ  จงฺกมนฺตสฺส
ตํ   ภยเภรวํ   อาคจฺฉติ   ฯ   โส   โข  อหํ  พฺราหฺมณ  เนว  ตาว๓
#๑ ม. อปฺเปวนามาหํ ฯ ๒ สี. ยุ. ปณฺณสฏํ ฯ ๓ ม. เอตทโหสิ ฯ
#๔ สี. ภยปาฏิกงฺขี ฯ ๕ ม. ยถาภูตํ ฯ ๖ ม. ตถาภูตํ ฯ
