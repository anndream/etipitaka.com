โภนฺโต   สตฺตา   กายสุจริเตน   สมนฺนาคตา  วจีสุจริเตน  สมนฺนาคตา
มโนสุจริเตน    สมนฺนาคตา    อริยานํ    อนุปวาทกา    สมฺมาทิฏฺฐิกา
สมฺมาทิฏฺฐิกมฺมสมาทานา  เต  กายสฺส  เภทา  ปรมฺมรณา สุคตึ สคฺคํ โลกํ
อุปปนฺนาติ    อิติ    ทิพฺเพน   จกฺขุนา   วิสุทฺเธน   อติกฺกนฺตมานุสเกน
สตฺเต   ปสฺเสยฺยํ   จวมาเน   อุปปชฺชมาเน   หีเน   ปณีเต   สุวณฺเณ
ทุพฺพณฺเณ    สุคเต    ทุคฺคเต    ยถากมฺมูปเค   สตฺเต   ปชาเนยฺยนฺติ
สีเลเสฺววสฺสปริปูรการี     อชฺฌตฺตญฺเจโตสมถมนุยุตฺโต    อนิรากตชฺฌาโน
วิปสฺสนาย สมนฺนาคโต พฺรูเหตา สุญฺญาคารานํ ฯ
     [๙๐]  อากงฺเขยฺย  เจ  ภิกฺขเว  ภิกฺขุ  อาสวานํ  ขยา  อนาสวํ๘
เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ  อภิญฺญา  สจฺฉิกตฺวา
อุปสมฺปชฺช  วิหเรยฺยนฺติ สีเลเสฺววสฺส ปริปูรการี อชฺฌตฺตญฺเจโตสมถมนุยุตฺโต
อนิรากตชฺฌาโน        วิปสฺสนาย        สมนฺนาคโต       พฺรูเหตา
สุญฺญาคารานํ   ฯ   สมฺปนฺนสีลา   ภิกฺขเว   วิหรถ   สมฺปนฺนปาติโมกฺขา
ปาติโมกฺขสํวรสํวุตา     วิหรถ     อาจารโคจรสมฺปนฺนา     อณุมตฺเตสุ
วชฺเชสุ   ภยทสฺสาวี   สมาทาย   สิกฺขถ   สิกฺขาปเทสูติ  ฯ  อิติ  ยนฺตํ
วุตฺตํ อิทเมตํ ปฏิจฺจ วุตฺตนฺติ ฯ
     อิทมโวจ    ภควา    อตฺตมนา   เต   ภิกฺขู   ภควโต   ภาสิตํ
อภินนฺทุนฺติ ฯ
                อากงฺเขยฺยสุตฺตํ นิฏฺฐิตํ ฉฏฺฐํ ฯ
                       __________
