เตสํเยว   ปาปกานํ   อกุสลานํ   ธมฺมานํ   ปหานาย   วายมิตพฺพํ   ฯ
สเจ   ปนาวุโส   ภิกฺขุ   ปจฺจเวกฺขมาโน   เอวํ   ชานาติ  น  โขมฺหิ
โกธโน  น  โกธเหตุ  อุปนาหีติ เตนาวุโส ภิกฺขุนา เตเนว ปีติปาโมชฺเชน
วิหาตพฺพํ       อโหรตฺตานุสิกฺขินา      กุสเลสุ      ธมฺเมสุ      ฯ
ปุน   จปรํ   อาวุโส  ภิกฺขุนา  อตฺตนาว  อตฺตานํ  เอวํ  ปจฺจเวกฺขิตพฺพํ
กินฺนุโขมฺหิ   โกธโน   โกธเหตุ   อภิสงฺกีติ   ฯ   สเจ  อาวุโส  ภิกฺขุ
ปจฺจเวกฺขมาโน   เอวํ   ชานาติ   โกธโน  โขมฺหิ  โกธเหตุ  อภิสงฺกีติ
เตนาวุโส   ภิกฺขุนา   เตสํเยว  ปาปกานํ  อกุสลานํ  ธมฺมานํ  ปหานาย
วายมิตพฺพํ  ฯ  สเจ  ปนาวุโส  ภิกฺขุ  ปจฺจเวกฺขมาโน  เอวํ  ชานาติ น
โขมฺหิ   โกธโน   น  โกธเหตุ  อภิสงฺกีติ  เตนาวุโส  ภิกฺขุนา  เตเนว
ปีติปาโมชฺเชน   วิหาตพฺพํ   อโหรตฺตานุสิกฺขินา   กุสเลสุ   ธมฺเมสุ   ฯ
ปุน   จปรํ   อาวุโส  ภิกฺขุนา  อตฺตนาว  อตฺตานํ  เอวํ  ปจฺจเวกฺขิตพฺพํ
กินฺนุโขมฺหิ  โกธโน  โกธสามนฺตํ  วาจํ  นิจฺฉาเรตาติ  ฯ  สเจ  อาวุโส
ภิกฺขุ   ปจฺจเวกฺขมาโน   เอวํ   ชานาติ   โกธโน  โขมฺหิ  โกธสามนฺตํ
วาจํ   นิจฺฉาเรตาติ  เตนาวุโส  ภิกฺขุนา  เตสํเยว  ปาปกานํ  อกุสลานํ
ธมฺมานํ  ปหานาย  วายมิตพฺพํ  ฯ  สเจ  ปนาวุโส  ภิกฺขุ ปจฺจเวกฺขมาโน
เอวํ    ชานาติ    น    โขมฺหิ    โกธโน   น   โกธสามนฺตํ   วาจํ
นิจฺฉาเรตาติ   เตนาวุโส   ภิกฺขุนา   เตเนว  ปีติปาโมชฺเชน  วิหาตพฺพํ
อโหรตฺตานุสิกฺขินา   กุสเลสุ   ธมฺเมสุ  ฯ  ปุน  จปรํ  อาวุโส  ภิกฺขุนา
อตฺตนาว   อตฺตานํ   เอวํ  ปจฺจเวกฺขิตพฺพํ  กินฺนุโขมฺหิ  จุทิโต  โจทเกน
