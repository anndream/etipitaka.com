ทิวา   ๑   อุฏฺฐาสีติ  กุปิตา  อนตฺตมนา  อนตฺตมนวาจํ  นิจฺฉาเรติ  ฯ
อถ   โข  ภิกฺขเว  กาฬิยา  ทาสิยา  เอตทโหสิ  สนฺตํเยว  เม  อยฺยา
อชฺฌตฺตํ   โกปํ   น   ปาตุกโรติ   โน   อสนฺตํ   มยฺหํเปเต  กมฺมนฺตา
สุสํวิหิตา   เยน   เม  อยฺยา  สนฺตํเยว  อชฺฌตฺตํ  โกปํ  น  ปาตุกโรติ
โน   อสนฺตํ   ยนฺนูนาหํ   ภิยฺโยโส   มตฺตาย   อหํ   วีมํเสยฺยนฺติ   ฯ
อถ   โข   ภิกฺขเว   กาฬี   ทาสี  ทิวาตรํเยว  อุฏฺฐาสิ  ฯ  อถ  โข
ภิกฺขเว   เวเทหิกา   คหปตานี   กาฬึ   ทาสึ   เอตทโวจ   เห  เช
กาฬีติ  ฯ  กึ  อยฺเยติ  ฯ  กึ  เช  ทิวาตรํ  อุฏฺฐาสีติ  ฯ  น  ขฺวยฺเย
กิญฺจีติ   ฯ   โน  วต  เร  กิญฺจิ  ปาปทาสิ  ทิวาตรํ  อุฏฺฐาสีติ  กุปิตา
อนตฺตมนา   อคฺคฬสูจึ   คเหตฺวา   สีเส   ปหารํ   อทาสิ   สีสํ   เต
ภินฺทิสฺสามีติ   ๒   ฯ  อถ  โข  ภิกฺขเว  กาฬี  ทาสี  ภินฺเนน  สีเสน
โลหิเตน   คฬนฺเตน   ปฏิวิสฺสกานํ   อุชฺฌาเปสิ   ปสฺสถยฺเย   โสรตาย
กมฺมํ    ปสฺสถยฺเย   นิวาตาย   กมฺมํ   ปสฺสถยฺเย   อุปสนฺตาย   กมฺมํ
กถํ   หิ   นาม   เอกทาสิยา   ทิวา   อุฏฺฐาสีติ   กุปิตา   อนตฺตมนา
อคฺคฬสูจึ  คเหตฺวา  สีเส  ปหารํ  ทสฺสติ  สีสํ  เต  ภินฺทิสฺสามีติ  ๓ ฯ
อถ   โข   ภิกฺขเว   เวเทหิกาย  คหปตานิยา  อปเรน  สมเยน  เอวํ
ปาปโก    กิตฺติสทฺโท    อพฺภุคฺคจฺฉิ    จณฺฑี    เวเทหิกา    คหปตานี
อนิวาตา   เวเทหิกา   คหปตานี  อนุปสนฺตา  เวเทหิกา  คหปตานีติ  ฯ
เอวเมว  โข  ภิกฺขเว  อิเธกจฺโจ  ภิกฺขุ  ตาวเทว  โสรตโสรโต  โหติ
#๑ ม. ทิวาตรํ ฯ ๒ สี. ม. ยุ. สีสํ โว ภินฺทิ ฯ ๓ สี. ม. ยุ. สีสํ โว
#ภินฺทิสฺสตีติ ฯ
