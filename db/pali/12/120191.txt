น   ปาปิกานํ   อิจฺฉานํ   วสงฺคโต   อยมฺปิ  ธมฺโม  โสวจสฺสกรโณ  ฯ
ปุน   จปรํ   อาวุโส   ภิกฺขุ  อนตฺตุกฺกํสโก  โหติ  อปรวมฺภี  ยมฺปาวุโส
ภิกฺขุ   อนตฺตุกฺกํสโก  โหติ  อปรวมฺภี  อยมฺปิ  ธมฺโม  โสวจสฺสกรโณ  ฯ
ปุน   จปรํ   อาวุโส   ภิกฺขุ   น   โกธโน   โหติ   น   โกธาภิภูโต
ยมฺปาวุโส   ภิกฺขุ   น   โกธโน  โหติ  น  โกธาภิภูโต  อยมฺปิ  ธมฺโม
โสวจสฺสกรโณ   ฯ   ปุน   จปรํ  อาวุโส  ภิกฺขุ  น  โกธโน  โหติ  น
โกธเหตุ   อุปนาหี   ยมฺปาวุโส  ภิกฺขุ  น  โกธโน  โหติ  น  โกธเหตุ
อุปนาหี   อยมฺปิ   ธมฺโม   โสวจสฺสกรโณ   ฯ   ปุน   จปรํ   อาวุโส
ภิกฺขุ   น   โกธโน   โหติ   น   โกธเหตุ  อภิสงฺกี  ยมฺปาวุโส  ภิกฺขุ
น  โกธโน  โหติ  น  โกธเหตุ  อภิสงฺกี  อยมฺปิ ธมฺโม โสวจสฺสกรโณ ฯ
ปุน   จปรํ   อาวุโส   ภิกฺขุ   น   โกธโน   โหติ   น   โกธสามนฺตํ
วาจํ  นิจฺฉาเรตา  ยมฺปาวุโส  ภิกฺขุ  น  โกธโน  โหติ  น  โกธสามนฺตํ
วาจํ   นิจฺฉาเรตา   อยมฺปิ   ธมฺโม   โสวจสฺสกรโณ   ฯ   ปุน  จปรํ
อาวุโส   ภิกฺขุ   จุทิโต   โจทเกน   โจทกํ   น  ปฏิปฺผรติ  ยมฺปาวุโส
ภิกฺขุ    จุทิโต    โจทเกน   โจทกํ   น   ปฏิปฺผรติ   อยมฺปิ   ธมฺโม
โสวจสฺสกรโณ   ฯ  ปุน  จปรํ  อาวุโส  ภิกฺขุ  จุทิโต  โจทเกน  โจทกํ
น    อปสาเทติ   ยมฺปาวุโส   ภิกฺขุ   จุทิโต   โจทเกน   โจทกํ   น
อปสาเทติ   อยมฺปิ   ธมฺโม   โสวจสฺสกรโณ   ฯ   ปุน  จปรํ  อาวุโส
ภิกฺขุ    จุทิโต   โจทเกน   โจทกสฺส   น   ปจฺจาโรเปติ   ยมฺปาวุโส
ภิกฺขุ   จุทิโต   โจทเกน   โจทกสฺส   น  ปจฺจาโรเปติ  อยมฺปิ  ธมฺโม
