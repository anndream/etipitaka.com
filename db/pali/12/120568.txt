สหาปิ   สุเขน   สหาปิ   โสมนสฺเสน   อภิชฺฌาลุ  โหติ  อภิชฺฌา-
ปจฺจยา  จ    สุขํ    โสมนสฺสํ    ปฏิสํเวเทติ    ฯ   สหาปิ   สุเขน   สหาปิ
โสมนสฺเสน    พฺยาปนฺนจิตฺโต    โหติ    พฺยาปาทปจฺจยา    จ    สุขํ
โสมนสฺสํ    ปฏิสํเวเทติ    ฯ   สหาปิ   สุเขน   สหาปิ   โสมนสฺเสน
มิจฺฉาทิฏฺฐิ   โหติ  มิจฺฉาทิฏฺฐิปจฺจยา  จ  สุขํ  โสมนสฺสํ  ปฏิสํเวเทติ  ฯ
โส     กายสฺส    เภทา    ปรมฺมณา    อปายํ    ทุคฺคตึ    วินิปาตํ
นิรยํ   อุปปชฺชติ   ฯ  อิทํ  วุจฺจติ  ภิกฺขเว  ธมฺมสมาทานํ  ปจฺจุปฺปนฺน-
สุขํ  อายตึ ทุกฺขวิปากํ ฯ
     [๕๒๘]   กตมญฺจ   ภิกฺขเว  ธมฺมสมาทานํ  ปจฺจุปฺปนฺนทุกฺขํ  อายตึ
สุขวิปากํ  ฯ  อิธ  ภิกฺขเว  เอกจฺโจ  สหาปิ  ทุกฺเขน สหาปิ โทมนสฺเสน
ปาณาติปาตา     ปฏิวิรโต     โหติ    ปาณาติปาตา    เวรมณีปจฺจยา
จ    ทุกฺขํ    โทมนสฺสํ   ปฏิสํเวเทติ   ฯ   สหาปิ   ทุกฺเขน   สหาปิ
โทมนสฺเสน  อทินฺนาทานา  ปฏิวิรโต  โหติ  อทินฺนาทานา  เวรมณีปจฺจยา
จ    ทุกฺขํ    โทมนสฺสํ   ปฏิสํเวเทติ   ฯ   สหาปิ   ทุกฺเขน   สหาปิ
โทมนสฺเสน    กาเมสุ    มิจฺฉาจารา    ปฏิวิรโต    โหติ    กาเมสุ
มิจฺฉาจารา   เวรมณีปจฺจยา   จ   ทุกฺขํ   โทมนสฺสํ   ปฏิสํเวเทติ   ฯ
สหาปิ   ทุกฺเขน   สหาปิ   โทมนสฺเสน   มุสาวาทา   ปฏิวิรโต   โหติ
มุสาวาทา    เวรมณีปจฺจยา   จ   ทุกฺขํ   โทมนสฺสํ   ปฏิสํเวเทติ   ฯ
สหาปิ   ทุกฺเขน   สหาปิ   โทมนสฺเสน   ปิสุณาย   วาจาย   ปฏิวิรโต
โหติ    ปิสุณาย    วาจาย    เวรมณีปจฺจยา    จ   ทุกฺขํ   โทมนสฺสํ
