สามญฺญตฺโถ   นตฺถิ   โน   กิญฺจิ   อุตฺตรึ   กรณียนฺติ  ตาวตเกเนว  จ
ตุฏฺฐึ   อาปชฺเชยฺยาถ   อาโรจยามิ   โว   ภิกฺขเว   ปฏิเวทยามิ  โว
ภิกฺขเว    มา    โว    สามญฺญตฺถิกานํ   สตํ   สามญฺญตฺโถ   ปริหายิ
สติ อุตฺตรึ กรณีเย ฯ
     [๔๖๕]  กิญฺจ  ภิกฺขเว  อุตฺตรึ  กรณียํ  ฯ  อินฺทฺริเยสุ คุตฺตทฺวารา
ภวิสฺสาม   จกฺขุนา   รูปํ   ทิสฺวา   น   นิมิตฺตคฺคาหี  นานุพฺยญฺชนคฺคาหี
ยตฺวาธิกรณเมนํ    จกฺขุนฺทฺริยํ    อสํวุตํ    วิหรนฺตํ    อภิชฺฌาโทมนสฺสา
ปาปกา   อกุสลา   ธมฺมา  อนฺวาสฺสเวยฺยุํ  ตสฺส  สํวราย  ปฏิปชฺชิสฺสาม
รกฺขิสฺสาม    จกฺขุนฺทฺริยํ    จกฺขุนฺทฺริเย    สํวรํ    อาปชฺชิสฺสาม    ฯ
โสเตน  สทฺทํ  สุตฺวา  ...  ฆาเนน  คนฺธํ  ฆายิตฺวา  ... ชิวฺหาย รสํ
สายิตฺวา  ...  กาเยน  โผฏฺฐพฺพํ  ผุสิตฺวา  ...  มนสา  ธมฺมํ วิญฺญาย
น     นิมิตฺตคฺคาหี    นานุพฺยญฺชนคฺคาหี    ยตฺวาธิกรณเมนํ    มนินฺทฺริยํ
อสํวุตํ    วิหรนฺตํ    อภิชฺฌาโทมนสฺสา    ปาปกา    อกุสลา    ธมฺมา
อนฺวาสฺสเวยฺยุํ   ตสฺส   สํวราย   ปฏิปชฺชิสฺสาม   รกฺขิสฺสาม   มนินฺทฺริยํ
มนินฺทฺริเย   สํวรํ  อาปชฺชิสฺสามาติ  เอวญฺหิ  โว  ภิกฺขเว  สิกฺขิตพฺพํ  ฯ
สิยา    โข    ปน    ภิกฺขเว   ตุมฺหากํ   เอวมสฺส   หิโรตฺตปฺเปนมฺห
สมนฺนาคตา   ปริสุทฺโธ   โน   กายสมาจาโร   ปริสุทฺโธ  วจีสมาจาโร
ปริสุทฺโธ     มโนสมาจาโร     ปริสุทฺโธ     อาชีโว    อินฺทฺริเยสุมฺห
คุตฺตทฺวารา     อลเมตฺตาวตา     กตเมตฺตาวตา    อนุปฺปตฺโต    โน
สามญฺญตฺโถ    นตฺถิ    โน   กิญฺจิ   อุตฺตรึ   กรณียนฺติ   ตาวตเกเนว
