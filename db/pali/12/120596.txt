สาวเกสุ   เคธิมกํสุ   น   ปพฺพชิเต   เต  น  สาวเก  อุปเนตฺวา  น
ปพฺพชิเต    น    สาวกานํ   ธมฺมํ   เทเสตฺวา   น   ปพฺพชิตานํ   น
สาวเกสุ   เคธิกตจิตฺตา   น  ปพฺพชิเตสุ  กายสฺส  เภทา  ปาณุปจฺเฉทา
ปณีเต   กาเย   ปติฏฺฐิตา   ฯ   ตนฺตาหํ   ภิกฺขุ   เอวํ  วทามิ  อิงฺฆ
ตฺวํ    มาริส    อปฺโปสฺสุกฺโก   ทิฏฺฐธมฺมสุขวิหารํ   อนุยุตฺโต   วิหรสฺสุ
อนกฺขาตํ   กุสลํ   หิ   มาริส   มา  ปรํ  โอวทาหีติ  ฯ  เอวํ  วุตฺเต
อหํ  ภิกฺขเว  มารํ  ปาปิมํ  ๑  เอตทโวจํ  ชานามิ  โข  ตาหํ  ปาปิม
มา    ตฺวํ   มญฺญิตฺโถ   น   มํ   ชานาตีติ   มาโร   ตฺวมสิ   ปาปิม
น   มํ   ตฺวํ   ปาปิม   หิตานุกมฺปี  เอวํ  วเทสิ  อหิตานุกมฺปี  มํ  ตฺวํ
ปาปิม   เอวํ  เวเทสิ  ฯ  ตุยฺหํ  หิ  ปาปิม  เอวํ  โหติ  เยสํ  สมโณ
โคตโม   ธมฺมํ   เทเสสฺสติ   เต   เม   วิสยํ   อุปาติวตฺติสฺสนฺตีติ  ฯ
อสมฺมาสมฺพุทฺธา    จ    ปน   เต   ปาปิม   สมณพฺราหฺมณา   สมานา
สมฺมาสมฺพุทฺธมฺหาติ   ปฏิชานึสุ   อหํ   โข  ปน  ปาปิม  สมฺมาสมฺพุทฺโธว
สมาโน      สมฺมาสมฺพุทฺโธมฺหีติ     ปฏิชานามิ     ฯ     เทเสนฺโตปิ
หิ   ปาปิม   ตถาคโต   สาวกานํ   ธมฺมํ   ตาทิโสว  อเทเสนฺโตปิ  หิ
ปาปิม   ตถาคโต   สาวกานํ   ธมฺมํ  ตาทิโสว  อุปเนนฺโตปิ  หิ  ปาปิม
ตถาคโต   สาวเก   ตาทิโสว   อนุปเนนฺโตปิ   หิ   ปาปิม   ตถาคโต
สาวเก    ตาทิโสว    ตํ    กิสฺส   เหตุ   ตถาคตสฺส   ปาปิม   เย
อาสวา    สงฺกิเลสิกา    โปโนพฺภวิกา   สทรา   ทุกฺขวิปากา   อายตึ
ชาติชรามรณียา  [๒]  ปหีนา  อุจฺฉินฺนมูลา  ตาลาวตฺถุกตา อนภาวงฺคตา
#๑ ม. ยุ. ปาปิมนฺตํ ฯ ๒ ม. ยุ. เต ฯ
