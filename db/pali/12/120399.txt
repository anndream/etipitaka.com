สารีปุตฺต ภิกฺขุนา โคสิงฺคสาลวนํ โสเภยฺยาติ ฯ
     [๓๗๔]    เอวํ    วุตฺเต    อายสฺมา   สารีปุตฺโต   อายสฺมนฺตํ
มหาโมคฺคลฺลานํ    เอตทโวจ    พฺยากตํ   โข   อาวุโส   โมคฺคลฺลาน
อายสฺมตา   มหากสฺสเปน   ยถาสกํ  ปฏิภานํ  ตตฺถทานิ  มยํ  อายสฺมนฺตํ
มหาโมคฺคลฺลานํ   ปุจฺฉาม   รมณียํ  อาวุโส  โมคฺคลฺลาน  โคสิงฺคสาลวนํ
โทสินา    รตฺติ    สพฺพผาลิผุลฺลา    สาลา   ทิพฺพา   มญฺเญ   คนฺธา
สมฺปวนฺติ   กถํรูเปน   อาวุโส   โมคฺคลฺลาน   ภิกฺขุนา   โคสิงฺคสาลวนํ
โสเภยฺยาติ   ฯ   อิธาวุโส  สารีปุตฺต  เทฺว  ภิกฺขู  อภิธมฺมกถํ  กเถนฺติ
เต    อญฺญมญฺญํ    ปุจฺฉนฺติ   อญฺญมญฺญสฺส   ปญฺหํ   ปุฏฺฐา   วิสชฺเชนฺติ
โน  จ  สํสาเทนฺติ ๑ ธมฺมี ๒ จ เนสํ กถา ปวตฺตนี ๓ โหติ เอวรูเปน
โข อาวุโส สารีปุตฺต ภิกฺขุนา โคสิงฺคสาลวนํ โสเภยฺยาติ ฯ
     [๓๗๕]    อถ   โข   อายสฺมา   มหาโมคฺคลฺลาโน   อายสฺมนฺตํ
สารีปุตฺตํ    เอตทโวจ   พฺยากตํ   โข   อาวุโส   สารีปุตฺต   อเมฺหหิ
สพฺเพเหว   ยถาสกํ   ปฏิภานํ   ตตฺถทานิ   มยํ   อายสฺมนฺตํ  สารีปุตฺตํ
ปุจฺฉาม   รมณียํ   อาวุโส   สารีปุตฺต   โคสิงฺคสาลวนํ   โทสินา  รตฺติ
สพฺพผาลิผุลฺลา   สาลา   ทิพฺพา   มญฺเญ   คนฺธา   สมฺปวนฺติ  กถํรูเปน
อาวุโส   สารีปุตฺต   ภิกฺขุนา  โคสิงฺคสาลวนํ  โสเภยฺยาติ  ฯ  อิธาวุโส
โมคฺคลฺลาน   ภิกฺขุ   จิตฺตํ   วสํ   วตฺเตติ   โน   จ   ภิกฺขุ  จิตฺตสฺส
วเสน   วตฺตติ   โส   ยาย   วิหารสมาปตฺติยา  อากงฺขติ  ปุพฺพณฺหสมยํ
วิหริตุํ     ตาย    วิหารสมาปตฺติยา    ปุพฺพณฺหสมยํ    วิหรติ    ยาย
#๑ ม. สํสาเรนฺติ ฯ ๒ โป. ปสาเรนฺติ ธมฺมิยา ฯ ๓ ม. ปวตฺตีนี ฯ
