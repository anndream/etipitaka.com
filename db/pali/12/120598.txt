                      มารตชฺชนียสุตฺตํ
     [๕๕๗]  เอวมฺเม  สุตํ  เอกํ  ๑  สมยํ  ภควา  ภคฺเคสุ  วิหรติ
สสสุมารคิเร   เภสกลาวเน   มิคทาเย   ฯ   เตน   โข  ปน  สมเยน
อายสฺมา   มหาโมคฺคลฺลาโน   อพฺโภกาเส   จงฺกมิ  ฯ  เตน  โข  ปน
สมเยน   มาโร   ปาปิมา   อายสฺมโต   มหาโมคฺคลฺลานสฺส   กุจฺฉิคโต
โหติ   โกฏฺฐมนุปวิฏฺโฐ   ฯ   อถ   โข  อายสฺมโต  มหาโมคฺคลฺลานสฺส
เอตทโหสิ   กินฺนุ   โข   เม   กุจฺฉิ   ครุครุตโร  ๒  วิย  มาสาจิตํ
มญฺเญติ  ฯ  อถ  โข  อายสฺมา  มหาโมคฺคลฺลาโน  จงฺกมา  โอโรหิตฺวา
วิหารํ   ปวิสิตฺวา   ปญฺญตฺตาสเน   นิสีทิ   ฯ   นิสชฺช   โข  อายสฺมา
มหาโมคฺคลฺลาโน มารํ ปาปิมนฺตํ ๓ ปจฺจตฺตํ โยนิโส มนสากาสิ ฯ
     [๕๕๘]    อทฺทสา    โข   อายสฺมา   มหาโมคฺคลฺลาโน   มารํ
ปาปิมนฺตํ   กุจฺฉิคตํ  โกฏฺฐมนุปวิฏฺฐํ  ทิสฺวาน  มารํ  ปาปิมนฺตํ  เอตทโวจ
นิกฺขม  ปาปิม  นิกฺขม  ปาปิม   มา  ตถาคตํ  วิเหเสสิ มา ตถาคตสาวกํ
มา    เต    อโหสิ    ทีฆรตฺตํ    อหิตาย    ทุกฺขายาติ    ฯ   อถ๔
โข   มารสฺส  ปาปิมโต  เอตทโหสิ  อชานเมว  [๔]  มํ  อยํ  สมโณ
อปสฺสํ    เอวมาห   นิกฺขม   ปาปิม   นิกฺขม   ปาปิม   มา   ตถาคตํ
วิเหเสสิ   มา   ตถาคตสาวกํ   มา   เต   อโหสิ   ทีฆรตฺตํ  อหิตาย
ทุกฺขายาติ   โยปิสฺส   โส   สตฺถา   โสปิ   มํ  เนว  ขิปฺปํ  ชาเนยฺย
กุโต   จ   ปน   มํ   สาวโก   ชานิสฺสตีติ   ฯ   อถ  โข  อายสฺมา
#๑ ม. ยุ. เอกํ สมยํ อายสฺมา มหาโมคฺคลฺลาโน ภคฺเคสุ วิหรติ ... มิคทาเย ฯ
#๒ ม. ครุคโร วิย ฯ ๓ ม. ยุ. เทฺว ปาฐา นตฺถิ ฯ ๔. ม. ยุ. โข ฯ
