                 ธมฺมทายาทสุตฺตํ
     [๒๐]   เอวมฺเม   สุตํ   เอกํ   สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   ตตฺร   โข   ภควา  ภิกฺขู
อามนฺเตสิ ภิกฺขโวติ ฯ ภทนฺเตติ เต ภิกฺขู ภควโต ปจฺจสฺโสสุํ ฯ
     [๒๑]   ภควา   เอตทโวจ   ธมฺมทายาทา   เม  ภิกฺขเว  ภวถ
มา    อามิสทายาทา   อตฺถิ   เม   ตุเมฺหสุ   อนุกมฺปา   กินฺติ   เม
สาวกา  ธมฺมทายาทา  ภเวยฺยุํ  โน  อามิสทายาทาติ  ฯ  ตุเมฺห  จ เม
ภิกฺขเว   อามิสทายาทา   ภเวยฺยาถ  โน  ธมฺมทายาทา  ตุเมฺหปิ  เตน
อาทิสฺสา   ๑  ภเวยฺยาถ  อามิสทายาทา  สตฺถุ  สาวกา  วิหรนฺติ  โน
ธมฺมทายาทาติ   ฯ   อหมฺปิ   เตน   อาทิสฺโส  ภเวยฺยํ  อามิสทายาทา
สตฺถุ   สาวกา   วิหรนฺติ   โน   ธมฺมทายาทาติ   ฯ   ตุเมฺห  จ  เม
ภิกฺขเว    ธมฺมทายาทา    ภเวยฺยาถ   โน   อามิสทายาทา   ตุเมฺหปิ
เตน   น   อาทิสฺสา  ภเวยฺยาถ  ธมฺมทายาทา  สตฺถุ  สาวกา  วิหรนฺติ
โน    อามิสทายาทาติ   ฯ   อหมฺปิ   เตน   น   อาทิสฺโส   ภเวยฺยํ
ธมฺมาทายาทา   สตฺถุ   สาวกา   วิหรนฺติ   โน   อามิสทายาทาติ   ฯ
ตสฺมาติห   เม   ภิกฺขเว   ธมฺมทายาทา   ภวถ   มา   อามิสทายาทา
อตฺถิ   เม   ตุเมฺหสุ   อนุกมฺปา   กินฺติ   เม  สาวกา  ธมฺมาทายาทา
ภเวยฺยุํ โน อามิสทายาทาติ ฯ
     [๒๒]   อิธาหํ   ภิกฺขเว   ภุตฺตาวี   อสฺสํ   ปวาริโต  ปริปุณฺโณ
#๑ ม. อาทิยา ฯ
