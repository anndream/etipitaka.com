ยมฺปิ   สารีปุตฺต   ตถาคโต   สพฺพตฺถคามินึ   ปฏิปทํ  ยถาภูตํ  ปชานาติ
อิทมฺปิ   สารีปุตฺต   ตถาคตสฺส    ตถาคตพลํ   โหติ   ยํ  พลํ  อาคมฺม
ตถาคโต   อาสภณฺฐานํ   ปฏิชานาติ  ปริสาสุ  สีหนาทํ  นทติ  พฺรหฺมจกฺกํh
ปวตฺเตติ   ฯ   ปุน  จปรํ  สารีปุตฺต  ตถาคโต  อเนกธาตุนานาธาตุโลกํ
ยถาภูตํ      ปชานาติ      ฯ      ยมฺปิ     สารีปุตฺต     ตถาคโต
อเนกธาตุนานาธาตุโลกํ     ยถาภูตํ    ปชานาติ    อิทมฺปิ    สารีปุตฺต
ตถาคตสฺส   ตถาคตพลํ   โหติ  ยํ  พลํ  อาคมฺม  ตถาคโต  อาสภณฺฐานํ
ปฏิชานาติ   ปริสาสุ   สีหนาทํ   นทติ   พฺรหฺมจกฺกํ   ปวตฺเตติ  ฯ  ปุน
จปรํ    สารีปุตฺต    ตถาคโต    สตฺตานํ    นานาธิมุตฺติกตํ    ยถาภูตํ
ปชานาติ   ฯ   ยมฺปิ   สารีปุตฺต   ตถาคโต   สตฺตานํ   นานาธิมุตฺติกตํ
ยถาภูตํ    ปชานาติ    อิทมฺปิ    สารีปุตฺต    ตถาคตสฺส    ตถาคตพลํ
โหติ    ยํ    พลํ    อาคมฺม    ตถาคโต    อาสภณฺฐานํ   ปฏิชานาติ
ปริสาสุ   สีหนาทํ  นทติ  พฺรหฺมจกฺกํ  ปวตฺเตติ  ฯ  ปุน  จปรํ  สารีปุตฺต
ตถาคโต    ปรสตฺตานํ    ปรปุคฺคลานํ    อินฺทฺริยปโรปริยตฺตํ    ยถาภูตํ
ปชานาติ   ฯ   ยมฺปิ   สารีปุตฺต   ตถาคโต   ปรสตฺตานํ   ปรปุคฺคลานํ
อินฺทฺริยปโรปริยตฺตํ   ยถาภูตํ   ปชานาติ   อิทมฺปิ   สารีปุตฺต  ตถาคตสฺส
ตถาคตพลํ    โหติ    ยํ    พลํ    อาคมฺม    ตถาคโต   อาสภณฺฐานํ
ปฏิชานาติ   ปริสาสุ   สีหนาทํ   นทติ   พฺรหฺมจกฺกํ   ปวตฺเตติ  ฯ  ปุน
จปรํ    สารีปุตฺต    ตถาคโต    ฌานวิโมกฺขสมาธิสมาปตฺตีนํ   สงฺกิเลสํ
โวทานํ   วุฏฺฐานํ   ยถาภูตํ   ปชานาติ   ฯ  ยมฺปิ  สารีปุตฺต  ตถาคโต
--
ฌานวิโมกฺขสมาธิสมาปตฺตีนํ    สงฺกิเลสํ    โวทานํ    วุฏฺฐานํ   ยถาภูตํ
ปชานาติ   อิทมฺปิ   สารีปุตฺต   ตถาคตสฺส   ตถาคตพลํ   โหติ  ยํ  พลํ
อาคมฺม   ตถาคโต   อาสภณฺฐานํ   ปฏิชานาติ   ปริสาสุ  สีหนาทํ  นทติ
พฺรหฺมจกฺกํ   ปวตฺเตติ   ฯ   ปุน  จปรํ  สารีปุตฺต  ตถาคโต  อเนกวิหิตํ
ปุพฺเพนิวาสํ   อนุสฺสรติ   เสยฺยถีทํ   เอกมฺปิ   ชาตึ   เทฺวปิ   ชาติโย
ติสฺโสปิ   ชาติโย   จตสฺโสปิ   ชาติโย  ปญฺจปิ  ชาติโย  ทสปิ  ชาติโย
วีสมฺปิ   ชาติโย   ตึสมฺปิ   ชาติโย   จตฺตาฬีสมฺปิ   ชาติโย  ปญฺญาสมฺปิ
ชาติโย     ชาติสตมฺปิ    ชาติสหสฺสมฺปิ    ชาติสตสหสฺสมฺปิ    อเนเกปิ
สํวฏฺฏกปฺเป    อเนเกปิ    วิวฏฺฏกปฺเป    อเนเกปิ   สํวฏฺฏวิวฏฺฏกปฺเป
อมุตฺราสึ   เอวํนาโม   เอวํโคตฺโต   เอวํวณฺโณ   เอวมาหาโร   เอวํ
สุขทุกฺขปฏิสํเวที   เอวมายุปริยนฺโต   โส   ตโต  จุโต  อมุตฺร  อุทปาทึ
ตตฺราปาสึ   เอวํนาโม   เอวํโคตฺโต   เอวํวณฺโณ   เอวมาหาโร  เอวํ
สุขทุกฺขปฏิสํเวที    เอวมายุปริยนฺโต   โส   ตโต   จุโต   อิธูปปนฺโนติ
อิติ   สาการํ   สอุทฺเทสํ   อเนกวิหิตํ  ปุพฺเพนิวาสํ  อนุสฺสรติ  ฯ  ยมฺปิ
สารีปุตฺต    ตถาคโต   อเนกวิหิตํ   ปุพฺเพนิวาสํ   อนุสฺสรติ   เสยฺยถีทํ
เอกมฺปิ   ชาตึ   เทฺวปิ   ชาติโย   ฯเปฯ   อิติ   สาการํ   สอุทฺเทสํ
อเนกวิหิตํ    ปุพฺเพนิวาสํ    อนุสฺสรติ   อิทมฺปิ   สารีปุตฺต   ตถาคตสฺส
ตถาคตพลํ    โหติ    ยํ    พลํ    อาคมฺม    ตถาคโต   อาสภณฺฐานํ
ปฏิชานาติ   ปริสาสุ   สีหนาทํ   นทติ   พฺรหฺมจกฺกํ   ปวตฺเตติ  ฯ  ปุน
จปรํ  สารีปุตฺต  ตถาคโต  ทิพฺเพน  จกฺขุนา  วิสุทฺเธน อติกฺกนฺต-
