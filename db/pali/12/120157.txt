สารีปุตฺต น โหติ ฯ อิทํสุ เม สารีปุตฺต ลูขสฺมึ โหติ ฯ
     [๑๘๐]  ตตฺรสฺสุ  เม  อิทํ  สารีปุตฺต  เชคุจฺฉิสฺมึ  โหติ ฯ โส โข
อหํ    สารีปุตฺต   สโตว   อภิกฺกมามิ   สโต   ปฏิกฺกมามิ   ฯ   ยาว
อุทกพินฺทุมฺหิปิ   เม   ทยา   ปจฺจุปฏฺฐิตา   โหติ  มาหํ  ขุทฺทเก  ปาเณ
วิสมคเต สงฺฆาตํ อาปาเทสินฺติ ฯ อิทํสุ เม สารีปุตฺต เชคุจฺฉิสฺมึ โหติ ฯ
     [๑๘๑]  ตตฺรสฺสุ  เม  อิทํ  สารีปุตฺต  ปวิวิตฺตสฺมึ  โหติ ฯ โส โข
อหํ   สารีปุตฺต   อญฺญตรํ   อรญฺญายตนํ   อชฺโฌคาเหตฺวา   วิหรามิ  ฯ
ยทา    ปสฺสามิ    โคปาลกํ   วา   ปสุปาลกํ   วา   ติณหารกํ   วา
กฏฺฐหารกํ  วา  วนกมฺมิกํ  วา  วเนน  วนํ  คหเนน  คหนํ นินฺเนน นินฺนํ
ถเลน   ถลํ   ปปตามิ   ๑   ตํ   กิสฺส  เหตุ  มา  มํ  เต  อทฺทสํสุ
อหญฺจ   มา   เต   อทฺทสนฺติ   ฯ   เสยฺยถาปิ   สารีปุตฺต  อารญฺญโก
มิโค   มนุสฺเส   ทิสฺวา   วเนน   วนํ   คหเนน  คหนํ  นินฺเนน  นินฺนํ
ถเลน   ถลํ   ปปตติ   เอวเมว   โข   อหํ  สารีปุตฺต  ยทา  ปสฺสามิ
โคปาลกํ  วา  ปสุปาลกํ  วา  ติณหารกํ  วา  กฏฺฐหารกํ  วา  วนกมฺมิกํ
วา   วเนน   วนํ  คหเนน  คหนํ  นินฺเนน  นินฺนํ  ถเลน  ถลํ  ปปตามิ
ตํ   กิสฺส  เหตุ  มา  มํ  เต  อทฺทสํสุ  อหญฺจ  มา  เต  อทฺทสนฺติ  ฯ
อิทํสุ เม สารีปุตฺต ปวิวิตฺตสฺมึ โหติ ฯ
     [๑๘๒]  โส  โข  อหํ  สารีปุตฺต  เย  เต  โคตฺถา  ปฏฺฐิตคาโว
อปคตโคปาลา   ตตฺถ   จตุกุณฺฑิโก   ๒   อุปสงฺกมิตฺวา   ยานิ   ตานิ
#๑ ม. สํปตามิ ฯ ๒ สี. ยุ. จตุกุณฺฑิโค ฯ
