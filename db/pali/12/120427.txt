สจายํ   สจฺจโก   นิคนฺถปุตฺโต   ภควตา   ยาวตติยํ   สหธมฺมิกํ   ปญฺหํ
ปุฏฺโฐ  น  พฺยากโรติ  ๑  เอตฺเถวสฺส  สตฺตธา  มุทฺธํ  ผาเลสฺสามีติ ฯ
ตํ   โข   ปน   วชิรปาณึ   ยกฺขํ   ภควา   เจว  ปสฺสติ  สจฺจโก  จ
นิคนฺถปุตฺโต   ฯ   อถ   โข   สจฺจโก   นิคนฺถปุตฺโต   ภีโต   สํวิคฺโค
โลมหฏฺฐชาโต   ภควนฺตํเยว   ตาณํ   คเวสี  ภควนฺตํเยว  เลณํ  คเวสี
ภควนฺตํเยว   สรณํ   คเวสี   ภควนฺตํ   เอตทโวจ   ปุจฺฉตุ   มํ   ภวํ
โคตโม พฺยากริสฺสามีติ ฯ
     [๓๙๘]   ตํ  กึ  มญฺญสิ  อคฺคิเวสฺสน  ยํ  ตฺวํ  เอวํ  วเทสิ  รูปํ
เม   อตฺตาติ   วตฺตติ   เต  ตสฺมึ  รูเป  วโส  เอวํ  เม  รูปํ  โหตุ
เอวํ  เม  รูปํ  มา  อโหสีติ  ฯ  โน  หิทํ  โภ  โคตม  ฯ  มนสิกโรหิ
อคฺคิเวสฺสน    มนสิกริตฺวา   โข   อคฺคิเวสฺสน   พฺยากโรหิ   น   โข
เต   สนฺธียติ   ปุริเมน   วา   ปจฺฉิมํ   ปจฺฉิเมน   วา  ปุริมํ  ตํ  กึ
มญฺญสิ   อคฺคิเวสฺสน   ยํ   ตฺวํ   เอวํ   วเทสิ  เวทนา  เม  อตฺตาติ
วตฺตติ  เต  ตาย  ๒  เวทนาย  วโส  เอวํ  เม  เวทนา  โหตุ เอวํ
เม   เวทนา   มา  อโหสีติ  ฯ  โน  หิทํ  โภ  โคตม  ฯ  มนสิกโรหิ
อคฺคิเวสฺสน    มนสิกริตฺวา   โข   อคฺคิเวสฺสน   พฺยากโรหิ   น   โข
เต   สนฺธียติ   ปุริเมน   วา   ปจฺฉิมํ   ปจฺฉิเมน   วา  ปุริมํ  ตํ  กึ
มญฺญสิ   อคฺคิเวสฺสน   ยํ   ตฺวํ   เอวํ   วเทสิ   สญฺญา  เม  อตฺตาติ
วตฺตติ   เต  ตาย  ๓  สญฺญาย  วโส  เอวํ  เม  สญฺญา  โหตุ  เอวํ
เม   สญฺญา   มา   อโหสีติ  ฯ  โน  หิทํ  โภ  โคตม  ฯ  มนสิกโรหิ
#๑ ม. พฺยากริสฺสติ ฯ ๒ ม. ติสฺสํ เวทนายํ ฯ ๓ ม. ติสฺสํ สญฺญายํ ฯ
