อิเม   โข  ภิกฺขเว  ปญฺจ  กามคุณา  ฯ  ยํ  โข  ภิกฺขเว  อิเม  ปญฺจ
กามคุเณ ปฏิจฺจ อุปฺปชฺชติ สุขํ โสมนสฺสํ อยํ กามานํ อสฺสาโท ฯ
     [๑๙๘]   โก   จ  ภิกฺขเว  กามานํ  อาทีนโว  ฯ  อิธ  ภิกฺขเว
กุลปุตฺโต   เยน   สิปฺปุฏฺฐาเนน  ๑  ชีวิกํ  กปฺเปติ  ยทิ  มุทฺธาย  ยทิ
คณนาย   ยทิ   สงฺขาเนน  ยทิ  กสิยา  ยทิ  วณิชฺชาย  ยทิ  โครกฺเขน
ยทิ    อิสฺสตฺเถน    ยทิ   ราชโปริเสน   ยทิ   สิปฺปญฺญตเรน   สีตสฺส
ปุรกฺขโต      อุณฺหสฺส     ปุรกฺขโต     ฑํสมกสวาตาตปสิรึสปสมฺผสฺเสหิ
ริสฺสมาโน   ขุปฺปิปาสาย   มิยฺยมาโน   ๒   อยมฺปิ   ภิกฺขเว  กามานํ
อาทีนโว   สนฺทิฏฺฐิโก   ทุกฺขกฺขนฺโธ   กามเหตุ  กามนิทานํ  กามาธิกรณํ
กามานเมว    เหตุ    ฯ   ตสฺส   เจ   ภิกฺขเว   กุลปุตฺตสฺส   เอวํส
อุฏฺฐหโต   ฆฏโต   วายมโต   เต  โภคา  นาภินิปฺผชฺชนฺติ  โส  โสจติ
กิลมติ    ปริเทวติ    อุรตฺตาฬึ    กนฺทติ   สมฺโมหํ   อาปชฺชติ   โมฆํ
วต   เม   อุฏฺฐานํ   อผโล   วต   เม   วายาโมติ  อยมฺปิ  ภิกฺขเว
กามานํ    อาทีนโว   สนฺทิฏฺฐิโก   ทุกฺขกฺขนฺโธ   กามเหตุ   กามนิทานํ
กามาธิกรณํ   กามานเมว   เหตุ   ฯ   ตสฺส  เจ  ภิกฺขเว  กุลปุตฺตสฺส
เอวํ   อุฏฺฐหโต   ฆฏโต   วายมโต   เต   โภคา  อภินิปฺผชฺชนฺติ  โส
เตสํ   โภคานํ   อารกฺขาธิกรณํ  ทุกฺขํ  โทมนสฺสํ  ปฏิสํเวเทติ  ฯ  กินฺติ
เต  ๓  โภเค  เนว  ราชาโน  หเรยฺยุํ  น  โจรา  หเรยฺยุํ  น อคฺคิ
ฑเหยฺย   น   อุทกํ   วเหยฺย   น   อปฺปิยา  ทายาทา  หเรยฺยุนฺติ  ฯ
#๑ สี. ม. สิปฺปฏฺฐาเนน ฯ  ๒ สี. ม. ยุ. มียมาโน ฯ  ๓ ม. ยุ. เม ฯ
