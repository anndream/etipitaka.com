อกฺขาตา   อิเมสํ  เภทาย  อมุตฺร  วา  สุตฺวา  อิเมสํ  อกฺขาตา  อมูสํ
เภทาย   อิติ  สมคฺคานํ  วา  เภเทตา  ๑  ภินฺนานํ  วา  อนุปฺปทาตา
วคฺคาราโม   วคฺครโต   วคฺคนนฺที   วคฺคกรณึ  วาจํ  ภาสิตา  โหติ  ฯ
ผรุสวาโจ   โข   ปน   โหติ  ยา  สา  วาจา  อณฺฑกา  ๒  กกฺกสา
ปรกฏุกา    ปราภิสชฺชนี    โกธสามนฺตา    อสมาธิสํวตฺตนิกา   ตถารูปึ
วาจํ   ภาสิตา   โหติ   ฯ   สมฺผปฺปลาปี   โข  ปน  โหติ  อกาลวาที
อภูตวาที   อนตฺถวาที  อธมฺมวาที  อวินยวาที  อนิธานวตึ  วาจํ  ภาสิตา
โหติ   อกาเลน   อนปเทสํ   อปริยนฺตวตึ   อนตฺถสญฺหิตํ  ฯ  เอวํ  โข
คหปตโย   จตุพฺพิธํ   วาจาย   อธมฺมจริยาวิสมจริยา   โหติ  ฯ  กถญฺจ
คหปตโย   ติวิธํ  มนสา  อธมฺมจริยาวิสมจริยา  โหติ  ฯ  อิธ  คหปตโย
เอกจฺโจ    อภิชฺฌาลุ    โหติ    ยนฺตํ    ปรสฺส    ปรวิตฺตูปกรณํ   ตํ
อภิชฺฌิตา   ๓   โหติ   อโห   วต   ยํ  ปรสฺส  ตํ  มุํ  อสฺสาติ  ฯ
พฺยาปนฺนจิตฺโต    โข   ปน   โหติ   ปทุฏฺฐมนสงฺกปฺโป   อิเม   สตฺตา
หญฺญนฺตุ  วา  วชฺฌนฺตุ  วา  อุจฺฉิชฺชนฺตุ  วา  [๔]  มา วา อเหสุนฺติ ฯ
มิจฺฉาทิฏฺฐิโก   โข   ปน   โหติ   วิปรีตทสฺสโน   นตฺถิ   ทินฺนํ   นตฺถิ
ยิฏฺฐํ    นตฺถิ    หุตํ   นตฺถิ   สุกฏทุกฺกฏานํ   กมฺมานํ   ผลํ   วิปาโก
นตฺถิ  อยํ   โลโก  นตฺถิ  ปโร  โลโก  นตฺถิ  มาตา  นตฺถิ  ปิตา นตฺถิ
สตฺตา    โอปปาติกา    นตฺถิ    โลเก    สมณพฺราหฺมณา   สมฺมคฺคตา
สมฺมาปฏิปนฺนา    เย   อิมญฺจ   โลกํ   ปรญฺจ   โลกํ   สยํ   อภิญฺญา
สจฺฉิกตฺวา   ปเวเทนฺตีติ   ฯ   เอวํ   โข   คหปตโย   ติวิธํ   มนสา
#๑ โป. ม. เภตฺตา ฯ ๒ ม. กณฺฏกา ฯ ๓ ม. อภิชฺฌาตา ฯ ๔ โป. ม.
#วินสฺสนฺตฺ วา  ฯ
