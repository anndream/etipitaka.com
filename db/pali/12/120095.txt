เวทนานิโรธคามินี    ปฏิปทาติ    ฯ   ฉยิเม   อาวุโส   เวทนากายา
จกฺขุสมฺผสฺสชา  เวทนา  โสตสมฺผสฺสชา  เวทนา  ฆานสมฺผสฺสชา  เวทนา
ชิวฺหาสมฺผสฺสชา    เวทนา    กายสมฺผสฺสชา   เวทนา   มโนสมฺผสฺสชา
เวทนา      ฯ      ผสฺสสมุทยา      เวทนาสมุทโย     ผสฺสนิโรธา
เวทนานิโรโธ   อยเมว   อริโย  อฏฺฐงฺคิโก  มคฺโค  เวทนานิโรธคามินี
ปฏิปทา    เสยฺยถีทํ    สมฺมาทิฏฺฐิ    ฯเปฯ   สมฺมาสมาธิ   ฯ   ยโต
โข   อาวุโส  อริยสาวโก  เอวํ  เวทนํ  ปชานาติ  เอวํ  เวทนาสมุทยํ
ปชานาติ   เอวํ   เวทนานิโรธํ   ปชานาติ   เอวํ   เวทนานิโรธคามินึ
ปฏิปทํ    ปชานาติ    โส    สพฺพโส    ราคานุสยํ    ปหาย   ฯเปฯ
เอตฺตาวตาปิ     โข    อาวุโส    อริยสาวโก    สมฺมาทิฏฺฐี    โหติ
อุชุคตาสฺส    ทิฏฺฐิ   ธมฺเม   อเวจฺจปฺปสาเทน   สมนฺนาคโต   อาคโต
อิมํ สทฺธมฺมนฺติ ฯ
     [๑๒๓]  สิยา  ปนาวุโส  ฯเปฯ  สิยาวุโสติ  อายสฺมา  สารีปุตฺโต่
อโวจ    ยโต    โข    อาวุโส    อริยสาวโก   ผสฺสญฺจ   ปชานาติ
ผสฺสสมุทยญฺจ    ปชานาติ    ผสฺสนิโรธญฺจ   ปชานาติ   ผสฺสนิโรธคามินึ
ปฏิปทญฺจ    ปชานาติ    เอตฺตาวตาปิ    โข    อาวุโส   อริยสาวโก
สมฺมาทิฏฺฐี    โหติ    อุชุคตาสฺส    ทิฏฺฐิ    ธมฺเม   อเวจฺจปฺปสาเทน
สมนฺนาคโต   อาคโต   อิมํ   สทฺธมฺมนฺติ   ฯ  กตโม  ปนาวุโส  ผสฺโส
กตโม    ผสฺสสมุทโย   กตโม   ผสฺสนิโรโธ   กตมา   ผสฺสนิโรธคามินี
ปฏิปทาติ     ฯ     ฉยิเม     อาวุโส    ผสฺสกายา    จกฺขุสมฺผสฺโส
