อุเปถ    ตญฺหิ    ตุมฺหากํ    โมฆปุริสา   ภวิสฺสติ   ทีฆรตฺตํ   อหิตาย
ทุกฺขายาติ ฯ
     [๕๔๒]   อถ   โข   ภควา   ภิกฺขู  อามนฺเตสิ  ฉยิเม  ภิกฺขเว
ธมฺมา   สาราณียา   ๑   ปิยกรณา   ครุกรณา   สงฺคหาย  อวิวาทาย
สามคฺคิยา   เอกีภาวาย   สํวตฺตนฺติ   ฯ   กตเม  ฉ  ฯ  อิธ  ภิกฺขเว
ภิกฺขุโน   เมตฺตํ   กายกมฺมํ   ปจฺจุปฏฺฐิตํ   โหติ   สพฺรหฺมจารีสุ   อาวี
เจว   รโห   จ   อยมฺปิ  ธมฺโม  สาราณีโย  ๒  ปิยกรโณ  ครุกรโณ
สงฺคหาย   อวิวาทาย   สามคฺคิยา  เอกีภาวาย  สํวตฺตติ  ฯ  ปุน  จปรํ
ภิกฺขเว   ภิกฺขุโน   เมตฺตํ   วจีกมฺมํ   ปจฺจุปฏฺฐิตํ   โหติ  สพฺรหฺมจารีสุ
อาวี   เจว   รโห  จ  อยมฺปิ  ธมฺโม  สาราณีโย  ปิยกรโณ  ครุกรโณ
สงฺคหาย    อวิวาทาย   สามคฺคิยา   เอกีภาวาย   สํวตฺตติ   ฯ   ปุน
จปรํ  ภิกฺขเว  ภิกฺขุโน  เมตฺตํ  มโนกมฺมํ  ปจฺจุปฏฺฐิตํ  โหติ สพฺรหฺมจารีสุ
อาวี    เจว    รโห    จ   อยมฺปิ   ธมฺโม   สาราณีโย   ปิยกรโณ
ครุกรโณ   สงฺคหาย   อวิวาทาย   สามคฺคิยา  เอกีภาวาย  สํวตฺตติ  ฯ
ปุน   จปรํ   ภิกฺขเว   ภิกฺขุ   เย   เต   ลาภา  ธมฺมิกา  ธมฺมลทฺธา
อนฺตมโส   ปตฺตปริยาปนฺนมตฺตํปิ   ตถารูเปหิ   ลาเภหิ   อปฺปฏิวิภตฺต-
โภคี  โหติ    สีลวนฺเตหิ    สพฺรหฺมจารีหิ    สาธารณโภคี    อยมฺปิ   ธมฺโม
สาราณีโย    ปิยกรโณ   ครุกรโณ   สงฺคหาย   อวิวาทาย   สามคฺคิยา
เอกีภาวาย   สํวตฺตติ   ฯ   ปุน   จปรํ   ภิกฺขเว   ภิกฺขุ  ยานิ  ตานิ
สีลานิ    อกฺขณฺฑานิ    อจฺฉิทฺทานิ   อสพลานิ   อกมฺมาสานิ   ภุชิสฺสานิ
#๑-๒ ม. สารณียา-สารณีโย ฯ สพฺพตฺถ เอวํ ญาตพฺพํ ฯ
