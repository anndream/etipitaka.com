เอวมสฺสายํ   ปญฺจโม   เจโตขีโล   ปหีโน   โหติ   ฯ   อิมสฺส  ปญฺจ
เจโตขีลา ปหีนา โหนฺติ ฯ
     [๒๓๒]  กตมสฺส  ปญฺจ  เจตโส  วินิพนฺธา  สุสมุจฺฉินฺนา  โหนฺติ ฯ
อิธ   ภิกฺขเว   ภิกฺขุ   กาเม  วีตราโค  โหติ  วิคตจฺฉนฺโท  วิคตเปโม
วิคตปิปาโส   วิคตปริฬาโห   วิคตตโณฺห   ฯ   โย  โส  ภิกฺขเว  ภิกฺขุ
กาเม  วีตราโค  โหติ  วิคตจฺฉนฺโท  วิคตเปโม วิคตปิปาโส วิคตปริฬาโห
วิคตตโณฺห     ตสฺส     จิตฺตํ     นมติ     อาตปฺปาย     อนุโยคาย
สาตจฺจาย    ปธานาย   ยสฺส   จิตฺตํ   นมติ   อาตปฺปาย   อนุโยคาย
สาตจฺจาย    ปธานาย    เอวมสฺสายํ    ปฐโม    เจตโส   วินิพนฺโธ
สุสมุจฺฉินฺโน   โหติ   ฯ   ปุน   จปรํ  ภิกฺขเว  ภิกฺขุ  กาเย  วีตราโค
โหติ   ฯเปฯ   รูเป   วีตราโค   โหติ   ฯเปฯ   ปุน  จปรํ  ภิกฺขเว
ภิกฺขุ    น   ยาวทตฺถํ   อุทราวเทหกํ   ภุญฺชิตฺวา   เสยฺยสุขํ   ปสฺสสุขํ
มิทฺธสุขํ   อนนุยุญฺชนฺโต   ๑   วิหรติ  ฯ  โย  โส  ภิกฺขเว  ภิกฺขุ  น
ยาวทตฺถํ    อุทราวเทหกํ    ภุญฺชิตฺวา    เสยฺยสุขํ   ปสฺสสุขํ   มิทฺธสุขํ
อนนุยุญฺชนฺโต   ๒   วิหรติ   ตสฺส  จิตฺตํ  นมติ  อาตปฺปาย  อนุโยคาย
สาตจฺจาย    ปธานาย   ยสฺส   จิตฺตํ   นมติ   อาตปฺปาย   อนุโยคาย
สาตจฺจาย    ปธานาย    เอวมสฺสายํ    จตุตฺโถ   เจตโส   วินิพนฺโธ
สุสมุจฺฉินฺโน   โหติ   ฯ   ปุน   จปรํ   ภิกฺขเว   ภิกฺขุ   น   อญฺญตรํ
เทวนิกายํ   ปณิธาย   พฺรหฺมจริยํ   จริสฺสติ   ๓  อิมินาหํ  สีเลน  วา
วตฺเตน   วา   ตเปน   วา  พฺรหฺมจริเยน  วา  เทโว  วา  ภวิสฺสามิ
#๑-๒ ม. ยุ. อนุยุตฺโต ฯ ๓ ม. ยุ. จรติ ฯ
