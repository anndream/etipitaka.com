ปฐวิโต    อภิญฺญาย    ปฐวึ    น    มญฺญติ    ปฐวิยา   น   มญฺญติ
ปฐวิโต   น   มญฺญติ   ปฐวิมฺเมติ   น   มญฺญติ   ปฐวึ  นาภินนฺทติ  ฯ
ตํ   กิสฺส   เหตุ   ฯ   ปริญฺญาตํ  ตสฺสาติ  วทามิ  ฯเปฯ  อาปํ  เตชํ
วายํ   ภูเต   เทเว  ปชาปตึ  พฺรหฺมํ  อาภสฺสเร  สุภกิเณฺห  เวหปฺผเล
อภิภุํ      อากาสานญฺจายตนํ      วิญฺญาณญฺจายตนํ     อากิญฺจญฺญายตนํ
เนวสญฺญานาสญฺญายตนํ   ทิฏฺฐํ   สุตํ   มุตํ   วิญฺญาตํ   เอกตฺตํ  นานตฺตํ
สพฺพํ     นิพฺพานํ    นิพฺพานโต    อภิชานาติ    นิพฺพานํ    นิพฺพานโต
อภิญฺญาย   นิพฺพานํ   น   มญฺญติ   นิพฺพานสฺมึ   น   มญฺญติ  นิพฺพานโต
น    มญฺญติ    นิพฺพานมฺเมติ   น   มญฺญติ   นิพฺพานํ   นาภินนฺทติ   ฯ
ตํ กิสฺส เหตุ ฯ ปริญฺญาตํ ตสฺสาติ วทามิ ฯ
     ขีณาสววเสน ตติยนยภูมิปริจฺเฉโท ฯ
     [๕]    โยปิ   โส   ภิกฺขเว   ภิกฺขุ   อรหํ  ขีณาสโว  วุสิตวา
กตกรณีโย      โอหิตภาโร     อนุปฺปตฺตสทตฺโถ     ปริกฺขีณภวสํโยชโน
สมฺมทญฺญา    วิมุตฺโต    โสปิ    ปฐวึ    ปฐวิโต   อภิชานาติ   ปฐวึ
ปฐวิโต    อภิญฺญาย    ปฐวึ    น    มญฺญติ    ปฐวิยา   น   มญฺญติ
ปฐวิโต   น   มญฺญติ   ปฐวิมฺเมติ   น   มญฺญติ   ปฐวึ  นาภินนฺทติ  ฯ
ตํ   กิสฺส   เหตุ   ฯ  ขยา  ราคสฺส  วีตราคตฺตา  ฯเปฯ  อาปํ  เตชํ
วายํ   ภูเต   เทเว  ปชาปตึ  พฺรหฺมํ  อาภสฺสเร  สุภกิเณฺห  เวหปฺผเล
อภิภุํ      อากาสานญฺจายตนํ      วิญฺญาณญฺจายตนํ     อากิญฺจญฺญายตนํ
