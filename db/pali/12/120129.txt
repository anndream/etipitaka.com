อิธ    จตุตฺโถ    สมโณ    สุญฺญา   ปรปฺปวาทา   สมเณหิ   อญฺเญภีติ
กตเม   จตฺตาโร   อตฺถิ   โข   โน   อาวุโส  สตฺถริ  ปสาโท  อตฺถิ
ธมฺเม   ปสาโท   อตฺถิ   สีเลสุ   ปริปูรการิตา   สหธมฺมิกา  โข  ปน
ปิยา   มนาปา   คหฏฺฐา  เจว  ปพฺพชิตา  จ  อิเม  โข  โน  อาวุโส
เตน   ภควตา   ชานตา   ปสฺสตา  อรหตา  สมฺมาสมฺพุทฺเธน  จตฺตาโร
ธมฺมา   อกฺขาตา  เย  มยํ  อตฺตนิ  สมฺปสฺสมานา  เอวํ  วเทม  อิเธว
สมโณ   อิธ   ทุติโย  สมโณ  อิธ  ตติโย  สมโณ  อิธ  จตุตฺโถ  สมโณ
สุญฺญา   ปรปฺปวาทา  สมเณหิ  อญฺเญภีติ  ฯ  ฐานํ  โข  ปเนตํ  ภิกฺขเว
วิชฺชติ    ยํ   อญฺญติตฺถิยา   ปริพฺพาชกา   เอวํ   วเทยฺยุํ   อมฺหากมฺปิ
โข   อาวุโส   อตฺถิ  สตฺถริ  ปสาโท  โย  อมฺหากํ  สตฺถา  อมฺหากมฺปิ
อตฺถิ  ธมฺเม  ปสาโท  โย  ๑ อมฺหากํ ธมฺโม มยมฺปิ สีเลสุ ปริปูรการิโน^
ยานิ      อมฺหากํ     สีลานิ     อมฺหากมฺปิ     สหธมฺมิกา     ปิยา
มนาปา  คหฏฺฐา  เจว  ปพฺพชิตา  จ  ฯ  อิธ  โน  อาวุโส โก วิเสโส
โก  อธิปฺปาโย  ๒  กึ  นานากรณํ  ยทิทํ  ตุมฺหากญฺเจว อมฺหากญฺจาติ ฯ
เอวํวาทิโน     ภิกฺขเว     อญฺญติตฺถิยา     ปริพฺพาชกา     เอวมสฺสุ
วจนียา   กึ  ปนาวุโส  เอกา  นิฏฺฐา  อุทาหุ  ปุถู  นิฏฺฐาติ  ฯ  สมฺมาl
พฺยากรมานา   ภิกฺขเว   อญฺญติตฺถิยา   ปริพฺพาชกา   เอวํ  พฺยากเรยฺยุํ
เอกา  หาวุโส  นิฏฺฐา  น  ปุถู  นิฏฺฐาติ ฯ สา ปนาวุโส นิฏฺฐา สราคสฺส
อุทาหุ   วีตราคสฺสาติ   ฯ   สมฺมา  พฺยากรมานา  ภิกฺขเว  อญฺญติตฺถิยา
#๑ ยุ. โส ฯ ๒ อธิปฺปายโสติปิ ปาโฐ ฯ
