ปริกฺกมนาย   ฯ     สนฺทิฏฺฐิปรามาสิอาธานคาหิทุปฺปฏินิสฺสคฺคิสฺส  ปุริส-
ปุคฺคลสฺส      อสนฺทิฏฺฐิปรามาสิอนาธานคาหิสุปฏินิสฺสคฺคิตา      โหติ
ปริกฺกมนาย ฯ
     [๑๐๗]   เสยฺยถาปิ  จุนฺท  เยเกจิ  อกุสลา  ธมฺมา  สพฺเพ  เต
อโธภาวงฺคมนียา  เยเกจิ  กุสลา  ธมฺมา  สพฺเพ  เต  อุปริภาวงฺคมนียา
เอวเมว     โข     จุนฺท     วิหึสกสฺส     ปุริสปุคฺคลสฺส    อวิหึสา
โหติ   อุปริภาวาย   ฯ   ปาณาติปาติสฺส   ปุริสปุคฺคลสฺส   ปาณาติปาตา
เวรมณี     โหติ     อุปริภาวาย     ฯ     อทินฺนาทายิสฺส    ฯเปฯ
สนฺทิฏฺฐิปรามาสิอาธานคาหิทุปฺปฏินิสฺสคฺคิสฺส ปุริสปุคฺคลสฺส
อสนฺทิฏฺฐิปรามาสิอนาธานคาหิสุปฏินิสฺสคฺคิตา โหติ อุปริภาวาย ฯ
     [๑๐๘]  โส  วต  จุนฺท  อตฺตนา  ปลิปปลิปนฺโน  ปรํ  ปลิปปลิปนฺนํ
อุทฺธริสฺสตีติ   เนตํ   ฐานํ   วิชฺชติ   ฯ   โส   วต   จุนฺท   อตฺตนา
อปลิปปลิปนฺโน      ปรํ     ปลิปปลิปนฺนํ     อุทฺธริสฺสตีติ     ฐานเมตํ
วิชฺชติ   ฯ   โส   วต   จุนฺท  อตฺตนา  อทนฺโต  อวินีโต  อปรินิพฺพุโต
ปรํ   ทเมสฺสติ   วิเนสฺสติ   ปรินิพฺพาเปสฺสตีติ   เนตํ  ฐานํ  วิชฺชติ  ฯ
โส   วต   จุนฺท   อตฺตนา   ทนฺโต  วินีโต  ปรินิพฺพุโต  ปรํ  ทเมสฺสติ
วิเนสฺสติ   ปรินิพฺพาเปสฺสตีติ   ฐานเมตํ   วิชฺชติ   ฯ   เอวเมว   โข
จุนฺท    วิหึสกสฺส   ปุริสปุคฺคลสฺส   อวิหึสา   โหติ   ปรินิพฺพานาย   ฯ
ปาณาติปาติสฺส     ปุริสปุคฺคลสฺส     ปาณาติปาตา     เวรมณี    โหติ
ปรินิพฺพานาย     ฯ    อทินฺนาทายิสฺส    ปุริสปุคฺคลสฺส    อทินฺนาทานา
