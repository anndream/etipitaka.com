                       อนุมานสุตฺตํ
     [๒๒๑]   เอวมฺเม  สุตํ  เอกํ  สมยํ  อายสฺมา  มหาโมคฺคลฺลาโน
ภคฺเคสุ   วิหรติ   สสสุมารคิเร   เภสกฬาวเน  มิคทาเย  ฯ  ตตฺร  โข
อายสฺมา   มหาโมคฺคลฺลาโน   ภิกฺขู   อามนฺเตสิ  อาวุโส  ภิกฺขโวติ  ฯ
อาวุโสติ โข เต ภิกฺขู อายสฺมโต มหาโมคฺคลฺลานสฺส ปจฺจสฺโสสุํ ฯ
     [๒๒๒]   อายสฺมา  มหาโมคฺคลฺลาโน  เอตทโวจ  ปวาเรติ  เจปิ
อาวุโส   ภิกฺขุ   วทนฺตุ   มํ   อายสฺมนฺโต   วจนีโยมฺหิ  อายสฺมนฺเตหีติ
โส    จ    โหติ   ทุพฺพโจ   โทวจสฺสกรเณหิ   ธมฺเมหิ   สมนฺนาคโต
อกฺขโม   อปฺปทกฺขิณคฺคาหี   อนุสาสนึ  อถ  โข  [๑]  สพฺรหฺมจารี  น
เจว    วตฺตพฺพํ   มญฺญนฺติ   น   จ   อนุสาสิตพฺพํ   มญฺญนฺติ   น   จ
ตสฺมึ   ปุคฺคเล   วิสฺสาสํ   อาปชฺชิตพฺพํ   มญฺญนฺติ   ฯ  กตเม  จาวุโส
โทวจสฺสกรณา   ธมฺมา   ฯ  อิธาวุโส  ภิกฺขุ  ปาปิจฺโฉ  โหติ  ปาปิกานํ
อิจฺฉานํ    วสงฺคโต   ยมฺปาวุโส   ภิกฺขุ   ปาปิจฺโฉ   โหติ   ปาปิกานํ
อิจฺฉานํ  วสงฺคโต  อยมฺปิ  ธมฺโม  โทวจสฺสกรโณ  ฯ  ปุน  จปรํ อาวุโส
ภิกฺขุ   อตฺตุกฺกํสโก   โหติ   ปรวมฺภี   ยมฺปาวุโส   ภิกฺขุ   อตฺตุกฺกํสโก
โหติ    ปรวมฺภี    อยมฺปิ   ธมฺโม   โทวจสฺสกรโณ   ฯ   ปุน   จปรํ
อาวุโส   ภิกฺขุ   โกธโน  โหติ  โกธาภิภูโต  ยมฺปาวุโส  ภิกฺขุ  โกธโน
โหติ   โกธาภิภูโต   อยมฺปิ   ธมฺโม   โทวจสฺสกรโณ   ฯ   ปุน  จปรํ
#๑ ม. ยุ. นํ ฯ
