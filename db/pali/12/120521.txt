อธมฺมจริยา  วิสมจริยา  โหติ  ฯ  เอวํ  อธมฺมจริยา  วิสมจริยาเหตุ โข
คหปตโย   เอวมิเธกจฺเจ   สตฺตา   กายสฺส  เภทา  ปรมฺมรณา  อปายํ
ทุคฺคตึ วินิปาตํ นิรยํ อุปปชฺชนฺติ ฯ
     [๔๘๕]  ติวิธํ  โข  คหปตโย  กาเยน ธมฺมจริยา สมจริยา โหติ ฯ
จตุพฺพิธํ  วาจาย ธมฺมจริยาสมจริยา โหติ ฯ ติวิธํ มนสา ธมฺมจริยาสมจริยา
โหติ    ฯ    กถญฺจ   คหปตโย   ติวิธํ   กาเยน   ธมฺมจริยาสมจริยา
โหติ      ฯ      อิธ      คหปตโย      เอกจฺโจ     ปาณาติปาตํ
ปหาย    ปาณาติปาตา    ปฏิวิรโต    โหติ    นิหิตทณฺโฑ   นิหิตสตฺโถ
ลชฺชี    ทยาปนฺโน    สพฺพปาณภูตหิตานุกมฺปี   วิหรติ   ฯ   อทินฺนาทานํ
ปหาย   อทินฺนาทานา   ปฏิวิรโต   โหติ   ยนฺตํ   ปรสฺส  ปรวิตฺตูปกรณํ
คามคตํ   วา   อรญฺญคตํ   วา  น  ตํ  อทินฺนํ  เถยฺยสงฺขาตํ  อาทาตา
โหติ   ฯ   กาเมสุ  มิจฺฉาจารํ  ปหาย  กาเมสุ  มิจฺฉาจารา  ปฏิวิรโต
โหติ   ยา   ตา  มาตุรกฺขิตา  ปิตุรกฺขิตา  มาตาปิตุรกฺขิตา  ภาตุรกฺขิตา
ภคินิรกฺขิตา   ญาติรกฺขิตา   [๑]   สสฺสามิกา   สปริทณฺฑา   อนฺตมโส
มาลาคุฬปริกฺขิตฺตาปิ  ตถารูปาสุ  น  จาริตฺตํ  อาปชฺชิตา โหติ ฯ เอวํ โข
คหปตโย  ติวิธํ  กาเยน  ธมฺมจริยาสมจริยา  โหติ  ฯ  กถญฺจ  คหปตโย
จตุพฺพิธํ  วาจาย  ธมฺมจริยา  สมจริยา  โหติ  ฯ  อิธ คหปตโย เอกจฺโจ
มุสาวาทํ  ปหาย  มุสาวาทา  ปฏิวิรโต  โหติ  สภคฺคโต  วา  ปริสคฺคโต
วา    ญาติมชฺฌคฺคโต    วา    ปูคมชฺฌคฺคโต   วา   ราชกุลมชฺฌคฺคโต
วา   อภินีโต   สกฺขึ  ปุฏฺโฐ  เอหมฺโภ  ปุริส  ยํ  ชานาสิ  ตํ  วเทหีติ
#๑ ม. โคตฺตรกฺขิตา ธมฺมรกฺขิตา ฯ
