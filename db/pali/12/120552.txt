ปหาตพฺโพ    น    สพฺพาย    อทุกฺขมสุขาย   เวทนาย   อวิชฺชานุสโย
ปหาตพฺโพ    อิธาวุโส    วิสาข   ภิกฺขุ   วิวิจฺเจว   กาเมหิ   วิวิจฺจ
อกุสเลหิ   ธมฺเมหิ   สวิตกฺกํ   สวิจารํ   วิเวกชํ   ปีติสุขํ  ปฐมํ  ฌานํ
อุปสมฺปชฺช    วิหรติ    ราคนฺเตน    ปชหติ   น   ตตฺถ   ราคานุสโย
อนุเสติ    อิธาวุโส    วิสาข    ภิกฺขุ    อิติ   ปฏิสญฺจิกฺขติ   กุทาสฺสุ
นามหํ   ตทายตนํ   อุปสมฺปชฺช   วิหริสฺสามิ   ยทริยา  เอตรหิ  อายตนํ
อุปสมฺปชฺช   วิหรนฺตีติ   อิติ   อนุตฺตเรสุ  วิโมกฺเขสุ  ปิหํ  อุปฏฺฐาปยโต
อุปฺปชฺชติ   ปิหปจฺจยา   ๑   โทมนสฺสํ   ปฏิฆนฺเตน   ปชหติ  น  ตตฺถ
ปฏิฆานุสโย   อนุเสติ   อิธาวุโส   วิสาข   ภิกฺขุ   สุขสฺส  จ  ปหานา
ทุกฺขสฺส    จ    ปหานา    ปุพฺเพว   โสมนสฺสโทมนสฺสานํ   อฏฺฐงฺคมา
อทุกฺขมสุขํ    อุเปกฺขาสติปาริสุทฺธึ   จตุตฺถํ   ฌานํ   อุปสมฺปชฺช   วิหรติ
อวิชฺชนฺเตน ปชหติ น ตตฺถ อวิชฺชานุสโย อนุเสตีติ ฯ
     [๕๑๒]  สุขาย  ปนยฺเย  เวทนาย  กึ  ปฏิภาโคติ  ฯ  สุขาย โข
อาวุโส   วิสาข   เวทนาย   ราโค   ปฏิภาโคติ  ฯ  ทุกฺขาย  ปนยฺเย
เวทนาย   กึ   ปฏิภาโคติ  ฯ  ทุกฺขาย  โข  อาวุโส  วิสาข  เวทนาย
ปฏิโฆ    ปฏิภาโคติ    ฯ    อทุกฺขมสุขาย    ปนยฺเย   เวทนาย   กึ
ปฏิภาโคติ   ฯ   อทุกฺขมสุขาย  โข  อาวุโส  วิสาข  เวทนาย  อวิชฺชา
ปฏิภาโคติ   ฯ   อวิชฺชาย   ปนยฺเย  กึ  ปฏิภาโคติ  ฯ  อวิชฺชาย  โข
อาวุโส  วิสาข  วิชฺชา  ปฏิภาโคติ  ฯ  วิชฺชาย  ปนยฺเย กึ ปฏิภาโคติ ฯ
วิชฺชาย   โข   อาวุโส   วิสาข   วิมุตฺติ   ปฏิภาโคติ   ฯ   วิมุตฺติยา
#๑ ม. ปิหาปจฺจยา ฯ
