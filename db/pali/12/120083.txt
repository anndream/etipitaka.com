ปุริสปุคฺคลสฺส      วิคตถีนมิทฺธตา      โหติ      ปรินิพฺพานาย     ฯ
อุทฺธตสฺส     ปุริสปุคฺคลสฺส    อนุทฺธจฺจํ    โหติ    ปรินิพฺพานาย    ฯ
เวจิกิจฺฉิสฺส   ปุริสปุคฺคลสฺส   ติณฺณวิจิกิจฺฉตา   โหติ   ปรินิพฺพานาย   ฯ
โกธนสฺส   ปุริสปุคฺคลสฺส   อกฺโกโธ  โหติ  ปรินิพฺพานาย  ฯ  อุปนาหิสฺส
ปุริสปุคฺคลสฺส     อนุปนาโห    โหติ    ปรินิพฺพานาย    ฯ    มกฺขิสฺส
ปุริสปุคฺคลสฺส   อมกฺโข  โหติ  ปรินิพฺพานาย  ฯ  ปฬาสิสฺส  ปุริสปุคฺคลสฺส
อปฬาโส     โหติ    ปรินิพฺพานาย    ฯ    อิสฺสุกิสฺส    ปุริสปุคฺคลสฺส
อนิสฺสา     โหติ     ปรินิพฺพานาย    ฯ    มจฺฉริสฺส    ปุริสปุคฺคลสฺส
อมจฺฉริยํ   โหติ   ปรินิพฺพานาย   ฯ   สฐสฺส  ปุริสปุคฺคลสฺส  อสาเฐยฺยํ
โหติ   ปรินิพฺพานาย   ฯ   มายาวิสฺส   ปุริสปุคฺคลสฺส   อมายา   โหติ
ปรินิพฺพานาย  ฯ  ถทฺธสฺส  ปุริสปุคฺคลสฺส  อถทฺธิยํ  โหติ  ปรินิพฺพานาย ฯ
อติมานิสฺส    ปุริสปุคฺคลสฺส    อนติมาโน    โหติ    ปรินิพฺพานาย   ฯ
ทุพฺพจสฺส    ปุริสปุคฺคลสฺส    โสวจสฺสตา    โหติ    ปรินิพฺพานาย   ฯ
ปาปมิตฺตสฺส         ปุริสปุคฺคลสฺส        กลฺยาณมิตฺตตา        โหติ
ปรินิพฺพานาย    ฯ    ปมตฺตสฺส    ปุริสปุคฺคลสฺส    อปฺปมาโท    โหติ
ปรินิพฺพานาย  ฯ  อสทฺธสฺส  ปุริสปุคฺคลสฺส  สทฺธา  โหติ  ปรินิพฺพานาย ฯ
อหิริกสฺส     ปุริสปุคฺคลสฺส     หิริ     โหติ     ปรินิพฺพานาย     ฯ
อโนตฺตปฺปิสฺส    ปุริสปุคฺคลสฺส    โอตฺตปฺปํ    โหติ   ปรินิพฺพานาย   ฯ
อปฺปสุตสฺส   ปุริสปุคฺคลสฺส   พาหุสจฺจํ   โหติ  ปรินิพฺพานาย  ฯ  กุสีตสฺส
ปุริสปุคฺคลสฺส    วิริยารมฺโภ    โหติ   ปรินิพฺพานาย   ฯ   มุฏฺฐสฺสติสฺส
