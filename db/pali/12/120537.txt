อากาสานญฺจายตนํ    เนยฺยํ    อนนฺตํ    วิญฺญาณนฺติ    วิญฺญาณญฺจายตนํ
เนยฺยํ   นตฺถิ   กิญฺจีติ  อากิญฺจญฺญายตนํ  เนยฺยนฺติ  ฯ  เนยฺยํ  ปนาวุโส
ธมฺมํ  เกน  ชานาตีติ  ๑  ฯ  เนยฺยํ  โข  อาวุโส  ธมฺมํ ปญฺญาจกฺขุนา
ชานาตีติ  ๒  ฯ  ปญฺญา  ปนาวุโส  กิมตฺถิยาติ  ฯ  ปญฺญา  โข อาวุโส
อภิญฺญตฺถา ปริญฺญตฺถา ปหานตฺถาติ ฯ
     [๔๙๗]   กตี  ปนาวุโส  ปจฺจยา  สมฺมาทิฏฺฐิยา  อุปฺปาทายาติ  ฯ
เทฺว   โข   อาวุโส   ปจฺจยา   สมฺมาทิฏฺฐิยา   อุปฺปาทาย  ปรโต  จ
โฆโส   โยนิโส   จ   มนสิกาโร   อิเม  โข  อาวุโส  เทฺว  ปจฺจยา
สมฺมาทิฏฺฐิยา   อุปฺปาทายาติ   ฯ   กตีหิ  ปนาวุโส  องฺเคหิ  อนุคฺคหิตา
สมฺมาทิฏฺฐิ    เจโตวิมุตฺติผลา    จ   โหติ   เจโตวิมุตฺติผลานิสํสา   จ
ปญฺญาวิมุตฺติผลา   จ   โหติ   ปญฺญาวิมุตฺติผลานิสํสา   จาติ   ฯ  ปญฺจหิ
โข   อาวุโส   องฺเคหิ   อนุคฺคหิตา   สมฺมาทิฏฺฐิ   เจโตวิมุตฺติผลา  จ
โหติ เจโตวิมุตฺติผลานิสํสา จ ปญฺญาวิมุตฺติผลา จ โหติ ปญฺญาวิมุตฺติผลานิสํสา
จ      อิธาวุโส      สมฺมาทิฏฺฐิ      สีลานุคฺคหิตา     จ     โหติ
สุตานุคฺคหิตา   จ  โหติ  สากจฺฉานุคฺคหิตา  จ  โหติ  สมถานุคฺคหิตา  จ
โหติ     วิปสฺสนานุคฺคหิตา    จ    โหติ    อิเมหิ    โข    อาวุโส
ปญฺจหงฺเคหิ    อนุคฺคหิตา    สมฺมาทิฏฺฐิ    เจโตวิมุตฺติผลา   จ   โหติ
เจโตวิมุตฺติผลานิสํสา  จ  ปญฺญาวิมุตฺติผลา  จ  โหติ ปญฺญาวิมุตฺติผลานิสํสา
จาติ ฯ
     [๔๙๘]   กตี   ปนาวุโส   ภวาติ   ฯ   ตโยเม  อาวุโส  ภวา
#๑-๒ ม. ปชานาตีติ ฯ
