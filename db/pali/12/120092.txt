อุชุคตาสฺส    ทิฏฺฐิ   ธมฺเม   อเวจฺจปฺปสาเทน   สมนฺนาคโต   อาคโต
อิมํ สทฺธมฺมนฺติ ฯ
     [๑๑๙]  สิยา  ปนาวุโส  ฯเปฯ  สิยาวุโสติ  อายสฺมา  สารีปุตฺโต
อโวจ    ยโต    โข    อาวุโส    อริยสาวโก    ภวญฺจ   ปชานาติ
ภวสมุทยญฺจ     ปชานาติ    ภวนิโรธญฺจ    ปชานาติ    ภวนิโรธคามินึ
ปฏิปทญฺจ  ปชานาติ  เอตฺตาวตาปิ  โข  อาวุโส  อริยสาวโก  สมฺมาทิฏฺฐี
โหติ    อุชุคตาสฺส    ทิฏฺฐิ    ธมฺเม   อเวจฺจปฺปสาเทน   สมนฺนาคโต
อาคโต    อิมํ    สทฺธมฺมนฺติ   ฯ   กตโม   ปนาวุโส   ภโว   กตโม
ภวสมุทโย   กตโม   ภวนิโรโธ   กตมา   ภวนิโรธคามินี  ปฏิปทาติ  ฯ
ตโยเม    อาวุโส    ภวา    กามภโว    รูปภโว    อรูปภโว    ฯ
อุปาทานสมุทยา    ภวสมุทโย    อุปาทานนิโรธา   ภวนิโรโธ   อยเมว
อริโย    อฏฺฐงฺคิโก    มคฺโค    ภวนิโรธคามินี    ปฏิปทา   เสยฺยถีทํ
สมฺมาทิฏฺฐิ   ฯเปฯ   สมฺมาสมาธิ   ฯ  ยโต  โข  อาวุโส  อริยสาวโก
เอวํ   ภวํ   ปชานาติ   เอวํ   ภวสมุทยํ   ปชานาติ   เอวํ  ภวนิโรธํ
ปชานาติ    เอวํ   ภวนิโรธคามินึ   ปฏิปทํ   ปชานาติ   โส   สพฺพโส
ราคานุสยํ   ปหาย   ฯเปฯ   เอตฺตาวตาปิ   โข  อาวุโส  อริยสาวโก
สมฺมาทิฏฺฐี    โหติ    อุชุคตาสฺส    ทิฏฺฐิ    ธมฺเม   อเวจฺจปฺปสาเทน
สมนฺนาคโต อาคโต อิมํ สทฺธมฺมนฺติ ฯ
     [๑๒๐]  สิยา  ปนาวุโส  ฯเปฯ  สิยาวุโสติ  อายสฺมา  สารีปุตฺโต
อโวจ    ยโต   โข   อาวุโส   อริยสาวโก   อุปาทานญฺจ   ปชานาติ
