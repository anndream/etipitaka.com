จ   ตุฏฺฐึ   อาปชฺเชยฺยาถ  อาโรจยามิ  โว  ภิกฺขเว  ปฏิเวทยามิ  โว
ภิกฺขเว   มา   โว   สามญฺญตฺถิกานํ   สตํ   สามญฺญตฺโถ  ปริหายิ  สติ
อุตฺตรึ กรณีเย ฯ
     [๔๖๖]   กิญฺจ   ภิกฺขเว   อุตฺตรึ   กรณียํ  ฯ  โภชเน  มตฺตญฺญู
ภวิสฺสาม   ปฏิสงฺขา   โยนิโส   อาหารํ   อาหริสฺสาม   เนว   ทวาย
น   มทาย   น   มณฺฑนาย   น   วิภูสนาย  ยาวเทว  อิมสฺส  กายสฺส
ฐิติยา   ยาปนาย   วิหึสุปรติยา   พฺรหฺมจริยานุคฺคหาย   อิติ   ปุราณญฺจ
เวทนํ    ปฏิหงฺขาม    นวญฺจ   เวทนํ   น   อุปฺปาเทสฺสาม   ยาตฺรา
จ   โน   ภวิสฺสติ   อนวชฺชตา   จ   ผาสุวิหาโร  จาติ  เอวญฺหิ  โว
ภิกฺขเว   สิกฺขิตพฺพํ   ฯ   สิยา   โข  ปน  ภิกฺขเว  ตุมฺหากํ  เอวมสฺส
หิโรตฺตปฺเปนมฺห     สมนฺนาคตา     ปริสุทฺโธ    โน    กายสมาจาโร
ปริสุทฺโธ   วจีสมาจาโร   ปริสุทฺโธ   มโนสมาจาโร  ปริสุทฺโธ  อาชีโว
อินฺทฺริเยสุมฺห    คุตฺตทฺวารา    โภชเน    มตฺตญฺญุโน    อลเมตฺตาวตา
กตเมตฺตาวตา     อนุปฺปตฺโต     โน     สามญฺญตฺโถ    นตฺถิ    โน
กิญฺจิ    อุตฺตรึ   กรณียนฺติ   ตาวตเกเนว   จ   ตุฏฺฐึ   อาปชฺเชยฺยาถ
อาโรจยามิ   โว   ภิกฺขเว   ปฏิเวทยามิ   โว   ภิกฺขเว   มา   โว
สามญฺญตฺถิกานํ สตํ สามญฺญตฺโถ ปริหายิ สติ อุตฺตรึ กรณีเย ฯ
     [๔๖๗]   กิญฺจ   ภิกฺขเว   อุตฺตรึ   กรณียํ   ฯ  ชาคริยมนุยุตฺตา
ภวิสฺสาม   ทิวสํ   จงฺกเมน   นิสชฺชาย   อาวรณีเยหิ   ธมฺเมหิ   จิตฺตํ
ปริโสเธสฺสาม   รตฺติยา   ปฐมํ  ยามํ  จงฺกเมน  นิสชฺชาย  อาวรณีเยหิ
