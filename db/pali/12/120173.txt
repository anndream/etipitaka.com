วณฺณนิภา   สา  อนฺตรหิตา  อาทีนโว  ปาตุภูโตติ  ฯ  เอวํ  ภนฺเตติ  ฯ
อยํ  ๑  ภิกฺขเว  รูปานํ  อาทีนโว  ฯ  ปุน  จปรํ  ภิกฺขเว ตเมว ภคินึ
ปสฺเสยฺย   อาพาธิกํ   ทุกฺขิตํ   พาฬฺหคิลานํ   สเก  มุตฺตกรีเส  ปลิปนฺนํ
เสมานํ   อญฺเญหิ   วุฏฺฐาปิยมานํ   อญฺเญหิ  สมฺปเวสิยมานํ  ๒  ฯ  ตํ
กึ   มญฺญถ   ภิกฺขเว   ยา   ปุริมา   สุภา  วณฺณนิภา  สา  อนฺตรหิตา
อาทีนโว   ปาตุภูโตติ   ฯ   เอวํ  ภนฺเตติ  ฯ  อยมฺปิ  ภิกฺขเว  รูปานํ
อาทีนโว   ฯ   ปุน   จปรํ   ภิกฺขเว   ตเมว   ภคินึ  ปสฺเสยฺย  สรีรํ
สีวถิกาย    ฉฑฺฑิตํ    เอกาหมตํ   วา   ทฺวีหมตํ   วา   ตีหมตํ   วา
อุทฺธุมาตกํ   วา   วินีลกํ  วิปุพฺพกชาตํ  ฯ  ตํ  กึ  มญฺญถ  ภิกฺขเว  ยา
ปุริมา   สุภา   วณฺณนิภา   สา   อนฺตรหิตา   อาทีนโว  ปาตุภูโตติ  ฯ
เอวํ   ภนฺเตติ   ฯ   อยมฺปิ  ภิกฺขเว  รูปานํ  อาทีนโว  ฯ  ปุน  จปรํ
ภิกฺขเว   ตเมว   ภคินึ   ปสฺเสยฺย   สรีรํ   สีวถิกาย  ฉฑฺฑิตํ  กาเกหิ
วา  ขชฺชมานํ  คิชฺเฌหิ  วา  ขชฺชมานํ  กุลเลหิ  วา  ขชฺชมานํ สุวาเนหิ
วา   ขชฺชมานํ  สิงฺคาเลหิ  วา  ขชฺชมานํ  วิวิเธหิ  วา  ปาณกชาติเกหิ
ขชฺชมานํ   ฯ   ตํ   กึ   มญฺญถ  ภิกฺขเว  ยา  ปุริมา  สุภา  วณฺณนิภา
สา   อนฺตรหิตา   อาทีนโว   ปาตุภูโตติ  ฯ  เอวํ  ภนฺเตติ  ฯ  อยมฺปิ
ภิกฺขเว   รูปานํ   อาทีนโว   ฯ   ปุน   จปรํ   ภิกฺขเว  ตเมว  ภคินึ
ปสฺเสยฺย  สรีรํ  สีวถิกาย  ฉฑฺฑิตํ  อฏฺฐิกสงฺขลิกํ  สมํสโลหิตํ นฺหารุ-
สมฺพนฺธํ  ฯเปฯ   อฏฺฐิกสงฺขลิกํ   นิมฺมํสโลหิตมกฺขิตํ   นฺหารุสมฺพนฺธํ
#๑ ม. ยุ. อยมฺปิ ฯ ๒ ม. ยุ. สํเวสิยมานนฺติ ทิสฺสติ ฯ
