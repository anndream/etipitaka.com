ธมฺมา   สีลกฺขนฺเธน   สงฺคหิตา   โย   จ   สมฺมาวายาโม   ยา   จ
สมฺมาสติ    โย    จ    สมฺมาสมาธิ   อิเม   ธมฺมา   สมาธิกฺขนฺเธน
สงฺคหิตา   ยา   จ   สมฺมาทิฏฺฐิ  โย  จ  สมฺมาสงฺกปฺโป  อิเม  ธมฺมา
ปญฺญากฺขนฺเธน    สงฺคหิตาติ    ฯ   กตโม   ปนยฺเย   สมาธิ   กตเม
ธมฺมา    สมาธินิมิตฺตา    กตเม    ธมฺมา    สมาธิปริกฺขารา   กตมา
สมาธิภาวนาติ  ฯ  ยา  โข  อาวุโส  วิสาข  จิตฺตสฺเสกคฺคตา อยํ สมาธิ
จตฺตาโร     สติปฏฺฐานา    สมาธินิมิตฺตา    จตฺตาโร    สมฺมปฺปธานา
สมาธิปริกฺขารา    ยา    เตสญฺเญว    ธมฺมานํ   อาเสวนา   ภาวนา
พหุลีกมฺมํ อยํ ตตฺถ สมาธิภาวนาติ ฯ
     [๕๐๙]   กตี   ปนยฺเย  สงฺขาราติ  ฯ  ตโยเม  อาวุโส  วิสาข
สงฺขารา    กายสงฺขาโร    วจีสงฺขาโร   จิตฺตสงฺขาโรติ   ฯ   กตโม
ปนยฺเย   กายสงฺขาโร  กตโม  วจีสงฺขาโร  กตโม   จิตฺตสงฺขาโรติ  ฯ
อสฺสาสปสฺสาสา   โข   อาวุโส   วิสาข   กายสงฺขาโร   วิตกฺกวิจารา
วจีสงฺขาโร   สญฺญา   จ   เวทนา   จ   จิตฺตสงฺขาโรติ   ฯ   กสฺมา
ปนยฺเย     อสฺสาสปสฺสาสา    กายสงฺขาโร    กสฺมา    วิตกฺกวิจารา
วจีสงฺขาโร   กสฺมา   สญฺญา   จ   เวทนา   จ   จิตฺตสงฺขาโรติ   ฯ
อสฺสาสปสฺสาสา    โข    อาวุโส   วิสาข   กายิกา   เอเต   ธมฺมา
กายปฏิพทฺธา    ตสฺมา   อสฺสาสปสฺสาสา   กายสงฺขาโร   ปุพฺเพ   โข
อาวุโส    วิสาข   วิตกฺเกตฺวา   วิจาเรตฺวา   วาจํ   ภินฺทติ   ตสฺมา
วิตกฺกวิจารา   วจีสงฺขาโร   สญฺญา   จ  เวทนา  จ  เจตสิกา  เอเต
