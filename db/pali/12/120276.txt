อนภาวงฺคโต    อายตึ   อนุปฺปาทธมฺโม   เอวํ   โข   ภิกฺขเว   ภิกฺขุ
อริโย ปนฺนทฺธโช ปนฺนภาโร วิสํยุตฺโต โหติ ฯ
     [๒๘๖]   เอวํ   วิมุตฺตจิตฺตํ  โข  ภิกฺขเว  ภิกฺขุํ  สอินฺทา  เทวา
สพฺรหฺมกา    สปชาปติกา    อเนฺวสนฺตา    นาธิคจฺฉนฺติ   อิทํ   นิสฺสิตํ
ตถาคตสฺส   วิญฺญาณนฺติ   ตํ   กิสฺส   เหตุ  ทิฏฺเฐวาหํ  ภิกฺขเว  ธมฺเม
ตถาคตํ  อนนุวชฺโชติ  ๑  วทามิ  ฯ เอวํวาทึ โข มํ ภิกฺขเว เอวมกฺขายึ
เอเก   สมณพฺราหฺมณา   อสตา   ตุจฺฉา   มุสา  อภูเตน  อพฺภาจิกฺขนฺติ
เวนยิโก   สมโณ   โคตโม   สโต   สตฺตสฺส   อุจฺเฉทํ   วินาสํ  วิภวํ
ปญฺญาเปตีติ   ฯ   ยถา   จาหํ   ภิกฺขเว   น  ยถา  จาหํ  น  วทามิ
ตถา    มํ    เต   โภนฺโต   สมณพฺราหฺมณา   อสตา   ตุจฺฉา   มุสา
อภูเตน   อพฺภาจิกฺขนฺติ   เวนยิโก   สมโณ   โคตโม   สโต   สตฺตสฺส
อุจฺเฉทํ   วินาสํ  วิภวํ  ปญฺญาเปตีติ  ฯ  ปุพฺเพ  จาหํ  ภิกฺขเว  เอตรหิ
จ   ทุกฺขญฺเจว  ปญฺญาเปมิ  ทุกฺขสฺส  จ  นิโรธํ  ฯ  ตตฺร  เจ  ภิกฺขเว
ปเร  ตถาคตํ  อกฺโกสนฺติ  ปริภาสนฺติ  โรเสนฺติ  วิเหเสนฺติ ฆฏฺเฏนฺติ ๒
ตตฺร   ภิกฺขเว   ตถาคตสฺส   น   โหติ   อาฆาโต  น  อปฺปจฺจโย  น
เจตโส  อนภินนฺทิ  ๓  ฯ  ตตฺร  เจ  ภิกฺขเว  ปเร ตถาคตํ สกฺกโรนฺติ
ครุกโรนฺติ   มาเนนฺติ   ปูเชนฺติ   ตตฺร   ภิกฺขเว  ตถาคตสฺส  น  โหติ
อานนฺโท  น  โสมนสฺสํ   [๔] เจตโส อุพฺพิลาวิตตฺตํ ฯ ตตฺร เจ ภิกฺขเว
#๑ ม. อนนุวิชฺโช ฯ ยุ. อนนุเวชฺโชติ วทามิ ฯ ๒ สี. ม. ยุ. วิเหเสนฺติ ฆฏฺเฏนฺตีติ
#อิเม ปาฐา น ทิสฺสนฺติ ฯ ๓ สี. ม. ยุ. อนภิรทฺธิ ฯ ๔ ม. ยุ. นสทฺโท ทิสฺสติ ฯ
