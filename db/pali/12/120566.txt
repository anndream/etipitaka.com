สุขวิปากํ    ตํ   วิทฺธา   วิชฺชาคโต   ยถาภูตํ   ปชานาติ   อิทํ   โข
ธมฺมสมาทานํ    ปจฺจุปฺปนฺนสุขญฺเจว    อายติญฺจ   สุขวิปากนฺติ   ฯ   ตํ
วิทฺธา  วิชฺชาคโต  ยถาภูตํ  ปชานนฺโต  ตํ  น  เสวติ  ตํ  ปริวชฺเชติ ฯ
ตสฺส   ตํ   อเสวโต   ตํ   ปริวชฺชยโต   อนิฏฺฐา   อกนฺตา  อมนาปา
ธมฺมา    ปริหายนฺติ    อิฏฺฐา   กนฺตา   มนาปา   ธมฺมา   อภิวฑฺฒนฺติ
ตํ กิสฺส เหตุ เอวํ เหตํ ภิกฺขเว โหติยถาตํ วิทฺทสุโนติ ฯ
     [๕๒๖]   กตมญฺจ   ภิกฺขเว   ธมฺมสมาทานํ   ปจฺจุปฺปนฺนทุกฺขญฺเจว
อายติญฺจ   ทุกฺขวิปากํ   ฯ   อิธ   ภิกฺขเว   เอกจฺโจ  สหาปิ  ทุกฺเขน
สหาปิ    โทมนสฺเสน    ปาณาติปาตี    โหติ   ปาณาติปาตปจฺจยา   จ
ทุกฺขํ   โทมนสฺสํ  ปฏิสํเวเทติ  ฯ  สหาปิ  ทุกฺเขน   สหาปิ  โทมนสฺเสน
อทินฺนาทายี  โหติ  อทินฺนาทานปจฺจยา  จ  ทุกฺขํ  โทมนสฺสํ ปฏิสํเวเทติ ฯ
สหาปิ     ทุกฺเขน     สหาปิ    โทมนสฺเสน    กาเมสุ    มิจฺฉาจารี
โหติ   กาเมสุ   มิจฺฉาจารปจฺจยา  จ  ทุกฺขํ  โทมนสฺสํ  ปฏิสํเวเทติ  ฯ
สหาปิ   ทุกฺเขน   สหาปิ  โทมนสฺเสน  มุสาวาที  โหติ  มุสาวาทปจฺจยา
จ    ทุกฺขํ    โทมนสฺสํ   ปฏิสํเวเทติ   ฯ   สหาปิ   ทุกฺเขน   สหาปิ
โทมนสฺเสน   ปิสุณวาโจ   โหติ   ปิสุณวาจปจฺจยา   จ  ทุกฺขํ  โทมนสฺสํ
ปฏิสํเวเทติ   ฯ  สหาปิ  ทุกฺเขน  สหาปิ  โทมนสฺเสน  ผรุสวาโจ  โหติ
ผรุสวาจปจฺจยา   จ   ทุกฺขํ  โทมนสฺสํ  ปฏิสํเวเทติ  ฯ  สหาปิ  ทุกฺเขน
สหาปิ    โทมนสฺเสน    สมฺผปฺปลาปี    โหติ   สมฺผปฺปลาปปจฺจยา   จ
ทุกฺขํ   โทมนสฺสํ   ปฏิสํเวเทติ  ฯ  สหาปิ  ทุกฺเขน  สหาปิ  โทมนสฺเสน
