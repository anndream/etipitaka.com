ปจฺจตฺตํ    สมถํ   ลภามิ   ปจฺจตฺตํ   นิพฺพุตฺตินฺติ   ฯ   อิทมสฺส   ทุติยํ
ญาณํ อธิคตํ โหติ อริยํ โลกุตฺตรํ อสาธารณํ ปุถุชฺชเนหิ ฯ
     [๕๔๕]   ปุน   จปรํ   ภิกฺขเว   อริยสาวโก   อิติ  ปฏิสญฺจิกฺขติ
ยถารูปายาหํ   ทิฏฺฐิยา   สมนฺนาคโต   อตฺถิ   นุ   โข   อิติ  พหิทฺธา
อญฺโญ  สมโณ  วา  พฺราหฺมโณ  วา  ตถารูปาย  ทิฏฺฐิยา สมนฺนาคโตติ ฯ
โส     เอวํ     ปชานาติ    ยถารูปายาหํ    ทิฏฺฐิยา    สมนฺนาคโต
นตฺถิ   อิโต   พหิทฺธา  อญฺโญ  สมโณ  วา  พฺราหฺมโณ  วา  ตถารูปาย
ทิฏฺฐิยา    สมนฺนาคโตติ   ฯ   อิทมสฺส   ตติยํ   ญาณํ   อธิคตํ   โหติ
อริยํ โลกุตฺตรํ อสาธารณํ ปุถุชฺชเนหิ ฯ
     [๕๔๖]   ปุน   จปรํ   ภิกฺขเว   อริยสาวโก   อิติ  ปฏิสญฺจิกฺขติ
ยถารูปาย    ธมฺมตาย   ทิฏฺฐิสมฺปนฺโน   ปุคฺคโล   สมนฺนาคโต   อหมฺปิ
ตถารูปาย  ธมฺมตาย  สมนฺนาคโตติ  ฯ  กถํรูปาย  จ  ภิกฺขเว  ธมฺมตาย
ทิฏฺฐิสมฺปนฺโน    ปุคฺคโล    สมนฺนาคโต    ธมฺมตา    เอสา   ภิกฺขเว
ทิฏฺฐิสมฺปนฺนสฺส    ปุคฺคลสฺส    กิญฺจาปิ    ตถารูปึ   อาปตฺตึ   อาปชฺชติ
ยถารูปาย   อาปตฺติยา   วุฏฺฐานํ   ปญฺญายติ   อถ   โข  นํ  ขิปฺปเมว
สตฺถริ   วา   วิญฺญูสุ  วา  สพฺรหฺมจารีสุ  เทเสติ  วิวรติ  อุตฺตานีกโรติ
เทเสตฺวา    วิวริตฺวา   อุตฺตานีกตฺวา   อายตึ   สํวรํ   อาปชฺชติ   ฯ
เสยฺยถาปิ   ภิกฺขเว   ทหโร  กุมาโร  มนฺโท  อุตฺตานเสยฺยโก  หตฺเถน
วา   ปาเทน   วา  องฺคารํ  อกฺกมิตฺวา  ขิปฺปเมว  ปฏิสํหรติ  เอวเมว
โข   ภิกฺขเว   ธมฺมตา   เอสา   ทิฏฺฐิสมฺปนฺนสฺส   ปุคฺคลสฺส   กิญฺจาปิ
