ปุคฺคโล   สมนฺนาคโต   อหมฺปิ   ตถารูปาย  ธมฺมตาย  สมนฺนาคโตติ  ฯ
อิทมสฺส   ปญฺจมํ   ญาณํ   อธิคตํ   โหติ   อริยํ   โลกุตฺตรํ  อสาธารณํ
ปุถุชฺชเนหิ ฯ
     [๕๔๘]   ปุน   จปรํ   ภิกฺขเว   อริยสาวโก   อิติ  ปฏิสญฺจิกฺขติ
ยถารูปาย    พลตาย    ทิฏฺฐิสมฺปนฺโน   ปุคฺคโล   สมนฺนาคโต   อหมฺปิ
ตถารูปาย   พลตาย   สมนฺนาคโตติ  ฯ  กถํรูปาย  จ  ภิกฺขเว  พลตาย
ทิฏฺฐิสมฺปนฺโน    ปุคฺคโล    สมนฺนาคโต    พลตา    เอสา    ภิกฺขเว
ทิฏฺฐิสมฺปนฺนสฺส     ปุคฺคลสฺส     ยํ     ตถาคตปฺปเวทิเต    ธมฺมวินเย
เทสิยมาเน  อฏฺฐิกตฺวา  ๑  มนสิกตฺวา  สพฺพเจตโส  ๒ สมนฺนาหริตฺวา
โอหิตโสโต   ธมฺมํ   สุณาติ   ฯ   โส   เอวํ   ปชานาติ   ยถารูปาย
พลตาย    ทิฏฺฐิสมฺปนฺโน    ปุคฺคโล   สมนฺนาคโต   อหมฺปิ   ตถารูปาย
พลตาย    สมนฺนาคโตติ   ฯ   อิทมสฺส   ฉฏฺฐํ   ญาณํ   อธิคตํ   โหติ
อริยํ โลกุตฺตรํ อสาธารณํ ปุถุชฺชเนหิ ฯ
     [๕๔๙]   ปุน   จปรํ   ภิกฺขเว   อริยสาวโก   อิติ  ปฏิสญฺจิกฺขติ
ยถารูปาย    พลตาย    ทิฏฺฐิสมฺปนฺโน   ปุคฺคโล   สมนฺนาคโต   อหมฺปิ
ตถารูปาย   พลตาย   สมนฺนาคโตติ  ฯ  กถํรูปาย  จ  ภิกฺขเว  พลตาย
ทิฏฺฐิสมฺปนฺโน    ปุคฺคโล    สมนฺนาคโต    พลตา    เอสา    ภิกฺขเว
ทิฏฺฐิสมฺปนฺนสฺส     ปุคฺคลสฺส     ยํ     ตถาคตปฺปเวทิเต    ธมฺมวินเย
เทสิยมาเน   ลภติ   อตฺถเวทํ   ลภติ   ธมฺมเวทํ   ลภติ   ธมฺมูปสญฺหิตํ
ปามุชฺชํ   ฯ   โส   เอวํ  ปชานาติ  ยถารูปาย  พลตาย  ทิฏฺฐิสมฺปนฺโน
#๑ ม. อฏฺฐึกตฺวา ฯ ๒ ม. สพฺพเจตสา ฯ
