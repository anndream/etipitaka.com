รกฺขติ   จกฺขุนฺทฺริยํ   จกฺขุนฺทฺริเย   น   สํวรํ  อาปชฺชติ  โสเตน  สทฺทํ
สุตฺวา  ...  ฆาเนน  คนฺธํ   ฆายิตฺวา  ... ชิวฺหาย รสํ สายิตฺวา ...
กาเยน   โผฏฺฐพฺพํ   ผุสิตฺวา  ...  มนสา  ธมฺมํ  วิญฺญาย  นิมิตฺตคฺคาหี
โหติ   อนุพฺยญฺชนคฺคาหี   ยตฺวาธิกรณเมนํ   มนินฺทฺริยํ   อสํวุตํ   วิหรนฺตํ
อภิชฺฌาโทมนสฺสา    ปาปกา   อกุสลา   ธมฺมา   อนฺวาสฺสเวยฺยุํ   ตสฺส
สํวราย   น   ปฏิปชฺชติ   น   รกฺขติ   มนินฺทฺริยํ  มนินฺทฺริเย  น  สํวรํ
อาปชฺชติ   เอวํ   โข  ภิกฺขเว  ภิกฺขุ  น  วณํ  ปฏิจฺฉาเทตา  โหติ  ฯ
กถญฺจ   ภิกฺขเว   ภิกฺขุ  น  ธูมํ  กตฺตา  โหติ  ฯ  อิธ  ภิกฺขเว  ภิกฺขุ
ยถาสุตํ   ยถาปริยตฺตํ   ธมฺมํ   น   วิตฺถาเรน  ปเรสํ  เทเสตา  โหติ
เอวํ   โข   ภิกฺขเว  ภิกฺขุ  น  ธูมํ  กตฺตา  โหติ  ฯ  กถญฺจ  ภิกฺขเว
ภิกฺขุ   น   ติตฺถํ   ชานาติ   ฯ   อิธ  ภิกฺขเว  ภิกฺขุ  เย  เต  ภิกฺขู
พหุสฺสุตา   อาคตาคมา   ธมฺมธรา  วินยธรา  มาติกาธรา  เต  กาเลน
กาลํ    อุปสงฺกมิตฺวา    น   ปริปุจฺฉติ   น   ปริปญฺหติ   อิทํ   ภนฺเต
กถํ   อิมสฺส   โก   อตฺโถติ   ตสฺส   เต   อายสฺมนฺโต   อวิวฏญฺเจว
น   วิวรนฺติ   อนุตฺตานีกตญฺจ   น   อุตฺตานีกโรนฺติ   อเนกวิหิเตสุ   จ
กงฺขฏฺฐานิเยสุ   ธมฺเมสุ   กงฺขํ   น  ปฏิวิโนเทนฺติ  เอวํ  โข  ภิกฺขเว
ภิกฺขุ  น  ติตฺถํ  ชานาติ  ฯ  กถญฺจ  ภิกฺขเว  ภิกฺขุ  น  ปีตํ  ชานาติ ฯ
อิธ  ภิกฺขเว  ภิกฺขุ  ตถาคตปฺปเวทิเต  ธมฺมวินเย  เทสิยมาเน  น  ลภติ
ธมฺมเวทํ    น   ลภติ   อตฺถเวทํ   น   ลภติ   ธมฺมูปสญฺหิตํ   ปามุชฺชํ
เอวํ   โข  ภิกฺขเว  ภิกฺขุ  น  ปีตํ  ชานาติ  ฯ  กถญฺจ  ภิกฺขเว  ภิกฺขุ
