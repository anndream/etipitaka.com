ธมฺเมสุ ธมฺมานุปสฺสี วิหรติ จตูสุ อริยสจฺเจสุ ฯ ๑
     [๑๕๑]  โย  หิ  โกจิ  ภิกฺขเว  อิเม  จตฺตาโร สติปฏฺฐาเน เอวํ
ภาเวยฺย    สตฺต    วสฺสานิ   ตสฺส   ทฺวินฺนํ   ผลานํ   อญฺญตรํ   ผลํ
ปาฏิกงฺขํ   ทิฏฺเฐว   ธมฺเม  อญฺญา  สติ  วา  อุปาทิเสเส  อนาคามิตา
ติฏฺฐนฺตุ   ภิกฺขเว   สตฺต   วสฺสานิ   ฯ  โย  หิ  โกจิ  ภิกฺขเว  อิเม
จตฺตาโร   สติปฏฺฐาเน   เอวํ   ภาเวยฺย   ฉ  วสฺสานิ  ปญฺจ  วสฺสานิ
จตฺตาริ  วสฺสานิ  ตีณิ  วสฺสานิ  เทฺว  วสฺสานิ  เอกํ  วสฺสํ  ... ติฏฺฐตุ
ภิกฺขเว   เอกํ   วสฺสํ   ฯ   โย   หิ  โกจิ  ภิกฺขเว  อิเม  จตฺตาโร
สติปฏฺฐาเน   เอวํ   ภาเวยฺย   สตฺต   มาสานิ   ตสฺส  ทฺวินฺนํ  ผลานํ
อญฺญตรํ   ผลํ  ปาฏิกงฺขํ  ทิฏฺเฐว  ธมฺเม  อญฺญา  สติ  วา  อุปาทิเสเส
อนาคามิตา    ติฏฺฐนฺตุ    ภิกฺขเว    สตฺต    มาสานิ   ฯ   โย   หิ
โกจิ  ภิกฺขเว  อิเม  จตฺตาโร  สติปฏฺฐาเน  เอวํ  ภาเวยฺย  ฉ มาสานิ
ปญฺจ  มาสานิ  จตฺตาริ  มาสานิ  ตีณิ  มาสานิ  เทฺว มาสานิ [๒] มาสํ
อฑฺฒมาสํ  ...  ติฏฺฐตุ  ภิกฺขเว  อฑฺฒมาโส  ฯ  โย  หิ  โกจิ  ภิกฺขเว
อิเม   จตฺตาโร   สติปฏฺฐาเน   เอวํ  ภาเวยฺย  สตฺตาหํ  ตสฺส  ทฺวินฺนํ
ผลานํ    อญฺญตรํ    ผลํ   ปาฏิกงฺขํ   ทิฏฺเฐว   ธมฺเม   อญฺญา   สติ
วา อุปาทิเสเส อนาคามิตา ฯ
     [๑๕๒]   เอกายโน   อยํ   ภิกฺขเว   มคฺโค  สตฺตานํ  วิสุทฺธิยา
โสกปริเทวานํ    สมติกฺกมาย   ทุกฺขโทมนสฺสานํ   อตฺถงฺคมาย   ญายสฺส
#๑ ปาฐนฺตเร ปุน สจฺจปพฺพํ ฯ ธมฺมานุปสฺสนาสติปฏฺฐานนฺติ ทิสฺสนฺติ ฯ
#๒ โป. ม. เอกํ ฯ
