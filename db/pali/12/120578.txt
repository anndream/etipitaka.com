ภควา  สฺวากฺขาโต ภควตา ธมฺโม สุปฏิปนฺโน สงฺโฆติ ฯ สมฺมาพฺยากรมาโน
ภิกฺขเว    ภิกฺขุ    เอวํ    พฺยากเรยฺย    อิธาหํ    อาวุโส    เยน
ภควา   เตนุปสงฺกมึ   ธมฺมสฺสวนาย   ตสฺส  เม  ภควา  ธมฺมํ  เทเสติ
อุตฺตรุตฺตรึ   ปณีตปณีตํ   กณฺห  สุกฺกสปฺปฏิภาคํ  ยถา  ยถา  เม  อาวุโส
ภควา   ธมฺมํ   เทเสติ   อุตฺตรุตฺตรึ   ปณีตปณีตํ   กณฺห  สุกฺกสปฺปฏิภาคํ
ตถา  ตถาหํ  ตสฺมึ  ธมฺเม  อภิญฺญาย  อิเธกจฺจํ  ธมฺมํ  ธมฺเมสุ นิฏฺฐงฺคมํ
สตฺถริ   ปสีทึ   สมฺมาสมฺพุทฺโธ   ภควา   สฺวากฺขาโต   ภควตา  ธมฺโม
สุปฏิปนฺโน สงฺโฆติ ฯ
     [๕๓๙]   ยสฺสกสฺสจิ   ภิกฺขเว  อิเมหิ  อากาเรหิ  อิเมหิ  ปเทหิ
อิเมหิ    พฺยญฺชเนหิ    ตถาคเต   สทฺธา   นิวิฏฺฐา   โหติ   มูลชาตา
ปติฏฺฐาชาตา  ๑  อยํ  วุจฺจติ  ภิกฺขเว  อาการวตี  สทฺธา  ทสฺสนมูลิกา
ทฬฺหา   อสํหาริยา   สมเณน   วา   พฺราหฺมเณน   วา   เทเวน  วา
มาเรน  วา  พฺรหฺมุนา  วา  เกนจิ  วา  โลกสฺมึ  ฯ  เอวํ โข ภิกฺขเว
ตถาคเต   ธมฺมสมนฺเนสนา   โหติ   เอวญฺจ   ปน   ตถาคโต  ธมฺมโต
สุสมนฺนิฏฺโฐ โหตีติ ฯ
     อิทมโวจ    ภควา    อตฺตมนา   เต   ภิกฺขู   ภควโต   ภาสิตํ
อภินนฺทุนฺติ ฯ
                  วีมํสกสุตฺตํ นิฏฺฐิตํ สตฺตมํ ฯ
                      _____________
#ม. ปติฏฺฐิตา ฯ
