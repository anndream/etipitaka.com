ปริพฺพาชกา   เอวํ   พฺยากเรยฺยุํ  วีตราคสฺสาวุโส  สา  นิฏฺฐา  น  สา
นิฏฺฐา   สราคสฺสาติ   ฯ   สา   ปนาวุโส   นิฏฺฐา   สโทสสฺส  อุทาหุ
วีตโทสสฺสาติ    ฯ    สมฺมา    พฺยากรมานา    ภิกฺขเว   อญฺญติตฺถิยา
ปริพฺพาชกา   เอวํ   พฺยากเรยฺยุํ  วีตโทสสฺสาวุโส  สา  นิฏฺฐา  น  สา
นิฏฺฐา   สโทสสฺสาติ   ฯ   สา   ปนาวุโส   นิฏฺฐา   สโมหสฺส  อุทาหุ
วีตโมหสฺสาติ    ฯ    สมฺมา    พฺยากรมานา    ภิกฺขเว   อญฺญติตฺถิยา
ปริพฺพาชกา   เอวํ   พฺยากเรยฺยุํ   วีตโมหสฺสาวุโส   สา   นิฏฺฐา   น
สา   นิฏฺฐา   สโมหสฺสาติ  ฯ  สา  ปนาวุโส  นิฏฺฐา  สตณฺหสฺส  อุทาหุ
วีตตณฺหสฺสาติ    ฯ    สมฺมา    พฺยากรมานา    ภิกฺขเว   อญฺญติตฺถิยา
ปริพฺพาชกา   เอวํ   พฺยากเรยฺยุํ   วีตตณฺหสฺสาวุโส   สา   นิฏฺฐา   น
สา   นิฏฺฐา   สตณฺหสฺสาติ   ฯ   สา   ปนาวุโส  นิฏฺฐา  สอุปาทานสฺส
อุทาหุ   อนุปาทานสฺสาติ  ฯ  สมฺมา  พฺยากรมานา  ภิกฺขเว  อญฺญติตฺถิยา
ปริพฺพาชกา      เอวํ     พฺยากเรยฺยุํ     อนุปาทานสฺสาวุโส     สา
นิฏฺฐา   น   สา  นิฏฺฐา  สอุปาทานสฺสาติ  ฯ  สา  ปนาวุโส  วิทฺทสุโน
อุทาหุ   อวิทฺทสุโนติ   ฯ   สมฺมา   พฺยากรมานา  ภิกฺขเว  อญฺญติตฺถิยา
ปริพฺพาชกา   เอวํ   พฺยากเรยฺยุํ   วิทฺทสุโน   อาวุโส  สา  นิฏฺฐา  น
สา  นิฏฺฐา  อวิทฺทสุโนติ  ฯ  สา  ปนาวุโส  นิฏฺฐา  อนุรุทฺธปฺปฏิวิรุทฺธสฺส
อุทาหุ   อนนุรุทฺธปฺปฏิวิรุทฺธสฺสาติ   ฯ   สมฺมา   พฺยากรมานา   ภิกฺขเว
อญฺญติตฺถิยา   ปริพฺพาชกา  เอวํ  พฺยากเรยฺยุํ  อนนุรุทฺธปฺปฏิ-
วิรุทฺธสฺสาวุโส  สา   นิฏฺฐา   น   สา   นิฏฺฐา   อนุรุทฺธปฺปฏิวิรุทฺธสฺสาติ  ฯ
