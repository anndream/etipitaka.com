                   สุขินฺทฺริยวคฺโค จตุตฺโถ
     [๙๑๔]   ปญฺจิมานิ   ภิกฺขเว   อินฺทฺริยานิ  ฯ  กตมานิ  ปญฺจ  ฯ
สุขินฺทฺริยํ       ทุกฺขินฺทฺริยํ       โสมนสฺสินฺทฺริยํ       โทมนสฺสินฺทฺริยํ
อุเปกฺขินฺทฺริยํ ฯ อิมานิ โข ภิกฺขเว ปญฺจินฺทฺริยานีติ ฯ
     [๙๑๕]  ปญฺจิมานิ  ภิกฺขเว  อินฺทฺริยานิ ฯ กตมานิ ปญฺจ ฯ สุขินฺทฺริยํ
ทุกฺขินฺทฺริยํ โสมนสฺสินฺทฺริยํ โทมนสฺสินฺทฺริยํ อุเปกฺขินฺทฺริยํ ฯ
     [๙๑๖]  ยโต  โข  ภิกฺขเว  อริยสาวโก อิเมสํ ปญฺจนฺนํ อินฺทฺริยานํ
สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ     นิสฺสรณญฺจ
ยถาภูตํ   ปชานาติ   ฯ  อยํ  วุจฺจติ  ภิกฺขเว  อริยสาวโก  โสตาปนฺโน
อวินิปาตธมฺโม นิยโต สมฺโพธิปรายโนติ ฯ
     [๙๑๗]  ปญฺจิมานิ  ภิกฺขเว  อินฺทฺริยานิ ฯ กตมานิ ปญฺจ ฯ สุขินฺทฺริยํ
ทุกฺขินฺทฺริยํ โสมนสฺสินฺทฺริยํ โทมนสฺสินฺทฺริยํ อุเปกฺขินฺทฺริยํ ฯ
     [๙๑๘]   ยโต   โข  ภิกฺขเว  ภิกฺขุ  อิเมสํ  ปญฺจนฺนํ  อินฺทฺริยานํห
สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ     นิสฺสรณญฺจ
ยถาภูตํ   วิทิตฺวา   อนุปาทา   วิมุตฺโต  โหติ  ฯ  อยํ  วุจฺจติ  ภิกฺขเว
ภิกฺขุ  อรหํ  ขีณาสโว  วุสิตวา  กตกรณีโย  โอหิตภาโร  อนุปฺปตฺตสทตฺโถ
ปริกฺขีณภวสญฺโญชโน สมฺมทญฺญาวิมุตฺโตติ ฯ
     [๙๑๙]  ปญฺจิมานิ  ภิกฺขเว  อินฺทฺริยานิ ฯ กตมานิ ปญฺจ ฯ สุขินฺทฺริยํ
ทุกฺขินฺทฺริยํ โสมนสฺสินฺทฺริยํ โทมนสฺสินฺทฺริยํ อุเปกฺขินฺทฺริยํ ฯ
