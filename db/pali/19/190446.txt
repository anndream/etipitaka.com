สมฺผปฺปลาปา   เวรมณิยา   สมาทเปติ   สมฺผปฺปลาปา   เวรมณิยา   จ
วณฺณํ ภาสติ ฯ เอวมสฺสายํ วจีสมาจาโร ติโกฏิปริสุทฺโธ โหติ ฯ
     [๑๔๖๖]  โส  พุทฺเธ  อเวจฺจปฺปสาเทน  สมนฺนาคโต  โหติ  อิติปิ
โส  ภควา  ฯเปฯ  สตฺถา  เทวมนุสฺสานํ  พุทฺโธ ภควาติ ฯ ธมฺเม สงฺเฆ
อเวจฺจปฺปสาเทน   สมนฺนาคโต   โหติ  สุปฏิปนฺโน  ภควโต  สาวกสงฺโฆ
ฯเปฯ   อนุตฺตรํ   ปุญฺญกฺเขตฺตํ   โลกสฺสาติ   ฯ   อริยกนฺเตหิ   สีเลหิ
สมนฺนาคโต    โหติ   อกฺขณฺเฑหิ   อจฺฉิทฺเทหิ   อสพเลหิ   อกมฺมาเสหิ
ภุชิสฺเสหิ วิญฺญูปสตฺเถหิ อปรามฏฺเฐหิ สมาธิสํวตฺตนิเกหิ ฯ
     [๑๔๖๗]   ยโต   โข   คหปตโย   อริยสาวโก   อิเมหิ  สตฺตหิ
สทฺธมฺเมหิ   สมนฺนาคโต   โหติ   อิเมหิ   จตูหิ   อากงฺขิเยหิ  ฐาเนหิ
โส    อากงฺขมาโน    อตฺตนาว   อตฺตานํ   พฺยากเรยฺย   ขีณนิรโยมฺหิ
ขีณติรจฺฉานโยนิโย     ๑     ขีณปิตฺติวิสโย     ขีณาปายทุคฺคติวินิปาโต
โสตาปนฺโนหมสฺมิ อวินิปาตธมฺโม นิยโต สมฺโพธิปรายโนติ ฯ
     [๑๔๖๘]    เอวํ   วุตฺเต   เวฬุทฺวาเรยฺยกา   พฺราหฺมณคหปติกา
ภควนฺตํ   เอตทโวจุํ   อภิกฺกนฺตํ   โภ   โคตม   ฯเปฯ   เอเต   มยํ
ภวนฺตํ    โคตมํ    สรณํ   คจฺฉาม   ธมฺมญฺจ   ภิกฺขุสงฺฆญฺจ   อุปาสเก
โน ภวํ โคตโม ธาเรตุ อชฺชตคฺเค ปาณุเปเต สรณงฺคเตติ ฯ
     [๑๔๖๙]   เอวมฺเม   สุตํ   เอกํ  สมยํ  ภควา  ญาติเก  วิหรติ
คิญฺชกาวสเถ    ฯ   อถ   โข   อายสฺมา   อานนฺโท   เยน   ภควา
#๑ ม. ขีณติรจฺฉานโยนิ ฯ เอวมุปริ ฯ ยุ. ...โยนิโก ฯ
