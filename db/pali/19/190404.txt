     [๑๓๔๔]  ตสฺมา  ติห  ภิกฺขเว  ภิกฺขุ  เจปิ  อากงฺเขยฺย  สพฺพโส
อากิญฺจญฺญายตนํ     สมติกฺกมฺม     เนวสญฺญานาสญฺญายตนํ    อุปสมฺปชฺช
วิหเรยฺยนฺติ อยเมว อานาปานสฺสติสมาธิ สาธุกํ มนสิกาตพฺโพ ฯ
     [๑๓๔๕]  ตสฺมา  ติห  ภิกฺขเว  ภิกฺขุ  เจปิ  อากงฺเขยฺย  สพฺพโส
เนวสญฺญานาสญฺญายตนํ    สมติกฺกมฺม    สญฺญาเวทยิตนิโรธํ    อุปสมฺปชฺช
วิหเรยฺยนฺติ อยเมว อานาปานสฺสติสมาธิ สาธุกํ มนสิกาตพฺโพ ฯ
     [๑๓๔๖]  เอวํ  ภาวิเต  โข  ภิกฺขเว อานาปานสฺสติสมาธิมฺหิ เอวํ
พหุลีกเต   สุขญฺเจ   เวทนํ   เวทยติ   ๑   สา  อนิจฺจาติ  ปชานาติ
อนชฺโฌสิตาติ    ปชานาติ    อนภินนฺทิตาติ    ปชานาติ   ฯ   ทุกฺขญฺเจ
เวทนํ   เวทยติ   สา   อนิจฺจาติ   ปชานาติ   อนชฺโฌสิตาติ  ปชานาติ
อนภินนฺทิตาติ   ปชานาติ   ฯ   อทุกฺขมสุขญฺเจ   เวทนํ   เวทยติ   สา
อนิจฺจาติ     ปชานาติ     อนชฺโฌสิตาติ     ปชานาติ    อนภินนฺทิตาติ
ปชานาติ  ฯ  โส  สุขํ  เจ  เวทนํ  เวทยติ  วิสํยุตฺโต  นํ  เวทยติ  ฯ
ทุกฺขํ   เจ   เวทนํ   เวทยติ   วิสํยุตฺโต   นํ  เวทยติ  ฯ  อทุกฺขมสุขํ
เจ   เวทนํ   เวทยติ   วิสํยุตฺโต   นํ  เวทยติ  ฯ  โส  กายปริยนฺติกํ
เวทนํ  เวทยมาโน  ๒  กายปริยนฺติกํ  เวทนํ  เวทยามีติ  ๓ ปชานาติ
ชีวิตปริยนฺติกํ   เวทนํ   เวทยมาโน   ชีวิตปริยนฺติกํ   เวทนํ  เวทยามีติ
ปชานาติ  กายสฺส  เภทา  อุทฺธํ  ชีวิตปริยาทานา  อิเธว  สพฺพเวทยิตานิ
อนภินนฺทิตานิ สีติภวิสฺสนฺตีติ ปชานาติ ฯ
     [๑๓๔๗]   เสยฺยถาปิ   ภิกฺขเว  เตลญฺจ  ปฏิจฺจ  วฏฺฏิญฺจ  ปฏิจฺจ
#๑-๒ โป. ยุ. สพฺพตฺถ เวทิยติ ฯ เวทิยมาโน ฯ ๓ โป. ยุ. เวทิยามีติ ฯ เอวมุปริ ฯ
