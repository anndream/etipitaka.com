อจฺฉริยํ   วต   โภ  อพฺภุตํ  วต  โภ  เอตฺถทานิ  โก  น  โสตาปนฺโน
ภวิสฺสติ   ฯ   ยตฺร  หิ  นาม  สรกานิ  สกฺโก  กาลกโต  โส  ภควตา
พฺยากโต   โสตาปนฺโน   อวินิปาตธมฺโม   นิยโต   สมฺโพธิปรายโนติ  ฯ
สรกานิ สกฺโก สิกฺขาทุพฺพลฺยมาปาทิ มชฺชปานํ อาปายีติ ฯ
     [๑๕๒๙]   โย   โส   มหานาม  ทีฆรตฺตํ  อุปาสโก  พุทฺธํ  สรณํ
คโต   ธมฺมํ   สรณํ   คโต   สงฺฆํ   สรณํ   คโต   โส  กถํ  วินิปาตํ
คจฺเฉยฺย   ฯ   ยญฺหิ  ตํ  มหานาม  สมฺมา  วทมาโน  วเทยฺย  ทีฆรตฺตํ
อุปาสโก    พุทฺธํ   สรณํ   คโต   ธมฺมํ   สรณํ   คโต   สงฺฆํ   สรณํ
คโตติ   ฯ   สรกานึ   ๑   สกฺกํ  สมฺมา  วทมาโน  วเทยฺย  สรกานิ
มหานาม    สกฺโก   ทีฆรตฺตํ   อุปาสโก   พุทฺธํ   สรณํ   คโต   ธมฺมํ
สรณํ คโต สงฺฆํ สรณํ คโต โส กถํ วินิปาตํ คจฺเฉยฺย ฯ
     [๑๕๓๐]  อิธ  มหานาม  เอกจฺโจ ปุคฺคโล พุทฺเธ อเวจฺจปฺปสาเทน
สมนฺนาคโต     โหติ     อิติปิ     โส    ภควา    ฯเปฯ    สตฺถา
เทวมนุสฺสานํ   พุทฺโธ   ภควาติ   ฯ   ธมฺเม   สงฺเฆ   ฯ  หาสปญฺโญ
ชวนปญฺโญ  วิมุตฺติยา  จ  สมนฺนาคโต  ฯ  โส  อาสวานํ  ขยา  อนาสวํ
เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ  อภิญฺญา  สจฺฉิกตฺวา
อุปสมฺปชฺช   วิหรติ   ฯ   อยมฺปิ   โข   มหานาม   ปุคฺคโล  ปริมุตฺโต
นิรยา   ปริมุตฺโต   ติรจฺฉานโยนิยา   ปริมุตฺโต   ปิตฺติวิสยา   ปริมุตฺโต
อปายทุคฺคติวินิปาตา ฯ
     [๑๕๓๑] อิธ ปน มหานาม เอกจฺโจ ปุคฺคโล พุทฺเธ อเวจฺจปฺ-
#๑ ม. สรณานิ ฯ ยุ. สรกานิ ฯ
