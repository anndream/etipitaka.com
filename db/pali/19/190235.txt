โลกํ อภิชานามีติ ฯ
     [๗๘๗]  เอกํ  สมยํ  อายสฺมา  อานนฺโท ราชคเห วิหรติ เวฬุวเน
กลนฺทกนิวาเป  ฯ  เตน  โข  ปน  สมเยน  สิริวฑฺโฒ  คหปติ อาพาธิโก
โหติ   ทุกฺขิโต   พาฬฺหคิลาโน  ฯ  อถ  โข  สิริวฑฺโฒ  คหปติ  อญฺญตรํ
ปุริสํ   อามนฺเตสิ   เอหิ   ตฺวํ   อมฺโภ   ปุริส  เยนายสฺมา  อานนฺโท
เตนุปสงฺกม    อุปสงฺกมิตฺวา    มม   วจเนน   อายสฺมโต   อานนฺทสฺส
ปาเท   สิรสา   วนฺท   สิริวฑฺโฒ   ภนฺเต  คหปติ  อาพาธิโก  ทุกฺขิโต
พาฬฺหคิลาโน   โส   อายสฺมโต   อานนฺทสฺส   ปาเท   สิรสา  วนฺทตีติ
เอวญฺจ  วเทหิ  สาธุ  กิร  ภนฺเต  อายสฺมา  อานนฺโท  เยน สิริวฑฺฒสฺส
คหปติสฺส     นิเวสนํ    เตนุปสงฺกมตุ    อนุกมฺปํ    อุปาทายาติ    ฯ
เอวํ   ภนฺเตติ   โข   โส   ปุริโส   สิริวฑฺฒสฺส  คหปติสฺส  ปฏิสฺสุตฺวา
เยนายสฺมา     อานนฺโท    เตนุปสงฺกมิ    อุปสงฺกมิตฺวา    อายสฺมนฺตํ
อานนฺทํ    อภิวาเทตฺวา    เอกมนฺตํ   นิสีทิ   ฯ   เอกมนฺตํ   นิสินฺโน
โข    โส    ปุริโส    อายสฺมนฺตํ    อานนฺทํ   เอตทโวจ   สิริวฑฺโฒ
ภนฺเต   คหปติ   อาพาธิโก   ทุกฺขิโต   พาฬฺหคิลาโน   โส  อายสฺมโต
อานนฺทสฺส    ปาเท   สิรสา   วนฺทติ   เอวญฺจ   วเทติ   สาธุ   กิร
ภนฺเต   อายสฺมา   อานนฺโท   เยน   สิริวฑฺฒสฺส   คหปติสฺส   นิเวสนํ
เตนุปสงฺกมตุ   อนุกมฺปํ   อุปาทายาติ   ฯ   อธิวาเสสิ  โข   อายสฺมา
อานนฺโท ตุณฺหีภาเวน ฯ
     [๗๘๘]  อถ  โข  อายสฺมา  อานนฺโท ปุพฺพณฺหสมยํ ๑ นิวาเสตฺวา
#๑ ยุ. อยํ ปาโฐ  นตฺถิ ฯ
