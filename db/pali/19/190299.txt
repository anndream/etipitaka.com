เตนาหํ    เอตรหิ    กาเยน   จ   ผุสิตฺวา   วิหรามิ   ปญฺญาย   จ
อติวิชฺฌ ๑ ปสฺสามีติ ฯ
     [๑๐๑๖] ยา หิสฺส ภนฺเต สทฺธา ตทสฺส สทฺธินฺทฺริยนฺติ ฯ
     [๑๐๑๗]  สาธุ  สาธุ  สารีปุตฺต  โย  โส  สารีปุตฺต  อริยสาวโก
ตถาคเต  เอกนฺตคโต  อภิปฺปสนฺโน  น  โส  ตถาคเต วา ตถาคตสาสเน
วา   กงฺเขยฺย   วา   วิจิกิจฺเฉยฺย   วา   ฯ   สทฺธสฺส  หิ  สารีปุตฺต
อริยสาวกสฺส   เอตํ   ปาฏิกงฺขํ   ยํ  อารทฺธวิริโย  วิหริสฺสติ  อกุสลานํ
ธมฺมานํ  ปหานาย  กุสลานํ  ธมฺมานํ  อุปสมฺปทาย  ถามวา  ทฬฺหปรกฺกโม
อนิกฺขิตฺตธุโร กุสเลสุ ธมฺเมสุ ฯ
     [๑๐๑๘]  ยํ  หิสฺส  สารีปุตฺต  วิริยํ  ตทสฺส  วิริยินฺทฺริยํ ฯ สทฺธสฺส
หิ    สารีปุตฺต   อริยสาวกสฺส   อารทฺธวิริยสฺส   เอตํ   ปาฏิกงฺขํ   ยํ
สติมา    ภวิสฺสติ    ปรเมน    สติเนปกฺเกน   สมนฺนาคโต   จิรกตมฺปิ
จิรภาสิตมฺปิ สริตา อนุสฺสริตา ฯ
     [๑๐๑๙]   ยา   หิสฺส   สารีปุตฺต   สติ   ตทสฺส   สตินฺทฺริยํ  ฯ
สทฺธสฺส   หิ   สารีปุตฺต   อริยสาวกสฺส   อารทฺธวิริยสฺส  อุปฏฺฐิตสฺสติโน
เอตํ    ปาฏิกงฺขํ    ยํ   โวสฺสคฺคารมฺมณํ   กริตฺวา   ลภิสฺสติ   สมาธึ
ลภิสฺสติ จิตฺตสฺส เอกคฺคตํ ฯ
     [๑๐๒๐]   โย   หิสฺส  สารีปุตฺต  สมาธิ  ตทสฺส  สมาธินฺทฺริยํ  ฯ
สทฺธสฺส   หิ   สารีปุตฺต   อริยสาวกสฺส   อารทฺธวิริยสฺส  อุปฏฺฐิตสฺสติโน
#๑ ม. ปฏิวิชฺฌ ฯ
