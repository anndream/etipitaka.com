                    โอฆวคฺโค เตรสโม
     [๓๓๓]  สาวตฺถีนิทานํ  ฯ  จตฺตาโรเม  ภิกฺขเว  โอฆา  ฯ กตเม
จตฺตาโร   ฯ   กาโมโฆ   ภโวโฆ   ทิฏฺโฐโฆ   อวิชฺโชโฆ   ฯ  อิเม
โข ภิกฺขเว จตฺตาโร โอฆา ฯ
     [๓๓๔]    อิเมสํ   โข   ภิกฺขเว   จตุนฺนํ   โอฆานํ   อภิญฺญาย
ปริญฺญาย    ปริกฺขยาย   ปหานาย   ฯเปฯ   อยํ   อริโย   อฏฺฐงฺคิโก
มคฺโค ภาเวตพฺโพติ ฯ (ยถา เอสนา เอวํ วิตฺถาเรตพฺพํ) ฯ
     [๓๓๕]  สาวตฺถีนิทานํ  ฯ  จตฺตาโรเม  ภิกฺขเว  โยคา  ฯ กตเม
จตฺตาโร   ฯ  กามโยโค  ภวโยโค  ทิฏฺฐิโยโค  อวิชฺชาโยโค  ฯ  อิเม
โข ภิกฺขเว จตฺตาโร โยคา ฯ
     [๓๓๖]    อิเมสํ   โข   ภิกฺขเว   จตุนฺนํ   โยคานํ   อภิญฺญาย
ปริญฺญาย    ปริกฺขยาย   ปหานาย   ฯเปฯ   อยํ   อริโย   อฏฺฐงฺคิโก
มคฺโค ภาเวตพฺโพติ ฯ
     [๓๓๗]   สาวตฺถีนิทานํ  ฯ  จตฺตารีมานิ  ภิกฺขเว  อุปาทานานิ  ฯ
กตมานิ    จตฺตาริ    ฯ    กามูปาทานํ   ทิฏฺฐูปาทานํ   สีลพฺพตูปาทานํ
อตฺตวาทูปาทานํ ฯ อิมานิ โข ภิกฺขเว จตฺตาริ อุปาทานานิ ฯ
     [๓๓๘]   อิเมสํ   โข   ภิกฺขเว   จตุนฺนํ  อุปาทานานํ  อภิญฺญาย
ปริญฺญาย    ปริกฺขยาย   ปหานาย   ฯเปฯ   อยํ   อริโย   อฏฺฐงฺคิโก
มคฺโค ภาเวตพฺโพติ ฯ
