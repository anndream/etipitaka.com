ภูตมยํ เวยฺยากรณํ เอวํ วิตฺถาเรตพฺพํ) ฯ
     [๑๔๐๔]   อถ  โข  สมฺพหุลา  ภิกฺขู  เยน  ภควา  เตนุปสงฺกมึสุ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ  นิสีทึสุ  ฯ  เอกมนฺตํ
นิสินฺเน   โข   เต   ภิกฺขู  ภควา  เอตทโวจ  อตฺถิ  นุ  โข  ภิกฺขเว
เอกธมฺโม   ภาวิโต   พหุลีกโต   จตฺตาโร  ธมฺเม  ปริปูเรติ  จตฺตาโร
ธมฺมา   ภาวิตา   พหุลีกตา   สตฺต   ธมฺเม   ปริปูเรนฺติ  สตฺต  ธมฺมา
ภาวิตา   พหุลีกตา   เทฺว   ธมฺเม   ปริปูเรนฺตีติ   ฯ  ภควํมูลกา  โน
ภนฺเต   ธมฺมา   ฯเปฯ  ภควโต  สุตฺวา  ภิกฺขู  ธาเรสฺสนฺตีติ  ฯ  อตฺถิ
ภิกฺขเว   เอกธมฺโม   ภาวิโต   พหุลีกโต   จตฺตาโร  ธมฺเม  ปริปูเรติ
จตฺตาโร   ธมฺมา   ภาวิตา   พหุลีกตา  สตฺต  ธมฺเม  ปริปูเรนฺติ  สตฺต
ธมฺมา ภาวิตา พหุลีกตา เทฺว ธมฺเม ปริปูเรนฺติ ฯ
     [๑๔๐๕]   กตโม   จ   ภิกฺขเว   เอกธมฺโม  ภาวิโต  พหุลีกโต
จตฺตาโร   ธมฺเม   ปริปูเรติ   จตฺตาโร   ธมฺมา   ภาวิตา   พหุลีกตา
สตฺต   ธมฺเม   ปริปูเรนฺติ   สตฺต   ธมฺมา   ภาวิตา   พหุลีกตา  เทฺว
ธมฺเม  ปริปูเรนฺติ ฯ อานาปานสฺสติสมาธิ [๑] ภิกฺขเว เอกธมฺโม ภาวิโต
พหุลีกโต   จตฺตาโร   สติปฏฺฐาเน   ปริปูเรติ   จตฺตาโร   สติปฏฺฐานา
ภาวิตา   พหุลีกตา   สตฺต   โพชฺฌงฺเค   ปริปูเรนฺติ   สตฺต  โพชฺฌงฺคา
ภาวิตา   พหุลีกตา   วิชฺชาวิมุตฺตึ   ปริปูเรนฺตีติ   ฯเปฯ   (ยถา  ทุติยํ
เวยฺยากรณํ ตถา ภิกฺขูนํ กาตพฺพํ) ฯเปฯ
     [๑๔๐๖]    อานาปานสฺสติสมาธิ    ภิกฺขเว   ภาวิโต   พหุลีกโต
#๑ โป. โข ฯ
