มุตฺตจาโค   ปยตปาณี   โวสฺสคฺครโต   ยาจโยโค   ทานสํวิภาครโต  ฯ
เอตฺตาวตา โข มหานาม อุปาสโก จาคสมฺปนฺโน โหตีติ ฯ
     [๑๕๙๔]   กิตฺตาวตา   ปน   ภนฺเต   อุปาสโก   ปญฺญาสมฺปนฺโน
โหตีติ   ฯ   อิธ   มหานาม  อุปาสโก  ปญฺญวา  โหติ  อุทยตฺถคามินิยา
ปญฺญาย   สมนฺนาคโต   อริยาย  นิพฺเพธิกาย  สมฺมาทุกฺขกฺขยคามินิยา  ฯ
เอตฺตาวตา โข มหานาม อุปาสโก ปญฺญาสมฺปนฺโน โหตีติ ฯ
     [๑๕๙๕]   เสยฺยถาปิ   ภิกฺขเว  อุปริปพฺพเต  ถุลฺลผุสิตเก  เทเว
วสฺสนฺเต    ตํ    อุทกํ   ยถานินฺนํ   ปวตฺตมานํ   ปพฺพตกนฺทรปทรสาขา
ปริปูเรติ  ปพฺพตกนฺทรปทรสาขา  ปริปูรา  กุสฺโสพฺเภ  ๑  ปริปูเรนฺติ ๒
กุสฺโสพฺภา   ปริปูรา   มหาโสพฺเภ   ปริปูเรนฺติ   มหาโสพฺภา   ปริปูรา
กุนฺนทิโย    ปริปูเรนฺติ    กุนฺนทิโย   ปริปูรา   มหานทิโย   ปริปูเรนฺติ
มหานทิโย  ปริปูรา  มหาสมุทฺทสาครํ  ๓  ปริปูเรนฺติ  ฯ  เอวเมว  โข
ภิกฺขเว  อริยสาวกสฺส  โย  จ  พุทฺเธ  อเวจฺจปฺปสาโท  โย  จ  ธมฺเม
อเวจฺจปฺปสาโท  โย  จ  สงฺเฆ  อเวจฺจปฺปปสาโท  ยานิ  จ อริยกนฺตานิ
สีลานิ   อิเม   ธมฺมา   สํสนฺทมานา   ปารํ  คนฺตฺวา  อาสวานํ  ขยาย
สํวตฺตนฺตีติ ฯ
     [๑๕๙๖]   เอกํ   สมยํ   ภควา   สกฺเกสุ   วิหรติ  กปิลวตฺถุสฺมึ
นิโคฺรธาราเม  ฯ  อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย
เยน   กาฬิโคธาย   สากิยานิยา   นิเวสนํ   เตนุปสงฺกมิ  อุปสงฺกมิตฺวา
ปญฺญตฺเต     อาสเน     นิสีทิ     ฯ     อถ     โข    กาฬิโคธา
#๑ ม. กุโสพฺเภ ฯ ยุ. กุสฺสุพฺเภ ฯ ๒ ยุ. ปริปูเรติ ฯ ๓ ม. มหาสมุทฺทํ ฯ
