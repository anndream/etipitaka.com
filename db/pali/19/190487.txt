อสฺสุตวโต    ปุถุชฺชนสฺส    โหติ   อุตฺราโส   โหติ   ฉมฺภิตตฺตํ   โหติ
สมฺปรายิกํ มรณภยํ ฯ
     [๑๕๗๒]   จตูหิ   โข   คหปติ   ธมฺเมหิ  สมนฺนาคตสฺส  สุตวโต
อริยสาวกสฺส   น   โหติ   อุตฺราโส   น   โหติ   ฉมฺภิตตฺตํ  น  โหติ
สมฺปรายิกํ   มรณภยํ   ฯ   กตเมหิ   จตูหิ   ฯ   อิธ   คหปติ  สุตวา
อริยสาวโก    พุทฺเธ    อเวจฺจปฺปสาเทน   สมนฺนาคโต   โหติ   อิติปิ
โส    ภควา   ฯเปฯ   สตฺถา   เทวมนุสฺสานํ   พุทฺโธ   ภควาติ   ฯ
ตญฺจ   ปนสฺส   พุทฺเธ   อเวจฺจปฺปสาทํ   อตฺตนิ  สมนุปสฺสโต  น  โหติ
อุตฺราโส   น   โหติ   ฉมฺภิตตฺตํ   น   โหติ   สมฺปรายิกํ  มรณภยํ  ฯ
ปุน   จปรํ   คหปติ   สุตวา   อริยสาวโก   ธมฺเม   อเวจฺจปฺปสาเทน
สมนฺนาคโต   โหติ   สฺวากฺขาโต   ภควตา   ธมฺโม   ฯเปฯ   ปจฺจตฺตํ
เวทิตพฺโพ    วิญฺญูหีติ    ฯ    ตญฺจ   ปนสฺส   ธมฺเม   อเวจฺจปฺปสาทํ
อตฺตนิ   สมนุปสฺสโต   น   โหติ   อุตฺราโส   น   โหติ  ฉมฺภิตตฺตํ  น
โหติ   สมฺปรายิกํ   มรณภยํ  ฯ  ปุน  จปรํ  คหปติ  สุตวา  อริยสาวโก
สงฺเฆ    อเวจฺจปฺปสาเทน   สมนฺนาคโต   โหติ   สุปฏิปนฺโน   ภควโต
สาวกสงฺโฆ    ฯเปฯ   อนุตฺตรํ   ปุญฺญกฺเขตฺตํ   โลกสฺสาติ   ฯ   ตญฺจ
ปนสฺส   สงฺเฆ  อเวจฺจปฺปสาทํ  อตฺตนิ  สมนุปสฺสโต  น  โหติ  อุตฺราโส
น   โหติ   ฉมฺภิตตฺตํ   น   โหติ   สมฺปรายิกํ  มรณภยํ  ฯ  ปุน  จปรํ
คหปติ   สุตวา   อริยสาวโก   อริยกนฺเตหิ   สีเลหิ  สมนฺนาคโต  โหติ
อกฺขณฺเฑหิ   ฯเปฯ  สมาธิสํวตฺตนิเกหิ  ฯ  ตานิ  จ  ปนสฺส  อริยกนฺตานิ
