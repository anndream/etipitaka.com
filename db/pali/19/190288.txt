สุคโต อถาปรํ เอตทโวจ สตฺถา
   [๙๖๕] ธิ ตํ ชมฺมีชเร อตฺถุ         ทุพฺพณฺณกรณีชเร
         ตาว มโนรมํ พิมฺพํ          ชราย อภิมทฺทิตํ ฯ
         โยปิ วสฺสสตํ ชีเว          สพฺเพ มจฺจุปรายนา ๑
         น กิญฺจิ ปริวชฺเชติ          สพฺพเมวาภิมทฺทตีติ ฯ
     [๙๖๖]   สาวตฺถีนิทานํ  ฯ  อถ  โข  อุณฺณาโภ  พฺราหฺมโณ  เยน
ภควา     เตนุปสงฺกมิ    อุปสงฺกมิตฺวา    ภควตา    สทฺธึ    สมฺโมทิ
สมฺโมทนียํ   กถํ  สาราณียํ  วีติสาเรตฺวา  เอกมนฺตํ  นิสีทิ  ฯ  เอกมนฺตํ
นิสินฺโน โข อุณฺณาโภ พฺราหฺมโณ ภควนฺตํ เอตทโวจ
     [๙๖๗]  ปญฺจิมานิ โภ โคตม อินฺทฺริยานิ นานาวิสยานิ นานาโคจรานิ
น     อญฺญมญฺญสฺส     โคจรวิสยํ     ปจฺจนุโภนฺติ     ฯ     กตมานิ
ปญฺจ     ฯ     จกฺขุนฺทฺริยํ     โสตินฺทฺริยํ    ฆานินฺทฺริยํ    ชิวฺหินฺทฺริยํ
กายินฺทฺริยํ   ฯ   อิเมสํ   นุ   โข   โภ   โคตม  ปญฺจนฺนํ  อินฺทฺริยานํ
นานาวิสยานํ     นานาโคจรานํ     น     อญฺญมญฺญสฺส     โคจรวิสยํ
ปจฺจนุโภนฺตานํ กึ ปฏิสรณํ โก จ เนสํ โคจรวิสยํ ปจฺจนุโภตีติ ฯ
     [๙๖๘]  ปญฺจิมานิ  พฺราหฺมณ อินฺทฺริยานิ นานาวิสยานิ นานาโคจรานิ
น     อญฺญมญฺญสฺส     โคจรวิสยํ     ปจฺจนุโภนฺติ     ฯ     กตมานิ
ปญฺจ  ฯ  จกฺขุนฺทฺริยํ  โสตินฺทฺริยํ ฆานินฺทฺริยํ ชิวฺหินฺทฺริยํ กายินฺทฺริยํ ฯ
อิเมสํ  โข  พฺราหฺมณ  ปญฺจนฺนํ  อินฺทฺริยานํ  นานาวิสยานํ  นานาโคจรานํ
#๑ สี. โสปิ มจฺจุปรายโน ฯ
