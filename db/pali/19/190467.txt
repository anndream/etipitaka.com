ปุคฺคลํ   อาชานาสิ   อวินิปาตธมฺมํ   นิยตํ   สมฺโพธิปรายนนฺติ  ฯ  จตูหิ
ขฺวาหํ  [๑]  โคเธ  ธมฺเมหิ  สมนฺนาคตํ  โสตาปนฺนํ  ปุคฺคลํ อาชานามิ
อวินิปาตธมฺมํ   นิยตํ   สมฺโพธิปรายนํ   ฯ   กตเมหิ   จตูหิ   ฯ   อิธ
โคเธ    อริยสาวโก   พุทฺเธ   อเวจฺจปฺปสาเทน   สมนฺนาคโต   โหติ
อิติปิ   โส   ภควา   ฯเปฯ  สตฺถา  เทวมนุสฺสานํ  พุทฺโธ  ภควาติ  ฯ
ธมฺเม    สงฺเฆ    ฯ    อริยกนฺเตหิ    สีเลหิ    สมนฺนาคโต   โหติ
อกฺขณฺเฑหิ    ฯเปฯ   สมาธิสํวตฺตนิเกหิ   ฯ   อิเมหิ   ขฺวาหํ   โคเธ
จตูหิ   ธมฺเมหิ  สมนฺนาคตํ  โสตาปนฺนํ  ปุคฺคลํ  อาชานามิ  อวินิปาตธมฺมํ
นิยตํ สมฺโพธิปรายนนฺติ ฯ
     [๑๕๑๖]  อาคเมหิ  ตฺวํ  มหานาม  อาคเมหิ ตฺวํ มหานาม ภควาว
เอตํ  ชาเนยฺย  เอเตหิ  ธมฺเมหิ  สมนฺนาคตํ  วา  อสมนฺนาคตํ  วาติ ฯ
อายาม    โคเธ    เยน   ภควา   เตนุปสงฺกเมยฺยาม   อุปสงฺกมิตฺวา
ภควโต เอตมตฺถํ อาโรจิสฺสามาติ ฯ
     [๑๕๑๗]  อถ  โข  มหานาโม จ ๒ สกฺโก โคธา  จ สกฺโก เยน
ภควา   เตนุปสงฺกมึสุ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ
นิสีทึสุ   ฯ   เอกมนฺตํ   นิสินฺโน   โข   มหานาโม   สกฺโก   ภควนฺตํ
เอตทโวจ    อิธาหํ    ภนฺเต    เยน   โคธา   สกฺโก   เตนุปสงฺกมึ
อุปสงฺกมิตฺวา   โคธํ   สกฺกํ   เอตทโวจํ   กติหิ   ตฺวํ  โคเธ  ธมฺเมหิ
สมนฺนาคตํ    โสตาปนฺนํ    ปุคฺคลํ    อาชานาสิ    อวินิปาธมฺมํ   นิยตํ
สมฺโพธิปรายนนฺติ ฯ
#๑ ยุ. โภ ฯ ๒ ม. ยุ. จสทฺโท นตฺถิ ฯ
