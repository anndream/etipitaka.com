ธมฺมา ปญฺญินฺทฺริยํ เตสํ อคฺคมกฺขายติ ยทิทํ โพธาย ฯ
     [๑๐๔๒]  กตเม  จ  ภิกฺขเว  โพธิปกฺขิยา  ธมฺมา  ฯ  สทฺธินฺทฺริยํ
ภิกฺขเว   โพธิปกฺขิโย   ธมฺโม   ตํ   โพธาย   สํวตฺตติ  ฯ  วิริยินฺทฺริยํ
สตินฺทฺริยํ     สมาธินฺทฺริยํ    ปญฺญินฺทฺริยํ    โพธิปกฺขิโย    ธมฺโม    ตํ
โพธาย สํวตฺตติ ฯ
     [๑๐๔๓]  เสยฺยถาปิ  ภิกฺขเว  เย  เกจิ  สารคนฺธา  โลหิตจนฺทนํ
เตสํ  อคฺคมกฺขายติ  ฯ  เอวเมว  โข  ภิกฺขเว  เย  เกจิ  โพธิปกฺขิยา
ธมฺมา ปญฺญินฺทฺริยํ เตสํ อคฺคมกฺขายติ ยทิทํ โพธายาติ ฯ
     [๑๐๔๔]   เอกธมฺเม  ปติฏฺฐิตสฺส  ภิกฺขเว  ภิกฺขุโน  ปญฺจินฺทฺริยานิ
ภาวิตานิ โหนฺติ สุภาวิตานิ ฯ กตมสฺมึ เอกธมฺเม ฯ อปฺปมาเท ฯ
     [๑๐๔๕]  กตโม  จ  ภิกฺขเว  อปฺปมาโท  ฯ  อิธ  ภิกฺขเว  ภิกฺขุ
จิตฺตํ   รกฺขติ   อาสเวสุ   จ   สาสเวสุ  จ  ธมฺเมสุ  ฯ  ตสฺส  จิตฺตํ
รกฺขโต  อาสเวสุ  จ  สาสเวสุ  จ  ธมฺเมสุ  สทฺธินฺทฺริยํปิ ภาวนาปาริปูรึ
คจฺฉติ      วิริยินฺทฺริยํปิ      ภาวนาปาริปูรึ     คจฺฉติ     สตินฺทฺริยํปิ
ภาวนาปาริปูรึ     คจฺฉติ     สมาธินฺทฺริยํปิ    ภาวนาปาริปูรึ    คจฺฉติ
ปญฺญินฺทฺริยํปิ ภาวนาปาริปูรึ คจฺฉติ ฯ
     [๑๐๔๖]   เอวํปิ   โข  ภิกฺขเว  เอกธมฺเม  ปติฏฺฐิตสฺส  ภิกฺขุโน
ปญฺจินฺทฺริยานิ ภาวิตานิ โหนฺติ สุภาวิตานีติ ฯ
     [๑๐๔๗]   เอวมฺเม  สุตํ  เอกํ  สมยํ  ภควา  อุรุเวลายํ  วิหรติ
นชฺชา   เนรญฺชราย   ตีเร   อชปาลนิโคฺรเธ  ปฐมาภิสมฺพุทฺโธ  ฯ  อถ
