อภิปฺปวุฏฺฐานิ    อปฺปกสิเรเนว   ปฏิปฺปสฺสมฺภนฺติ   ปูติกานิ   ภวนฺติ   ฯ
เอวเมว   โข   ภิกฺขเว   ภิกฺขุโน   อริยํ   อฏฺฐงฺคิกํ  มคฺคํ  ภาวยโต
อริยํ    อฏฺฐงฺคิกํ    มคฺคํ   พหุลีกโรโต   อปฺปกสิเรเนว   สญฺโญชนานิ
ปฏิปฺปสฺสมฺภนฺติ ปูติกานิ ภวนฺติ ฯ
     [๒๘๙]  กถญฺจ  ภิกฺขเว  ภิกฺขุโน  อริยํ  อฏฺฐงฺคิกํ  มคฺคํ ภาวยโต
อริยํ    อฏฺฐงฺคิกํ    มคฺคํ   พหุลีกโรโต   อปฺปกสิเรเนว   สญฺโญชนานิ
ปฏิปฺปสฺสมฺภนฺติ   ปูติกานิ   ภวนฺติ   ฯ   อิธ  ภิกฺขเว  ภิกฺขุ  สมฺมาทิฏฺฐึ
ภาเวติ    ฯเปฯ    สมฺมาสมาธึ   ภาเวติ   วิเวกนิสฺสิตํ   วิราคนิสฺสิตํ
นิโรธนิสฺสิตํ   โวสฺสคฺคปริณามึ   ฯ   เอวํ  โข  ภิกฺขเว  ภิกฺขุโน  อริยํ
อฏฺฐงฺคิกํ    มคฺคํ    ภาวยโต   อริยํ   อฏฺฐงฺคิกํ   มคฺคํ   พหุลีกโรโต
อปฺปกสิเรเนว สญฺโญชนานิ ปฏิปฺปสฺสมฺภนฺติ ปูติกานิ ภวนฺตีติ ฯ
     [๒๙๐]   สาวตฺถีนิทานํ   ฯ   เสยฺยถาปิ  ภิกฺขเว  อาคนฺตุกาคารํ
ตตฺถ   ปุรตฺถิมายปิ   ทิสาย   อาคนฺตฺวา   วาสํ   กปฺเปนฺติ  ปจฺฉิมายปิ
ทิสาย   อาคนฺตฺวา   วาสํ   กปฺเปนฺติ   อุตฺตรายปิ   ทิสาย  อาคนฺตฺวา
วาสํ    กปฺเปนฺติ   ทกฺขิณายปิ   ทิสาย   อาคนฺตฺวา   วาสํ   กปฺเปนฺติ
ขตฺติยาปิ    อาคนฺตฺวา    วาสํ    กปฺเปนฺติ   พฺราหฺมณาปิ   อาคนฺตฺวา
วาสํ    กปฺเปนฺติ   เวสฺสาปิ   อาคนฺตฺวา   วาสํ   กปฺเปนฺติ   สุทฺทาปิ
อาคนฺตฺวา   วาสํ   กปฺเปนฺติ   ฯ  เอวเมว  โข  ภิกฺขเว  ภิกฺขุ  อริยํ
อฏฺฐงฺคิกํ   มคฺคํ   ภาเวนฺโต   อริยํ   อฏฺฐงฺคิกํ   มคฺคํ   พหุลีกโรนฺโต
เย   ธมฺมา   อภิญฺญา   ปริญฺเญยฺยา   เต  ธมฺมา  อภิญฺญา  ปริชานาติ
