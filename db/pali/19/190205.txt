วา   มมุทฺเทสิโก   ภิกฺขุสงฺโฆติ   วา   ฯ   ส  กึ  อานนฺท  ตถาคโต
ภิกฺขุสงฺฆํ   อารพฺภ   กิญฺจิเทว   อุทาหริสฺสติ   ฯ  เอตรหิ  โข  ปนาหํ
อานนฺท    ชิณฺโณ    วุฑฺโฒ   มหลฺลโก   อทฺธคโต   วโย   อนุปฺปตฺโต
อสีติโก   เม   วโย   วตฺตติ   ฯ   เสยฺยถาปิ  อานนฺท  ชรสกฏํ  ๑
เวฬุมิสฺสเกน  ๒  ยาเปติ  เอวเมว  โข อานนฺท เวฬุมิสฺสโก ๓ มญฺเญ
ตถาคตสฺส กาโย ยาเปติ ฯ
     [๗๑๑]  ยสฺมึ  อานนฺท  สมเย  ตถาคโต สพฺพนิมิตฺตานํ อมนสิการา
เอกจฺจานํ    เวทนานํ    นิโรธา   อนิมิตฺตํ   เจโตสมาธึ   อุปสมฺปชฺช
วิหรติ  ผาสุตรํ  ๔  อานนฺท ตสฺมึ สมเย ตถาคตสฺส [๕] โหติ ฯ ตสฺมา
ติหานนฺท    อตฺตทีปา    วิหรถ    อตฺตสรณา   อนญฺญสรณา   ธมฺมทีปา
ธมฺมสรณา อนญฺญสรณา ฯ
     [๗๑๒]   กถญฺจ   อานนฺท   ภิกฺขุ   อตฺตทีโป  วิหรติ  อตฺตสรโณ
อนญฺญสรโณ    ธมฺมทีโป    ธมฺมสรโณ    อนญฺญสรโณ    ฯ   อิธานนฺท
ภิกฺขุ    กาเย    กายานุปสฺสี   วิหรติ   อาตาปี   สมฺปชาโน   สติมา
วิเนยฺย    โลเก   อภิชฺฌาโทมนสฺสํ   ฯ   เวทนาสุ   จิตฺเต   ธมฺเมสุ
ธมฺมานุปสฺสี   วิหรติ   อาตาปี   สมฺปชาโน   สติมา   วิเนยฺย   โลเก
อภิชฺฌาโทมนสฺสํ   ฯ   เอวํ   โข   อานนฺท   ภิกฺขุ   อตฺตทีโป  วิหรติ
อตฺตสรโณ อนญฺญสรโณ ธมฺมทีโป ธมฺมสรโณ อนญฺญสรโณ ฯ
     [๗๑๓]   เย   หิ   เกจิ  อานนฺท  เอตรหิ  วา  มมจฺจเย  วา
อตฺตทีปา   วิหริสฺสนฺติ   อตฺตสรณา   อนญฺญสรณา   ธมฺมทีปา  ธมฺมสรณา
#๑ ม. ชชฺชรสกฏํ ฯ ๒-๓ ม. เวขมิสฺสเกน ฯ ยุ. เวธมิสฺสเกน ฯ ๔ ม. ผาสุตโร ฯ
#๕ ม. กาโย ฯ
