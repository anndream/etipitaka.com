สติมา   วิเนยฺย   โลเก   อภิชฺฌาโทมนสฺสํ   ฯ  เวทนาสุ  วา  ภนฺเต
ภิกฺขุ   ฯ   จิตฺเต   วา  ภนฺเต  ภิกฺขุ  ฯ  ธมฺเมสุ  วา  ภนฺเต  ภิกฺขุ
ธมฺมานุปสฺสี   วิหเรยฺย   อาตาปี   สมฺปชาโน   สติมา  วิเนยฺย  โลเก
อภิชฺฌาโทมนสฺสํ   ฯ   เอกายนฺวายํ   ภนฺเต  มคฺโค  สตฺตานํ  วิสุทฺธิยา
โสกปริเทวานํ    สมติกฺกมาย   ทุกฺขโทมนสฺสานํ   อตฺถงฺคมาย   ญายสฺส
อธิคมาย นิพฺพานสฺส สจฺฉิกิริยาย ยทิทํ จตฺตาโร สติปฏฺฐานาติ ฯ
     [๗๕๗]   อิทมโวจ   พฺรหฺมา   สหมฺปติ   อิทํ   วตฺวา   พฺรหฺมา
สหมฺปติ ๑ อถาปรํ เอตทโวจ
      เอกายนํ ชาติขยนฺตทสฺสี        มคฺคํ ปชานาติ หิตานุกมฺปี
      เอเตน มคฺเคน ตรึสุ ๒ ปุพฺเพ  ตริสฺสนฺติ เย จ ตรนฺติ โอฆนฺติ ฯ
     [๗๕๘]  เอกํ  สมยํ  ภควา สุมฺเภสุ วิหรติ เสทกํ ๓ นาม สุมฺภานํ
นิคโม   ฯ   ตตฺร   โข   ภควา   ภิกฺขู  อามนฺเตสิ  ภูตปุพฺพํ  ภิกฺขเว
จณฺฑาลวํสิโก    จณฺฑาลวํสํ    อุสฺสาเปตฺวา    เมทกถาลิกํ   อนฺเตวาสึ
อามนฺเตสิ   เอหิ   ตฺวํ   สมฺม   เมทกถาลิเก   จณฺฑาลวํสํ  อภิรูหิตฺวา
มม   อุปริกฺขนฺเธ   ติฏฺฐาหีติ   ฯ   เอวํ   อาจริยาติ   โข   ภิกฺขเว
เมทกถาลิกา    อนฺตวาสี    จณฺฑาลวํสิกสฺส    ปฏิสฺสุตฺวา    จณฺฑาลวํสํ
อภิรูหิตฺวา   อาจริยสฺส   อุปริกฺขนฺเธ   อฏฺฐาสิ   ฯ  อถ  โข  ภิกฺขเว
จณฺฑาลวํสิโก    เมทกถาลิกํ    อนฺเตวาสึ    เอตทโวจ    ตฺวํ   สมฺม
เมทกถาลิเก  มมํ  รกฺข  อหํ  ตํ  รกฺขิสฺสามิ  เอวํ  มยํ  อญฺญมญฺญคุตฺตา
#๑ ม. พฺรหฺมา สหมฺปตีติ เทฺว ปาฐา นตฺถิ ฯ ๒ ยุ. อตรึสุ ฯ ๓ เมทกนฺติ วา ปาโฐ ฯ
