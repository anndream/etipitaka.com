     [๑๗๐] ยถยิทํ ภิกฺขเว ทิฏฺฐิสมฺปทา ฯเปฯ
     [๑๗๑] ยถยิทํ ภิกฺขเว อปฺปมาทสมฺปทา ฯเปฯ
     [๑๗๒]  สาวตฺถีนิทานํ  ฯ  ยถยิทํ ภิกฺขเว โยนิโสมนสิการสมฺปทา ฯ
โยนิโสมนสิการสมฺปนฺนสฺเสตํ       ภิกฺขเว      ภิกฺขุโน      ปาฏิกงฺขํ
อริยํ อฏฺฐงฺคิกํ มคฺคํ ภาเวสฺสติ อริยํ อฏฺฐงฺคิกํ มคฺคํ พหุลีกริสฺสตีติ ฯ
     [๑๗๓]   กถญฺจ   ภิกฺขเว   ภิกฺขุ  โยนิโสมนสิการสมฺปนฺโน  อริยํ
อฏฺฐงฺคิกํ   มคฺคํ   ภาเวติ   อริยํ   อฏฺฐงฺคิกํ   มคฺคํ   พหุลีกโรติ   ฯ
อิธ  ภิกฺขเว  ภิกฺขุ  สมฺมาทิฏฺฐึ  ภาเวติ  วิเวกนิสฺสิตํ  ฯเปฯ สมฺมาสมาธึ
ภาเวติ   วิเวกนิสฺสิตํ   วิราคนิสฺสิตํ   นิโรธนิสฺสิตํ   โวสฺสคฺคปริณามึ  ฯ
เอวํ       โข      ภิกฺขเว      ภิกฺขุ      โยนิโสมนสิการสมฺปนฺโน
อริยํ อฏฺฐงฺคิกํ มคฺคํ ภาเวติ อริยํ อฏฺฐงฺคิกํ มคฺคํ พหุลีกโรตีติ ฯ
     [๑๗๔]   สาวตฺถีนิทานํ   ฯ   นาหํ   ภิกฺขเว   อญฺญํ  เอกธมฺมํปิd
สมนุปสฺสามิ    เยน    อนุปฺปนฺโน   วา   อริโย   อฏฺฐงฺคิโก   มคฺโค
อุปฺปชฺชติ   อุปฺปนฺโน   วา   อริโย   อฏฺฐงฺคิโก  มคฺโค  ภาวนาปาริปูรึ
คจฺฉติ   ฯ   ยถยิทํ   ภิกฺขเว   กลฺยาณมิตฺตตา   ฯ   กลฺยาณมิตฺตสฺเสตํ
ภิกฺขเว    ภิกฺขุโน    ปาฏิกงฺขํ   อริยํ   อฏฺฐงฺคิกํ   มคฺคํ   ภาเวสฺสติ
อริยํ อฏฺฐงฺคิกํ มคฺคํ พหุลีกริสฺสตีติ ฯ
     [๑๗๕]   กถญฺจ   ภิกฺขเว   ภิกฺขุ  กลฺยาณมิตฺโต  อริยํ  อฏฺฐงฺคิกํ
มคฺคํ   ภาเวติ   อริยํ   อฏฺฐงฺคิกํ   มคฺคํ  พหุลีกโรติ  ฯ  อิธ  ภิกฺขเว
