กตเม    ปน   โภ   โคตม   ธมฺมา   ภาวิตา   พหุลีกตา   จตฺตาโร
สติปฏฺฐาเน   ปริปูเรนฺตีติ   ฯ   ตีณิ  โข  กุณฺฑลิย  สุจริตานิ  ภาวิตานิ
พหุลีกตานิ   จตฺตาโร   สติปฏฺฐาเน   ปริปูเรนฺตีติ  ฯ  กตเม  ปน  โภ
โคตม ธมฺมา ภาวิตา พหุลีกตา ตีณิ สุจริตานิ ปริปูเรนฺตีติ  ฯ
     [๓๙๖]   อินฺทฺริยสํวโร   โข   กุณฺฑลิย   ภาวิโต  พหุลีกโต  ตีณิ
สุจริตานิ  ปริปูเรติ  ๑  ฯ  กถํ ภาวิโต [๒] กุณฺฑลิย อินฺทฺริยสํวโร กถํ
พหุลีกโต  ตีณิ  สุจริตานิ  ปริปูเรติ  ๓  ฯ  อิธ  กุณฺฑลิย  ภิกฺขุ จกฺขุนา
รูปํ  ทิสฺวา  มนาปํ  นาภิชฺฌายติ  นาวิหึสติ  ๔  น  ราคํ  ชเนติ  ตสฺส
ฐิโต   จ  ๕  กาโย  โหติ  ฐิตํ  จิตฺตํ  อชฺฌตฺตํ  สุสณฺฐิตํ  สุวิมุตฺตํ  ฯ
จกฺขุนา  โข  ปเนว  รูปํ  ทิสฺวา  อมนาปํ  น มงฺกุ โหติ อปฺปติฏฺฐิตจิตฺโต
อาทินฺนมานโส    ๖    อพฺยาปนฺนเจตโส   ตสฺส   ฐิโต   จ   กาโย
โหติ    ฐิตํ    จิตฺตํ   อชฺฌตฺตํ   สุสณฺฐิตํ   สุวิมุตฺตํ   ฯ   ปุน   จปรํ
กุณฺฑลิย    ภิกฺขุ    โสเตน   สทฺทํ   สุตฺวา   ฯเปฯ   ฆาเนน   คนฺธํ
ฆายิตฺวา  ฯ  ชิวฺหาย  รสํ  สายิตฺวา  ฯ  กาเยน  โผฏฺฐพฺพํ  ผุสิตฺวา ฯ
มนสา   ธมฺมํ   วิญฺญาย   มนาปํ   นาภิชฺฌายติ   นาวิหึสติ   น   ราคํ
ชเนติ    ตสฺส    ฐิโต    จ   กาโย   โหติ   ฐิตํ   จิตฺตํ   อชฺฌตฺตํ
สุสณฺฐิตํ   สุวิมุตฺตํ   ฯ   มนสา   โข   ปเนว  ธมฺมํ  วิญฺญาย  อมนาปํ
น   มงฺกุ   โหติ   อปฺปติฏฺฐิตจิตฺโต   อาทินฺนมานโส   อพฺยาปนฺนเจตโส
ตสฺส   จ   กาโย   โหติ   ฐิตํ   จิตฺตํ  อชฺฌตฺตํ  สุสณฺฐิตํ  สุวิมุตฺตํ  ฯ
ยโต   โข   กุณฺฑลิย   ภิกฺขุ   จกฺขุนา   รูปํ   ทิสฺวา  มนาปามนาเปสุ
#๑ ม. อิติสทฺโท อตฺถิ ฯ ๒ ม. ยุ. จ ฯ ๓ ม. ยุ. ปริปูเรนฺตีติ ฯ ๔ ม. ยุ.
#นาภิชฺฌติ นาวิหํสติ ฯ เอวมุปริ ฯ ๕ โป. ยุ. ว ฯ เอวมุปริ ฯ
#๖ ม. ยุ. อาทีน ... ฯ เอวมุปริ ฯ
