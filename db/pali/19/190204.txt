โข   ปน   เมตมฺปฏิรูปํ   โยหมนามนฺเตตฺวา  อุปฏฺฐาเก  อนปโลเกตฺวา
ภิกฺขุสงฺฆํ  ปรินิพฺพาเยยฺยํ  ยนฺนูนาหํ  อิมํ  อาพาธํ วิริเยน ปฏิปฺปณาเมตฺวา
ชีวิตสงฺขารํ    อธิฏฺฐาย    วิหเรยฺยนฺติ    ฯ    อถ    โข    ภควา
ตํ  อาพาธํ  วิริเยน ปฏิปฺปณาเมตฺวา ชีวิตสงฺขารํ อธิฏฺฐาย วิหาสิ ฯ [๑]
อถ   โข   ภควา   คิลานา   วุฏฺฐิโต   อจิรวุฏฺฐิโต  เคลญฺญา  [๒]
วิหารปจฺฉายายํ ปญฺญตฺเต อาสเน นิสีทิ ฯ
     [๗๑๐]  อถ  โข  อายสฺมา  อานนฺโท  เยน  ภควา  เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ
นิสินฺโน   โข   อายสฺมา   อานนฺโท  ภควนฺตํ  เอตทโวจ  [๓]  ทิฏฺฐํ
ภนฺเต    ภควโต    ขมนียํ   ทิฏฺฐํ   ภนฺเต   ภควโต   ยาปนียํ   อปิ
เม   ภนฺเต   มธุรกชาโต   วิย   กาโย   ทิสาปิ  เม  น  ปกฺขายนฺติ
ธมฺมาปิ   มํ   นปฺปฏิภนฺติ   ภควโต   เคลญฺเญน   อปิจ   เม   ภนฺเต
อโหสิ    กาจิเทว   อสฺสาสมตฺตา   น   ตาว   ภควา   ปริพฺพายิสฺสติ
น    ตาว   ภควา   ภิกฺขุสงฺฆํ   อารพฺภ   กิญฺจิเทว   อุทาหรตีติ   ฯ
กึ   ปนทานิ   อานนฺท   ภิกฺขุสงฺโฆ   มยิ  ปจฺจาสึสติ  ๔  ฯ  เทสิโต
อานนฺท   มยา   ธมฺโม   อนนฺตรํ   อพาหิรํ   กริตฺวา   ฯ  นตฺถานนฺท
ตถาคตสฺส   ธมฺเมสุ   อาจริยมุฏฺฐิ   ฯ   ยนฺนูนานนฺท   เอวมสฺส   อหํ
ภิกฺขุสงฺฆํ    ปริหริสฺสามีติ   วา   มมุทฺเทสิโก   ภิกฺขุสงฺโฆติ   วา   ฯ
โส    นูนานนฺท    ภิกฺขุสงฺฆํ    อารพฺภ   กิญฺจิเทว   อุทาหเรยฺย   ฯ
ตถาคตสฺส   โข  อานนฺท  น  เอวํ  โหติ  อหํ  ภิกฺขุสงฺฆํ  ปริหริสฺสามีติ
#๑ ม. อถ โข ภควโต โส อาพาโธ ปฏิปฺปสฺสมฺภิ ฯ ๒ ยุ. วิหารา นิกฺขมิตฺวา วิหารปจฺฉา
#ฉายายํ ฯ ๓ ม. ทิฏฺโฐ เม ภนฺเต ภควโต ผาสุ ฯ ๔ ม. ปจฺจาสีสติ ฯ
