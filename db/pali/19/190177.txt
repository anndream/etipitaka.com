     [๖๓๖]  โก  นามายํ  ภนฺเต  ธมฺมปริยาโยติ  ฯ นีวรณา นาเมเต
ราชกุมาราติ    ฯ   ตคฺฆ   ภควา   นีวรณา   ตคฺฆ   สุคต   นีวรณา
เอกเมเกนปิ   โข   ภนฺเต   นีวรเณน  อภิภูโต  ยถาภูตํ  นปฺปชาเนยฺย
น ปสฺเสยฺย โก ปน วาโท ปญฺจหิ นีวรเณหิ ฯ
     [๖๓๗]   กตโม   ปน   ภนฺเต   เหตุ  กตโม  ปจฺจโย  ญาณาย
ทสฺสนาย ฯ กถํ สเหตุ สปฺปจฺจโย ญาณํ ทสฺสนํ โหตีติ ฯ
     [๖๓๘]  อิธ  ราชกุมาร  ภิกฺขุ  สติสมฺโพชฺฌงฺคํ ภาเวติ วิเวกนิสฺสิตํ
วิราคนิสฺสิตํ   นิโรธนิสฺสิตํ   โวสฺสคฺคปริณามึ   ฯ   โส   สติสมฺโพชฺฌงฺคํ
ภาเวติ    ๑    เตน    จิตฺเตน   ยถาภูตํ   ปชานาติ   ปสฺสติ   ฯ
อยมฺปิ   โข   ราชกุมาร   เหตุ   อยํ  ปจฺจโย  ญาณาย  ทสฺสนาย  ฯ
เอวมฺปิ สเหตุ สปฺปจฺจโย ญาณํ ทสฺสนํ โหติ ฯ
     [๖๓๙]  ปุน  จปรํ  ราชกุมาร  ภิกฺขุ  ฯเปฯ  อุเปกฺขาโสมฺพชฺฌงฺคํ
ภาเวติ   วิเวกนิสฺสิตํ   วิราคนิสฺสิตํ   นิโรธนิสฺสิตํ   โวสฺสคฺคปริณามึ  ฯ
โส    อุเปกฺขาสมฺโพชฺฌงฺคํ   ภาเวติ   ๒   เตน   จิตฺเตน   ยถาภูตํ
ปชานาติ   ปสฺสติ   ฯ   อยํปิ   โข   ราชกุมาร   เหตุ  อยํ  ปจฺจโย
ญาณาย   ทสฺสนาย   ฯ   เอวมฺปิ   สเหตุ   สปฺปจฺจโย   ญาณํ  ทสฺสนํ
โหตีติ ฯ
     [๖๔๐]   โก   นามายํ   ภนฺเต   ธมฺมปริยาโยติ  ฯ  โพชฺฌงฺคา
นาเมเต   ราชกุมาราติ   ฯ   ตคฺฆ   ภควา   โพชฺฌงฺคา  ตคฺฆ  สุคต
โพชฺฌงฺคา    เอกเมเกนปิ    โข   ภนฺเต   โพชฺฌงฺเคน   สมนฺนาคโต
#๑-๒ ม. ยุ. ภาวิเตน จิตฺเตน ฯ
