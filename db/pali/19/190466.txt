สงฺเฆ   ฯ   อริยกนฺเตหิ  สีเลหิ  สมนฺนาคโต  โหติ  อกฺขณฺเฑหิ  ฯเปฯ
สมาธิสํวตฺตนิเกหิ ฯ
     [๑๕๑๒]   เสยฺยถาปิ  มหานาม  รุกฺโข  ปาจีนนินฺโน  ปาจีนโปโณ
ปาจีนปพฺภาโร   โส   มูเล   ฉินฺเน   กตเมน   ปปเตยฺยาติ  ฯ  เยน
ภนฺเต   นินฺโน   เยน   โปโณ   เยน   ปพฺภาโรติ  ฯ  เอวเมว  โข
มหานาม     อิเมหิ    จตูหิ    ธมฺเมหิ    สมนฺนาคโต    อริยสาวโก
นิพฺพานนินฺโน โหติ นิพฺพานโปโณ นิพฺพานปพฺภาโรติ ฯ
     [๑๕๑๓]   กปิลวตฺถุนิทานํ  ฯ  อถ  โข  มหานาโม  สกฺโก  เยน
โคธา สกฺโก เตนุปสงฺกมิ อุปสงฺกมิตฺวา โคธํ สกฺกํ เอตทโวจ
     [๑๕๑๔]  กติหิ  ๑  ตฺวํ  โคเธ  ธมฺเมหิ  สมนฺนาคตํ  โสตาปนฺนํ
ปุคฺคลํ   อาชานาสิ   อวินิปาตธมฺมํ   นิยตํ   สมฺโพธิปรายนนฺติ   ฯ  ตีหิ
ขฺวาหํ   มหานาม   ธมฺเมหิ   สมนฺนาคตํ  โสตาปนฺนํ  ปุคฺคลํ  อาชานามิ
อวินิปาตธมฺมํ    นิยตํ   สมฺโพธิปรายนํ   ฯ   กตเมหิ   ตีหิ   ฯ   อิธ
มหานาม   อริยสาวโก   พุทฺเธ   อเวจฺจปฺปสาเทน   สมนฺนาคโต  โหติ
อิติปิ   โส   ภควา   ฯเปฯ  สตฺถา  เทวมนุสฺสานํ  พุทฺโธ  ภควาติ  ฯ
ธมฺเม   สงฺเฆ   ฯ   อเวจฺจปฺปสาเทน   สมนฺนาคโต  โหติ  สุปฏิปนฺโน
ภควโต   สาวกสงฺโฆ   ฯเปฯ   อนุตฺตรํ   ปุญฺญกฺเขตฺตํ   โลกสฺสาติ  ฯ
อิเมหิ    ขฺวาหํ    มหานาม   ตีหิ   ธมฺเมหิ   สมนฺนาคตํ   โสตาปนฺนํ
ปุคฺคลํ อาชานามิ อวินิปาตธมฺมํ นิยตํ สมฺโพธิปรายนํ ฯ
     [๑๕๑๕]  ตฺวํ  ปน  มหานาม  กติหิ  ธมฺเมหิ สมนฺนาคตํ โสตาปนฺนํ
#๑ ยุ. กตีหิ ฯ เอวมุปริปิ ฯ
