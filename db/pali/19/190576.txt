อุทกํ  ปริกฺขีณํ  ปริยาทินฺนํ  ยานิ  วา  เทฺว  วา  ตีณิ  วา  อุทกผุสิตานิ
อวสิฏฺฐานีติ     ฯ     เอตเทว     ภนฺเต     พหุตรํ    มหาสมุทฺเท
อุทกํ   [๑]   ปริกฺขีณํ  ปริยาทินฺนํ  อปฺปมตฺตกานิ  เทฺว  วา  ตีณิ  วา
อุทกผุสิตานิ   อวสิฏฺฐานิ   สงฺขมฺปิ   น  อุเปนฺติ  อุปนิธมฺปิ  น  อุเปนฺติ
กลภาคมฺปิ    น   อุเปนฺติ   มหาสมุทฺเท   อุทกํ   ปริกฺขีณํ   ปริยาทินฺนํ
อุปนิธาย  [๒]  เทฺว  วา  ตีณิ วา อุทกผุสิตานิ อวสิฏฺฐานีติ ฯ เอวเมว
โข ภิกฺขเว อริยสาวกสฺส (โสเยว เปยฺยาโล) โยโค กรณีโยติ ฯ
     [๑๗๕๕]  เสยฺยถาปิ  ภิกฺขเว  ปุริโส  หิมวโต  ปพฺพตราชสฺส สตฺต
สาสปมตฺติโย    ปาสาณสกฺขรา    อุปนิกฺขิเปยฺย   ฯ   ตํ   กึ   มญฺญถ
ภิกฺขเว   กตมํ   นุ   โข   พหุตรํ   ฯ  ยา  วา  สตฺต  สาสปมตฺติโย
ปาสาณสกฺขรา    อุปนิกฺขิตฺตา   อยํ   วา   หิมวา   ปพฺพตราชาติ   ฯ
เอตเทว   ภนฺเต   พหุตรํ   ยทิทํ   หิมวา   ปพฺพตราชา   อปฺปมตฺติกา
สตฺต    สาสปมตฺติโย    ปาสาณสกฺขรา    อุปนิกฺขิตฺตา    สงฺขมฺปิ   น
อุเปนฺติ   อุปนิธมฺปิ   น   อุเปนฺติ   กลภาคมฺปิ   น   อุเปนฺติ  หิมวนฺตํ
ปพฺพตราชานํ  อุปนิธาย  สตฺต สาสปมตฺติโย ปาสาณสกฺขรา อุปนิกฺขิตฺตาติ ฯ
เอวเมว     โข     ภิกฺขเว     อริยสาวกสฺส     ฯเปฯ     โยโค
กรณีโยติ ฯ
     [๑๗๕๖]   เสยฺยถาปิ   ภิกฺขเว   หิมวา   ปพฺพตราชา   ปริกฺขยํ
ปริยาทานํ   คจฺเฉยฺย  ฐเปตฺวา  สตฺต  สาสปมตฺติโย  ปาสาณสกฺขรา  ฯ
ตํ   กึ   มญฺญถ   ภิกฺขเว  กตมํ  นุ  โข  พหุตรํ  ฯ  ยํ  วา  หิมวโต
#๑ ม. ยุ. ยทิทํ ฯ ๒ ม. ยานิ ฯ
