ปริญฺญาตตฺตา อมตํ สจฺฉิกตํ โหติ ฯ
     [๘๑๒]   จิตฺเต  จิตฺตานุปสฺสี  วิหรติ  อาตาปี  สมฺปชาโน  สติมา
วิเนยฺย   โลเก   อภิชฺฌาโทมนสฺสํ   ฯ   ตสฺส   จิตฺเต  จิตฺตานุปสฺสิโน
วิหรโต    จิตฺตํ    ปริญฺญาตํ    โหติ   จิตฺตสฺส   ปริญฺญาตตฺตา   อมตํ
สจฺฉิกตํ โหติ ฯ
     [๘๑๓]  ธมฺเมสุ  ธมฺมานุปสฺสี  วิหรติ  อาตาปี  สมฺปชาโน  สติมา
วิเนยฺย   โลเก   อภิชฺฌาโทมนสฺสํ   ฯ   ตสฺส  ธมฺเมสุ  ธมฺมานุปสฺสิโน
วิหรโต   ธมฺมา   ปริญฺญาตา   โหนฺติ   ธมฺมานํ   ปริญฺญาตตฺตา   อมตํ
สจฺฉิกตํ โหตีติ ฯ
     [๘๑๔]   จตุนฺนํ   ภิกฺขเว   สติปฏฺฐานานํ  ภาวนํ  เทสิสฺสามิ  ตํ
สุณาถ   ฯ   กตมา   ภิกฺขเว   จตุนฺนํ  สติปฏฺฐานานํ  ภาวนา  ฯ  อิธ
ภิกฺขเว   ภิกฺขุ  กาเย  กายานุปสฺสี  วิหรติ  อาตาปี  สมฺปชาโน  สติมา
วิเนยฺย  โลเก  อภิชฺฌาโทมนสฺสํ  ฯ  เวทนาสุ จิตฺเต ธมฺเมสุ ธมฺมานุปสฺสี
วิหรติ  อาตาปี  สมฺปชาโน  สติมา  วิเนยฺย  โลเก  อภิชฺฌาโทมนสฺสํ  ฯ
อยํ โข ภิกฺขเว จตุนฺนํ สติปฏฺฐานานํ ภาวนาติ ฯ
     [๘๑๕]  สติปฏฺฐานญฺจ  โว  ภิกฺขเว  เทสิสฺสามิ สติปฏฺฐานภาวนญฺจ
สติปฏฺฐานภาวนาคามินิญฺจ       ปฏิปทํ       ตํ       สุณาถ      ฯ
กตมญฺจ    ภิกฺขเว    สติปฏฺฐานํ   ฯ   อิธ   ภิกฺขเว   ภิกฺขุ   กาเย
กายานุปสฺสี   วิหรติ   อาตาปี   สมฺปชาโน   สติมา   วิเนยฺย   โลเก
อภิชฺฌาโทมนสฺสํ   ฯ   เวทนาสุ   จิตฺเต   ธมฺเมสุ  ธมฺมานุปสฺสี  วิหรติ
