     [๔๕๗]  กตเม  จ  ภิกฺขเว  สญฺโญชนิยา  ธมฺมา  ฯ จกฺขุํ ภิกฺขเว
สญฺโญชนิโย     ธมฺโม    เอตฺเถเต    อุปฺปชฺชนฺติ    สญฺโญชนวินิพนฺธา
อชฺโฌสานา   โสตํ   ฆานํ   ชิวฺหา   สญฺโญชนิโย   ธมฺโม   เอตฺเถเต
อุปฺปชฺชนฺติ   สญฺโญชนวินิพนฺธา   อชฺโฌสานา   ฯเปฯ  มโน  สญฺโญชนิโย
ธมฺโม    เอตฺเถเต   อุปฺปชฺชนฺติ   สญฺโญชนวินิพนฺธา   อชฺโฌสานา   ฯ
อิเม วุจฺจนฺติ ภิกฺขเว สญฺโญชนิยา ธมฺมาติ ฯ
     [๔๕๘]  เอกํ  สมยํ  ภควา  สุมฺเภสุ  วิหรติ  เสตกนฺนาม สุมฺภานํ
นิคโม  ฯ  อถ  โข  อายสฺมา  อุทายิ  เยน  ภควา  เตนุปสงฺกมิ ฯเปฯ
เอกมนฺตํ    นิสีทิ   ฯ   เอกมนฺตํ   นิสินฺโน   โข   อายสฺมา   อุทายิ
ภควนฺตํ เอตทโวจ ฯ
     [๔๕๙]  อจฺฉริยํ  ภนฺเต  อพฺภูตํ  ๑  ภนฺเต  ยาว พหุการาปิ ๒
เม   ภนฺเต   ภควติ   เปมญฺจ   คารโว   จ   หิริ   จ  โอตฺตปฺปญฺจ
อหญฺหิ    ภนฺเต   ปุพฺเพ   อาคาริกภูโต   สมาโน   อพหุกโต   อโหสึ
ธมฺเมน  อพหุกโต  สงฺเฆน  โส  ขฺวาหํ  [๓]  ภควติ  เปมญฺจ  คารวํ
จ    หิรึ   จ   โอตฺตปฺปํ   จ   สมฺปสฺสมาโน   อคารสฺมา   อนคาริยํ
ปพฺพชึ   ๔   ตสฺส  เม  ภควา  ธมฺมํ  เทเสสิ  อิติ  รูปํ  อิติ  รูปสฺส
สมุทโย    อิติ    รูปสฺส    อตฺถงฺคโม   อิติ   เวทนา   ฯเปฯ   อิติ
สญฺญา    ฯ   อิติ   สงฺขารา   ฯ   อิติ   วิญฺญาณํ   อิติ   วิญฺญาณสฺส
สมุทโย อิติ วิญฺญาณสฺส อตฺถงฺคโมติ ฯ
     [๔๖๐]  โส ขฺวาหํ ภนฺเต สุญฺญาคารคโต อิเมสํ ปญฺจุปาทานกฺขนฺธานํ
#๑ ม. ยุ. อพฺภุตํ ฯ ๒ ม. ยุ. พหุกตญฺจ ฯ ๓ ยุ. ภนฺเต ฯ ๔ ม. ยุ. ปพฺพชิโต ฯ
