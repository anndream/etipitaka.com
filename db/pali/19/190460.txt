     [๑๕๐๒]  สาธุ  โข  อาวุโส  พุทฺเธ อเวจฺจปฺปสาเทน สมนฺนาคมนํ
โหติ    อิติปิ   โส   ภควา   ฯเปฯ   สตฺถา   เทวมนุสฺสานํ   พุทฺโธ
ภควาติ   ฯ   พุทฺเธ   อเวจฺจปฺปสาเทน  สมนฺนาคมนเหตุ  โข  อาวุโส
เอวมิเธกจฺเจ   สตฺตา   กายสฺส   เภทา   ปรํ   มรณา   สุคตึ  สคฺคํ
โลกํ  อุปปนฺนา  ฯ  สาธุ  โข  อาวุโส  ธมฺเม  สงฺเฆ  ฯ  อริยกนฺเตหิ
สีเลหิ   สมนฺนาคมนํ   โหติ   อกฺขณฺเฑหิ   ฯเปฯ  สมาธิสํวตฺตนิเกหิ  ฯ
อริยกนฺเตหิ   สีเลหิ   สมนฺนาคมนเหตุ   โข   อาวุโส   เอวมิเธกจฺเจ
สตฺตา กายสฺส เภทา ปรํ มรณา สุคตึ สคฺคํ โลกํ อุปปนฺนาติ ฯ
     [๑๕๐๓]  สาธุ  โข  มาริส  โมคฺคลฺลาน  พุทฺเธ อเวจฺจปฺปสาเทน
สมนฺนาคมนํ   โหติ   อิติปิ   โส   ภควา  ฯเปฯ  สตฺถา  เทวมนุสฺสานํ
พุทฺโธ   ภควาติ   ฯ   พุทฺเธ   อเวจฺจปฺปสาเทน  สมนฺนาคมนเหตุ  โข
มาริส  โมคฺคลฺลาน  เอวมิเธกจฺเจ  สตฺตา  กายสฺส  เภทา  ปรํ  มรณา
สุคตึ   สคฺคํ   โลกํ   อุปปนฺนา   ฯ   สาธุ   โข  มาริส  โมคฺคลฺลาน
ธมฺเม   สงฺเฆ   ฯ  อริยกนฺเตหิ  สีเลหิ  สมนฺนาคมนํ  โหติ  อกฺขณฺเฑหิ
ฯเปฯ   สมาธิสํวตฺตนิเกหิ   ฯ   อริยกนฺเตหิ   สีเลหิ   สมนฺนาคมนเหตุ
โข   มาริส   โมคฺคลฺลาน  เอวมิเธกจฺเจ  สตฺตา  กายสฺส  เภทา  ปรํ
มรณา สุคตึ สคฺคํ โลกํ อุปปนฺนาติ ฯ
     [๑๕๐๔]   อถ   โข   ภควา   เสยฺยถาปิ  นาม  พลวา  ปุริโส
สมฺมิญฺชิตํ   วา   พาหํ   ปสาเรยฺย   ปสาริตํ   วา  พาหํ  สมฺมิญฺเชยฺย
เอวเมว   เชตวเน   อนฺตรหิโต   เทเวสุ   ตาวตึเสสุ  ปาตุรโหสิ  ฯ
