มหาโมคฺคลฺลาโน    ภควโต    ปฏิสฺสุตฺวา    ตถารูปํ    อิทฺธาภิสงฺขารํ
อภิสงฺขาเรสิ   ๑   ยถา  ปาทงฺคุฏฺฐเกน  มิคารมาตุปาสาทํ  สงฺกมฺเปสิ
สมฺปกมฺเปสิ สมฺปจาเลสิ ฯ
     [๑๑๕๖]  อถ  โข  เต  ภิกฺขู  สํวิคฺคา  โลมหฏฺฐชาตา  เอกมนฺตํ
อฏฺฐํสุ   อจฺฉริยํ   วต   โภ   อพฺภุตํ  วต  โภ  นิวาตญฺจ  วต  อยญฺจ
มิคารมาตุปาสาโท   คมฺภีรเนโม  ๒  สุนิขาโต  อจโล  อสมฺปกมฺปิ  อถ
จ ปน สงฺกมฺปิโต สมฺปกมฺปิโต สมฺปจาลิโตติ ฯ
     [๑๑๕๗]  อถ  โข  ภควา เยน เต ภิกฺขู เตนุปสงฺกมิ อุปสงฺกมิตฺวา
เต  ภิกฺขู  [๓]  เอตทโวจ  กินฺนุ ตุเมฺห ภิกฺขเว สํวิคฺคา โลมหฏฺฐชาตา
เอกมนฺตํ   ฐิตาติ   ฯ   อจฺฉริยํ  ภนฺเต  อพฺภุตํ  ภนฺเต  นิวาตญฺจ  วต
อยญฺจ   มิคารมาตุปาสาโท   คมฺภีรเนโม   สุนิขาโต  อจโล  อสมฺปกมฺปิ
อถ จ ปน สงฺกมฺปิโต สมฺปกมฺปิโต สมฺปจาลิโตติ ฯ
     [๑๑๕๘]  ตุเมฺห  จ ๔ โข ภิกฺขเว สํเวเชตุกาเมน โมคฺคลฺลาเนน
ภิกฺขุนา   ปาทงฺคุฏฺฐเกน   มิคารมาตุปาสาโท   สงฺกมฺปิโต   สมฺปกมฺปิโต
สมฺปจาลิโต   ฯ   ตํ  กึ  มญฺญถ  ภิกฺขเว  กตเมสํ  ธมฺมานํ  ภาวิตตฺตา
พหุลีกตตฺตา   โมคฺคลฺลาโน   ภิกฺขุ   เอวํมหิทฺธิโก  เอวํมหานุภาโวติ  ฯ
ภควํมูลกา   โน   ภนฺเต   ธมฺมา   ภควํเนตฺติกา   ภควํปฏิสรณา  สาธุ
วต    ภนฺเต    ภควนฺตํเยว    ปฏิภาตุ   เอตสฺส   ภาสิตสฺส   อตฺโถ
ภควโต สุตฺวา ภิกฺขู ธาเรสฺสนฺตีติ ฯ
     [๑๑๕๙]  เตนหิ  ภิกฺขเว  สุณาถ ฯ จตุนฺนํ โข ภิกฺขเว อิทฺธิ-
#๑ ม. อภิสงฺขาสิ ฯ ๒ ยุ. คมฺภีรนโม ฯ ๓ ม. ยุ. ภควา ฯ ๔ ม. ยุ. ว ฯ
