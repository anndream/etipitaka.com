สญฺโญชนานิ    เทสิตานิ    นาหํ   ภนฺเต   ยงฺกิญฺจิ   อตฺตนิ   อปฺปหีนํ
สมนุปสฺสามีติ    ฯ    ลาภา    เต    คหปติ   สุลทฺธํ   เต   คหปติ
อนาคามิผลนฺตยา คหปติ พฺยากตนฺติ ฯ
     [๗๙๓]   ตํเยว  นิทานํ  ฯ  เตน  โข  ปน  สมเยน  มานทินฺโน
คหปติ  อาพาธิโก  โหติ  ทุกฺขิโต  พาฬฺหคิลาโน  ฯ  อถ  โข มานทินฺโน
คหปติ    อญฺญตรํ    ปุริสํ    อามนฺเตสิ   เอหิ   ตฺวํ   อมฺโภ   ปุริส
ฯเปฯ   น   เม   ภนฺเต   ขมนียํ   น  ยาปนียํ  พาฬฺหา  เม  ทุกฺขา
เวทนา   อภิกฺกมนฺติ   โน   ปฏิกฺกมนฺติ   อภิกฺกโมสานํ   ปญฺญายติ  โน
อภิกฺกโมติ ฯ
     [๗๙๔]  เอวรูปาย  จาหํ  ภนฺเต  ทุกฺขาย เวทนาย ผุฏฺโฐ สมาโน
กาเย   กายานุปสฺสี   วิหรามิ   อาตาปี   สมฺปชาโน   สติมา  วิเนยฺย
โลเก   อภิชฺฌาโทมนสฺสํ   ฯ   เวทนาสุ   จิตฺเต  ธมฺเมสุ  ธมฺมานุปสฺสี
วิหรามิ อาตาปี สมฺปชาโน สติมา วิเนยฺย โลเก อภิชฺฌาโทมนสฺสํ ฯ
     [๗๙๕]    ยานิ    จิมานิ   ภนฺเต   ภควตา   ปญฺโจรมฺภาคิยานิ
สญฺโญชนานิ    เทสิตานิ    นาหํ   ภนฺเต   ยงฺกิญฺจิ   อตฺตนิ   อปฺปหีนํ
สมนุปสฺสามีติ    ฯ    ลาภา    เต    คหปติ    สุลทฺธนฺเต    คหปติ
อนาคามิผลํ ตยา คหปติ พฺยากตนฺติ ฯ
		     สีลฏฺฐิติวคฺโค ตติโย ฯ
