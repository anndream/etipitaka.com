อนุกมฺเปยฺยาถ   เย   จ   โสตพฺพํ   มญฺเญยฺยุํ   มิตฺตา   วา  อมจฺจา
วา    ญาตี   วา   สาโลหิตา   วา   เต   ภิกฺขเว   อิเมสุ   จตูสุ
โสตาปตฺติยงฺเคสุ สมาทเปตพฺพา นิเวเสตพฺพา ปติฏฺฐาเปตพฺพาติ ฯ
     [๑๔๙๔]   เย   เต   ภิกฺขเว  อนุกมฺเปยฺยาถ  เย  จ  โสตพฺพํ
มญฺเญยฺยุํ   มิตฺตา   วา   อมจฺจา   วา   ญาตี   วา  สาโลหิตา  วา
เต   ภิกฺขเว   จตูสุ   โสตาปตฺติยงฺเคสุ   สมาทเปตพฺพา  นิเวเสตพฺพา
ปติฏฺฐาเปตพฺพา    ฯ   กตเมสุ   จตูสุ   ฯ   พุทฺเธ   อเวจฺจปฺปสาเท
สมาทเปตพฺพา    นิเวเสตพฺพา   ปติฏฺฐาเปตพฺพา   อิติปิ   โส   ภควา
ฯเปฯ สตฺถา เทวมนุสฺสานํ พุทฺโธ ภควาติ ฯ
     [๑๔๙๕]  สิยา  ภิกฺขเว  จตุนฺนํ  มหาภูตานํ  อญฺญถตฺตํ ปฐวีธาตุยา
อาโปธาตุยา   เตโชธาตุยา   วาโยธาตุยา   ฯ   น   เตฺวว   พุทฺเธ
อเวจฺจปฺปสาเทน  สมนฺนาคตสฺส  อริยสาวกสฺส  สิยา  อญฺญถตฺตํ  ฯ ตตฺรีทํ
อญฺญถตฺตํ  ฯ  โส  วต  พุทฺเธ  อเวจฺจปฺปสาเทน สมนฺนาคโต อริยสาวโก
นิรยํ   วา   ติรจฺฉานโยนึ   วา   ปิตฺติวิสยํ   วา  อุปปชฺชิสฺสตีติ  เนตํ
ฐานํ  วิชฺชติ  ฯ  ธมฺเม  สงฺเฆ  ฯ  อริยกนฺเตสุ  สีเลสุ  สมาทเปตพฺพา
นิเวเสตพฺพา ปติฏฺฐาเปตพฺพา อกฺขณฺเฑสุ ฯเปฯ สมาธิสํวตฺตนิเกสุ ฯ
     [๑๔๙๖]  สิยา  ภิกฺขเว  จตุนฺนํ  มหาภูตานํ  อญฺญถตฺตํ ปฐวีธาตุยา
อาโปธาตุยา   เตโชธาตุยา   วาโยธาตุยา  ฯ  น  เตฺวว  อริยกนฺเตหิ
สีเลหิ     สมนฺนาคตสฺส     อริยสาวกสฺส     สิยา    อญฺญถตฺตํ    ฯ
ตตฺรีทํ   อญฺญถตฺตํ   ฯ   โส   วต   อริยกนฺเตหิ   สีเลหิ  สมนฺนาคโต
