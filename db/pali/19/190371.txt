โมคฺคลฺลาโน      ภิกฺขุ      เอวํมหิทฺธิโก     เอวํมหานุภาโว     ฯ
กตเมสํ   จตุนฺนํ   ฯ   อิธ   ภิกฺขเว  โมคฺคลฺลาโน  ภิกฺขุ  ฉนฺทสมาธิ-
ปธานสงฺขารสมนฺนาคตํ   อิทฺธิปาทํ   ภาเวติ   อิติ  เม  ฉนฺโท  น  จ
อติลีโน   ภวิสฺสติ   น   จ   อติปคฺคหิโต   ภวิสฺสติ   น   จ  อชฺฌตฺตํ
สงฺขิตฺโต   ภวิสฺสติ   น   จ   พหิทฺธา   วิกฺขิตฺโต  ภวิสฺสติ  ปจฺฉาปุเร
สญฺญี   จ   วิหรติ   ยถา   ปุเร   ตถา   ปจฺฉา  ยถา  ปจฺฉา  ตถา
ปุเร   ยถา   อโธ  ตถา  อุทฺธํ  ยถา  อุทฺธํ  ตถา  อโธ  ยถา  ทิวา
ตถา  รตฺตึ  ยถา  รตฺตึ  ตถา  ทิวา  อิติ วิวเฏน เจตสา อปริโยนทฺเธน
สปฺปภาสํ      จิตฺตํ     ภาเวติ     ฯ     วิริยสมาธิ     จิตฺตสมาธิ
วีมํสาสมาธิปธานสงฺขารสมนฺนาคตํ   อิทฺธิปาทํ   ภาเวติ  อิติ  เม  วีมํสา
น   จ   อติลีนา   ภวิสฺสติ   น   จ   อติปคฺคหิตา   ภวิสฺสติ   น  จ
อชฺฌตฺตํ   สงฺขิตฺตา   ภวิสฺสติ   น   จ   พหิทฺธา   วิกฺขิตฺตา   ภวิสฺสติ
ฯเปฯ    อิติ    วิวเฏน   เจตสา   อปริโยนทฺเธน   สปฺปภาสํ   จิตฺตํ
ภาเวติ   ฯ   อิเมสํ   โข   ภิกฺขเว   จตุนฺนํ  อิทฺธิปาทานํ  ภาวิตตฺตา
พหุลีกตตฺตา โมคฺคลฺลาโน ภิกฺขุ เอวํมหิทฺธิโก เอวํมหานุภาโว ฯ
     [๑๒๔๓]  อิเมสญฺจ  ปน  ภิกฺขเว  จตุนฺนํ  อิทฺธิปาทานํ  ภาวิตตฺตา
พหุลีกตตฺตา   โมคฺคลฺลาโน  ภิกฺขุ  เอวํ  อเนกวิหิตํ  อิทฺธิวิธํ  ปจฺจนุโภติ
เอโกปิ     หุตฺวา     พหุธา    โหติ    พหุธาปิ    หุตฺวา    เอโก
โหติ ฯเปฯ ยาว พฺรหฺมโลกาปิ กาเยน วสํ วตฺเตติ ฯ
     [๑๒๔๔]  อิเมสญฺจ  ปน  ภิกฺขเว  จตุนฺนํ  อิทฺธิปาทานํ  ภาวิตตฺตา
