สญฺโญชนานํ ปหานาย สํวตฺตติ ฯ
     [๑๔๐๗]   กถํ   ภาวิโต   จ  ภิกฺขเว  อานาปานสฺสติสมาธิ  กถํ
พหุลีกโต   สญฺโญชนานํ   ปหานาย   สํวตฺตติ   ฯ   อิธ  ภิกฺขเว  ภิกฺขุ
อรญฺญคโต    วา    ฯเปฯ   ปฏินิสฺสคฺคานุปสฺสี   อสฺสสิสฺสามีติ   สิกฺขติ
ปฏินิสฺสคฺคานุปสฺสี    ปสฺสสิสฺสามีติ   สิกฺขติ   ฯ   เอวํ   ภาวิโต   โข
ภิกฺขเว   อานาปานสฺสติสมาธิ   เอวํ   พหุลีกโต  สญฺโญชนานํ  ปหานาย
สํวตฺตตีติ ฯเปฯ
     [๑๔๐๘]    อานาปานสฺสติสมาธิ    ภิกฺขเว   ภาวิโต   พหุลีกโต
อนุสยสมุคฺฆาตาย   สํวตฺตติ  ฯ  (วิตฺถาเรตพฺพํ)  ฯ  เอวํ  ภาวิโต  โข
ภิกฺขเว    อานาปานสฺสติสมาธิ    เอวํ    พหุลีกโต   อนุสยสมุคฺฆาตาย
สํวตฺตตีติ ฯ
     [๑๔๐๙]    อานาปานสฺสติสมาธิ    ภิกฺขเว   ภาวิโต   พหุลีกโต
อทฺธานปริญฺญาย   สํวตฺตตีติ   ฯ   (วิตฺถาโร)   ฯ  เอวํ  ภาวิโต  โข
ภิกฺขเว    อานาปานสฺสติสมาธิ    เอวํ    พหุลีกโต    อทฺธานปริญฺญาย
สํวตฺตตีติ ฯ
     [๑๔๑๐]    อานาปานสฺสติสมาธิ    ภิกฺขเว   ภาวิโต   พหุลีกโต
อาสวานํ   ขยาย   สํวตฺตตีติ   ฯ  (วิตฺถาโร)  ฯ  เอวํ  ภาวิโต  โข
ภิกฺขเว    อานาปานสฺสติสมาธิ    เอวํ   พหุลีกโต   อาสวานํ   ขยาย
สํวตฺตตีติ ฯ
					 วคฺโค ทุติโย ฯ
