อสงฺเขยฺโย    อปฺปเมยฺโย   มหาอุทกกฺขนฺโธเตฺวว   สงฺขํ   คจฺฉติ   ฯ
เอวเมว   โข   ภิกฺขเว   อิเมหิ  จตูหิ  ปุญฺญาภิสนฺเทหิ  กุสลาภิสนฺเทหิ
สมนฺนาคตสฺส    อริยสาวกสฺส    น   สุกรํ   ปุญฺญสฺส   ปมาณํ   คเณตุํ
เอตฺตโก    ปุญฺญาภิสนฺโท    กุสลาภิสนฺโท   สุขสฺสาหาโรติ   อถ   โข
อสงฺเขยฺโย   อปฺปเมยฺโย   มหาปุญฺญกฺขนฺโธเตฺวว   สงฺขํ   คจฺฉตีติ   ฯ
อิทมโวจ ภควา [๑]
  [๑๖๐๖] มโหทธึ อปริมิตํ มหาสรํ      พหุเภรวํ รตนคณานมาลยํ
       นชฺโช ยถา นรคณสงฺฆเสวิตา    ปุถู ๒ สวนฺตี อุปยนฺติ สาครํ ฯ
       เอวํ นรํ อนฺนปานวตฺถททํ ๓    เสยฺยานิสชฺชตฺถรณสฺส ๔ ทายกํ
       ปุญฺญสฺส ธารา อุปยนฺติ ปณฺฑิตํ    นชฺโช ยถา วาริวหาว สาครนฺติ ฯ
     [๑๖๐๗]    จตฺตาโรเม   ภิกฺขเว   ปุญฺญาภิสนฺทา   กุสลาภิสนฺทา
สุขสฺสาหารา   ฯ   กตเม   จตฺตาโร   ฯ   อิธ  ภิกฺขเว  อริยสาวโก
พุทฺเธ    อเวจฺจปฺปสาเทน   สมนฺนาคโต   โหติ   อิติปิ   โส   ภควา
ฯเปฯ    สตฺถา   เทวมนุสฺสานํ   พุทฺโธ   ภควาติ   ฯ   อยํ   ปฐโม
ปุญฺญาภิสนฺโท   กุสลาภิสนฺโท   สุขสฺสาหาโร   ฯ   ปุน   จปรํ  ภิกฺขเว
อริยสาวโก   ธมฺเม   สงฺเฆ   ฯ   วิคตมลมจฺเฉเรน   เจตสา  อคารํ
อชฺฌาวสติ  มุตฺตจาโค ปยตปาณี โวสฺสคฺครโต ยาจโยโค ทาน-
สํวิภาครโต ฯ  อยํ   จตุตฺโถ  ปุญฺญาภิสนฺโท     กุสลาภิสนฺโท
#๑ ม. อิทํ วตฺวาน สุคโต อถาปรํ เอตทโวจ สตฺถา ฯ อิโต ปรํ อีทิสเมว ฯ
#๒ ยุ. ปุถุ สวนฺติ ฯ เอวมุปริ ฯ ๓ สี. อนฺนทปานทวตฺถทํ ฯ
#๔ ม. เสยฺยานิ ปจฺจตฺถรณสฺส ฯ เอวมุปริ ฯ
