ภาเวตพฺโพติ   เม   ภิกฺขเว   ฯ   ภาวิโตติ   เม   ภิกฺขเว   ปุพฺเพ
อนนุสฺสุเตสุ    ธมฺเมสุ    จกฺขุํ    อุทปาทิ    ญาณํ   อุทปาทิ   ปญฺญา
อุทปาทิ วิชฺชา อุทปาทิ อาโลโก อุทปาทิ ฯ
     [๑๑๒๒]   อยํ   วีมํสาสมาธิปธานสงฺขารสมนฺนาคโต   อิทฺธิปาโทติ
เม   ภิกฺขเว   ปุพฺเพ   อนนุสฺสุเตสุ   ธมฺเมสุ   จกฺขุํ   อุทปาทิ  ญาณํ
อุทปาทิ   ปญฺญา   อุทปาทิ   วิชฺชา   อุทปาทิ   อาโลโก   อุทปาทิ  ฯ
โส    โข    ปนายํ    วีมํสาสมาธิปธานสงฺขารสมนฺนาคโต   อิทฺธิปาโท
ภาเวตพฺโพติ   เม   ภิกฺขเว   ฯ   ภาวิโตติ   เม   ภิกฺขเว   ปุพฺเพ
อนนุสฺสุเตสุ    ธมฺเมสุ    จกฺขุํ    อุทปาทิ    ญาณํ   อุทปาทิ   ปญฺญา
อุทปาทิ วิชฺชา อุทปาทิ อาโลโก อุทปาทีติ
     [๑๑๒๓]   เอวมฺเม   สุตํ  เอกํ  สมยํ  ภควา  เวสาลิยํ  วิหรติ
มหาวเน    กูฏาคารสาลายํ    ฯ    อถ   โข   ภควา   ปุพฺพณฺหสมยํ
นิวาเสตฺวา    ปตฺตจีวรมาทาย   เวสาลึ   ปิณฺฑาย   ปาวิสิ   เวสาลิยํ
ปิณฺฑาย     จริตฺวา     ปจฺฉาภตฺตํ    ปิณฺฑปาตปฏิกฺกนฺโต    อายสฺมนฺตํ8
อานนฺทํ   อามนฺเตสิ  คณฺหาหิ  อานนฺท  นิสีทนํ  เยน  ปาวาลเจติยํ  ๑
เตนุปสงฺกมิสฺสาม   ทิวาวิหารายาติ   ฯ   เอวํ  ภนฺเตติ  โข  อายสฺมา
อานนฺโท   ภควโต   ปฏิสฺสุตฺวา   นิสีทนํ   อาทาย   ภควนฺตํ   ปิฏฺฐิโต
ปิฏฺฐิโต อนุพนฺธิ ฯ
     [๑๑๒๔]   อถ   โข   ภควา   เยน  ปาวาลเจติยํ  เตนุปสงฺกมิ
#๑ สี. ม. จาปาลํ เจติยํ ฯ ยุ. จาปาลเจติยํ ฯ เอวมุปริ ฯ
