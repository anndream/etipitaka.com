ภิกฺขุ      นิโรธสญฺญาสหคตํ     สติสมฺโพชฺฌงฺคํ     ภาเวติ     ฯเปฯ
นิโรธสญฺญาสหคตํ      อุเปกฺขาสมฺโพชฺฌงฺคํ     ภาเวติ     วิเวกนิสฺสิตํ
วิราคนิสฺสิตํ   นิโรธนิสฺสิตํ   โวสฺสคฺคปริณามึ   ฯ   เอวํ  ภาวิตาย  โข
ภิกฺขเว   นิโรธสญฺญาย   เอวํ   พหุลีกตาย   ทฺวินฺนํ   ผลานํ   อญฺญตรํ
ผลํ    ปาฏิกงฺขํ   ทิฏฺเฐว   ธมฺเม   อญฺญา   สติ   วา   อุปาทิเสเส
อนาคามิตาติ ฯ
     [๖๖๗]  นิโรธสญฺญา  ภิกฺขเว  ภาวิตา  พหุลีกตา  มหโต  อตฺถาย
สํวตฺตติ   ฯ   มหโต   โยคกฺเขมาย   สํวตฺตติ   ฯ   มหโต  สํเวคาย
สํวตฺตติ   ฯ   มหโต   ผาสุวิหาราย   สํวตฺตติ   ฯ   กถํ  ภาวิตา  จ
ภิกฺขเว   นิโรธสญฺญา   กถํ   พหุลีกตา   มหโต   อตฺถาย  สํวตฺตติ  ฯ
มหโต   โยคกฺเขมาย   สํวตฺตติ   ฯ   มหโต   สํเวคาย   สํวตฺตติ  ฯ
มหโต  ผาสุวิหาราย  สํวตฺตติ  ฯ  อิธ  ภิกฺขเว  ภิกฺขุ  นิโรธสญฺญาสหคตํ
สติสมฺโพชฺฌงฺคํ     ภาเวติ     ฯเปฯ    นิโรธสญฺญาสหคตํ    อุเปกฺขา
สมฺโพชฺฌงฺคํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึ ฯ
เอวํ    ภาวิตา    โข    ภิกฺขเว    นิโรธสญฺญา    เอวํ   พหุลีกตา
มหโต   อตฺถาย   สํวตฺตติ   ฯ   มหโต   โยคกฺเขมาย   สํวตฺตติ   ฯ
มหโต สํเวคาย สํวตฺตติ ฯ มหโต ผาสุวิหาราย สํวตฺตตีติ ฯ
			                    [๑]
     [๖๖๘]  เสยฺยถาปิ  ภิกฺขเว  คงฺคา  นที  ปาจีนนินฺนา ปาจีนโปณา
ปาจีนปพฺภารา   ฯ   เอวเมว   โข   ภิกฺขเว  ภิกฺขุ  สตฺต  โพชฺฌงฺเค
ภาเวนฺโต    สตฺต    โพชฺฌงฺเค   พหุลีกโรนฺโต   นิพฺพานนินฺโน   โหติ
#๑ ม. ยุ. นิโรธวคฺโค อฏฺฐโม ฯ
