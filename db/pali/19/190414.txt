เสกฺโข   วิหาโร  โส  ตถาคตวิหาโร  ฯ  อุทาหุ  อญฺโญ  ๑  เสกฺโข
วิหาโร   อญฺโญ   ตถาคตวิหาโรติ   ฯ   น   โข   อาวุโส  มหานาม
เสฺวว   เสกฺโข  วิหาโร  โส  ตถาคตวิหาโร  ฯ  อญฺโญ  โข  อาวุโส
มหานาม เสกฺโข วิหาโร อญฺโญ ตถาคตวิหาโร ฯ
     [๑๓๗๐]  เย  เต  อาวุโส  มหานาม ภิกฺขู เสกฺขา อปฺปตฺตมานสา
อนุตฺตรํ    โยคกฺเขมํ    ปตฺถยมานา   วิหรนฺติ   เต   ปญฺจ   นีวรเณ
ปหาย    วิหรนฺติ   ฯ   กตเม   ปญฺจ   ฯ   กามจฺฉนฺทนีวรณํ   ปหาย
วิหรนฺติ    พฺยาปาทนีวรณํ   ฯเปฯ   ถีนมิทฺธนีวรณํ   อุทฺธจฺจกุกฺกุจฺจนีวรณํ
วิจิกิจฺฉานีวรณํ    ปหาย    วิหรนฺติ    ฯ   เย   ๒   เต   อาวุโส
มหานาม  ภิกฺขู  เสกฺขา  อปฺปตฺตมานสา  อนุตฺตรํ  โยคกฺเขมํ ปตฺถยมานา
วิหรนฺติ เต อิเม ปญฺจ นีวรเณ ปหาย วิหรนฺติ ฯ
     [๑๓๗๑]   เย  จ  โข  เต  อาวุโส  มหานาม  ภิกฺขู  อรหนฺโต
ขีณาสวา    วุสิตวนฺโต    กตกรณียา    โอหิตภารา    อนุปฺปตฺตสทตฺถา
ปริกฺขีณภวสญฺโญชนา    สมฺมทญฺญา    วิมุตฺตา    เตสํ   ปญฺจ   นีวรณา
ปหีนา  อุจฺฉินฺนมูลา  ตาลาวตฺถุกตา  อนภาวงฺกตา อายตึ อนุปฺปาทธมฺมา ฯ
กตเม      ปญฺจ     ฯ     กามจฺฉนฺทนีวรณํ     ปหีนํ     อุจฺฉินฺนมูลํ
ตาลาวตฺถุกตํ    อนภาวงฺกตํ    อายตึ    อนุปฺปาทธมฺมํ   พฺยาปาทนีวรณํ
ปหีนํ    ฯเปฯ    ถีนมิทฺธนีวรณํ    อุทฺธจฺจกุกฺกุจฺจนีวรณํ   วิจิกิจฺฉานีวรณํ
ปหีนํ   อุจฺฉินฺนมูลํ   ตาลาวตฺถุกตํ  อนภาวงฺกตํ  อายตึ  อนุปฺปาทธมฺมํ  ฯ
เย     เต    อาวุโส    มหานาม    ภิกฺขู    อรหนฺโต    ขีณาสวา
#๑ ม. อญฺโญว ฯ ๒ ม. เยปิ ฯ
