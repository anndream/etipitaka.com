สปฺปุริสญฺจ ตํ สุณาถ ฯ
     [๗๑]  กตโม  จ  ภิกฺขเว  อสปฺปุริโส  ฯ  อิธ  ภิกฺขเว เอกจฺโจ
มิจฺฉาทิฏฺฐิโก    โหติ    มิจฺฉาสงฺกปฺโป    มิจฺฉาวาโจ   มิจฺฉากมฺมนฺโต
มิจฺฉาอาชีโว    มิจฺฉาวายาโม    มิจฺฉาสติ    มิจฺฉาสมาธิ    ฯ   อยํ
วุจฺจติ ภิกฺขเว อสปฺปุริโส ฯ
     [๗๒]  กตโม  จ  ภิกฺขเว  สปฺปุริโส  ฯ  อิธ  ภิกฺขเว  เอกจฺโจ
สมฺมาทิฏฺฐิโก    โหติ    สมฺมาสงฺกปฺโป    สมฺมาวาโจ   สมฺมากมฺมนฺโต
สมฺมาอาชีโว    สมฺมาวายาโม    สมฺมาสติ    สมฺมาสมาธิ    ฯ   อยํ
วุจฺจติ ภิกฺขเว สปฺปุริโสติ ฯ
     [๗๓]   สาวตฺถีนิทานํ  ฯ  อสปฺปุริสญฺจ  โว  ภิกฺขเว  เทเสสฺสามิ
อสปฺปุริเสน   อสปฺปุริสตรญฺจ   ฯ   สปฺปุริสญฺจ  โว  ภิกฺขเว  เทสิสฺสามิ
สปฺปุริเสน สปฺปุริสตรญฺจ ตํ สุณาถ ฯ
     [๗๔]  กตโม  จ  ภิกฺขเว  อสปฺปุริโส  ฯ  อิธ  ภิกฺขเว เอกจฺโจ
มิจฺฉาทิฏฺฐิโก   โหติ   ฯเปฯ   มิจฺฉาสมาธิ   ฯ   อยํ  วุจฺจติ  ภิกฺขเว
อสปฺปุริโส ฯ
     [๗๕]    กตโม   จ   ภิกฺขเว   อสปฺปุริเสน   อสปฺปุสตโร   ฯ
อิธ   ภิกฺขเว   เอกจฺโจ   มิจฺฉาทิฏฺฐิโก   โหติ   ฯเปฯ   มิจฺฉาสมาธิ
มิจฺฉาญาณี    มิจฺฉาวิมุตฺติ    ฯ   อยํ   วุจฺจติ   ภิกฺขเว   อสปฺปุริเสน
อสปฺปุริสตโร ฯ
     [๗๖]  กตโม  จ  ภิกฺขเว  สปฺปุริโส  ฯ  อิธ  ภิกฺขเว  เอกจฺโจ
