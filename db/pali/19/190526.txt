กเถยฺยาถ    อยํ    ทุกฺขนิโรโธติ   กเถยฺยาถ   อยํ   ทุกฺขนิโรธคามินี
ปฏิปทาติ ฯเปฯ โยโค กรณีโยติ ฯ
     [๑๖๖๓] มา ภิกฺขเว อเนกวิหิตํ ติรจฺฉานกถํ กเถุํ ๑ ฯ เสยฺยถีทํ ฯ
ราชกถํ   โจรกถํ  มหามตฺตกถํ  เสนากถํ  ภยกถํ  ยุทฺธกถํ  ๒  อนฺนกถํ
ปานกถํ    วตฺถกถํ   สยนกถํ   มาลากถํ   คนฺธกถํ   ญาติกถํ   ยานกถํ
คามกถํ  นิคมกถํ  นครกถํ  ชนปทกถํ  อิตฺถีกถํ  ปุริสกถํ  ๓  สุรากถํ ๔
วิสิขากถํ     กุมฺภฏฺฐานกถํ    ปุพฺพเปตกถํ    นานตฺตกถํ    โลกกฺขายิกํ
สมุทฺทกฺขายิกํ   อิติภวาภวกถํ   อิติ  วา  ฯ  ตํ  กิสฺส  เหตุ  ฯ  เนสา
ภิกฺขเว    กถา   อตฺถสญฺหิตา   นาทิพฺรหฺมจริยกา   น   นิพฺพิทาย   น
วิราคาย   น   นิโรธาย   น   อุปสมาย  น  อภิญฺญาย  น  สมฺโพธาย
น   นิพฺพานาย   สํวตฺตติ   ฯ  กเถนฺตา  จ  โข  ตุเมฺห  ภิกฺขเว  อิทํ
ทุกฺขนฺติ   กเถยฺยาถ   อยํ  ทุกฺขสมุทโยติ  กเถยฺยาถ  อยํ  ทุกฺขนิโรโธติ
กเถยฺยาถ     อยํ    ทุกฺขนิโรธคามินี    ปฏิปทาติ    กเถยฺยาถ    ฯ
ตํ  กิสฺส  เหตุ ฯ เอสา ภิกฺขเว กถา อตฺถสญฺหิตา เอสา อาทิพฺรหฺมจริยกา
เอสา     นิพฺพิทาย    วิราคาย    นิโรธาย    อุปสมาย    อภิญฺญาย
สมฺโพธาย    นิพฺพานาย   สํวตฺตติ   ฯ   ตสฺมา   ติห   ภิกฺขเว   อิทํ
ทุกฺขนฺติ   โยโค   กรณีโย   ฯเปฯ   อยํ   ทุกฺขนิโรธคามินี   ปฏิปทาติ
โยโค กรณีโยติ ฯ
                    สมาธิวคฺโค ปฐโม ฯ
#๑ ม. ยุ. กเถยฺยาถ ฯ ๒ ยุ. สุทฺธกถํ ฯ ๓ ม. อยํ ปาโฐ นตฺถิ ฯ
#๔ สูรกถนฺติปิ ปาโฐ ฯ
