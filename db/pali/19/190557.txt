อุตฺตราย  เจปิ  ทิสาย  ฯ  ทกฺขิณาย  เจปิ  ทิสาย  อาคจฺเฉยฺย  สมโณ
วา  พฺราหฺมโณ  วา  วาทตฺถิโก  วาทคเวสี  วาทมสฺส อาโรเปสฺสามีติ ฯ
ตํ    วต    สหธมฺเมน    สงฺกมฺเปสฺสติ    วา   สมฺปกมฺเปสฺสติ   วา
สมฺปจาเลสฺสติ  วาติ  เนตํ  ฐานํ  วิชฺชติ  ฯ  ตํ กิสฺส เหตุ ฯ สุทิฏฺฐตฺตา
ภิกฺขเว    จตุนฺนํ   อริยสจฺจานํ   ฯ   กตเมสํ   จตุนฺนํ   ฯ   ทุกฺขสฺส
อริยสจฺจสฺส   ฯเปฯ   ทุกฺขนิโรธคามินีปฏิปทาย   อริยสจฺจสฺส  ฯ  ตสฺมา
ติห  ภิกฺขเว  อิทํ  ทุกฺขนฺติ  โยโค  กรณีโย  ฯเปฯ  อยํ ทุกฺขนิโรธคามินี
ปฏิปทาติ โยโค กรณีโยติ ฯ
		    สีสปาปณฺณวคฺโค ๑ จตุตฺโถ ฯ
			   ตสฺสุทฺทานํ
	  สีสปา ขทิโร ทณฺโฑ         เจลา สตฺติสเตน จ
	  ปาณา สุริยูปมา เทฺวธา      อินฺทขีโล จ วาทินาติ ๒ ฯ
		  ____________________________
#๑ สีสปาวนวคฺโคติ วา ปาโฐ ฯ ๒ ม. ยุ. วาทิโนติ ฯ
