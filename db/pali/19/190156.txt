ปุฏฺฐา   ภิกฺขเว   อญฺญติตฺถิยา   ปริพฺพาชกา   น   เจว  สมฺปายิสฺสนฺติ
อุตฺตริญฺจ   วิฆาตํ   อาปชฺชิสฺสนฺติ   ฯ   ตํ   กิสฺส  เหตุ  ฯ  ยถา  ตํ
ภิกฺขเว   อวิสยสฺมึ   ฯ   นาหนฺตํ   ภิกฺขเว  ปสฺสามิ  สเทวเก  โลเก
สมารเก    สพฺรหฺมเก    สสฺสมณพฺราหฺมณิยา    ปชาย   สเทวมนุสฺสาย
โย   อิเมสํ   ปญฺหานํ   เวยฺยากรเณน   จิตฺตํ   อาราเธยฺย   อญฺญตฺร
ตถาคเตน วา ตถาคตสาวเกน วา อิโต วา ปน สุตฺวา ฯ
     [๕๖๙]  ยสฺมึ  ปน  ๑ ภิกฺขเว สมเย ลีนํ จิตฺตํ โหติ อกาโล ตสฺมึ
สมเย   ปสฺสทฺธิสมฺโพชฺฌงฺคสฺส   ภาวนาย   อกาโล  สมาธิสมฺโพชฺฌงฺคสฺส
ภาวนาย      อกาโล     อุเปกฺขาสมฺโพชฺฌงฺคสฺส     ภาวนาย     ฯ
ตํ  กิสฺส  เหตุ  ฯ  ลีนํ  ภิกฺขเว  จิตฺตํ  ตํ เอเตหิ ธมฺเมหิ ทุสฺสมุฏฺฐาปยํ
โหติ   ฯ   เสยฺยถาปิ   ภิกฺขเว  ปุริโส  ปริตฺตํ  อคฺคึ  อุชฺชาเลตุกาโม
อสฺส   โส   ตตฺถ   อลฺลานิ  เจว  ติณานิ  ปกฺขิเปยฺย  อลฺลานิ  [๒]
โคมยานิ    ปกฺขิเปยฺย    อลฺลานิ   กฏฺฐานิ   ปกฺขิเปยฺย   อุทกวาตญฺจ
ทเทยฺย   ปํสุกานิ   ๓   จ   โอกิเรยฺย  ภพฺโพ  นุ  โข  โส  ปุริโส
ปริตฺตํ   อคฺคึ   อุชฺชาเลตุนฺติ  ฯ  โน  เหตํ  ภนฺเต  ฯ  เอวเมว  โข
ภิกฺขเว   ยสฺมึ   สมเย   ลีนํ   จิตฺตํ   โหติ   อกาโล   ตสฺมึ  สมเย
ปสฺสทฺธิสมฺโพชฺฌงฺคสฺส     ภาวนาย     อกาโล     สมาธิสมฺโพชฺฌงฺคสฺส
ภาวนาย   อกาโล   อุเปกฺขาสมฺโพชฺฌงฺคสฺส   ภาวนาย   ฯ   ตํ  กิสฺส
เหตุ ฯ ลีนํ ภิกฺขเว จิตฺตํ ตํ เอเตหิ ธมฺเมหิ ทุสฺสมุฏฺฐาปยํ โหติ ฯ
     [๕๗๐]   ยสฺมิญฺจ  โข  ภิกฺขเว  สมเย  ลีนํ  จิตฺตํ  โหติ  กาโล
#๑ ม. ยุ. ปนสทฺโท นตฺถิ ฯ ๒ ม. จ ฯ เอวมุปริ ฯ ๓ ม. ปํสุเกน ฯ เอวมุปริ ฯ
