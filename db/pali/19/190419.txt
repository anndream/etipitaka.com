สมฺปชาโน สติมา วิเนยฺย โลเก อภิชฺฌาโทมนสฺสํ ฯ
     [๑๓๘๔]  ยสฺมึ  สมเย  อานนฺท  ภิกฺขุ  จิตฺตปฏิสํเวที อสฺสสิสฺสามีติ
สิกฺขติ    จิตฺตปฏิสํเวที    ปสฺสสิสฺสามีติ    สิกฺขติ    ฯ    อภิปฺปโมทยํ
จิตฺตํ   อสฺสสิสฺสามีติ   สิกฺขติ   ฯ   สมาทหํ   จิตฺตํ  ฯ  วิโมจยํ  จิตฺตํ
อสฺสสิสฺสามีติ    สิกฺขติ    วิโมจยํ   จิตฺตํ   ปสฺสสิสฺสามีติ   สิกฺขติ   ฯ
จิตฺเต   จิตฺตานุปสฺสี   อานนฺท   ภิกฺขุ   ตสฺมึ   สมเย  วิหรติ  อาตาปี
สมฺปชาโน  สติมา  วิเนยฺย  โลเก  อภิชฺฌาโทมนสฺสํ  ฯ  ตํ กิสฺส เหตุ ฯ
นาหํ   อานนฺท   มุฏฺฐสฺสติสฺส   อสมฺปชานสฺส   อานาปานสฺสติสมาธิภาวนํ
วทามิ   ฯ   ตสฺมา  ติหานนฺท  จิตฺเต  จิตฺตานุปสฺสี  ภิกฺขุ  ตสฺมึ  สมเย
วิหรติ อาตาปี สมฺปชาโน สติมา วิเนยฺย โลเก อภิชฺฌาโทมนสฺสํ ฯ
     [๑๓๘๕]   ยสฺมึ   สมเย   อานนฺท   ภิกฺขุ  อนิจฺจานุปสฺสี  ฯเปฯ
วิราคานุปสฺสี  ฯ  นิโรธานุปสฺสี  ฯ  ปฏินิสฺสคฺคานุปสฺสี อสฺสสิสฺสามีติ สิกฺขติ
ปฏินิสฺสคฺคานุปสฺสี    ปสฺสสิสฺสามีติ   สิกฺขติ   ฯ   ธมฺเมสุ   ธมฺมานุปสฺสี
อานนฺท  ภิกฺขุ  ตสฺมึ  สมเย  วิหรติ  อาตาปี  สมฺปชาโน  สติมา วิเนยฺย
โลเก  อภิชฺฌาโทมนสฺสํ  ฯ  [๑]  โส  ยนฺตํ  โหติ  อภิชฺฌาโทมนสฺสานํ
ปหานํ   ตํ   ปญฺญาย   ทิสฺวา   สาธุกํ  อชฺฌุเปกฺขิตา  โหติ  ฯ  ตสฺมา
ติหานนฺท   ธมฺเมสุ   ธมฺมานุปสฺสี   ภิกฺขุ  ตสฺมึ  สมเย  วิหรติ  อาตาปี
สมฺปชาโน สติมา วิเนยฺย โลเก อภิชฺฌาโทมนสฺสํ ฯ
     [๑๓๘๖]  เอวํ  ภาวิโต  โข  อานนฺท  อานาปานสฺสติสมาธิ  เอวํ
พหุลีกโต จตฺตาโร สติปฏฺฐาเน ปริปูเรติ ฯ
#๑ โป. ตํ กิสฺส เหตุ ฯ
