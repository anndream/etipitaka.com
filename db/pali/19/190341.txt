เสยฺยถาปิ   ปกฺขี   สกุโณ   อิเมปิ   จนฺทิมสุริเย   เอวํมหิทฺธิเก  เอวํ
มหานุภาเว   ปาณินา   ปรามสติ   ๑   ปริมชฺชติ  ยาว  พฺรหฺมโลกาปิ
กาเยน วสํ วตฺเตติ ๒ ฯ
     [๑๑๔๒]  เอวํ ภาวิเตสุ โข ภิกฺขุ จตูสุ อิทฺธิปาเทสุ เอวํ พหุลีกเตสุ
ทิพฺพาย     โสตธาตุยา     วิสุทฺธาย     อติกฺกนฺตมานุสิกาย     อุโภ
สทฺเท สุณาติ ทิพฺเพ จ มานุเส จ เย ๓ ทูเร สนฺติเก วาติ ๔ ฯ
     [๑๑๔๓]  เอวํ ภาวิเตสุ โข ภิกฺขุ จตูสุ อิทฺธิปาเทสุ เอวํ พหุลีกเตสุ
ปรสตฺตานํ    ปรปุคฺคลานํ    เจตสา   เจโต   ปริจฺจ   ชานาติ   ๕
สราคํ   วา   จิตฺตํ   สราคํ   จิตฺตนฺติ   ปชานาติ  วีตราคํ  วา  จิตฺตํ
วีตราคํ   จิตฺตนฺติ   ปชานาติ   สโทสํ   วา   จิตฺตํ   สโทสํ   จิตฺตนฺติ
ปชานาติ   วีตโทสํ   วา   จิตฺตํ   วีตโทสํ   จิตฺตนฺติ  ปชานาติ  สโมหํ
วา   จิตฺตํ   สโมหํ   จิตฺตนฺติ   ปชานาติ  วีตโมหํ  วา  จิตฺตํ  วีตโมหํ
จิตฺตนฺติ   ปชานาติ   สงฺขิตฺตํ   วา   จิตฺตํ  สงฺขิตฺตํ  จิตฺตนฺติ  ปชานาติ
วิกฺขิตฺตํ   วา   จิตฺตํ   วิกฺขิตฺตํ  จิตฺตนฺติ  ปชานาติ  มหคฺคตํ  วา  จิตฺตํ
มหคฺคตํ    จิตฺตนฺติ    ปชานาติ    อมหคฺคตํ    วา   จิตฺตํ   อมหคฺคตํ
จิตฺตนฺติ   ปชานาติ   สอุตฺตรํ   วา   จิตฺตํ  สอุตฺตรํ  จิตฺตนฺติ  ปชานาติ
อนุตฺตรํ   วา   จิตฺตํ   อนุตฺตรํ   จิตฺตนฺติ  ปชานาติ  สมาหิตํ  ๖  วา
จิตฺตํ   สมาหิตํ  จิตฺตนฺติ  ปชานาติ  อสมาหิตํ  ๗  วา  จิตฺตํ  อสมาหิตํ
จิตฺตนฺติ   ปชานาติ   วิมุตฺตํ  ๘  วา  จิตฺตํ  วิมุตฺตํ  จิตฺตนฺติ  ปชานาติ
อวิมุตฺตํ ๙- วา จิตฺตํ อวิมุตฺตํ จิตฺตนฺติ ปชานาติ ฯ
#๑ ม. ยุ. ปริมสติ ฯ ๒ ยุ. ปวตฺเตติ ฯ ๓ ม. อยํ ปาโฐ นตฺถิ ฯ ๔ ม.
#จาติ ฯ ๕ ม. ยุ. ปชานาติ ฯ ๖-๗ ยุ. อสมาหิตํ ____ สมาหิตํ ฯ ๘-๙ ยุ.
#อวิมุตฺตํ ____ วิมุตฺตํ ฯ
