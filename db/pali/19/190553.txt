ทุกฺขนฺติ   โยโค   กรณีโย   ฯเปฯ   อยํ   ทุกฺขนิโรธคามินี   ปฏิปทาติ
โยโค กรณีโยติ ฯ
     [๑๗๒๑]  ยาวกีวญฺจ  ภิกฺขเว  จนฺทิมสุริยา  โลเก นุปฺปชฺชนฺติ เนว
ตาว   มหโต  อาโลกสฺส  ปาตุภาโว  โหติ  มหโต  โอภาสสฺส  อนฺธตมํ
ตทา    โหติ   อนฺธการติมิสา   เนว   ตาว   รตฺตินฺทิวา   ปญฺญายนฺติ
น    มาสทฺธมาสา    ปญฺญายนฺติ    น   อุตุสํวจฺฉรา   ปญฺญายนฺติ   ฯ
ยโต   จ   โข   ภิกฺขเว  จนฺทิมสุริยา  โลเก  อุปฺปชฺชนฺติ  อถ  มหโต
อาโลกสฺส   ปาตุภาโว   โหติ   มหโต  โอภาสสฺส  เนว  อนฺธตมํ  ๑
ตทา    โหติ    น    อนฺธการติมิสา    อถ   รตฺตินฺทิวา   ปญฺญายนฺติ
มาสทฺธมาสา    ปญฺญายนฺติ    อุตุสํวจฺฉรา   ปญฺญายนฺติ   ฯ   เอวเมว
โข  ภิกฺขเว  ยาวกีวญฺจ  ตถาคโต  โลเก  นุปฺปชฺชติ อรหํ สมฺมาสมฺพุทฺโธ
เนว    ตาว    มหโต    อาโลกสฺส    ปาตุภาโว    โหติ    มหโต
โอภาสสฺส   อนฺธตมํ   ตทา   โหติ  อนฺธการติมิสา  เนว  ตาว  จตุนฺนํ
อริยสจฺจานํ   อาจิกฺขณา   โหติ  เทสนา  ปญฺญาปนา  ปฏฺฐปนา  วิวรณา
วิภชนา   อุตฺตานีกมฺมํ   ฯ   ยโต   จ  โข  ภิกฺขเว  ตถาคโต  โลเก
อุปฺปชฺชติ   อรหํ   สมฺมาสมฺพุทฺโธ   อถ   มหโต  อาโลกสฺส  ปาตุภาโว
โหติ    มหโต    โอภาสสฺส    เนว    อนฺธตมํ    ตทา   โหติ   น
อนฺธการติมิสา   อถ   จตุนฺนํ   อริยสจฺจานํ   อาจิกฺขณา  โหติ  เทสนา
ปญฺญาปนา   ปฏฺฐปนา   วิวรณา   วิภชนา   อุตฺตานีกมฺมํ   ฯ   กตเมสํ
จตุนฺนํ    ฯ   ทุกฺขสฺส   อริยสจฺจสฺส   ฯเปฯ   ทุกฺขนิโรธคามินีปฏิปทาย
#๑ ม. อนฺธการตมํ ฯ
