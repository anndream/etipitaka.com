อสฺสสามีติ    ปชานาติ    ทีฆํ    วา    ปสฺสสนฺโต   ทีฆํ   ปสฺสสามีติ
ปชานาติ    (วิตฺถาเรตพฺพํ)    ฯ    ปฏินิสฺสคฺคานุปสฺสี    อสฺสสิสฺสามีติ
สิกฺขติ   ปฏินิสฺสคฺคานุปสฺสี   ปสฺสสิสฺสามีติ   สิกฺขติ   ฯ   ยสฺมึ   สมเย
อานนฺท   ภิกฺขุ   ทีฆํ   วา   อสฺสสนฺโต   ทีฆํ   อสฺสสามีติ   ปชานาติ
ทีฆํ   วา   ปสฺสสนฺโต   ทีฆํ   ปสฺสสามีติ   ปชานาติ   ฯ   รสฺสํ  วา
ฯเปฯ    ปสฺสมฺภยํ    กายสงฺขารํ    อสฺสสิสฺสามีติ   สิกฺขติ   ปสฺสมฺภยํ
กายสงฺขารํ   ปสฺสสิสฺสามีติ   สิกฺขติ   ฯ   กาเย  กายานุปสฺสี  อานนฺท
ภิกฺขุ   ตสฺมึ   สมเย   วิหรติ   อาตาปี   สมฺปชาโน   สติมา  วิเนยฺย
โลเก    อภิชฺฌาโทมนสฺสํ   ฯ   ตํ   กิสฺส   เหตุ   ฯ   กายญฺญตราหํ
อานนฺท   เอตํ   วทามิ   ยทิทํ   อสฺสาสปฺปสฺสาสํ  ฯ  ตสฺมา  ติหานนฺท
กาเย   กายานุปสฺสี   ภิกฺขุ   ตสฺมึ  สมเย  วิหรติ  อาตาปี  สมฺปชาโน
สติมา วิเนยฺย โลเก อภิชฺฌาโทมนสฺสํ ฯ
     [๑๓๘๓]  ยสฺมึ  สมเย  อานนฺท  ภิกฺขุ  ปีติปฏิสํเวที  อสฺสสิสฺสามีติ
สิกฺขติ    ฯ    สุขปฏิสํเวที   ฯ   จิตฺตสงฺขารปฏิสํเวที   ฯ   ปสฺสมฺภยํ
จิตฺตสงฺขารํ     อสฺสสิสฺสามีติ     สิกฺขติ     ปสฺสมฺภยํ     จิตฺตสงฺขารํ
ปสฺสสิสฺสามีติ   สิกฺขติ  ฯ  เวทนาสุ  เวทนานุปสฺสี  อานนฺท  ภิกฺขุ  ตสฺมึ
สมเย  วิหรติ  อาตาปี สมฺปชาโน สติมา วิเนยฺย โลเก อภิชฺฌา-
โทมนสฺสํ ฯ  ตํ     กิสฺส     เหตุ  ฯ     เวทนาญฺญตราหํ  อานนฺท  เอตํ
วทามิ  ยทิทํ  อสฺสาสปฺปสฺสาสานํ  สาธุกํ  มนสิการํ  ฯ  ตสฺมา  ติหานนฺท
เวทนาสุ    เวทนานุปสฺสี    ภิกฺขุ    ตสฺมึ   สมเย   วิหรติ   อาตาปี
