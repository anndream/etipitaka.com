สีลํ    นิสฺสาย   สีเล   ปติฏฺฐาย   จตฺตาโร   สมฺมปฺปธาเน   ภาเวติ
จตฺตาโร สมฺมปฺปธาเน พหุลีกโรติ ฯ
     [๑๐๙๔]   กถญฺจ   ภิกฺขเว  ภิกฺขุ  สีลํ  นิสฺสาย  สีเล  ปติฏฺฐาย
จตฺตาโร  สมฺมปฺปธาเน  ภาเวติ  จตฺตาโร  สมฺมปฺปธาเน  พหุลีกโรติ  ฯ
อิธ    ภิกฺขเว    ภิกฺขุ   อนุปฺปนฺนานํ   ปาปกานํ   อกุสลานํ   ธมฺมานํ
อนุปฺปาทาย   ฉนฺทํ   ชเนติ   วายมติ  วิริยํ  อารภติ  จิตฺตํ  ปคฺคณฺหาติ
ปทหติ   ฯเปฯ   อุปฺปนฺนานํ   กุสลานํ   ธมฺมานํ   ฐิติยา   อสมฺโมสาย
ภิยฺโยภาวาย   เวปุลฺลาย   ภาวนาย  ปาริปูริยา  ฉนฺทํ  ชเนติ  วายมติ
วิริยํ   อารภติ   จิตฺตํ   ปคฺคณฺหาติ   ปทหติ   ฯ   เอวํ  โข  ภิกฺขเว
ภิกฺขุ   สีลํ   นิสฺสาย  สีเล  ปติฏฺฐาย  จตฺตาโร  สมฺมปฺปธาเน  ภาเวติ
จตฺตาโร    สมฺมปฺปธาเน    พหุลีกโรตีติ   ฯ   (เอวํ   พลกรณียวคฺโค
สมฺมปฺปธานวเสน วิตฺถาเรตพฺโพ) ฯ
     [๑๐๙๕]   ติสฺโส  อิมา  ภิกฺขเว  เอสนา  ฯ  กตมา  ติสฺโส  ฯ
กาเมสนา   ภเวสนา   พฺรหฺมจริเยสนา  ฯ  อิมา  โข  ภิกฺขเว  ติสฺโส
เอสนา ฯ
     [๑๐๙๖]   อิมาสํ   โข   ภิกฺขเว   ติสฺสนฺนํ  เอสนานํ  อภิญฺญาย
ปริญฺญาย  ปริกฺขยาย  ปหานาย  จตฺตาโร  สมฺมปฺปธานา  ภาเวตพฺพา  ฯ
กตเม    จตฺตาโร   ฯ   อิธ   ภิกฺขเว   ภิกฺขุ   อนุปฺปนฺนานํ   ฯเปฯ
อุปฺปนฺนานํ    กุสลานํ    ธมฺมานํ   ฐิติยา   อสมฺโมสาย   ภิยฺโยภาวาย
เวปุลฺลาย    ภาวนาย    ปาริปูริยา   ฉนฺทํ   ชเนติ   วายมติ   วิริยํ
