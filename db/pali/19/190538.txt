จตฺตาริ   อริยสจฺจานิ   เทสิตานิ   ฯ   ทุกฺขํ   โข  ภิกฺขุ  มยา  ปฐมํ
อริยสจฺจํ   เทสิตํ   ตถา  นํ  ธาเรหิ  ฯ  โย  หิ  โกจิ  ภิกฺขุ  สมโณ
วา   พฺราหฺมโณ   วา   เอวํ   วเทยฺย   เนตํ  ทุกฺขํ  ปฐมํ  อริยสจฺจํ
ยํ   ๑   สมเณน   โคตเมน   เทสิตํ  อหเมตํ  ทุกฺขํ  ปฐมํ  อริยสจฺจํ
ปจฺจกฺขาย    อญฺญํ    ทุกฺขํ   ปฐมํ   อริยสจฺจํ   ปญฺญเปสฺสามีติ   เนตํ
ฐานํ   วิชฺชติ   ฯ   ทุกฺขสมุทโย   โข  ภิกฺขุ  ฯเปฯ  ทุกฺขนิโรโธ  โข
ภิกฺขุ    ฯเปฯ    ทุกฺขนิโรธคามินีปฏิปทา   โข   ภิกฺขุ   มยา   จตุตฺถํ
อริยสจฺจํ   เทสิตํ   ตถา  นํ  ธาเรหิ  ฯ  โย  หิ  โกจิ  ภิกฺขุ  สมโณ
วา   พฺราหฺมโณ   วา   เอวํ   วเทยฺย   เนตํ  ทุกฺขนิโรธคามินีปฏิปทา
จตุตฺถํ  อริยสจฺจํ  ยํ สมเณน โคตเมน เทสิตํ อหเมตํ ทุกฺขนิโรธคามินีปฏิปทํ
จตุตฺถํ     อริยสจฺจํ     ปจฺจกฺขาย     อญฺญํ     ทุกฺขนิโรธคามินีปฏิปทํ
จตุตฺถํ    อริยสจฺจํ    ปญฺญเปสฺสามีติ    เนตํ    ฐานํ    วิชฺชติ    ฯ
เอวํ  โข  ตฺวํ  ภิกฺขุ  ธาเรหิ  มยา  จตฺตาริ  อริยสจฺจานิ  เทสิตานิ ฯ
ตสฺมา   ติห   ภิกฺขุ   อิทํ   ทุกฺขนฺติ   โยโค   กรณีโย   ฯเปฯ   อยํ
ทุกฺขนิโรธคามินี ปฏิปทาติ โยโค กรณีโยติ ฯ
     [๑๖๙๔]  เอกมนฺตํ  นิสินฺโน  โข  โส  ภิกฺขุ  ภควนฺตํ  เอตทโวจ
อวิชฺชา   อวิชฺชาติ   ภนฺเต   วุจฺจติ   กตมา  นุ  โข  ภนฺเต  อวิชฺชา
กิตฺตาวตา   จ  อวิชฺชาคโต  โหตีติ  ฯ  ยํ  โข  ภิกฺขุ  ทุกฺเข  อญฺญาณํ
ทุกฺขสมุทเย    อญฺญาณํ    ทุกฺขนิโรเธ    อญฺญาณํ    ทุกฺขนิโรธคามินิยา
ปฏิปทาย   อญฺญาณํ   ฯ   อยํ   วุจฺจติ   ภิกฺขุ   อวิชฺชา   เอตฺตาวตา
#๑ ยุ. อยํ ปาโฐ นตฺถิ ฯ
