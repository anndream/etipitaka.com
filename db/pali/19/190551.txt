สติ   จ   สมฺปชญฺญญฺจ   กรณียํ   ฯ   กตเมสํ   จตุนฺนํ   ฯ   ทุกฺขสฺส
อริยสจฺจสฺส     ฯเปฯ    ทุกฺขนิโรธคามินีปฏิปทาย    อริยสจฺจสฺส    ฯ
ตสฺมา   ติห   ภิกฺขเว   อิทํ   ทุกฺขนฺติ   โยโค   กรณีโย  ฯเปฯ  อยํ
ทุกฺขนิโรธคามินี ปฏิปทาติ โยโค กรณีโยติ ฯ
     [๑๗๑๘]  เสยฺยถาปิ  ภิกฺขเว  ปุริโส วสฺสสตายุโก วสฺสสตชีวิตเมนํ
เอวํ    วเทยฺย    เอหมฺโภ    ปุริส    ปุพฺพณฺหสมยํ   ตํ   สตฺติสเตน
หนิสฺสนฺติ     มชฺฌนฺติกสมยํ     สตฺติสเตน     หนิสฺสนฺติ    สายณฺหสมยํ
สตฺติสเตน   หนิสฺสนฺติ   ฯ   โส   โข   ตฺวํ   อมฺโภ   ปุริส   ทิวเส
ทิวเส  ตีหิ  ๑  สตฺติสเตหิ หญฺญมาโน วสฺสสตายุโก วสฺสสตชีวี วสฺสสตสฺส
อจฺจเยน    อนภิสเมตานิ    จตฺตาริ   อริยสจฺจานิ   อภิสเมสฺสสีติ   ฯ
อตฺถวสิเกน   ภิกฺขเว  กุลปุตฺเตน  อลํ  อุปคนฺตุํ  ฯ  ตํ  กิสฺส  เหตุ  ฯ
อนมตคฺโคยํ  ภิกฺขเว  สํสาโร  ปุพฺพา  โกฏิ  น  ปญฺญายติ สตฺติปฺปหารานํ
อสิปฺปหารานํ   อุสุปฺปหารานํ   ๒   ผรสุปฺปหารานํ   ฯ   เอวํ   เจตํ
ภิกฺขเว  อสฺส  น  โข  ปนาหํ  ภิกฺขเว  สห  ทุกฺเขน  สห  โทมนสฺเสน
จตุนฺนํ   อริยสจฺจานํ   อภิสมยํ   วทามิ   ฯ   อปิจาหํ  ภิกฺขเว  สหาว
สุเขน   สหาว   โสมนสฺเสน   จตุนฺนํ  อริยสจฺจานํ  อภิสมยํ  วทามิ  ฯ
กตเมสํ  จตุนฺนํ  ฯ  ทุกฺขสฺส  อริยสจฺจสฺส  ฯเปฯ ทุกฺขนิโรธคามินีปฏิปทาย
อริยสจฺจสฺส    ฯ    ตสฺมา    ติห   ภิกฺขเว   อิทํ   ทุกฺขนฺติ   โยโค
กรณีโย ฯเปฯ อยํ ทุกฺขนิโรธคามินี ปฏิปทาติ โยโค กรณีโยติ ฯ
     [๑๗๑๙]   เสยฺยถาปิ   ภิกฺขเว   ปุริโส   ยํ   อิมสฺมึ  ชมฺพุทีเป  ติณ-
#๑ ม. ยุ. อาเมณฺฑิตํ ฯ ๒ ม. อยํ ปาโฐ นตฺถิ ฯ
