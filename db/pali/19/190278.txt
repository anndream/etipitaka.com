สุขํ   กายิกํ   สาตํ  กายสมฺผสฺสชํ  สุขํ  สาตํ  เวทยิตํ  ฯ  อิทํ  วุจฺจติ
ภิกฺขเว สุขินฺทฺริยํ ฯ
     [๙๒๗]  กตมญฺจ  ภิกฺขเว  ทุกฺขินฺทฺริยํ  ฯ  ยํ  โข  ภิกฺขเว กายิกํ
ทุกฺขํ   กายิกํ   อสาตํ   กายสมฺผสฺสชํ   ทุกฺขํ  อสาตํ  เวทยิตํ  ฯ  อิทํ
วุจฺจติ ภิกฺขเว ทุกฺขินฺทฺริยํ ฯ
     [๙๒๘]   กตมญฺจ   ภิกฺขเว  โสมนสฺสินฺทฺริยํ  ฯ  ยํ  โข  ภิกฺขเว
เจตสิกํ   สุขํ   เจตสิกํ   สาตํ   มโนสมฺผสฺสชํ  สุขํ  สาตํ  เวทยิตํ  ฯ
อิทํ วุจฺจติ ภิกฺขเว โสมนสฺสินฺทฺริยํ ฯ
     [๙๒๙]   กตมญฺจ   ภิกฺขเว  โทมนสฺสินฺทฺริยํ  ฯ  ยํ  โข  ภิกฺขเว
เจตสิกํ  ทุกฺขํ  เจตสิกํ  อสาตํ  มโนสมฺผสฺสชํ  ทุกฺขํ  อสาตํ  เวทยิตํ  ฯ
อิทํ วุจฺจติ ภิกฺขเว โทมนสฺสินฺทฺริยํ ฯ
     [๙๓๐]   กตมญฺจ   ภิกฺขเว   อุเปกฺขินฺทฺริยํ  ฯ  ยํ  โข  ภิกฺขเว
กายิกํ   วา   เจตสิกํ   วา  เนวสาตํนาสาตํ  เวทยิตํ  ฯ  อิทํ  วุจฺจติ
ภิกฺขเว อุเปกฺขินฺทฺริยํ ฯ อิมานิ โข ภิกฺขเว ปญฺจินฺทฺริยานีติ ฯ
     [๙๓๑]  ปญฺจิมานิ  ภิกฺขเว  อินฺทฺริยานิ ฯ กตมานิ ปญฺจ ฯ สุขินฺทฺริยํ
ทุกฺขินฺทฺริยํ โสมนสฺสินฺทฺริยํ โทมนสฺสินฺทฺริยํ อุเปกฺขินฺทฺริยํ ฯ
     [๙๓๒]  กตมญฺจ  ภิกฺขเว  สุขินฺทฺริยํ  ฯ  ยํ  โข  ภิกฺขเว  กายิกํ
สุขํ   กายิกํ   สาตํ  กายสมฺผสฺสชํ  สุขํ  สาตํ  เวทยิตํ  ฯ  อิทํ  วุจฺจติ
ภิกฺขเว สุขินฺทฺริยํ ฯ
     [๙๓๓]  กตมญฺจ  ภิกฺขเว  ทุกฺขินฺทฺริยํ  ฯ  ยํ  โข  ภิกฺขเว กายิกํ
