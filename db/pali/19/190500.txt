อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ
นิสินฺโน โข นนฺทิโย สกฺโก ภควนฺตํ เอตทโวจ
     [๑๖๐๐]   ยสฺเสว   นุ   โข   ภนฺเต   อริยสาวกสฺส   จตฺตาริ
โสตาปตฺติยงฺคานิ   สพฺเพน  สพฺพํ  สพฺพถา  สพฺพํ  นตฺถิ  เสฺวว  นุ  โข
ภนฺเต   อริยสาวโก   ปมาทวิหารีติ   วุจฺจติ   ฯ   ยสฺส   โข  นนฺทิยๆ
จตฺตาริ    โสตาปตฺติยงฺคานิ   สพฺเพน   สพฺพํ   สพฺพถา   สพฺพํ   นตฺถิ
ตมหํ    พาหิโร   ปุถุชฺชนปกฺเข   ฐิโตติ   วทามิ   ฯ   อปิจ   นนฺทิย
ยถา   อริยสาวโก   ปมาทวิหารี   เจว   โหติ  อปฺปมาทวิหารี  จ  ตํ
สุณาหิ   สาธุกํ   มนสิกโรหิ   ภาสิสฺสามีติ   ฯ   เอวํ   ภนฺเตติ   โข
นนฺทิโย สกฺโก ภควโต ปจฺจสฺโสสิ ฯ ภควา เอตทโวจ
     [๑๖๐๑]  กถญฺจ  นนฺทิย  อริยสาวโก  ปมาทวิหารี  โหติ  ฯ  อิธ
นนฺทิย    อริยสาวโก   พุทฺเธ   อเวจฺจปฺปสาเทน   สมนฺนาคโต   โหติ
อิติปิ   โส   ภควา   ฯเปฯ  สตฺถา  เทวมนุสฺสานํ  พุทฺโธ  ภควาติ  ฯ
โส   เตน   พุทฺเธ   อเวจฺจปฺปสาเทน   สนฺตุฏฺโฐ  น  อุตฺตรึ  วายมติ
ทิวา  ปวิเวกาย  รตฺติยา  ๑  ปฏิสลฺลานาย  ฯ  ตสฺส  เอวํ  ปมตฺตสฺส
วิหรโต  ปามุชฺชํ  ๒  น  โหติ  ปามุชฺเช  อสติ ปีติ น โหติ ปีติยา อสติ
ปสฺสทฺธิ   น   โหติ   ปสฺสทฺธิยา   อสติ   ทุกฺขํ  วิหรติ  ทุกฺขิโน  จิตฺตํ
น   สมาธิยติ   อสมาหิเต   จิตฺเต  ธมฺมา  น  ปาตุภวนฺติ  ฯ  ธมฺมานํ
อปาตุภาวา  ปมาทวิหารีเตฺวว  สงฺขํ  ๓  คจฺฉติ  ฯ  ปุน  จปรํ  นนฺทิย
อริยสาวโก   ฯ   ธมฺเม   สงฺเฆ  ฯ  อริยกนฺเตหิ  สีเลหิ  สมนฺนาคโต
#๑ ม. ยุ. รตฺตึ ฯ เอวมุปริ ฯ ๒ ม. สพฺพตฺถ ปาโมชฺชํ ฯ
