สมฺมิญฺเชยฺย เอวเมว อายสฺมโต อนุรุทฺธสฺส สมฺมุเข ปาตุรโหสิ ฯ
     [๑๒๖๕]   อถ   โข   อายสฺมา   มหาโมคฺคลฺลาโน   อายสฺมนฺตํ
อนุรุทฺธํ   เอตทโวจ   กิตฺตาวตา   นุ   โข  อาวุโส  อนุรุทฺธ  ภิกฺขุโน
จตฺตาโร สติปฏฺฐานา อารทฺธา โหนฺตีติ ฯ
     [๑๒๖๖]   อิธาวุโส   ภิกฺขุ  อชฺฌตฺตํ  กาเย  กายานุปสฺสี  วิหรติ
อาตาปี  สมฺปชาโน  สติมา  วิเนยฺย  โลเก  อภิชฺฌาโทมนสฺสํ  ฯ พหิทฺธา
กาเย   กายานุปสฺสี   วิหรติ   อาตาปี   ฯเปฯ  อชฺฌตฺตพหิทฺธา  กาเย
กายานุปสฺสี   วิหรติ   อาตาปี   สมฺปชาโน   สติมา   วิเนยฺย   โลเก
อภิชฺฌาโทมนสฺสํ ฯ
     [๑๒๖๗]   อชฺฌตฺตํ   เวทนาสุ   เวทนานุปสฺสี   วิหรติ   อาตาปี
สมฺปชาโน   สติมา   วิเนยฺย   โลเก   อภิชฺฌาโทมนสฺสํ   ฯ   พหิทฺธา
เวทนาสุ   เวทนานุปสฺสี   วิหรติ   อาตาปี  สมฺปชาโน  สติมา  วิเนยฺย
โลเก   อภิชฺฌาโทมนสฺสํ   ฯ   อชฺฌตฺตพหิทฺธา   เวทนาสุ  เวทนานุปสฺสี
วิหรติ อาตาปี สมฺปชาโน สติมา วิเนยฺย โลเก อภิชฺฌาโทมนสฺสํ ฯ
     [๑๒๖๘]  อชฺฌตฺตํ  จิตฺเต  ฯ  พหิทฺธา  จิตฺเต  ฯ  อชฺฌตฺตพหิทฺธา
จิตฺเต   จิตฺตานุปสฺสี   วิหรติ   อาตาปี   สมฺปชาโน   สติมา   วิเนยฺย
โลเก อภิชฺฌาโทมนสฺสํ ฯ
     [๑๒๖๙]  อชฺฌตฺตํ  ธมฺเมสุ  ฯ  พหิทฺธา  ธมฺเมสุ ฯ อชฺฌตฺตพหิทฺธา
ธมฺเมสุ     ธมฺมานุปสฺสี     วิหรติ    อาตาปี    สมฺปชาโน    สติมา
วิเนยฺย    โลเก   อภิชฺฌาโทมนสฺสํ   ฯ   เอตฺตาวตา   โข   อาวุโส
