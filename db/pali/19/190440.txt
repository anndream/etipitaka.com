ปจฺฉโต   นิสีทาเปม   ฯ   ตาสํ   โข   ปน  ภนฺเต  ภคินีนํ  เอวรูโป
คนฺโธ     โหติ     เสยฺยถาปิ    นาม    คนฺธกรณฺฑกสฺส    ตาวเทว
วิวริยมานสฺส  ยถา  ตํ  ราชกญฺญานํ  ๑  คนฺเธน  วิภูสิตานํ ฯ ตาสํ โข
ปน   ภนฺเต   ภคินีนํ   เอวรูโป  กายสมฺผสฺโส  โหติ  เสยฺยถาปิ  นาม
ตูลปิจุโน  วา  กปฺปาสปิจุโน  วา  ยถา  ตํ ราชกญฺญานํ สุเขฐิตานํ ๒ ฯ
ตสฺมึ  โข  ปน  ภนฺเต  สมเย  นาโคปิ  รกฺขิตพฺโพ  โหติ  ตาปิ ภคินิโย
รกฺขิตพฺพา โหนฺติ อตฺตาปิ รกฺขิตพฺโพ โหติ ฯ
     [๑๔๕๐]  น  โข  ปน  มยํ  ภนฺเต  อภิชานาม ตาสุ ภคินีสุ ปาปกํ
จิตฺตํ   อุปฺปาเทตา   ฯ   อยํ   โข   โน  ภนฺเต  เอตมฺหา  สมฺพาธา
อญฺโญ สมฺพาโธ สมฺพาธตโร เจว สมฺพาธสงฺขาตตโร จาติ ฯ
     [๑๔๕๑]   ตสฺมา   ติห  ถปตโย  สมฺพาโธ  ฆราวาโส  รชาปโถ
อพฺโภกาโส ปพฺพชฺชา อลํ จ ปน โว ถปตโย อปฺปมาทาย ฯ
     [๑๔๕๒]   จตูหิ  โข  ถปตโย  ธมฺเมหิ  สมนฺนาคโต  อริยสาวโก
โสตาปนฺโน    โหติ    อวินิปาตธมฺโม    นิยโต   สมฺโพธิปรายโน   ฯ
กตเมหิ   จตูหิ  ฯ  อิธ  ถปตโย  อริยสาวโก  พุทฺเธ  อเวจฺจปฺปสาเทน
สมนฺนาคโต   โหติ   อิติปิ   โส   ภควา  ฯเปฯ  สตฺถา  เทวมนุสฺสานํ
พุทฺโธ  ภควาติ  ฯ  ธมฺเม  สงฺเฆ  ฯ  วิคตมลมจฺเฉเรน  เจตสา อคารํ
อชฺฌาวสติ  มุตฺตจาโค ปยตปาณี โวสฺสคฺครโต ยาจโยโค ทานสํวิภาครโต ฯ
อิเมหิ      โข      ถปตโย      จตูหิ     ธมฺเมหิ     สมนฺนาคโต
#๑ โป. ราชรเหน ... วิภูสิตานํ ฯ  ๒ สุเขธิตานนฺติ วา ปาโฐ ฯ
