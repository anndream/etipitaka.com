วิหรติ    ขีณา    ชาติ    วุสิตํ    พฺรหฺมจริยํ   กตํ   กรณียํ   นาปรํ
อิตฺถตฺตายาติ    อพฺภญฺญาสิ    ฯ    อญฺญตโร   จ   ปน   โส   ภิกฺขุ
อรหตํ อโหสีติ ฯ
     [๖๙๑]   เอกํ   สมยํ   ภควา  โกสเลสุ  วิหรติ  โกสลายํ  ๑
พฺราหฺมณคาเม  ฯ  ตตฺร  โข  ภควา  ภิกฺขู  อามนฺเตสิ ฯเปฯ เอตทโวจ
เย  เต  ภิกฺขเว  ภิกฺขู  นวา  อจิรปพฺพชิตา  อธุนาคตา  อิมํ  ธมฺมวินยํ
เต  โว  ๒  ภิกฺขเว  ภิกฺขู จตุนฺนํ สติปฏฺฐานานํ ภาวนาย สมาทเปตพฺพา
นิเวเสตพฺพา ปติฏฺฐาเปตพฺพา ฯ กตเมสํ จตุนฺนํ ฯ
     [๖๙๒]   เอถ   ตุเมฺห   อาวุโส  กาเย  กายานุปสฺสิโน  วิหรถ
อาตาปิโน  สมฺปชานา  เอโกทิภูตา  วิปฺปสนฺนจิตฺตา สมาหิตา เอกคฺคจิตฺตา
กายสฺส   ยถาภูตํ   ญาณาย   ฯ   เวทนาสุ   เวทนานุปสฺสิโน   วิหรถ
อาตาปิโน  สมฺปชานา  เอโกทิภูตา  วิปฺปสนฺนจิตฺตา สมาหิตา เอกคฺคจิตฺตา
เวทนานํ     ยถาภูตํ     ญาณาย     ฯ     จิตฺเต    จิตฺตานุปสฺสิโน
วิหรถ   อาตาปิโน   สมฺปชานา   เอโกทิภูตา  วิปฺปสนฺนจิตฺตา  สมาหิตา
เอกคฺคจิตฺตา   จิตฺตสฺส   ยถาภูตํ   ญาณาย  ฯ  ธมฺเมสุ  ธมฺมานุปสฺสิโน
วิหรถ   อาตาปิโน   สมฺปชานา   เอโกทิภูตา  วิปฺปสนฺนจิตฺตา  สมาหิตา
เอกคฺคจิตฺตา ธมฺมานํ ยถาภูตํ ญาณาย ฯ
     [๖๙๓]  เยปิ  เต  ภิกฺขเว  ภิกฺขู  เสกฺขา อปฺปตฺตมานสา อนุตฺตรํ
โยคกฺเขมํ    ปตฺถยมานา    วิหรนฺติ    เตปิ   กาเย   กายานุปสฺสิโน
วิหรนฺติ   อาตาปิโน   สมฺปชานา  เอโกทิภูตา  วิปฺปสนฺนจิตฺตา  สมาหิตา
#๑ ม. สาลาย ฯ ยุ. สาลายํ ฯ ๒ ยุ. เว ฯ เอวมุปริ ฯ
