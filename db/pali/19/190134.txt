    [๔๙๑]    สตฺติเม   ภิกฺขเว   โพชฺฌงฺคา   อนาวรณา   อนีวรณา
เจตโส   อนุปกฺกิเลสา   ภาวิตา   พหุลีกตา   วิชฺชาวิมุตฺติผลสจฺฉิกิริยาย
สํวตฺตนฺติ   ฯ   กตเม   สตฺต  ฯ  สติสมฺโพชฺฌงฺโค  ภิกฺขเว  อนาวรโณ
อนีวรโณ  เจตโส อนุปกฺกิเลโส ภาวิโต พหุลีกโต วิชฺชาวิมุตฺติผลสจฺฉิกิริยาย
สํวตฺตติ         ฯเปฯ         อุเปกฺขาสมฺโพชฺฌงฺโค        ภิกฺขเว
อนาวรโณ    อนีวรโณ    เจตโส   อนุปกฺกิเลโส   ภาวิโต   พหุลีกโต
วิชฺชาวิมุตฺติผลสจฺฉิกิริยาย   สํวตฺตติ   ฯ   อิเม   โข   ภิกฺขเว   สตฺต
โพชฺฌงฺคา    อนาวรณา   อนีวรณา   เจตโส   อนุปกฺกิเลสา   ภาวิตา
พหุลีกตา วิชฺชาวิมุตฺติผลสจฺฉิกิริยาย สํวตฺตนฺตีติ ฯ
    [๔๙๒]  ยสฺมึ  ภิกฺขเว  สมเย อริยสาวโก อฏฺฐิกตฺวา ๑ มนสิกตฺวา
สพฺพเจตโส  ๒  สมนฺนาหริตฺวา  โอหิตโสโต  ธมฺมํ  สุณาติ  ปญฺจสฺส ๓
นีวรณา   ตสฺมึ   สมเย   น   โหนฺติ   สตฺต  โพชฺฌงฺคา  ตสฺมึ  สมเย
ภาวนาปาริปูรึ คจฺฉนฺติ ฯ
    [๔๙๓]  กตมสฺส  ๔  ปญฺจ  นีวรณา  ตสฺมึ  สมเย  น  โหนฺติ  ฯ
กามจฺฉนฺทนีวรณํ    ตสฺมึ    สมเย   น   โหติ   พฺยาปาทนีวรณํ   ตสฺมึ
สมเย  น  โหติ  ถีนมิทฺธนีวรณํ  ตสฺมึ  สมเย น โหติ อุทฺธจฺจกุกฺกุจฺจนีวรณํฑ
ตสฺมึ       สมเย      น      โหติ      วิจิกิจฺฉานีวรณํ      ตสฺมึ
สมเย น โหติ ฯ ปญฺจสฺส นีวรณา ตสฺมึ สมเย น โหนฺติ ฯ
    [๔๙๔]   กตเม   สตฺต   โพชฺฌงฺคา  ตสฺมึ  สมเย  ภาวนาปาริปูรึ
#๑ ม. ยุ. อฏฺฐึกตฺวา ฯ เอวมุปริ ฯ  ๒ ม. สพฺพํ ... ฯ เอวมุปริ ฯ  ๓ สี. ม.
#ยุ. อิมสฺส ปญฺจ ฯ เอวมุปริ ฯ  ๔ ม. ยุ. กตเม ฯ
