สมฺมาทิฏฺฐิ  ปโหติ  สมฺมาทิฏฺฐิสฺส  สมฺมาสงฺกปฺโป  ปโหติ  สมฺมา-
สงฺกปฺปสฺส  สมฺมาวาจา  ปโหติ   สมฺมาวาจสฺส      สมฺมากมฺมนฺโต
ปโหติ     สมฺมากมฺมนฺตสฺส   สมฺมาอาชีโว   ปโหติ    สมฺมาอาชีวสฺส
สมฺมาวายาโม     ปโหติ     สมฺมาวายามสฺส     สมฺมาสติ     ปโหติ
สมฺมาสติสฺส สมฺมาสมาธิ ปโหตีติ ฯ
     [๔]   เอวมฺเม   สุตํ   เอกํ   สมยํ   ภควา   สเกฺยสุ  วิหรติ
สกฺกรํ   นาม   สกฺยานํ   นิคโม   ฯ   อถ   โข  อายสฺมา  อานนฺโท
เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา
เอกมนฺตํ   นิสีทิ   ฯ   เอกมนฺตํ   นิสินฺโน   โข   อายสฺมา  อานนฺโท
ภควนฺตํ    เอตทโวจ   อุปฑฺฒมิทํ   ภนฺเต   พฺรหฺมจรยสฺส   ๑   ยทิทํ
กลฺยาณมิตฺตตา กลฺยาณสหายตา กลฺยาณสมฺปวงฺกตาติ ฯ
     [๕]  มา  เหวํ  อานนฺท  อวจ  ๒  มา  เหวํ อานนฺท อวจ ๓
สกลเมว  ๔  หิทํ อานนฺท พฺรหฺมจริยํ ยทิทํ กลฺยาณมิตฺตตา กลฺยาณสหายตา
กลฺยาณสมฺปวงฺกตา     ฯ     กลฺยาณมิตฺตสฺเสตํ     อานนฺท    ภิกฺขุโน
ปาฏิกงฺขํ    กลฺยาณสหายกสฺส    กลฺยาณสมฺปวงฺกสฺส    อริยํ   อฏฺฐงฺคิกํ
มคฺคํ ภาเวสฺสติ อริยํ อฏฺฐงฺคิกํ มคฺคํ พหุลีกริสฺสตีติ ฯ
     [๖] กถญฺจานนฺท ภิกฺขุ กลฺยาณมิตฺโต กลฺยาณสหาโย กลฺยาณสมฺปวงฺโก
อริยํ     อฏฺฐงฺคิกํ     มคฺคํ    ภาเวติ    อริยํ    อฏฺฐงฺคิกํ    มคฺคํ
พหุลีกโรติ   ฯ   อิธานนฺท   ภิกฺขุ   สมฺมาทิฏฺฐึ   ภาเวติ   วิเวกนิสฺสิตํ
วิราคนิสฺสิตํ    นิโรธนิสฺสิตํ    โวสฺสคฺคปริณามึ   สมฺมาสงฺกปฺปํ   ภาเวติ
#๑ ม. พฺรหฺมจริยํ ฯ ๒-๓ ม. ยุ. อยํ ปาโฐ นตฺถิ ฯ ๔ ม. สกเมวิทํ อานนฺท ... ฯ
