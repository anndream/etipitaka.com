				  อินฺทฺริยสํยุตฺตํ
				   _________
				สุทฺธกวคฺโค ปฐโม
     [๘๔๓]  สาวตฺถีนิทานํ  ฯ  ตตฺร  โข  ภควา  เอตทโวจ ปญฺจิมานิ
ภิกฺขเว   อินฺทฺริยานิ   ฯ   กตมานิ   ปญฺจ   ฯ  สทฺธินฺทฺริยํ  วิริยินฺทฺริยํ
สตินฺทฺริยํ    สมาธินฺทฺริยํ    ปญฺญินฺทฺริยํ    ฯ    อิมานิ   โข   ภิกฺขเว
ปญฺจินฺทฺริยานีติ ฯ
     [๘๔๔]   ปญฺจิมานิ   ภิกฺขเว   อินฺทฺริยานิ  ฯ  กตมานิ  ปญฺจ  ฯ
สทฺธินฺทฺริยํ   วิริยินฺทฺริยํ   สตินฺทฺริยํ   สมาธินฺทฺริยํ   ปญฺญินฺทฺริยํ  ฯ
ยโต    โข    ภิกฺขเว    อริยสาวโก   อิเมสํ   ปญฺจนฺนํ   อินฺทฺริยานํ
(สมุทยญฺจ    อตฺถงฺคมญฺจ)   ๑   อสฺสาทญฺจ   อาทีนวญฺจ   นิสฺสรณญฺจ
ยถาภูตํ   ปชานาติ   ฯ  อยํ  วุจฺจติ  ภิกฺขเว  อริยสาวโก  โสตาปนฺโน
อวินิปาตธมฺโม นิยโต สมฺโพธิปรายโนติ ฯ
     [๘๔๕]   ปญฺจิมานิ   ภิกฺขเว   อินฺทฺริยานิ  ฯ  กตมานิ  ปญฺจ  ฯ
สทฺธินฺทฺริยํ   วิริยินฺทฺริยํ   สตินฺทฺริยํ   สมาธินฺทฺริยํ   ปญฺญินฺทฺริยํ  ฯ
ยโต    โข    ภิกฺขเว    อริยสาวโก   อิเมสํ   ปญฺจนฺนํ   อินฺทฺริยานํ
สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ     นิสฺสรณญฺจ
ยถาภูตํ   ปชานาติ   ฯ  อยํ  วุจฺจติ  ภิกฺขเว  อริยสาวโก  โสตาปนฺโน
#๑ ม. อิทํ ปาฐทฺวยํ น ทิสฺสติ ฯ
