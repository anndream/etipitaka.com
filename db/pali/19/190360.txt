     [๑๑๙๗]  เอวํ  โข  ภิกฺขเว  ภิกฺขุ วิวเฏน เจตสา อปริโยนทฺเธน
สปฺปภาสํ จิตฺตํ ภาเวติ ฯ
     [๑๑๙๘]   กตมา  จ  ภิกฺขเว  อติลีนา  วีมํสา  ฯ  ยา  ภิกฺขเว
วีมํสา   โกสชฺชสหคตา   โกสชฺชสมฺปยุตฺตา   ฯ   อยํ   วุจฺจติ  ภิกฺขเว
อติลีนา วีมํสา ฯ
     [๑๑๙๙]  กตมา  จ  ภิกฺขเว  อติปคฺคหิตา  วีมํสา  ฯ ยา ภิกฺขเว
วีมํสา   อุทฺธจฺจสหคตา   อุทฺธจฺจสมฺปยุตฺตา   ฯ   อยํ   วุจฺจติ  ภิกฺขเว
อติปคฺคหิตา วีมํสา ฯ
     [๑๒๐๐]  กตมา  จ  ภิกฺขเว  อชฺฌตฺตํ  สงฺขิตฺตา  วีมํสา  ฯ  ยา
ภิกฺขเว   วีมํสา   ถีนมิทฺธสหคตา   ถีนมิทฺธสมฺปยุตฺตา   ฯ   อยํ  วุจฺจติ
ภิกฺขเว อชฺฌตฺตํ สงฺขิตฺตา วีมํสา ฯ
     [๑๒๐๑]  กตมา  จ  ภิกฺขเว  พหิทฺธา  วิกฺขิตฺตา  วีมํสา  ฯ  ยา
ภิกฺขเว    วีมํสา   พหิทฺธา   ปญฺจ   กามคุเณ   อารพฺภ   อนุวิกฺขิตฺตา
อนุวิสฏา ฯ อยํ วุจฺจติ ภิกฺขเว พหิทฺธา วิกฺขิตฺตา วีมํสา ฯเปฯ
     [๑๒๐๒]  เอวํ  โข  ภิกฺขเว  ภิกฺขุ วิวเฏน เจตสา อปริโยนทฺเธน
สปฺปภาสํ   จิตฺตํ   ภาเวติ   ฯ  เอวํ  ภาวิตา  โข  ภิกฺขเว  จตฺตาโร
อิทฺธิปาทา เอวํ พหุลีกตา มหปฺผลา โหนฺติ มหานิสํสา ฯ
     [๑๒๐๓]  เอวํ  ภาวิเตสุ  โข  ภิกฺขเว  ภิกฺขุ  จตูสุ  อิทฺธิปาเทสุ
เอวํ   พหุลีกเตสุ   อเนกวิหิตํ   อิทฺธิวิธํ   ปจฺจนุโภติ   เอโกปิ  หุตฺวา
พหุธา  โหติ  พหุธาปิ  หุตฺวา  เอโก  โหติ  ฯเปฯ  ยาว  พฺรหฺม-
