จ    พฺยาปาทสฺส   นิสฺสรณํ   ยถาภูตํ   ปชานาติ   ปสฺสติ   อตฺตตฺถมฺปิ
ตสฺมึ     สมเย    ยถาภูตํ     ปชานาติ    ปสฺสติ    ปรตฺถมฺปิ    ฯ
อุภยตฺถมฺปิ   ฯเปฯ   ทีฆรตฺตํ   อสชฺฌายกตาปิ   มนฺตา  ปฏิภนฺติ  ปเคว
สชฺฌายกตา ฯ
     [๖๑๗]   เสยฺยถาปิ   พฺราหฺมณ  อุทปตฺโต  น  อคฺคินา  สนฺตตฺโต
น    อุกฺกุฏฺฐิโต   น   อุสฺมาทกชาโต   ตตฺถ   จกฺขุมา   ปุริโส   สกํ
มุขนิมิตฺตํ   ปจฺจเวกฺขมาโน  ยถาภูตํ  ปชาเนยฺย  ปสฺเสยฺย  ฯ  เอวเมว
โข   พฺราหฺมณ   ยสฺมึ  สมเย  น  พฺยาปาทปริยุฏฺฐิเตน  เจตสา  วิหรติ
น   พฺยาปาทปเรเตน   อุปฺปนฺนสฺส   จ   พฺยาปาทสฺส  นิสฺสรณํ  ยถาภูตํ
ปชานาติ    ปสฺสติ    อตฺตตฺถมฺปิ   ตสฺมึ   สมเย   ยถาภูตํ   ปชานาติ
ปสฺสติ   ปรตฺถมฺปิ   ฯ   อุภยตฺถมฺปิ   ฯเปฯ   ทีฆรตฺตํ   อสชฺฌายกตาปิ
มนฺตา ปฏิภนฺติ ปเคว สชฺฌายกตา ฯ
     [๖๑๘]   ปุน   จปรํ   พฺราหฺมณ   ยสฺมึ   สมเย   น   ถีนมิทฺธ
ปริยุฏฺฐิเตน    เจตสา   วิหรติ   น   ถีนมิทฺธปเรเตน   อุปฺปนฺนสฺส  จ
ถีนมิทฺธสฺส     นิสฺสรณํ    ยถาภูตํ    ปชานาติ    ปสฺสติ    อตฺตตฺถมฺปิ
ตสฺมึ   สมเย   ยถาภูตํ   ปชานาติ   ปสฺสติ   ปรตฺถมฺปิ  ฯ  อุภยตฺถมฺปิ
ฯเปฯ     ทีฆรตฺตํ     อสชฺฌายกตาปิ     มนฺตา    ปฏิภนฺติ    ปเคว
สชฺฌายกตา
     [๖๑๙]  เสยฺยถาปิ  พฺราหฺมณ  อุทปตฺโต  น เสวาลปณกปริโยนทฺโธ
ตตฺถ     จกฺขุมา     ปุริโส     สกํ     มุขนิมิตฺตํ    ปจฺจเวกฺขมาโน
