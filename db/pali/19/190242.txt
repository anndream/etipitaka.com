     [๘๐๔]  กถญฺจ  ภิกฺขเว  ภิกฺขุ  สมฺปชาโน  โหติ  ฯ  อิธ ภิกฺขเว
ภิกฺขุโน    วิทิตา   เวทนา   อุปฺปชฺชนฺติ   วิทิตา   อุปฏฺฐหนฺติ   วิทิตา
อพฺภตฺถํ   คจฺฉนฺติ   ฯ   วิทิตา  วิตกฺกา  อุปฺปชฺชนฺติ  วิทิตา  อุปฏฺฐหนฺติ
วิทิตา   อพฺภตฺถํ   คจฺฉนฺติ   ฯ  วิทิตา  ปญฺญา  ๑  อุปฺปชฺชนฺติ  วิทิตา
อุปฏฺฐหนฺติ   วิทิตา   อพฺภตฺถํ   คจฺฉนฺติ   ฯ  เอวํ  โข  ภิกฺขเว  ภิกฺขุ
สมฺปชาโน   โหติ  ฯ  สโต  ภิกฺขเว  ภิกฺขุ  วิหเรยฺย   สมฺปชาโน  อยํ
โว อมฺหากํ อนุสาสนีติ ฯ
     [๘๐๕]   สาวตฺถีนิทานํ  ฯ  จตฺตาโรเม  ภิกฺขเว  สติปฏฺฐานา  ฯ
กตเม   จตฺตาโร   ฯ   อิธ  ภิกฺขเว  ภิกฺขุ  กาเย  กายานุสฺสี  วิหรติ
อาตาปี  สมฺปชาโน  สติมา  วิเนยฺย  โลเก  อภิชฺฌาโทมนสฺสํ ฯ เวทนาสุ
จิตฺเต   ธมฺเมสุ   ธมฺมานุปสฺสี   วิหรติ   อาตาปี   สมฺปชาโน   สติมา
วิเนยฺย   โลเก   อภิชฺฌาโทมนสฺสํ   ฯ   อิเม  โข  ภิกฺขเว  จตฺตาโร
สติปฏฺฐานา   ฯ  อิเมสํ  โข  ภิกฺขเว  จตุนฺนํ  สติปฏฺฐานานํ  ภาวิตตฺตา
พหุลีกตตฺตา    ทฺวินฺนํ    ผลานํ    อญฺญตรํ   ผลํ   ปาฏิกงฺขํ   ทิฏฺเฐว
ธมฺเม อญฺญา สติ วา อุปาทิเสเส อนาคามิตาติ ฯ
     [๘๐๖]  จตฺตาโรเม  ภิกฺขเว  สติปฏฺฐานา  ฯ  กตเม จตฺตาโร ฯ
อิธ   ภิกฺขเว   ภิกฺขุ   กาเย  กายานุปสฺสี  วิหรติ  อาตาปี  สมฺปชาโน
สติมา    วิเนยฺย    โลเก    อภิชฺฌาโทมนสฺสํ    ฯ    ตสฺส   กาเย
กายานุปสฺสิโน   วิหรโต   โย   กายสฺมึ  ฉนฺโท  โส  ปหิยฺยติ  ฉนฺทสฺส
ปหานาย ๒ อมตํ สจฺฉิกตํ โหติ ฯ
#๑ ม. ยุ. สญฺญา ฯ ๒ ม. ปหานา ฯ เอวมุปริ ฯ
