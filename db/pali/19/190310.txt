     [๑๐๖๐]  สาธุ  สาธุ  สารีปุตฺต เอโส หิ สารีปุตฺต ปรมนิปจฺจกาโร
ยํ     ขีณาสโว    ภิกฺขุ    ตถาคเต    วา    ตถาคตสาสเน    วา
ปรมนิปจฺจการํ ปวตฺตมาโน ปวตฺตตีติ ฯ
     [๑๐๖๑]  สาวตฺถีนิทานํ  ฯ  ปญฺจิมานิ  ภิกฺขเว อินฺทฺริยานิ ภาวิตานิ
พหุลีกตานิ   อนุปฺปนฺนานิ   อุปฺปชฺชนฺติ   นาญฺญตฺร  ตถาคตสฺส  ปาตุภาวา
อรหโต   สมฺมาสมฺพุทฺธสฺส  ฯ  กตมานิ  ปญฺจ  ฯ  สทฺธินฺทฺริยํ  วิริยินฺทฺริยํ
สตินฺทฺริยํ    สมาธินฺทฺริยํ    ปญฺญินฺทฺริยํ    ฯ    อิมานิ   โข   ภิกฺขเว
ปญฺจินฺทฺริยานิ     ภาวิตานิ     พหุลีกตานิ    อนุปฺปนฺนานิ    อุปฺปชฺชนฺติ
นาญฺญตฺร ตถาคตสฺส ปาตุภาวา อรหโต สมฺมาสมฺพุทฺธสฺสาติ ฯ
     [๑๐๖๒]   ปญฺจิมานิ   ภิกฺขเว   อินฺทฺริยานิ  ภาวิตานิ  พหุลีกตานิ
อนุปฺปนฺนานิ   อุปฺปชฺชนฺติ   นาญฺญตฺร   สุคตวินยา  ฯ  กตมานิ  ปญฺจ  ฯ
สทฺธินฺทฺริยํ   วิริยินฺทฺริยํ   สตินฺทฺริยํ   สมาธินฺทฺริยํ   ปญฺญินฺทฺริยํ  ฯ
อิมานิ   โข   ภิกฺขเว  ปญฺจินฺทฺริยานิ  ภาวิตานิ  พหุลีกตานิ  อนุปฺปนฺนานิ
อุปฺปชฺชนฺติ นาญฺญตฺร สุคตวินยาติ ฯ
			 วคฺโค ฉฏฺโฐ ฯ
			   ตสฺสุทฺทานํ
	  สาลํ มลฺลกํ เสกฺโข จ       ปเท สาเร ปติฏฺฐิโต
	  พฺรหฺมสูกรขาตาโย          อุปฺปาเท อปเร ทุเวติ ฯ
			  _____________
