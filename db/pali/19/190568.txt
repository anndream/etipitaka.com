ปริเทเวหิ   ทุกฺเขหิ   โทมนสฺเสหิ   อุปายาเสหิ  ปริมุจฺจนฺติ  ทุกฺขสฺมาติ
วทามิ   ฯ  ตสฺมา  ติห  ภิกฺขเว  อิทํ  ทุกฺขนฺติ  โยโค  กรณีโย  ฯเปฯ
อยํ ทุกฺขนิโรธคามินี ปฏิปทาติ โยโค กรณีโยติ ฯ
     [๑๗๔๓]  เสยฺยถาปิ  ภิกฺขเว  ปุริโส  มหาสมุทฺเท เอกจฺฉิคฺคฬํ ยุคํ
ปกฺขิเปยฺย  ตตฺราปิสฺส  กาโณ  กจฺฉโป  โส  ๑  วสฺสสตสฺส  วสฺสสตสฺส
อจฺจเยน    สกึ   สกึ   อุมฺมุชฺเชยฺย   ฯ   ตํ   กึ   มญฺญถ   ภิกฺขเว
อปิ  นุ  โส  ๒  กาโณ  กจฺฉโป  วสฺสสตสฺส  วสฺสสตสฺส  อจฺจเยน สกึ
สกึ   อุมฺมุชฺชนฺโต   อมุสฺมึ   เอกจฺฉิคฺคเฬ  ยุเค  คีวํ  ปเวเสยฺยาติ  ฯ
ยทิ   นูน   ภนฺเต   กทาจิ   กรหจิ   ทีฆสฺส  อทฺธุโน  อจฺจเยนาติ  ฯ
ขิปฺปตรํ   โข   โส   ภิกฺขเว   กาโณ  กจฺฉโป  วสฺสสตสฺส  วสฺสสตสฺส
อจฺจเยน   สกึ   สกึ   อุมฺมุชฺชนฺโต   อมุสฺมึ   เอกจฺฉิคฺคเฬ  ยุเค  คีวํ
ปเวเสยฺย   ฯ   น   เตฺววาหํ   ภิกฺขเว   สกึ  วินิปาตคเตน  พาเลน
มนุสฺสตฺตํ   วทามิ   ฯ   ตํ  กิสฺส  เหตุ  ฯ  น  เหตฺถ  ภิกฺขเว  อตฺถิ
ธมฺมจริยา    สมจริยา   กุสลกิริยา   ปุญฺญกิริยา   อญฺญมญฺญขาทิกา   ฯ
เอตฺถ  ภิกฺขเว  วตฺตติ  ทุพฺพลขาทิกา  ฯ  ตํ  กิสฺส  เหตุ  ฯ อทิฏฺฐตฺตา
ภิกฺขเว    จตุนฺนํ   อริยสจฺจานํ   ฯ   กตเมสํ   จตุนฺนํ   ฯ   ทุกฺขสฺส
อริยสจฺจสฺส     ฯเปฯ    ทุกฺขนิโรธคามินีปฏิปทาย    อริยสจฺจสฺส    ฯ
ตสฺมา   ติห   ภิกฺขเว   อิทํ   ทุกฺขนฺติ   โยโค   กรณีโย  ฯเปฯ  อยํ
ทุกฺขนิโรธคามินี ปฏิปทาติ โยโค กรณีโยติ ฯ
     [๑๗๔๔]  เสยฺยถาปิ  ภิกฺขเว  อยํ  มหาปฐวี  เอโกทิกา ๓ อสฺส
#๑ ยุ. โย ฯ ๒ ม. โข ฯ ๓ ม. ยุ. เอโกทกา ฯ
