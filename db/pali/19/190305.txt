สพฺพํ    อปริเสสา   นิรุชฺฌิสฺสนฺติ   อญฺญานิ   จ   ฉ   อินฺทฺริยานิ   น
กุหิญฺจิ   กิสฺมิญฺจิ   อุปฺปชฺชิสฺสนฺตีติ   ปชานาติ   ฯ   อยํปิ  โข  ภิกฺขเว
ปริยาโย    ยํ    ปริยายํ    อาคมฺม   อเสกฺโข   ภิกฺขุ   อเสกฺขภูมิยํ
สณฺฐิโต อเสกฺโขสฺมีติ ปชานาตีติ ฯ
     [๑๐๓๘]   เสยฺยถาปิ   ภิกฺขเว  ยานิ  กานิจิ  ชงฺคลานํ  ปาณานํ
ปทชาตานิ   สพฺพานิ   ตานิ   หตฺถิปเท   สโมธานํ   คจฺฉนฺติ   หตฺถิปทํ
เตสํ   อคฺคมกฺขายติ   ยทิทํ   มหนฺตตฺเตน   ฯ  เอวเมว  โข  ภิกฺขเว
ยานิ   กานิจิ   ปทานิ   โพธาย   สํวตฺตนฺติ   ปญฺญินฺทฺริยํ   ปทํ   เตสํ
อคฺคมกฺขายติ ยทิทํ โพธาย ฯ
     [๑๐๓๙]   กตมานิ   จ   ภิกฺขเว  ปทานิ  โพธาย  สํวตฺตนฺติ  ฯ
สทฺธินฺทฺริยํ   ภิกฺขเว  ปทํ  ตํ  โพธาย  สํวตฺตติ  ฯ  วิริยินฺทฺริยํ  ปทํ  ตํ
โพธาย  สํวตฺตติ  ฯ  สตินฺทฺริยํ  ปทํ  ตํ  โพธาย  สํวตฺตติ ฯ สมาธินฺทฺริยํ
ปทํ ตํ โพธาย สํวตฺตติ ฯ ปญฺญินฺทฺริยํ ปทํ ตํ โพธาย สํวตฺตติ ฯ
     [๑๐๔๐]   เสยฺยถาปิ   ภิกฺขเว  ยานิ  กานิจิ  ชงฺคลานํ  ปาณานํ
ปทชาตานิ   สพฺพานิ   ตานิ   หตฺถิปเท   สโมธานํ   คจฺฉนฺติ   หตฺถิปทํ
เตสํ   อคฺคมกฺขายติ   ยทิทํ   มหนฺตตฺเตน   ฯ  เอวเมว  โข  ภิกฺขเว
ยานิ   กานิจิ   ปทานิ   โพธาย   สํวตฺตนฺติ   ปญฺญินฺทฺริยํ   ปทํ   เตสํ
อคฺคมกฺขายติ ยทิทํ โพธายาติ ฯ
     [๑๐๔๑]  เสยฺยถาปิ  ภิกฺขเว  เย  เกจิ  สารคนฺธา  โลหิตจนฺทนํ
เตสํ  อคฺคมกฺขายติ  ฯ  เอวเมว  โข  ภิกฺขเว  เย  เกจิ  โพธิปกฺขิยา
