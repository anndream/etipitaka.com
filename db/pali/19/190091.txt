ปญฺโจรมฺภาคิยานิ สญฺโญชนานิ ฯ
     [๓๕๐]  อิเมสํ  โข  ภิกฺขเว  ปญฺจนฺนํ  โอรมฺภาคิยานํ สญฺโญชนานํ
อภิญฺญาย    ปริญฺญาย    ปริกฺขยาย   ปหานาย   ฯเปฯ   อยํ   อริโย
อฏฺฐงฺคิโก มคฺโค ภาเวตพฺโพติ ฯ
     [๓๕๑]   สาวตฺถีนิทานํ   ฯ   ปญฺจิมานิ   ภิกฺขเว  อุทฺธมฺภาคิยานิ
สญฺโญชนานิ  ฯ  กตมานิ  ปญฺจ  ฯ  รูปราโค  อรูปราโค  มาโน อุทฺธจฺจํ
อวิชฺชา ฯ อิมานิ โข ภิกฺขเว ปญฺจุทฺธมฺภาคิยานิ สญฺโญชนานิ ฯ
     [๓๕๒]  อิเมสํ  โข  ภิกฺขเว  ปญฺจนฺนํ  อุทฺธมฺภาคิยานํ สญฺโญชนานํ
อภิญฺญาย    ปริญฺญาย    ปริกฺขยาย   ปหานาย   ฯเปฯ   อยํ   อริโย
อฏฺฐงฺคิโก    มคฺโค    ภาเวตพฺโพ   ฯ   กตโม   อริโย   อฏฺฐงฺคิโก
มคฺโค   ฯ   อิธ   ภิกฺขเว   ภิกฺขุ   สมฺมาทิฏฺฐึ   ภาเวติ  วิเวกนิสฺสิตํ
ฯเปฯ   สมฺมาสมาธึ   ภาเวติ   วิเวกนิสฺสิตํ   วิราคนิสฺสิตํ  นิโรธนิสฺสิตํ
โวสฺสคฺคปริณามึ   ฯ   อิเมสํ   โข   ภิกฺขเว   ปญฺจนฺนํ  อุทฺธมฺภาคิยานํ
สญฺโญชนานํ    อภิญฺญาย    ปริญฺญาย    ปริกฺขยาย   ปหานาย   ฯเปฯ
อยํ   อริโย   อฏฺฐงฺคิโก  มคฺโค  ภาเวตพฺโพติ  ฯ  เสยฺยถาปิ  ภิกฺขเว
คงฺคา นที ฯเปฯ
     [๓๕๓]   สาวตฺถีนิทานํ   ฯ   ปญฺจิมานิ   ภิกฺขเว  อุทฺธมฺภาคิยานิ
สญฺโญชนานิ   ฯ   กตมานิ   ปญฺจ   ฯ   รูปราโค   อรูปราโค  มาโน
อุทฺธจฺจํ    อวิชฺชา    ฯ    อิมานิ   โข   ภิกฺขเว   ปญฺจุทฺธมฺภาคิยานิ
สญฺโญชนานิ ฯ
