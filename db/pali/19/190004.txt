	[๙]   สาธุ   สาธุ   สารีปุตฺต   สกลมิทํ   สารีปุตฺต  พฺรหฺมจริยํ
ยทิทํ     กลฺยาณมิตฺตตา    กลฺยาณสหายตา    กลฺยาณสมฺปวงฺกตา    ฯ
กลฺยาณมิตฺตสฺเสตํ    สารีปุตฺต    ภิกฺขุโน    ปาฏิกงฺขํ   กลฺยาณสหายสฺส
กลฺยาณสมฺปวงฺกสฺส    อริยํ    อฏฺฐงฺคิกํ    มคฺคํ    ภาเวสฺสติ    อริยํ
อฏฺฐงฺคิกํ มคฺคํ พหุลีกริสฺสตีติ ฯ
     [๑๐]   กถญฺจ   สารีปุตฺต   ภิกฺขุ   กลฺยาณมิตฺโต  กลฺยาณสหาโย
กลฺยาณสมฺปวงฺโก   อริยํ   อฏฺฐงฺคิกํ   มคฺคํ   ภาเวติ   อริยํ  อฏฺฐงฺคิกํ
มคฺคํ   พหุลีกโรติ   ฯ   อิธ   สารีปุตฺต   ภิกฺขุ   สมฺมาทิฏฺฐึ   ภาเวติ
วิเวกนิสฺสิตํ    วิราคนิสฺสิตํ    นิโรธนิสฺสิตํ    โวสฺสคฺคปริณามึ    ฯเปฯ
สมฺมาสมาธึ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺค-
ปริณามึ ฯ  เอวํ  โข   สารีปุตฺต  ภิกฺขุ  กลฺยาณมิตฺโต  กลฺยาณสหาโย
กลฺยาณสมฺปวงฺโก     อริยํ     อฏฺฐงฺคิกํ     มคฺคํ    ภาเวติ    อริยํ
อฏฺฐงฺคิกํ มคฺคํ พหุลีกโรติ ฯ
     [๑๑]    ตทิมินาเปตํ   สารีปุตฺต   ปริยาเยน   เวทิตพฺพํ   ยถา
สกลมิทํ     พฺรหฺมจริยํ     ยทิทํ     กลฺยาณมิตฺตตา    กลฺยาณสหายตา
กลฺยาณสมฺปวงฺกตาติ    ฯ    มมญฺหิ   สารีปุตฺต   กลฺยาณมิตฺตํ   อาคมฺม
ชาติธมฺมา   สตฺตา   ชาติยา   ปริมุจฺจนฺติ   ชราธมฺมา   สตฺตา  ชราย
ปริมุจฺจนฺติ       มรณธมฺมา      สตฺตา      มรเณน      ปริมุจฺจนฺติ
โสกปริเทวทุกฺขโทมนสฺสุปายาสธมฺมา  สตฺตา  โสกปริเทวทุกฺขโทมนสฺสุ-
ปายาเสหิ  ปริมุจฺจนฺติ  ฯ  อิมินา  โข เอตํ สารีปุตฺต ปริยาเยน
