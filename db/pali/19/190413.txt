ปสฺสสิสฺสามีติ ปชานามิ ฯ
     [๑๓๖๖]  ยญฺหิ  ตํ  ภิกฺขเว  สมฺมา  วทมาโน วเทยฺย อริยวิหาโร
อิติปิ   พฺรหฺมวิหาโร   อิติปิ   ตถาคตวิหาโร  อิติปิ  อานาปานสฺสติสมาธึ
สมฺมา    วทมาโน    วเทยฺย    อริยวิหาโร    อิติปิ    พฺรหฺมวิหาโร
อิติปิ   ตถาคตวิหาโร   อิติปิ   ฯ   เย   เต  ภิกฺขเว  ภิกฺขู  เสกฺขา
อปฺปตฺตมานสา    อนุตฺตรํ    โยคกฺเขมํ   ปตฺถยมานา   วิหรนฺติ   เตสํ
อานาปานสฺสติสมาธิ ภาวิโต พหุลีกโต อาสวานํ ขยาย สํวตฺตติ ฯ
     [๑๓๖๗]   เย  จ  โข  เต  ภิกฺขเว  ภิกฺขู  อรหนฺโต  ขีณาสวา
วุสิตวนฺโต  กตกรณียา  โอหิตภารา  อนุปฺปตฺตสทตฺถา  ปริกฺขีณภวสญฺโญชนา
สมฺมทญฺญา      วิมุตฺตา     เตสํ     อานาปานสฺสติสมาธิ     ภาวิโต
พหุลีกโต ทิฏฺฐธมฺมสุขวิหาราย เจว สํวตฺตติ สติสมฺปชญฺญาย จ ฯ
     [๑๓๖๘]  ยญฺหิ  ตํ  ภิกฺขเว  สมฺมา  วทมาโน วเทยฺย อริยวิหาโร
อิติปิ   พฺรหฺมวิหาโร   อิติปิ   ตถาคตวิหาโร  อิติปิ  อานาปานสฺสติสมาธึ
สมฺมา    วทมาโน    วเทยฺย    อริยวิหาโร    อิติปิ    พฺรหฺมวิหาโร
อิติปิ ตถาคตวิหาโร อิติปีติ ฯ
     [๑๓๖๙]  เอกํ  สมยํ  อายสฺมา  โลมสกํภิโย  ๑  สกฺเกสุ วิหรติ
กปิลวตฺถุสฺมึ  นิโคฺรธาราเม  ฯ  อถ  โข  มหานาโม  สกฺโก เยนายสฺมา
โลมสกํภิโย    เตนุปสงฺกมิ    อุปสงฺกมิตฺวา    อายสฺมนฺตํ    โลมสกํภิยํ
อภิวาเทตฺวา   เอกมนฺตํ   นิสีทิ  ฯ  เอกมนฺตํ  นิสินฺโน  โข  มหานาโม
สกฺโก   อายสฺมนฺตํ   โลมสกํภิยํ   เอตทโวจ   เสฺวว   นุ  โข  ภนฺเต
#๑ ยุ. โลมสวงฺคีโส ฯ เอวมุปริ ฯ
