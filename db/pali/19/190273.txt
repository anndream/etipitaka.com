อภิสมฺพุทฺโธ   ปจฺจญฺญาสึ   ฯ   ญาณญฺจ   ปน   เม   ทสฺสนํ   อุทปาทิ
อกุปฺปา เม วิมุตฺติ อยมนฺติมา ชาติ นตฺถิทานิ ปุนพฺภโวติ ฯ
     [๙๐๙]   ฉยิมานิ   ภิกฺขเว    อินฺทฺริยานิ   ฯ   กตมานิ  ฉ  ฯ
จกฺขุนฺทฺริยํ    โสตินฺทฺริยํ    ฆานินฺทฺริยํ    ชิวฺหินฺทฺริยํ    กายินฺทฺริยํ
มนินฺทฺริยํ ฯ
     [๙๑๐]  เย  หิ  ๑ เกจิ ภิกฺขเว สมณา วา พฺราหฺมณา วา อิเมสํ
ฉนฺนํ    อินฺทฺริยานํ    สมุทยญฺจ   อตฺถงฺคมญฺจ   อสฺสาทญฺจ   อาทีนวญฺจ
นิสฺสรณญฺจ   ยถาภูตํ   นปฺปชานนฺติ   ฯ   นเม   เต   ภิกฺขเว  สมณา
วา   พฺราหฺมณา   วา   สมเณสุ   วา   สมณสมฺมตา  พฺราหฺมเณสุ  วา
พฺราหฺมณสมฺมตา    น    จ   ปเนเต   อายสฺมนฺโต   สามญฺญตฺถํ   วา
พฺราหฺมญฺญตฺถํ    วา    ทิฏฺเฐว    ธมฺเม   สยํ   อภิญฺญา   สจฺฉิกตฺวา
อุปสมฺปชฺช วิหรนฺติ ฯ
     [๙๑๑]  เย  หิ  ๒ เกจิ ภิกฺขเว สมณา วา พฺราหฺมณา วา อิเมสํ
ฉนฺนํ    อินฺทฺริยานํ    สมุทยญฺจ   อตฺถงฺคมญฺจ   อสฺสาทญฺจ   อาทีนวญฺจ
นิสฺสรณญฺจ   ยถาภูตํ   ปชานนฺติ   ฯ   เต   โขเม   ภิกฺขเว   สมณา
วา    พฺราหฺมณา    วา   สมเณสุ   เจว   สมณสมฺมตา   พฺราหฺมเณสุ
จ     พฺราหฺมณสมฺมตา     เต    จ    ปนายสฺมนฺโต    สามญฺญตฺถญฺจ
พฺราหฺมญฺญตฺถญฺจ     ทิฏฺเฐว    ธมฺเม    สยํ    อภิญฺญา    สจฺฉิกตฺวา
อุปสมฺปชฺช วิหรนฺตีติ ฯ
     [๙๑๒]   เย   หิ   เกจิ  ภิกฺขเว  สมณา  วา  พฺราหฺมณา  วา
จกฺขุนฺทฺริยํ  นปฺปชานนฺติ  จกฺขุนฺทฺริยสมุทยํ  นปฺปชานนฺติ  จกฺขุนฺทฺริย-
#๑ โป. หิสทฺโท นตฺถิ ฯ ๒ โป. ม. เย จ โข ฯ
