วุสิตวนฺโต  กตกรณียา  โอหิตภารา  อนุปฺปตฺตสทตฺถา  ปริกฺขีณภวสญฺโญชนา
สมฺมทญฺญา      วิมุตฺตา      เตสํ      อิเม      ปญฺจ     นีวรณา
อุจฺฉินฺนมูลา ตาลาวตฺถุกตา อนภาวงฺกตา อายตึ อนุปฺปาทธมฺมา ฯ
     [๑๓๗๒]  ตทมินาเปตํ  ๑  อาวุโส  มหานาม ปริยาเยน เวทิตพฺพํ
ยถา อญฺโญ จ เสกฺโข วิหาโร อญฺโญ ตถาคตวิหาโร ฯ
     [๑๓๗๓]  เอกมิทํ  อาวุโส  มหานาม  สมยํ  ภควา  อิจฺฉานงฺคเล
วิหรติ  อิจฺฉานงฺคลวนสณฺเฑ  ฯ  ตตฺร  โข  อาวุโส  [๒]  ภควา ภิกฺขู
อามนฺเตสิ   อิจฺฉามหํ   ภิกฺขเว   เตมาสํ   ปฏิสลฺลียิตุํ   นมฺหิ   เกนจิ
อุปสงฺกมิตพฺโพ    อญฺญตฺร   เอเกน   ปิณฺฑปาตนีหารเกนาติ   ฯ   เอวํ
ภนฺเตติ   โข  อาวุโส  [๓]  เต  ภิกฺขู  ภควโต  ปฏิสฺสุตฺวา  นาสฺสุธ
โกจิ ภควนฺตํ อุปสงฺกมติ อญฺญตฺร เอเกน ปิณฺฑปาตนีหารเกน ฯ
     [๑๓๗๔]   อถ  โข  อาวุโส  ภควา  ตสฺส  เตมาสสฺส  อจฺจเยน
ปฏิสลฺลานา  วุฏฺฐิโต  ภิกฺขู  อามนฺเตสิ  สเจ  โว  ภิกฺขเว  อญฺญติตฺถิยา
ปริพฺพาชกา    เอวํ    ปุจฺเฉยฺยุํ    กตเมนาวุโส    วิหาเรน   สมโณ
โคตโม   วสฺสาวาสํ   พหุลํ  วิหาสีติ  ฯ  เอวํ  ปุฏฺฐา  ตุเมฺห  ภิกฺขเว
เตสํ อญฺญติตฺถิยานํ ปริพฺพาชกานํ เอวํ พฺยากเรยฺยาถ อานาปานสฺสติสมาธินา
โข อาวุโส ภควา วสฺสาวาสํ พหุลํ วิหาสีติ ฯ
     [๑๓๗๕]   อิธาหํ  ภิกฺขเว  สโต  อสฺสสามิ  สโต  ปสฺสสามิ  ทีฆํ
วา   อสฺสสนฺโต   ทีฆํ   อสฺสสามีติ   ปชานามิ   ทีฆํ   วา  ปสฺสสนฺโต
ทีฆํ    ปสฺสสามีติ   ปชานามิ   (วิตฺถาเรตพฺพํ)   ฯ   ปฏินิสฺสคฺคานุปสฺสี
#๑ โป. ตทิมินาเปตํ ฯ ๒-๓ ม. ยุ. มหานาม ฯ
