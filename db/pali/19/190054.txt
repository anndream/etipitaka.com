     [๒๑๐]  สาวตฺถีนิทานํ  ฯ  เสยฺยถาปิ ภิกฺขเว สรภู นที สมุทฺทนินฺนา
สมุทฺทโปณา สมุทฺทปพฺภารา ฯ เอวเมว โข ภิกฺขเว ภิกฺขุ ฯเปฯ
     [๒๑๑]  สาวตฺถีนิทานํ  ฯ  เสยฺยถาปิ  ภิกฺขเว มหี นที สมุทฺทนินฺนา
สมุทฺทโปณา สมุทฺทปพฺภารา ฯ เอวเมว โข ภิกฺขเว ภิกฺขุ ฯเปฯ
     [๒๑๒]   สาวตฺถีนิทานํ   ฯ   เสยฺยถาปิ   ภิกฺขเว  ยา  กาจิมา
มหานทิโย  ฯ  เสยฺยถีทํ  ฯ  คงฺคา  ยมุนา  อจิรวตี สรภู มหี สพฺพา ตา
สมุทฺทนินฺนา   สมุทฺทโปณา   สมุทฺทปพฺภารา   ฯ  เอวเมว  โข  ภิกฺขเว
ภิกฺขุ  อริยํ  อฏฺฐงฺคิกํ  มคฺคํ  ภาเวนฺโต อริยํ อฏฺฐงฺคิกํ มคฺคํ พหุลีกโรนฺโต
นิพฺพานนินฺโน โหติ นิพฺพานโปโณ นิพฺพานปพฺภาโร ฯ
     [๒๑๓]  กถญฺจ  ภิกฺขเว  ภิกฺขุ  อริยํ  อฏฺฐงฺคิกํ  มคฺคํ  ภาเวนฺโต
อริยํ   อฏฺฐงฺคิกํ  มคฺคํ  พหุลีกโรนฺโต  นิพฺพานนินฺโน  โหติ  นิพฺพานโปโณ
นิพฺพานปพฺภาโร    ฯ    อิธ    ภิกฺขเว   ภิกฺขุ   สมฺมาทิฏฺฐึ   ภาเวติ
ราควินยปริโยสานํ    โทสวินยปริโยสานํ    โมหวินยปริโยสานํ    ฯเปฯ
สมฺมาสมาธึ      ภาเวติ     ราควินยปริโยสานํ     โทสวินยปริโยสานํ
โมหวินยปริโยสานํ   ฯ   เอวํ   โข   ภิกฺขเว   ภิกฺขุ  อริยํ  อฏฺฐงฺคิกํ
มคฺคํ   ภาเวนฺโต   อริยํ   อฏฺฐงฺคิกํ  มคฺคํ  พหุลีกโรนฺโต  นิพฺพานนินฺโน
โหติ   นิพฺพานโปโณ   นิพฺพานปพฺภาโรติ   ฯ   ราควินยทฺวาทสกี  ทุติยกี
สมุทฺทนินฺนนฺติ ฯ
     [๒๑๔]  สาวตฺถีนิทานํ  ฯ เสยฺยถาปิ ภิกฺขเว คงฺคา นที ปาจีนนินฺนา
ปาจีนโปณา    ปาจีนปพฺภารา    ฯ   เอวเมว   โข   ภิกฺขเว   ภิกฺขุ
