โหติ       โทสวินยปริโยสาโน       โหติ       โมหวินยปริโยสาโน
โหติ ฯ
     [๒๐]  สมฺมาวายาโม อานนฺท ภาวิโต พหุลีกโต ราควินยปริโยสาโน
โหติ       โทสวินยปริโยสาโน       โหติ       โมหวินยปริโยสาโน
โหติ ฯ
     [๒๑]  สมฺมาสติ  อานนฺท  ภาวิตา  พหุลีกตา  ราควินยปริโยสานา
โหติ โทสวินยปริโยสานา โหติ โมหวินยปริโยสานา โหติ ฯ
     [๒๒]  สมฺมาสมาธิ  อานนฺท  ภาวิโต พหุลีกโต ราควินยปริโยสาโน
โหติ       โทสวินยปริโยสาโน       โหติ       โมหวินยปริโยสาโน
โหติ ฯ
     [๒๓]   อิมินา   โข  เอตํ  อานนฺท  ปริยาเยน  เวทิตพฺพํ  ยถา
อิมสฺเสเวตํ    อริยสฺส    อฏฺฐงฺคิกสฺส   มคฺคสฺส   อธิวจนํ   พฺรหฺมยานํ
อิติปิ    ธมฺมยานํ    อิติปิ    อนุตฺตโร    สงฺคามวิชโย    อิติปีติ   ฯ
อิทมโวจ ภควา อิทํ วตฺวาน สุคโต อถาปรํ เอตทโวจ สตฺถา
    [๒๔] ยสฺส สทฺธา จ ปญฺญา จ ธมฺมา ยุคฺคา ๑ สทฺธา ธุรํ
         หิริ อีสา มโน โยตฺตํ       สติ อารกฺขสารถิ ฯ
         รโถ สีลปริกฺขาโร         ฌานกฺโข จกฺกวีริโย
         อุเปกฺขา ธุรสมาธิ         อนิจฺฉา ปริวารณํ ฯ
         อพฺยาปาโท อวิหึสา        วิเวโก ยสฺส อาวุธํ
         ตีติกฺขา ธมฺมสนฺนาโห ๒    โยคกฺเขมาย วตฺตติ  ฯ
#๑ โป. ยุตฺตา สทฺธา ธุรํ ฯ ม. ยุ. ยุตฺตา สทา ธุรํ ฯ ๒ ม. จมฺมสนฺนาโห ฯ
