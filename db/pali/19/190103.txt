โพชฺฌงฺเคน   อากงฺขามิ   ปุพฺพณฺหสมยํ  วิหริตุํ  เตน  เตน  โพชฺฌงฺเคน
ปุพฺพณฺหสมยํ  วิหรามิ  เยน  เยน  โพชฺฌงฺเคน  อากงฺขามิ  มชฺฌนฺติกสมยํ
วิหริตุํ     เตน     เตน     โพชฺฌงฺเคน    มชฺฌนฺติกสมยํ    วิหรามิ
เยน    เยน   โพชฺฌงฺเคน   อากงฺขามิ   สายณฺหสมยํ   วิหริตุํ   เตน
เตน โพชฺฌงฺเคน สายณฺหสมยํ วิหรามิ ฯ
     [๓๘๕]  สติสมฺโพชฺฌงฺโค  อิติ  เจ  เม  อาวุโส โหติ อปฺปมาโณติ
เม    โหติ   สุสมารทฺโธติ   เม   โหติ   ติฏฺฐนฺตํ   [๑]   ติฏฺฐตีติ
ปชานามิ สเจปิ เม จวติ อิทปฺปจฺจยา เม จวตีติ ปชานามิ ฯเปฯ
     [๓๘๖]  อุเปกฺขาสมฺโพชฺฌงฺโค อิติ เจ เม อาวุโส โหติ อปฺปมาโณติ
เม     โหติ     สุสมารทฺโธติ    เม    โหติ    ติฏฺฐนฺตํ    ติฏฺฐตีติ
ปชานามิ สเจปิ เม จวติ อิทปฺปจฺจยา เม จวตีติ ปชานามิ ฯ
     [๓๘๗]   เสยฺยถาปิ   อาวุโส  รญฺโญ  วา  ราชมหามตฺตสฺส  วา
นานารตฺตานํ   ทุสฺสานํ   ทุสฺสกรณฺฑโก   ปูโร   อสฺส   โส  ยํ  ยเทว
ทุสฺสยุคํ    อากงฺเขยฺย    ปุพฺพณฺหสมยํ    ปารุปิตุํ   ตนฺตเทว   ทุสฺสยุคํ
ปุพฺพณฺหสมยํ   ปารุเปยฺย  ยํ  ยเทว  ทุสฺสยุคํ  อากงฺเขยฺย  มชฺฌนฺติกสมยํ
ปารุปิตุํ     ตนฺตเทว     ทุสฺสยุคํ    มชฺฌนฺติกสมยํ    ปารุเปยฺย    ยํ
ยเทว    ทุสฺสยุคํ    อากงฺเขยฺย    สายณฺหสมยํ    ปารุปิตุํ   ตนฺตเทว
ทุสฺสยุคํ   สายณฺหสมยํ   ปารุเปยฺย   ฯ   เอวเมว   โข  อหํ  อาวุโส
อิเมสํ   สตฺตนฺนํ   โพชฺฌงฺคานํ   เยน   เยน   โพชฺฌงฺเคน  อากงฺขามิ
ปุพฺพณฺหสมยํ     วิหริตุํ    เตน    เตน    โพชฺฌงฺเคน    ปุพฺพณฺหสมยํ
#๑ ม. ยุ. จ นํ ฯ เอวมุปริ ฯ
