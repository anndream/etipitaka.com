                    สีลฏฺฐิติวคฺโค ตติโย
     [๗๖๗]   เอวมฺเม   สุตํ   เอกํ   สมยํ  อายสฺมา  จ  อานนฺโท
อายสฺมา   จ   ภทฺโท  ปาฏลิปุตฺเต  วิหรติ  กุกฺกุฏาราเม  ฯ  อถ  โข
อายสฺมา    ภทฺโท   สายณฺหสมยํ   ปฏิสลฺลานา   วุฏฺฐิโต   เยนายสฺมา
อานนฺโท   เตนุปสงฺกมิ   อุปสงฺกมิตฺวา   อายสฺมตา   อานนฺเทน   สทฺธึ
สมฺโมทิ   สมฺโมทนียํ   กถํ  สาราณียํ  วีติสาเรตฺวา  เอกมนฺตํ  นิสีทิ  ฯ
เอกมนฺตํ    นิสินฺโน    โข   อายสฺมา   ภทฺโท   อายสฺมนฺตํ   อานนฺทํ
เอตทโวจ
     [๗๖๘]   ยานีมานิ   อาวุโส   อานนฺท  กุสลานิ  สีลานิ  วุตฺตานิ
ภควตา   อิมานิ   กุสลานิ   สีลานิ   กิมตฺถิยานิ  วุตฺตานิ  ภควตาติ  ฯ
สาธุ  สาธุ  อาวุโส  ภทฺท  ภทฺทโก  โข  เต  อาวุโส  ภทฺท  อุมฺมคฺโค
ภทฺทกํ   ปฏิภาณํ   กลฺยาณี   ปริปุจฺฉา   ฯ   เอวํ   หิ   ตฺวํ  อาวุโส
ภทฺท   ปุจฺฉสิ   ยานีมานิ   อาวุโส   อานนฺท  กุสลานิ  สีลานิ  วุตฺตานิ
ภควตา   อิมานิ   กุสลานิ   สีลานิ   กิมตฺถิยานิ  วุตฺตานิ  ภควตาติ  ฯ
เอวมาวุโสติ ฯ
     [๗๖๙]  ยานีมานิ  อาวุโส  ภทฺท  กุสลานิ  สีลานิ วุตฺตานิ ภควตา
อิมานิ   กุสลานิ   สีลานิ   ยาวเทว   จตุนฺนํ   สติปฏฺฐานานํ  ภาวนาย
วุตฺตานิ   ภควตา   ฯ   กตเมสํ   จตุนฺนํ   ฯ  อิธาวุโส  ภิกฺขุ  กาเย
กายานุปสฺสี   วิหรติ   อาตาปี   สมฺปชาโน   สติมา   วิเนยฺย   โลเก
