ชาติกา  เต   ตํ   เลปํ   ทิสฺวา   อารกา   ปริวชฺเชนฺติ   ฯ   โย  ปน  โส
โหติ   มกฺกโฏ   พาลชาติโก  โลลชาติโก  โส  ตํ  เลปํ  อุปสงฺกมิตฺวา
หตฺเถน   คณฺหาติ   โส   ตตฺถ   พชฺฌติ   หตฺถํ  โมเจสฺสามีติ  ทุติเยน
หตฺเถน   คณฺหาติ   โส   ตตฺถ   พชฺฌติ   อุโภ   หตฺเถ  โมเจสฺสามีติ
ปาเทน   คณฺหาติ   โส   ตตฺถ   พชฺฌติ   อุโภ   หตฺเถ   โมเจสฺสามิ
ปาทํ   จาติ   ทุติเยน   ปาเทน   คณฺหาติ   โส   ตตฺถ  พชฺฌติ  อุโภ
หตฺเถ   โมเจสฺสามิ   ปาเท   จาติ   ตุณฺเฑน   คณฺหาติ   โส   ตตฺถ
พชฺฌติ   ฯ   เอวํ   หิ  โส  ภิกฺขเว  มกฺกโฏ  ปญฺโจฑฺฑิโต  ถุนํ  เสติ
อนยํ   อาปนฺโน   พฺยสนํ   อาปนฺโน   ยถา   กามกรณีโย  ลุทฺทสฺส  ฯ
ตเมนํ    ภิกฺขเว   ลุทฺโท   วิชฺฌิตฺวา   ตสฺมึเยว   มกฺกฏํ   อุทฺธริตฺวา
อวิสฺสชฺเชตฺวา   เยน   กามํ   ปกฺกมติ  ฯ  เอวํ  เหตํ  ภิกฺขเว  โหติ
โย อโคจเร จรติ ปรวิสเย ฯ
     [๗๐๒]  ตสฺมา  ติห  ภิกฺขเว  มา  อโคจเร  จริตฺถ  ปรวิสเย ฯ
อโคจเร   ภิกฺขเว   จรตํ   ปรวิสเย   ลจฺฉติ  มาโร  โอตารํ  ลจฺฉติ
มาโร  อารมฺมณํ  ฯ  โก  จ  ภิกฺขเว  ภิกฺขุโน  อโคจโร  ปรวิสโย  ฯ
ยทิทํ   ปญฺจ   กามคุณา   ฯ   กตเม   ปญฺจ  ฯ  จกฺขุวิญฺเญยฺยา  รูปา
อิฏฺฐา     กนฺตา     มนาปา     ปิยรูปา    กามูปสญฺหิตา    รชนิยา
โสตวิญฺเญยฺยา   สทฺทา   ฯ  ฆานวิญฺเญยฺยา  คนฺธา  ฯ  ชิวฺหาวิญฺเญยฺยา
รสา   ฯ   กายวิญฺเญยฺยา  โผฏฺฐพฺพา  อิฏฺฐา  กนฺตา  มนาปา  ปิยรูปา
กามูปสญฺหิตา รชนิยา ฯ อยํ ภิกฺขเว ภิกฺขุโน อโคจโร ปรวิสโย ฯ
     [๗๐๓]  โคจเร  ภิกฺขเว  จรถ  สเก  เปตฺติเก วิสเย ฯ โคจเร
