พฺราหฺมณี ๑  ปชา     สเทวมนุสฺสา     เยเนว     ภควา     เตเนวาหํ    อสฺสํ
เอวํ ปสนฺนํ มํ ภนฺเต ภควา ธาเรตูติ ฯ
     [๑๕๒๖]  เอวํวาที  ๒  ตฺวํ  โคเธ  มหานามํ สกฺกํ กึ วเทสีติ ฯ
เอวํวาทาหํ   ภนฺเต   มหานามํ   สกฺกํ   น   กิญฺจิ   วทามิ   อญฺญตฺร
กลฺยาณา อญฺญตฺร กุสลาติ ฯ
     [๑๕๒๗]  กปิลวตฺถุนิทานํ  ฯ  เตน  โข  ปน  สมเยน สรกานิ ๓
สกฺโก    กาลกโต    โหติ    โส   ภควตา   พฺยากโต   โสตาปนฺโน
อวินิปาตธมฺโม   นิยโต   สมฺโพธิปรายโนติ   ฯ   ตตฺร   สุทํ  สมฺพหุลา
สกฺกา   สงฺคมฺม   สมาคมฺม   อุชฺฌายนฺติ   ขียนฺติ   วิปาเจนฺติ  อจฺฉริยํ
วต    โภ   อพฺภุตํ   วต   โภ   เอตฺถทานิ   โก   น   โสตาปนฺโน
ภวิสฺสติ    ฯ   ยตฺร   หิ   นาม   สรกานิ   สกฺโก   กาลกโต   โส
ภควตา  พฺยากโต  โสตาปนฺโน  อวินิปาตธมฺโม นิยโต สมฺโพธิปรายโนติ ฯ
สรกานิ         สกฺโก         สิกฺขาทุพฺพลฺยมาปาทิ        มชฺชปานํ
อาปายีติ ฯ
     [๑๕๒๘]  อถ  โข  มหานาโม  สกฺโก  เยน  ภควา  เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ
นิสินฺโน   โข   มหานาโม   สกฺโก   ภควนฺตํ   เอตทโวจ  อิธ  ภนฺเต
สรกานิ    สกฺโก   กาลกโต   โส   ภควตา   พฺยากโต   โสตาปนฺโน
อวินิปาตธมฺโม    นิยโต   สมฺโพธิปรายโนติ   ฯ   ตตฺร   สุทํ   ภนฺเต
สมฺพหุลา   สกฺกา   สงฺคมฺม   สมาคมฺม   อุชฺฌายนฺติ  ขียนฺติ  วิปาเจนฺติ
#๑ ยุ. สสฺสมณพฺราหฺมณปชา ฯ ๒ ยุ. เอวํวาทึ ฯ ๓ ม. สรณานิ ฯ เอวมุปริปิ ฯ
