		     สรกานิวคฺโค ๑ ตติโย
     [๑๕๐๗]   เอวมฺเม   สุตํ   เอกํ  สมยํ  ภควา  สกฺเกสุ  วิหรติ
กปิลวตฺถุสฺมึ   นิโคฺรธาราเม   ฯ   อถ   โข  มหานาโม  สกฺโก  เยน
ภควา   เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา  เอกมนฺตํ
นิสีทิ  ฯ  เอกมนฺตํ  นิสินฺโน  โข  มหานาโม  สกฺโก  ภควนฺตํ เอตทโวจ๎
อิทํ   ภนฺเต   กปิลวตฺถุ   อิทฺธญฺเจว   ผีตญฺจ   พหุชญฺญํ   อากิณฺณมนุสฺสํ
สมฺพาธพฺยูหํ   ฯ   โส   ขฺวาหํ   ภนฺเต   ภควนฺตํ   วา  ปยิรุปาสิตฺวา
มโนภาวนีเย  วา  ภิกฺขู  สายณฺหสมยํ  กปิลวตฺถุํ ปวิสนฺโต วิพฺภนฺเตนปิ ๒
หตฺถินา   สมาคจฺฉามิ   วิพฺภนฺเตนปิ   อสฺเสน  สมาคจฺฉามิ  วิพฺภนฺเตนปิ
รเถน   สมาคจฺฉามิ   วิพฺภนฺเตนปิ   สกเฏน   สมาคจฺฉามิ  วิพฺภนฺเตนปิ
ปุริเสน    สมาคจฺฉามิ    ฯ    ตสฺส   มยฺหํ   ภนฺเต   ตสฺมึ   สมเย
มุสฺสเตว    ภควนฺตํ    อารพฺภ   สติ   มุสฺสติ   ธมฺมํ   อารพฺภ   สติ
มุสฺสติ  สงฺฆํ  อารพฺภ  สติ  ฯ  ตสฺส  มยฺหํ  ภนฺเต  เอวํ  โหติ  อิมมฺหิ
จาหํ สมเย กาลํ กเรยฺยํ กา มยฺหํ คติ โก อภิสมฺปราโยติ ฯ
     [๑๕๐๘]  มา  ภายิ  มหานาม  มา  ภายิ  มหานาม  อปาปกนฺเต
มรณํ   ภวิสฺสติ   อปาปิกา   กาลกิริยา   ฯ   ยสฺส   กสฺสจิ  มหานาม
ทีฆรตฺตํ    สทฺธาปริภาวิตํ    จิตฺตํ    สีลปริภาวิตํ   จิตฺตํ   สุตปริภาวิตํ
จิตฺตํ    จาคปริภาวิตํ    จิตฺตํ    ปญฺญาปริภาวิตํ    จิตฺตํ    ฯ   ตสฺส
โย   หิ   ขฺวายํ   กาโย   รูปี   จาตุมฺมหาภูติโก  มาตาเปตฺติกสมฺภโว
#๑ ม. สรณานิวคฺโค ฯ ๒ ม. ภมนฺเตนปิ ฯ ก. ภมนฺเตนปิ ฯ อิโต ปรํ อปราปิ
#จตฺตาโร ปาฐา เอวํ ญาตพฺพา ฯ
