ปาจีนนินฺนา   ปาจีนโปณา   ปาจีนปพฺภารา   ฯ  เอวเมว  โข  ภิกฺขเว
ภิกฺขุ ฯเปฯ
     [๒๒๑]   สาวตฺถีนิทานํ   ฯ   เสยฺยถาปิ   ภิกฺขเว   คงฺคา  นที
สมุทฺทนินฺนา  สมุทฺทโปณา  สมุทฺทปพฺภารา  ฯ  เอวเมว  โข ภิกฺขเว ภิกฺขุ
อริยํ   อฏฺฐงฺคิกํ  มคฺคํ  ภาเวนฺโต  อริยํ  อฏฺฐงฺคิกํ  มคฺคํ  พหุลีกโรนฺโต
นิพฺพานนินฺโน โหติ นิพฺพานโปโณ นิพฺพานปพฺภาโร ฯ
     [๒๒๒]  กถญฺจ  ภิกฺขเว  ภิกฺขุ  อริยํ  อฏฺฐงฺคิกํ  มคฺคํ  ภาเวนฺโต
อริยํ   อฏฺฐงฺคิกํ  มคฺคํ  พหุลีกโรนฺโต  นิพฺพานนินฺโน  โหติ  นิพฺพานโปโณ
นิพฺพานปพฺภาโร    ฯ    อิธ    ภิกฺขเว   ภิกฺขุ   สมฺมาทิฏฺฐึ   ภาเวติ
อมโตคธํ   อมตปรายนํ   อมตปริโยสานํ   ฯเปฯ   สมฺมาสมาธึ  ภาเวติ
อมโตคธํ   อมตปรายนํ   อมตปริโยสานํ   ฯ  เอวํ  โข  ภิกฺขเว  ภิกฺขุ
อริยํ   อฏฺฐงฺคิกํ  มคฺคํ  ภาเวนฺโต  อริยํ  อฏฺฐงฺคิกํ  มคฺคํ  พหุลีกโรนฺโต
นิพฺพานนินฺโน โหติ นิพฺพานโปโณ นิพฺพานปพฺภาโรติ ฯ
     [๒๒๓]   สาวตฺถีนิทานํ   ฯ   เสยฺยถาปิ   ภิกฺขเว   ยมุนา  นที
สมุทฺทนินฺนา สมุทฺทโปณา สมุทฺทปพฺภารา ฯ เอวเมว โข ภิกฺขเว ฯเปฯ
     [๒๒๔]   สาวตฺถีนิทานํ   ฯ   เสยฺยถาปิ   ภิกฺขเว  อจิรวตี  นที
สมุทฺทนินฺนา สมุทฺทโปณา สมุทฺทปพฺภารา ฯ เอวเมว โข ภิกฺขเว ฯเปฯ
     [๒๒๕]   สาวตฺถีนิทานํ   ฯ   เสยฺยถาปิ   ภิกฺขเว   สรภู   นที
สมุทฺทนินฺนา สมุทฺทโปณา สมุทฺทปพฺภารา ฯ เอวเมว โข ภิกฺขเว ฯเปฯ
     [๒๒๖]  สาวตฺถีนิทานํ  ฯ  เสยฺยถาปิ  ภิกฺขเว มหี นที สมุทฺทนินฺนา
