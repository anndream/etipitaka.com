     [๑๑๔๔]   เอวํ   ภาวิเตสุ  โข  ภิกฺขุ  จตูสุ  อิทฺธิปาเทสุ  เอวํ
พหุลีกเตสุ   อเนกวิหิตํ  ปุพฺเพนิวาสํ  อนุสฺสรติ  ฯ  เสยฺยถีทํ  ฯ  เอกํปิ
ชาตึ   เทฺวปิ   ชาติโย   ติสฺโสปิ   ชาติโย  จตสฺโสปิ  ชาติโย  ปญฺจปิ
ชาติโย   ทสปิ   ชาติโย   วีสํปิ   ชาติโย   ตึสํปิ  ชาติโย  จตฺตาฬีสํปิ
ชาติโย   ปญฺญาสํปิ   ชาติโย   ชาติสตํปิ   ชาติสหสฺสํปิ   ชาติสตสหสฺสํปิ
อเนเกปิ  สํวฏฺฏกปฺเป  อเนเกปิ  วิวฏฺฏกปฺเป  อเนเกปิ สํวฏฺฏวิวฏฺฏกปฺเป
อมุตฺราสึ     เอวํนาโม     เอวํโคตฺโต    เอวํวณฺโณ    เอวมาหาโร
เอวํสุขทุกฺขปฏิสํเวที    เอวมายุปริยนฺโต    โส   ตโต   จุโต   อมุตฺร
อุทปาทึ  ๑  ตตฺรปาสึ ๒ เอวํนาโม เอวํโคตฺโต เอวํวณฺโณ เอวมาหาโร
เอวํสุขทุกฺขปฏิสํเวที   เอวมายุปริยนฺโต   โส   ตโต  จุโต  อิธูปปนฺโนติ
อิติ สาการํ สอุทฺเทสํ อเนกวิหิตํ ปุพฺเพนิวาสํ อนุสฺสรติ ฯ
     [๑๑๔๕]   เอวํ   ภาวิเตสุ  โข  ภิกฺขุ  จตูสุ  อิทฺธิปาเทสุ  เอวํ
พหุลีกเตสุ    ทิพฺเพน   จกฺขุนา   วิสุทฺเธ   อติกฺกนฺตมานุสเกน   สตฺเต
ปสฺสติ   จวมาเน   อุปปชฺชมาเน   หีเน   ปณีเต   สุวณฺเณ   ทุพฺพณฺเณ
สุคเต   ทุคฺคเต   ยถากมฺมูปเค   สตฺเต  ปชานาติ  อิเม  วต  โภนฺโต
สตฺตา  กายทุจฺจริเตน สมนฺนาคตา วจีทุจฺจริเตน สมนฺนาคตา มโนทุจฺจริเตน
สมนฺนาคตา   อริยานํ  อุปวาทกา  มิจฺฉาทิฏฺฐิกา  มิจฺฉาทิฏฺฐิกมฺมสมาทานา
เต      กายสฺส      เภทา      ปรมฺมณา      อปายํ      ทุคฺคตึ
วินิปาตํ  นิรยํ  อุปปนฺนา  อิเม  วา  ๓ ปน โภนฺโต สตฺตา กายสุจริเตน
สมนฺนาคตา    วจีสุจริเตน    สมนฺนาคตา   มโนสุจริเตน   สมนฺนาคตา
#๑ ยุ. อุปฺปาทึ ฯ ๒ ม. ตตฺราปาสึ ฯ ยุ. ตตฺรวาสึ ฯ ๓ ยุ. โข ฯ
