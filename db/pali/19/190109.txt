นิพฺพานปพฺภาโร   ฯ   อิธ   ภิกฺขเว   ภิกฺขุ   สติสมฺโพชฺฌงฺคํ   ภาเวติ
วิเวกนิสฺสิตํ    วิราคนิสฺสิตํ    นิโรธนิสฺสิตํ    โวสฺสคฺคปริณามึ    ฯเปฯ
อุเปกฺขาสมฺโพชฺฌงฺคํ   ภาเวติ   วิเวกนิสฺสิตํ   วิราคนิสฺสิตํ   นิโรธนิสฺสิตํ
โวสฺสคฺคปริณามึ   ฯ   เอวํ   โข   ภิกฺขเว   ภิกฺขุ   สตฺต  โพชฺฌงฺเค
ภาเวนฺโต    สตฺต    โพชฺฌงฺเค   พหุลีกโรนฺโต   นิพฺพานนินฺโน   โหติ
นิพฺพานโปโณ นิพฺพานปพฺภาโรติ ฯ
     [๔๐๓]  เอกํ สมยํ อายสฺมา จ อุปวาโณ อายสฺมา จ สารีปุตฺโต ๑
โกสมฺพิยํ    วิหรนฺติ    โฆสิตาราเม    ฯ    อถ    โข    อายสฺมา
สารีปุตฺโต  ๒  สายณฺหสมยํ  ปฏิสลฺลาณา  วุฏฺฐิโต  เยนายสฺมา อุปวาโณ
เตนุปสงฺกมิ      อุปสงฺกมิตฺวา     อายสฺมตา     อุปวาเณน     สทฺธึ
สมฺโมทิ   สมฺโมทนียํ   กถํ  สาราณียํ  วีติสาเรตฺวา  เอกมนฺตํ  นิสีทิ  ฯ
เอกมนฺตํ   นิสินฺโน   โข   อายสฺมา   สารีปุตฺโต   อายสฺมนฺตํ  อุปวาณํ
เอตทโวจ   ชาเนยฺย   นุ   โข   อาวุโส   อุปวาณ   ภิกฺขุ   ปจฺจตฺตํ
โยนิโสมนสิการา  เอวํ  สุสมารทฺธา  เม  สตฺต  โพชฺฌงฺคา ผาสุวิหาราย
สํวตฺตนฺตีติ     ฯ    ชาเนยฺย    โข    อาวุโส    สารีปุตฺต    ภิกฺขุ
ปจฺจตฺตํ   โยนิโสมนสิการา   เอวํ   สุสมารทฺธา  เม  สตฺต  โพชฺฌงฺคา
ผาสุวิหาราย สํวตฺตนฺตีติ  ฯ
     [๔๐๔]  สติสมฺโพชฺฌงฺคํ  โข  อาวุโส  ภิกฺขุ อารพฺภมาโน ปชานาติ
จิตฺตญฺจ   เม   สุวิมุตฺตํ   ถีนมิทฺธญฺจ   เม   สุสมูหตํ  อุทฺธจฺจกุกฺกุจฺจญฺจ
เม    สุปฺปฏิวินีตํ    อารทฺธญฺจ   เม   วิริยํ   อฏฺฐิกตฺวา   มนสิกโรมิ
#๑-๒ โป. อธิมุตฺโต ฯ เอวมุปริ ฯ
