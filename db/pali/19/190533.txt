ญาณํ    อุทปาทิ    ปญฺญา    อุทปาทิ    วิชฺชา    อุทปาทิ   อาโลโก
อุทปาทิ ฯ
     [๑๖๗๕]  อิทํ  ทุกฺขสมุทโย  อริยสจฺจนฺติ  ภิกฺขเว ตถาคตานํ ปุพฺเพ
อนนุสฺสุเตสุ    ธมฺเมสุ    จกฺขุํ    อุทปาทิ    ญาณํ   อุทปาทิ   ปญฺญา
อุทปาทิ  วิชฺชา  อุทปาทิ  อาโลโก  อุทปาทิ  ฯ  ตํ โข ปนิทํ ทุกฺขสมุทโยฟ
อริยสจฺจํ     ปหาตพฺพนฺติ    ภิกฺขเว    ตถาคตานํ    ปุพฺเพ    ฯเปฯ
ปหีนนฺติ   ภิกฺขเว   ตถาคตานํ   ปุพฺเพ   อนนุสฺสุเตสุ   ธมฺเมสุ   จกฺขุํ
อุทปาทิ    ญาณํ    อุทปาทิ    ปญฺญา    อุทปาทิ    วิชฺชา    อุทปาทิ
อาโลโก อุทปาทิ ฯ
     [๑๖๗๖]  อิทํ  ทุกฺขนิโรโธ  อริยสจฺจนฺติ  ภิกฺขเว ตถาคตานํ ปุพฺเพ
อนนุสฺสุเตสุ    ธมฺเมสุ    จกฺขุํ    อุทปาทิ    ญาณํ   อุทปาทิ   ปญฺญา
อุทปาทิ   วิชฺชา   อุทปาทิ   อาโลโก   อุทปาทิ   ฯ   ตํ   โข  ปนิทํ
ทุกฺขนิโรโธ   อริยสจฺจํ   สจฺฉิกาตพฺพนฺติ   ภิกฺขเว   ตถาคตานํ   ปุพฺเพ
ฯเปฯ   สจฺฉิกตนฺติ   ภิกฺขเว   ตถาคตานํ  ปุพฺเพ  อนนุสฺสุเตสุ  ธมฺเมสุ
จกฺขุํ     อุทปาทิ     ญาณํ    อุทปาทิ    ปญฺญา    อุทปาทิ    วิชฺชา
อุทปาทิ อาโลโก อุทปาทิ ฯ
     [๑๖๗๗]    อิทํ   ทุกฺขนิโรธคามินีปฏิปทา   อริยสจฺจนฺติ   ภิกฺขเว
ตถาคตานํ   ปุพฺเพ  อนนุสฺสุเตสุ  ธมฺเมสุ  จกฺขุํ  อุทปาทิ  ญาณํ  อุทปาทิ
ปญฺญา   อุทปาทิ   วิชฺชา   อุทปาทิ   อาโลโก   อุทปาทิ   ฯ  ตํ  โข
ปนิทํ    ทุกฺขนิโรธคามินีปฏิปทา    อริยสจฺจํ    ภาเวตพฺพนฺติ    ภิกฺขเว
