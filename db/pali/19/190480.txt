ทุคฺคตึ   วินิปาตํ   นิรยํ   อุปปชฺชติ   ตถารูโป  เต  พุทฺเธ  อปฺปสาโท
นตฺถิ   ฯ   อตฺถิ   จ  โข  เต  คหปติ  พุทฺเธ  อเวจฺจปฺปสาโท  อิติปิ
โส   ภควา   ฯเปฯ   สตฺถา  เทวมนุสฺสานํ  พุทฺโธ  ภควาติ  ฯ  ตญฺจ
ปน   เต  พุทฺเธ  อเวจฺจปฺปสาทํ  อตฺตนิ  สมนุปสฺสโต  ฐานโส  เวทนา
ปฏิปฺปสฺสมฺเภยฺยุํ ๑ ฯ
     [๑๕๕๑]  ยถารูเปน โข คหปติ ธมฺเม อเวจฺจปฺปสาเทน สมนฺนาคโต
อสฺสุตวา   ปุถุชฺชโน   กายสฺส   เภทา   ปรํ   มรณา   อปายํ  ทุคฺคตึ
วินิปาตํ   นิรยํ   อุปปชฺชติ  ตถารูโป  เต  ธมฺเม  อปฺปสาโท  นตฺถิ  ฯ
อตฺถิ   จ   โข   เต   คหปติ   ธมฺเม   อเวจฺจปฺปสาโท  สฺวากฺขาโต
ภควตา   ธมฺโม   ฯเปฯ   ปจฺจตฺตํ   เวทิตพฺโพ   วิญฺญูหีติ   ฯ   ตญฺจ
ปน    เต    ธมฺเม   อเวจฺจปฺปสาทํ   อตฺตนิ   สมนุปสฺสโต   ฐานโส
เวทนา ปฏิปฺปสฺสมฺเภยฺยุํ ฯ
     [๑๕๕๒]  ยถารูเปน โข คหปติ สงฺเฆ อเวจฺจปฺปสาเทน สมนฺนาคโต
อสฺสุตวา   ปุถุชฺชโน   กายสฺส   เภทา   ปรํ   มรณา   อปายํ  ทุคฺคตึ
วินิปาตํ   นิรยํ   อุปปชฺชติ  ตถารูโป  เต  สงฺเฆ  อปฺปสาโท  นตฺถิ  ฯ
อตฺถิ   จ   โข   เต   คหปติ   สงฺเฆ   อเวจฺจปฺปสาโท   สุปฏิปนฺโน
ภควโต   สาวกสงฺโฆ   ฯเปฯ   อนุตฺตรํ   ปุญฺญกฺเขตฺตํ   โลกสฺสาติ  ฯ
ตญฺจ   ปน   เต   สงฺเฆ  อเวจฺจปฺปสาทํ  อตฺตนิ  สมนุปสฺสโต  ฐานโส
เวทนา ปฏิปฺปสฺสมฺเภยฺยุํ ฯ
     [๑๕๕๓]  ยถารูเปน  โข  คหปติ  ทุสฺสีเลฺยน สมนฺนาคโต อสฺสุตวา:
#๑ ม. ปฏิปฺปสฺสมฺเภยฺย ฯ เอวมุปริปิ ฯ
