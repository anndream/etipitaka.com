ปฏิปทาติ   ยถาภูตํ   ปชานนฺติ   ฯ   เต   ชาติสํวตฺตนิเกสุ  สงฺขาเรสุ
นาภิรมนฺติ   ฯเปฯ   อนภิรตา  ฯ  น  อภิสงฺขโรนฺติ  ฯ  อนภิสงฺขริตฺวา
ชาติปริฬาเหนปิ    น    ปริฑยฺหนฺติ   ชราปริฬาเหนปิ   น   ปริฑยฺหนฺติ
มรณปริฬาเหนปิ  น  ปริฑยฺหนฺติ  โสกปริเทวทุกฺขโทมนสฺสุปายาสปริฬาเหนปิ
น    ปริฑยฺหนฺติ    ฯ   เต   ปริมุจฺจนฺติ   ชาติยา   ชราย   มรเณน
โสเกหิ   ปริเทเวหิ   ทุกฺเขหิ   โทมนสฺเสหิ   อุปายาเสหิ   ปริมุจฺจนฺติ
ทุกฺขสฺมาติ   วทามิ   ฯ   ตสฺมา   ติห   ภิกฺขเว  อิทํ  ทุกฺขนฺติ  โยโค
กรณีโย ฯเปฯ อยํ ทุกฺขนิโรธคามินี ปฏิปทาติ โยโค กรณีโยติ ฯ
     [๑๗๓๕]  โย  จ  ๑ โข ภิกฺขเว เอวํ วเทยฺย อหํ ทุกฺขํ อริยสจฺจํ
ยถาภูตํ   อนภิสเมจฺจ   ฯเปฯ  ทุกฺขนิโรธคามินีปฏิปทํ  อริยสจฺจํ  ยถาภูตํ
อนภิสเมจฺจ   สมฺมา   ทุกฺขสฺสนฺตํ   กริสฺสามีติ   เนตํ  ฐานํ  วิชฺชติ  ฯ
เสยฺยถาปิ  ภิกฺขเว  โย  เอวํ  วเทยฺย  อหํ  กูฏาคารสฺส  เหฏฺฐิมํ  ฆรํ
อกริตฺวา  อุปริมํ  ฆรํ  อาโรเปสฺสามีติ  เนตํ  ฐานํ  วิชฺชติ  ฯ เอวเมว
โข   ภิกฺขเว   โย   เอวํ   วเทยฺย   อหํ   ทุกฺขํ  อริยสจฺจํ  ยถาภูตํ
อนภิสเมจฺจ     ฯเปฯ    ทุกฺขนิโรธคามินีปฏิปทํ    อริยสจฺจํ    ยถาภูตํ
อนภิสเมจฺจ สมฺมา ทุกฺขสฺสนฺตํ กริสฺสามีติ เนตํ ฐานํ วิชฺชติ ฯ
     [๑๗๓๖]  โย  จ  โข  ภิกฺขเว  เอวํ  วเทยฺย อหํ ทุกฺขํ อริยสจฺจํ
ยถาภูตํ   อภิสเมจฺจ   ฯเปฯ   ทุกฺขนิโรธคามินีปฏิปทํ  อริยสจฺจํ  ยถาภูตํ
อภิสเมจฺจ    สมฺมา   ทุกฺขสฺสนฺตํ   กริสฺสามีติ   ฐานเมตํ   วิชฺชติ   ฯ
เสยฺยถาปิ   ภิกฺขเว   โย   เอวํ   วเทยฺย  อหํ  กูฏาคารสฺส  เหฏฺฐิมํ
#๑ ยุ. หิ ฯ
