อริยสาวโก โสตาปนฺโน โหติ อวินิปาตธมฺโม นิยโต สมฺโพธิปรายโน ฯ
     [๑๔๕๓]  ตุเมฺห  โข  ถปตโย พุทฺเธ อเวจฺจปฺปสาเทน สมนฺนาคตา
อิติปิ   โส   ภควา   ฯเปฯ  สตฺถา  เทวมนุสฺสานํ  พุทฺโธ  ภควาติ  ฯ
ธมฺเม   สงฺเฆ   ฯ   ยํ   โข   ปน  กิญฺจิ  กุเล  เทยฺยธมฺมํ  สพฺพนฺตํ
อปฺปฏิวิภตฺตํ   สีลวนฺเตหิ  กลฺยาณธมฺเมหิ  ฯ  ตํ  กึ  มญฺญถ  ถปตโย  ฯ
กติ   วิย   ๑   เต  โกสเลสุ  มนุสฺสา  เย  ตุมฺหากํ  สมสมา  ยทิทํ
ทานทานสํวิภาเคหีติ   ๒   ฯ  ลาภา  โน  ภนฺเต  สุลทฺธํ  โน  ภนฺเต
เยสํ โน ภควา เอวํ ปชานาตีติ ฯ
     [๑๔๕๔]   เอวมฺเม   สุตํ  เอกํ  สมยํ  ภควา  โกสเลสุ  จาริกํ
จรมาโน   มหตา  ภิกฺขุสงฺเฆน  สทฺธึ  เยน  เวฬุทฺวารํ  นาม  โกสลานํ
พฺราหฺมณคาโม ตทวสริ ฯ
     [๑๔๕๕]  อสฺโสสุํ  โข  [๓]  เวฬุทฺวาเรยฺยกา พฺราหฺมณคหปติกา
สมโณ   ขลุ   โภ   โคตโม  สกฺยปุตฺโต  สกฺยกุลา  ปพฺพชิโต  โกสเลสุ
จาริกํ   จรมาโน  มหตา  ภิกฺขุสงฺเฆน  สทฺธึ  เวฬุทฺวารํ  อนุปฺปตฺโต  ฯ
ตํ   โข   ปน   ภวนฺตํ   โคตมํ   เอวํกลฺยาโณ  กิตฺติสทฺโท  อพฺภุคฺคโต
อิติปิ   โส   ภควา   อรหํ   สมฺมาสมฺพุทฺโธ  วิชฺชาจรณสมฺปนฺโน  สุคโต
โลกวิทู    อนุตฺตโร    ปุริสทมฺมสารถิ   สตฺถา   เทวมนุสฺสานํ   พุทฺโธ
ภควาติ  ๔  ฯ  โส  อิมํ โลกํ สเทวกํ สมารกํ สพฺรหฺมกํ สสฺสมณพฺราหฺมณึ
ปชํ     สเทวมนุสฺสํ     สยํ     อภิญฺญา     สจฺฉิกตฺวา     ปเวเทติ
#๑ ม. ยุ. กติวิธา ฯ ๒ ม. ยุ. ทานสํวิภาเคติ ฯ ๓ ม. ยุ. เต ฯ เอวมุปริปิ ฯ
#๔ ม. อิติสทฺโท นตฺถิ ฯ
