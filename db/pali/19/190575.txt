ปริยาทินฺนํ   ยา   วา   สตฺต   โกลฏฺฐิมตฺติโย   คุฬิกา  อวสิฏฺฐาติ  ฯ
เอตเทว   ภนฺเต   พหุตรํ   มหาปฐวิยา   ยทิทํ   ปริกฺขีณํ   ปริยาทินฺนํ
อปฺปมตฺติกา    สตฺต    โกลฏฺฐิมตฺติโย    คุฬิกา    อวสิฏฺฐา   สงฺขมฺปิ
น  อุเปนฺติ  อุปนิธมฺปิ  น  อุเปนฺติ  กลภาคมฺปิ น อุเปนฺติ มหาปฐวิยา ๑
ปริกฺขีณํ    ปริยาทินฺนํ    อุปนิธาย    สตฺต    โกลฏฺฐิมตฺติโย    คุฬิกา
อวสิฏฺฐาติ    ฯ   เอวเมว   โข   ภิกฺขเว   อริยสาวกสฺส   (โสเยว
เปยฺยาโล) โยโค กรณีโยติ ฯ
    [๑๗๕๓]  เสยฺยถาปิ  ภิกฺขเว  ปุริโส  มหาสมุทฺเท ๒ เทฺว วา ตีณิ
วา  อุทกผุสิตานิ  อุทฺธเรยฺย  ๓  ฯ  ตํ  กึ  มญฺญถ  ภิกฺขเว  กตมํ  นุ
โข  พหุตรํ  ฯ  ยานิ  วา  ๔  เทฺว  วา ตีณิ วา อุทกผุสิตานิ อุพฺภตานิ
ยํ   วา   มหาสมุทฺเท   อุทกนฺติ   ฯ   เอตเทว  ภนฺเต  พหุตรํ  ยทิทํ
มหาสมุทฺเท   อุทกํ   อปฺปมตฺตกานิ   เทฺว   วา  ตีณิ  วา  อุทกผุสิตานิ
อุพฺภตานิ   สงฺขมฺปิ   น  อุเปนฺติ  อุปนิธมฺปิ  น  อุเปนฺติ  กลภาคมฺปิ  น
อุเปนฺติ  มหาสมุทฺเท  อุทกํ  อุปนิธาย  เทฺว  วา  ตีณิ  วา  อุทกผุสิตานิ
อุพฺภตานีติ     ฯ     เอวเมว     โข     ภิกฺขเว     อริยสาวกสฺส
(โสเยว เปยฺยาโล) โยโค กรณีโยติ ฯ
    [๑๗๕๔]  เสยฺยถาปิ  ภิกฺขเว  มหาสมุทฺโท  ๕  ปริกฺขยํ ปริยาทานํ
คจฺเฉยฺย   ฐเปตฺวา   เทฺว   วา   ตีณิ   วา  อุทกผุสิตานิ  ฯ  ตํ  กึ
มญฺญถ   ภิกฺขเว   กตมํ   นุ   โข   พหุตรํ   ฯ  ยํ  วา  มหาสมุทฺเท
#๑ ม. ยุ. ปฐวี ฯ   ๒ ม. มหาสมุทฺทโต ฯ  ๓ ม. อุทฺธริตานิ ฯ  ๔ ม. วาสทฺโท นตฺถิ ฯ
#เอวมุปริปิ ฯ   ๕ ม. ยุ. มหาสมุทฺเท อุทกํ ฯ
