อริยานํ    อนุปวาทกา    สมฺมาทิฏฺฐิกา   สมฺมาทิฏฺฐิกมฺมสมาทานา   เต
กายสฺส   เภทา    ปรมฺมรณา   สุคตึ   สคฺคํ   โลกํ   อุปปนฺนาติ  อิติ
ทิพฺเพน  จกฺขุนา  วิสุทฺเธน  อติกฺกนฺตมานุสเกน  สตฺเต  ปสฺสติ  จวมาเน
อุปปชฺชมาเน    หีเน   ปณีเต   สุวณฺเณ   ทุพฺพณฺเณ   สุคเต   ทุคฺคเต
ยถากมฺมูปเค สตฺเต ปชานาติ ฯ
     [๑๑๔๖]  เอวํ ภาวิเตสุ โข ภิกฺขุ จตูสุ อิทฺธิปาเทสุ เอวํ พหุลีกเตสุ
อาสวานํ    ขยา    อนาสวํ    เจโตวิมุตฺตึ    ปญฺญาวิมุตฺตึ    ทิฏฺเฐว
ธมฺเม สยํ อภิญฺญา สจฺฉิกตฺวา อุปสมฺปชฺช วิหรตีติ ฯ
     [๑๑๔๗]   จตฺตาโรเม   ภิกฺขเว   อิทฺธิปาทา  ภาวิตา  พหุลีกตา
มหปฺผลา   โหนฺติ   มหานิสํสา  ฯ  กถํ  ภาวิตา  จ  ภิกฺขเว  จตฺตาโร
อิทฺธิปาทา   กถํ   พหุลีกตา   มหปฺผลา   โหนฺติ   มหานิสํสา   ฯ  อิธ
ภิกฺขเว    ภิกฺขุ   ฉนฺทสมาธิปธานสงฺขารสมนฺนาคตํ   อิทฺธิปาทํ   ภาเวติ
อิติ   [๑]  เม  ฉนฺโท  น  จ  อติลีโน  ภวิสฺสติ  น  จ  อติปคฺคหิโต
ภวิสฺสติ    น   จ   อชฺฌตฺตํ   สงฺขิตฺโต   ภวิสฺสติ   น   จ   พหิทฺธา
วิกฺขิตฺโต    ภวิสฺสติ    ปจฺฉาปุเร   สญฺญี   จ   วิหรติ   ยถา   ปุเร
ตถา   ปจฺฉา   ยถา   ปจฺฉา   ตถา   ปุเร  ยถา  อโธ  ตถา  อุทฺธํ
ยถา   อุทฺธํ   ตถา  อโธ  ยถา  ทิวา  ตถา  รตฺตึ  ยถา  รตฺตึ  ตถา
ทิวา  อิติ  วิวเฏน  เจตสา  อปริโยนทฺเธน  สปฺปภาสํ  จิตฺตํ  ภาเวติ ฯ
วิริยสมาธิ    จิตฺตสมาธิ    วีมํสาสมาธิปธานสงฺขารสมนฺนาคตํ   อิทฺธิปาทํ
ภาเวติ   อิติ   [๒]   เม   วีมํสา  น  จ  อติลีนา  ภวิสฺสติ  น  จ
#๑-๒ ยุ. โข ฯ
