     [๒๕๗]  สาวตฺถีนิทานํ  ฯ  เสยฺยถาปิ  ภิกฺขเว เย เกจิ สารคนฺธา
โลหิตจนฺทนํ เตสํ อคฺคมกฺขายติ ฯ เอวเมว โข ภิกฺขเว ฯเปฯ
     [๒๕๘]  สาวตฺถีนิทานํ  ฯ  เสยฺยถาปิ  ภิกฺขเว เย เกจิ ปุปฺผคนฺธา
วสฺสิกํ เตสํ อคฺคมกฺขายติ ฯ เอวเมว โข ภิกฺขเว ฯเปฯ
     [๒๕๙]  สาวตฺถีนิทานํ  ฯ เสยฺยถาปิ ภิกฺขเว เย เกจิ กุฏฺฐราชาโน
สพฺเพ    เต    รญฺโญ    จกฺกวตฺติโน    อนุยนฺตา    ภวนฺติ   ราชา
เตสํ จกฺกวตฺติ อคฺคมกฺขายติ ฯ เอวเมว โข ภิกฺขเว ฯเปฯ
     [๒๖๐]  สาวตฺถีนิทานํ  ฯ  เสยฺยถาปิ ภิกฺขเว ยา กาจิ ตารกรูปานํ
ปภา   สพฺพา   ตา   จนฺทิมาปภาย   กลํ  นาคฺฆนฺติ  โสฬสึ  จนฺทปฺปภา
ตาสํ อคฺคมกฺขายติ ฯ เอวเมว โข ภิกฺขเว ฯเปฯ
     [๒๖๑]  สาวตฺถีนิทานํ  ฯ  เสยฺยถาปิ  ภิกฺขเว  สรทสมเย  วิทฺเธ
วิคตวลาหเก   เทเว  อาทิจฺโจ  นภํ  อพฺภุสฺสกฺกมาโน  สพฺพํ  อากาสคตํ
ตมคตํ   อภิวิหจฺจ   ภาสเต   จ  ตปเต  จ  วิโรจติ  จ  ฯ  เอวเมว
โข ภิกฺขเว ฯเปฯ
     [๒๖๒]   สาวตฺถีนิทานํ   ฯ   เสยฺยถาปิ   ภิกฺขเว  ยานิ  กานิจิ
ตนฺตาวุตานํ   วตฺถานํ   วาสิกวตฺถํ   เตสํ   อคฺคมกฺขายติ  ฯ  เอวเมว
โข   ภิกฺขเว   เย   เกจิ  กุสลา  ธมฺมา  สพฺเพ  เต  อปฺปมาทมูลกา
อปฺปมาทสโมสรณา    อปฺปมาโท    เตสํ   ธมฺมานํ   อคฺคมกฺขายติ   ฯ
อปฺปมตฺตสฺเสตํ   ภิกฺขเว   ภิกฺขุโน   ปาฏิกงฺขํ   อริยํ   อฏฺฐงฺคิกํ  มคฺคํ
ภาเวสฺสติ อริยํ อฏฺฐงฺคิกํ มคฺคํ พหุลีกริสฺสตีติ ฯ
