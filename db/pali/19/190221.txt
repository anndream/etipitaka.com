วิหาสิ    ขีณา    ชาติ    วุสิตํ    พฺรหฺมจริยํ   กตํ   กรณียํ   นาปรํ
อิตฺถตฺตายาติ    อพฺภญฺญาสิ   ฯ   อญฺญตโร   จ   ปนายสฺมา   พาหิโย
อรหตํ อโหสีติ ฯ
     [๗๕๐]   สาวตฺถีนิทานํ   ฯ   อถ  โข  อายสฺมา  อุตฺติโย  เยน
ภควา    เตนุปสงฺกมิ    ฯเปฯ   เอกมนฺตํ   นิสินฺโน   โข   อายสฺมา
อุตฺติโย   ภควนฺตํ   เอตทโวจ   สาธุ   เม  ภนฺเต  ภควา  สงฺขิตฺเตน
ธมฺมํ    เทเสตุ   ยมหํ   ภควโต   ธมฺมํ   สุตฺวา   เอโก   วูปกฏฺโฐ
อปฺปมตฺโต   อาตาปี   ปหิตตฺโต   วิหเรยฺยนฺติ   ฯ   ตสฺมา   ติห  ตฺวํ
อุตฺติย   อาทิเมว   วิโสเธหิ  กุสเลสุ  ธมฺเมสุ  ฯ  โก  จาทิ  กุสลานํ
ธมฺมานํ ฯ สีลญฺจ สุวิสุทฺธํ ทิฏฺฐิ จ อุชุกา ฯ
     [๗๕๑]  ยโต  [๑]  โข  เต อุตฺติย สีลญฺจ สุวิสุทฺธํ ภวิสฺสติ ทิฏฺฐิ
จ    อุชุกา   ตโต   ตฺวํ   อุตฺติย   สีลํ   นิสฺสาย   สีเล   ปติฏฺฐาย
จตฺตาโร   สติปฏฺฐาเน  ภาเวยฺยาสิ  ฯ  กตเม  จตฺตาโร  ฯ  อิธ  ตฺวํ
อุตฺติย   กาเย   กายานุปสฺสี   วิหราหิ   อาตาปี   สมฺปชาโน   สติมา
วิเนยฺย    โลเก   อภิชฺฌาโทมนสฺสํ   ฯ   เวทนาสุ   จิตฺเต   ธมฺเมสุ
ธมฺมานุปสฺสี   วิหราหิ   อาตาปี   สมฺปชาโน   สติมา   วิเนยฺย  โลเก
อภิชฺฌาโทมนสฺสํ   ฯ   ยโต   โข   ตฺวํ   อุตฺติย   สีลํ  นิสฺสาย  สีเล
ปติฏฺฐาย   อิเม   จตฺตาโร  สติปฏฺฐาเน  เอวํ  ภาเวยฺยาสิ  ๒  ตโต
ตฺวํ อุตฺติย คมิสฺสสิ มจฺจุเธยฺยสฺส ปารนฺติ ฯ
     [๗๕๒]  อถ  โข  อายสฺมา  อุตฺติโย  ภควโต  ภาสิตํ อภินนฺทิตฺวา
#๑ ม. ยุ. จ ฯ ๒ ม. ภาเวสฺสสิ ฯ
