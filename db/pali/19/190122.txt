อนุปฺปนฺนญฺเจว      ถีนมิทฺธํ      อุปฺปชฺชติ     อุปฺปนฺนญฺจ     ถีนมิทฺธํ
ภิยฺโยภาวาย   เวปุลฺลาย   สํวตฺตติ   ฯ  อนุปฺปนฺนญฺเจว  อุทฺธจฺจกุกฺกุจฺจํ
อุปฺปชฺชติ    อุปฺปนฺนญฺจ    อุทฺธจฺจกุกฺกุจฺจํ    ภิยฺโยภาวาย    เวปุลฺลาย
สํวตฺตติ   ฯ   อนุปฺปนฺนา   เจว   วิจิกิจฺฉา   อุปฺปชฺชติ   อุปฺปนฺนา  จ
วิจิกิจฺฉา ภิยฺโยภาวาย เวปุลฺลาย สํวตฺตติ ฯ
     [๔๔๕]   อนุปฺปนฺโน   เจว  สติสมฺโพชฺฌงฺโค  นุปฺปชฺชติ  อุปฺปนฺโน
จ  สติสมฺโพชฺฌงฺโค  นิรุชฺฌติ  ฯเปฯ อนุปฺปนฺโน เจว อุเปกฺขาสมฺโพชฺฌงฺโค
นุปฺปชฺชติ         อุปฺปนฺโน         จ         อุเปกฺขาสมฺโพชฺฌงฺโค
นิรุชฺฌติ ฯ
     [๔๔๖]  โยนิโส  จ  โข  ภิกฺขเว  มนสิกโรโต  อนุปฺปนฺโน  เจว
กามจฺฉนฺโท    นุปฺปชฺชติ    อุปฺปนฺโน    จ   กามจฺฉนฺโท   ปหียติ   ฯ
อนุปฺปนฺโน   เจว   พฺยาปาโท   นุปฺปชฺชติ   อุปฺปนฺโน   จ   พฺยาปาโท
ปหียติ    ฯ    อนุปฺปนฺนญฺเจว    ถีนมิทฺธํ    นุปฺปชฺชติ    อุปฺปนฺนํ   จ
ถีนมิทฺธํ    ปหียติ    ฯ    อนุปฺปนฺนญฺเจว    อุทฺธจฺจกุกฺกุจฺจํ   นุปฺปชฺชติ
อุปฺปนฺนํ   จ   อุทฺธจฺจกุกฺกุจฺจํ   ปหียติ   ฯ  อนุปฺปนฺนา  เจว  วิจิกิจฺฉา
นุปฺปชฺชติ อุปฺปนฺนา จ วิจิกิจฺฉา ปหียติ ฯ
     [๔๔๗]   อนุปฺปนฺโน   เจว  สติสมฺโพชฺฌงฺโค  อุปฺปชฺชติ  อุปฺปนฺโน
จ    สติสมฺโพชฺฌงฺโค    ภาวนาปาริปูรึ    คจฺฉติ   ฯเปฯ   อนุปฺปนฺโน
เจว  อุเปกฺขาสมฺโพชฺฌงฺโค  อุปฺปชฺชติ  อุปฺปนฺโน  จ อุเปกฺขาสมฺโพชฺฌงฺโค
ภาวนาปาริปูรึ คจฺฉตีติ ฯ
