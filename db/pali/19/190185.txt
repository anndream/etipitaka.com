ภาเวนฺโต    สตฺต    โพชฺฌงฺเค   พหุลีกโรนฺโต   นิพฺพานนินฺโน   โหติ
นิพฺพานโปโณ    นิพฺพานปพฺภาโร   ฯ   กถญฺจ   ภิกฺขเว   ภิกฺขุ   สตฺต
โพชฺฌงฺเค   ภาเวนฺโต   สตฺต   โพชฺฌงฺเค  พหุลีกโรนฺโต  นิพฺพานนินฺโน
โหติ    นิพฺพานโปโณ    นิพฺพานปพฺภาโร    ฯ   อิธ   ภิกฺขเว   ภิกฺขุ
สติสมฺโพชฺฌงฺคํ    ภาเวติ    ฯเปฯ    อุเปกฺขาสมฺโพชฺฌงฺคํ     ภาเวติ
ราควินยปริโยสานํ  โทสวินยปริโยสานํ  โมหวินยปริโยสานํ  ฯ  เอวํ  โข
ภิกฺขเว  ภิกฺขุ  สตฺต  โพชฺฌงฺเค  ภาเวนฺโต สตฺต โพชฺฌงฺเค พหุลีกโรนฺโต
นิพฺพานนินฺโน      โหติ     นิพฺพานโปโณ     นิพฺพานปพฺภาโรติ     ฯ
(เอวํ ราควินยปริโยสานํ ยาว เอสนา ปาลิ วิตฺถาเรตพฺพา) ฯ
     [๖๗๑]   ปญฺจิมานิ   ภิกฺขเว   อุทฺธมฺภาคิยานิ   สญฺโญชนานิ   ฯ
กตมานิ   ปญฺจ   ฯ  รูปราโค  อรูปราโค  มาโน  อุทฺธจฺจํ  อวิชฺชา  ฯ
อิมานิ   โข   ภิกฺขเว   ปญฺจ   อุทฺธมฺภาคิยานิ  สญฺโญชนานิ  ฯ  อิเมสํ
โข    ภิกฺขเว    ปญฺจนฺนํ    อุทฺธมฺภาคิยานํ    สญฺโญชนานํ   อภิญฺญาย
ปริญฺญาย   ปริกฺขยาย   ปหานาย   สตฺต   โพชฺฌงฺคา   ภาเวตพฺพา  ฯ
กตเม   สตฺต   ฯ  อิธ  ภิกฺขเว  ภิกฺขุ  สติสมฺโพชฺฌงฺคํ  ภาเวติ  ฯเปฯ
อุเปกฺขาสมฺโพชฺฌงฺคํ    ภาเวติ   ราควินยปริโยสานํ   โทสวินยปริโยสานํ
โมหวินยปริโยสานํ   ฯ   อิเมสํ   โข  ภิกฺขเว  ปญฺจนฺนํ  อุทฺธมฺภาคิยานํ
สญฺโญชนานํ    อภิญฺญาย    ปริญฺญาย    ปริกฺขยาย    ปหานาย   อิเม
สตฺต   โพชฺฌงฺคา   ภาเวตพฺพาติ   ฯ  (ยถา  มคฺคสํยุตฺตํ  วิตฺถาเรตพฺพํ
ตถา โพชฺฌงฺคสํยุตฺตํ วิตฺถาเรตพฺพํ) ฯ
