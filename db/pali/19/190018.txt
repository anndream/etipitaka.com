เอตทโวจ   เสกฺโข  ๑  เสกฺโขติ  ภนฺเต  วุจฺจติ  กิตฺตาวตา  นุ  โข
ภนฺเต   เสกฺโข   โหตีติ   ฯ   อิธ   ภิกฺขุ   เสกฺขาย   สมฺมาทิฏฺฐิยา
สมนฺนาคโต    โหติ   ฯเปฯ   เสกฺเขน   สมฺมาสมาธินา   สมนฺนาคโต
โหติ ฯ เอตฺตาวตา โข ภิกฺขุ เสกฺโข โหตีติ ฯ
     [๕๒]  สาวตฺถีนิทานํ  ฯ  อฏฺฐิเม  ภิกฺขเว ธมฺมา ภาวิตา พหุลีกตา
อนุปฺปนฺนา      อุปฺปชฺชนฺติ     นาญฺญตฺร     ตถาคตสฺส     ปาตุภาวา
อรหโต  สมฺมาสมฺพุทฺธสฺส  ฯ  กตเม  อฏฺฐ  ฯ  เสยฺยถีทํ  ฯ  สมฺมาทิฏฺฐิ
ฯเปฯ   สมฺมาสมาธิ   ฯ   อิเม   โข  ภิกฺขเว  อฏฺฐ  ธมฺมา  ภาวิตา
พหุลีกตา   อนุปฺปนฺนา   อุปฺปชฺชนฺติ   นาญฺญตฺร   ตถาคตสฺส   ปาตุภาวา
อรหโต สมฺมาสมฺพุทฺธสฺสาติ ฯ
     [๕๓]  สาวตฺถีนิทานํ  ฯ  อฏฺฐิเม  ภิกฺขเว ธมฺมา ภาวิตา พหุลีกตา
อนุปฺปนฺนา     อุปฺปชฺชนฺติ     นาญฺญตฺร     สุคตวินยา    ฯ    กตเม
อฏฺฐ   ฯ  เสยฺยถีทํ  ฯ  สมฺมาทิฏฺฐิ  ฯเปฯ  สมฺมาสมาธิ  ฯ  อิเม  โข
ภิกฺขเว   อฏฺฐ   ธมฺมา   ภาวิตา   พหุลีกตา   อนุปฺปนฺนา   อุปฺปชฺชนฺติ
นาญฺญตฺร สุคตวินยาติ ฯ
     [๕๔]   สาวตฺถีนิทานํ   ฯ   อฏฺฐิเม   ภิกฺขเว  ธมฺมา  ปริสุทฺธา
ปริโยทาตา     อนงฺคณา    วิคตูปกฺกิเลสา    อนุปฺปนฺนา    อุปฺปชฺชนฺติ
นาญฺญตฺร    ตถาคตสฺส    ปาตุภาวา    อรหโต   สมฺมาสมฺพุทฺธสฺส   ฯ
กตเม  อฏฺฐ  ฯ  เสยฺยถีทํ  ฯ  สมฺมาทิฏฺฐิ  ฯเปฯ  สมฺมาสมาธิ  ฯ อิเม
โข    ภิกฺขเว    อฏฺฐ    ธมฺมา   ปริสุทฺธา   ปริโยทาตา   อนงฺคณา
#๑ ยุ. เสโข เสโขติ ฯ เอวมุปริ ฯ
