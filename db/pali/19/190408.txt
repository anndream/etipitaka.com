จ   สุโข   จ   วิหาโร   อุปฺปนฺนุปฺปนฺเน  จ  ปาปเก  อกุสเล  ธมฺเม
ฐานโส อนฺตรธาเปติ วูปสเมตีติ ฯ
     [๑๓๕๕]   เอวมฺเม   สุตํ   เอกํ  สมยํ  ภควา  กิมิลายํ  วิหรติ
เวฬุวเน   ฯ   ตตฺร   โข   ภควา  อายสฺมนฺตํ  กิมิลํ  อามนฺเตสิ  กถํ
ภาวิโต   นุ   โข  กิมิล  อานาปานสฺสติสมาธิ  กถํ  พหุลีกโต  มหปฺผโล
โหติ มหานิสํโสติ ฯ เอวํ วุตฺเต อายสฺมา กิมิโล ตุณฺหี อโหสิ ฯ
     [๑๓๕๖]  ทุติยมฺปิ  โข  ภควา  ฯ  ตติยมฺปิ  โข ภควา อายสฺมนฺตํ
กิมิลํ   อามนฺเตสิ   กถํ   ภาวิโต   นุ  โข  กิมิล  อานาปานสฺสติสมาธิ
กถํ    พหุลีกโต   มหปฺผโล   โหติ   มหานิสํโสติ   ฯ   ตติยมฺปิ   โข
อายสฺมา กิมิโล ตุณฺหี อโหสิ ฯ
     [๑๓๕๗]   เอวํ  วุตฺเต  อายสฺมา  อานนฺโท  ภควนฺตํ  เอตทโวจ
เอตสฺส  ภควา  กาโล  เอตสฺส สุคต กาโล ยํ ภควา อานาปานสฺสติสมาธึ
ภาเสยฺย      ภควโต      สุตฺวา     ภิกฺขู     ธาเรสฺสนฺตีติ     ฯ
เตนหานนฺท    สุณาหิ    สาธุกํ   มนสิกโรหิ   ภาสิสฺสามีติ   ฯ   เอวํ
ภนฺเตติ   โข   อายสฺมา   อานนฺโท   ภควโต   ปจฺจสฺโสสิ  ฯ  ภควา
เอตทโวจ    กถํ   ภาวิโต   จ   อานนฺท   อานาปานสฺสติสมาธิ   กถํ
พหุลีกโต   มหปฺผโล   โหติ  มหานิสํโส  ฯ  อิธานนฺท  ภิกฺขุ  อรญฺญคโต
วา    รุกฺขมูลคโต    วา    สุญฺญาคารคโต    วา   นิสีทติ   ปลฺลงฺกํ
อาภุชิตฺวา   อุชุํ   กายํ   ปณิธาย   ปริมุขํ  สตึ  อุปฏฺฐเปตฺวา  ฯ  โส
สโตว    อสฺสสติ    ฯเปฯ   ปฏินิสฺสคฺคานุปสฺสี   อสฺสสิสฺสามีติ   สิกฺขติ
