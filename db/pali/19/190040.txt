                  เอกธมฺมเปยฺยาโล สตฺตโม
     [๑๔๗]  สาวตฺถีนิทานํ  ฯ  เอกธมฺโม  ภิกฺขเว  พหูปกาโร อริยสฺส
อฏฺฐงฺคิกสฺส   มคฺคสฺส   อุปฺปาทาย   ฯ   กตโม   เอกธมฺโม  ฯ  ยทิทํ
กลฺยาณมิตฺตตา    ฯ   กลฺยาณมิตฺตสฺเสตํ   ภิกฺขเว   ภิกฺขุโน   ปาฏิกงฺขํ
อริยํ อฏฺฐงฺคิกํ มคฺคํ ภาเวสฺสติ อริยํ อฏฺฐงฺคิกํ มคฺคํ พหุลีกริสฺสตีติ ฯ
     [๑๔๘]   กถญฺจ   ภิกฺขเว   ภิกฺขุ  กลฺยาณมิตฺโต  อริยํ  อฏฺฐงฺคิกํ
มคฺคํ   ภาเวติ   อริยํ   อฏฺฐงฺคิกํ   มคฺคํ  พหุลีกโรติ  ฯ  อิธ  ภิกฺขเว
ภิกฺขุ    สมฺมาทิฏฺฐึ   ภาเวติ   วิเวกนิสฺสิตํ   วิราคนิสฺสิตํ   นิโรธนิสฺสิตํ
โวสฺสคฺคปริณามึ   ฯเปฯ  สมฺมาสมาธึ  ภาเวติ  วิเวกนิสฺสิตํ  วิราคนิสฺสิตํ
นิโรธนิสฺสิตํ    โวสฺสคฺคปริณามึ    ฯ    เอวํ    โข   ภิกฺขเว   ภิกฺขุ
กลฺยาณมิตฺโต    อริยํ    อฏฺฐงฺคิกํ   มคฺคํ   ภาเวติ   อริยํ   อฏฺฐงฺคิกํ
มคฺคํ พหุลีกโรตีติ ฯ
     [๑๔๙]  สาวตฺถีนิทานํ  ฯ  เอกธมฺโม  ภิกฺขเว  พหูปกาโร อริยสฺส
อฏฺฐงฺคิกสฺส   มคฺคสฺส   อุปฺปาทาย   ฯ   กตโม   เอกธมฺโม  ฯ  ยทิทํ
สีลสมฺปทา ฯเปฯ
     [๑๕๐] ยทิทํ ฉนฺทสมฺปทา ฯเปฯ
     [๑๕๑] ยทิทํ อตฺตสมฺปทา ฯเปฯ
     [๑๕๒] ยทิทํ ทิฏฺฐิสมฺปทา ฯเปฯ
