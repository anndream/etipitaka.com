ทุกฺขโทมนสฺสานํ     อตฺถงฺคมาย     ญายสฺส    อธิคมาย    นิพฺพานสฺส
สจฺฉิกิริยาย   ยทิทํ   จตฺตาโร   สติปฏฺฐานา   ฯ  กตเม  จตฺตาโร  ฯ
กาเย   วา   ภิกฺขุ  กายานุปสฺสี  วิหเรยฺย  อาตาปี  สมฺปชาโน  สติมา
วิเนยฺย   โลเก   อภิชฺฌาโทมนสฺสํ  ฯ  เวทนาสุ  วา  ภิกฺขุ  ฯ  จิตฺเต
วา   ภิกฺขุ   ฯ   ธมฺเมสุ   วา  ภิกฺขุ  ธมฺมานุปสฺสี  วิหเรยฺย  อาตาปี
สมฺปชาโน   สติมา   วิเนยฺย  โลเก  อภิชฺฌาโทมนสฺสํ  ฯ  เอกายนฺวายํ
มคฺโค   สตฺตานํ  วิสุทฺธิยา  โสกปริเทวานํ  สมติกฺกมาย  ทุกฺขโทมนสฺสานํ
อตฺถงฺคมาย   ญายสฺส   อธิคมาย   นิพฺพานสฺส   สจฺฉิกิริยาย   ฯ  ยทิทํ
จตฺตาโร สติปฏฺฐานาติ ฯ
     [๗๕๕]    อถ    โข    พฺรหฺมา   สหมฺปติ   ภควโต   เจตสา
เจโตปริวิตกฺกมญฺญาย   เสยฺยถาปิ   นาม  พลวา  ปุริโส  สมฺมิญฺชิตํ  วา
พาหํ   ปสาเรยฺย   ปสาริตํ   วา   พาหํ   สมฺมิญฺเชยฺย  เอวเมว  โข
พฺรหฺมโลเก   อนฺตรหิโต   ภควโต   ปุรโต   ปาตุรโหสิ   ฯ  อถ  โข
พฺรหฺมา     สหมฺปติ    เอกํสมุตฺตราสงฺคํ    กริตฺวา    เยน    ภควา
เตนญฺชลิมฺปณาเมตฺวา ภควนฺตํ เอตทโวจ
     [๗๕๖]   เอวเมตํ  ภควา  เอวเมตํ  สุคต  เอกายนฺวายํ  ภนฺเต
มคฺโค   สตฺตานํ  วิสุทฺธิยา  โสกปริเทวานํ  สมติกฺกมาย  ทุกฺขโทมนสฺสานํ
อตฺถงฺคมาย    ญายสฺส    อธิคมาย    นิพฺพานสฺส    สจฺฉิกิริยาย    ฯ
ยทิทํ     จตฺตาโร     สติปฏฺฐานา    ฯ    กตเม    จตฺตาโร    ฯ
กาเย   วา   ภนฺเต  ภิกฺขุ  กายานุปสฺสี  วิหเรยฺย  อาตาปี  สมฺปชาโน
