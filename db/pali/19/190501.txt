โหติ   อกฺขณฺเฑหิ  ฯเปฯ  สมาธิสํวตฺตนิเกหิ  ฯ  โส  เตหิ  อริย-
กนฺเตหิ  สีเลหิ     สนฺตุฏฺโฐ    น    อุตฺตรึ    วายมติ    ทิวา    ปวิเวกาย
รตฺติยา   ปฏิสลฺลานาย   ฯ   ตสฺส   เอวํ  ปมตฺตสฺส  วิหรโต  ปามุชฺชํ
น   โหติ   ปามุชฺเช   อสติ   ปีติ   น   โหติ  ปีติยา  อสติ  ปสฺสทฺธิ
น    โหติ   ปสฺสทฺธิยา   อสติ   ทุกฺขํ   วิหรติ   ทุกฺขิโน   จิตฺตํ   น
สมาธิยติ   อสมาหิเต   จิตฺเต   ธมฺมา   น   ปาตุภวนฺติ   ฯ  ธมฺมานํ
อปาตุภาวา   ปมาทวิหารีเตฺวว   สงฺขํ   คจฺฉติ   ฯ  เอวํ  โข  นนฺทิย
อริยสาวโก ปมาทวิหารี โหติ ฯ
     [๑๖๐๒]   กถญฺจ   นนฺทิย  อริยสาวโก  อปฺปมาทวิหารี  โหติ  ฯ
อิธ    นนฺทิย    อริยสาวโก   พุทฺเธ   อเวจฺจปฺปสาเทน   สมนฺนาคโต
โหติ    อิติปิ   โส   ภควา   ฯเปฯ   สตฺถา   เทวมนุสฺสานํ   พุทฺโธ
ภควาติ   ฯ   โส   เตน  พุทฺเธ  อเวจฺจปฺปสาเทน  อสนฺตุฏฺโฐ  อุตฺตรึ
วายมติ   ทิวา   ปวิเวกาย   รตฺติยา   ปฏิสลฺลานาย   ฯ  ตสฺส  เอวํ
อปฺปมตฺตสฺส    วิหรโต    ปามุชฺชํ    ชายติ   ปมุทิตสฺส   ปีติ   ชายติ
ปีติมนสฺส   กาโย   ปสฺสมฺภติ   ปสฺสทฺธกาโย  สุขํ  เวทยติ  ๑  สุขิโน
จิตฺตํ   สมาธิยติ   สมาหิเต   จิตฺเต   ธมฺมา   ปาตุภวนฺติ  ฯ  ธมฺมานํ
ปาตุภาวา   อปฺปมาทวิหารีเตฺวว   สงฺขํ   คจฺฉติ  ฯ  ปุน  จปรํ  นนฺทิย
อริยสาวโก   ธมฺเม   สงฺเฆ   ฯ   อริยกนฺเตหิ   สีเลหิ   สมนฺนาคโต
โหติ   อกฺขณฺเฑหิ  ฯเปฯ  สมาธิสํวตฺตนิเกหิ  ฯ  โส  เตหิ  อริยกนฺเตหิ
สีเลหิ    อสนฺตุฏฺโฐ    อุตฺตรึ   วายมติ   ทิวา   ปวิเวกาย   รตฺติยา
#๑ ม. ยุ. สพฺพตฺถ เวทิยติ ฯ
