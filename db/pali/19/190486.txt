ทุกฺขา   เวทนา   ปฏิกฺกมนฺติ   โน  อภิกฺกมนฺติ  ปฏิกฺกโมสานํ  ปญฺญายติ
โน   อภิกฺกโมติ   ฯ   น   เม   ภนฺเต  ขมนียํ  น  ยาปนียํ  พาฬฺหา
เม    ทุกฺขา   เวทนา   อภิกฺกมนฺติ   โน   ปฏิกฺกมนฺติ   อภิกฺกโมสานํ
ปญฺญายติ โน ปฏิกฺกโมติ ฯ
     [๑๕๗๑]   จตูหิ   โข  คหปติ  ธมฺเมหิ  สมนฺนาคตสฺส  อสฺสุตวโต
ปุถุชฺชนสฺส   โหติ   อุตฺราโส   ๑   โหติ  ฉมฺภิตตฺตํ  โหติ  สมฺปรายิกํ
มรณภยํ   ฯ   กตเมหิ   จตูหิ   ฯ   อิธ   คหปติ  อสฺสุตวา  ปุถุชฺชโน
พุทฺเธ   อปฺปสาเทน   สมนฺนาคโต   โหติ   ฯ   ตญฺจ   ปนสฺส  พุทฺเธ
อปฺปสาทํ    อตฺตนิ   สมนุปสฺสโต   โหติ   อุตฺราโส   โหติ   ฉมฺภิตตฺตํ
โหติ   สมฺปรายิกํ   มรณภยํ  ฯ  ปุน  จปรํ  คหปติ  อสฺสุตวา  ปุถุชฺชโน
ธมฺเม   อปฺปสาเทน   สมนฺนาคโต   โหติ   ฯ   ตญฺจ   ปนสฺส  ธมฺเม
อปฺปสาทํ    อตฺตนิ   สมนุปสฺสโต   โหติ   อุตฺราโส   โหติ   ฉมฺภิตตฺตํ
โหติ   สมฺปรายิกํ   มรณภยํ  ฯ  ปุน  จปรํ  คหปติ  อสฺสุตวา  ปุถุชฺชโน
สงฺเฆ   อปฺปสาเทน   สมนฺนาคโต   โหติ   ฯ   ตญฺจ   ปนสฺส  สงฺเฆ
อปฺปสาทํ    อตฺตนิ   สมนุปสฺสโต   โหติ   อุตฺราโส   โหติ   ฉมฺภิตตฺตํ
โหติ   สมฺปรายิกํ   มรณภยํ  ฯ  ปุน  จปรํ  คหปติ  อสฺสุตวา  ปุถุชฺชโน
ทุสฺสีเลฺยน   สมนฺนาคโต   โหติ   ฯ   ตญฺจ   ปนสฺส   ทุสฺสีลฺยํ  อตฺตนิ
สมนุปสฺสโต    โหติ   อุตฺราโส   โหติ   ฉมฺภิตตฺตํ   โหติ   สมฺปรายิกํ
มรณภยํ    ฯ   อิเมหิ   โข   คหปติ   จตูหิ   ธมฺเมหิ   สมนฺนาคตสฺส
#๑ อตฺตาโสติปิ ปาโฐ ฯ
