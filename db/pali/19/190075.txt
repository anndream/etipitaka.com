ภาวนาปาริปูรึ    คจฺฉนฺติ    ปญฺจปิ   พลานิ   ภาวนาปาริปูรึ   คจฺฉนฺติ
สตฺตปิ   โพชฺฌงฺคา   ภาวนาปาริปูรึ   คจฺฉนฺติ   ฯ  อิธ  ภิกฺขเว  ภิกฺขุ
สมฺมาทิฏฺฐึ    ภาเวติ    ฯเปฯ    สมฺมาสมาธึ   ภาเวติ   วิเวกนิสฺสิตํ
วิราคนิสฺสิตํ   นิโรธนิสฺสิตํ   โวสฺสคฺคปริณามึ   ฯ   เอวํ   โข  ภิกฺขเว
ภิกฺขุโน  อริยํ  อฏฺฐงฺคิกํ  มคฺคํ  ภาวยโต อริยํ อฏฺฐงฺคิกํ มคฺคํ พหุลีกโรโต
จตฺตาโรปิ     สติปฏฺฐานา     ภาวนาปาริปูรึ    คจฺฉนฺติ    จตฺตาโรปิ
สมฺมปฺปธานา     ภาวนาปาริปูรึ    คจฺฉนฺติ    จตฺตาโรปิ    อิทฺธิปาทา
ภาวนาปาริปูรึ   คจฺฉนฺติ   ปญฺจปิ   อินฺทฺริยานิ   ภาวนาปาริปูรึ  คจฺฉนฺติ
ปญฺจปิ     พลานิ    ภาวนาปาริปูรึ    คจฺฉนฺติ    สตฺตปิ    โพชฺฌงฺคา
ภาวนาปาริปูรึ คจฺฉนฺตีติ ฯ
     [๒๘๔]   สาวตฺถีนิทานํ  ฯ  เสยฺยถาปิ  ภิกฺขเว  คิมฺหานํ  ปจฺฉิเม
มาเส    อูหตํ    รโชชลฺลํ    ตเมนํ    มหา   อกาลเมโฆ   ฐานโส
อนฺตรธาเปติ   วูปสเมติ   ฯ   เอวเมว   โข   ภิกฺขเว   ภิกฺขุ  อริยํ
อฏฺฐงฺคิกํ   มคฺคํ   ภาเวนฺโต   อริยํ   อฏฺฐงฺคิกํ   มคฺคํ   พหุลีกโรนฺโต
อุปฺปนฺนุปฺปนฺเน    ปาปเก    อกุสเล   ธมฺเม   ฐานโส   อนฺตรธาเปติ
วูปสเมติ ฯ
     [๒๘๕]  กถญฺจ  [๑] ภิกฺขเว ภิกฺขุ อริยํ อฏฺฐงฺคิกํ มคฺคํ ภาเวนฺโต
อริยํ   อฏฺฐงฺคิกํ   มคฺคํ  พหุลีกโรนฺโต  อุปฺปนฺนุปฺปนฺเน  ปาปเก  อกุสเล
ธมฺเม   ฐานโส   อนฺตรธาเปติ   วูปสเมติ   ฯ   อิธ   ภิกฺขเว  ภิกฺขุ
สมฺมาทิฏฺฐึ    ภาเวติ    ฯเปฯ    สมฺมาสมาธึ   ภาเวติ   วิเวกนิสฺสิตํ
#๑ ยุ. ปน ฯ
