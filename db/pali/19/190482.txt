     [๑๕๕๗]   ยถารูเปน   โข  คหปติ  มิจฺฉากมฺมนฺเตน  สมนฺนาคโต
อสฺสุตวา   ปุถุชฺชโน   กายสฺส   เภทา   ปรํ   มรณา   อปายํ  ทุคฺคตึ
วินิปาตํ   นิรยํ   อุปปชฺชติ   ตถารูโป   เต   มิจฺฉากมฺมนฺโต  นตฺถิ  ฯ
อตฺถิ  จ  โข  เต  คหปติ  สมฺมากมฺมนฺโต  ฯ ตญฺจ ปน เต สมฺมากมฺมนฺตํ
อตฺตนิ สมนุปสฺสโต ฐานโส เวทนา ปฏิปฺปสฺสมฺเภยฺยุํ ฯ
     [๑๕๕๘]   ยถารูเปน   โข   คหปติ  มิจฺฉาอาชีเวน  สมนฺนาคโต
อสฺสุตวา   ปุถุชฺชโน   กายสฺส   เภทา   ปรํ   มรณา   อปายํ  ทุคฺคตึ
วินิปาตํ   นิรยํ   อุปปชฺชติ   ตถารูโป   เต   มิจฺฉาอาชีโว   นตฺถิ  ฯ
อตฺถิ  จ  โข  เต  คหปติ  สมฺมาอาชีโว  ฯ  ตญฺจ  ปน เต สมฺมาอาชีวํ
อตฺตนิ สมนุปสฺสโต ฐานโส เวทนา ปฏิปฺปสฺสมฺเภยฺยุํ ฯ
     [๑๕๕๙]   ยถารูเปน   โข  คหปติ  มิจฺฉาวายาเมน  สมนฺนาคโต
อสฺสุตวา   ปุถุชฺชโน   กายสฺส   เภทา   ปรํ   มรณา   อปายํ  ทุคฺคตึ
วินิปาตํ   นิรยํ   อุปปชฺชติ   ตถารูโป   เต   มิจฺฉาวายาโม  นตฺถิ  ฯ
อตฺถิ  จ  โข  เต  คหปติ  สมฺมาวายาโม  ฯ ตญฺจ ปน เต สมฺมาวายามํ
อตฺตนิ สมนุปสฺสโต ฐานโส เวทนา ปฏิปฺปสฺสมฺเภยฺยุํ ฯ
     [๑๕๖๐]   ยถารูปาย   โข   คหปติ   มิจฺฉาสติยา   สมนฺนาคโต
อสฺสุตวา   ปุถุชฺชโน   กายสฺส   เภทา   ปรํ   มรณา   อปายํ  ทุคฺคตึ
วินิปาตํ   นิรยํ   อุปปชฺชติ   ตถารูปา   เต  มิจฺฉาสติ  นตฺถิ  ฯ  อตฺถิ
จ   โข   เต  คหปติ  สมฺมาสติ  ฯ  ตญฺจ  ปน  เต  สมฺมาสตึ  อตฺตนิ
สมนุปสฺสโต ฐานโส เวทนา ปฏิปฺปสฺสมฺเภยฺยุํ ฯ
