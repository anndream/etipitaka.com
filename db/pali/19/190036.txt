				สุริยเปยฺยาโล ฉฏฺโฐ
     [๑๒๙]  สาวตฺถีนิทานํ ฯ สุริยสฺส ๑ ภิกฺขเว อุทยโต เอตํ ปุพฺพงฺคมํ8
เอตํ   ปุพฺพนิมิตฺตํ   ยทิทํ  อรุณุคฺคํ  ฯ  เอวเมว  โข  ภิกฺขเว  ภิกฺขุโน
อริยสฺส   อฏฺฐงฺคิกสฺส   มคฺคสฺส   อุปฺปาทาย   เอตํ   ปุพฺพงฺคมํ   เอตํ
ปุพฺพนิมิตฺตํ    ยทิทํ    กลฺยาณมิตฺตตา   ฯ   กลฺยาณมิตฺตสฺเสตํ   ภิกฺขเว
ภิกฺขุโน    ปาฏิกงฺขํ    อริยํ    อฏฺฐงฺคิกํ    มคฺคํ   ภาเวสฺสติ   อริยํ
อฏฺฐงฺคิกํ มคฺคํ พหุลีกริสฺสตีติ ๒ ฯ
     [๑๓๐]   กถญฺจ   ภิกฺขเว   ภิกฺขุ  กลฺยาณมิตฺโต  อริยํ  อฏฺฐงฺคิกํ
มคฺคํ   ภาเวติ   อริยํ   อฏฺฐงฺคิกํ   มคฺคํ  พหุลีกโรติ  ฯ  อิธ  ภิกฺขเว
ภิกฺขุ    สมฺมาทิฏฺฐึ   ภาเวติ   วิเวกนิสฺสิตํ   วิราคนิสฺสิตํ   นิโรธนิสฺสิตํ
โวสฺสคฺคปริณามึ   ฯเปฯ  สมฺมาสมาธึ  ภาเวติ  วิเวกนิสฺสิตํ  วิราคนิสฺสิตํ
นิโรธนิสฺสิตํ    โวสฺสคฺคปริณามึ    ฯ    เอวํ    โข   ภิกฺขเว   ภิกฺขุ
กลฺยาณมิตฺโต    อริยํ    อฏฺฐงฺคิกํ   มคฺคํ   ภาเวติ   อริยํ   อฏฺฐงฺคิกํ
มคฺคํ พหุลีกโรตีติ ฯ
     [๑๓๑]  สาวตฺถีนิทานํ  ฯ  สุริยสฺส  ภิกฺขเว อุทยโต เอตํ ปุพฺพงฺคมํ
เอตํ   ปุพฺพนิมิตฺตํ   ยทิทํ  อรุณุคฺคํ  ฯ  เอวเมว  โข  ภิกฺขเว  ภิกฺขุโน
อริยสฺส   อฏฺฐงฺคิกสฺส   มคฺคสฺส   อุปฺปาทาย   เอตํ   ปุพฺพงฺคมํ   เอตํ
ปุพฺพนิมิตฺตํ   ยทิทํ   สีลสมฺปทา   ฯ   สีลสมฺปนฺนสฺเสตํ  ภิกฺขเว  ภิกฺขุโน
ปาฏิกงฺขํ ฯเปฯ
#๑ ม. สูริยสฺส ฯ เอวมุปริ ฯ ๒ ม. ยุ. อิติสทฺโท นตฺถิ ฯ เอวมุปริ ฯ
