นปฺปชานนฺติ    ฯ    อุเปกฺขินฺทฺริยํ    นปฺปชานนฺติ    อุเปกฺขินฺทฺริยสมุทยํ
นปฺปชานนฺติ  อุเปกฺขินฺทฺริยนิโรธํ นปฺปชานนฺติ อุเปกฺขินฺทฺริยนิโรธคามินีปฏิปทํ
นปฺปชานนฺติ       ฯ       นเม      เต      ภิกฺขเว      สมณา
วา   พฺราหฺมณา   วา   สมเณสุ   วา   สมณสมฺมตา  พฺราหฺมเณสุ  วา
พฺราหฺมณสมฺมตา    น    จ   ปเนเต   อายสฺมนฺโต   สามญฺญตฺถํ   วา
พฺราหฺมญฺญตฺถํ    วา    ทิฏฺเฐว    ธมฺเม   สยํ   อภิญฺญา   สจฺฉิกตฺวา
อุปสมฺปชฺช วิหรนฺติ ฯ
     [๙๒๔]  เย  จ  โข  เกจิ  ภิกฺขเว  สมณา  วา  พฺราหฺมณา วา
สุขินฺทฺริยํ     ปชานนฺติ    สุขินฺทฺริยสมุทยํ    ปชานนฺติ    สุขินฺทฺริยนิโรธํ
ปชานนฺติ      สุขินฺทฺริยนิโรธคามินีปฏิปทํ      ปชานนฺติ      ทุกฺขินฺทฺริยํ
ปชานนฺติ  ฯ  โสมนสฺสินฺทฺริยํ  ปชานนฺติ  ฯ  โทมนสฺสินฺทฺริยํ  ปชานนฺติ  ฯ
อุเปกฺขินฺทฺริยํ  ปชานนฺติ อุเปกฺขินฺทฺริยสมุทยํ ปชานนฺติ อุเปกฺขินฺทฺริยนิโรธํ
ปชานนฺติ       อุเปกฺขินฺทฺริยนิโรธคามินีปฏิปทํ       ปชานนฺติ       ฯ
เต   จ   โขเม  ภิกฺขเว  สมณา  วา  พฺราหฺมณา  วา  สมเณสุ  เจว
สมณสมฺมตา   พฺราหฺมเณสุ   จ   พฺราหฺมณสมฺมตา  เต  จ  ปนายสฺมนฺโต
สามญฺญตฺถญฺจ      พฺราหฺมญฺญตฺถญฺจ      ทิฏฺเฐว      ธมฺเม      สยํ
อภิญฺญา สจฺฉิกตฺวา อุปสมฺปชฺช วิหรนฺตีติ ฯ
     [๙๒๕]   ปญฺจิมานิ   ภิกฺขเว   อินฺทฺริยานิ  ฯ  กตมานิ  ปญฺจ  ฯ
สุขินฺทฺริยํ       ทุกฺขินฺทฺริยํ       โสมนสฺสินฺทฺริยํ       โทมนสฺสินฺทฺริยํ
อุเปกฺขินฺทฺริยํ ฯ
     [๙๒๖]  กตมญฺจ  ภิกฺขเว  สุขินฺทฺริยํ  ฯ  ยํ  โข  ภิกฺขเว  กายิกํ
