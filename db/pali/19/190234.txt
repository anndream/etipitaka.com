     [๗๘๔]  อเสกฺโข  อเสกฺโขติ  อาวุโส  อนุรุทฺธ  วุจฺจติ กิตฺตาวตา
นุ  โข  อาวุโส  อเสกฺโข  โหตีติ  ฯ  จตุนฺนํ  โข อาวุโส สติปฏฺฐานานํ
สมตฺตํ   ภาวิตตฺตา   อเสกฺโข  โหติ  ฯ  กตเมสํ  จตุนฺนํ  ฯ  อิธาวุโส
ภิกฺขุ   กาเย  กายานุปสฺสี  วิหรติ  อาตาปี  สมฺปชาโน  สติมา  วิเนยฺย
โลเก   อภิชฺฌาโทมนสฺสํ   ฯ   เวทนาสุ   จิตฺเต  ธมฺเมสุ  ธมฺมานุปสฺสี
วิหรติ  อาตาปี  สมฺปชาโน  สติมา  วิเนยฺย  โลเก  อภิชฺฌาโทมนสฺสํ  ฯ
อิเมสํ      โข      อาวุโส     จตุนฺนํ     สติปฏฺฐานานํ     สมตฺตํ
ภาวิตตฺตา อเสกฺโข โหตีติ ฯ
     [๗๘๕]   ตํเยว   นิทานํ   ฯ  เอกมนฺตํ  นิสินฺโน  โข  อายสฺมา
สารีปุตฺโต อายสฺมนฺตํ อนุรุทฺธํ เอตทโวจ
     [๗๘๖]   กตเมสํ   อายสฺมา  อนุรุทฺโธ  ๑  ธมฺมานํ  ภาวิตตฺตา
พหุลีกตตฺตา   มหาภิญฺญตํ   ปตฺโตติ   ฯ   จตุนฺนํ  อาวุโส  สติปฏฺฐานานํ
ภาวิตตฺตา   พหุลีกตตฺตา   มหาภิญฺญตํ   ปตฺโต   ฯ  กตเมสํ  จตุนฺนํ  ฯ
อิธาหํ   อาวุโส   กาเย   กายานุปสฺสี   วิหรามิ   อาตาปี  สมฺปชาโน
สติมา   วิเนยฺย  โลเก  อภิชฺฌาโทมนสฺสํ  ฯ  เวทนาสุ  จิตฺเต  ธมฺเมสุ
ธมฺมานุปสฺสี   วิหรามิ   อาตาปี   สมฺปชาโน   สติมา   วิเนยฺย  โลเก
อภิชฺฌาโทมนสฺสํ   ฯ   อิเมสํ   ขฺวาหํ   อาวุโส   จตุนฺนํ  สติปฏฺฐานานํ
ภาวิตตฺตา   พหุลีกตตฺตา   มหาภิญฺญตํ   ปตฺโต   ฯ   อิเมสํ  จ  ปนาหํ
อาวุโส    จตุนฺนํ    สติปฏฺฐานานํ    ภาวิตตฺตา   พหุลีกตตฺตา   สหสฺสํ
#๑ ม. อาวุโส อนุรุทฺธ ฯ
