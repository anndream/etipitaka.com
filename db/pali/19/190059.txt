โปโณ  นิพฺพานปพฺภาโร    ฯ    อิธ    ภิกฺขเว   ภิกฺขุ   สมฺมาทิฏฺฐึ   ภาเวติ
นิพฺพานนินฺนํ     นิพฺพานโปณํ    นิพฺพานปพฺภารํ    ฯเปฯ    สมฺมาสมาธึ
ภาเวติ   นิพฺพานนินฺนํ   นิพฺพานโปณํ   นิพฺพานปพฺภารํ  ฯ  เอวเมว  โข
ภิกฺขเว   ภิกฺขุ   อริยํ   อฏฺฐงฺคิกํ   มคฺคํ   ภาเวนฺโต  อริยํ  อฏฺฐงฺคิกํ
มคฺคํ พหุลีกโรนฺโต นิพฺพานนินฺโน โหติ นิพฺพานโปโณ นิพฺพานปพฺภาโรติ ฯ
     [๒๓๗]  สาวตฺถีนิทานํ  ฯ เสยฺยถาปิ ภิกฺขเว คงฺคา นที สมุทฺทนินฺนา
สมุทฺทโปณา    สมุทฺทปพฺภารา    ฯ   เอวเมว   โข   ภิกฺขเว   ภิกฺขุ
อริยํ   อฏฺฐงฺคิกํ  มคฺคํ  ภาเวนฺโต  อริยํ  อฏฺฐงฺคิกํ  มคฺคํ  พหุลีกโรนฺโต
นิพฺพานนินฺโน โหติ นิพฺพานโปโณ นิพฺพานปพฺภาโร ฯ
     [๒๓๘]  กถญฺจ  ภิกฺขเว  ภิกฺขุ  อริยํ  อฏฺฐงฺคิกํ  มคฺคํ  ภาเวนฺโต
อริยํ   อฏฺฐงฺคิกํ  มคฺคํ  พหุลีกโรนฺโต  นิพฺพานนินฺโน  โหติ  นิพฺพานโปโณ
นิพฺพานปพฺภาโร    ฯ    อิธ    ภิกฺขเว   ภิกฺขุ   สมฺมาทิฏฺฐึ   ภาเวติ
นิพฺพานนินฺนํ     นิพฺพานโปณํ    นิพฺพานปพฺภารํ    ฯเปฯ    สมฺมาสมาธึ
ภาเวติ  นิพฺพานนินฺนํ  นิพฺพานโปณํ  นิพฺพานปพฺภารํ  ฯ  เอวํ  โข ภิกฺขเว
ภิกฺขุ  อริยํ  อฏฺฐงฺคิกํ  มคฺคํ  ภาเวนฺโต อริยํ อฏฺฐงฺคิกํ มคฺคํ พหุลีกโรนฺโต
นิพฺพานนินฺโน โหติ นิพฺพานโปโณ นิพฺพานปพฺภาโรติ ฯ
     [๒๓๙]   สาวตฺถีนิทานํ   ฯ   เสยฺยถาปิ   ภิกฺขเว   ยมุนา  นที
สมุทฺทนินฺนา   สมุทฺทโปณา   สมุทฺทปพฺภารา   ฯ  เอวเมว  โข  ภิกฺขเว
ภิกฺขุ ฯเปฯ
