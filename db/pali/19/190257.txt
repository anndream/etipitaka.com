อวินิปาตธมฺโม นิยโต สมฺโพธิปรายโนติ ฯ
     [๘๔๖]   ปญฺจิมานิ   ภิกฺขเว   อินฺทฺริยานิ  ฯ  กตมานิ  ปญฺจ  ฯ
สทฺธินฺทฺริยํ   วิริยินฺทฺริยํ   สตินฺทฺริยํ   สมาธินฺทฺริยํ   ปญฺญินฺทฺริยํ  ฯ
ยโต   โข   ภิกฺขเว  ภิกฺขุ  ๑  อิเมสํ  ปญฺจนฺนํ  อินฺทฺริยานํ  สมุทยญฺจ
อตฺถงฺคมญฺจ   อสฺสาทญฺจ   ๒  อาทีนวญฺจ  นิสฺสรณญฺจ  ยถาภูตํ  วิทิตฺวา
อนุปาทา   วิมุตฺโต   โหติ   ฯ   อยํ   วุจฺจติ   ภิกฺขเว   ภิกฺขุ  อรหํ
ขีณาสโว     วุสิตวา     กตกรณีโย    โอหิตภาโร    อนุปฺปตฺตสทตฺโถ
ปริกฺขีณภวสญฺโญชโน สมฺมทญฺญาวิมุตฺโตติ ฯ
     [๘๔๗]   ปญฺจิมานิ   ภิกฺขเว   อินฺทฺริยานิ  ฯ  กตมานิ  ปญฺจ  ฯ
สทฺธินฺทฺริยํ   วิริยินฺทฺริยํ   สตินฺทฺริยํ   สมาธินฺทฺริยํ   ปญฺญินฺทฺริยํ  ฯ
ยโต   โข   ภิกฺขเว   ภิกฺขุ   อิเมสํ   ปญฺจนฺนํ   อินฺทฺริยานํ  สมุทยญฺจ
อตฺถงฺคมญฺจ    อสฺสาทญฺจ   อาทีนวญฺจ   นิสฺสรณญฺจ   ยถาภูตํ   วิทิตฺวา
อนุปาทา   วิมุตฺโต   โหติ   ฯ   อยํ   วุจฺจติ   ภิกฺขเว   ภิกฺขุ  อรหํ
ขีณาสโว     วุสิตวา     กตกรณีโย    โอหิตภาโร    อนุปฺปตฺตสทตฺโถ
ปริกฺขีณภวสญฺโญชโน สมฺมทญฺญาวิมุตฺโตติ ฯ
     [๘๔๘]   ปญฺจิมานิ   ภิกฺขเว   อินฺทฺริยานิ  ฯ  กตมานิ  ปญฺจ  ฯ
สทฺธินฺทฺริยํ   วิริยินฺทฺริยํ   สตินฺทฺริยํ   สมาธินฺทฺริยํ   ปญฺญินฺทฺริยํ  ฯ
เย   หิ   เกจิ  ภิกฺขเว  สมณา  วา  พฺราหฺมณา  วา  อิเมสํ  ปญฺจนฺนํ
อินฺทฺริยานํ     สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ
นิสฺสรณญฺจ   ยถาภูตํ   นปฺปชานนฺติ   ฯ   นเม   เต   ภิกฺขเว  สมณา
#๑ ม. ยุ. อริยสาวโก ฯ ๒ อิเม ปาฐา น ทิสฺสนฺติ ฯ
