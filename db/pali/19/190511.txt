ภิกฺขุ   สาวตฺถิยํ   วสฺสํ   วุตฺโถ   กปิลวตฺถุํ  อนุปฺปตฺโตติ  ฯ  อถ  โข
กาปิลวตฺถวา   สกฺยา   เยน   โส   ภิกฺขุ  เตนุปสงฺกมึสุ  อุปสงฺกมิตฺวา
ตํ   ภิกฺขุํ   อภิวาเทตฺวา  เอกมนฺตํ  นิสีทึสุ  ฯ  เอกมนฺตํ  นิสินฺนา  โข
กาปิลวตฺถวา สกฺยา ตํ ภิกฺขุํ เอตทโวจุํ
     [๑๖๒๔]   กจฺจิ  ภนฺเต  ภควา  อโรโค  เจว  พลวา  จาติ  ฯ
อโรโค  เจว  อาวุโส  ภควา  พลวา จาติ ฯ กจฺจิ ปน ภนฺเต สารีปุตฺต-
โมคฺคลฺลานา  อโรคา  เจว  พลวนฺโต  จาติ  ฯ สารีปุตฺตโมคฺคลฺลานาปิ
โข   อาวุโส   อโรคา   เจว  พลวนฺโต  จาติ  ฯ  กจฺจิ  ปน  ภนฺเต
ภิกฺขุสงฺโฆ   อโรโค   จ   พลวา  จาติ  ฯ  ภิกฺขุสงฺโฆปิ  โข  อาวุโส
อโรโค   จ   พลวา   จาติ  ฯ  อตฺถิ  ปน  เต  ภนฺเต  กิญฺจิ  อิมินา
อนฺตรวสฺเสน    ภควโต    สมฺมุขา   สุตํ   สมฺมุขา   ปฏิคฺคหิตนฺติ   ฯ
สมฺมุขา   เมตํ  อาวุโส  ภควโต  สุตํ  สมฺมุขา  ปฏิคฺคหิตํ  อปฺปกา  เต
ภิกฺขเว   ภิกฺขู  เย  อาสวานํ  ขยา  อนาสวํ  เจโตวิมุตฺตึ  ปญฺญาวิมุตฺตึ
ทิฏฺเฐว     ธมฺเม     สยํ     อภิญฺญา     สจฺฉิกตฺวา     อุปสมฺปชฺช
วิหรนฺติ  อถ  โข  เอเตว  พหุตรา  ภิกฺขู  เย  ปญฺจนฺนํ  โอรมฺภาคิยานํ
สญฺโญชนานํ   ปริกฺขยา  โอปปาติกา  ตตฺถ  ปรินิพฺพายิโน  อนาวตฺติธมฺมา
อสฺมา   โลกาติ   ฯ   อปรํปิ   โข   เม   อาวุโส  ภควโต  สมฺมุขา
สุตํ   สมฺมุขา   ปฏิคฺคหิตํ   อปฺปกา   เต  ภิกฺขเว  ภิกฺขู  เย  ปญฺจนฺนํ
โอรมฺภาคิยานํ   สญฺโญชนานํ  ปริกฺขยา  โอปปาติกา  ตตฺถ  ปริ-
นิพฺพายิโน  อนาวตฺติธมฺมา    อสฺมา    โลกา    อถ    โข    เอเตว   พหุตรา
