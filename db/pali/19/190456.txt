อริยสาวโก    พุทฺเธ    อเวจฺจปฺปสาเทน   สมนฺนาคโต   โหติ   อิติปิ
โส   ภควา   ฯเปฯ  สตฺถา  เทวมนุสฺสานํ  พุทฺโธ  ภควาติ  ฯ  ธมฺเม
สงฺเฆ   ฯ   อริยกนฺเตหิ  สีเลหิ  สมนฺนาคโต  โหติ  อกฺขณฺเฑหิ  ฯเปฯ
สมาธิสํวตฺตนิเกหิ    ฯ    อิเมหิ    โข    ภิกฺขเว    จตูหิ   ธมฺเมหิ
สมนฺนาคโต อริยสาวโก สพฺพทุคฺคติภยํ สมติกฺกนฺโต โหตีติ ฯ
     [๑๔๙๒]   จตูหิ   ภิกฺขเว   ธมฺเมหิ   สมนฺนาคโต   อริยสาวโก
สพฺพทุคฺคติวินิปาตภยํ  สมติกฺกนฺโต  โหติ  ฯ  กตเมหิ  จตูหิ ฯ อิธ ภิกฺขเว
อริยสาวโก    พุทฺเธ    อเวจฺจปฺปสาเทน   สมนฺนาคโต   โหติ   อิติปิ
โส   ภควา   ฯเปฯ  สตฺถา  เทวมนุสฺสานํ  พุทฺโธ  ภควาติ  ฯ  ธมฺเม
สงฺเฆ   ฯ   อริยกนฺเตหิ  สีเลหิ  สมนฺนาคโต  โหติ  อกฺขณฺเฑหิ  ฯเปฯ
สมาธิสํวตฺตนิเกหิ   ฯ  อิเมหิ  โข  ภิกฺขเว  จตูหิ  ธมฺเมหิ  สมนฺนาคโต
อริยสาวโก สพฺพทุคฺคติวินิปาตภยํ สมติกฺกนฺโต โหตีติ ฯ
     [๑๔๙๓]   เย   เต   ภิกฺขเว  อนุกมฺเปยฺยาถ  เย  จ  โสตพฺพํ
มญฺเญยฺยุํ   มิตฺตา   วา   อมจฺจา   วา   ญาตี   วา  สาโลหิตา  วา
เต   ภิกฺขเว   จตูสุ   โสตาปตฺติยงฺเคสุ   สมาทเปตพฺพา  นิเวเสตพฺพา
ปติฏฺฐาเปตพฺพา    ฯ   กตเมสุ   จตูสุ   ฯ   พุทฺเธ   อเวจฺจปฺปสาเท
สมาทเปตพฺพา    นิเวเสตพฺพา   ปติฏฺฐาเปตพฺพา   อิติปิ   โส   ภควา
ฯเปฯ   สตฺถา   เทวมนุสฺสานํ   พุทฺโธ  ภควาติ  ฯ  ธมฺเม  สงฺเฆ  ฯ
อริยกนฺเตสุ    สีเลสุ   สมาทเปตพฺพา   นิเวเสตพฺพา   ปติฏฺฐาเปตพฺพา
อกฺขณฺเฑสุ    ฯเปฯ    สมาธิสํวตฺตนิเกสุ    ฯ    เย   เต   ภิกฺขเว
