                    ปปาตวคฺโค ปญฺจโม
     [๑๗๒๕]   เอกํ   สมยํ   ภควา   ราชคเห   วิหรติ   เวฬุวเน
กลนฺทกนิวาเป  ฯ  ตตฺร  โข  ภควา  ภิกฺขู  อามนฺเตสิ  ภูตปุพฺพํ ภิกฺขเว
อญฺญตโร    ปุริโส    ราชคหา   นิกฺขมิตฺวา   โลกจินฺตํ   จินฺเตสฺสามีติ
เยน   สุมาคธา   ๑  โปกฺขรณี  เตนุปสงฺกมิ  อุปสงฺกมิตฺวา  สุมาคธาย
โปกฺขรณิยา   ตีเร   นิสีทิ   โลกจินฺตํ   จินฺเตนฺโต   ฯ   อทฺทสา  โข
ภิกฺขเว   โส   ปุริโส   สุมาคธาย  โปกฺขรณิยา  ตีเร  จตุรงฺคินึ  เสนํ
ภิสมุฬาลํ   ปวิสนฺตํ   ฯ   ทิสฺวานสฺส   เอตทโหสิ  อุมฺมตฺโตสฺมิ  นามาหํ
วิเจโตสฺมิ   นามาหํ   ยํ   โลเก   นตฺถิ   ตํ  มยา  ทิฏฺฐนฺติ  ฯ  อถ
โข   โส   ภิกฺขเว  ปุริโส  นครํ  ปวิสิตฺวา  มหาชนกายสฺส  อาโรเจสิ
อุมฺมตฺโตสฺมิ   นามาหํ   ภนฺเต   วิเจโตสฺมิ  นามาหํ  ภนฺเต  ยํ  โลเก
นตฺถิ  ตํ  มยา  ทิฏฺฐนฺติ  ฯ  ยถากถํ  ปน  ตฺวํ  อมฺโภ  ปุริส  อุมฺมตฺโต
กถํ   วิเจโต  กิญฺจ  โลเก  นตฺถิ  ยนฺตยา  ทิฏฺฐนฺติ  ฯ  อิธาหํ  ภนฺเต
ราชคหา    นิกฺขมิตฺวา    โลกจินฺตํ    จินฺเตสฺสามีติ   เยน   สุมาคธา
โปกฺขรณี     เตนุปสงฺกมึ    อุปสงฺกมิตฺวา    สุมาคธาย    โปกฺขรณิยา
ตีเร  นิสีทึ  โลกจินฺตํ  จินฺเตนฺโต  ฯ  อทฺทสํ  ขฺวาหํ  ภนฺเต  สุมาคธาย
โปกฺขรณิยา   ตีเร   จตุรงฺคินึ   เสนํ   ภิสมุฬาลํ   ปวิสนฺตํ   ฯ  เอวํ๗
ขฺวาหํ   ภนฺเต   อุมฺมตฺโต   เอวํ   วิเจโต   อิทญฺจ  โลเก  นตฺถิ  ยํ
#๑ สี. สุมาควา ฯ
