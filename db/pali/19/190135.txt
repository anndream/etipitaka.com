คจฺฉนฺติ   ฯ   สติสมฺโพชฺฌงฺโค   ตสฺมึ   สมเย   ภาวนาปาริปูรึ  คจฺฉติ
ฯเปฯ   อุเปกฺขาสมฺโพชฺฌงฺโค   ตสฺมึ  สมเย  ภาวนาปาริปูรึ  คจฺฉติ  ฯ
อิเม สตฺต โพชฺฌงฺคา ตสฺมึ สมเย ภาวนาปาริปูรึ คจฺฉนฺติ ฯ
    [๔๙๕]  ยสฺมึ  ภิกฺขเว  สมเย  อริยสาวโก  อฏฺฐิกตฺวา  มนสิกตฺวา
สพฺพเจตโส    สมนฺนาหริตฺวา    โอหิตโสโต   ธมฺมํ   สุณาติ   ปญฺจสฺส
นีวรณา   ตสฺมึ   สมเย   น   โหนฺติ   อิเม   สตฺต  โพชฺฌงฺคา  ตสฺมึ
สมเย ภาวนาปาริปูรึ คจฺฉนฺตีติ ฯ
    [๔๙๖]   สนฺติ   ภิกฺขเว  มหารุกฺขา  อนุพีชา  มหากายา  รุกฺขานํ
อชฺฌารุหา   ๑   เยหิ   รุกฺขา  อชฺฌารุฬฺหา  โอภคฺควิภคฺคา  วิปฺปติตา
เสนฺติ ฯ
    [๔๙๗]   กตเม  จ  เต  ภิกฺขเว  มหารุกฺขา  อนุพีชา  มหากายา
รุกฺขานํ    อชฺฌารุหา    เยหิ    รุกฺขา   อชฺฌารุฬฺหา   โอภคฺควิภคฺคา
วิปฺปติตา  เสนฺติ  ฯ  เสยฺยถีทํ  ฯ อสฺสตฺโถ นิโคฺรโธ มิลกฺขุ ๒ อุทุมฺพโร
กจฺฉโก  กปิตฺถโน  ๓  ฯ  อิเม  โข  เต  ภิกฺขเว  มหารุกฺขา อนุพีชา
มหากายา  รุกฺขานํ  อชฺฌารุหา  เยหิ  รุกฺขา  อชฺฌารุฬฺหา โอภคฺควิภคฺคา
วิปฺปติตา เสนฺติ ฯ
    [๔๙๘]   เอวเมว   โข  ภิกฺขเว  อิเธกจฺโจ  กุลปุตฺโต  ยาทิสเก
กาเม   โอหาย  อคารสฺมา  อนคาริยํ  ปพฺพชิโต  โหติ  โส  ตาทิสเกหิ
กาเมหิ ตโต วา ปาปิฏฺฐตเรหิ โอภคฺควิภคฺโค วิปฺปติโต เสติ ฯ
    [๔๙๙]   ปญฺจิเม  ภิกฺขเว  อาวรณา  นีวรณา  เจตโส  อชฺฌารุหา
#๑ ยุ. อชฺฌารูหา ฯ เอวมุปริ ฯ  ๒ ม. ยุ. ปิลกฺโข ฯ  ๓ ยุ. กปิตฺถโก ฯ
