     [๖๗]   กตมา   จ   ภิกฺขเว   สมฺมาปฏิปทา   ฯ  เสยฺยถีทํ  ฯ
สมฺมาทิฏฺฐิ ฯเปฯ สมฺมาสมาธิ ฯ อยํ วุจฺจติ ภิกฺขเว สมฺมาปฏิปทาติ ฯ
     [๖๘]   สาวตฺถีนิทานํ  ฯ  คิหิโน  วาหํ  ภิกฺขเว  ปพฺพชิตสฺส  วา
มิจฺฉาปฏิปทํ   น   วณฺเณมิ   ฯ   คิหี   วา   ภิกฺขเว   ปพฺพชิโต  วา
มิจฺฉาปฏิปนฺโน    มิจฺฉาปฏิปตฺตาธิกรณเหตุ    นาราธโก    โหติ   ญายํ
ธมฺมํ   กุสลํ   ฯ   กตมา  จ  ภิกฺขเว  มิจฺฉาปฏิปทา  ฯ  เสยฺยถีทํ  ฯ
มิจฺฉาทิฏฺฐิ  ฯเปฯ  มิจฺฉาสมาธิ  ฯ  อยํ  วุจฺจติ  ภิกฺขเว มิจฺฉาปฏิปทา ฯ
คิหิโน      วาหํ     ภิกฺขเว     ปพฺพชิตสฺส     วา     มิจฺฉาปฏิปทํ
น   วณฺเณมิ   ฯ   คิหี   วา   ภิกฺขเว  ปพฺพชิโต  วา  มิจฺฉาปฏิปนฺโน
มิจฺฉาปฏิปตฺตาธิกรณเหตุ นาราธโก โหติ ญายํ ธมฺมํ กุสลํ ฯ
     [๖๙]   คิหิโน   วาหํ   ภิกฺขเว   ปพฺพชิตสฺส   วา  สมฺมาปฏิปทํ
วณฺเณมิ    ฯ   คิหี   วา   ภิกฺขเว   ปพฺพชิโต   วา   สมฺมาปฏิปนฺโน
สมฺมาปฏิปตฺตาธิกรณเหตุ   อาราธโก   โหติ   ญายํ   ธมฺมํ   กุสลํ   ฯ
กตมา   จ  ภิกฺขเว  สมฺมาปฏิปทา  ฯ  เสยฺยถีทํ  ฯ  สมฺมาทิฏฺฐิ  ฯเปฯ
สมฺมาสมาธิ   ฯ   อยํ   วุจฺจติ   ภิกฺขเว   สมฺมาปฏิปทา   ฯ   คิหิโน
วาหํ   ภิกฺขเว   ปพฺพชิตสฺส   วา   สมฺมาปฏิปทํ  วณฺเณมิ  ฯ  คิหี  วา
ภิกฺขเว    ปพฺพชิโต    วา    สมฺมาปฏิปนฺโน   สมฺมาปฏิปตฺตาธิกรณเหตุ
อาราธโก โหติ ญายํ ธมฺมํ กุสลนฺติ ฯ
     [๗๐]   สาวตฺถีนิทานํ   ฯ  อสปฺปุริสญฺจ  โว  ภิกฺขเว  เทสิสฺสามิ
