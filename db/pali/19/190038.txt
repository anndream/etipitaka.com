ปุพฺพนิมิตฺตํ    ยทิทํ    กลฺยาณมิตฺตตา   ฯ   กลฺยาณมิตฺตสฺเสตํ   ภิกฺขเว
ภิกฺขุโน    ปาฏิกงฺขํ    อริยํ    อฏฺฐงฺคิกํ    มคฺคํ   ภาเวสฺสติ   อริยํ
อฏฺฐงฺคิกํ มคฺคํ พหุลีกริสฺสตีติ ฯ
     [๑๓๙]   กถญฺจ   ภิกฺขเว   ภิกฺขุ  กลฺยาณมิตฺโต  อริยํ  อฏฺฐงฺคิกํ
มคฺคํ   ภาเวติ   อริยํ   อฏฺฐงฺคิกํ   มคฺคํ  พหุลีกโรติ  ฯ  อิธ  ภิกฺขเว
ภิกฺขุ    สมฺมาทิฏฺฐึ    ภาเวติ   ราควินยปริโยสานํ   โทสวินยปริโยสานํ
โมหวินยปริโยสานํ   ฯเปฯ   สมฺมาสมาธึ   ภาเวติ   ราควินยปริโยสานํ
โทสวินยปริโยสานํ   โมหวินยปริโยสานํ   ฯ   เอวํ  โข  ภิกฺขเว  ภิกฺขุ
กลฺยาณมิตฺโต    อริยํ    อฏฺฐงฺคิกํ   มคฺคํ   ภาเวติ   อริยํ   อฏฺฐงฺคิกํ
มคฺคํ พหุลีกโรตีติ ฯ
     [๑๔๐]  สาวตฺถีนิทานํ  ฯ  สุริยสฺส  ภิกฺขเว อุทยโต เอตํ ปุพฺพงฺคมํ
เอตํ   ปุพฺพนิมิตฺตํ   ยทิทํ  อรุณุคฺคํ  ฯ  เอวเมว  โข  ภิกฺขเว  ภิกฺขุโน
อริยสฺส   อฏฺฐงฺคิกสฺส   มคฺคสฺส   อุปฺปาทาย   เอตํ   ปุพฺพงฺคมํ   เอตํ
ปุพฺพนิมิตฺตํ ยทิทํ สีลสมฺปทา ฯเปฯ
     [๑๔๑] ยทิทํ ฉนฺทสมฺปทา ฯเปฯ
     [๑๔๒] ยทิทํ อตฺตสมฺปทา ฯเปฯ
     [๑๔๓] ยทิทํ ทิฏฺฐิสมฺปทา ฯเปฯ
     [๑๔๔] ยทิทํ อปฺปมาทสมฺปทา ฯเปฯ
     [๑๔๕]   สาวตฺถีนิทานํ   ฯ   ยทิทํ   โยนิโสมนสิการสมฺปทา   ฯ
โยนิโสมนสิการสมฺปนฺนสฺเสตํ    ภิกฺขเว    ภิกฺขุโน    ปาฏิกงฺขํ    อริยํ
