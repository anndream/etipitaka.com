สํเวเทติ  ยนฺตํ     อริยา     อาจิกฺขนฺติ     อุเปกฺขโก    สติมา    สุขวิหารีติ
ตติยํ   ฌานํ   อุปสมฺปชฺช   วิหรติ   สุขสฺส   จ   ปหานา  ทุกฺขสฺส  จ
ปหานา     ปุพฺเพว    โสมนสฺสโทมนสฺสานํ    อตฺถงฺคมา    อทุกฺขมสุขํ
อุเปกฺขาสติปาริสุทฺธึ    จตุตฺถํ    ฌานํ   อุปสมฺปชฺช   วิหรติ   ฯ   อิทํ
วุจฺจติ ภิกฺขเว สมาธินฺทฺริยํ ฯ
     [๘๖๙]  กตมญฺจ  ภิกฺขเว  ปญฺญินฺทฺริยํ  ฯ  อิธ ภิกฺขเว อริยสาวโก
ปญฺญวา    โหติ    อุทยตฺถคามินิยา    ปญฺญาย   สมนฺนาคโต   อริยาย
นิพฺเพธิกาย   สมฺมาทุกฺขกฺขยคามินิยา   ฯ   โส   อิทํ  ทุกฺขนฺติ  ยถาภูตํ
ปชานาติ   อยํ   ทุกฺขสมุทโยติ   ยถาภูตํ   ปชานาติ  อยํ  ทุกฺขนิโรโธติ
ยถาภูตํ       ปชานาติ      อยํ      ทุกฺขนิโรธคามินี      ปฏิปทาติ
ยถาภูตํ   ปชานาติ   ฯ   อิทํ   วุจฺจติ  ภิกฺขเว  ปญฺญินฺทฺริยํ  ฯ  อิมานิ
โข ภิกฺขเว ปญฺจินฺทฺริยานีติ ฯ
		      สุทฺธิกวคฺโค ปฐโม ฯ
			   ตสฺสุทฺทานํ
	  สุทฺธิกญฺเจว เทฺว โสตา      อรหนฺตา อปเร เทฺว
	  สมณพฺราหฺมณา ทฏฺฐพฺพํ       วิภงฺเค อปเร ทุเวติ ฯ
			   _________
