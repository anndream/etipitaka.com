วาทตฺถิโก  วาทคเวสี  วาทมสฺส  อาโรเปสฺสามีติ  ฯ  ตํ  วต สหธมฺเมน
สงฺกมฺเปสฺสติ      วา      สมฺปกมฺเปสฺสติ     วา     สมฺปจาเลสฺสติ
วาติ   เนตํ   ฐานํ   วิชฺชติ  ฯ  ปจฺฉิมาย  เจปิ  ทิสาย  ฯ  อุตฺตราย
เจปิ   ทิสาย   ฯ   ทกฺขิณาย   เจปิ  ทิสาย  อาคจฺเฉยฺย  สมโณ  วา๗
พฺราหฺมโณ   วา   วาทตฺถิโก  วาทคเวสี  วาทมสฺส  อาโรเปสฺสามีติ  ฯ
ตํ    วต    สหธมฺเมน    สงฺกมฺเปสฺสติ    วา   สมฺปกมฺเปสฺสติ   วา
สมฺปจาเลสฺสติ   วาติ   เนตํ   ฐานํ   วิชฺชติ   ฯ  เสยฺยถาปิ  ภิกฺขเว
สิลายูโป   โสฬสกุกฺกุโก   ๑   ตสฺสสฺสุ   อฏฺฐกุกฺกุ   เหฏฺฐาเนมงฺคมา
อฏฺฐกุกฺกุ   อุปริเนมสฺส   ปุรตฺถิมาย   เจปิ   ทิสาย  อาคจฺเฉยฺย  ภุสา
วาตวุฏฺฐิ   เนว   สงฺกมฺเปยฺย   น   สมฺปกมฺเปยฺย   น   สมฺปจาเลยฺย
ปจฺฉิมาย  เจปิ  ทิสาย  ฯ  อุตฺตราย  เจปิ  ทิสาย  ฯ  ทกฺขิณาย  เจปิ
ทิสาย  อาคจฺเฉยฺย  ภุสา  วาตวุฏฺฐิ  เนว  สงฺกมฺเปยฺย  น สมฺปกมฺเปยฺย
น   สมฺปจาเลยฺย  ฯ  ตํ  กิสฺส  เหตุ  ฯ  คมฺภีรตฺตา  ภิกฺขเว  เนมสฺส
สุนิขาตตฺตา  สิลายูปสฺส  ฯ  เอวเมว  โข  ภิกฺขเว  โย  หิ  โกจิ ภิกฺขุ
อิทํ  ทุกฺขนฺติ  ยถาภูตํ  ปชานาติ  ฯเปฯ  อยํ  ทุกฺขนิโรธคามินี  ปฏิปทาติ
ยถาภูตํ   ปชานาติ   ฯ   ปุรตฺถิมาย  เจปิ  ทิสาย  อาคจฺเฉยฺย  สมโณ
วา  พฺราหฺมโณ  วา  วาทตฺถิโก  วาทคเวสี  วาทมสฺส อาโรเปสฺสามีติ ฯ
ตํ    วต    สหธมฺเมน    สงฺกมฺเปสฺสติ    วา   สมฺปกมฺเปสฺสติ   วา
สมฺปจาเลสฺสติ  วาติ  เนตํ  ฐานํ  วิชฺชติ  ฯ  ปจฺฉิมาย  เจปิ  ทิสาย ฯ
#๑ โสฬลกุกฺกูติปิ ปาโฐ ฯ
