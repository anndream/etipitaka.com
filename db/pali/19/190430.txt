สีเลหิ   สมนฺนาคโต   โหติ   อกฺขณฺเฑหิ   ฯเปฯ  สมาธิสํวตฺตนิเกหิ  ฯ
อิเมหิ  โข  ภิกฺขเว  จตูหิ  ธมฺเมหิ  สมนฺนาคโต อริยสาวโก โสตาปนฺโน
โหติ    อวินิปาตธมฺโม    นิยโต    สมฺโพธิปรายโนติ    ฯ   อิทมโวจ
ภควา อิทํ วตฺวาน สุคโต อถาปรํ เอตทโวจ สตฺถา
     [๑๔๑๕] เยสํ สทฺธา จ สีลญฺจ ปสาโท ธมฺมทสฺสนํ
            เต เว กาเลน ปจฺเจนฺติ พฺรหฺมจริโยคธํ สุขนฺติ ฯ
     [๑๔๑๖]   เอกํ   สมยํ   ภควา   ราชคเห    วิหรติ  เวฬุวเน
กลนฺทกนิวาเป  ฯ  เตน  โข ปน สมเยน ทีฆาวุ อุปาสโก อาพาธิโก โหติ
ทุกฺขิโต  พาฬฺหคิลาโน  ฯ  อถ  โข  ทีฆาวุ  อุปาสโก  ปิตรํ  โชติยํ ๑
คหปตึ   อามนฺเตสิ   เอหิ   ตฺวํ   คหปติ   เยน   ภควา  เตนุปสงฺกม
อุปสงฺกมิตฺวา   มม   วจเนน   ภควโต   ปาเท   สิรสา  วนฺท  ทีฆาวุ
ภนฺเต   อุปาสโก   อาพาธิโก   ทุกฺขิโต   พาฬฺหคิลาโน   โส  ภควโต
ปาเท   สิรสา   วนฺทตีติ   ฯ   เอวญฺจ   วเทหิ   สาธุ   กิร  ภนฺเต
ภควา   เยน   ทีฆาวุสฺส   อุปาสกสฺส   นิเวสนํ  เตนุปสงฺกมตุ  อนุกมฺปํ
อุปาทายาติ   ฯ   เอวํ   ตาตาติ   โข   โชติโย   คหปติ   ทีฆาวุสฺส
อุปาสกสฺส    ปฏิสฺสุตฺวา    เยน   ภควา   เตนุปสงฺกมิ   อุปสงฺกมิตฺวา
ภควนฺตํ อภิวาเทตฺวา เอกมนฺตํ นิสีทิ ฯ
     [๑๔๑๗]   เอกมนฺตํ   นิสินฺโน   โข   โชติโย   คหปติ  ภควนฺตํ
เอตทโวจ  ทีฆาวุ  ภนฺเต อุปาสโก อาพาธิโก [๒] ทุกฺขิโต พาฬฺห-
#๑ สี. ม. ยุ. โชติกํ ฯ ๒ ม. ยุ. โหติ ฯ
