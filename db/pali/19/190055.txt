อริยํ   อฏฺฐงฺคิกํ  มคฺคํ  ภาเวนฺโต  อริยํ  อฏฺฐงฺคิกํ  มคฺคํ  พหุลีกโรนฺโต
นิพฺพานนินฺโน โหติ นิพฺพานโปโณ นิพฺพานปพฺภาโร ฯ
     [๒๑๕]  กถญฺจ  ภิกฺขเว  ภิกฺขุ  อริยํ  อฏฺฐงฺคิกํ  มคฺคํ  ภาเวนฺโต
อริยํ   อฏฺฐงฺคิกํ  มคฺคํ  พหุลีกโรนฺโต  นิพฺพานนินฺโน  โหติ  นิพฺพานโปโณ
นิพฺพานปพฺภาโร    ฯ    อิธ    ภิกฺขเว   ภิกฺขุ   สมฺมาทิฏฺฐึ   ภาเวติ
อมโตคธํ   อมตปรายนํ   อมตปริโยสานํ   ฯเปฯ   สมฺมาสมาธึ  ภาเวติ
อมโตคธํ   อมตปรายนํ   อมตปริโยสานํ   ฯ  เอวํ  โข  ภิกฺขเว  ภิกฺขุ
อริยํ   อฏฺฐงฺคิกํ  มคฺคํ  ภาเวนฺโต  อริยํ  อฏฺฐงฺคิกํ  มคฺคํ  พหุลีกโรนฺโต
นิพฺพานนินฺโน โหติ นิพฺพานโปโณ นิพฺพานปพฺภาโรติ ฯ
     [๒๑๖]  สาวตฺถีนิทานํ  ฯ เสยฺยถาปิ ภิกฺขเว ยมุนา นที ปาจีนนินฺนา
ปาจีนโปณา ปาจีนปพฺภารา ฯ เอวเมว โข ภิกฺขเว ภิกฺขุ ฯเปฯ
     [๒๑๗]   สาวตฺถีนิทานํ   ฯ   เสยฺยถาปิ   ภิกฺขเว  อจิรวตี  นที
ปาจีนนินฺนา   ปาจีนโปณา   ปาจีนปพฺภารา   ฯ  เอวเมว  โข  ภิกฺขเว
ภิกฺขุ ฯเปฯ
     [๒๑๘]  สาวตฺถีนิทานํ  ฯ  เสยฺยถาปิ ภิกฺขเว สรภู นที ปาจีนนินฺนา
ปาจีนโปณา ปาจีนปพฺภารา ฯ เอวเมว โข ภิกฺขเว ภิกฺขุ ฯเปฯ
     [๒๑๙]  สาวตฺถีนิทานํ  ฯ  เสยฺยถาปิ  ภิกฺขเว มหี นที ปาจีนนินฺนา
ปาจีนโปณา ปาจีนปพฺภารา ฯ เอวเมว โข ภิกฺขเว ภิกฺขุ ฯเปฯ
     [๒๒๐] สาวตฺถีนิทานํ ฯ เสยฺยถาปิ ภิกฺขเว ยา กาจิมา มหา-
นทิโย ฯ  เสยฺยถีทํ   ฯ   คงฺคา   ยมุนา   อจิรวตี   สรภู   มหี   สพฺพา   ตา
