ภาเวนฺโต      จตฺตาโร      สติปฏฺฐาเน     พหุลีกโรนฺโต     สิกฺขํ
ปจฺจกฺขาย  หีนายาวตฺติสฺสตีติ  เนตํ  ฐานํ  วิชฺชติ  ฯ  ตํ  กิสฺส  เหตุ ฯ
ยํ  หิ  [๑]  อาวุโส  จิตฺตํ  ทีฆรตฺตํ วิเวกนินฺนํ วิเวกโปณํ วิเวกปพฺภารํ
ตถา ๒ หีนายาวตฺติสฺสตีติ เนตํ ฐานํ วิชฺชติ ฯ
     [๑๒๘๐]   กถญฺจาวุโส   ภิกฺขุ   จตฺตาโร   สติปฏฺฐาเน  ภาเวติ
จตฺตาโร สติปฏฺฐาเน พหุลีกโรติ [๓] ฯ อิธาวุโส ภิกฺขุ กาเย กายานุปสฺสี
วิหรติ    ฯ    เวทนาสุ    จิตฺเต    ธมฺเมสุ    ธมฺมานุปสฺสี   วิหรติ
อาตาปี   สมฺปชาโน   สติมา   วิเนยฺย   โลเก   อภิชฺฌาโทมนสฺสํ   ฯ
เอวํ   โข   อาวุโส   ภิกฺขุ  จตฺตาโร  สติปฏฺฐาเน  ภาเวติ  จตฺตาโร
สติปฏฺฐาเน พหุลีกโรตีติ ฯ
     [๑๒๘๑]  เอกํ  สมยํ  อายสฺมา จ อนุรุทฺโธ อายสฺมา จ สารีปุตฺโต
เวสาลิยํ    วิหรนฺติ    อมฺพปาลิวเน    ฯ    อถ    โข    อายสฺมา
สารีปุตฺโต    สายณฺหสมยํ    ปฏิสลฺลานา   วุฏฺฐิโต   ฯเปฯ   เอกมนฺตํ
นิสินฺโน   โข   อายสฺมา   สารีปุตฺโต   อายสฺมนฺตํ  อนุรุทฺธํ  เอตทโวจ
วิปฺปสนฺนานิ  โข  เต  อาวุโส  อนุรุทฺธ  อินฺทฺริยานิ  ปริสุทฺโธ  มุขวณฺโณ
ปริโยทาโต    ฯ    กตเมนายสฺมา    อนุรุทฺโธ    วิหาเรน   เอตรหิ
พหุลํ วิหรตีติ ฯ
     [๑๒๘๒]  จตูสุ  ขฺวาหํ  อาวุโส  สติปฏฺฐาเนสุ  สูปฏฺฐิตจิตฺโต  ๔-ด
เอตรหิ   พหุลํ  วิหรามิ  ฯ  กตเมสุ  จตูสุ  ฯ  อิธาหํ  อาวุโส  กาเย
#๑ ม. ยุ. ตํ ฯ ๒ ม. ยุ. ตํ วต ฯ ๓ ม. อิติสทฺโท ทิสฺสติ ฯ ๔ ม.
#สุปฺปติฏฺฐิตจิตฺโต ฯ
