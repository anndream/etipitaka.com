                สคาถกปุญฺญาภิสนฺทวคฺโค ปญฺจโม
     [๑๖๐๓]    จตฺตาโรเม   ภิกฺขเว   ปุญฺญาภิสนฺทา   กุสลาภิสนฺทา
สุขสฺสาหารา   ฯ   กตเม   จตฺตาโร   ฯ   อิธ  ภิกฺขเว  อริยสาวโก
พุทฺเธ    อเวจฺจปฺปสาเทน   สมนฺนาคโต   โหติ   อิติปิ   โส   ภควา
ฯเปฯ    สตฺถา   เทวมนุสฺสานํ   พุทฺโธ   ภควาติ   ฯ   อยํ   ปฐโม
ปุญฺญาภิสนฺโท   กุสลาภิสนฺโท   สุขสฺสาหาโร   ฯ   ปุน   จปรํ  ภิกฺขเว
อริยสาวโก   ธมฺเม   สงฺเฆ   ฯ   อริยกนฺเตหิ   สีเลหิ   สมนฺนาคโต
โหติ    อกฺขณฺเฑหิ    ฯเปฯ    สมาธิสํวตฺตนิเกหิ   ฯ   อยํ   จตุตฺโถ
ปุญฺญาภิสนฺโท   กุสลาภิสนฺโท   สุขสฺสาหาโร   ฯ   อิเม   โข  ภิกฺขเว
จตฺตาโร ปุญฺญาภิสนฺทา กุสลาภิสนฺทา สุขสฺสาหารา ฯ
     [๑๖๐๔]  อิเมหิ  โข  ภิกฺขเว  จตูหิ ปุญฺญาภิสนฺเทหิ กุสลาภิสนฺเทหิ
สมนฺนาคตสฺส     อริยสาวกสฺส     น     สุกรํ     ปุญฺญสฺส    ปมาณํ
คเณตุํ     เอตฺตโก    ปุญฺญาภิสนฺโท    กุสลาภิสนฺโท    สุขสฺสาหาโรติ
อถ    โข    อสงฺเขยฺโย   อปฺปเมยฺโย   มหาปุญฺญกฺขนฺโธเตฺวว   สงฺขํ
คจฺฉติ ฯ
     [๑๖๐๕]   เสยฺยถาปิ   ภิกฺขเว   มหาสมุทฺเท  น  สุกรํ  อุทกสฺส
ปมาณํ    คเณตุํ    เอตฺตกานิ   อุทกาฬฺหกานิ   อิติ   วา   เอตฺตกานิ
อุทกาฬฺหกสตานิ    อิติ    วา    เอตฺตกานิ   อุทกาฬฺหกสหสฺสานิ   อิติ
วา    เอตฺตกานิ    อุทกาฬฺหกสตสหสฺสานิ    อิติ    วาติ   อถ   โข
