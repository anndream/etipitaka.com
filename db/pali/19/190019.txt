วิคตูปกฺกิเลสา     อนุปฺปนฺนา     อุปฺปชฺชนฺติ    นาญฺญตฺร    ตถาคตสฺส
ปาตุภาวา อรหโต สมฺมาสมฺพุทฺธสฺสาติ ฯ
     [๕๕]   สาวตฺถีนิทานํ   ฯ   อฏฺฐิเม   ภิกฺขเว  ธมฺมา  ปริสุทฺธา
ปริโยทาตา     อนงฺคณา    วิคตูปกฺกิเลสา    อนุปฺปนฺนา    อุปฺปชฺชนฺติ
นาญฺญตฺร   สุคตวินยา   ฯ   กตเม  อฏฺฐ  ฯ  เสยฺยถีทํ  ฯ  สมฺมาทิฏฺฐิ
ฯเปฯ   สมฺมาสมาธิ   ฯ   อิเม  โข  ภิกฺขเว  อฏฺฐ  ธมฺมา  ปริสุทฺธา
ปริโยทาตา     อนงฺคณา    วิคตูปกฺกิเลสา    อนุปฺปนฺนา    อุปฺปชฺชนฺติ
นาญฺญตฺร สุคตวินยาติ ฯ
     [๕๖]  สาวตฺถีนิทานํ  ฯ  เอวมฺเม  สุตํ  เอกํ  สมยํ  อายสฺมา จ
อานนฺโท   อายสฺมา  จ  ภทฺโท  ปาฏลิปุตฺเต  วิหรนฺติ  กุกฺกุฏาราเม  ฯ
อถ    โข    อายสฺมา   ภทฺโท   สายณฺหสมยํ   ปฏิสลฺลานา   วุฏฺฐิโต
เยนายสฺมา     อานนฺโท    เตนุปสงฺกมิ    อุปสงฺกมิตฺวา    อายสฺมตา
อานนฺเทน   สทฺธึ   สมฺโมทิ   สมฺโมทนียํ   กถํ  สาราณียํ  วีติสาเรตฺวา
เอกมนฺตํ    นิสีทิ   ฯ   เอกมนฺตํ   นิสินฺโน   โข   อายสฺมา   ภทฺโท
อายสฺมนฺตํ   อานนฺทํ   เอตทโวจ   อพฺรหฺมจริยํ  อพฺรหฺมจริยนฺติ  อาวุโส
อานนฺท   วุจฺจติ   กตมํ   นุ   โข   อาวุโส  อพฺรหฺมจริยนฺติ  ฯ  สาธุ
สาธุ   อาวุโส  ภทฺท  ภทฺทโก  โข  เต  อาวุโส  ภทฺท  อุมฺมงฺโค  ๑
ภทฺทกํ   ปฏิภาณํ   กลฺยาณี   ปริปุจฺฉา   เอวํ   หิ  ตฺวํ  อาวุโส  ภทฺท
ปุจฺฉสิ    อพฺรหฺมจริยํ    อพฺรหฺมจริยนฺติ    อาวุโส    อานนฺท   วุจฺจติ
กตมํ   นุ   โข  อาวุโส  อพฺรหฺมจริยนฺติ  ฯ  เอวมาวุโสติ  ฯ  อยเมว
#๑ ยุ. อุมฺมคฺโค ฯ เอวมุปริ ฯ
