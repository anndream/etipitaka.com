     [๔๗๓]  อิเม  โข  ภิกฺขเว  ปญฺจ  ชาตรูปสฺส  อุปกฺกิเลสา  เยหิ
อุปกฺกิเลเสหิ  อุปกฺกิลิฏฺฐํ  ชาตรูปํ  น  เจว  มุทุ  โหติ  น  จ  กมฺมนิยํ
น จ ปภสฺสรํ ปภงฺคุ จ น จ สมฺมา อุเปติ กมฺมาย ฯ
     [๔๗๔]   เอวเมว   โข  ภิกฺขเว  ปญฺจิเม  จิตฺตสฺส  อุปกฺกิเลสา
เยหิ   อุปกฺกิเลเสหิ   อุปกฺกิลิฏฺฐํ   จิตฺตํ   น  เจว  มุทุ  โหติ  น  จ
กมฺมนิยํ   น   จ   ปภสฺสรํ   ปภงฺคุ   จ   น   จ   สมฺมา  สมาธิยติ
อาสวานํ ขยาย ฯ กตเม ปญฺจ ฯ
     [๔๗๕]    กามจฺฉนฺโท   ภิกฺขเว   จิตฺตสฺส   อุปกฺกิเลโส   เยน
อุปกฺกิเลเสน  อุปกฺกิลิฏฺฐํ  จิตฺตํ  น  เจว  มุทุ  โหติ  น จ กมฺมนิยํ น จ
ปภสฺสรํ ปภงฺคุ จ น จ สมฺมา สมาธิยติ อาสวานํ ขยาย ฯ
     [๔๗๖]    พฺยาปาโท    ภิกฺขเว   จิตฺตสฺส   อุปกฺกิเลโส   เยน
อุปกฺกิเลเสน   อุปกฺกิลิฏฺฐํ   จิตฺตํ  น  เจว  มุทุ  โหติ  น  จ  กมฺมนิยํ
น   จ   ปภสฺสรํ   ปภงฺคุ   จ   น   จ   สมฺมา  สมาธิยติ  อาสวานํ
ขยาย ฯเปฯ
     [๔๗๗]   อิเม   โข  ภิกฺขเว  ปญฺจ  จิตฺตสฺส  อุปกฺกิเลสา  เยหิ
อุปกฺกิเลเสหิ   อุปกฺกิลิฏฺฐํ   จิตฺตํ  น  เจว  มุทุ  โหติ  น  จ  กมฺมนิยํ
น   จ   ปภสฺสรํ   ปภงฺคุ   จ   น   จ   สมฺมา  สมาธิยติ  อาสวานํ
ขยายาติ ฯ
     [๔๗๘]   สตฺติเม   ภิกฺขเว   โพชฺฌงฺคา   อนาวรณา   อนีวรณา
เจตโส   อนุปกฺกิเลสา   ภาวิตา   พหุลีกตา   วิชฺชาวิมุตฺติผลสจฺฉิกิริยาย
