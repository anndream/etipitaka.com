สมฺปสฺสมาโน   ขีณาสโว   ภิกฺขุ   ตถาคเต   วา   ตถาคตสาสเน  วา
ปรมนิปจฺจการํ ปวตฺตมาโน ปวตฺตตีติ ฯ
     [๑๐๕๖]  อิธ  ภนฺเต  ขีณาสโว ภิกฺขุ สทฺธินฺทฺริยํ ภาเวติ อุปสมคามึ
สมฺโพธคามึ    วิริยินฺทฺริยํ    ภาเวติ    ฯ    สตินฺทฺริยํ   ภาเวติ   ฯ
สมาธินฺทฺริยํ  ภาเวติ  ฯ  ปญฺญินฺทฺริยํ  ภาเวติ  อุปสมคามึ  สมฺโพธคามึ ฯ
อยํ    โข    ภนฺเต    อนุตฺตโร    โยคกฺเขโม    ยํ   สมฺปสฺสมาโน
ขีณาสโว   ภิกฺขุ   ตถาคเต   วา   ตถาคตสาสเน  วา  ปรมนิปจฺจการํ
ปวตฺตมาโน ปวตฺตตีติ ฯ
     [๑๐๕๗]   สาธุ  สาธุ  สารีปุตฺต  เอโส  หิ  สารีปุตฺต  อนุตฺตโร
โยคกฺเขโม    ยํ    สมฺปสฺสมาโน   ขีณาสโว   ภิกฺขุ   ตถาคเต   วา
ตถาคตสาสเน วา ปรมนิปจฺจการํ ปวตฺตมาโน ปวตฺตติ ฯ
     [๑๐๕๘]   กตโม   จ   สารีปุตฺต  ปรมนิปจฺจกาโร  ยํ  ขีณาสโว
ภิกฺขุ   ตถาคเต   วา  ตถาคตสาสเน  วา  ปรมนิปจฺจการํ  ปวตฺตมาโน
ปวตฺตตีติ ฯ
     [๑๐๕๙]   อิธ  ภนฺเต  ขีณาสโว  ภิกฺขุ  สตฺถริ  สคารโว  วิหรติ
สปฺปฏิสฺโส   ธมฺเม   สคารโว   วิหรติ   สปฺปฏิสฺโส   สงฺเฆ  สคารโว
วิหรติ   สปฺปฏิสฺโส   สิกฺขาย   สคารโว   วิหรติ  สปฺปฏิสฺโส  สมาธิสฺมึ
สคารโว   วิหรติ  สปฺปฏิสฺโส  ฯ  อยํ  โข  ภนฺเต  ปรมนิปจฺจกาโร  ยํ
ขีณาสโว   ภิกฺขุ   ตถาคเต   วา   ตถาคตสาสเน  วา  ปรมนิปจฺจการํ
ปวตฺตมาโน ปวตฺตตีติ ฯ
