ชราปิ  ทุกฺขา  พฺยาธีปิ  ๑  ทุกฺขา  มรณมฺปิ  ทุกฺขํ  อปฺปิเยหิ สมฺปโยโค
ทุกฺโข   ปิเยหิ   วิปฺปโยโค   ทุกฺโข   ยมฺปิจฺฉํ   น  ลภติ  ตมฺปิ  ทุกฺขํ
สงฺขิตฺเตน   ปญฺจุปาทานกฺขนฺธา  ๒  ทุกฺขา  ฯ  อิทํ  โข  ปน  ภิกฺขเว
ทุกฺขสมุทโย  ๓  อริยสจฺจํ  ฯ  ยายํ ตณฺหา โปโนพฺภวิกา นนฺทิราคสหคตา
ตตฺรตตฺราภินนฺทินี     ฯ     เสยฺยถีทํ    ฯ    กามตณฺหา    ภวตณฺหา
วิภวตณฺหา   ฯ  อิทํ  โข  ปน  ภิกฺขเว  ทุกฺขนิโรโธ  ๕  อริยสจฺจํ  ฯ
โย   ตสฺสา   เยว   ตณฺหาย   อเสสวิราคนิโรโธ  จาโค  ปฏินิสฺสคฺโค
มุตฺติ   อนาลโย   ฯ   อิทํ   โข  ปน  ภิกฺขเว  ทุกฺขนิโรธคามินีปฏิปทา
อริยสจฺจํ   ฯ   อยเมว   อริโย   อฏฺฐงฺคิโก  มคฺโค  ฯ  เสยฺยถีทํ  ฯ
สมฺมาทิฏฺฐิ ฯเปฯ สมฺมาสมาธิ ฯ
     [๑๖๖๖]  อิทํ  ทุกฺขํ  อริยสจฺจนฺติ  เม  ภิกฺขเว ปุพฺเพ อนนุสฺสุเตสุ
ธมฺเมสุ   จกฺขุํ   อุทปาทิ   ญาณํ   อุทปาทิ   ปญฺญา   อุทปาทิ   วิชฺชา
อุทปาทิ   อาโลโก   อุทปาทิ   ฯ   ตํ   โข   ปนิทํ   ทุกฺขํ  อริยสจฺจํ
ปริญฺเญยฺยนฺติ   เม   ภิกฺขเว  ปุพฺเพ  ฯเปฯ  ปริญฺญาตนฺติ  เม  ภิกฺขเว
ปุพฺเพ   อนนุสฺสุเตสุ   ธมฺเมสุ   จกฺขุํ   อุทปาทิ  ญาณํ  อุทปาทิ  ปญฺญา
อุทปาทิ วิชฺชา อุทปาทิ อาโลโก อุทปาทิ ฯ
     [๑๖๖๗]   อิทํ   ทุกฺขสมุทโย   อริยสจฺจนฺติ  เม  ภิกฺขเว  ปุพฺเพ
อนนุสฺสุเตสุ   ธมฺเมสุ   จกฺขุํ   อุทปาทิ  ญาณํ  อุทปาทิ  ปญฺญา  อุทปาทิ
วิชฺชา   อุทปาทิ   อาโลโก   อุทปาทิ   ฯ  ตํ  โข  ปนิทํ  ทุกฺขสมุทโย
อริยสจฺจํ   ปหาตพฺพนฺติ   เม   ภิกฺขเว   ปุพฺเพ   ฯเปฯ  ปหีนนฺติ  เม
#๑ ม. ยุ. พฺยาธิปิ ฯ ๒ โป. ปุญฺจุปาทานกฺขนฺธาปิ ฯ ๓ ม. ยุ. ทุกฺขสมุทยํ ฯ
#๔ ม. ยุ. ทุกฺขนิโรธํ ฯ เอวมุปริปิ ฯ
