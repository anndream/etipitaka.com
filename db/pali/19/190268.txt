อนาคามิผลสจฺฉิกิริยาย   ปฏิปนฺโน   โหติ   ตโต   มุทุตเรหิ  สกทาคามี
โหติ    ตโต    มุทุตเรหิ   สกทาคามิผลสจฺฉิกิริยาย   ปฏิปนฺโน   โหติ
ตโต  มุทุตเรหิ  โสตาปนฺโน  โหติ ตโต มุทุตเรหิ โสตาปตฺติผลสจฺฉิกิริยาย
ปฏิปนฺโน      โหติ     ฯ     ยสฺส     โข     ภิกฺขเว     อิมานิ
ปญฺจินฺทฺริยานิ   สพฺเพน   สพฺพํ   สพฺพถา   สพฺพํ   นตฺถิ  ตมหํ  พาหิโร
ปุถุชฺชนปกฺเขฏฺฐิโตติ วทามีติ ฯ
     [๘๙๐]   อถ   โข   อญฺญตโร  ภิกฺขุ  เยน  ภควา  เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ
นิสินฺโน    โข    โส   ภิกฺขุ   ภควนฺตํ   เอตทโวจ   อินฺทฺริยสมฺปนฺโน
อินฺทฺริยสมฺปนฺโนติ    ภนฺเต    วุจฺจติ    กิตฺตาวตา   นุ   โข   ภนฺเต
อินฺทฺริยสมฺปนฺโน โหตีติ ฯ
     [๘๙๑]  อิธ  ภิกฺขุ  ภิกฺขุ สทฺธินฺทฺริยํ ภาเวติ อุปสมคามึ สมฺโพธคามึ
วิริยินฺทฺริยํ      ภาเวติ      อุปสมคามึ     สมฺโพธคามึ     สตินฺทฺริยํ
ภาเวติ   อุปสมคามึ   สมฺโพธคามึ   สมาธินฺทฺริยํ   ภาเวติ   อุปสมคามึ
สมฺโพธคามึ    ปญฺญินฺทฺริยํ    ภาเวติ    อุปสมคามึ    สมฺโพธคามึ   ฯ
เอตฺตาวตา โข ภิกฺขุ ภิกฺขุ อินฺทฺริยสมฺปนฺโน โหตีติ ฯ
     [๘๙๒]  ปญฺจิมานิ  ภิกฺขเว อินฺทฺริยานิ ฯ กตมานิ ปญฺจ ฯ สทฺธินฺทฺริยํ
ฯเปฯ ปญฺญินฺทฺริยํ ฯ อิมานิ โข ภิกฺขเว ปญฺจินฺทฺริยานิ ฯ
     [๘๙๓] อิเมสํ โข ภิกฺขเว ปญฺจนฺนํ อินฺทฺริยานํ ภาวิตตฺตา พหุลี-
กตตฺตา  ภิกฺขุ     อาสวานํ     ขยา    อนาสวํ    เจโตวิมุตฺตึ    ปญฺญาวิมุตฺตึ
