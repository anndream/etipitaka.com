อุชุํ  กายํ  ปณิธาย  ปริมุขํ  สตึ  อุปฏฺฐเปตฺวา  ฯ  โส  สโตว  อสฺสสติ
สโต   ปสฺสสติ   ฯ   ทีฆํ   วา  อสฺสสนฺโต  ทีฆํ  อสฺสสามีติ  ปชานาติ
(วิตฺถาเรตพฺพา    ยาว    ปฏินิสฺสคฺคานุปสฺสี    อสฺสสิสฺสามีติ    สิกฺขติ
ปฏินิสฺสคฺคานุปสฺสี  ปสฺสสิสฺสามีติ  สิกฺขติ)   ฯ  เอวํ  ภาวิโต โข ภิกฺขเว
อานาปานสฺสติสมาธิ เอวํ พหุลีกโต มหปฺผโล โหติ มหานิสํโส ฯ
     [๑๓๒๙]   อหมฺปิ  สุทํ  ภิกฺขเว  ปุพฺเพว  สมฺโพธา  อนภิสมฺพุทฺโธ
โพธิสตฺโตว   สมาโน   อิมินา   วิหาเรน   พหุลํ   วิหรามิ   ฯ  ตสฺส
มยฺหํ  ภิกฺขเว  อิมินา  วิหาเรน  พหุลํ  วิหรโต  เนว  กาโย กิลมติ ๑
น จกฺขูนิ อนุปาทาย จ เม อาสเวหิ จิตฺตํ วิมุจฺจติ ๒ ฯ
     [๑๓๓๐]  ตสฺมา  ติห  ภิกฺขเว  ภิกฺขุ  เจปิ  อากงฺเขยฺย เนว เม
กาโยปิ   กิลเมยฺย   น   จกฺขูนิ   อนุปาทาย  จ  เม  อาสเวหิ  จิตฺตํ
วิมุจฺเจยฺยาติ อยเมว อานาปานสฺสติสมาธิ สาธุกํ มนสิกาตพฺโพ ฯ
     [๑๓๓๑]  ตสฺมา  ติห  ภิกฺขเว  ภิกฺขุ  เจปิ  อากงฺเขยฺย  เย เม
เคหสิตา   สรสงฺกปฺปา   เต  ปหีเยยฺยุนฺติ  อยเมว  อานาปานสฺสติสมาธิ
สาธุกํ มนสิกาตพฺโพ ฯ
     [๑๓๓๒]  ตสฺมา  ติห  ภิกฺขเว  ภิกฺขุ  เจปิ อากงฺเขยฺย อปฺปฏิกูเล
ปฏิกูลสญฺญี     วิหเรยฺยนฺติ    อยเมว    อานาปานสฺสติสมาธิ    สาธุกํ
มนสิกาตพฺโพ ฯ
     [๑๓๓๓]  ตสฺมา  ติห  ภิกฺขเว  ภิกฺขุ  เจปิ  อากงฺเขยฺย  ปฏิกูเล
#๑ สี. กิลมิ ฯ ๒ สี. ม. วิมุจฺจิ ฯ
