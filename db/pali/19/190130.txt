โพชฺฌงฺเค   ภาเวติ   สตฺต   โพชฺฌงฺเค   พหุลีกโรติ  ฯ  อิธ  ภิกฺขเว
ภิกฺขุ   สติสมฺโพชฺฌงฺคํ   ภาเวติ   วิเวกนิสฺสิตํ  วิราคนิสฺสิตํ  นิโรธนิสฺสิตํ
โวสฺสคฺคปริณามึ    ฯเปฯ   อุเปกฺขาสมฺโพชฺฌงฺคํ   ภาเวติ   วิเวกนิสฺสิตํ
วิราคนิสฺสิตํ   นิโรธนิสฺสิตํ    โวสฺสคฺคปริณามึ   ฯ   เอวํ  โข  ภิกฺขเว
ภิกฺขุ    โยนิโสมนสิการสมฺปนฺโน    สตฺต   โพชฺฌงฺเค   ภาเวติ   สตฺต
โพชฺฌงฺเค พหุลีกโรตีติ ฯ
     [๔๖๗]    ปญฺจิเม    ภิกฺขเว   ชาตรูปสฺส   อุปกฺกิเลสา   เยหิ
อุปกฺกิเลเสหิ  อุปกฺกิลิฏฺฐํ  ชาตรูปํ  น  เจว  มุทุ  โหติ  น  จ  กมฺมนิยํ
น   จ   ปภสฺสรํ   ปภงฺคุ   จ   น   จ  สมฺมา  อุเปติ   กมฺมาย  ฯ
กตเม ปญฺจ ฯ
     [๔๖๘]    อโย    ภิกฺขเว    ชาตรูปสฺส    อุปกฺกิเลโส   เยน
อุปกฺกิเลเสน  อุปกฺกิลิฏฺฐํ  ชาตรูปํ  น  เจว  มุทุ  โหติ  น  จ  กมฺมนิยํ
น จ ปภสฺสรํ ปภงฺคุ จ น จ สมฺมา อุเปติ กมฺมาย ฯ
     [๔๖๙]    โลหํ    ภิกฺขเว    ชาตรูปสฺส    อุปกฺกิเลโส   เยน
อุปกฺกิเลเสน อุปกฺกิลิฏฺฐํ ชาตรูปํ ฯเปฯ
     [๔๗๐] ติปุ ภิกฺขเว ชาตรูปสฺส อุปกฺกิเลโส ฯเปฯ
     [๔๗๑] สีสํ ภิกฺขเว ชาตรูปสฺส อุปกฺกิเลโส ฯเปฯ
     [๔๗๒]   สชฺฌุ   ๑   ภิกฺขเว   ชาตรูปสฺส   อุปกฺกิเลโส  เยน
อุปกฺกิเลเสน  อุปกฺกิลิฏฺฐํ  ชาตรูปํ  น  เจว  มุทุ  โหติ  น  จ  กมฺมนิยํ
น จ ปภสฺสรํ ปภงฺคุ จ น จ สมฺมา อุเปติ กมฺมาย ฯ
#๑ ยุ. สชฺฌฌ ฯ
