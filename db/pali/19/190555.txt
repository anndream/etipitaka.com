พฺราหฺมณสฺส   วา   มุขํ   โอโลเกนฺติ   อยํ   นูน  ภวํ  ชานํ  ชานาติ
ปสฺสํ   ปสฺสตีติ   ฯ  เสยฺยถาปิ  ภิกฺขเว  อโยขีโล  วา  อินฺทขีโล  วา
คมฺภีรเนโม   สุนิขาโต   อจโล   อสมฺปกมฺปิ   ปุรตฺถิมาย  เจปิ  ทิสาย
อาคจฺเฉยฺย  ภุสา  วาตวุฏฺฐิ  เนว  [๑]  สงฺกมฺเปยฺย  น สมฺปกมฺเปยฺย
น   สมฺปจาเลยฺย   ปจฺฉิมาย   เจปิ   ทิสาย   ฯเปฯ  อุตฺตราย  เจปิ
ทิสาย   ฯ   ทกฺขิณาย   เจปิ   ทิสาย   อาคจฺเฉยฺย   ภุสา  วาตวุฏฺฐิ
เนว   สงฺกมฺเปยฺย   น   สมฺปกมฺเปยฺย  น  สมฺปจาเลยฺย  ฯ  ตํ  กิสฺส
เหตุ   ฯ   คมฺภีรตฺตา   ภิกฺขเว   เนมสฺส  สุนิขาตตฺตา  อินฺทขีลสฺส  ฯ
เอวเมว  โข  ภิกฺขเว  เย  ๒  เกจิ  สมณา  วา  พฺราหฺมณา วา อิทํ
ทุกฺขนฺติ   ยถาภูตํ   ปชานนฺติ   ฯเปฯ   อยํ  ทุกฺขนิโรธคามินี  ปฏิปทาติ
ยถาภูตํ   ปชานนฺติ   เต   น   อญฺญสฺส   สมณสฺส   วา   พฺราหฺมณสฺส
วา  มุขํ  โอโลเกนฺติ  อยํ  นูน  ภวํ  ชานํ  ชานาติ  ปสฺสํ  ปสฺสตีติ  ฯ
ตํ   กิสฺส   เหตุ   ฯ   สุทิฏฺฐตฺตา   ภิกฺขเว   จตุนฺนํ  อริยสจฺจานํ  ฯ
กตเมสํ  จตุนฺนํ  ฯ  ทุกฺขสฺส  อริยสจฺจสฺส  ฯเปฯ ทุกฺขนิโรธคามินีปฏิปทาย
อริยสจฺจสฺส     ฯ     ตสฺมา     ติห     ภิกฺขเว    อิทํ    ทุกฺขนฺติ
โยโค    กรณีโย   ฯเปฯ   อยํ   ทุกฺขนิโรธคามินี   ปฏิปทาติ   โยโค
กรณีโยติ ฯ
     [๑๗๒๔]   โย   หิ  โกจิ  ภิกฺขเว  ภิกฺขุ  อิทํ  ทุกฺขนฺติ  ยถาภูตํ
ปชานาติ  ฯเปฯ  อยํ  ทุกฺขนิโรธคามินี  ปฏิปทาติ  ยถาภูตํ  ปชานาติ  ฯ
ปุรตฺถิมาย   เจปิ   ทิสาย   อาคจฺเฉยฺย   สมโณ  วา  พฺราหฺมโณ  วา
#๑ ยุ. นํ ฯ เอวมุปริ ฯ ๒ ม. ยุ. เย จ โข เกจิ ฯ
