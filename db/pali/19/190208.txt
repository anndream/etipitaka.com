ปณิทหโต   ปามุชฺชํ   ๑   ชายติ   ปมุทิตสฺส   ปีติ   ชายติ  ปีติมนสฺส
กาโย    ปสฺสมฺภติ    ปสฺสทฺธกาโย    สุขํ    เวทยติ   สุขิโน   จิตฺตํ
สมาธิยติ   ฯ   โส   อิติ   ปฏิสญฺจิกฺขติ   ยสฺส  ขฺวาหํ  อตฺถาย  จิตฺตํ
ปณิทหึ   โส   เม   อตฺโถ   อภินิปฺผนฺโน   หนฺททานิ   ปฏิสํหรามีติ  ฯ
โส   ปฏิสํหรติ   เจว  น  จ  วิตกฺเกติ  น  จ  วิจาเรติ  อวิตกฺโกมฺหิ
อวิจาโร อชฺฌตฺตํ สติมา สุขมสฺมีติ ปชานาติ ฯ
     [๗๑๘]  ปุน  จปรํ  อานนฺท  ภิกฺขุ  เวทนาสุ  ฯ จิตฺเต ฯ ธมฺเมสุ
ธมฺมานุปสฺสี   วิหรติ   อาตาปี   สมฺปชาโน   สติมา   วิเนยฺย   โลเก
อภิชฺฌาโทมนสฺสํ    ฯ    ตสฺส    ธมฺเมสุ    ธมฺมานุปสฺสิโน    วิหรโต
ธมฺมารมฺมโณ    วา    อุปฺปชฺชติ   กายสฺมึ   ปริฬาโห   เจตโส   วา
ลีนตฺตํ   พหิทฺธา   วา   จิตฺตํ   วิกฺขิปติ   ฯ   เตน  อานนฺท  ภิกฺขุนา
กิสฺมิญฺจิเทว    ปสาทนีเย    นิมิตฺเต    จิตฺตํ   ปณิทหิตพฺพํ   ฯ   ตสฺส
กิสฺมิญฺจิเทว     ปสาทนีเย    นิมิตฺเต    จิตฺตํ    ปณิทหโต    ปามุชฺชํ
ชายติ    ปมุทิตสฺส    ปีติ    ชายติ    ปีติมนสฺส    กาโย   ปสฺสมฺภติ
ปสฺสทฺธกาโย   สุขํ   เวทยติ   สุขิโน   จิตฺตํ   สมาธิยติ  ฯ  โส  อิติ
ปฏิสญฺจิกฺขติ    ยสฺส    ขฺวาหํ    อตฺถาย   จิตฺตํ   ปณิทหึ   โส   เม
อตฺโถ    อภินิปฺผนฺโน    หนฺททานิ   ปฏิสํหรามีติ   ฯ   โส   ปฏิสํหรติ
เจว   น   จ   วิตกฺเกติ   น   จ   วิจาเรติ  อวิตกฺโกมฺหิ  อวิจาโร
อชฺฌตฺตํ    สติมา    สุขมสฺมีติ   ปชานาติ   ฯ   เอวํ   โข   อานนฺท
ปณิธาย ภาวนา โหติ ฯ
#๑ ม. ปาโมชฺชํ ฯ
