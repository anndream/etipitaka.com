ภาเวติ    วิเวกนิสฺสิตํ    วิราคนิสฺสิตํ    นิโรธนิสฺสิตํ   โวสฺสคฺคปริณามึ
ฯเปฯ   ปญฺญินฺทฺริยํ   ภาเวติ   วิเวกนิสฺสิตํ   วิราคนิสฺสิตํ   นิโรธนิสฺสิตํ
โวสฺสคฺคปริณามึ   ฯ   อิเมสํ   โข   ภิกฺขเว   ปญฺจนฺนํ  อุทฺธมฺภาคิยานํ
สญฺโญชนานํ    อภิญฺญาย    ปริญฺญาย    ปริกฺขยาย   ปหานาย   อิมานิ
ปญฺจินฺทฺริยานิ   ภาเวตพฺพานีติ   ฯ   (ยถา  มคฺคสํยุตฺตํ  วิตฺถาริตํ  ตถา(
วิตฺถาเรตพฺพํ วิเวกนิสฺสิตํ) ฯ
     [๑๐๘๖]  เสยฺยถาปิ  ภิกฺขเว  คงฺคา  นที ปาจีนนินฺนา ปาจีนโปณา
ปาจีนปพฺภารา  ฯ  เอวเมว  โข  ภิกฺขเว  ภิกฺขุ ปญฺจินฺทฺริยานิ ภาเวนฺโต
ปญฺจินฺทฺริยานิ    พหุลีกโรนฺโต    นิพฺพานนินฺโน    โหติ    นิพฺพานโปโณ
นิพฺพานปพฺภาโร ฯ
     [๑๐๘๗]    กถญฺจ   ภิกฺขเว   ภิกฺขุ   ปญฺจินฺทฺริยานิ   ภาเวนฺโต
ปญฺจินฺทฺริยานิ    พหุลีกโรนฺโต    นิพฺพานนินฺโน    โหติ    นิพฺพานโปโณ
นิพฺพานปพฺภาโร    ฯ    อิธ    ภิกฺขเว   ภิกฺขุ   สทฺธินฺทฺริยํ   ภาเวติ
ราควินยปริโยสานํ    โทสวินยปริโยสานํ    โมหวินยปริโยสานํ    ฯเปฯ
ปญฺญินฺทฺริยํ      ภาเวติ      ราควินยปริโยสานํ     โทสวินยปริโยสานํ
โมหวินยปริโยสานํ  ฯ  เอวํ  โข  ภิกฺขเว  ภิกฺขุ ปญฺจินฺทฺริยานิ ภาเวนฺโต
ปญฺจินฺทฺริยานิ    พหุลีกโรนฺโต    นิพฺพานนินฺโน    โหติ    นิพฺพานโปโณ
นิพฺพานปพฺภาโรติ ฯ
     [๑๐๘๘]   ปญฺจิมานิ   ภิกฺขเว   อุทฺธมฺภาคิยานิ   สญฺโญชนานิ  ฯ
กตมานิ   ปญฺจ   ฯ  รูปราโค  อรูปราโค  มาโน  อุทฺธจฺจํ  อวิชฺชา  ฯ
