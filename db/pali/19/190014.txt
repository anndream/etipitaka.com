สมฺมาสมาธึ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺค-
ปริณามึ ฯ  เอวํ      โข      ภิกฺขเว     ภิกฺขุ     สมฺมาปณิหิตาย     ทิฏฺฐิยา
สมฺมาปณิหิตาย      มคฺคภาวนาย      อวิชฺชํ      ภินฺทิสฺสติ     วิชฺชํ
อุปฺปาเทสฺสติ นิพฺพานํ สจฺฉิกริสฺสตีติ ฯ
     [๔๕]  สาวตฺถีนิทานํ  ฯ  อถ  โข นนฺทิโย ปริพฺพาชโก เยน ภควา
เตนุปสงฺกมิ    อุปสงฺกมิตฺวา    ภควตา    สทฺธึ   สมฺโมทิ   สมฺโมทนียํ
กถํ   สาราณียํ   วีติสาเรตฺวา   เอกมนฺตํ  นิสีทิ  ฯ  เอกมนฺตํ  นิสินฺโน
โข   นนฺทิโย   ปริพฺพาชโก   ภควนฺตํ   เอตทโวจ   กติ  นุ  โข  โภ
โคตม   ธมฺมา  ภาวิตา  พหุลีกตา  นิพฺพานคมา  โหนฺติ  นิพฺพานปรายนา
นิพฺพานปริโยสานาติ     ฯ     อฏฺฐิเม     โข     นนฺทิย     ธมฺมา
ภาวิตา  พหุลีกตา นิพฺพานคมา โหนฺติ นิพฺพานปรายนา นิพฺพาน-
ปริโยสานา ฯ  กตเม     อฏฺฐ     ฯ     เสยฺยถีทํ     ฯ     สมฺมาทิฏฺฐิ    ฯเปฯ
สมฺมาสมาธิ   ฯ   อิเม   โข  นนฺทิย  อฏฺฐ  ธมฺมา  ภาวิตา  พหุลีกตา
นิพฺพานคมา โหนฺติ นิพฺพานปรายนา นิพฺพานปริโยสานาติ ฯ
     [๔๖]   เอวํ   วุตฺเต  นนฺทิโย  ปริพฺพาชโก  ภควนฺตํ  เอตทโวจ
อภิกฺกนฺตํ    โภ   โคตม   อภิกฺกนฺตํ   โภ   โคตม   เสยฺยถาปิ   โภ
โคตม    นิกฺกุชฺชิตํ    วา    อุกฺกุชฺเชยฺย   ปฏิจฺฉนฺนํ   วา   วิวเรยฺย
มูฬฺหสฺส    วา   มคฺคํ   อาจิกฺเขยฺย   อนฺธกาเร   วา   เตลปฺปชฺโชตํ
ธาเรยฺย   จกฺขุมนฺโต  รูปานิ  ทกฺขนฺตีติ  ฯ  เอวเมว  โภตา  โคตเมน
อเนกปริยาเยน   ธมฺโม   ปกาสิโต   เอสาหํ   ภวนฺตํ   โคตมํ   สรณํ
