                  พลกรณียวคฺโค เอกาทสโม
     [๒๖๔]  สาวตฺถีนิทานํ  ฯ  เสยฺยถาปิ  ภิกฺขเว เย เกจิ พลกรณียา
กมฺมนฺตา   กยิรนฺติ   ๑  สพฺเพ  เต  ปฐวึ  นิสฺสาย  ปฐวิยํ  ปติฏฺฐาย
เอวเมเต   พลกรณียา   กมฺมนฺตา  กยิรนฺติ  ฯ  เอวเมว  โข  ภิกฺขเว
ภิกฺขุ   สีลํ   นิสฺสาย   สีเล  ปติฏฺฐาย  อริยํ  อฏฺฐงฺคิกํ  มคฺคํ  ภาเวติ
อริยํ อฏฺฐงฺคิกํ มคฺคํ พหุลีกโรติ ฯ
     [๒๖๕]   กถญฺจ   ภิกฺขเว   ภิกฺขุ  สีลํ  นิสฺสาย  สีเล  ปติฏฺฐาย
อริยํ   อฏฺฐงฺคิกํ   มคฺคํ  ภาเวติ  อริยํ  อฏฺฐงฺคิกํ  มคฺคํ  พหุลีกโรติ  ฯ
อิธ   ภิกฺขเว   ภิกฺขุ   สมฺมาทิฏฺฐึ   ภาเวติ   วิเวกนิสฺสิตํ  วิราคนิสฺสิตํ
นิโรธนิสฺสิตํ   โวสคฺคปริณามึ   ฯเปฯ  สมฺมาสมาธึ  ภาเวติ  วิเวกนิสฺสิตํ
วิราคนิสฺสิตํ     นิโรธนิสฺสิตํ     โวสฺสคฺคปริณามึ    ฯ    เอวํ    โข
ภิกฺขเว   ภิกฺขุ   สีลํ   นิสฺสาย  สีเล  ปติฏฺฐาย  อรยํ  อฏฺฐงฺคิกํ  มคฺคํ
ภาเวติ      อริยํ      อฏฺฐงฺคิกํ      มคฺคํ      พหุลีกโรตีติ     ฯ
(ปรคงฺคาเปยฺยาลี วณฺณิยโต ปริปุณฺณสุตฺตนฺติ วิตฺถารมคฺคิ ๒-) ฯ
     [๒๖๖]  สาวตฺถีนิทานํ  ฯ  เสยฺยถาปิ  ภิกฺขเว เย เกจิ พลกรณียา
กมฺมนฺตา   กยิรนฺติ   สพฺเพ   เต   ปฐวึ   นิสฺสาย   ปฐวิยํ  ปติฏฺฐาย
เอวเมเต   พลกรณียา   กมฺมนฺตา  กยิรนฺติ  ฯ  เอวเมว  โข  ภิกฺขเว
ภิกฺขุ   สีลํ   นิสฺสาย   สีเล  ปติฏฺฐาย  อริยํ  อฏฺฐงฺคิกํ  มคฺคํ  ภาเวติ
อริยํ อฏฺฐงฺคิกํ มคฺคํ พหุลีกโรติ ฯ
#๑ ม. กริยนฺติ ฯ เอวมุปริ ฯ ๒ ม. ยุ. วิตฺถารมคฺคี ฯ
