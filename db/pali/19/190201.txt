โลณิกํ   วา   เม   อชฺช   ฯ   อโลณิกํ  วา  เม  อชฺช  ภตฺตสูเปยฺยํ
รุจฺจติ   อโลณิกสฺส   วา   อภิหรติ   อโลณิกสฺส   วา   พหุํ   คณฺหาติ
อโลณิกสฺส   วา   วณฺณํ   ภาสตีติ   ฯ   สโข   โส   ภิกฺขเว  พาโล
อพฺยตฺโต   อกุสโล   สูโท   น   เจว   ลาภี   โหติ  อจฺฉาทนสฺส  น
ลาภี  เวตฺตนสฺส  น  ลาภี  อภิหารานํ  ฯ  ตํ  กิสฺส  เหตุ  ฯ  ตถา หิ๋
โส   ภิกฺขเว   พาโล   อพฺยตฺโต   อกุสโล   สูโท  สกสฺส  ภตฺตนิมิตฺตํ
น อุคฺคณฺหาติ ฯ
     [๗๐๕]   เอวเมว   โข   ภิกฺขเว  อิเธกจฺโจ  พาโล  อพฺยตฺโต
อกุสโล    ภิกฺขุ   กาเย   กายานุปสฺสี   วิหรติ   อาตาปี   สมฺปชาโน
สติมา  วิเนยฺย  โลเก  อภิชฺฌาโทมนสฺสํ  ฯ  ตสฺส  กาเย กายานุปสฺสิโน
วิหรโต   จิตฺตํ  น  สมาธิยติ  อุปกฺกิเลสา  น  ปหียนฺติ  โส  ตํ  นิมิตฺตํ
น   อุคฺคณฺหาติ   ฯ   เวทนาสุ   จิตฺเต   ธมฺเมสุ  ธมฺมานุปสฺสี  วิหรติ
อาตาปี   สมฺปชาโน  สติมา  วิเนยฺย  โลเก  อภิชฺฌาโทมนสฺสํ  ฯ  ตสฺส
ธมฺเมสุ   ธมฺมานุปสฺสิโน   วิหรโต   จิตฺตํ   น   สมาธิยติ  อุปกฺกิเลสา
น   ปหียนฺติ   โส   ตํ  นิมิตฺตํ  น  อุคฺคณฺหาติ  ฯ  สโข  โส  ภิกฺขเว
พาโล   อพฺยตฺโต   อกุสโล   ภิกฺขุ   น   เจว   ลาภี  โหติ  ทิฏฺเฐว
ธมฺเม   สุขวิหารานํ   น  ลาภี  สติสมฺปชญฺญสฺส  ฯ  ตํ  กิสฺส  เหตุ  ฯ
ตถา   หิ   โส   ภิกฺขเว   พาโล   อพฺยตฺโต   อกุสโล  ภิกฺขุ  สกสฺส
จิตฺตสฺส นิมิตฺตํ น อุคฺคณฺหาติ ฯ
     [๗๐๖]   เสยฺยถาปิ   ภิกฺขเว   ปณฺฑิโต   พฺยตฺโต  กุสโล  สูโท
