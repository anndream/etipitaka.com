    [๑๐๐๘]  อิเมสํ  โข ภิกฺขเว ติณฺณํ อินฺทฺริยานํ ภาวิตตฺตา พหุลีกตตฺตา
ปิณฺโฑลภารทฺวาเชน    ภิกฺขุนา    อญฺญา    พฺยากตา    ขีณา    ชาติ
วุสิตํ พฺรหฺมจริยํ กตํ กรณียํ นาปรํ อิตฺถตฺตายาติ ปชานามีติ ฯ
    [๑๐๐๙]   อิมานิ   จ   ภิกฺขเว   ตีณิ   อินฺทฺริยานิ  กิมนฺตานิ  ฯ
ขยนฺตานิ  ฯ  กิสฺส  ขยนฺตานิ  ฯ  ชาติชรามรณสฺส ฯ ชาติชรามรณกฺขยนฺติ
โข        ภิกฺขเว        สมฺปสฺสมาเนน        ปิณฺโฑลภารทฺวาเชน
ภิกฺขุนา    อญฺญา   พฺยากตา   ขีณา   ชาติ   วุสิตํ   พฺรหฺมจริยํ   กตํ
กรณียํ นาปรํ อิตฺถตฺตายาติ ปชานามีติ ฯ
    [๑๐๑๐]   เอวมฺเม   สุตํ   เอกํ   สมยํ  ภควา  องฺเคสุ  วิหรติ
อาปณนฺนาม   องฺคานํ   นิคโม   ฯ   ตตฺร   โข   ภควา   อายสฺมนฺตํ
สารีปุตฺตํ   อามนฺเตสิ   โย   โส   สารีปุตฺต   อริยสาวโก   ตถาคเต
เอกนฺตคโต   อภิปฺปสนฺโน   น  ๑  โส  ตถาคเต  วา  ตถาคตสาสเน
วา กงฺเขยฺย วา วิจิกิจฺเฉยฺย วาติ ฯ
    [๑๐๑๑]   โย   โส   ภนฺเต  อริยสาวโก  ตถาคเต  เอกนฺตคโต
อภิปฺปสนฺโน   น   โส   ตถาคเต   วา  ตถาคตสาสเน  วา  กงฺเขยฺย
วา   วิจิกิจฺเฉยฺย   วา   ฯ   สทฺธสฺส  หิ  ภนฺเต  อริยสาวกสฺส  เอตํ
ปาฏิกงฺขํ   ยํ   อารทฺธวิริโย   วิหริสฺสติ   อกุสลานํ  ธมฺมานํ  ปหานาย
กุสลานํ   ธมฺมานํ   อุปสมฺปทาย   ถามวา   ทฬฺหปรกฺกโม  อนิกฺขิตฺตธุโร
กุสเลสุ ธมฺเมสุ ฯ
    [๑๐๑๒]   ยญฺหิสฺส   ภนฺเต  วิริยํ  ตทสฺส  วิริยินฺทฺริยํ  ฯ  สทฺธสฺส
#๑ ยุ. อปินุ โส ฯ
