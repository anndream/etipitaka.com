สมุทฺทโปณา สมุทฺทปพฺภารา ฯ เอวเมว โข ภิกฺขเว ฯเปฯ
     [๒๒๗] สาวตฺถีนิทานํ ฯ เสยฺยถาปิ ภิกฺขเว ยา กาจิมา มหานทิโย ฯ
เสยฺยถีทํ   ฯ   คงฺคา   ยมุนา   อจิรวตี   สรภู   มหี   สพฺพา   ตา
สมุทฺทนินฺนา   สมุทฺทโปณา   สมุทฺทปพฺภารา   ฯ  เอวเมว  โข  ภิกฺขเว
ภิกฺขุ   อริยํ   อฏฺฐงฺคิกํ   มคฺคํ   ภาเวนฺโต   อริยํ   อฏฺฐงฺคิกํ   มคฺคํ
พหุลีกโรนฺโต นิพฺพานนินฺโน โหติ นิพฺพานโปโณ นิพฺพานปพฺภาโร ฯ
     [๒๒๘]  กถญฺจ  ภิกฺขเว  ภิกฺขุ  อริยํ  อฏฺฐงฺคิกํ  มคฺคํ  ภาเวนฺโต
อริยํ   อฏฺฐงฺคิกํ  มคฺคํ  พหุลีกโรนฺโต  นิพฺพานนินฺโน  โหติ  นิพฺพานโปโณ
นิพฺพานปพฺภาโร    ฯ    อิธ    ภิกฺขเว   ภิกฺขุ   สมฺมาทิฏฺฐึ   ภาเวติ
อมโตคธํ   อมตปรายนํ   อมตปริโยสานํ   ฯเปฯ   สมฺมาสมาธึ  ภาเวติ
อมโตคธํ   อมตปรายนํ   อมตปริโยสานํ   ฯ  เอวํ  โข  ภิกฺขเว  ภิกฺขุ
อริยํ   อฏฺฐงฺคิกํ  มคฺคํ  ภาเวนฺโต  อริยํ  อฏฺฐงฺคิกํ  มคฺคํ  พหุลีกโรนฺโต
นิพฺพานนินฺโน   โหติ   นิพฺพานโปโณ   นิพฺพานปพฺภาโรติ   ฯ   อมโตคธํ
ทฺวาทสกี ตติยกี ฯ
     [๒๒๙]  สาวตฺถีนิทานํ  ฯ เสยฺยถาปิ ภิกฺขเว คงฺคา นที ปาจีนนินฺนา
ปาจีนโปณา    ปาจีนปพฺภารา    ฯ   เอวเมว   โข   ภิกฺขเว   ภิกฺขุ
อริยํ   อฏฺฐงฺคิกํ  มคฺคํ  ภาเวนฺโต  อริยํ  อฏฺฐงฺคิกํ  มคฺคํ  พหุลีกโรนฺโต
นิพฺพานนินฺโน โหติ นิพฺพานโปโณ นิพฺพานปพฺภาโร ฯ
     [๒๓๐]  กถญฺจ  ภิกฺขเว  ภิกฺขุ  อริยํ  อฏฺฐงฺคิกํ  มคฺคํ  ภาเวนฺโต
อริยํ   อฏฺฐงฺคิกํ  มคฺคํ  พหุลีกโรนฺโต  นิพฺพานนินฺโน  โหติ  นิพฺพาน-
