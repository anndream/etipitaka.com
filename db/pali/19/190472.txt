ปสาเทน  สมนฺนาคโต     โหติ     อิติปิ     โส    ภควา    ฯเปฯ    สตฺถา
เทวมนุสฺสานํ   พุทฺโธ   ภควาติ   ฯ   ธมฺเม   สงฺเฆ   ฯ  หาสปญฺโญ
ชวนปญฺโญ    น    จ    วิมุตฺติยา   สมนฺนาคโต   ฯ   โส   ปญฺจนฺนํ
โอรมฺภาคิยานํ    สญฺโญชนานํ    ปริกฺขยา   โอปปาติโก   โหติ   ตตฺถ
ปรินิพฺพายี   อนาวตฺติธมฺโม   อสฺมา   โลกา  ฯ  อยมฺปิ  โข  มหานาม
ปุคฺคโล    ปริมุตฺโต    นิรยา   ปริมุตฺโต   ติรจฺฉานโยนิยา   ปริมุตฺโต
ปิตฺติวิสยา ปริมุตฺโต อปายทุคฺคติวินิปาตา ฯ
     [๑๕๓๒] อิธ ปน มหานาม เอกจฺโจ ปุคฺคโล พุทฺเธ อเวจฺจปฺปสาเทน
สมนฺนาคโต     โหติ     อิติปิ     โส    ภควา    ฯเปฯ    สตฺถา
เทวมนุสฺสานํ  พุทฺโธ  ภควาติ  ฯ  ธมฺเม  สงฺเฆ  ฯ  น  หาสปญฺโญ  น
ชวนปญฺโญ   น   จ  วิมุตฺติยา  สมนฺนาคโต  ฯ  โส  ติณฺณํ  สญฺโญชนานํ
ปริกฺขยา   ราคโทสโมหานํ   ตนุตฺตา   สกทาคามี   โหติ  สกิเทว  อิมํ
โลกํ  อาคนฺตฺวา  ทุกฺขสฺสนฺตํ  กโรติ  ฯ  อยมฺปิ  โข  มหานาม  ปุคฺคโล
ปริมุตฺโต   นิรยา   ปริมุตฺโต   ติรจฺฉานโยนิยา   ปริมุตฺโต   ปิตฺติวิสยา
ปริมุตฺโต อปายทุคฺคติวินิปาตา ฯ
     [๑๕๓๓] อิธ ปน มหานาม เอกจฺโจ ปุคฺคโล พุทฺเธ อเวจฺจปฺปสาเทน
สมนฺนาคโต     โหติ     อิติปิ     โส    ภควา    ฯเปฯ    สตฺถา
เทวมนุสฺสานํ   พุทฺโธ   ภควาติ   ฯ  ธมฺเม  สงฺเฆ  ฯ  น  หาสปญฺโญ
น    ชวนปญฺโญ   น   จ   วิมุตฺติยา   สมนฺนาคโต   ฯ   โส   ติณฺณํ
สญฺโญชนานํ    ปริกฺขยา   โสตาปนฺโน   โหติ   อวินิปาตธมฺโม   นิยโต
