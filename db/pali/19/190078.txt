เย    ธมฺมา   อภิญฺญา   ปหาตพฺพา   เต   ธมฺเม   อภิญฺญา   ปชหติ
เย   ธมฺมา   อภิญฺญา   สจฺฉิกาตพฺพา  เต  ธมฺเม  อภิญฺญา  สจฺฉิกโรติ
เย ธมฺมา อภิญฺญา ภาเวตพฺพา เต ธมฺเม อภิญฺญา ภาเวติ ฯ
     [๒๙๑]   กตเม   จ   ภิกฺขเว  ธมฺมา  อภิญฺญา  ปริญฺเญยฺยา  ฯ
ปญฺจุปาทานกฺขนฺธาติสฺส   วจนียํ   ฯ   กตเม   ปญฺจ   ฯ  เสยฺยถีทํ  ฯ
รูปูปาทานกฺขนฺโธ   ฯเปฯ   วิญฺญาณูปาทานกฺขนฺโธ   ฯ   อิเม   ภิกฺขเว
ธมฺมา อภิญฺญา ปริญฺเญยฺยา ฯ
     [๒๙๒]   กตเม   จ   ภิกฺขเว   ธมฺมา  อภิญฺญา  ปหาตพฺพา  ฯ
อวิชฺชา   จ   ภวตณฺหา   จ   ฯ   อิเม   ภิกฺขเว   ธมฺมา   อภิญฺญา
ปหาตพฺพา ฯ
     [๒๙๓]   กตเม   จ  ภิกฺขเว  ธมฺมา  อภิญฺญา  สจฺฉิกาตพฺพา  ฯ
วิชฺชา จ วิมุตฺติ จ ฯ อิเม ภิกฺขเว ธมฺมา อภิญฺญา สจฺฉิกาตพฺพา ฯ
     [๒๙๔]  กตเม  จ  ภิกฺขเว  ธมฺมา  อภิญฺญา ภาเวตพฺพา ฯ สมโถ
จ วิปสฺสนา จ ฯ อิเม ภิกฺขเว ธมฺมา อภิญฺญา ภาเวตพฺพา ฯ
     [๒๙๕]  กถญฺจ  ภิกฺขเว  ภิกฺขุ  อริยํ  อฏฺฐงฺคิกํ  มคฺคํ  ภาเวนฺโต
อริยํ   อฏฺฐงฺคิกํ  มคฺคํ  พหุลีกโรนฺโต  เย  ธมฺมา  อภิญฺญา  ปริญฺเญยฺยา
เต    ธมฺเม   อภิญฺญา   ปริชานาติ   ฯเปฯ   เย   ธมฺมา   อภิญฺญา
ภาเวตพฺพา   เต   ธมฺเม   อภิญฺญา   ภาเวติ  ฯ  อิธ  ภิกฺขเว  ภิกฺขุ
สมฺมาทิฏฺฐึ    ภาเวติ    ฯเปฯ    สมฺมาสมาธึ   ภาเวติ   วิเวกนิสฺสิตํ
วิราคนิสฺสิตํ   นิโรธนิสฺสิตํ   โวสฺสคฺคปริณามึ   ฯ   เอวํ   โข  ภิกฺขเว
