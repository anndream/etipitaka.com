	  พลํ พีชญฺจ นาโค จ         รุกฺขกุมฺเภน ๑ สุกิยา ๒
	  อากาเสน จ เทฺว เมฆา     นาวา อาคนฺตุกา นที ๓ ฯ
(พลกรณียวคฺโค โพชฺฌงฺคสํยุตฺตสฺส โพชฺฌงฺควเสน วิตฺถาเรตพฺโพ) ฯ
                 พลกรณียวคฺโค เอกาทสโม ฯ
     [๖๗๕]   ติสฺโส   อิมา  ภิกฺขเว  เอสนา  ฯ  กตมา  ติสฺโส  ฯ
กาเมสนา ภเวสนา พฺรหฺมจริเยสนาติ วิตฺถาเรตพฺพํ ฯ
         เอสนา วิธา อาสโว        ภโว จ ทุกฺขตา ติสฺโส
         ขีลํ มลํ จ นีโฆ จ          เวทนา ตณฺหาเยน ๔ จาติ ฯ
(โพชฺฌงฺคสํยุตฺตสฺส      เอสนาเปยฺยาลํ      วิเวกนิสฺสิตโต      วิทูหิ
วิตฺถาเรตพฺพํ) ฯ
                  เอสนาวคฺโค ทฺวาทสโม ฯ
     [๖๗๖]   จตฺตาโรเม   ภิกฺขเว  โอฆา  ฯ  กตเม  จตฺตาโร  ฯ
กาโมโฆ ภโวโฆ ทิฏฺโฐโฆ อวิชฺโชโฆติ วิตฺถาเรตพฺพํ ฯ
     [๖๗๗]   สาวตฺถีนิทานํ   ฯ   ปญฺจิมานิ   ภิกฺขเว  อุทฺธมฺภาคิยานิ
สญฺโญชนานิ  ฯ  กตมานิ  ปญฺจ  ฯ  รูปราโค  อรูปราโค  มาโน อุทฺธจฺจํ
อวิชฺชา   ฯ   อิมานิ   โข  ภิกฺขเว  ปญฺจุทฺธมฺภาคิยานิ  สญฺโญชนานิ  ฯ
อิเมสํ     โข    ภิกฺขเว    ปญฺจนฺนํ    อุทฺธมฺภาคิยานํ    สญฺโญชนานํ
อภิญฺญาย    ปริญฺญาย    ปริกฺขยาย    ปหานาย    สตฺต    โพชฺฌงฺคา
ภาเวตพฺพา   ฯ   กตเม  สตฺต  ฯ  อิธ  ภิกฺขเว  ภิกฺขุ  สติสมฺโพชฺฌงฺคํ
#๑ ม. รุกฺโข กุมฺเภน สูกิยา ฯ เอวมุปริ ฯ ๒ ยุ. สูกิยา ฯ ๓ ยุ. อิติสทฺโท อตฺถิ ฯ
#๔ ม. ตณฺหาตสินาย ฯ ยุ. ตณฺหาตเสน ฯ เอวมุปริ ฯ
