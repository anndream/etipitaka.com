ภาวิตตฺตา   พหุลีกตตฺตา   ขีณาสโว   ภิกฺขุ   อญฺญํ   พฺยากโรติ   ขีณา
ชาติ    วุสิตํ    พฺรหฺมจริยํ    กตํ    กรณียํ    นาปรํ   อิตฺถตฺตายาติ
ปชานามีติ ฯ ภควํมูลกา โน ภนฺเต ธมฺมา ฯเปฯ
     [๙๙๖]  จตุนฺนํ  โข  ภิกฺขเว  อินฺทฺริยานํ  ภาวิตตฺตา  พหุลีกตตฺตา
ขีณาสโว   ภิกฺขุ   อญฺญํ   พฺยากโรติ   ขีณา   ชาติ   วุสิตํ  พฺรหฺมจริยํ
กตํ กรณียํ นาปรํ อิตฺถตฺตายาติ ปชานามีติ ฯ
     [๙๙๗]    กตเมสํ    จตุนฺนํ    ฯ   วิริยินฺทฺริยสฺส   สตินฺทฺริยสฺส
สมาธินฺทฺริยสฺส ปญฺญินฺทฺริยสฺส ฯ
     [๙๙๘]   อิเมสํ   โข   ภิกฺขเว   จตุนฺนํ  อินฺทฺริยานํ  ภาวิตตฺตา
พหุลีกตตฺตา    ขีณาสโว    ภิกฺขุ    อญฺญํ    พฺยากโรติ   ขีณา   ชาติ
วุสิตํ พฺรหฺมจริยํ กตํ กรณียํ นาปรํ อิตฺถตฺตายาติ ปชานามีติ ฯ
     [๙๙๙]   ตํเยว   นิทานํ  ฯ  กตินํ  นุ  โข  ภิกฺขเว  อินฺทฺริยานํ
ภาวิตตฺตา   พหุลีกตตฺตา   ขีณาสโว   ภิกฺขุ   อญฺญํ   พฺยากโรติ   ขีณา
ชาติ    วุสิตํ    พฺรหฺมจริยํ    กตํ    กรณียํ    นาปรํ   อิตฺถตฺตายาติ
ปชานามีติ ฯ ภควํมูลกา โน ภนฺเต ธมฺมา ฯเปฯ
     [๑๐๐๐]  ปญฺจนฺนํ  โข  ภิกฺขเว  อินฺทฺริยานํ ภาวิตตฺตา พหุลีกตตฺตา
ขีณาสโว     ภิกฺขุ     อญฺญํ     พฺยากโรติ    ขีณา    ชาติ    วุสิตํ
พฺรหฺมจริยํ กตํ กรณียํ นาปรํ อิตฺถตฺตายาติ ปชานามีติ ฯ
     [๑๐๐๑]   กตเมสํ   ปญฺจนฺนํ   ฯ   สทฺธินฺทฺริยสฺส   วิริยินฺทฺริยสฺส
สตินฺทฺริยสฺส สมาธินฺทฺริยสฺส ปญฺญินฺทฺริยสฺส ฯ
