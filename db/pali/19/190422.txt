ภาเวติ   อุเปกฺขาสมฺโพชฺฌงฺโค   ตสฺมึ   สมเย  ภิกฺขุโน  ภาวนาปาริปูรึ
คจฺฉติ ฯ
     [๑๓๙๔]  ยสฺมึ  สมเย  อานนฺท  ภิกฺขุ  เวทนาสุ  จิตฺเต  ธมฺเมสุ
ธมฺมานุปสฺสี วิหรติ อุปฏฺฐิตสฺส ตสฺมึ สมเย สติ โหติ อสมฺมุฏฺฐา ฯ
     [๑๓๙๕]   ยสฺมึ   สมเย  อานนฺท  ภิกฺขุโน  อุปฏฺฐิตา  สติ  โหติ
อสมฺมุฏฺฐา    สติสมฺโพชฺฌงฺโค    ตสฺมึ    สมเย    ภิกฺขุโน   อารทฺโธ
โหติ   สติสมฺโพชฺฌงฺคํ   ตสฺมึ   สมเย   ภิกฺขุ  ภาเวติ  สติสมฺโพชฺฌงฺโค
ตสฺมึ    สมเย    ภิกฺขุโน    ภาวนาปาริปูรึ    คจฺฉติ    ฯ    (ยถา
ปฐมํ   สติปฏฺฐานํ   เอวํ   วิตฺถาเรตพฺพํ)   ฯ   โส   ตถา   สมาหิตํ
จิตฺตํ สาธุกํ อชฺฌุเปกฺขิตา โหติ ฯ
     [๑๓๙๖]  ยสฺมึ  สมเย  อานนฺท  ภิกฺขุ  ตถา  สมาหิตํ จิตฺตํ สาธุกํ
อชฺฌุเปกฺขิตา    โหติ   อุเปกฺขาสมฺโพชฺฌงฺโค   ตสฺมึ   สมเย   ภิกฺขุโน
อารทฺโธ   โหติ   อุเปกฺขาสมฺโพชฺฌงฺคํ   ตสฺมึ   สมเย   ภิกฺขุ  ภาเวติ
อุเปกฺขาสมฺโพชฺฌงฺโค ตสฺมึ สมเย ภิกฺขุโน ภาวนาปาริปูรึ คจฺฉติ ฯ
     [๑๓๙๗]  เอวํ  ภาวิตา  โข  อานนฺท  จตฺตาโร สติปฏฺฐานา เอวํ
พหุลีกตา สตฺต โพชฺฌงฺเค ปริปูเรนฺติ ฯ
     [๑๓๙๘]  กถํ  ภาวิตา  จานนฺท  ๑ สตฺต โพชฺฌงฺคา กถํ พหุลีกตา
วิชฺชาวิมุตฺตึ   ปริปูเรนฺติ   ฯ   อิธานนฺท  ภิกฺขุ  สติสมฺโพชฺฌงฺคํ  ภาเวติ
วิเวกนิสฺสิตํ     วิราคนิสฺสิตํ     นิโรธนิสฺสิตํ     โวสฺสคฺคปริณามึ    ฯ
ธมฺมวิจย   วิริย   ปีติ   ปสฺสทฺธิ   สมาธิ  อุเปกฺขาสมฺโพชฺฌงฺคํ  ภาเวติ
#๑ ม. อานนฺท ฯ ยุ. จ ฯ
