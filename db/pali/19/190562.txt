ปายาสสํวตฺตนิเกสุ   สงฺขาเรสุ   น  อภิรมนฺติ  ฯ  เต  ชาติสํวตฺตนิเกสุ
สงฺขาเรสุ  อนภิรตา  ชราสํวตฺตนิเกสุ สงฺขาเรสุ อนภิรตา มรณสํวตฺตนิเกสุ
สงฺขาเรสุ      อนภิรตา      โสกปริเทวทุกฺขโทมนสฺสุปายาสสํวตฺตนิเกสุ
สงฺขาเรสุ      อนภิรตา      ชาติสํวตฺตนิเกปิ      สงฺขาเร      น
อภิสงฺขโรนฺติ  ชราสํวตฺตนิเกปิ  สงฺขาเร  น อภิสงฺขโรนฺติ มรณสํวตฺตนิเกปิ
สงฺขาเร   น   อภิสงฺขโรนฺติ   โสกปริเทวทุกฺขโทมนสฺสุปายาสสํวตฺตนิเกปิ
สงฺขาเร     น     อภิสงฺขโรนฺติ     ฯ     เต     ชาติสํวตฺตนิเกปิ
สงฺขาเร        อนภิสงฺขริตฺวา       ชราสํวตฺตนิเกปิ       สงฺขาเร
อนภิสงฺขริตฺวา      มรณสํวตฺตนิเกปิ      สงฺขาเร      อนภิสงฺขริตฺวา
โสกปริเทวทุกฺขโทมนสฺสุปายาสสํวตฺตนิเกปิ     สงฺขาเร    อนภิสงฺขริตฺวา
ชาติปปาตมฺปิ   น   ปปตนฺติ   ชราปปาตมฺปิ   น  ปปตนฺติ  มรณปปาตมฺปิ
น       ปปตนฺติ       โสกปริเทวทุกฺขโทมนสฺสุปายาสปปาตมฺปิ      น
ปปตนฺติ  ฯ  เต  ปริมุจฺจนฺติ  ชาติยา  ชราย  มรเณน โสเกหิ ปริเทเวหิ
ทุกฺเขหิ   โทมนสฺเสหิ   อุปายาเสหิ   ปริมุจฺจนฺติ  ทุกฺขสฺมาติ  วทามิ  ฯ
ตสฺมา   ติห   ภิกฺขเว  ๑  อิทํ  ทุกฺขนฺติ  โยโค  กรณีโย  ฯเปฯ  อยํ
ทุกฺขนิโรธคามินี ปฏิปทาติ โยโค กรณีโยติ ฯ
     [๑๗๓๑]   อตฺถิ   ภิกฺขเว   มหาปริฬาโห   นาม   นิรโย  ตตฺถ
ยงฺกิญฺจิ    จกฺขุนา    รูปํ    ปสฺสติ    อนิฏฺฐรูปญฺเญว    ปสฺสติ   โน๋
อิฏฺฐรูปํ    อกนฺตรูปญฺเญว    ปสฺสติ    โน   กนฺตรูปํ   อมนาปรูปญฺเญว
ปสฺสติ    โน   มนาปรูปํ   ยงฺกิญฺจิ   โสเตน   สทฺทํ   สุณาติ   ฯเปฯ
#๑ ยุ. อยํ ปาโฐ นตฺถิ ฯ
