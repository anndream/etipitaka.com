พหิทฺธา  วา    กาเย    กายานุปสฺสี   วิหราหิ   อาตาปี   สมฺปชาโน   สติมา
วิเนยฺย   โลเก   อภิชฺฌาโทมนสฺสํ   ฯ   อชฺฌตฺตํ   วา   เวทนาสุ  ฯ
พหิทฺธา  วา  เวทนาสุ  ฯ  อชฺฌตฺตพหิทฺธา  วา  เวทนาสุ  เวทนานุปสฺสี
วิหราหิ  อาตาปี  สมฺปชาโน  สติมา  วิเนยฺย  โลเก  อภิชฺฌาโทมนสฺสํ ฯ
อชฺฌตฺตํ   วา   จิตฺเต   ฯ   พหิทฺธา   วา  จิตฺเต  ฯ  อชฺฌตฺตพหิทฺธา
วา     จิตฺเต     จิตฺตานุปสฺสี     วิหราหิ     อาตาปี    สมฺปชาโน
สติมา   วิเนยฺย  โลเก  อภิชฺฌาโทมนสฺสํ  ฯ  อชฺฌตฺตํ  วา  ธมฺเมสุ  ฯ
พหิทฺธา   วา   ธมฺเมสุ   ฯ  อชฺฌตฺตพหิทฺธา  วา  ธมฺเมสุ  ธมฺมานุปสฺสี
วิหราหิ อาตาปี สมฺปชาโน สติมา วิเนยฺย โลเก อภิชฺฌาโทมนสฺสํ ฯ
     [๖๘๙]  ยโต  โข  ตฺวํ  ภิกฺขุ  สีลํ  นิสฺสาย  สีเล ปติฏฺฐาย อิเม
จตฺตาโร  สติปฏฺฐาเน  เอวํ  ติวิเธน  ภาเวสฺสสิ  ฯ  ตโต  ตุยฺหํ  ภิกฺขุ
ยา    รตฺติ   วา   ทิวโส   วา   อาคมิสฺสติ   วุฑฺฒิเยว   ปาฏิกงฺขา
กุสเลสุ ธมฺเมสุ โน ปริหานีติ ฯ
     [๖๙๐]   อถ   โข   โส   ภิกฺขุ   ภควโต  ภาสิตํ  อภินนฺทิตฺวา
อนุโมทิตฺวา   อุฏฺฐายาสนา   ภควนฺตํ   อภิวาเทตฺวา   ปทกฺขิณํ   กตฺวา
ปกฺกามิ   ฯ   อถ   โข   โส   ภิกฺขุ   เอโก   วูปกฏฺโฐ  อปฺปมตฺโต
อาตาปี   ปหิตตฺโต   วิหรนฺโต   น   จิรสฺเสว   ยสฺสตฺถาย   กุลปุตฺตา
สมฺมเทว  อคารสฺมา  อนคาริยํ  ปพฺพชนฺติ  ตทนุตฺตรํ  พฺรหฺมจริย-
ปริโยสานํ  ทิฏฺเฐว     ธมฺเม     สยํ     อภิญฺญา     สจฺฉิกตฺวา     อุปสมฺปชฺช
