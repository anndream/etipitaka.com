เสตา   อุปาหนา   เสตาย   สุทํ   วาลวีชนิยา   วีชิยฺยติ   ฯ  ตเมนํ
ชโน    ทิสฺวา   เอวมาห   พฺรหฺมํ   วต   โภ   ยานํ   พฺรหฺมยานรูปํ
วต   โภติ   ฯ  สกฺกา  นุ  โข  ภนฺเต  อิมสฺมึ  ธมฺมวินเย  พฺรหฺมยานํ
ปญฺญเปตุนฺติ ฯ
     [๑๔]   สกฺกา   อานนฺทาติ  ภควา  อโวจ  อิมสฺเสว  โข  เอตํ
อานนฺท    อริยสฺส    อฏฺฐงฺคิกสฺส    มคฺคสฺส    อธิวจนํ    พฺรหฺมยานํ
อิติปิ ธมฺมยานํ อิติปิ อนุตฺตโร สงฺคามวิชโย อิติปิ ฯ
     [๑๕]  สมฺมาทิฏฺฐิ  อานนฺท  ภาวิตา  พหุลีกตา ราควินยปริโยสานา
โหติ       โทสวินยปริโยสานา       โหติ       โมหวินยปริโยสานา
โหติ ฯ
     [๑๖]  สมฺมาสงฺกปฺโป อานนฺท ภาวิโต พหุลีกโต ราควินยปริโยสาโน
โหติ       โทสวินยปริโยสาโน       โหติ       โมหวินยปริโยสาโน
โหติ ฯ
     [๑๗]  สมฺมาวาจา  อานนฺท  ภาวิตา พหุลีกตา ราควินยปริโยสานา
โหติ       โทสวินยปริโยสานา       โหติ       โมหวินยปริโยสานา
โหติ ฯ
     [๑๘]  สมฺมากมฺมนฺโต อานนฺท ภาวิโต พหุลีกโต ราควินยปริโยสาโน
โหติ       โทสวินยปริโยสาโน       โหติ       โมหวินยปริโยสาโน
โหติ ฯ
     [๑๙]  สมฺมาอาชีโว  อานนฺท ภาวิโต พหุลีกโต ราควินยปริโยสาโน
