สมฺโพชฺฌงฺโคติ  อิติ   หิทํ   อุทฺเทสํ   อาคจฺฉติ  ฯ    ตทมินาเปตํ
ปริยาเยน ทฺวยํ โหติ ฯ
     [๕๖๕]   ยทปิ   ภิกฺขเว   สวิตกฺโก   สวิจาโร   สมาธิ   ตทปิ
สมาธิสมฺโพชฺฌงฺโค    ยทปิ    อวิตกฺโก    อวิจาโร    สมาธิ    ตทปิ
สมาธิสมฺโพชฺฌงฺโค     สมาธิสมฺโพชฺฌงฺโคติ     อิติ     หิทํ    อุทฺเทสํ
อาคจฺฉติ ฯ ตทมินาเปตํ ปริยาเยน ทฺวยํ โหติ ฯ
     [๕๖๖]   ยทปิ   ภิกฺขเว   อชฺฌตฺตํ   ธมฺเมสุ   อุเปกฺขา   ตทปิ
อุเปกฺขาสมฺโพชฺฌงฺโค    ยทปิ    พหิทฺธา    ธมฺเมสุ   อุเปกฺขา   ตทปิ
อุเปกฺขาสมฺโพชฺฌงฺโค    อุเปกฺขาสมฺโพชฺฌงฺโคติ    อิติ    หิทํ   อุทฺเทสํ
อาคจฺฉติ ฯ ตทมินาเปตํ ปริยาเยน ทฺวยํ โหติ ฯ
     [๕๖๗]   อยํ   โข   ภิกฺขเว   ปริยาโย   ยํ  ปริยายํ  อาคมฺม
สตฺต โพชฺฌงฺคา จตุทฺทสาติ ฯ
     [๕๖๘]   อถ   โข   สมฺพหุลา   ภิกฺขู  ปุพฺพณฺหสมยํ  นิวาเสตฺวา
ปตฺตจีวรมาทาย  สาวตฺถึ  ปิณฺฑาย  ปาวิสึสุ  ๑  ฯ (ปริยายสุตฺตสทิสํ) ฯ
เอวํวาทิโน     ภิกฺขเว     อญฺญติตฺถิยา     ปริพฺพาชกา     เอวมสฺสุ
วจนียา   ยสฺมึ   อาวุโส   สมเย   ลีนํ   จิตฺตํ   โหติ  กตเมสํ  ตสฺมึ
สมเย   โพชฺฌงฺคานํ   อกาโล   ภาวนาย   ฯ   กตเมสํ  ตสฺมึ  สมเย
โพชฺฌงฺคานํ   กาโล   ภาวนาย   ฯ   ยสฺมึ   ปนาวุโส  สมเย  อุทฺธตํ
จิตฺตํ   โหติ  กตเมสํ  ตสฺมึ  สมเย  โพชฺฌงฺคานํ  อกาโล  ภาวนาย  ฯ
กตเมสํ   ตสฺมึ   สมเย   โพชฺฌงฺคานํ   กาโล   ภาวนายาติ  ฯ  เอวํ
#๑ ม. ยุ. สพฺพตฺถ ปวิสึสุ ฯ
