สตฺต   มุคฺคมตฺติโย   ปาสาณสกฺขรา   อวสิฏฺฐา   สงฺขมฺปิ   น  อุเปนฺติ
อุปนิธมฺปิ   น  อุเปนฺติ  กลภาคมฺปิ  น  อุเปนฺติ  สิเนรุสฺส  ปพฺพตราชสฺส
ปริกฺขีณํ    ปริยาทินฺนํ   อุปนิธาย   สตฺต   มุคฺคมตฺติโย   ปาสาณสกฺขรา
อวสิฏฺฐาติ   ฯ   เอวเมว   โข  ภิกฺขเว  อริยสาวกสฺส  ทิฏฺฐิสมฺปนฺนสฺส
ปุคฺคลสฺส     อภิสเมตาวิโน     เอตเทว     พหุตรํ    ทุกฺขํ    ยทิทํ
ปริกฺขีณํ    ปริยาทินฺนํ    อปฺปมตฺตกํ    อวสิฏฺฐํ   สงฺขมฺปิ   น   อุเปติ
อุปนิธมฺปิ    น   อุเปติ   กลภาคมฺปิ   น   อุเปติ   ปุริมํ   ทุกฺขกฺขนฺธํ๔
ปริกฺขีณํ   ปริยาทินฺนํ   อุปนิธาย   ยทิทํ  สตฺตกฺขตฺตตปรมตา  ฯ  โย  อิทํ
ทุกฺขนฺติ   ยถาภูตํ   ปชานาติ   ฯเปฯ   อยํ  ทุกฺขนิโรธคามินี  ปฏิปทาติ
ยถาภูตํ  ปชานาติ  ฯ  ตสฺมา  ติห  ภิกฺขเว  อิทํ  ทุกฺขนฺติ โยโค กรณีโย
ฯเปฯ อยํ ทุกฺขนิโรธคามินี ปฏิปทาติ โยโค กรณีโยติ ฯ
			ปปาตวคฺโค ปญฺจโม ฯ
			    ตสฺสุทฺทานํ
	  จินฺตา ปปาโต ปริฬาโห      กูฏํ วาลนฺธการินํ ๑
	  ฉิคฺคเฬน จ เทฺว วุตฺตา      สิเนรุ อปเร ทุเวติ ฯ
		      ___________________
#๑ สี. กุฏงฺคลนฺธการินํ ฯ ม. กูฏํ วาลนฺธกาโร จ ฯ ยุ. กุฏาคารนฺธการินํ ฯ
