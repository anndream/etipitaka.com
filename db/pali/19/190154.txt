     [๕๕๙]   กตโม   จ   ภิกฺขเว   ปริยาโย  ยํ  ปริยายํ  อาคมฺม
สตฺต โพชฺฌงฺคา จตุทฺทส โหนฺติ ฯ
     [๕๖๐]  ยทปิ  ภิกฺขเว  อชฺฌตฺตํ  ธมฺเมสุ สติ ตทปิ สติสมฺโพชฺฌงฺโค
ยทปิ      พหิทฺธา     ธมฺเมสุ     สติ     ตทปิ     สติสมฺโพชฺฌงฺโค
สติสมฺโพชฺฌงฺโคติ      อิติ      หิทํ     อุทฺเทสํ     อาคจฺฉติ     ฯ
ตทมินาเปตํ ปริยาเยน ทฺวยํ โหติ ฯ
     [๕๖๑]   ยทปิ   ภิกฺขเว   อชฺฌตฺตํ   ธมฺเมสุ   ปญฺญาย  ปวิจินติ
ปริจรติ     ปริวีมํสมาปชฺชติ     ตทปิ    ธมฺมวิจยสมฺโพชฺฌงฺโค    ยทปิ
พหิทฺธา    ธมฺเมสุ    ปญฺญาย    ปวิจินติ    ปริจรติ   ปริวีมํสมาปชฺชติ
ตทปิ     ธมฺมวิจยสมฺโพชฺฌงฺโค    ธมฺมวิจยสมฺโพชฺฌงฺโคติ    อิติ    หิทํ
อุทฺเทสํ อาคจฺฉติ ฯ ตทมินาเปตํ ปริยาเยน ทฺวยํ โหติ ฯ
     [๕๖๒]   ยทปิ   ภิกฺขเว   กายิกํ  วิริยํ  ตทปิ  วิริยสมฺโพชฺฌงฺโค
ยทปิ    เจตสิกํ   วิริยํ   ตทปิ   วิริยสมฺโพชฺฌงฺโค   วิริยสมฺโพชฺฌงฺโคติ
อิติ หิทํ อุทฺเทสํ อาคจฺฉติ ฯ ตทมินาเปตํ ปริยาเยน ทฺวยํ โหติ ฯ
     [๕๖๓]  ยทปิ  ภิกฺขเว  สวิตกฺกสวิจารา  ปีติ ตทปิ ปีติสมฺโพชฺฌงฺโค
ยทปิ       อวิตกฺกาวิจารา      ปีติ      ตทปิ      ปีติสมฺโพชฺฌงฺโค
ปีติสมฺโพชฺฌงฺโคติ    อิติ   หิทํ   อุทฺเทสํ   อาคจฺฉติ   ฯ   ตทมินาเปตํ
ปริยาเยน ทฺวยํ โหติ ฯ
     [๕๖๔]   ยทปิ  ภิกฺขเว  กายปฺปสฺสทฺธิ  ตทปิ  ปสฺสทฺธิสมฺโพชฺฌงฺโค
ยทปิ   จิตฺตปฺปสฺสทฺธิ   ตทปิ   ปสฺสทฺธิสมฺโพชฺฌงฺโค  ปสฺสทฺธิ-
