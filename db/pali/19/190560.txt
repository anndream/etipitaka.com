อภิญฺญาย   สมฺโพธาย   นิพฺพานาย   สํวตฺตติ   ฯ  ตสฺมา  ติห  ภิกฺขเว
อิทํ   ทุกฺขนฺติ   โยโค  กรณีโย  ฯเปฯ  อยํ  ทุกฺขนิโรธคามินี  ปฏิปทาติ
โยโค กรณีโยติ ฯ
     [๑๗๒๘]  เอกํ  สมยํ  ภควา  ราชคเห วิหรติ คิชฺฌกูเฏ ปพฺพเต ฯ
อถ  โข  ภควา  ภิกฺขู  อามนฺเตสิ  อายาม  ภิกฺขเว  เยน  ปฏิภาณกูโฏ
เตนุปสงฺกมิสฺสาม   ทิวาวิหารายาติ   ฯ  เอวํ  ภนฺเตติ  โข  เต  ภิกฺขู
ภควโต   ปจฺจสฺโสสุํ   ฯ   อถ   โข  ภควา  สมฺพหุเลหิ  ภิกฺขูหิ  สทฺธึ
เยน   ปฏิภาณกูโฏ   เตนุปสงฺกมิ   ฯ   อทฺทสา   โข  อญฺญตโร  ภิกฺขุ
ปฏิภาณกูเฏ    มหนฺตํ   ปปาตํ   ทิสฺวาน   ภควนฺตํ   เอตทโวจ   มหา
วตายํ   ภนฺเต  ปปาโต  สุมหา  วตายํ  ๑  ภนฺเต  ปปาโต  อตฺถิ  นุ
โข    ภนฺเต   อิมมฺหา   ปปาตา   อญฺโญ   ปปาโต   มหนฺตตโร   จ
ภยานกตโร   จาติ  ฯ  อตฺถิ  โข  ภิกฺขุ  ๒  อิมมฺหา  ปปาตา  อญฺโญ
ปปาโต   มหนฺตตโร  จ  ภยานกตโร  จาติ  ฯ  กตโม  จ  ๓  ภนฺเต
อิมมฺหา ปปาตา อญฺโญ ปปาโต มหนฺตตโร จ ภยานกตโร จาติ ฯ
     [๑๗๒๙]   เย   หิ  เกจิ  ภิกฺขเว  สมณา  วา  พฺราหฺมณา  วา
อิทํ    ทุกฺขนฺติ   ยถาภูตํ   นปฺปชานนฺติ   อยํ   ทุกฺขสมุทโยติ   ยถาภูตํ
นปฺปชานนฺติ     อยํ    ทุกฺขนิโรโธติ    ยถาภูตํ    นปฺปชานนฺติ    อยํ
ทุกฺขนิโรธคามินี  ปฏิปทาติ  ยถาภูตํ  นปฺปชานนฺติ  ฯ  เต  ชาติ-
สํวตฺตนิเกสุ  สงฺขาเรสุ   อภิรมนฺติ     ชราสํวตฺตนิเกสุ    สงฺขาเรสุ
#๑ ม. ยุ. สุภยานโก ฯ ๒ ยุ. ภิกฺขเว ฯ ๓ ม. ยุ. ปน ฯ
