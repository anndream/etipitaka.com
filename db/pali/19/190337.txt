วิภชนฺติ   อุตฺตานีกโรนฺติ   อุปฺปนฺนํ   ปรปฺปวาทํ   สหธมฺเมน   สุนิคฺ-
คหิตํ  นิคฺคเหตฺวา    สปฺปาฏิหาริยํ    ธมฺมํ    เทเสนฺติ   ฯ   ปรินิพฺพาตุทานิ
ภนฺเต    ภควา    ปรินิพฺพาตุ    สุคโต   ปรินิพฺพานกาโลทานิ   ภนฺเต
ภควโต ฯ
     [๑๑๓๒]   ภาสิตา   โข   ปเนสา   ภนฺเต  ภควตา  วาจา  น
ตาวาหํ   ปาปิม   ปรินิพฺพายิสฺสามิ   ยาว   เม   อิทํ   พฺรหฺมจริยํ  น
อิทฺธญฺเจว    ภวิสฺสติ    ผีตญฺจ   วิตฺถาริตํ   พาหุชญฺญํ   ปุถุภูตํ   ยาว
เทวมนุสฺเสหิ   สุปฺปกาสิตนฺติ   ฯ   ตยิทํ   ภนฺเต   ภควโต  พฺรหฺมจริยํ
อิทฺธญฺเจว   ผีตญฺจ   วิตฺถาริตํ   พาหุชญฺญํ   ปุถุภูตํ  ยาว  เทวมนุสฺเสหิ
สุปฺปกาสิตํ   ฯ   ปรินิพฺพาตุทานิ   ภนฺเต   ภควา   ปรินิพฺพาตุ   สุคโต
ปรินิพฺพานกาโลทานิ ภนฺเต ภควโตติ ฯ
     [๑๑๓๓]  เอวํ วุตฺเต ภควา มารํ ปาปิมนฺตํ เอตทโวจ อปฺโปสฺสุกฺโก
ตฺวํ    ปาปิม    โหหิ    น   จิรํ   ตถาคตสฺส   ปรินิพฺพานํ   ภวิสฺสติ
อิโต ติณฺณํ มาสานํ อจฺจเยน ตถาคโต ปรินิพฺพายิสฺสตีติ ฯ
     [๑๑๓๔]   อถ  โข  ภควา  ปาวาเล  เจติเย  สโต  สมฺปชาโน
อายุสงฺขารํ   โอสฺสชฺชิ   ฯ  โอสฺสฏฺเฐ  จ  ๑  ภควตา  อายุสงฺขาเร
มหาภูมิจาโล อโหสิ ภึสนโก โลมหํโส เทวทุนฺทุภิโย จ ผลึสุ ฯ
     [๑๑๓๕]  อถ  โข  ภควา  เอตมตฺถํ  วิทิตฺวา  ตายํ  เวลายํ อิมํ
อุทานํ อุทาเนสิ
#๑ ยุ. ปน ฯ
