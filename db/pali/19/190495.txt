พุทฺโธ   ภควาติ   ฯ  อิทํ  ปฐมํ  เทวานํ  เทวปทํ  อวิสุทฺธานํ  สตฺตานํ
วิสุทฺธิยา  อปริโยทาตานํ  สตฺตานํ  ปริโยทปนาย  ฯ  ปุน  จปรํ  ภิกฺขเว
อริยสาวโก   ธมฺเม  สงฺเฆ  ฯ  อริยกนฺเตหิ  สีเลหิ  สมนฺนาคโต  โหติ
อกฺขณฺเฑหิ   ฯเปฯ  สมาธิสํวตฺตนิเกหิ  ฯ  อิทํ  จตุตฺถํ  เทวานํ  เทวปทํ
อวิสุทฺธานํ  สตฺตานํ  วิสุทฺธิยา  อปริโยทาตานํ  สตฺตานํ  ปริโยทปนาย  ฯ
อิมานิ   โข  ภิกฺขเว  จตฺตาริ  เทวานํ  เทวปทานิ  อวิสุทฺธานํ  สตฺตานํ
วิสุทฺธิยา อปริโยทาตานํ สตฺตานํ ปริโยทปนายาติ ฯ
     [๑๕๘๘]   จตฺตารีมานิ   ภิกฺขเว  เทวานํ  เทวปทานิ  อวิสุทฺธานํ
สตฺตานํ   วิสุทฺธิยา   อปริโยทาตานํ  สตฺตานํ  ปริโยทปนาย  ฯ  กตมานิ
จตฺตาริ  ฯ  อิธ  ภิกฺขเว อริยสาวโก พุทฺเธ อเวจฺจปฺปสาเทน สมนฺนาคโต
โหติ    อิติปิ   โส   ภควา   ฯเปฯ   สตฺถา   เทวมนุสฺสานํ   พุทฺโธ
ภควาติ  ฯ  โส  อิติ  ปฏิสญฺจิกฺขติ  กึ  นุ  โข  เทวานํ  เทวปทนฺติ  ฯ
โส   เอวํ   ปชานาติ  อพฺยาปชฺฌปรเม  ขฺวาหํ  เอตรหิ  เทเว  สุณามิ
น  ๑  โข  ปนาหํ  กญฺจิ  ๒  พฺยาพาเธมิ  ตสํ วา ถาวรํ วา อทฺธาหํ
เทวปทธมฺมสมนฺนาคโต   วิหรามีติ   ฯ   อิทํ   ปฐมํ   เทวานํ  เทวปทํ
อวิสุทฺธานํ      สตฺตานํ      วิสุทฺธิยา     อปริโยทาตานํ     สตฺตานํ
ปริโยทปนาย   ฯ   ปุน  จปรํ  ภิกฺขเว  อริยสาวโก  ธมฺเม  สงฺเฆ  ฯ
อริยกนฺเตหิ  สีเลหิ สมนฺนาคโต โหติ อกฺขณฺเฑหิ ฯเปฯ สมาธิ-
สํวตฺตนิเกหิ ฯ  โส    อิติ    ปฏิสญฺจิกฺขติ   กึ   นุ   โข   เทวานํ   เทว-
ปทนฺติ   ฯ  โส     เอวํ     ปชานาติ     อพฺยาปชฺฌปรเม     ขฺวาหํ    เอตรหิ
#๑ ม. ยุ. น จ โข ... ฯ ๒ ม. ยุ. กิญฺจิ ฯ เอวมุปริปิ ฯ
