อสฺสสิสฺสามีติ       ปชานามิ      ปฏินิสฺสคฺคานุปสฺสี      ปสฺสสิสฺสามีติ
ปชานามิ ฯ
     [๑๓๗๖]  ยญฺหิ  ตํ  ภิกฺขเว  สมฺมา  วทมาโน วเทยฺย อริยวิหาโร
อิติปิ    พฺรหฺมวิหาโร    อิติปิ   ตถาคตวิหาโร   อิติปิ   อานาปานสฺสติ
สมาธึ   สมฺมา   วทมาโน   วเทยฺย   อริยวิหาโร  อิติปิ  พฺรหฺมวิหาโร
อิติปิ   ตถาคตวิหาโร   อิติปิ   ฯ   เย   เต  ภิกฺขเว  ภิกฺขู  เสกฺขา
อปฺปตฺตมานสา    อนุตฺตรํ    โยคกฺเขมํ   ปตฺถยมานา   วิหรนฺติ   เตสํ
อานาปานสฺสติสมาธิ ภาวิโต พหุลีกโต อาสวานํ ขยาย สํวตฺตติ ฯ
     [๑๓๗๗]  เย  จ  โข  เต  ภิกฺขเว  ภิกฺขู   อรหนฺโต  ขีณาสวา
วุสิตวนฺโต  กตกรณียา  โอหิตภารา  อนุปฺปตฺตสทตฺถา  ปริกฺขีณภวสญฺโญชนา
สมฺมทญฺญา         วิมุตฺตา         เตสํ        อานาปานสฺสติสมาธิ
ภาวิโต    พหุลีกโต   ทิฏฺเฐว   ธมฺเม   สุขวิหาราย   เจว   สํวตฺตติ
สติสมฺปชญฺญาย จ ฯ
     [๑๓๗๘]  ยญฺหิ  ตํ  ภิกฺขเว  สมฺมา  วทมาโน วเทยฺย อริยวิหาโร
อิติปิ   พฺรหฺมวิหาโร   อิติปิ   ตถาคตวิหาโร  อิติปิ  อานาปานสฺสติสมาธึ
สมฺมา    วทมาโน    วเทยฺย    อริยวิหาโร    อิติปิ    พฺรหฺมวิหาโร
อิติปิ ตถาคตวิหาโร อิติปีติ ฯ
     [๑๓๗๙]  อิมินา  โข  เอตํ  อาวุโส มหานาม ปริยาเยน เวทิตพฺพํ
ยถา อญฺโญ จ ๑ เสกฺโข วิหาโร อญฺโญ ตถาคตวิหาโรติ ฯ
     [๑๓๘๐]  สาวตฺถิยํ  ฯ  อถ  โข  อายสฺมา  อานนฺโท เยน ภควา
#๑ ม. ยุ. ว ฯ
