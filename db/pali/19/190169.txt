สมเย    ยถาภูตํ   นปฺปชานาติ   น   ปสฺสติ   ทีฆรตฺตํ   สชฺฌายกตาปิ
มนฺตา นปฺปฏิภนฺติ ปเคว อสชฺฌายกตา ฯ
     [๖๐๘]   เสยฺยถาปิ   พฺราหฺมณ  อุทปตฺโต  เสวาลปณกปริโยนทฺโธ
ตตฺถ    จกฺขุมา   ปุริโส   สกํ   มุขนิมิตฺตํ   ปจฺจเวกฺขมาโน   ยถาภูตํ
นปฺปชาเนยฺย    น    ปสฺเสยฺย    ฯ    เอวเมว    โข    พฺราหฺมณ
ยสฺมึ   สมเย   ถีนมิทฺธปริยุฏฺฐิเตน   เจตสา   วิหรติ   ถีนมิทฺธปเรเตน
อุปฺปนฺนสฺส    จ    ถีนมิทฺธสฺส    นิสฺสรณํ   ยถาภูตํ   นปฺปชานาติ   น
ปสฺสติ    อตฺตตฺถมฺปิ    ตสฺมึ    สมเย    ยถาภูตํ    นปฺปชานาติ   น
ปสฺสติ    ปรตฺถมฺปิ    ฯเปฯ    อุภยตฺถมฺปิ    ตสฺมึ   สมเย   ยถาภูตํ
นปฺปชานาติ   น   ปสฺสติ   ทีฆรตฺตํ   สชฺฌายกตาปิ   มนฺตา  นปฺปฏิภนฺติ
ปเคว อสชฺฌายกตา ฯ
     [๖๐๙]  ปุน  จปรํ  พฺราหฺมณ ยสฺมึ สมเย อุทฺธจฺจกุกฺกุจฺจปริยุฏฺฐิเตน
เจตสา        วิหรติ        อุทฺธจฺจกุกฺกุจฺจปเรเตน       อุปฺปนฺนสฺส
จ    อุทฺธจฺจกุกฺกุจฺจสฺส   นิสฺสรณํ   ยถาภูตํ   นปฺปชานาติ   น   ปสฺสติ
อตฺตตฺถมฺปิ   ตสฺมึ   สมเย   ยถาภูตํ  นปฺปชานาติ  น  ปสฺสติ  ปรตฺถมฺปิ
ฯเปฯ   อุภยตฺถมฺปิ   ตสฺมึ   สมเย   ยถาภูตํ   นปฺปชานาติ  น  ปสฺสติ
ทีฆรตฺตํ สชฺฌายกตาปิ มนฺตา นปฺปฏิภนฺติ ปเคว อสชฺฌายกตา ฯ
     [๖๑๐]  เสยฺยถาปิ  พฺราหฺมณ อุทปตฺโต วาเตริโต จลิโต ภงฺโค ๑
อูมิชาโต   ตตฺถ   จกฺขุมา   ปุริโส   สกํ   มุขนิมิตฺตํ   ปจฺจเวกฺขมาโน
#๑ ม. ยุ. ภนฺโต ฯ
