นิโรธนิสฺสิตํ    โวสฺสคฺคปริณามึ    ฯ    เอวํ    โข   ภิกฺขเว   ภิกฺขุ
สีลํ   นิสฺสาย   สีเล   ปติฏฺฐาย   อริยํ   อฏฺฐงฺคิกํ   มคฺคํ  ภาเวนฺโต
อริยํ   อฏฺฐงฺคิกํ   มคฺคํ   พหุลีกโรนฺโต  มหนฺตตฺตํ  เวปุลฺลตฺตํ  ปาปุณาติ
ธมฺเมสูติ ฯ
     [๒๗๖]  สาวตฺถีนิทานํ  ฯ  เสยฺยถาปิ  ภิกฺขเว  รุกฺโข ปาจีนนินฺโน
ปาจีนโปโณ   ปาจีนปพฺภาโร   โส   มูลจฺฉินฺเท   ๑  กเต  ปปเตสฺสติ
เยน  [๒]  นินฺโน  เยน โปโณ เยน ปพฺภาโรติ ฯ เอวเมว โข ภิกฺขเว
ภิกฺขุ  อริยํ  อฏฺฐงฺคิกํ  มคฺคํ  ภาเวนฺโต อริยํ อฏฺฐงฺคิกํ มคฺคํ พหุลีกโรนฺโต
นิพฺพานนินฺโน โหติ นิพฺพานโปโณ นิพฺพานปพฺภาโร ฯ
     [๒๗๗]  กถญฺจ  ภิกฺขเว  ภิกฺขุ  อริยํ  อฏฺฐงฺคิกํ  มคฺคํ  ภาเวนฺโต
อริยํ   อฏฺฐงฺคิกํ  มคฺคํ  พหุลีกโรนฺโต  นิพฺพานนินฺโน  โหติ  นิพฺพานโปโณ
นิพฺพานปพฺภาโร    ฯ    อิธ    ภิกฺขเว   ภิกฺขุ   สมฺมาทิฏฺฐึ   ภาเวติ
วิเวกนิสฺสิตํ    วิราคนิสฺสิตํ    นิโรธนิสฺสิตํ    โวสฺสคฺคปริณามึ    ฯเปฯ
สมฺมาสมาธึ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามึ ฯ
เอวํ    โข    ภิกฺขเว   ภิกฺขุ   อริยํ   อฏฺฐงฺคิกํ   มคฺคํ   ภาเวนฺโต
อริยํ   อฏฺฐงฺคิกํ  มคฺคํ  พหุลีกโรนฺโต  นิพฺพานนินฺโน  โหติ  นิพฺพานโปโณ
นิพฺพานปพฺภาโรติ ฯ
     [๒๗๘]   สาวตฺถีนิทานํ  ฯ  เสยฺยถาปิ  ภิกฺขเว  กุมฺโภ  นิกฺกุชฺโช
วมเตว   อุทกํ   โน   ปจฺจาวมติ  เอวเมว  โข  ภิกฺขเว  ภิกฺขุ  อริยํ
อฏฺฐงฺคิกํ   มคฺคํ   ภาเวนฺโต   อริยํ   อฏฺฐงฺคิกํ   มคฺคํ   พหุลีกโรนฺโต
#๑ ม. มูลจฺฉินฺโน กตเมน ปปเตยฺยาติ ฯ ยุ. มูเล ฉินฺโน กตเมน ปปาเตน ปปเตยฺยาติ ฯ
#๒ ม. ยุ. ภนฺเต ฯ
