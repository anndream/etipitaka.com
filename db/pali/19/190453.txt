     [๑๔๘๓]   ตํ   โข   ปเนตํ  ภิกฺขเว  พฺราหฺมณานํ  พาลคมนเมตํ
มูฬฺหคมนเมตํ   น   นิพฺพิทาย  น  วิราคาย  น  นิโรธาย  น  อุปสมาย
น   อภิญฺญาย   น   สมฺโพธาย   น   นิพฺพานาย   สํวตฺตติ  ฯ  อหญฺจ
โข   ภิกฺขเว   อริยสฺส  วินเย  อุทยคามินึ  ปฏิปทํ  ปญฺญเปมิ  ๑  ยา
เอกนฺตนิพฺพิทาย   วิราคาย   นิโรธาย   อุปสมาย  อภิญฺญาย  สมฺโพธาย
นิพฺพานาย สํวตฺตติ ฯ
     [๑๔๘๔]   กตมา   จ   สา   ภิกฺขเว  อุทยคามินี  ปฏิปทา  ยา
เอกนฺตนิพฺพิทาย    ฯเปฯ    นิพฺพานาย   สํวตฺตติ   ฯ   อิธ   ภิกฺขเว
อริยสาวโก   พุทฺเธ   อเวจฺจปฺปสาเทน   สมนฺนาคโต  โหติ  อิติปิ  โส
ภควา   ฯเปฯ   สตฺถา   เทวมนุสฺสานํ   พุทฺโธ   ภควาติ   ฯ  ธมฺเม
สงฺเฆ   ฯ   อริยกนฺเตหิ  สีเลหิ  สมนฺนาคโต  โหติ  อกฺขณฺเฑหิ  ฯเปฯ
สมาธิสํวตฺตนิเกหิ   ฯ  อยํ  โข  สา  ภิกฺขเว  อุทยคามินี  ปฏิปทา  ยา
เอกนฺตนิพฺพิทาย   วิราคาย   นิโรธาย   อุปสมาย  อภิญฺญาย  สมฺโพธาย
นิพฺพานาย สํวตฺตตีติ ฯ
     [๑๔๘๕]   เอกํ   สมยํ   อายสฺมา  จ  สารีปุตฺโต  อายสฺมา  จ
อานนฺโท   สาวตฺถิยํ   วิหรนฺติ   เชตวเน  อนาถปิณฺฑิกสฺส  อาราเม  ฯ
อถ   โข   อายสฺมา   สารีปุตฺโต   สายณฺหสมยํ   ปฏิสลฺลานา  วุฏฺฐิโต
เยน    อายสฺมา   อานนฺโท   เตนุปสงฺกมิ   อุปสงฺกมิตฺวา   อายสฺมตา
อานนฺเทน   สทฺธึ   สมฺโมทิ   สมฺโมทนียํ   กถํ  สาราณียํ  วีติสาเรตฺวา
เอกมนฺตํ   นิสีทิ   ฯ   เอกมนฺตํ   นิสินฺโน   โข  อายสฺมา  สารีปุตฺโต
#๑ ม. ยุ. ปญฺญาเปมิ ฯ
