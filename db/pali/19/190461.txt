อถ  โข  สมฺพหุลา  ตาวตึสกายิกา  เทวตาโย  เยน ภควา เตนุปสงฺกมึสุ
อุปสงฺกมิตฺวา     ภควนฺตํ    อภิวาเทตฺวา    เอกมนฺตํ    อฏฺฐํสุ    ฯ
เอกมนฺตํ ฐิตา โข ตา เทวตาโย ภควา เอตทโวจ
    [๑๕๐๕]    สาธุ    โข    อาวุโส    พุทฺเธ   อเวจฺจปฺปสาเทน
สมนฺนาคมนํ   โหติ   อิติปิ   โส   ภควา  ฯเปฯ  สตฺถา  เทวมนุสฺสานํ
พุทฺโธ   ภควาติ   ฯ   พุทฺเธ   อเวจฺจปฺปสาเทน  สมนฺนาคมนเหตุ  โข
อาวุโส   เอวมิเธกจฺเจ   สตฺตา   โสตาปนฺนา   อวินิปาตธมฺมา  นิยตา
สมฺโพธิปรายนา  ฯ  สาธุ  โข  อาวุโส  ธมฺเม  สงฺเฆ  ฯ  อริยกนฺเตหิ
สีเลหิ   สมนฺนาคมนํ   โหติ   อกฺขณฺเฑหิ   ฯเปฯ  สมาธิสํวตฺตนิเกหิ  ฯ
อริยกนฺเตหิ   สีเลหิ   สมนฺนาคมนเหตุ   โข   อาวุโส   เอวมิเธกจฺเจ
สตฺตา โสตาปนฺนา อวินิปาตธมฺมา นิยตา สมฺโพธิปรายนาติ ฯ
    [๑๕๐๖]  สาธุ  โข  มาริส  พุทฺเธ  อเวจฺจปฺปสาเทน  สมนฺนาคมนํ
โหติ    อิติปิ   โส   ภควา   ฯเปฯ   สตฺถา   เทวมนุสฺสานํ   พุทฺโธ
ภควาติ   ฯ   พุทฺเธ   อเวจฺจปฺปสาเทน   สมนฺนาคมนเหตุ  โข  มาริส
เอวมยํ   ปชา  โสตาปนฺนา  อวินิปาตธมฺมา  นิยตา  สมฺโพธิปรายนา  ฯ
สาธุ   โข  มาริส  ธมฺเม  สงฺเฆ  ฯ  อริยกนฺเตหิ  สีเลหิ  สมนฺนาคมนํ
โหติ   อกฺขณฺเฑหิ   ฯเปฯ   สมาธิสํวตฺตนิเกหิ   ฯ  อริยกนฺเตหิ  สีเลหิ
สมนฺนาคมนเหตุ  โข  มาริส  เอวมยํ  ปชา  โสตาปนฺนา  อวินิปาตธมฺมา
นิยตา สมฺโพธิปรายนาติ ฯ
		    ราชการามวคฺโค ทุติโย ฯ
