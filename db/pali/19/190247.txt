     [๘๒๑]   เอกายนฺวายํ  มคฺโค  สตฺตานํ  วิสุทฺธิยา  โสกปริเทวานํ
สมติกฺกมาย     ทุกฺขโทมนสฺสานํ    อตฺถงฺคมาย    ญายสฺส    อธิคมาย
นิพฺพานสฺส   สจฺฉิกิริยาย   ยทิทํ   จตฺตาโร   สติปฏฺฐานา   ฯ   กตเม
จตฺตาโร   ฯ   กาเย  วา  ภิกฺขุ  กายานุปสฺสี  วิหเรยฺย  ฯ  เวทนาสุ
วา   ภิกฺขุ  เวทนานุปสฺสี  วิหเรยฺย  ฯ  จิตฺเต  วา  ภิกฺขุ  จิตฺตานุปสฺสี
วิหเรยฺย   ฯ   ธมฺเมสุ   วา   ภิกฺขุ   ธมฺมานุปสฺสี  วิหเรยฺย  อาตาปี
สมฺปชาโน   สติมา   วิเนยฺย  โลเก  อภิชฺฌาโทมนสฺสํ  ฯ  เอกายนฺวายํ
มคฺโค      สตฺตานํ      วิสุทฺธิยา     โสกปริเทวานํ     สมติกฺกมาย
ทุกฺขโทมนสฺสานํ     อตฺถงฺคมาย     ญายสฺส    อธิคมาย    นิพฺพานสฺส
สจฺฉิกิริยาย ยทิทํ จตฺตาโร สติปฏฺฐานา ๑ ฯ
     [๘๒๒]   อถ   โข   ภิกฺขเว   พฺรหฺมา   สหมฺปติ  มม  เจตสาn
เจโตปริวิตกฺกมญฺญาย    เสยฺยถาปิ   นาม   พลวา   ปุริโส   สมฺมิญฺชิตํ
วา   พาหํ   ปสาเรยฺย   ปสาริตํ   วา   พาหํ  สมฺมิญฺเชยฺย  เอวเมว
พฺรหฺมโลเก   อนฺตรหิโต  มม  ปุรโต  ปาตุรโหสิ  ฯ  อถ  โข  ภิกฺขเว
พฺรหฺมา   สหมฺปติ   เอกํสํ   อุตฺตราสงฺคํ   กริตฺวา   เยนาหํ  เตนญฺชลึ
ปณาเมตฺวา มํ เอตทโวจ
     [๘๒๓]   เอวเมตํ  ภควา  เอวเมตํ  สุคต  เอกายนฺวายํ  ภนฺเต
มคฺโค      สตฺตานํ      วิสุทฺธิยา     โสกปริเทวานํ     สมติกฺกมาย
ทุกฺขโทมนสฺสานํ     อตฺถงฺคมาย     ญายสฺส    อธิคมาย    นิพฺพานสฺส
สจฺฉิกิริยาย   ยทิทํ   จตฺตาโร   สติปฏฺฐานา   ฯ  กตเม  จตฺตาโร  ฯ
#๑ ม. ยุ. อิติสทฺโท อตฺถิ ฯ
