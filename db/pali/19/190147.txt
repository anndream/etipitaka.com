    [๕๓๖]  โก  จ  ภิกฺขเว  อนาหาโร  อนุปฺปนฺนสฺส  วา พฺยาปาทสฺส
อุปฺปาทาย   อุปฺปนฺนสฺส   วา  พฺยาปาทสฺส  ภิยฺโยภาวาย  เวปุลฺลาย  ฯ
อตฺถิ  ภิกฺขเว  เจโตวิมุตฺติ  ตตฺถ  โยนิโสมนสิการพหุลีกาโร อยมนาหาโร
อนุปฺปนฺนสฺส      วา      พฺยาปาทสฺส      อุปฺปาทาย     อุปฺปนฺนสฺส
วา พฺยาปาทสฺส ภิยฺโยภาวาย เวปุลฺลาย ฯ
    [๕๓๗]  โก  จ  ภิกฺขเว  อนาหาโร  อนุปฺปนฺนสฺส  วา  ถีนมิทฺธสฺส
อุปฺปาทาย   อุปฺปนฺนสฺส   วา   ถีนมิทฺธสฺส  ภิยฺโยภาวาย  เวปุลฺลาย  ฯ
อตฺถิ     ภิกฺขเว     อารภธาตุ    นิกฺกมธาตุ    ปรกฺกมธาตุ    ตตฺถ
โยนิโสมนสิการพหุลีกาโร   อยมนาหาโร   อนุปฺปนฺนสฺส   วา  ถีนมิทฺธสฺส
อุปฺปาทาย อุปฺปนฺนสฺส วา ถีนมิทฺธสฺส ภิยฺโยภาวาย เวปุลฺลาย ฯ
    [๕๓๘]  โก  จ ภิกฺขเว อนาหาโร อนุปฺปนฺนสฺส วา อุทฺธจฺจกุกฺกุจฺจสฺส
อุปฺปาทาย     อุปฺปนฺนสฺส     วา    อุทฺธจฺจกุกฺกุจฺจสฺส    ภิยฺโยภาวาย
เวปุลฺลาย     ฯ     อตฺถิ    ภิกฺขเว    เจตโส    วูปสโม    ตตฺถ
โยนิโสมนสิการพหุลีกาโร  อยมนาหาโร  อนุปฺปนฺนสฺส วา อุทฺธจฺจกุกฺกุจฺจสฺส
อุปฺปาทาย     อุปฺปนฺนสฺส     วา    อุทฺธจฺจกุกฺกุจฺจสฺส    ภิยฺโยภาวาย
เวปุลฺลาย ฯ
    [๕๓๙]  โก  จ  ภิกฺขเว  อนาหาโร  อนุปฺปนฺนาย  วา  วิจิกิจฺฉาย
อุปฺปาทาย   อุปฺปนฺนาย   วา   วิจิกิจฺฉาย  ภิยฺโยภาวาย  เวปุลฺลาย  ฯ
อตฺถิ   ภิกฺขเว  กุสลากุสลา  ธมฺมา  สาวชฺชานวชฺชา  ธมฺมา  หีนปฺปณีตา
ธมฺมา   กณฺหสุกฺกสปฺปฏิภาคา   ธมฺมา   ตตฺถ   โยนิโส-
