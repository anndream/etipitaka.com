นิเวเสตพฺพา  ปติฏฺฐาเปตพฺพา  ฯ  กตเมสํ  จตุนฺนํ ฯ ทุกฺขสฺส อริยสจฺจสฺส
ทุกฺขสมุทยสฺส       อริยสจฺจสฺส       ทุกฺขนิโรธสฺส       อริยสจฺจสฺส
ทุกฺขนิโรธคามินีปฏิปทาย   อริยสจฺจสฺส   ฯ   เย   หิ   เกจิ   ภิกฺขเว
อนุกมฺเปยฺยาถ   เย   จ   โสตพฺพํ   มญฺเญยฺยุํ   มิตฺตา   วา  อมจฺจา
วา   ญาตี   วา   สาโลหิตา   วา  ฯเปฯ  เต  โว  ภิกฺขเว  อิเมสํ
จตุนฺนํ   อริยสจฺจานํ   ยถาภูตํ  อภิสมยาย  สมาทเปตพฺพา  นิเวเสตพฺพา
ปติฏฺฐาเปตพฺพา   ฯ   ตสฺมา   ติห   ภิกฺขเว   อิทํ   ทุกฺขนฺติ   โยโค
กรณีโย ฯเปฯ อยํ ทุกฺขนิโรธคามินี ปฏิปทาติ โยโค กรณีโยติ ฯ
     [๑๗๐๗]  จตฺตารีมานิ  ภิกฺขเว  อริยสจฺจานิ  ฯ กตมานิ จตฺตาริ ฯ
ทุกฺขํ    อริยสจฺจํ    ทุกฺขสมุทโย    อริยสจฺจํ   ทุกฺขนิโรโธ   อริยสจฺจํ
ทุกฺขนิโรธคามินีปฏิปทา   อริยสจฺจํ   ฯ   อิมานิ   โข  ภิกฺขเว  จตฺตาริ
อริยสจฺจานิ    ตถานิ    อวิตถานิ   อนญฺญถานิ   ตสฺมา   อริยสจฺจานีติ
วุจฺจนฺติ   ฯ   ตสฺมา   ติห   ภิกฺขเว   อิทํ   ทุกฺขนฺติ  โยโค  กรณีโย
ฯเปฯ อยํ ทุกฺขนิโรธคามินี ปฏิปทาติ โยโค กรณีโยติ ฯ
     [๑๗๐๘]  จตฺตารีมานิ  ภิกฺขเว  อริยสจฺจานิ  ฯ กตมานิ จตฺตาริ ฯ
ทุกฺขํ    อริยสจฺจํ    ทุกฺขสมุทโย    อริยสจฺจํ   ทุกฺขนิโรโธ   อริยสจฺจํ
ทุกฺขนิโรธคามินีปฏิปทา    อริยสจฺจํ   ฯ   สเทวเก   โลเก   สมารเก
สพฺรหฺมเก    สสฺสมณพฺราหฺมณิยา    ปชาย    สเทวมนุสฺสาย   ตถาคโต
อริโย   ตสฺมา   อริยสจฺจานีติ   วุจฺจนฺติ  ฯ  ตสฺมา  ติห  ภิกฺขเว  อิทํ
ทุกฺขนฺติ   โยโค   กรณีโย   ฯเปฯ   อยํ   ทุกฺขนิโรธคามินี   ปฏิปทาติ
