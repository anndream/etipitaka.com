     [๒๖๓]   กถญฺจ   ภิกฺขเว   ภิกฺขุ   อปฺปมตฺโต   อริยํ  อฏฺฐงฺคิกํ
มคฺคํ   ภาเวติ   อริยํ   อฏฺฐงฺคิกํ   มคฺคํ  พหุลีกโรติ  ฯ  อิธ  ภิกฺขเว
ภิกฺขุ    สมฺมาทิฏฺฐึ   ภาเวติ   วิเวกนิสฺสิตํ   วิราคนิสฺสิตํ   นิโรธนิสฺสิตํ
โวสฺสคฺคปริณามึ   ฯเปฯ  สมฺมาสมาธึ  ภาเวติ  วิเวกนิสฺสิตํ  วิราคนิสฺสิตํ
นิโรธนิสฺสิตํ    โวสฺสคฺคปริณามึ    ฯ    เอวํ    โข   ภิกฺขเว   ภิกฺขุ
อปฺปมตฺโต   อริยํ   อฏฺฐงฺคิกํ   มคฺคํ   ภาเวติ   อริยํ  อฏฺฐงฺคิกํ  มคฺคํ
พหุลีกโรตีติ ฯ
				    อปฺปมาทวคฺโค สมตฺโต ฯ
					   ตสฺสุทฺทานํ
			  ตถาคตํ ปทํ กูฏํ            มูลํ สาเรน ๑ วสฺสิกํ
			  ราชา จนฺทิมสุริยา จ        วตฺเถน ทสมํ ปทํ ฯ
				(ยทปิ ตถาคตํ ตทปิ วิตฺถาเรตพฺพํ) ฯ
					  _____________
#๑ ม. ยุ. ... สาโร จ ... ฯ
