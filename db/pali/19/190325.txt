     [๑๑๐๖]   ปญฺจิมานิ   ภิกฺขเว   อุทฺธมฺภาคิยานิ   สญฺโญชนานิ  ฯ
กตมานิ   ปญฺจ   ฯ  รูปราโค  อรูปราโค  มาโน  อุทฺธจฺจํ  อวิชฺชา  ฯ
อิมานิ โข ภิกฺขเว ปญฺจุทฺธมฺภาคิยานิ สญฺโญชนานิ ฯ
     [๑๑๐๗]    อิเมสํ    โข    ภิกฺขเว   ปญฺจนฺนํ   อุทฺธมฺภาคิยานํ
สญฺโญชนานํ    อภิญฺญาย    ปริญฺญาย    ปริกฺขยาย    ปหานาย   ปญฺจ
พลานิ   ภาเวตพฺพานิ   ฯ   กตมานิ   ปญฺจ   ฯ   อิธ  ภิกฺขเว  ภิกฺขุ
สทฺธาพลํ  ภาเวติ ราควินยปริโยสานํ โทสวินยปริโยสานํ โมหวินยปริโยสานํ
ฯเปฯ    ปญฺญาพลํ    ภาเวติ   ราควินยปริโยสานํ   โทสวินยปริโยสานํ
โมหวินยปริโยสานํ     ฯ     อิเมสํ     โข     ภิกฺขเว     ปญฺจนฺนํ
อุทฺธมฺภาคิยานํ     สญฺโญชนานํ     อภิญฺญาย    ปริญฺญาย    ปริกฺขยาย
ปหานาย อิมานิ ปญฺจ พลานิ ภาเวตพฺพานีติ ฯ
				พลสํยุตฺตํ นิฏฺฐิตํ ฯ
				   _________
