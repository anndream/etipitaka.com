ติตฺถิยานํ  ปริพฺพาชกานํ   เอวํ    พฺยากเรยฺยาถ    อตฺถิ   โข   อาวุโส
มคฺโค อตฺถิ ปฏิปทา อนุปาทาปรินิพฺพานายาติ ฯ
     [๑๒๘]   กตโม   จ   ภิกฺขเว   มคฺโค   กตมา   จ   ปฏิปทา
อนุปาทาปรินิพฺพานาย  ฯ  อยเมวาริโย  อฏฺฐงฺคิโก  มคฺโค ฯ เสยฺยถีทํ ฯ
สมฺมาทิฏฺฐิ    ฯเปฯ   สมฺมาสมาธิ   ฯ   อยํ   ภิกฺขเว   มคฺโค   อยํ
ปฏิปทา   อนุปาทาปรินิพฺพานายาติ   ฯ   เอวํ   ปุฏฺฐา  ตุเมฺห  ภิกฺขเว
เตสํ อญฺญติตฺถิยานํ ปริพฺพาชกานํ เอวํ พฺยากเรยฺยาถาติ ฯ
                 อญฺญติตฺถิยวคฺโค ๑ ปญฺจโม ฯ
                        ตสฺสุทฺทานํ
         วิราคสญฺโญชนํ อนุสยํ        อทฺธานอาสวา ขยา
         วิชฺชาวิมุตฺติ ญาณญฺจ         อนุปาทาย อฏฺฐมี ฯ
                        _________
#๑ ม. อญฺญติตฺถิยเปยฺยาลํ ฯ ยุ. อญฺญติตฺถิยเปยฺยาโล ฯ
