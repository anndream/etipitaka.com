สํวตฺตนิกํ   ฯ   พฺยาปาทนีวรณํ  ภิกฺขเว  อนฺธกรณํ  ฯเปฯ  ถีนมิทฺธนีวรณํ
ภิกฺขเว   อนฺธกรณํ   ฯ   อุทฺธจฺจกุกฺกุจฺจนีวรณํ   ภิกฺขเว   อนฺธกรณํ  ฯ
วิจิกิจฺฉานีวรณํ     ภิกฺขเว     อนฺธกรณํ     อจกฺขุกรณํ    อญฺญาณกรณํ
ปญฺญานิโรธิยํ    วิฆาตปกฺขิยํ    อนิพฺพานสํวตฺตนิกํ    ฯ   อิเม   [๑]
ภิกฺขเว    ปญฺจ    นีวรณา    อนฺธกรณา   อจกฺขุกรณา   อญฺญาณกรณา
ปญฺญานิโรธิยา วิฆาตปกฺขิยา อนิพฺพานสํวตฺตนิกา ฯ
    [๕๐๒]   สตฺติเม   ภิกฺขเว   โพชฺฌงฺคา   จกฺขุกรณา   ญาณกรณา
ปญฺญาวุฑฺฒิยา   อวิฆาตปกฺขิยา   นิพฺพานสํวตฺตนิกา   ฯ  กตเม  สตฺต  ฯ
สติสมฺโพชฺฌงฺโค    ภิกฺขเว    จกฺขุกรโณ    ญาณกรโณ    ปญฺญาวุฑฺฒิโย
อวิฆาตปกฺขิโย     นิพฺพานสํวตฺตนิโก     ฯเปฯ    อุเปกฺขาสมฺโพชฺฌงฺโค
ภิกฺขเว     จกฺขุกรโณ    ญาณกรโณ    ปญฺญาวุฑฺฒิโย    อวิฆาตปกฺขิโย
นิพฺพานสํวตฺตนิโก   ฯ  อิเม  โข  ภิกฺขเว  สตฺต  โพชฺฌงฺคา  จกฺขุกรณา
ญาณกรณา ปญฺญาวุฑฺฒิยา อวิฆาตปกฺขิยา นิพฺพานสํวตฺตนิกาติ ฯ
                    นีวรณวคฺโค จตุตฺโถ ฯ
                        ตสฺสุทฺทานํ
         เทฺว กุสลา กิเลโส ๒ จ    เทฺว โยนิโส จ วุฑฺฒิ จ
         อนาวรณา ๓ อปริหานิ      นีวรณาวรณา รุกฺขํ
         นีวรเณน จ เต ทสาติ ฯ
                    __________________
#๑ ม. ยุ. โข ฯ  ๒ ม. ยุ. กิเลสา ฯ  ๓ ม. อาวรณา นีวรณา รุกฺขํ ฯ
#ยุ. อาวรโณ อปริหานิ นีวรณฺญฺจ เต ทสาติ นีวรณวรณรุกฺขํ ฯ
