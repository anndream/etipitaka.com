ภิยฺโยภาวาย เวปุลฺลาย สํวตฺตติ ฯ
     [๔๔๐]   ถีนมิทฺธฏฺฐานิยานํ   ภิกฺขเว  ธมฺมานํ  มนสิการพหุลีการา
อนุปฺปนฺนญฺเจว      ถีนมิทฺธํ      อุปฺปชฺชติ     อุปฺปนฺนญฺจ     ถีนมิทฺธํ
ภิยฺโยภาวาย เวปุลฺลาย สํวตฺตติ ฯ
     [๔๔๑]  อุทฺธจฺจกุกฺกุจฺจฏฺฐานิยานํ ภิกฺขเว ธมฺมานํ มนสิการพหุลีการา
อนุปฺปนฺนญฺเจว        อุทฺธจฺจกุกฺกุจฺจํ       อุปฺปชฺชติ       อุปฺปนฺนญฺจ
อุทฺธจฺจกุกฺกุจฺจํ ภิยฺโยภาวาย เวปุลฺลาย สํวตฺตติ ฯ
     [๔๔๒]   วิจิกิจฺฉาฏฺฐานิยานํ  ภิกฺขเว  ธมฺมานํ  มนสิการพหุลีการา
อนุปฺปนฺนา    เจว    วิจิกิจฺฉา   อุปฺปชฺชติ   อุปฺปนฺนา   จ   วิจิกิจฺฉา
ภิยฺโยภาวาย เวปุลฺลาย สํวตฺตติ ฯ
     [๔๔๓]  สติสมฺโพชฺฌงฺคฏฺฐานิยานํ ภิกฺขเว ธมฺมานํ มนสิการพหุลีการา
อนุปฺปนฺโน      เจว      สติสมฺโพชฺฌงฺโค     อุปฺปชฺชติ     อุปฺปปฺโน
จ       สติสมฺโพชฺฌงฺโค      ภาวนาปาริปูรึ      คจฺฉติ      ฯเปฯ
อุเปกฺขาสมฺโพชฺฌงฺคฏฺฐานิยานํ    ภิกฺขเว    ธมฺมานํ   มนสิการพหุลีการา
อนุปฺปนฺโน    เจว    อุเปกฺขาสมฺโพชฺฌงฺโค   อุปฺปชฺชติ   อุปฺปนฺโน   จ
อุเปกฺขาสมฺโพชฺฌงฺโค ภาวนาปาริปูรึ คจฺฉตีติ ฯ
     [๔๔๔]    อโยนิโส   ภิกฺขเว   มนสิกโรโต   อนุปฺปนฺโน   เจว
กามจฺฉนฺโท    อุปฺปชฺชติ    อุปฺปนฺโน   จ   กามจฺฉนฺโท   ภิยฺโยภาวาย
เวปุลฺลาย    สํวตฺตติ   ฯ   อนุปฺปนฺโน   เจว   พฺยาปาโท   อุปฺปชฺชติ
อุปฺปนฺโน    จ   พฺยาปาโท   ภิยฺโยภาวาย   เวปุลฺลาย   สํวตฺตติ   ฯ
