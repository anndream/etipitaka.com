กามภโว รูปภโว อรูปภโว ฯ อิเม โข ภิกฺขเว ตโย ภวา ฯ
     [๓๑๘]   อิเมสํ  โข  ภิกฺขเว  ติณฺณํ  ภวานํ  อภิญฺญาย  ปริญฺญาย
ปริกฺขยาย    ปหานาย    ฯเปฯ    อยํ   อริโย   อฏฺฐงฺคิโก   มคฺโค
ภาเวตพฺโพติ ฯ
     [๓๑๙]   สาวตฺถีนิทานํ   ฯ   ติสฺโส  อิมา  ภิกฺขเว  ทุกฺขตา  ฯ
กตมา   ติสฺโส   ฯ   ทุกฺขทุกฺขตา   สงฺขารทุกฺขตา  วิปริณามทุกฺขตา  ฯ
อิมา โข ภิกฺขเว ติสฺโส ทุกฺขตา ฯ
     [๓๒๐]   อิมาสํ   โข   ภิกฺขเว   ติสฺสนฺนํ   ทุกฺขตานํ  อภิญฺญาย
ปริญฺญาย    ปริกฺขยาย   ปหานาย   ฯเปฯ   อยํ   อริโย   อฏฺฐงฺคิโก
มคฺโค ภาเวตพฺโพติ ฯ
     [๓๒๑]   สาวตฺถีนิทานํ   ฯ   ตโยเม  ภิกฺขเว  ขีลา  ฯ  กตเม
ตโย   ฯ   ราโค   ขีโล   โทโส  ขีโล  โมโห  ขีโล  ฯ  อิเม  โข
ภิกฺขเว ตโย ขีลา ฯ
     [๓๒๒]    อิเมสํ   โข   ภิกฺขเว   ติณฺณนฺนํ   ขีลานํ   อภิญฺญาย
ปริญฺญาย    ปริกฺขยาย   ปหานาย   ฯเปฯ   อยํ   อริโย   อฏฺฐงฺคิโก
มคฺโค ภาเวตพฺโพติ ฯ
     [๓๒๓]   สาวตฺถีนิทานํ  ฯ  ตีณีมานิ  ภิกฺขเว  มลานิ  ฯ  กตมานิ
ตีณิ   ฯ   ราโค   มลํ   โทโส   มลํ   โมโห   มลํ  ฯ  อิมานิ  โข
ภิกฺขเว ตีณิ มลานิ ฯ
     [๓๒๔]    อิเมสํ   โข   ภิกฺขเว   ติณฺณนฺนํ   มลานํ   อภิญฺญาย
