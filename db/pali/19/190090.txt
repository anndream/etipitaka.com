     [๓๔๔]   อิเมสํ   โข   ภิกฺขเว   ปญฺจนฺนํ  กามคุณานํ  อภิญฺญาย
ปริญฺญาย    ปริกฺขยาย   ปหานาย   ฯเปฯ   อยํ   อริโย   อฏฺฐงฺคิโก
มคฺโค ภาเวตพฺโพติ ฯ
     [๓๔๕]   สาวตฺถีนิทานํ   ฯ   ปญฺจิมานิ   ภิกฺขเว   นีวรณานิ  ฯ
กตมานิ    ปญฺจ   ฯ   กามจฺฉนฺทนีวรณํ   พฺยาปาทนีวรณํ   ถีนมิทฺธนีวรณํ
อุทฺธจฺจกุกฺกุจฺจนีวรณํ      วิจิกิจฺฉานีวรณํ      ฯ      อิมานิ      โข
ภิกฺขเว ปญฺจ นีวรณานิ ฯ
     [๓๔๖]   อิเมสํ   โข   ภิกฺขเว   ปญฺจนฺนํ   นีวรณานํ  อภิญฺญาย
ปริญฺญาย    ปริกฺขยาย   ปหานาย   ฯเปฯ   อยํ   อริโย   อฏฺฐงฺคิโก
มคฺโค ภาเวตพฺโพติ ฯ
     [๓๔๗]   สาวตฺถีนิทานํ  ฯ  ปญฺจิเม  ภิกฺขเว  อุปาทานกฺขนฺธา  ฯ
กตเม   ปญฺจ   ฯ  เสยฺยถีทํ  ฯ  รูปูปาทานกฺขนฺโธ  เวทนูปาทานกฺขนฺโธ
สญฺญูปาทานกฺขนฺโธ    สงฺขารูปาทานกฺขนฺโธ    วิญฺญาณูปาทานกฺขนฺโธ   ฯ
อิเม โข ภิกฺขเว ปญฺจุปาทานกฺขนฺธา ฯ
     [๓๔๘]  อิเมสํ  โข  ภิกฺขเว  ปญฺจนฺนํ  อุปาทานกฺขนฺธานํ อภิญฺญาย
ปริญฺญาย    ปริกฺขยาย   ปหานาย   ฯเปฯ   อยํ   อริโย   อฏฺฐงฺคิโก
มคฺโค ภาเวตพฺโพติ ฯ
     [๓๔๙]   สาวตฺถีนิทานํ   ฯ   ปญฺจิมานิ   ภิกฺขเว  โอรมฺภาคิยานิ
สญฺโญชนานิ  ฯ  กตมานิ  ปญฺจ  ฯ สกฺกายทิฏฺฐิ วิจิกิจฺฉา สีลพฺพตปรามาโส
กามจฺฉนฺโท      พฺยาปาโท      ฯ      อิมานิ     โข     ภิกฺขเว
