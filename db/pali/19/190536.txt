     [๑๖๘๙]   อิมานิ  โข  ภิกฺขเว  จตฺตาริ  อริยสจฺจานิ  ฯ  ตสฺมา
ติห    ภิกฺขเว    อิทํ    ทุกฺขนฺติ    โยโค    กรณีโย   ฯเปฯ   อยํ
ทุกฺขนิโรธคามินี ปฏิปทาติ โยโค กรณีโยติ ฯ
     [๑๖๙๐]  ธาเรถ  โน  ตุเมฺห  ภิกฺขเว  มยา จตฺตาริ อริยสจฺจานิ
เทสิตานีติ   ฯ   เอวํ   วุตฺเต   อญฺญตโร   ภิกฺขุ  ภควนฺตํ  เอตทโวจ
อหํ  โข  ภนฺเต  ธาเรมิ  ภควตา  จตฺตาริ  อริยสจฺจานิ  เทสิตานีติ  ฯ
ยถากถํ  ปน  ตฺวํ  ภิกฺขุ  ธาเรสิ  มยา จตฺตาริ อริยสจฺจานิ เทสิตานีติ ฯ
ทุกฺขํ   ขฺวาหํ   ภนฺเต   ภควตา   ปฐมํ   อริยสจฺจํ   เทสิตํ   ธาเรมิ
ทุกฺขสมุทยํ   ขฺวาหํ   ภนฺเต   ภควตา  ทุติยํ  อริยสจฺจํ  เทสิตํ  ธาเรมิ
ทุกฺขนิโรธํ   ขฺวาหํ   ภนฺเต   ภควตา  ตติยํ  อริยสจฺจํ  เทสิตํ  ธาเรมิ
ทุกฺขนิโรธคามินีปฏิปทํ    ขฺวาหํ    ภนฺเต   ภควตา   จตุตฺถํ   อริยสจฺจํ
เทสิตํ   ธาเรมิ   ฯ   เอวํ  ขฺวาหํ  ภนฺเต  ธาเรมิ  ภควตา  จตฺตาริ
อริยสจฺจานิ เทสิตานีติ ฯ
     [๑๖๙๑]  สาธุ  สาธุ  ภิกฺขุ  สาธุ  โข  ตฺวํ  ภิกฺขุ  ธาเรสิ มยา
จตฺตาริ   อริยสจฺจานิ  เทสิตานิ  ๑  ฯ  ทุกฺขํ  โข  ภิกฺขุ  มยา  ปฐมํ
อริยสจฺจํ   เทสิตํ   ตถา   นํ   ธาเรหิ  ทุกฺขสมุทโย  โข  ภิกฺขุ  มยา
ทุติยํ   อริยสจฺจํ   เทสิตํ   ตถา   นํ  ธาเรหิ  ทุกฺขนิโรโธ  โข  ภิกฺขุ
มยา  ตติยํ  อริยสจฺจํ  เทสิตํ  ตถา นํ ธาเรหิ ทุกฺขนิโรธคามินีปฏิปทา ๒
โข   ภิกฺขุ   มยา   จตุตฺถํ   อริยสจฺจํ   เทสิตํ  ตถา  นํ  ธาเรหิ  ฯ
เอวํ   โข   ภิกฺขุ   ธาเรหิ  มยา  จตฺตาริ  อริยสจฺจานิ  เทสิตานิ  ฯ
#๑ ม. เทสิตานีติ ฯ เอวมุปริปิ ฯ ๒ ยุ. ...ปฏิปทํ ฯ
