นิสินฺนา   โข   เต   ภิกฺขู   ภควนฺตํ   เอตทโวจุํ   โย   โส  ภนฺเต
ทีฆาวุ   นาม   อุปาสโก   ภควตา   สงฺขิตฺเตน   โอวาเทน  โอวทิโต
โส   กาลกโต   ตสฺส   กา   คติ   โก   อภิสมฺปราโยติ  ฯ  ปณฺฑิโต
ภิกฺขเว ทีฆาวุ อุปาสโก อโหสิ ๑ สจฺจวาที ๒ ธมฺมสฺสานุธมฺมํ น จ [๓]
ธมฺมาธิกรณํ   วิเหเสสิ   ๔   ฯ   ทีฆาวุ  ภิกฺขเว  อุปาสโล  ปญฺจนฺนํ
โอรมฺภาคิยานํ    สญฺโญชนานํ   ปริกฺขยา   โอปปาติโก   [๕]   ตตฺถ
ปรินิพฺพายี อนาวตฺติธมฺโม ตสฺมา โลกาติ ฯ
     [๑๔๒๕]   เอกํ   สมยํ   อายสฺมา  จ  สารีปุตฺโต  อายสฺมา  จ
อานนฺโท   สาวตฺถิยํ   วิหรนฺติ   เชตวเน  อนาถปิณฺฑิกสฺส  อาราเม  ฯ
อถ   โข   อายสฺมา   อานนฺโท   สายณฺหสมยํ   ปฏิสลฺลานา   วุฏฺฐิโต
เยนายสฺมา   สารีปุตฺโต  เตนุปสงฺกมิ  อุปสงฺกมิตฺวา  เอกมนฺตํ  นิสีทิ  ฯ
เอกมนฺตํ   นิสินฺโน   โข   อายสฺมา   อานนฺโท   อายสฺมนฺตํ  สารีปุตฺตํ
เอตทโวจ  กตินํ  ๖  นุ  โข  อาวุโส สารีปุตฺต ธมฺมานํ สมนฺนาคมนเหตุ
เอวมยํ    ปชา    ภควตา    พฺยากตา   โสตาปนฺนา   อวินิปาตธมฺมา
นิยตา สมฺโพธิปรายนาติ ฯ
     [๑๔๒๖]  จตุนฺนํ  โข  อาวุโส  ธมฺมานํ  สมนฺนาคมนเหตุ  เอวมยํ
ปชา ภควตา พฺยากตา โสตาปนฺนา อวินิปาตธมฺมา นิยตา สมฺโพธิปรายนา ฯ
กตเมสํ      จตุนฺนํ      ฯ     อิธาวุโส     อริยสาวโก     พุทฺเธ
อเวจฺจปฺปสาเทน    สมนฺนาคโต   โหติ   อิติปิ   โส   ภควา   ฯเปฯ
สตฺถา  เทวมนุสฺสานํ  พุทฺโธ  ภควาติ  ฯ  ธมฺเม  ฯเปฯ  สงฺเฆ  ฯเปฯ
#๑ ม. อยํ ปาโฐ นตฺถิ ฯ ๒ ม. ยุ. ปจฺจวาที ฯ ๓ โป. ม. มํ ฯ ๔ ม. วิเหเฐสิ ฯ
#๕ ยุ. โหติ ฯ ๖ โป. กติ นุ โข ฯ
