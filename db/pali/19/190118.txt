เตสํ   อริโย   มคฺโค   สมฺมาทุกฺขกฺขยคามี  ฯ  เยสํ  เกสญฺจิ  ภิกฺขเว
สตฺต    โพชฺฌงฺคา    อารทฺธา    อารทฺโธ    เตสํ   อริโย   มคฺโค
สมฺมาทุกฺขกฺขยคามี   ฯ   กตเม   สตฺต   ฯ   สติสมฺโพชฺฌงฺโค   ฯเปฯ8
อุเปกฺขาสมฺโพชฺฌงฺโค ฯ
     [๔๓๒]  เยสํ  เกสญฺจิ  ภิกฺขเว  อิเม  สตฺต  โพชฺฌงฺคา  วิรทฺธา
วิรทฺโธ   เตสํ   อริโย   มคฺโค  สมฺมาทุกฺขกฺขยคามี  ฯ  เยสํ  เกสญฺจิ
ภิกฺขเว   อิเม   สตฺต   โพชฺฌงฺคา   อารทฺธา  อารทฺโธ  เตสํ  อริโย
มคฺโค สมฺมาทุกฺขกฺขยคามีติ ฯ
     [๔๓๓]   สตฺติเม  ภิกฺขเว  โพชฺฌงฺคา  ภาวิตา  พหุลีกตา  อริยา
นิยฺยานิกา   นิยฺยนฺติ   ตกฺกรสฺส   สมฺมาทุกฺขกฺขยาย   ฯ   กตเม  สตฺต
สติสมฺโพชฺฌงฺโค   ฯเปฯ   อุเปกฺขาสมฺโพชฺฌงฺโค  ฯ  อิเม  โข  ภิกฺขเว
สตฺต   โพชฺฌงฺคา   ภาวิตา   พหุลีกตา   อริยา   นิยฺยานิกา   นิยฺยนฺติ
ตกฺกรสฺส สมฺมาทุกฺขกฺขยายาติ ฯ
     [๔๓๔] สตฺติเม ภิกฺขเว โพชฺฌงฺคา ภาวิตา พหุลีกตา เอกนฺตนิพฺพิทาย
วิราคาย      นิโรธาย      อุปสมาย      อภิญฺญาย      สมฺโพธาย
นิพฺพานาย   สํวตฺตนฺติ   ฯ   กตเม   สตฺต  ฯ  สติสมฺโพชฺฌงฺโค  ฯเปฯ
อุเปกฺขาสมฺโพชฺฌงฺโค    ฯ   อิเม   โข   ภิกฺขเว   สตฺต   โพชฺฌงฺคา
ภาวิตา   พหุลีกตา   เอกนฺตนิพฺพิทาย   วิราคาย   นิโรธาย   อุปสมาย
อภิญฺญาย สมฺโพธาย นิพฺพานาย สํวตฺตนฺตีติ ฯ
                    คิลานวคฺโค ทุติโย ฯ
