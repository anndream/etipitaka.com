ขีณนิรโยมฺหิ   ขีณติรจฺฉานโยนิโย   ขีณปิตฺติวิสโย   ขีณาปายทุคฺคติวินิปาโต
โสตาปนฺโนหมสฺมิ อวินิปาตธมฺโม นิยโต สมฺโพธิปรายโน ฯ
     [๑๔๘๐]   กตโม   จ   โส  อานนฺท  ธมฺมาทาโส  ธมฺมปริยาโย
เยน    สมนฺนาคโต   อริยสาวโก   อากงฺขมาโน   อตฺตนาว   อตฺตานํ
พฺยากเรยฺย      ขีณนิรโยมฺหิ      ขีณติรจฺฉานโยนิโย     ขีณปิตฺติวิสโย
ขีณาปายทุคฺคติวินิปาโต     โสตาปนฺโนหมสฺมิ    อวินิปาตธมฺโม    นิยโต
สมฺโพธิปรายโน   ฯ   อิธานนฺท   อริยสาวโก  พุทฺเธ  อเวจฺจปฺปสาเทน
สมนฺนาคโต   โหติ   อิติปิ   โส   ภควา  ฯเปฯ  สตฺถา  เทวมนุสฺสานํ
พุทฺโธ  ภควาติ  ฯ  ธมฺเม  สงฺเฆ  ฯ  อริยกนฺเตหิ  สีเลหิ  สมนฺนาคโต
โหติ    อกฺขณฺเฑหิ   ฯเปฯ   สมาธิสํวตฺตนิเกหิ   ฯ   อยํ   โข   โส
อานนฺท   ธมฺมาทาโส   ธมฺมปริยาโย   เยน   สมนฺนาคโต  อริยสาวโก
อากงฺขมาโน  อตฺตนาว อตฺตานํ พฺยากเรยฺย ขีณนิรโยมฺหิ ขีณติรจฺฉานโยนิโย
ขีณปิตฺติวิสโย         ขีณาปายทุคฺคติวินิปาโต         โสตาปนฺโนหมสฺมิ
อวินิปาตธมฺโม นิยโต สมฺโพธิปรายโนติ ฯ
			     เวฬุทฺวารวคฺโค ปฐโม ฯ
				   ตสฺสุทฺทานํ
		  ราชา โอคธทีฆาวุ          สารีปุตฺตา อปเร ทุเว
		  ถปตโย เวฬุทฺวาเรยฺยา      คิญฺชกาวสเถ ตโยติ ฯ
			      __________________
