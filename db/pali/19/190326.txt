				 อิทฺธิปาทสํยุตฺตํ
				   _________
				ปาวาลวคฺโค ปฐโม
     [๑๑๐๘]   จตฺตาโรเม   ภิกฺขเว   อิทฺธิปาทา  ภาวิตา  พหุลีกตา
อปารา  ปารํ  คมนาย  สํวตฺตนฺติ  ฯ  กตเม  จตฺตาโร  ฯ  อิธ ภิกฺขเว
ภิกฺขุ     ฉนฺทสมาธิปธานสงฺขารสมนฺนาคตํ    อิทฺธิปาทํ    ภาเวติ    ฯ
วิริยสมาธิปธานสงฺขารสมนฺนาคตํ  อิทฺธิปาทํ  ภาเวติ  ฯ  จตฺตสมาธิปธาน-
สงฺขารสมนฺนาคตํ  อิทฺธิปาทํ  ภาเวติ ฯ วีมํสาสมาธิปธานสงฺขารสมนฺนาคตํ
อิทฺธิปาทํ     ภาเวติ     ฯ     อิเม    โข    ภิกฺขเว    จตฺตาโร
อิทฺธิปาทา ภาวิตา พหุลีกตา อปารา ปารํ คมนาย สํวตฺตนฺตีติ ฯ
     [๑๑๐๙]   เยสํ  เกสญฺจิ  ภิกฺขเว  จตฺตาโร  อิทฺธิปาทา  วิรทฺธา
วิรทฺโธ   เตสํ   อริโย   มคฺโค  สมฺมาทุกฺขกฺขยคามี  ฯ  เยสํ  เกสญฺจิ
ภิกฺขเว   จตฺตาโร   อิทฺธิปาทา   อารทฺธา   อารทฺโธ   เตสํ   อริโย
มคฺโค   สมฺมาทุกฺขกฺขยคามี   ฯ   กตเม   จตฺตาโร   ฯ  อิธ  ภิกฺขเว
ภิกฺขุ  ฉนฺทสมาธิปธานสงฺขารสมนฺนาคตํ  อิทฺธิปาทํ  ภาเวติ  ฯ  วิริยสมาธิ
จิตฺตสมาธิ         วีมํสาสมาธิปธานสงฺขารสมนฺนาคตํ         อิทฺธิปาทํ
ภาเวติ  ฯ  เยสํ  เกสญฺจิ  ภิกฺขเว  อิเม  จตฺตาโร  อิทฺธิปาทา วิรทฺธา
วิรทฺโธ   เตสํ   อริโย   มคฺโค  สมฺมาทุกฺขกฺขยคามี  ฯ  เยสํ  เกสญฺจิ
ภิกฺขเว    อิเม   จตฺตาโร   อิทฺธิปาทา   อารทฺธา   อารทฺโธ   เตสํ
