ภควนฺตํ    เอตทโวจ   อยํ   ภนฺเต   จุนฺโท   สมณุทฺเทโส   เอวมาห
อายสฺมา   ภนฺเต   สารีปุตฺโต   ปรินิพฺพุโต   อิทมสฺส   ปตฺตจีวรนฺติ  ฯ
อปิ   จ   เม   ภนฺเต   มธุรกชาโต   วิย   กาโย   ทิสาปิ  เม  น
ปกฺขายนฺติ     ธมฺมาปิ     มํ    นปฺปฏิภนฺติ    อายสฺมา    สารีปุตฺโต
ปรินิพฺพุโตติ สุตฺวา ฯ
     [๗๓๖]  กึ  นุ  โข [๑] อานนฺท สารีปุตฺโต สีลกฺขนฺธํ วา อาทาย
ปรินิพฺพุโต   สมาธิกฺขนฺธํ   วา   อาทาย   ปรินิพฺพุโต  ปญฺญากฺขนฺธํ  วา
อาทาย ปรินิพฺพุโต วิมุตฺติกฺขนฺธํ วา อาทาย ปรินิพฺพุโต วิมุตฺติญาณทสฺสนกฺขนฺธํ
วา    อาทาย    ปรินิพฺพุโตติ   ฯ   น   [๒]   โข   เม   [๓]
ภนฺเต  อายสฺมา  สารีปุตฺโต  สีลกฺขนฺธํ  วา  อาทาย  ปรินิพฺพุโต  ฯเปฯ
วิมุตฺติญาณทสฺสนกฺขนฺธํ   วา   อาทาย   ปรินิพฺพุโต   ฯ   อปิ   จ  เม
ภนฺเต   อายสฺมา   สารีปุตฺโต   โอวาทโก   อโหสิ  [๔]  วิญฺญาปโก
สนฺทสฺสโก   สมาทปโก   สมุตฺเตชโก  สมฺปหํสโก  อกิลาสุ  ธมฺมเทสนาย
อนุคฺคาหโก    สพฺรหฺมจารีนํ    ตํ    มยํ    อายสฺมโต    สารีปุตฺตสฺส
ธมฺโมชํ ธมฺมโภคํ ธมฺมานุคฺคหํ อนุสฺสรามาติ ฯ
     [๗๓๗]   นนุ   ตํ   อานนฺท  มยา  ปฏิกจฺเจว  อกฺขาตํ  สพฺเพหิ
ปิเยหิ   มนาเปหิ   นานาภาโว   วินาภาโว  อญฺญถาภาโว  ตํ  กุเตตฺถ
อานนฺท   ลพฺภา  ฯ  ยนฺตํ  ชาตํ  ภูตํ  สงฺขตํ  ปโลกธมฺมํ  ตํ  วต  มา
ปลุชฺชีติ เนตํ ฐานํ วิชฺชติ ฯ
     [๗๓๘]   เสยฺยถาปิ  อานนฺท  มหโต  รุกฺขสฺส  ติฏฺฐโต  สารวโต
#๑ ม. ยุ. เต ฯ ๒ ม. ยุ. จ ฯ ๓ ยุ. ตํ ฯ ๔ ม. ยุ. โอติณฺโณ ฯ
