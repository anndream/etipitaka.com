นิกฺกงฺขฺวาหํ   ๑   ตตฺถ   นิพฺพิจิกิจฺโฉ   สทฺธินฺทฺริยํ  ฯเปฯ  ปญฺญินฺทฺริยํ
ภาวิตํ พหุลีกตํ อมโตคธํ โหติ อมตปรายนํ อมตปริโยสานนฺติ ฯ
    [๙๘๖]   สาธุ   สาธุ   สารีปุตฺต  เยสญฺหิ  ตํ  สารีปุตฺต  อญฺญาตํ
อทิฏฺฐํ    อวิทิตํ   อสจฺฉิกตํ   อปสฺสิตํ   ปญฺญาย   เต   ตตฺถ   ปเรสํ
สทฺธาย    คจฺเฉยฺยุํ   สทฺธินฺทฺริยํ   ภาวิตํ   พหุลีกตํ   อมโตคธํ   โหติ
อมตปรายนํ    อมตปริโยสานํ    ฯเปฯ   ปญฺญินฺทฺริยํ   ภาวิตํ   พหุลีกตํ
อมโตคธํ   โหติ   อมตปรายนํ   อมตปริโยสานํ  ฯ  เยสญฺจ  โข  เอตํ
สารีปุตฺต   ญาตํ   ทิฏฺฐํ   วิทิตํ   สจฺฉิกตํ   ปสฺสิตํ   ปญฺญาย  นิกฺกงฺขา
เต    ตตฺถ    นิพฺพิจิกิจฺฉา   สทฺธินฺทฺริยํ   ภาวิตํ   พหุลีกตํ   อมโตคธํ
โหติ    อมตปรายนํ    อมตปริโยสานํ    ฯเปฯ    ปญฺญินฺทฺริยํ   ภาวิตํ}
พหุลีกตํ อมโตคธํ โหติ อมตปรายนํ อมตปริโยสานนฺติ ฯ
    [๙๘๗]  เอวมฺเม  สุตํ เอกํ สมยํ ภควา สาวตฺถิยํ วิหรติ ปุพฺพาราเม
ราเม  มิคารมาตุปาสาเท  ฯ  ตตฺร  โข  ภควา  ภิกฺขู  อามนฺเตสิ กตินํ
นุ   โข   ภิกฺขเว  อินฺทฺริยานํ  ภาวิตตฺตา  พหุลีกตตฺตา  ขีณาสโว  ภิกฺขุ
อญฺญํ    พฺยากโรติ    ขีณา   ชาติ   วุสิตํ   พฺรหฺมจริยํ   กตํ   กรณียํ
นาปรํ อิตฺถตฺตายาติ ปชานามีติ ฯ ภควํมูลกา โน ภนฺเต ธมฺมา ฯเปฯ
    [๙๘๘]  เอกสฺส  โข  ภิกฺขเว  อินฺทฺริยสฺส  ภาวิตตฺตา  พหุลีกตตฺตา
ขีณาสโว   ภิกฺขุ   อญฺญํ   พฺยากโรติ   ขีณา   ชาติ   วุสิตํ  พฺรหฺมจริยํ
กตํ    กรณียํ    นาปรํ    อิตฺถตฺตายาติ    ปชานามีติ    ฯ   กตมสฺส
เอกสฺส ฯ ปญฺญินฺทฺริยสฺส ๒ ฯ
#๑ ยุ. นิกฺกงฺขาหํ ฯ    ๒ ยุ. อินฺทฺริยสฺส ฯ
