อกฺขณฺเฑหิ   ฯเปฯ   สมาธิสํวตฺตนิเกหิ   ฯ  อิเมหิ  โข  ภิกฺขเว  จตูหิ
ธมฺเมหิ   สมนฺนาคโต   อริยสาวโก   โสตาปนฺโน  โหติ  อวินิปาตธมฺโม
นิยโต สมฺโพธิปรายโนติ ฯ
     [๑๖๑๗]  กปิลวตฺถุนิทานํ  ฯ  เอกมนฺตํ  นิสินฺนํ  โข  นนฺทิยํ  สกฺกํ
ภควา  เอตทโวจ  จตูหิ  โข  นนฺทิย  ธมฺเมหิ  สมนฺนาคโต  อริยสาวโก
โสตาปนฺโน   โหติ  อวินิปาตธมฺโม  นิยโต  สมฺโพธิปรายโน  ฯ  กตเมหิ
จตูหิ  ฯ  อิธ  นนฺทิย  อริยสาวโก  พุทฺเธ  อเวจฺจปฺปสาเทน สมนฺนาคโต
โหติ    อิติปิ   โส   ภควา   ฯเปฯ   สตฺถา   เทวมนุสฺสานํ   พุทฺโธ
ภควาติ   ฯ  ธมฺเม  สงฺเฆ  ฯ  อริยกนฺเตหิ  สีเลหิ  สมนฺนาคโต  โหติ
อกฺขณฺเฑหิ   ฯเปฯ   สมาธิสํวตฺตนิเกหิ   ฯ   อิเมหิ  โข  นนฺทิย  จตูหิ
ธมฺเมหิ   สมนฺนาคโต   อริยสาวโก   โสตาปนฺโน  โหติ  อวินิปาตธมฺโม
นิยโต สมฺโพธิปรายโนติ ฯ
     [๑๖๑๘]  กปิลวตฺถุนิทานํ  ฯ  (อุปสงฺกมนํ  กาตพฺพํ)  ฯ  เอกมนฺตํ
นิสินฺนํ   โข   ภทฺทิยํ   สกฺกํ   ภควา   เอตทโวจ   จตูหิ  โข  ภทฺทิย
ธมฺเมหิ   สมนฺนาคโต   อริยสาวโก   โสตาปนฺโน  โหติ  อวินิปาตธมฺโม
นิยโต    สมฺโพธิปรายโน    ฯ    กตเมหิ   จตูหิ   ฯ   อิธ   ภทฺทิย
อริยสาวโก  พุทฺเธ  ธมฺเม  สงฺเฆ  ฯ  อริยกนฺเตหิ  สีเลหิ  สมนฺนาคโต
โหติ    อกฺขณฺเฑหิ    ฯเปฯ    สมาธิสํวตฺตนิเกหิ    ฯ   อิเมหิ   โข
ภทฺทิย   จตูหิ   ธมฺเมหิ   สมนฺนาคโต   อริยสาวโก  โสตาปนฺโน  โหติ
อวินิปาตธมฺโม นิยโต สมฺโพธิปรายโนติ ฯ
