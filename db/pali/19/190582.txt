     [๑๗๗๒]  เอวเมว โข ภิกฺขเว อปฺปกา เต สตฺตา เย สมฺผปฺปลาปา
ปฏิวิรตา   อถ   โข   เอเตว   พหุตรา   สตฺตา   เย  สมฺผปฺปลาปา
อปฺปฏิวิรตา ฯเปฯ
     [๑๗๗๓]   เอวเมว   โข   ภิกฺขเว   อปฺปกา  เต  สตฺตา  เย
พีชคามภูตคามสมารมฺภา   ปฏิวิรตา   อถ  โข  เอเตว  พหุตรา  สตฺตา
เย พีชคามภูตคามสมารมฺภา อปฺปฏิวิรตา ฯเปฯ
     [๑๗๗๔]  เอวเมว โข ภิกฺขเว อปฺปกา เต สตฺตา เย วิกาลโภชนา
ปฏิวิรตา   อถ   โข   เอเตว   พหุตรา   สตฺตา   เย  วิกาลโภชนา
อปฺปฏิวิรตา ฯเปฯ
     [๑๗๗๕]   เอวเมว   โข   ภิกฺขเว   อปฺปกา  เต  สตฺตา  เย
มาลาคนฺธวิเลปนธารณมณฺฑนวิภูสนฏฺฐานา   ปฏิวิรตา   อถ   โข  เอเตว
พหุตรา     สตฺตา     เย     มาลาคนฺธวิเลปนธารณมณฺฑนวิภูสนฏฺฐานา
อปฺปฏิวิรตา ฯ
				   วคฺโค ฯ
				   อุทฺทานํ
	  ปาณํ อทินฺนํ กาเมสุ         มุสาวาทญฺจ เปสุญฺญํ
	  ผรุสํ ๑ สมฺผปฺปลาปํ พีชํ     วิกาเล คนฺธวิเลปนนฺติ ฯ
		    _______________________
#๑ ม. ผรุสํ สมฺผปฺปลาปํ พีชญฺจ วิกาลํ คนฺธนฺติ ฯ
