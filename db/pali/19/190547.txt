สมฺมุขา    เมตํ   อาวุโส   ภควโต   สุตํ   สมฺมุขา   ปฏิคฺคหิตํ   โย
ภิกฺขเว    ทุกฺขํ    ปสฺสติ    ทุกฺขสมุทยํปิ   โส   ปสฺสติ   ทุกฺขนิโรธํปิ
ปสฺสติ    ทุกฺขนิโรธคามินึ    ปฏิปทํปิ    ปสฺสติ   ฯ   โย   ทุกฺขสมุทยํ
ปสฺสติ   ทุกฺขํปิ   โส   ปสฺสติ   ทุกฺขนิโรธํปิ   ปสฺสติ   ทุกฺขนิโรธคามินึ
ปฏิปทํปิ    ปสฺสติ    ฯ    โย    ทุกฺขนิโรธํ    ปสฺสติ   ทุกฺขํปิ   โส
ปสฺสติ   ทุกฺขสมุทยํปิ   ปสฺสติ   ทุกฺขนิโรธคามินึ   ปฏิปทํปิ   ปสฺสติ   ฯ
โย   ทุกฺขนิโรธคามินึ   ปฏิปทํ  ปสฺสติ  ทุกฺขํปิ  โส  ปสฺสติ  ทุกฺขสมุทยํปิ
ปสฺสติ ทุกฺขนิโรธํปิ ปสฺสตีติ ฯ
			      โกฏิคามวคฺโค ตติโย ฯ
				    ตสฺสุทฺทานํ
		  เทฺว วชฺชี สมฺมาสมฺพุทฺโธ     อรหํ อาสวกฺขโย
		  มิตฺตํ ๑ ตถา จ โลโก จ    อภิญฺเญยฺยํ ๒ ควมฺปตีติ ฯ
				  ______________
#๑ ยุ. มิตฺตา ฯ ๒ สี. ม. ปริญฺเญยฺยํ ฯ
