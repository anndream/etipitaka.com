ยํ   สมาธินฺทฺริยํ   ตํ   สมาธิพลํ   ยํ   สมาธิพลํ   ตํ  สมาธินฺทฺริยํ  ยํ
ปญฺญินฺทฺริยํ ตํ ปญฺญาพลํ ยํ ปญฺญาพลํ ตํ ปญฺญินฺทฺริยํ ฯ
    [๙๘๒]   ปญฺจนฺนํ   ภิกฺขเว   อินฺทฺริยานํ   ภาวิตตฺตา  พหุลีกตตฺตา
ภิกฺขุ    อาสวานํ   ขยา   อนาสวญฺเจโตวิมุตฺตึ   ปญฺญาวิมุตฺตึ   ทิฏฺเฐว
ธมฺเม สยํ อภิญฺญา สจฺฉิกตฺวา อุปสมฺปชฺช วิหรตีติ ฯ
    [๙๘๓]   เอวมฺเม   สุตํ   เอกํ   สมยํ  ภควา  สาวตฺถิยํ  วิหรติ
ปุพฺพโกฏฺฐเก ฯ ตตฺร โข ภควา อายสฺมนฺตํ สารีปุตฺตํ อามนฺเตสิ
    [๙๘๔]   สทฺทหสิ   ตฺวํ   สารีปุตฺต   สทฺธินฺทฺริยํ   ภาวิตํ  พหุลีกตํ
อมโตคธํ    โหติ    อมตปรายนํ   อมตปริโยสานํ   ฯเปฯ   ปญฺญินฺทฺริยํ
ภาวิตํ พหุลีกตํ อมโตคธํ โหติ อมตปรายนํ อมตปริโยสานนฺติ ฯ
    [๙๘๕]   น   ขฺวาหํ   ภนฺเต   เอตฺถ  ภควโต  สทฺธาย  คจฺฉามิ
สทฺธินฺทฺริยํ    ฯเปฯ   ปญฺญินฺทฺริยํ   ภาวิตํ   พหุลีกตํ   อมโตคธํ   โหติ
อมตปรายนํ  อมตปริโยสานํ  ฯ  เยสญฺหิ  ๑  ตํ  ภนฺเต  อญฺญาตํ [๒]
อทิฏฺฐํ   อวิทิตํ   อสจฺฉิกตํ   อปสฺสิตํ   ๓  ปญฺญาย  เต  ตตฺถ  ปเรสํ
สทฺธาย   คจฺเฉยฺยุํ   สทฺธินฺทฺริยํ   ฯเปฯ   ปญฺญินฺทฺริยํ   ภาวิตํ  พหุลีกตํ
อมโตคธํ    โหติ    อมตปรายนํ   อมตปริโยสานํ   ฯ   เยสญฺจ   โข
เอตํ   ภนฺเต   ญาตํ   ทิฏฺฐํ  วิทิตํ  สจฺฉิกตํ  ปสฺสิตํ  ปญฺญาย  นิกฺกงฺขา
เต    ตตฺถ    นิพฺพิจิกิจฺฉา   สทฺธินฺทฺริยํ   ฯเปฯ   ปญฺญินฺทฺริยํ   ภาวิตํ
พหุลีกตํ   อมโตคธํ   โหติ   อมตปรายนํ   อมตปริโยสานํ   ฯ  มยฺหญฺจ
โข   เอตํ   ภนฺเต   ญาตํ   ทิฏฺฐํ   วิทิตํ   สจฺฉิกตํ   ปสฺสิตํ  ปญฺญาย
#๑ ม. เยสํ เหตํ ฯ    ๒ ม. ยุ. อสฺส ฯ    ๓ โป. ยุ. อผุสฺสิตํ ฯ  ม. อผสฺสิตํ ฯ
#เอวมุปริ ฯ
