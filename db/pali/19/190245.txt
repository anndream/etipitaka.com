อาตาปี   สมฺปชาโน   สติมา  วิเนยฺย  โลเก  อภิชฺฌาโทมนสฺสํ  ฯ  อิทํ
วุจฺจติ ภิกฺขเว สติปฏฺฐานํ ฯ
     [๘๑๖]   กตมา  จ  ภิกฺขเว  สติปฏฺฐานภาวนา  ฯ  อิธ  ภิกฺขเว
ภิกฺขุ    สมุทยธมฺมานุปสฺสี   กายสฺมึ   วิหรติ   วยธมฺมานุปสฺสี   กายสฺมึ
วิหรติ    สมุทยวยธมฺมานุปสฺสี   กายสฺมึ   วิหรติ   อาตาปี   สมฺปชาโน
สติมา  วิเนยฺย  โลเก  อภิชฺฌาโทมนสฺสํ  ฯ  สมุทยธมฺมานุปสฺสี  เวทนาสุ
วิหรติ     วยธมฺมานุปสฺสี    เวทนาสุ    วิหรติ    สมุทยวยธมฺมานุปสฺสี
เวทนาสุ   วิหรติ   ฯ   ตถา   จิตฺเต   ฯ   ธมฺเมสุ  วิหรติ  อาตาปี
สมฺปชาโน   สติมา   วิเนยฺย   โลเก  อภิชฺฌาโทมนสฺสํ  ฯ  อยํ  วุจฺจติ
ภิกฺขเว สติปฏฺฐานภาวนา ฯ
     [๘๑๗]   กตมา  จ  ภิกฺขเว  สติปฏฺฐานภาวนาคามินี  ปฏิปทา  ฯ
อยเมว   อริโย   อฏฺฐงฺคิโก   มคฺโค   ฯ   เสยฺยถีทํ   ฯ  สมฺมาทิฏฺฐิ
สมฺมาสงฺกปฺโป      สมฺมาวาจา      สมฺมากมฺมนฺโต      สมฺมาอาชีโว
สมฺมาวายาโม    สมฺมาสติ   สมฺมาสมาธิ   ฯ   อยํ   วุจฺจติ   ภิกฺขเว
สติปฏฺฐานภาวนาคามินี ปฏิปทาติ ฯ
                   อนนุสฺสุตวคฺโค จตุตฺโถ ฯ
                        ตสฺสุทฺทานํ
         อนนุสฺสุตํ วิราโค จ       วิรทฺโธ ภาวนา สโต
         อญฺญํ ฉนฺทํ ปริญฺญาย       ภาวนา วิภงฺเคน เต ทสาติ ๑ ฯ
                      ______________
#๑ ม.    อนนุสฺสุตํ วิราโค         วิรทฺโธ ภาวนาสติ
#        อญฺญา ฉนฺทํ ปริญฺญาย      ภาวนา วิภงฺเคน จาติ ฯ
