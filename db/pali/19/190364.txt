สงฺกมิตา  ตยิทํ   ภนฺเต  ภควโต   อจฺฉริยญฺเจว   อพฺภุตญฺจาติ   ฯ
อจฺฉริยา    เจว    อานนฺท    ตถาคตา   อจฺฉริยธมฺมสมนฺนาคตา   จ
อพฺภุตา เจว อานนฺท ตถาคตา อพฺภุตธมฺมสมนฺนาคตา จ ฯ
     [๑๒๑๐]  ยสฺมึ อานนฺท สมเย ตถาคโต กายมฺปิ จิตฺเต สมาทหติ ๑
จิตฺตมฺปิ     กาเย     สมาทหติ    สุขสญฺญญฺจ    ลหุสญฺญญฺจ    กาเย
โอกฺกมิตฺวา    วิหรติ    ตสฺมึ   อานนฺท   สมเย   ตถาคตสฺส   กาโย
ลหุตโร เจว โหติ มุทุตโร จ กมฺมนิยตโร จ ปภสฺสรตโร จ ฯ
     [๑๒๑๑]  เสยฺยถาปิ  อานนฺท  อโยคุโฬ  ทิวสํ  สนฺตตฺโต  ลหุตโร
เจว  โหติ  มุทุตโร  จ  กมฺมนิยตโร  จ  ปภสฺสรตโร  จ  ฯ  เอวเมว
โข   อานนฺท   ยสฺมึ   สมเย   ตถาคโต   กายมฺปิ   จิตฺเต  สมาทหติ
จิตฺตมฺปิ     กาเย     สมาทหติ    สุขสญฺญญฺจ    ลหุสญฺญญฺจ    กาเย
โอกฺกมิตฺวา    วิหรติ    ตสฺมึ   อานนฺท   สมเย   ตถาคตสฺส   กาโย
ลหุตโร เจว โหติ มุทุตโร จ กมฺมนิยตโร จ ปภสฺสรตโร จ ฯ
     [๑๒๑๒]  ยสฺมึ  อานนฺท  สมเย  ตถาคโต กายมฺปิ จิตฺเต สมาทหติ
จิตฺตมฺปิ     กาเย     สมาทหติ    สุขสญฺญญฺจ    ลหุสญฺญญฺจ    กาเย
โอกฺกมิตฺวา    วิหรติ    ตสฺมึ   อานนฺท   สมเย   ตถาคตสฺส   กาโย
อปฺปกสิเรเนว   ปฐวิยา   เวหาสํ   อพฺภุคฺคจฺฉติ   ฯ   โส  อเนกวิหิตํ
อิทฺธิวิธํ   ปจฺจนุโภติ   เอโกปิ   หุตฺวา   พหุธา  โหติ  พหุธาปิ  หุตฺวา
เอโก โหติ ฯเปฯ ยาว พฺรหฺมโลกาปิ กาเยน วสํ วตฺเตติ ฯ
#๑ สี. เอวํ ฯ ม. สโมทหติ ฯ เอวมุปริ ฯ
