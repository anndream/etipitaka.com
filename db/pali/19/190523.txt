พฺราหฺมณา   วา   ยถาภูตํ   อภิสมฺพุชฺฌึสุ  อภิสมฺพุชฺฌิสฺสนฺติ  อภิ-
สมฺพุชฺฌนฺติ  สพฺเพ     เต    อิมานิ    จตฺตาริ   อริยสจฺจานิ   ยถาภูตํ
อภิสมฺพุชฺฌนฺติ    ฯ    ตสฺมา   ติห   ภิกฺขเว   อิทํ   ทุกฺขนฺติ   โยโค
กรณีโย ฯเปฯ อยํ ทุกฺขนิโรธคามินี ปฏิปทาติ โยโค กรณีโยติ ฯ
     [๑๖๕๙]  เย  หิ  เกจิ  ภิกฺขเว อตีตมทฺธานํ สมณา วา พฺราหฺมณา
วา   ยถาภูตํ   อภิสมฺพุทฺธํ  ปกาเสสุํ  สพฺเพ  เต  จตฺตาริ  อริยสจฺจานิ
ยถาภูตํ    อภิสมฺพุทฺธํ    ปกาเสสุํ    ฯ    เย   หิ   เกจิ   ภิกฺขเว
อนาคตมทฺธานํ   สมณา   วา   พฺราหฺมณา   วา   ยถาภูตํ   อภิสมฺพุทฺธํ
ปกาเสสฺสนฺติ   สพฺเพ   เต   จตฺตาริ  อริยสจฺจานิ  ยถาภูตํ  อภิสมฺพุทฺธํ
ปกาเสสฺสนฺติ  ฯ  เยหิ  เกจิ  ภิกฺขเว  เอตรหิ  สมณา  วา  พฺราหฺมณา
วา   ยถาภูตํ  อภิสมฺพุทฺธํ  ปกาเสนฺติ  สพฺเพ  เต  จตฺตาริ  อริยสจฺจานิ
ยถาภูตํ   อภิสมฺพุทฺธํ   ปกาเสนฺติ   ฯ   กตมานิ   จตฺตาริ   ฯ   ทุกฺขํ
อริยสจฺจํ    ฯเปฯ   ทุกฺขนิโรธคามินีปฏิปทา   อริยสจฺจํ   ฯ   เย   หิ
เกจิ   ภิกฺขเว   อตีตมทฺธานํ   สมณา   วา   พฺราหฺมณา  วา  ยถาภูตํ
อภิสมฺพุทฺธํ   ปกาเสสุํ   ปกาเสสฺสนฺติ   ปกาเสนฺติ   สพฺเพ  เต  อิมานิ
จตฺตาริ   อริยสจฺจานิ   ยถาภูตํ   อภิสมฺพุทฺธํ   ปกาเสสุํ   ปกาเสสฺสนฺติ
ปกาเสนฺติ   ฯ   ตสฺมา   ติห   ภิกฺขเว  อิทํ  ทุกฺขนฺติ  โยโค  กรณีโย
ฯเปฯ อยํ ทุกฺขนิโรธคามินี ปฏิปทาติ โยโค กรณีโยติ ฯ
     [๑๖๖๐]  มา  ภิกฺขเว  ปาปเก  อกุสเล  วิตกฺเก วิตกฺเกถ ๑ ฯ
#๑ ม. ยุ. วิตกฺเกยฺยาถ ฯ
