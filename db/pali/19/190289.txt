น       อญฺญมญฺญสฺส       โคจรวิสยํ      ปจฺจนุโภนฺตานํ      มโน
ปฏิสรณํ มโน จ ๑ เนสํ โคจรวิสยํ ปจฺจนุโภตีติ ฯ
     [๙๖๙]   มนสฺส   ปน   โภ   โคตม  กึ  ปฏิสรณนฺติ  ฯ  มนสฺส
โข พฺราหฺมณ สติ ปฏิสรณนฺติ ฯ
     [๙๗๐]  สติยา  ปน  โภ  โคตม  กึ  ปฏิสรณนฺติ ฯ สติยา ปน ๒
โข พฺราหฺมณ วิมุตฺติ ปฏิสรณนฺติ ฯ
     [๙๗๑]  วิมุตฺติยา  ปน  โภ  โคตม  กึ  ปฏิสรณนฺติ  ฯ  วิมุตฺติยา
โข    พฺราหฺมณ    นิพฺพานํ   ปฏิสรณนฺติ   ฯ   นิพฺพานสฺส   ปน   โภ
โคตม    กึ   ปฏิสรณนฺติ   ฯ   อจฺจสรา   พฺราหฺมณ   ปญฺหํ   นาสกฺขิ
ปญฺหสฺส   ปริยนฺตํ   คเหตุํ   ฯ   นิพฺพาโนคธํ  หิ  พฺราหฺมณ  พฺรหฺมจริยํ
วุสฺสติ นิพฺพานปรายนํ นิพฺพานปริโยสานนฺติ ฯ
     [๙๗๒]    อถ   โข   อุณฺณาโภ   พฺราหฺมโณ   ภควโต   ภาสิตํ
อภินนฺทิตฺวา    อนุโมทิตฺวา    อุฏฺฐายาสนา    ภควนฺตํ    อภิวาเทตฺวา
ปทกฺขิณํ กตฺวา ปกฺกามิ ฯ
     [๙๗๓]   อถ   โข   ภควา  อจิรปกฺกนฺเต  อุณฺณาเภ  พฺราหฺมเณ
ภิกฺขู อามนฺเตสิ
     [๙๗๔]  เสยฺยถาปิ  ภิกฺขเว  กูฏาคารํ  ๓ วา กูฏาคารสาลา วา
อุตฺตราย  ๔  วา  ปาจีนาย  ๕  วา  วาตปานา  สุริเย  อุคฺคจฺฉนฺเต
วาตปาเนน   รสฺมิโย  ปวิสิตฺวา  กาย  ปติฏฺฐิตาติ  ฯ  ปจฺฉิมายํ  ภนฺเต
ภิตฺติยนฺติ  ฯ  เอวเมว  โข  ภิกฺขเว  อุณฺณาภสฺส  พฺราหฺมณสฺส  ตถาคเต
#๑ โป. ม. ว ฯ  ๒ โป. ปนสทฺโท นตฺถิ ฯ
#๓ ม. ยุ. กูฏาคาเร วา กูฏาคารสาลายํ วา ฯ
#๔ ม. ยุ. อยํ ปาโฐ นตฺถิ ฯ  ๕ ม. ยุ. ปาจีนวาตปานา ฯ
