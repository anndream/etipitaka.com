ภควาติ   ฯ   ธมฺเม  อเวจฺจปฺปสาเทน  สมนฺนาคโต  โหติ  สฺวากฺขาโต
ภควตา   ธมฺโม  สนฺทิฏฺฐิโก  อกาลิโก  เอหิปสฺสิโก  โอปนยิโก  ปจฺจตฺตํ
เวทิตพฺโพ   วิญฺญูหีติ   ฯ   สงฺเฆ  อเวจฺจปฺปสาเทน  สมนฺนาคโต  โหติ
สุปฏิปนฺโน   ภควโต   สาวกสงฺโฆ   อุชุปฏิปนฺโน   ภควโต  สาวกสงฺโฆ
ญายปฏิปนฺโน  ภควโต  สาวกสงฺโฆ  สามีจิปฏิปนฺโน ภควโต สาวกสงฺโฆ ฯ
ยทิทํ      จตฺตาริ     ปุริสยุคานิ     อฏฺฐ     ปุริสปุคฺคลา     เอส
ภควโต  สาวกสงฺโฆ  อาหุเนยฺโย  ปาหุเนยฺโย  ทกฺขิเณยฺโย อญฺชลิกรณีโย
อนุตฺตรํ     ปุญฺญกฺเขตฺตํ     โลกสฺสาติ    ฯ    อริยกนฺเตหิ    สีเลหิ
สมนฺนาคโต    โหติ   อกฺขณฺเฑหิ   อจฺฉิทฺเทหิ   อสพเลหิ   อกมฺมาเสหิ
ภุชิสฺเสหิ   วิญฺญูปสตฺเถหิ   อปรามฏฺเฐหิ   สมาธิสํวตฺตนิเกหิ   ฯ  อิเมหิ
จตูหิ ธมฺเมหิ สมนฺนาคโต โหติ ฯ
     [๑๔๑๓]  โย  จ  ภิกฺขเว  จตุนฺนํ  ทีปานํ  ปฏิลาโภ  โย  จ ๑
จตุนฺนํ    ธมฺมานํ    ปฏิลาโภ    จตุนฺนํ    ทีปานํ   ปฏิลาโภ   จตุนฺนํ
ธมฺมานํ ปฏิลาภสฺส กลํ นาคฺฆติ โสฬสินฺติ ฯ
     [๑๔๑๔]  จตูหิ ภิกฺขเว ธมฺเมหิ สมนฺนาคโต อริยสาวโก โสตาปนฺโน
โหติ     อวินิปาตธมฺโม    นิยโต    สมฺโพธิปรายโน    ฯ    กตเมหิ
จตูหิ  ฯ  อิธ  ภิกฺขเว  อริยสาวโก  พุทฺเธ อเวจฺจปฺปสาเทน สมนฺนาคโต
โหติ   อิติปิ   โส   ภควา   อรหํ   สมฺมาสมฺพุทฺโธ  วิชฺชาจรณสมฺปนฺโน
สุคโต    โลกวิทู    อนุตฺตโร   ปุริสทมฺมสารถิ   สตฺถา   เทวมนุสฺสานํ
พุทฺโธ   ภควาติ   ฯ   ธมฺเม   ฯเปฯ   สงฺเฆ   ฯเปฯ   อริยกนฺเตหิ
#๑ ม. จสทฺโท นตฺถิ ฯ
