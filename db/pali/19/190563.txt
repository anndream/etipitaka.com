ยงฺกิญฺจิ   กาเยน  โผฏฺฐพฺพํ  ผุสติ  ฯ  ยงฺกิญฺจิ  มนสา  ธมฺมํ  วิชานาติ
อนิฏฺฐรูปญฺเญว    วิชานาติ   โน   อิฏฺฐรูปํ   อกนฺตรูปญฺเญว   วิชานาติ
โน กนฺตรูปํ อมนาปรูปญฺเญว วิชานาติ โน มนาปรูปนฺติ ฯ
     [๑๗๓๒]  เอวํ  วุตฺเต  อญฺญตโร  ภิกฺขุ  ภควนฺตํ  เอตทโวจ มหา
วต   โส   ภนฺเต  ปริฬาโห  สุมหา  วต  โส  ภนฺเต  ปริฬาโห  อตฺถิ
นุ  โข  ภนฺเต  เอตมฺหา  ปริฬาหา  อญฺโญ  ปริฬาโห  มหนฺตตโร จ ๑
ภยานกตโร   จาติ   ฯ   อตฺถิ  โข  ภิกฺขุ  เอตมฺหา  ปริฬาหา  อญฺโญ
ปริฬาโห   มหนฺตตโร   จ   ภยานกตโร  จาติ  ฯ  กตโม  ปน  ภนฺเต
เอตมฺหา ปริฬาหา อญฺโญ ปริฬาโห มหนฺตตโร จ ภยานกตโร จาติ ฯ
     [๑๗๓๓]  เย  หิ  เกจิ  ภิกฺขเว  ๒  สมณา  วา พฺราหฺมณา วา
อิทํ   ทุกฺขนฺติ   ยถาภูตํ   นปฺปชานนฺติ   ฯเปฯ   อยํ   ทุกฺขนิโรธคามินี
ปฏิปทาติ   ยถาภูตํ   นปฺปชานนฺติ   ฯ  เต  ชาติสํวตฺตนิเกสุ  สงฺขาเรสุ
อภิรมนฺติ  ฯเปฯ  อภิรตา  อภิสงฺขโรนฺติ  ฯ อภิสงฺขริตฺวา ชาติปริฬาเหนปิ
ปริฑยฺหนฺติ       ชราปริฬาเหนปิ      ปริฑยฺหนฺติ      มรณปริฬาเหนปิ
ปริฑยฺหนฺติ โสกปริเทวทุกฺขโทมนสฺสุปายาสปริฬาเหนปิ
ปริฑยฺหนฺติ    ฯ    เต   น   ปริมุจฺจนฺติ   ชาติยา   ชราย   มรเณน
โสเกหิ   ปริเทเวหิ   ทุกฺเขหิ  โทมนสฺเสหิ  อุปายาเสหิ  น  ปริมุจฺจนฺติ
ทุกฺขสฺมาติ วทามิ ฯ
     [๑๗๓๔]  เย  จ  โข  เกจิ  ภิกฺขเว  สมณา  วา พฺราหฺมณา วา
อิทํ    ทุกฺขนฺติ    ยถาภูตํ   ปชานนฺติ   ฯเปฯ   อยํ   ทุกฺขนิโรธคามินี
#๑ โป. ม. เจว ฯ ๒ ยุ. ภิกฺขุ ฯ เอวมุปริปิ ฯ
