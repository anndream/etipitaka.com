วิหรามิ    เยน    เยน    โพชฺฌงฺเคน    อากงฺขามิ    มชฺฌนฺติกสมยํ
วิหริตุํ    เตน    เตน   โพชฺฌงฺเคน   มชฺฌนฺติกสมยํ   วิหรามิ   เยน
เยน    โพชฺฌงฺเคน   อากงฺขามิ   สายณฺหสมยํ   วิหริตุํ   เตน   เตน
โพชฺฌงฺเคน สายณฺหสมยํ วิหรามิ ฯ
     [๓๘๘]  สติสมฺโพชฺฌงฺโค  อิติ  เจ  เม  อาวุโส โหติ อปฺปมาโณติ
เม     โหติ     สุสมารทฺโธติ    เม    โหติ    ติฏฺฐนฺตํ    ติฏฺฐตีติ
ปชานามิ สเจปิ เม จวติ อิทปฺปจฺจยา เม จวตีติ ปชานามิ ฯเปฯ
     [๓๘๙]  อุเปกฺขาสมฺโพชฺฌงฺโค อิติ เจ เม อาวุโส โหติ อปฺปมาโณติ
เม     โหติ     สุสมารทฺโธติ    เม    โหติ    ติฏฺฐนฺตํ    ติฏฺฐตีติ
ปชานามิ สเจปิ เม จวติ อิทปฺปจฺจยา เม จวตีติ ปชานามีติ ฯ
     [๓๙๐]   อถ   โข   อญฺญตโร  ภิกฺขุ  เยน  ภควา  เตนุปสงฺกมิ
ฯเปฯ   เอกมนฺตํ   นิสินฺโน   โข   โส   ภิกฺขุ   ภควนฺตํ   เอตทโวจ
โพชฺฌงฺคา    โพชฺฌงฺคาติ    ภนฺเต    วุจฺจนฺติ   กิตฺตาวตา   นุ   โข
ภนฺเต   โพชฺฌงฺคาติ   วุจฺจนฺตีติ   ฯ   โพธาย   สํวตฺตนฺตีติ  โข  ภิกฺขุ
ตสฺมา โพชฺฌงฺคาติ วุจฺจนฺตีติ ฯ
     [๓๙๑]   อิธ   ภิกฺขุ  ภิกฺขุ  สติสมฺโพชฺฌงฺคํ  ภาเวติ  วิเวกนิสฺสิตํ
วิราคนิสฺสิตํ นิโรธนิสฺสิตํ โวสฺสคฺคปริณามึ ฯเปฯ
     [๓๙๒]   อุเปกฺขาสมฺโพชฺฌงฺคํ   ภาเวติ  วิเวกนิสฺสิตํ  วิราคนิสฺสิตํ
นิโรธนิสฺสิตํ โวสฺสคฺคปริณามึ ฯ
     [๓๙๓]   ตสฺสิเม  สตฺต  โพชฺฌงฺเค  ภาวยโต  กามาสวาปิ  จิตฺตํ
