อายสฺมนฺตํ   อานนฺทํ   เอตทโวจ   กตินํ   นุ   โข   อาวุโส  อานนฺท
ธมฺมานํ   ปหานา   กตินํ   ธมฺมานํ   สมนฺนาคมนเหตุ   เอวมยํ   ปชา
ภควตา พฺยากตา โสตาปนฺนา อวินิปาตธมฺมา นิยตา สมฺโพธิปรายนาติ ฯ
     [๑๔๘๖]  จตุนฺนํ  โข  อาวุโส  ธมฺมานํ  ปหานา  จตุนฺนํ  ธมฺมานํ
สมนฺนาคมนเหตุ    เอวมยํ    ปชา   ภควตา   พฺยากตา   โสตาปนฺนา
อวินิปาตธมฺมา   นิยตา   สมฺโพธิปรายนาติ   ฯ   กตเมสํ   จตุนฺนํ   ฯ
ยถารูเปน     โข    อาวุโส    พุทฺเธ    อปฺปสาเทน    สมนฺนาคโต
อสฺสุตวา   ปุถุชฺชโน   กายสฺส   เภทา   ปรํ   มรณา   อปายํ  ทุคฺคตึ
วินิปาตํ     นิรยํ     อุปปชฺชติ     ตถารูปสฺส    พุทฺเธ    อปฺปสาโท
น   โหติ   ฯ   ยถารูเปน  จ  โข  อาวุโส  พุทฺเธ  อเวจฺจปฺปสาเทน
สมนฺนาคโต   สุตวา   อริยสาวโก   กายสฺส  เภทา  ปรํ  มรณา  สุคตึ
สคฺคํ   โลกํ   อุปปชฺชติ   ตถารูปสฺส   พุทฺเธ   อเวจฺจปฺปสาโท   โหติ
อิติปิ โส ภควา ฯเปฯ สตฺถา เทวมนุสฺสานํ พุทฺโธ ภควาติ ฯ
     [๑๔๘๗]   ยถารูเปน   [๑]  โข  อาวุโส  ธมฺเม  อปฺปสาเทน
สมนฺนาคโต   อสฺสุตวา   ปุถุชฺชโน  กายสฺส  เภทา  ปรํ  มรณา  อปายํ
ทุคฺคตึ      วินิปาตํ     นิรยํ     อุปปชฺชติ     ตถารูปสฺส     ธมฺเม
อปฺปสาโท  น  โหติ  ฯ ยถารูเปน จ โข อาวุโส ธมฺเม อเวจฺจปฺปสาเทน
สมนฺนาคโต     สุตวา     อริยสาวโก     กายสฺส     เภทา    ปรํ
มรณา  สุคตึ  สคฺคํ  โลกํ  อุปปชฺชติ  ตถารูปสฺส  ธมฺเม  อเวจฺจปฺปสาโท
#๑ ม. จ ฯ
