ปฏิจฺจ  ติฏฺฐติ  อนาหาโร  โน  ติฏฺฐติ  ฯ  เอวเมว  โข  ภิกฺขเว สตฺต
โพชฺฌงฺคา   อาหารฏฺฐิติกา   อาหารํ   ปฏิจฺจ  ติฏฺฐนฺติ  อนาหารา  โน
ติฏฺฐนฺติ ฯ
     [๓๖๕]  โก  จ ภิกฺขเว อาหาโร อนุปฺปนฺนสฺส วา สติสมฺโพชฺฌงฺคสฺส
อุปฺปาทาย         อุปฺปนฺนสฺส         วา         สติสมฺโพชฺฌงฺคสฺส
ภาวนาย   ปาริปูริยา  ฯ  อตฺถิ  ภิกฺขเว  สติสมฺโพชฺฌงฺคฏฺฐานิยา  ธมฺมา
ตตฺถ    โยนิโสมนสิการพหุลีกาโร    อยมาหาโร    อนุปฺปนฺนสฺส    วา
สติสมฺโพชฺฌงฺคสฺส    อุปฺปาทาย    อุปฺปนฺนสฺส    วา   สติสมฺโพชฺฌงฺคสฺส
ภาวนาย ปาริปูริยา ฯ
     [๓๖๖]    โก    จ    ภิกฺขเว   อาหาโร   อนุปฺปนฺนสฺส   วา  ธมฺมวิจย-
สมฺโพชฺฌงฺคสฺส  อุปฺปาทาย  อุปฺปนฺนสฺส  วา ธมฺมวิจยสมฺโพชฺฌงฺคสฺส
ภาวนาย    ปาริปูริยา    ฯ    อตฺถิ   ภิกฺขเว   กุสลากุสลา   ธมฺมา
สาวชฺชานวชฺชา    ธมฺมา    หีนปฺปณีตา    ธมฺมา   กณฺหสุกฺกสปฺปฏิภาคา
ธมฺมา    ตตฺถ    โยนิโสมนสิการพหุลีกาโร   อยมาหาโร   อนุปฺปนฺนสฺส
วา      ธมฺมวิจยสมฺโพชฺฌงฺคสฺส     อุปฺปาทาย     อุปฺปนฺนสฺส     วา
ธมฺมวิจยสมฺโพชฺฌงฺคสฺส ภาวนาย ปาริปูริยา ฯ
     [๓๖๗]  โก จ ภิกฺขเว อาหาโร อนุปฺปนฺนสฺส วา วิริยสมฺโพชฺฌงฺคสฺส
อุปฺปาทาย         อุปฺปนฺนสฺส         วา        วิริยสมฺโพชฺฌงฺคสฺส
ภาวนาย   ปาริปูริยา   ฯ  อตฺถิ  ภิกฺขเว  อารพฺภธาตุ  ๑  นิกฺกมธาตุ
ปรกฺกมธาตุ   ตตฺถ   โยนิโสมนสิการพหุลีกาโร  อยมาหาโร  อนุปฺ-
#๑ โป. ม. ยุ. อารมฺภธาตุ ฯ
