อุทกผุสิตานิ   ฯ  ตํ  กึ  มญฺญถ  ภิกฺขเว  กตมํ  นุ  โข  พหุตรํ  ฯ  ยํ
วา  สมฺเภชฺชํ  อุทกํ ปริกฺขีณํ ปริยาทินฺนํ อุปนิธาย ๑ เทฺว ๒ วา ตีณิ ๓
วา   อุทกผุสิตานิ   อวสิฏฺฐานีติ  ฯ  เอตเทว  ภนฺเต  พหุตรํ  สมฺเภชฺชํ
อุทกํ   ยทิทํ   ปริกฺขีณํ   ปริยาทินฺนํ   อปฺปมตฺตกานิ   เทฺว   วา   ตีณิ
วา   อุทกผุสิตานิ   อวสิฏฺฐานิ   สงฺขมฺปิ   น   อุเปนฺติ   อุปนิธมฺปิ  น
อุเปนฺติ   กลภาคมฺปิ   น  อุเปนฺติ  สมฺเภชฺชํ  อุทกํ  ปริกฺขีณํ  ปริยาทินฺนํ
อุปนิธาย   เทฺว  วา  ตีณิ  วา  อุทกผุสิตานิ  อวสิฏฺฐานีติ  ฯ  เอวเมว
โข ภิกฺขเว อริยสาวกสฺส ฯเปฯ โยโค กรณีโยติ ฯ
     [๑๗๕๑]  เสยฺยถาปิ ภิกฺขเว ปุริโส มหาปฐวิยา สตฺต โกลฏฺฐิมตฺติโย
คุฬิกา    อุปนิกฺขิเปยฺย    ฯ    ตํ    กึ    มญฺญถ    ภิกฺขเว   กตมํ
นุ    โข    พหุตรํ   ฯ   ยา   วา   สตฺต   โกลฏฺฐิมตฺติโย   คุฬิกา
อุปนิกฺขิตฺตา   อยํ   วา  มหาปฐวีติ  ฯ  เอตเทว  ภนฺเต  พหุตรํ  ยทิทํ
มหาปฐวี    อปฺปมตฺติกา   สตฺต   โกลฏฺฐิมตฺติโย   คุฬิกา   อุปนิกฺขิตฺตา
สงฺขมฺปิ   น   อุเปนฺติ   อุปนิธมฺปิ  น  อุเปนฺติ  กลภาคมฺปิ  น  อุเปนฺติ
มหาปฐวี   อุปนิธาย   สตฺต   โกลฏฺฐิมตฺติโย   คุฬิกา  อุปนิกฺขิตฺตาติ  ฯ
เอวเมว   โข   ภิกฺขเว   อริยสาวกสฺส  (โสเยว  เปยฺยาโล)  โยโค
กรณีโยติ ฯ
     [๑๗๕๒]   เสยฺยถาปิ   ภิกฺขเว   มหาปฐวี   ปริกฺขยํ  ปริยาทานํ
คจฺเฉยฺย   ฐเปตฺวา   สตฺต   โกลฏฺฐิมตฺติโย  คุฬิกา  ฯ  ตํ  กึ  มญฺญถ
ภิกฺขเว   กตมํ   นุ   โข   พหุตรํ   ฯ  ยํ  วา  มหาปฐวิยา  ปริกฺขีณํ
#๑ ม. ยุ. ยานิ ฯ ๒-๓ ยุ. อิเม ปาฐา นตฺถิ ฯ
