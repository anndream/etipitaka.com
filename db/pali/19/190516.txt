จาตุมฺมหาราชิเกหิ   เทเวหิ   จิตฺตํ   วุฏฺฐาเปตฺวา  ตาวตึเสสุ  เทเวสุ
จิตฺตํ   อธิโมเจหีติ   ฯ   โส   เจ  เอวํ  วเทยฺย  จาตุมฺมหาราชิเกหิ
เม   เทเวหิ  จิตฺตํ  วุฏฺฐิตํ  ตาวตึเสสุ  เทเวสุ  จิตฺตํ  อธิโมจิตนฺติ  ฯ
โส   เอวมสฺส   วจนีโย   ตาวตึเสหิ   โข   อาวุโส  เทเวหิ  ยามา
เทวา  ฯ  ตุสิตา  เทวา  ฯ  นิมฺมานรตี  เทวา  ฯ  ปรนิมฺมิตวสวตฺติโน
เทวา   ฯ   ปรนิมฺมิตวสวตฺตีหิ   โข   อาวุโส   เทเวหิ   พฺรหฺมโลโก
อภิกฺกนฺตตโร    จ    ปณีตตโร    จ   สาธายสฺมา   ปรนิมฺมิตวสวตฺตีหิ
เทเวหิ   จิตฺตํ   วุฏฺฐาเปตฺวา  พฺรหฺมโลเก  จิตฺตํ  อธิโมเจหีติ  ฯ  โส
เจ   เอวํ   วเทยฺย   ปรนิมฺมิตวสวตฺตีหิ   เม   เทเวหิ  จิตฺตํ  วุฏฺฐิตํ
พฺรหฺมโลเก จิตฺตํ อธิโมจิตนฺติ ฯ
     [๑๖๓๓]   โส   เอวมสฺส   วจนีโย  พฺรหฺมโลโกปิ  โข  อาวุโส
อนิจฺโจ   อทฺธุโว   สกฺกายปริยาปนฺโน   สาธายสฺมา  พฺรหฺมโลกา  จิตฺตํ
วุฏฺฐาเปตฺวา  สกฺกายนิโรเธ  จิตฺตํ  อุปสํหราติ  ฯ  โส เจ เอวํ วเทยฺย
พฺรหฺมโลกา  เม  จิตฺตํ  วุฏฺฐิตํ  สกฺกายนิโรเธ  จิตฺตํ  อุปสํหตนฺติ  ๑ ฯ
เอวํ  วิมุตฺตจิตฺตสฺส  โข  มหานาม  อุปาสกสฺส  วสฺสสตํ ๒ วิมุตฺตจิตฺเตน
ภิกฺขุนา     น     กิญฺจิ    นานากรณํ    วทามิ    ยทิทํ    วิมุตฺติยา
วิมุตฺตนฺติ ๓ ฯ
     [๑๖๓๔]    จตฺตาโรเม   ภิกฺขเว   ธมฺมา   ภาวิตา   พหุลีกตา
โสตาปตฺติผลสจฺฉิกิริยาย  สํวตฺตนฺติ  ฯ  กตเม  จตฺตาโร ฯ สปฺปุริสสํเสโว
#๑ ม. ยุ. อุปสํหรามีติ ฯ ๒ ม. ยุ. อาสวา ฯ ๓ ม. ยุ. วิมุตฺตินฺติ ฯ
