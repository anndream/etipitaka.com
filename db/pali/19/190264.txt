			มุทุตรวคฺโค ทุติโย
     [๘๗๐]   ปญฺจิมานิ   ภิกฺขเว   อินฺทฺริยานิ  ฯ  กตมานิ  ปญฺจ  ฯ
สทฺธินฺทฺริยํ ฯเปฯ ปญฺญินฺทฺริยํ ฯ
     [๘๗๑]  กตมญฺจ  ภิกฺขเว  สทฺธินฺทฺริยํ  ฯ  อิธ ภิกฺขเว อริยสาวโก
สทฺโธ   โหติ   สทฺทหติ   ตถาคตสฺส   โพธึ   อิติปิ  โส  ภควา  อรหํ
สมฺมาสมฺพุทฺโธ     วิชฺชาจรณสมฺปนฺโน    สุคโต    โลกวิทู    อนุตฺตโร
ปุริสทมฺมสารถิ    สตฺถา    เทวมนุสฺสานํ   พุทฺโธ   ภควาติ   ฯ   อิทํ
วุจฺจติ ภิกฺขเว สทฺธินฺทฺริยํ ฯ
     [๘๗๒]  กตมญฺจ  ภิกฺขเว  วิริยินฺทฺริยํ  ฯ  ยํ โข ภิกฺขเว จตฺตาโร
สมฺมปฺปธาเน   อารพฺภ   วิริยํ   ปฏิลภติ   ฯ   อิทํ   วุจฺจติ   ภิกฺขเว
วิริยินฺทฺริยํ ฯ
     [๘๗๓]  กตมญฺจ  ภิกฺขเว  สตินฺทฺริยํ  ฯ  ยํ  โข ภิกฺขเว จตฺตาโร
สติปฏฺฐาเน    อารพฺภ    สตึ   ปฏิลภติ   ฯ   อิทํ   วุจฺจติ   ภิกฺขเว
สตินฺทฺริยํ ฯ
     [๘๗๔]  กตมญฺจ  ภิกฺขเว  สมาธินฺทฺริยํ  ฯ อิธ ภิกฺขเว อริยสาวโก
โวสฺสคฺคารมฺมณํ     กริตฺวา     ลภติ     สมาธึ     ลภติ    จิตฺตสฺส
เอกคฺคตํ ฯ อิทํ วุจฺจติ ภิกฺขเว สมาธินฺทฺริยํ ฯ
     [๘๗๕]  กตมญฺจ  ภิกฺขเว  ปญฺญินฺทฺริยํ  ฯ  อิธ ภิกฺขเว อริย-
สาวโก  ปญฺญวา   โหติ   อุทยตฺถคามินิยา   ปญฺญาย  สมนฺนาคโต
