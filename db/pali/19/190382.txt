วเน ฯ  อถ     โข     อายสฺมา     จ     สารีปุตฺโต     อายสฺมา     จ
มหาโมคฺคลฺลาโน    สายณฺหสมยํ    ปฏิสลฺลานา   วุฏฺฐิตา   เยนายสฺมา
อนุรุทฺโธ     เตนุปสงฺกมึสุ    อุปสงฺกมิตฺวา    อายสฺมตา    อนุรุทฺเธน
สทฺธึ   สมฺโมทึสุ   สมฺโมทนียํ   กถํ   สาราณียํ  วีติสาเรตฺวา  เอกมนฺตํ
นิสีทึสุ   ฯ   เอกมนฺตํ   นิสินฺโน  โข  อายสฺมา  สารีปุตฺโต  อายสฺมนฺตํ
อนุรุทฺธํ  เอตทโวจ  เสกฺเขนาวุโส  ๑  อนุรุทฺธ  ภิกฺขุนา  กตเม ธมฺมา
อุปสมฺปชฺช วิหาตพฺพาติ ฯ
     [๑๒๗๓]  เสกฺเขนาวุโส  สารีปุตฺต  ภิกฺขุนา  จตฺตาโร สติปฏฺฐานา
อุปสมฺปชฺช   วิหาตพฺพา   ฯ   กตเม   จตฺตาโร   ฯ   อิธาวุโส  ภิกฺขุ
กาเย   กายานุปสฺสี  วิหรติ  ฯ  เวทนาสุ  จิตฺเต  ธมฺเมสุ  ธมฺมานุปสฺสี
วิหรติ  อาตาปี  สมฺปชาโน  สติมา  วิเนยฺย  โลเก  อภิชฺฌาโทมนสฺสํ  ฯ
เสกฺเขนาวุโส       สารีปุตฺต      ภิกฺขุนา      อิเม      จตฺตาโร
สติปฏฺฐานา อุปสมฺปชฺช วิหาตพฺพาติ ฯh
     [๑๒๗๔]   สาเกตนิทานํ   ฯ   เอกมนฺตํ  นิสินฺโน  โข  อายสฺมา
สารีปุตฺโต  อายสฺมนฺตํ  อนุรุทฺธํ  เอตทโวจ  อเสกฺเขนาวุโส  ๒ อนุรุทฺธ
ภิกฺขุนา กตเม ธมฺมา อุปสมฺปชฺช วิหาตพฺพาติ ฯ
     [๑๒๗๕]  อเสกฺเขนาวุโส  สารีปุตฺต  ภิกฺขุนา จตฺตาโร สติปฏฺฐานา
อุปสมฺปชฺช  วิหาตพฺพา  ฯ  กตเม  จตฺตาโร  ฯ  อิธาวุโส  ภิกฺขุ  กาเย
กายานุปสฺสี   วิหรติ   อาตาปี   สมฺปชาโน   สติมา   วิเนยฺย   โลเก
#๑ เสเขนาวุโสติปิ ปาโฐ ฯ ๒ อเสเขนาวุโสติ วา ปาโฐ ฯ
