อริยสจฺจสฺส   ฯ   ตสฺมา   ติห  ภิกฺขเว  อิทํ  ทุกฺขนฺติ  โยโค  กรณีโย
ฯเปฯ อยํ ทุกฺขนิโรธคามินี ปฏิปทาติ โยโค กรณีโยติ ฯ
     [๑๗๒๒]   เย   หิ  เกจิ  ภิกฺขเว  สมณา  วา  พฺราหฺมณา  วา
อิทํ   ทุกฺขนฺติ   ยถาภูตํ   นปฺปชานนฺติ   ฯเปฯ   อยํ   ทุกฺขนิโรธคามินี
ปฏิปทาติ    ยถาภูตํ    นปฺปชานนฺติ    เต    อญฺญสฺส   สมณสฺส   วา(
พฺราหฺมณสฺส   วา  มุขํ  โอโลเกนฺติ  ๑  อยํ  นูน  ภวํ  ชานํ  ชานาติ
ปสฺสํ   ปสฺสตีติ   ฯ   เสยฺยถาปิ  ภิกฺขเว  ตูลปิจุ  วา  กปฺปาสปิจุ  วา
ลหุโก  วาตุปาทาโน  สเม  ภูมิภาเค  นิกฺขิตฺโต  ตเมนํ  ปุรตฺถิโม วาโต
ปจฺฉิเมน   สํหเรยฺย   ปจฺฉิโม   วาโต   ปุรตฺถิเมน  สํหเรยฺย  อุตฺตโร
วาโต   ทกฺขิเณน   สํหเรยฺย   ทกฺขิโณ  วาโต  อุตฺตเรน  สํหเรยฺย  ฯ
ตํ   กิสฺส   เหตุ   ฯ   ลหุกตฺตา  ภิกฺขเว  กปฺปาสปิจุโน  ฯ  เอวเมว
โข   ภิกฺขเว   เย   หิ   เกจิ   สมณา   วา   พฺราหฺมณา  วา  อิทํ
ทุกฺขนฺติ   ยถาภูตํ   นปฺปชานนฺติ  ฯเปฯ  อยํ  ทุกฺขนิโรธคามินี  ปฏิปทาติ
ยถาภูตํ      นปฺปชานนฺติ      เต      อญฺญสฺส     สมณสฺส     วา
พฺราหฺมณสฺส   วา   มุขํ   โอโลเกนฺติ   อยํ   นูน  ภวํ  ชานํ  ชานาติ
ปสฺสํ   ปสฺสตีติ   ฯ   ตํ   กิสฺส  เหตุ  ฯ  อทิฏฺฐตฺตา  ภิกฺขเว  จตุนฺนํ
อริยสจฺจานํ ฯ
     [๑๗๒๓]  เย  จ  โข  เกจิ  ภิกฺขเว  สมณา  วา พฺราหฺมณา วา
อิทํ    ทุกฺขนฺติ    ยถาภูตํ   ปชานนฺติ   ฯเปฯ   อยํ   ทุกฺขนิโรธคามินี
ปฏิปทาติ    ยถาภูตํ    ปชานนฺติ   เต   น   อญฺญสฺส   สมณสฺส   วา
#๑ ม. ยุ. อุลฺโลเกนฺติ ฯ เอวมุปริปิ ฯ
