ตถาคตสาวเกน วา อิโต วา ปน สุตฺวา ฯ
     [๕๙๗]  กถํ  ภาวิตา  จ  ภิกฺขเว  เมตฺตา  เจโตวิมุตฺติ  กึคติกา
โหติ   กิมฺปรมา   กิมฺผลา   กิมฺปริโยสานา   ฯ   อิธ   ภิกฺขเว  ภิกฺขุ
เมตฺตาสหคตํ     สติสมฺโพชฺฌงฺคํ     ภาเวติ    ฯเปฯ    เมตฺตาสหคตํ
อุเปกฺขาสมฺโพชฺฌงฺคํ   ภาเวติ   วิเวกนิสฺสิตํ   วิราคนิสฺสิตํ   นิโรธนิสฺสิตํ
โวสฺสคฺคปริณามึ   ฯ   โส   สเจ   อากงฺขติ   อปฺปฏิกูเล   ปฏิกูลสญฺญี
วิหเรยฺยนฺติ    ปฏิกูลสญฺญี   ตตฺถ   วิหรติ   สเจ   อากงฺขติ   ปฏิกูเล
อปฺปฏิกูลสญฺญี    วิหเรยฺยนฺติ    อปฺปฏิกูลสญฺญี    ตตฺถ    วิหรติ   สเจ
อากงฺขติ    อปฺปฏิกูเล    จ   ปฏิกูเล   จ   ปฏิกูลสญฺญี   วิหเรยฺยนฺติ
ปฏิกูลสญฺญี   ตตฺถ   วิหรติ   สเจ   อากงฺขติ   ปฏิกูเล  จ  อปฺปฏิกูเล
จ     อปฺปฏิกูลสญฺญี    วิหเรยฺยนฺติ    อปฺปฏิกูลสญฺญี    ตตฺถ    วิหรติ
สเจ    อากงฺขติ    อปฺปฏิกูลญฺจ    ปฏิกูลญฺจ   ตทุภยํ   อภินิวชฺเชตฺวา
อุเปกฺขโก  วิหเรยฺยํ  สโต  สมฺปชาโนติ  อุเปกฺขโก  [๑]  ตตฺถ วิหรติ
สโต   สมฺปชาโน   สุภํ  วา  โข  ปน  วิโมกฺขํ  อุปสมฺปชฺช  วิหรติ  ฯ
สุภปรมาหํ   ภิกฺขเว   เมตฺตาเจโตวิมุตฺตึ   วทามิ   ฯ   อิธ   ปญฺญสฺส
ภิกฺขุโน อุตฺตริวิมุตฺตึ อปฺปฏิวิชฺฌโต ฯ
     [๕๙๘]  กถํ  ภาวิตา  จ  ภิกฺขเว กรุณา เจโตวิมุตฺติ กึคติกา โหติ
กิมฺปรมา   กิมฺผลา  กิมฺปริโยสานา  ฯ  อิธ  ภิกฺขเว  ภิกฺขุ  กรุณาสหคตํ
สติสมฺโพชฺฌงฺคํ    ภาเวติ    ฯเปฯ   กรุณาสหคตํ   อุเปกฺขาสมฺโพชฺฌงฺคํ
ภาเวติ   วิเวกนิสฺสิตํ   วิราคนิสฺสิตํ   นิโรธนิสฺสิตํ   โวสฺสคฺค-
#๑ ม. จ ฯ
