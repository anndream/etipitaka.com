เตนุปสงฺกมิ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ  นิสีทิ  ฯ
เอกมนฺตํ   นิสินฺโน  โข  อายสฺมา  อานนฺโท  ภควนฺตํ  เอตทโวจ  อตฺถิ
นุ  โข  ภนฺเต  เอกธมฺโม  ภาวิโต  พหุลีกโต  จตฺตาโร ธมฺเม ปริปูเรติ
จตฺตาโร    ธมฺมา    ภาวิตา   พหุลีกตา   สตฺต   ธมฺเม   ปริปูเรนฺติ
สตฺต   ธมฺมา   ภาวิตา  พหุลีกตา  เทฺว  ธมฺเม  ปริปูเรนฺตีติ  ฯ  อตฺถิ
โข  อานนฺท  เอกธมฺโม  ภาวิโต  พหุลีกโต  จตฺตาโร  ธมฺเม  ปริปูเรติ
จตฺตาโร    ธมฺมา    ภาวิตา   พหุลีกตา   สตฺต   ธมฺเม   ปริปูเรนฺติ
สตฺต ธมฺมา ภาวิตา พหุลีกตา เทฺว ธมฺเม ปริปูเรนฺตีติ ฯ
     [๑๓๘๑]   กตโม   ปน   ภนฺเต   เอกธมฺโม  ภาวิโต  พหุลีกโต
จตฺตาโร   ธมฺเม   ปริปูเรติ   จตฺตาโร   ธมฺมา   ภาวิตา   พหุลีกตา
สตฺต   ธมฺเม   ปริปูเรนฺติ   สตฺต   ธมฺมา   ภาวิตา   พหุลีกตา  เทฺว
ธมฺเม   ปริปูเรนฺตีติ   ฯ  อานาปานสฺสติสมาธิ  โข  อานนฺท  เอกธมฺโม
ภาวิโต    พหุลีกโต    จตฺตาโร    สติปฏฺฐาเน   ปริปูเรติ   จตฺตาโร
สติปฏฺฐานา   ภาวิตา   พหุลีกตา   สตฺต   โพชฺฌงฺเค  ปริปูเรนฺติ  สตฺต
โพชฺฌงฺคา ภาวิตา พหุลีกตา วิชฺชาวิมุตฺตึ ปริปูเรนฺติ ฯ
     [๑๓๘๒]  กถํ  ภาวิโต  จ  ๑  อานนฺท  อานาปานสฺสติสมาธิ กถํ
พหุลีกโต    จตฺตาโร   สติปฏฺฐาเน   ปริปูเรติ   ฯ   อิธานนฺท   ภิกฺขุ
อรญฺญคโต    วา    รุกฺขมูลคโต   วา   สุญฺญาคารคโต   วา   นิสีทติ
ปลฺลงฺกํ   อาภุชิตฺวา  อุชุํ  กายํ  ปณิธาย  ปริมุขํ  สตึ  อุปฏฺฐเปตฺวา  ฯ
โส   สโตว   อสฺสสติ   สโต   ปสฺสสติ   ทีฆํ   วา   อสฺสสนฺโต  ทีฆํ
#๑ ม. ยุ. จสทฺโท นตฺถิ ฯ
