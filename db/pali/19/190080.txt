โส   วต   ภิกฺขเว   ภิกฺขุ   อริยํ   อฏฺฐงฺคิกํ  มคฺคํ  ภาเวนฺโต  อริยํ
อฏฺฐงฺคิกํ   มคฺคํ   พหุลีกโรนฺโต   สิกฺขํ   ปจฺจกฺขาย   หีนายาวตฺติสฺสตีติ
เนตํ   ฐานํ   วิชฺชติ   ฯ   ตํ   กิสฺส   เหตุ   ฯ  ยญฺหิ  ตํ  ภิกฺขเว
จิตฺตํ    ทีฆรตฺตํ    วิเวกนินฺนํ    วิเวกโปณํ   วิเวกปพฺภารํ   ตํ   วต
หีนายาวตฺติสฺสตีติ เนตํ ฐานํ วิชฺชติ ฯ
     [๒๙๗]   กถญฺจ   ภิกฺขเว  ภิกฺขุ  อริยํ  อฏฺฐงฺคิกํ  มคฺคํ  ภาเวติ
อริยํ   อฏฺฐงฺคิกํ   มคฺคํ  พหุลีกโรติ  ฯ  อิธ  ภิกฺขเว  ภิกฺขุ  สมฺมาทิฏฺฐึ
ภาเวติ    วิเวกนิสฺสิตํ    วิราคนิสฺสิตํ    นิโรธนิสฺสิตํ   โวสฺสคฺคปริณามึ
ฯเปฯ   สมฺมาสมาธึ   ภาเวติ   วิเวกนิสฺสิตํ   นิราคนิสฺสิตํ  นิโรธนิสฺสิตํ
โวสฺสคฺคปริณามึ   ฯ   เอวํ  โข  ภิกฺขเว  ภิกฺขุ  อริยํ  อฏฺฐงฺคิกํ  มคฺคํ
ภาเวติ   อริยํ   อฏฺฐงฺคิกํ   มคฺคํ   พหุลีกโรตีติ   ฯ  (ยทปิ  พลกรณียํ
ตทปิ วิตฺถาเรตพฺพํ) ฯ
                   พลกรณียวคฺโค สมตฺโต ฯ
                        ตสฺสุทฺทานํ
         พลํ พีชญฺจ นาโค จ         รุกฺโข กุมฺเภน สูกิยา
         อากาเสน จ เทฺว เมฆา     นาวา อาคนฺตุกา นทีติ ฯ
			__________________
