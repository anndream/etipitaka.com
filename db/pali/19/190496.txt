เทเว   สุณามิ   น   โข  ปนาหํ  กญฺจิ  พฺยาพาเธมิ  ตสํ  วา  ถาวรํ
วา    อทฺธาหํ   เทวปทธมฺมสมนฺนาคโต   วิหรามีติ   ฯ   อิทํ   จตุตฺถํ
เทวานํ    เทวปทํ    อวิสุทฺธานํ   สตฺตานํ   วิสุทฺธิยา   อปริโยทาตานํ
สตฺตานํ   ปริโยทปนาย   ฯ   อิมานิ   โข   ภิกฺขเว  จตฺตาริ  เทวานํ
เทวปทานิ   อวิสุทฺธานํ   สตฺตานํ   วิสุทฺธิยา   อปริโยทาตานํ   สตฺตานํ
ปริโยทปนายาติ ฯ
     [๑๕๘๙]   จตูหิ   ภิกฺขเว  ธมฺเมหิ  สมนฺนาคตํ  อตฺตมนา  เทวา
สภาคตา   กเถนฺติ   ฯ   กตเมหิ  จตูหิ  ฯ  อิธ  ภิกฺขเว  อริยสาวโก
พุทฺเธ    อเวจฺจปฺปสาเทน   สมนฺนาคโต   โหติ   อิติปิ   โส   ภควา
ฯเปฯ   สตฺถา   เทวมนุสฺสานํ   พุทฺโธ  ภควาติ  ฯ  ยา  ตา  เทวตา
พุทฺเธ    อเวจฺจปฺปสาเทน    สมนฺนาคตา   อิโต   จุตา   ตตฺรุปปนฺนา
ตาสํ   เอวํ   โหติ   ยถารูเปน   โข   มยํ  พุทฺเธ  อเวจฺจปฺปสาเทน
สมนฺนาคตา    ตโต    จุตา    อิธูปปนฺนา   อริยสาวโกปิ   ตถารูเปน
พุทฺเธ   อเวจฺจปฺปสาเทน   สมนฺนาคโต   เอหีติ  เทวานํ  สนฺติเกติ  ฯ
ปุน   จปรํ   ภิกฺขเว   อริยสาวโก   ธมฺเม   สงฺเฆ   ฯ  อริยกนฺเตหิ
สีเลหิ    สมนฺนาคโต    โหติ   อกฺขณฺเฑหิ   ฯเปฯ   สมาธิสํวตฺตนิเกหิ
ยา   ตา   เทวตา   อริยกนฺเตหิ   สีเลหิ   สมนฺนาคตา   อิโต  จุตา
ตตฺรุปปนฺนา   ตาสํ   เอวํ   โหติ   ยถารูเปหิ   โข  มยํ  อริยกนฺเตหิ
สีเลหิ   สมนฺนาคตา   ตโต  จุตา  อิธูปปนฺนา  อริยสาวโกปิ  ตถา-
รูเปหิ  อริยกนฺเตหิ    สีเลหิ   สมนฺนาคโต   เอหีติ   เทวานํ   สนฺติเกติ   ฯ
