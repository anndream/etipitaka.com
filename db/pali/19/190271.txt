อนญฺญาตญฺญสฺสามีตินฺทฺริยํ    อญฺญินฺทฺริยํ    อญฺญาตาวินฺทฺริยํ    ฯ   อิมานิ
โข ภิกฺขเว ตีณิ อินฺทฺริยานีติ ฯ
     [๘๙๙]   ปญฺจิมานิ   ภิกฺขเว   อินฺทฺริยานิ  ฯ  กตมานิ  ปญฺจ  ฯ
สทฺธินฺทฺริยํ ฯเปฯ ปญฺญินฺทฺริยํ ฯ อิมานิ โข ภิกฺขเว ปญฺจินฺทฺริยานิ ฯ
     [๙๐๐]  อิเมสํ  โข  ภิกฺขเว ปญฺจนฺนํ อินฺทฺริยานํ สมตฺตา ปริปูรตฺตา
อรหํ    โหติ    ตโต    มุทุตเรหิ    อนฺตราปรินิพฺพายี   โหติ   ตโต
มุทุตเรหิ   อุปหจฺจปรินิพฺพายี   โหติ  ตโต  มุทุตเรหิ  อสงฺขารปรินิพฺพายี
โหติ     ตโต     มุทุตเรหิ     สสงฺขารปรินิพฺพายี     โหติ    ตโต
มุทุตเรหิ   อุทฺธํโสโต   โหติ   อกนิฏฺฐคามี  ตโต  มุทุตเรหิ  สกทาคามี
โหติ   ตโต   มุทุตเรหิ   เอกพีชี   โหติ  ตโต  มุทุตเรหิ  โกลงฺโกโล
โหติ    ตโต    มุทุตเรหิ   สตฺตกฺขตฺตตปรโม   โหติ   ตโต   มุทุตเรหิ
ธมฺมานุสารี โหติ ตโต มุทุตเรหิ สทฺธานุสารี โหตีติ ฯ
     [๙๐๑]  ฉยิมานิ  ภิกฺขเว  อินฺทฺริยานิ  ฯ  กตมานิ ฉ ฯ จกฺขุนฺทฺริยํ
โสตินฺทฺริยํ  ฆานินฺทฺริยํ  ชิวหินฺทฺริยํ  กายินฺทฺริยํ  มนินฺทฺริยํ  ฯ  อิมานิ
โข ภิกฺขเว ฉ อินฺทฺริยานีติ ฯ
     [๙๐๒]  ฉยิมานิ  ภิกฺขเว  อินฺทฺริยานิ  ฯ  กตมานิ ฉ ฯ จกฺขุนฺทฺริยํ
โสตินฺทฺริยํ ฆานินฺทฺริยํ ชิวฺหินฺทฺริยํ กายินฺทฺริยํ มนินฺทฺริยํ ฯ
     [๙๐๓]  ยโต  โข  ภิกฺขเว  อริยสาวโก  อิเมสํ  ฉนฺนํ อินฺทฺริยานํ
สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ     นิสฺสรณญฺจ
