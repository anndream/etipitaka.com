		     โพชฺฌงฺคสฺส อานาปานาทิเปยฺยาโล สตฺตโม
     [๖๔๑]  สาวตฺถีนิทานํ  ฯ  อฏฺฐิกสญฺญา  ภิกฺขเว  ภาวิตา พหุลีกตา
มหปฺผลา   โหติ  มหานิสํสา  ฯ  กถํ  ภาวิตา  จ  ภิกฺขเว  อฏฺฐิกสญฺญา
กถํ   พหุลีกตา   มหปฺผลา   โหติ   มหานิสํสา  ฯ  อิธ  ภิกฺขเว  ภิกฺขุ
อฏฺฐิกสญฺญาสหคตํ   สติสมฺโพชฺฌงฺคํ   ภาเวติ   วิเวกนิสฺสิตํ   วิราคนิสฺสิตํ
นิโรธนิสฺสิตํ       โวสฺสคฺคปริณามึ       ฯเปฯ      อฏฺฐิกสญฺญาสหคตํ
อุเปกฺขาสมฺโพชฺฌงฺคํ   ภาเวติ   วิเวกนิสฺสิตํ   วิราคนิสฺสิตํ   นิโรธนิสฺสิตํ
โวสฺสคฺคปริณามึ    ฯ    เอวํ   ภาวิตา   โข   ภิกฺขเว   อฏฺฐิกสญฺญา
เอวํ พหุลีกตา มหปฺผลา โหติ มหานิสํสาติ ฯ
     [๖๔๒]   สาวตฺถีนิทานํ   ฯ   อฏฺฐิกสญฺญาย   ภิกฺขเว   ภาวิตาย
พหุลีกตาย    ทวินฺนํ    ผลานํ    อญฺญตรํ    ผลํ   ปาฏิกงฺขํ   ทิฏฺเฐว
ธมฺเม  อญฺญา  สติ  วา  อุปาทิเสเส  อนาคามิตา  ฯ  กถํ  ภาวิตาย จ
โข   ภิกฺขเว   อฏฺฐิกสญฺญาย   กถํ  พหุลีกตาย  ทฺวินฺนํ  ผลานํ  อญฺญตรํ
ผลํ    ปาฏิกงฺขํ   ทิฏฺเฐว   ธมฺเม   อญฺญา   สติ   วา   อุปาทิเสเส
อนาคามิตา   ฯ   อิธ  ภิกฺขเว  ภิกฺขุ  อฏฺฐิกสญฺญาสหคตํ  สติสมฺโพชฺฌงฺคํ
ภาเวติ     ฯเปฯ     อุเปกฺขาสมฺโพชฺฌงฺคํ     ภาเวติ    วิเวกนิสฺสิตํ
วิราคนิสฺสิตํ    นิโรธนิสฺสิตํ    โวสฺสคฺคปริณามึ    ฯ   เอวํ   ภาวิตาย
โข   ภิกฺขเว   อฏฺฐิกสญฺญาย  เอวํ  พหุลีกตาย  ทฺวินฺนํ  ผลานํ  อญฺญตรํ
