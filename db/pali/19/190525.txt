อุปสมาย  น  อภิญฺญาย  น  สมฺโพธาย  น  นิพฺพานาย  สํวตฺตติ  ๑  ฯ
จินฺเตนฺตา   จ   โข   ตุเมฺห   ภิกฺขเว   อิทํ   ทุกฺขนฺติ   จินฺเตยฺยาถ
อยํ    ทุกฺขสมุทโยติ    จินฺเตยฺยาถ   อยํ   ทุกฺขนิโรโธติ   จินฺเตยฺยาถ
อยํ   ทุกฺขนิโรธคามินี   ปฏิปทาติ   จินฺเตยฺยาถ  ฯ  ตํ  กิสฺส  เหตุ  ฯ
เอสา   ภิกฺขเว   จินฺตา  อตฺถสญฺหิตา  เอสา  อาทิพฺรหฺมจริยกา  เอสา
นิพฺพิทาย    วิราคาย    นิโรธาย    อุปสมาย   อภิญฺญาย   สมฺโพธาย
นิพฺพานาย    สํวตฺตติ    ฯ    ตสฺมา   ติห   ภิกฺขเว   อิทํ   ทุกฺขนฺติ
โยโค    กรณีโย   ฯเปฯ   อยํ   ทุกฺขนิโรธคามินี   ปฏิปทาติ   โยโค
กรณีโยติ ฯ
     [๑๖๖๒]  มา  ภิกฺขเว  วิคฺคาหิกกถํ กเถุํ ๒ น ตฺวํ อิมํ ธมฺมวินยํ
อาชานาสิ    อหํ    อิมํ    ธมฺมวินยํ    อาชานามิ    กึ   ตฺวํ   อิมํ
ธมฺมวินยํ   อาชานิสฺสสิ   มิจฺฉาปฏิปนฺโน  ตฺวมสิ  อหมสฺมิ  สมฺมาปฏิปนฺโน
ปุเร    วจนียํ    ปจฺฉา    อวจ    ปจฺฉา    วจนียํ    ปุเร   อวจ
สหิตํ   เม   อสหิตนฺเต   อาจิณฺณนฺเต  ๓  วิปราวตฺตํ  อาโรปิโต  เต
วาโท  ปรวาทปฺปโมกฺขาย  ๔  นิคฺคหิโตสิ นิพฺเพเธหิ วา สเจ ปโหสีติ ฯ
ตํ  กิสฺส  เหตุ  ฯ  เนสา  ภิกฺขเว  กถา  อตฺถสญฺหิตา นาทิพฺรหฺมจริยกา
น    นิพฺพิทาย    น   วิราคาย   น   นิโรธาย   น   อุปสมาย   น
อภิญฺญาย   น   สมฺโพธาย   น   นิพฺพานาย  สํวตฺตติ  ฯ  กเถนฺตา  จ
โข   ตุเมฺห   ภิกฺขเว   อิทํ   ทุกฺขนฺติ   กเถยฺยาถ  อยํ  ทุกฺขสมุทโยติ
#๑ ยุ. สํวตฺตนฺติ ฯ ๒ ม. ยุ. กเถยฺยาถ ฯ ๓ ม. อธิจิณฺณํ เต ... ฯ
#๔ ม. ยุ. จรวาทปฺปโมกฺขาย ฯ
