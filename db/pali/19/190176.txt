สปฺปจฺจโย ญาณํ ทสฺสนํ โหตีติ ฯ
     [๖๓๐]  กตโม  [๑]  ภนฺเต  เหตุ  กตโม  ปจฺจโย  อญฺญาณาย
อทสฺสนาย ฯ กถํ สเหตุ สปฺปจฺจโย อญฺญาณํ อทสฺสนํ โหตีติ ฯ
     [๖๓๑]  ยสฺมึ  โข  ราชกุมาร  สมเย กามราคปริยุฏฺฐิเตน เจตสา
วิหรติ    กามราคปเรเตน    อุปฺปนฺนสฺส    จ   กามราคสฺส   นิสฺสรณํ
ยถาภูตํ   นปฺปชานาติ   น   ปสฺสติ   ฯ  อยมฺปิ  โข  ราชกุมาร  เหตุ
อยํ   ปจฺจโย   อญฺญาณาย   อทสฺสนาย  ฯ  เอวมฺปิ  สเหตุ  สปฺปจฺจโย
อญฺญาณํ อทสฺสนํ โหติ ฯ
     [๖๓๒]  ปุน  จปรํ  ราชกุมาร  ยสฺมึ  สมเย  พฺยาปาทปริยุฏฺฐิเตน
เจตสา    วิหรติ    พฺยาปาทปเรเตน    อุปฺปนฺนสฺส   จ   พฺยาปาทสฺส
นิสฺสรณํ   ยถาภูตํ   นปฺปชานาติ  น  ปสฺสติ  ฯ  อยมฺปิ  โข  ราชกุมาร
เหตุ     อยํ    ปจฺจโย    อญฺญาณาย    อทสฺสนาย    ฯ    เอวมฺปิ
สเหตุ สปฺปจฺจโย อญฺญาณํ อทสฺสนํ โหติ ฯ
     [๖๓๓]   ปุน  จปรํ  ราชกุมาร  ยสฺมึ  สมเย  ถีนมิทฺธปริยุฏฺฐิเตน
เจตสา ฯ
     [๖๓๔] อุทฺธจฺจกุกฺกุจฺจปริยุฏฺฐิเตน เจตสา ฯ
     [๖๓๕]   วิจิกิจฺฉาปริยุฏฺฐิเตน   เจตสา  วิหรติ  วิจิกิจฺฉาปเรเตน
อุปฺปนฺนาย  จ  วิจิกิจฺฉาย  นิสฺสรณํ  ยถาภูตํ  นปฺปชานาติ  น  ปสฺสติ  ฯ
อยมฺปิ   โข  ราชกุมาร  เหตุ  อยํ  ปจฺจโย  อญฺญาณาย  อทสฺสนาย  ฯ
เอวมฺปิ สเหตุ สปฺปจฺจโย อญฺญาณํ อทสฺสนํ โหตีติ ฯ
#๑ ม. ยุ. ปน ฯ
