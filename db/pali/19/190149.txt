วิริยสมฺโพชฺฌงฺคสฺส ภาวนาย ปาริปูริยา ฯ
     [๕๔๓]    โก    จ   ภิกฺขเว   อนาหาโร   อนุปฺปนฺนสฺส   วา
ปีติสมฺโพชฺฌงฺคสฺส    อุปฺปาทาย    อุปฺปนฺนสฺส    วา   ปีติสมฺโพชฺฌงฺคสฺส
ภาวนาย    ปาริปูริยา    ฯ   อตฺถิ   ภิกฺขเว   ปีติสมฺโพชฺฌงฺคฏฺฐานิยา
ธมฺมา     ตตฺถ    อมนสิการพหุลีกาโร    อยมนาหาโร    อนุปฺปนฺนสฺส
วา   ปีติสมฺโพชฺฌงฺคสฺส   อุปฺปาทาย   อุปฺปนฺนสฺส  วา  ปีติสมฺโพชฺฌงฺคสฺส
ภาวนาย ปาริปูริยา ฯ
     [๕๔๔]    โก    จ   ภิกฺขเว   อนาหาโร   อนุปฺปนฺนสฺส   วา
ปสฺสทฺธิสมฺโพชฺฌงฺคสฺส   อุปฺปาทาย  อุปฺปนฺนสฺส  วา  ปสฺสทฺธิสมฺโพชฺฌงฺคสฺส
ภาวนาย   ปาริปูริยา   ฯ   อตฺถิ  ภิกฺขเว  กายปฺปสฺสทฺธิ  จิตฺตปฺปสฺสทฺธิ
ตตฺถ     อมนสิการพหุลีกาโร     อยมนาหาโร     อนุปฺปนฺนสฺส    วา
ปสฺสทฺธิสมฺโพชฺฌงฺคสฺส   อุปฺปาทาย  อุปฺปนฺนสฺส  วา  ปสฺสทฺธิสมฺโพชฺฌงฺคสฺส
ภาวนาย ปาริปูริยา ฯ
     [๕๔๕]    โก    จ   ภิกฺขเว   อนาหาโร   อนุปฺปนฺนสฺส   วา
สมาธิสมฺโพชฺฌงฺคสฺส   อุปฺปาทาย   อุปฺปนฺนสฺส   วา  สมาธิสมฺโพชฺฌงฺคสฺส
ภาวนาย   ปาริปูริยา   ฯ   อตฺถิ   ภิกฺขเว  สมาธินิมิตฺตํ  อพฺยคฺคนิมิตฺตํ
ตตฺถ อมนสิการพหุลีกาโร อยมนาหาโร อนุปฺปนฺนสฺส วา สมาธิสมฺโพชฺฌงฺคสฺส
อุปฺปาทาย         อุปฺปนฺนสฺส        วา        สมาธิสมฺโพชฺฌงฺคสฺส
ภาวนาย ปาริปูริยา ฯ
     [๕๔๖]    โก    จ   ภิกฺขเว   อนาหาโร   อนุปฺปนฺนสฺส   วา  อุเปกฺขา-
