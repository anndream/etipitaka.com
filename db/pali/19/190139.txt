โหติ   ฯ   รญฺโญ   ภิกฺขเว   จกฺกวตฺติสฺส  ปาตุภาวา  อิเมสํ  สตฺตนฺนํ
รตนานํ ปาตุภาโว โหติ ฯ
    [๕๐๖]   ตถาคตสฺส  ภิกฺขเว  ปาตุภาวา  อรหโต  สมฺมาสมฺพุทฺธสฺส
สตฺตนฺนํ   โพชฺฌงฺครตนานํ   ปาตุภาโว   โหติ   ฯ   กตเมสํ   สตฺตนฺนํ
โพชฺฌงฺครตนานํ  ๑  ฯ  สติสมฺโพชฺฌงฺครตนสฺส  ปาตุภาโว  โหติ  ฯเปฯ
อุเปกฺขาสมฺโพชฺฌงฺครตนสฺส   ปาตุภาโว   โหติ   ฯ  ตถาคตสฺส  ภิกฺขเว
ปาตุภาวา   อรหโต   สมฺมาสมฺพุทฺธสฺส  อิเมสํ  สตฺตนฺนํ  โพชฺฌงฺครตนานํ
ปาตุภาโว โหตีติ ฯ
    [๕๐๗]   มารเสนปฺปมทฺทนํ   โว   ภิกฺขเว   มคฺคํ  เทสิสฺสามิ  ตํ
สุณาถ   ฯ   กตโม   จ  ภิกฺขเว  มารเสนปฺปมทฺทโน  มคฺโค  ฯ  ยทิทํ
สตฺต   โพชฺฌงฺคา   ฯ   กตเม   สตฺต   ฯ   สติสมฺโพชฺฌงฺโค   ฯเปฯ
อุเปกฺขาสมฺโพชฺฌงฺโค ฯ อยํ ภิกฺขเว มารเสนปฺปมทฺทโน มคฺโคติ ฯ
    [๕๐๘]   สาวตฺถี   ฯ   อถ   โข  อญฺญตโร  ภิกฺขุ  เยน  ภควา
เตนุปสงฺกมิ   ฯเปฯ   เอกมนฺตํ   นิสินฺโน   โข   โส   ภิกฺขุ  ภควนฺตํ
เอตทโวจ    ทุปฺปญฺโญ    เอฬมูโค    ทุปฺปญฺโญ    เอฬมูโคติ   ภนฺเต
วุจฺจติ    กิตฺตาวตา    นุ    โข    ภนฺเต    ทุปฺปญฺโญ    เอฬมูโคติ
วุจฺจตีติ ฯ
    [๕๐๙]  สตฺตนฺนํ  โข  ภิกฺขุ  โพชฺฌงฺคานํ  อภาวิตตฺตา อพหุลีกตตฺตา
ทุปฺปญฺโญ     เอฬมูโคติ     วุจฺจติ    ฯ    กตเมสํ    สตฺตนฺนํ    ฯ
สติสมฺโพชฺฌงฺคสฺส    ฯเปฯ   อุเปกฺขาสมฺโพชฺฌงฺคสฺส   ฯ   อิเมสํ   โข
#๑ ม. ยุ. อยํ ปาโฐ นตฺถิ ฯ
