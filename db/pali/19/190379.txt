     [๑๒๖๐]    โส    สเจ    อากงฺขติ    อปฺปฏิกูเล   ปฏิกูลสญฺญี
วิหเรยฺยนฺติ    ปฏิกูลสญฺญี   ตตฺถ   วิหรติ   ฯเปฯ   อุเปกฺขโก   ตตฺถ
วิหรติ สโต สมฺปชาโน ฯ
     [๑๒๖๑]   อชฺฌตฺตํ   ธมฺเมสุ   ฯเปฯ   พหิทฺธา  ธมฺเมสุ  ฯเปฯ
อชฺฌตฺตพหิทฺธา   ธมฺเมสุ   สมุทยธมฺมานุปสฺสี   วิหรติ  ฯ  อชฺฌตฺตพหิทฺธา
ธมฺเมสุ       วยธมฺมานุปสฺสี      วิหรติ      ฯ      อชฺฌตฺตพหิทฺธา
ธมฺเมสุ    สมุทยวยธมฺมานุปสฺสี   วิหรติ   อาตาปี   สมฺปชาโน   สติมา
วิเนยฺย โลเก อภิชฺฌาโทมนสฺสํ ฯ
     [๑๒๖๒]    โส    สเจ    อากงฺขติ    อปฺปฏิกูเล   ปฏิกูลสญฺญี
วิหเรยฺยนฺติ    ปฏิกูลสญฺญี   ตตฺถ   วิหรติ   ฯเปฯ   อุเปกฺขโก   ตตฺถ
วิหรติ   สโต   สมฺปชาโน   ฯ   เอตฺตาวตา   โข   อาวุโส  ภิกฺขุโน
จตฺตาโร สติปฏฺฐานา อารทฺธา โหนฺตีติ ฯ
     [๑๒๖๓]   สาวตฺถีนิทานํ   ฯ   อถ   โข  อายสฺมโต  อนุรุทฺธสฺส
รโหคตสฺส   ปฏิสลฺลีนสฺส   เอวํ   เจตโส   ปริวิตกฺโก   อุทปาทิ  เยสํ
เกสญฺจิ    จตฺตาโร   สติปฏฺฐานา   วิรทฺธา   วิรทฺโธ   เตสํ   อริโย
มคฺโค    สมฺมาทุกฺขกฺขยคามี   เยสํ   เกสญฺจิ   จตฺตาโร   สติปฏฺฐานา
อารทฺธา อารทฺโธ เตสํ อริโย มคฺโค สมฺมาทุกฺขกฺขยคามีติ ฯ
     [๑๒๖๔]   อถ   โข   อายสฺมา   มหาโมคฺคลฺลาโน   อายสฺมโต
อนุรุทฺธสฺส   เจตสา   เจโตปริวิตกฺกมญฺญาย   เสยฺยถาปิ   นาม  พลวา
ปุริโส    สมฺมิญฺชิตํ    วา   พาหํ   ปสาเรยฺย   ปสาริตํ   วา   พาหํ
