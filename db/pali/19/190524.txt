เสยฺยถีทํ   ฯ   กามวิตกฺกํ   พฺยาปาทวิตกฺกํ   วิหึสาวิตกฺกํ  ฯ  ตํ  กิสฺส
เหตุ   ฯ   เนเต  ภิกฺขเว  วิตกฺกา  อตฺถสญฺหิตา  นาทิพฺรหฺมจริยกา  น
นิพฺพิทาย   น   วิราคาย  น  นิโรธาย  น  อุปสมาย  น  อภิญฺญาย  น
สมฺโพธาย  น  นิพฺพานาย  สํวตฺตนฺติ  ฯ  วิตกฺกนฺตา  ๑  จ  โข ตุเมฺห
ภิกฺขเว   อิทํ   ทุกฺขนฺติ  วิตกฺเกยฺยาถ  อยํ  ทุกฺขสมุทโยติ  วิตกฺเกยฺยาถ
อยํ    ทุกฺขนิโรโธติ   วิตกฺเกยฺยาถ   อยํ   ทุกฺขนิโรธคามินี   ปฏิปทาติ
วิตกฺเกยฺยาถ  ฯ ตํ กิสฺส เหตุ ฯ เอเต ภิกฺขเว วิตกฺกา อตฺถสญฺหิตา [๒]
เอเต  อาทิพฺรหฺมจริยกา  เอเต  นิพฺพิทาย  วิราคาย  นิโรธาย อุปสมาย
อภิญฺญาย   สมฺโพธาย   นิพฺพานาย   สํวตฺตนฺติ  ฯ  ตสฺมา  ติห  ภิกฺขเว
อิทํ   ทุกฺขนฺติ   โยโค  กรณีโย  ฯเปฯ  อยํ  ทุกฺขนิโรธคามินี  ปฏิปทาติ
โยโค กรณีโยติ ฯ
     [๑๖๖๑]  มา  ภิกฺขเว  ปาปกํ  อกุสลํ  จิตฺตํ  จินฺเตถ ๓ สสฺสโต
โลโกติ    วา    อสสฺสโต   โลโกติ   วา   อนฺตวา   โลโกติ   วา
อนนฺตวา   โลโกติ   วา   ตํ   ชีวํ   ตํ   สรีรนฺติ   วา   อญฺญํ  ชีวํ
อญฺญํ    สรีรนฺติ    วา   โหติ   ตถาคโต   ปรํ   มรณาติ   วา   น
โหติ   ตถาคโต   ปรํ  มรณาติ  วา  โหติ  จ  น  จ  โหติ  ตถาคโต
ปรํ   มรณาติ   วา  เนว  โหติ  น  น  โหติ  ตถาคโต  ปรํ  มรณาติ
วา   ฯ   ตํ   กิสฺส   เหตุ   ฯ  เนสา  ภิกฺขเว  จินฺตา  อตฺถสญฺหิตา
นาทิพฺรหฺมจริยกา   น   นิพฺพิทาย   น   วิราคาย   น   นิโรธาย   น
#๑ ม. ยุ. วิตกฺเกนฺตา ฯ ๒ ยุ. พฺรหฺมจริยกา ฯ ๓ ม. ยุ. จินฺเตยฺยาถ ฯ
