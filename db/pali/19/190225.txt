อญฺญมญฺญรกฺขิตา    สิปฺปานิ    เจว    ทสฺสิสฺสาม    ลาภญฺจ   ลจฺฉาม
โสตฺถินา จ จณฺฑาลวํสา โอโรหิสฺสามาติ ฯ
     [๗๕๙]  เอวํ  วุตฺเต  ภิกฺขเว เมทกถาลิกา อนฺเตวาสี จณฺฑาลวํสิกํ
เอตทโวจ    น    โข    ปเนตํ    อาจริย    เอวํ   ภวิสฺสติ   ตฺวํ
อาจริย    อตฺตานํ    รกฺข   อหํ   อตฺตานํ   รกฺขิสฺสามิ   เอวํ   มยํ
อตฺตคุตฺตา   อตฺตรกฺขิตา   สิปฺปานิ   เจว  ทสฺสิสฺสาม  ลาภญฺจ  ลจฺฉาม
โสตฺถินา   จ   จณฺฑาลวํสา   โอโรหิสฺสามาติ   ฯ  โส  ตตฺถ  ญาโยติ
ภควา   อโวจ   ยถา   เมทกถาลิกา   อนฺเตวาสี  อาจริยํ  อโวจ  ฯ
อตฺตานํ   ภิกฺขเว   รกฺขิสฺสามีติ  สติปฏฺฐานํ  เสวิตพฺพํ  ปรํ  รกฺขิสฺสามีติ
สติปฏฺฐานํ   เสวิตพฺพํ   ฯ   อตฺตานํ   ภิกฺขเว   รกฺขนฺโต  ปรํ  รกฺขติ
ปรํ รกฺขนฺโต อตฺตานํ รกฺขติ ฯ
     [๗๖๐]   กถญฺจ   ภิกฺขเว   อตฺตานํ   รกฺขนฺโต  ปรํ  รกฺขติ  ฯ
อาเสวนาย   ภาวนาย   พหุลีกมฺเมน   ฯ  เอวํ  โข  ภิกฺขเว  อตฺตานํ
รกฺขนฺโต ปรํ รกฺขติ ฯ
     [๗๖๑]   กถญฺจ   ภิกฺขเว   ปรํ   รกฺขนฺโต  อตฺตานํ  รกฺขติ  ฯ
ขนฺติยา   อวิหึสาย   เมตฺตจิตฺตตาย  อนุทยตาย  ฯ  เอวํ  โข  ภิกฺขเว
ปรํ รกฺขนฺโต อตฺตานํ รกฺขติ ฯ8
     [๗๖๒]   อตฺตานํ   ภิกฺขเว   รกฺขิสฺสามีติ   สติปฏฺฐานํ  เสวิตพฺพํ
ปรํ   รกฺขิสฺสามีติ  สติปฏฺฐานํ  เสวิตพฺพํ  ฯ  อตฺตานํ  ภิกฺขเว  รกฺขนฺโต
ปรํ รกฺขติ ปรํ รกฺขนฺโต อตฺตานํ รกฺขตีติ ฯ
