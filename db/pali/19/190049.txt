     [๑๘๘]  สาวตฺถีนิทานํ  ฯ  เสยฺยถาปิ  ภิกฺขเว มหี นที ปาจีนนินฺนา
ปาจีนโปณา ปาจีนปพฺภารา ฯ เอวเมว โข ภิกฺขเว ฯเปฯ
     [๑๘๙]  สาวตฺถีนิทานํ  ฯ  เสยฺยถาปิ  ภิกฺขเว  ยา  กาจิมา  ๑
มหานทิโย  ฯ  เสยฺยถีทํ  ฯ  คงฺคา  ยมุนา  อจิรวตี  สรภู  มหี  สพฺพา
ตา   ปาจีนนินฺนา   ปาจีนโปณา   ปาจีนปพฺภารา   ฯ   เอวเมว   โข
ภิกฺขเว   ภิกฺขุ   อริยํ   อฏฺฐงฺคิกํ   มคฺคํ   ภาเวนฺโต  อริยํ  อฏฺฐงฺคิกํ
มคฺคํ พหุลีกโรนฺโต นิพฺพานนินฺโน โหติ นิพฺพานโปโณ นิพฺพานปพฺภาโร ฯ
     [๑๙๐]  กถญฺจ  ภิกฺขเว  ภิกฺขุ  อริยํ  อฏฺฐงฺคิกํ  มคฺคํ  ภาเวนฺโต
อริยํ   อฏฺฐงฺคิกํ  มคฺคํ  พหุลีกโรนฺโต  นิพฺพานนินฺโน  โหติ  นิพฺพานโปโณ
นิพฺพานปพฺภาโร    ฯ    อิธ    ภิกฺขเว   ภิกฺขุ   สมฺมาทิฏฺฐึ   ภาเวติ
วิเวกนิสฺสิตํ   วิราคนิสฺสิตํ   ฯเปฯ   สมฺมาสมาธึ   ภาเวติ  วิเวกนิสฺสิตํ
วิราคนิสฺสิตํ   นิโรธนิสฺสิตํ   โวสฺสคฺคปริณามึ   ฯ   เอวํ   โข  ภิกฺขเว
ภิกฺขุ   อริยํ   อฏฺฐงฺคิกํ   มคฺคํ   ภาเวนฺโต   อริยํ   อฏฺฐงฺคิกํ   มคฺคํ
พหุลีกโรนฺโต นิพฺพานนินฺโน โหติ นิพฺพานโปโณ นิพฺพานปพฺภาโรติ ฯ
     [๑๙๑]  สาวตฺถีนิทานํ  ฯ เสยฺยถาปิ ภิกฺขเว คงฺคา นที สมุทฺทนินฺนา
สมุทฺทโปณา    สมุทฺทปพฺภารา    ฯ   เอวเมว   โข   ภิกฺขเว   ภิกฺขุ
อริยํ    อฏฺฐงฺคิกํ    มคฺคํ    ภาเวนฺโต    อริยํ    อฏฺฐงฺคิกํ    มคฺคํ
พหุลีกโรนฺโต นิพฺพานนินฺโน โหติ นิพฺพานโปโณ นิพฺพานปพฺภาโร ฯ
     [๑๙๒]  กถญฺจ  ภิกฺขเว  ภิกฺขุ  อริยํ  อฏฺฐงฺคิกํ  มคฺคํ  ภาเวนฺโต
#๑ ยุ. กาจิ ฯ เอวมุปริปิ ฯ
