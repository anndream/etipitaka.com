มนสิการพหุลีกาโร  อยมนาหาโร  อนุปฺปนฺนาย   วา  วิจิกิจฺฉาย
อุปฺปาทาย อุปฺปนฺนาย วา วิจิกิจฺฉาย ภิยฺโยภาวาย เวปุลฺลาย ฯ
    [๕๔๐]  โก  จ ภิกฺขเว อนาหาโร อนุปฺปนฺนสฺส วา สติสมฺโพชฺฌงฺคสฺส
อุปฺปาทาย         อุปฺปนฺนสฺส         วา         สติสมฺโพชฺฌงฺคสฺส
ภาวนาย    ปาริปูริยา    ฯ   อตฺถิ   ภิกฺขเว   สติสมฺโพชฺฌงฺคฏฺฐานิยา
ธมฺมา   ตตฺถ   อมนสิการพหุลีกาโร   อยมนาหาโร   อนุปฺปนฺนสฺส   วา
สติสมฺโพชฺฌงฺคสฺส    อุปฺปาทาย    อุปฺปนฺนสฺส    วา   สติสมฺโพชฺฌงฺคสฺส
ภาวนาย ปาริปูริยา ฯ
    [๕๔๑]    โก    จ    ภิกฺขเว   อนาหาโร   อนุปฺปนฺนสฺส   วา
ธมฺมวิจยสมฺโพชฺฌงฺคสฺส  อุปฺปาทาย  อุปฺปนฺนสฺส  วา ธมฺมวิจยสมฺโพชฺฌงฺคสฺส
ภาวนาย  ปาริปูริยา  ฯ  อตฺถิ ภิกฺขเว กุสลากุสลา ธมฺมา สาวชฺชานวชฺชา
ธมฺมา      หีนปฺปณีตา      ธมฺมา     กณฺหสุกฺกสปฺปฏิภาคา     ธมฺมา
ตตฺถ     อมนสิการพหุลีกาโร     อยมนาหาโร     อนุปฺปนฺนสฺส    วา
ธมฺมวิจยสมฺโพชฺฌงฺคสฺส  อุปฺปาทาย  อุปฺปนฺนสฺส  วา ธมฺมวิจยสมฺโพชฺฌงฺคสฺส
ภาวนาย ปาริปูริยา ฯ
    [๕๔๒]    โก    จ    ภิกฺขเว   อนาหาโร   อนุปฺปนฺนสฺส   วา
วิริยสมฺโพชฺฌงฺคสฺส    อุปฺปาทาย   อุปฺปนฺนสฺส   วา   วิริยสมฺโพชฺฌงฺคสฺส
ภาวนาย   ปาริปูริยา   ฯ   อตฺถิ   ภิกฺขเว   อารพฺภธาตุ   นิกฺกมธาตุ
ปรกฺกมธาตุ    ตตฺถ   อมนสิการพหุลีกาโร   อยมนาหาโร   อนุปฺ-
ปนฺนสฺส  วา   วิริยสมฺโพชฺฌงฺคสฺส   อุปฺปาทาย   อุปฺปนฺนสฺส   วา
