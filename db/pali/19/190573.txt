กุสคฺเคน   อุทกํ   อุทฺธเรยฺย   ฯ   ตํ   กึ   มญฺญถ   ภิกฺขเว   กตมํ
นุ   โข   พหุตรํ   ฯ  ยํ  วา  กุสคฺเคน  อุพฺภตํ  ยํ  วา  โปกฺขรณิยา
อุทกนฺติ   ฯ   เอตเทว   ภนฺเต   พหุตรํ   ยทิทํ   โปกฺขรณิยา   อุทกํ
อปฺปมตฺตกํ   กุสคฺเคน   อุทกํ   อุพฺภตํ   สงฺขมฺปิ   น  อุเปติ  อุปนิธมฺปิ
น   อุเปติ   กลภาคมฺปิ   น   อุเปติ   โปกฺขรณิยา   อุทกํ   อุปนิธาย
กุสคฺเคน  อุทกํ  อุพฺภตนฺติ  ฯ  เอวเมว  ๑  โข  ภิกฺขเว อริยสาวกสฺส
ฯเปฯ โยโค กรณีโยติ ฯ
     [๑๗๔๙]   เสยฺยถาปิ   ภิกฺขเว   ยตฺถิมา   มหานทิโย  สํสนฺทนฺติ
สเมนฺติ  ฯ  เสยฺยถีทํ  ฯ  คงฺคา  ยมุนา  อจิรวตี  สรภู  มหี  ฯ  ตโต
ปุริโส   เทฺว   วา   ตีณิ   วา   อุทกผุสิตานิ   อุทฺธเรยฺย  ฯ  ตํ  กึ
มญฺญถ   ภิกฺขเว  กตมํ  นุ  โข  พหุตรํ  ฯ  ยานิ  วา  ๒  เทฺว  วา
ตีณิ   วา   อุทกผุสิตานิ   อุพฺภตานิ   ยํ   วา   สมฺเภชฺชํ  อุทกนฺติ  ฯ
เอตเทว    ภนฺเต    พหุตรํ   ยทิทํ   สมฺเภชฺชํ   อุทกํ   อปฺปมตฺตกานิ
เทฺว   วา   ตีณิ   วา   อุทกผุสิตานิ   อุพฺภตานิ  สงฺขมฺปิ  น  อุเปนฺติ
อุปนิธมฺปิ   น   อุเปนฺติ   กลภาคมฺปิ   น   อุเปนฺติ   สมฺเภชฺชํ   อุทกํ
อุปนิธาย   เทฺว   วา  ตีณิ  วา  อุทกผุสิตานิ  อุพฺภตานีติ  ฯ  เอวเมว
โข ภิกฺขเว อริยสาวกสฺส (โสเยว เปยฺยาโล) โยโค กรณีโยติ ฯ
     [๑๗๕๐]   เสยฺยถาปิ   ภิกฺขเว   ยตฺถิมา   มหานทิโย  สํสนฺทนฺติ
สเมนฺติ   ฯ   เสยฺยถีทํ  ฯ  คงฺคา  ยมุนา  อจิรวตี  สรภู  มหี  ฯ  ตํ
อุทกํ   ปริกฺขยํ   ปริยาทานํ   คจฺเฉยฺย  ฐเปตฺวา  เทฺว  วา  ตีณิ  วา
#๑ ยุ. เอวํ โข ฯ ๒ ม. ยานิ เทฺว วา ฯ
