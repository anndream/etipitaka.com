วจีสุจริตํ ภาเวสฺสสิ มโนทุจฺจริตํ ปหาย มโนสุจริตํ ภาเวสฺสสิ ฯ
     [๘๓๓]   ยโต   โข  ตฺวํ  ภิกฺขุ  กายทุจฺจริตํ  ปหาย  กายสุจริตํ
ภาเวสฺสสิ    วจีทุจฺจริตํ   ปหาย   วจีสุจริตํ   ภาเวสฺสสิ   มโนทุจฺจริตํ
ปหาย   มโนสุจริตํ   ภาเวสฺสสิ   ตโต  ตฺวํ  ภิกฺขุ  สีลํ  นิสฺสาย  สีเล
ปติฏฺฐาย   จตฺตาโร  สติปฏฺฐาเน  ภาเวยฺยาสิ  ฯ  กตเม  จตฺตาโร  ฯ
อิธ   ตฺวํ   ภิกฺขุ   กาเย   กายานุปสฺสี  วิหราหิ  ฯ  เวทนาสุ  จิตฺเต
ธมฺเมสุ   ธมฺมานุปสฺสี   วิหราหิ   อาตาปี   สมฺปชาโน  สติมา  วิเนยฺย
โลเก   อภิชฺฌาโทมนสฺสํ   ฯ   ยโต   โข   ตฺวํ   ภิกฺขุ  สีลํ  นิสฺสาย
สีเล   ปติฏฺฐาย   อิเม  จตฺตาโร  สติปฏฺฐาเน  เอวํ  ภาเวสฺสสิ  ตโต
ตุยฺหํ   ภิกฺขุ   ยา   รตฺติ    วา   ทิวโส   วา  อาคมิสฺสติ  วุฑฺฒิเยว
ปาฏิกงฺขา   กุสเลสุ   ธมฺเมสุ   โน   ปริหานีติ   ฯเปฯ  อญฺญตโร  จ
ปน โส ภิกฺขุ อรหตํ อโหสีติ ฯ
     [๘๓๔]  เย  ภิกฺขเว  อนุกมฺเปยฺยาถ  เย  จ  โสตพฺพํ  มญฺเญยฺยุํ
มิตฺตา   วา   อมจฺจา   วา   ญาตี   วา   สาโลหิตา  วา  เต  โว
ภิกฺขเว   จตุนฺนํ   สติปฏฺฐานานํ  ภาวนาย  สมาทเปตพฺพา  นิเวเสตพฺพา
ปติฏฺฐาเปตพฺพาติ   ฯ   กตเมสํ  จตุนฺนํ  ฯ  อิธ  ภิกฺขเว  ภิกฺขุ  กาเย
กายานุปสฺสี   วิหรติ   อาตาปี   สมฺปชาโน   สติมา   วิเนยฺย   โลเก
อภิชฺฌาโทมนสฺสํ   ฯ   เวทนาสุ   จิตฺเต   ธมฺเมสุ  ธมฺมานุปสฺสี  วิหรติ
อาตาปี   สมฺปชาโน   สติมา   วิเนยฺย   โลเก   อภิชฺฌาโทมนสฺสํ   ฯ
เย   ภิกฺขเว   อนุกมฺเปยฺยาถ   เย   จ   โสตพฺพํ   มญฺเญยฺยุํ  มิตฺตา
