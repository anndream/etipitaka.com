โก   อภิสมฺปราโย  ฯ  อโสกา  นาม  ภนฺเต  ภิกฺขุนี  กาลกตา  ฯเปฯ
อโสโก   นาม   ภนฺเต   อุปาสโก   กาลกโต   ฯเปฯ  อโสกา  นาม
ภนฺเต อุปาสิกา กาลกตา ตสฺสา กา คติ โก อภิสมฺปราโยติ ฯ
     [๑๔๗๔]  อโสโก  อานนฺท  ภิกฺขุ  กาลกโต อาสวานํ ขยา อนาสวํ
เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ  อภิญฺญา  สจฺฉิกตฺวา
อุปสมฺปชฺช วิหรติ ๑ ฯ (ปุริมเวยฺยากรเณน เอกนิทานํ) ฯ
     [๑๔๗๕]  อยํ  โข  โส  อานนฺท  ธมฺมาทาโส  ธมฺมปริยาโย เยน
สมนฺนาคโต   อริยสาวโก  อากงฺขมาโน  อตฺตนาว  อตฺตานํ  พฺยากเรยฺย
ขีณนิรโยมฺหิ   ขีณติรจฺฉานโยนิโย   ขีณปิตฺติวิสโย   ขีณาปายทุคฺคติวินิปาโต
โสตาปนฺโนหมสฺมิ อวินิปาตธมฺโม นิยโต สมฺโพธิปรายโนติ ฯ
     [๑๔๗๖]   เอกมนฺตํ   นิสินฺโน  โข  อายสฺมา  อานนฺโท  ภควนฺตํ
เอตทโวจ   กกุโฏ   ๒   นาม   ภนฺเต  ญาติเก  อุปาสโก  กาลกโต
ตสฺส   กา   คติ   โก   อภิสมฺปราโย   ฯ  กฬิโภ  ๓  นาม  ภนฺเต
ญาติเก  อุปาสโก  ฯ  ทนิกทฺโธ  ๔  นาม  ภนฺเต  ญาติเก อุปาสโก ฯ
กฏิสฺสโห   นาม   ภนฺเต   ญาติเก  อุปาสโก  ฯ  ตุฏฺโฐ  นาม  ภนฺเต
ญาติเก   อุปาสโก   ฯ  สนฺตุฏฺโฐ  นาม  ภนฺเต  ญาติเก  อุปาสโก  ฯ
ภทฺโท   นาม   ภนฺเต   ญาติเก   อุปาสโก  ฯ  สุภทฺโท  นาม  ภนฺเต
ญาติเก อุปาสโก กาลกโต ตสฺส กา คติ โก อภิสมฺปราโยติ ฯ
#๑ ม. ยุ. วิหาสิ ฯ ๒ ม. ยุ. กกฺกโฏ ฯ ๓ ยุ. กาฬิงฺโค ฯ เอวมุปริ ฯ ๔ สี.
#นิกฺขา ฯ ม. ยุ. นิกโต ฯ
