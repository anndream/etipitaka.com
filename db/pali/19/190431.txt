คิลาโน  โส   ภควโต   ปาเท   สิรสา   วนฺทติ   ฯ   เอวญฺจ   วเทติ  สาธุ
กิร   ภนฺเต  ภควา  เยน  ทีฆาวุสฺส  อุปาสกสฺส  นิเวสนํ  เตนุปสงฺกมตุ
อนุกมฺปํ อุปาทายาติ ฯ อธิวาเสสิ ภควา ตุณฺหีภาเวน ฯ
     [๑๔๑๘]   อถ   โข  ภควา  นิวาเสตฺวา  ปตฺตจีวรมาทาย  เยน
ทีฆาวุสฺส   อุปาสกสฺส   นิเวสนํ   เตนุสงฺกมิ   อุปสงฺกมิตฺวา   ปญฺญตฺเต
อาสเน   นิสีทิ   ฯ   นิสชฺช   โข  ภควา  ทีฆาวว  อุปาสกํ  เอตทโวจ
กจฺจิ   เต   ทีฆาวุ   ขมนียํ   กจฺจิ   ยาปนียํ   กจฺจิ  ทุกฺขา  เวทนา
ปฏิกฺกมนฺติ     โน     อภิกฺกมนฺติ    ปฏิกฺกโมสานํ    ปญฺญายติ    โน
อภิกฺกโมติ    ฯ   น   เม   ภนฺเต   ขมนียํ   น   ยาปนียํ   พาฬฺหา
เม    ทุกฺขา   เวทนา   อภิกฺกมนฺติ   โน   ปฏิกฺกมนฺติ   อภิกฺกโมสานํ
ปญฺญายติ โน ปฏิกฺกโมติ ฯ
     [๑๔๑๙]   ตสฺมา   ติห   เต   ทีฆาวุ   เอวํ  สิกฺขิตพฺพํ  พุทฺเธ
อเวจฺจปฺปสาเทน   สมนฺนาคโต   ภวิสฺสามิ   อิติปิ   โส   ภควา  อรหํ
สมฺมาสมฺพุทฺโธ     วิชฺชาจรณสมฺปนฺโน    สุคโต    โลกวิทู    อนุตฺตโร
ปุริสทมฺมสารถิ   สตฺถา   เทวมนุสฺสานํ   พุทฺโธ   ภควาติ   ฯ   ธมฺเม
สงฺเฆ   ฯ   อริยกนฺเตหิ   สีเลหิ   สมนฺนาคโต   ภวิสฺสามิ  อกฺขณฺเฑหิ
ฯเปฯ สมาธิสํวตฺตนิเกหีติ ๑ ฯ เอวญฺหิ เต ทีฆาวุ สิกฺขิตพฺพนฺติ ฯ
     [๑๔๒๐]   ยานีมานิ   ภนฺเต  ภควตา  จตฺตาริ  โสตาปตฺติยงฺคานิ
เทสิตานิ    สํวิชฺชนฺเต   เต   ธมฺมา   มยิ   อหญฺจ   เตสุ   ธมฺเมสุ
สนฺทิสฺสามิ   ฯ   อหญฺหิ   ภนฺเต  พุทฺเธ  อเวจฺจปฺปสาเทน  สมนฺนาคโต
#๑ ม. ยุ. อิติสทฺโท น ทิสฺสติ ฯ
