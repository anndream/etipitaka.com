				ปฏิปตฺติวคฺโค จตุตฺโถ
     [๘๙]  สาวตฺถีนิทานํ  ฯ  มิจฺฉาปฏิปตฺติญฺจ  โว ภิกฺขเว เทเสสฺสามิ
สมฺมาปฏิปตฺติญฺจ ตํ สุณาถ ฯ
     [๙๐]  กตมา  จ  ภิกฺขเว  มิจฺฉาปฏิปตฺติ ฯ เสยฺยถีทํ ฯ มิจฺฉาทิฏฺฐิ
ฯเปฯ มิจฺฉาสมาธิ ฯ อยํ วุจฺจติ ภิกฺขเว มิจฺฉาปฏิปตฺติ ฯ
     [๙๑]  กตมา  จ  ภิกฺขเว  สมฺมาปฏิปตฺติ ฯ เสยฺยถีทํ ฯ สมฺมาทิฏฺฐิ
ฯเปฯ สมฺมาสมาธิ ฯ อยํ วุจฺจติ ภิกฺขเว สมฺมาปฏิปตฺตีติ ฯ
     [๙๒]  สาวตฺถีนิทานํ  ฯ  มิจฺฉาปฏิปนฺนญฺจ  โว  ภิกฺขเว เทสิสฺสามิ
สมฺมาปฏิปนฺนญฺจ ตํ สุณาถ ฯ
     [๙๓]   กตโม   จ   ภิกฺขเว   มิจฺฉาปฏิปนฺโน  ฯ  อิธ  ภิกฺขเว
เอกจฺโจ   มิจฺฉาทิฏฺฐิโก   โหติ   ฯเปฯ   มิจฺฉาสมาธิ  ฯ  อยํ  วุจฺจติ
ภิกฺขเว ๑ มิจฺฉาปฏิปนฺโน ฯ
     [๙๔]   กตโม   จ   ภิกฺขเว   สมฺมาปฏิปนฺโน  ฯ  อิธ  ภิกฺขเว
เอกจฺโจ   สมฺมาทิฏฺฐิโก   โหติ   ฯเปฯ   สมฺมาสมาธิ  ฯ  อยํ  วุจฺจติ
ภิกฺขเว สมฺมาปฏิปนฺโนติ ฯ
     [๙๕]  สาวตฺถีนิทานํ  ฯ  เยสํ  เกสญฺจิ  ภิกฺขเว อริโย อฏฺฐงฺคิโก
มคฺโค  วิรทฺโธ วิรทฺโธ เตสํ อริโย อฏฺฐงฺคิโก มคฺโค สมฺมาทุกฺขกฺ-
ขยคามี ฯ  เยสํ    เกสญฺจิ    ภิกฺขเว    อริโย   อฏฺฐงฺคิโก   มคฺโค   อารทฺโธ
อารทฺโธ เตสํ อริโย อฏฺฐงฺคิโก มคฺโค สมฺมาทุกฺขกฺขยคามี ฯ
#๑ ยุ. อยํ ปาโฐ นตฺถิ ฯ
