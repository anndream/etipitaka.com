อาราเธติ   โน   เจ   มรณกาเล  อญฺญํ  อาราเธติ  ฯ  อถ  ปญฺจนฺนํ
โอรมฺภาคิยานํ    สญฺโญชนานํ    ปริกฺขยา    อนฺตราปรินิพฺพายี    โหติ
อุปหจฺจปรินิพฺพายี   โหติ   อสงฺขารปรินิพฺพายี   โหติ  สสงฺขารปรินิพฺพายี
โหติ    อุทฺธํโสโต    โหติ    อกนิฏฺฐคามี    ฯ    เอวํ    ภาวิตาย
โข   ภิกฺขเว   อานาปานสฺสติยา   เอวํ  พหุลีกตาย  อิเม  สตฺต  ผลา
สตฺตานิสํสา ปาฏิกงฺขาติ ฯ
     [๑๓๑๗]   สาวตฺถิยํ   ฯ   ตตฺร  โข  ภควา  ฯเปฯ  เอตทโวจ
ภาเวถ โน ตุเมฺห ภิกฺขเว อานาปานสฺสตินฺติ ฯ
     [๑๓๑๘]   เอวํ   วุตฺเต  อายสฺมา  อริฏฺโฐ  ภควนฺตํ  เอตทโวจ
อหํ   โข   ภนฺเต   ภาเวมิ   อานาปานสฺสตินฺติ  ฯ  ยถากถํ  ปน  ตฺวํ
อริฏฺฐ ภาเวสิ อานาปานสฺสตินฺติ ฯ
     [๑๓๑๙]   อตีเตสุ   เม   ภนฺเต   กาเมสุ  กามจฺฉนฺโท  ปหีโน
อนาคเตสุ   เม   กาเมสุ   กามจฺฉนฺโท  วิคโต  อชฺฌตฺตํ  ๑  พหิทฺธา
จ   เม   ธมฺเมสุ   ปฏิฆสญฺญา   สุปฺปฏิวินีตา  โส  สโตว  อสฺสสิสฺสามิ
สโต ปสฺสสิสฺสามิ ฯ เอวํ ขฺวาหํ ภนฺเต ภาเวมิ อานาปานสฺสตินฺติ ฯ
     [๑๓๒๐]  อตฺเถสา  อริฏฺฐ  อานาปานสฺสติ  เนสา นตฺถีติ วทามิ ฯ
อปิจ    อริฏฺฐ   ยถา   อานาปานสฺสติ   วิตฺถาเรน   ปริปุณฺณา   โหติ
ตํ   สุณาหิ   สาธุกํ   มนสิกโรหิ   ภาสิสฺสามีติ  ฯ  เอวํ  ภนฺเตติ  โข
อายสฺมา   อริฏฺโฐ   ภควโต  ปจฺจสฺโสสิ  ฯ  ภควา  เอตทโวจ  กถญฺจ
อริฏฺฐ   อานาปานสฺสติ   วิตฺถาเรน   ปริปุณฺณา   โหติ  ฯ  อิธ  อริฏฺฐ
#๑ โป. ม. อชฺฌตฺตพหิทฺธา ฯ
