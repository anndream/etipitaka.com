ปสฺสมฺภยํ  จิตฺตสงฺขารํ  ปสฺสสิสฺสามีติ  สิกฺขติ  ฯ  เวทนาสุ  เวทนานุปสฺสี
อานนฺท    ภิกฺขุ    ตสฺมึ    สมเย    วิหรติ    อาตาปี    สมฺปชาโน
สติมา   วิเนยฺย   โลเก   อภิชฺฌาโทมนสฺสํ   ฯ   ตํ   กิสฺส  เหตุ  ฯ
เวทนาญฺญตราหํ   อานนฺท   เอตํ  วทามิ  ยทิทํ  อสฺสาสปฺปสฺสาสานํ  ๑
สาธุกํ   มนสิการํ   ฯ  ตสฺมา  ติหานนฺท  เวทนาสุ  เวทนานุปสฺสี  ภิกฺขุ
ตสฺมึ   สมเย   วิหรติ   อาตาปี   สมฺปชาโน   สติมา  วิเนยฺย  โลเก
อภิชฺฌาโทมนสฺสํ ฯ
     [๑๓๖๐]  ยสฺมึ  สมเย  อานนฺท  ภิกฺขุ  จิตฺตปฏิสํเวที อสฺสสิสฺสามีติ
สิกฺขติ    จิตฺตปฏิสํเวที    ปสฺสสิสฺสามีติ    สิกฺขติ    ฯ    อภิปฺปโมทยํ
จิตฺตํ    ฯเปฯ   สมาทหํ   จิตฺตํ   ฯ   วิโมจยํ   จิตฺตํ   อสฺสสิสฺสามีติ
สิกฺขติ     วิโมจยํ    จิตฺตํ    ปสฺสสิสฺสามีติ    สิกฺขติ    ฯ    จิตฺเต
จิตฺตานุปสฺสี   อานนฺท   ภิกฺขุ  ตสฺมึ  สมเย  วิหรติ  อาตาปี  สมฺปชาโน
สติมา   วิเนยฺย   โลเก   อภิชฺฌาโทมนสฺสํ   ฯ   ตํ   กิสฺส  เหตุ  ฯ
นาหํ   อานนฺท   มุฏฺฐสฺสติสฺส   อสมฺปชานสฺส   อานาปานสฺสติสมาธิภาวนํ
วทามิ     ฯ    ตสฺมา    ติหานนฺท    จิตฺเต    จิตฺตานุปสฺสี    ภิกฺขุ
ตสฺมึ   สมเย   วิหรติ   อาตาปี   สมฺปชาโน   สติมา  วิเนยฺย  โลเก
อภิชฺฌาโทสนสฺสํ ฯ
     [๑๓๖๑]  ยสฺมึ  สมเย  อานนฺท  ภิกฺขุ  อนิจฺจานุปสฺสี อสฺสสิสฺสามีติ
สิกฺขติ     ฯเปฯ    วิราคานุปสฺสี    นิโรธานุปสฺสี    ปฏินิสฺสคฺคานุปสฺสี
อสฺสสิสฺสามีติ    สิกฺขติ   ปฏินิสฺสคฺคานุปสฺสี   ปสฺสสิสฺสามีติ   สิกฺขติ   ฯ
#๑ ยุ. อสฺสาสปสฺสาสํ ฯ
