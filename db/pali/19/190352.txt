วา   มหิทฺธิกา   อเหสุํ   มหานุภาวา   สพฺเพ  เต  อิเมสํเยว  จตุนฺนํ
อิทฺธิปาทานํ   ภาวิตตฺตา   พหุลีกตตฺตา   ฯ   เย   หิ   เกจิ  ภิกฺขเว
อนาคตมทฺธานํ   สมณา   วา   พฺราหฺมณา   วา   มหิทฺธิกา   ภวิสฺสนฺติ
มหานุภาวา   สพฺเพ   เต   อิเมสํเยว  จตุนฺนํ  อิทฺธิปาทานํ  ภาวิตตฺตา
พหุลีกตตฺตา    ฯ    เย    หิ    เกจิ    ภิกฺขเว   เอตรหิ   สมณา
วา   พฺราหฺมณา   วา   มหิทฺธิกา  มหานุภาวา  สพฺเพ  เต  อิเมสํเยว
จตุนฺนํ อิทฺธิปาทานํ ภาวิตตฺตา พหุลีกตตฺตาติ ฯ
     [๑๑๗๒]  เย  หิ  เกจิ  ภิกฺขเว อตีตมทฺธานํ สมณา วา พฺราหฺมณา
วา   อเนกวิหิตํ   อิทฺธิวิธํ   ปจฺจนุโภสุํ  เอโกปิ  หุตฺวา  พหุธา  อเหสุํ
พหุธาปิ    หุตฺวา    เอโก   อเหสุํ   อาวิภาวํ   ติโรภาวํ   ติโรกุฑฺฑํ
ติโรปาการํ   ติโรปพฺพตํ   อสชฺชมานา   อคมํสุ   เสยฺยถาปิ   อากาเส
ปฐวิยํปิ     อุมฺมุชฺชนิมฺมุชฺชํ    อกํสุ    เสยฺยถาปิ    อุทเก    อุทเกปิ
อภิชฺชมาเน    อคมํสุ    เสยฺยถาปิ    ปฐวิยํ   อากาเสปิ   ปลฺลงฺเกน
กมึสุ   เสยฺยถาปิ   ปกฺขี   สกุโณ   อิเมปิ   จนฺทิมสุริเย  เอวํมหิทฺธิเก
เอวํมหานุภาเว   ปาณินา  ปรามสึสุ  ๑  ปริมชฺชึสุ  ยาว  พฺรหฺมโลกาปิ
กาเยน   วสํ  วตฺเตสุํ  ฯ  สพฺเพ  เต  จตุนฺนํ  อิทฺธิปาทานํ  ภาวิตตฺตา
พหุลีกตตฺตา   ฯ   เย   หิ   เกจิ   ภิกฺขเว   อนาคตมทฺธานํ   สมณา
วา   พฺราหฺมณา   วา  อเนกวิหิตํ  อิทฺธิวิธํ  ปจฺจนุโภสนฺติ  ๒  เอโกปิ
หุตฺวา   พหุธา   ภวิสฺสนฺติ  พหุธาปิ  หุตฺวา  เอโก  ภวิสฺสนฺติ  อาวิภาวํ
ติโรภาวํ     ติโรกุฑฺฑํ     ติโรปาการํ     ติโรปพฺพตํ     อสชฺชมานา
#๑ ม. ยุ. ปริมสึสุ ฯ ๒ ม. ยุ. ปจฺจนุโภสฺสนฺติ ฯ
