ปริณามึ  ฯ  โส  สเจ   อากงฺขติ    อปฺปฏิกูเล    ปฏิกูลสญฺญี    วิหเรยฺยนฺติ
ปฏิกูลสญฺญี  ตตฺถ  วิหรติ  ฯเปฯ  สเจ  อากงฺขติ  อปฺปฏิกูลญฺจ  ปฏิกูลญฺจ
ตทุภยํ    อภินิวชฺเชตฺวา    อุเปกฺขโก   วิหเรยฺยํ   สโต   สมฺปชาโนติ
อุเปกฺขโก  ตตฺถ  วิหรติ  สโต  สมฺปชาโน  สพฺพโส  วา  ปน รูปสญฺญานํ
สมติกฺกมา        ปฏิฆสญฺญานํ        อตฺถงฺคมา       นานตฺตสญฺญานํ
อมนสิการา    อนนฺโต    อากาโสติ    อากาสานญฺจายตนํ   อุปสมฺปชฺช
วิหรติ    ฯ    อากาสานญฺจายตนปรมาหํ    ภิกฺขเว   กรุณาเจโตวิมุตฺตึ
วทามิ ฯ อิธ ปญฺญสฺส ภิกฺขุโน อุตฺตริวิมุตฺตึ อปฺปฏิวิชฺฌโต ฯ
     [๕๙๙]   กถํ   ภาวิตา   จ  ภิกฺขเว  มุทิตาเจโตวิมุตฺติ  กึคติกา
โหติ   กิมฺปรมา   กิมฺผลา   กิมฺปริโยสานา   ฯ   อิธ   ภิกฺขเว  ภิกฺขุ
มุทิตาสหคตํ  สติสมฺโพชฺฌงฺคํ ภาเวติ ฯเปฯ มุทิตาสหคตํ อุเปกฺขาสมฺโพชฺฌงฺคํ
ภาเวติ   วิเวกนิสฺสิตํ   วิราคนิสฺสิตํ   นิโรธนิสฺสิตํ   โวสฺสคฺคปริณามึ  ฯ
โส     สเจ     อากงฺขติ    อปฺปฏิกูเล    ปฏิกูลสญฺญี    วิหเรยฺยนฺติ
ปฏิกูลสญฺญี  ตตฺถ  วิหรติ  ฯเปฯ  สเจ  อากงฺขติ  อปฺปฏิกูลญฺจ  ปฏิกูลญฺจ
ตทุภยํ    อภินิวชฺเชตฺวา    อุเปกฺขโก   วิหเรยฺยํ   สโต   สมฺปชาโนติ
อุเปกฺขโก  ตตฺถ วิหรติ สโต สมฺปชาโน สพฺพโส วา ปน อากาสานญฺจายตนํ
สมติกฺกมฺม         อนนฺตํ         วิญฺญาณนฺติ        วิญฺญาณญฺจายตนํ
อุปสมฺปชฺช  วิหรติ  ฯ  วิญฺญาณญฺจายตนปรมาหํ  ภิกฺขเว  มุทิตา-
เจโตวิมุตฺตึ  วทามิ  ฯ  อิธ  ปญฺญสฺส   ภิกฺขุโน     อุตฺตริวิมุตฺตึ
อปฺปฏิวิชฺฌโต ฯ
