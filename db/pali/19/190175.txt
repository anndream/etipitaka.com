อนาวรโณ    อนีวรโณ    เจตโส   อนุปกฺกิเลโส   ภาวิโต   พหุลีกโต
วิชฺชาวิมุตฺติผลสจฺฉิกิริยาย     สํวตฺตติ    ฯเปฯ    อุเปกฺขาสมฺโพชฺฌงฺโค
โข   พฺราหฺมณ   อนาวรโณ   อนีวรโณ  เจตโส  อนุปกฺกิเลโส  ภาวิโต
พหุลีกโต   วิชฺชาวิมุตฺติผลสจฺฉิกิริยาย   สํวตฺตติ  ฯ  อิเม  โข  พฺราหฺมณ
สตฺต   โพชฺฌงฺคา  อนาวรณา  อนีวรณา  เจตโส  อนุปกฺกิเลสา  ภาวิตา
พหุลีกตา วิชฺชาวิมุตฺติผลสจฺฉิกิริยาย สํวตฺตนฺตีติ ฯ
     [๖๒๖]   เอวํ  วุตฺเต  สคารโว  พฺราหฺมโณ  ภควนฺตํ  เอตทโวจ
อภิกฺกนฺตํ   โภ   โคตม   ฯเปฯ   อุปาสกํ   มํ  ภวํ  โคตโม  ธาเรตุ
อชฺชตคฺเค ปาณุเปตํ สรณงฺคตนฺติ ฯ
     [๖๒๗]  เอวมฺเม  สุตํ  เอกํ สมยํ ภควา ราชคเห วิหรติ คิชฺฌกูเฏ
ปพฺพเต   ฯ   อถ  โข  อภโย  ราชกุมาโร  เยน  ภควา  เตนุปสงฺกมิ
อุปสงฺกมิตฺวา     ภควนฺตํ     อภิวาเทตฺวา    เอกมนฺตํ    นิสีทิ    ฯ
เอกมนฺตํ นิสินฺโน โข อภโย ราชกุมาโร ภควนฺตํ เอตทโวจ
     [๖๒๘]   ปูรโณ   ภนฺเต   กสฺสโป  เอวมาห  นตฺถิ  เหตุ  นตฺถิ
ปจฺจโย    อญฺญาณาย    อทสฺสนาย    อเหตุ    อปฺปจฺจโย    อญฺญาณํ
อทสฺสนํ   โหติ   ฯ   นตฺถิ   เหตุ   นตฺถิ  ปจฺจโย  ญาณาย  ทสฺสนาย
อเหตุ อปฺปจฺจโย ญาณํ ทสฺสนํ โหตีติ ฯ อิธ ภควา กิมาหาติ ฯ
     [๖๒๙]   อตฺถิ   ราชกุมาร   เหตุ   อตฺถิ   ปจฺจโย  อญฺญาณาย
อทสฺสนาย   สเหตุ   สปฺปจฺจโย   อญฺญาณํ   อทสฺสนํ   โหติ   ฯ  อตฺถิ
ราชกุมาร    เหตุ    อตฺถิ    ปจฺจโย    ญาณาย   ทสฺสนาย   สเหตุ
