วา   พฺราหฺมโณ   วา   โย   เอวํ   ภูตํ   ตจฺฉํ  ตถํ  ธมฺมํ  เทเสติ
ยถา   ภควาติ  ฯ  อยํปิ  โข  ภิกฺขเว  ปริยาโย  ยํ  ปริยายํ  อาคมฺม
เสกฺโข ภิกฺขุ เสกฺขภูมิยํ สณฺฐิโต เสกฺโขสฺมีติ ปชานาติ ฯ
     [๑๐๓๕]   ปุน   จปรํ   ภิกฺขเว   เสกฺโข   ภิกฺขุ  ปญฺจินฺทฺริยานิ
ปชานาติ      สทฺธินฺทฺริยํ     วิริยินฺทฺริยํ     สตินฺทฺริยํ     สมาธินฺทฺริยํ
ปญฺญินฺทฺริยํ  ฯ  ยํคติกานิ  ยํปรมานิ  ยํผลานิ  ยํปริโยสานานิ  น เหว โข
กาเยน   ผุสิตฺวา   วิหรติ   ปญฺญาย   จ   อติวิชฺฌ   ปสฺสติ  ฯ  อยํปิ
โข  ภิกฺขเว  ปริยาโย  ยํ  ปริยายํ  อาคมฺม  เสกฺโข  ภิกฺขุ  เสกฺขภูมิยํ๔
สณฺฐิโต เสกฺโขสฺมีติ ปชานาติ ฯ
     [๑๐๓๖]   กตโม   จ   ภิกฺขเว  ปริยาโย  ยํ  ปริยายํ  อาคมฺม
อเสกฺโข   ภิกฺขุ   อเสกฺขภูมิยํ   สณฺฐิโต   อเสกฺโขสฺมีติ   ปชานาติ  ฯ
อิธ   ภิกฺขเว   อเสกฺโข  ภิกฺขุ  ปญฺจินฺทฺริยานิ  ปชานาติ  ฯ  สทฺธินฺทฺริยํ
วิริยินฺทฺริยํ  สตินฺทฺริยํ  สมาธินฺทฺริยํ  ปญฺญินฺทฺริยํ  ฯ ยํคติกานิ ยํปรมานิ
ยํผลานิ   ยํปริโยสานานิ   กาเยน   จ   ผุสิตฺวา   วิหรติ  ปญฺญาย  จ
อติวิชฺฌ   ปสฺสติ   ฯ   อยํปิ   โข   ภิกฺขเว   ปริยาโย   ยํ  ปริยายํ
อาคมฺม    อเสกฺโข    ภิกฺขุ    อเสกฺขภูมิยํ    สณฺฐิโต   อเสกฺโขสฺมีติ
ปชานาติ ฯ
     [๑๐๓๗]   ปุน   จปรํ   ภิกฺขเว  อเสกฺโข  ภิกฺขุ  ฉ  อินฺทฺริยานิ
ปชานาติ  จกฺขุนฺทฺริยํ  โสตินฺทฺริยํ  ฆานินฺทฺริยํ  ชิวฺหินฺทฺริยํ กายินฺทฺริยํ
มนินฺทฺริยํ   ฯ   อิมานิ   โข   ฉ   อินฺทฺริยานิ  สพฺเพน  สพฺพํ  สพฺพถา
