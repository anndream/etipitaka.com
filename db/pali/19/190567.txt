อตฺถิ   นุ   โข   ภนฺเต   เอตมฺหา   อนฺธการา   อญฺโญ   อนฺธกาโร
มหนฺตตโร   จ   ภยานกตโร   จาติ   ฯ   อตฺถิ  โข  ภิกฺขุ  เอตมฺหา
อนฺธการา   อญฺโญ   อนฺธกาโร   มหนฺตตโร  จ  ภยานกตโร  จาติ  ฯ
กตโม  ปน  ภนฺเต  เอตมฺหา  อนฺธการา  อญฺโญ  อนฺธกาโร  มหนฺตตโร
จ ภยานกตโร จาติ ฯ
     [๑๗๔๑]  เย  หิ  เกจิ  ภิกฺขุ  สมณา  วา  พฺราหฺมณา  วา  อิทํ
ทุกฺขนฺติ   ยถาภูตํ   นปฺปชานนฺติ  ฯเปฯ  อยํ  ทุกฺขนิโรธคามินี  ปฏิปทาติ
ยถาภูตํ   นปฺปชานนฺติ   ฯ   เต  ชาติสํวตฺตนิเกสุ  สงฺขาเรสุ  อภิรมนฺติ
ฯเปฯ   อภิรตา   ฯ   อภิสงฺขโรนฺติ   ฯ  อภิสงฺขริตฺวา  ชาตนฺธการมฺปิ
ปปตนฺติ      ชรนฺธการมฺปิ     ปปตนฺติ     มรณนฺธการมฺปิ     ปปตนฺติ
โสกปริเทวทุกฺขโทมนสฺสุปายาสนฺธการมฺปิ  ปปตนฺติ  ฯ  เต  น  ปริมุจฺจนฺติ
ชาติยา   ชราย   มรเณน   โสเกหิ   ปริเทเวหิ  ทุกฺเขหิ  โทมนสฺเสหิ
อุปายาเสหิ น ปริมุจฺจนฺติ ทุกฺขสฺมาติ วทามิ ฯ
     [๑๗๔๒]  เย  จ  โข  เกจิ  ภิกฺขุ  สมณา  วา  พฺราหฺมณา  วา
อิทํ    ทุกฺขนฺติ    ยถาภูตํ   ปชานนฺติ   ฯเปฯ   อยํ   ทุกฺขนิโรธคามินี
ปฏิปทาติ   ยถาภูตํ   ปชานนฺติ   ฯ   เต   ชาติสํวตฺตนิเกสุ  สงฺขาเรสุ
นาภิรมนฺติ   ฯเปฯ   อนภิรตา  ฯ  น  อภิสงฺขโรนฺติ  ฯ  อนภิสงฺขริตฺวา
ชาตนฺธการมฺปิ   น   ปปตนฺติ  ชรนฺธการมฺปิ  น  ปปตนฺติ  มรณนฺธการมฺปิ
น       ปปตนฺติ      โสกปริเทวทุกฺขโทมนสฺสุปายาสนฺธการมฺปิ      น
ปปตนฺติ   ฯ   เต   ปริมุจฺจนฺติ   ชาติยา   ชราย   มรเณน   โสเกหิ
