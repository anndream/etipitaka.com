     [๑๒๓๗]  กตมา  จ  ภิกฺขเว  อิทฺธิ ฯ อิธ ภิกฺขเว ภิกฺขุ อเนกวิหิตํ
อิทฺธิวิธํ   ปจฺจนุโภติ   เอโกปิ   หุตฺวา   พหุธา  โหติ  พหุธาปิ  หุตฺวา
เอโก   โหติ   ฯเปฯ   ยาว  พฺรหฺมโลกาปิ  กาเยน  วสํ  วตฺเตติ  ฯ
อยํ วุจฺจติ ภิกฺขเว อิทฺธิ ฯ
     [๑๒๓๘]  กตโม  จ  ภิกฺขเว  อิทฺธิปาโท  ฯ  โย  ภิกฺขเว มคฺโค
ยา   ปฏิปทา   อิทฺธิลาภาย   อิทฺธิปฏิลาภาย   สํวตฺตติ  ฯ  อยํ  วุจฺจติ
ภิกฺขเว อิทฺธิปาโท ฯ
     [๑๒๓๙]   กตมา  จ  ภิกฺขเว  อิทฺธิปาทภาวนา  ฯ  อิธ  ภิกฺขเว
ภิกฺขุ     ฉนฺทสมาธิปธานสงฺขารสมนฺนาคตํ    อิทฺธิปาทํ    ภาเวติ    ฯ
วิริยสมาธิ    จิตฺตสมาธิ    วีมํสาสมาธิปธานสงฺขารสมนฺนาคตํ   อิทฺธิปาทํ
ภาเวติ ฯ อยํ วุจฺจติ ภิกฺขเว อิทฺธิปาทภาวนา ฯ
     [๑๒๔๐]   กตมา  จ  ภิกฺขเว  อิทฺธิปาทภาวนาคามินี  ปฏิปทา  ฯ
อยเมว   อริโย   อฏฺฐงฺคิโก   มคฺโค   ฯ   เสยฺยถีทํ   ฯ  สมฺมาทิฏฺฐิ
ฯเปฯ   สมฺมาสมาธิ   ฯ   อยํ   วุจฺจติ  ภิกฺขเว  อิทฺธิปาทภาวนาคามินี
ปฏิปทาติ ฯ
     [๑๒๔๑]   ตตฺร   โข   ภควา  ภิกฺขู  อามนฺเตสิ  ตํ  กึ  มญฺญถ
ภิกฺขเว    กตเมสํ   ธมฺมานํ   ภาวิตตฺตา   พหุลีกตตฺตา   โมคฺคลฺลาโน
ภิกฺขุ   เอวํมหิทฺธิโก   เอวํมหานุภาโวติ   ฯ   ภควํมูลกา   โน  ภนฺเต
ธมฺมา ภควํเนตฺติกา ฯเปฯ
     [๑๒๔๒]  จตุนฺนํ  โข  ภิกฺขเว  อิทฺธิปาทานํ ภาวิตตฺตา พหุลีกตตฺตา
