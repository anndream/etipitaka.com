กฏฺฐสาขาปลาสํ  ตจฺเฉตฺวา  ๑  เอกชฺฌํ  สํหเรยฺย  เอกชฺฌํ สํหริตฺวา
สูลํ   กเรยฺย   สูลํ   กตฺวา   เย  มหาสมุทฺเท  มหนฺตกา  ปาณา  เต
มหนฺตเกสุ   สูเลสุ   อาวุเนยฺย   เย   มหาสมุทฺเท   มชฺฌิมกา  ปาณา
เต   มชฺฌิมเกสุ   สูเลสุ  อาวุเนยฺย  เย  มหาสมุทฺเท  สุขุมกา  ปาณา
เต  สุขุมเกสุ  สูเลสุ  อาวุเนยฺย  ฯ อปริยาทินฺนา จ ภิกฺขเว มหาสมุทฺเท
โอฬาริกา   ปาณา   อสฺสุ   อถ   อิมสฺมึ  ชมฺพุทีเป  ติณกฏฺฐสาขาปลาสํ
ปริกฺขยํ     ปริยาทานํ     คจฺเฉยฺย    ฯ    อิโต    ๒    พหุตรา
โข  ภิกฺขเว  มหาสมุทฺเท  สุขุมกา  ปาณา  เย  น  สุกรา  สูเลน  ๓
อาวุนิตุํ  ฯ  ตํ  กิสฺส  เหตุ  ฯ  สุขุมกตฺตา  ๔  ภิกฺขเว อตฺตภาวสฺส ฯ
เอวํ   มหา  โข  ภิกฺขเว  อปาโย  ฯ  เอวํ  มหนฺตสฺมา  โข  ภิกฺขเว
อปายสฺมา   ปริมุตฺโต   ทิฏฺฐิสมฺปนฺโน   ปุคฺคโล   อิทํ  ทุกฺขนฺติ  ยถาภูตํ
ปชานาติ  ฯเปฯ  อยํ  ทุกฺขนิโรธคามินี  ปฏิปทาติ  ยถาภูตํ  ปชานาติ  ฯ
ตสฺมา   ติห   ภิกฺขเว   อิทํ   ทุกฺขนฺติ   โยโค   กรณีโย  ฯเปฯ  อยํ
ทุกฺขนิโรธคามินี ปฏิปทาติ โยโค กรณีโยติ ฯ
     [๑๗๒๐] สุริยสฺส ๕ ภิกฺขเว อุทยโต เอตํ ปุพฺพงฺคมํ เอตํ ปุพฺพนิมิตฺตํ
ยทิทํ    อรุณุคฺคํ    ฯ    เอวเมว   โข   ภิกฺขเว   ภิกฺขุโน   จตุนฺนํ
อริยสจฺจานํ   ยถาภูตํ   อภิสมยาย   เอตํ   ปุพฺพงฺคมํ  เอตํ  ปุพฺพนิมิตฺตํ
ยทิทํ  สมฺมาทิฏฺฐิ  ฯ  สมฺมาทิฏฺฐิกสฺเสตํ  ๖  ภิกฺขเว  ภิกฺขุโน  ปาฏิกงฺขํ
อิทํ    ทุกฺขนฺติ   ยถาภูตํ   ปชานิสฺสติ   ฯเปฯ   อยํ   ทุกฺขนิโรธคามินี
ปฏิปทาติ    ยถาภูตํ    ปชานิสฺสติ   ฯ   ตสฺมา   ติห   ภิกฺขเว   อิทํ
#๑ ยุ. ตํ เฉตฺวา ฯ ๒ ยุ. อโต ฯ ๓ ม. ยุ. สูเลสุ ฯ ๔ ม. ยุ. สุขุมตฺตา ฯ
#๕ ม. สูริยสฺส ฯ ๖ ม. ... ตสฺเสตํ ฯ
