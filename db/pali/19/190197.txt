มยํ   อปฺปปุญฺญา  เย  มยํ  อโคจเร  จริมฺห  ปรวิสเย  ฯ  สจชฺช  ๑
มยํ   โคจเร   จเรยฺยาม  สเก  เปตฺติเก  วิสเย  น  มฺยายํ  สกุณคฺฆี
อลํ   อภวิสฺส   ยทิทํ   ยุทฺธายาติ   ฯ   โก  ปน  เต  ลาป  โคจโร
สโก   เปตฺติโก   วิสโยติ  ฯ  ยทิทํ  นงฺคลกฏฺฐกรณํ  เลฑฺฑุฏฺฐานนฺติ  ฯ
อถ   โข   ภิกฺขเว   สกุณคฺฆี   สเก   พเล   อปตฺถทฺธา  สเก  พเล
อวาทมานา   ๒   ลาปํ   สกุณํ  ปมุญฺจิ  คจฺฉ  โข  ตฺวํ  ลาป  ตตฺรปิ
เม   คนฺตฺวา   น   โมกฺขสีติ   ฯ   อถ  โข  ภิกฺขเว  ลาโป  สกุโณ
นงฺคลกฏฺฐกรณํ    เลฑฺฑุฏฺฐานํ    คนฺตฺวา   มหนฺตํ   เลฑฺฑฑ   อภิรูหิตฺวา
สกุณคฺฆึ   วทมาโน   อฏฺฐาสิ   เอหิ   โขทานิ   เม   สกุณคฺฆิ   เอหิ
โขทานิ  เม  สกุณคฺฆีติ  ฯ  อถ  โข  สา  ภิกฺขเว  สกุณคฺฆี  สเก พเล
อปตฺถทฺธา  สเก  พเล  อวาทมานา  อุโภ  ปกฺเข สนฺธาย ๓ ลาปํ สกุณํ
สหสา   อชฺฌปฺปตฺตา   ฯ   ยทา  โข  ภิกฺขเว  อญฺญาสิ  ลาโป  สกุโณ
พหุ  อาคตา  ๔  โข  มฺยายํ  สกุณคฺฆีติ  อถสฺเสว  ๕ เลฑฺฑุสฺส อนฺตรํ
ปจฺจุปาทิ  ฯ  อถ  โข  ภิกฺขเว  สกุณคฺฆี  ตตฺเถว  อุรํ  ปจฺจตาเฬสิ  ฯ
เอวเญฺหตํ ๖ ภิกฺขเว โหติ โย อโคจเร จรติ ปรวิสเย ฯ
     [๖๙๙]  ตสฺมา  ติห  ภิกฺขเว  มา  อโคจเร  จริตฺถ  ปรวิสเย ฯ
อโคจเร   ภิกฺขเว   จรตํ   ปรวิสเย   ลจฺฉติ  มาโร  โอตารํ  ลจฺฉติ
มาโร  อารมฺมณํ  ฯ  โก  จ  ภิกฺขเว  ภิกฺขุโน  อโคจโร  ปรวิสโย  ฯ
ยทิทํ   ปญฺจ   กามคุณา   ฯ   กตเม   ปญฺจ  ฯ  จกฺขุวิญฺเญยฺยา  รูปา
อิฏฺฐา     กนฺตา     มนาปา     ปิยรูปา    กามูปสญฺหิตา    รชนิยา
#๑ ม. ยุ. สเจชฺช ฯ ๒ ม. ยุ. อสํวทมานา ฯ เอวมุปริ ฯ ๓ ม. ยุ. สนฺนยฺห ฯ
#๔ โป. ม. อาคโต ฯ ๕ ม. อถ ตสฺเสว ฯ ๖ ม. ยุ. เอวํ หิ ตํ ฯ
