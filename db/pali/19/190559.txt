มยา   ทิฏฺฐนฺติ   ฯ  ตคฺฆ  ตฺวํ  อมฺโภ  ปุริส  อุมฺมตฺโต  ตคฺฆ  วิเจโต
อิทญฺจ   โลเก   นตฺถิ   ยํ   ตยา  ทิฏฺฐนฺติ  ฯ  ตํ  โข  ปน  ภิกฺขเว
โส ปุริโส ภูตํเยว อทฺทส โน อภูตํ ฯh
     [๑๗๒๖]    ภูตปุพฺพํ    ภิกฺขเว   เทวาสุรสงฺคาโม   สมุปพฺยูโฬฺห
อโหสิ   ฯ   ตสฺมึ   โข  ปน  ภิกฺขเว  สงฺคาเม  เทวา  ชินึสุ  อสุรา
ปราชินึสุ   ฯ   ปราชิตา   จ  โข  ภิกฺขเว  อสุรา  ภีตา  ภิสมุฬาเลน
อสุรปุรํ  ปวิสึสุ  เทวานํเยว  [๑]  โมหยมานา  ฯ  ตสฺมา ติห ภิกฺขเว
มา   โลกจินฺตํ   จินฺเตถ   สสฺสโต   โลโกติ   วา  อสสฺสโต  โลโกติ
วา   อนฺตวา   โลโกติ   วา   อนนฺตวา   โลโกติ   วา  ตํ  ชีวํ  ตํ
สรีรนฺติ   วา   อญฺญํ   ชีวํ   อญฺญํ   สรีรนฺติ   วา   โหติ   ตถาคโต
ปรํ   มรณาติ   วา   น  โหติ  ตถาคโต  ปรํ  มรณาติ  วา  โหติ  จ
น   จ   โหติ  ตถาคโต  ปรํ  มรณาติ  วา  เนว  โหติ  น  น  โหติ
ตถาคโต   ปรํ   มรณาติ  วา  ฯ  ตํ  กิสฺส  เหตุ  ฯ  เนสา  ภิกฺขเว
จินฺตา   อตฺถสญฺหิตา   น  อาทิพฺรหฺมจริยกา  น  นิพฺพิทาย  น  วิราคาย
น  นิโรธาย  น  อุปสมาย  น  อภิญฺญาย  น  สมฺโพธาย  น  นิพฺพานาย
สํวตฺตติ ฯ
     [๑๗๒๗]   จินฺเตนฺตา   จ   โข   ตุเมฺห  ภิกฺขเว  อิทํ  ทุกฺขนฺติ
จินฺเตยฺยาถ   ฯเปฯ   อยํ   ทุกฺขนิโรธคามินี  ปฏิปทาติ  จินฺเตยฺยาถ  ฯ
ตํ   กิสฺส   เหตุ   ฯ   เอสา   ภิกฺขเว   จินฺตา  อตฺถสญฺหิตา  เอสา
อาทิพฺรหฺมจริยกา   เอสา   นิพฺพิทาย   วิราคาย   นิโรธาย   อุปสมาย
#๑ ยุ. โข ภายมานา ฯ
