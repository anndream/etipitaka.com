อิติ   วา   เอวํวิมุตฺตา   เต  ภควนฺโต  ภวิสฺสนฺติ  อิติ  วาติ  ฯ  โน
เหตํ ภนฺเต ฯ
     [๗๒๙]  กึ  ปน  ตฺยาหํ  สารีปุตฺต  เอตรหิ  อรหํ  สมฺมาสมฺพุทฺโธ
เจตสา    เจโต    ปริจฺจ    วิทิโต   เอวํสีโล   ภควา   อิติ   วา
เอวํธมฺโม    ภควา    อิติ    วา    เอวํปญฺโญ   ภควา   อิติ   วา
เอวํวิหารี   ภควา   อิติ   วา   เอวํวิมุตฺโต   ภควา   อิติ  วาติ  ฯ
โน เหตํ ภนฺเต ฯ
     [๗๓๐]   เอตฺถ   จ   เต   สารีปุตฺต   อตีตานาคตปจฺจุปฺปนฺเนสุ
อรหนฺเตสุ  สมฺมาสมฺพุทฺเธสุ  เจโตปริยายญาณํ  ๑  นตฺถิ  ฯ อถ กิญฺจรหิ
ตฺยาหํ   สารีปุตฺต   อุฬารา   อาสภิวาจา   ภาสิตา   เอกํโส   คหิโต
สีหนาโท   นทิโต   เอวํ   ปสนฺนาหํ   ภนฺเต   ภควติ   น   จาหุ  น
จ   ภวิสฺสติ   น   เจตรหิ   วิชฺชติ   อญฺโญ   สมโณ  วา  พฺราหฺมโณ
วา   ภควตา   ภิยฺโยภิญฺญตโร   ยทิทํ   สมฺโพธิยนฺติ   ฯ  น  โข  เม
ตํ   ๒   ภนฺเต   อตีตานาคตปจฺจุปฺปนฺเนสุ  อรหนฺเตสุ  สมฺมาสมฺพุทฺเธสุ
เจโตปริยายญาณํ อตฺถิ อปิ จ ธมฺมนฺวโย วิทิโต ฯ
     [๗๓๑]  เสยฺยถาปิ  ภนฺเต  รญฺโญ  ปจฺจนฺติมํ  นครํ ทฬฺหทฺธาลํ ๓
ทฬฺหปาการโตรณํ     เอกทฺวารํ     ตตฺรสฺส     โทวาริโก    ปณฺฑิโต
พฺยตฺโต   เมธาวี   อญฺญาตานํ  นิวาเรตา  ญาตานํ  ปเวเสตา  ฯ  โส
ตสฺส   นครสฺส   สมนฺตา   อนุปริยายปถํ   อนุกฺกมมาโน   น  ปสฺเสยฺย
#๑ ม. เจโตปริยญฺณาณํ ฯ เอวมุปริ ฯ ๒ ม. อยํ ปาโฐ นตฺถิ ฯ ๓ สี. ยุ.
#ทฬฺหุทฺทาลํ ฯ ม. ทฬฺหุทฺธาปํ ฯ
