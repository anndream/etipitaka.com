กตมา   อิทฺธิปาทภาวนา   กตมา   อิทฺธิปาทภาวนาคามินี   ปฏิปทาติ  ฯ
ภควํมูลกา โน ภนฺเต ธมฺมา ภควํเนตฺติกา ฯเปฯ
     [๑๒๒๗]  อิธานนฺท  ภิกฺขุ  อเนกวิหิตํ  อิทฺธิวิธํ  ปจฺจนุโภติ เอโกปิ
หุตฺวา   พหุธา   โหติ   พหุธาปิ   หุตฺวา   เอโก  โหติ  ฯเปฯ  ยาว
พฺรหฺมโลกาปิ กาเยน วสํ วตฺเตติ ฯ อยํ วุจฺจตานนฺท อิทฺธิ ฯ
     [๑๒๒๘]  กตโม  จานนฺท  อิทฺธิปาโท  ฯ  โย  อานนฺท มคฺโค ยา
ปฏิปทา   อิทฺธิลาภาย   อิทฺธิปฏิลาภาย   สํวตฺตติ   ฯ  อยํ  วุจฺจตานนฺท
อิทฺธิปาโท ฯ
     [๑๒๒๙]   กตมา   จานนฺท  อิทฺธิปาทภาวนา  ฯ  อิธานนฺท  ภิกฺขุ
ฉนฺทสมาธิปธานสงฺขารสมนฺนาคตํ    อิทฺธิปาทํ   ภาเวติ   ฯ   วิริยสมาธิ
จิตฺตสมาธิ   วีมํสาสมาธิปธานสงฺขารสมนฺนาคตํ   อิทฺธิปาทํ   ภาเวติ   ฯ
อยํ วุจฺจตานนฺท อิทฺธิปาทภาวนา ฯ
     [๑๒๓๐]   กตมา   จานนฺท   อิทฺธิปาทภาวนาคามินี   ปฏิปทา  ฯ
อยเมว   อริโย   อฏฺฐงฺคิโก   มคฺโค   ฯ   เสยฺยถีทํ   ฯ  สมฺมาทิฏฺฐิ
ฯเปฯ    สมฺมาสมาธิ    ฯ   อยํ   วุจฺจตานนฺท   อิทฺธิปาทภาวนาคามินี
ปฏิปทาติ ฯ
     [๑๒๓๑]   อถ  โข  สมฺพหุลา  ภิกฺขู  เยน  ภควา  เตนุปสงฺกมึสุ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ  นิสีทึสุ  ฯ  เอกมนฺตํ
นิสินฺนา   โข   เต   ภิกฺขู   ภควนฺตํ   เอตทโวจุํ   กตมา   นุ   โข
ภนฺเต   อิทฺธิ   กตโม   อิทฺธิปาโท   กตมา   อิทฺธิปาทภาวนา   กตมา
