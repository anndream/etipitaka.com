อกฺขาตํ   ฯ   ตสฺมา   ติห   ภิกฺขเว   อิทํ   ทุกฺขนฺติ  โยโค  กรณีโย
ฯเปฯ อยํ ทุกฺขนิโรธคามินี ปฏิปทาติ โยโค กรณีโยติ ฯ
     [๑๗๑๔]  โย  ภิกฺขเว  เอวํ  วเทยฺย  อหํ ทุกฺขํ อริยสจฺจํ ยถาภูตํ
อนภิสเมจฺจ   ทุกฺขสมุทยํ   อริยสจฺจํ   ยถาภูตํ   อนภิสเมจฺจ  ทุกฺขนิโรธํ
อริยสจฺจํ    ยถาภูตํ    อนภิสเมจฺจ    ทุกฺขนิโรธคามินีปฏิปทํ   อริยสจฺจํ
ยถาภูตํ     อนภิสเมจฺจ    สมฺมา    ทุกฺขสฺสนฺตํ    กริสฺสามีติ    เนตํ
ฐานํ  วิชฺชติ  ฯ  เสยฺยถาปิ  ภิกฺขเว  โย  เอวํ วเทยฺย อหํ ขทิรปตฺตานํ
วา   สรลสปตฺตานํ   วา  อามลกปตฺตานํ  วา  ปุฏํ  กริตฺวา  อุทกํ  วา
ตาลปตฺตํ   วา  หริสฺสามีติ  ๑  เนตํ  ฐานํ  วิชฺชติ  ฯ  เอวเมว  โข
ภิกฺขเว  โย  เอวํ  วเทยฺย  อหํ  ทุกฺขํ  อริยสจฺจํ  ยถาภูตํ  อนภิสเมจฺจ
ฯเปฯ     ทุกฺขนิโรธคามินีปฏิปทํ    อริยสจฺจํ    ยถาภูตํ    อนภิสเมจฺจ
สมฺมา ทุกฺขสฺสนฺตํ กริสฺสามีติ เนตํ ฐานํ วิชฺชติ ฯ
     [๑๗๑๕]  โย  จ  โข  ภิกฺขเว  เอวํ  วเทยฺย อหํ ทุกฺขํ อริยสจฺจํ
ยถาภูตํ  อภิสเมจฺจ  ทุกฺขสมุทยํ  อริยสจฺจํ  ยถาภูตํ  อภิสเมจฺจ ทุกฺขนิโรธํ
อริยสจฺจํ    ยถาภูตํ    อภิสเมจฺจ    ทุกฺขนิโรธคามินีปฏิปทํ    อริยสจฺจํ
ยถาภูตํ    อภิสเมจฺจ    สมฺมา    ทุกฺขสฺสนฺตํ    กริสฺสามีติ   ฐานเมตํ
วิชฺชติ   ฯ   เสยฺยถาปิ  ภิกฺขเว  โย  เอวํ  วเทยฺย  อหํ  ปทุมปตฺตานํ
วา   ปลาสปตฺตานํ   วา   มาลุวปตฺตานํ  วา  ปุฏํ  กริตฺวา  อุทกํ  วา
ตาลปตฺตํ  วา  หริสฺสามีติ  ฐานเมตํ  วิชฺชติ  ฯ  เอวเมว  โข  ภิกฺขเว
โย   เอวํ   วเทยฺย  อหํ  ทุกฺขํ  อริยสจฺจํ  ยถาภูตํ  อภิสเมจฺจ  ฯเปฯ
#๑ ม. อาหริสฺสามีติ ฯ เอวมุปริปิ ฯ
