ธมฺมํ    สุตฺวา    เอโก   วูปกฏฺโฐ   อปฺปมตฺโต   อาตาปี   ปหิตตฺโต
วิหเรยฺยนฺติ   ฯ  ตสฺมา  ติห  ตฺวํ  พาหิย  อาทิเมว  วิโสเธหิ  กุสเลสุ
ธมฺเมสุ   ฯ   โก   จาทิ  กุสลานํ  ธมฺมานํ  ฯ  สีลญฺจ  สุวิสุทฺธํ  ทิฏฺฐิ
จ อุชุกา ฯ
     [๗๔๘]  ยโต  [๑] โข เต พาหิย สีลญฺจ สุวิสุทฺธํ ภวิสฺสติ ทิฏฺฐิ จ
อุชุกา   ตโต   ตฺวํ   พาหิย   สีลํ  นิสฺสาย  สีเล  ปติฏฺฐาย  จตฺตาโร
สติปฏฺฐาเน   ภาเวยฺยาสิ   ฯ   กตเม  จตฺตาโร  ฯ  อิธ  ตฺวํ  พาหิย
กาเย   กายานุปสฺสี   วิหราหิ   อาตาปี   สมฺปชาโน   สติมา  วิเนยฺย
โลเก   อภิชฺฌาโทมนสฺสํ   ฯ   เวทนาสุ   จิตฺเต  ธมฺเมสุ  ธมฺมานุปสฺสี
วิหราหิ  อาตาปี  สมฺปชาโน  สติมา  วิเนยฺย  โลเก  อภิชฺฌาโทมนสฺสํ ฯ
ยโต    โข    ตฺวํ    พาหิย    สีลํ    นิสฺสาย    สีเล    ปติฏฺฐาย
อิเม   จตฺตาโร   สติปฏฺฐาเน   เอวํ   ภาเวสฺสสิ  ตโต  ตุยฺหํ  พาหิย
ยา   รตฺติ   วา   ทิวโส   วา   อาคมิสฺสติ   วุฑฺฒิ  เยว  ปาฏิกงฺขา
กุสเลสุ ธมฺเมสุ โน ปริหานีติ ฯ
     [๗๔๙]  อถ  โข  อายสฺมา  พาหิโย  ภควโต  ภาสิตํ อภินนฺทิตฺวา
อนุโมทิตฺวา   อุฏฺฐายาสนา   ภควนฺตํ   อภิวาเทตฺวา   ปทกฺขิณํ   กตฺวา
ปกฺกามิ   ฯ  อถ  โข  อายสฺมา  พาหิโย  เอโก  วูปกฏฺโฐ  อปฺปมตฺโตฆ
อาตาปี   ปหิตตฺโต   วิหรนฺโต   น   จิรสฺเสว   ยสฺสตฺถาย   กุลปุตตา
สมฺมเทว  อคารสฺมา  อนคาริยํ  ปพฺพชนฺติ  ตทนุตฺตรํ  พฺรหฺมจริย-
ปริโยสานํ  ทิฏฺเฐว   ธมฺเม     สยํ     อภิญฺญา  สจฺฉิกตฺวา   อุปสมฺปชฺช
#๑ ม. ยุ. จ ฯ
