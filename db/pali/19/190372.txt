พหุลีกตตฺตา   โมคฺคลฺลาโน  ภิกฺขุ  อาสวานํ  ขยา  อนาสวํ  เจโตวิมุตฺตึ
ปญฺญาวิมุตฺตึ   ทิฏฺเฐว   ธมฺเม    สยํ   อภิญฺญา  สจฺฉิกตฺวา  อุปสมฺปชฺช
วิหรตีติ ฯ
     [๑๒๔๕]   ตตฺร   โข   ภควา  ภิกฺขู  อามนฺเตสิ  ตํ  กึ  มญฺญถ
ภิกฺขเว    กตเมสํ    ธมฺมานํ    ภาวิตตฺตา    พหุลีกตตฺตา   ตถาคโต
เอวํมหิทฺธิโก เอวํมหานุภาโวติ ฯ ภควํมูลกา โน ภนฺเต ธมฺมา ฯเปฯ{
     [๑๒๔๖]  จตุนฺนํ  โข  ภิกฺขเว  อิทฺธิปาทานํ ภาวิตตฺตา พหุลีกตตฺตา
ตถาคโต   เอวํมหิทฺธิโก   เอวํมหานุภาโว   ฯ   กตเมสํ   จตุนฺนํ   ฯ
อิธ    ภิกฺขเว   ตถาคโต   ฉนฺทสมาธิปธานสงฺขารสมนฺนาคตํ   อิทฺธิปาทํ
ภาเวติ    อิติ   เม   ฉนฺโท   น   จ   อติลีโน   ภวิสฺสติ   น   จ
อติปคฺคหิโต    ภวิสฺสติ    น   จ   อชฺฌตฺตํ   สงฺขิตฺโต   ภวิสฺสติ   น
จ    พหิทฺธา    วิกฺขิตฺโต   ภวิสฺสติ   ปจฺฉาปุเร   สญฺญี   จ   วิหรติ
ยถา   ปุเร   ตถา   ปจฺฉา   ยถา   ปจฺฉา  ตถา  ปุเร  ยถา  อโธ
ตถา   อุทฺธํ   ยถา  อุทฺธํ  ตถา  อโธ  ยถา  ทิวา  ตถา  รตฺตึ  ยถา
รตฺตึ   ตถา   ทิวา   อิติ   วิวเฏน  เจตสา  อปริโยนทฺเธน  สปฺปภาสํ
จิตฺตํ  ภาเวติ  ฯ  วิริยสมาธิ จิตฺตสมาธิ วีมํสาสมาธิปธานสงฺขารสมนฺนาคตํ
อิทฺธิปาทํ     ภาเวติ    อิติ    เม    วีมํสา    น    จ    อติลีนา
ภวิสฺสติ    น    จ    อติปคฺคหิตา   ภวิสฺสติ   ฯเปฯ   อิติ   วิวเฏน
เจตสา   อปริโยนทฺเธน   สปฺปภาสํ   จิตฺตํ   ภาเวติ   ฯ  อิเมสํ  โข
ภิกฺขเว    จตุนฺนํ    อิทฺธิปาทานํ   ภาวิตตฺตา   พหุลีกตตฺตา   ตถาคโต
