     [๑๑๖๗]   ตํ   กึ  มญฺญสิ  พฺราหฺมณ  อโหสิ  เต  ปุพฺเพ  ฉนฺโท
อารามํ  คมิสฺสามีติ  ฯ  ตสฺส  เต  อารามํ  คตสฺส  โย  ตชฺโช  ฉนฺโท
โส  ปฏิปฺปสฺสทฺโธติ  ฯ  เอวํ  โภ  ฯ  อโหสิ  เต  ปุพฺเพ วิริยํ อารามํ
คมิสฺสามีติ  ฯ  ตสฺส  เต อารามํ คตสฺส ยํ ตชฺชํ วิริยํ ตํ ปฏิปฺปสฺสทฺธนฺติ ฯ
เอวํ     โภ     ฯ     อโหสิ    เต    ปุพฺเพ    จิตฺตํ    อารามํ
คมิสฺสามีติ   ฯ   ตสฺส   เต   อารามํ   คตสฺส   ยํ   ตชฺชํ  จิตฺตํ  ตํ
ปฏิปฺปสฺสทฺธนฺติ   ฯ  เอวํ  โภ  ฯ  อโหสิ  เต  ปุพฺเพ  วีมํสา  อารามํ
คมิสฺสามีติ   ฯ   ตสฺส   เต  อารามํ  คตสฺส  ยา  ตชฺชา  วีมํสา  สา
ปฏิปฺปสฺสทฺธาติ ฯ เอวํ โภ ฯ
     [๑๑๖๘]  เอวเมว  โข  พฺราหฺมณ  โย  โส  ภิกฺขุ อรหํ ขีณาสโว
วุสิตวา   กตกรณีโย   โอหิตภาโร  อนุปฺปตฺตสทตฺโถ  ปริกฺขีณภวสญฺโญชโน
สมฺมทญฺญาวิมุตฺโต      ตสฺส     โย     ปุพฺเพ     ฉนฺโท     อโหสิ
อรหตฺตปฺปตฺติยา  อรหตฺเต  ๑  ปตฺเต โย ตชฺโช ฉนฺโท โส ปฏิปฺปสฺสทฺโธ
ยํ      ปุพฺเพ     วิริยํ     อโหสิ     อรหตฺตปฺปตฺติยา     อรหตฺเต
ปตฺเต   ยํ   ตชฺชํ   วิริยํ   ตํ   ปฏิปฺปสฺสทฺธํ  ยํ  ปุพฺเพ  จิตฺตํ  อโหสิ
อรหตฺตปฺปตฺติยา   อรหตฺเต   ปตฺเต   ยํ   ตชฺชํ  จิตฺตํ  ตํ  ปฏิปฺปสฺสทฺธํ
ยา     ปุพฺเพ     วีมํสา     อโหสิ     อรหตฺตปฺปตฺติยา    อรหตฺเต
ปตฺเต ยา ตชฺชา วีมํสา สา ปฏิปฺปสฺสทฺธา ฯ
     [๑๑๖๙]  ตํ  กึ  มญฺญสิ  พฺราหฺมณ  อิติ  เอวํ  สนฺเต  สนฺตกํ วา
โหติ  โน  ๒  อสนฺตกํ  วาติ  ฯ  อทฺธา โภ อานนฺท เอวํ สนฺเต สนฺตกํ
#๑ ม. อรหตฺตปฺปตฺเต ฯ เอวมฺปริ ฯ ๒ ยุ. โนสทฺโท นตฺถิ ฯ
