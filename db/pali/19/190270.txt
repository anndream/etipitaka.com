                    ฉฬินฺทฺริยวคฺโค ตติโย
     [๘๙๔]   ปญฺจิมานิ   ภิกฺขเว   อินฺทฺริยานิ  ฯ  กตมานิ  ปญฺจ  ฯ
สทฺธินฺทฺริยํ ฯเปฯ ปญฺญินฺทฺริยํ ฯ
     [๘๙๕]   ยาวกีวญฺจาหํ   ภิกฺขเว   อิเมสํ   ปญฺจนฺนํ   อินฺทฺริยานํ
สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ     นิสฺสรณญฺจ
ยถาภูตํ   น   อพฺภญฺญาสึ  ฯ  เนว  ตาวาหํ  ภิกฺขเว  สเทวเก  โลเก
สมารเก    สพฺรหฺมเก    สสฺสมณพฺราหฺมณิยา    ปชาย   สเทวมนุสฺสาย
อนุตฺตรํ สมฺมาสมฺโพธึ อภิสมฺพุทฺโธ ๑ ปจฺจญฺญาสึ ฯ
     [๘๙๖]   ยโต   จ  ขฺวาหํ  ภิกฺขเว  อิเมสํ  ปญฺจนฺนํ  อินฺทฺริยานํ
สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ     นิสฺสรณญฺจ
ยถาภูตํ   อพฺภญฺญาสึ   ฯ   อถาหํ  ภิกฺขเว  สเทวเก  โลเก  สมารเก
สพฺรหฺมเก    สสฺสมณพฺราหฺมณิยา    ปชาย    สเทวมนุสฺสาย    อนุตฺตรํ
สมฺมาสมฺโพธึ    อภิสมฺพุทฺโธ    ปจฺจญฺญาสึ    ฯ   ญาณญฺจ   ปน   เม
ทสฺสนํ   อุทปาทิ   อกุปฺปา   เม   วิมุตฺติ  ๒  อยมนฺติมา  ชาติ  นตฺถิ
ทานิ ปุนพฺภโวติ ฯ
     [๘๙๗]   ตีณีมานิ   ภิกฺขเว   อินฺทฺริยานิ   ฯ   กตมานิ  ตีณิ  ฯ
อิตฺถินฺทฺริยํ   ปุริสินฺทฺริยํ   ชีวิตินฺทฺริยํ   ฯ  อิมานิ  โข  ภิกฺขเว  ตีณิ
อินฺทฺริยานีติ ฯ
     [๘๙๘]   ตีณีมานิ   ภิกฺขเว   อินฺทฺริยานิ   ฯ   กตมานิ  ตีณิ  ฯ
#๑ ม. ยุ. อภิสมฺพุทฺโธติ ฯ เอวมุปริ ฯ ๒ ยุ. เจโตวิมุตฺติ ฯ เอวมุปริ ฯ
