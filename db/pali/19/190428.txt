				 โสตาปตฺติสํยุตฺตํ
				    _______
			      เวฬุทฺวารวคฺโค ปฐโม
     [๑๔๑๑]   สาวตฺถิยํ   ฯ  ตตฺร  โข  ภควา  เอตทโวจ  กิญฺจาปิ
ภิกฺขเว    ราชา   จกฺกวตฺติ   จตุนฺนํ   ทีปานํ   อิสฺสริยาธิปจฺจํ   รชฺชํ
กาเรตฺวา   กายสฺส   เภทา  ปรํ  มรณา  สุคตึ  สคฺคํ  โลกํ  อุปปชฺชติ
เทวานํ  ตาวตึสานํ  สหพฺยตํ  ฯ  โส  ตตฺถ นนฺทนวเน อจฺฉราสงฺฆปริวุโต
ทิพฺเพหิ     [๑]     ปญฺจหิ    กามคุเณหิ    สมปฺปิโต    สมงฺคิภูโต
ปริจาเรติ   ฯ   โส   จตูหิ   ธมฺเมหิ  สมนฺนาคโต  ฯ  อถ  โข  โส
อปริมุตฺโต  จ  ๒  นิรยา  อปริมุตฺโต  จ ๓ ติรจฺฉานโยนิยา อปริมุตฺโต
จ ๔ ปิตฺติวิสยา อปริมุตฺโต จ ๕ อปายทุคฺคติวินิปาตา ฯ
     [๑๔๑๒]   กิญฺจาปิ  ภิกฺขเว  อริยสาวโก  ปิณฺฑิยาโลเปน  ยาเปติ
นนฺตกานิปิ  ๖  ธาเรติ  ฯ  โส  จตูหิ  ธมฺเมหิ  สมนฺนาคโต ฯ อถ โข
โส ปริมุตฺโต จ ๗ นิรยา ปริมุตฺโต จ ๘ ติรจฺฉานโยนิยา ปริมุตฺโต จ ๙-
ปิตฺติวิสยา  ปริมุตฺโต  จ  ๑๐-  อปายทุคฺคติวินิปาตา  ฯ  กตเมหิ จตูหิ ฯ
อิธ   ภิกฺขเว  อริยสาวโก  พุทฺเธ  อเวจฺจปฺปสาเทน  สมนฺนาคโต  โหติ
อิติปิ   โส   ภควา   อรหํ   สมฺมาสมฺพุทฺโธ  วิชฺชาจรณสมฺปนฺโน  สุคโต
โลกวิทู    อนุตฺตโร    ปุริสทมฺมสารถิ   สตฺถา   เทวมนุสฺสานํ   พุทฺโธ
#๑ ม. ยุ. จ ฯ ๒ โป. ม. ว ฯ ๓-๔-๕-๗-๘-๙-๑๐ โป. ม. จสทฺโท
#นตฺถิ ฯ ๖ ม. ยุ. นนฺตกานิ จ ฯ
