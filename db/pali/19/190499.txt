สากิยานี  เยน  ภควา  เตนุปสงฺกมิ  อุปสงฺกมิตฺวา  ภควนฺตํ อภิวาเทตฺวา
เอกมนฺตํ     นิสีทิ     ฯ     เอกมนฺตํ    นิสินฺนํ    โข    กาฬิโคธํ
สากิยานึ ภควา ๑ เอตทโวจ
     [๑๕๙๗]   จตูหิ   โข  โคเธ  ธมฺเมหิ  สมนฺนาคตา  อริยสาวิกา
โสตาปนฺนา   โหติ  อวินิปาตธมฺมา  นิยตา  สมฺโพธิปรายนา  ฯ  กตเมหิ
จตูหิ  ฯ  อิธ  โคเธ  อริยสาวิกา  พุทฺเธ  อเวจฺจปฺปสาเทน สมนฺนาคตา
โหติ  อิติปิ  โส  ภควา  ฯเปฯ  สตฺถา  เทวมนุสฺสานํ  พุทฺโธ ภควาติ ฯ
ธมฺเม  สงฺเฆ  ฯ  วิคตมลมจฺเฉเรน  เจตสา อคารํ อชฺฌาวสติ มุตฺตจาคา
ปยตปาณิ   ๒   โวสฺสคฺครตา   ยาจโยคา  ทานสํวิภาครตา  ฯ  อิเมหิ
โข  โคเธ  จตูหิ  ธมฺเมหิ  สมนฺนาคตา  อริยสาวิกา  โสตาปนฺนา  โหติ
อวินิปาตธมฺมา นิยตา สมฺโพธิปรายนาติ ฯ
     [๑๕๙๘]   ยานีมานิ   ภนฺเต  ภควตา  จตฺตาริ  โสตาปตฺติยงฺคานิ
เทสิตานิ    สํวิชฺชนฺเต   เต   ธมฺมา   มยิ   อหญฺจ   เตสุ   ธมฺเมสุ
สนฺทิสฺสามิ   ฯ   อหญฺหิ   ภนฺเต  พุทฺเธ  อเวจฺจปฺปสาเทน  สมนฺนาคตา
อิติปิ   โส   ภควา   ฯเปฯ  สตฺถา  เทวมนุสฺสานํ  พุทฺโธ  ภควาติ  ฯ
ธมฺเม   สงฺเฆ   ฯ   ยํ   โข   ปน  กิญฺจิ  กุเล  เทยฺยธมฺมํ  สพฺพนฺตํ
อปฺปฏิวิภตฺตํ   สีลวนฺเตหิ   กลฺยาณธมฺเมหีติ   ฯ   ลาภา   เต   โคเธ
สุลทฺธนฺเต โคเธ โสตาปตฺติผลนฺเต โคเธ พฺยากตนฺติ ฯ
     [๑๕๙๙]   เอกํ   สมยํ   ภควา   สกฺเกสุ   วิหรติ  กปิลวตฺถุสฺมึ
นิโคฺรธาราเม  ฯ  อถ  โข  นนฺทิโย  สกฺโก  เยน  ภควา  เตนุปสงฺกมิ
#๑ ยุ. อยํ ปาโฐ นตฺถิ ฯ ๒ ม. ปยตปาณินี ฯ
