เจปายสฺมา   มาตาปิตูสุ   อเปกฺขํ   กริสฺสติ   มริสฺสเตว   สาธายสฺมา
ยา  เต  มาตาปิตูสุ  อเปกฺขา  ตํ  ปชหาติ  ฯ  โส  เจ  เอวํ วเทยฺย
ยา เม มาตาปิตูสุ อเปกฺขา สา ปหีนาติ ฯ
     [๑๖๓๐]  โส  เอวมสฺส  วจนีโย  อตฺถิ  ปนายสฺมโต  ปุตฺตทาเรสุ
อเปกฺขาติ   ฯ   โส   เจ   เอวํ   วเทยฺย   อตฺถิ  เม  ปุตฺตทาเรสุ
อเปกฺขาติ   ฯ   โส   เอวมสฺส   วจนีโย   อายสฺมา   โข   มาริโส
มรณธมฺโม   สเจปายสฺมา   ปุตฺตทาเรสุ   อเปกฺขํ   กริสฺสติ  มริสฺสเตว
โน  เจปายสฺมา  ปุตฺตทาเรสุ  อเปกฺขํ  กริสฺสติ  มริสฺสเตว  สาธายสฺมา
ยา   เต   ปุตฺตทาเรสุ   อเปกฺขา   ตํ   ปชหาติ  ฯ  โส  เจ  เอวํ
วเทยฺย ยา เม ปุตฺตทาเรสุ อเปกฺขา สา ปหีนาติ ฯ
     [๑๖๓๑]   โส  เอวมสฺส  วจนีโย  อตฺถิ  ปนายสฺมโต  มานุสเกสุ
ปญฺจสุ   กามคุเณสุ  อเปกฺขาติ  ฯ  โส  เจ  เอวํ  วเทยฺย  อตฺถิ  เม
มานุสเกสุ   ปญฺจสุ   กามคุเณสุ  อเปกฺขาติ  ฯ  โส  เอวมสฺส  วจนีโย
มานุสเกหิ   โข   อาวุโส   กาเมหิ   ทิพฺพา  กามา  อภิกฺกนฺตตรา  จ
ปณีตตรา   จ   สาธายสฺมา   มานุสเกหิ   กาเมหิ  จิตฺตํ  วุฏฺฐาเปตฺวา
จาตุมฺมหาราชิเกสุ  เทเวสุ  จิตฺตํ  อธิโมเจหีติ  ฯ  โส เจ เอวํ วเทยฺย
มานุสเกหิ   เม   กาเมหิ   จิตฺตํ   วุฏฺฐิตํ  จาตุมฺมหาราชิเกสุ  เทเวสุ
จิตฺตํ อธิโมจิตนฺติ ฯ
     [๑๖๓๒]  โส  เอวมสฺส  วจนีโย  จาตุมฺมหาราชิเกหิ  โข อาวุโส
เทเวหิ   ตาวตึสา  เทวา  อภิกฺกนฺตตรา  จ  ปณีตตรา  จ  สาธายสฺมา
