     [๓๗๔]   ยสฺมึ  สมเย  ภิกฺขเว  ภิกฺขุ  ตถา  วูปกฏฺโฐ  วิหรนฺโต
ตํ    ธมฺมํ   อนุสฺสรติ   อนุวิตกฺเกติ   สติสมฺโพชฺฌงฺโค   ตสฺมึ   สมเย
ภิกฺขุโน    อารทฺโธ    โหติ    สติสมฺโพชฺฌงฺคํ   ตสฺมึ   สมเย   ภิกฺขุ
ภาเวติ    สติสมฺโพชฺฌงฺโค    ตสฺมึ   สมเย   ภิกฺขุโน   ภาวนาปาริปูรึ
คจฺฉติ    โส   ตถาสโต   วิหรนฺโต   ตํ    ธมฺมํ   ปญฺญาย   ปวิจินติ
ปวิจรติ ปริวีมํสมาปชฺชติ ฯ
     [๓๗๕]   ยสฺมึ   สมเย   ภิกฺขเว  ภิกฺขุ  ตถาสโต  วิหรนฺโต  ตํ
ธมฺมํ   ปญฺญาย  ปวิจินติ  ปวิจรติ  ปริวีมํสมาปชฺชติ  ธมฺมวิจยสมฺโพชฺฌงฺโค
ตสฺมึ    สมเย    ภิกฺขุโน    อารทฺโธ    โหติ    ธมฺมวิจยสมฺโพชฺฌงฺคํ
ตสฺมึ       สมเย      ภิกฺขุ      ภาเวติ      ธมฺมวิจยสมฺโพชฺฌงฺโค
ตสฺมึ    สมเย   ภิกฺขุโน   ภาวนาปาริปูรึ   คจฺฉติ   ตสฺส   ตํ   ธมฺมํ
ปญฺญาย    ปวิจินโต    ปวิจรโต    ปริวีมํสมาปชฺชโต   อารทฺธํ   โหติ
วิริยํ อสลฺลีนํ ฯ
     [๓๗๖]  ยสฺมึ  สมเย  ภิกฺขเว  ภิกฺขุโน  ตํ ธมฺมํ ปญฺญาย ปวิจินโต
ปวิจรโต    ปริวีมํสมาปชฺชโต    อารทฺธํ   โหติ   วิริยํ   อสลฺลีนํ   ฯ๔
วิริยสมฺโพชฺฌงฺโค  ตสฺมึ  สมเย  ภิกฺขุโน  อารทฺโธ  โหติ วิริยสมฺโพชฺฌงฺคํ
ตสฺมึ     สมเย     ภิกฺขุ     ภาเวติ     วิริยสมฺโพชฺฌงฺโค     ตสฺมึ
สมเย    ภิกฺขุโน   ภาวนาปาริปูรึ   คจฺฉติ   อารทฺธวิริยสฺส   อุปฺปชฺชติ
ปีติ นิรามิสา ฯ
     [๓๗๗]  ยสฺมึ  สมเย  ภิกฺขเว  ภิกฺขุโน  อารทฺธวิริยสฺส  อุปฺปชฺชติ
