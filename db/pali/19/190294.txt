    [๙๘๙]    ปญฺญวโต   ภิกฺขเว   อริยสาวกสฺส   ตทนฺวยา   สทฺธา
สณฺฐาติ    ตทนฺวยํ    วิริยํ    สณฺฐาติ    ตทนฺวยา    สติ    สณฺฐาติ
ตทนฺวโย สมาธิ สณฺฐาติ ฯ
    [๙๙๐]   อิมสฺส   โข   ภิกฺขเว   เอกสฺส  อินฺทฺริยสฺส  ภาวิตตฺตา
พหุลีกตตฺตา    ขีณาสโว    ภิกฺขุ    อญฺญํ    พฺยากโรติ   ขีณา   ชาติ
วุสิตํ พฺรหฺมจริยํ กตํ กรณียํ นาปรํ อิตฺถตฺตายาติ ปชานามีติ ฯ
    [๙๙๑]   ตํเยว   นิทานํ   ฯ  กตินํ  นุ  โข  ภิกฺขเว  อินฺทฺริยานํ
ภาวิตตฺตา   พหุลีกตตฺตา   ขีณาสโว   ภิกฺขุ   อญฺญํ   พฺยากโรติ   ขีณา
ชาติ    วุสิตํ    พฺรหฺมจริยํ    กตํ    กรณียํ    นาปรํ   อิตฺถตฺตายาติ
ปชานามีติ ฯ ภควํมูลกา โน ภนฺเต ธมฺมา ฯเปฯ
     [๙๙๒]  ทฺวินฺนํ  โข  ภิกฺขเว  อินฺทฺริยานํ  ภาวิตตฺตา  พหุลีกตตฺตา
ขีณาสโว   ภิกฺขุ   อญฺญํ   พฺยากโรติ   ขีณา   ชาติ   วุสิตํ  พฺรหฺมจริยํ
กตํ กรณียํ นาปรํ อิตฺถตฺตายาติ ปชานามีติ ฯ
     [๙๙๓]   กตเมสํ   ทฺวินฺนํ  ฯ  อริยาย  จ  ปญฺญาย  อริยาย  จ
วิมุตฺติยา  ฯ  ยา  หิสฺส  ภิกฺขเว  อริยา  ปญฺญา  ตทสฺส  ปญฺญินฺทฺริยํ  ฯ
ยา หิสฺส ภิกฺขเว อริยา วิมุตฺติ ตทสฺส สมาธินฺทฺริยํ ฯ
     [๙๙๔]  อิเมสํ โข ภิกฺขเว ทฺวินฺนํ อินฺทฺริยรนํ ภาวิตตฺตา พหุลีกตตฺตา
ขีณาสโว     ภิกฺขุ     อญฺญํ     พฺยากโรติ    ขีณา    ชาติ    วุสิตํ
พฺรหฺมจริยํ กตํ กรณียํ นาปรํ อิตฺถตฺตายาติ ปชานามีติ ฯ
     [๙๙๕]   ตํเยว   นิทานํ  ฯ  กตินํ  นุ  โข  ภิกฺขเว  อินฺทฺริยานํ
