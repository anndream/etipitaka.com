ปนฺนสฺส  วา  วิริยสมฺโพชฺฌงฺคสฺส   อุปฺปาทาย   อุปฺปนฺนสฺส   วา
วิริยสมฺโพชฺฌงฺคสฺส ภาวนาย ปาริปูริยา ฯ
     [๓๖๘]  โก  จ ภิกฺขเว อาหาโร อนุปฺปนฺนสฺส วา ปีติสมฺโพชฺฌงฺคสฺส
อุปฺปาทาย      อุปฺปนฺนสฺส     วา     ปีติสมฺโพชฺฌงฺคสฺส     ภาวนาย
ปาริปูริยา   ฯ   อตฺถิ   ภิกฺขเว   ปีติสมฺโพชฺฌงฺคฏฺฐานิยา  ธมฺมา  ตตฺถ
โยนิโสมนสิการพหุลีกาโร  อยมาหาโร  อนุปฺปนฺนสฺส  วา ปีติสมฺโพชฺฌงฺคสฺส
อุปฺปาทาย         อุปฺปนฺนสฺส         วา         ปีติสมฺโพชฺฌงฺคสฺส
ภาวนาย ปาริปูริยา ฯ
     [๓๖๙]    โก    จ    ภิกฺขเว   อาหาโร   อนุปฺปนฺนสฺส   วา
ปสฺสทฺธิสมฺโพชฺฌงฺคสฺส   อุปฺปาทาย  อุปฺปนฺนสฺส  วา  ปสฺสทฺธิสมฺโพชฺฌงฺ-
คสฺส  ภาวนาย   ปาริปูริยา   ฯ   อตฺถิ   ภิกฺขเว   กายปสฺสทฺธิ  จิตฺต-
ปสฺสทฺธิ  ตตฺถ   โยนิโสมนสิการพหุลีกาโร   อยมาหาโร   อนุปฺปนฺนสฺส
วา      ปสฺสทฺธิสมฺโพชฺฌงฺคสฺส      อุปฺปาทาย     อุปฺปนฺนสฺส     วา
ปสฺสทฺธิสมฺโพชฺฌงฺคสฺส ภาวนาย ปาริปูริยา ฯ
     [๓๗๐] โก จ ภิกฺขเว อาหาโร อนุปฺปนฺนสฺส วา สมาธิสมฺโพชฺฌงฺคสฺส
อุปฺปาทาย         อุปฺปนฺนสฺส        วา        สมาธิสมฺโพชฺฌงฺคสฺส
ภาวนาย  ปาริปูริยา  ฯ  อตฺถิ  ภิกฺขเว  สมาธินิมิตฺตํ  ๑  อพฺยคฺคนิมิตฺตํ
ตตฺถ      โยนิโสมนสิการพหุลีกาโร      อยมาหาโร      อนุปฺปนฺนสฺส
วา  สมาธิสมฺโพชฺฌงฺคสฺส  อุปฺปาทาย  อุปฺปนฺนสฺส  วา สมาธิสมฺโพชฺฌงฺคสฺส
ภาวนาย ปาริปูริยา ฯ
#๑ ม. ยุ. สมถนิมิตฺตํ ฯ
