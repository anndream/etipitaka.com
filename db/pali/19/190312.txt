อทฺธานปริญฺญาย    สํวตฺตนฺติ    อาสวานํ    ขยาย     สํวตฺตนฺติ    ฯ
กตมานิ    ปญฺจ    ฯ   สทฺธินฺทฺริยํ   ฯเปฯ   ปญฺญินฺทฺริยํ   ฯ   อิมานิ
โข    ภิกฺขเว    ปญฺจินฺทฺริยานิ    ภาวิตานิ   พหุลีกตานิ   สญฺโญชนานํ
ปหานาย    สํวตฺตนฺติ    อนุสยสมุคฺฆาตาย   สํวตฺตนฺติ   อทฺธานปริญฺญาย
สํวตฺตนฺติ อาสวานํ ขยาย สํวตฺตนฺตีติ ฯ
     [๑๐๖๘]   ปญฺจิมานิ   ภิกฺขเว  อินฺทฺริยานิ  ฯ  กตมานิ  ปญฺจ  ฯ
สทฺธินฺทฺริยํ     ฯเปฯ    ปญฺญินฺทฺริยํ    ฯ    อิมานิ    โข    ภิกฺขเว
ปญฺจินฺทฺริยานิ   ฯ  อิเมสํ  โข  ภิกฺขเว  ปญฺจนฺนํ  อินฺทฺริยานํ  ภาวิตตฺตา
พหุลีกตตฺตา    ทฺวินฺนํ    ผลานํ    อญฺญตรํ   ผลํ   ปาฏิกงฺขํ   ทิฏฺเฐว
ธมฺเม อญฺญา สติ วา อุปาทิเสเส อนาคามิตาติ ฯ
     [๑๐๖๙]   ปญฺจิมานิ   ภิกฺขเว  อินฺทฺริยานิ  ฯ  กตมานิ  ปญฺจ  ฯ
สทฺธินฺทฺริยํ     ฯเปฯ    ปญฺญินฺทฺริยํ    ฯ    อิมานิ    โข    ภิกฺขเว
ปญฺจินฺทฺริยานิ   ฯ  อิเมสํ  โข  ภิกฺขเว  ปญฺจนฺนํ  อินฺทฺริยานํ  ภาวิตตฺตา
พหุลีกตตฺตา   สตฺต   ผลา   สตฺตานิสํสา   ปาฏิกงฺขา  ฯ  กตเม  สตฺต
ผลา   สตฺตานิสํสา  ฯ  ทิฏฺเฐว  ธมฺเม  ปฏิกจฺจ  อญฺญํ  อาราเธติ  โน
เจ   ทิฏฺเฐว   ธมฺเม   ปฏิกจฺจ   อญฺญํ   อาราเธติ   อถ  มรณกาเล
อญฺญํ    อาราเธติ    โน    เจ   ทิฏฺเฐว   ธมฺเม   ปฏิกจฺจ   อญฺญํ
อาราเธติ   โน   เจ   มรณกาเล  อญฺญํ  อาราเธติ  ฯ  อถ  ปญฺจนฺนํ
โอรมฺภาคิยานํ    สญฺโญชนานํ    ปริกฺขยาย    อนฺตราปรินิพฺพายี   โหติ
อุปหจฺจปรินิพฺพายี   โหติ   อสงฺขารปรินิพฺพายี   โหติ  สสงฺขาร-
