ปกฺกมิสฺสตีติ  ฯ  อถ  โข  มหานาโม  สกฺโก  เยน  ภควา  เตนุปสงฺกมิ
อุปสงฺกมิตฺวา     ภควนฺตํ     อภิวาเทตฺวา    เอกมนฺตํ    นิสีทิ    ฯ
เอกมนฺตํ    นิสินฺโน   โข   มหานาโม   สกฺโก   ภควนฺตํ   เอตทโวจ
สุตมฺเมตํ   ภนฺเต   สมฺพหุลา   กิร   ภิกฺขู  ภควโต  จีวรกมฺมํ  กโรนฺติ
นิฏฺฐิตจีวโร   ภควา   เตมาสจฺจเยน   จาริกํ  ปกฺกมิสฺสตีติ  ฯ  น  โข
เนตํ  ๑  ภนฺเต  ภควโต  สมฺมุขา  สุตํ  สมฺมุขา  ปฏิคฺคหิตํ  สปฺปญฺเญน
อุปาสเกน   สปฺปญฺโญ   อุปาสโก   อาพาธิโก   ทุกฺขิโต   พาฬฺหคิลาโน
โอวทิตพฺโพติ ฯ
     [๑๖๒๘]   สปฺปญฺเญน   มหานาม  อุปาสเกน  สปฺปญฺโญ  อุปาสโก
อาพาธิโก    ทุกฺขิโต    พาฬฺหคิลาโน   จตูหิ   อสฺสาสนิเยหิ   ธมฺเมหิ
อสฺสาเสตพฺโพ  ฯ อสฺสาสตายสฺมา อตฺถายสฺมโต พุทฺเธ อเวจฺจปฺปสาโท ๒
อิติปิ     โส    ภควา    ฯเปฯ    สตฺถา    เทวมนุสฺสานํ    พุทฺโธ
ภควาติ  ฯ  อสฺสาสตายสฺมา  อตฺถายสฺมโต  ธมฺเม  สงฺเฆ ฯ อริยกนฺตานิ
สีลานิ อกฺขณฺฑานิ ฯเปฯ สมาธิสํวตฺตนิกานีติ ฯ
     [๑๖๒๙]   สปฺปญฺเญน   มหานาม  อุปาสเกน  สปฺปญฺโญ  อุปาสโก
อาพาธิโก    ทุกฺขิโต    พาฬฺหคิลาโน    อิเมหิ   จตูหิ   อสฺสาสนิเยหิ
ธมฺเมหิ   อสฺสาเสตฺวา   เอวมสฺส   วจนีโย   อตฺถายสฺมโต  มาตาปิตูสุ
อเปกฺขาติ   ฯ   โส   เจ   เอวํ   วเทยฺย   อตฺถิ   เม  มาตาปิตูสุ
อเปกฺขาติ  ฯ  โส  เอวมสฺส วจนีโย อายสฺมา ๓ โข มาริโส มรณธมฺโม
สเจปายสฺมา    มาตาปิตูสุ    อเปกฺขํ    กริสฺสติ    มริสฺสเตว    โน
#๑ ม. ปเนตํ ฯ ยุ. น โข เต เอตํ ฯ ๒ ยุ. อเวจฺจปฺปสาเทน ฯ ๓ ยุ. อายสฺมาปิ ฯ
