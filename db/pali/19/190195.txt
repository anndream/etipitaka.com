เอกคฺคจิตฺตา  กายสฺส  ปริญฺญาย  ฯ  เวทนาสุ  เวทนานุปสฺสิโน  วิหรนฺติ
อาตาปิโน  สมฺปชานา  เอโกทิภูตา  วิปฺปสนฺนจิตฺตา สมาหิตา เอกคฺคจิตฺตา
เวทนานํ     ปริญฺญาย     ฯ     จิตฺเต    จิตฺตานุปสฺสิโน    วิหรนฺติ
อาตาปิโน  สมฺปชานา  เอโกทิภูตา  วิปฺปสนฺนจิตฺตา สมาหิตา เอกคฺคจิตฺตา
จิตฺตสฺส     ปริญฺญาย     ฯ     ธมฺเมสุ    ธมฺมานุปสฺสิโน    วิหรนฺติ
อาตาปิโน  สมฺปชานา  เอโกทิภูตา  วิปฺปสนฺนจิตฺตา สมาหิตา เอกคฺคจิตฺตา
ธมฺมานํ ปริญฺญาย ฯ
     [๖๙๔]  เยปิ  เต  ภิกฺขเว  ภิกฺขู  อรหนฺโต  ขีณาสวา วุสิตวนฺโต
กตกรณียา     โอหิตภารา     อนุปฺปตฺตสทตฺถา     ปริกฺขีณภวสญฺโญชนา
สมฺมทญฺญาวิมุตฺตา   เตปิ   กาเย   กายานุปสฺสิโน   วิหรนฺติ  อาตาปิโน
สมฺปชานา    เอโกทิภูตา    วิปฺปสนฺนจิตฺตา    สมาหิตา   เอกคฺคจิตฺตา
กาเยน   วิสํยุตฺตา   ฯ  เวทนาสุ  เวทนานุปสฺสิโน  วิหรนฺติ  อาตาปิโน
สมฺปชานา    เอโกทิภูตา    วิปฺปสนฺนจิตฺตา    สมาหิตา   เอกคฺคจิตฺตา
เวทนาหิ   วิสํยุตฺตา   ฯ   จิตฺเต   จิตฺตานุปสฺสิโน  วิหรนฺติ  อาตาปิโน
สมฺปชานา    เอโกทิภูตา    วิปฺปสนฺนจิตฺตา    สมาหิตา   เอกคฺคจิตฺตา
จิตฺเตน   วิสํยุตฺตา   ฯ   ธมฺเมสุ   ธมฺมานุปสฺสิโน  วิหรนฺติ  อาตาปิโน
สมฺปชานา    เอโกทิภูตา    วิปฺปสนฺนจิตฺตา    สมาหิตา   เอกคฺคจิตฺตา
ธมฺเมหิ วิสํยุตฺตา ฯ
     [๖๙๕]  เยปิ  เต  ภิกฺขเว  ภิกฺขู  นวา  อจิรปพฺพชิตา อธุนาคตา
อิมํ   ธมฺมวินยํ   เต  โว  ภิกฺขเว  ภิกฺขู  อิเมสํ  จตุนฺนํ  สติปฏฺฐานานํ
