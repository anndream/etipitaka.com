วิราคนิสฺสิตํ   นิโรธนิสฺสิตํ   โวสฺสคฺคปริณามึ   ฯ   เอวํ   โข  ภิกฺขเว
ภิกฺขุ   อริยํ   อฏฺฐงฺคิกํ   มคฺคํ   ภาเวนฺโต   อริยํ   อฏฺฐงฺคิกํ   มคฺคํ
พหุลีกโรนฺโต    อุปฺปนฺนุปฺปนฺเน    ปาปเก   อกุสเล   ธมฺเม   ฐานโส
อนฺตรธาเปติ วูปสเมตีติ ฯ
     [๒๘๖]  สาวตฺถีนิทานํ  ฯ  เสยฺยถาปิ  ภิกฺขเว  อุปฺปนฺนํ  มหาเมฆํ
ตเมนํ   มหาวาโต   อนฺตราเยว  อนฺตรธาเปติ  วูปสเมติ  ฯ  เอวเมว
โข   ภิกฺขเว  ภิกฺขุ  อริยํ  อฏฺฐงฺคิกํ  มคฺคํ  ภาเวนฺโต  อริยํ  อฏฺฐงฺคิกํ
มคฺคํ  พหุลีกโรนฺโต  อุปฺปนฺนุปฺปนฺเน ปาปเก อกุสเล ธมฺเม อนฺตราเยว ๑
อนฺตรธาเปติ วูปสเมติ ฯ
     [๒๘๗]  กถญฺจ  ภิกฺขเว  ภิกฺขุ  อริยํ  อฏฺฐงฺคิกํ  มคคํ  ภาเวนฺโต
อริยํ   อฏฺฐงฺคิกํ   มคฺคํ  พหุลีกโรนฺโต  อุปฺปนฺนุปฺปนฺเน  ปาปเก  อกุสเล
ธมฺเม   อนฺตราเยว   อนฺตรธาเปติ   วูปสเมติ  ฯ  อิธ  ภิกฺขเว  ภิกฺขุ
สมฺมาทิฏฺฐึ    ภาเวติ    ฯเปฯ    สมฺมาสมาธึ   ภาเวติ   วิเวกนิสฺสิตํ
วิราคนิสฺสิตํ   นิโรธนิสฺสิตํ   โวสฺสคฺคปริณามึ   ฯ   เอวํ   โข  ภิกฺขเว
ภิกฺขุ   อริยํ   อฏฺฐงฺคิกํ   มคฺคํ   ภาเวนฺโต   อริยํ   อฏฺฐงฺคิกํ   มคฺคํ
พหุลีกโรนฺโต   อุปฺปนฺนุปฺปนฺเน   ปาปเก   อกุสเล  ธมฺเม  ฐานโส  ๒
อนฺตราเยว อนฺตรธาเปติ วูปสเมตีติ ฯ
     [๒๘๘]  สาวตฺถีนิทานํ  ฯ  เสยฺยถาปิ  ภิกฺขเว สามุทฺทิกาย นาวาย
เวตฺตพนฺธนพนฺธาย   ฉ   มาสานิ   อุทเก  ปริยาทาย  เหมนฺติเกน  ถลํ
อุกฺขิตฺตาย   วาตาตปปเรตานิ   พนฺธนานิ   ตานิ   ปาวุสฺสเกน  เมเฆน
#๑ โป. ฐานโส ฯ เอวมุปริ ฯ ๒ ม. ยุ. อยํ ปาโฐ นตฺถิ ฯ
