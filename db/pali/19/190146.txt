ปสฺสทฺธิ  ตตฺถ   โยนิโสมนสิการพหุลีกาโร    อยมาหาโร   อนุปฺปนฺนสฺส
วา      ปสฺสทฺธิสมฺโพชฺฌงฺคสฺส      อุปฺปาทาย     อุปฺปนฺนสฺส     วา
ปสฺสทฺธิสมฺโพชฺฌงฺคสฺส ภาวนาย ปาริปูริยา ฯ
    [๕๓๓]  โก จ ภิกฺขเว อาหาโร อนุปฺปนฺนสฺส วา สมาธิสมฺโพชฺฌงฺคสฺส
อุปฺปาทาย         อุปฺปนฺนสฺส        วา        สมาธิสมฺโพชฺฌงฺคสฺส
ภาวนาย   ปาริปูริยา   ฯ   อตฺถิ   ภิกฺขเว  สมาธินิมิตฺตํ  อพฺยคฺคนิมิตฺตํ
ตตฺถ    โยนิโสมนสิการพหุลีกาโร    อยมาหาโร    อนุปฺปนฺนสฺส    วา
สมาธิสมฺโพชฺฌงฺคสฺส   อุปฺปาทาย   อุปฺปนฺนสฺส   วา  สมาธิสมฺโพชฺฌงฺคสฺส
ภาวนาย ปาริปูริยา ฯ
    [๕๓๔]    โก    จ    ภิกฺขเว    อาหาโร   อนุปฺปนฺนสฺส   วา
อุเปกฺขาสมฺโพชฺฌงฺคสฺส  อุปฺปาทาย  อุปฺปนฺนสฺส  วา อุเปกฺขาสมฺโพชฺฌงฺคสฺส
ภาวนาย   ปาริปูริยา   ฯ   อตฺถิ  ภิกฺขเว  อุเปกฺขาสมฺโพชฺฌงฺคฏฺฐานิยา
ธมฺมา    ตตฺถ    โยนิโสมนสิการพหุลีกาโร   อยมาหาโร   อนุปฺปนฺนสฺส
วา อุเปกฺขาสมฺโพชฺฌงฺคสฺส อุปฺปาทาย อุปฺปนฺนสฺส วา อุเปกฺขาสมฺโพชฺฌงฺคสฺส
ภาวนาย ปาริปูริยา ฯ
    [๕๓๕]  โก  จ  ภิกฺขเว  อนาหาโร  อนุปฺปนฺนสฺส วา กามจฺฉนฺทสฺส
อุปฺปาทาย      อุปฺปนฺนสฺส     วา     กามจฺฉนฺทสฺส     ภิยฺโยภาวาย
เวปุลฺลาย  ฯ  อตฺถิ  ภิกฺขเว  อสุภนิมิตฺตํ  ตตฺถ โยนิโสมนสิการพหุลีกาโร
อยมนาหาโร     อนุปฺปนฺนสฺส     วา     กามจฺฉนฺทสฺส     อุปฺปาทาย
อุปฺปนฺนสฺส วา กามจฺฉนฺทสฺส ภิยฺโยภาวาย เวปุลฺลาย ฯ
