อตฺถิ   ภิกฺขเว   อรติ   ตนฺทิ   วิชมฺภิตา   ภตฺตสมฺมโท   เจตโส   จ
ลีนตฺตํ    ตตฺถ   อโยนิโสมนสิการพหุลีกาโร   อยมาหาโร   อนุปฺปนฺนสฺสy
วา   ถีนมิทฺธสฺส   อุปฺปาทาย  อุปฺปนฺนสฺส  วา  ถีนมิทฺธสฺส  ภิยฺโยภาวาย
เวปุลฺลาย ฯ
     [๓๖๑]  โก  จ ภิกฺขเว อาหาโร อนุปฺปนฺนสฺส วา อุทฺธจฺจกุกฺกุจฺจสฺส
อุปฺปาทาย     อุปฺปนฺนสฺส     วา    อุทฺธจฺจกุกฺกุจฺจสฺส    ภิยฺโยภาวาย
เวปุลฺลาย     ฯ    อตฺถิ    ภิกฺขเว    เจตโส    อวูปสโม    ตตฺถ
อโยนิโสมนสิการพหุลีกาโร  อยมาหาโร  อนุปฺปนฺนสฺส วา อุทฺธจฺจกุกฺกุจฺจสฺส
อุปฺปาทาย     อุปฺปนฺนสฺส     วา    อุทฺธจฺจกุกฺกุจฺจสฺส    ภิยฺโยภาวาย
เวปุลฺลาย ฯ
     [๓๖๒]  โก  จ  ภิกฺขเว  อาหาโร  อนุปฺปนฺนาย  วา  วิจิกิจฺฉาย
อุปฺปาทาย   อุปฺปนฺนาย   วา   วิจิกิจฺฉาย  ภิยฺโยภาวาย  เวปุลฺลาย  ฯ
อตฺถิ  ภิกฺขเว  วิจิกิจฺฉาฐานิยา  ธมฺมา  ตตฺถ  อโยนิโสมนสิการพหุลีกาโร
อยมาหาโร      อนุปฺปนฺนาย      วา      วิจิกิจฺฉาย     อุปฺปาทาย
อุปฺปนฺนาย วา วิจิกิจฺฉาย ภิยฺโยภาวาย เวปุลฺลาย ฯ
     [๓๖๓]  เสยฺยถาปิ  ภิกฺขเว  อยํ  กาโย  อาหารฏฺฐิติโก  อาหารํ
ปฏิจฺจ   ติฏฺฐติ   อนาหาโร   โน   ติฏฺฐติ  ฯ  เอวเมว  โข  ภิกฺขเว
อิเม    ปญฺจ    นีวรณา   อาหารฏฺฐิติกา   อาหารํ   ปฏิจฺจ   ติฏฺฐนฺติ
อนาหารา โน ติฏฺฐนฺติ ฯ
     [๓๖๔]  เสยฺยถาปิ  ภิกฺขเว  อยํ  กาโย  อาหารฏฺฐิติโก  อาหารํ
