จ   อวิชฺชาคโต   โหติ   ฯ   ตสฺมา  ติห  ภิกฺขุ  อิทํ  ทุกฺขนฺติ  โยโค
กรณีโย ฯเปฯ อยํ ทุกฺขนิโรธคามินี ปฏิปทาติ โยโค กรณีโย ฯ
     [๑๖๙๕]  เอกมนฺตํ  นิสินฺโน  โข  โส  ภิกฺขุ  ภควนฺตํ  เอตทโวจ
วิชฺชา   วิชฺชาติ   ภนฺเต   วุจฺจติ   กตมา   นุ   โข   ภนฺเต  วิชฺชา
กิตฺตาวตา   จ   วิชฺชาคโต   โหตีติ   ฯ  ยํ  โข  ภิกฺขุ  ทุกฺเข  ญาณํ
ทุกฺขสมุทเย     ญาณํ     ทุกฺขนิโรเธ     ญาณํ     ทุกฺขนิโรธคามินิยา
ปฏิปทาย   ญาณํ   ฯ   อยํ   วุจฺจติ   ภิกฺขุ   วิชฺชา   เอตฺตาวตา  จ
วิชฺชาคโต   โหติ  ฯ  ตสฺมา  ติห  ภิกฺขุ  อิทํ  ทุกฺขนฺติ  โยโค  กรณีโย
ฯเปฯ อยํ ทุกฺขนิโรธคามินี ปฏิปทาติ โยโค กรณีโยติ ฯ
     [๑๖๙๖]   อิทํ  ทุกฺขํ  อริยสจฺจนฺติ  ภิกฺขเว  มยา  ปญฺญตฺตํ  ตตฺถ
อปริมาณา    วณฺณา    อปริมาณา   พฺยญฺชนา   อปริมาณา   สงฺกาสนา
อิติปิทํ   ทุกฺขํ   อริยสจฺจนฺติ  ฯ  อิทํ  ทุกฺขสมุทโย  อริยสจฺจนฺติ  ภิกฺขเว
ฯเปฯ    อิทํ    ทุกฺขนิโรธคามินีปฏิปทา   อริยสจฺจนฺติ   ภิกฺขเว   มยา
ปญฺญตฺตํ     ตตฺถ     อปริมาณา     วณฺณา    อปริมาณา    พฺยญฺชนา
อปริมาณา   สงฺกาสนา   อิติปิทํ  ทุกฺขนิโรธคามินีปฏิปทา  อริยสจฺจนฺติ  ฯ
ตสฺมา   ติห   ภิกฺขเว   อิทํ   ทุกฺขนฺติ   โยโค   กรณีโย  ฯเปฯ  อยํ
ทุกฺขนิโรธคามินี ปฏิปทาติ โยโค กรณีโยติ ฯ
     [๑๖๙๗]  จตฺตารีมานิ  ภิกฺขเว  ตถานิ  อวิตถานิ ๑ อนญฺญถานิ ฯ
กตมานิ   จตฺตาริ   ฯ   อิทํ   ทุกฺขนฺติ   ภิกฺขเว   ตถเมตํ  อวิตถเมตํ
#๑ สี. อวิตฺถานิ ฯ
