โหติ   โสมนสฺสํ   อาสนฺเน   โน   ภควา   ภวิสฺสตีติ   ฯ  ยทา  ปน
มยํ   ภนฺเต   ภควนฺตํ   สุณาม   มลฺลีหิ   โกสเลสุ  จาริกํ  ปกฺกนฺโตติ
โหติ   โน   ตสฺมึ   สมเย   อตฺตมนตา   โหติ   โสมนสฺสํ   อาสนฺเน
โน ภควาติ ฯ
     [๑๔๔๖]   ยทา   ปน   มยํ   ภนฺเต  ภควนฺตํ  สุณาม  โกสเลหิ
สาวตฺถึ   จาริกํ   ปกฺกมิสฺสตีติ   โหติ   โน   ตสฺมึ  สมเย  อตฺตมนตา
โหติ   โสมนสฺสํ   อาสนฺเน   โน   ภควา   ภวิสฺสตีติ   ฯ  ยทา  ปน
มยํ  ภนฺเต  ภควนฺตํ  สุณาม  สาวตฺถิยํ  วิหรติ  เชตวเน  อนาถปิณฺฑิกสฺส
อาราเมติ    โหติ    อนปฺปกา    โน    ตสฺมึ    สมเย   อตฺตมนตา
โหติ อนปฺปกํ โสมนสฺสํ อาสนฺเน โน ภควาติ ฯ
     [๑๔๔๗]   ตสฺมา   ติห  ถปตโย  สมฺพาโธ  ฆราวาโส  รชาปโถ
อพฺโภกาโส ปพฺพชฺชา อลํ จ ปน โว ถปตโย อปฺปมาทายาติ ฯ
     [๑๔๔๘]   อตฺถิ   โข   โน  ภนฺเต  เอตมฺหา  สมฺพาธา  อญฺโญ
สมฺพาโธ   สมฺพาธตโร   เจว   สมฺพาธสงฺขาตตโร   จาติ   ฯ  กตโม
ปน   โว   ถปตโย  เอตมฺหา  สมฺพาธา  อญฺโญ  สมฺพาโธ  สมฺพาธตโร
เจว สมฺพาธสงฺขาตตโร จาติ ฯ
     [๑๔๔๙]  อิธ  มยํ  ภนฺเต  ยทา ราชา ปเสนทิ โกสโล อุยฺยานภูมึ
นิยฺยาตุกาโม    โหติ    เย    เต    รญฺโญ   ปเสนทิสฺส   โกสลสฺส
นาคา   โอปรุยฺหา   ๑  เต  กปฺเปตฺวา  ยา  ตา  รญฺโญ  ปเสนทิสฺส
โกสลสฺส    ปชาปติโย   ปิยา   มนาปา   ตา   เอกํ   ปุรโต   เอกํ
#๑ ม. ยุ. โอปวยฺหา ฯ
