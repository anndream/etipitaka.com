ธมฺเมสุ   ธมฺมานุปสฺสี   วิหรติ   อาตาปี   สมฺปชาโน   สติมา  วิเนยฺย
โลเก   อภิชฺฌาโทมนสฺสํ  ฯ  อิเม  โข  อาวุโส  จตฺตาโร  สติปฏฺฐานา
ภาวิตา พหุลีกตา ตณฺหกฺขยาย สํวตฺตนฺตีติ ฯ
     [๑๒๗๙]   เอกํ   สมยํ   อายสฺมา   อนุรุทฺโธ  สาวตฺถิยํ  วิหรติ
สลฬาคาเร   ฯ   ตตฺร   โข   อายสฺมา   อนุรุทฺโธ  ภิกฺขู  อามนฺเตสิ
ฯเปฯ  เอตทโวจ  เสยฺยถาปิ  อาวุโส  คงฺคานที ปาจีนนินฺนา ปาจีนโปณา
ปาจีนปพฺภารา    อถ   มหาชนกาโย   อาคจฺเฉยฺย   กุทฺทาลปิฏกํ   ๑
อาทาย    มมํ    อิมํ   คงฺคานทึ   ปจฺฉานินฺนํ   กริสฺสาม   ปจฺฉาโปณํ
ปจฺฉาปพฺภารนฺติ    ฯ    ตํ    กึ   มญฺญถ   อาวุโส   อปิ   นุ   โส
มหาชนกาโย  คงฺคานทึ  ปจฺฉานินฺนํ  กเรยฺย ปจฺฉาโปณํ ปจฺฉาปพฺภารนฺติ ฯ
โน    เหตํ    อาวุโส    ฯ    ตํ    กิสฺส    เหตุ    ฯ    คงฺคา
อาวุโส    นที   ปาจีนนินฺนา   ปาจีนโปณา   ปาจีนปพฺภารา   สา   น
สุกรา    ปจฺฉานินฺนํ   กาตุํ   ปจฺฉาโปณํ   ปจฺฉาปพฺภารํ   ยาว   เทว
จ    ปน   มหาชนกาโย   กิลมถสฺส   วิฆาตสฺส   ภาคี   อสฺสาติ   ฯ
เอวเมว  โข  อาวุโส  ภิกฺขุํ  จตฺตาโร  สติปฏฺฐาเน  ภาเวนฺตํ จตฺตาโร
สติปฏฺฐาเน   พหุลีกโรนฺตํ  ราชา  ๒  วา  ราชมหามตฺตา  วา  มิตฺตา
วา   อมจฺจา   วา   ญาตี   วา   สาโลหิตา   วา  โภเคหิ  อภิหฏฺฐุํ
ปวาเรยฺยุํ   เอหมฺโภ   ปุริส   กินฺเต   อิเม   กาสาวา  อนุฑหนฺติ  กึ
มุณฺโฑ   กปาลมนุสํจรสิ   เอหิ   หีนายาวตฺติตฺวา   โภเค   จ  ภุญฺชสฺสุ
ปุญฺญานิ  จ  กโรหีติ  ฯ  โส  วต  อาวุโส  ภิกฺขุ  จตฺตาโร สติปฏฺฐาเน
#๑ ม. กุทาลปิฏกํ ฯ ม. ยุ. ราชาโน ฯ
