โอทนกุมฺมาสุปจโย       อนิจฺจุจฺฉาทนปริมทฺทนเภทนวิทฺธํสนธมฺโม      ตํ
อิเมว  กากา  วา  ขาทนฺติ  คิชฺฌา  วา  ขาทนฺติ  กุลลา  วา  ขาทนฺติ...
สุนขา  วา  ขาทนฺติ  สิคาลา  ๑  วา  ขาทนฺติ  วิวิธา วา ปาณกชาตา
ขาทนฺติ    ฯ    ยญฺจ    ขฺวสฺส    จิตฺตํ    ทีฆรตฺตํ    สทฺธาปริภาวิตํ
สีลสุตจาคปญฺญาปริภาวิตํ ตํ อุทฺธงฺคามิ โหติ วิเสสคามิ ฯ
     [๑๕๐๙]   เสยฺยถาปิ  มหานาม  ปุริโส  สปฺปิกุมฺภํ  วา  เตลกุมฺภํ
วา   คมฺภีรํ   อุทกรหทํ  โอคาเหตฺวา  ๒  ภินฺเทยฺย  ตตฺร  ยา  อสฺส
สกฺขรา   วา   กฐลา   วา   สา   อโธคามี   อสฺส   ยญฺจ   ขฺวสฺส
ตตฺร   สปฺปิ   วา   เตลํ   วา   ตํ  อุทฺธงฺคามิ  อสฺส  วิเสสคามิ  ฯ
เอวเมว    โข   มหานาม   ยสฺส   กสฺสจิ   ทีฆรตฺตํ   สทฺธาปริภาวิตํ
จิตฺตํ      สีลสุตจาคปญฺญาปริภาวิตํ     จิตฺตํ     ตสฺส     โย     หิ
ขฺวายํ  กาโย  รูปี จาตุมฺมหาภูติโก มาตาเปตฺติกสมฺภโว โอทนกุมฺมาสุปจโย
อนิจฺจุจฺฉาทนปริมทฺทนเภทนวิทฺธํสนธมฺโม           ตํ           อิเมว
กากา   วา   ขาทนฺติ   คิชฺฌา   วา   ขาทนฺติ   กุลลา  วา  ขาทนฺติ
สุนขา   วา   ขาทนฺติ  สิคาลา  วา  ขาทนฺติ  วิวิธา  วา  ปาณกชาตา
ขาทนฺติ     ยญฺจ     ขฺวสฺส     จิตฺตํ     ทีฆรตฺตํ     สทฺธาปริภาวิตํ
สีลสุตจาคปญฺญาปริภาวิตํ   ตํ   อุทฺธงฺคามิ   โหติ   วิเสสคามิ  ฯ  ตุยฺหํ
โข  ปน  มหานาม  ทีฆรตฺตํ  สทฺธาปริภาวิตํ จิตฺตํ สีลสุตจาคปญฺญาปริภาวิตํ
จิตฺตํ      ฯ      มา      ภายิ      มหานาม      มา     ภายิ
มหานาม อปาปกนฺเต มรณํ ภวิสฺสติ อปาปิกา กาลกิริยาติ ฯ
#๑ ม. สิงฺคาลา ฯ เอวมุปริ ฯ ๒ ม. โอคาหิตฺวา ฯ
