     [๑๔๓๑]   สาธุ   สาธุ  สารีปุตฺต  อยเมว  หิ  สารีปุตฺต  อริโย
อฏฺฐงฺคิโก   มคฺโค   โสโต   ฯ   เสยฺยถีทํ   ฯ   สมฺมาทิฏฺฐิ   ฯเปฯ
สมฺมาสมาธิ ฯ
     [๑๔๓๒]   โสตาปนฺโน   โสตาปนฺโนติ   หิทํ   สารีปุตฺต   วุจฺจติ
กตโม   นุ   โข   สารีปุตฺต  โสตาปนฺโนติ  ฯ  โย  หิ  ภนฺเต  อิมินา
อริเยน   อฏฺฐงฺคิเกน   มคฺเคน   สมนฺนาคโต  อยํ  วุจฺจติ  โสตาปนฺโน
สฺวายํ อายสฺมา เอวํนาโม เอวํโคตฺโตติ ฯ
     [๑๔๓๓]  สาธุ  สาธุ  สารีปุตฺต  [๑] อิมินา อริเยน อฏฺฐงฺคิเกน
มคฺเคน   สมนฺนาคโต   อยํ   วุจฺจติ   โสตาปนฺโน   สฺวายํ   อายสฺมา
เอวํนาโม เอวํโคตฺโตติ ฯ
     [๑๔๓๔]   สาวตฺถีนิทานํ   ฯ  เตน  โข  ปน  สมเยน  สมฺพหุลา
ภิกฺขู     ภควโต     จีวรกมฺมํ     กโรนฺติ     นิฏฺฐิตจีวโร    ภควา
เตมาสจฺจเยน จาริกํ ปกฺกมิสฺสตีติ ฯ
     [๑๔๓๕]   เตน   โข   ปน   สมเยน   อิสิทตฺตปุราณา  ถปตโย
สาธุเก  ปฏิวสนฺติ  เกนจิเทว  กรณีเยน  ฯ  อสฺโสสุํ  โข อิสิทตฺตปุราณา
ถปตโย      สมฺพหุลา      กิร      ภิกฺขู     ภควโต     จีวรกมฺมํ
กโรนฺติ   นิฏฺฐิตจีวโร   ภควา   เตมาสจฺจเยน  จาริกํ  ปกฺกมิสฺสตีติ  ฯ
อถ   โข   อิสิทตฺตปุราณา   ถปตโย   มคฺเค  ปุริสํ  ฐเปสุํ  ยทา  ตฺวํ
อมฺโภ   ปุริส   ปสฺเสยฺยาสิ  ภควนฺตํ  อาคจฺฉนฺตํ  อรหนฺตํ  สมฺมาสมฺพุทฺธํ
อถ   ๒   อมฺหากํ   อาโรเจยฺยาสีติ   ฯ   ทฺวีหํ   ตีหํ   ฐิโต   โข
#๑ ม. ยุ. โย หิ สารีปุตฺต ... ฯ  ๒ ยุ. อถโข ฯ
