ราชานํ   วา   ราชมหามตฺตํ   วา   นานจฺจเยหิ   สูเปหิ  ปจฺจุปฏฺฐิโต
อสฺส     อมฺพิลคฺเคหิปิ     ติตฺตกคฺเคหิปิ    กฏุกคฺเคหิปิ    มธุรคฺเคหิปิ
ขาริเกหิปิ    อขาริเกหิปิ   โลณิเกหิปิ   อโลณิเกหิปิ   ฯ   สโข   โส
ภิกฺขเว    ปณฺฑิโต    พฺยตฺโต    กุสโล   สูโท   สกสฺส    ภตฺตนิมิตฺตํ
อุคฺคณฺหาติ    อิทํ    วา   เม   อชฺช   ภตฺตสูเปยฺยํ   รุจฺจติ   อิมสฺส
วา    อภิหรติ    อิมสฺส   วา   พหุํ   คณฺหาติ   อิมสฺส   วา   วณฺณํ
ภาสติ   อมฺพิลคฺคํ   วา   เม   อชฺช  ภตฺตสูเปยฺยํ  รุจฺจติ  อมฺพิลคฺคสฺส
วา   อภิหรติ   อมฺพิลคฺคสฺส   วา   พหุํ   คณฺหาติ   อมฺพิลคฺคสฺส   วา
วณฺณํ   ภาสติ   ติตฺตกคฺคํ   วา   เม   อชฺช   ฯ   กฏุกคฺคํ  วา  เม
อชฺช  ฯ  มธุรคฺคํ  วา  เม  อชฺช  ฯ  ขาริกํ  วา  เม อชฺช ฯ อขาริกํ
วา   เม  อชฺช  ฯ  โลณิกํ  วา  เม  อชฺช  ฯ  อโลณิกํ  วา เม อชฺช
ภตฺตสูเปยฺยํ    รุจฺจติ    อโลณิกสฺส   วา   อภิหรติ   อโลณิกสฺส   วา
พหุํ    คณฺหาติ   อโลณิกสฺส   วา   วณฺณํ   ภาสตีติ   ฯ   สโข   โส
ภิกฺขเว  ปณฺฑิโต  พฺยตฺโต  กุสโล  สูโท  ลาภี  เจว  โหติ  อจฺฉาทนสฺส
ลาภี   เวตฺตนสฺส   ลาภี   อภิหารานํ   ฯ   ตํ  กิสฺส  เหตุ  ฯ  ตถา
หิ   โส   ภิกฺขเว   ปณฺฑิโต  พฺยตฺโต  กุสโล  สูโท  สกสฺส  ภตฺตนิมิตฺตํ
อุคฺคณฺหาติ ฯ
     [๗๐๗]   เอวเมว   โข   ภิกฺขเว  อิเธกจฺโจ  ปณฺฑิโต  พฺยตฺโต
กุสโล    ภิกฺขุ    กาเย   กายานุปสฺสี   วิหรติ   อาตาปี   สมฺปชาโน
สติมา  วิเนยฺย  โลเก  อภิชฺฌาโทมนสฺสํ  ฯ  ตสฺส  กาเย กายานุปสฺสิโน
