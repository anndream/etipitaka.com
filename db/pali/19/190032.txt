     [๑๑๓]   กตมานิ  จ  ภิกฺขเว  พฺรหฺมจริยผลานิ  ฯ  โสตาปตฺติผลํ
สกทาคามิผลํ   อนาคามิผลํ   อรหตฺตผลํ   ฯ   อิมานิ  วุจฺจนฺติ  ภิกฺขเว
พฺรหฺมจริยผลานีติ ฯ
     [๑๑๔]  สาวตฺถีนิทานํ  ฯ  พฺรหฺมจริยญฺจ  โว  ภิกฺขเว  เทสิสฺสามิ
พฺรหฺมจริยตฺถญฺจ ตํ สุณาถ ฯ
     [๑๑๕]  กตมญฺจ  ภิกฺขเว  พฺรหฺมจริยํ  ฯ  อยเมวาริโย อฏฺฐงฺคิโก
มคฺโค   ฯ   เสยฺยถีทํ   ฯ   สมฺมาทิฏฺฐิ   ฯเปฯ  สมฺมาสมาธิ  ฯ  อิทํ
วุจฺจติ ภิกฺขเว พฺรหฺมจริยํ ฯ
     [๑๑๖]  กตโม  จ  ภิกฺขเว  พฺรหฺมจริยตฺโถ  ฯ โย จ ๑ ภิกฺขเว
ราคกฺขโย โทสกฺขโย โมหกฺขโย ฯ อยํ วุจฺจติ ภิกฺขเว พฺรหฺมจริยตฺโถติ ฯ
                   ปฏิปตฺติวคฺโค จตุตฺโถ ฯ
                        ตสฺสุทฺทานํ
         ปฏิปตฺติ ปฏิปนฺโน จ         วิรทฺธญฺจ ๒ ปารํ คมา
         สามญฺเญน [๓] เทฺว วุตฺตา  พฺรหฺมญฺญา อปเร ทุเว
         พฺรหฺมจริเยน เทฺว วุตฺตา     วคฺโค เตน ปวุจฺจตีติ ฯ
                      _____________
#๑ ม. ยุ. โข ฯ ๒ โป. วิรทฺธํ อปรํ คมา ฯ ๓ ม. จ ฯ
