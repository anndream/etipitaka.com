เอวํมหิทฺธิโก เอวํมหานุภาโว ฯ
     [๑๒๔๗]  อิเมสญฺจ  ปน  ภิกฺขเว  จตุนฺนํ  อิทฺธิปาทานํ  ภาวิตตฺตา
พหุลีกตตฺตา    ตถาคโต    อเนกวิหิตํ   อิทฺธิวิธํ   ปจฺจนุโภติ   เอโกปิ
หุตฺวา พหุธา โหติ ฯเปฯ ยาว พฺรหฺมโลกาปิ กาเยน วสํ วตฺเตติ ฯ
     [๑๒๔๘]  อิเมสญฺจ  ปน  ภิกฺขเว  จตุนฺนํ  อิทฺธิปาทานํ  ภาวิตตฺตา
พหุลีกตตฺตา  ตถาคโต  อาสวานํ  ขยา  อนาสวํ  เจโตวิมุตฺตึ ปญฺญาวิมุตฺตึ
ทิฏฺเฐว   ธมฺเม   สยํ   อภิญฺญา   สจฺฉิกตฺวา   อุปสมฺปชฺช  วิหรตีติ  ฯ
(ฉปิ อภิญฺญาโย วิตฺถาเรตพฺพา) ฯ
                    อโยคุฬวคฺโค ตติโย ฯ
                        ตสฺสุทฺทานํ
       มคฺโค อโยคุโฬ ภิกฺขุ         สุทฺธกญฺจ ๑ เทฺว ผลา อานนฺทา-
       เทฺว วุตฺตา ภิกฺขูหิ อปเร เทฺว  โมคฺคลฺลาโน ตถาคโตติ ฯ
                       _____________
#๑ ม. สุทฺธิกญฺจาปิ เทฺว ผลา เทฺว จานนฺทา ทุเว ภิกฺขู... ฯ
