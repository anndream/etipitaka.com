ปรินิพฺพายี  โหติ   อุทฺธํโสโต   โหติ   อกนิฏฺฐคามี  ฯ  อิเมสํ  โข
ภิกฺขเว   ปญฺจนฺนํ   อินฺทฺริยานํ   ภาวิตตฺตา   พหุลีกตตฺตา   อิเม  สตฺต
ผลา สตฺตานิสํสา ปาฏิกงฺขาติ ฯ
     [๑๐๗๐]  เสยฺยถาปิ  ภิกฺขเว  เย  เกจิ  ชมฺพุทีปกา  รุกฺขา ชมฺพู
เตสํ  อคฺคมกฺขายติ  ฯ  เอวเมว  โข  ภิกฺขเว  เย  เกจิ  โพธิปกฺขิยา
ธมฺมา ปญฺญินฺทฺริยํ เตสํ อคฺคมกฺขายติ ยทิทํ โพธาย ฯ
     [๑๐๗๑]  กตเม  จ  ภิกฺขเว  โพธิปกฺขิยา  ธมฺมา  ฯ  สทฺธินฺทฺริยํ
ภิกฺขเว   โพธิปกฺขิโย   ธมฺโม   ตํ   โพธาย   สํวตฺตติ  ฯ  วิริยินฺทฺริยํ
สตินฺทฺริยํ     สมาธินฺทฺริยํ    ปญฺญินฺทฺริยํ    โพธิปกฺขิโย    ธมฺโม    ตํ
โพธาย สํวตฺตติ ฯ
     [๑๐๗๒]  เสยฺยถาปิ  ภิกฺขเว  เย  เกจิ  ชมฺพุทีปกา  รุกฺขา ชมฺพู
เตสํ  อคฺคมกฺขายติ  ฯ  เอวเมว  โข  ภิกฺขเว  เย  เกจิ  โพธิปกฺขิยา
ธมฺมา ปญฺญินฺทฺริยํ เตสํ อคฺคมกฺขายติ ยทิทํ โพธายาติ ฯ
     [๑๐๗๓]  เสยฺยถาปิ  ภิกฺขเว  เย  เกจิ เทวานํ ตาวตึสานํ รุกฺขา
ปาริจฺฉตฺตโก    เตสํ    อคฺคมกฺขายติ   ฯ   เอวเมว   โข   ภิกฺขเว
เย   เกจิ   โพธิปกฺขิยา  ธมฺมา  ปญฺญินฺทฺริยํ  เตสํ  อคฺคมกฺขายติ  ยทิทํ
โพธาย ฯ
     [๑๐๗๔]  กตเม  จ  ภิกฺขเว  โพธิปกฺขิยา  ธมฺมา  ฯ  สทฺธินฺทฺริยํ
ภิกฺขเว   โพธิปกฺขิโย   ธมฺโม   ตํ   โพธาย   สํวตฺตติ  ฯ  วิริยินฺทฺริยํ
โพธิปกฺขิโย   ธมฺโม   ตํ   โพธาย  สํวตฺตติ  ฯ  สตินฺทฺริยํ  โพธิปกฺขิโย
