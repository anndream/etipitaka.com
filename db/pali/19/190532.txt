วา  เทเวน  วา  มาเรน  วา  พฺรหฺมุนา  วา  เกนจิ วา โลกสฺมินฺติ ฯ
จาตุมฺมหาราชิกานํ   เทวานํ  สทฺทํ  สุตฺวา  ตาวตึสา  เทวา  ฯ  ยามา
เทวา  ฯ  ตุสิตา  เทวา  ฯ  นิมฺมานรตี  เทวา  ฯ ปรนิมฺมิตวสวตฺตี ๑
เทวา   ฯ   พฺรหฺมกายิกา   เทวา   สทฺทมนุสฺสาเวสุํ   เอตํ   ภควตา
พาราณสิยํ    อิสิปตเน    มิคทาเย    อนุตฺตรํ    ธมฺมจกฺกํ    ปวตฺติตํ
อปฺปฏิวตฺติยํ  สมเณน  วา  พฺราหฺมเณน  วา  เทเวน  วา  มาเรน  วา
พฺรหฺมุนา  วา เกนจิ วา โลกสฺมินฺติ ฯ
     [๑๖๗๒]  อิติห  เตน ขเณน [๒] เตน มุหุตฺเตน ยาว พฺรหฺมโลกา
สทฺโท   อพฺภุคฺคจฺฉิ   ฯ  อยญฺจ  ทสสหสฺสี  โลกธาตุ  สงฺกมฺปิ  สมฺปกมฺปิ
สมฺปเวธิ  ฯ  อปฺปมาโณ  จ  โอฬาโร  ๓  โอภาโส  โลเก ปาตุรโหสิ
อติกฺกมฺเมว ๔ เทวานํ เทวานุภาวนฺติ ฯ
     [๑๖๗๓]   อถ  โข  ภควา  อุทานํ  อุทาเนสิ  อญฺญาสิ  วต  โภ
โกณฺฑญฺโญ   อญฺญาสิ   วต   โภ  โกณฺฑญฺโญติ  ฯ  อิติ  หิทํ  อายสฺมโต
โกณฺฑญฺญสฺส อญฺญาโกณฺฑญฺโญเตฺวว นามํ อโหสีติ ฯ
     [๑๖๗๔]   อิทํ   ทุกฺขํ   อริยสจฺจนฺติ  ภิกฺขเว  ตถาคตานํ  ปุพฺเพ
อนนุสฺสุเตสุ   ธมฺเมสุ   จกฺขุํ   อุทปาทิ  ญาณํ  อุทปาทิ  ปญฺญา  อุทปาทิ
วิชฺชา    อุทปาทิ   อาโลโก   อุทปาทิ   ฯ   ตํ   โข   ปนิทํ   ทุกฺขํ
อริยสจฺจํ  ปริญฺเญยฺยนฺติ  ภิกฺขเว  ตถาคตานํ  ปุพฺเพ  ฯเปฯ  ปริญฺญาตนฺติ
ภิกฺขเว   ตถาคตานํ   ปุพฺเพ   อนนุสฺสุเตสุ   ธมฺเมสุ   จกฺขุํ   อุทปาทิ
#๑ ยุ. วสวตฺติโน ฯ ๒ ม. ยุ. เตน ลเยน ฯ ๓ ม. ยุ. อุฬาโร ฯ
#๔ สี. ม. ยุ. อติกฺกมฺม ฯ
