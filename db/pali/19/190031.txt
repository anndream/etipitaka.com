พฺรหฺมญฺญผลานิ จ ตํ สุณาถ ฯ
     [๑๐๖]  กตมญฺจ [๑] ภิกฺขเว พฺรหฺมญฺญํ ฯ อยเมวาริโย อฏฺฐงฺคิโก
มคฺโค   ฯ   เสยฺยถีทํ   ฯ   สมฺมาทิฏฺฐิ   ฯเปฯ  สมฺมาสมาธิ  ฯ  อิทํ
วุจฺจติ ภิกฺขเว พฺรหฺมญฺญํ ฯ
     [๑๐๗]   กตมานิ   จ  ภิกฺขเว  พฺรหฺมญฺญผลานิ  ฯ  โสตาปตฺติผลํ
สกทาคามิผลํ   อนาคามิผลํ   อรหตฺตผลํ   ฯ   อิมานิ  วุจฺจนฺติ  ภิกฺขเว
พฺรหฺมญฺญผลานีติ ฯ
     [๑๐๘]   สาวตฺถีนิทานํ  ฯ  พฺรหฺมญฺญญฺจ  โว  ภิกฺขเว  เทสิสฺสามิ
พฺรหฺมญฺญตฺถญฺจ ตํ สุณาถ ฯ
     [๑๐๙]    กตมญฺจ   ภิกฺขเว   พฺรหฺมญฺญํ   ฯ   อยเมว   อริโย
อฏฺฐงฺคิโก  มคฺโค  ฯ  เสยฺยถีทํ  ฯ  สมฺมาทิฏฺฐิ  ฯเปฯ  สมฺมาสมาธิ  ฯ
อิทํ วุจฺจติ ภิกฺขเว พฺรหฺมญฺญํ ฯ
     [๑๑๐]   กตโม   จ   ภิกฺขเว   พฺรหฺมญฺญตฺโถ  ฯ  โย  จ  ๒
ภิกฺขเว   ราคกฺขโย   โทสกฺขโย   โมหกฺขโย  ฯ  อยํ  วุจฺจติ  ภิกฺขเว
พฺรหฺมญฺญตฺโถติ ฯ
     [๑๑๑]  สาวตฺถีนิทานํ  ฯ  พฺรหฺมจริยญฺจ  โว  ภิกฺขเว  เทสิสฺสามิ
พฺรหฺมจริยผลานิ จ ตํ สุณาถ ฯ
     [๑๑๒]  กตมญฺจ  ภิกฺขเว  พฺรหฺมจริยํ  ฯ  อยเมวาริโย อฏฺฐงฺคิโก
มคฺโค   ฯ   เสยฺยถีทํ   ฯ   สมฺมาทิฏฺฐิ   ฯเปฯ  สมฺมาสมาธิ  ฯ  อิทํ
วุจฺจติ ภิกฺขเว พฺรหฺมจริยํ ฯ
#๑-๒ ม. ยุ. โข ฯ
