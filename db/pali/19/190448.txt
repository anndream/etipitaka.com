ตสฺมา   ติหานนฺท   ธมฺมาทาสํ   นาม   ธมฺมปริยายํ  เทเสสฺสามิ  เยน
สมนฺนาคโต   อริยสาวโก  อากงฺขมาโน  อตฺตนาว  อตฺตานํ  พฺยากเรยฺย
ขีณนิรโยมฺหิ   ขีณติรจฺฉานโยนิโย   ขีณปิตฺติวิสโย   ขีณาปายทุคฺคติวินิปาโต
โสตาปนฺโนหมสฺมิ อวินิปาตธมฺโม นิยโต สมฺโพธิปรายโน ฯ
     [๑๔๗๒]  กตโม  จ  โส  อานนฺท  ธมฺมาทาโส ธมฺมปริยาโย เยน
สมนฺนาคโต   อริยสาวโก  อากงฺขมาโน  อตฺตนาว  อตฺตานํ  พฺยากเรยฺย
ขีณนิรโยมฺหิ ขีณติรจฺฉานโยนิโย ขีณปิตฺติวิสโย
ขีณาปายทุคฺคติวินิปาโต     โสตาปนฺโนหมสฺมิ    อวินิปาตธมฺโม    นิยโต
สมฺโพธิปรายโน  ฯ  อิธ  อานนฺท  อริยสาวโก  พุทฺเธ  อเวจฺจปฺปสาเทน
สมนฺนาคโต     โหติ     อิติปิ     โส    ภควา    ฯเปฯ    สตฺถา
เทวมนุสฺสานํ  พุทฺโธ  ภควาติ  ฯ  ธมฺเม  สงฺเฆ  ฯ  อริยกนฺเตหิ สีเลหิ
สมนฺนาคโต   โหติ   อกฺขณฺเฑหิ   ฯเปฯ   สมาธิสํวตฺตนิเกหิ   ฯ   อยํ
โข  โส  อานนฺท  ธมฺมาทาโส ธมฺมปริยาโย เยน สมนฺนาคโต อริยสาวโก
อากงฺขมาโน     อตฺตนาว     อตฺตานํ     พฺยากเรยฺย    ขีณนิรโยมฺหิ
ขีณติรจฺฉานโยนิโย         ขีณปิตฺติวิสโย        ขีณาปายทุคฺคติวินิปาโต
โสตาปนฺโนหมสฺมิ    อวินิปาตธมฺโม    นิยโต    สมฺโพธิปรายโนติ    ฯ
(ตีณิปิ สุตฺตนฺตานิ เอกนิทานานิ) ฯ
     [๑๔๗๓]   เอกมนฺตํ   นิสินฺโน  โข  อายสฺมา  อานนฺโท  ภควนฺตํ
เอตทโวจ   อโสโก   นาม   ภนฺเต   ภิกฺขุ  กาลกโต  ตสฺส  กา  คติ
