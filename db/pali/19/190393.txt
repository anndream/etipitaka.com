อุปสมฺปชฺช   วิหรติ   วิตกฺกวิจารานํ   วูปสมา   ฯเปฯ  ทุติยํ  ฌานํ  ฯ
ตติยํ  ฌานํ  ฯ  จตุตฺถํ  ฌานํ  อุปสมฺปชฺช  วิหรติ  ฯ  เอวํ  โข ภิกฺขเว
ภิกฺขุ   จตฺตาโร   ฌาเน   ภาเวนฺโต   จตฺตาโร  ฌาเน  พหุลีกโรนฺโต
นิพฺพานนินฺโน    โหติ    นิพฺพานโปโณ   นิพฺพานปพฺภาโรติ   ฯ   (เอวํ
ยาว เอสนา ปาลิ วิตฺถาเรตพฺพา) ฯ
     [๑๓๐๓]   ปญฺจิมานิ   ภิกฺขเว   อุทฺธมฺภาคิยานิ   สญฺโญชนานิ  ฯ
กตมานิ   ปญฺจ  ฯ  รูปราโค  อรูปราโค   มาโน  อุทฺธจฺจํ  อวิชฺชา  ฯ
อิมานิ โข ภิกฺขเว ปญฺจุทฺธมฺภาคิยานิ สญฺโญชนานิ ฯ
     [๑๓๐๔]    อิเมสํ    โข    ภิกฺขเว   ปญฺจนฺนํ   อุทฺธมฺภาคิยานํ
สญฺโญชนานํ    อภิญฺญาย   ปริญฺญาย   ปริกฺขยาย   ปหานาย   จตฺตาโร
ฌานา   ภาเวตพฺพา   ฯ   กตเม   จตฺตาโร   ฯ  อิธ  ภิกฺขเว  ภิกฺขุ
วิวิจฺเจว  กาเมหิ  วิวิจฺจ  อกุสเลหิ  ธมฺเมหิ  สวิตกฺกํ  สวิจารํ  วิเวกชํ
ปีติสุขํ    ปฐมํ   ฌานํ   อุปสมฺปชฺช   วิหรติ   วิตกฺกวิจารานํ   วูปสมา
อชฺฌตฺตํ   สมฺปสาทนํ   เจตโส   เอโกทิภาวํ  อวิตกฺกํ  อวิจารํ  สมาธิชํ
ปีติสุขํ   ทุติยํ   ฌานํ   ฯ   ตติยํ   ฌานํ  ฯ  จตุตฺถํ  ฌานํ  อุปสมฺปชฺช
วิหรติ   ฯ   อิเมสํ  โข  ภิกฺขเว  ปญฺจนฺนํ  อุทฺธมฺภาคิยานํ  สญฺโญชนานํ
อภิญฺญาย   ปริญฺญาย   ปริกฺขยาย   ปหานาย   อิเม   จตฺตาโร  ฌานา
ภาเวตพฺพาติ  ฯ  (คงฺคาเปยฺยาโล  ฯ  ยถา  มคฺคสํยุตฺตํ  วิตฺถาริตํ เอวํ
ฌานสํยุตฺตํ วิตฺถาเรตพฺพํ ยาว เอสนา ปาลิ) ฯ
				ฌานสํยุตฺตํ นิฏฺฐิตํ ฯ
				  _____________
