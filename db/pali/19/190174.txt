     [๖๒๒]  ปุน  จปรํ  พฺราหฺมณ  ยสฺมึ  สมเย น วิจิกิจฺฉาปริยุฏฺฐิเตน
เจตสา     วิหรติ     น     วิจิกิจฺฉาปเรเตน     อุปฺปนฺนาย     จ
วิจิกิจฺฉาย   นิสฺสรณํ   ยถาภูตํ   ปชานาติ   ปสฺสติ   อตฺตตฺถมฺปิ   ตสฺมึ
สมเย   ยถาภูตํ   ปชานาติ   ปสฺสติ   ปรตฺถมฺปิ  ตสฺมึ  สมเย  ยถาภูตํ
ปชานาติ    ปสฺสติ    อุภยตฺถมฺปิ   ตสฺมึ   สมเย   ยถาภูตํ   ปชานาติ
ปสฺสติ ฯเปฯ
     [๖๒๓]   เสยฺยถาปิ   พฺราหฺมณ   อุทปตฺโต   อจฺโฉ   วิปฺปสนฺโน
อนาวิโล   อาโลเก   นิกฺขิตฺโต   ตตฺถ  จกฺขุมา  ปุริโส  สกํ  มุขนิมิตฺตํ
ปจฺจเวกฺขมาโน    ยถาภูตํ    ปชาเนยฺย    ปสฺเสยฺย    ฯ   เอวเมว
โข    พฺราหฺมณ    ยสฺมึ   สมเย   น   วิจิกิจฺฉาปริยุฏฺฐิเตน   เจตสา
วิหรติ   น   วิจิกิจฺฉาปเรเตน   อุปฺปนฺนาย   จ   วิจิกิจฺฉาย   นิสฺสรณํ
ยถาภูตํ    ปชานาติ    ปสฺสติ    อตฺตตฺถมฺปิ   ตสฺมึ   สมเย   ยถาภูตํ
ปชานาติ    ปสฺสติ    ปรตฺถมฺปิ    ตสฺมึ   สมเย   ยถาภูตํ   ปชานาติ
ปสฺสติ    อุภยตฺถมฺปิ    ตสฺมึ    สมเย    ยถาภูตํ   ปชานาติ   ปสฺสติ
ทีฆรตฺตํ อสชฺฌายกตาปิ มนฺตา ปฏิภนฺติ ปเคว สชฺฌายกตา ฯ
     [๖๒๔]   อยํ   โข   พฺราหฺมณ   เหตุ  อยํ  ปจฺจโย  เยเนกทา
ทีฆรตฺตํ อสชฺฌายกตาปิ มนฺตา ปฏิภนฺติ ปเคว สชฺฌายกตา ฯ
     [๖๒๕]   สตฺติเมปิ   พฺราหฺมณ   โพชฺฌงฺคา  อนาวรณา  อนีวรณา
เจตโส   อนุปกฺกิเลสา   ภาวิตา   พหุลีกตา   วิชฺชาวิมุตฺติผลสจฺฉิกิริยาย
สํวตฺตนฺติ   ฯ   กตเม   สตฺต   ฯ   สติสมฺโพชฺฌงฺโค   โข   พฺราหฺมณ
