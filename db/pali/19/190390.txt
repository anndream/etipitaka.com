     [๑๒๙๕]    อิเมสญฺจ   ปนาหํ   อาวุโส   จตุนฺนํ   สติปฏฺฐานานํ
ภาวิตตฺตา   พหุลีกตตฺตา   ปรสตฺตานํ   ปรปุคฺคลานํ   อินฺทฺริยปโรปริยตฺตํ
ยถาภูตํ ปชานามีติ ฯ
     [๑๒๙๖]    อิเมสญฺจ   ปนาหํ   อาวุโส   จตุนฺนํ   สติปฏฺฐานานํ
ภาวิตตฺตา     พหุลีกตตฺตา     ฌานวิโมกฺขสมาธิสมาปตฺตีนํ     สงฺกิเลสํ
โวทานํ วุฏฺฐานํ ยถาภูตํ ปชานามีติ ฯ
     [๑๒๙๗]    อิเมสญฺจ   ปนาหํ   อาวุโส   จตุนฺนํ   สติปฏฺฐานานํ
ภาวิตตฺตา    พหุลีกตตฺตา    อเนกวิหิตํ   ปุพฺเพนิวาสํ   อนุสฺสรามิ   ฯ
เสยฺยถีทํ  ฯ  เอกํปิ  ชาตึ  เทฺวปิ  ชาติโย  ฯเปฯ อิติ สาการํ สอุทฺเทสํ
อเนกวิหิตํ ปุพฺเพนิวาสํ อนุสฺสรามีติ ฯ
     [๑๒๙๘]    อิเมสญฺจ   ปนาหํ   อาวุโส   จตุนฺนํ   สติปฏฺฐานานํ
ภาวิตตฺตา   พหุลีกตตฺตา  ทิพฺเพน  จกฺขุนา  วิสุทฺเธน  อติกฺกนฺตมานุสเกน
สตฺเต    ปสฺสามิ    จวมาเน   อุปปชฺชมาเน   ฯเปฯ   อิติ   ทิพฺเพน
จกฺขุนา   วิสุทฺเธน   อติกฺกนฺตมานุสเกน   ฯเปฯ   ยถากมฺมูปเค  สตฺเต
ปชานามีติ ฯ
     [๑๒๙๙]    อิเมสญฺจ   ปนาหํ   อาวุโส   จตุนฺนํ   สติปฏฺฐานานํ
ภาวิตตฺตา  พหุลีกตตฺตา  อาสวานํ  ขยา  อนาสวํ เจโตวิมุตฺตึ ปญฺญาวิมุตฺตึ
ทิฏฺเฐว     ธมฺเม     สยํ     อภิญฺญา     สจฺฉิกตฺวา     อุปสมฺปชฺช
วิหรามีติ ฯ
                      ทุติโย วคฺโค ฯ
