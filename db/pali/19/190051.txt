มคฺคํ พหุลีกโรนฺโต นิพฺพานนินฺโน โหติ นิพฺพานโปโณ นิพฺพาน-
ปพฺภาโร ฯ
     [๑๙๘]  กถญฺจ  ภิกฺขเว  ภิกฺขุ  อริยํ  อฏฺฐงฺคิกํ  มคฺคํ  ภาเวนฺโต
อริยํ   อฏฺฐงฺคิกํ  มคฺคํ  พหุลีกโรนฺโต  นิพฺพานนินฺโน  โหติ  นิพฺพาน-
โปโณ  นิพฺพานปพฺภาโร    ฯ    อิธ    ภิกฺขเว   ภิกฺขุ   สมฺมาทิฏฺฐึ   ภาเวติ
วิเวกนิสฺสิตํ    วิราคนิสฺสิตํ    นิโรธนิสฺสิตํ    โวสฺสคฺคปริณามึ    ฯเปฯ
สมฺมาสมาธึ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺค-
ปริณามึ ฯ  เอวํ     โข     ภิกฺขเว     ภิกฺขุ     อริยํ     อฏฺฐงฺคิกํ     มคฺคํ
ภาเวนฺโต    อริยํ    อฏฺฐงฺคิกํ    มคฺคํ   พหุลีกโรนฺโต   นิพฺพานนินฺโน
โหติ นิพฺพานโปโณ นิพฺพานปพฺภาโรติ ฯ
     คงฺคาเปยฺยาลวารํ สงฺเขเปน ลิขิตํ เปยฺยาเล วิตฺถาเรตพฺพํ ฯ
                      ตสฺสุทฺทานํ
     ฉ ปาจีนโต นินฺนา            ฉ นินฺนา [๑] สมุทฺทโต
     เทฺว ๒ ธมฺมา ทสา โหนฺติ     วคฺโค ๓ เตน ปวุจฺจตีติ ฯ
     คงฺคาเปยฺยาลี ปาจีนนินฺนวาจนมคฺคี วิเวกนิสฺสิตทฺวาทสกี ปฐมกี ฯ
                  ___________________
     [๑๙๙]  สาวตฺถีนิทานํ  ฯ เสยฺยถาปิ ภิกฺขเว คงฺคา นที ปาจีนนินฺนา
ปาจีนโปณา    ปาจีนปพฺภารา    ฯ   เอวเมว   โข   ภิกฺขเว   ภิกฺขุ
อริยํ   อฏฺฐงฺคิกํ  มคฺคํ  ภาเวนฺโต  อริยํ  อฏฺฐงฺคิกํ  มคฺคํ  พหุลีกโรนฺโต
นิพฺพานนินฺโน โหติ นิพฺพานโปโณ นิพฺพานปพฺภาโร ฯ
#๑ ม. ยุ. จ ฯ ๒ ม. ยุ. เอเต เทฺว ฉ ทฺวาทส โหนฺติ ฯ ๓ ยุ. เปยฺยาลี เตน
#วุจฺจตีติ ฯ
