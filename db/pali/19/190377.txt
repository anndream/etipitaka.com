กาเย    สมุทยวยธมฺมานุปสฺสี    วิหรติ   อาตาปี   สมฺปชาโน   สติมา
วิเนยฺย   โลเก  อภิชฺฌาโทมนสฺสํ  ฯ  พหิทฺธา  กาเย  สมุทยธมฺมานุปสฺสี
วิหรติ   ฯเปฯ   พหิทฺธา   กาเย   วยธมฺมานุปสฺสี  วิหรติ  ฯ  พหิทฺธา
กาเย    สมุทยวยธมฺมานุปสฺสี    วิหรติ   อาตาปี   สมฺปชาโน   สติมา
วิเนยฺย  โลเก  อภิชฺฌาโทมนสฺสํ ฯ อชฺฌตฺตพหิทฺธา กาเย สมุทยธมฺมานุปสฺสี
วิหรติ       ฯ       อชฺฌตฺตพหิทฺธา      กาเย      วยธมฺมานุปสฺสี
วิหรติ    ฯ    อชฺฌตฺตพหิทฺธา    กาเย   สมุทยวยธมฺมานุปสฺสี   วิหรติ
อาตาปี สมฺปชาโน สติมา วิเนยฺย โลเก อภิชฺฌาโทมนสฺสํ ฯ
     [๑๒๕๖]    โส    สเจ    อากงฺขติ    อปฺปฏิกูเล   ปฏิกูลสญฺญี
วิหเรยฺยนฺติ   ปฏิกูลสญฺญี   ตตฺถ   วิหรติ   ฯ  สเจ  อากงฺขติ  ปฏิกูเล
อปฺปฏิกูลสญฺญี   วิหเรยฺยนฺติ   อปฺปฏิกูลสญฺญี   ตตฺถ   วิหรติ   ฯ   สเจ
อากงฺขติ    อปฺปฏิกูเล    จ   ปฏิกูเล   จ   ปฏิกูลสญฺญี   วิหเรยฺยนฺติ
ปฏิกูลสญฺญี   ตตถ   วิหรติ  ฯ  สเจ  อากงฺขติ  ปฏิกูเล  จ  อปฺปฏิกูเล
จ    อปฺปฏิกูลสญฺญี    วิหเรยฺยนฺติ   อปฺปฏิกูลสญฺญี   ตตฺถ   วิหรติ   ฯ
สเจ    อากงฺขติ    อปฺปฏิกูลญฺจ    ปฏิกูลญฺจ   ตทุภยํ   อภินิวชฺเชตฺวา
อุเปกฺขโก   วิหเรยฺยํ   สโต   สมฺปชาโนติ   อุเปกฺขโก   ตตฺถ  วิหรติ
สโต สมฺปชาโน  ฯ
     [๑๒๕๗]   อชฺฌตฺตํ   เวทนาสุ  สมุทยธมฺมานุปสฺสี  วิหรติ  อชฺฌตฺตํ
เวทนาสุ  วยธมฺมานุปสฺสี  วิหรติ  ฯ อชฺฌตฺตํ เวทนาสุ สมุทยวย-
ธมฺมานุปสฺสี  วิหรติ   อาตาปี   สมฺปชาโน   สติมา   วิเนยฺย   โลเก
