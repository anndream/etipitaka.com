		     สีสปาปณฺณวคฺโค จตุตฺโถ
	[๑๗๑๒]   เอกํ   สมยํ  ภควา  โกสมฺพิยํ  วิหรติ  สีสปาวเน  ฯ
อถ   โข   ภควา   ปริตฺตานิ   สีสปาปณฺณานิ  ปาณินา  คเหตฺวา  ภิกฺขู
อามนฺเตสิ   ตํ   กึ   มญฺญถ   ภิกฺขเว   กตมํ   นุ   โข   พหุตรํ  ฯ
ยานิ   วา   มยา   ปริตฺตานิ   สีสปาปณฺณานิ   ปาณินา  คหิตานิ  ยทิทํ
อุปริ  สีสปาวเนติ  ฯ  อปฺปมตฺตกานิ ภนฺเต ภควตา ปริตฺตานิ สีสปาปณฺณานิ
ปาณินา     คหิตานิ    อถ    โข    เอตาเนว    พหุตรานิ    ยทิทํ
อุปริ   สีสปาวเนติ   ฯ   เอวเมว  โข  ภิกฺขเว  เอตเทว  พหุตรํ  ยํ
โว  มยา  อภิญฺญาย  อนกฺขาตํ  [๑]  ฯ  กสฺมา  เจตํ  ภิกฺขเว  มยา
อนกฺขาตํ   ฯ   น   เหตํ   ภิกฺขเว   อตฺถสญฺหิตํ   นาทิพฺรหฺมจริยกํ  น
นิพฺพิทาย   น   วิราคาย   น   นิโรธาย   น  อุปสมาย  น  อภิญฺญาย
น สมฺโพธาย น นิพฺพานาย สํวตฺตติ ฯ ตสฺมาตํ มยา อนกฺขาตํ ฯ
     [๑๗๑๓]  กิญฺจิ  ภิกฺขเว  มยา  อกฺขาตํ  ฯ  อิทํ  ทุกฺขนฺติ ภิกฺขเว
มยา   อกฺขาตํ   อยํ   ทุกฺขสมุทโยติ  มยา  อกฺขาตํ  อยํ  ทุกฺขนิโรโธติ
มยา     อกฺขาตํ     อยํ     ทุกฺขนิโรธคามินี     ปฏิปทาติ     มยา
อกฺขาตํ  ฯ  กสฺมา  เจตํ  ภิกฺขเว  มยา  อกฺขาตํ  ฯ  เอตญฺหิ  ภิกฺขเว
อตฺถสญฺหิตํ   เอตํ  อาทิพฺรหฺมจริยกํ  เอตํ  นิพฺพิทาย  วิราคาย  นิโรธาย
อุปสมาย  อภิญฺญาย  สมฺโพธาย  นิพฺพานาย  สํวตฺตติ  ฯ  ตสฺมาตํ  [๒]
#๑ ยุ. อปฺปมตฺตกํ อกฺขาตํ ฯ ๒ ม. มยา ฯ
