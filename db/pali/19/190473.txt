สมฺโพธิปรายโน   ฯ   อยมฺปิ  โข  มหานาม  ปุคฺคโล  ปริมุตฺโต  นิรยา
ปริมุตฺโต     ติรจฺฉานโยนิยา     ปริมุตฺโต     ปิตฺติวิสยา    ปริมุตฺโต
อปายทุคฺคติวินิปาตา ฯ
     [๑๕๓๔]   อิธ  ปน  มหานาม  เอกจฺโจ  ปุคฺคโล  น  เหว  โข
พุทฺเธ   อเวจฺจปฺปสาเทน   สมนฺนาคโต   โหติ   ฯ  น  ธมฺเม  ฯ  น
สงฺเฆ    ฯ    น   หาสปญฺโญ   น   ชวนปญฺโญ   น   จ   วิมุตฺติยา
สมนฺนาคโต    ฯ    อปิจสฺส    อิเม    ธมฺมา    โหนฺติ   สทฺธินฺทฺริยํ
วิริยินฺทฺริยํ   สตินฺทฺริยํ   สมาธินฺทฺริยํ   ปญฺญินฺทฺริยํ  ฯ  ตถาคตปฺปเวทิตา
จสฺส   ธมฺมา   ปญฺญาย   มตฺตโส   นิชฺฌานํ   ขมนฺติ   ฯ  อยมฺปิ  โข
มหานาม   ปุคฺคโล   อคนฺตา   นิรยํ   อคนฺตา   ติรจฺฉานโยนึ  อคนฺตา
ปิตฺติวิสยํ อคนฺตา อปายทุคฺคติวินิปาตํ ฯ
     [๑๕๓๕]  อิธ  ปน  มหานาม  เอกจฺโจ ปุคฺคโล น เหว โข พุทฺเธ
อเวจฺจปฺปสาเทน   สมนฺนาคโต  โหติ  ฯ  น  ธมฺเม  ฯ  น  สงฺเฆ  ฯ
น   หาสปญฺโญ   น   ชวนปญฺโญ   น   จ   วิมุตฺติยา  สมนฺนาคโต  ฯ
อปิจสฺส   อิเม   ธมฺมา   โหนฺติ   สทฺธินฺทฺริยํ   ฯเปฯ   ปญฺญินฺทฺริยํ  ฯ
ตถาคเต   จสฺส  สทฺธามตฺตํ  โหติ  เปมมตฺตํ  ฯ  อยมฺปิ  โข  มหานาม
ปุคฺคโล   อคนฺตา   นิรยํ   อคนฺตา   ติรจฺฉานโยนึ   อคนฺตา  ปิตฺติวิสยํ
อคนฺตา อปายทุคฺคติวินิปาตํ ฯ
     [๑๕๓๖]   อิเม   เจปิ  มหานาม  มหาสาลา  สุภาสิตํ  ทุพฺภาสิตํ
อาชาเนยฺยุํ    อิเมวาหํ   ๑   มหาสาเล   พฺยากเรยฺยํ   โสตาปนฺนา
#๑ ม. ยุ. อิเมจาหํ ฯ
