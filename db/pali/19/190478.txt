ปฏิปนฺโน  สามีจิปฏิปนฺโน อนุธมฺมจารี อิทมหํ ทุพฺพีชสฺมึ วทามิ ฯ
     [๑๕๔๗]   เสยฺยถาปิ   มหานาม   สุกฺเขตฺตํ  สุภูมึ  สุวิหตกฺขาณุกํ
พีชานิ    จสฺสุ    อกฺขณฺฑานิ    อปูตีนิ    อวาตาตปหตานิ   สาราทานิ
สุขสยิตานิ  เทโว  จสฺส  ๑  สมฺมา  ธารํ  อนุปฺปเวจฺเฉยฺย  ฯ  อปิ นุ
ตานิ    พีชานิ   วุฑฺฒึ   วิรูฬฺหึ   เวปุลฺลํ   อาปชฺเชยฺยุนฺติ   ฯ   เอวํ๘
ภนฺเต   ฯ   เอวเมว   โข  มหานาม  อิธ  ธมฺโม  สฺวากฺขาโต  โหติ
สุปฺปเวทิโต     นิยฺยานิโก    อุปสมสํวตฺตนิโก    สมฺมาสมฺพุทฺธปฺปเวทิโต
อิทมหํ   สุกฺเขตฺตสฺมึ   วทามิ   ฯ   ตสฺมึ   จ  ธมฺเม  สาวโก  วิหรติ
ธมฺมานุธมฺมปฏิปนฺโน    สามีจิปฏิปนฺโน    อนุธมฺมจารี   อิทมหํ   สุพีชสฺมึ
วทามิ   ฯ  กิมงฺค  ๒  ปน  สรกานึ  สกฺกํ  สรกานิ  มหานาม  สกฺโก
มรณกาเล สิกฺขาย ปริปูรีการี อโหสีติ ฯ
     [๑๕๔๘]  สาวตฺถีนิทานํ  ฯ  เตน  โข  ปน  สมเยน อนาถปิณฺฑิโก
คหปติ  อาพาธิโก  โหติ  ทุกฺขิโต  พาฬฺหคิลาโน  ฯ อถ โข อนาถปิณฺฑิโก
คหปติ     อญฺญตรํ     ปุริสํ     อามนฺเตสิ    เอหิ    ตฺวํ    อมฺโภ
ปุริส    เยนายสฺมา    สารีปุตฺโต    เตนุปสงฺกม   อุปสงฺกมิตฺวา   มม
วจเนน   อายสฺมโต   สารีปุตฺตสฺส   ปาเท  สิรสา  วนฺท  อนาถปิณฺฑิโก
ภนฺเต   คหปติ   อาพาธิโก   ทุกฺขิโต   พาฬฺหคิลาโน   โส  อายสฺมโต
สารีปุตฺตสฺส   ปาเท   สิรสา   วนฺทตีติ  ฯ  เอวญฺจ  วเทหิ  สาธุ  กิร
ภนฺเต    อายสฺมา    สารีปุตฺโต    เยน    อนาถปิณฺฑิกสฺส   คหปติสฺส
นิเวสนํ   เตนุปสงฺกมตุ   อนุกมฺปํ   อุปาทายาติ  ฯ  เอวํ  ภนฺเตติ  โข
#๑ ม. ยุ. จ ฯ ๒ ม. กิมงฺคํ ฯ
