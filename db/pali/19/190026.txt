     [๘๓]  ยา  โข  ภิกฺขเว  อิเมหิ  สตฺตหงฺเคหิ  จิตฺตสฺส เอกคฺคตา
สปริกฺขตา   ๑   อยํ   วุจฺจติ  ภิกฺขเว  อริโย  สมฺมาสมาธิ  สอุปนิโส
อิติปิ สปริกฺขาโร อิติปีติ ฯ
     [๘๔]  สาวตฺถีนิทานํ  ฯ  ติสฺโส  อิมา  ภิกฺขเว  เวทนา ฯ กตมา
ติสฺโส   ฯ   สุขา   เวทนา  ทุกฺขา  เวทนา  อทุกฺขมสุขา  เวทนา  ฯ
อิมา โข ภิกฺขเว ติสฺโส เวทนา ฯ
     [๘๕]  อิมาสํ  โข  ภิกฺขเว  ติสฺสนฺนํ  เวทนานํ  ปริญฺญาย  อริโย
อฏฺฐงฺคิโก    มคฺโค    ภาเวตพฺโพ   ฯ   กตโม   อริโย   อฏฺฐงฺคิโก
มคฺโค   ฯ   เสยฺยถีทํ   ฯ  สมฺมาทิฏฺฐิ  ฯเปฯ  สมฺมาสมาธิ  ฯ  อิมาสํ
โข   ภิกฺขเว   ติสฺสนฺนํ   ๒   เวทนานํ  ปริญฺญาย  อริโย  อฏฺฐงฺคิโก
มคฺโค ภาเวตพฺโพติ ฯ
     [๘๖]  สาวตฺถีนิทานํ  ฯ  อถ  โข  อายสฺมา  อุตฺติโย เยน ภควา
เตนุปสงฺกมิ    ฯเปฯ   เอกมนฺตํ   นิสินฺโน   โข   อายสฺมา   อุตฺติโย
ภควนฺตํ    เอตทโวจ   อิธ   มยฺหํ   ภนฺเต   รโหคตสฺส   ปฏิสลฺลีนสฺส
เอวํ    เจตโส    ปริวิตกฺโก    อุทปาทิ    ปญฺจ   กามคุณา   วุตฺตา
ภควตา ฯ กตเม นุ โข ปญฺจ กามคุณา วุตฺตา ๓ ภควตาติ ฯ
     [๘๗]   สาธุ   สาธุ   อุตฺติย   ปญฺจ   โขเม  อุตฺติย  กามคุณา
วุตฺตา   มยา   ฯ   กตเม   ปญฺจ   ฯ   จกฺขุวิญฺเญยฺยา  รูปา  อิฏฺฐา
กนฺตา   มนาปา   ปิยรูปา   กามูปสญฺหิตา   รชนิยา  ฯ  โสตวิญฺเญยฺยา
สทฺทา   ฯ   ฆานวิญฺเญยฺยา   คนฺธา   ฯ   ชิวฺหาวิญฺเญยฺยา   รสา  ฯ
#๑ โป. ปริกฺขรตา ฯ ม. สปริกฺขารตา ฯ ยุ. สปริกฺขารา ฯ ๒-๓ ยุ. อยํ ปาโฐ นตฺถิ ฯ
