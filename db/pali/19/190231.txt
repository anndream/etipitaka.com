สทฺธมฺมปริหานํ   โหติ   ฯ  โก  ปนาวุโส  อานนฺท  เหตุ  โก  ปจฺจโย
เยน สทฺธมฺมอปริหานํ โหตีติ ฯ เอวมาวุโสติ ฯ
     [๗๗๕]  จตุนฺนํ  โข อาวุโส สติปฏฺฐานานํ อภาวิตตฺตา อพหุลีกตตฺตา
สทฺธมฺมปริหานํ   โหติ   ฯ   จตุนฺนํ   จ   โข   อาวุโส  สติปฏฺฐานานํ
ภาวิตตฺตา       พหุลีกตตฺตา      สทฺธมฺมอปริหานํ      โหติ      ฯ
กตเมสํ   จตุนฺนํ   ฯ   อิธาวุโส   ภิกฺขุ   กาเย   กายานุปสฺสี  วิหรติ
อาตาปี  สมฺปชาโน  สติมา  วิเนยฺย  โลเก  อภิชฺฌาโทมนสฺสํ ฯ เวทนาสุ
จิตฺเต   ธมฺเมสุ   ธมฺมานุปสฺสี   วิหรติ   อาตาปี   สมฺปชาโน   สติมา
วิเนยฺย   โลเก   อภิชฺฌาโทมนสฺสํ   ฯ   อิเมสํ   โข  อาวุโส  จตุนฺนํ
สติปฏฺฐานานํ   อภาวิตตฺตา   อพหุลีกตตฺตา   สทฺธมฺมปริหานํ   โหติ   ฯ
อิเมสํ   จ  โข  อาวุโส  จตุนฺนํ  สติปฏฺฐานานํ  ภาวิตตฺตา  พหุลีกตตฺตา
สทฺธมฺมอปริหานํ โหตีติ ฯ
     [๗๗๖]   สาวตฺถีนิทานํ  ฯ  จตฺตาโรเม  ภิกฺขเว  สติปฏฺฐานา  ฯ
กตเม   จตฺตาโร   ฯ  อิธ  ภิกฺขเว  ภิกฺขุ  กาเย  กายานุปสฺสี  วิหรติ
อาตาปี  สมฺปชาโน  สติมา  วิเนยฺย  โลเก  อภิชฺฌาโทมนสฺสํ ฯ เวทนาสุ
จิตฺเต   ธมฺเมสุ   ธมฺมานุปสฺสี   วิหรติ   อาตาปี   สมฺปชาโน   สติมา
วิเนยฺย   โลเก   อภิชฺฌาโทมนสฺสํ   ฯ   อิเม  โข  ภิกฺขเว  จตฺตาโร
สติปฏฺฐานาติ ฯ
     [๗๗๗]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส  อาราเม  ฯ  อถ  โข  อญฺญตโร  พฺราหฺมโณ
