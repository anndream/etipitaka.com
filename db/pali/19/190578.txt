             อามกธญฺญเปยฺยาเล ปฐมวคฺโค สตฺตโม
     [๑๗๕๗]   อถ  โข  ภควา  ปริตฺตํ  นขสิขายํ  ปํสุํ  อาโรเปตฺวา
ภิกฺขู   อามนฺเตสิ   ตํ   กึ  มญฺญถ  ภิกฺขเว  กตมํ  นุ  โข  พหุตรํ  ฯ
โย   วายํ   มยา   ปริตฺโต   นขสิขายํ   ปํสุ   อาโรปิโต   อยํ  วา
มหาปฐวีติ   ฯ  เอตเทว  ภนฺเต  พหุตรํ  ยทิทํ  มหาปฐวี  อปฺปมตฺตกายํ
ภควตา    ปริตฺโต    นขสิขายํ    ปํสุ    อาโรปิโต    สงฺขมฺปิ    น
อุเปติ    อุปนิธมฺปิ   น   อุเปติ   กลภาคมฺปิ   น   อุเปติ   มหาปฐวึ
อุปนิธาย   ภควตา   ปริตฺโต  นขสิขายํ  ปํสุ  อาโรปิโตติ  ฯ  เอวเมว
โข  ภิกฺขเว  อปฺปมตฺตกา  ๑  เต  สตฺตา  เย  มนุสฺเสสุ ปจฺจาชายนฺติ
อถ  โข  เอเตว  พหุตรา  สตฺตา  เย อญฺญตฺร มนุสฺเสหิ ปจฺจาชายนฺติ ฯ
ตํ   กิสฺส   เหตุ   ฯ   อทิฏฺฐตฺตา   ภิกฺขเว   จตุนฺนํ  อริยสจฺจานํ  ฯ
กตเมสํ      จตุนฺนํ      ฯ      ทุกฺขสฺส     อริยสจฺจสฺส     ฯเปฯ
ทุกฺขนิโรธคามินีปฏิปทาย    อริยสจฺจสฺส    ฯ    ตสฺมา   ติห   ภิกฺขเว
อิทํ    ทุกฺขนฺติ    โยโค    กรณีโย    ฯเปฯ   อยํ   ทุกฺขนิโรธคามินี
ปฏิปทาติ โยโค กรณีโยติ ฯ
     [๑๗๕๘]  อถ  โข  ภควา  ปริตฺตํ นขสิขายํ ปํสุํ อาโรเปตฺวา ภิกฺขู
อามนฺเตสิ   ตํ   กึ   มญฺญถ   ภิกฺขเว   กตมํ   นุ   โข   พหุตรํ  ฯ
โย  วายํ  มยา  ปริตฺโต  นขสิขายํ  ปํสุ อาโรปิโต อยํ วา มหาปฐวีติ ฯ
เอตเทว     ภนฺเต     พหุตรํ     ยทิทํ    มหาปฐวี    อปฺปมตฺตกายํ
#๑ ยุ. อปฺปกา ฯ เอวมุปริปิ ฯ
