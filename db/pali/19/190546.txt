โยโค กรณีโยติ ฯ
     [๑๗๐๙]  จตฺตารีมานิ  ภิกฺขเว  อริยสจฺจานิ  ฯ กตมานิ จตฺตาริ ฯ
ทุกฺขํ    อริยสจฺจํ    ทุกฺขสมุทโย    อริยสจฺจํ   ทุกฺขนิโรโธ   อริยสจฺจํ
ทุกฺขนิโรธคามินีปฏิปทา   อริยสจฺจํ   ฯ   อิมานิ   โข  ภิกฺขเว  จตฺตาริ
อริยสจฺจานิ  ฯ  อิเมสํ  โข  ภิกฺขเว  จตุนฺนํ  อริยสจฺจานํ อตฺถิ อริยสจฺจํ
ปริญฺเญยฺยํ   อตฺถิ   อริยสจฺจํ   ปหาตพฺพํ   อตฺถิ  อริยสจฺจํ  สจฺฉิกาตพฺพํ
อตฺถิ    อริยสจฺจํ    ภาเวตพฺพํ    ฯ    กตมญฺจ   ภิกฺขเว   อริยสจฺจํ
ปริญฺเญยฺยํ   ฯ   ทุกฺขํ   ภิกฺขเว   อริยสจฺจํ   ปริญฺเญยฺยํ   ทุกฺขสมุทโย
อริยสจฺจํ ปหาตพฺพํ ทุกฺขนิโรโธ อริยสจฺจํ สจฺฉิกาตพฺพํ ทุกฺขนิโรธคามินีปฏิปทา
อริยสจฺจํ     ภาเวตพฺพํ     ฯ     ตสฺมา     ติห    ภิกฺขเว    อิทํ
ทุกฺขนฺติ   โยโค   กรณีโย   ฯเปฯ   อยํ   ทุกฺขนิโรธคามินี   ปฏิปทาติ
โยโค กรณีโยติ ฯ
     [๑๗๑๐]  เอกํ  สมยํ  สมฺพหุลา  เถรา ภิกฺขู เจติเยสุ ๑ วิหรนฺติ
สหชนิเย  ๒  ฯ  เตน  โข  ปน  สมเยน  สมฺพหุลานํ  เถรานํ  ภิกฺขูนํ
ปจฺฉาภตฺตํ   ปิณฺฑปาตปฏิกฺกนฺตานํ   มณฺฑลมาเฬ  สนฺนิสินฺนานํ  สนฺนิปติตานํ
อยมนฺตรากถา    อุทปาทิ    โย   นุ   โข   อาวุโส   ทุกฺขํ   ปสฺสติ
ทุกฺขสมุทยํปิ    โส    ปสฺสติ    ทุกฺขนิโรธํปิ   ปสฺสติ   ทุกฺขนิโรธคามินึ
ปฏิปทํปิ ปสฺสตีติ ฯ
     [๑๗๑๑]  เอวํ  วุตฺเต อายสฺมา ควมฺปติตฺเถโร ๓ ภิกฺขู เอตทโวจ
#๑ สี. เจติสุ ฯ ม. ยุ. เจเตสุ ฯ ๒ ม. ยุ. สหญฺจนิเก ฯ ๓ ยุ. ควมฺปติ เถเร ฯ
