นิพฺพานโปโณ    นิพฺพานปพฺภาโร   ฯ   กถญฺจ   ภิกฺขเว   ภิกฺขุ   สตฺต
โพชฺฌงฺเค   ภาเวนฺโต   สตฺต   โพชฺฌงฺเค  พหุลีกโรนฺโต  นิพฺพานนินฺโน
โหติ    นิพฺพานโปโณ    นิพฺพานปพฺภาโร    ฯ   อิธ   ภิกฺขเว   ภิกฺขุ
สติสมฺโพชฺฌงฺคํ     ภาเวติ    ฯเปฯ    อุเปกฺขาสมฺโพชฺฌงฺคํ    ภาเวติ
วิเวกนิสฺสิตํ   วิราคนิสฺสิตํ   นิโรธนิสฺสิตํ  โวสฺสคฺคปริณามึ  ฯ  เอวํ  โข
ภิกฺขเว  ภิกฺขุ  สตฺต  โพชฺฌงฺเค  ภาเวนฺโต สตฺต โพชฺฌงฺเค พหุลีกโรนฺโต
นิพฺพานนินฺโน      โหติ     นิพฺพานโปโณ     นิพฺพานปพฺภาโรติ     ฯ
(ยาว เอสนา ปาลิ วิตฺถาเรตพฺพา) ฯ [๑]
     [๖๖๙]   ปญฺจิมานิ   ภิกฺขเว   อุทฺธมฺภาคิยานิ   สญฺโญชนานิ   ฯ
กตมานิ   ปญฺจ   ฯ  รูปราโค  อรูปราโค  มาโน  อุทฺธจฺจํ  อวิชฺชา  ฯ
อิมานิ    โข   ภิกฺขเว   ปญฺจุทฺธมฺภาคิยานิ   สญฺโญชนานิ   ฯ   อิเมสํ
โข    ภิกฺขเว    ปญฺจนฺนํ    อุทฺธมฺภาคิยานํ    สญฺโญชนานํ   อภิญฺญาย
ปริญฺญาย   ปริกฺขยาย   ปหานาย   สตฺต   โพชฺฌงฺคา   ภาเวตพฺพา  ฯ
กตเม  สตฺต  ฯ  อิธ  ภิกฺขเว  ๒  ภิกฺขุ  สติสมฺโพชฺฌงฺคํ ภาเวติ ฯเปฯ
อุเปกฺขาสมฺโพชฺฌงฺคํ   ภาเวติ   วิเวกนิสฺสิตํ   วิราคนิสฺสิตํ   นิโรธนิสฺสิตํ
โวสฺสคฺคปริณามึ   ฯ   อิเมสํ   โข   ภิกฺขเว   ปญฺจนฺนํ  อุทฺธมฺภาคิยานํ
สญฺโญชนานํ    อภิญฺญาย    ปริญฺญาย    ปริกฺขยาย    ปหานาย   อิเม
สตฺต โพชฺฌงฺคา ภาเวตพฺพาติ ฯ
     [๖๗๐]  เสยฺยถาปิ  ภิกฺขเว  คงฺคา  นที  ปาจีนนินฺนา ปาจีนโปณา
ปาจีนปพฺภารา   ฯ   เอวเมว   โข   ภิกฺขเว  ภิกฺขุ  สตฺต  โพชฺฌงฺเค
#๑ ม. คงฺคาเปยฺยาลวคฺโค นวโม ฯ ยุ. คงฺคาเปยฺยาโล... ฯ  ๒ โป. อยํ ปาโฐ
#น ทิสฺสติ  ฯ
