โหติ สฺวากฺขาโต ภควตา ธมฺโม ฯเปฯ
     [๑๔๘๘]    ยถารูเปน    โข    อาวุโส   สงฺเฆ   อปฺปสาเทน
สมนฺนาคโต   อสฺสุตวา   ปุถุชฺชโน  กายสฺส  เภทา  ปรํ  มรณา  อปายํ
ทุคฺคตึ    วินิปาตํ   นิรยํ   อุปปชฺชติ   ตถารูปสฺส   สงฺเฆ   อปฺปสาโท
น   โหติ   ฯ   ยถารูเปน  จ  โข  อาวุโส  สงฺเฆ  อเวจฺจปฺปสาเทน
สมนฺนาคโต   สุตวา   อริยสาวโก   กายสฺส  เภทา  ปรํ  มรณา  สุคตึ
สคฺคํ   โลกํ   อุปปชฺชติ   ตถารูปสฺส   สงฺเฆ   อเวจฺจปฺปสาโท   โหติ
สุปฏิปนฺโน    ภควโต    สาวกสงฺโฆ    ฯเปฯ   อนุตฺตรํ   ปุญฺญกฺเขตฺตํ
โลกสฺสาติ ฯ
     [๑๔๘๙]  ยถารูเปน  โข  อาวุโส ทุสฺสีเลฺยน สมนฺนาคโต อสฺสุตวา
ปุถุชฺชโน   กายสฺส   เภทา  ปรํ  มรณา  อปายํ  ทุคฺคตึ  วินิปาตํ  นิรยํ
อุปปชฺชติ   ตถารูปสฺส   ทุสฺสีลฺยํ  ๑  น  โหติ  ฯ  ยถารูเปหิ  จ  โข
อาวุโส  อริยกนฺเตหิ  สีเลหิ สมนฺนาคโต [๒] อริยสาวโก กายสฺส เภทา
ปรํ   มรณา   สุคตึ   สคฺคํ  โลกํ  อุปปชฺชติ  ตถารูปานิสฺส  อริยกนฺตานิ
สีลานิ โหนฺติ อกฺขณฺฑานิ ฯเปฯ สมาธิสํวตฺตนิกานิ ฯ
     [๑๔๙๐]   อิเมสํ  โข  อาวุโส  จตุนฺนํ  ธมฺมานํ  ปหานา  อิเมสํ
จตุนฺนํ   ธมฺมานํ   สมนฺนาคมนเหตุ   เอวมยํ   ปชา  ภควตา  พฺยากตา
โสตาปนฺนา อวินิปาตธมฺมา นิยตา สมฺโพธิปรายนาติ ฯ
    [๑๔๙๑]  จตูหิ ภิกฺขเว ธมฺเมหิ สมนฺนาคโต อริยสาวโก สพฺพทุคฺคติภยํ
สมติกฺกนฺโต    โหติ    ฯ    กตเมหิ    จตูหิ    ฯ    อิธ   ภิกฺขเว
#๑ ยุ. ทุสฺสีเลน โหติ ฯ ๒ ม. ยุ. สุตวา ฯ
