โหติ   ตสฺส   เอวํ   โหติ   อหํ   โข   กมฺมํ   อกาสึ   กมฺมํ   โข
ปน    เม   กโรนฺตสฺส   กาโย   กิลนฺโต   หนฺทาหํ   นิปชฺชามีติ   ฯ
โส   นิปชฺชติ   น   วิริยํ   อารภติ   ฯเปฯ  อสจฺฉิกตสฺส  สจฺฉิกิริยาย
อิทํ  ทุติยํ  กุสีตวตฺถุ  ฯ  ปุน  จปรํ  อาวุโส  ภิกฺขุนา  มคฺโค  คนฺตพฺโพ
โหติ   ตสฺส   เอวํ   โหติ   มคฺโค   โข   เม   คนฺตพฺโพ   ภวิสฺสติ
มคฺคํ    โข    ปน    เม   คจฺฉนฺตสฺส   กาโย   กิลมิสฺสติ   หนฺทาหํ
นิปชฺชามีติ   ฯ   โส   นิปชฺชติ  น  วิริยํ  อารภติ  ฯเปฯ  อสจฺฉิกตสฺส
สจฺฉิกิริยาย   อิทํ   ตติยํ   กุสีตวตฺถุ   ฯ  ปุน  จปรํ  อาวุโส  ภิกฺขุนา
มคฺโค   คโต   โหติ   ตสฺส   เอวํ   โหติ   อหํ  โข  มคฺคํ  อคมาสึ
มคฺคํ    โข    ปน    เม    คจฺฉนฺตสฺส   กาโย   กิลนฺโต   หนฺทาหํ
นิปชฺชามีติ   ฯ   โส   นิปชฺชติ  น  วิริยํ  อารภติ  ฯเปฯ  อสจฺฉิกตสฺส
สจฺฉิกิริยาย   อิทํ   จตุตฺถํ   กุสีตวตฺถุ   ฯ   ปุน  จปรํ  อาวุโส  ภิกฺขุ
คามํ   วา   นิคมํ   วา   ปิณฺฑาย   จรนฺโต   น   ลภติ  ลูขสฺส  วา
ปณีตสฺส    วา   โภชนสฺส   ยาวทตฺถํ   ปาริปูรึ   ตสฺส   เอวํ   โหติ
อหํ   โข   คามํ   วา   นิคมํ  วา  ปิณฺฑาย  จรนฺโต  นาลตฺถํ  ลูขสฺส
วา   ปณีตสฺส   วา   โภชนสฺส   ยาวทตฺถํ  ปาริปูรึ  ตสฺส  เม  กาโย
กิลนฺโต    อกมฺมญฺโญ   หนฺทาหํ   นิปชฺชามีติ   ฯ   โส   นิปชฺชติ   น
วิริยํ    อารภติ    ฯเปฯ    อสจฺฉิกตสฺส   สจฺฉิกิริยาย   อิทํ   ปญฺจมํ
กุสีตวตฺถุ  ฯ  ปุน  จปรํ  อาวุโส  ภิกฺขุ  คามํ  วา  นิคมํ  วา  ปิณฺฑาย
จรนฺโต    ลภติ   ลูขสฺส   วา   ปณีตสฺส   วา   โภชนสฺส   ยาวทตฺถํ
