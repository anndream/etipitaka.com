สญฺจิจฺจ    ปาณํ    ชีวิตา    โวโรเปตุํ    อภพฺโพ   ขีณาสโว   ภิกฺขุ
อทินฺนํ   เถยฺยสงฺขาตํ   อาทิยิตุํ   ๑  อภพฺโพ  ขีณาสโว  ภิกฺขุ  เมถุนํ
ธมฺมํ   ปฏิเสวิตุํ   อภพฺโพ   ขีณาสโว   ภิกฺขุ   สมฺปชานมุสาวาทํ   ๒
ภาสิตุํ    อภพฺโพ    ขีณาสโว    ภิกฺขุ    สนฺนิธิการกกาเม   ปริภุญฺชิตุํ
เสยฺยถาปิ  ปุพฺเพ  อาคาริกภูโต  ๓  อภพฺโพ  ขีณาสโว  ภิกฺขุ ฉนฺทาคตึ
คนฺตุํ    อภพฺโพ    ขีณาสโว    ภิกฺขุ    โทสาคตึ    คนฺตุํ    อภพฺโพ
ขีณาสโว    ภิกฺขุ    โมหาคตึ    คนฺตุํ    อภพฺโพ    ขีณาสโว   ภิกฺขุ
ภยาคตึ   คนฺตุํ   ฯ  โย  โส  อาวุโส  ภิกฺขุ  อรหํ  ขีณาสโว  วุสิตวา
กตกรณีโย     โอหิตภาโร     อนุปฺปตฺตสทตฺโถ     ปริกฺขีณภวสญฺโญชโน
สมฺมทญฺญา   วิมุตฺโต   อภพฺโพ   โข   ๔   โส  อิมานิ  นว  ฐานานิ
อชฺฌาจริตุนฺติ ฯ
    [๑๑๘]   ฐานํ   โข   ปเนตํ   จุนฺท   วิชฺชติ   ยํ   อญฺญติตฺถิยา
ปริพฺพาชกา   เอวํ   วเทยฺยุํ   อตีตํ   โข   อทฺธานํ   อารพฺภ  สมโณ
โคตโม   อตีรกํ   ๕   ญาณทสฺสนํ   ปญฺญเปติ   โน  จ  โข  อนาคตํ
อทฺธานํ   อารพฺภ   อตีรกํ  ๕  ญาณทสฺสนํ  ปญฺญเปติ  ตยิทํ  กึสุ  ตยิทํ
กถํสูติ  ฯ  เต จ ๖ อญฺญติตฺถิยา ปริพฺพาชกา อญฺญาวิหิตเกน ญาณทสฺสเนน
อญฺญาวิหิตํ     อญาณทสฺสนํ    ๗    ปญฺญเปตพฺพํ    มญฺญนฺติ    ยถริว
พาลา   อพฺยตฺตา   ฯ   อตีตํ  โข  จุนฺท  อทฺธานํ  อารพฺภ  ตถาคตสฺส
สตานุสาริญาณํ   ๘  โหติ  โส  ยาวตกํ  อากงฺขติ  ตาวตกํ  อนุสฺสรติ
อนาคตญฺจ   โข   อทฺธานํ  อารพฺภ  ตถาคตสฺส  โพธิชํ  ญาณํ  อุปฺปชฺชติ
#๑ ยุ. อาทาตุํ ฯ ๒ ม. ยุ. สมฺปชานมุสา ฯ ๓ ยุ. อาคาริยภูโต ฯ
#๔ ม. ยุ. โขสทฺโท น ทิสฺสติ ฯ ๕ ม. อติเรกํ ฯ ๖ ยุ. เต เนว ฯ
#๗ ม. ยุ. ญาณทสฺสนํ ฯ  ๘ ยุ. สตานุสาริวิญฺญาณํ ฯ
