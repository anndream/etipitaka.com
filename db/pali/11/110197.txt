    [๑๘๐]   ฉ  โขเม  คหปติปุตฺต  อาทีนวา  วิกาลวิสิขาจริยานุโยเค
อตฺตาปิสฺส    อคุตฺโต    อรกฺขิโต    โหติ    ปุตฺตทาโรปิสฺส   อคุตฺโต
อรกฺขิโต    โหติ   สาปเตยฺยํปิสฺส   อคุตฺตํ   อรกฺขิตํ   โหติ   สงฺกิโย
จ   โหติ  เตสุ  เตสุ  ๑  ฐาเนสุ  อภูตวจนญฺจ  ตสฺมึ  รูหติ  พหูนญฺจ
ทุกฺขธมฺมานํ  ปุรกฺขิโต  ๒  โหติ  ฯ  อิเม  โข  คหปติปุตฺต ฉ อาทีนวา
วิกาลวิสิขาจริยานุโยเค ฯ
    [๑๘๑]  ฉ  โขเม  คหปติปุตฺต  อาทีนวา  สมชฺชาภิจรเณ  กฺว  ๓
นจฺจํ   กฺว   คีตํ   กฺว   วาทิตํ   กฺว   อกฺขานํ   กฺว  ปาณิสฺสรํ  กฺว
กุมฺภถูนนฺติ ฯ อิเม โข คหปติปุตฺต ฉ อาทีนวา สมชฺชาภิจรเณ ฯW
    [๑๘๒]   ฉ  โขเม  คหปติปุตฺต  อาทีนวา  ชูตปฺปมาทฏฺฐานานุโยเค
ชยํ  เวรํ  ปสวติ  ชิโน  วิตฺตมนุโสจติ  ๔ สนฺทิฏฺฐิกา ธนชานิ สภาคตสฺส
วจนํ    น   รูหติ   มิตฺตามจฺจานํ   ปริภูโต   โหติ   อาวาหวิวาหกานํ
อปฺปตฺถิโต     โหติ     อกฺขธุตฺโต     [๕]    ปุริสปุคฺคโล    นาลํ
ทารภรณายาติ    ๖    ฯ   อิเม   โข   คหปติปุตฺต   ฉ   อาทีนวา
ชูตปฺปมาทฏฺฐานานุโยเค ฯ
    [๑๘๓]   ฉ   โขเม  คหปติปุตฺต  อาทีนวา  ปาปมิตฺตานุโยเค  เย
ธุตฺตา   เย   โสณฺฑา   เย   ปิปาสา   เย  เนกติกา  เย  วญฺจนิกา
เย   สาหสิกา   ตฺยาสฺส   มิตฺตา   โหนฺติ   เต   สหายา   ฯ  อิเม
โข คหปติปุตฺต ฉ อาทีนวา ปาปมิตฺตานุโยเค ฯ
    [๑๘๔]  ฉ  โขเม  คหปติปุตฺต  อาทีนวา  อาลสฺสานุโยเค อติสีตนฺติ
#๑ ม. ยุ. ปาปเกสุ ฯ ๒ ยุ. ปุรกฺขโต ฯ ๓ สี. ยุ. สพฺพวาเรสุ กุวํ ฯ ๔ ยุ.
#จิตฺตมนุโสจติ ฯ ๕ ม. อยํ ฯ ๖ ยุ. ทาราภรณายาติ ฯ
