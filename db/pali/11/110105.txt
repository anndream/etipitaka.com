ทุจฺจริตญฺจริตฺวา       มนสา       ทุจฺจริตญฺจริตฺวา      มิจฺฉาทิฏฺฐิโก  มิจฺฉา-
ทิฏฺฐิกมฺมสมาทาโน  ๑ มิจฺฉาทิฏฺฐิกมฺมสมาทานเหตุ กายสฺส เภทา ปรํ
มรณา   อปายํ   ทุคฺคตึ  วินิปาตํ  นิรยํ  อุปปชฺชติ  ฯ  พฺราหฺมโณปิ  โข
วาเสฏฺฐา   ฯเปฯ   เวสฺโสปิ   โข   วาเสฏฺฐา  ฯเปฯ  สุทฺโทปิ  โข
วาเสฏฺฐา   ฯเปฯ   สมโณปิ  โข  วาเสฏฺฐา  กาเยน  ทุจฺจริตญฺจริตฺวา
วาจาย    ทุจฺจริตญฺจริตฺวา    มนสา    ทุจฺจริตญฺจริตฺวา   มิจฺฉาทิฏฺฐิโก
มิจฺฉาทิฏฺฐิกมฺมสมาทาโน    มิจฺฉาทิฏฺฐิกมฺมสมาทานเหตุ   กายสฺส   เภทา
ปรํ มรณา อปายํ ทุคฺคตึ วินิปาตํ นิรยํ อุปปชฺชติ ฯ
    [๖๘]  ขตฺติโยปิ  โข  วาเสฏฺฐา  กาเยน  สุจริตญฺจริตฺวา  วาจาย
สุจริตญฺจริตฺวา    มนสา    สุจริตญฺจริตฺวา   สมฺมาทิฏฺฐิโก   สมฺมาทิฏฺฐิ-
กมฺมสมาทาโน   ๒   สมฺมาทิฏฺฐิกมฺมสมาทานเหตุ  กายสฺส  เภทา  ปรํ
มรณา  สุคตึ  สคฺคํ  โลกํ  อุปปชฺชติ  ฯ พฺราหฺมโณปิ โข วาเสฏฺฐา ฯเปฯ
เวสฺโสปิ   โข   วาเสฏฺฐา   ฯเปฯ   สุทฺโทปิ  โข  วาเสฏฺฐา  ฯเปฯ
สมโณปิ     โข    วาเสฏฺฐา    กาเยน    สุจริตญฺจริตฺวา    วาจาย
สุจริตญฺจริตฺวา  มนสา สุจริตญฺจริตฺวา สมฺมาทิฏฺฐิโก สมฺมาทิฏฺฐิกมฺมสมาทาโน
สมฺมาทิฏฺฐิกมฺมสมาทานเหตุ         กายสฺส        เภทา        ปรํ
มรณา สุคตึ สคฺคํ โลกํ อุปปชฺชติ ฯ
    [๖๙]   ขตฺติโยปิ   โข   วาเสฏฺฐา   กาเยน  ทฺวยการี  วาจาย
ทฺวยการี  มนสา  ทฺวยการี  วิมิสฺสทิฏฺฐิโก  ๓  วิมิสฺสกมฺมสมาทาโน  ๔
วิมิสฺสกมฺมสมาทานเหตุ   กายสฺส   เภทา   ปรํ  มรณา  สุขทุกฺขปฏิสํเวที
โหติ   ฯ   พฺราหฺมโณปิ   โข   วาเสฏฺฐา  กาเยน  ทฺวยการี  วาจาย
#๑ ยุ. อยํ ปาโฐ น ทิสฺสติ ฯ  ๒-๔ ยุ. อยํ ปาโฐ น ทิสฺสติ ฯ  ๓ ยุ.
#วีติมิสฺสทิฏฺฐิโก ฯ
