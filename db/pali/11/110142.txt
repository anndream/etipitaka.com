โส  เอวมสฺส  วจนีโย  อิมสฺส  นุ  โข  อาวุโส  อตฺถสฺส  อิมาเนว ๑
พฺยญฺชนานิ   เอตานิ   วา   พฺยญฺชนานิ   กตมานิ   โอปายิกตรานีติ  ฯ
โส   เจ   เอวํ   วเทยฺย   อิมสฺส   นุ  ขฺวาวุโส  อตฺถสฺส  อิมาเนว
พฺยญฺชนานิ   โอปายิกตรานิ   ยานิ   เจว   เอตานีติ   ฯ   โส  เนว
อุสฺสาเทตพฺโพ   น   อปสาเทตพฺโพ   ฯ  อนุสฺสาเทตฺวา  อนปสาเทตฺวา
เสฺวว สาธุกํ สญฺญาเปตพฺโพ เตสํเยว พฺยญฺชนานํ นิสนฺติยา ฯ
    [๑๑๒]  อปโรปิ  เจ  จุนฺท  สพฺรหฺมจารี  สงฺโฆ ๒ ธมฺมํ ภาเสยฺย
ตตฺร    เจ   ตุมฺหากํ   เอวมสฺส   อยํ   โข   อายสฺมา   อตฺถญฺเญว
สมฺมา   คณฺหาติ  พฺยญฺชนานิ  [๓]  สมฺมา  โรเปตีติ  ฯ  ตสฺส  สาธูติ
ภาสิตํ    อภินนฺทิตพฺพํ    อนุโมทิตพฺพํ    ฯ    ตสฺส    สาธูติ   ภาสิตํ
อภินนฺทิตฺวา    อนุโมทิตฺวา    โส   เอวมสฺส   วจนีโย   ลาภา   โน
อาวุโส    สุลทฺธํ    โน    อาวุโส   เย   มยํ   อายสฺมนฺตํ   ตาทิสํ
สพฺรหฺมจารึ สริสฺสาม ๔ เอวํ อตฺถุเปตํ พฺยญฺชนุเปตนฺติ ฯ
    [๑๑๓]   น  โว  อหํ  จุนฺท  ทิฏฺฐธมฺมิกานํเยว  อาสวานํ  สํวราย
ธมฺมํ    เทเสมิ    น    ปนาหํ   จุนฺท   สมฺปรายิกานํเยว   อาสวานํ
ปฏิฆาตาย   ธมฺมํ   เทเสมิ   ทิฏฺฐธมฺมิกานํ   เจวาหํ   จุนฺท  อาสวานํ
สํวราย   ธมฺมํ   เทเสมิ   สมฺปรายิกานํ   จ  อาสวานํ  ปฏิฆาตาย  ฯ
ตสฺมาติห   จุนฺท   ยํ   โว   มยา   จีวรํ   อนุญฺญาตํ   อลํ   โว  ตํ
ยาวเทว   สีตสฺส   ปฏิฆาตาย   อุณฺหสฺส   ปฏิฆาตาย  ฑํสมกสวาตาตป-
สิรึสปสมฺผสฺสานํ     ปฏิฆาตาย     ยาวเทว     หิริโกปินปฏิจฺฉาทนตฺถํ
#๑ ม. อิมานิ วา ฯ ยุ. อิมานิ จ ฯ ๒ ม. ยุ. สงฺเฆ ฯ ๓ ม. จ ฯ ๔ ม. ยุ. ปสฺสาม ฯ
#๕ ม. ... สรี ... ฯ
