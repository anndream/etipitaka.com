เอวมาหํสุ   พฺราหฺมโณ  ว  เสฏฺโฐ  วณฺโณ  ฯเปฯ  พฺรหฺมทายาทาติ  ฯ
เต     จ     ๑     พฺรหฺมานญฺเจว    อพฺภาจิกฺขนฺติ    มุสา    จ
ภาสนฺติ พหุญฺจ อปุญฺญํ ปสวนฺติ ฯ
    [๕๒]    จตฺตาโรเม   วาเสฏฺฐา   วณฺณา   ขตฺติยา   พฺราหฺมณา
เวสฺสา   สุทฺทา  ฯ  ขตฺติโยปิ  โข  วาเสฏฺฐา  อิเธกจฺโจ  ปาณาติปาตี
โหติ   อทินฺนาทายี   กาเมสุ   มิจฺฉาจารี   มุสาวาที   ปิสุณวาโจ  ๒
ผรุสวาโจ    สมฺผปฺปลาปี   อภิชฺฌาลุ   พฺยาปนฺนจิตฺโต   มิจฺฉาทิฏฺฐี   ฯ
อิติ   โข  วาเสฏฺฐา  เยเม  ธมฺมา  อกุสลา  อกุสลสงฺขาตา  สาวชฺชา
สาวชฺชสงฺขาตา อเสวิตพฺพา อเสวิตพฺพสงฺขาตา นาลมริยา นาลมริยสงฺขาตา
กณฺหา      กณฺหวิปากา     วิญฺญุครหิตา     ฯ     ขตฺติเยปิ     เต
อิเธกจฺเจ  สนฺทิสฺสนฺติ  ฯ  พฺราหฺมโณปิ  โข  วาเสฏฺฐา  ฯเปฯ เวสฺโสปิ
โข  วาเสฏฺฐา  ฯเปฯ  สุทฺโทปิ  โข  วาเสฏฺฐา  อิเธกจฺโจ ปาณาติปาตี
โหติ   อทินฺนาทายี   ฯเปฯ   มิจฺฉาทิฏฺฐี   ฯ   อิติ   โข   วาเสฏฺฐา
เยเม   ธมฺมา   อกุสลา   อกุสลสงฺขาตา   ฯเปฯ  กณฺหา  กณฺหวิปากา
วิญฺญุครหิตา สุทฺเทปิ เต อิเธกจฺเจ สนฺทิสฺสนฺติ ฯ
    [๕๓]  ขตฺติโยปิ  โข  วาเสฏฺฐา  อิเธกจฺโจ ปาณาติปาตา ปฏิวิรโต
โหติ    อทินฺนาทานา    ปฏิวิรโต    กาเมสุ   มิจฺฉาจารา   ปฏิวิรโต
มุสาวาทา   ปฏิวิรโต   ปิสุณาย   วาจาย   ปฏิวิรโต  ผรุสาย  วาจาย
ปฏิวิรโต    สมฺผปฺปลาปา    ปฏิวิรโต    อนภิชฺฌาลุ    อพฺยาปนฺนจิตฺโต
สมฺมาทิฏฺฐี  ฯ  อิติ  โข  วาเสฏฺฐา  เยเม  ธมฺมา  กุสลา กุสลสงฺขาตา
#๑ ม. ยุ. จสทฺโท น ทิสฺสติ ฯ  ๒ ยุ. ปิสุณาวาโจ ผรุสาวาโจ ฯ
