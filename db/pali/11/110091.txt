ตทมินาเปตํ      วาเสฏฺฐา      ปริยาเยน      เวทิตพฺพํ      ยถา
ธมฺโม ๑ เสฏฺโฐ ชเนตสฺมึ ทิฏฺเฐ เจว ธมฺเม อภิสมฺปรายญฺจ ฯ
    [๕๔]   ชานาติ  โข  วาเสฏฺฐา  ราชา  ปเสนทิ  โกสโล  สมโณ
โคตโม  อนุตฺตโร  ๒  สกฺยกุลา  ปพฺพชิโตติ ฯ สกฺยา โข ปน วาเสฏฺฐา
รญฺโญ  ปเสนทิสฺส  โกสลสฺส  อนนฺตรา  ๓  อนุยนฺตา  ภวนฺติ ฯ กโรนฺติ
โข  วาเสฏฺฐา  สกฺยา  รญฺเญ  ปเสนทิมฺหิ  โกสเล  นิปจฺจการํ อภิวาทนํ
ปจฺจุฏฺฐานํ    อญฺชลิกมฺมํ    สามีจิกมฺมํ    ฯ    อิติ   โข   วาเสฏฺฐา
ยํ   กโรนฺติ   สกฺยา  รญฺเญ  ปเสนทิมฺหิ  โกสเล  นิปจฺจการํ  อภิวาทนํ
ปจฺจุฏฺฐานํ    อญฺชลิกมฺมํ    สามีจิกมฺมํ   กโรติ   ตํ   ราชา   ปเสนทิ
โกสโล    ตถาคเต    นิปจฺจการํ   อภิวาทนํ   ปจฺจุฏฺฐานํ   อญฺชลิกมฺมํ
สามีจิกมฺมํ   นนุ   สุชาโต   สมโณ   โคตโม   ทุชฺชาโตหมสฺมิ   พลวา
สมโณ     โคตโม    ทุพฺพโลหมสฺมิ    ปาสาทิโก    สมโณ    โคตโม
ทุพฺพณฺโณหมสฺมิ    มเหสกฺโข    สมโณ    โคตโม    อปฺเปสกฺโขหมสฺมีติ
อถโข    นํ    ธมฺมํเยว    สกฺกโรนฺโต    ธมฺมํ   ครุกโรนฺโต   ธมฺมํ
มาเนนฺโต  ธมฺมํ  ปูเชนฺโต  ธมฺมํ  อปจยมาโน  ฯ  เอวํ  ราชา ปเสนทิ
โกสโล   ตถาคเต  นิปจฺจการํ  กโรติ  อภิวาทนํ  ปจฺจุฏฺฐานํ  อญฺชลิกมฺมํ
สามีจิกมฺมํ  ฯ  อิมินา  ๔  โข  เอวํ ๕ วาเสฏฺฐา ปริยาเยน เวทิตพฺพํ
ยถา ธมฺโม เสฏฺโฐ ชเนตสฺมึ ทิฏฺเฐ เจว ธมฺเม อภิสมฺปรายญฺจ ฯ
    [๕๕]  ตุเมฺห ขฺวตฺถ วาเสฏฺฐา นานาชจฺจา นานานามา นานาโคตฺตา
นานากุลา     อคารสฺมา     อนคาริยํ    ปพฺพชิตา    เก    ตุเมฺหติ
#๑ ม. ธมฺโม ว ฯ  ๒ ม. อนนฺตรา ฯ  ๓ ม. ยุ. อยํ ปาโฐ น ทิสฺสติ ฯ
#๔ ม. อิมินาปิ ฯ  ๕ ม. ยุ. เอตํ วาเสฏฺฐ ฯ
