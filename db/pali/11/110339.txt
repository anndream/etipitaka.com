ยานิ   ตานิ   ปุถุสมณพฺราหฺมณานํ  ปุถุปจฺเจกสจฺจานิ  สพฺพานิ  ตานิ  ๑
นุณฺณานิ    โหนฺติ    ปนุณฺณานิ   จตฺตานิ   วนฺตานิ   มุตฺตานิ   ปหีนานิ
ปฏินิสฺสฏฺฐานิ    ฯ   เอวํ   โข   อาวุโส   ภิกฺขุ   ปนุณฺณปจฺเจกสจฺโจ
โหติ   ฯ   กถญฺจาวุโส   ภิกฺขุ   สมวยสฏฺเฐสโน   โหติ  ฯ  อิธาวุโส
ภิกฺขุนา  กาเมสนา  ปหีนา  โหติ  ภเวสนา  ปหีนา โหติ พฺรหฺมจริเยสนา
ปฏินิสฺสฏฺฐา  ๒  โหติ  ๓  ฯ  เอวํ  โข อาวุโส ภิกฺขุ สมวยสฏฺเฐสโน
โหติ   ฯ   กถญฺจาวุโส   ภิกฺขุ   อนาวิลสงฺกปฺโป   โหติ  ฯ  อิธาวุโส
ภิกฺขุนา    กามสงฺกปฺโป    ปหีโน    โหติ   พฺยาปาทสงฺกปฺโป   ปหีโน
โหติ   วิหึสาสงฺกปฺโป   ปหีโน   โหติ   ฯ   เอวํ  โข  อาวุโส  ภิกฺขุ
อนาวิลสงฺกปฺโป   โหติ   ฯ   กถญฺจาวุโส   ภิกฺขุ   ปสฺสทฺธกายสงฺขาโร
โหติ   ฯ   อิธาวุโส   ภิกฺขุ  สุขสฺส  จ  ปหานา  ทุกฺขสฺส  จ  ปหานา
ปุพฺเพ  ว  โสมนสฺสโทมนสฺสานํ  อตฺถงฺคมา อทุกฺขมสุขํ อุเปกฺขาสติปาริสุทฺธึ
จตุตฺถชฺฌานํ      อุปสมฺปชฺช      วิหรติ      ฯ      เอวํ      โข
อาวุโส   ภิกฺขุ   ปสฺสทฺธกายสงฺขาโร   โหติ   ฯ   กถญฺจาวุโส   ภิกฺขุ
สุวิมุตฺตจิตฺโต   โหติ  ฯ  อิธาวุโส  ภิกฺขุโน  ราคา  จิตฺตํ  วิมุตฺตํ  โหติ
โทสา   จิตฺตํ  วิมุตฺตํ  โหติ  โมหา  จิตฺตํ  วิมุตฺตํ  โหติ  ฯ  เอวํ  โข
อาวุโส  ภิกฺขุ  สุวิมุตฺตจิตฺโต  โหติ  ฯ  กถญฺจาวุโส  ภิกฺขุ  สุวิมุตฺตปญฺโญ
โหติ    ฯ    อิธาวุโส    ภิกฺขุ   ราโค   เม   ปหีโน   อุจฺฉินฺนมูโล
ตาลาวตฺถุกโต   อนภาวงฺคโต   อายตึ   อนุปฺปาทธมฺโมติ   ปชานาติ  ฯ
โทโส    เม    ปหีโน   ฯเปฯ   โมโห   เม   ปหีโน   อุจฺฉินฺนมูโล
#๑ ยุ. สพฺพานิสฺสตานิ ฯ ๒ ม. ยุ. ปฏิปฺปสฺสทฺธา ฯ ๓ ม. ยุ. อยํ น ทิสฺสติ ฯ
