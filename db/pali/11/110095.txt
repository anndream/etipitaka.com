เอวมสฺสาโท   อโหสิ   ฯ   อถโข  เต  วาเสฏฺฐา  สตฺตา  ภูมิปปฺปฏิกํ
อุปกฺกมึสุ  ปริภุญฺชิตุํ  เต  [๑]  ปริภุญฺชนฺตา  ตพฺภกฺขา  ตทาหารา  จิรํ
ทีฆมทฺธานํ   อฏฺฐํสุ   ฯ   ยถา   ยถา   โข   เต  วาเสฏฺฐา  สตฺตา
ภูมิปปฺปฏิกํ    ปริภุญฺชนฺตา    ตพฺภกฺขา    ตทาหารา   จิรํ   ทีฆมทฺธานํ
อฏฺฐํสุ   ตถา   ตถา   เตสํ   สตฺตานํ  ภิยฺโยโส  มตฺตาย  ขรตฺตญฺเจว
กายสฺมึ    โอกฺกมิ    วณฺณเววณฺณตา    จ    ปญฺญายิตฺถ   ฯ   เอกิทํ
สตฺตา    วณฺณวนฺโต   โหนฺติ   เอกิทํ   สตฺตา   ทุพฺพณฺณา   ฯ   ตตฺถ
เย   เต   สตฺตา   วณฺณวนฺโต   เต   ทุพฺพณฺเณ   สตฺเต   อติมญฺญนฺติ
มยเมเตหิ    วณฺณวนฺตตรา    อเมฺหเหเต    ทุพฺพณฺณตราติ   ฯ   เตสํ
วณฺณาติมานปจฺจยา   มานาติมานชาติกานํ   ภูมิปปฺปฏิโก   อนฺตรธายิ   ฯ
ภูมิปปฺปฏิเก   อนฺตรหิเต   ปทาลตา   ปาตุรโหสิ   ฯ  เสยฺยถาปิ  นาม
กลมฺพกา   ๒   เอวเมวํ   ปาตุรโหสิ   ฯ  สา  อโหสิ  วณฺณสมฺปนฺนา
คนฺธสมฺปนฺนา   รสสมฺปนฺนา   เสยฺยถาปิ   นาม   สมฺปนฺนา   วา  สปฺปิ
สมฺปนฺนํ    วา    นวนีตํ    เอวํวณฺณา    อโหสิ    เสยฺยถาปิ   นาม
ขุทฺทมธธ   อเนฬกํ   เอวมสฺสาทา   อโหสิ   ฯ  อถโข  เต  วาเสฏฺฐา
สตฺตา   ปทาลตํ   อุปกฺกมึสุ   ปริภุญฺชิตุํ   เต   ปริภุญฺชนฺตา   ตพฺภกฺขา
ตทาหารา  จิรํ  ทีฆมทฺธานํ  อฏฺฐํสุ  ฯ  ยถา  ยถา  โข  เต วาเสฏฺฐา
สตฺตา   ปทาลตํ   ปริภุญฺชนฺตา   ตพฺภกฺขา   ตทาหารา  จิรํ  ทีฆมทฺธานํ
อฏฺฐํสุ   ตถา   ตถา   เตสํ   สตฺตานํ  ภิยฺโยโส  มตฺตาย  ขรตฺตญฺเจว
กายสฺมึ    โอกฺกมิ    วณฺณเววณฺณตา    จ    ปญฺญายิตฺถ   ฯ   เอกิทํ
#๑ ม. ยุ. ตํ ฯ  ๒ ม. ยุ. กลมฺพุกา ฯ
