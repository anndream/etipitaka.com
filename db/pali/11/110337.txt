อปฺปมาณํ ฯ อิเม ทส ธมฺมา ภาเวตพฺพา ฯ
    [๔๖๘]    กตเม   ทส   ธมฺมา   ปริญฺเญยฺยา   ฯ   ทสายตนานิ
จกฺขฺวายตนํ   รูปายตนํ   โสตายตนํ   สทฺทายตนํ  ฆานายตนํ  คนฺธายตนํ
ชิวฺหายตนํ   รสายตนํ  กายายตนํ  โผฏฺฐพฺพายตนํ  ฯ  อิเม  ทส  ธมฺมา
ปริญฺเญยฺยา ฯ
    [๔๖๙]   กตเม   ทส   ธมฺมา   ปหาตพฺพา   ฯ   ทส  มิจฺฉตฺตา
มิจฺฉาทิฏฺฐิ   มิจฺฉาสงฺกปฺโป   มิจฺฉาวาจา   มิจฺฉากมฺมนฺโต  มิจฺฉาอาชีโว
มิจฺฉาวายาโม   มิจฺฉาสติ   มิจฺฉาสมาธิ   มิจฺฉาญาณํ   มิจฺฉาวิมุตฺติ   ฯ
อิเม ทส ธมฺมา ปหาตพฺพา ฯ
    [๔๗๐]   กตเม  ทส  ธมฺมา  หานภาคิยา  ฯ  ทส  อกุสลกมฺมปถา
ปาณาติปาโต     อทินฺนาทานํ     กาเมสุ    มิจฺฉาจาโร    มุสาวาโท
ปิสุณา   วาจา   ผรุสา   วาจา   สมฺผปฺปลาโป   อภิชฺฌา   พฺยาปาโท
มิจฺฉาทิฏฺฐิ ฯ อิเม ทส ธมฺมา หานภาคิยา ฯ
    [๔๗๑]   กตเม  ทส  ธมฺมา  วิเสสภาคิยา  ฯ  ทส  กุสลกมฺมปถา
ปาณาติปาตา      เวรมณี      อทินฺนาทานา     เวรมณี     กาเมสุ
มิจฺฉาจารา    เวรมณี    มุสาวาทา    เวรมณี    ปิสุณาย    วาจาย
เวรมณี     ผรุสาย    วาจาย    เวรมณี    สมฺผปฺปลาปา    เวรมณี
อนภิชฺฌา    อพฺยาปาโท    สมฺมาทิฏฺฐิ    ฯ    อิเม    ทส    ธมฺมา
วิเสสภาคิยา ฯ
    [๔๗๒]   กตเม   ทส   ธมฺมา   ทุปฺปฏิวิชฺฌา  ฯ  ทส  อริยวาสา
