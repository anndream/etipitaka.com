ปุริสสฺส   ฉวิมํสโลหิตํ   อฏฺฐึ   ปจฺจเวกฺขติ   ปุริสสฺส   จ  วิญฺญาณโสตํ
ปชานาติ      อุภยโต     อพฺโพจฺฉินฺนํ     อิธโลเก     อปฺปติฏฺฐิตญฺจ
ปรโลเก     อปฺปติฏฺฐิตญฺจ     อยํ    จตุตฺถา    ทสฺสนสมาปตฺติ    ฯ
เอตทานุตฺตริยํ ภนฺเต ทสฺสนสมาปตฺตีสุ ฯ
    [๘๐]  อปรํ  ปน  ภนฺเต  เอตทานุตฺตริยํ  ยถา ภควา ธมฺมํ เทเสติ
ปุคฺคลปณฺณตฺตีสุ    ฯ    สตฺติเม    ภนฺเต   ปุคฺคลา   อุภโตภาควิมุตฺโต
ปญฺญาวิมุตฺโต   กายสกฺขิ   ๑   ทิฏฺฐิปฺปตฺโต  สทฺธาวิมุตฺโต  ธมฺมานุสารี
สทฺธานุสารี ฯ เอตทานุตฺตริยํ ภนฺเต ปุคฺคลปณฺณตฺตีสุ ฯ
    [๘๑]   อปรํ   ปน   ภนฺเต   เอตทานุตฺตริยํ  ยถา  ภควา  ธมฺมํD
เทเสติ  ปธาเนสุ  ฯ  สตฺติเม  ภนฺเต  โพชฺฌงฺคา  ๒  สติสมฺโพชฺฌงฺโค
ธมฺมวิจยสมฺโพชฺฌงฺโค วิริยสมฺโพชฺฌงฺโค ปีติสมฺโพชฺฌงฺโค ปสฺสทฺธิ-
สมฺโพชฺฌงฺโค  สมาธิสมฺโพชฺฌงฺโค อุเปกฺขาสมฺโพชฺฌงฺโค ฯ
เอตทานุตฺตริยํ ภนฺเต ปธาเนสุ ฯ
    [๘๒]   อปรํ   ปน   ภนฺเต   เอตทานุตฺตริยํ  ยถา  ภควา  ธมฺมํ
เทเสติ   ปฏิปทาสุ   ฯ   จตสฺโส  อิมา  ภนฺเต  ปฏิปทา  ทุกฺขาปฏิปทา
ทนฺธาภิญฺญา    ทุกฺขาปฏิปทา    ขิปฺปาภิญฺญา   สุขาปฏิปทา   ทนฺธาภิญฺญา
สุขาปฏิปทา    ขิปฺปาภิญฺญาติ    ๓    ตตฺร   ภนฺเต   ยายํ   ปฏิปทา
ทุกฺขา   ทนฺธาภิญฺญา   อยํ   ปน   ภนฺเต   ปฏิปทา   อุภเยเนว  หีนา
อกฺขายติ   ทุกฺขตฺตา  จ  ทนฺธตฺตา  จ  ฯ  ตตฺร  ภนฺเต  ยายํ  ปฏิปทา
ทุกฺขา   ขิปฺปาภิญฺญา   อยํ   ปน   ภนฺเต   ปฏิปทา   ทุกฺขตฺตา   หีนา
#๑ ม. กายสกฺขี ฯ  ๒ ม. สมฺโพชฺฌงฺคา ฯ  ๓ ยุ. อิติสทฺโท น ทิสฺสติ ฯ
