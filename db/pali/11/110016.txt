ภนฺเต   อเจโล   ปาฏิกปุตฺโต  ตํ  วาจํ  อปฺปหาย  ตํ  จิตฺตํ  อปฺปหาย
ตํ   ทิฏฺฐึ   อปฺปฏินิสฺสชฺชิตฺวา   ภควโต   สมฺมุขีภาวํ  อาคนฺตุํ  สเจปิสฺส
เอวมสฺส   อหนฺตํ   วาจํ   อปฺปหาย   ตํ   จิตฺตํ   อปฺปหาย  ตํ  ทิฏฺฐึ
อปฺปฏินิสฺสชฺชิตฺวา     สมณสฺส    โคตมสฺส    สมฺมุขีภาวํ    คจฺเฉยฺยนฺติ
มุทฺธาปิ  ตสฺส  วิปเตยฺยาติ  ฯ  เอโส  โข  ปนาหํ  สุนกฺขตฺต  เวสาลิยํ
ปิณฺฑาย    จริตฺวา   ปจฺฉาภตฺตํ   ปิณฺฑปาตปฏิกฺกนฺโต   เยน   อเจลสฺส
ปาฏิกปุตฺตสฺส   อาราโม   เตนุปสงฺกมึ   ๑  ทิวา  วิหาราย  ยสฺสทานิ
ตฺวํ สุนกฺขตฺต อิจฺฉสิ ตสฺส อาโรเจหีติ ฯ
    [๗]   อถโข   สฺวาหํ  ภคฺคว  ปุพฺพณฺหสมยํ  นิวาเสตฺวา  ปตฺตจีวรํ
อาทาย   เวสาลิยํ   ๒   ปิณฺฑาย  ปาวิสึ  เวสาลิยํ  ปิณฺฑาย  จริตฺวา
ปจฺฉาภตฺตํ     ปิณฺฑปาตปฏิกฺกนฺโต    เยน    อเจลสฺส    ปาฏิกปุตฺตสฺส
อาราโม   เตนุปสงฺกมึ   ทิวา  วิหาราย  ฯ  อถโข  ภคฺคว  สุนกฺขตฺโต
ลิจฺฉวิปุตฺโต    ตรมานรูโป    เวสาลึ    ปวิสิตฺวา   เยน   อภิญฺญาตา
อภิญฺญาตา     ลิจฺฉวี     เตนุปสงฺกมิ     อุปสงฺกมิตฺวา     อภิญฺญาเต
อภิญฺญาเต   ลิจฺฉวี   เอตทโวจ   เอสาวุโส  ภควา  เวสาลิยํ  ปิณฺฑาย
วิจริตฺวา   ปจฺฉาภตฺตํ  ปิณฺฑปาตปฏิกฺกนฺโต  เยน  อเจลสฺส  ปาฏิกปุตฺตสฺส
อาราโม     เตนุปสงฺกมิ     ทิวา     วิหาราย    อภิกฺกมถายสฺมนฺโต
อภิกฺกมถายสฺมนฺโต  สาธุรูปานํ  สมณานํ  อุตฺตริมนุสฺสธมฺมา  อิทฺธิปาฏิหาริยํ
ภวิสฺสตีติ     ฯ     อถโข     ภคฺคว     อภิญฺญาตานํ    อภิญฺญาตานํ
ลิจฺฉวีนํ   เอตทโหสิ   สาธุรูปานํ   กิร  โภ  สมณานํ  อุตฺตริมนุสฺส-
#๑ โป. ม. เตนุปสงฺกมิสฺสามิ ฯ  ๒ ม. เวสาลึ ฯ
