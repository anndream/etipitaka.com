ตตฺเถตํ วุจฺจติ
         [๑๔๗] ปุเร ปุรตฺถา ปุริมาสุ ชาติสุ
               อญฺญาตุกาโม ปริปุจฺฉิตา อหุ
               สุสฺสุสิตา ปพฺพชิตํ อุปาสิตา
               อตฺถนฺตโร อตฺถกถํ นิสามยิ ฯ
               ปญฺญาปฏิลาภคเตน ๑ กมฺมุนา
               มนุสฺสภูโต สุขุมจฺฉวี อหุ
               พฺยากํสุ อุปฺปาฏนิมิตฺตโกวิทา ๒
               สุขุมานิ อตฺถานิ อเวจฺจ ทกฺขติ ๓ ฯ
               สเจ น ปพฺพชฺชมุเปติ ตาทิโส
               วตฺเตติ จกฺกํ ปฐวึ ปสาสติ
               อตฺถานุสิฏฺฐีสุ ปริคฺคเหสุ จ
               น เตน เสยฺโย สทิโส น ๔ วิชฺชติ ฯ
               สเจ ว ๕ ปพฺพชฺชมุเปติ ตาทิโส
               เนกฺขมฺมฉนฺทาภิรโต วิจกฺขโณ
               ปญฺญาวิสิฏฺฐํ ลภเต อนุตฺตรํ
               ปปฺโปติ โพธึ วรภูริเมธโสติ ฯ
    [๑๔๘]   ยํปิ   ภิกฺขเว   ตถาคโต  ปุริมํ  ชาตึ  ปุริมํ  ภวํ  ปุริมํ
นิเกตํ   ปุพฺเพ  มนุสฺสภูโต  สมาโน  อกฺโกธโน  อโหสิ  อนุปายาสพหุโล
พหุนฺนํปิ   ๖   วุตฺโต   สมาโน   นาภิสชฺชิ   น   กุปฺปิ  น  พฺยาปชฺชิ
#๑ ยุ. ...กเตน ฯ ๒ ม. ยุ. อุปฺปาท... ฯ ๓ ม. ทกฺขิติ ฯ ๔ ม. จ ฯ ยุ. ว ฯ
#๕ ม. จ ฯ ยุ. วสทฺโท น ทิสฺสติ ฯ ๖ ม. ยุ. พหุมฺปิ ฯ
