สยงฺกโต  อตฺตา  จ  โลโก  จ  ฯ  ปรงฺกโต  อตฺตา  จ  โลโก  จ ฯ
สยงฺกโต  จ  ปรงฺกโต  จ  อตฺตา  จ  โลโก  จ  ฯ อสยงฺกาโร จ ๑
อปรงฺกาโร  จ  ๑  อธิจฺจสมุปฺปนฺโน  อตฺตา  จ  โลโก จ อิทเมว สจฺจํ
โมฆมญฺญนฺติ   ฯ   สสฺสตํ   สุขทุกฺขํ  ฯ  อสสฺสตํ  สุขทุกฺขํ  ฯ  สสฺสตญฺจ
อสสฺสตญฺจ   สุขทุกฺขํ   ฯ   เนวสสฺสตํ   นาสสฺสตํ  สุขทุกฺขํ  ฯ  สยงฺกตํ
สุขทุกฺขํ   ฯ   ปรงฺกตํ   สุขทุกฺขํ   ฯ   สยญฺจ   กตํ   ๒  ปรงฺกตญฺจ
สุขทุกฺขํ   ฯ   อสยงฺการํ   อปรงฺการํ  อธิจฺจสมุปฺปนฺนํ  สุขทุกฺขํ  อิทเมว
สจฺจํ โมฆมญฺญนฺติ ฯ
    [๑๒๔]   ตตฺถ   จุนฺท   เย   เต   สมณพฺราหฺมณา   เอวํวาทิโน
เอวํทิฏฺฐิโน    สสฺสโต    อตฺตา    จ   โลโก   จ   อิทเมว   สจฺจํ
โมฆมญฺญนฺติ   ตฺยาหํ   อุปสงฺกมิตฺวา   เอวํ  วทามิ  อตฺถิ  นุ  โข  อิทํ
อาวุโส   วุจฺจติ   สสฺสโต   อตฺตา   จ   โลโก  จาติ  ฯ  ยญฺจ  โข
เต    เอวมาหํสุ    อิทเมว    สจฺจํ    โมฆมญฺญนฺติ   ฯ   ตํ   เตสํ
นานุชานามิ   ฯ   ตํ   กิสฺส   เหตุ  ฯ  อญฺญถาสญฺญิโนปิ  เหตฺถ  จุนฺท
สนฺเตเก   สตฺตา   ฯ   อิมายปิ   โข   อหํ   จุนฺท  ปญฺญตฺติยา  เนว
อตฺตโน   ๓  สมสมํ  สมนุปสฺสามิ  กุโต  ภิยฺโย  อถโข  อหเมว  ตตฺถ
ภิยฺโย ยทิทํ อธิปญฺญตฺติ ฯ
    [๑๒๕]   ตตฺร   จุนฺท   เย   เต   สมณพฺราหฺมณา   เอวํวาทิโน
เอวํทิฏฺฐิโน  [๔]  อสสฺสโต  อตฺตา จ โลโก จ ฯ สงฺขิตฺตํ ฯ สสฺสโต จ
อสสฺสโต  จ  อตฺตา  จ  โลโก  จ  ฯ  เนวสสฺสโต  จ  นาสสฺสโต  จ
#๑-๕ ม. ยุ. จสทฺโท น ทิสฺสติ ฯ ๒ ม. ยุ. สยงฺกตญฺจ ฯ เอวมุปริ ฯ
#๓ ม. อตฺตนา ฯ  ๔ สสฺสโต อตฺตา จ โลโก จ ฯ
