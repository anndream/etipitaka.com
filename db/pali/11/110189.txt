          มนโส ปิยา หทยคามินิโย
          วาจา โส เอรยติ กณฺณสุขา
          วาจา สุจิณฺณผลมนุภวิ
          สคฺเคสุ เวทยิถ ๑ ปุญฺญผลํ
          วิทิตฺวา โส สุจริตสฺส ผลํ
          พฺรหฺมสฺสรตฺตมิธชฺฌคมา
          ชิวฺหาสฺส โหติ วิปุลา ปุถุลา ๒
          อาเทยฺยวากฺยวจโน ภวติ
          คิหิโนปิ อิชฺฌติ ยถา ภณโต
          อถ เจ ๓ ปพฺพชติ โส มนุโช
          อาทิยนฺตสฺส วจนํ ชนกา ๔
          พหุโน พหุํ สุภณิตํ ภณโตติ ฯ
    [๑๖๘]   ยํปิ   ภิกฺขเว   ตถาคโต  ปุริมํ  ชาตึ  ปุริมํ  ภวํ  ปุริมํ
นิเกตํ   ปุพฺเพ   มนุสฺสภูโต  สมาโน  สมฺผปฺปลาปํ  ปหาย  สมฺผปฺปลาปา
ปฏิวิรโต   อโหสิ   กาลวาที   ภูตวาที   ธมฺมวาที   อตฺถวาที   [๕]
วินยวาที  นิธานวตึ  วาจํ  ภาสิตา  [๖]  กาเลน  สาปเทสํ ปริยนฺตวตึ
อตฺถสญฺหิตํ   ฯ   โส   ตสฺส   กมฺมสฺส   กตตฺตา   อุปจิตตฺตา   ฯเปฯ
โส   ตโต   จุโต   อิตฺถตฺตํ   อาคโต   สมาโน   อิมํ  มหาปุริสลกฺขณํ
ปฏิลภติ   สีหหนุ   โหติ   ฯ   โส  เตน  ลกฺขเณน  สมนฺนาคโต  สเจ
อคารํ   อชฺฌาวสติ   ราชา   โหติ   จกฺกวตฺติ  ฯเปฯ  ราชา  สมาโน
#๑ ม. ยุ. เวทยถ ฯ ๒ ยุ. ถูลา ฯ ๓ ยุ. เจปิ ฯ ๔ ม. ยุ. ชนตา ฯ ๕ ม. ยุ.
#ธมฺมวาที ฯ ๖ ม. ยุ. อโหสิ ฯ
