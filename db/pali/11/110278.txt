ตติโย  สตฺตาวาโส  ฯ  สนฺตาวุโส  สตฺตา  เอกตฺตกายา  เอกตฺตสญฺญิโน
เสยฺยถาปิ    เทวา    สุภกิณฺหา    อยํ    จตุตฺโถ   สตฺตาวาโส   ฯ
สนฺตาวุโส    สตฺตา    อสญฺญิโน   อปฺปฏิสํเวทิโน   เสยฺยถาปิ   เทวา
อสญฺญิสตฺตา   ๑   อยํ   ปญฺจโม   สตฺตาวาโส  ฯ  สนฺตาวุโส  สตฺตา
สพฺพโส   รูปสญฺญานํ  สมติกฺกมา  ปฏิฆสญฺญานํ  อตฺถงฺคมา  นานตฺตสญฺญานํ
อมนสิการา       อนนฺโต      อากาโสติ      อากาสานญฺจายตนูปคา
อยํ  ฉฏฺโฐ  สตฺตาวาโส  ฯ  สนฺตาวุโส สตฺตา สพฺพโส อากาสานญฺจายตนํ
สมติกฺกมฺม        อนนฺตํ        วิญฺญาณนฺติ       วิญฺญาณญฺจายตนูปคา
อยํ    สตฺตโม    สตฺตาวาโส    ฯ    สนฺตาวุโส    สตฺตา   สพฺพโส
วิญฺญาณญฺจายตนํ    สมติกฺกมฺม    นตฺถิ    กิญฺจีติ    อากิญฺจญฺญายตนูปคา
อยํ    อฏฺฐโม    สตฺตาวาโส    ฯ    สนฺตาวุโส    สตฺตา   สพฺพโส
อากิญฺจญฺญายตนํ      สมติกฺกมฺม     สนฺตเมตํ     ปณีตเมตนฺติ     ๒-ฺ
เนวสญฺญานาสญฺญายตนูปคา อยํ นวโม สตฺตาวาโส ฯ
    [๓๕๔]    นว   อกฺขณา   อสมยา   พฺรหฺมจริยวาสาย   อิธาวุโส
ตถาคโต   จ   โลเก   อุปฺปนฺโน   โหติ  อรหํ  สมฺมาสมฺพุทฺโธ  ธมฺโม
จ  เทสิยติ  อุปสมิโก  ๓  ปรินิพฺพานิโก  สมฺโพธคามี  สุคตปฺปเวทิโต ฯ
อยญฺจ    ปุคฺคโล    นิรยํ   อุปปนฺโน   โหติ   อยํ   ปฐโม   อกฺขโณ
อสมโย   พฺรหฺมจริยวาสาย   ฯ   ปุน   จปรํ   อาวุโส   ตถาคโต  จ
โลเก   อุปฺปนฺโน   โหติ   อรหํ   สมฺมาสมฺพุทฺโธ   ธมฺโม  จ  เทสิยติ
อุปสมิโก    ปรินิพฺพานิโก    สมฺโพธคามี   สุคตปฺปเวทิโต   ฯ   อยญฺจ
#๑ ม. ยุ. อสญฺญสตฺตา ฯ ๒ ม. ยุ. สนฺตเมตํ ปณีตเมตนฺติ น ทิสฺสนฺติ ฯ
#๓ ม. ยุ. สพฺพวาเรสุ โอปสมิโก ฯ
