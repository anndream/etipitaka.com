นปฺปฏิวิรุฬฺหํ อปทานํ ปญฺญายิตฺถ สณฺฑสณฺฑา สาลโย ๑ อฏฺฐํสุ ฯ
    [๖๑]   อถโข   เต   วาเสฏฺฐา   สตฺตา  สนฺนิปตึสุ  สนฺนิปติตฺวา
อนุตฺถนึสุ    ปาปกา    วต   โภ   ธมฺมา   สตฺเตสุ   ปาตุภูตา   มยํ
หิ    ปุพฺเพ   มโนมยา   อหุมฺหา   ปีติภกฺขา   สยํปภา   อนฺตลิกฺขจรา
สุภฏฺฐายิโน    จิรํ    ทีฆมทฺธานํ    อฏฺฐมฺหา    เตสํ   โน   อมฺหากํ
กทาจิ   กรหจิ   จิรํ  ๒  ทีฆสฺส  อทฺธุโน  อจฺจเยน  รสปฐวี  อุทกสฺมึ
สมนฺตานิ    สา    อโหสิ   วณฺณสมฺปนฺนา   คนฺธสมฺปนฺนา   รสสมฺปนฺนา
เต   มยํ   รสปฐวึ  หตฺเถหิ  อาลุปฺปการกํ  อุปกฺกมิมฺหา  ๓  ปริภุญฺชิตุํ
เตสนฺโน    รสปฐวึ    หตฺเถหิ    อาลุปฺปการกํ   อุปกฺกมตํ   ปริภุญฺชิตุํ
สยํปภา    อนฺตรธายิ    สยํปภาย    ๔    อนฺตรหิตาย   จนฺทิมสุริยา
ปาตุรเหสุํ ๕ จนฺทิมสุริเยสุ ปาตุภูเตสุ นกฺขตฺตานิ ตารกรูปานิ ปาตุรเหสุํ ๕
นกฺขตฺเตสุ   ตารกรูเปสุ   ปาตุภูเตสุ  รตฺตินฺทิวา  ปญฺญายึสุ  รตฺตินฺทิเวสุ
ปญฺญายมาเนสุ       มาสทฺธมาสา       ปญฺญายึสุ      มาสทฺธมาเสสุ
ปญฺญายมาเนสุ   อุตุสํวจฺฉรา   ปญฺญายึสุ  เต  มยํ  รสปฐวึ  ปริภุญฺชนฺตา
ตพฺภกฺขา  ตทาหารา  จิรํ  ทีฆมทฺธานํ  อฏฺฐมฺหา  เตสํ  โน ปาปกานํเยว
อกุสลานํ    ธมฺมานํ    ปาตุภาวา    รสปฐวี   อนฺตรธายิ   รสปฐวิยา
อนฺตรหิตาย    ภูมิปปฺปฏิโก    ปาตุรโหสิ   โส   อโหสิ   วณฺณสมฺปนฺโน
คนฺธสมฺปนฺโน   รสสมฺปนฺโน   เต   มยํ   ภูมิปปฺปฏิกํ   อุปกฺกมิมฺหา  ๓
ปริภุญฺชิตุํ   เต   มยํ   ตํ   ปริภุญฺชนฺตา   ตพฺภกฺขา   ตทาหารา   จิรํ
ทีฆมทฺธานํ   อฏฺฐมฺหา   เตสํ   โน   ปาปกานํเยว   อกุสลานํ  ธมฺมานํ
#๑ ยุ. สาลิโย ฯ  ๒ ม. ยุ. อยํ น ทิสฺสติ ฯ  ๓ ม. ยุ. อุปกฺกมิมฺห ฯ
#๔ ม. ตาย ฯ  ๕ ยุ. ปาตุรหํสุ ฯ
