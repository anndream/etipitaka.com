ตปํ  สมาทิยติ  โส  เตน  ตปสา  น  อตฺตมโน  โหติ น ปริปุณฺณสงฺกปฺโป
เอวํ    โส    ตสฺมึ    ฐาเน    ปริสุทฺโธ   โหติ   ฯ   ปุน   จปรํ
นิโคฺรธ   ตปสฺสี   ตปํ  สมาทิยติ  โส  เตน  ตปสา  น  อตฺตานุกฺกํเสติ
น   ปรํ  วมฺเภติ  ฯเปฯ  เอวํ  โส  ตสฺมึ  ฐาเน  ปริสุทฺโธ  โหติ  ฯ
ปุน   จปรํ   นิโคฺรธ   ตปสฺสี   ตปํ   สมาทิยติ  โส  เตน  ตปสา  น
มชฺชติ   น   มุจฺฉติ   น  มทมาปชฺชติ  ฯเปฯ  เอวํ  โส  ตสฺมึ  ฐาเน
ปริสุทฺโธ   โหติ   ฯ   ปุน   จปรํ   นิโคฺรธ   ตปสฺสี   ตปํ  สมาทิยติ
โส    เตน    ตปสา   ลาภสกฺการสิโลกํ   อภินิพฺพตฺเตติ   โส   เตน
ลาภสกฺการสิโลเกน   น   อตฺตมโน   โหติ   น   ปริปุณฺณสงฺกปฺโป   ฯ
ยํปิ   นิโคฺรธ   ตปสฺสี   ฯเปฯ   เอวํ   โส   ตสฺมึ  ฐาเน  ปริสุทฺโธ
โหติ  ฯ  ปุน  จปรํ  นิโคฺรธ  ตปสฺสี  ตปํ  สมาทิยติ  โส  เตน  ตปสา
ลาภสกฺการสิโลกํ   อภินิพฺพตฺเตติ   โส   เตน   ลาภสกฺการสิโลเกน  น
อตฺตานุกฺกํเสติ  น  ปรํ  วมฺเภติ  ฯ  ยํปิ  นิโคฺรธ  ตปสฺสี  ฯเปฯ  เอวํ
โส  ตสฺมึ  ฐาเน  ปริสุทฺโธ  โหติ  ฯ  ปุน  จปรํ  นิโคฺรธ  ตปสฺสี  ตปํ
สมาทิยติ   โส   เตน   ตปสา   ลาภสกฺการสิโลกํ   อภินิพฺพตฺเตติ  โส
เตน   ลาภสกฺการสิโลเกน   น  มชฺชติ  น  มุจฺฉติ  น  มทมาปชฺชติ  ฯ
ยํปิ   นิโคฺรธ   ตปสฺสี   ฯเปฯ   เอวํ   โส   ตสฺมึ  ฐาเน  ปริสุทฺโธ
โหติ   ฯ   ปุน   จปรํ  นิโคฺรธ  ตปสฺสี  ตปํ  สมาทิยติ  ๑  โภชเนสุ
น   โวทาสํ   อาปชฺชติ   อิทํ   เม   ขมติ   อิทํ  เม  น  ขมตีติ  ฯ
โส   ยญฺจ   ขฺวาสฺส   น   ขมติ   ตํ   อนเปกฺโข  ปชหติ  ยํ  ปนสฺส
#๑ ม. ตปํ สมาทิยตีติ ปาฐทฺวยํ นตฺถิ ฯ
