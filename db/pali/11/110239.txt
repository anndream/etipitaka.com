    [๒๓๙]    จตฺตาริ    ญาณานิ    ธมฺเม   ญานํ   อนฺวเย   ญาณํ
ปริจฺเฉทญาณํ   ๑   สมฺมติญาณํ   ๒   ฯ  อปรานิปิ  จตฺตาริ  ญาณานิ
ทุกฺเข    ญาณํ   ทุกฺขสมุทเย   ๓   ญาณํ   ทุกฺขนิโรเธ   ๔   ญาณํ
ทุกฺขนิโรธคามินิยา ปฏิปทาย ๕ ญาณํ ฯ
    [๒๔๐]   จตฺตาริ   โสตาปตฺติยงฺคานิ  สปฺปุริสสํเสโว  สทฺธมฺมสฺสวนํ
โยนิโสมนสิกาโร ธมฺมานุธมฺมปฏิปตฺติ ฯ
    [๒๔๑]   จตฺตาริ   โสตาปนฺนสฺส   องฺคานิ  อิธาวุโส  อริยสาวโก
พุทฺเธ   อเวจฺจปฺปสาเทน   สมนฺนาคโต  โหติ  อิติปิ  โส  ภควา  อรหํ
สมฺมาสมฺพุทฺโธ     วิชฺชาจรณสมฺปนฺโน    สุคโต    โลกวิทู    อนุตฺตโร
ปุริสทมฺมสารถิ    สตฺถา    เทวมนุสฺสานํ    พุทฺโธ    ภควาติ   ธมฺเม
อเวจฺจปฺปสาเทน   สมนฺนาคโต   โหติ   สฺวากฺขาโต   ภควตา   ธมฺโม
สนฺทิฏฺฐิโก   อกาลิโก   เอหิปสฺสิโก   โอปนยิโก   ปจฺจตฺตํ   เวทิตพฺโพ
วิญฺญูหีติ    สงฺเฆ   อเวจฺจปฺปสาเทน   สมนฺนาคโต   โหติ   สุปฏิปนฺโน
ภควโต   สาวกสงฺโฆ   อุชุปฏิปนฺโน  ภควโต  สาวกสงฺโฆ  ญายปฏิปนฺโน
ภควโต    สาวกสงฺโฆ   สามีจิปฏิปนฺโน   ภควโต   สาวกสงฺโฆ   ยทิทํ
จตฺตาริ   ปุริสยุคานิ   อฏฺฐ   ปุริสปุคฺคลา   เอส  ภควโต  สาวกสงฺโฆ
อาหุเนยฺโย     ปาหุเนยฺโย    ทกฺขิเณยฺโย    อญฺชลิกรณีโย    อนุตฺตรํ
ปุญฺญกฺเขตฺตํ    โลกสฺสาติ    อริยกนฺเตหิ   สีเลหิ   สมนฺนาคโต   โหติ
อขณฺเฑหิ   อจฺฉิทฺเทหิ   อสพเลหิ   อกมฺมาเสหิ  ภุชิสฺเสหิ  วิญฺญูปสตฺเถหิ
อปรมฏฺเฐหิ สมาธิสํวตฺตนิเกหิ ฯ
#๑ ม. ปริเย ญาณํ ฯ ๒ ม. สมฺมุติยา ญาณํ ฯ ยุ. สมฺมุติญาณํ ฯ ๓ ยุ. สมุทเย ฯ
#๔ ยุ. นิโรเธ ฯ ๕ ยุ. มคฺเค ฯt
