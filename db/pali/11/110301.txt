อาวุโส   ภิกฺขุ   ยถาสุตํ   ยถาปริยตฺตํ   ธมฺมํ   เจตสา   อนุวิตกฺเกติ
อนุวิจาเรติ    มนสานุเปกฺขติ    ตถา    ตถา    โส   ตสฺมึ   ธมฺเม
อตฺถปฏิสํเวที   จ   โหติ   ธมฺมปฏิสํเวที   จ   ตสฺส   อตฺถปฏิสํเวทิโน
ธมฺมปฏิสํเวทิโน     ปาโมชฺชํ     ชายติ    ปมุทิตสฺส    ปีติ    ชายติ
ปีติมนสฺส    กาโย   ปสฺสมฺภติ   ปสฺสทฺธกาโย   สุขํ   เวเทติ   สุขิโน
จิตฺตํ   สมาธิยติ   อิทํ   จตุตฺถํ   วิมุตฺตายตนํ   ฯ  ปุน  จปรํ  อาวุโส
ภิกฺขุโน  น  เหว  โข  สตฺถา  ธมฺมํ  เทเสติ  อญฺญตโร วา ครุฏฺฐานิโย
สพฺรหฺมจารี   นาปิ   ยถาสุตํ   ยถาปริยตฺตํ   ธมฺมํ   วิตฺถาเรน  ปเรสํ
เทเสติ   นาปิ   ยถาสุตํ   ยถาปริยตฺตํ   วิตฺถาเรน   สชฺฌายํ   กโรติ
นาปิ   ยถาสุตํ   ยถาปริยตฺตํ   ธมฺมํ  เจตสา  อนุวิตกฺเกติ  อนุวิจาเรติ
มนสานุเปกฺขติ     อปิจ    ขฺวสฺส    อญฺญตรํ    สมาธิมิตฺตํ    สุคฺคหิตํ
โหติ    สุมนสิกตํ    สูปธาริตํ    สุปฺปฏิวิทฺธํ    ปญฺญาย   ยถา   ยถา
อาวุโส    ภิกฺขุโน   อญฺญตรํ   สมาธิมิตฺตํ   สุคฺคหิตํ   โหติ   สุมนสิกตํ
สูปธาริตํ    สุปฺปฏิวิทฺธํ   ปญฺญาย   ตถา   ตถา   โส   ตสฺมึ   ธมฺเม
อตฺถปฏิสํเวที   จ   โหติ   ธมฺมปฏิสํเวที   จ   ตสฺส   อตฺถปฏิสํเวทิโน
ธมฺมปฏิสํเวทิโน     ปาโมชฺชํ     ชายติ    ปมุทิตสฺส    ปีติ    ชายติ
ปีติมนสฺส    กาโย   ปสฺสมฺภติ   ปสฺสทฺธกาโย   สุขํ   เวเทติ   สุขิโน
จิตฺตํ   สมาธิยติ   อิทํ   ปญฺจมํ   วิมุตฺตายตนํ   ฯ  อิเม  ปญฺจ  ธมฺมา
อภิญฺเญยฺยา ฯ
    [๔๒๐]  กตเม  ปญฺจ  ธมฺมา  สจฺฉิกาตพฺพา  ฯ  ปญฺจ  ธมฺมกฺขนฺธา
