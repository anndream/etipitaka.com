ตติยํ   ฌานํ   อุปสมฺปชฺช   วิหรติ   อยํ   ตติโย   สุขลฺลิกานุโยโค  ฯ
ปุน  จปรํ  จุนฺท  ภิกฺขุ  สุขสฺส  จ  ปหานา  ทุกฺขสฺส  จ  ปหานา ฯเปฯ
จตุตฺถํ   ฌานํ   อุปสมฺปชฺช   วิหรติ   อยํ  จตุตฺโถ  สุขลฺลิกานุโยโค  ฯ
อิเม    โข   จุนฺท   จตฺตาโร   สุขลฺลิกานุโยคา   เอกนฺตํ   นิพฺพิทาย
วิราคาย    นิโรธาย    อุปสมาย   อภิญฺญาย   สมฺโพธาย   นิพฺพานาย
สํวตฺตนฺติ   ฯ   ฐานํ   โข   ปเนตํ   จุนฺท   วิชฺชติ   ยํ  อญฺญติตฺถิยา
ปริพฺพาชกา   เอวํ  วเทยฺยุํ  อิเม  โข  ๑  จตฺตาโร  สุขลฺลิกานุโยเค
อนุยุตฺตา   สมณา   สกฺยปุตฺติยา   วิหรนฺตีติ   ฯ   เต  โว  เอวนฺติสฺสุ
วจนียา    สมฺมา    เต   โว   วทมานา   วเทยฺยุํ   น   เต   โว
อพฺภาจิกฺเขยฺยุํ อสตา อภูเตน ฯ
    [๑๑๖]   ฐานํ   โข   ปเนตํ   จุนฺท   วิชฺชติ   ยํ   อญฺญติตฺถิยา
ปริพฺพาชกา   เอวํ  วเทยฺยุํ  อิเม  ปนาวุโส  จตฺตาโร  สุขลฺลิกานุโยเค
อนุยุตฺตานํ  วิหรตํ  กติ  ผลานิ  กตานิสํสา  ปาฏิกงฺขาติ  ฯ  เอวํวาทิโน
จุนฺท    อญฺญติตฺถิยา    ปริพฺพาชกา   เอวมสฺสุ   วจนียา   อิเม   โข
อาวุโส   จตฺตาโร  สุขลฺลิกานุโยเค  อนุยุตฺตานํ  วิหรตํ  จตฺตาริ  ผลานิ
จตฺตาโร   อานิสํสา   ปาฏิกงฺขา   ฯ   กตเม  จตฺตาโร  ฯ  อิธาวุโส
ภิกฺขุ   ติณฺณํ   สญฺโญชนานํ  ปริกฺขยา  โสตาปนฺโน  โหติ  อวินิปาตธมฺโม
นิยโต    สมฺโพธิปรายโน   อิทํ   ปฐมํ   ผลํ   ปฐโม   อานิสํโส   ฯ
ปุน  จปรํ  อาวุโส  ภิกฺขุ  ติณฺณํ  สญฺโญชนานํ  ปริกฺขยา  ราคโทสโมหานํ
ตนุตฺตา    สกทาคามี    โหติ    สกิเทว    อิมํ    โลกํ   อาคนฺตฺวา
#๑ ม. ยุ. โขสทฺโท น ทิสฺสติ ฯ
