อายติญฺจ    ธมฺมนิสนฺติยา    อวิคตเปโม    อิจฺฉาวินเย    ติพฺพจฺฉนฺโท
โหติ   อายติญฺจ   อิจฺฉาวินเย   อวิคตเปโม   ปฏิสลฺลาเน  ติพฺพจฺฉนฺโท
โหติ   อายติญฺจ   ปฏิสลฺลาเน   อวิคตเปโม   วิริยารมฺเภ  ติพฺพจฺฉนฺโท
โหติ   อายติญฺจ   วิริยารมฺเภ   อวิคตเปโม   สติเนปกฺเก  ติพฺพจฺฉนฺโท
โหติ   อายติญฺจ   สติเนปกฺเก   อวิคตเปโม  ทิฏฺฐิปฏิเวเธ  ติพฺพจฺฉนฺโท
โหติ   อายติญฺจ   ทิฏฺฐิปฏิเวเธ   อวิคตเปโม   ฯ  อิเม  สตฺต  ธมฺมา
อภิญฺเญยฺยา ฯ
    [๔๔๒]    กตเม    สตฺต    ธมฺมา    สจฺฉิกาตพฺพา   ฯ   สตฺต
ขีณาสวพลานิ  อิธาวุโส  ขีณาสวสฺส  ภิกฺขุโน  อนิจฺจโต  สพฺเพ  สงฺขารา
ยถาภูตํ    สมฺมปฺปญฺญาย    สุทิฏฺฐา    โหนฺติ    ยํปาวุโส   ขีณาสวสฺส
ภิกฺขุโน   อนิจฺจโต   สพฺเพ   สงฺขารา  ยถาภูตํ  สมฺมปฺปญฺญาย  สุทิฏฺฐา
โหนฺติ   อิทํ   ๑   ขีณาสวสฺส   ภิกฺขุโน  พลํ  โหติ  ยํ  พลํ  อาคมฺม
ขีณาสโว   ภิกฺขุ   อาสวานํ   ขยํ  ปฏิชานาติ  ขีณา  เม  อาสวาติ  ฯ
ปุน   จปรํ   อาวุโส   ขีณาสวสฺส   ภิกฺขุโน   องฺคารกาสูปมา   กามา
ยถาภูตํ    สมฺมปฺปญฺญาย    สุทิฏฺฐา    โหนฺติ    ยํปาวุโส   ขีณาสวสฺส
ภิกฺขุโน    องฺคารกาสูปมา   กามา   ยถาภูตํ   สมฺมปฺปญฺญาย   สุทิฏฺฐา
โหนฺติ   อิทํ   ขีณาสวสฺส   ภิกฺขุโน   พลํ   โหติ   ยํ   พลํ   อาคมฺม
ขีณาสโว   ภิกฺขุ   อาสวานํ   ขยํ  ปฏิชานาติ  ขีณา  เม  อาสวาติ  ฯ
ปุน   จปรํ   อาวุโส   ขีณาสวสฺส   ภิกฺขุโน   วิเวกนินฺนํ   จิตฺตํ  โหติ
วิเวกโปณํ   วิเวกปพฺภารํ   วิเวกฏฺฐํ  เนกฺขมฺมาภิรตํ  พฺยนฺตีภูตํ  สพฺพโส
#๑ ม. ยุ. อิทมฺปิ ฯ
