ปิตฺติวิสยํ    อุปปนฺโน    โหติ    อยํ    ตติโย    อกฺขโณ    อสมโย
พฺรหฺมจริยวาสาย  ฯ  ปุน  จปรํ  อาวุโส  ตถาคโต  จ  โลเก อุปฺปนฺโน
โหติ   อรหํ   สมฺมาสมฺพุทฺโธ   ธมฺโม   จ   เทสิยติ  อุปสมิโก  ฯเปฯ
อยญฺจ    ปุคฺคโล    อญฺญตรํ   ทีฆายุกํ   เทวนิกายํ   อุปปนฺโน   โหติ
อยํ   จตุตฺโถ   อกฺขโณ   อสมโย   พฺรหฺมจริยวาสาย   ฯ   ปุน  จปรํ
อาวุโส   ตถาคโต   จ   โลเก  อุปฺปนฺโน  โหติ  อรหํ  สมฺมาสมฺพุทฺโธ
ธมฺโม   จ   เทสิยติ   ฯเปฯ   อยญฺจ  ปุคฺคโล  ปจฺจนฺติเมสุ  ชนปเทสุ
ปจฺจาชาโต   โหติ   มิลกฺขเกสุ   ๑  อวิญฺญาตาเรสุ  ยตฺถ  นตฺถิ  คติ
ภิกฺขูนํ    ภิกฺขุนีนํ    อุปาสกานํ   อุปาสิกานํ   อยํ   ปญฺจโม   อกฺขโณ
อสมโย   พฺรหฺมจริยวาสาย   ฯ   ปุน   จปรํ   อาวุโส   ตถาคโต  จ
โลเก    อุปฺปนฺโน    โหติ    อรหํ   สมฺมาสมฺพุทฺโธ   ฯเปฯ   อยญฺจ
ปุคฺคโล   มชฺฌิเมสุ   ชนปเทสุ   ปจฺจาชาโต   โหติ   โส   จ   โหติ
มิจฺฉาทิฏฺฐิ    ๒   วิปรีตทสฺสโน   นตฺถิ   ทินฺนํ   นตฺถิ   ยิฏฺฐํ   นตฺถิ
หุตํ   นตฺถิ   สุกตทุกฺกฏานํ   กมฺมานํ   ผลวิปาโก   นตฺถิ   อยํ  โลโก
นตฺถิ    ปโร   โลโก   นตฺถิ   มาตา   นตฺถิ   ปิตา   นตฺถิ   สตฺตา
โอปปาติกา   นตฺถิ   โลเก   สมณพฺราหฺมณา  สมฺมคฺคตา  สมฺมาปฏิปนฺนา
เย    อิมญฺจ    โลกํ    ปรญฺจ    โลกํ   สยํ   อภิญฺญา   สจฺฉิกตฺวา
ปเวเทนฺติ   อยํ   ฉฏฺโฐ   อกฺขโณ  อสมโย  พฺรหฺมจริยวาสาย  ฯ  ปุน
จปรํ  อาวุโส  ตถาคโต  จ  โลเก  อุปฺปนฺโน  โหติ อรหํ สมฺมาสมฺพุทฺโธ
ฯเปฯ     อยญฺจ     ปุคฺคโล    มชฺฌิเมสุ    ชนปเทสุ    ปจฺจาชาโต
#๑ ม. มิลกฺเขสุ ฯ  ๒ ม. มิจฺฉาทิฏฺฐิโก ฯ
