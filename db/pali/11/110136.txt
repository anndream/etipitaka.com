โหนฺติ   ฯ  โน  จ  ขฺวสฺส  นวา  ภิกฺขุนิโย  สาวิกา  โหนฺติ  ฯ  นวา
จสฺส  ภิกฺขุนิโย  สาวิกา  โหนฺติ  ฯ  โน  จ  ขฺวสฺส  อุปาสกา  สาวกา
โหนฺติ   คิหี   โอทาตวสนา  พฺรหฺมจาริโน  ฯ  อุปาสกา  จสฺส  สาวกา
โหนฺติ   คิหี  โอทาตวสนา  พฺรหฺมจาริโน  ฯ  โน  จ  ขฺวสฺส  อุปาสกา
สาวกา   โหนฺติ   คิหี   โอทาตวสนา  กามโภคิโน  ฯ  อุปาสกา  จสฺส
สาวกา   โหนฺติ   คิหี   โอทาตวสนา  กามโภคิโน  ฯ  โน  จ  ขฺวสฺส
อุปาสิกา   สาวิกา   โหนฺติ   คิหินี   โอทาตวสนา   พฺรหฺมจารินิโย  ฯ
อุปาสิกา  จสฺส  สาวิกา  โหนฺติ  คิหินี  โอทาตวสนา  พฺรหฺมจารินิโย  ฯ
โน   จ   ขฺวสฺส   อุปาสิกา   สาวิกา   โหนฺติ   คิหินี   โอทาตวสนา
กามโภคินิโย   ฯ  อุปาสิกา  จสฺส  สาวิกา  โหนฺติ  คิหินี  โอทาตวสนา
กามโภคินิโย   ฯ  โน  จ  ขฺวสฺส  พฺรหฺมจริยํ  โหติ  อิทฺธญฺเจว  [๑]
ผีตญฺจ   วิตฺถาริกํ  พหุชญฺญํ  ๒  ปุถุภูตํ  ยาว  เทวมนุสฺเสหิ  สุปฺปกาสิตํ
พฺรหฺมจริยญฺจสฺส   โหติ   อิทฺธญฺจ   ผีตญฺจ   วิตฺถาริกํ   พหุชญฺญํ  ปุถุภูตํ
ยาว   เทวมนุสฺเสหิ   สุปฺปกาสิตํ   โน   จ   โข   ลาภคฺคยสคฺคปฺปตฺตํ
เอวนฺตํ   พฺรหฺมจริยํ   อปริปูรํ   โหติ   เตนงฺเคน   ฯ  ยโต  จ  โข
จุนฺท   เอเตหิ   เจว   องฺเคหิ   สมนฺนาคตํ  พฺรหฺมจริยํ  โหติ  สตฺถา
จ   โหติ   เถโร   รตฺตญฺญู   จิรปพฺพชิโต  อทฺธคโต  วโย  อนุปฺปตฺโต
เถรา   จสฺส  ภิกฺขู  สาวกา  โหนฺติ  วิยตฺตา  วินีตา  วิสารทา  ฯเปฯ
สปฺปาฏิหาริยํ   ธมฺมํ   เทเสตุํ   ฯ   มชฺฌิมา   จสฺส   ภิกฺขู   สาวกา
โหนฺติ  ฯ  นวา  จสฺส  ภิกฺขู  สาวกา  โหนฺติ  ฯ  เถรา จสฺส ภิกฺขุนิโย
#๑ ยุ. โหติ ฯ  ๒ ม. ยุ. พาหุชญฺญํ ฯ
