ทิสฺวา    ๑    รญฺโญ   ขตฺติยสฺส   มุทฺธาวสิตฺตสฺส   เอตทโหสิ   สุตํ
โข     ปน    เมตํ    ยสฺส    รญฺโญ    ขตฺติยสฺส    มุทฺธาวสิตฺตสฺส
ตทหุโปสเถ   ปณฺณรเส   สีสนฺหาตสฺส   อุโปสถิกสฺส  อุปริปาสาท-
วรคตสฺส  ทิพฺพํ     จกฺกรตนํ     ปาตุภวติ   สหสฺสารํ   สเนมิกํ   สนาภิกํ
สพฺพาการปริปูรํ    โส   โหติ   ราชา   จกฺกวตฺตีติ   อสฺสํ   นุ   โข
อหํ ราชา จกฺกวตฺตีติ ฯ
    [๓๖]    อถโข    ภิกฺขเว    ราชา    ขตฺติโย    มุทฺธาวสิตฺโต
อุฏฺฐายาสนา   เอกํสํ   อุตฺตราสงฺคํ  กริตฺวา  วาเมน  หตฺเถน  ภิงฺคารํ
คเหตฺวา    ทกฺขิเณน   หตฺเถน   จกฺกรตนํ   อพฺภุกฺกิริ   ปวตฺตตุ   ภวํ
จกฺกรตนํ   อภิวิชินาตุ   ภวํ   จกฺกรตนนฺติ   ฯ   อถโข   ตํ   ภิกฺขเว
จกฺกรตนํ   ปุรตฺถิมํ   ทิสํ   ปวตฺติ  ๒  ฯ  อนฺวเทว  ราชา  จกฺกวตฺติ
สทฺธึ   จตุรงฺคินิยา   เสนาย   ฯ   ยสฺมึ   โข  ปน  ภิกฺขเว  ปเทเส
จกฺกรตนํ   ปติฏฺฐาสิ   ตตฺถ   ราชา   จกฺกวตฺติ   วาสํ   อุปคจฺฉิ  ๓
สทฺธึ   จตุรงฺคินิยา   เสนาย   ฯ   เย  โข  ปน  ภิกฺขเว  ปุรตฺถิมาย
ทิสาย   ปฏิราชาโน   เต  ราชานํ  จกฺกวตฺตึ  อุปสงฺกมิตฺวา  เอวมาหํสุ
เอหิ   โข   มหาราช   สฺวาคตํ   ๔   มหาราช   สกนฺเต  มหาราช
อนุสาส   มหาราชาติ   ฯ   ราชา   จกฺกวตฺติ   เอวมาห   ปาโณ  น
หนฺตพฺโพ   อทินฺนํ   นาทาตพฺพํ   กาเมสุ   มิจฺฉา   น  จริตพฺพา  มุสา
น    ภาสิตพฺพา    มชฺชํ   น   ปาตพฺพํ   ยถาภุตฺตญฺจ   ภุญฺชถาติ   ฯ
#๑ ม. ทิสฺวาน ฯ  ๒ ปวตฺตตีติปิ ปาโฐ ฯ  ๓ อุปคญฺฉีติ วา ปาโฐ ฯ  ๔ ม. สฺวาคตํ
#เต ฯ ยุ. สาคตํ ฯ
