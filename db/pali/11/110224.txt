ปฏิสฺสุตฺวา    อุฏฺฐายาสนา   ภควนฺตํ   อภิวาเทตฺวา   ปทกฺขิณํ   กตฺวา
ปกฺกมึสุ ฯ
    [๒๒๔]  อถโข  ภควา  อจิรปกฺกนฺเตสุ  ปาเวยฺยเกสุ  ๑  มลฺเลสุ
ตุณฺหีภูตํ   ภิกฺขุสงฺฆํ   อนุวิโลเกตฺวา   อายสฺมนฺตํ   สารีปุตฺตํ  อามนฺเตสิ
วิคตถีนมิทฺโธ   โข   สารีปุตฺต   ภิกฺขุสงฺโฆ   ปฏิภาตุ  [๒]  สารีปุตฺต
ภิกฺขูนํ  ธมฺมิยา  กถาย ๓ ปิฏฺฐิ เม อาคิลายติ ตมหํ อายเมยฺยามีติ ๔ ฯ
เอวํ   ภนฺเตติ   โข   อายสฺมา   สารีปุตฺโต   ภควโต  ปจฺจสฺโสสิ  ฯ
อถโข   ภควา   จตุคฺคุณํ   สงฺฆาฏึ   ปญฺญาเปตฺวา   ทกฺขิเณน  ปสฺเสน
สีหเสยฺยํ   กปฺเปสิ   ปาเทน   ๕  ปาทํ  อจฺจาธาย  สโต  สมฺปชาโน
อุฏฺฐานสญฺญํ มนสิกริตฺวา ฯ
    [๒๒๕]   เตน   โข   ปน  สมเยน  นิคณฺโฐ  นาฏปุตฺโต  ปาวายํ
อธุนา กาลกโต โหติ ฯ ตสฺส กาลกิริยาย ภินฺนา นิคณฺฐา เทฺวฬฺหกชาตา ๖
ภณฺฑนชาตา         กลหชาตา        วิวาทาปนฺนา        อญฺญมญฺญํ
มุขสตฺตีหิ  วิตุทนฺตา  วิจรนฺติ  น  ตฺวํ  อิมํ  ธมฺมวินยํ  อาชานิสฺสสิ ๗ กึ
ตฺวํ   อิมํ   ธมฺมวินยํ   อาชานิสฺสสิ   มิจฺฉาปฏิปนฺโน   ตฺวมสิ   อหมสฺมิ
สมฺมาปฏิปนฺโน   สหิตํ   เม   อสหิตนฺเต   ปุเร   วจนียํ  ปจฺฉา  อวจ
ปจฺฉา    วจนียํ   ปุเร   อวจ   อธิจิณฺณนฺเต   วิปราวตฺตํ   อาโรปิโต
เต   วาโท   นิคฺคหิโต  ตฺวมสิ  ปรวาทปโมกฺขาย  ๘ นิพฺเพเฐหิ  วา
สเจ   ปโหสีติ   ฯ   วโธเยเวโก   มญฺเญ   นิคณฺเฐสุ   นาฏปุตฺติเยสุ
อนุวตฺตติ   ฯ  เยปิ  นิคณฺฐสฺส  นาฏปุตฺตสฺส  สาวกา  คิหี  โอทาตวสนา
#๑ ยุ. อยํ ปาโฐ น ทิสฺสติ ฯ ๒ ม. ยุ. ตํ ฯ ๓ ม. ยุ. ธมฺมี กถา ฯ
#๔ ม. ยุ. อายมิสฺสามีติ ฯ ๕ ม. ยุ. ปาเท ฯ ๖ ม. ยุ. เทฺวธิกชาตา ฯ
#๗ ม. ยุ. อาชานาสิ อหํ อิมํ ธมฺมวินยํ อาชานามิ ฯ ๘ ยุ. จรวาทปฺปโมกฺขาย ฯ
