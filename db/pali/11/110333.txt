ปฏิสํเวเทติ   ยนฺตํ   อริยา   อาจิกฺขนฺติ  อุเปกฺขโก  สติมา  สุขวิหารีติ
ตติยชฺฌานํ   อุปสมฺปชฺช   วิหรติ   สุขสฺส   จ   ปหานา   ทุกฺขสฺส   จ
ปหานา    ปุพฺเพ    ว   โสมนสฺสโทมนสฺสานํ   อตฺถงฺคมา   อทุกฺขมสุขํ
อุเปกฺขาสติปาริสุทฺธึ     จตุตฺถชฺฌานํ    อุปสมฺปชฺช    วิหรติ    สพฺพโส
รูปสญฺญานํ    สมติกฺกมา    ปฏิฆสญฺญานํ    อตฺถงฺคมา    นานตฺตสญฺญานํ
อมนสิการา    อนนฺโต    อากาโสติ    อากาสานญฺจายตนํ   อุปสมฺปชฺช
วิหรติ      สพฺพโส      อากาสานญฺจายตนํ     สมติกฺกมฺม     อนนฺตํ
วิญฺญาณนฺติ      วิญฺญาณญฺจายตนํ     อุปสมฺปชฺช     วิหรติ     สพฺพโส
วิญฺญาณญฺจายตนํ     สมติกฺกมฺม     นตฺถิ     กิญฺจีติ    อากิญฺจญฺญายตนํ
อุปสมฺปชฺช วิหรติ สพฺพโส อากิญฺจญฺญายตนํ สมติกฺกมฺม เนวสญฺญานาสญฺญายตนํ
อุปสมฺปชฺช        วิหรติ        สพฺพโส       เนวสญฺญานาสญฺญายตนํ
สมติกฺกมฺม      สญฺญาเวทยิตนิโรธํ      อุปสมฺปชฺช      วิหรติ     ฯ
อิเม นว ธมฺมา อภิญฺเญยฺยา ฯ
    [๔๖๔]  กตเม  นว  ธมฺมา  สจฺฉิกาตพฺพา  ฯ  นว  อนุปุพฺพนิโรธา
ปฐมํ   ฌานํ   สมาปนฺนสฺส   กามสญฺญา   นิรุทฺธา   โหติ   ทุติยํ  ฌานํ
สมาปนฺนสฺส   วิตกฺกวิจารา   นิรุทฺธา   โหนฺติ  ตติยํ  ฌานํ  สมาปนฺนสฺส
ปีติ    นิรุทฺธา   โหติ   จตุตฺถํ   ฌานํ   สมาปนฺนสฺส   อสฺสาสปสฺสาสา
นิรุทฺธา     โหนฺติ     อากาสานญฺจายตนํ     สมาปนฺนสฺส    รูปสญฺญา
นิรุทฺธา   โหติ   วิญฺญาณญฺจายตนํ   สมาปนฺนสฺส  อากาสานญฺจา-
ยตนสญฺญา  นิรุทฺธา    โหติ      อากิญฺจญฺญายตนํ       สมาปนฺนสฺส
