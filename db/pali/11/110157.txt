                        ลกฺขณสุตฺตํ
    [๑๓๐]   เอวมฺเม  สุตํ  ฯ  เอกํ  สมยํ  ภควา  สาวตฺถิยํ  วิหรติ
เชตวเน  อนาถปิณฺฑิกสฺสาราเม  ๑  ฯ  ตตฺร โข ภควา ภิกฺขู อามนฺเตสิ
ภิกฺขโวติ   ฯ   ภทนฺเตติ   เต   ภิกฺขู  ภควโต  ปจฺจสฺโสสุํ  ฯ  ภควา
เอตทโวจ    ทฺวตฺตึสิมานิ    ภิกฺขเว    มหาปุริสสฺส   มหาปุริสลกฺขณานิ
เยหิ  สมนฺนาคตสฺส  มหาปุริสสฺส  เทฺว  ว  ๒  คติโย  ภวนฺติ  อนญฺญา
สเจ   อคารํ   อชฺฌาวสติ  ราชา  โหติ  จกฺกวตฺติ  ธมฺมิโก  ธมฺมราชา
จาตุรนฺโต     วิชิตาวี     ชนปทฏฺฐาวริยปฺปตฺโต    สตฺตรตนสมนฺนาคโต
ตสฺสิมานิ    สตฺต   รตนานิ   ภวนฺติ   เสยฺยถีทํ   จกฺกรตนํ   หตฺถิรตนํ
อสฺสรตนํ     มณิรตนํ     อิตฺถีรตนํ     คหปติรตนํ    ปริณายกรตนเมว
สตฺตมํ   ฯ   ปโรสหสฺสํ   โข  ปนสฺส  ปุตฺตา  ภวนฺติ  สูรา  วีรงฺครูปา
ปรเสนปฺปมทฺทนา   ฯ   โส   อิมํ   ปฐวึ  สาครปริยนฺตํ  อขีลํ  อนิมิตฺตํ
อกณฺฏกํ  อิทฺธํ  ผีตํ  เขมํ  สิวํ  นิรพฺพุทํ  ๓  อทณฺเฑน อสตฺเถน ธมฺเมน
สเมน   ๔  อภิวิชิย  อชฺฌาวสติ  สเจ  โข  ปน  อคารสฺมา  อนคาริยํ
ปพฺพชติ    อรหํ    โหติ    สมฺมาสมฺพุทฺโธ    โลเก   วิวฏจฺฉโท   ฯ
กตมานิ   [๕]  ตานิ  ภิกฺขเว  ทฺวตฺตึส  มหาปุริสสฺส  มหาปุริสลกฺขณานิ
เยหิ  สมนฺนาคตสฺส  มหาปุริสสฺส  เทฺว  ว  ๒  คติโย  ภวนฺติ  อนญฺญา
สเจ   อคารํ   อชฺฌาวสติ   ราชา   โหติ   จกฺกวตฺติ  ฯ  สงฺขิตฺตํ  ฯ
สเจ  โข  ปน  อคารสฺมา  อนคาริยํ  ปพฺพชติ  อรหํ โหติ สมฺมาสมฺพุทฺโธ
#๑ ม. ยุ. อนาถปิณฺฑิกสฺส อาราเม ฯ ๒ ยุ วสทฺโท น ทิสฺสติ ฯ ๓ ม. ยุ. อขีลํ
#อนิมิตฺตํ ... สิวํ นิรพฺพุทนฺติ อิเม ปาฐา น ทิสฺสนฺติ ฯ
#๔ ม. ยุ. อยํ น ทิสฺสติ ฯ  ๕ ม. ยุ. จ ฯ
