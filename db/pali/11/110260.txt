วตฺถุกตา    อนุฏฺฐิตา    ปริจิตา   สุสมารทฺธา   อถ   จ   ปน   เม
พฺยาปาโท  จิตฺตํ  ปริยาทาย  ติฏฺฐตีติ  ฯ  โส  มา  เหวนฺติสฺส  วจนีโย
มา   อายสฺมา   เอวํ   อวจ   มา  ภควนฺตํ  อพฺภาจิกฺขิ  น  หิ  สาธุ
ภควโต   อพฺภกฺขานํ   น   หิ   ภควา  เอวํ  วเทยฺย  ฯ  อฏฺฐานเมตํ
อาวุโส   อนวกาโส  ยํ  เมตฺตาย  เจโตวิมุตฺติยา  ภาวิตาย  พหุลีกตาย
ยานีกตาย    วตฺถุกตาย    อนุฏฺฐิตาย   ปริจิตาย   สุสมารทฺธาย   อถ
จ   ปนสฺส   พฺยาปาโท   จิตฺตํ   ปริยาทาย  ฐสฺสตีติ  ๑  เนตํ  ฐานํ
วิชฺชติ   ฯ   นิสฺสรณํ   เหตํ   อาวุโส   พฺยาปาทสฺส   ยทิทํ   เมตฺตา
เจโตวิมุตฺติ   ๒   ฯ  อิธ  ปนาวุโส  ภิกฺขุ  เอวํ  วเทยฺย  กรุณา  หิ
โข  เม  เจโตวิมุตฺติ  ภาวิตา  พหุลีกตา  ยานีกตา  วตฺถุกตา  อนุฏฺฐิตา
ปริจิตา   สุสมารทฺธา   อถ   จ   ปน  เม  วิเหสา  จิตฺตํ  ปริยาทาย
ติฏฺฐตีติ   ฯ  โส  มา  เหวนฺติสฺส  วจนีโย  มา  อายสฺมา  เอวํ  อวจ
มา   ภควนฺตํ   อพฺภาจิกฺขิ   น   หิ   สาธุ   ภควโต   อพฺภกฺขานํ  น
หิ   ภควา   เอวํ   วเทยฺย   ฯ  อฏฺฐานเมตํ  อาวุโส  อนวกาโส  ยํ
กรุณาย   เจโตวิมุตฺติยา   ภาวิตาย   พหุลีกตาย  ยานีกตาย  วตฺถุกตาย
อนุฏฺฐิตาย   ปริจิตาย   สุสมารทฺธาย   อถ   จ  ปนสฺส  วิเหสา  จิตฺตํ
ปริยาทาย  ฐสฺสตีติ  ๑  เนตํ  ฐานํ  วิชฺชติ  ฯ  นิสฺสรณํ  เหตํ อาวุโส
วิเหสาย   ยทิทํ   กรุณา   เจโตวิมุตฺติ   ๒  ฯ  อิธ  ปนาวุโส  ภิกฺขุ
เอวํ   วเทยฺย   มุทิตา   หิ  โข  เม  เจโตวิมุตฺติ  ภาวิตา  พหุลีกตา
ยานีกตา   วตฺถุกตา   อนุฏฺฐิตา   ปริจิตา   สุสมารทฺธา   อถ  จ  ปน
#๑ ม. อิติสทฺโท น ทิสฺสติ ฯ  ๒ เจโตวิมุตฺตีติ ฯ
