เนวสญฺญินาสญฺญี   อตฺตา   โหติ   ฯ   อตฺตา   อุจฺฉิชฺชติ   วินสฺสติ  น
โหติ     ปรํ     มรณา    อิทเมว    สจฺจํ    โมฆมญฺญนฺติ    ตฺยาหํ
อุปสงฺกมิตฺวา  เอวํ  วทามิ  อตฺถิ  โข  ๑  อิทํ  อาวุโส  วุจฺจติ อตฺตา
อุจฺฉิชฺชติ   วินสฺสติ   น   โหติ   ปรํ   มรณาติ   ฯ   ยญฺจ  โข  เต
จุนฺท    เอวมาหํสุ    อิทเมว    สจฺจํ    โมฆมญฺญนฺติ    ฯ   ตนฺเตสํ
นานุชานามิ   ฯ   ตํ   กิสฺส   เหตุ  ฯ  อญฺญถาสญฺญิโนปิ  เหตฺถ  จุนฺท
สนฺเตเก   สตฺตา   ฯ   อิมายปิ   โข   อหํ   จุนฺท  ปญฺญตฺติยา  เนว
อตฺตโน    สมสมํ    สมนุปสฺสามิ    กุโต    ภิยฺโย   อถโข   อหเมว
ตตฺถ   ภิยฺโย   ยทิทํ   อธิปญฺญตฺติ  ฯ  อิเม  โข  จุนฺท  อปรนฺตสหคตา
ทิฏฺฐินิสฺสยา   เย   เต   มยา   พฺยากตา   ยถา   เต  พฺยากาตพฺพา
ยถา   จ   เต   น   พฺยากาตพฺพาติ   ๒   กึ   เต  อหนฺเต  ตตฺถ
พฺยากริสฺสามิ ฯ
    [๑๒๘]     อิเมสญฺจ    จุนฺท    ปุพฺพนฺตสหคตานํ    ทิฏฺฐินิสฺสยานํ
อิเมสญฺจ    อปรนฺตสหคตานํ    ทิฏฺฐินิสฺสยานํ    ปหานาย   สมติกฺกมาย
เอวํ   มยา   จตฺตาโร   สติปฏฺฐานา   เทสิตา   ปญฺญตฺตา  ฯ  กตเม
จตฺตาโร   ฯ   อิธ   จุนฺท  ภิกฺขุ  กาเย  กายานุปสฺสี  วิหรติ  อาตาปี
สมฺปชาโน   สติมา   วิเนยฺย  โลเก  อภิชฺฌาโทมนสฺสํ  ฯ  เวทนาสุ  ฯ
จิตฺเต    ฯ    ธมฺเมสุ    ธมฺมานุปสฺสี   วิหรติ   อาตาปี   สมฺปชาโน
สติมา    วิเนยฺย    โลเก    อภิชฺฌาโทมนสฺสํ   ฯ   อิเมสญฺจ   จุนฺท
ปุพฺพนฺตสหคตานํ   ทิฏฺฐินิสฺสยานํ  อิเมสญฺจ  อปรนฺตสหคตานํ  ทิฏฺฐิ-
#๑ ม. อตฺถิ นุ โข ฯ  ๒ ม. ยุ. อิติสทฺโท น ทิสฺสติ ฯ
