ปาริปูรึ   ตสฺส   เอวํ   โหติ   อหํ   โข   คามํ   วา   นิคมํ   วา
ปิณฺฑาย    จรนฺโต   อลตฺถํ   ลูขสฺส   วา   ปณีตสฺส   วา   โภชนสฺส
ยาวทตฺถํ   ปาริปูรึ   ตสฺส   เม   กาโย  ครุโก  อกมฺมญฺโญ  มาสาจิตํ
มญฺเญ   หนฺทาหํ   นิปชฺชามีติ   ฯ   โส   นิปชฺชติ   น  วิริยํ  อารภติ
ฯเปฯ   อสจฺฉิกตสฺส   สจฺฉิกิริยาย   อิทํ   ฉฏฺฐํ   กุสีตวตฺถุ   ฯ   ปุน
จปรํ    อาวุโส   ภิกฺขุโน   อุปฺปนฺโน   โหติ   อปฺปมตฺตโก   อาพาโธ
ตสฺส  เอวํ  โหติ  อุปฺปนฺโน  โข  ปน  ๑  เม  อยํ  ๒  อปฺปมตฺตโก
อาพาโธ    อตฺถิ   กปฺโป   นิปชฺชิตุํ   หนฺทาหํ   นิปชฺชามีติ   ฯ   โส
นิปชฺชติ     ฯเปฯ     อสจฺฉิกตสฺส     สจฺฉิกิริยาย     อิทํ    สตฺตมํ
กุสีตวตฺถุ   ฯ   ปุน   จปรํ   อาวุโส   ภิกฺขุ   คิลานา  วุฏฺฐิโต  โหติ
อจิรวุฏฺฐิโต   เคลญฺญา   ตสฺส   เอวํ   โหติ   อหํ   คิลานา  วุฏฺฐิโต
อจิรวุฏฺฐิโต   เคลญฺญา   ตสฺส  เม  กาโย  ทุพฺพโล  อกมฺมญฺโญ  [๓]
หนฺทาหํ   นิปชฺชามีติ   ฯ   โส  นิปชฺชติ  น  วิริยํ  อารภติ  อปฺปตฺตสฺส
ปตฺติยา    อนธิคตสฺส    อธิคมาย    อสจฺฉิกตสฺส    สจฺฉิกิริยาย   อิทํ
อฏฺฐมํ กุสีตวตฺถุ ฯ อิเม อฏฺฐ ธมฺมา หานภาคิยา ฯ
    [๔๔๙]  กตเม  อฏฺฐ  ธมฺมา  วิเสสภาคิยา  ฯ  อฏฺฐ อารพฺภวตฺถูนิ
อิธาวุโส     ภิกฺขุนา     กมฺมํ     กาตพฺพํ    โหติ    ตสฺส    เอวํ
โหติ   กมฺมํ   โข   เม   กาตพฺพํ   ภวิสฺสติ   กมฺมํ   โข   ปน  เม
กโรนฺตสฺส   ๔   น   สุกรํ  พุทฺธานํ  สาสนํ  มนสิกาตุํ  หนฺทาหํ  วิรยํ
อารภามิ    อปฺปตฺตสฺส   ปตฺติยา   อนธิคตสฺส   อธิคมาย   อสจฺฉิกตสฺส
#๑ ม. ยุ. ปนสทฺโท น ทิสฺสติ ฯ ๒ ม. ยุ. อยนฺติ ปาโฐ น ทิสฺสติ ฯ ๓ ม. อตฺถิ
#กปฺโป นิปชฺชิตุํ ฯ ๔ ม. ยุ. กโรนฺเตน ฯ
