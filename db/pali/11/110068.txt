มหาราช    สกนฺเต    มหาราช   อนุสาส   มหาราชาติ   ฯ   ราชา
จกฺกวตฺติ    เอวมาห    ปาโณ    น   หนฺตพฺโพ   อทินฺนํ   นาทาตพฺพํ
กาเมสุ   มิจฺฉา   น   จริตพฺพา   มุสา   น   ภาสิตพฺพา   มชฺชํ   น
ปาตพฺพํ    ยถาภุตฺตญฺจ    ภุญฺชถาติ    ฯ   เย   โข   ปน   ภิกฺขเว
อุตฺตราย   ทิสาย   ปฏิราชาโน   เต   รญฺโญ   จกฺกวตฺติสฺส  อนุยนฺตา
อเหสุํ    ฯ   อถโข   ตํ   ภิกฺขเว   จกฺกรตนํ   สมุทฺทปริยนฺตํ   ปฐวึ
อภิวิชินิตฺวา   ตเมว   ราชธานึ  ปจฺจุคฺคนฺตฺวา  ๑  รญฺโญ  จกฺกวตฺติสฺส
อนฺเตปุรทฺวาเร   อตฺถกรณปมุเข   อกฺขาหตํ   มญฺเญ   อฏฺฐาสิ   รญฺโญ
จกฺกวตฺติสฺส อนฺเตปุรํ อุปโสภยมานํ ฯ
    [๓๗]   ทุติโยปิ   โข   ภิกฺขเว   ราชา   จกฺกวตฺติ  ฯ  ตติโยปิ
โข   ภิกฺขเว   ราชา   จกฺกวตฺติ   ฯ  จตุตฺโถปิ  โข  ภิกฺขเว  ราชา
จกฺกวตฺติ  ฯ  ปญฺจโมปิ  โข  ภิกฺขเว  ราชา  จกฺกวตฺติ  ฯ  ฉฏฺโฐปิ โข
ภิกฺขเว  ราชา  จกฺกวตฺติ  ฯ  สตฺตโมปิ  โข  ภิกฺขเว  ราชา  จกฺกวตฺติ
พหุนฺนํ   วสฺสานํ   พหุนฺนํ   วสฺสสตานํ   พหุนฺนํ  วสฺสสหสฺสานํ  อจฺจเยน
อญฺญตรํ  ปุริสํ  อามนฺเตสิ  ยทา  โข  ๒  ตฺวํ  อมฺโภ ปุริส ปสฺเสยฺยาสิ
ทิพฺพํ   จกฺกรตนํ   โอสกฺกิตํ  ฐานา  จุตํ  อถ  เม  อาโรเจยฺยาสีติ  ฯ
เอวํ    เทวาติ   โข   ภิกฺขเว   โส   ปุริโส   รญฺโญ   จกฺกวตฺติสฺส
ปจฺจสฺโสสิ   ฯ   อทฺทสา   โข   ภิกฺขเว  โส  ปุริโส  พหุนฺนํ  วสฺสานํ
พหุนฺนํ   วสฺสสตานํ   พหุนฺนํ   วสฺสสหสฺสานํ   อจฺจเยน  ทิพฺพํ  จกฺกรตนํ
#๑ ม. ยุ. ปจฺจาคนฺตฺวา ฯ  ๒ ม. โขสทฺโท น ทิสฺสติ ฯ
