ขมติ     ตํ    อคธิโต    อมุจฺฉิโต    อนชฺฌาปนฺโน    อาทีนวทสฺสาวี
นิสฺสรณปญฺโญ    ปริภุญฺชติ    เอวํ    โส    ตสฺมึ   ฐาเน   ปริสุทฺโธ
โหติ   ฯ   ปุน   จปรํ   นิโคฺรธ   ตปสฺสี   ตปํ   สมาทิยติ   น  โส
ลาภสกฺการสิโลกนิกนฺติเหตุ   สกฺกริสฺสนฺติ   มํ   ราชาโน  ราชมหามตฺตา
ขตฺติยา   พฺราหฺมณา   คหปติกา   ติตฺถิยาติ   เอวํ   โส  ตสฺมึ  ฐาเน
ปริสุทฺโธ   โหติ   ฯ   ปุน   จปรํ   นิโคฺรธ   ตปสฺสี   อญฺญตรํ  สมณํ
วา   พฺราหฺมณํ   วา   น  อปสาเทตา  โหติ  กึ  ปนายํ  สมฺพหุลาชีโว
สพฺพสพฺพํ    สํภกฺเขติ   เสยฺยถีทํ   มูลพีชํ   ขนฺธพีชํ   ผลุพีชํ   อคฺคพีชํ
พีชพีชเมว    ปญฺจมํ    อสนิวิจกฺกํ   ทนฺตกูฏํ   สมณปฺปวาเทนาติ   เอวํ
โส   ตสฺมึ   ฐาเน   ปริสุทฺโธ   โหติ  ฯ  ปุน  จปรํ  นิโคฺรธ  ตปสฺสี
ปสฺสติ   อญฺญตรํ   สมณํ   วา   พฺราหฺมณํ   วา   กุเลสุ   สกฺกริยมานํ
ครุกริยมานํ   มานิยมานํ   ปูชิยมานํ   ฯ  ตสฺส  น  เอวํ  โหติ  อิมมฺหิ
นาม   สมฺพหุลาชีวํ   กุเลสุ   สกฺกโรนฺติ  ครุกโรนฺติ  มาเนนฺติ  ปูเชนฺติ
มํ   ปน   ตปสฺสึ   ลูขาชีวึ   กุเลสุ  น  สกฺกโรนฺติ  น  ครุกโรนฺติ  น
มาเนนฺติ  น  ปูเชนฺตีติ  ฯ  อิติ  โส  อิสฺสามจฺฉริยํ  กุเลสุ  นุปฺปาเทตา
โหติ  เอวํ  โส  ตสฺมึ  ฐาเน  ปริสุทฺโธ  โหติ  ฯ  ปุน  จปรํ  นิโคฺรธ
ตปสฺสี   น   อาปาถกนิสาที   โหติ  เอวํ  โส  ตสฺมึ  ฐาเน  ปริสุทฺโธ
โหติ   ฯ   ปุน   จปรํ   นิโคฺรธ   ตปสฺสี   น  อตฺตานํ  อทสฺสยมาโน
กุเลสุ    จรติ   อิทํปิ   เม   ตปสฺมึ   อิทํปิ   เม   ตปสฺมินฺติ   เอวํ
โส   ตสฺมึ   ฐาเน   ปริสุทฺโธ   โหติ  ฯ  ปุน  จปรํ  นิโคฺรธ  ตปสฺสี
