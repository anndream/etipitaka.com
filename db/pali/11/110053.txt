อคฺคํเยว   ปาเปตุ   สารํเยว   ปาเปตูติ   ฯ   อิธ   นิโคฺรธ  ตปสฺสี
จาตุยามสํวรสํวุโต  โหติ  ฯ  กถญฺจ  นิโคฺรธ  ตปสฺสี  จาตุยามสํวรสํวุโต
โหติ    ฯเปฯ    ยโต   นิโคฺรธ   ตปสฺสี   จาตุยามสํวรสํวุโต   โหติ
อทุญฺจสฺส   โหติ   ตปสฺสิตาย   ฯ  โส  อภิหรติ  โน  หีนายาวตฺตติ  ฯ
โส   วิวิตฺตํ  เสนาสนํ  ภชติ  ฯเปฯ  โส  อิเม  ปญฺจ  นีวรเณ  ปหาย
เจตโส   อุปกฺกิเลเส   ปญฺญาย   ทุพฺพลีกรเณ  เมตฺตาสหคเตน  เจตสา
เอกํ   ทิสํ   ผริตฺวา   วิหรติ   ฯเปฯ   โส   อเนกวิหิตํ  ปุพฺเพนิวาสํ
อนุสฺสรติ   เสยฺยถีทํ   เอกํปิ   ชาตึ  เทฺวปิ  ชาติโย  ติสฺโสปิ  ชาติโย
จตสฺโสปิ   ชาติโย   ปญฺจปิ   ชาติโย   ฯเปฯ   ทสปิ   ชาติโย  วีสํปิ
ชาติโย    ตึสํปิ   ชาติโย   จตฺตาฬีสํปิ   ชาติโย   ปญฺญาสํปิ   ชาติโย
สตํปิ   ชาติโย   สหสฺสํปิ   ชาติโย  สตสหสฺสํปิ  ชาติโย  ๑  อเนเกปิ
สํวฏฺฏกปฺเป    อเนเกปิ    วิวฏฺฏกปฺเป    อเนเกปิ   สํวฏฺฏวิวฏฺฏกปฺเป
อมุตฺราสึ     เอวํนาโม     เอวํโคตฺโต    เอวํวณฺโณ    เอวมาหาโร
เอวํสุขทุกฺขปฏิสํเวที    เอวมายุปริยนฺโต    โส   ตโต   จุโต   อมุตฺร
อุทปาทึ   ตตฺราปาสึ   เอวํนาโม  เอวํโคตฺโต  เอวํวณฺโณ  เอวมาหาโร
เอวํสุขทุกฺขปฏิสํเวที   เอวมายุปริยนฺโต   โส   ตโต  จุโต  อิธุปปนฺโนติ
อิติ   สาการํ   สอุทฺเทสํ  อเนกวิหิตํ  ปุพฺเพนิวาสํ  อนุสฺสรติ  ฯ  ตํ  กึ
มญฺญสิ   นิโคฺรธ   ยทิ  เอวํ  สนฺเต  ตโปชิคุจฺฉา  ปริสุทฺธา  วา  โหติ
อปริสุทฺธา   วาติ   ฯ   อทฺธา  โข  ภนฺเต  เอวํ  สนฺเต  ตโปชิคุจฺฉา
#๑ ม. ยุ. ชาติสตํปิ ชาติสหสฺสํปิ ชาติสตสหสฺสํปีติ ทิสฺสติ ฯ
