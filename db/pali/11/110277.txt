อรหตา   สมฺมาสมฺพุทฺเธน   นว  ธมฺมา  สมฺมทกฺขาตา  ตตฺถ  สพฺเพเหว
สงฺคายิตพฺพํ    ฯเปฯ    อตฺถาย   หิตาย   สุขาย   เทวมนุสฺสานํ   ฯ
กตเม  นว  ฯ  นว  อาฆาตวตฺถูนิ  อนตฺถํ  เม  อจรีติ อาฆาตํ พนฺธติ ฯ
อนตฺถํ  เม  จรตีติ  อาฆาตํ  พนฺธติ  ฯ  อนตฺถํ  เม  จริสฺสตีติ  อาฆาตํ
พนฺธติ   ฯ   ปิยสฺส  เม  มนาปสฺส  อนตฺถํ  อจริ  ฯ  อนตฺถํ  จรติ  ฯ
อนตฺถํ   จริสฺสตีติ   อาฆาตํ   พนฺธติ   ฯ   อปฺปิยสฺส   เม  อมนาปสฺส
อตฺถํ อจริ ฯ อตฺถํ จรติ ฯ อตฺถํ จริสฺสตีติ อาฆาตํ พนฺธติ ฯ
    [๓๕๒]  นว  อาฆาตปฏิวินยา  อนตฺถํ  เม  อจรีติ  ๑  ตํ กุเตตฺถ
ลพฺภาติ   อาฆาตํ   ปฏิวิเนติ   ฯ   อนตฺถํ   เม   จรตีติ  ตํ  กุเตตฺถY
ลพฺภาติ  อาฆาตํ  ปฏิวิเนติ  ฯ  อนตฺถํ  เม  จริสฺสตีติ  ๒  ตํ  กุเตตฺถ
ลพฺภาติ  อาฆาตํ  ปฏิวิเนติ  ฯ  ปิยสฺส  เม  มนาปสฺส  อนตฺถํ  อจริ  ฯ
อนตฺถํ   จรติ  ฯ  อนตฺถํ  จริสฺสตีติ  ๒  ตํ  กุเตตฺถ  ลพฺภาติ  อาฆาตํ
ปฏิวิเนติ   ฯ   อปฺปิยสฺส   เม   อมนาปสฺส   อตฺถํ   อจริ   ฯ  อตฺถํ
จรติ ฯ อตฺถํ จริสฺสตีติ ๒ ตํ กุเตตฺถ ลพฺภาติ อาฆาตํ ปฏิวิเนติ ฯ
    [๓๕๓]    นว   สตฺตาวาสา   สนฺตาวุโส   สตฺตา   นานตฺตกายา
นานตฺตสญฺญิโน   เสยฺยถาปิ   มนุสฺสา   เอกจฺเจ   จ  เทวา  เอกจฺเจ
จ   วินิปาติกา   อยํ   ปฐโม   สตฺตาวาโส   ฯ   สนฺตาวุโส   สตฺตา
นานตฺตกายา    เอกตฺตสญฺญิโน    เสยฺยถาปิ    เทวา    พฺรหฺมกายิกา
ปฐมาภินิพฺพตฺตา   อยํ   ทุติโย   สตฺตาวาโส   ฯ   สนฺตาวุโส   สตฺตา
เอกตฺตกายา    นานตฺตสญฺญิโน   เสยฺยถาปิ   เทวา   อาภสฺสรา   อยํ
#๑ ม. ยุ. อิติสทฺโท น ทิสฺสติ ฯ  ๒ ม. อิติสทฺโท น ทิสฺสติ ฯ
