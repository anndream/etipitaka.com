โคตโม    อุตฺตริมนุสฺสธมฺมา    อิทฺธิปาฏิหาริยานิ    กริสฺสติ    อฏฺฐาหํ
กริสฺสามิ   อิติ   ยาวตกํ   ยาวตกํ   สมโณ  โคตโม  อุตฺตริมนุสฺสธมฺมา
อิทฺธิปาฏิหาริยานิ     กริสฺสติ     ตทฺทิคุณํ     ตทฺทิคุณาหํ    กริสฺสามีติ
อภิกฺกมเยว   ๑   โข   อาวุโส   ปาฏิกปุตฺต  อุปฑฺฒปถํ  สพฺพปฐมํเยว
อาคนฺตฺวา  สมโณ  โคตโม  อายสฺมโต  อาราเม  ทิวาวิหารํ นิสินฺโนติ ฯ
เอวํ  โภติ  โข  ภคฺคว  โส  ปุริโส  ตสฺสา  ปริสาย  ปฏิสฺสุตฺวา  เยน
ติณฺฑุกขานุปริพฺพาชการาโม   เยน   อเจโล   ปาฏิกปุตฺโต   เตนุปสงฺกมิ
อุปสงฺกมิตฺวา     อเจลํ     ปาฏิกปุตฺตํ     เอตทโวจ    อภิกฺกมาวุโส
ปาฏิกปุตฺต      อภิกฺกนฺตา      อภิญฺญาตา      อภิญฺญาตา     ลิจฺฉวี
อภิกฺกนฺตา    อภิญฺญาตา   อภิญฺญาตา   จ   พฺราหฺมณมหาสาลา   ฯเปฯ
อภิกฺกมเยว     อาวุโส     ปาฏิกปุตฺต     อุปฑฺฒปถํ     สพฺพปฐมํเยว
อาคนฺตฺวา    สมโณ    โคตโม    อายสฺมโต    อาราเม   ทิวาวิหารํ
นิสินฺโนติ   ฯ   เอวํ   วุตฺเต   ภคฺคว   อเจโล  ปาฏิกปุตฺโต  อายามิ
อาวุโส   อายามิ   อาวุโสติ   วตฺวา   ตตฺเถว   สํสปฺปติ  น  สกฺโกติ
อาสนาปิ   วุฏฺฐาตุํ   ฯ  อถโข  โส  ภคฺคว  ปุริโส  อเจลํ  ปาฏิกปุตฺตํ
เอตทโวจ   กึสุ   นาม   เต   อาวุโส   ปาฏิกปุตฺต   ปาวฬาสุ  นาม
เต   ปีฐกสฺมึ   อลฺลีนา   ปีฐกํสุ  นาม  เต  ปาวฬาสุ  อลฺลีนํ  อายามิ
อาวุโส   อายามิ   อาวุโสติ   วตฺวา   ตตฺเถว   สํสปฺปสิ  น  สกฺโกสิ
อาสนาปิ   วุฏฺฐาตุนฺติ   ฯ   เอวํปิ   โข   ภคฺคว  วุจฺจมาโน  อเจโล
ปาฏิกปุตฺโต   อายามิ   อาวุโส   อายามิ   อาวุโสติ   วตฺวา  ตตฺเถว
#๑ ม. อภิกฺกมสฺเสว ฯ
