นครํ   ปวิสนฺติ   วา  นิกฺขมนฺติ  วา  สพฺเพ  เต  อิมินา  ว  ทฺวาเรน
ปวิสนฺติ   วา   นิกฺขมนฺติ  วาติ  เอวเมว  โข  เม  ภนฺเต  ธมฺมนฺวโย
วิทิโต   เย  เต  [๑]  อเหสุํ  อตีตมทฺธานํ  อรหนฺโต  สมฺมาสมฺพุทฺธา
สพฺเพ   เต   ภควนฺโต   ปญฺจ   นีวรเณ  ปหาย  เจตโส  อุปกฺกิเลเส
ปญฺญาย    ทุพฺพลีกรเณ    จตูสุ   สติปฏฺฐาเนสุ   สุปติฏฺฐิตจิตฺตา   สตฺต
สมฺโพชฺฌงฺเค    ๒    ยถาภูตํ    ภาเวตฺวา   อนุตฺตรํ   สมฺมาสมฺโพธึ
อภิสมฺพุชฺฌึสุ   เยปิ   เต   ภนฺเต   ภวิสฺสนฺติ  อนาคตมทฺธานํ  อรหนฺโต
สมฺมาสมฺพุทฺธา    สพฺเพ    เต    ภควนฺโต   ปญฺจ   นีวรเณ   ปหาย
เจตโส    อุปกฺกิเลเส    ปญฺญาย   ทุพฺพลีกรเณ   จตูสุ   สติปฏฺฐาเนสุ
สุปติฏฺฐิตจิตฺตา    สตฺต   สมฺโพชฺฌงฺเค   ยถาภูตํ   ภาเวตฺวา   อนุตฺตรํ
สมฺมาสมฺโพธึ    อภิสมฺพุชฺฌิสฺสนฺติ    ภควาปิ    ภนฺเต   เอตรหิ   อรหํ
สมฺมาสมฺพุทฺโธ   ปญฺจ   นีวรเณ   ปหาย  เจตโส  อุปกฺกิเลเส  ปญฺญาย
ทุพฺพลีกรเณ   จตูสุ   สติปฏฺฐาเนสุ   สุปติฏฺฐิตจิตฺโต  สตฺต  สมฺโพชฺฌงฺเค
ยถาภูตํ   ภาเวตฺวา   อนุตฺตรํ   สมฺมาสมฺโพธึ   อภิสมฺพุทฺโธ  ฯ  อิธาหํ
ภนฺเต   เยน   ภควา   เตนุปสงฺกมึ   ธมฺมสฺสวนาย   ฯ  ตสฺส  [๓]
ภนฺเต  ภควา  ธมฺมํ  เทเสสิ  ๔  อุตฺตรุตฺตรํ  ๕  ปณีตปณีตํ  กณฺหสุกฺกํ
สปฺปฏิภาคํ  ฯ  ยถา ยถา [๖] ภนฺเต ภควา ธมฺมํ เทเสสิ อุตฺตรุตฺตรํ ๕
ปณีตปณีตํ    กณฺหสุกฺกํ    สปฺปฏิภาคํ    ตถา    ตถาหํ   ตสฺมึ   ธมฺเม
อภิญฺญา  อิเธกจฺจํ  ธมฺมํ  ธมฺเมสุ  นิฏฺฐมคมํ  สตฺถริ  ปสีทึ สมฺมาสมฺพุทฺโธ
ภควา สฺวากฺขาโต ภควตา ธมฺโม สุปฏิปนฺโน สงฺโฆติ ๗ ฯ
#๑ ม. ภนฺเต ฯ  ๒ ยุ. โพชฺฌงฺเค ฯ  ๓ ม. ยุ. เม ฯ  ๔ ม. เทเสติ ฯ
#๕ ยุ. อุตฺตรุตฺตรึ ฯ  ๖ ม. ยุ. เม ฯ  ๗ ม. สาวกสงฺโฆติ ฯ
