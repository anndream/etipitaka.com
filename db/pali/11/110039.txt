กถํ   อิติภวาภวกถํ   อิติ  วา  ฯ  อทฺทสา  โข  นิโคฺรโธ  ปริพฺพาชโก
สนฺธานํ  คหปตึ  ทูรโต  ว  อาคจฺฉนฺตํ  ทิสฺวา  สกํ  ปริสํ  สณฺฐเปสิ ๑
อปฺปสทฺทา    โภนฺโต    โหนฺตุ    มา    โภนฺโต    สทฺทมกตฺถ   อยํ
สมณสฺส   โคตมสฺส   สาวโก   อาคจฺฉติ   สนฺธาโน   คหปติ   ยาวตา
โข   ปน   สมณสฺส   โคตมสฺส   สาวกา  คิหี  โอทาตวสนา  ราชคเห
ปฏิวสนฺติ   อยํ   เตสํ   อญฺญตโร   สนฺธาโน   คหปติ   อปฺปสทฺทกามา
โข    ปนายสฺมนฺโต    ๒    อปฺปสทฺทสฺส   วณฺณวาทิโน   อปฺเปวนาม
อปฺปสทฺทํ     ปริสํ     วิทิตฺวา     อุปสงฺกมิตพฺพํ    มญฺเญยฺยาติ    ฯ
เอวํ วุตฺเต เต ปริพฺพาชกา ตุณฺหี อเหสุํ ฯ
    [๒๐]   อถโข   สนฺธาโน   คหปติ   เยน  นิโคฺรโธ  ปริพฺพาชโก
เตนุปสงฺกมิ   อุปสงฺกมิตฺวา   นิโคฺรเธน   ปริพฺพาชเกน   สทฺธึ  สมฺโมทิ
สมฺโมทนียํ   กถํ  สาราณียํ  วีติสาเรตฺวา  เอกมนฺตํ  นิสีทิ  ฯ  เอกมนฺตํ
นิสินฺโน    โข   สนฺธาโน   คหปติ   นิโคฺรธํ   ปริพฺพาชกํ   เอตทโวจ
อญฺญถา    โข   อิเม   โภนฺโต   อญฺญติตฺถิยา   ปริพฺพาชกา   สงฺคมฺม
สมาคมฺม    อุนฺนาทิโน   อุจฺจาสทฺทมหาสทฺทา   อเนกวิหิตํ   ติรจฺฉานกถํ
อนุยุตฺตา   วิหรนฺติ   เสยฺยถีทํ   ราชกถํ  โจรกถํ  ฯเปฯ  อิติภวาภวกถํ
อิติ     วา     อญฺญถา     โข    ปน    โส    ภควา    อรญฺเญ
วนปตฺถานิ   ปนฺตานิ   เสนาสนานิ  ปฏิเสวติ  อปฺปสทฺทานิ  อปฺปนิโฆสานิ
วีชนวาตานิ      มนุสฺสราหเสยฺยกานิ      ปฏิสลฺลานสารุปฺปานีติ     ฯ
เอวํ   วุตฺเต   นิโคฺรโธ   ปริพฺพาชโก   สนฺธานํ   คหปตึ   เอตทโวจ
#๑ โป. ม. ยุ. สณฺฐาเปสิ ฯ  ๒ ม. ยุ. ปเนเต อายสฺมนฺโต อปฺปสทฺทวินีตา ฯ
