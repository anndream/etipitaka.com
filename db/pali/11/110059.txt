อนคาริยํ    ปพฺพชนฺติ    ตทนุตฺตรํ    พฺรหฺมจริยปริโยสานํ   ทิฏฺเฐ   ว
ธมฺเม   สยํ  อภิญฺญา  สจฺฉิกตฺวา  อุปสมฺปชฺช  วิหริสฺสติ  ฉ  วสฺสานิ  ฯ
ปญฺจ  วสฺสานิ  ฯ  จตฺตาริ  วสฺสานิ  ฯ  ตีณิ  วสฺสานิ ฯ เทฺว วสฺสานิ ฯ
เอกํ   วสฺสํ   ฯ  ติฏฺฐตุ  นิโคฺรธ  เอกํ  วสฺสํ  ฯ  เอตุ  วิญฺญู  ปุริโส
อสโฐ    อมายาวี   อุชุชาติโก   อหมนุสาสามิ   อหํ   ธมฺมํ   เทเสมิ
ยถานุสิฏฺฐํ     ตถาปฏิปชฺชมาโน    ยสฺสตฺถาย    กุลปุตฺตา    สมฺมเทว
อคารสฺมา    อนคาริยํ    ปพฺพชนฺติ    ตทนุตฺตรํ    พฺรหฺมจริยปริโยสานํ
ทิฏฺเฐ   ว   ธมฺเม   สยํ   อภิญฺญา   สจฺฉิกตฺวา  อุปสมฺปชฺช  วิหริสฺสติ
สตฺต  มาสานิ  ฯ  ติฏฺฐนฺตุ  นิโคฺรธ  สตฺต  มาสานิ  ฯ  ฉ  มาสานิ  ฯ
ปญฺจ   มาสานิ   ฯ   จตฺตาริ   มาสานิ   ฯ   ตีณิ  มาสานิ  ฯ  เทฺว
มาสานิ  ฯ  เอกํ  มาสํ  ฯ  อฑฺฒมาสํ  ฯ  ติฏฺฐตุ  นิโคฺรธ อฑฺฒมาโส ฯ
เอตุ   วิญฺญู   ปุริโส   อสโฐ  อมายาวี  อุชุชาติโก  อหมนุสาสามิ  อหํ
ธมฺมํ   เทเสมิ   ยถานุสิฏฺฐํ   ตถาปฏิปชฺชมาโน   ยสฺสตฺถาย   กุลปุตฺตา
สมฺมเทว  อคารสฺมา  อนคาริยํ  ปพฺพชนฺติ  ตทนุตฺตรํ  พฺรหฺมจริยปริโยสานํ
ทิฏฺเฐ     ว    ธมฺเม    สยํ    อภิญฺญา    สจฺฉิกตฺวา    อุปสมฺปชฺช
วิหริสฺสติ   สตฺตาหํ   ฯ   สิยา   โข   ปน   เต   นิโคฺรธ  เอวมสฺส
อนฺเตวาสิกมฺยตา   สมโณ   โคตโม   เอวมาหาติ   ฯ  น  โข  ปเนตํ
นิโคฺรธ  เอวํ  ทฏฺฐพฺพํ  โย  เอวํ  โว  อาจริโย  โสเยว โว อาจริโย
โหตุ    ฯ   สิยา   โข   ปน   เต   นิโคฺรธ   เอวมสฺส   อุทฺเทสา
โน   จาเวตุกาโม   สมโณ   โคตโม  เอวมาหาติ  ฯ  น  โข  ปเนตํ
