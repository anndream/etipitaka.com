สฺวากฺขาเต    ธมฺมวินเย    สุปฺปเวทิเต   นิยฺยานิเก   อุปสมสํวตฺตนิเก
สมฺมาสมฺพุทฺธปฺปเวทิเต ฯ
    [๑๐๐]   อิธ   [๑]   จุนฺท   สตฺถา  จ  โลเก  อุทปาทิ  อรหํ
สมฺมาสมฺพุทฺโธ    ธมฺโม    จ   สฺวากฺขาโต   สุปฺปเวทิโต   นิยฺยานิโก
อุปสมสํวตฺตนิโก     สมฺมาสมฺพุทฺธปฺปเวทิโต     อวิญฺญาปิตตฺถา     จสฺส
โหนฺติ   สาวกา   สทฺธมฺเม  เนสํ  สตฺถุ  จ  เนสํ  ๒  เกวลํ  ปริปูรํ
พฺรหฺมจริยํ  อาวิกตํ  โหติ  อุตฺตานีกตํ  สพฺพสงฺคาหปทกตํ สปฺปาฏิหิรกตํ ๓
ยาว    เทวมนุสฺเสหิ   สุปฺปกาสิตํ   อถ   เนสํ   สตฺถุโน   อนฺตรธานํ
โหติ  ฯ  เอวรูโป โข จุนฺท สตฺถา จ ๔ สาวกานํ กาลกโต ๕ อนุตปฺโป
โหติ   ฯ   ตํ  กิสฺส  เหตุ  ฯ  สตฺถา  หิ  ๖  โลเก  อุทปาทิ  อรหํ
สมฺมาสมฺพุทฺโธ    ธมฺโม    จ   สฺวากฺขาโต   สุปฺปเวทิโต   นิยฺยานิโก
อุปสมสํวตฺตนิโก   สมฺมาสมฺพุทฺธปฺปเวทิโต   อวิญฺญาปิตตฺถา   จมฺหา   ๗
สทฺธมฺเม  น  จ  โน  เกวลญฺจ  ๘ ปริปูรํ  พฺรหฺมจริยํ  อาวิกตํ  โหติ
อุตฺตานีกตํ    สพฺพสงฺคาหปทกตํ    สปฺปาฏิหิรกตํ    ยาว   เทวมนุสฺเสหิk
สุปฺปกาสิตํ  อถ  โน  สตฺถุโน  อนฺตรธานํ  โหติ  ๙  ฯ  เอวรูโป  โข
จุนฺท สตฺถา จ ๘สาวกานํ กาลกโต อนุตปฺโป โหติ ฯ
    [๑๐๑]   อิธ   ปน   จุนฺท   สตฺถา   จ   โลเก  อุทปาทิ  อรหํ
สมฺมาสมฺพุทฺโธ    ธมฺโม    จ   สฺวากฺขาโต   สุปฺปเวทิโต   นิยฺยานิโก
อุปสมสํวตฺตนิโก      สมฺมาสมฺพุทฺธปฺปเวทิโต     วิญฺญาปิตตฺถา     จสฺส
#๑ ม. ยุ. ปน ฯ ๒ ม. น จ เนสํ ฯ ยุ. น จ เตสํ ฯ ๓ ม. ยุ. สปฺปาฏิหีรกตํ ฯ
#๔-๘ ม. ยุ. จสทฺโท น ทิสฺสติ ฯ ๕ ม. กาลํ กโต ฯ ๖ ม. จ ฯ ยุ. จ โน ฯ
#๗ ม. ยุ. จมฺห ฯ ๙ ม. ยุ. โหตีติ ฯ
