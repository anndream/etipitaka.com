อญฺญตรํ   นีจํ  อาสนํ  คเหตฺวา  เอกมนฺตํ  นิสีทิ  ฯ  เอกมนฺตํ  นิสินฺโน
โข    ภคฺควโคตฺโต    ปริพฺพาชโก    ภควนฺตํ    เอตทโวจ   ปุริมานิ
ภนฺเต    ทิวสานิ    ปุริมตรานิ    สุนกฺขตฺโต    ลิจฺฉวิปุตฺโต   เยนาหํ
เตนุปสงฺกมิ    อุปสงฺกมิตฺวา   มํ   เอตทโวจ   ปจฺจกฺขาโตทานิ   มยาต
ภคฺคว   ภควา   นทานาหํ   ภคฺคว   ๑   ภควนฺตํ  อุทฺทิสฺส  วิหรามีติ
กจฺเจตํ   ภนฺเต   ตเถว   ยถา   สุนกฺขตฺโต  ลิจฺฉวิปุตฺโต  อวจาติ  ฯ
ตเถว   โข   เอตํ   ภคฺคว   ยถา   สุนกฺขตฺโต   ลิจฺฉวิปุตฺโต   อวจ
ปุริมานิ    ภคฺคว    ทิวสานิ    ปุริมตรานิ    สุนกฺขตฺโต   ลิจฺฉวิปุตฺโต
เยนาหํ    เตนุปสงฺกมิ    อุปสงฺกมิตฺวา   มํ   อภิวาเทตฺวา   เอกมนฺตํ
นิสีทิ   ฯ   เอกมนฺตํ  นิสินฺโน  โข  ภคฺคว  สุนกฺขตฺโต  ลิจฺฉวิปุตฺโต  มํ
เอตทโวจ    ปจฺจกฺขามิทานาหํ    ภนฺเต   ภควนฺตํ   นทานาหํ   ภนฺเต
ภควนฺตํ   อุทฺทิสฺส  วิหริสฺสามีติ  ฯ  เอวํ  วุตฺเต  อหํ  ภคฺคว  สุนกฺขตฺตํ
ลิจฺฉวิปุตฺตํ   เอตทโวจํ   อปิ   นุ   ตาหํ   สุนกฺขตฺต  เอวมโวจํ  เอหิ
ตฺวํ   สุนกฺขตฺต   มมํ   อุทฺทิสฺส   วิหราหีติ   ฯ  โน  เหตํ  ภนฺเต  ฯ
ตฺวํ   วา   ปน   มํ   เอวํ   อวจ   อหํ   ภนฺเต   ภควนฺตํ  อุทฺทิสฺส
วิหริสฺสามีติ   ฯ  โน  เหตํ  ภนฺเต  ฯ  อิติ  กิร  สุนกฺขตฺต  เนวาหนฺตํ
วทามิ   เอหิ   ตฺวํ   สุนกฺขตฺต   มมํ   อุทฺทิสฺส   วิหราหีติ   นปิ  กิร
มํ   ตฺวํ   วเทสิ   อหํ   ภนฺเต   ภควนฺตํ  อุทฺทิสฺส  วิหริสฺสามีติ  เอวํ
สนฺเต   โมฆปุริส   โก   สนฺโต  กํ  ปจฺจาจิกฺขติ  ๒  ปสฺส  โมฆปุริส
#๑ โป. ม. อยํ ปาโฐ นตฺถิ ฯ  ๒ ปจฺจกฺขาสิ ฯ
