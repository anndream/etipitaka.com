อยมนฺติมา ชาติ นตฺถิทานิ ปุนพฺภโวติ ฯ
    [๑๑๙]  อตีตญฺเจปิ  [๑]  จุนฺท  โหติ  อภูตํ  อตจฺฉํ  อนตฺถสญฺหิตํ
น  ตํ  ตถาคโต  พฺยากโรติ  ฯ  อตีตญฺเจปิ  โข  ๒  จุนฺท  โหติ  ภูตํ
ตจฺฉํ   อนตฺถสญฺหิตํ   ตํปิ   ตถาคโต   น   พฺยากโรติ   ฯ  อตีตญฺเจปิ
โข   ๒  จุนฺท  โหติ  ภูตํ  ตจฺฉํ  อตฺถสญฺหิตํ  ตตฺร  กาลญฺญู  ตถาคโต
โหติ   ตสฺส   ปญฺหสฺส   เวยฺยากรณาย   ฯ  อนาคตญฺเจปิ  จุนฺท  โหติ
ฯเปฯ   ปจฺจุปฺปนฺนํ   โข  เจปิ  จุนฺท  โหติ  อภูตํ  อตจฺฉํ  อนตฺถสญฺหิตํ
น    ตํ    ตถาคโต    พฺยากโรติ    ฯ    ปจฺจุปฺปนฺนํ   เจปิ   จุนฺท
โหติ   ภูตํ   ตจฺฉํ   อนตฺถสญฺหิตํ   ตํปิ   ตถาคโต   น  พฺยากโรติ  ฯ
ปจฺจุปฺปนฺนํปิ    เจ    จุนฺท    โหติ   ภูตํ   ตจฺฉํ   อตฺถสญฺหิตํ   ตตฺร
กาลญฺญู   ตถาคโต   โหติ   ตสฺส   ปญฺหสฺส   เวยฺยากรณาย   ฯ  อิติ
โข    จุนฺท   อตีตานาคตปจฺจุปฺปนฺเนสุ   ธมฺเมสุ   ตถาคโต   กาลวาที
สจฺจวาที    ๓    ภูตวาที   อตฺถวาที   ธมฺมวาที   วินยวาที   ตสฺมา
ตถาคโตติ วุจฺจติ ฯ
    [๑๒๐]    ยญฺจ   โข   จุนฺท   สเทวกสฺส   โลกสฺส   สมารกสฺส
สพฺรหฺมกสฺส   สสฺสมณพฺราหฺมณิยา  ปชาย  สเทวมนุสฺสาย  ทิฏฺฐํ  สุตํ  มุตํ
วิญฺญาตํ   ปตฺตํ   ปริเยสิตํ   อนุวิจริตํ   มนสา  สมฺมา  ๔  ตถาคเตน
อภิสมฺพุทฺธํ    ตสฺมา    ตถาคโตติ   วุจฺจติ   ฯ   ยญฺจ   จุนฺท   รตฺตึ
ตถาคโต     อนุตฺตรํ    สมฺมาสมฺโพธึ    อภิสมฺพุชฺฌติ    ยญฺจ    รตฺตึ
อนุปาทิเสสาย   นิพฺพานธาตุยา   ปรินิพฺพายติ   ยํ   เอตสฺมึ   อนนฺตเร
#๑ ม. โข ฯ ๒ ม. ยุ. โขสทฺโท น ทิสฺสติ ฯ ๓ ม. ยุ. อยํ ปาโฐ น ทิสฺสติ ฯ
#๔ ม. ยุ. สพฺพํ ฯ
