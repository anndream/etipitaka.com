สมฺโพธาย   ธมฺมํ  เทเสติ  ทนฺโต  โส  ภควา  ทมถาย  ธมฺมํ  เทเสติ
สนฺโต   โส   ภควา   สมถาย   ธมฺมํ   เทเสติ   ติณฺโณ  โส  ภควา
ตรณาย    ธมฺมํ    เทเสติ   ปรินิพฺพุโต   โส   ภควา   ปรินิพฺพานาย
ธมฺมํ เทเสตีติ ฯ
    [๓๑]   เอวํ   วุตฺเต  นิโคฺรโธ  ปริพฺพาชโก  ภควนฺตํ  เอตทโวจ
อจฺจโย   มํ   ภนฺเต  อจฺจคมา  ยถาพาลํ  ยถามูฬฺหํ  ยถาอกุสลํ  ยฺวาหํ
ภควนฺตํ   เอวํ   อวจาสึ   ตสฺส  เม  ภนฺเต  ภควา  อจฺจยํ  อจฺจยโต
ปฏิคฺคณฺหาตุ  อายตึ  สํวรายาติ  ฯ  ตคฺฆ ตํ ๑ นิโคฺรธ อจฺจโย อจฺจคมา
ยถาพาลํ  ยถามูฬฺหํ  ยถาอกุสลํ  ยํ  ๒  มนฺตฺวํ  เอวํ  อวจาสิ  ยโต จ
โข   นิโคฺรธ   อจฺจยํ   อจฺจยโต  ทิสฺวา  ยถาธมฺมํ  ปฏิกโรสิ  ตํ  เต
มยํ    ปฏิคฺคณฺหาม   วุฑฺฒิ   เหสา   นิโคฺรธ   อริยสฺส   วินเย   โย
อจฺจยํ   อจฺจยโต  ทิสฺวา  ยถาธมฺมํ  ปฏิกโรติ  อายตึ  สํวรมาปชฺชติ  ฯ
อหํ   ปน  นิโคฺรธ  เอวํ  วทามิ  เอตุ  วิญฺญู  ปุริโส  อสโฐ  อมายาวี
อุชุชาติโก     อหมนุสาสามิ     อหํ    ธมฺมํ    เทเสมิ    ยถานุสิฏฺฐํ
ตถาปฏิปชฺชมาโน     ยสฺสตฺถาย    กุลปุตฺตา    สมฺมเทว    อคารสฺมา
อนคาริยํ   ปพฺพชนฺติ   ตทนุตฺตรํ  พฺรหฺมจริยปริโยสานํ  ทิฏฺเฐ  ว  ธมฺเม
สยํ   อภิญฺญา   สจฺฉิกตฺวา   อุปสมฺปชฺช   วิหริสฺสติ   สตฺต  วสฺสานิ  ฯ
ติฏฺฐนฺตุ   นิโคฺรธ   สตฺต   วสฺสานิ   ฯ   เอตุ   วิญฺญู  ปุริโส  อสโฐ
อมายาวี   อุชุชาติโก   อหมนุสาสามิ   อหํ   ธมฺมํ  เทเสมิ  ยถานุสิฏฺฐํ
ตถาปฏิปชฺชมาโน     ยสฺสตฺถาย    กุลปุตฺตา    สมฺมเทว    อคารสฺมา
#๑ โป. ม. ตวํ ฯ   ๒ ม. โย. ฯ
