ทุติโย   อานิสํโส   สีลวโต   สีลสมฺปทาย   ฯ   ปุน   จปรํ   อาวุโส
สีลวา   สีลสมฺปนฺโน   ยํ   ยเทว   ปริสํ   อุปสงฺกมติ  ยทิ  ขตฺติยปริสํ
ยทิ    พฺราหฺมณปริสํ    ยทิ    คหปติปริสํ   ยทิ   สมณปริสํ   วิสารโท
อุปสงฺกมติ     อมงฺกุภูโต     อยํ     ตติโย     อานิสํโส    สีลวโต
สีลสมฺปทาย   ฯ   ปุน   จปรํ  อาวุโส  สีลวา  สีลสมฺปนฺโน  อสมฺมูโฬฺห
กาลํ   กโรติ   อยํ   จตุตฺโถ   อานิสํโส   สีลวโต   สีลสมฺปทาย   ฯ
ปุน   จปรํ   อาวุโส  สีลวา  สีลสมฺปนฺโน  กายสฺส  เภทา  ปรํ  มรณา
สุคตึ    สคฺคํ   โลกํ   อุปปชฺชติ   อยํ   ปญฺจโม   อานิสํโส   สีลวโต
สีลสมฺปทาย ฯ
    [๒๙๒]   โจทเกน   อาวุโส   ภิกฺขุนา  ปรํ  โจเทตุกาเมน  ปญฺจ
ธมฺเม   อชฺฌตฺตํ   อุปฏฺฐเปตฺวา   ปโร   โจเทตพฺโพ  กาเลน  วกฺขามิ
โน   อกาเลน   ภูเตน   วกฺขามิ  โน  อภูเตน  สเณฺหน  วกฺขามิ  โน
ผรุเสน   อตฺถสญฺหิเตน   วกฺขามิ   โน   อนตฺถสญฺหิเตน   เมตฺตจิตฺเตน
วกฺขามิ   โน   โทสนฺตเรนาติ   ฯ   โจทเกน   อาวุโส  ภิกฺขุนา  ปรํ
โจเทตุกาเมน   อิเม   ปญฺจ   ธมฺเม   อชฺฌตฺตํ   อุปฏฺฐเปตฺวา   ปโร
โจเทตพฺโพ ฯ
    [๒๙๓]   ปญฺจ   ปธานิยงฺคานิ   อิธาวุโส   ภิกฺขุ   สทฺโธ   โหติ
สทฺทหติ   ตถาคตสฺส   โพธึ   อิติปิ   โส  ภควา  อรหํ  สมฺมาสมฺพุทฺโธ
วิชฺชาจรณสมฺปนฺโน   สุคโต   โลกวิทู   อนุตฺตโร  ปุริสทมฺมสารถิ  สตฺถา
เทวมนุสฺสานํ    พุทฺโธ    ภควาติ    อปฺปาพาโธ   โหติ   อปฺปาตงฺโก
