เย   โข   ปน   ภิกฺขเว  ปุรตฺถิมาย  ทิสาย  ปฏิราชาโน  เต  รญฺโญ
จกฺกวตฺติสฺส   อนุยนฺตา   อเหสุํ   ฯ   อถโข   ตํ   ภิกฺขเว  จกฺกรตนํ
ปุรตฺถิมํ   สมุทฺทํ   อชฺโฌคเหตฺวา   ๑   ปจฺจุตฺตริตฺวา   ทกฺขิณํ  สมุทฺทํ
อชฺโฌคเหตฺวา   ปจฺจุตฺตริตฺวา   ปจฺฉิมํ   ๒  ทิสํ  ปวตฺติ  ฯ  อนฺวเทว
ราชา   จกฺกวตฺติ   สทฺธึ   จตุรงฺคินิยา   เสนาย   ฯ  ยสฺมึ  โข  ปน
ภิกฺขเว   ปเทเส   [๓]  จกฺกรตนํ  ปติฏฺฐาสิ  ตตฺถ  ราชา  จกฺกวตฺติ
วาสํ   อุปคจฺฉิ  สทฺธึ  จตุรงฺคินิยา  เสนาย  ฯ  เย  โข  ปน  ภิกฺขเว
ปจฺฉิมาย   ทิสาย   ปฏิราชาโน   เต  ราชานํ  จกฺกวตฺตึ  อุปสงฺกมิตฺวา
เอวมาหํสุ    เอหิ    โข    มหาราช   สฺวาคตํ   มหาราช   สกนฺเต
มหาราช    อนุสาส   มหาราชาติ   ฯ   ราชา   จกฺกวตฺติ   เอวมาห
ปาโณ    น    หนฺตพฺโพ   อทินฺนํ   นาทาตพฺพํ   กาเมสุ   มิจฺฉา   น
จริตพฺพา   มุสา   น   ภาสิตพฺพา   มชฺชํ   น   ปาตพฺพํ   ยถาภุตฺตญฺจ
ภุญฺชถาติ   ฯ   เย   โข  ปน  ภิกฺขเว  ปจฺฉิมาย  ทิสาย  ปฏิราชาโน
เต   รญฺโญ   จกฺกวตฺติสฺส   อนุยนฺตา   อเหสุํ  ฯ  อถโข  ตํ  ภิกฺขเว
จกฺกรตนํ    ปจฺฉิมํ    สมุทฺทํ    อชฺโฌคเหตฺวา   ปจฺจุตฺตริตฺวา   อุตฺตรํ
ทิสํ   ปวตฺติ   ฯ   อนฺวเทว   ราชา   จกฺกวตฺติ   สทฺธึ   จตุรงฺคินิยา
เสนาย  ฯ  ยสฺมึ  โข  ปน  ภิกฺขเว  ปเทเส  [๓] จกฺกรตนํ ปติฏฺฐาสิ
ตตฺถ   ราชา  จกฺกวตฺติ  วาสํ  อุปคจฺฉิ  สทฺธึ  จตุรงฺคินิยา  เสนาย  ฯ
เย   โข   ปน   ภิกฺขเว  อุตฺตราย  ทิสาย  ปฏิราชาโน  เต  ราชานํ
จกฺกวตฺตึ   อุปสงฺกมิตฺวา   เอวมาหํสุ   เอหิ   โข   มหาราช  สฺวาคตํ
#๑ ม. อชฺโฌคาเหตฺวา ฯ  ๒ ม. ยุ. สมุทฺทํ ... ปจฺฉิมนฺติ อิเม ปาฐา นตฺถิ ฯ
#๓ ม. ทิพฺพํ ฯ
