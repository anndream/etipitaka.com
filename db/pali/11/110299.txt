ธมฺมา ทุปฺปฏิวิชฺฌา ฯ
    [๔๑๘]   กตเม   ปญฺจ   ธมฺมา   อุปฺปาเทตพฺพา  ฯ  ปญฺจญาณิโก
สมฺมาสมาธิ    อยํ    สมาธิ    ปจฺจุปฺปนฺนสุโข    เจว    อายตึ   จ
สุขวิปาโกติ   ปจฺจตฺตํเยว   ญาณํ   อุปฺปชฺชติ   ฯ   อยํ  สมาธิ  อริโย
นิรามิโสติ  ปจฺจตฺตํเยว  ญาณํ  อุปฺปชฺชติ  ฯ  อยํ สมาธิ อกาปุริสเสวิโตติ
ปจฺจตฺตํเยว    ญาณํ    อุปฺปชฺชติ   ฯ   อยํ   สมาธิ   สนฺโต   ปณีโต
ปฏิปฺปสฺสทฺธิลทฺโธ   ๑   เอโกทิภาวาธิคโต   น   จ  สสงฺขารํ  นิคยฺห
วาริตวโตติ   ๒   ปจฺจตฺตํเยว   ญาณํ  อุปฺปชฺชติ  ฯ  โส  โข  ปนาหํ
อิมํ   สมาธึ  สโต  จ  ๓  สมาปชฺชามิ  สโต  วุฏฺฐหามีติ  ปจฺจตฺตํเยว
ญาณํ อุปฺปชฺชติ ฯ อิเม ปญฺจ ธมฺมา อุปฺปาเทตพฺพา ฯ
    [๔๑๙]  กตเม  ปญฺจ  ธมฺมา  อภิญฺเญยฺยา  ฯ  ปญฺจ วิมุตฺตายตนานิ
อิธาวุโส    ภิกฺขุโน    สตฺถา    ธมฺมํ    เทเสติ    อญฺญตโร    วา
ครุฏฺฐานิโย   ๔   สพฺรหฺมจารี   ยถา  ยถา  อาวุโส  ภิกฺขุโน  สตฺถา
ธมฺมํ   เทเสติ   อญฺญตโร   วา  ครุฏฺฐานิโย  สพฺรหฺมจารี  ตถา  ตถา
ภิกฺขุ  ๕  ตสฺมึ  ธมฺเม  อตฺถปฏิสํเวที  จ  โหติ  ธมฺมปฏิสํเวที  จ ตสฺส
อตฺถปฏิสํเวทิโน   ธมฺมปฏิสํเวทิโน   ปาโมชฺชํ   ชายติ   ปมุทิตสฺส   ปีติ
ชายติ    ปีติมนสฺส   กาโย   ปสฺสมฺภติ   ปสฺสทฺธกาโย   สุขํ   เวเทติ
สุขิโน   จิตฺตํ   สมาธิยติ   อิมํ  ๖  ปฐมํ  วิมุตฺตายตนํ  ฯ  ปุน  จปรํ
อาวุโส   ภิกฺขุโน   น   เหว   โข   สตฺถา  ธมฺมํ  เทเสติ  อญฺญตโร
วา    ครุฏฺฐานิโย   สพฺรหฺมจารี   อปิจ   โข   ยถาสุตํ   ยถาปริยตฺตํ
#๑ ม. ยุ. ปฏิปฺปสฺสทฺธลทฺโธ ฯ ๒ ม. น สสงฺขารนิคยฺหวาริตคโตติ ฯ ๓ ม. ยุ. ว ฯ
#๔ ยุ. ครุฏฺฐานิโก ฯ ๕ ม. โส ฯ ๖ ม. อิทํ ฯ
