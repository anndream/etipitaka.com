อนวชฺชา    อนวชฺชสงฺขาตา   เสวิตพฺพา   เสวิตพฺพสงฺขาตา   อลมริยา
อลมริยสงฺขาตา   สุกฺกา   สุกฺกวิปากา   วิญฺญุปสตฺถา  ฯ  ขตฺติเยปิ  เต
อิเธกจฺเจ   สนฺทิสฺสนฺติ   ฯ  พฺราหฺมโณปิ  โข  วาเสฏฺฐา  ฯ  เวสฺโสปิ
โข   วาเสฏฺฐา  ฯ  สุทฺโทปิ  โข  วาเสฏฺฐา  อิเธกจฺโจ  ปาณาติปาตา
ปฏิวิรโต   โหติ   ฯเปฯ   อนภิชฺฌาลุ   อพฺยาปนฺนจิตฺโต  สมฺมาทิฏฺฐี  ฯ
อิติ   โข   วาเสฏฺฐา   เยเม  ธมฺมา  กุสลา  กุสลสงฺขาตา  อนวชฺชา
อนวชฺชสงฺขาตา  เสวิตพฺพา  เสวิตพฺพสงฺขาตา  อลมริยา  อลมริยสงฺขาตา
สุกฺกา    สุกฺกวิปากา    วิญฺญุปสตฺถา   ฯ   สุทฺเทปิ   เต   อิเธกจฺเจ
สนฺทิสฺสนฺติ    ฯ    อิเมสุ   โข   วาเสฏฺฐา   จตูสุ   วณฺเณสุ   เอวํ
อุภยโพฺยกิณฺเณสุ   ๑  วตฺตมาเนสุ  กณฺหสุกฺเกสุ  ธมฺเมสุ  วิญฺญุวิครหิเตสุ
เจว     วิญฺญุปสตฺเถสุ     จ     ยเทตฺถ    พฺราหฺมณา    เอวมาหํสุ
พฺราหฺมโณ   ว   เสฏฺโฐ   วณฺโณ   หีนา   อญฺเญ   วณฺณา  พฺราหฺมโณ
ว    สุกฺโก    วณฺโณ    กณฺหา    อญฺเญ    วณฺณา   พฺราหฺมณา   ว
สุชฺฌนฺติ   โน   อพฺราหฺมณา   พฺราหฺมณา   พฺรหฺมุโน   ปุตฺตา   โอรสา
มุขโต   ชาตา   พฺรหฺมชา   พฺรหฺมนิมฺมิตา  พฺรหฺมทายาทาติ  ฯ  ตนฺเตสํ
วิญฺญู  นานุชานนฺติ  ฯ  ตํ  กิสฺส  เหตุ  ฯ  อิเมสํ  หิ  วาเสฏฺฐา จตุนฺนํ
วณฺณานํ   โย   โหติ   ภิกฺขุ   อรหํ   ขีณาสโว   วุสิตวา   กตกรณีโย
โอหิตภาโร    อนุปฺปตฺตสทตฺโถ   ปริกฺขีณกวสญฺโญชโน   สมฺมทญฺญาวิมุตฺโต
โส     เนสํ    อคฺคมกฺขายติ    ธมฺเมเนว    โน    อธมฺเมน    ฯ
ธมฺโม  หิ วาเสฏฺฐา เสฏฺโฐ ชเนตสฺมึ ทิฏฺเฐ เจว ธมฺเม อภิสมฺปรายญฺจ ฯ
#๑ ม. ยุ. อุภยโอกิณฺเณสุ ฯ
