มนุสฺสภูเตน    ปจฺจตฺถิเกน    ปจฺจามิตฺเตน    ราชา    สมาโน   อิทํ
ลภติ   ฯ   สเจ   โข   ปน   อคารสฺมา   อนคาริยํ   ปพฺพชติ  อรหํ
โหติ    สมฺมาสมฺพุทฺโธ    โลเก    วิวฏจฺฉโท   พุทฺโธ   สมาโน   กึ
ลภติ  อกฺขมฺภิโย  โหติ  อพฺภนฺตเรหิ  วา พาหิเรหิ วา ปจฺจตฺถิเกหิ [๑]
ปจฺจามิตฺเตหิ   ราเคน   วา  โทเสน  วา  โมเหน  วา  สมเณน  วา
พฺราหฺมเณน  วา  เทเวน  วา  มาเรน  วา  พฺรหฺมุนา  วา  เกนจิ วา
โลกสฺมึ  ฯ  พุทฺโธ  สมาโน  อิทํ  ลภติ  ฯ  เอตมตฺถํ  ภควา  อโวจ ฯ
ตตฺเถตํ วุจฺจติ
         [๑๓๓] สจฺเจ จ ธมฺเม จ ทเม จ สํยเม
               โสเจยฺยสีลาลยุโปสเถสุ จ
               ปาเณ ๒ อหึสาย อสาหเส รโต
               ทฬฺหํ สมาทาย สมนฺตมาจริ ๓ ฯ
               โส เตน กมฺเมน ติทิวํ อปกฺกมิ ๔-๙
               สุขญฺจ ขิฑฺฑา รติโย จ อนฺนุภิ ๕
               ตโต จวิตฺวา ปุนราคโต อิธ
               สเมหิ ปาเทหิ ผุสี พสุนฺธรํ ฯ
               พฺยากํสุ เวยฺยญฺชนิกา สมาคตา
               สมปฺปติฏฺฐสฺส น โหติ ขมฺภนา
               คิหิสฺส วา ปพฺพชิตสฺส วา ปน ๖
               ตํ ลกฺขณํ ภวติ ตทตฺถโชตกํ ฯ0
#๑ ยุ. วา ฯ ๒ ม. ยุ. ทาเน ฯ ๓ ม. ยุ. สมตฺตมาจริ ฯ ๔ ม. ยุ. ทิวํ สมกฺกมิ ฯ
#๕ ม. อนฺวภิ ฯ ยุ. อานุภิ ฯ ๖ ม. ยุ. ปุน ฯ
