อาปชฺชติ    ฯ    สนฺติ   ภคฺคว   เอเก   สมณพฺราหฺมณา   อิสฺสรกุตฺตํ
พฺรหฺมกุตฺตํ    อาจริยกํ    อคฺคญฺญํ   ปญฺญเปนฺติ   ตฺยาหํ   อุปสงฺกมิตฺวา
เอวํ   วทามิ   สจฺจํ   กิร  ตุเมฺห  อายสฺมนฺโต  อิสฺสรกุตฺตํ  พฺรหฺมกุตฺตํ
อาจริยกํ   อคฺคญฺญํ   ปญฺญเปถาติ   ฯ   เต   จ   เม   เอวํ  ปุฏฺฐา
อามาติ   ๑   ปฏิชานนฺติ  ตฺยาหํ  เอวํ  วทามิ  กถํวิหิตกํ  ปน  ตุเมฺห
อายสฺมนฺโต      อิสฺสรกุตฺตํ      พฺรหฺมกุตฺตํ     อาจริยกํ     อคฺคญฺญํ
ปญฺญเปถาติ  ฯ  เต  มยา  ปุฏฺฐา  น  สํปายนฺติ  อสํปายนฺตา  มมญฺเญว
ปฏิปุจฺฉนฺติ   เตสาหํ   ปุฏฺโฐ   พฺยากโรมิ   โหติ   โข   โส  อาวุโส
สมโย   ยํ   กทาจิ   กรหจิ   ทีฆสฺส   อทฺธุโน  อจฺจเยน  อยํ  โลโก
สํวฏฺฏติ   สํวฏฺฏมาเน   โลเก   เยภุยฺเยน   สตฺตา  อาภสฺสรสํวตฺตนิกา
โหนฺติ   เต   ตตฺถ  โหนฺติ  มโนมยา  ปีติภกฺขา  สยํปภา  อนฺตลิกฺขจรา
สุภฏฺฐายิโน   จิรํ   ทีฆมทฺธานํ   ติฏฺฐนฺติ   ฯ  โหติ  โข  โส  อาวุโส
สมโย   ยํ   กทาจิ   กรหจิ   ทีฆสฺส   อทฺธุโน  อจฺจเยน  อยํ  โลโก
วิวฏฺฏติ   วิวฏฺฏมาเน   โลเก   สุญฺญํ  พฺรหฺมวิมานํ  ปาตุภวติ  อถ  ๒
อญฺญตโร   สตฺโต   อายุกฺขยา   วา   ปุญฺญกฺขยา   วา  อาภสฺสรกายา
จวิตฺวา   สุญฺญํ   พฺรหฺมวิมานํ   อุปปชฺชติ   โส   ตตฺถ  โหติ  มโนมโย
ปีติภกฺโข    สยํปโภ    อนฺตลิกฺขจโร    สุภฏฺฐายี    จิรํ    ทีฆมทฺธานํ
ติฏฺฐติ    ตสฺส    ตตฺถ    เอกกสฺส    ทีฆรตฺตํ   นิวุสิตตฺตา   อนภิรติ
ปริตสฺสนา    อุปฺปชฺชติ    อโห    วต    อญฺเญปิ    สตฺตา   อิตฺถตฺตํ
อาคจฺเฉยฺยุนฺติ   ฯ  อถโข  อญฺเญปิ  สตฺตา  อายุกฺขยา  วา  ปุญฺญกฺขยา
#๑ ม. ยุ. อาโมติ ฯ  ๒ ม. ยุ. อถ โย ฯ
