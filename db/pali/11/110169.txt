               วจนปฏิกรสฺสาภิปฺปสนฺนา
               สุตฺวาน ธมฺมานุธมฺมมาจรนฺตีติ ฯ
    [๑๔๒]   ยํปิ   ภิกฺขเว   ตถาคโต  ปุริมํ  ชาตึ  ปุริมํ  ภวํ  ปุริมํ
นิเกตํ    ปุพฺเพ    มนุสฺสภูโต    สมาโน    อตฺถูปสญฺหิตํ   ธมฺมูปสญฺหิตํ
วาจํ  ภาสิตา  อโหสิ  พหุชนํ  นิทสฺเสติ  ๑  ปาณีนํ  หิตสุขาวโห [๒]
ธมฺมยาคี  ฯ  โส  ตสฺส  กมฺมสฺส  กตตฺตา  อุปจิตตฺตา  วิปุลตฺตา  ฯเปฯ
โส    ตโต    จุโต    อิตฺถตฺตํ    อาคโต   สมาโน   อิมานิ   เทฺว
มหาปุริสลกฺขณานิ    ปฏิลภติ   อุสฺสงฺขปาโท   จ   โหติ   อุทฺธคฺคโลโม
จ   ฯ   โส   เตหิ   ลกฺขเณหิ  สมนฺนาคโต  สเจ  อคารํ  อชฺฌาวสติ
ราชา   โหติ   จกฺกวตฺติ  ฯเปฯ  ราชา  สมาโน  กึ  ลภติ  อคฺโค  จ
โหติ   เสฏฺโฐ   จ  ปาโมกฺโข  จ  อุตฺตโม  จ  ปวโร  จ  กามโภคีนํ
ราชา   สมาโน   อิทํ   ลภติ   ฯเปฯ   พุทฺโธ   สมาโน   กึ   ลภติ
อคฺโค   จ   โหติ   เสฏฺโฐ   จ   ปาโมกฺโข  จ  อุตฺตโม  จ  ปวโรG
จ    สพฺพสตฺตานํ    พุทฺโธ    สมาโน    อิทํ   ลภติ   ฯ   เอตมตฺถํ
ภควา อโวจ ฯ ตตฺเถตํ วุจฺจติ
         [๑๔๓] อตฺถธมฺมํ สงฺคหิตํ ๓ ปุเร ติรํ ๔
               เอริยํ ๕ พหุชนํ นิทํสยิ
               ปาณินํ หิตสุขาวโห อหุ
               ธมฺมยาคํ อสฺสชฺชิ ๖ อมจฺฉรี ฯ
               เตน โส สุจริเตน กมฺมุนา
#๑ ม. นิทํเสสิ ฯ ยุ. นิทํเสติ ฯ ๒ ยุ. อหุ ฯ ๓ ม. ยุ. อตฺถธมฺมสหิตํ ฯ ๔ ม. ยุ.
#คิรํ ฯ ๕ ม. ยุ. เอรยํ ฯ ๖ ม. ธมฺมยาคมยชิ ฯ ยุ. ธมฺมยาคมสฺสชิ ฯ
