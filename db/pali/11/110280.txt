อุปสมฺปชฺช    วิหรติ    วิตกฺกวิจารานํ   วูปสมา   อชฺฌตฺตํ   สมฺปสาทนํ
เจตโส   เอโกทิภาวํ   อวิตกฺกํ   อวิจารํ   สมาธิชํ  ปีติสุขํ  ทุติยชฺฌานํ
อุปสมฺปชฺช    วิหรติ   ปีติยา   จ   วิราคา   อุเปกฺขโก   จ   วิหรติ
สโต   จ   สมฺปชาโน   สุขญฺจ   กาเยน   ปฏิสํเวเทติ   ยนฺตํ  อริยา
อาจิกฺขนฺติ    อุเปกฺขโก   สติมา   สุขวิหารีติ   ตติยชฺฌานํ   อุปสมฺปชฺช
วิหรติ    สุขสฺส   จ   ปหานา   ทุกฺขสฺส   จ   ปหานา   ปุพฺเพ   ว
โสมนสฺสโทมนสฺสานํ     อตฺถงฺคมา    อทุกฺขมสุขํ    อุเปกฺขาสติปาริสุทฺธึ
จตุตฺถชฺฌานํ    อุปสมฺปชฺช    วิหรติ   สพฺพโส   รูปสญฺญานํ   สมติกฺกมา
ปฏิฆสญฺญานํ     อตฺถงฺคมา    นานตฺตสญฺญานํ    อมนสิการา    อนนฺโต
อากาโสติ     อากาสานญฺจายตนํ     อุปสมฺปชฺช     วิหรติ    สพฺพโส
อากาสานญฺจายตนํ    สมติกฺกมฺม   อนนฺตํ   วิญฺญาณนฺติ   วิญฺญาณญฺจายตนํ
อุปสมฺปชฺช          วิหรติ         สพฺพโส         วิญฺญาณญฺจายตนํ
สมติกฺกมฺม    นตฺถิ    กิญฺจีติ    อากิญฺจญฺญายตนํ    อุปสมฺปชฺช   วิหรติ
สพฺพโส      อากิญฺจญฺญายตนํ     สมติกฺกมฺม     เนวสญฺญานาสญฺญายตนํ
อุปสมฺปชฺช    วิหรติ    สพฺพโส    เนวสญฺญานาสญฺญายตนํ    สมติกฺกมฺม
สญฺญาเวทยิตนิโรธํ อุปสมฺปชฺช วิหรติ ฯ
    [๓๕๖]     นว     อนุปุพฺพนิโรธา     ปฐมชฺฌานํ    สมาปนฺนสฺส
กามสญฺญา    นิรุทฺธา   โหติ   ทุติยชฺฌานํ   สมาปนฺนสฺส   วิตกฺกวิจารา
นิรุทฺธา    โหนฺติ    ตติยชฺฌานํ    สมาปนฺนสฺส   ปีติ   นิรุทฺธา   โหติ
จตุตฺถชฺฌานํ     สมาปนฺนสฺส     อสฺสาสปสฺสาสา     นิรุทฺธา    โหนฺติ
