ปสฺสติ   ขตฺติยมหาสาลํ   วา   พฺราหฺมณมหาสาลํ   วา   คหปติมหาสาลํ
วา     ปญฺจหิ     กามคุเณหิ    สมปฺปิตํ    สมงฺคิภูตํ    ปริจารยมานํ
ตสฺส  เอวํ  โหติ  อโห วตาหํ กายสฺส เภทา ปรํ มรณา ขตฺติยมหาสาลานํ
วา      พฺราหฺมณมหาสาลานํ      วา      คหปติมหาสาลานํ     วา
สหพฺยตํ  อุปปชฺเชยฺยนฺติ  ๑  ฯ  โส  ตํ  จิตฺตํ  ทหติ  ตํ จิตฺตํ อธิฏฺฐาติ
ตํ  จิตฺตํ  ภาเวติ  ฯ  ตสฺส  ตํ  จิตฺตํ  หีเน  วิมุตฺตํ  อุตฺตริอภาวิตํ  ๒
ตตฺรูปปตฺติยา  สํวตฺตติ  ฯ  ตญฺจ  โข  สีลวโต  วทามิ  โน  ทุสฺสีลสฺส ฯ
อิชฺฌตาวุโส  สีลวโต  เจโตปณิธิ  วิสุทฺธตฺตา  ๓  ฯ  ปุน  จปรํ อาวุโส
อิเธกจฺโจ   ทานํ   เทติ   สมณสฺส  วา  พฺราหฺมณสฺส  วา  อนฺนํ  ปานํ
วตฺถํ   ยานํ   มาลาคนฺธวิเลปนํ   เสยฺยาวสถปทีเปยฺยํ   โส   ยํ  เทติ
ตํ   ปจฺจาสึสติ   ตสฺส   สุตํ  โหติ  จาตุมฺมหาราชิกา  เทวา  ทีฆายุกา
วณฺณวนฺโต   สุขพหุลาติ   ฯ   ตสฺส  เอวํ  โหติ  อโห  วตาหํ  กายสฺส
เภทา  ปรํ มรณา จาตุมฺมหาราชิกานํ เทวานํ สหพฺยตํ อุปปชฺเชยฺยนฺติ ๑ ฯ
โส   ตํ   จิตฺตํ   ทหติ   ตํ  จิตฺตํ  อธิฏฺฐาติ  ตํ  จิตฺตํ  ภาเวติ  ตสฺส
ตํ   จิตฺตํ   หีเน  วิมุตฺตํ  อุตฺตริอภาวิตํ  ๒  ตตฺรูปปตฺติยา  สํวตฺตติ  ฯ
ตญฺจ   โข   สีลวโต   วทามิ  โน  ทุสฺสีลสฺส  ฯ  อิชฺฌตาวุโส  สีลวโต
เจโตปณิธิ  วิสุทฺธตฺตา  ๓  ฯ  ปุน  จปรํ  อาวุโส อิเธกจฺโจ ทานํ เทติ
สมณสฺส  วา  พฺราหฺมณสฺส  วา  อนฺนํ  ปานํ  วตฺถํ ยานํ มาลาคนฺธวิเลปนํ
เสยฺยาวสถปทีเปยฺยํ     ฯ     โส    ยํ    เทติ    ตํ    ปจฺจาสึสติ
ตสฺส  สุตํ  โหติ  ตาวตึสา  เทวา  ฯเปฯ  ยามา  เทวา  ฯเปฯ ตุสิตา
#๑ ยุ. อุปฺปชฺเชยฺยนฺติ ฯ ๒ ยุ. อุตฺตรึ อภาวิตํ ฯ ๓ ยุ. สุทฺธตฺตา ฯ
