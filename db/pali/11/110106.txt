ทฺวยการี    มนสา    ทฺวยการี    วิมิสฺสทิฏฺฐิโก    วิมิสฺสกมฺมสมาทาโน
วิมิสฺสกมฺมสมาทานเหตุ   กายสฺส   เภทา   ปรํ  มรณา  สุขทุกฺขปฏิสํเวที
โหติ   ฯ   เวสฺโสปิ   โข   วาเสฏฺฐา   กาเยน   ทฺวยการี  วาจาย
ทฺวยการี    มนสา    ทฺวยการี    วิมิสฺสทิฏฺฐิโก    วิมิสฺสกมฺมสมาทาโน
วิมิสฺสกมฺมสมาทานเหตุ   กายสฺส   เภทา   ปรํ  มรณา  สุขทุกฺขปฏิสํเวที
โหติ   ฯ   สุทฺโทปิ   โข   วาเสฏฺฐา   กาเยน   ทฺวยการี   วาจาย
ทฺวยการี    มนสา    ทฺวยการี    วิมิสฺสทิฏฺฐิโก    วิมิสฺสกมฺมสมาทาโน
วิมิสฺสกมฺมสมาทานเหตุ   กายสฺส   เภทา   ปรํ  มรณา  สุขทุกฺขปฏิสํเวที
โหติ   ฯ   สมโณปิ   โข   วาเสฏฺฐา   กาเยน   ทฺวยการี   วาจาย
ทฺวยการี    มนสา    ทฺวยการี    วิมิสฺสทิฏฺฐิโก    วิมิสฺสกมฺมสมาทาโน
วิมิสฺสกมฺมสมาทานเหตุ   กายสฺส   เภทา   ปรํ  มรณา  สุขทุกฺขปฏิสํเวที
โหติ ฯ
    [๗๐]  ขตฺติโยปิ  โข  วาเสฏฺฐา  กาเยน  สํวุโต  วาจาย  สํวุโต
มนสา  สํวุโต  สตฺตนฺนํ  โพธิปกฺขิยานํ ธมฺมานํ ภาวนมนฺวาย ทิฏฺเฐเยว ๑
ธมฺเม    ปรินิพฺพายติ    ฯ   พฺราหฺมโณปิ   โข   วาเสฏฺฐา   กาเยน
สํวุโต    วาจาย    สํวุโต   มนสา   สํวุโต   สตฺตนฺนํ   โพธิปกฺขิยานํ
ธมฺมานํ   ภาวนมนฺวาย   ทิฏฺเฐเยว   ธมฺเม  ปรินิพฺพายติ  ฯ  เวสฺโสปิ
โข   วาเสฏฺฐา   กาเยน   สํวุโต   วาจาย   สํวุโต   มนสา  สํวุโต
สตฺตนฺนํ    โพธิปกฺขิยานํ   ธมฺมานํ   ภาวนมนฺวาย   ทิฏฺเฐเยว   ธมฺเม
ปรินิพฺพายติ   ฯ   สุทฺโทปิ   โข   วาเสฏฺฐา  กาเยน  สํวุโต  วาจาย
#๑ ม. ยุ. ทิฏฺเฐว ฯ
