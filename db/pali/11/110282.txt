เต     ธมฺมา    อาทิกลฺยาณา    มชฺเฌกลฺยาณา    ปริโยสานกลฺยาณา
สาตฺถํ    สพฺยญฺชนํ    เกวลปริปุณฺณํ    ปริสุทฺธํ   พฺรหฺมจริยํ   อภิวทนฺติ
ตถารูปาสฺส   ธมฺมา   พหุสฺสุตา   โหนฺติ   ธตา   ๑  วจสา  ปริจิตา
มนสานุเปกฺขิตา   ทิฏฺฐิยา   สุปฺปฏิวิทฺธา   ฯ  ยํปาวุโส  ภิกฺขุ  พหุสฺสุโต
โหติ   ฯเปฯ   ทิฏฺฐิยา   สุปฺปฏิวิทฺธา   อยํปิ   ธมฺโม   นาถกรโณ  ฯ
ปุน    จปรํ    อาวุโส   ภิกฺขุ   กลฺยาณมิตฺโต   โหติ   กลฺยาณสหาโย
กลฺยาณสมฺปวงฺโก  ฯ  ยํปาวุโส  ภิกฺขุ  กลฺยาณมิตฺโต  โหติ กลฺยาณสหาโย
กลฺยาณสมฺปวงฺโก    อยํปิ    ธมฺโม    นาถกรโณ    ฯ    ปุน   จปรํ
อาวุโส   ภิกฺขุ   สุวโจ   โหติ   โสวจสฺสกรเณหิ  ธมฺเมหิ  สมนฺนาคโต
ขโม   ปทกฺขิณคฺคาหี   อนุสาสนึ   ฯ   ยํปาวุโส   ภิกฺขุ   สุวโจ  โหติ
โสวจสฺสกรเณหิ   ธมฺเมหิ   สมนฺนาคโต   ขโม  ปทกฺขิณคฺคาหี  อนุสาสนึ
อยํปิ   ธมฺโม   นาถกรโณ   ฯ  ปุน  จปรํ  อาวุโส  ภิกฺขุ  ยานิ  ตานิ
สพฺรหฺมจารีนํ   อุจฺจาวจานิ   กึกรณียานิ   ตตฺถ   ทกฺโข  โหติ  อนลโส
ตตฺรุปายาย   วีมํสาย   สมนฺนาคโต   อลํ   กาตุํ   อลํ   สํวิธาตุํ   ฯ
ยํปาวุโส   ภิกฺขุ   ยานิ   ตานิ   สพฺรหฺมจารีนํ   ฯเปฯ   อลํ  สํวิธาตุํ
อยํปิ   ธมฺโม   นาถกรโณ   ฯ   ปุน  จปรํ  อาวุโส  ภิกฺขุ  ธมฺมกาโม
โหติ   ปิยสมุทาหาโร   อภิธมฺเม   อภิวินเย  โอฬารปาโมชฺโช  ๒  ฯ
ยํปาวุโส   ภิกฺขุ   ธมฺมกาโม  โหติ  ปิยสมุทาหาโร  อภิธมฺเม  อภิวินเย
โอฬารปาโมชฺโช   อยํปิ   ธมฺโม   นาถกรโณ   ฯ  ปุน  จปรํ  อาวุโส
ภิกฺขุ    สนฺตุฏฺโฐ    โหติ    อิตรีตเรหิ    จีวรปิณฺฑปาตเสนาสนคิลานปจฺจย-
#๑ ม. ยุ. ธาตา ฯ  ๒ ยุ. อุฬารปามุชฺโช ฯ
