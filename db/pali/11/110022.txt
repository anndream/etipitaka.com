อายามิ   อาวุโสติ   วตฺวา   ตตฺเถว   สํสปฺปติ  น  สกฺโกติ  อาสนาปิ
วุฏฺฐาตุนฺติ   อถ   ตํ   ปริสํ  อาคนฺตฺวา  เอวํ  อาโรเจสิ  ปราภูตรูโป
อยํ   อเจโล  ปาฏิกปุตฺโต  อายามิ  อาวุโส  อายามิ  อาวุโสติ  วตฺวา
ตตฺเถว   สํสปฺปติ   น  สกฺโกติ  อาสนาปิ  วุฏฺฐาตุนฺติ  ฯ  เอวํ  วุตฺเต
อหํ   ภคฺคว   ตํ   ปริสํ   เอตทโวจ   อภพฺโพ  โข  อาวุโส  อเจโล
ปาฏิกปุตฺโต    ตํ    วาจํ   อปฺปหาย   ตํ   จิตฺตํ   อปฺปหาย   ฯเปฯ
สเจปิสฺส    เอวมสฺส    อหนฺตํ    วาจํ   อปฺปหาย   ฯเปฯ   สมณสฺส
โคตมสฺส    สมฺมุขีภาวํ    คจฺเฉยฺยนฺติ    มุทฺธาปิ   ตสฺส   วิปเตยฺยาติ
สเจปายสฺมนฺตานํ  ลิจฺฉวีนํ  เอวมสฺส  มยํ  อเจลํ  ปาฏิกปุตฺตํ  ยาหิ  ๑
วรตฺตาหิ  พนฺธิตฺวา  โคยุตฺเตหิ  ๒  อาวิญฺเชยฺยามาติ  ๓  ตา วรตฺตา
ฉิชฺเชรุํ   ๔   ปาฏิกปุตฺโต   วา   อภพฺโพ  ปน  อเจโล  ปาฏิกปุตฺโต
ตํ    วาจํ   อปฺปหาย   ฯเปฯ   สเจปิสฺส   เอวมสฺส   อหนฺตํ   วาจํ
อปฺปหาย    ฯเปฯ    สมณสฺส    โคตสสฺส    สมฺมุขีภาวํ   คจฺเฉยฺยนฺติ
มุทฺธาปิ ตสฺส วิปเตยฺยาติ
    [๙]  อถโข  ภคฺคว  ชาลิโย  ทารุปตฺติกนฺเตวาสี  อุฏฺฐายาสนา  ตํ
ปริสํ  เอตทโวจ  เตนหิ  โภ  มุหุตฺตํ  ตาว  อาคเมถ  ยาวาหํ  คจฺฉามิ
อปฺเปวนามาหํ  ๕ สกฺกุเณยฺยํ อเจลํ ปาฏิกปุตฺตํ [๖] อาเนตุนฺติ ฯ อถโข
ภคฺคว   ชาลิโย   ทารุปตฺติกนฺเตวาสี   เยน  ติณฺฑุกขานุปริพฺพาชการาโม
เยน    อเจโล    ปาฏิกปุตฺโต    เตนุปสงฺกมิ   อุปสงฺกมิตฺวา   อเจลํ
#๑ สี. ม. ยุ. อยํ น ทิสฺสติ ฯ   ๒ สี. ม. ยุ. โคยุเคหีติ ปาเฐน ภวิตพฺพํ ฯ
#๓ ม. อาวิญฺเฉยฺยามาติ ฯ ยุ. อาวิชฺเฌยฺยามาติ ฯ  ๔ ม. ฉิชฺเชยฺยุํ ฯ  ๕ ม. ยุ.
#อปฺเปวนาม อหมฺปิ ฯ  ๖ ม. ยุ. อิมํ ปริสํ ฯ
