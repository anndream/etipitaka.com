มาตาติ   วา   มาตุจฺฉาติ   วา   ปิตาติ   วา   ปิตุจฺฉาติ   วา  ๑
มาตุลานีติ   วา   อาจริยภริยาติ   วา   ครูนํ   ทาราติ  วา  สมฺเภทํ
โลโก   คมิสฺสติ   ยถา   อเชฬกา   กุกฺกุฏา   สูกรา  โสณา  สิคาลา
ทสวสฺสายุเกสุ    ภิกฺขเว    มนุสฺเสสุ    เตสํ   สตฺตานํ   อญฺญมญฺญมฺหิ
ติพฺโพ   อาฆาโต   ปจฺจุปฏฺฐิโต   ภวิสฺสติ   ติพฺโพ   พฺยาปาโท  ติพฺโพ
มโนปโทโส    ติพฺพํ    วธกจิตฺตํ    มาตุปิ    ปุตฺตมฺหิ   ฯ   ปุตฺตสฺสปิ
มาตริ  ฯ  ปิตุปิ  ปุตฺตมฺหิ  ฯ  ปุตฺตสฺสปิ  ปิตริ  ฯ  ภาตุปิ ๒ ภคินิยา ฯ
ภคินิยา    ภาตริ   ติพฺโพ   อาฆาโต   ปจฺจุปฏฺฐิโต   ภวิสฺสติ   ติพฺโพ
พฺยาปาโท    ติพฺโพ    มโนปโทโส    ติพฺพํ    วธกจิตฺตํ    เสยฺยถาปิ
ภิกฺขเว    มาควิกสฺส   มิคํ   ทิสฺวา   ติพฺโพ   อาฆาโต   ปจฺจุปฏฺฐิโต
โหติ    ติพฺโพ    พฺยาปาโท   ติพฺโพ   มโนปโทโส   ติพฺพํ   วธกจิตฺตํ
เอวเมว   โข   ภิกฺขเว   ทสวสฺสายุเกสุ   มนุสฺเสสุ   เตสํ   สตฺตานํ
อญฺญมญฺญมฺหิ    ติพฺโพ    อาฆาโต    ปจฺจุปฏฺฐิโต    ภวิสฺสติ    ติพฺโพ
พฺยาปาโท     ติพฺโพ     มโนปโทโส     ติพฺพํ    วธกจิตฺตํ    มาตุปิ
ปุตฺตมฺหิ   ฯ   ปุตฺตสฺสปิ   มาตริ   ฯ   ปิตุปิ   ปุตฺตมฺหิ   ฯ  ปุตฺตสฺสปิ
ปิตริ   ฯ  ภาตุปิ  ๒  ภคินิยา  ฯ  ภคินิยาปิ  ภาตริ  ติพฺโพ  อาฆาโต
ปจฺจุปฏฺฐิโต    ภวิสฺสติ    ติพฺโพ    พฺยาปาโท    ติพฺโพ   มโนปโทโส
ติพฺพํ วธกจิตฺตํ ฯ
    [๔๗]   ทสวสฺสายุเกสุ  ภิกฺขเว  มนุสฺเสสุ  สตฺตาหํ  สตฺถนฺตรกปฺโป
ภวิสฺสติ    เต    อญฺญมญฺญํ    ๓    มิคสญฺญํ    ปฏิลภิสฺสนฺติ    เตสํ
#๑ ม. ยุ. ปิตาติ วา ปิตุจฺฉาติ วาติ น ทิสฺสติ ฯ  ๒ ยุ. ภาตุปิ ภาตริ ฯ
#๓ ม. อญฺญมญฺญสฺมิ ฯ
