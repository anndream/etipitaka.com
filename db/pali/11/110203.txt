ฉ  อิมา  ๑  คหปติปุตฺต  ทิสา  เวทิตพฺพา  ปุรตฺถิมา  ทิสา มาตาปิตโร
เวทิตพฺพา    ทกฺขิณา   ทิสา   อาจริยา   เวทิตพฺพา   ปจฺฉิมา   ทิสา
ปุตฺตทารา    เวทิตพฺพา    อุตฺตรา    ทิสา   มิตฺตามจฺจา   เวทิตพฺพา
เหฏฺฐิมา  ทิสา  ทาสกมฺมกรา  เวทิตพฺพา  อุปริมา  ทิสา  สมณพฺราหฺมณา
เวทิตพฺพา ฯ
    [๑๙๙]   ปญฺจหิ   โข   คหปติปุตฺต   ฐาเนหิ   ปุตฺเตน  ปุรตฺถิมา
ทิสา   มาตาปิตโร   ปจฺจุปฏฺฐาตพฺพา   ภโต   เนสํ   ภริสฺสามิ   กิจฺจํ
เนสํ    กริสฺสามิ   กุลวํสํ   ฐเปสฺสามิ   ทายชฺชํ   ปฏิปชฺชามิ   อถวา
ปน   ๒   เปตานํ  กาลกตานํ  ทกฺขิณํ  อนุปฺปทสฺสามีติ  ฯ  อิเมหิ  โข
คหปติปุตฺต   ปญฺจหิ   ฐาเนหิ   ปุตฺเตน   ปุรตฺถิมา   ทิสา  มาตาปิตโร
ปจฺจุปฏฺฐิตา   ปญฺจหิ   โข   ๓   ฐาเนหิ   ปุตฺตํ   อนุกมฺปนฺติ  ปาปา
นิวาเรนฺติ    กลฺยาเณ    นิเวเสนฺติ    สิปฺปํ   สิกฺขาเปนฺติ   ปฏิรูเปน
ทาเรน   สญฺโญเชนฺติ   สมเย   ทายชฺชํ   นิยฺยาเทนฺติ  ฯ  อิเมหิ  โข
คหปติปุตฺต   ปญฺจหิ   ฐาเนหิ   ปุตฺเตน   ปุรตฺถิมา   ทิสา  มาตาปิตโร
ปจฺจุปฏฺฐิตา   อิเมหิ   ปญฺจหิ   ฐาเนหิ   ปุตฺตํ   อนุกมฺปนฺติ   เอวมสฺส
เอสา ปุรตฺถิมา ทิสา ปฏิจฺฉนฺนา โหติ เขมา อปฺปฏิภยา ฯ
    [๒๐๐]   ปญฺจหิ   โข  คหปติปุตฺต  ฐาเนหิ  อนฺเตวาสินา  ทกฺขิณา
ทิสา  อาจริยา  ปจฺจุปฏฺฐาตพฺพา  อุฏฺฐาเนน  อุปฏฺฐาเนน  สุสฺสุสาย  ๔
ปาริจริยาย   สกฺกจฺจํ   สิปฺปํ   ปฏิคฺคหเณน  ฯ  อิเมหิ  โข  คหปติปุตฺต
ปญฺจหิ   ฐาเนหิ   อนฺเตวาสินา   ทกฺขิณา  ทิสา  อาจริยา  ปจฺจุปฏฺฐิตา
#๑ ยุ. ฉยิมา ฯ  ๒ ยุ. อถ จ ปน ฯ  ๓ ม. ยุ. โขสทฺโท น ทิสฺสติ ฯ
#๔ ยุ. สุสฺสูสาย ฯ
