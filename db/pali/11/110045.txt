ลาภสกฺการสิโลกํ    อภินิพฺพตฺเตติ    โส    เตน   ลาภสกฺการสิโลเกน
อตฺตมโน   โหติ   ปริปุณฺณสงฺกปฺโป   ฯ   ยํปิ   นิโคฺรธ   ตปสฺสี   ตปํ
สมาทิยติ    โส    เตน    ตปสา    ลาภสกฺการสิโลกํ   อภินิพฺพตฺเตติ
โส    เตน   ลาภสกฺการสิโลเกน   อตฺตมโน   โหติ   ปริปุณฺณสงฺกปฺโป
อยํปิ    โข    นิโคฺรธ    ตปสฺสิโน    อุปกฺกิเลโส   โหติ   ฯ   ปุน
จปรํ    นิโคฺรธ    ตปสฺสี    ตปํ    สมาทิยติ    โส   เตน   ตปสา
ลาภสกฺการสิโลกํ    อภินิพฺพตฺเตติ    โส    เตน   ลาภสกฺการสิโลเกน
อตฺตานุกฺกํเสติ   ปรํ   วมฺเภติ  ฯ  ยํปิ  นิโคฺรธ  ตปสฺสี  ตปํ  สมาทิยติ
โส    เตน    ตปสา   ลาภสกฺการสิโลกํ   อภินิพฺพตฺเตติ   โส   เตน
ลาภสกฺการสิโลเกน    อตฺตานุกฺกํเสติ    ปรํ    วมฺเภติ    อยํปิ   โข
นิโคฺรธ   ตปสฺสิโน   อุปกฺกิเลโส  โหติ  ฯ  ปุน  จปรํ  นิโคฺรธ  ตปสฺสี
ตปํ   สมาทิยติ   โส   เตน   ตปสา   ลาภสกฺการสิโลกํ  อภินิพฺพตฺเตติ
โส   เตน   ลาภสกฺการสิโลเกน   มชฺชติ  มุจฺฉติ  มทมาปชฺชติ  ฯ  ยํปิ
นิโคฺรธ   ตปสฺสี   ตปํ  สมาทิยติ  โส  เตน  ตปสา   ลาภสกฺการสิโลกํ
อภินิพฺพตฺเตติ    โส    เตน    ลาภสกฺการสิโลเกน    มชฺชติ   มุจฺฉติ
มทมาปชฺชติ   อยํปิ   โข   นิโคฺรธ   ตปสฺสิโน   อุปกฺกิเลโส  โหติ  ฯ
ปุน    จปรํ   นิโคฺรธ   ตปสฺสี   ตปํ   สมาทิยติ   โภชเนสุ   โวทาสํ
อาปชฺชติ   อิทํ   เม   ขมติ   อิทํ   เม   น   ขมตีติ  ฯ  โส  ยญฺจ
ขฺวาสฺส   น   ขมติ   ตํ   สาเปกฺโข   ปขหติ   ยํ   ปนสฺส  ขมติ  ตํ
คธิโต     มุจฺฉิโต    อชฺฌาปนฺโน    อนาทีนวทสฺสาวี    อนิสฺสรณปญฺโญ
ปริภุญฺชติ    อยํ   โข   นิโคฺรธ   ตปสฺสิโน   อุปกฺกิเลโส   โหติ   ฯ
