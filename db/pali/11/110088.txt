ปริภาสาย   ปริปุณฺณาย   โน   อปริปุณฺณายาติ   ฯ   ยถากถํ  ปน  โว
วาเสฏฺฐา   พฺราหฺมณา   อกฺโกสนฺติ   ปริภาสนฺติ  อตฺตรูปาย  ปริภาสาย
ปริปุณฺณาย   โน   อปริปุณฺณายาติ   ฯ   พฺราหฺมณา   ภนฺเต  เอวมาหํสุ
พฺราหฺมโณ     ว     เสฏฺโฐ     วณฺโณ    หีนา    อญฺเญ    วณฺณา
พฺราหฺมโณ   ว   สุกฺโก   วณฺโณ   กณฺหา   อญฺเญ   วณฺณา  พฺราหฺมณา
ว  สุชฺฌนฺติ  โน  อพฺราหฺมณา  พฺราหฺมณา  ๑  พฺรหฺมุโน  ปุตฺตา โอรสา
มุขโต    ชาตา    พฺรหฺมชา    พฺรหฺมนิมฺมิตา    พฺรหฺมทายาทา    เต
ตุเมฺห    เสฏฺฐํ    วณฺณํ    หิตฺวา    หีนมตฺถวณฺณํ   อชฺฌุปคตา   ยทิทํ
มุณฺฑเก   สมณเก   อิพฺเภ   กเณฺห  พนฺธุปาทา  ปจฺเจติ  ๒  ตยิทํ  น
สาธุ   ตยิทํ   นปฺปฏิรูปํ   ยํ  ตุเมฺห  เสฏฺฐํ  วณฺณํ  หิตฺวา  หีนมตฺถวณฺณํ
อชฺฌุปคตา      ยทิทํ      มุณฺฑเก     สมณเก     อิพฺเภ     กเณฺห
พนฺธุปาทา    ปจฺเจติ    ฯ    เอวํ   โข   โน   ภนฺเต   พฺราหฺมณา
อกฺโกสนฺติ    ปริภาสนฺติ    อตฺตรูปาย    ปริภาสาย   ปริปุณฺณาย   โน
อปริปุณฺณายาติ  ฯ  ตคฺฆ  โว  วาเสฏฺฐา  พฺราหฺมณา  โปราณํ  อสรนฺตา
เอวมาหํสุ   พฺราหฺมโณ   ว   เสฏฺโฐ   วณฺโณ   หีนา   อญฺเญ  วณฺณา
พฺราหฺมโณ   ว   สุกฺโก   วณฺโณ   กณฺหา   อญฺเญ   วณฺณา  พฺราหฺมณา
ว  สุชฺฌนฺติ  โน  อพฺราหฺมณา  พฺราหฺมณา  ๑  พฺรหฺมุโน  ปุตฺตา โอรสา
มุขโต   ชาตา   พฺรหฺมชา   พฺรหฺมนิมฺมิตา  พฺรหฺมทายาทาติ  ฯ  ทิสฺสนฺติ
โข   ปน   วาเสฏฺฐา   พฺราหฺมณานํ  พฺราหฺมณิโย  อุตุนิโยปิ  คพฺภินิโยปิ
วิชายมานาปิ   ปายมานาปิ   เต   จ  พฺราหฺมณา  โยนิชา  ว  สมานา
#๑ ม. ยุ. พฺราหฺมณา ว ฯ เอวมุปริ ฯ  ๒ ม. ยุ. พนฺธุปาทาปจฺเจ ฯ
