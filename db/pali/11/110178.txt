               สมา จ ปนฏฺฐิโต ๑ อโนนมนฺโต
               ผุสติ กเรหิ อุโภหิ ชนฺนุกานิ
               มหิรุหปฺปริมณฺฑโล อโหสิ
               สุจริตกมฺมวิปากเสสเกน ฯ
               พหุวิวิธนิมิตฺตลกฺขณญฺญู
               อภินิปุณา มนุชา พฺยากรึสุ
               พหุวิวิธคิหีนํ อรหานิ ๒
               ปฏิลภติ ทหโร สุสู กุมาโร
               อิธ จ ๓ มหิปติสฺส กามโภคา
               คิหีปติรูปกา พหู ภวนฺติ
               ยทิ ๔ ปชหติ สพฺพกามโภคํ
               ลภติ อนุตฺตรํ อุตฺตมํ ธนคฺคนฺติ ฯ
    [๑๕๔]   ยํปิ   ภิกฺขเว   ตถาคโต  ปุริมํ  ชาตึ  ปุริมํ  ภวํ  ปุริมํ
นิเกตํ   ปุพฺเพ   มนุสฺสภูโต   สมาโน   พหุชนสฺส   อตฺถกาโม   อโหสิ
หิตกาโม   ผาสุกาโม   โยคกฺเขมกาโม   กินฺตีเม   สทฺธาย   วฑฺเฒยฺยุํ
สีเลน   วฑฺเฒยฺยุํ   สุเตน   วฑฺเฒยฺยุํ  พุทฺธิยา  วฑฺเฒยฺยุํ  ๕  จาเคน
วฑฺเฒยฺยุํ    ธมฺเมน    วฑฺเฒยฺยุํ    ปญฺญาย    วฑฺเฒยฺยุํ    ธนธญฺเญน
วฑฺเฒยฺยุํ     เขตฺตวตฺถุนา    วฑฺเฒยฺยุํ    ทฺวิปทจตุปฺปเทหิ    วฑฺเฒยฺยุํ
ปุตฺตทาเรหิ     วฑฺเฒยฺยุํ    ทาสกมฺมกรโปริเสหิ    วฑฺเฒยฺยุํ    ญาตีหิ
วฑฺเฒยฺยุํ   มิตฺเตหิ   วฑฺเฒยฺยุํ   พนฺธเวหิ   วฑฺเฒยฺยุนฺติ  ฯ  โส  ตสฺส
#๑ ม. มหึ จ ปน ฐิโต ฯ ยุ. ส หิ จ ปน ฐิโต ฯ ๒ ยุ. อารหานิ ฯ ๓ ยุ. จสทฺโท
#น ทิสฺสติ ฯ ๔ ม. ยุ. ยทิจ ฯ ๕ ม. ยุ. พุทฺธิยา วฑฺเฒยฺยุนฺติ น ทิสฺสติ ฯ
