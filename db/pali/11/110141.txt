โอปายิกตโรติ   ฯ   โส   เจ   เอวํ   วเทยฺย  อิมสฺส  โข  อาวุโส
อตฺถสฺส   อิมาเนว   พฺยญฺชนานิ   โอปายิกตรานิ   ยานิ  เจว  เอตานิ
อิเมสํ   ๑   พฺยญฺชนานํ   อยเมว   อตฺโถ   โอปายิกตโร  โย  เจว
เอโสติ    ฯ   โส   เนว   อุสฺสาเทตพฺโพ   น   อปสาเทตพฺโพ   ฯ
อนุสฺสาเทตฺวา   อนปสาเทตฺวา   เสฺวว   สาธุกํ   สญฺญาเปตพฺโพ  ตสฺส
จ อตฺถสฺส เตสญฺจ พฺยญฺชนานํ นิสนฺติยา ฯ
    [๑๑๐]  อปโรปิ  เจ  จุนฺท  สพฺรหฺมจารี  สงฺโฆ ๒ ธมฺมํ ภาเสยฺย
ตตฺร   เจ   ตุมฺหากํ   เอวมสฺส   อยํ   โข   อายสฺมา  อตฺถญฺหิ  โข
มิจฺฉา    คณฺหาติ   พฺยญฺชนานิ   สมฺมา   โรเปตีติ   ฯ   ตสฺส   เนว
อภินนฺทิตพฺพํ    นปฺปฏิกฺโกสิตพฺพํ    ฯ    อนภินนฺทิตฺวา   อปฺปฏิกฺโกสิตฺวา
โส   เอวมสฺส   วจนีโย   อิเมสํ   นุ   โข  อาวุโส  พฺยญฺชนานํ  อยํ
วา   อตฺโถ   เอโส  วา  อตฺโถ  กตโม  โอปายิกตโรติ  ฯ  โส  เจ
เอวํ   วเทยฺย   อิเมสํ   นุ  โข  อาวุโส  พฺยญฺชนานํ  อยเมว  อตฺโถ
โอปายิกตโร   โย   เจว   เอโสติ   ฯ   โส   เนว  อุสฺสาเทตพฺโพ
น   อปสาเทตพฺโพ   ฯ   อนุสฺสาเทตฺวา  อนปสาเทตฺวา  เสฺวว  สาธุกํ
สญฺญาเปตพฺโพ ตสฺส จ ๓ อตฺถสฺส นิสนฺติยา ฯ
    [๑๑๑]  อปโรปิ  เจ  จุนฺท  สพฺรหฺมจารี  สงฺโฆ ๒ ธมฺมํ ภาเสยฺย
ตตฺร   เจ  ตุมฺหากํ  เอวมสฺส  อยํ  โข  อายสฺมา  อตฺถํ  หิ  โข  ๔
สมฺมา    คณฺหาติ   พฺยญฺชนานิ   มิจฺฉา   โรเปตีติ   ฯ   ตสฺส   เนว
อภินนฺทิตพฺพํ    นปฺปฏิกฺโกสิตพฺพํ    ฯ    อนภินนฺทิตฺวา   อปฺปฏิกฺโกสิตฺวา
#๑ ม. อิเมสญฺจ ฯ ๒ ม. ยุ. สงฺเฆ ฯ ๓ ม. ยุ. ตสฺเสว ฯ ๔ ม. อตฺถญฺเจว ฯ
