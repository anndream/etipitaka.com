จ   โหติ   โคปขุโม   จ  ฯ  โส  เตหิ  ลกฺขเณหิ  สมนฺนาคโต  สเจ
อคารํ   อชฺฌาวสติ   ราชา   โหติ   จกฺกวตฺติ  ฯเปฯ  ราชา  สมาโน
กึ   ลภติ   ปิยทสฺสโน   โหติ   พหุโน   ชนสฺส   ปิโย  โหติ  มนาโป
พฺราหฺมณคหปติกานํ     เนคมชานปทานํ    คณกมหามตฺตานํ    อนีกฏฺฐานํ
โทวาริกานํ  อมจฺจานํ  ปาริสชฺชานํ  ราชูนํ  โภคิกานํ ๑ กุมารานํ ราชา
สมาโน   อิทํ   ลภติ   ฯเปฯ   พุทฺโธ   สมาโน  กึ  ลภติ  ปิยทสฺสโน
โหติ   พหุโน   ชนสฺส   ปิโย  โหติ  มนาโป  จ  ๒  ภิกฺขูนํ  ภิกฺขุนีนํ
อุปาสกานํ   อุปาสิกานํ  เทวานํ  มนุสฺสานํ  อสุรานํ  นาคานํ  คนฺธพฺพานํ
พุทฺโธ สมาโน อิทํ ลภติ ฯ เอตมตฺถํ ภควา อโวจ ฯ ตตฺเถตํ วุจฺจติ
    [๑๕๙] น จ วิสฏํ น จ วิสาวิ
          น จ ปน วิเธยฺยเปกฺขิตา
          อุชุ ตถา ปสฏมุชุมโน ๓
          ปิยจกฺขุนา พหุชนํ อุทกฺขิตา ฯ
          สุคติสุ โส ผลวิปากํ
          อนุภวติ ตตฺถ โมทติ
          อิธ จ ๔ ภวติ โคปขุโม
          อภินีลเนตฺตนยโน สุทสฺสโน ฯ
          อภิโยคิโน จ นิปุณา
          พหุปทนิมิตฺตโกวิทา
          โคปขุมนยนกุสลา ๕ มนุชา
#๑ ม. ยุ. โภคิยานํ ฯ ๒ ม. ยุ. จสทฺโท น ทิสฺสติ ฯ ๓ ยุ. ...มุทุมโน ฯ
#๔ ม. ยุ. จ ปน ฯ  ๕ ม. ยุ. สุขุมนยนกุสลา ฯพ
