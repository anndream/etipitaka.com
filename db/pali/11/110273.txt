เทวา   ฯเปฯ   นิมฺมานรตี   เทวา   ฯเปฯ   ปรนิมฺมิตวสวตฺตี  เทวา
ทีฆายุกา   วณฺณวนฺโต   สุขพหุลาติ  ฯ  ตสฺส  เอวํ  โหติ  อโห  วตาหํ
กายสฺส   เภทา   ปรํ   มรณา   ปรนิมฺมิตวสวตฺตีนํ   เทวานํ   สหพฺยตํ
อุปปชฺเชยฺยนฺติ   ฯ  โส  ตํ  จิตฺตํ  ทหติ  ตํ  จิตฺตํ  อธิฏฺฐาติ  ตํ  จิตฺตํ
ภาเวติ   ตสฺส   ตํ   จิตฺตํ   หีเน  วิมุตฺตํ  อุตฺตริอภาวิตํ  ตตฺรุปปตฺติยา
สํวตฺตติ  ฯ  ตญฺจ  โข  สีลวโต  วทามิ  โน  ทุสฺสีลสฺส  ฯ  อิชฺฌตาวุโส
สีลวโต   เจโตปณิธิ   วิสุทฺธตฺตา   ฯ   ปุน  จปรํ  อาวุโส  อิเธกจฺโจ
ทานํ   เทติ   สมณสฺส  วา  พฺราหฺมณสฺส  วา  อนฺนํ  ปานํ  วตฺถํ  ยานํ
มาลาคนฺธวิเลปนํ   เสยฺยาวสถปทีเปยฺยํ   โส   ยํ  เทติ  ตํ  ปจฺจาสึสติ
ตสฺส    สุตํ    โหติ    พฺรหฺมกายิกา   เทวา   ทีฆายุกา   วณฺณวนฺโต
สุขพหุลาติ   ฯ   ตสฺส  เอวํ  โหติ  อโห  วตาหํ  กายสฺส  เภทา  ปรํ
มรณา   พฺรหฺมกายิกานํ   เทวานํ   สหพฺยตํ   อุปปชฺเชยฺยนฺติ   ฯ   โส
ตํ   จิตฺตํ   ทหติ   ตํ   จิตฺตํ   อธิฏฺฐาติ  ตํ  จิตฺตํ  ภาเวติ  ตสฺส  ตํ
จิตฺตํ   หีเน   วิมุตฺตํ   อุตฺตริอภาวิตํ   ตตฺรุปปตฺติยา  สํวตฺตติ  ฯ  ตญฺจ
โข   สีลวโต   วทามิ   โน   ทุสฺสีลสฺส  วีตราคสฺส  โน  สราคสฺส  ฯ
อิชฺฌตาวุโส สีลวโต เจโตปณิธิ วีตราคตฺตา ฯ
    [๓๔๗]   อฏฺฐ   โลกธมฺมา   ลาโภ   จ   อลาโภ  จ  ยโส  จ
อยโส จ นินฺทา จ ปสํสา จ สุขญฺจ ทุกฺขญฺจ ฯ
    [๓๔๘]   อฏฺฐ   ปริสา   ขตฺติยปริสา  พฺราหฺมณปริสา  คหปติปริสา
สมณปริสา   จาตุมฺมหาราชิกปริสา   ตาวตึสปริสา   นิมฺมานรติปริสา  ๑
#๑ ม. ยุ. มารปริสา ฯ
