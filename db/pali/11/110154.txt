เอเก   สมณพฺราหฺมณา   เอวํวาทิโน   เอวํทิฏฺฐิโน   รูปี  อตฺตา  โหติ
อโรโค    ปรํ    มรณา    อิทเมว   สจฺจํ   โมฆมญฺญนฺติ   ฯ   สนฺติ
โข   ๑   ปน  จุนฺท  เอเก  สมณพฺราหฺมณา  เอวํวาทิโน  เอวํทิฏฺฐิโน
อรูปี   อตฺตา   โหติ   ฯ   รูปี   จ   อรูปี   จ   อตฺตา   โหติ  ฯ
เนวรูปินารูปี   อตฺตา  โหติ  ฯ  สญฺญี  อตฺตา  โหติ  ฯ  อสญฺญี  อตฺตา
โหติ   ฯ  สญฺญี  จ  อสญฺญี  จ  อตฺตา  โหติ  ๒  ฯ  เนวสญฺญินาสญฺญี
อตฺตา   โหติ   ฯ   อตฺตา   อุจฺฉิชฺชติ  วินสฺสติ  น  โหติ  ปรํ  มรณา
อิทเมว   สจฺจํ   โมฆมญฺญนฺติ  ฯ  ตตฺร  จุนฺท  เย  เต  สมณพฺราหฺมณา
เอวํวาทิโน   เอวํทิฏฺฐิโน   รูปี   อตฺตา   โหติ   อโรโค  ปรํ  มรณา
อิทเมว    สจฺจํ   โมฆมญฺญนฺติ   ตฺยาหํ   อุปสงฺกมิตฺวา   เอวํ   วทามิ
อตฺถิ   โข   อิทํ   อาวุโส   วุจฺจติ   รูปี  อตฺตา  โหติ  อโรโค  ปรํ
มรณาติ   ยญฺจ   โข   เต  เอวมาหํสุ  อิทเมว  สจฺจํ  โมฆมญฺญนฺติ  ฯ
ตนฺเตสํ    นานุชานามิ   ฯ   ตํ   กิสฺส   เหตุ   ฯ   อญฺญถาสญฺญิโนปิ
เหตฺถ    จุนฺท   สนฺเตเก   สตฺตา   ฯ   อิมายปิ   โข   อหํ   จุนฺท
ปญฺญตฺติยา   เนว   อตฺตโน   ๓   สมสมํ   สมนุปสฺสามิ  กุโต  ภิยฺโย
อถโข [๔] อหเมว ตตฺถ ภิยฺโย ยทิทํ อธิปญฺญตฺติ ฯ
    [๑๒๗]   ตตฺถ   จุนฺท   เย   เต   สมณพฺราหฺมณา   เอวํวาทิโน
เอวํทิฏฺฐิโน  อรูปี  อตฺตา  โหติ  ฯ  รูปี  จ  อรูปี  จ  อตฺตา  โหติ ฯ
เนวรูปินารูปี   อตฺตา   โหติ   ฯ   สญฺญี   อตฺตา   โหติ   ฯ  อสญฺญี
อตฺตา   โหติ   ฯ   สญฺญี   จ   อสญฺญี   จ   อตฺตา   โหติ  ๒  ฯ
#๑ ม. ยุ. โขสทฺโท น ทิสฺสติ ฯ ๒ ม. ยุ. สญฺญี จ ... โหตีติ อิเม ปาฐา น
#ทิสฺสนฺติ ฯ ๓ ม. อตฺตนา ฯ ๔ ยุ. จุนฺท ฯ
