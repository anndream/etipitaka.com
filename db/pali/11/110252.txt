สาตจฺจาย   ปธานาย   ยสฺส   จิตฺตํ   น  นมติ  อาตปฺปาย  อนุโยคาย
สาตจฺจาย ปธานาย อยํ ปญฺจโม เจตโส วินิพนฺโธ ฯ
    [๒๙๘]    ปญฺจินฺทฺริยานิ    จกฺขุนฺทฺริยํ    โสตินฺทฺริยํ    ฆานินฺทฺริยํ
ชิวฺหินฺทฺริยํ กายินฺทฺริยํ ฯ
    [๒๙๙]     อปรานิปิ     ปญฺจินฺทฺริยานิ    สุขินฺทฺริยํ    ทุกฺขินฺทฺริยํ
โสมนสฺสินฺทฺริยํ โทมนสฺสินฺทฺริยํ อุเปกฺขินฺทฺริยํ ฯ
    [๓๐๐]     อปรานิปิ    ปญฺจินฺทฺริยานิ    สทฺธินฺทฺริยํ    วิริยินฺทฺริยํ
สตินฺทฺริยํ สมาธินฺทฺริยํ ปญฺญินฺทฺริยํ ฯ
    [๓๐๑]  ปญฺจ  นิสฺสารณียา  ๑  ธาตุโย  อิธาวุโส  ภิกฺขุโน กาเม
มนสิกโรโต   กาเมสุ  จิตฺตํ  น  ปกฺขนฺทติ  น  ปสีทติ  น  สนฺติฏฺฐติ  น
วิมุจฺจติ    เนกฺขมฺมํ    โข   ปนสฺส   มนสิกโรโต   เนกฺขมฺเม   จิตฺตํ
ปกฺขนฺทติ    ปสีทติ    สนฺติฏฺฐติ    วิมุจฺจติ   ตสฺส   ตํ   จิตฺตํ   สุคตํ
สุภาวิตํ   สุวุฏฺฐิตํ   สุวิมุตฺตํ   วิสํยุตฺตํ   กาเมหิ   เย  จ  กามปจฺจยา
อุปฺปชฺชนฺติ   อาสวา   วิฆาตปริฬาหา   ๒   มุตฺโต   โส   เตหิ   น
โส   ตํ   เวทนํ   เวเทติ   อิทมกฺขาตํ   กามานํ   นิสฺสรณํ   ฯ  ปุน
จปรํ   อาวุโส   ภิกฺขุโน   พฺยาปาทํ   มนสิกโรโต   พฺยาปาเท   จิตฺตํ
น   ปกฺขนฺทติ   น   ปสีทติ  น  สนฺติฏฺฐติ  น  วิมุจฺจติ  อพฺยาปาทํ  โข
ปนสฺส   มนสิกโรโต   อพฺยาปาเท   จิตฺตํ   ปกฺขนฺทติ  ปสีทติ  สนฺติฏฺฐติ
วิมุจฺจติ  ตสฺส  ตํ  จิตฺตํ  สุคตํ  สุภาวิตํ  สุวุฏฺฐิตํ  สุวิมุตฺตํ วิสํยุตฺตํ
พฺยาปาเทน  เย  จ พฺยาปาทปจฺจยา อุปฺปชฺชนฺติ อาสวา วิฆาตปริฬาหา ๒
มุตฺโต    โส    เตหิ   น   โส   ตํ   เวทนํ   เวเทติ   อิทมกฺขาตํ
#๑ ม. นิสฺสรณิยา ฯ  ๒ ม. ยุ. วิฆาตา ปริฬาหา ฯ
