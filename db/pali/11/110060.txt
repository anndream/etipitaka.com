นิโคฺรธ   เอวํ   ทฏฺฐพฺพํ   โย   เอวํ   เต   อุทฺเทโส  โสเยว  เต
อุทฺเทโส   โหตุ   ฯ  สิยา  โข  ปน  เต  นิโคฺรธ  เอวมสฺส  อาชีวา
โน   จาเวตุกาโม   สมโณ   โคตโม  เอวมาหาติ  ฯ  น  โข  ปเนตํ
นิโคฺรธ   เอวํ   ทฏฺฐพฺพํ  โย  จ  เต  อาชีโว  โสเยว  เต  อาชีโว
โหตุ   ฯ   สิยา   โข  ปน  เต  นิโคฺรธ  เอวมสฺส  เย  เต  ธมฺมา
อกุสลา   อกุสลสงฺขาตา   สาจริยกานํ   เตสุ  ปติฏฺฐาเปตุกาโม  สมโณ
โคตโม  เอวมาหาติ  ฯ  น  โข ปเนตํ นิโคฺรธ เอวํ ทฏฺฐพฺพํ อกุสลาเยว
เต  ธมฺมา  ๑  โหนฺตุ  อกุสลสงฺขาตา  สาจริยกานํ  ฯ  สิยา  โข ปน
เต  นิโคฺรธ  เอวมสฺส  เย  เต  ธมฺมา กุสลา กุสลสงฺขาตา สาจริยกานํ
เตหิ   วิเวเจตุกาโม  สมโณ  โคตโม  เอวมาหาติ  ฯ  น  โข  ปเนตํ
นิโคฺรธ   เอวํ   ทฏฺฐพฺพํ  กุสลาเยว  เต  ธมฺมา  โหนฺตุ  กุสลสงฺขาตา
สาจริยกานํ  ฯ  อิติ  โขหํ  นิโคฺรธ  เนว  อนฺเตวาสิกมฺยตา เอวํ วทามิ
นาปิ  อุทฺเทสา  จาเวตุกาโม  เอวํ  วทามิ  นาปิ  อาชีวา จาเวตุกาโม
เอวํ  วทามิ  นปิ  เย  เต  ธมฺมา  อกุสลา  อกุสลสงฺขาตา สาจริยกานํ
เตสุ  ปติฏฺฐาเปตุกาโม  เอวํ  วทามิ  นปิ  เย  เต ธมฺมา กุสลสงฺขาตา
สาจริยกานํ  เตหิ  วิเวเจตุกาโม  เอวํ  วทามิ  ฯ  สนฺติ จ โข นิโคฺรธ
อกุสลา    ธมฺมา    อปฺปหีนา    สงฺกิเลสิกา   โปโนพฺภวิกา   สทรถา
ทุกฺขวิปากา    อายตึ    ชาติชรามรณิยา    เยสาหํ   ปหานาย   ธมฺมํ
เทเสมิ  ฯ  ยถาปฏิปนฺนานํ  โว  สงฺกิเลสิกา ธมฺมา ปหียิสฺสนฺติ โวทานิยา
ธมฺมา    อภิวฑฺฒิสฺสนฺติ    ปญฺญาปาริปูรึ    เวปุลฺลตฺตญฺจ    ทิฏฺเฐ   ว
#๑ ม. ยุ. อกุสลา เจว โว ธมฺมา ฯ
