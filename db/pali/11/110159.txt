โหติ   ฯ  สมทนฺโต  โหติ  ฯ  อวิรฬทนฺโต  ๑  โหติ  ฯ  สุสุกฺกทาโฐ
โหติ   ฯ   ปหูตชิโวฺห   ๒   โหติ  ฯ  พฺรหฺมสฺสโร  โหติ  กรวิกภาณี
โหติ   ๓   ฯ   อภินีลเนตฺโต   โหติ  ฯ  โคปขุโม  โหติ  ฯ  อุณฺณา
ภมุกนฺตเร   ชาตา   โหติ  โอทาตา  มุทุ  ตูลสนฺนิภา  ฯ  ยํปิ  ภิกฺขเว
มหาปุริสสฺส  อุณฺณา  ภมุกนฺตเร  ชาตา  โหติ  โอทาตา  มุทุ  ตูลสนฺนิภา
อิทํปิ     ภิกฺขเว     มหาปุริสสฺส     มหาปุริสลกฺขณํ     ภวติ     ฯ
ปุน   จปรํ   ภิกฺขเว   มหาปุริโส   อุณฺหีสสีโส  โหติ  ฯ  ยํปิ  ภิกฺขเว
มหาปุริโส     อุณฺหีสสีโส     โหติ    อิทํปิ    ภิกฺขเว    มหาปุริสสฺส
มหาปุริสลกฺขณํ    ภวติ   ฯ   อิมานิ   โข   ตานิ   ภิกฺขเว   ทฺวตฺตึส
มหาปุริสสฺส    มหาปุริสลกฺขณานิ    เยหิ    สมนฺนาคตสฺส   มหาปุริสสฺส
เทฺว   ว   คติโย   ภวนฺติ   อนญฺญา  สเจ  อคารํ  อชฺฌาวสติ  ราชา
โหติ   จกฺกวตฺติ  ฯ  สงฺขิตฺตํ  ฯ  สเจ  โข  ปน  อคารสฺมา  อนคาริยํ
ปพฺพชติ   อรหํ   โหติ   สมฺมาสมฺพุทฺโธ   โลเก  วิวฏจฺฉโท  ฯ  อิมานิ
โข    ภิกฺขเว   ทฺวตฺตึส   มหาปุริสสฺส   มหาปุริสลกฺขณานิ   พาหิรกาปิ
อิสโย   ธาเรนฺติ   โน   จ   โข   เต   ชานนฺติ   อิมสฺส   กมฺมสฺส
กตตฺตา ฯเปฯ อิมํ ลกฺขณํ ปฏิลภตีติ ฯ
    [๑๓๑]   ยํปิ   ภิกฺขเว   ตถาคโต  ปุริมํ  ชาตึ  ปุริมํ  ภวํ  ปุริมํ
นิเกตํ   ปุพฺเพ   มนุสฺสภูโต   สมาโน   ทฬฺหสมาทาโน  อโหสิ  กุสเลสุ
ธมฺเมสุ    อวตฺถิตสมาทาโน    กายสุจริเต    วจีสุจริเต   มโนสุจริเต
ทานสํวิภาเค  สีลสมาทาเน  อุโปสถุปวาเส  มตฺเตยฺยตาย  เปตฺเตยฺยตาย
#๑ ยุ. อวิวรทนฺโต ฯ  ๒ ยุ. ปหูลาชิโวฺห ฯ  ๓ ม. อยํ ปาโฐ น ทิสฺสติ ฯ
