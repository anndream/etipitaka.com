จารีสุ   กุปิโต     โหติ     อนตฺตมโน     อาหตจิตฺโต    ขีลชาโต    ตสฺส
จิตฺตํ   น   นมติ   อาตปฺปาย   อนุโยคาย  สาตจฺจาย  ปธานาย  ยสฺส
จิตฺตํ   น   นมติ   อาตปฺปาย   อนุโยคาย   สาตจฺจาย  ปธานาย  อยํ
ปญฺจโม เจโตขีโล ฯ อิเม ปญฺจ ธมฺมา หานภาคิยา ฯ
    [๔๑๖]   กตเม   ปญฺจ   ธมฺมา   วิเสสภาคิยา  ฯ  ปญฺจินฺทฺริยานิ
สทฺธินฺทฺริยํ  วิริยินฺทฺริยํ  สตินฺทฺริยํ  สมาธินฺทฺริยํ  ปญฺญินฺทฺริยํ ฯ อิเม
ปญฺจ ธมฺมา วิเสสภาคิยา ฯ
    [๔๑๗]   กตเม  ปญฺจ  ธมฺมา  ทุปฺปฏิวิชฺฌา  ฯ  ปญฺจ  นิสฺสารณียา
ธาตุโย   อิธาวุโส   ภิกฺขุโน   กาเม  ๑  มนสิกโรโต  กาเมสุ  จิตฺตํ
น   ปกฺขนฺทติ   น   ปสีทติ   น   สนฺติฏฺฐติ   น   วิมุจฺจติ   เนกฺขมฺมํ
โข    ปนสฺส    มนสิกโรโต    เนกฺขมฺเม   จิตฺตํ   ปกฺขนฺทติ   ปสีทติ
สนฺติฏฺฐติ  วิมุจฺจติ  ตสฺส  ๒  จิตฺตํ  สุคตํ  สุภาวิตํ  สุวุฏฺฐิตํ สุวิมุตฺตํ
วิสํยุตฺตํ    กาเมหิ    เย    จ    กามปจฺจยา   อุปฺปชฺชนฺติ   อาสวา
วิฆาตปริฬาหา   มุตฺโต   โส   เตหิ  น  โส  ตํ  เวทนํ  เวเทติ  อิทํ
อกฺขาตํ   กามานํ   นิสฺสรณํ  ฯ  ปุน  จปรํ  อาวุโส  ภิกฺขุโน  พฺยาปาทํ
มนสิกโรโต   พฺยาปาเท   จิตฺตํ  น  ปกฺขนฺทติ  น  ปสีทติ  น  สนฺติฏฺฐติ
น    วิมุจฺจติ    อพฺยาปาทํ   โข   ปนสฺส   มนสิกโรโต   อพฺยาปาเท
จิตฺตํ    ปกฺขนฺทติ   ปสีทติ   สนฺติฏฺฐติ   วิมุจฺจติ   ตสฺส   จิตฺตํ   สุคตํ
สุภาวิตํ  สุวุฏฺฐิตํ  สุวิมุตฺตํ  วิสํยุตฺตํ  พฺยาปาเทน  เย  จ พฺยาปาทปจฺจยา
อุปฺปชฺชนฺติ     อาสวา     วิฆาตปริฬาหา     มุตฺโต     โส    เตหิ
#๑ ยุ. กามํ ฯ  ๒ ม. ตสฺส ตํ ฯ สพฺพวาเรสุ อีทิสเมว ฯ
