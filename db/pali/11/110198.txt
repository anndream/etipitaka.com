กมฺมํ    น    กโรติ    อติอุณฺหนฺติ    กมฺมํ   น   กโรติ   อติสายนฺติ
กมฺมํ    น   กโรติ   อติปาโตติ   กมฺมํ   น   กโรติ   อติจฺฉาโตสฺมีติ
กมฺมํ    น    กโรติ    อติปิปาสิโตสฺมีติ    ๑    กมฺมํ   น   กโรติ
ตสฺส   เอวํ   กิจฺจาปเทสพหุลสฺส   วิหรโต   อนุปฺปนฺนา   เจว  โภคา
นุปฺปชฺชนฺติ   อุปฺปนฺนา   จ   โภคา   ปริกฺขยํ   คจฺฉนฺติ  ฯ  อิเม  โข
คหปติปุตฺต   ฉ   อาทีนวา   อาลสฺสานุโยเคติ   ฯ   อิทมโวจ   ภควา
อิทํ วตฺวาน สุคโต อถาปรํ เอตทโวจ สตฺถา
    [๑๘๕] โหติ ปานสขา นาม      โหติ สมฺมิยสมฺมิโย
          โย จ อตฺเถสุ ชาเตสุ    สหาโย โหติ โส สขา ฯ
                อุสฺสูรเสยฺยา ปรทารเสวนา
                เวรปฺปสงฺโค ๒ จ อนตฺถตา จ
                ปาปา จ มิตฺตา สุกทริยตา จ
                เอเต ฉ ฐานา ปุริสํ ธํสยนฺติ ฯ
          ปาปมิตฺโต ปาปสโข      ปาปอาจารโคจโร ๓
          อสฺมา โลกา ปรมฺหา จ   อุภยา ธํสเต นโร ฯ
                อกฺขิตฺถิโย วารุณี นจฺจคีตํ
                ทิวาโสปฺปํ ปาริจริยา อกาเล ๔
                ปาปา จ มิตฺตา สุกทริยตา จ
                เอเต ฉ ฐานา ปุริสํ ธํสยนฺติ ฯ
                อกฺเขหิ ทิพฺพนฺติ สุรํ ปิวนฺติ
#๑ ม. ยุ. อติธาโตสฺมีติ ฯ ๒ ม. เวรปฺปสโว ฯ ๓ ยุ. ปาปจารโคจโร ฯ ๔ ยุ. อกาลํ ฯ
