สํสปฺปติ   น   สกฺโกติ   อาสนาปิ  วุฏฺฐาตุํ  ฯ  ยทา  โข  โส  ภคฺคว
ปุริโส   อญฺญาสิ   ปราภูตรูโป   อยํ   อเจโล   ปาฏิกปุตฺโต   อายามิ
อาวุโส   อายามิ   อาวุโสติ   วตฺวา   ตตฺเถว   สํสปฺปติ  น  สกฺโกติ
อาสนาปิ    วุฏฺฐาตุนฺติ   อถ   ตํ   ปริสํ   อาคนฺตฺวา   เอวมาโรเจสิ
ปราภูตรูโป   โภ   อยํ   ๑   อเจโล  ปาฏิกปุตฺโต  อายามิ  อาวุโส
อายามิ   อาวุโสติ   วตฺวา   ตตฺเถว   สํสปฺปติ  น  สกฺโกติ  อาสนาปิ
วุฏฺฐาตุนฺติ  ฯ  เอวํ  วุตฺเต  อหํ  ภคฺคว  ตํ  ปุริสํ  เอตทโวจํ  อภพฺโพ
โข   อาวุโส   อเจโล   ปาฏิกปุตฺโต   ตํ   วาจํ  อปฺปหาย  ตํ  จิตฺตํ
อปฺปหาย    ตํ   ทิฏฺฐึ   อปฺปฏินิสฺสชฺชิตฺวา   มม   สมฺมุขีภาวํ   อาคนฺตุํ
สเจปิสฺส   เอวมสฺส   อหนฺตํ   วาจํ  อปฺปหาย  ตํ  จิตฺตํ  อปฺปหาย  ตํ
ทิฏฺฐึ   อปฺปฏินิสฺสชฺชิตฺวา   สมณสฺส   โคตมสฺส   สมฺมุขีภาวํ  คจฺเฉยฺยนฺติ
มุทฺธาปิ ตสฺส วิปเตยฺยาติ ฯ
                   ปฐมภาณวารํ นิฏฺฐิตํ ฯ
    [๘]   อถโข   ภคฺคว   อญฺญตโร   ลิจฺฉวิมหามตฺโต  อุฏฺฐายาสนา
ตํ   ปริสํ   เอตทโวจ   เตนหิ   โภ  มุหุตฺตํ  ตาว  อาคเมถ  ยาวาหํ
คจฺฉามิ    อปฺเปวนาม   อหํปิ   สกฺกุเณยฺยํ   อเจลํ   ปาฏิกปุตฺตํ   อิมํ
ปริสํ   อาเนตุนฺติ   ฯ   อถโข   โส   ภคฺคว   ลิจฺฉวิมหามตฺโต  เยน
ติณฺฑุกขานุปริพฺพาชการาโม       เยน       อเจโล      ปาฏิกปุตฺโต
เตนุปสงฺกมิ   อุปสงฺกมิตฺวา  อเจลํ  ปาฏิกปุตฺตํ  เอตทโวจ  อภิกฺกมาวุโส
ปาฏิกปุตฺต     อภิกฺกนฺตํ    เต    เสยฺโย    อภิกฺกนฺตา    อภิญฺญาตา
#๑ ม. อยนฺติ ปาโฐ นตฺถิ ฯ สี. ยุ. โภ อยนฺติ เทฺว ปาโฐ นตฺถิ ฯ
