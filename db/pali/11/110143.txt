โย   โว   มยา   ปิณฺฑปาโต   อนุญฺญาโต   อลํ   โว  โส  ยาวเทว(
อิมสฺส   กายสฺส   ฐิติยา   ยาปนาย   วิหึสุปรติยา  พฺรหฺมจริยานุคฺคหาย
อิติ   ปุราณญฺจ   เวทนํ   ปฏิหงฺขามิ  นวญฺจ  เวทนํ  น  อุปฺปาเทสฺสามิ
ยาตฺรา   จ   เม  ภวิสฺสติ  อนวชฺชตา  จ  ผาสุวิหาโร  จาติ  ๑  ยํ
โว   มยา   เสนาสนํ   อนุญฺญาตํ   อลํ   โว   ตํ   ยาวเทว  สีตสฺส
ปฏิฆาตาย     อุณฺหสฺส     ปฏิฆาตาย    ฑํสมกสวาตาตปสิรึสปสมฺผสฺสานํ
ปฏิฆาตาย    ยาวเทว    อุตุปริสฺสยวิโนทนํ    ปฏิสลฺลานารามตฺถํ   โย
โว   มยา   คิลานปจฺจยเภสชฺชปริกฺขาโร   อนุญฺญาโต   อลํ   โว  โส
ยาวเทว     อุปฺปนฺนานํ     เวยฺยาพาธิกานํ    เวทนานํ    ปฏิฆาตาย
อพฺยาปชฺฌปรมตายาติ ๒ ฯ
    [๑๑๔]   ฐานํ   โข   ปเนตํ   จุนฺท   วิชฺชติ   ยํ   อญฺญติตฺถิยา
ปริพฺพาชกา     เอวํ     วเทยฺยุํ     สุขลฺลิกานุโยคมนุยุตฺตา    สมณา
สกฺยปุตฺติยา   วิหรนฺตีติ   ฯ   เอวํ   วทมานา  ๓  จุนฺท  อญฺญติตฺถิยา
ปริพฺพาชกา   เอวมสฺสุ   วจนียา  กตโม  โส  อาวุโส  สุขลฺลิกานุโยโค
สุขลฺลิกานุโยคาปิ  หิ  พหู  อเนกวิหิตา  นานปฺปการกาติ  ฯ  จตฺตาโรเม
จุนฺท  สุขลฺลิกานุโยคา  หีนา  คมฺมา  โปถุชฺชนิกา  อนริยา  อนตฺถสญฺหิตา
น    นิพฺพิทาย    น   วิราคาย   น   นิโรธาย   น   อุปสมาย   น
อภิญฺญาย    น   สมฺโพธาย   น   นิพฺพานาย   สํวตฺตนฺติ   ฯ   กตเม
จตฺตาโร  ฯ  อิธ  จุนฺท  เอกจฺโจ  พาโล  ปาเณ  วธิตฺวา  ๔ อตฺตานํ
สุเขติ   ปิเณติ   อยํ   ปฐโม   สุขลฺลิกานุโยโค   ฯ  ปุน  จปรํ  จุนฺท
#๑ ม. จ ฯ ๒ ม. อิติสทฺโท น ทิสฺสติ ฯ ๓ ม. ยุ. วาทิโน ฯ ๔ ม. อาเมณฺฑิตํ ฯ
