    [๔๒๖]  กตเม  ฉ  ธมฺมา  หานภาคิยา  ฯ  ฉ  อคารวา อิธาวุโส
ภิกฺขุ   สตฺถริ   อคารโว   วิหรติ  อปฺปติสฺโส  ธมฺเม  อคารโว  วิหรติ
อปฺปติสฺโส   สงฺเฆ   อคารโว   วิหรติ   อปฺปติสฺโส  สิกฺขาย  อคารโว
วิหรติ    อปฺปติสฺโส    อปฺปมาเท    อคารโว    วิหรติ    อปฺปติสฺโส
ปฏิสนฺถาเร อคารโว วิหรติ อปฺปติสฺโส ฯ อิเม ฉ ธมฺมา หานภาคิยา ฯ
    [๔๒๗]  กตเม  ฉ  ธมฺมา  วิเสสภาคิยา  ฯ  ฉ  คารวา อิธาวุโส
ภิกฺขุ   สตฺถริ   สคารโว   วิหรติ  สปฺปติสฺโส  ธมฺเม  สคารโว  วิหรติ
สปฺปติสฺโส  ฯ  สงฺเฆ  ฯ  สิกฺขาย  ฯ อปฺปมาเท ฯ ปฏิสนฺถาเร สคารโว
วิหรติ สปฺปติสฺโส ฯ อิเม ฉ ธมฺมา วิเสสภาคิยา ฯ
    [๔๒๘]  กตเม  ฉ  ธมฺมา  ทุปฺปฏิวิชฺฌา  ฯ  ฉ นิสฺสารณียา ธาตุโย
อิธาวุโส  ภิกฺขุ  เอวํ  วเทยฺย  เมตฺตา  หิ  โข  เม  ๑  เจโตวิมุตฺติ
ภาวิตา   พหุลีกตา  ยานีกตา  วตฺถุกตา  อนุฏฺฐิตา  ปริจิตา  สุสมารทฺธา
อถ   จ  ปน  เม  พฺยาปาโท  จิตฺตํ  ปริยาทาย  ติฏฺฐตีติ  ฯ  โส  มา
เหวนฺติสฺส    วจนีโย   มา   อายสฺมา   เอวํ   อวจ   มา   ภควนฺตํ
อพฺภาจิกฺขิ    น   หิ   สาธุ   ภควโต   อพฺภกฺขานํ   น   หิ   ภควา
เอวํ  วเทยฺย  อฏฺฐานเมตํ  อาวุโส อนวกาโส ยํ เมตฺตาย เจโตวิมุตฺติยา
ภาวิตาย      พหุลีกตาย     ยานีกตาย     วตฺถุกตาย     อนุฏฺฐิตาย
ปริจิตาย   สุสมารทฺธาย   อถ  จ  ปนสฺส  พฺยาปาโท  จิตฺตํ  ปริยาทาย
ฐสฺสตีติ   ๒   เนตํ  ฐานํ  วิชฺชติ  นิสฺสรณเญฺหตํ  อาวุโส  พฺยาปาทสฺส
ยทิทํ  เมตฺตา  เจโตวิมุตฺติ  ๓  ฯ  อิธ  ปนาวุโส  ภิกฺขุ  เอวํ วเทยฺย
#๑ ม. เม อาวุโส ฯ ๒ ม. อิติสทฺโท น ทิสฺสติ ฯ เอวมุปริ ฯ
#๓ ม. เจโตวิมุตฺตีติ ฯ เอวมุปริ ฯ
