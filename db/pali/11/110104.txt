    [๖๕]  เตสํเยว  โข  วาเสฏฺฐา  สตฺตานํ  เอกจฺเจ  สตฺตา เมถุนํ
ธมฺมํ  สมาทาย  วิสุํ  กมฺมนฺเต  ๑  ปโยเชสุํ  ฯ  เมถุนํ ธมฺมํ สมาทาย
วิสุํ   กมฺมนฺเต   ปโยเชนฺตีติ   โข   วาเสฏฺฐา  เวสฺสา  เวสฺสาเตฺวว
อกฺขรํ  นิพฺพตฺตํ ๒ ฯ อิติ โข วาเสฏฺฐา เอวเมตสฺส ฯ สงฺขิตฺตํ ๓ ฯ อิติ
โข   วาเสฏฺฐา   เอวเมตสฺส   สุทฺทมณฺฑลสฺส   โปราเณน   อคฺคญฺเญน
อกฺขเรน   อภินิพฺพตฺติ   อโหสิ  เตสํเยว  สตฺตานํ  อญฺเญสํ  สทิสานํเยว
โน   อสทิสานํ   ธมฺเมเนว   โน  อธมฺเมน  ฯ  ธมฺโม  หิ  วาเสฏฺฐา
เสฏฺโฐ ชเนตสฺมึ ทิฏฺเฐ เจว ธมฺเม อภิสมฺปรายญฺจ ฯ
    [๖๖]  อหุ  โข  โส  วาเสฏฺฐา  สมโย  ยํ  ขตฺติโยปิ  สกํ  ธมฺมํ
ครหมาโน   อคารสฺมา   อนคาริยํ   ปพฺพชติ   สมโณ   ภวิสฺสามีติ   ฯ
พฺราหฺมโณปิ  ๔  วาเสฏฺฐา  ฯเปฯ  เวสฺโสปิ  วาเสฏฺฐา ฯเปฯ สุทฺโทปิ
โข  [๕]  สกํ  ธมฺมํ  ครหมาโน  อคารสฺมา  อนคาริยํ  ปพฺพชติ สมโณ
ภวิสฺสามีติ   ฯ   อิเมหิ  โข  วาเสฏฺฐา  จตูหิ  มณฺฑเลหิ  สมณมณฺฑลสฺส
อภินิพฺพตฺติ    อโหสิ    เตสํเยว    สตฺตานํ    อญฺเญสํ    สทิสานํเยว
โน   อสทิสานํ   ธมฺเมเนว   โน  อธมฺเมน  ฯ  ธมฺโม  หิ  วาเสฏฺฐา
เสฏฺโฐ ชเนตสฺมึ ทิฏฺเฐ เจว ธมฺเม อภิสมฺปรายญฺจ ฯ
    [๖๗]  ขตฺติโยปิ  โข  วาเสฏฺฐา  กาเยน  ทุจฺจริตญฺจริตฺวา วาจาย
#๑ ม. วิสุกมฺมนฺเต ฯ ยุ. วิสฺสุตกมฺมนฺเต ฯ  ๒ ม. ยุ. อุปนิพฺพตฺตํ ฯ
#๓ อยํ วิตฺถาโร ฯ เวสฺสมณฺฑลสฺส โปราเณน อคฺคญฺเญน อกฺขเรน อภินิพฺพตฺติ อโหสิ
#เตสํเยว สตฺตานํ อญฺเญสํ สทิสานํเยว โน อสทิสานํ ธมฺเมเนว โน อธมฺเมน ฯ
#ธมฺโม หิ วาเสฏฺฐา เสฏฺโฐ ชเนตสฺมึ ทิฏฺเฐ เจว ธมฺเม อภิสมฺปรายญฺจ ฯ เตสํเยว
#โข วาเสฏฺฐา สตฺตานํ เย เต สตฺตา อวเสสา เต ลุทฺทาจารา ลุทฺทาจารา อเหสุํ ฯ
#ลุทฺทาจารา ลุทฺทาจาราติ โข วาเสฏฺฐา สุทฺทา สุทฺทาเตฺวว อกฺขรํ อุปนิพฺพตฺตํ ฯ
#๔ ม. พฺราหฺมโณปิ โข ฯ ยุ. พฺราหฺมโณปิ สกํ ธมฺมํ ฯเปฯ  ๕ ม. วาเสฏฺฐา ฯ
