วสฺสสหสฺสายุกา  ปุตฺตา   ภวิสฺสนฺติ   ฯ   จตฺตาริวสฺสสหสฺสายุกานํ
มนุสฺสานํ  อฏฺฐวสฺสสหสฺสายุกา  ปุตฺตา  ภวิสฺสนฺติ  ฯ อฏฺฐวสฺส-
สหสฺสายุกานํ  มนุสฺสานํ   วีสติวสฺสสหสฺสายุกา   ปุตฺตา   ภวิสฺสนฺติ  ฯ
วีสติวสฺสสหสฺสายุกานํ     มนุสฺสานํ    จตฺตาฬีสวสฺสสหสฺสายุกา  ปุตฺตา
ภวิสฺสนฺติ   ฯ   จตฺตาฬีสวสฺสสหสฺสายุกานํ  มนุสฺสานํ  อสีติวสฺส-
สหสฺสายุกา  ปุตฺตา ภวิสฺสนฺติ ฯ
    [๔๘]   อสีติวสฺสสหสฺสายุเกสุ   ภิกฺขเว   มนุสฺเสสุ  ปญฺจวสฺสสติกา
กุมาริกา   อลํปเตยฺยา   ภวิสฺสนฺติ   ฯ   อสีติวสฺสสหสฺสายุเกสุ  ภิกฺขเว
มนุสฺเสสุ    ตโย   อาพาธา   ภวิสฺสนฺติ   อิจฺฉา   อนสนํ   ชรา   ฯ  อสีติ-
วสฺสสหสฺสายุเกสุ   ภิกฺขเว   มนุสฺเสสุ  อยํ  ชมฺพุทีโป  อิทฺโธ  เจว
ภวิสฺสติ   ผีโต   จ   กุกฺกุฏสมฺปาติตา   ๑   คามนิคมราชธานิโย   ฯ
อสีติวสฺสสหสฺสายุเกสุ   ภิกฺขเว   มนุสฺเสสุ  อยํ  ชมฺพุทีโป  อวีจิ  มญฺเญ
ผุโฏ  ภวิสฺสติ  มนุสฺเสหิ  เสยฺยถาปิ  นฬวนํ  วา  สารวนํ  วา  ๒  ฯ
อสีติวสฺสสหสฺสายุเกสุ    ภิกฺขเว   มนุสฺเสสุ   อยํ   พาราณสี   เกตุมตี
นาม  ราชธานี  ภวิสฺสติ  อิทฺธา  เจว  ผีตา จ พหุชนา จ อากิณฺณมนุสฺสา
จ    สุภิกฺขา    จ    ฯ   อสีติวสฺสสหสฺสายุเกสุ   ภิกฺขเว   มนุสฺเสสุ
อิมสฺมึ  ชมฺพุทีเป  จตุราสีตินครสหสฺสานิ ภวิสฺสนฺติ เกตุมติราชธานี-
ปมุขานิ ฯ  อสีติวสฺสสหสฺสายุเกสุ      ภิกฺขเว     มนุสฺเสสุ     เกตุมตีราช-
ธานิยา  สงฺโข   นาม   ราชา   อุปฺปชฺชิสฺสติ   จกฺกวตฺติ   ธมฺมิโก   ธมฺมราชา
#๑ ม. ยุ. กุกฺกุฏสมฺปาทิกา ฯ  ๒ ม. ยุ. สรวนํ วา ฯ
