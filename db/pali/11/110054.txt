ปริสุทฺธา   โหติ   โน   อปริสุทฺธา  อคฺคปฺปตฺตา  จ  โหติ  สารปฺปตฺตา
จาติ   ฯ   น   โข   นิโคฺรธ   เอตฺตาวตา  ตโปชิคุจฺฉา  อคฺคปฺปตฺตา
วา โหติ สารปฺปตฺตา วา อปิจ โข เผคฺคุปตฺตา โหตีติ ฯ
    [๒๘]  กิตฺตาวตา  ปน  ภนฺเต  ตโปชิคุจฺฉา  อคฺคปฺปตฺตา  จ  โหติ
สารปฺปตฺตา   จ   สาธุ   เม   ภนฺเต  ภควา  ตโปชิคุจฺฉาย  อคฺคํเยว
ปาเปตุ  สารํเยว  ปาเปตูติ  ฯ  อิธ  นิโคฺรธ  ตปสฺสี จาตุยามสํวรสํวุโต
โหติ   ฯ   กถญฺจ   นิโคฺรธ   ตปสฺสี  จาตุยามสํวรสํวุโต  โหติ  ฯเปฯ
ยโต   จ   โข   นิโคฺรธ   ตปสฺสี  จาตุยามสํวรสํวุโต  โหติ  อทุญฺจสฺส
โหติ   ตปสฺสิตาย  ฯ  โส  อภิหรติ  โน  หีนายาวตฺตติ  ฯ  โส  วิวิตฺตํ
เสนาสนํ   ภชติ   ฯเปฯ   โส   อิเม  ปญฺจ  นีวรเณ  ปหาย  เจตโส
อุปกฺกิเลเส   ปญฺญาย   ทุพฺพลีกรเณ   เมตฺตาสหคเตน   เจตสา  ฯเปฯ
อุเปกฺขาสหคเตน   เจตสา   วิปุเลน  มหคฺคเตน  อปฺปมาเณน  อเวเรน
อพฺยาปชฺเฌน  ผริตฺวา  วิหรติ  ฯ  โส  อเนกวิหิตํ  ปุพฺเพนิวาสํ อนุสฺสรติ
เสยฺยถีทํ  เอกมฺปิ  ชาตึ  เทฺวปิ  ชาติโย  ฯเปฯ  อิติ  สาการํ สอุทฺเทสํ
อเนกวิหิตํ   ปุพฺเพนิวาสํ  อนุสฺสรติ  ฯ  โส  ทิพฺเพน  จกฺขุนา  วิสุทฺเธน
อติกฺกนฺตมานุสเกน    สตฺเต   ปสฺสติ   จวมาเน   อุปปชฺชมาเน   หีเน
ปณีเต   สุวณฺเณ   ทุพฺพณฺเณ   สุคเต   ทุคฺคเต   ยถากมฺมูปเค   สตฺเต
ปชานาติ   อิเม   วต   โภนฺโต   สตฺตา   กายทุจฺจริเตน  สมนฺนาคตา
วจีทุจฺจริเตน    สมนฺนาคตา    มโนทุจฺจริเตน    สมนฺนาคตา   อริยานํ
อุปวาทกา    มิจฺฉาทิฏฺฐิกา    มิจฺฉาทิฏฺฐิกมฺมสมาทานา    เต   กายสฺส
