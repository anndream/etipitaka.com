    [๓๔๐]  อตฺถิ  โข  อาวุโส  เตน  ภควตา ชานตา ปสฺสตา อรหตา
สมฺมาสมฺพุทฺเธน    อฏฺฐ    ธมฺมา    สมฺมทกฺขาตา   ตตฺถ   สพฺเพเหว
สงฺคายิตพฺพํ   ฯเปฯ   อตฺถาย  หิตาย  สุขาย  เทวมนุสฺสานํ  ฯ  กตเม
อฏฺฐ   ฯ   อฏฺฐ   มิจฺฉตฺตา   มิจฺฉาทิฏฺฐิ   มิจฺฉาสงฺกปฺโป  มิจฺฉาวาจา
มิจฺฉากมฺมนฺโต       มิจฺฉาอาชีโว       มิจฺฉาวายาโม      มิจฺฉาสติ
มิจฺฉาสมาธิ ฯ
    [๓๔๑]     อฏฺฐ     สมฺมตฺตา     สมฺมาทิฏฺฐิ     สมฺมาสงฺกปฺโป
สมฺมาวาจา   สมฺมากมฺมนฺโต   สมฺมาอาชีโว   สมฺมาวายาโม   สมฺมาสติ
สมฺมาสมาธิ ฯ
    [๓๔๒] อฏฺฐ ปุคฺคลา ทกฺขิเณยฺยา โสตาปนฺโน โสตาปตฺติผลสจฺฉิกิริยาย
ปฏิปนฺโน สกทาคามี สกทาคามิผลสจฺฉิกิริยาย
ปฏิปนฺโน       อนาคามี       อนาคามิผลสจฺฉิกิริยาย       ปฏิปนฺโน
อรหา อรหตฺตสจฺฉิกิริยาย ๑ ปฏิปนฺโน ฯ
    [๓๔๓]   อฏฺฐ  กุสีตวตฺถูนิ  อิธาวุโส  ภิกฺขุนา  กมฺมํ  กาตพฺพํ  ๒
โหติ    ตสฺส    เอวํ   โหติ   กมฺมํ   โข   เม   กาตพฺพํ   ภวิสฺสติ
กมฺมํ    โข    ปน    เม   กโรนฺตสฺส   กาโย   กิลมิสฺสติ   หนฺทาหํ
นิปชฺชามีติ    ฯ    โส    นิปชฺชติ   น   วิริยํ   อารภติ   อปฺปตฺตสฺส
ปตฺติยา    อนธิคตสฺส    อธิคมาย    อสจฺฉิกตสฺส    สจฺฉิกิริยาย   อิทํ
ปฐมํ  กุสีตวตฺถุ  ๓  ฯ  ปุน  จปรํ  อาวุโส  ภิกฺขุนา  กมฺมํ  กตํ  โหติ
ตสฺส   เอวํ   โหติ   อหํ   โข   กมฺมํ   อกาสึ  กมฺมํ  โข  ปน  เม
#๑ ยุ. อรหตฺตาย ฯ ๒ ยุ. กตฺตพฺพํ ฯ ๓ ยุ. กุสีตวตฺถุํ ฯ
