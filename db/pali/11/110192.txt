อกณฺฏกํ   อิทฺธํ   ผีตํ  เขมํ  สิวํ  นิรพฺพุทํ  อทณฺเฑน  อสตฺเถน  ธมฺเมน
สเมน  ๑  อภิวิชิย  อชฺฌาวสติ  ราชา สมาโน กึ ลภติ สุจิปริวาโร โหติ
สุจิสฺส     โหนฺติ     ปริวารา     พฺราหฺมณคหปติกา    เนคมชานปทา
คณกมหามตฺตา   อนีกฏฺฐา   โทวาริกา   อมจฺจา   ปาริสชฺชา  ราชาโน
โภคิกา  กุมารา  ราชา  สมาโน  อิทํ  ลภติ  ฯ สเจ โข ปน อคารสฺมา
อนาคาริยํ  ปพฺพชติ  อรหํ  โหติ  สมฺมาสมฺพุทฺโธ  โลเก วิวฏจฺฉโท พุทฺโธ
สมาโน   กึ   ลภติ  สุจิปริวาโร  โหติ  สุจิสฺส  โหนฺติ  ปริวารา  ภิกฺขู
ภิกฺขุนิโย  อุปาสกา  อุปาสิกาโย  เทวา  มนุสฺสา  อสุรา นาคา คนฺธพฺพา
พุทฺโธ สมาโน อิทํ ลภติ ฯ เอตมตฺถํ ภควา อโวจ ฯ ตตฺเถตํ วุจฺจติ
    [๑๗๑] มิจฺฉาชีวญฺจ อวสฺสชิ สเมน
          วุตฺตึ สุจินา โส ชนยิตฺถ ธมฺมิเกน
          อหิตมปิ จ อปนุทิ หิตมปิ จ
          พหุชนสุขญฺจ อจริ ๒ ฯ
          สคฺเค เวทยติ นโร สุผลานิ ๓
          กริตฺวา นิปุเณภิ วิทูภิ สพฺภิ ๔
          วณฺณิตานิ ติทิวปุรวรสโม
          อภิรมติ รติขิฑฺฑาสมงฺคี ฯ
          อลทฺธา น ๕ มนุสฺสกํ ภวํ ตโต จวิย ๖
          ปุน ๗ สุกตผลวิปากเสสเกน
          ปฏิลภติ ลปนชํ สมมปิ
#๑ ม. ยุ. อยํ น ทิสฺสติ ฯ ๒ ยุ. อาจริ ฯ ๓ ม. ยุ. สุขปฺผลานิ ฯ ๔ ยุ. สมพฺภิ ฯ
#๕ ม. ลทฺธาน ฯ ยุ. ลทฺธา ฯ ๖ ม. จวิตฺวาน ฯ ๗ ม. ปุนสทฺโท น ทิสฺสติ ฯ
