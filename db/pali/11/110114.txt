ปาทตลา   อโธ   เกสมตฺถกา   ตจปริยนฺตํ  ปูรนฺนานปฺปการสฺส  อสุจิโน
ปจฺจเวกฺขติ   อตฺถิ   อิมสฺมึ  กาเย  เกสา  โลมา  นขา  ทนฺตา  ตโจ
มํสํ   นหารู   อฏฺฐี   อฏฺฐิมิญฺชํ  ๑  วกฺกํ  หทยํ  ยกนํ  กิโลมกํ  ปิหกํ
ปปฺผาสํ    อนฺตํ    อนฺตคุณํ    อุทริยํ   กรีสํ   ปิตฺตํ   เสมฺหํ   ปุพฺโพ
โลหิตํ   เสโท  เมโท  อสฺสุ  วสา  เขโฬ  สิงฺฆานิกา  ลสิกา  มุตฺตนฺติ
อยํ   ปฐมา   ทสฺสนสมาปตฺติ  ฯ  ปุน  จปรํ  ภนฺเต  อิเธกจฺโจ  สมโณ
วา   พฺราหฺมโณ   วา   อาตปฺปมนฺวาย   ฯเปฯ   ตถารูปํ  เจโตสมาธึ
ผุสติ   ยถาสมาหิเต   จิตฺเต   อิมเมว   กายํ   อุทฺธํ  ปาทตลา  อโธ
เกสมตฺถกา    ตจปริยนฺตํ    ปูรนฺนานปฺปการสฺส   อสุจิโน   ปจฺจเวกฺขติ
อตฺถิ  อิมสฺมึ  กาเย  เกสา  โลมา  ฯเปฯ  ลสิกา  มุตฺตํ  ๒ อติกฺกมฺม
จ  ปุริสสฺส  ฉวิมํสโลหิตํ  อฏฺฐึ  ปจฺจเวกฺขติ  อยํ ทุติยา ทสฺสนสมาปตฺติ ฯ
ปุน     จปรํ     ภนฺเต    อิเธกจฺโจ    สมโณ    วา    พฺราหฺมโณ
วา   อาตปฺปมนฺวาย   ฯเปฯ  ตถารูปํ  เจโตสมาธึ  ผุสติ  ยถาสมาหิเต
จิตฺเต    อิมเมว    กายํ    อุทฺธํ    ปาทตลา    อโธ   เกสมตฺถกา
ตจปริยนฺตํ   ปูรนฺนานปฺปการสฺส   อสุจิโน   ปจฺจเวกฺขติ   อตฺถิ   อิมสฺมึ
กาเย  เกสา  โลมา  ฯเปฯ  ลสิกา  มุตฺตํ  ๒  อติกฺกมฺม  จ  ปุริสสฺส
ฉวิมํสโลหิตํ   อฏฺฐึ   ปจฺจเวกฺขติ   ปุริสสฺส   จ  วิญฺญาณโสตํ  ปชานาติ
อุภยโต    อพฺโพจฺฉินฺนํ   อิธโลเก   ปติฏฺฐิตญฺจ   ปรโลเก   ปติฏฺฐิตญฺจ
อยํ  ตติยา  ทสฺสนสมาปตฺติ  ฯ  ปุน  จปรํ  ภนฺเต  อิเธกจฺโจ สมโณ วา
พฺราหฺมโณ  วา  อาตปฺปมนฺวาย  ฯเปฯ  ลสิกา  มุตฺตํ  ๒  อติกฺกมฺม  จ
#๑ ยุ. อฏฺฐิมิญฺชา ฯ  ๒ ม. มุตฺตนฺติ ฯ
