โส   เอวมสฺส   วจนีโย   ตสฺส   เต   อาวุโส   ลาภา   ตสฺส  เต
สุลทฺธํ   สตฺถา   จ   เต   อสมฺมาสมฺพุทฺโธ   ธมฺโม   จ  ทุรากฺขาโต
ทุปฺปเวทิโต    อนิยฺยานิโก   อนุปสมสํวตฺตนิโก   อสมฺมาสมฺพุทฺธปฺปเวทิโต
ตฺวญฺจ     ตสฺมึ     ธมฺเม     น     ธมฺมานุธมฺมปฏิปนฺโน     วิหรสิ
น   สามีจิปฏิปนฺโน   น   อนุธมฺมจารี   โวกฺกมฺม   จ   ตมฺหา  ธมฺมา
วตฺตสีติ   ฯ   อิติ   โข   จุนฺท   สตฺถาปิ   ตตฺถ   คารโยฺห  ธมฺโมปิ
ตตฺถ   คารโยฺห   สาวโก   จ   ตตฺถ   เอวํ   ปาสํโส  ฯ  โย  โข
จุนฺท   เอวรูปํ   สาวกํ   เอวํ   วเทยฺย  เอตายสฺมา  ตถา  ปฏิปชฺชตุ
ยถา  เต  สตฺถารา  ธมฺโม  เทสิโต  ปญฺญตฺโตติ  ฯ  โย  จ สมาทเปติ
ยญฺจ   สมาทเปติ   โย   จ   สมาทปิโต   ตถตฺตาย  ปฏิปชฺชติ  สพฺเพ
เต  พหุํ  อปุญฺญํ  ปสวนฺติ  ฯ  ตํ  กิสฺส  เหตุ  ฯ  เอวเญฺหตํ จุนฺท โหติ
ทุรากฺขาเต   ธมฺมวินเย   ทุปฺปเวทิเต   อนิยฺยานิเก   อนุปสมสํวตฺตนิเก
อสมฺมาสมฺพุทฺธปฺปเวทิเต ฯ
     [๙๗]  อิธ  ปน  จุนฺท  สตฺถา  จ  โหติ  อสมฺมาสมฺพุทฺโธ  ธมฺโม
จ     ทุรากฺขาโต     ทุปฺปเวทิโต    อนิยฺยานิโก    อนุปสมสํวตฺตนิโก
อสมฺมาสมฺพุทฺธปฺปเวทิโต   สาวโก  จ  ตสฺมึ  ธมฺเม  ธมฺมานุธมฺมปฏิปนฺโน
วิหรติ   สามีจิปฏิปนฺโน   อนุธมฺมจารี  สมาทาย  ตํ  ธมฺมํ  ปวตฺตติ  ๑
โส   เอวมสฺส   วจนีโย   ตสฺส   เต   อาวุโส   อลาภา  ตสฺส  เต
ทุลฺลทฺธํ   สตฺถา   จ   เต   อสมฺมาสมฺพุทฺโธ   ธมฺโม  จ  ทุรากฺขาโต
ทุปฺปเวทิโต    อนิยฺยานิโก   อนุปสมสํวตฺตนิโก   อสมฺมาสมฺพุทฺธปฺปเวทิโต
#๑ ม. ยุ. วตฺตติ ฯ
