สมฺมาสมฺพุทฺธา   สพฺเพ   เต  ภควนฺโต  เจตสา  เจโต  ปริจฺจ  วิทิตา
เอวํสีลา    เต    ภควนฺโต    ภวิสฺสนฺติ    อิติปิ    เอวํธมฺมา    ฯ
เอวํปญฺญา   ฯ   เอวํวิหารี   ฯ  เอวํวิมุตฺตา  เต  ภควนฺโต  ภวิสฺสนฺติ
อิติปีติ   ฯ   โน   เหตํ   ภนฺเตติ   ฯ   กึ  ปน  เต  สารีปุตฺต  อหํ
เอตรหิ    อรหํ    สมฺมาสมฺพุทฺโธ   เจตสา   เจโต   ปริจฺจ   วิทิโต
เอวํสีโล   ภควา   อิติปิ  เอวํธมฺโม  ฯ  เอวํปญฺโญ  ฯ  เอวํวิหารี  ฯ
เอวํวิมุตฺโต  ภควา  อิติปีติ  ฯ  โน  เหตํ  ภนฺเตติ  ฯ เอตฺถ หิ ๑ เต
สารีปุตฺต     อตีตานาคตปจฺจุปฺปนฺเนสุ     อรหนฺเตสุ    สมฺมาสมฺพุทฺเธสุ
เจโตปริยญาณํ   นตฺถิ   อถ   กิญฺจรหิ   เต   อยํ  สารีปุตฺต  โอฬารา
อาสภิวาจา    ภาสิตา    เอกํโส   คหิโต   สีหนาโท   นทิโต   เอวํ
ปสนฺโน   อหํ   ภนฺเต   ภควติ  น  จาหุ  น  จ  ภวิสฺสติ  น  เจตรหิ
วิชฺชติ   อญฺโญ   สมโณ   วา  พฺราหฺมโณ  วา  ภควตา  ภิยฺโยภิญฺญตโร
ยทิทํ  สมฺโพธิยนฺติ  ฯ  น โข ปเนตํ [๒] ภนฺเต อตีตานาคตปจฺจุปฺปนฺเนสุ
อรหนฺเตสุ        สมฺมาสมฺพุทฺเธสุ        เจโตปริยญาณํ        อตฺถิ
อปิจ  เม  [๓]  ธมฺมนฺวโย  วิทิโต  เสยฺยถาปิ  ภนฺเต รญฺโญ ปจฺจนฺติมํ
นครํ  ทฬฺหทฺธาลํ  ๔  ทฬฺหปาการโตรณํ  เอกทฺวารํ  ตตฺรสฺส  โทวาริโก
ปณฺฑิโต   วิยตฺโต   เมธาวี  อญฺญาตานํ  นิวาเรตา  ญาตานํ  ปเวเสตา
โส  ตสฺส  นครสฺส  สามนฺตา  ๕  อนุปริยายปถํ  อนุกฺกมมาโน  ๖  น
ปสฺเสยฺย  ปาการสนฺธึ  วา  ปาการวิวรํ  วา อนฺตมโส วิฬารนิกฺขมนมตฺตํปิ
ตสฺส     เอวมสฺส     เย     เกจิ     โอฬาริกา    ปาณา    อิมํ
#๑ ม. จ หิ ฯ ยุ. จรหิ ฯ  ๒ ม. ยุ. เม ฯ  ๓ ยุ. ภนฺเต ฯ  ๔ ม. ทฬฺหุทฺธาตํ
#ยุ. ทฬฺหุทฺทาตํ ฯ  ๕ ม. ยุ. สมนฺตา ฯ  ๖ ยุ. อนุกฺกมนเต ฯ
