โส    พหุญฺเจปิ   อาทิสติ   ตเถว   ตํ   โหติ   โน   อญฺญถาติ   ฯ
อยํ   ทุติยา  อาเทสนวิธา  ฯ  ปุน  จปรํ  ภนฺเต  อิเธกจฺโจ  น  เหว
โข  นิมิตฺเตน  อาทิสติ  นาปิ  มนุสฺสานํ  วา  อมนุสฺสานํ  วา  เทวตานํ
วา    สทฺทํ   สุตฺวา   อาทิสติ   อปิจ   โข   วิตกฺกยโต   วิจารยโต
วิตกฺกวิปฺผารสทฺทํ    สุตฺวา    อาทิสติ   เอวํปิ   เต   มโน   อิตฺถมฺปิ
เต   มโน   อิติปิ   เต   จิตฺตนฺติ  ฯ  โส  พหุญฺเจปิ  อาทิสติ  ตเถว
ตํ   โหติ   โน   อญฺญถาติ   ฯ   อยํ   ตติยา  อาเทสนวิธา  ฯ  ปุนฏ
จปรํ   ภนฺเต   อิเธกจฺโจ   น   เหว   โข  นิมิตฺเตน  อาทิสติ  นาปิ
มนุสฺสานํ   วา   อมนุสฺสานํ  วา  เทวตานํ  วา  สทฺทํ  สุตฺวา  อาทิสติ
นปิ    วิตกฺกยโต    วิจารยโต    วิตกฺกวิปฺผารสทฺทํ   สุตฺวา   อาทิสติ
อถโข ๑ วิตกฺกวิจารสมาธึ ๒ สมาปนฺนสฺส เจตสา เจโต ปริจฺจ ปชานาติ
ยถา   อิมสฺส   โภโต   มโนสงฺขารา   ปณิหิตา  ตถา  อิมสฺส  จิตฺตสฺส
อนนฺตรา  อิมํ  ๓  นาม  วิตกฺกํ  วิตกฺเกสฺสตีติ  ฯ โส พหุญฺเจปิ อาทิสติ
ตเถว  ตํ  โหติ  โน  อญฺญถาติ ฯ อยํ ภนฺเต ๔ จตุตฺถา อาเทสนวิธา ฯ
เอตทานุตฺตริยํ ภนฺเต อาเทสนวิธาสุ ฯ
    [๗๙]  อปรํ  ปน  ภนฺเต  เอตทานุตฺตริยํ  ยถา ภควา ธมฺมํ เทเสติ
ทสฺสนสมาปตฺตีสุ   ฯ   จตสฺโส   อิมา   ภนฺเต   ทสฺสนสมาปตฺติโย   ฯ
อิธ   ภนฺเต   เอกจฺโจ   สมโณ   วา  พฺราหฺมโณ  วา  อาตปฺปมนฺวาย๔
ปธานมนฺวาย    อนุโยคมนฺวาย   อปฺปมาทมนฺวาย   สมฺมามนสิการมนฺวาย
ตถารูปํ   เจโตสมาธึ  ผุสติ  ยถาสมาหิเต  จิตฺเต  อิมเมว  กายํ  อุทฺธํ
#๑ ม. ยุ. อปิจ โข ฯ  ๒ ยุ. อวิตกฺกํ อวิจารํ สมาธึ ฯ  ๓ ยุ. อมม ฯ
#๔ ม. ยุ. อยํ น ทิสฺสติ ฯ
