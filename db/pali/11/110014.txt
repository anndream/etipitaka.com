มุทฺธาปิ   ตสฺส   วิปเตยฺยาติ   ฯ   รกฺขเตตํ   ภนฺเต   ภควา   วาจํ
รกฺขเตตํ   สุคโต   วาจนฺติ   ฯ   กึ   ปน   มํ  ตฺวํ  สุนกฺขตฺต  เอวํ
วเทสิ   รกฺขเตตํ   ภนฺเต  ภควา  วาจํ  รกฺขเตตํ  สุคโต  วาจนฺติ  ฯ
ภควตาปสฺส   ภนฺเต   เอสา   วา  เอกํเสน  โอธาริตา  ๑  อภพฺโพ
อเจโล   ปาฏิกปุตฺโต   ตํ   วาจํ   อปฺปหาย   ตํ  จิตฺตํ  อปฺปหาย  ตํ
ทิฏฺฐึ    อปฺปฏินิสฺสชฺชิตฺวา    มม    สมฺมุขีภาวํ    อาคนฺตุํ    สเจปิสฺส
เอวมสฺส   อหํ   ตํ   วาจํ   อปฺปหาย   ตํ  จิตฺตํ  อปฺปหาย  ตํ  ทิฏฺฐึ
อปฺปฏินิสฺสชฺชิตฺวา     สมณสฺส    โคตมสฺส    สมฺมุขีภาวํ    คจฺเฉยฺยนฺติ
มุทฺธาปิ    ตสฺส    วิปเตยฺยาติ    อเจโล   จ   ภนฺเต   ปาฏิกปุตฺโต
วิรูปรูเปน    ภควโต    สมฺมุขีภาวํ    อาคจฺเฉยฺย    ตทสฺส   ภควโต
มุสาติ   ฯ   อปิ   นุ   สุนกฺขตฺต   ตถาคโต  ตํ  วาจํ  ภาเสยฺย  ยา
สา   วาจา   ทฺวยคามินีติ   ฯ   กึ   ปน   ภนฺเต   ภควตา  อเจโล
ปาฏิกปุตฺโต    เจตสา    เจโต   ปริจฺจ   วิทิโต   อภพฺโพ   อเจโล
ปาฏิกปุตฺโต   ตํ   วาจํ   อปฺปหาย   ตํ   จิตฺตํ   อปฺปหาย   ตํ  ทิฏฺฐึ
อปฺปฏินิสฺสชฺชิตฺวา    มม    สมฺมุขีภาวํ   อาคนฺตุํ   สเจปิสฺส   เอวมสฺส
อหนฺตํ  วาจํ  อปฺปหาย  ตํ  จิตฺตํ  อปฺปหาย  ตํ  ทิฏฺฐึ  อปฺปฏินิสฺสชฺชิตฺวา
สมณสฺส      โคตมสฺส      สมฺมุขีภาวํ      คจฺเฉยฺยนฺติ      มุทฺธาปิ
ตสฺส   วิปเตยฺยาติ   อุทาหุ   เทวตา   ภควโต   เอตมตฺถํ  อาโรเจสุํ
อภพฺโพ   ภนฺเต   อเจโล   ปาฏิกปุตฺโต   ตํ   วาจํ  อปฺปหาย  ฯเปฯ
มุทฺธาปิ  ตสฺส  วิปเตยฺยาติ  ฯ  เจตสา  เจโต  ปริจฺจ  วิทิโต เจว เม
#๑ ยุ. โอวาทิตา ฯ
