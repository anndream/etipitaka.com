          ปนาโท โอปมญฺโญ จ       เทวสูโต จ มาตลิ
          จิตฺตเสโน จ คนฺธพฺโพ      นโฬราชา ชโนสโภ ๑
          สาตาคิโร เหมวโต        ปุณฺณโก กรติโย คุโล ๒
          สิวโก มุจฺจลินฺโท จ        เวสฺสามิตฺโต ยุคนฺธโร ฯ
          โคปาโล สุปฺปเคโธ ๓ จ   หิริ เนตฺติ จ มนฺทิโย
          ปญฺจาลจนฺโท อาลวโก ๔   ปชุณฺโณ สุมุโข ทธิมุโข ๕
          มณิ มานิจโร ๖ ทีโฆ      อโถ เสรีสโก สห ๗ ฯ
    [๒๑๖]   อิเมสํ   ยกฺขานํ  มหายกฺขานํ  เสนาปตีนํ  มหาเสนาปตีนํ
อุชฺฌาเปตพฺพํ    วิกฺกนฺทิตพฺพํ   วิรวิตพฺพํ   อยํ   ยกฺโข   คณฺหาติ   อยํ
ยกฺโข   อาวิสติ  ๘ อยํ  ยกฺโข  เหเฐติ  อยํ  ยกฺโข  วิเหเฐติ  อยํ
ยกฺโข หึสติ อยํ ยกฺโข วิหึสติ อยํ ยกฺโข น มุญฺจตีติ ฯ
    [๒๑๗]  อยํ  โข  สา  มาริส  อาฏานาฏิยา  รกฺขา ภิกฺขูนํ ภิกฺขุนีนํ
อุปาสกานํ   อุปาสิกานํ  คุตฺติยา  รกฺขาย  อวิหึสาย  ผาสุวิหารายาติ  ฯ
หนฺท   จทานิ   มยํ   มาริส   คจฺฉาม  พหุกิจฺจา  มยํ  พหุกรณียาติ  ฯ
ยสฺสทานิ ตุเมฺห มหาราชาโน กาลํ มญฺญถาติ ฯ
    [๒๑๘]   อถโข   จตฺตาโร   มหาราชา   อุฏฺฐายาสนา   ภควนฺตํ
อภิวาเทตฺวา    ปทกฺขิณํ   กตฺวา   ตตฺเถวนฺตรธายึสุ   ฯ   เตปิ   โข
ยกฺขา   อุฏฺฐายาสนา   อปฺเปกจฺเจ   ภควนฺตํ   อภิวาเทตฺวา   ปทกฺขิณํ
กตฺวา    ตตฺเถวนฺตรธายึสุ    อปฺเปกจฺเจ   ภควตา   สทฺธึ   สมฺโมทึสุ
สมฺโมทนียํ     กถํ     สาราณียํ     วีติสาเรตฺวา    ตตฺเถวนฺตรธายึสุ
#๑ ม. ยุ. ชเนสโภ ฯ ๒ ม. คุโฬ ฯ ๓ ม. สุปฺปโรโธ ฯ ๔ ม. อาฬวโก ฯ
#๕ ม. ยุ. ปชุนฺโน สุมโน สุมุโข ฯ ๖ ม. มณิมานิวโร ฯ ๗ ยุ. เสริสฺสโก สหา ฯ
#๘ ยุ. อวิสติ ฯ
