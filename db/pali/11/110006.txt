อวิสหนฺโต   สิกฺขํ   ปจฺจกฺขาย  หีนายาวตฺโตติ  อิติ  โข  เต  สุนกฺขตฺต
ภวิสฺสนฺติ   วตฺตาโรติ   ฯ  เอวํปิ  โข  ภคฺคว  สุนกฺขตฺโต  ลิจฺฉวิปุตฺโต
มยา    วุจฺจมาโน    อปกฺกเมว    อิมสฺมา    ธมฺมวินยา   ยถา   ตํ
อาปายิโก เนรยิโก ฯ
     [๔]  เอกมิทาหํ  ภคฺคว  สมยํ  ถูลูสุ  ๑  วิหรามิ อุตฺตรกา นาม
ถูลูนํ    นิคโม    ฯ    อถขฺวาหํ   ภคฺคว   ปุพฺพณฺหสมยํ   นิวาเสตฺวา
ปตฺตจีวรมาทาย    สุนกฺขตฺเตน   ลิจฺฉวิปุตฺเตน   ปจฺฉาสมเณน   อุตฺตรกํ
ปิณฺฑาย   ปาวิสึ    ฯ  เตน  โข  ปน  สมเยน  อเจโล  โกรกฺขตฺติโย
กุกฺกุรวตฺติโก   จตุกฺโกณฺฑิโก   ๒  ฉมานิกิณฺณํ  ภกฺขสํ  มุเขเนว  ขาทติ
มุเขเนว   ภุญฺชติ   ฯ   อทฺทสา   โข  ภคฺคว  สุนกฺขตฺโต  ลิจฺฉวิปุตฺโต
อเจลํ    โกรกฺขตฺติยํ   กุกฺกุรวตฺติกํ   จตุกฺโกณฺฑิกํ   ฉมานิกิณฺณํ   ภกฺขสํ
มุเขเนว   ขาทนฺตํ   มุเขเนว   ภุญฺชนฺตํ   ฯ   ทิสฺวานสฺส   เอตทโหสิ
สาธุรูโป  วต  โภ  อรหํ  ๓  สมโณ จตุกฺโกณฺฑิโก ๒ ฉมานิกิณฺณํ ภกฺขสํ
มุเขเนว   ขาทติ  มุเขเนว  ภุญฺชตีติ  ฯ  อถขฺวาหํ  ภคฺคว  สุนกฺขตฺตสฺส
ลิจฺฉวิปุตฺตสฺส    เจตสา   เจโตปริวิตกฺกมญฺญาย   สุนกฺขตฺตํ   ลิจฺฉวิปุตฺตํ
เอตทโวจํ  ตฺวํปิ  นาม  โมฆปุริส  [๔]  สกฺยปุตฺติโย ปฏิชานิสฺสสีติ ฯ กึ
ปน   มํ   ภนฺเต  ภควา  เอวมาห  ตฺวํปิ  นาม  โมฆปุริส  สกฺยปุตฺติโย
ปฏิชานิสฺสสีติ   ฯ   นนุ   เต   สุนกฺขตฺต   อิมํ   อเจลํ   โกรกฺขตฺติยํ
กุกฺกุรวตฺติกํ    จตุกฺโกณฺฑิกํ    ฉมานิกิณฺณํ   ภกฺขสํ   มุเขเนว   ขาทนฺตํ
#๑ สี. ยุ. พูมูสุ ฯ ๒ ยุ. จตุกฺกุณฺฑิโก ฯ ๓ ม. อยํ ฯ ๔ โป. ม. สมโณ ฯ
