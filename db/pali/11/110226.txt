จิรฏฺฐิติกํ   ตทสฺส   พหุชนหิตาย   พหุชนสุขาย   โลกานุกมฺปาย  อตฺถาย
หิตาย  สุขาย  เทวมนุสฺสานํ  ฯ  กตโม  เอโก  ธมฺโม  ฯ สพฺเพ สตฺตา
อาหารฏฺฐิติกา   สพฺเพ   สตฺตา   สงฺขารฏฺฐิติกา  ฯ  อยํ  โข  อาวุโส
เตน   ภควตา   ชานตา   ปสฺสตา   อรหตา   สมฺมาสมฺพุทฺเธน  เอโก
ธมฺโม   สมฺมทกฺขาโต   ตตฺถ   สพฺเพเหว   สงฺคายิตพฺพํ   น  วิวทิตพฺพํ
ยถยิทํ   พฺรหฺมจริยํ   อทฺธนิยํ   อสฺส   จิรฏฺฐิติกํ   ตทสฺส   พหุชนหิตาย
พหุชนสุขาย โลกานุกมฺปาย อตฺถาย หิตาย สุขาย เทวมนุสฺสานํ ฯ
                 สงฺคีติยเอกกํ นิฏฺฐิตํ ๑ ฯ
    [๒๒๗]  อตฺถิ  โข  อาวุโส  เตน  ภควตา ชานตา ปสฺสตา อรหตา
สมฺมาสมฺพุทฺเธน    เทฺว    ธมฺมา    สมฺมทกฺขาตา   ตตฺถ   สพฺเพเหว
สงฺคายิตพฺพํ   ฯเปฯ   อตฺถาย  หิตาย  สุขาย  เทวมนุสฺสานํ  ฯ  กตเม
เทฺว  ธมฺมา  ๒  ฯ  นามญฺจ  รูปญฺจ  ฯ  อวิชฺชา  จ  ภวตณฺหา  จ ฯ
ภวทิฏฺฐิ   จ   วิภวทิฏฺฐิ   จ   ฯ  อหิริกญฺจ  อโนตฺตปฺปญฺจ  ฯ  หิริ  จ
โอตฺตปฺปญฺจ   ฯ   โทวจสฺสตา  จ  ปาปมิตฺตตา  จ  ฯ  โสวจสฺสตา  จ
กลฺยาณมิตฺตตา   จ  ฯ  อาปตฺติกุสลตา  จ  อาปตฺติวุฏฺฐานกุสลตา  จ  ฯ
สมาปตฺติกุสลตา   จ   สมาปตฺติวุฏฺฐานกุสลตา   จ   ฯ  ธาตุกุสลตา  จ
มนสิการกุสลตา    จ   ฯ   อายตนกุสลตา   จ   ปฏิจฺจสมุปฺปาทกุสลตา
จ  ฯ  ฐานกุสลตา  จ  อฏฺฐานกุสลตา  จ  ฯ อาชฺชวญฺจ มทฺทวญฺจ ๓ ฯ
ขนฺติ   จ   โสรจฺจญฺจ   ฯ   สาขลฺยญฺจ   ปฏิสนฺถาโร  จ  ฯ  อวิหึสา
จ    โสเจยฺยญฺจ    ฯ    มุฏฺฐสจฺจญฺจ   อสมฺปชญฺญญฺจ   ฯ   สติ   จ
#๑ ม. ยุ. สงฺคีติยเอกกํ นิฏฺฐิตนฺติ น ทิสฺสนฺติ ฯ ๒ ม. ยุ. อยํ น ทิสฺสติ ฯ
#๓ ม. ยุ. อชฺชวญฺจ ลชฺชวญฺจ ฯ
