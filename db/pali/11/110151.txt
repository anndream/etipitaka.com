ปฏิปทาติ   โข   อาวุโส   ภควตา   พฺยากตนฺติ  ฯ  ฐานํ  โข  ปเนตํ
จุนฺท   วิชฺชติ   ยํ   อญฺญติตฺถิยา   ปริพฺพาชกา   เอวํ  วเทยฺยุํ  กสฺมา
ปเนตํ  อาวุโส  สมเณน  โคตเมน  พฺยากตนฺติ  ฯ  เอวํวาทิโน  โข ๑
จุนฺท    อญฺญติตฺถิยา    ปริพฺพาชกา    เอวมสฺสุ    วจนียา    เอตญฺหิ
อาวุโส   อตฺถสญฺหิตํ   ธมฺมสญฺหิตํ   ๒  เอตํ  อาทิพฺรหฺมจริยกํ  เอกนฺตํ
นิพฺพิทาย    วิราคาย    นิโรธาย    อุปสมาย   อภิญฺญาย   สมฺโพธาย
นิพฺพานาย สํวตฺตติ ตสฺมา ตํ ภควตา พฺยากตนฺติ ฯ
    [๑๒๓]   เยปิ   เต   จุนฺท   ปุพฺพนฺตสหคตา   ทิฏฺฐินิสฺสยา  เตปิ
โข  ๓  มยา  พฺยากตา  ยถา  เต พฺยากาตพฺพา ๔ ยถา จ เต ๕ น
พฺยากาตพฺพา  ๔ กึ เต ๖ อหนฺเต อญฺญติตฺถิเย ตตฺถ ๗ พฺยากริสฺสามิ ฯ
เยปิ   เต   จุนฺท   อปรนฺตสหคตา  ทิฏฺฐินิสฺสยา  เตปิ  เต  ๕  มยา
พฺยากตา  ยถา  เต พฺยากาตพฺพา ๔ ยถา จ เต ๕ น พฺยากาตพฺพา ๔
กึ   เต   อหนฺเต  น  ตตฺถ  ๗  พฺยากริสฺสามิ  ฯ  กตเม  เต  จุนฺท
ปุพฺพนฺตสหคตา   ทิฏฺฐินิสฺสยา  เย  เต  ๓  มยา  พฺยากตา  ยถา  เต
พฺยากาตพฺพา  ๔  ยถา  จ  เต น พฺยากาตพฺพา ๔ ฯ สนฺติ [๘] จุนฺท
เอเก   สมณพฺราหฺมณา   เอวํวาทิโน   เอวํทิฏฺฐิโน  สสฺสโต  อตฺตา  จ
โลโก   จ   อิทเมว   สจฺจํ  โมฆมญฺญนฺติ  ฯ  สนฺติ  ปน  จุนฺท  เอเก
สมณพฺราหฺมณา    เอวํวาทิโน    เอวํทิฏฺฐิโน    อสสฺสโต   อตฺตา   จ
โลโก   จ   ฯ   สงฺขิตฺตํ   ฯ   สสฺสโต  จ  อสสฺสโต  จ  อตฺตา  จ
โลโก  จ  ฯ  เนวสสฺสโต  จ ๙ นาสสฺสโต จ ๙ อตฺตา จ โลโก จ ฯ
#๑-๙ ม. ยุ. อยํ น ทิสฺสติ ฯ ๒ ม. ยุ. เอตํ ธมฺมสํหิตํ ฯ ๓-๖ ม. ยุ. โว ฯ
#๔ ยุ. วฺยากตฺตพฺพา ฯ ๕ ยุ. จ โข เต ฯ ๗ ม. น ตถา ฯ ยุ. ตถา ฯ ๘ ม. โข
#๙ ม. ยุ. จสทฺโท น ทิสฺสติ ฯ
