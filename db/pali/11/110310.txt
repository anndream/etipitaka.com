อริยานํ    อนุปวาทกา    สมฺมาทิฏฺฐิกา   สมฺมาทิฏฺฐิกมฺมสมาทานา   เต
กายสฺส  เภทา  ปรํ  มรณา  สุคตึ  สคฺคํ  โลกํ อุปปนฺนาติ ฯ อิติ ทิพฺเพน
จกฺขุนา    วิสุทฺเธน    อติกฺกนฺตมานุสเกน   สตฺเต   ปสฺสติ   จวมาเน
อุปปชฺชมาเน    หีเน   ปณีเต   สุวณฺเณ   ทุพฺพณฺเณ   สุคเต   ทุคฺคเต
ยถากมฺมูปเค  สตฺเต  ปชานาติ  ฯ  อาสวานํ  ขยา  อนาสวญฺเจโตวิมุตฺตึ
ปญฺญาวิมุตฺตึ    ทิฏฺเฐ    ว    ธมฺเม    สยํ    อภิญฺญา    สจฺฉิกตฺวา
อุปสมฺปชฺช   วิหรติ   ฯ   อิเม   ฉ   ธมฺมา   สจฺฉิกาตพฺพา   ฯ  อิติ
อิเม   สฏฺฐิ   ธมฺมา   ภูตา   ตจฺฉา  ตถา  อวิตถา  อนญฺญถา  สมฺมา
ตถาคเตน อภิสมฺพุทฺธา ฯ
    [๔๓๒]   สตฺต   ธมฺมา   พหุการา   สตฺต   ธมฺมา   ภาเวตพฺพา
สตฺต    ธมฺมา    ปริญฺเญยฺยา    สตฺต    ธมฺมา    ปหาตพฺพา   สตฺต
ธมฺมา    หานภาคิยา    สตฺต   ธมฺมา   วิเสสภาคิยา   สตฺต   ธมฺมา
ทุปฺปฏิวิชฺฌา     สตฺต     ธมฺมา     อุปฺปาเทตพฺพา    สตฺต    ธมฺมา
อภิญฺเญยฺยา สตฺต ธมฺมา สจฺฉิกาตพฺพา ฯ
    [๔๓๓]  กตเม  สตฺต  ธมฺมา  พหุการา  ฯ  สตฺต  อริยธนานิ  ๑
สทฺธาธนํ   สีลธนํ   หิริธนํ   โอตฺตปฺปธนํ  สุตธนํ  จาคธนํ  ปญฺญาธนํ  ฯ
อิเม สตฺต ธมฺมา พหุการา ฯ
    [๔๓๔]  กตเม  สตฺต  ธมฺมา  ภาเวตพฺพา ฯ สตฺต สมฺโพชฺฌงฺคา ๒
สติสมฺโพชฺฌงฺโค         ธมฺมวิจยสมฺโพชฺฌงฺโค        วิริยสมฺโพชฺฌงฺโค
ปีติสมฺโพชฺฌงฺโค         ปสฺสทฺธิสมฺโพชฺฌงฺโค        สมาธิสมฺโพชฺฌงฺโค
#๑ ยุ. ธนานิ ฯ  ๒ ยุ. โพชฺฌงฺคา ฯ
