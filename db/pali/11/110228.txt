วจีสุจริตํ     มโนสุจริตํ    ฯ    ตโย    อกุสลวิตกฺกา    กามวิตกฺโก
พฺยาปาทวิตกฺโก   วิหึสาวิตกฺโก   ฯ  ตโย  กุสลวิตกฺกา  เนกฺขมฺมวิตกฺโก
อพฺยาปาทวิตกฺโก     อวิหึสาวิตกฺโก     ฯ     ตโย    อกุสลสงฺกปฺปา
กามสงฺกปฺโป   พฺยาปาทสงฺกปฺโป  วิหึสาสงฺกปฺโป  ฯ  ตโย  กุสลสงฺกปฺปา
เนกฺขมฺมสงฺกปฺโป    อพฺยาปาทสงฺกปฺโป    อวิหึสาสงฺกปฺโป   ฯ   ติสฺโส
อกุสลสญฺญา      กามสญฺญา     พฺยาปาทสญฺญา     วิหึสาสญฺญา     ฯ
ติสฺโส   กุสลสญฺญา   เนกฺขมฺมสญฺญา   อพฺยาปาทสญฺญา  อวิหึสาสญฺญา  ฯ
ติสฺโส    อกุสลธาตุโย    กามธาตุ    พฺยาปาทธาตุ    วิหึสาธาตุ   ฯ
ติสฺโส   กุสลธาตุโย   เนกฺขมฺมธาตุ   อพฺยาปาทธาตุ   อวิหึสาธาตุ   ฯ
อปราปิ    ติสฺโส    ธาตุโย    กามธาตุ    รูปธาตุ    อรูปธาตุ   ฯ
อปราปิ   ติสฺโส   ธาตุโย   รูปธาตุ  อรูปธาตุ  นิโรธธาตุ  ฯ  อปราปิ
ติสฺโส   ธาตุโย  หีนธาตุ  มชฺฌิมธาตุ  ปณีตธาตุ  ๑  ฯ  ติสฺโส  ตณฺหา
กามตณฺหา    ภวตณฺหา    วิภวตณฺหา    ฯ   อปราปิ   ติสฺโส   ตณฺหา
กามตณฺหา    รูปตณฺหา    อรูปตณฺหา    ฯ   อปราปิ   ติสฺโส   ตณฺหา
รูปตณฺหา     อรูปตณฺหา     นิโรธตณฺหา     ฯ    ตีณิ    สญฺโญชนานิ
สกฺกายทิฏฺฐิ   วิจิกิจฺฉา  สีลพฺพตปรามาโส  ฯ  ตโย  อาสวา  กามาสโว
ภวาสโว    อวิชฺชาสโว    ฯ    ตโย    ภวา    กามภโว   รูปภโว
อรูปภโว  ฯ  ติสฺโส  เอสนา  กาเมสนา  ภเวสนา  พฺรหฺมจริเยสนา  ฯ
ติสฺโส     วิธา     เสยฺโยหมสฺมีติ     วิธา    สทิโสหมสฺมีติ    วิธา
หีโนหมสฺมีติ   วิธา   ฯ  ตโย  อทฺธา  อตีโต  อทฺธา  อนาคโต  อทฺธา
#๑ ยุ. หีนาธาตุ มชฺฌิมาธาตุ ปณีตาธาตุ ฯ
