                       จกฺกวตฺติสุตฺตํ
    [๓๓]   เอวมฺเม   สุตํ   ฯ  เอกํ  สมยํ  ภควา  มคเธสุ  วิหรติ
มาตุลายํ  ฯ  ตตฺร  โข  ภควา  ภิกฺขู  อามนฺเตสิ  ภิกฺขโวติ ฯ ภทนฺเตติ
เต   ภิกฺขู   ภควโต   ปจฺจสฺโสสุํ   ฯ   ภควา   เอตทโวจ  อตฺตทีปา
ภิกฺขเว    วิหรถ    อตฺตสรณา    อนญฺญสรณา   ธมฺมทีปา   ธมฺมสรณา
อนญฺญสรณา    ฯ   กถญฺจ   ปน   ภิกฺขเว   ภิกฺขุ   อตฺตทีโป   วิหรติ
อตฺตสรโณ    อนญฺญสรโณ    ธมฺมทีโป    ธมฺมสรโณ   อนญฺญสรโณ   ฯ
อิธ   ภิกฺขเว   ภิกฺขุ   กาเย  กายานุปสฺสี  วิหรติ  อาตาปี  สมฺปชาโน
สติมา  วิเนยฺย  โลเก  อภิชฺฌาโทมนสฺสํ  ฯ  เวทนาสุ  เวทนานุปสฺสี  ฯ
จิตฺเต    จิตฺตานุปสฺสี    ฯ   ธมฺเมสุ   ธมฺมานุปสฺสี   วิหรติ   อาตาปี
สมฺปชาโน   สติมา   วิเนยฺย   โลเก   อภิชฺฌาโทมนสฺสํ  ฯ  เอวํ  โข
ภิกฺขเว   ภิกฺขุ   อตฺตทีโป   วิหรติ   อตฺตสรโณ  อนญฺญสรโณ  ธมฺมทีโป
ธมฺมสรโณ   อนญฺญสรโณ   ฯ   โคจเร  ภิกฺขเว  จรถ  สเก  เปตฺติเก
วิสเย   ฯ  โคจเร  ภิกฺขเว  จรตํ  สเก  เปตฺติเก  วิสเย  น  ลจฺฉติ
มาโร   โอตารํ   น   ลจฺฉติ   มาโร  อารมฺมณํ  ฯ  กุสลานํ  ภิกฺขเว
ธมฺมานํ สมาทานเหตุ เอวมิทํ ปุญฺญํ ปวฑฺฒติ ฯ
    [๓๔]  ภูตปุพฺพํ  ภิกฺขเว  ราชา  ทลฺหเนมิ  นาม  อโหสิ  จกฺกวตฺติ
ธมฺมิโก    ธมฺมราชา    จาตุรนฺโต    วิชิตาวี    ชนปทฏฺฐาวริยปฺปตฺโต
สตฺตรตนสมนฺนาคโต   ฯ   ตสฺสิมานิ   สตฺต   รตนานิ  อเหสุํ  เสยฺยถีทํ
