อทินฺนํ  อาทิยิตฺวา  ปริภุญฺชสิ  มา  โภ ๑ สตฺต ปุน ๒ เอวรูปมกาสีติ ฯ
เอวํ  โภติ  โข  วาเสฏฺฐา  โส  สตฺโต  เตสํ  สตฺตานํ  ปจฺจสฺโสสิ  ฯ
ทุติยมฺปิ   โข  วาเสฏฺฐา  โส  สตฺโต  ฯเปฯ  ตติยมฺปิ  โข  วาเสฏฺฐา
โส    สตฺโต    สกํ    ภาคํ   ปริรกฺขนฺโต   อญฺญตรํ   ภาคํ   อทินฺนํ
อาทิยิตฺวา  ปริภุญฺชิ  ฯ  ตเมนํ  อคฺคเหสุํ  คเหตฺวา ๓ เอตทโวจุํ ปาปกํ
วต   โภ   สตฺต   กโรสิ   ยตฺร   หิ   นาม  สกํ  ภาคํ  ปริรกฺขนฺโต
อญฺญตรํ  ภาคํ  อทินฺนํ  อาทิยิตฺวา  ปริภุญฺชิ  ๔  มา  โภ ๑ สตฺต ปุนปิ
เอวรูปํ   อกาสีติ   ฯ   อญฺเญ   ปาณินา   ปหรึสุ   อญฺเญ   เลฑฺฑุนา
ปหรึสุ   อญฺเญ   ทณฺเฑน   ปหรึสุ   ฯ   ตทคฺเค  โข  ปน  วาเสฏฺฐา
อทินฺนาทานํ    ปญฺญายติ    ครหา    ปญฺญายติ   มุสาวาโท   ปญฺญายติ
ทณฺฑาทานํ     ปญฺญายติ     ฯ     อถโข    เสฏฺฐสตฺตา    สนฺนิปตึสุ
สนฺนิปติตฺวา   อนุตฺถนึสุ   ปาปกา   วต  โภ  ธมฺมา  สตฺเตสุ  ปาตุภูตา
ยตฺร    หิ    นาม   อทินฺนาทานํ   ปญฺญายิสฺสติ   ครหา   ปญฺญายิสฺสติ
มุสาวาโท    ปญฺญายิสฺสติ    ทณฺฑาทานํ    ปญฺญายิสฺสติ    ยนฺนูน   มยํ
เอกํ   สตฺตํ   สมฺมนฺเนยฺยาม   โย   ๕   โน  สมฺมาขียิตพฺพํ  ขีเยยฺย
สมฺมาครหิตพฺพํ   ครเหยฺย   สมฺมาปพฺพาเชตพฺพํ  ปพฺพาเชยฺย  มยํ  ปนสฺส
สาลีนํ   ภาคํ   อนุปทสฺสามาติ  ฯ  อถโข  เต  วาเสฏฺฐา  สตฺตา  โย
เนสํ   สตฺโต   อภิรูปตโร   จ   ทสฺสนียตโร   จ   ปาสาทิกตโร   จ
มเหสกฺขตโร   จ   ตํ   สตฺตํ   อุปสงฺกมิตฺวา   เอตทโวจุํ   เอหิ  โภ
สตฺต   สมฺมาขียิตพฺพํ   ขียิ   สมฺมาครหิตพฺพํ   ครหิ   สมฺมาปพฺพาเช-
#๑ ม. ยุ. มาสฺสุ โภ ฯ  ๒ ม. ยุ. ปุนปิ ฯ  ๓ ยุ. อคฺคเหตฺวา ฯ
#๔ ม. ยุ. ปริภุญฺชสิ ฯ  ๕. ยุ. โส ฯ
