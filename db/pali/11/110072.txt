ปจฺจสฺโสสิ   ฯ   อสฺโสสุํ   โข   ภิกฺขเว   มนุสฺสา   เย   กิร   โภ
ปเรสํ  อทินฺนํ  เถยฺยสงฺขาตํ  อาทิยนฺติ  เตสํ  ราชา  อนุปฺปเทตีติ ๑ ฯ
สุตฺวาน   เตสํ   เอตทโหสิ  ยนฺนูน  มยํปิ  ปเรสํ  อทินฺนํ  เถยฺยสงฺขาตํ
อาทิเยยฺยามาติ ฯ
    [๔๐]    อถโข    ภิกฺขเว   อญฺญตโร   ปุริโส   ปเรสํ   อทินฺนํ
เถยฺยสงฺขาตํ   อาทิยิ  ฯ  ตเมนํ  อคฺคเหสุํ  คเหตฺวา  รญฺโญ  ขตฺติยสฺส
มุทฺธาวสิตฺตสฺส    ทสฺเสสุํ    อยํ    เทว    ปุริโส    ปเรสํ   อทินฺนํ
เถยฺยสงฺขาตํ   อาทิยีติ   ฯ   เอวํ   วุตฺเต   ภิกฺขเว  ราชา  ขตฺติโย
มุทฺธาวสิตฺโต  ตํ  ปุริสํ  เอตทโวจ  สจฺจํ  กิร  ตฺวํ  อมฺโภ  ปุริส ปเรสํ
อทินฺนํ   เถยฺยสงฺขาตํ   อาทิยสีติ  ฯ  สจฺจํ  เทวาติ  ฯ  กึการณาติ  ฯ
น    หิ   เทว   ชีวามีติ   ฯ   อถโข   ภิกฺขเว   รญฺโญ   ขตฺติยสฺส
มุทฺธาวสิตฺตสฺส   เอตทโหสิ   สเจ   โข  อหํ  โย  โย  ปเรสํ  อทินฺนํ
เถยฺยสงฺขาตํ   อาทิยิสฺสติ   ตสฺส   ตสฺส  ธนมนุปฺปทสฺสามิ  ๒  เอวมิทํ
อทินฺนาทานํ   ปวฑฺฒิสฺสติ   ยนฺนูนาหํ   อิมํ   ปุริสํ   สุนิเสธํ  นิเสเธยฺยํ
มูลฆจฺฉํ   กเรยฺยํ   สีสมสฺส   ฉินฺเทยฺยนฺติ   ฯ  อถโข  ภิกฺขเว  ราชา
ขตฺติโย    มุทฺธาวสิตฺโต    ปุริเส    อาณาเปสิ   เตนหิ   ภเณ   อิมํ
ปุริสํ   ทฬฺหาย   รชฺชุยา   ปจฺฉาพาหุํ   คาฬฺหพนฺธนํ  พนฺธิตฺวา  ขุรมุณฺฑํ
กริตฺวา  ขรสฺสเรน  ปณเวน  รถิยาย  รถิยํ  ๓  สิงฺฆาฏเกน  สิงฺฆาฏกํ
ปริเนตฺวา    ทกฺขิเณน    ทฺวาเรน    นิกฺขมิตฺวา   ทกฺขิณโต   นครสฺส
สุนิเสธํ   นิเสเธถ   มูลฆจฺฉํ   กโรถ   สีสมสฺส   ฉินฺทถาติ   ฯ  เอวํ
#๑ ม. ยุ. ธนมนุปฺปเทสีติ ฯ  ๒ ยุ. ธนมนุปฺปทามิ ฯ  ๓ ม. รถิกาย รถิกํ ฯ
