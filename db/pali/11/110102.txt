ตพฺพํ  ปพฺพาเชหิ    มยํ    ปน    โว   สาลีนํ   ภาคํ   อนุปทสฺสามาติ   ฯ
เอวํ   โภติ   โข   โส  วาเสฏฺฐา  สตฺโต  เตสํ  สตฺตานํ  ปฏิสฺสุตฺวา
สมฺมาขียิตพฺพํ     ขียิ     สมฺมาครหิตพฺพํ    ครหิ    สมฺมาปพฺพาเชตพฺพํ
ปพฺพาเชสิ ฯ เต ปนสฺส สาลีนํ ภาคํ อนุปทํสุ ฯ
    [๖๓]   มหาชนสมฺมโตติ   โข  วาเสฏฺฐา  มหาสมฺมโตเตฺวว  ปฐมํ
อกฺขรํ   อุปนิพฺพตฺตํ   ฯ   เขตฺตานํ   อธิปตีติ  โข  วาเสฏฺฐา  ขตฺติโย
ขตฺติโยเตฺวว  ทุติยํ  อกฺขรํ  อุปนิพฺพตฺตํ  ฯ  ธมฺเมน  ปเรสํ ๑ รญฺเชตีติ
โข   วาเสฏฺฐา  ราชา  ราชาเตฺวว  ตติยํ  อกฺขรํ  อุปนิพฺพตฺตํ  ฯ  อิติ
โข  วาเสฏฺฐา  เอวเมวสฺส  ๒  ขตฺติยมณฺฑลสฺส  โปราเณน  อคฺคญฺเญน
อกฺขเรน  อภินิพฺพตฺติ  อโหสิ  ฯ เตสํเยว สตฺตานํ อญฺเญสํ ๓ สทิสานํเยว
โน   อสทิสานํ   ธมฺเมเนว   โน  อธมฺเมน  ฯ  ธมฺโม  หิ  วาเสฏฺฐา
เสฏฺโฐ ชเนตสฺมึ ทิฏฺเฐ เจว ธมฺเม อภิสมฺปรายญฺจ ฯ
    [๖๔]   อถโข  เตสํ  สตฺตานํเยว  เอกจฺจานํ  เอตทโหสิ  ปาปกา
วต   โภ   ธมฺมา   สตฺเตสุ   ปาตุภูตา   ยตฺร  หิ  นาม  อทินฺนาทานํ
ปญฺญายิสฺสติ     ครหา     ปญฺญายิสฺสติ     มุสาวาโท     ปญฺญายิสฺสติ
ทณฺฑาทานํ    ปญฺญายิสฺสติ    ปพฺพาชนํ    ปญฺญายิสฺสติ    ยนฺนูน    มยํ
ปาปเก   อกุสเล   ธมฺเม   วาเหยฺยามาติ   ฯ  เต  ปาปเก  อกุสเล
ธมฺเม  วาเหสุํ  ฯ  ปาปเก  อกุสเล  ธมฺเม  วาเหนฺตีติ  โข วาเสฏฺฐา
พฺราหฺมณาเตฺวว   ปฐมํ   อกฺขรํ   อุปนิพฺพตฺตํ   ฯ   เต   อรญฺญายตเน
ปณฺณกุฏิโย   จ   กริตฺวา   ปณฺณกุฏีสุ   ฌายนฺติ  ฯ  วีตงฺคารา  วีตธูมา
#๑ ม. ยุ. ปเร ฯ  ๒ ม. ยุ. เอวเมตสฺส ฯ  ๓ ม. ยุ. อนญฺเญสํ ฯ
