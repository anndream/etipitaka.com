สทฺทํ  สุตฺวา  ฯ  ฆาเนน  คนฺธํ  ฆายิตฺวา  ฯ  ชิวฺหาย  รสํ สายิตฺวา ฯ
กาเยน   โผฏฺฐพฺพํ   ผุสิตฺวา   ฯ  มนสา  ธมฺมํ  วิญฺญาย  เนว  สุมโน
โหติ   น   ทุมฺมโน  อุเปกฺขโก  จ  วิหรติ  สโต  สมฺปชาโน  ฯ  เอวํ
โข   อาวุโส   ภิกฺขุ   ฉฬงฺคสมนฺนาคโต   โหติ  ฯ  กถญฺจาวุโส  ภิกฺขุ
เอการกฺโข  โหติ  ฯ  อิธาวุโส  ภิกฺขุ  สตารกฺเขน  เจตสา สมนฺนาคโต
โหติ  ฯ  เอวํ  โข  อาวุโส  ภิกฺขุ  เอการกฺโข  โหติ  ฯ  กถญฺจาวุโส
ภิกฺขุ   จตุราปสฺเสโน   โหติ  ฯ  อิธาวุโส  ภิกฺขุ  สงฺขาเยกํ  ปฏิเสวติ
สงฺขาเยกํ   อธิวาเสติ  สงฺขาเยกํ  ปริวชฺเชติ  สงฺขาเยกํ  วิโนเทติ  ฯ
เอวํ   โข   อาวุโส   ภิกฺขุ   จตุราปสฺเสโน   โหติ   ฯ  กถญฺจาวุโส
ภิกฺขุ   ปนุณฺณปจฺเจกสจฺโจ   โหติ   ฯ   อิธาวุโส  ภิกฺขุโน  ยานิ  ตานิ
ปุถุสมณพฺราหฺมณานํ   ปุถุปจฺเจกสจฺจานิ   สพฺพานิ   ตานิ   ๑   นุณฺณานิ
โหนฺติ   ปนุณฺณานิ  จตฺตานิ  วนฺตานิ  มุตฺตานิ  ปหีนานิ  ปฏินิสฺสฏฺฐานิ  ฯ
เอวํ     โข    อาวุโส    ภิกฺขุ    ปนุณฺณปจฺเจกสจฺโจ    โหติ    ฯ
กถญฺจาวุโส   ภิกฺขุ   สมวยสฏฺเฐสโน   โหติ   ฯ   อิธาวุโส   ภิกฺขุโน้
กาเมสนา   ปหีนา   โหติ   ภเวสนา   ปหีนา   โหติ  พฺรหฺมจริเยสนา
ปฏินิสฺสฏฺฐา  ๒  ฯ  เอวํ  โข  อาวุโส  ภิกฺขุ  สมวยสฏฺเฐสโน โหติ ฯ
กถญฺจาวุโส   ภิกฺขุ   อนาวิลสงฺกปฺโป   โหติ   ฯ   อิธาวุโส   ภิกฺขุโน
กามสงฺกปฺโป    ปหีโน    โหติ    พฺยาปาทสงฺกปฺโป    ปหีโน    โหติ
วิหึสาสงฺกปฺโป    ปหีโน    โหติ    ฯ   เอวํ   โข   อาวุโส   ภิกฺขุ
อนาวิลสงฺกปฺโป   โหติ   ฯ   กถญฺจาวุโส   ภิกฺขุ   ปสฺสทฺธกายสงฺขาโร
#๑ ยุ. สพฺพานิสฺสตานิ ฯ  ๒ ม. ยุ. ปฏิปฺปสฺสทฺธา ฯ
