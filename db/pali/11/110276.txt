โอทาตนิภาสานิ    ตานิ    อภิภุยฺย    ชานามิ    ปสฺสามีติ   เอวํสญฺญี
โหติ อิทํ อฏฺฐมํ อภิภายตนํ ฯ
    [๓๕๐]  อฏฺฐ  วิโมกฺขา  รูปานิ  ๑  ปสฺสติ  ยํ ปฐโม วิโมกฺโข ฯ
อชฺฌตฺตํอรูปสญฺญี     เอโก    พหิทฺธารูปานิ    ปสฺสติ    อยํ    ทุติโย
วิโมกฺโข  ฯ  สุภนฺเตว  อธิโมกฺโข  ๒  โหติ  อยํ  ตติโย  วิโมกฺโข ฯ
สพฺพโส      รูปสญฺญานํ     สมติกฺกมา     ปฏิฆสญฺญานํ     อตฺถงฺคมา
นานตฺตสญฺญานํ   อมนสิการา   อนนฺโต   อากาโสติ   อากาสานญฺจายตนํ
อุปสมฺปชฺช     วิหรติ    อยํ    จตุตฺโถ    วิโมกฺโข    ฯ    สพฺพโส
อากาสานญฺจายตนํ    สมติกฺกมฺม   อนนฺตํ   วิญฺญาณนฺติ   วิญฺญาณญฺจายตนํ
อุปสมฺปชฺช     วิหรติ    อยํ    ปญฺจโม    วิโมกฺโข    ฯ    สพฺพโส
วิญฺญาณญฺจายตนํ     สมติกฺกมฺม     นตฺถิ     กิญฺจีติ    อากิญฺจญฺญายตนํ
อุปสมฺปชฺช     วิหรติ     อยํ    ฉฏฺโฐ    วิโมกฺโข    ฯ    สพฺพโส
อากิญฺจญฺญายตนํ     สมติกฺกมฺม     เนวสญฺญานาสญฺญายตนํ    อุปสมฺปชฺช
วิหรติ   อยํ   สตฺตโม   วิโมกฺโข   ฯ  สพฺพโส  เนวสญฺญานาสญฺญายตนํ
สมติกฺกมฺม    สญฺญาเวทยิตนิโรธํ    อุปสมฺปชฺช   วิหรติ   อยํ   อฏฺฐโม
วิโมกฺโข  ฯ  อิเม  โข  อาวุโส  เตน  ภควตา ชานตา ปสฺสตา อรหตา
สมฺมาสมฺพุทฺเธน    อฏฺฐ    ธมฺมา    สมฺมทกฺขาตา   ตตฺถ   สพฺเพเหว
สงฺคายิตพฺพํ ฯเปฯ อตฺถาย หิตาย สุขาย เทวมนุสฺสานํ ฯ
                  สงฺคีติยอฏฺฐกํ นิฏฺฐิตํ ๓ ฯ
    [๓๕๑]   อตฺถิ   โข   อาวุโส   เตน  ภควตา  ชานตา  ปสฺสตา
#๑ ม. ยุ. รูปี รูปานิ ฯ ๒ ม. ยุ. อธิมุตฺโต ฯ ๓ ม. ยุ. อิทํ น ทิสฺสติ ฯ
