โอทนกุมฺมาสํ   ภุญฺเชยฺยํ  ปุรตฺถิเมน  เวสาลึ  ๑  อุเทนํ  นาม  เจติยํ
ตํ   นาติกฺกเมยฺยํ   ทกฺขิเณน   เวสาลึ   โคตมกํ   นาม   เจติยํ   ตํ
นาติกฺกเมยฺยํ  ปจฺฉิเมน  เวสาลึ  สตฺตมฺพํ  นาม  เจติยํ  ตํ นาติกฺกเมยฺยํ
อุตฺตเรน   เวสาลึ   พหุปุตฺตกนฺนาม   เจติยํ   ตํ  นาติกฺกเมยฺยนฺติ  โส
อิเมสํ    สตฺตนฺนํ    วตฺตปทานํ   สมาทานเหตุ   ลาภคฺคปฺปตฺโต   เจว
ยสคฺคปฺปตฺโต  จ  วชฺชิคาเม  ฯ  อถโข  ภคฺคว  สุนกฺขตฺโต  ลิจฺฉวิปุตฺโต
เยน    อเจโล    กฬารมชฺชโก   เตนุปสงฺกมิ   อุปสงฺกมิตฺวา   อเจลํ
กฬารมชฺชกํ   ปญฺหํ   อปุจฺฉิ   ฯ   ตสฺส   อเจโล  กฬารมชฺชโก  ปญฺหํ
ปุฏฺโฐ   น   สํปายาสิ   อสํปายนฺโต   โกปญฺจ   โทสญฺจ   อปฺปจฺจยญฺจ
ปาตฺวากาสิ   ฯ   อถโข  ภคฺคว  สุนกฺขตฺตสฺส  ลิจฺฉวิปุตฺตสฺส  เอตทโหสิ
สาธุรูปํ   วต   โภ  อรหนฺตํ  สมณํ  อาสาทิยิมฺหเส  ๒  มา  วต  โน
โภ    อโหสิ    ทีฆรตฺตํ   อหิตาย   ทุกฺขายาติ   ฯ   อถโข   ภคฺคว
สุนกฺขตฺโต    ลิจฺฉวิปุตฺโต    เยนาหํ   เตนุปสงฺกมิ   อุปสงฺกมิตฺวา   มํ
อภิวาเทตฺวา   เอกมนฺตํ   นิสีทิ  ฯ  เอกมนฺตํ  นิสินฺนํ  โข  อหํ  ภคฺคว
สุนกฺขตฺตํ   ลิจฺฉวิปุตฺตํ   เอตทโวจํ   ตฺวํปิ  นาม  โมฆปุริส  สกฺยปุตฺติโย
ปฏิชานิสฺสสีติ   ฯ   กึ   ปน  มํ  ภนฺเต  ภควา  เอวมาห  ตฺวํปิ  นาม
โมฆปุริส   สกฺยปุตฺติโย   ปฏิชานิสฺสสีติ   ฯ  นนุ  ตฺวํ  สุนกฺขตฺต  อเจลํ
กฬารมชฺชกํ    อุปสงฺกมิตฺวา    ปญฺหํ    อปุจฺฉิ   ตสฺส   เต   อเจโล
กฬารมชฺชโก    ปญฺหํ   ปุฏฺโฐ   น   สํปายาสิ   อสํปายนฺโต   โกปญฺจ
#๑ สี. ยุ. เวสาลิยํ ฯ   ๒ ม. ยุ. อาสาทิมฺหเส ฯ
