ปรนฺตโป   โหติ   ปรปริตาปนานุโยคมนุยุตฺโต   ฯ   อิธาวุโส  เอกจฺโจ
ปุคฺคโล   อตฺตนฺตโป   จ   โหติ  อตฺตปริตาปนานุโยคมนุยุตฺโต  ปรนฺตโป
จ   ปรปริตาปนานุโยคมนุยุตฺโต   ฯ  อิธาวุโส  เอกจฺโจ  ปุคฺคโล  เนว
อตฺตนฺตโป   โหติ   น   อตฺตปริตาปนานุโยคมนุยุตฺโต   น  ปรนฺตโป  น
ปรปริตาปนานุโยคมนุยุตฺโต    โส    อนตฺตนฺตโป    อปรนฺตโป   ทิฏฺเฐ
ว   ธมฺเม   นิจฺฉาโต  นิพฺพุโต  สีตีภูโต  ๑  สุขปฏิสํเวที  พฺรหฺมภูเตน
อตฺตนา วิหรติ ฯ
    [๒๗๕]   อปเรปิ  จตฺตาโร  ปุคฺคลา  อิธาวุโส  เอกจฺโจ  ปุคฺคโล
อตฺตหิตาย  ปฏิปนฺโน  โหติ  โน  ปรหิตาย  ฯ อิธาวุโส เอกจฺโจ ปุคฺคโล
ปรหิตาย   ปฏิปนฺโน   โหติ   โน   อตฺตหิตาย  ฯ  อิธาวุโส  เอกจฺโจ
ปุคฺคโล  เนว  อตฺตหิตาย  ปฏิปนฺโน  โหติ  โน  ปรหิตาย  ฯ  อิธาวุโส
เอกจฺโจ ปุคฺคโล อตฺตหิตาย เจว ปฏิปนฺโน โหติ ปรหิตาย จ ฯ
    [๒๗๖]   อปเรปิ   จตฺตาโร   ปุคฺคลา   ตโม  ตมปรายโน  ตโม
โชติปรายโน โชติ ตมปรายโน โชติ โชติปรายโน ฯ
     [๒๗๗]   อปเรปิ   จตฺตาโร   ปุคฺคลา   สมณมจโล   สมณปทุโม
สมณปุณฺฑรีโก   สมเณสุ   ๒   สมณสุขุมาโล   ฯ   อิเม  โข  อาวุโส
เตน   ภควตา   ชานตา   ปสฺสตา  อรหตา  สมฺมาสมฺพุทฺเธน  จตฺตาโร
ธมฺมา    สมฺมทกฺขาตา    ตตฺถ    สพฺเพเหว    สงฺคายิตพฺพํ    ฯเปฯ
อตฺถาย หิตาย สุขาย เทวมนุสฺสานํ ฯ
                  สงฺคีติยจตุกฺกํ นิฏฺฐิตํ ๓ ฯ
#๑ ยุ. สีติภูโต ฯ ๒ ยุ. อยํ ปาโฐ น ทิสฺสติ ฯ ๓ ม. ปฐมภาณวาโร นิฏฺฐิโต ฯ
#ยุ. ปฐมกภาณวารํ นิฏฺฐิตํ ฯ
