อิธาวุโส   ภิกฺขุ   ปญฺจงฺควิปฺปหีโน  โหติ  ฉฬงฺคสมนฺนาคโต  เอการกฺโข
จตุราปสฺเสโน    ปนุณฺณปจฺเจกสจฺโจ   สมวยสฏฺเฐสโน   อนาวิลสงฺกปฺโป
ปสฺสทฺธกายสงฺขาโร    สุวิมุตฺตจิตฺโต    สุวิมุตฺตปญฺโญ   ฯ   กถญฺจาวุโส
ภิกฺขุ   ปญฺจงฺควิปฺปหีโน   โหติ   ฯ   อิธาวุโส   ภิกฺขุโน   กามจฺฉนฺโท
ปหีโน    โหติ    พฺยาปาโท   ปหีโน   โหติ   ถีนมิทฺธํ   ปหีนํ   โหติ
อุทฺธจฺจกุกฺกุจฺจํ     ปหีนํ    โหติ    วิจิกิจฺฉา    ปหีนา    โหติ    ฯ
เอวํ   โข   อาวุโส   ภิกฺขุ   ปญฺจงฺควิปฺปหีโน   โหติ  ฯ  กถญฺจาวุโส
ภิกฺขุ    ฉฬงฺคสมนฺนาคโต    โหติ    ฯ    อิธาวุโส   ภิกฺขุ   จกฺขุนา
รูปํ    ทิสฺวา   เนว   สุมโน   โหติ   น   ทุมฺมโน   อุเปกฺขโก   จ
วิหรติ   สโต   สมฺปชาโน   ฯ   โสเตน   สทฺทํ   สุตฺวา  ฯ  ฆาเนน
คนฺธํ   ฆายิตฺวา   ฯ   ชิวฺหาย   รสํ  สายิตฺวา  ฯ  กาเยน  โผฏฺฐพฺพํ
ผุสิตฺวา    ฯ    มนสา   ธมฺมํ   วิญฺญาย   เนว   สุมโน   โหติ   น
ทุมฺมโน   อุเปกฺขโก   จ   วิหรติ   สโต   สมฺปชาโน   ฯ  เอวํ  โข
อาวุโส    ภิกฺขุ    ฉฬงฺคสมนฺนาคโต   โหติ   ฯ   กถญฺจาวุโส   ภิกฺขุ
เอการกฺโข  โหติ  ฯ  อิธาวุโส  ภิกฺขุ  สตารกฺเขน  เจตสา สมนฺนาคโต
โหติ    ฯ    เอวํ   โข   อาวุโส   ภิกฺขุ   เอการกฺโข   โหติ   ฯ
กถญฺจาวุโส  ภิกฺขุ  จตุราปสฺเสโน  โหติ  ฯ  อิธาวุโส  ภิกฺขุ  สงฺขาเยกํ
ปฏิเสวติ   สงฺขาเยกํ   อธิวาเสติ   สงฺขาเยกํ   ปริวชฺเชติ  สงฺขาเยกํ
วิโนเทติ   ฯ   เอวํ   โข   อาวุโส   ภิกฺขุ  จตุราปสฺเสโน  โหติ  ฯ
กถญฺจาวุโส  ภิกฺขุ  ปนุณฺณปจฺเจกสจฺโจ  โหติ  ฯ  อิธาวุโส  ภิกฺขุนา  ๑
#๑ ม. ยุ. ภิกฺขุโน ฯ เอวมุปริ ฯ
