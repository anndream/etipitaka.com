โอฆา   กาโมโฆ   ภโวโฆ   ทิฏฺโฐโฆ  อวิชฺโชโฆ  ฯ  อิเม  จตฺตาโร
ธมฺมา ปหาตพฺพา ฯ
    [๔๐๔]  กตเม  จตฺตาโร  ธมฺมา  หานภาคิยา  ฯ  จตฺตาโร โยคา
กามโยโค   ภวโยโค   ทิฏฺฐิโยโค   อวิชฺชาโยโค   ฯ  อิเม  จตฺตาโร
ธมฺมา หานภาคิยา ฯ
    [๔๐๕]   กตเม   จตฺตาโร   ธมฺมา   วิเสสภาคิยา  ฯ  จตฺตาโร
วิสํโยคา     กามโยควิสํโยโค     ภวโยควิสํโยโค    ทิฏฺฐิโยควิสํโยโค
อวิชฺชาโยควิสํโยโค ฯ อิเม จตฺตาโร ธมฺมา วิเสสภาคิยา ฯ
    [๔๐๖]  กตเม  จตฺตาโร  ธมฺมา  ทุปฺปฏิวิชฺฌา  ฯ  จตฺตาโร สมาธี
หานภาคิโย    สมาธิ    ฐิติภาคิโย    สมาธิ    วิเสสภาคิโย   สมาธิ
นิพฺเพธภาคิโย สมาธิ ฯ อิเม จตฺตาโร ธมฺมา ทุปฺปฏิวิชฺฌา ฯ
    [๔๐๗]   กตเม   จตฺตาโร   ธมฺมา   อุปฺปาเทตพฺพา  ฯ  จตฺตาริ
ญาณานิ    ธมฺเม    ญาณํ    อนฺวเย    ญาณํ   ปริจฺเจ   ๑   ญาณํ
สมฺมติยา ญาณํ ๒ ฯ อิเม จตฺตาโร ธมฺมา อุปฺปาเทตพฺพา ฯ
    [๔๐๘]   กตเม   จตฺตาโร   ธมฺมา   อภิญฺเญยฺยา   ฯ   จตฺตาริ
อริยสจฺจานิ  ทุกฺขํ  อริยสจฺจํ  ทุกฺขสมุทโย  ๓  อริยสจฺจํ ทุกฺขนิโรโธ ๔
อริยสจฺจํ   ทุกฺขนิโรธคามินี   ปฏิปทา   อริยสจฺจํ   ฯ   อิเม  จตฺตาโร
ธมฺมา อภิญฺเญยฺยา ฯ
    [๔๐๙]   กตเม   จตฺตาโร   ธมฺมา   สจฺฉิกาตพฺพา   ฯ  จตฺตาริ
สามญฺญผลานิ   โสตาปตฺติผลํ   สกทาคามิผลํ  อนาคามิผลํ  อรหตฺต-
#๑ ม. ปริเย ฯ ๒ ม. สมฺมุติยา ญาณํ ฯ ยุ. สมฺมุติญาณํ ฯ ๓ ม. ยุ. ทุกฺขสมุทยํ ฯ
#๔ ม. ยุ. ทุกฺขนิโรธํ ฯ
