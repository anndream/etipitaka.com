สมฺมาวิมุตฺตสฺส  มิจฺฉาวิมุตฺติ  นิชฺชิณฺณา  โหติ  เย  จ  มิจฺฉาวิมุตฺติปจฺจยา
อเนเก     ปาปกา     อกุสลา     ธมฺมา     สมฺภวนฺติ     เตปสฺส
นิชฺชิณฺณา   โหนฺติ   สมฺมาวิมุตฺติปจฺจยา   จ   อเนเก   กุสลา   ธมฺมา
ภาวนาปาริปูรึ คจฺฉนฺติ ฯ อิเม ทส ธมฺมา อภิญฺเญยฺยา ฯ
    [๔๗๕]   กตเม   ทส   ธมฺมา   สจฺฉิกาตพฺพา  ฯ  ทส  อเสกฺขา
ธมฺมา    อเสกฺขา   สมฺมาทิฏฺฐิ   อเสกฺโข   สมฺมาสงฺกปฺโป   อเสกฺขา
สมฺมาวาจา    อเสกฺโข    สมฺมากมฺมนฺโต    อเสกฺโข    สมฺมาอาชีโว
อเสกฺโข   สมฺมาวายาโม   อเสกฺขา   สมฺมาสติ  อเสกฺโข  สมฺมาสมาธิ
อเสกฺขํ     สมฺมาญาณํ     อเสกฺขา     สมฺมาวิมุตฺติ     ฯ     อิเม
ทส   ธมฺมา  สจฺฉิกาตพฺพา  ฯ  อิติ  อิเม  สตธมฺมา  ๑  ภูตา  ตจฺฉา
ตถา    อวิตถา    อนญฺญถา   สมฺมา   ตถาคเตน   อภิสมฺพุทฺธาติ   ฯ
อิทมโวจ   อายสฺมา   สารีปุตฺโต   ฯ  อตฺตมนา  เต  ภิกฺขู  อายสฺมโต
สารีปุตฺตสฺส ภาสิตํ อภินนฺทุนฺติ ฯ
                ทสุตฺตรสุตฺตํ นิฏฺฐิตํ เอกาทสมํ ฯ
                   ปาฏิกวคฺโค นิฏฺฐิโต ฯ
                      _______________
                        ตสฺสุทฺทานํ
            ปาฏิกญฺจ อุทุมฺพรํ       จกฺกวตฺติ จ อคฺคญฺญํ
            สมฺปสาทญฺจ ปาสาทํ     ลกฺขเณน สิงฺคาลกํ
#๑ ยุ. อิติเม สตํ ธมฺมา ฯ
