กริสฺสติ      จตฺตาราหํ     กริสฺสามิ     จตฺตาริ     เจ     สมโณ
โคตโม    อุตฺตริมนุสฺสธมฺมา    อิทฺธิปาฏิหาริยานิ    กริสฺสติ    อฏฺฐาหํ
กริสฺสามิ   ฯ  อิติ  ยาวตกํ  ยาวตกํ  สมโณ  โคตโม  อุตฺตริมนุสฺสธมฺมา
อิทฺธิปาฏิหาริยํ   กริสฺสติ   ตทฺทิคุณํ  ตทฺทิคุณาหํ  กริสฺสามีติ  ฯ  อิติ  ๑
โข     ภคฺคว    สุนกฺขตฺโต    ลิจฺฉวิปุตฺโต    เยนาหํ    เตนุปสงฺกมิ
อุปสงฺกมิตฺวา   มํ  อภิวาเทตฺวา  เอกมนฺตํ  นิสีทิ  ฯ  เอกมนฺตํ  นิสินฺโน
โข   ภคฺคว   สุนกฺขตฺโต   ลิจฺฉวิปุตฺโต  มํ  เอตทโวจ  อเจโล  ภนฺเต
ปาฏิกปุตฺโต   เวสาลิยํ  ปฏิวสติ  ลาภคฺคปฺปตฺโต  เจว  ยสคฺคปฺปตฺโต  จ
วชฺชิคาเม  โส  เวสาลิยํ  ปริสติ  เอวํ  วาจํ  ภาสติ  สมโณปิ  โคตโม
ญาณวาโท    อหํปิ   ญาณวาโท   ญาณวาโท   โข   ปน   ญาณวาเทน
อรหติ   อุตฺตริมนุสฺสธมฺมา   อิทฺธิปาฏิหาริยํ   ทสฺเสตุํ   สมโณ   โคตโม
อุปฑฺฒปถํ   อาคจฺเฉยฺย   อหํปิ   อุปฑฺฒปถํ  คจฺเฉยฺยํ  เต  ตตฺถ  อุโภปิ
อุตฺตริมนุสฺสธมฺมา    อิทฺธิปาฏิหาริยํ    กเรยฺยาม    เอกญฺเจ    สมโณ
โคตโม  อุตฺตริมนุสฺสธมฺมา  อิทฺธิปาฏิหาริยํ  กริสฺสติ  ทฺวาหํ  กริสฺสามิ  ฯ
สงฺขิตฺตํ   ฯ   ตทฺทิคุณํ   ตทฺทิคุณาหํ   กริสฺสามีติ  ฯ  เอวํ  วุตฺเต  อหํ
ภคฺคว   สุนกฺขตฺตํ   ลิจฺฉวิปุตฺตํ   เอตทโวจํ   อภพฺโพ   โข   สุนกฺขตฺต
อเจโล   ปาฏิกปุตฺโต   ตํ   วาจํ   อปฺปหาย   ตํ  จิตฺตํ  อปฺปหาย  ตํ
ทิฏฺฐึ    อปฺปฏินิสฺสชฺชิตฺวา    มม    สมฺมุขีภาวํ    อาคนฺตุํ    สเจปิสฺส
เอวมสฺส   อหํ   ตํ   วาจํ   อปฺปหาย   ตํ  จิตฺตํ  อปฺปหาย  ตํ  ทิฏฺฐึ
อปฺปฏินิสฺสชฺชิตฺวา     สมณสฺส    โคตมสฺส    สมฺมุขีภาวํ    คจฺเฉยฺยนฺติ
#๑ โป. ม. ยุ. อถ ฯ
