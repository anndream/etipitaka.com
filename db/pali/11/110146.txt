ทุกฺขสฺสนฺตํ   กโรติ   อิทํ   ทุติยํ   ผลํ   ทุติโย   อานิสํโส   ฯ   ปุน
จปรํ   อาวุโส   ภิกฺขุ   ปญฺจนฺนํ  โอรมฺภาคิยานํ  สญฺโญชนานํ  ปริกฺขยา
โอปปาติโก   โหติ   ตตฺถ   ปรินิพฺพายี   อนาวตฺติธมฺโม  ตสฺมา  โลกา
อิทํ   ตติยํ   ผลํ   ตติโย   อานิสํโส   ฯ   ปุน  จปรํ  อาวุโส  ภิกฺขุ
อาสวานํ   ขยา   อนาสวญฺเจโตวิมุตฺตึ   ปญฺญาวิมุตฺตึ  ทิฏฺเฐ  ว  ธมฺเม
สยํ    อภิญฺญา   สจฺฉิกตฺวา   อุปสมฺปชฺช   วิหรติ   อิทํ   จตุตฺถํ   ผลํ
จตุตฺโถ  อานิสํโส ฯ อิเม โข อาวุโส จตฺตาโร สุขลฺลิกานุโยเค อนุยุตฺตานํ
วิหรตํ อิมานิ จตฺตาริ ผลานิ จตฺตาโร อานิสํสา ปาฏิกงฺขาติ ฯ
    [๑๑๗]   ฐานํ   โข   ปเนตํ   จุนฺท   วิชฺชติ   ยํ   อญฺญติตฺถิยา
ปริพฺพาชกา    เอวํ    วเทยฺยุํ    อฏฺฐิตธมฺมา    สมณา   สกฺยปุตฺติยา
วิหรนฺตีติ   ฯ   เอวํวาทิโน   จุนฺท  อญฺญติตฺถิยา  ปริพฺพาชกา  เอวมสฺสุ
วจนียา   อตฺถิ  โข  อาวุโส  เตน  ภควตา  ชานตา  ปสฺสตา  อรหตา
สมฺมาสมฺพุทฺเธน    สาวกานํ    ธมฺมา    เทสิตา   ปญฺญตฺตา   ยาวชีวํ
อนติกฺกมนียา   ฯ   เสยฺยถาปิ   อาวุโส  อินฺทขีโล  วา  อโยขีโล  วา
คมฺภีรเนโม  สุนิกฺขิตฺโต  ๑  อจโล  อสมฺปเวธี  เอวเมว  โข  อาวุโส
เตน   ภควตา   ชานตา   ปสฺสตา  อรหตา  สมฺมาสมฺพุทฺเธน  สาวกานํ
ธมฺมา  เทสิตา  ปญฺญตฺตา  ยาวชีวํ  อนติกฺกมนียา  ฯ  โย  โส  อาวุโส
ภิกฺขุ  อรหํ  ขีณาสโว  วุสิตวา  กตกรณีโย  โอหิตภาโร  อนุปฺปตฺตสทตฺโถ
ปริกฺขีณภวสญฺโญชโน      สมฺมทญฺญา      วิมุตฺโต     อภพฺโพ     โส
นว   ฐานานิ   อชฺฌาจริตุํ   ฯ   อภพฺโพ   อาวุโส   ขีณาสโว   ภิกฺขุ
#๑ ม. ยุ. สุนิขาโต ฯ
