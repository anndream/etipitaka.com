อภิญฺญาตา   จ  ฯ  สงฺขิตฺตํ  ฯ  สมโณปิ  โคตโม  อายสฺมโต  อาราเม
ทิวาวิหารํ   นิสินฺโนติ   ภาสิตา   โข  ปน  เต  เอสาวุโส  ปาฏิกปุตฺต
เวสาลิยํ    ปริสติ    วาจา    สมโณปิ   โคตโม   ญาณวาโท   อหํปิ
ญาณวาโท    ฯเปฯ    ตทฺทิคุณํ   ตทฺทิคุณาหํ   กริสฺสามีติ   อภิกฺกมเยว
โข    อาวุโส    ปาฏิกปุตฺต    อุปฑฺฒปถํ    สพฺพปฐมํเยว   อาคนฺตฺวา
สมโณปิ   โคตโม   อายสฺมโต   อาราเน  ทิวาวิหารํ  นิสินฺโน  ภาสิตา
โข   ปเนสา   อาวุโส   ปาฏิกปุตฺต  สมเณม  โคตเมน  ปริสติ  วาจา
อภพฺโพ   อเจโล   ปาฏิกปุตฺโต   ตํ   วาจํ  อปฺปหาย  ฯเปฯ  มุทฺธาปิ
ตสฺส     วิปเตยฺยาติ     อภิกฺกมาวุโส    ปาฏิกปุตฺต    อภิกฺกมเนเนว
เต    ชยํ    กริสฺสาม   สมณสฺส   โคตมสฺส   ปราชยนฺติ   ฯ   เอวํ
วุตฺเต    ภคฺคว   อเจโล   ปาฏิกปุตฺโต   อายามิ   อาวุโส   อายามิ
อาวุโสติ   วตฺวา  ตตฺเถว  สํสปฺปติ  น  สกฺโกติ  อาสนาปิ  วุฏฺฐาตุํ  ฯ
อถโข   โส   ภคฺคว   ลิจฺฉวิมหามตฺโต   อเจลํ  ปาฏิกปุตฺตํ  เอตทโวจ
กึสุ   นาม   เต   อาวุโส   ปาฏิกปุตฺต  ปาวฬาสุ  นาม  เต  ปีฐกสฺมึ
อลฺลีนา   ปีฐกํสุ   นาม   เต   ปาวฬาสุ   อลฺลีนํ   อายามิ   อาวุโส
อายามิ   อาวุโสติ   วตฺวา   ตตฺเถว   สํสปฺปสิ  น  สกฺโกสิ  อาสนาปิ
วุฏฺฐาตุนฺติ   ฯ   เอวํปิ   โข  ภคฺคว  วุจฺจมาโน  อเจโล  ปาฏิกปุตฺโต
อายามิ   อาวุโส   อายามิ   อาวุโสติ   วตฺวา   ตตฺเถว  สํสปฺปติ  น
สกฺโกติ  อาสนาปิ  วุฏฺฐาตุํ  ฯ  ยทา  โข  [๑] ภคฺคว ลิจฺฉวิมหามตฺโต
อญฺญาสิ   ปราภูตรูโป   อยํ   อเจโล   ปาฏิกปุตฺโต   อายามิ  อาวุโส
#๑ โป. ม. ยุ. โส ฯ
