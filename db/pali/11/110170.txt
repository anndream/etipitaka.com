               สุคตึ วชติ ตตฺถ โมทติ
               ลกฺขณานิ จ ทุเว อิธาคโต
               อุตฺตมสุขตาย ๑ วินฺทติ ๒ ฯ
               อุพฺภมุปฺปติตโลมวา สโส
               ปาทคณฺฐิรหุ สาธุ สณฺฐิตา
               มํสโลหิตาจิตา ตโจตฺถฏา ๓
               อุปริชานุ โสภนา ๔ อหุ ฯ
               เคหมาวสติ เจ ตถาวิโธ
               อคฺคตํ วชติ กามโภคินํ
               เตน อุตฺตริตรญฺจ ๕ น วิชฺชติ
               ชมฺพุทีปํ อภิภุยฺย อิริยติ ๖ ฯ
               ปพฺพชฺชาปิ จ ๗ อโนมนิกฺกโม
               อคฺคตํ วชติ สพฺพปาณินํ
               เตน อุตฺตริตโร น วิชฺชติ
               สพฺพโลกํ อภิภุยฺย วิหรตีติ ฯ
    [๑๔๔]   ยํปิ   ภิกฺขเว   ตถาคโต  ปุริมํ  ชาตึ  ปุริมํ  ภวํ  ปุริมํ
นิเกตํ   ปุพฺเพ   มนุสฺสภูโต   สมาโน  สกฺกจฺจํ  วาเจตา  อโหสิ  สิปฺปํ
วา   วิชฺชํ  วา  จรณํ  วา  กมฺมํ  วา  กินฺตีเม  ขิปฺปํ  ๘ วิชาเนยฺยุํ
ขิปฺปํ   สมฺปฏิปชฺเชยฺยุํ   น   จิรํ   กิลิเสยฺยุนฺติ  ฯ  โส  ตสฺส  กมฺมสฺส
กตตฺตา   อุปจิตตฺตา   ฯเปฯ   โส   ตโต   จุโต   อิตฺถตฺตํ   อาคโต
#๑ ม. อุตฺตมปฺปมุขตาย ฯ ๒ ยุ. อุตฺตมสุขานิ สํวินฺทติ ฯ ๓ ยุ. ตโจตตา ฯ
#๔ ม. อุปริจรณโสภนา ฯ ยุ. อุปริ จ ปน โสภนา ฯ ๕ ม. ยุ. อุตฺตริตโร ฯ
#๖ ยุ. อิรียติ ฯ ๗ ม. ยุ. ปพฺพชฺชมฺปิ จ ฯ ๘ ยุ. อชาเนยฺยุํ ฯ
