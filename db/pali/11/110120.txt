วาติ   ฯ   อนาคตญฺจ   ขฺวาหํ   อทฺธานํ   ชานามิ   สํวฏฺฏิสฺสติ   วา
โลโก   วิวฏฺฏิสฺสติ   วาติ   ฯ  สสฺสโต  อตฺตา  จ  โลโก  จ  วญฺโฌ
กุฏฏฺโฐ   เอสิกฏฺฐายี   ฐิโต   เต   จ   สตฺตา   สนฺธาวนฺติ  สํสรนฺติ
จวนฺติ    อุปปชฺชนฺติ    อตฺถิเตฺวว    สสฺสติสมนฺติ    ฯ   อยํ   ทุติโย
สสฺสตวาโท   ฯ  ปุน  จปรํ  ภนฺเต  อิเธกจฺโจ  สมโณ  วา  พฺราหฺมโณ
วา     อาตปฺปมนฺวาย     ฯเปฯ     ตถารูปํ    เจโตสมาธึ    ผุสติ
ยถาสมาหิเต   จิตฺเต   อเนกวิหิตํ   ปุพฺเพนิวาสํ   อนุสฺสรติ   เสยฺยถีทํ
ทสปิ    สํวฏฺฏวิวฏฺฏานิ   วีสํปิ   สํวฏฺฏวิวฏฺฏานิ   ตึสํปิ   สํวฏฺฏวิวฏฺฏานิ
จตฺตาฬีสํปิ     สํวฏฺฏวิวฏฺฏานิ    อมุตฺราสึ    เอวํนาโม    เอวํโคตฺโต
เอวํวณฺโณ     เอวมาหาโร    เอวํสุขทุกฺขปฏิสํเวที    เอวมายุปริยนฺโต
โส   ตโต   จุโต   อมุตฺร   อุทปาทึ   ตตฺราปาสึ   เอวํนาโม  ฯเปฯ
อิติ    สาการํ   สอุทฺเทสํ   อเนกวิหิตํ   ปุพฺเพนิวาสํ   อนุสฺสรติ   โส
เอวมาห    อตีตํ    จาหํ    อทฺธานํ    ชานามิ    สํวฏฺฏิปิ    โลโก
วิวฏฺฏิปีติ    ฯ    อนาคตํ    จาหํ    อทฺธานํ   ชานามิ   สํวฏฺฏิสฺสติปิ
โลโก   วิวฏฺฏิสฺสติปีติ   ๑  ฯ  สสฺสโต  อตฺตา  จ  โลโก  จ  วญฺโฌ
กุฏฏฺโฐ   เอสิกฏฺฐายี   ฐิโต   เต   จ   สตฺตา   สนฺธาวนฺติ  สํสรนฺติ
จวนฺติ  อุปปชฺชนฺติ  อตฺถิเตฺวว  สสฺสติสมนฺติ  ฯ  อยํ  ภนฺเต  ๒  ตติโย
สสฺสตวาโท ฯ เอตทานุตฺตริยํ ภนฺเต สสฺสตวาเทสุ ฯ
    [๘๘]   อปรํ   ปน   ภนฺเต   เอตทานุตฺตริยํ  ยถา  ภควา  ธมฺมํ
เทเสติ   ปุพฺเพนิวาสานุสฺสติญาเณ   ฯ   อิธ   ภนฺเต  เอกจฺโจ  สมโณ
#๑ วิวฏฺฏิสฺสติปิ โลโกติ ฯ  ๒ ยุ. อยํ น ทิสฺสติ ฯ
