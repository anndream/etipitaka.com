โทสญฺจ   อปฺปจฺจยญฺจ   ปาตฺวากาสิ   ตสฺส   เต   เอตทโหสิ  สาธุรูปํ
วต   โภ   อรหนฺตํ   สมณํ  อาสาทิยิมฺหเส  มา  วต  โน  โภ  อโหสิ
ทีฆรตฺตํ   อหิตาย  ทุกฺขายาติ  ฯ  เอวํ  ภนฺเต  กึ  ปน  ภนฺเต  ภควา
อรหตฺตสฺส   มจฺฉรายตีติ   ฯ   น   โข   อหํ   โมฆปุริส   อรหตฺตสฺส
มจฺฉรายามิ    อปิจ    ตุเยฺหเวตํ    ปาปกํ    ทิฏฺฐิคตํ   อุปฺปนฺนํ   ตํ
ปชห   มา   เต   อโหสิ   ทีฆรตฺตํ   อหิตาย  ทุกฺขายาติ  ฯ  ยํ  โข
ปเนตํ    สุนกฺขตฺต    มญฺญสิ   อเจลํ   กฬารมชฺชกํ   สาธุรูโป   อรหํ
สมโณติ   โส   นจิรสฺเสว  ปริหิโต  สานุจริโก  วิจรนฺโต  โอทนกุมฺมาสํ
ภุญฺชมาโน   สพฺพาเนว   เวสาลิยานิ   เจติยานิ   สมติกฺกมิตฺวา   ยสา
นิหีโน   กาลํ   กริสฺสตีติ   ฯ   อถโข   ภคฺคว  อเจโล  กฬารมชฺชโก
นจิรสฺเสว   ปริหิโต   สานุจริโก   วิจรนฺโต   โอทนกุมฺมาสํ  ภุญฺชมาโน
สพฺพาเนว   เวสาลิยานิ   เจติยานิ   สมติกฺกมิตฺวา   ยสา  นิหีโน  ๑
กาลมกาสิ   ฯ   อสฺโสสิ  โข  ภคฺคว  สุนกฺขตฺโต  ลิจฺฉวิปุตฺโต  อเจโล
กิร    กฬารมชฺชโก    ปริหิโต   สานุจริโก   วิจรนฺโต   โอทนกุมฺมาสํ
ภุญฺชมาโน   สพฺพาเนว   เวสาลิยานิ   เจติยานิ   สมติกฺกมิตฺวา   ยสา
นิหีโน   กาลํ   กโรติ  ๒  ฯ  อถโข  ภคฺคว  สุนกฺขตฺโต  ลิจฺฉวิปุตฺโต
เยนาหํ    เตนุปสงฺกมิ    อุปสงฺกมิตฺวา   มํ   อภิวาเทตฺวา   เอกมนฺตํ
นิสีทิ   ฯ   เอกมนฺตํ   นิสินฺนํ   โข  อหํ  ภคฺคว  สุนกฺขตฺตํ  ลิจฺฉวิปุตฺตํ
เอตทโวจํ   ตํ   กึ   มญฺญสิ   สุนกฺขตฺต   ยเถว   เต   อหํ   อเจลํ
กฬารมชฺชกํ  อารพฺภ  พฺยากาสึ  ตเถว  ตํ  วิปากํ  โน  อญฺญถา วาติ ฯ
#๑ ยุ. ยสา นิกฺกินฺโน ฯ ๒ ม. กโตติ ฯ
