เอวรูปํ   สาวกํ   เอวํ   วเทยฺย   เอตายสฺมา  ตถา  ปฏิปชฺชตุ  ยถา
เต   สตฺถารา   ธมฺโม   เทสิโต   ปญฺญตฺโตติ  ฯ  โย  จ  สมาทเปติ
ยญฺจ   สมาทเปติ   โย   จ   สมาทปิโต   ตถตฺตาย  ปฏิปชฺชติ  สพฺเพ
เต   พหุํ   ปุญฺญํ   ปสวนฺติ   ฯ  ตํ  กิสฺส  เหตุ  ฯ  เอวเญฺหตํ  จุนฺท
โหติ   สฺวากฺขาเต  ธมฺมวินเย  สุปฺปเวทิเต  นิยฺยานิเก  อุปสมสํวตฺตนิเก
สมฺมาสมพุทฺธปฺปเวทิเต ฯ
    [๙๙]   อิธ   ปน  จุนฺท  สตฺถา  จ  โหติ  สมฺมาสมฺพุทฺโธ  ธมฺโม
จ     สฺวากฺขาโต     สุปฺปเวทิโต     นิยฺยานิโก     อุปสมสํวตฺตนิโก
สมฺมาสมฺพุทฺธปฺปเวทิโต   สาวโก   จ  ตสฺมึ  ธมฺเม  ธมฺมานุธมฺมปฏิปนฺโน
วิหรติ    สามีจิปฏิปนฺโน   อนุธมฺมจารี   สมาทาย   ตํ   ธมฺมํ   วตฺตติ
โส   เอวมสฺส   วจนีโย  ตสฺส  เต  อาวุโส  สุลาภา  ๑  ตสฺส  เต
สุลทฺธํ  สตฺถา  จ  เต  อรหํ  ๒  สมฺมาสมฺพุทฺโธ  ธมฺโม จ สฺวากฺขาโต
สุปฺปเวทิโต     นิยฺยานิโก    อุปสมสํวตฺตนิโก    สมฺมาสมฺพุทฺธปฺปเวทิโต
ตฺวญฺจ    ตสฺมึ   ธมฺเม   ธมฺมานุธมฺมปฏิปนฺโน   วิหรสิ   สามีจิปฏิปนฺโน
อนุธมฺมจารี   สมาทาย  ตํ  ธมฺมํ  วตฺตสีติ  ฯ  อิติ  โข  จุนฺท  สตฺถาปิ
ตตฺถ    ปาสํโส   ธมฺโมปิ   ตตฺถ   ปาสํโส   สาวโกปิ   ตตฺถ   เอวํ
ปาสํโส  ฯ  โย  โข  จุนฺท  เอวรูปํ  สาวกํ  เอวํ  วเทยฺย อทฺธายสฺมา
ญายปฏิปนฺโน   ญายํ   อาราเธสฺสตีติ  ฯ  โย  จ  ปสํสติ  ยญฺจ  ปสํสติ
โย   จ   ปสตฺโถ  ๓  ภิยฺโยโส  มตฺตาย  วิริยํ  อารภติ  สพฺเพ  เต
พหุํ   ปุญฺญํ   ปสวนฺติ   ฯ  ตํ  กิสฺส  เหตุ  ฯ  เอวเญฺหตํ  จุนฺท  โหติ
#๑ ม. ยุ. ลาภา ฯ  ๒ ม. อยํ ปาโฐ นตฺถิ ฯ  ๓ ม. ปสํสิโต ฯ
