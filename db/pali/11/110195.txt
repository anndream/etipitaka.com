อุปริมํ   ทิสนฺติ   ฯ   น   โข   คหปติปุตฺต  อริยสฺส  วินเย  เอวํ  ฉ
ทิสา   นมสฺสิตพฺพาติ   ฯ   ยถากถํ   ปน   ภนฺเต  อริยสฺส  วินเย  ฉ
ทิสา   นมสฺสิตพฺพา   สาธุ   เม   ภนฺเต  ภควา  ตถา  ธมฺมํ  เทเสตุ
ยถา อริยสฺส วินเย ฉ ทิสา นมสฺสิตพฺพาติ ฯ
     [๑๗๔]    เตนหิ    คหปติปุตฺต    สุณาหิ    สาธุกํ   มนสิกโรหิ
ภาสิสฺสามีติ   ฯ   เอวํ  ภนฺเตติ  โข  สิงฺคาลโก  คหปติปุตฺโต  ภควโต
ปจฺจสฺโสสิ   ฯ  ภควา  เอตทโวจ  ยโต  โข  คหปติปุตฺต  อริยสาวกสฺส
จตฺตาโร    กมฺมกฺกิเลสา    ปหีนา    โหนฺติ    จตูหิ   ๑   ฐาเนหิ
ปาปกมฺมํ   น   กโรติ   ฉ   จ   โภคานํ   อปายมุขานิ   น   เสวติ
โส  เอวํ  จุทฺทสปาปกาปคโต  ฉทิสาปฏิจฺฉาที  โหติ  ๒ อุโภโลกวิชยาย
ปฏิปนฺโน    โหติ    ตสฺส    อยญฺเจว    โลโก    อารทฺโธ    โหติ
ปโร  จ  โลโก  ฯ  โส  ๓  กายสฺส  เภทา  ปรํ  มรณา  สุคตึ สคฺคํ
โลกํ  อุปปชฺชติ  ฯ  กตมสฺส  จตฺตาโร  กมฺมกฺกิเลสา  ปหีนา  โหนฺติ  ฯ
ปาณาติปาโต   โข  คหปติปุตฺต  กมฺมกฺกิเลโส  อทินฺนาทานํ  กมฺมกฺกิเลโส
กาเมสุ     มิจฺฉาจาโร    กมฺมกฺกิเลโส    มุสาวาโท    กมฺมกฺกิเลโส
อิมสฺส   จตฺตาโร   กมฺมกฺกิเลสา  ปหีนา  โหนฺตีติ  ฯ  อิทมโวจ  ภควา๕
อิทํ วตฺวาน สุคโต อถาปรํ เอตทโวจ สตฺถา
    [๑๗๕] ปาณาติปาโต อทินฺนาทานํ     มุสาวาโท ปวุจฺจติ ๔
          ปรทารคมนญฺเจว           น ปสํสนฺติ ๕ ปณฺฑิตาติ ฯ
    [๑๗๖]   กตเมหิ   จตูหิ  ฐาเนหิ  ปาปกมฺมํ  น  กโรติ  ฉนฺทาคตึ
#๑ ม. ยุ. จตุหิ จ ฯ ๒ ม. ยุ. อยํ น ทิสฺสติ ฯ ๓ ยุ. อยํ น ทิสฺสติ ฯ
#๔ ม. ยุ. มุสาวาโท จ วุจฺจติ ฯ ๕ ม. ยุ. นปฺปสํสนฺติ ฯ
