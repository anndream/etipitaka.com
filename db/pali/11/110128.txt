                       ปาสาทิกสุตฺตํ
    [๙๔]   เอวมฺเม   สุตํ   ฯ  เอกํ  สมยํ  ภควา  สเกฺยสุ  วิหรติ
เวธญฺญา   นาม  สกฺยา  เตสํ  อมฺพวเน  ปาสาเท  ฯ  เตน  โข  ปน
สมเยน   นิคณฺโฐ  นาฏปุตฺโต  ๑  ปาวายํ  อธุนา  กาลกโต  โหติ  ฯ
ตสฺส    กาลกิริยาย    ภินฺนา    นิคณฺฐา   เทฺวธิกชาตา   ภณฺฑนชาตา
กลหชาตา   วิวาทาปนฺนา   อญฺญมญฺญํ   มุขสตฺตีหิ  วิตุทนฺตา  วิหรนฺติ  น
ตฺวํ   อิมํ   ธมฺมวินยํ   อาชานาสิ   อหํ  อิมํ  ธมฺมวินยํ  อาชานามิ  กึ
ตฺวํ   อิมํ   ธมฺมวินยํ   อาชานิสฺสสิ   มิจฺฉาปฏิปนฺโน   ตฺวมสิ   อหมสฺมิ
สมฺมาปฏิปนฺโน   สหิตมฺเม   อสหิตนฺเต   ปุเร   วจนียํ   ปจฺฉา   อวจห
ปจฺฉา    วจนียํ   ปุเร   อวจ   อธิจิณฺณนฺเต   วิปราวตฺตํ   อาโรปิโต
เต   วาโท  นิคฺคหิโตสิ  ปรวาทปฺปโมกฺขาย  ๒  นิพฺเพเฐหิ  วา  สเจ
ปโหสีติ   ฯ   วโธเยว   โก   ๓   มญฺเญ   นิคณฺเฐสุ  นาฏปุตฺติเยสุ
อนุวตฺตติ   ฯ  เยปิ  นิคณฺฐสฺส  นาฏปุตฺตสฺส  สาวกา  คิหี  โอทาตวสนา
เตปิ   นิคณฺเฐสุ   นาฏปุตฺติเยสุ   นิพฺพินฺนรูปา   วิรตฺตรูปา  ปฏิวานรูปา
ยถา   ตํ   ทุรากฺขาเต   ๔   ธมฺมวินเย   ทุปฺปเวทิเต   อนิยฺยานิเก
อนุปสมสํวตฺตนิเก อสมฺมาสมฺพุทฺธปฺปเวทิเต ภินฺนถูเป อปฺปฏิสรเณ ฯ
    [๙๕]   อถโข   จุนฺโท  สมณุทฺเทโส  ปาวายํ  วสฺสํ  วุตฺโถ  เยน
สามคาโม     เยนายสฺมา    อานนฺโท    เตนุปสงฺกมิ    อุปสงฺกมิตฺวา
อายสฺมนฺตํ   อานนฺทํ   อภิวาเทตฺวา   เอกมนฺตํ   นิสีทิ   ฯ   เอกมนฺตํ
#๑ ม. ยุ. นาถปุตฺโต ฯ ๒ ม. นิคฺคหิโต ตฺวมสิ จร วาทปฺปโมกฺขาย ฯ
#ยุ. นิคฺคหีโตสิ จร วาทปฺปโมกฺขาย ฯ  ๓ ม. ยุ. โข ฯ ๔ ม. ยุ. ทุรกฺขาเต ฯ
