ปจฺจามิตฺเตน   ราชา   สมาโน   อิทํ   ลภติ   ฯเปฯ  พุทฺโธ  สมาโน
กึ   ลภติ   ทีฆายุโก   โหติ   จิรฏฺฐิติโก   ทีฆมายุปาเลติ   น  สกฺกา
โหติ   อนฺตรา   ชีวิตา  โวโรเปตุํ  ปจฺจตฺถิเกหิ  ปจฺจามิตฺเตหิ  สมเณน
วา  พฺราหฺมเณน  วา  เทเวน  วา  มาเรน  วา  พฺรหฺมุนา  วา เกนจิ
วา  โลกสฺมึ  พุทฺโธ  สมาโน  อิทํ  ลภติ  ฯ  เอตมตฺถํ  ภควา อโวจ ฯ
ตตฺเถตํ วุจฺจติ
         [๑๓๗] มรณวธภยมตฺตโน วิทิตฺวา
               ปฏิวิรโต ปรํ มรณาย อโหสิ
               เตน โส ๑ สุจริเตน สคฺคมคมาสิ ๒
               สุกตผลวิปากมนุโภสิ ฯ
               จวิย ปุนริธาคโต สมาโน
               ปฏิลภติ อิธ ตีณิ ลกฺขณานิ
               ภวติ วิปุลทีฆปาสุณิโก ๓
               พฺรหฺมาว สุชฺชุ ๔ สุโภ สุชาตคตฺโต ฯ
               สุภุโช สุสู ๕ สุสณฺฐิโต สุชาโต
               มุทุตลุนงฺคุลิยสฺส โหนฺติ
               ทีฆา ตีภิ ปุริสลกฺขเณภิ ๖
               จิรยาปนาย ๗ กุมารมาทิสนฺติ ฯ
               ภวติ ยทิ คิหี จิรํ ยเปติ
               จิรตรํ ปพฺพชติ ยทิ ตโต หิ
#๑ ม. ยุ. อยํ น ทิสฺสติ ฯ ๒ ม. ยุ. สคฺคมคฺคมา ฯ ๓ ม. ... ปาสณฺหิโก ฯ
#ยุ. ...ปาณิโก ฯ ๔ ยุ. พฺรหฺมา วิยุชฺชุ ฯ ๕ ม. ยุ. สุสุ ฯ
#๖ ม. ยุ. ปุริสวรคฺคลกฺขเณหิ ฯ  ๗ ม. ยุ. จิรยปนาย ฯ
