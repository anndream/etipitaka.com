                      สมฺปสาทนียสุตฺตํ
    [๗๓]   เอวมฺเม  สุตํ  ฯ  เอกํ  สมยํ  ภควา  นาฬนฺทายํ  วิหรติ
ปาวาริกมฺพวเน    ฯ   อถโข   อายสฺมา   สารีปุตฺโต   เยน   ภควา
เตนุปสงฺกมิ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ  นิสีทิ  ฯ
เอกมนฺตํ   นิสินฺโน   โข   อายสฺมา   สารีปุตฺโต   ภควนฺตํ  เอตทโวจ
เอวํ   ปสนฺโน   อหํ   ภนฺเต   ภควติ   น  จาหุ  น  จ  ภวิสฺสติ  น
เจตรหิ    วิชฺชติ   อญฺโญ   สมโณ   วา   พฺราหฺมโณ   วา   ภควตา
ภิยฺโยภิญฺญตโร   ยทิทํ   สมฺโพธิยนฺติ   ฯ  โอฬารา  ๑  โข  เต  อยํ
สารีปุตฺต   อาสภิวาจา   ภาสิตา   เอกํโส   คหิโต   สีหนาโท  นทิโต
เอวํ   ปสนฺโน   อหํ   ภนฺเต   ภควติ   น  จาหุ  น  จ  ภวิสฺสติ  น
เจตรหิ    วิชฺชติ   อญฺโญ   สมโณ   วา   พฺราหฺมโณ   วา   ภควตา
ภิยฺโยภิญฺญตโร ยทิทํ สมฺโพธิยนฺติ ฯ
    [๗๔]   กึ  นุ  โข  เต  สารีปุตฺต  เย  เต  อเหสุํ  อตีตมทฺธานํ
อรหนฺโต   สมฺมาสมฺพุทฺธา   สพฺเพ   เต   ภควนฺโต   เจตสา   เจโต
ปริจฺจ   วิทิตา   เอวํสีลา   เต   ภควนฺโต   อเหสุํ  อิติปิ  เอวํธมฺมา
เต   ภควนฺโต   อเหสุํ   อิติปิ   เอวํปญฺญา   เต   ภควนฺโต   อเหสุํ
อิติปิ   เอวํวิหารี   เต   ภควนฺโต   อเหสุํ   อิติปิ   เอวํวิมุตฺตา  เต
ภควนฺโต  อเหสุํ  อิติปีติ  ฯ  โน  เหตํ  ภนฺเตติ  ๒  ฯ กึ ปน เต ๓
สารีปุตฺต     เย     เต     ภวิสฺสนฺติ    อนาคตมทฺธานํ    อรหนฺโต
#๑ ม. ยุ. อุฬารา ฯ  ๒ สพฺพวาเรสุ อิติสทฺโท น ทิสฺสติ ฯ  ๓ ยุ. อยํ น ทิสฺสติ ฯ
