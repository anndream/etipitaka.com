    [๓๘๗]  กตเม  เทฺว  ธมฺมา  สจฺฉิกาตพฺพา  ฯ  วิชฺชา  จ  วิมุตฺติ
จ   ฯ   อิเม   เทฺว   ธมฺมา   สจฺฉิกาตพฺพา   ฯ   อิติ  อิเม  วีสติ
ธมฺมา   ภูตา   ตจฺฉา   ตถา   อวิตถา   อนญฺญถา  สมฺมา  ตถาคเตน
อภิสมฺพุทฺธา ฯ
    [๓๘๘]   ตโย   ธมฺมา   พหุการา   ตโย   ธมฺมา   ภาเวตพฺพา
ตโย   ธมฺมา   ปริญฺเญยฺยา   ตโย   ธมฺมา   ปหาตพฺพา  ตโย  ธมฺมา
หานภาคิยา   ตโย   ธมฺมา   วิเสสภาคิยา   ตโย  ธมฺมา  ทุปฺปฏิวิชฺฌา
ตโย    ธมฺมา    อุปฺปาเทตพฺพา   ตโย   ธมฺมา   อภิญฺเญยฺยา   ตโย
ธมฺมา สจฺฉิกาตพฺพา ฯ
    [๓๘๙]   กตเม   ตโย   ธมฺมา   พหุการา   ฯ   สปฺปุริสสํเสโว
สทฺธมฺมสฺสวนํ ธมฺมานุธมฺมปฏิปตฺติ ฯ อิเม ตโย ธมฺมา พหุการา ฯ
    [๓๙๐]  กตเม  ตโย  ธมฺมา  ภาเวตพฺพา  ฯ ตโย สมาธี สวิตกฺโก
สวิจาโร   สมาธิ   อวิตกฺโก   วิจารมตฺโต  สมาธิ  อวิตกฺโก  อวิจาโร
สมาธิ ฯ อิเม ตโย ธมฺมา ภาเวตพฺพา ฯ
    [๓๙๑]   กตเม   ตโย   ธมฺมา  ปริญฺเญยฺยา  ฯ  ติสฺโส  เวทนา
สุขา   เวทนา   ทุกฺขา   เวทนา   อทุกฺขมสุขา   เวทนา   ฯ   อิเม
ตโย ธมฺมา ปริญฺเญยฺยา ฯ
    [๓๙๒]   กตเม   ตโย   ธมฺมา   ปหาตพฺพา   ฯ  ติสฺโส  ตณฺหา
กามตณฺหา ภวตณฺหา วิภวตณฺหา ฯ อิเม ตโย ธมฺมา ปหาตพฺพา ฯ
    [๓๙๓]   กตเม   ตโย  ธมุมา  หานภาคิยา  ฯ  ตีณิ  อกุสลมูลานิ
