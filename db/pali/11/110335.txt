มนสานุเปกฺขิตา   ทิฏฺฐิยา   สุปฺปฏิวิทฺธา   ฯ  ยํปาวุโส  ภิกฺขุ  พหุสฺสุโต
โหติ   ฯเปฯ   ทิฏฺฐิยา   สุปฺปฏิวิทฺธา   อยํปิ   ธมฺโม   นาถกรโณ  ฯ
ปุน    จปรํ    อาวุโส   ภิกฺขุ   กลฺยาณมิตฺโต   โหติ   กลฺยาณสหาโย
กลฺยาณสมฺปวงฺโก     ฯ    ยํปาวุโส    ภิกฺขุ    กลฺยาณมิตฺโต    โหติ
กลฺยาณสหาโย   กลฺยาณสมฺปวงฺโก   อยํปิ   ธมฺโม   นาถกรโณ  ฯ  ปุน
จปรํ    อาวุโส    ภิกฺขุ    สุวโจ   โหติ   โสวจสฺสกรเณหิ   ธมฺเมหิ
สมนฺนาคโต    ขโม   โหติ   ปทกฺขิณคฺคาหี   อนุสาสนึ   ฯ   ยํปาวุโส
ภิกฺขุ   สุวโจ   โหติ   โสวจสฺสกรเณหิ   ธมฺเมหิ   สมนฺนาคโต   ขโม
โหติ    ปทกฺขิณคฺคาหี    อนุสาสนึ    อยํปิ    ธมฺโม   นาถกรโณ   ฯ
ปุน   จปรํ   อาวุโส   ภิกฺขุ   ยานิ   ตานิ  สพฺรหฺมจารีนํ  อุจฺจาวจานิ
กึกรณียานิ    ตตฺถ    ทกฺโข   โหติ   อนลโส   ตตฺรุปายาย   วีมํสาย
สมนฺนาคโต   อลํ  กาตุํ  อลํ  สํวิธาตุํ  ฯ  ยํปาวุโส  ภิกฺขุ  ยานิ  ตานิ
สพฺรหฺมจารีนํ   อุจฺจาวจานิ   กึกรณียานิ   ตตฺถ   ทกฺโข  โหติ  อนลโส
ตตฺรุปายาย   วีมํสาย   สมนฺนาคโต   อลํ   กาตุํ   อลํ  สํวิธาตุํ  อยํปิ
ธมฺโม   นาถกรโณ   ฯ   ปุน   จปรํ  อาวุโส  ภิกฺขุ  ธมฺมกาโม  โหติ
ปิยสมุทาหาโร  อภิธมฺเม  อภิวินเย  โอฬารปาโมชฺโช  ฯ  ยํปาวุโส ภิกฺขุ
ธมฺมกาโม   โหติ  ปิยสมุทาหาโร  อภิธมฺเม  อภิวินเย  โอฬารปาโมชฺโช
อยํปิ   ธมฺโม   นาถกรโณ   ฯ   ปุน   จปรํ  อาวุโส  ภิกฺขุ  สนฺตุฏฺโฐ
โหติ     อิตรีตรจีวรปิณฺฑปาตเสนาสนคิลานปจฺจยเภสชฺชปริกฺขาเรหิ     ฯ
ยํปาวุโส    ภิกฺขุ    สนฺตุฏฺโฐ    โหติ    อิตรีตรจีวรปิณฺฑปาตเสนาสน-
