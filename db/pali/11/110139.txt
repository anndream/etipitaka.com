กิญฺจ   ปสฺสํ   น   ปสฺสตีติ   ฯ   ขุรสฺส  สาธุนิสิตสฺส  ตลมสฺส  ปสฺสติ
ธารญฺจ   ขุรสฺส   ๑   น   ปสฺสติ   ฯ  อิทํ  วุจฺจติ  จุนฺท  ปสฺสํ  น
ปสฺสตีติ   ฯ  ตํ  ๒  โข  ปเนตํ  จุนฺท  อุทฺทเกน  รามปุตฺเตน  ภาสิตํ
หีนํ   คมฺมํ   โปถุชฺชนิกํ   อนริยํ   อนตฺถสญฺหิตํ   ขุรเมว   สนฺธาย  ฯ
ยญฺเจตํ   ๓   จุนฺท  สมฺมา  วทมาโน  วเทยฺย  ปสฺสํ  น  ปสฺสตีติ  ฯ
อิทเมว   ตํ   สมฺมา   วทมาโน  วเทยฺย  ปสฺสํ  น  ปสฺสตีติ  ฯ  กิญฺจ
ปสฺสํ    น   ปสฺสตีติ   ฯ   เอวํ   สพฺพาการสมฺปนฺนํ   สพฺพาการปริปูรํ
อนูนํ    อนธิกํ    สฺวากฺขาตํ   เกวลปริปูรํ   พฺรหฺมจริยํ   สุปฺปกาสิตนฺติ
อิติ  เหตํ  น  ๔  ปสฺสตีติ  อิทเมตฺถ  อปกฑฺเฒยฺย ฯ เอวนฺตํ ปริสุทฺธตรํ
อสฺสาติ  อิติ  เหตํ  น  ปสฺสตีติ  ๕  อิทเมตฺถ  อุปกฑฺเฒยฺย  ฯ เอวนฺตํ
ปริสุทฺธตรํ   ๖   อสฺสาติ   อิติ   เหตํ   น   ปสฺสติ  ฯ  อิทํ  วุจฺจติ
ปสฺสํ   น   ปสฺสตีติ   ฯ  ยํ  โข  ตํ  จุนฺท  สมฺมา  วทมาโน  วเทยฺย
สพฺพาการสมฺปนฺนํ   ฯเปฯ   พฺรหฺมจริยํ   สุปฺปกาสิตนฺติ  ฯ  อิทเมตํ  ๗
สมฺมา     วทมาโน    วเทยฺย    สพฺพาการสมฺปนฺนํ    สพฺพาการปริปูรํ
อนูนํ อนธิกํ สฺวากฺขาตํ เกวลปริปูรํ พฺรหฺมจริยํ สุปฺปกาสิตนฺติ ฯ
    [๑๐๘]  ตสฺมาติห  จุนฺท  เย  เต  ๘มยา ธมฺมา อภิญฺญา เทสิตา
ตตฺถ    สพฺเพเหว   สงฺคมฺม   สมาคมฺม   อตฺเถน   อตฺถํ   พฺยญฺชเนน
พฺยญฺชนํ   สงฺคายิตพฺพํ   วิจริตพฺพํ   ๙   ยถยิทํ   พฺรหฺมจริยํ   อทฺธนิยํ
อสฺส   จิรฏฺฐิติกํ   ตทสฺเสว   พหุชนหิตาย   พหุชนสุขาย  โลกานุกมฺปาย
อตฺถาย    หิตาย    สุขาย    เทวมนุสฺสานํ    ฯ   กตเม   จ   เต
#๑ ม. ขฺวสฺส ฯ ยุ. โข ตสฺส ฯ ๒ ม. ยํ ฯ ๓ ม. ยุ. ยญฺจ ตํ ฯ
#๔ ม. ยุ. นสทฺโท น ทิสฺสติ ฯ ๕ ม. ยุ. ปสฺสติ ฯ ๖ ม. ยุ. ปริปูรํ ฯ
#๗ ม. อิทเมว ตํ ฯ ๘ ม. ยุ. โว ฯ ๙ ม. ยุ. น วิวทิตพฺพํ ฯ
