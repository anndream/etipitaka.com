สนฺทิฏฺฐิปรามาสี   โหติ   อาทานคาหี   ๑  ทุปฺปฏินิสฺสคฺคี  ฯ  โย  โส
อาวุโส    ภิกฺขุ   สนฺทิฏฺฐิปรามาสี   โหติ   อาทานคาหี   ทุปฺปฏินิสฺสคฺคี
โส   สตฺถริปิ   อคารโว  วิหรติ  อปฺปติสฺโส  ธมฺเมปิ  อคารโว  วิหรติ
อปฺปติสฺโส    สงฺเฆปิ   อคารโว   วิหรติ   อปฺปติสฺโส   สิกฺขายปิ   น
ปริปูรีการี  โหติ  ฯ  โย  โส  อาวุโส ภิกฺขุ สตฺถริปิ ๒ อคารโว วิหรติ
อปฺปติสฺโส  ธมฺเมปิ  ๒  ฯเปฯ  สงฺเฆปิ  ๒  ฯเปฯ  สิกฺขายปิ  ๒ น
ปริปูรีการี   ฯ   โส   สงฺเฆ  วิวาทํ  ชเนติ  โย  โส  โหติ  วิวาโท
พหุชนอหิตาย   พหุชนอสุขาย   พหุชนสฺส   อนตฺถาย   อหิตาย   ทุกฺขาย
เทวมนุสฺสานํ   ฯ   เอวรูปญฺเจ   ตุเมฺห   อาวุโส   วิวาทมูลํ  อชฺฌตฺตํ
วา   พหิทฺธา  วา  สมนุปสฺเสยฺยาถ  ฯ  ตตฺร  ตุเมฺห  อาวุโส  ตสฺเสว
ปาปกสฺส   วิวาทมูลสฺส  ปหานาย  วายเมยฺยาถ  ฯ  เอวรูปญฺเจ  ตุเมฺห
อาวุโส   วิวาทมูลํ  อชฺฌตฺตํ  วา  พหิทฺธา  วา  น  สมนุปสฺเสยฺยาถ  ฯ
ตตฺร    ตุเมฺห    อาวุโส   ตสฺเสว   ปาปกสฺส   วิวาทมูลสฺส   อายตึ
อนวสฺสวาย   ปฏิปชฺเชยฺยาถ   ฯ   เอวเมตสฺส   ปาปกสฺส  วิวาทมูลสฺส
ปหานํ     โหติ     เอวเมตสฺส    ปาปกสฺส    วิวาทมูลสฺส    อายตึ
อนวสฺสโว โหติ ฯ
    [๓๑๙]   ฉ  ธาตุโย  ปฐวีธาตุ  อาโปธาตุ  เตโชธาตุ  วาโยธาตุ
อากาสธาตุ วิญฺญาณธาตุ ฯ
    [๓๒๐]   ฉ  นิสฺสารณียา  ธาตุโย  อิธาวุโส  ภิกฺขุ  เอวํ  วเทยฺย
เมตฺตา   หิ   โข   เม   เจโตวิมุตฺติ   ภาวิตา   พหุลีกตา  ยานีกตา
#๑ ม. ยุ. อาธานคาหี ฯ  ๒ ม. ยุ. ปิสทฺโท น ทิสฺสติ ฯ
