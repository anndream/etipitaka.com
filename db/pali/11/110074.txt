สตฺเถ   เวปุลฺลํ   คเต   ปาณาติปาโต   เวปุลฺลมคมาสิ   ปาณาติปาเต
เวปุลฺลํ   คเต   มุสาวาโท   เวปุลฺลมคมาสิ  มุสาวาเท  เวปุลฺลํ  คเต
เตสํ   สตฺตานํ   อายุปิ   ปริหายิ   วณฺโณปิ   ปริหายิ  เตสํ  อายุนาปิ
ปริหายมานานํ     วณฺเณนปิ     ปริหายมานานํ    อสีติวสฺสสหสุสายุกานํ
มนุสฺสานํ  จตฺตารีสวสฺสสหสฺสายุกา  ปุตฺตา อเหสุํ จตฺตารีสวสฺสสหสฺสายุเกสุ
ภิกฺขเว        มนุสฺเสสุ        อญฺญตโร       ปุริโส       ปเรสํ
อทินฺนํ   เถยฺยสงฺขาตํ   อาทิยิ   ฯ  ตเมนํ  อคฺคเหสุํ  คเหตฺวา  รญฺโญ
ขตฺติยสฺส    มุทฺธาวสิตฺตสฺส    ทสฺเสสุํ    อยํ   เทว   ปุริโส   ปเรสํ
อทินฺนํ   เถยฺยสงฺขาตํ   อาทิยีติ   ฯ   เอวํ   วุตฺเต   ภิกฺขเว  ราชา
ขตฺติโย   มุทฺธาวสิตฺโต   ตํ   ปุริสํ  เอตทโวจ  สจฺจํ  กิร  ตฺวํ  อมฺโภ
ปุริส   ปเรสํ   อทินฺนํ   เถยฺยสงฺขาตํ   อาทิยสีติ   ฯ  น  หิ  เทวาติ
สมฺปชานมุสา ๑ ภาสิ ฯ
    [๔๓]    อิติ   โข   ภิกฺขเว   อธนานํ   ธเน   นานุปฺปทิยมาเน
ทาฬิทฺทิยํ    เวปุลฺลมคมาสิ   ทาฬิทฺทิเย   เวปุลฺลํ   คเต   อทินฺนาทานํ
เวปุลฺลมคมาสิ   อทินฺนาทาเน   เวปุลฺลํ   คเต   สตฺถํ   เวปุลฺลมคมาสิ
สตฺเถ   เวปุลฺลํ   คเต   ปาณาติปาโต   เวปุลฺลมคมาสิ   ปาณาติปาเต
เวปุลฺลํ   คเต   มุสาวาโท   เวปุลฺลมคมาสิ  มุสาวาเท  เวปุลฺลํ  คเต
เตสํ   สตฺตานํ  อายุปิ  ปริหายิ  วณฺโณปิ  ปริหายิ  เตสํ  ๒  อายุนาปิ
ปริหายมานานํ    วณฺเณนปิ    ปริหายมานานํ   จตฺตารีสวสฺสสหสฺสายุกานํ
มนุสฺสานํ   วีสติวสฺสสหสฺสายุกา   ปุตฺตา   อเหสุํ   วีสติวสฺสสหสฺสายุเกสุ
#๑ ยุ. อวจ สมฺปชานมุสา ฯ  ๒ ยุ. อยํ น ทิสฺสติ ฯ
