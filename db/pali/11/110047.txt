ขมมานํ   อาห   น  ขมตีติ  ฯ  อิติ  โส  สมฺปชานมุสา  ภาสิตา  โหติ
อยํปิ   โข   นิโคฺรธ   ตปสฺสิโน   อุปกฺกิเลโส   โหติ   ฯ  ปุน  จปรํ
นิโคฺรธ    ตปสฺสี    ตถาคตสฺส    วา   ตถาคตสาวกสฺส   วา   ธมฺมํ
เทเสนฺตสฺส    สนฺตํเยว    ปริยายํ    อนุญฺเญยฺยํ   นานุชานาติ   อยํปิ
โข   นิโคฺรธ   ตปสฺสิโน   อุปกฺกิเลโส   โหติ  ฯ  ปุน  จปรํ  นิโคฺรธ
ตปสฺสี   โกธโน   โหติ   อุปนาหี   ฯ   ยํปิ  นิโคฺรธ  ตปสฺสี  โกธโน
โหติ   อุปนาหี   อยํปิ   โข  นิโคฺรธ  ตปสฺสิโน  อุปกฺกิเลโส  โหติ  ฯ
ปุน   จปรํ   นิโคฺรธ   ตปสฺสี   มกฺขี   โหติ   ปลาสี   อสฺสุกี   โหติ
มจฺฉรี    สโฐ   โหติ   มายาวี   ถทฺโธ   โหติ   อติมานี   ปาปิจฺโฉ
โหติ   ปาปิกานํ   อิจฺฉานํ  วสงฺคโต  มิจฺฉาทิฏฺฐิโก  โหติ  อนฺตคาหิกาย
ทิฏฺฐิยา     สมนฺนาคโต     สนฺทิฏฺฐิปรามาสี     โหติ     อาธานคาหี
ทุปฺปฏินิสฺสคฺคี   ฯ   ยํปิ   โข   นิโคฺรธ  ตปสฺสี  สนฺทิฏฺฐิปรามาสี  โหติ
อาธานคาหี   ทุปฺปฏินิสฺสคฺคี   อยํปิ  โข  นิโคฺรธ  ตปสฺสิโน  อุปกฺกิเลโส
โหติ   ฯ   ตํ   กึ   มญฺญสิ  นิโคฺรธ  ยทิเม  ตโปชิคุจฺฉา  อุปกฺกิเลสา
วา   อนุปกฺกิเลสา   วาติ   ฯ  อทฺธา  โข  อิเม  ภนฺเต  ตโปชิคุจฺฉา
อุปกฺกิเลสา   โน   อนุปกฺกิเลสา   ฐานํ   โข   ปเนตํ  ภนฺเต  วิชฺชติ
ยํ   อิเธกจฺโจ   ตปสฺสี   สพฺเพเหว  อิเมหิ  อุปกฺกิเลเสหิ  สมนฺนาคโต
อสฺส โก ปน วาโท อญฺญตรญฺญตเรนาติ ฯ
    [๒๕]   อิธ   นิโคฺรธ   ตปสฺสี  ตปํ  สมาทิยติ  โส  เตน  ตปสา
น   อตฺตมโน   โหติ   น   ปริปุณฺณสงฺกปฺโป   ฯ  ยํปิ  นิโคฺรธ  ตปสฺสี
