สมเวปากินิยา     คหณิยา    สมนฺนาคโต    นาติสีตาย    นาจฺจุณฺหาย
มชฺฌิมาย   ปธานกฺขมาย   อสโฐ   โหติ   อมายาวี   ยถาภูตํ  อตฺตานํ
อาวิกตฺตา   สตฺถริ   วา   วิญฺญูสุ   วา   สพฺรหฺมจารีสุ   อารทฺธวิริโย
วิหรติ   อกุสลานํ   ธมฺมานํ   ปหานาย   กุสลานํ  ธมฺมานํ  อุปสมฺปทาย
ถามวา    ทฬฺหปรกฺกโม    อนิกฺขิตฺตธุโร   กุสเลสุ   ธมฺเมสุ   ปญฺญวา
โหติ   อุทยตฺถคามินิยา   ปญฺญาย   สมนฺนาคโต   อริยาย   นิพฺเพธิกาย
สมฺมาทุกฺขกฺขยคามินิยา ฯ
    [๒๙๔]   ปญฺจ   สุทฺธาวาสา   อวิหา   อตปฺปา   สุทสฺสา  สุทสฺสี
อกนิฏฺฐา ฯ
    [๒๙๕]   ปญฺจ   อนาคามิโน   อนฺตราปรินิพฺพายี  อุปหจฺจปรินิพฺพายี
อสงฺขารปรินิพฺพายี           สสงฺขารปรินิพฺพายี           อุทฺธํโสโต
อกนิฏฺฐคามี ฯ
    [๒๙๖]   ปญฺจ   เจโตขีลา   ๑  อิธาวุโส  ภิกฺขุ  สตฺถริ  กงฺขติ
วิจิกิจฺฉติ   นาธิมุจฺจติ   น   สมฺปสีทติ   ฯ   โย   โส  อาวุโส  ภิกฺขุ
สตฺถริ   กงฺขติ   วิจิกิจฺฉติ   นาธิมุจฺจติ   น   สมฺปสีทติ   ตสฺส   จิตฺตํ
น   นมติ   อาตปฺปาย   อนุโยคาย   สาตจฺจาย  ปธานาย  ยสฺส  จิตฺตํ
น   นมติ   อาตปฺปาย   อนุโยคาย   สาตจฺจาย  ปธานาย  อยํ  ปฐโม
เจโตขีโล   ฯ   ปุน   จปรํ  อาวุโส  ภิกฺขุ  ธมฺเม  กงฺขติ  ฯ  สงฺเฆ
กงฺขติ   ฯ   สิกฺขาย   กงฺขติ   วิจิกิจฺฉติ   ฯ   สพฺรหฺมจารีสุ   กุปิโต
โหติ   อนตฺตมโน   อาหตจิตฺโต   ขีลชาโต   ฯ   โย   โส   อาวุโส
#๑ ม. ยุ. สพฺพวาเรสุ เจโตขิลา ฯ
