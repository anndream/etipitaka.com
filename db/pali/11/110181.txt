    [๑๕๗] น ปาณินา น จ ปน ทณฺฑเลฑฺฑุนา ๑
          สตฺเถน วา มรณวเธน วา ปน ๒
          อุพฺพาธนาย ปริตชฺชนาย วา
          น วิเหฐยี ชนตมเหฐโก ๓ อหุ ฯ
          เตเนว โส สุคติสุ เปจฺจ ๔ โมทติ
          สุขปฺผลํ กิริย ๕ สุขานิ วินฺทติ
          ปามุญฺชสา ๖ รสหรณี สุสณฺฐิตา
          อิธาคโต ลภติ รสคฺคิสคฺคิตํ ๗ ฯ
          เตนาหุ นํ อภินิปุณา ๘วิจกฺขณา
          อยํ นโร สุขพหุโล ภวิสฺสติ
          คิหิสฺส วา ปพฺพชิตสฺส วา ปน ๒
          ตํ ลกฺขณํ ภวติ ตทตฺถโชตกนฺติ ฯ
    [๑๕๘]   ยํปิ   ภิกฺขเว   ตถาคโต  ปุริมํ  ชาตึ  ปุริมํ  ภวํ  ปุริมํ
นิเกตํ  ปุพฺเพ  มนุสฺสภูโต  สมาโน  น  จ  ๙ วิสฏํ น จ วิสาวิ ๑๐ น
จ  ๑๑  ปน วิเธยฺยเปกฺขิตา ๑๒ อุชุ ๑๓ ตถา ปสฏมุชุมโน ๑๔ หุตฺวา
อุชุเปกฺขิตา อโหสิ ๑๕ ปิยจกฺขุนา พหุชนํ อุทกฺขิตา ๑๖ อโหสิ ฯ โส ตสฺส
กมฺมสฺส  กตตฺตา  อุปจิตฺตตา  ฯเปฯ  โส  ตโต  จุโต  อิตฺถตฺตํ  อาคโต
สมาโน    อิมานิ    เทฺว   มหาปุริสลกฺขณานิ   ปฏิลภติ   อภินีลเนตฺโต
#๑ ม. น ปาณิทณฺเฑหิ ปนาถ เลฑฺฑุนา ฯ ๒ ยุ. ปุน ฯ ๓ ยุ. น เหฐยี ชนตุมเหฐโก ฯ
#๔ ม. ยุ. สุคติมุเปจฺจ ฯ ๕ ม. ยุ. กริย ฯ ๖ ม. สโมชสา ฯ ยุ. สมฺปชฺชสา ฯ
#๗ ม. ยุ. รสคฺคสคฺคิตํ ฯ ๘ ม. อตินิปุณา ฯ ๙-๑๑ ยุ. จสทฺโท น ทิสฺสติ ฯ ๑๐ ม.
#วิสาจิ ฯ ยุ. วิสาจิตํ ฯ ๑๒ ม. ยุ. วิเจยฺยเปกฺขิตา ฯ ๑๓ ม. อุชุํ ฯ ๑๔ ยุ. ...
#มุทุมโน ฯ ๑๕ ม. ยุ. หุตฺวา อุชุเปกฺขิตา อโหสีติ ปาฐตฺตยํ นตฺถิ ฯ ๑๖ ม. ยุ.
#อุทิกฺขิตา ฯ
