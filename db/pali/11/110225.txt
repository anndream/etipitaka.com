เตปิ    นิคณฺเฐสุ    นาฏปุตฺติเยสุ    นิพฺพินฺนรูปา    วิรตฺตรูปา    ๑
ปฏิวานรูปา    ยถา    ตํ    ทุรากฺขาเต    ธมฺมวินเย    ทุปฺปเวทิเต
อนิยฺยานิเก    อนุปสมสํวตฺตนิเก    อสมฺมาสมฺพุทฺธปฺปเวทิเต    ภินฺนถูเป
อปฺปฏิสรเณ  ฯ  อถโข  อายสฺมา  สารีปุตฺโต  ภิกฺขู  อามนฺเตสิ  นิคณฺโฐ
อาวุโส   นาฏปุตฺโต   ปาวายํ   อธุนา   กาลกโต   ตสฺส  กาลกิริยาย
ภินฺนา    นิคณฺฐา    เทฺวฬฺหกชาตา    ฯเปฯ   ภินฺนถูเป   อปฺปฏิสรเณ
เอวเญฺหตํ   อาวุโส   โหติ   ๒  ทุรากฺขาเต  ธมฺมวินเย  ทุปฺปเวทิเต
อนิยฺยานิเก   อนุปสมสํวตฺตนิเก   อสมฺมาสมฺพุทฺธปฺปเวทิเต   ฯ  อยํ  โข
ปนาวุโส  อมฺหากํ  ภควตา  ธมฺโม  สฺวากฺขาโต  สุปฺปเวทิโต  นิยฺยานิโก
อุปสมสํวตฺตนิโก   สมฺมาสมฺพุทฺธปฺปเวทิโต   ตตฺถ  สพฺเพเหว  สงฺคายิตพฺพํ
น   วิวทิตพฺพํ   ยถยิทํ   พฺรหฺมจริยํ   อทฺธนิยํ   อสฺส  จิรฏฺฐิติกํ  ตทสฺส
พหุชนหิตาย    พหุชนสุขาย   โลกานุกมฺปาย   อตฺถาย   หิตาย   สุขาย
เทวมนุสฺสานํ  ฯ  กตโม  จาวุโส  อมฺหากํ  ภควตา  ธมฺโม  สฺวากฺขาโต
สุปฺปเวทิโต     นิยฺยานิโก    อุปสมสํวตฺตนิโก    สมฺมาสมฺพุทฺธปฺปเวทิโต
ตตฺถ   ๓   สพฺเพเหว   สงฺคายิตพฺพํ  น  วิวทิตพฺพํ  ยถยิทํ  พฺรหฺมจริยํ
อทฺธนิยํ     อสฺส    จิรฏฺฐิติกํ    ตทสฺส    พหุชนหิตาย    พหุชนสุขาย
โลกานุกมฺปาย อตฺถาย หิตาย สุขาย เทวมนุสฺสานํ ฯ
    [๒๒๖]  อตฺถิ  โข  อาวุโส  เตน  ภควตา ชานตา ปสฺสตา อรหตา
สมฺมาสมฺพุทฺเธน    เอโก    ธมฺโม   สมฺมทกฺขาโต   ตตฺถ   สพฺเพเหว
สงฺคายิตพฺพํ    น    วิวทิตพฺพํ    ยถยิทํ   พฺรหฺมจริยํ   อทฺธนิยํ   อสฺส
#๑-๒ ยุ. อยํ ปาโฐ น ทิสฺสติ ฯ  ๓ ม. ยุ. ยตฺถ ฯ
