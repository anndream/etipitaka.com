กมฺมสฺส   กตตฺตา   อุปจิตตฺตา   ฯเปฯ   โส   ตโต   จุโต   อิตฺถตฺตํ
อาคโต     สมาโน     อิมานิ    ตีณิ    มหาปุริสลกฺขณานิ    ปฏิลภติ
สีหปุพฺพทฺธกาโย  จ  โหติ  ปิตฺตนฺตรํโส  ๑  จ  สมวฏฺฏกฺขนฺโธ จ ฯ โส
เตหิ   ลกฺขเณหิ   สมนฺนาคโต   สเจ  อคารํ  อชฺฌาวสติ  ราชา  โหติ
จกฺกวตฺติ   ฯเปฯ   ราชา   สมาโน   กึ   ลภติ  อปริหานธมฺโม  โหติ
น   ปริหายติ   ธนธญฺเญน   เขตฺตวตฺถุนา  ทฺวิปทจตุปฺปเทหิ  ปุตฺตทาเรหิ
ทาสกมฺมกรโปริเสหิ    ญาตีหิ    มิตฺเตหิ    พนฺธเวหิ    น   ปริหายติ
สพฺพสมฺปตฺติยา   ราชา   สมาโน   อิทํ   ลภติ  ฯเปฯ  พุทฺโธ  สมาโน
กึ    ลภติ   อปริหานธมฺโม   โหติ   น   ปริหายติ   สทฺธาย   สีเลน
สุเตน    จาเคน    ปญฺญาย   น   ปริหายติ   สพฺพสมฺปตฺติยา   พุทฺโธ
สมาโน อิทํ ลภติ ฯ เอตมตฺถํ ภควา อโวจ ฯ ตตฺเถตํ วุจฺจติ
         [๑๕๕] สทฺธาย สีเลน สุเตน พุทฺธิยา
               จาเคน ธมฺเมน พหูหิ สาธุภิ
               ธเนน ธญฺเญน จ เขตฺตวตฺถุนา
               ปุตฺเตหิ ทาเรหิ จตุปฺปเทหิ จ
               ญาตีหิ มิตฺเตหิ จ พนฺธเวหิ
               พเลน วณฺเณน สุเขน จูภยํ
               กถํ น หาเยยฺยุนฺติ ๒ ปเรหิ ๓ อิจฺฉติ
               อทฺธํ สมิทฺธญฺจ ๔ ปนาภิกงฺขติ ฯ
               สสีหปุพฺพทฺธสุสณฺฐิโต อหุ
#๑ ม. ยุ. จิตนฺตรํโส ฯ ๒ ม. ยุ. อิติสทฺโท น ทิสฺสติ ฯ ๓ ม. ยุ. ปเรติ ฯ
#๔ ม. ยุ. อตฺถสฺส มิทฺธี จ ฯ
