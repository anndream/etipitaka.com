สพฺรหฺมจารึ   ยตฺถสฺส   ติพฺพํ   หิโรตฺตปฺปํ   ปจฺจุปฏฺฐิตํ   โหติ  เปมญฺจ
คารโว   จ   เต   กาเลน   กาลํ  อุปสงฺกมิตฺวา  ปริปุจฺฉติ  ปริปญฺหติ
อิทํ   ภนฺเต   กถํ   อิมสฺส   โก   อตฺโถติ   ตสฺส   เต  อายสฺมนฺโต
อวิวฏญฺเจว   วิวรนฺติ   อนุตฺตานีกตญฺจ   อุตฺตานึ  กโรนฺติ  อเนกวิหิเตสุ
จ    กงฺขฏฺฐานิเยสุ    ธมฺเมสุ    กงฺขํ   ปฏิวิโนเทนฺติ   อยํ   ทุติโย
เหตุ    ทุติโย   ปจฺจโย   อาทิพฺรหฺมจริยกาย   ปญฺญาย   อปฺปฏิลทฺธาย
ปฏิลาภาย     ปฏิลทฺธาย     ภิยฺโยภาวาย     เวปุลฺลาย    ภาวนาย
ปาริปูริยา  สํวตฺตติ  ฯ  ตํ  โข  ปน  ธมฺมํ  สุตฺวา  ทฺวเยน  วูปกาเสน
สมฺปาเทติ    กายวูปกาเสน    จ   จิตฺตวูปกาเสน   จ   อยํ   ตติโย
เหตุ    ตติโย   ปจฺจโย   อาทิพฺรหฺมจริยกาย   ปญฺญาย   อปฺปฏิลทฺธาย
ปฏิลาภาย   ปฏิลทฺธาย   ภิยฺโยภาวาย  เวปุลฺลาย  ภาวนาย  ปาริปูริยา
สํวตฺตติ  ฯ  ปุน  จปรํ  อาวุโส  ภิกฺขุ  สีลวา  โหติ ปาติโมกฺขสํวรสํวุโต
วิหรติ        อาจารโคจรสมฺปนฺโน        อนุมตฺเตสุ        วชฺเชสุ
ภยทสฺสาวี    สมาทาย    สิกฺขติ   สิกฺขาปเทสุ   อยํ   จตุตฺโถ   เหตุ
จตุตฺโถ     ปจฺจโย     อาทิพฺรหฺมจริยกาย    ปญฺญาย    อปฺปฏิลทฺธาย
ปฏิลาภาย   ปฏิลทฺธาย   ภิยฺโยภาวาย  เวปุลฺลาย  ภาวนาย  ปาริปูริยา
สํวตฺตติ   ฯ   ปุน   จปรํ   อาวุโส   ภิกฺขุ   พหุสฺสุโต  โหติ  สุตธโร
สุตสนฺนิจโย    เย    เต    ธมฺมา    อาทิกลฺยาณา    มชฺเฌกลฺยาณา
ปริโยสานกลฺยาณา     สาตฺถํ     สพฺยญฺชนํ    เกวลปริปุณฺณํ    ปริสุทฺธํ
พฺรหฺมจริยํ    อภิวทนฺติ    ตถารูปาสฺส    ธมฺมา    พหุสฺสุตา    โหนฺติ
