ยาวญฺจ เต อิทํ อปรทฺธนฺติ ฯ
    [๒]  น  หิ  ปน  เม ภนฺเต ภควา อุตฺตริมนุสฺสธมฺมา อิทฺธิปาฏิหาริยํ
กโรตีติ    ฯ    อปิ    นุ    ตาหํ   สุนกฺขตฺต   เอวํ   อวจํ   เอหิ
ตฺวํ   สุนกฺขตฺต   มมํ   อุทฺทิสฺส   วิหราหิ   อหนฺเต   อุตฺตริมนุสฺสธมฺมา
อิทฺธิปาฏิหาริยํ  กริสฺสามีติ  ฯ  โน  เหตํ  ภนฺเต  ฯ  ตฺวํ วา ๑ ปน มํ
เอวํ   อวจ   อหํ   ภนฺเต   ภควนฺตํ  อุทฺทิสฺส  วิหริสฺสามิ  ภควา  เม
อุตฺตริมนุสฺสธมฺมา   อิทฺธิปาฏิหาริยํ   กริสฺสตีติ  ฯ  โน  เหตํ  ภนฺเต  ฯ
อิติ    กิร    สุนกฺขตฺต   เนวาหนฺตํ   วทามิ   เอหิ   ตฺวํ   สุนกฺขตฺต
มมํ    อุทฺทิสฺส   วิหราหิ   อหนฺเต   อุตฺตริมนุสฺสธมฺมา   อิทฺธิปาฏิหาริยํ
กริสฺสามีติ   นปิ   กิร   มํ  ตฺวํ  วเทสิ  อหํ  ภนฺเต  ภควนฺตํ  อุทฺทิสฺส
วิหริสฺสามิ   ภควา   เม   อุตฺตริมนุสฺสธมฺมา   อิทฺธิปาฏิหาริยํ  กริสฺสตีติ
เอวํ  สนฺเต  โมฆปุริส  โก  สนฺโต  กํ  ปจฺจาจิกฺขสิ  ฯ  ตํ  กึ  มญฺญสิ
สุนกฺขตฺต   กเต   วา   อุตฺตริมนุสฺสธมฺมา  อิทฺธิปาฏิหาริเย  อกเต  วา
อุตฺตริมนุสฺสธมฺมา   อิทฺธิปาฏิหาริเย   ยสฺสตฺถาย   มยา  ธมฺโม  เทสิโต
โส   นิยฺยาติ   ตกฺกรสฺส   สมฺมาทุกฺขกฺขยายาติ   ฯ  กเต  วา  ภนฺเต
อุตฺตริมนุสฺสธมฺมา    อิทฺธิปาฏิหาริเย    อกเต   วา   อุตฺตริมนุสฺสธมฺมา
อิทฺธิปาฏิหาริเย   ยสฺสตฺถาย   ภควตา   ธมฺโม   เทสิโต  โส  นิยฺยาติ
ตกฺกรสฺส   สมฺมาทุกฺขกฺขยายาติ   ฯ   อิติ   กิร   สุนกฺขตฺต  กเต  วา
อุตฺตริมนุสฺสธมฺมา    อิทฺธิปาฏิหาริเย    อกเต   วา   อุตฺตริมนุสฺสธมฺมา
อิทฺธิปาฏิหาริเย   ยสฺสตฺถาย   มยา   ธมฺโม   เทสิโต   โส   นิยฺยาติ
#๑ โป. ม. ตวญฺจ ฯ
