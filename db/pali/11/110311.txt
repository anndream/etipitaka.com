อุเปกฺขาสมฺโพชฺฌงฺโค ฯ อิเม สตฺต ธมฺมา ภาเวตพฺพา ฯ
    [๔๓๕]    กตเม    สตฺต    ธมฺมา    ปริญฺเญยฺยา    ฯ   สตฺต
วิญฺญาณฏฺฐิติโย    สนฺตาวุโส    สตฺตา    นานตฺตกายา   นานตฺตสญฺญิโน
เสยฺยถาปิ  มนุสฺสา  เอกจฺเจ  จ  เทวา  เอกจฺเจ  จ  วินิปาติกา  อยํ
ปฐมา     วิญฺญาณฏฺฐิติ     ฯ    สนฺตาวุโส    สตฺตา    นานตฺตกายา
เอกตฺตสญฺญิโน    เสยฺยถาปิ    เทวา   พฺรหฺมกายิกา   ปฐมาภินิพฺพตฺตา
อยํ    ทุติยา    วิญฺญาณฏฺฐิติ   ฯ   สนฺตาวุโส   สตฺตา   เอกตฺตกายา
นานตฺตสญฺญิโน     เสยฺยถาปิ    เทวา    อาภสฺสรา    อยํ    ตติยา
วิญฺญาณฏฺฐิติ    ฯ   สนฺตาวุโส   สตฺตา   เอกตฺตกายา   เอกตฺตสญฺญิโน
เสยฺยถาปิ   เทวา   สุภกิณฺหา   อยํ   จตุตฺถา   ๑   วิญฺญาณฏฺฐิติ  ฯ
สนฺตาวุโส    สตฺตา    สพฺพโส   รูปสญฺญานํ   สมติกฺกมา   ปฏิฆสญฺญานํ
อตฺถงฺคมา     นานตฺตสญฺญานํ     อมนสิการา    อนนฺโต    อากาโสติ
อากาสานญฺจายตนูปคา    อยํ    ปญฺจมี   วิญฺญาณฏฺฐิติ   ฯ   สนฺตาวุโส
สตฺตา   สพฺพโส   อากาสานญฺจายตนํ   สมติกฺกมฺม   อนนฺตํ   วิญฺญาณนฺติ
วิญฺญาณญฺจายตนูปคา    อยํ    ฉฏฺฐี    วิญฺญาณฏฺฐิติ    ฯ    สนฺตาวุโส
สตฺตา     สพฺพโส    วิญฺญาณญฺจายตนํ    สมติกฺกมฺม    นตฺถิ    กิญฺจีติ
อากิญฺจญฺญายตนูปคา     อยํ     สตฺตมี     วิญฺญาณฏฺฐิติ    ฯ    อิเม
สตฺต ธมฺมา ปริญฺเญยฺยา ฯ
    [๔๓๖]   กตเม   สตฺต   ธมฺมา   ปหาตพฺพา   ฯ  สตฺต  อนุสยา
กามราคานุสโย   ปฏิฆานุสโย   ทิฏฺฐานุสโย  วิจิกิจฺฉานุสโย  มานานุสโย
#๑ ม. จตุตฺถี ฯ
