กึ    ลภติ    อปฺปธํสิโก    โหติ   เกนจิ   มนุสฺสภูเตน   ปจฺจตฺถิเกน
ปจฺจามิตฺเตน   ราชา   สมาโน  อิทํ  ลภติ  ฯเปฯ  พุทฺโธ  สมาโน  กึ
ลภติ   อปฺปธํสิโก   โหติ  อพฺภนฺตเรหิ  วา  พาหิเรหิ  วา  ปจฺจตฺถิเกหิ
ปจฺจามิตฺเตหิ   ราเคน   วา  โทเสน  วา  โมเหน  วา  สมเณน  วา
พฺราหฺมเณน  วา  เทเวน  วา  มาเรน  วา  พฺรหฺมุนา  วา  เกนจิ วา
โลกสฺมึ   พุทฺโธ   สมาโน  อิทํ  ลภติ  ฯ  เอตมตฺถํ  ภควา  อโวจ  ฯ
ตตฺเถตํ วุจฺจติ
    [๑๖๙] น สมฺผปฺปลาปํ น วุจฺจทฺธตนฺติ ๑
          อวิกิณฺณวจนพฺยปโถ จ ๒ อโหสิ
          อหิตมปิ ๓ จ อปนุทิ หิตมปิ จ
          พหุชนสุขญฺจ อภณิ ฯ
          ตํ กตฺวาน อิโต จุโต ทิวมุปปชฺชิ
          สุกตผลวิปากมโนโภสิ ๔
          จวิย ปุนริธาคโต สมาโน
          ทฺวิทุคฺคมวรตรหนุตฺตมลตฺถ ฯ
          ราชา โหติ สุทฺทุปฺปธํสิโย มนุชินฺโท
          มนุชาธิปติ มหานุภาโว
          ติทิวปุรวรสโม ภวติ
          สุรวรตโรริว อินฺโท ฯ
          คนฺธพฺพาสุรสกฺกรกฺขเสภิ ๕ สุเรภิ ๖
#๑ ม. ยุ. น มุทฺธตํ ฯ ๒ ม. จสทฺโท น ทิสฺสติ ฯ ยุ. ว ฯ ๓ ยุ. อหิตมฺปิ ...
#หิตมฺปิ ฯ  ๔ ม. ยุ. ...นุโภสิ ฯ ๕ ม. ...ยกฺขรกฺขเสภิ ฯ ๖ ยุ. ...รกฺขเสหิ
#สุเรหิ ฯ
