โข วาเสฏฺฐา อยํ โลโก ปุน วิวฏฺโฏ โหติ ฯ
    [๕๗]   อถโข   เต   วาเสฏฺฐา   สตฺตา   รสปฐวึ  ปริภุญฺชนฺตา
ตพฺภกฺขา  ตทาหารา  ๑  จิรํ  ทีฆมทฺธานํ  อฏฺฐํสุ  ฯ  ยถา  ยถา  โข
เต   วาเสฏฺฐา   สตฺตา   รสปฐวึ   ปริภุญฺชนฺตา  ตพฺภกฺขา  ตทาหารา
จิรํ   ทีฆมทฺธานํ   อฏฺฐํสุ   ตถา   ตถา   เตสํ   สตฺตานํ  ขรตฺตญฺเจว
กายสฺมึ    โอกฺกมิ    วณฺณเววณฺณตา    จ    ปญฺญายิตฺถ   ฯ   เอกิทํ
สตฺตา    วณฺณวนฺโต   โหนฺติ   เอกิทํ   สตฺตา   ทุพฺพณฺณา   ฯ   ตตฺถ
เย   เต   สตฺตา   วณฺณวนฺโต   เต   ทุพฺพณฺเณ   สตฺเต   อติมญฺญนฺติ
มยเมเตหิ    วณฺณวนฺตตรา    อเมฺหเหเต    ทุพฺพณฺณตราติ   ฯ   เตสํ
วณฺณาติมานปจฺจยา    มานาติมานชาติกานํ    รสปฐวี    อนฺตรธายิ   ฯ
รสปฐวิยา    อนฺตรหิตาย    สนฺนิปตึสุ   สนฺนิปติตฺวา   อนุตฺถุนึสุ   อโห
รสํ  อโห  รสนฺติ  ฯ  ตเทตรหิปิ  มนุสฺสา  กิญฺจิเทว  สุรสํ  ๒ ลภิตฺวา
เอวมาหํสุ   อโห   รสํ   อโห   รสนฺติ   ฯ  ตเทว  โปราณํ  อคฺคญฺญํ
อกฺขรํ อนุสฺสรนฺติ ๓ น เตฺววสฺส อตฺถํ อาชานนฺติ ฯ
    [๕๘]   อถโข  เตสํ  วาเสฏฺฐา  สตฺตานํ  รสปฐวิยา  อนฺตรหิตาย
ภูมิปปฺปฏิโก  ๔  ปาตุรโหสิ  ฯ  เสยฺยถาปิ  นาม  อหิจฺฉตฺตโก เอวเมวํ
ปาตุรโหสิ     ฯ     โส     อโหสิ    วณฺณสมฺปนฺโน    คนฺธสมฺปนฺโน
รสสมฺปนฺโน   เสยฺยถาปิ   นาม   สมฺปนฺนา   วา   สปฺปิ  สมฺปนฺนํ  วา
นวนีตํ    เอวํวณฺโณ    อโหสิ   เสยฺยถาปิ   นาม   ขุทฺทมธธ   อเนฬกํ
#๑ ยุ. ตทหารา ฯ  ๒ ยุ. สาธุรสํ ฯ  ๓ ยุ. อนุปตนฺติ ฯ เอวมุปริ ฯ
#๔ ม. ยุ. ภูมิปปฺปฏโก ฯ
