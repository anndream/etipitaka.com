ภยสฺส   กิจฺจํ   น   ๑   กโรติ   เสวติ   อตฺถการณา   ฯ   อิเมหิ
โข   คหปติปุตฺต   จตูหิ  ฐาเนหิ  อญฺญทตฺถุหโร  อมิตฺโต  มิตฺตปฺปฏิรูปโก
เวทิตพฺโพ ฯ
    [๑๘๘]   จตูหิ   โข   คหปติปุตฺต   ฐาเนหิ   วจีปรโม   อมิตฺโต
มิตฺตปฺปฏิรูปโก   เวทิตพฺโพ   อตีเตน  ปฏิสนฺถรติ  อนาคเตน  ปฏิสนฺถรติ
นิรตฺถเกน   สงฺคณฺหาติ   ปจฺจุปฺปนฺเนสุ   กิจฺเจสุ   พฺยสนํ   ทสฺเสติ  ฯ
อิเมหิ  โข  คหปติปุตฺต  จตูหิ  ฐาเนหิ  วจีปรโม  อมิตฺโต มิตฺตปฺปฏิรูปโก
เวทิตพฺโพ ฯ
    [๑๘๙]   จตูหิ   โข   คหปติปุตฺต   ฐาเนหิ  อนุปฺปิยภาณี  อมิตฺโต
มิตฺตปฺปฏิรูปโก   เวทิตพฺโพ   ปาปกมฺมํปิสฺส  ๒  อนุชานาติ  กลฺยาณํปิสฺส
อนุชานาติ   ๓   สมฺมุขสฺส  ๔  วณฺณํ  ภาสติ  ปรมฺมุขสฺส  ๔  อวณฺณํ
ภาสติ   ฯ   อิเมหิ   โข   คหปติปุตฺต   จตูหิ   ฐาเนหิ   อนุปฺปิยภาณี
อมิตฺโต มิตฺตปฺปฏิรูปโก เวทิตพฺโพ ฯ
    [๑๙๐]   จตูหิ   โข   คหปติปุตฺต  ฐาเนหิ  อปายสหาโย  อมิตฺโต
มิตฺตปฺปฏิรูปโก   เวทิตพฺโพ   สุราเมรยมชฺชปมาทฏฺฐานานุโยเค   สหาโย
โหติ     วิกาลวิสิขาจริยานุโยเค    สหาโย    โหติ    สมชฺชาภิจรเณ
สหาโย   โหติ   ชูตปฺปมาทฏฺฐานานุโยเค   สหาโย   โหติ   ฯ  อิเมหิ
โข   คหปติปุตฺต   จตูหิ  ฐาเนหิ  อปายสหาโย  อมิตฺโต  มิตฺตปฺปฏิรูปโก
เวทิตพฺโพ   ๕   ฯ   อิทมโวจ  ภควา  อิทํ  วตฺวาน  สุคโต  อถาปรํ
เอตทโวจ สตฺถา
#๑ ม. ยุ. นสทฺโท น ทิสฺสติ ฯ ๒ ม. ยุ. ปาปกํปิสฺส ฯ ๓ ยุ. นานุชานาติ ฯ
#๔ ยุ. ...มุขาสฺส ฯ ๕ ม. ยุ. เวทิตพฺโพติ ฯ
