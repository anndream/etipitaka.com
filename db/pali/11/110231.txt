สุขูปปตฺติ   ฯ   ติสฺโส   ปญฺญา   เสกฺขา   ปญฺญา   อเสกฺขา   ปญฺญา
เนวเสกฺขา    นาเสกฺขา    ปญฺญา    ฯ    อปราปิ   ติสฺโส   ปญฺญา
จินฺตามยา    ปญฺญา    สุตมยา    ปญฺญา    ภาวนามยา   ปญฺญา   ฯ
ตีณาวุธานิ    สุตาวุธํ    ปวิเวกาวุธํ    ปญฺญาวุธํ    ฯ    ตีณินฺทฺริยานิ
อนญฺญตญฺญสฺสามีตินฺทฺริยํ     อญฺญินฺทฺริยํ     อญฺญาตาวินฺทฺริยํ    ฯ    ตีณิ
จกฺขูนิ   มํสจกฺขุ   ทิพฺพจกฺขุ  ปญฺญาจกฺขุ  ฯ  ติสฺโส  สิกฺขา  อธิสีลสิกฺขา
อธิจิตฺตสิกฺขา    อธิปญฺญาสิกฺขา    ฯ    ติสฺโส   ภาวนา   กายภาวนา
จิตฺตภาวนา    ปญฺญาภาวนา    ฯ   ตีณิ   อนุตฺตริยานิ   ทสฺสนานุตฺตริยํ
ปฏิปทานุตฺตริยํ   วิมุตฺตานุตฺตริยํ   ฯ   ตโย  สมาธี  สวิตกฺกวิจาโร  ๑
สมาธิ  อวิตกฺกวิจารมตฺโต  ๒ สมาธิ อวิตกฺกวิจาโร ๓ สมาธิ ฯ อปเรปิ
ตโย    สมาธี    สุญฺญโต    สมาธิ    อนิมิตฺโต   สมาธิ   อปฺปณิหิโต
สมาธิ     ฯ     ตีณิ     โสเจยฺยานิ    กายโสเจยฺยํ    วจีโสเจยฺยํ
มโนโสเจยฺยํ    ฯ    ตีณิ    โมเนยฺยานิ   กายโมเนยฺยํ   วจีโมเนยฺยํ
มโนโมเนยฺยํ    ฯ    ตีณิ    โกสลฺลานิ    อายโกสลฺลํ   อปายโกสลฺลํ
อุปายโกสลฺลํ  ฯ  ตโย  มทา  อาโรคฺยมโท  โยพฺพนมโท ชาติมโท ๔ ฯ
ตีณาธิปเตยฺยานิ   ๕  อตฺตาธิปเตยฺยํ  โลกาธิปเตยฺยํ  ธมฺมาธิปเตยฺยํ  ฯ
ตีณิ   กถาวตฺถูนิ   อตีตํ   วา   อทฺธานํ   อารพฺภ  กถํ  กเถยฺย  เอวํ
อโหสิ  อตีตมทฺธานนฺติ  อนาคตํ  วา  อทฺธานํ  อารพฺภ  กถํ กเถยฺย เอวํ
ภวิสฺสติ    อนาคตมทฺธานนฺติ    เอตรหิ    วา    ปจฺจุปฺปนฺนํ   อทฺธานํ
อารพฺภ  กถํ  กเถยฺย  เอวํ  ๖  เอตรหิ  ปจฺจุปฺปนฺนนฺติ  ๗  ฯ ติสฺโส
#๑ ม. สวิตกฺกสวิจาโร ฯ ยุ. สวิตกฺโก สวิจาโร ฯ ๒ ยุ. อวิตกฺโก วิจารมตฺโต ฯ
#๓ ม. อวิตกฺกอวิจาโร ฯ ยุ. อวิตกฺโก อวิจาโร ฯ ๔ ม. ยุ. ชีวิตมโท ฯ
#๕ ม. ตีณิ อธิปเตยฺยานิ ฯ ๖ ม. ยุ. เอวํ โหติ ฯ ๗ ม. ปจฺจุปฺปนฺนํ อทฺธานนฺติ ฯ
