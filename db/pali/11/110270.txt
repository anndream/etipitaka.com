โส  วิริยํ  อารภติ  ...  อิทํ  ทุติยํ อารพฺภวตฺถุ ๑ ฯ ปุน จปรํ อาวุโส
ภิกฺขุนา   มคฺโค   คนฺตพฺโพ   โหติ   ตสฺส   เอวํ   โหติ  มคฺโค  โข
เม   คนฺตพฺโพ   ภวิสฺสติ   มคฺคํ   โข  ปน  ๒  คจฺฉนฺเตน  น  สุกรํ
พุทฺธานํ   สาสนํ   มนสิกาตุํ   หนฺทาหํ   วิริยํ   อารภามิ   ฯเปฯ  โส
วิริยํ   อารภติ   ...  อิทํ  ตติยํ  อารพฺภวตฺถุ  ฯ  ปุน  จปรํ  อาวุโส
ภิกฺขุนา   มคฺโค   คโต   โหติ   ตสฺส   เอวํ   โหติ  อหํ  โข  มคฺคํ
อคมาสึ   มคฺคํ   โข   ปนาหํ   คจฺฉนฺโต   นาสกฺขึ   พุทฺธานํ   สาสนํ
มนสิกาตุํ   หนฺทาหํ   วิริยํ  อารภามิ  ฯเปฯ  โส  วิริยํ  อารภติ  ...
อิทํ   จตุตฺถํ   อารพฺภวตฺถุ   ฯ   ปุน  จปรํ  อาวุโส  ภิกฺขุ  คามํ  วา
นิคมํ   วา   ปิณฺฑาย   จรนฺโต   น   ลภติ  ลูขสฺส  วา  ปณีตสฺส  วา
โภชนสฺส   ยาวทตฺถํ   ปาริปูรึ   ตสฺส   เอวํ   โหติ   อหํ  โข  คามํ
วา   นิคมํ   วา  ปิณฺฑาย  จรนฺโต  นาลตฺถํ  ลูขสฺส  วา  ปณีตสฺส  วา
โภชนสฺส   ยาวทตฺถํ   ปาริปูรึ   ตสฺส   เม   กาโย  ลหุโก  กมฺมญฺโญ
หนฺทาหํ  วิริยํ  อารภามิ  ฯเปฯ  โส  วิริยํ  อารภติ  ...  อิทํ  ปญฺจมํ
อารพฺภวตฺถุ   ฯ   ปุน   จปรํ   อาวุโส   ภิกฺขุ  คามํ  วา  นิคมํ  วา
ปิณฺฑาย    จรนฺโต    ลภติ   ลูขสฺส   วา   ปณีตสฺส   วา   โภชนสฺส
ยาวทตฺถํ   ปาริปูรึ   ตสฺส   เอวํ   โหติ   อหํ  โข  คามํ  วา  นิคมํ
วา   ปิณฺฑาย   จรนฺโต   อลตฺถํ   ลูขสฺส  วา  ปณีตสฺส  วา  โภชนสฺส
ยาวทตฺถํ   ปาริปูรึ   ตสฺส   เม   กาโย   พลวา   กมฺมญฺโญ  หนฺทาหํ
วิริยํ  อารภามิ  ฯเปฯ  โส  วิริยํ  อารภติ ... อิทํ ฉฏฺฐํ อารพฺภวตฺถุ ฯ
#๑ ยุ. อารพฺภวตฺถุํ ฯ ๒ ม. ยุ. ปน เม ฯ
