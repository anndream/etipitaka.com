อากาสานญฺจายตนํ     สมาปนฺนสฺส     รูปสญฺญา     นิรุทฺธา     โหติ
วิญฺญาณญฺจายตนํ   สมาปนฺนสฺส   อากาสานญฺจายตนสญฺญา   นิรุทฺธา  โหติ
อากิญฺจญฺญายตนํ      สมาปนฺนสฺส     วิญฺญาณญฺจายตนสญฺญา     นิรุทฺธา
โหติ     เนวสญฺญานาสญฺญายตนํ    สมาปนฺนสฺส    อากิญฺจญฺญายตน-
สญฺญา  นิรุทฺธา   โหติ    สญฺญาเวทยิตนิโรธํ    สมาปนฺนสฺส    สญฺญา
จ  เวทนา  จ  นิรุทฺธา  โหนฺติ  ฯ  อิเม  โข  อาวุโส  เตน  ภควตา
ชานตา   ปสฺสตา   อรหตา  สมฺมาสมฺพุทฺเธน  นว  ธมฺมา  สมฺมทกฺขาตา
ตตฺถ    สพฺเพเหว    สงฺคายิตพฺพํ   ฯเปฯ   อตฺถาย   หิตาย   สุขาย
เทวมนุสฺสานํ ฯ นวกานํ เปยฺยาโล จ ฯ
                   สงฺคีติยนวกํ นิฏฺฐิตํ ๑
    [๓๕๗]   อตฺถิ   โข   อาวุโส   เตน  ภควตา  ชานตา  ปสฺสตา
อรหตา     สมฺมาสมฺพุทฺเธน    ทส    ธมฺมา    สมฺมทกฺขาตา    ตตฺถ
สพฺเพเหว     สงฺคายิตพฺพํ     ฯเปฯ     อตฺถาย    หิตาย    สุขาย
เทวมนุสฺสานํ   ฯ   กตเม   ทส  ฯ  ทส  นาถกรณา  ธมฺมา  อิธาวุโส
ภิกฺขุ   สีลวา   โหติ  ปาติโมกฺขสํวรสํวุโต  วิหรติ  อาจารโคจรสมฺปนฺโน
อนุมตฺเตสุ       วชฺเชสุ       ภยทสฺสาวี      สมาทาย      สิกฺขติฑ
สิกฺขาปเทสุ   ฯ   ยํปาวุโส   ภิกฺขุ   สีลวา  โหติ  ปาติโมกฺขสํวรสํวุโต
วิหรติ     อาจารโคจรสมฺปนฺโน    อนุมตฺเตสุ    วชฺเชสุ    ภยทสฺสาวี
สมาทาย   สิกฺขติ   สิกฺขาปเทสุ   อยํ  ๒  ธมฺโม  นาถกรโณ  ฯ  ปุน
จปรํ   อาวุโส   ภิกฺขุ   พหุสฺสุโต  โหติ  สุตธโร  สุตสนฺนิจโย  ฯ  เย
#๑ ม. ยุ. นวกานํ เปยฺยาโล จ ฯ สงฺตีติยนวกํ นิฏฺฐิตนฺติ น ทิสฺสนฺติ ฯ
#๒ ม. อยํปิ ยุ. อยมฺปิ ฯ
