พฺยาปาทสฺส    นิสฺสรณํ   ฯ   ปุน   จปรํ   อาวุโส   ภิกฺขุโน   วิเหสํ
มนสิกโรโต   วิเหสาย   จิตฺตํ   น  ปกฺขนฺทติ  น  ปสีทติ  น  สนฺติฏฺฐติ
น   วิมุจฺจติ   อวิเหสํ   โข   ปนสฺส   มนสิกโรโต   อวิเหสาย  จิตฺตํ
ปกฺขนฺทติ    ปสีทติ    สนฺติฏฺฐติ    วิมุจฺจติ   ตสฺส   ตํ   จิตฺตํ   สุคตํ
สุภาวิตํ  สุวุฏฺฐิตํ  สุวิมุตฺตํ  วิสํยุตฺตํ  วิเหสาย  เย  จ  วิเหสปจฺจยา ๑
อุปฺปชฺชนฺติ   อาสวา   วิฆาตปริฬาหา   ๒   มุตฺโต   โส   เตหิ   น
โส   ตํ  เวทนํ  เวเทติ  อิทมกฺขาตํ  วิเหสาย  นิสฺสรณํ  ฯ  ปุน  จปรํ
อาวุโส   ภิกฺขุโน   รูเป  ๓  มนสิกโรโต  รูเปสุ  จิตฺตํ  น  ปกฺขนฺทติ
น   ปสีทติ   น  สนฺติฏฺฐติ  น  วิมุจฺจติ  อรูปํ  โข  ปนสฺส  มนสิกโรโต
อรูเป    ๔   จิตฺตํ   ปกฺขนฺทติ   ปสีทติ   สนฺติฏฺฐติ   วิมุจฺจติ   ตสฺส
ตํ   จิตฺตํ   สุคตํ   สุภาวิตํ   สุวุฏฺฐิตํ  สุวิมุตฺตํ  วิสํยุตฺตํ  รูเปหิ  เย
จ   รูปปจฺจยา   อุปฺปชฺชนฺติ   อาสวา  วิฆาตปริฬาหา  ๒  มุตฺโต  โส
เตหิ   น   โส   ตํ   เวทนํ  เวเทติ  อิทมกฺขาตํ  รูปานํ  นิสฺสรณํ  ฯ
ปุน   จปรํ   อาวุโส   ภิกฺขุโน   สกฺกายํ  มนสิกโรโต  สกฺกาเย  จิตฺตํ
น   ปกฺขนฺทติ   น   ปสีทติ   น   สนฺติฏฺฐติ  น  วิมุจฺจติ  สกฺกายนิโรธํ
โข   ปนสฺส   มนสิกโรโต   สกฺกายนิโรธํ  ๕  จิตฺตํ  ปกฺขนฺทติ  ปสีทติ
สนฺติฏฺฐติ    วิมุจฺจติ    ตสฺส    ตํ   จิตฺตํ   สุคตํ   สุภาวิตํ   สุวุฏฺฐิตํ
สุวิมุตฺตํ   วิสํยุตฺตํ   สกฺกาเยน   เย   จ   สกฺกายปจฺจยา   อุปฺปชฺชนฺติ
อาสวา   วิฆาตปริฬาหา   ๒   มุตฺโต  โส  เตหิ  น  โส  ตํ  เวทนํ
เวเทติ อิทมกฺขาตํ สกฺกายสฺส นิสฺสรณํ ฯ
#๑ ม. ยุ. วิเหสาปจฺจยา ฯ ๒ ม. ยุ. วิฆาตา ปริฬาหา ฯ ๓ ยุ. รูปํ ฯ
#๔ ยุ. รูเปสุ ฯ ๕ ม. ยุ. สกฺกายนิโรเธ ฯ
