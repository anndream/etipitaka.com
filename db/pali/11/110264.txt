อรหตา    สมฺมาสมฺพุทฺเธน    สตฺต    ธมฺมา    สมฺมทกฺขาตา    ตตฺถ
สพฺเพเหว  สงฺคายิตพฺพํ  ฯเปฯ  อตฺถาย  หิตาย  สุขาย  เทวมนุสฺสานํ ฯ
กตเม    สตฺต    ฯ    สตฺต    อริยธนานิ   ๑   สทฺธาธนํ   สีลธนํ
หิริธนํ โอตฺตปฺปธนํ สุตธนํ จาคธนํ ปญฺญาธนํ ฯ
    [๓๒๗]   สตฺต   โพชฺฌงฺคา  สติสมฺโพชฺฌงฺโค  ธมฺมวิจยสมฺโพชฺฌงฺโค
วิริยสมฺโพชฺฌงฺโค         ปีติสมฺโพชฺฌงฺโค         ปสฺสทฺธิสมฺโพชฺฌงฺโค
สมาธิสมฺโพชฺฌงฺโค อุเปกฺขาสมฺโพชฺฌงฺโค ฯ
    [๓๒๘]    สตฺต    สมาธิปริกฺขารา    สมฺมาทิฏฺฐิ   สมฺมาสงฺกปฺโป
สมฺมาวาจา สมฺมากมฺมนฺโต สมฺมาอาชีโว สมฺมาวายาโม สมฺมาสติ ฯ
    [๓๒๙]   สตฺต   อสทฺธมฺมา   อิธาวุโส   ภิกฺขุ   อสฺสทฺโธ   โหติ
อหิริโก    โหติ    อโนตฺตปฺปี    โหติ    อปฺปสฺสุโต    โหติ   กุสีโต
โหติ มุฏฺฐสฺสติ โหติ ทุปฺปญฺโญ โหติ ฯ
    [๓๓๐]   สตฺต   สทฺธมฺมา   อิธาวุโส  ภิกฺขุ  สทฺโธ  โหติ  หิริมา
โหติ    โอตฺตปฺปี    โหติ    พหุสฺสุโต    โหติ   อารทฺธวิริโย   โหติ
อุปฏฺฐิตสฺสติ โหติ ปญฺญวา โหติ ฯ
    [๓๓๑]    สตฺต   สปฺปุริสธมฺมา   อิธาวุโส   ภิกฺขุ   ธมฺมญฺญู   จ
โหติ    อตฺถญฺญู    จ    อตฺตญฺญู    จ   มตฺตญฺญู   จ   กาลญฺญู   จ
ปริสญฺญู จ ปุคฺคลญฺญู จ ฯ
    [๓๓๒]   สตฺต   นิทฺทสวตฺถูนิ   อิธาวุโส   ภิกฺขุ   สิกฺขาสมาทาเน
ติพฺพจฺฉนฺโท  โหติ  อายติญฺจ  สิกฺขาสมาทาเน  อวิคตเปโม  ธมฺมนิสนฺติยา
#๑ ยุ. ธนานิ ฯ
