ชานาติ    ภนฺเต   ภควา   ปรํ   ปุคฺคลํ   ปจฺจตฺตํ   โยนิโสมนสิการา
อยํ    ปุคฺคโล    ยถานุสิฏฺฐํ    ตถาปฏิปชฺชมาโน   ติณฺณํ   สญฺโญชนานํ
ปริกฺขยา  โสตาปนฺโน  ภวิสฺสติ  อวินิปาตธมฺโม นิยโต สมฺโพธิปรายโนติ ฯ
ชานาติ    ภนฺเต   ภควา   ปรํ   ปุคฺคลํ   ปจฺจตฺตํ   โยนิโสมนสิการา
อยํ       ปุคฺคโล       ยถานุสิฏฺฐํ      ตถาปฏิปชฺชมาโน      ติณฺณํ
สญฺโญชนานํ   ปริกฺขยา   ราคโทสโมหานํ   ตนุตฺตา  สกทาคามี  ภวิสฺสติ
สกิเทว   อิมํ   โลกํ   อาคนฺตฺวา   ทุกฺขสฺสนฺตํ   กริสฺสตีติ  ฯ  ชานาติ
ภนฺเต    ภควา    ปรํ    ปุคฺคลํ    ปจฺจตฺตํ   โยนิโสมนสิการา   อยํ
ปุคฺคโล    ยถานุสิฏฺฐํ    ตถาปฏิปชฺชมาโน    ปญฺจนฺนํ    โอรมฺภาคิยานํ
สญฺโญชนานํ    ปริกฺขยา    โอปปาติโก    ภวิสฺสติ   ตตฺถ   ปรินิพฺพายี
อนาวตฺติธมฺโม   ตสฺมา   โลกาติ   ฯ   ชานาติ   ภนฺเต   ภควา  ปรํ
ปุคฺคลํ    ปจฺจตฺตํ    โยนิโสมนสิการา    อยํ    ปุคฺคโล    ยถานุสิฏฺฐํ
ตถาปฏิปชฺชมาโน      อาสวานํ      ปริกฺขยา     อนาสวญฺเจโตวิมุตฺตึ
ปญฺญาวิมุตฺตึ   ทิฏฺเฐ   ว   ธมฺเม  สยํ  อภิญฺญา  สจฺฉิกตฺวา  อุปสมฺปชฺช
วิหริสฺสตีติ ฯ เอตทานุตฺตริยํ ภนฺเต อนุสาสนวิธาสุ ๑ ฯ
    [๘๖]   อปรํ   ปน   ภนฺเต   เอตทานุตฺตริยํ  ยถา  ภควา  ธมฺมํ
เทเสติ    ปรปุคฺคลวิมุตฺติญาเณ    ฯ   ชานาติ   ภนฺเต   ภควา   ปรํ
ปุคฺคลํ     ปจฺจตฺตํ     โยนิโสมนสิการา     อยํ     ปุคฺคโล    ติณฺณํ
สญฺโญชนานํ   ปริกฺขยา   โสตาปนฺโน   ภวิสฺสติ   อวินิปาตธมฺโม  นิยโต
สมฺโพธิปรายโนติ   ฯ   ชานาติ   ภนฺเต   ภควา  ปรํ  ปุคฺคลํ  ปจฺจตฺตํ
#๑ ยุ. อนุสาสนิวิธาสุ ฯ
