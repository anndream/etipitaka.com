ปริพฺพาชกํ  เอตทโวจ  สจฺจํ  นิโคฺรธ  ภาสิตา  เต  เอสา  วาจาติ  ฯ
สจฺจํ   ภนฺเต   ภาสิตา   เม  เอสา  วาจา  ยถาพาเลน  ยถามูเฬฺหน
ยถาอกุสเลนาติ  ฯ  ตํ  กึ  มญฺญสิ  นิโคฺรธ  กินฺติ  เต สุตํ ปริพฺพาชกานํ
วุฑฺฒานํ   มหลฺลกานํ   อาจริยปาจริยานํ   ภาสมานานํ  เย  เต  อเหสุํ
อตีตมทฺธานํ   อรหนฺโต   สมฺมาสมฺพุทฺธา   เอวํสุเต   ภควนฺโต  สงฺคมฺม
สมาคมฺม    อุนฺนาทิโน   อุจฺจาสทฺทมหาสทฺทา   อเนกวิหิตํ   ติรจฺฉานกถํ
อนุยุตฺตา   วิหรึสุ   เสยฺยถีทํ   ราชกถํ   โจรกถํ  ฯเปฯ  อิติภวาภวกถํ
อิติ   วา   เสยฺยถาปิ   ตฺวํ   เอตรหิ   สาจริยโก   อุทาหุ  เอวํสุเต
ภควนฺโต     อรญฺญวนปตฺถานิ     ปนฺตานิ    เสนาสนานิ    ปฏิเสวนฺติ
อปฺปสทฺทานิ     อปฺปนิคฺโฆสานิ     วิชนวาตานิ     มนุสฺสราหเสยฺยกานิ
ปฏิสลฺลานสารุปฺปานิ    เสยฺยถาปาหเมตรหีติ    ฯ    สุตเมตํ    ภนฺเต
ปริพฺพาชกานํ   วุฑฺฒานํ   มหลฺลกานํ  อาจริยปาจริยานํ  ภาสมานานํ  เย
เต   อเหสุํ   อตีตมทฺธานํ   อรหนฺโต   สมฺมาสมฺพุทฺธา   น   เอวํสุเต
ภควนฺโต   เอวํ   สงฺคมฺม   สมาคมฺม   อุนฺนาทิโน  อุจฺจาสทฺทมหาสทฺทา
อเนกวิหิตํ    ติรจฺฉานกถํ    อนุยุตฺตา    วิหรนฺติ   เสยฺยถีทํ   ราชกถํ
โจรกถํ  ฯเปฯ  อิติภวาภวกถํ  อิติ  วา  เสยฺยถาปาหเมตรหิ  สาจริยโก
เอวํสุเต   ภควนฺโต   อรญฺญวนปตฺถานิ  ปนฺตานิ  เสนาสนานิ  ปฏิเสวนฺติ
อปฺปสทฺทานิ     อปฺปนิคฺโฆสานิ     วิชนวาตานิ     มนุสฺสราหเสยฺยกานิ
ปฏิสลฺลานสารุปฺปานิ  เสยฺยถาปิ  ภควา  เอตรหีติ ฯ ตสฺส โข ๑ นิโคฺรธ
วิญฺญุสฺส    สโต   มหลฺลกสฺส   น   เอตทโหสิ   พุทฺโธ   โส   ภควา
#๑ ม. ยุ. เต ฯ
