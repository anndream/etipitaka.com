จุนฺท   ธมฺมา   มยา   อภิญฺญา  เทสิตา  ฯ  ยตฺถ  สพฺเพเหว  สงฺคมฺม
สมาคมฺม     อตฺเถน    อตฺถํ    พฺยญฺชเนน    พฺยญฺชนํ    สงฺคายิตพฺพํ
วิจริตพฺพํ   ๑   ยถยิทํ  พฺรหฺมจริยํ  อทฺธนิยํ  อสฺส  จิรฏฺฐิติกํ  ตทสฺเสว
พหุชนหิตาย    พหุชนสุขาย   โลกานุกมฺปาย   อตฺถาย   หิตาย   สุขาย
เทวมนุสฺสานํ   ฯ   เสยฺยถีทํ   ฯ   จตฺตาโร   สติปฏฺฐานา   จตฺตาโร
สมฺมปฺปธานา    จตฺตาโร    อิทฺธิปาทา   ปญฺจินฺทฺริยานิ   ปญฺจ   พลานิ
สตฺต  สมฺโพชฺฌงฺคา  ๒  อริโย  อฏฺฐงฺคิโก  มคฺโค  ฯ  อิเม  โข  เต
จุนฺท   ธมฺมา   มยา   อภิญฺญา   เทสิตา   ยตฺถ   สพฺเพเหว  สงฺคมฺม
สมาคมฺม     อตฺเถน    อตฺถํ    พฺยญฺชเนน    พฺยญฺชนํ    สงฺคายิตพฺพํ
วิจริตพฺพํ   ยถยิทํ   พฺรหฺมจริยํ   อทฺธนิยํ   อสฺส   จิรฏฺฐิติกํ   ตทสฺเสว
พหุชนหิตาย    พหุชนสุขาย   โลกานุกมฺปาย   อตฺถาย   หิตาย   สุขาย
เทวมนุสฺสานํ ฯ
    [๑๐๙]  เตสญฺจ  โข ๓ จุนฺท สมคฺคานํ สมฺโมทมานานํ อวิวทมานานํ
สิกฺขิตพฺพํ  ๔  ฯ  อญฺญตโร  สพฺรหฺมจารี  สงฺโฆ ๕ ธมฺมํ ภาเสยฺย ตตฺร
เจ   ตุมฺหากํ   เอวมสฺส  อยํ  โข  อาวุโส  ๖  อายสฺมา  อตฺถญฺเจว
มิจฺฉา   คณฺหาติ   พฺยญฺชนานิ   จ   มิจฺฉา   โรเปตีติ  ฯ  ตสฺส  เนว
อภินนฺทิตพฺพํ    นปฺปฏิกฺโกสิตพฺพํ    ฯ    อนภินนฺทิตฺวา   อปฺปฏิกฺโกสิตฺวา
โส  เอวมสฺส  วจนีโย  อิมสฺส  นุ  โข  อาวุโส  อตฺถสฺส  อิมานิ [๗]
พฺยญฺชนานิ    เอตานิ    วา    พฺยญฺชนานิ    กตมานิ   โอปายิกตรานิ
อิเมสํ  วา  ๘ พฺยญฺชนานํ  อยํ  วา  อตฺโถ  เอโส  วา อตฺโถ กตโม
#๑ ม. ยุ. น วิวทิตพฺพํ ฯ ๒ ม. ยุ. โพชฺฌงฺคา ฯ ๓ ม. ยุ. โว ฯ ๔ ม. สิกฺขตํ ฯ
#๕ ม. ยุ. สงฺเฆ ฯ  ๖ ม. ยุ. อยํ ปาโฐ น ทิสฺสติ ฯ  ๗ ม. ยุ. วา ฯ
#๘ ม. อิเมสญฺจ ฯ
