    [๓๙๙]    จตฺตาโร    ธมฺมา    พหุการา    จตฺตาโร    ธมฺมา
ภาเวตพฺพา    จตฺตาโร    ธมฺมา    ปริญฺเญยฺยา    จตฺตาโร   ธมฺมา
ปหาตพฺพา    จตฺตาโร    ธมฺมา    หานภาคิยา    จตฺตาโร    ธมฺมา
วิเสสภาคิยา    จตฺตาโร    ธมฺมา    ทุปฺปฏิวิชฺฌา   จตฺตาโร   ธมฺมา
อุปฺปาเทตพฺพา    จตฺตาโร    ธมฺมา   อภิญฺเญยฺยา   จตฺตาโร   ธมฺมา
สจฺฉิกาตพฺพา ฯ
    [๔๐๐]   กตเม  จตฺตาโร  ธมฺมา  พหุการา  ฯ  จตฺตาริ  จกฺกานิ
ปฏิรูปเทสวาโส     สปฺปุริสูปสฺสโย     อตฺตสมฺมาปณิธิ     ปุพฺเพ    จ
กตปุญฺญตา ฯ อิเม จตฺตาโร ธมฺมา พหุการา ฯ
    [๔๐๑]   กตเม   จตฺตาโร   ธมฺมา   ภาเวตพฺพา   ฯ  จตฺตาโร
สติปฏฺฐานา   อิธาวุโส   ภิกฺขุ   กาเย   กายานุปสฺสี   วิหรติ  อาตาปี
สมฺปชาโน   สติมา   วิเนยฺย   โลเก   อภิชฺฌาโทมนสฺสํ   ฯ  เวทนาสุ
ฯเปฯ    จิตฺเต    ฯเปฯ    ธมฺเมสุ   ธมฺมานุปสฺสี   วิหรติ   อาตาปี
สมฺปชาโน  สติมา  วิเนยฺย  โลเก  อภิชฺฌาโทมนสฺสํ  ฯ  อิเม  จตฺตาโร
ธมฺมา ภาเวตพฺพา ฯ
    [๔๐๒]   กตเม   จตฺตาโร   ธมฺมา   ปริญฺเญยฺยา   ฯ  จตฺตาโร
อาหารา  กวฬีกาโร  ๑  อาหาโร  โอฬาริโก  วา  สุขุโม  วา ผสฺโส
ทุติโย    มโนสญฺเจตนา    ตติยา    วิญฺญาณํ    จตุตฺถํ    ฯ    อิเม
จตฺตาโร ธมฺมา ปริญฺเญยฺยา ฯ
    [๔๐๓]   กตเม   จตฺตาโร   ธมฺมา   ปหาตพฺพา   ฯ   จตฺตาโร
#๑ ม. กพฬีกาโร ฯ ยุ. กพลิงฺกาโร ฯ
