อิเธกจฺโจ  อทินฺนํ  อาทิยิตฺวา  ๑  อตฺตานํ  สุเขติ  ปิเณติ  อยํ  ทุติโย
สุขลฺลิกานุโยโค   ฯ   ปุน  จปรํ  จุนฺท  อิเธกจฺโจ  มุสา  ภณิตฺวา  ๒
อตฺตานํ    สุเขติ   ปิเณติ   อยํ   ตติโย   สุขลฺลิกานุโยโค   ฯ   ปุน
จปรํ   จุนฺท   อิเธกจฺโจ   ปญฺจหิ   กามคุเณหิ   สมปฺปิโต   สมงฺคิภูโต
ปริจาเรติ   ๓   อยํ   จตุตฺโถ  สุขลฺลิกานุโยโค  ฯ  อิเม  โข  จุนฺท
จตฺตาโร    สุขลฺลิกานุโยคา    หีนา    คมฺมา   โปถุชฺชนิกา   อนริยา
อนตฺถสญฺหิตา  น  นิพฺพิทาย  น  วิราคาย  น  นิโรธาย  น  อุปสมาย น
อภิญฺญาย น สมฺโพธาย น นิพฺพานาย สํวตฺตนฺติ ฯ
    [๑๑๕]   ฐานํ   โข   ปเนตํ   จุนฺท   วิชฺชติ   ยํ   อญฺญติตฺถิยา
ปริพฺพาชกา  ๔ เอวํ วเทยฺยุํ ๕ อิเม จตฺตาโร สุขลฺลิกานุโยเค อนุยุตฺตา
สมณา   สกฺยปุตฺติยา   วิหรนฺตีติ   ฯ   เต   โว  ๖  มา  เหวนฺติสฺสุ
วจนียา  น  เต  โว  สมฺมา  วทมานา  วเทยฺยุํ  น  ๗ อพฺภาจิกฺเขยฺยุํ
เต   โว  ๘ อสตา  อภูเตน  ฯ  จตฺตาโรเม  จุนฺท  สุขลฺลิกานุโยคา
เอกนฺตํ    นิพฺพิทาย    วิราคาย    นิโรธาย    อุปสมาย    อภิญฺญาย
สมฺโพธาย   นิพฺพานาย   สํวตฺตนฺติ  ฯ  กตเม  จตฺตาโร  ฯ  อิธ  จุนฺท
วิวิจฺเจว    กาเมหิ   วิวิจฺจ   อกุสเลหิ   ธมฺเมหิ   สวิตกฺกํ   สวิจารํ
วิเวกชํ    ปีติสุขํ    ปฐมํ   ฌานํ   อุปสมฺปชฺช   วิหรติ   อยํ   ปฐโม
สุขลฺลิกานุโยโค    ฯ    ปุน    จปรํ    จุนฺท   ภิกฺขุ   วิตกฺกวิจารานํ
วูปสมา    ฯเปฯ    ทุติยํ   ฌานํ   อุปสมฺปชฺช   วิหรติ   อยํ   ทุติโย
สุขลฺลิกานุโยโค  ฯ  ปุน  จปรํ  จุนฺท  ภิกฺขุ  ปีติยา  จ  วิราคา  ฯเปฯ
#๑-๒ ม. อาเมณฺฑิตํ ฯ ๓ ยุ. ปริวาเรติ ฯ ๔-๖ ยุ. อยํ ปาโฐ น ทิสฺสติ ฯ
#๕ ยุ. ปุจฺเฉยฺยุํ ฯ ๗ ม. ยุ. นสทฺโท น ทิสฺสติ ฯ ๘ ม. เต โวติ เทฺว
#สทฺทา น ทิสฺสติ ฯ
