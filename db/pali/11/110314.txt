อาสวฏฺฐานิเยหิ   ธมฺเมหิ   ยํปาวุโส   ขีณาสวสฺส   ภิกฺขุโน  วิเวกนินฺนํ
จิตฺตํ    โหติ    วิเวกโปณํ   วิเวกปพฺภารํ   วิเวกฏฺฐํ   เนกฺขมฺมาภิรตํ
พฺยนฺตีภูตํ    สพฺพโส    อาสวฏฺฐานิเยหิ    ธมฺเมหิ   อิทํปิ   ขีณาสวสฺส
ภิกฺขุโน   พลํ   โหติ   ยํ   พลํ   อาคมฺม   ขีณาสโว  ภิกฺขุ  อาสวานํ
ขยํ   ปฏิชานาติ   ขีณา   เม   อาสวาติ   ฯ   ปุน   จปรํ   อาวุโส
ขีณาสวสฺส   ภิกฺขุโน   จตฺตาโร  สติปฏฺฐานา  ภาวิตา  โหนฺติ  สุภาวิตา
ยํปาวุโส   ขีณาสวสฺส   ภิกฺขุโน  จตฺตาโร  สติปฏฺฐานา  ภาวิตา  โหนฺติ
สุภาวิตา   อิทํปิ   ขีณาสวสฺส   ภิกฺขุโน   พลํ   โหติ  ยํ  พลํ  อาคมฺม
ขีณาสโว   ภิกฺขุ   อาสวานํ   ขยํ  ปฏิชานาติ  ขีณา  เม  อาสวาติ  ฯ
ปุน   จปรํ   อาวุโส   ขีณาสวสฺส   ภิกฺขุโน   ปญฺจินฺทฺริยานิ   ภาวิตานิ
โหนฺติ    สุภาวิตานิ    ยํปาวุโส   ขีณาสวสฺส   ภิกฺขุโน   ปญฺจินฺทฺริยานิ
ภาวิตานิ    โหนฺติ    สุภาวิตานิ    อิทํปิ   ขีณาสวสฺส   ภิกฺขุโน   พลํ
โหติ   ยํ   พลํ   อาคมฺม   ขีณาสโว  ภิกฺขุ  อาสวานํ  ขยํ  ปฏิชานาติ
ขีณา   เม   อาสวาติ   ฯ   ปุน   จปรํ  อาวุโส  ขีณาสวสฺส  ภิกฺขุโน
สตฺต   โพชฺฌงฺคา   ภาวิตา   โหนฺติ   สุภาวิตา   ยํปาวุโส  ขีณาสวสฺส
ภิกฺขุโน    สตฺต    โพชฺฌงฺคา    ภาวิตา    โหนฺติ   สุภาวิตา   อิทํปิ
ขีณาสวสฺส    ภิกฺขุโน    พลํ    โหติ   ยํ   พลํ   อาคมฺม   ขีณาสโว
ภิกฺขุ   อาสวานํ   ขยํ   ปฏิชานาติ   ขีณา   เม   อาสวาติ   ฯ  ปุน
จปรํ    อาวุโส    ขีณาสวสฺส   ภิกฺขุโน   อริโย   อฏฺฐงฺคิโก   มคฺโค
ภาวิโต    โหติ   สุภาวิโต   ยํปาวุโส   ขีณาสวสฺส   ภิกฺขุโน   อริโย
