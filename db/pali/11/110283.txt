เภสชฺชปริกฺขาเรหิ ฯ  ยํปาวุโส    ภิกฺขุ   สนฺตุฏฺโฐ   โหติ    อิตรีตเรหิ
จีวรปิณฺฑปาตเสนาสนคิลานปจฺจยเภสชฺชปริกฺขาเรหิ      อยํปิ      ธมฺโม
นาถกรโณ   ฯ   ปุน   จปรํ   อาวุโส   ภิกฺขุ   อารทฺธวิริโย   วิหรติ
อกุสลานํ   ธมฺมานํ   ปหานาย   กุสลานํ  ธมฺมานํ  อุปสมฺปทาย  ถามวา
ทฬฺหปรกฺกโม   อนิกฺขิตฺตธุโร   กุสเลสุ   ธมฺเมสุ   ฯ   ยํปาวุโส  ภิกฺขุ
อารทฺธวิริโย   วิหรติ   อกุสลานํ   ธมฺมานํ  ปหานาย  กุสลานํ  ธมฺมานํ
อุปสมฺปทาย   ถามวา   ทฬฺหปรกฺกโม   อนิกฺขิตฺตธุโร   กุสเลสุ  ธมฺเมสุ
อยํปิ   ธมฺโม   นาถกรโณ   ฯ   ปุน   จปรํ   อาวุโส   ภิกฺขุ  สติมา
โหติ    ปรเมน    สติเนปกฺเกน    สมนฺนาคโต   จิรกตํปิ   จิรภาสิตํปิ
สริตา  อนุสฺสริตา  ฯ  ยํปาวุโส  ภิกฺขุ  สติมา โหติ ปรเมน สติเนปกฺเกน
สมนฺนาคโต     จิรกตํปิ    จิรภาสิตํปิ    สริตา    อนุสฺสริตา    อยํปิ
ธมฺโม   นาถกรโณ   ฯ   ปุน   จปรํ   อาวุโส   ภิกฺขุ  ปญฺญวา  โหติ
อุทยตฺถคามินิยา     ปญฺญาย     สมนฺนาคโต    อริยาย    นิพฺเพธิกาย
สมฺมาทุกฺขกฺขยคามินิยา  ฯ  ยํปาวุโส  ภิกฺขุ  ปญฺญวา โหติ อุทยตฺถคามินิยา
ปญฺญาย    สมนฺนาคโต   อริยาย   นิพฺเพธิกาย   สมฺมาทุกฺขกฺขยคามินิยา
อยํปิ ธมฺโม นาถกรโณ ฯ
    [๓๕๘]   ทส   กสิณายตนานิ   ปฐวีกสิณเมโก   สญฺชานาติ   อุทฺธํ
อโธ  ติริยํ  อนฺวยํ  ๑  อปฺปมาณํ  ฯ  อาโปกสิณเมโก สญฺชานาติ ฯเปฯ
เตโชกสิณเมโก    สญฺชานาติ    ฯเปฯ    วาโยกสิณเมโก   สญฺชานาติ
ฯเปฯ   นีลกสิณเมโก   สญฺชานาติ   ฯเปฯ   ปีตกสิณเมโก   สญฺชานาติ
#๑ ม. ยุ. อทฺวยํ ฯ
