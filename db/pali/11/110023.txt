อเจลํ   ปาฏิกปุตฺตํ   เอตทโวจ   อภิกฺกมาวุโส   ปาฏิกปุตฺต   อภิกฺกนฺตํ
เต   เสยฺโย   อภิกฺกนฺตา   อภิญฺญาตา   อภิญฺญาตา  จ  ลิจฺฉวี  ฯเปฯ
สมโณปิ   โคตโม   อายสฺมโต   อาราเม  ทิวาวิหารํ  นิสินฺโน  ภาสิตา
โข  ปน  เต  เอสาวุโส  ปาฏิกปุตฺต  เวสาลิยํ  ปริสติ  วาจา  สมโณปิ
โคตโม    ญาณวาโท    ฯเปฯ    ตทฺทิคุณํ    ตทฺทิคุณาหํ    กริสฺสามีติ
อภิกฺกมเยว     อาวุโส     ปาฏิกปุตฺต     อุปฑฺฒปถํ     สพฺพปฐมํเยว
อาคนฺตฺวา    สมโณ    โคตโม    อายสฺมโต    อาราเม   ทิวาวิหารํ
นิสินฺโน   ภาสิตา   โข   ปน   เต   เอสาวุโส   ปาฏิกปุตฺต  สมเณน
โคตเมน   ปริสติ   วาจา  อภพฺโพ  โข  อาวุโส  อเจโล  ปาฏิกปุตฺโต
ตํ    วาจํ   อปฺปหาย   ฯเปฯ   สเจปิสฺส   เอวมสฺส   อหนฺตํ   วาจํ
อปฺปหาย    ฯเปฯ    สมณสฺส    โคตมสฺส    สมฺมุขีภาวํ   คจฺเฉยฺยนฺติ
มุทฺธาปิ     วิปเตยฺยาติ     สเจปายสฺมนฺตานํ     ลิจฺฉวีนํ    เอวมสฺส
มยํ    อเจลํ    ปาฏิกปุตฺตํ   ยาหิ   วรตฺตาหิ   พนฺธิตฺวา   โคยุตฺเตหิ
อาวิญฺเชยฺยามาติ     ตา    วรตฺตา    ฉิชฺเชรุํ    ปาฏิกปุตฺโต    วา
อภพฺโพ   ปน   อเจโล   ปาฏิกปุตฺโต   ตํ   วาจํ  อปฺปหาย  ตํ  จิตฺตํ
อปฺปหาย    ตํ   ทิฏฺฐึ   อปฺปฏินิสฺสชฺชิตฺวา   มม   สมฺมุขีภาวํ   อาคนฺตุํ
สเจปิสฺส    เอวมสฺส    อหนฺตํ    วาจํ   อปฺปหาย   ฯเปฯ   สมณสฺส
โคตมสฺส    สมฺมุขีภาวํ    คจฺเฉยฺยนฺติ    มุทฺธาปิ   ตสฺส   วิปเตยฺยาติ
อภิกฺกมาวุโส    ปาฏิกปุตฺต    อภิกฺกมเนเนว    เต    ชยํ   กริสฺสาม
สมณสฺส   โคตมสฺส   ปราชยนฺติ   ฯ   เอวํ   วุตฺเต   ภคฺคว  อเจโล
