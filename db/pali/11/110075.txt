ภิกฺขเว   มนุสฺเสสุ   อญฺญตโร   ปุริโส   ปเรสํ   อทินฺนํ  เถยฺยสงฺขาตํ
อาทิยิ   ฯ   ตเมนํ  อญฺญตโร  ปุริโส  รญฺโญ  ขตฺติยสฺส  มุทฺธาวสิตฺตสฺส
อาโรเจสิ   อิตฺถนฺนาโม   เทว   ปุริโส   ปเรสํ  อทินฺนํ  เถยฺยสงฺขาตํ
อาทิยตีติ เปสุญฺญมกาสิ ฯ
    [๔๔]    อิติ   โข   ภิกฺขเว   อธนานํ   ธเน   นานุปฺปทิยมาเน
ทาฬิทฺทิยํ    เวปุลฺลมคมาสิ    ทาฬิทฺทิเย    เวปุลฺลํ    คเต    ฯเปฯ
ปิสุณา   วาจา   เวปุลฺลมคมาสิ   ปิสุณาย   วาจาย   เวปุลฺลํ   คตาย
เตสํ   สตฺตานํ   อายุปิ   ปริหายิ   วณฺโณปิ   ปริหายิ  เตสํ  อายุนาปิ
ปริหายมานานํ     วณฺเณนปิ     ปริหายมานานํ    วีสติวสฺสสหสฺสายุกานํ
มนุสฺสานํ    ทสวสฺสสหสฺสายุกา    ปุตฺตา   อเหสุํ   ทสวสฺสสหสฺสายุเกสุ
ภิกฺขเว  มนุสฺเสสุ  เอกิทํ  สตฺตา  วณฺณวนฺตา  ๑  โหนฺติ  เอกิทํ สตฺตา
ทุพฺพณฺณา    ตตฺถ    เย   เต   สตฺตา   ทุพฺพณฺณา   เต   วณฺณวนฺเต
สตฺเต อภิชฺฌายนฺตา ปเรสํ ทาเรสุ จาริตฺตํ อาปชฺชึสุ ฯ
    [๔๕]    อิติ   โข   ภิกฺขเว   อธนานํ   ธเน   นานุปฺปทิยมาเน
ทาฬิทฺทิยํ    เวปุลฺลมคมาสิ   ทาฬิทฺทิเย   เวปุลฺลํ   คเต   อทินฺนาทานํ
เวปุลฺลมคมาสิ   อทินฺนาทาเน   เวปุลฺลํ  คเต  ฯ  สงฺขิตฺตํ  ฯ  กาเมสุฐ
มิจฺฉาจาโร    เวปุลฺลมคมาสิ   กาเมสุ   มิจฺฉาจาเร   เวปุลฺลํ   คเต
เตสํ   สตฺตานํ   อายุปิ   ปริหายิ   วณฺโณปิ   ปริหายิ  เตสํ  อายุนาปิ
ปริหายมานานํ     วณฺเณนปิ     ปริหายมานานํ     ทสวสฺสสหสฺสายุกานํ
มนุสฺสานํ   ปญฺจวสฺสสหสฺสายุกา   ปุตฺตา   อเหสุํ   ปญฺจวสฺสสหสฺสายุเกสุ
#๑ ม. ยุ. วณฺณวนฺโต ฯ
