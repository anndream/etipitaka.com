                ยนฺติตฺถิโย ปาณสมา ปเรสํ
                นิหีนเสวี น จ วุฑฺฒิเสวี ๑
                นิหียติ ๒ กาฬปกฺเขว จนฺทิมา ๓
                โย วารุณิ อธโน อภิจฺฉโน ๔
                ปิปาโสสิ อตฺถปาคโต ๕
                อุทกมิว อิณํ วิคาหติ
                อากุลํ ๖ กาหติ ๗ ขิปฺปมตฺตโน ฯ
          น ทิวาสุปฺปสีเลน        รตฺตินุฏฺฐานเทสฺสินา ๘
          นิจฺจํ มตฺเตน โสณฺเฑน    สกฺกา อาวสิตุํ ฆรํ ฯ
          อติสีตํ อติอุณฺหํ          อติสายมิทํ อหุ
          อิติ วิสฺสฏฺฐกมฺมนฺเต ๙   อตฺถา อจฺเจนฺติ มาณเว ฯ
          โย จ สีตญฺจ อุณฺหญฺจ     ติณา ภิยฺโย น มญฺญติ
          กรํ ปุริสกิจฺจานิ         โส สุขา ๑๐ น วิหายตีติ ฯ
    [๑๘๖]    จตฺตาโรเม    คหปติปุตฺต    อมิตฺตา    มิตฺตปฺปฏิรูปกา
เวทิตพฺพา   อญฺญทตฺถุหโร  อมิตฺโต  มิตฺตปฺปฏิรูปโก  เวทิตพฺโพ  วจีปรโม
อมิตฺโต     มิตฺตปฺปฏิรูปโก     เวทิตพฺโพ     อนุปฺปิยภาณี     อมิตฺโต
มิตฺตปฺปฏิรูปโก    เวทิตพฺโพ    อปายสหาโย   อมิตฺโต   มิตฺตปฺปฏิรูปโก
เวทิตพฺโพ ฯ
    [๑๘๗]   จตูหิ   โข   คหปติปุตฺต  ฐาเนหิ  อญฺญทตฺถุหโร  อมิตฺโต
มิตฺตปฺปฏิรูปโก   เวทิตพฺโพ   อญฺญทตฺถุหโร   โหติ   อปฺเปน   พหุมิจฺฉติ
#๑ ม. ยุ. วุทฺธเสวี ฯ ๒ ม. นิหียเต ฯ ๓ ม. จนฺโท ฯ ๔ ม. ยุ. โย วารุณี อทฺธโน
#อกิญฺจโน ๕ ม. ปิปาโส ปิวํ ปปาคโต ฯ ยุ. ปิปาโส ปิพมฺปปาคโต ฯ ๖ ยุ. อกุลํ ฯ
#๗ ม. อกุลํ กาหิติ ฯ ๘ ยุ. ...ทสฺสินา ฯ ๙ ยุ. วิสฺสฏฺฐกมฺมนฺโต ฯ ๑๐ ม. สุขํ ฯ
