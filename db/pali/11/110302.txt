สีลกฺขนฺโธ    สมาธิกฺขนฺโธ   ปญฺญากฺขนฺโธ   วิมุตฺติกฺขนฺโธ   วิมุตฺติญาณ-
ทสฺสนกฺขนฺโธ   ฯ   อิเม   ปญฺจ  ธมฺมา  สจฺฉิกาตพฺพา  ฯ  อิติ  อิเม
ปญฺญาส   ธมฺมา   ภูตา   ตจฺฉา   ตถา   อวิตถา   อนญฺญถา   สมฺมา
ตถาคเตน อภิสมฺพุทฺธา ฯ
    [๔๒๑]   ฉ  ธมฺมา  พหุการา  ฉ  ธมฺมา  ภาเวตพฺพา  ฉ  ธมฺมา
ปริญฺเญยฺยา   ฉ   ธมฺมา   ปหาตพฺพา   ฉ   ธมฺมา   หานภาคิยา   ฉ
ธมฺมา  วิเสสภาคิยา  ฉ  ธมฺมา  ทุปฺปฏิวิชฺฌา  ฉ  ธมฺมา  อุปฺปาเทตพฺพา
ฉ ธมฺมา อภิญฺเญยฺยา ฉ ธมฺมา สจฺฉิกาตพฺพา ฯ
    [๔๒๒]   กตเม   ฉ  ธมฺมา  พหุการา  ฯ  ฉ  สาราณียา  ธมฺมา
อิธาวุโส   ภิกฺขุโน   เมตฺตํ   กายกมฺมํ  ปจฺจุปฏฺฐิตํ  โหติ  สพฺรหฺมจารีสุ
อาวิ   ๑   เจว   รโห   จ   อยํปิ   ธมฺโม   สาราณีโย  ปิยกรโณ
ครุกรโณ   สงฺคหาย   อวิวาทาย   สามคฺคิยา  เอกีภาวาย  สํวตฺตติ  ฯ
ปุน   จปรํ   อาวุโส   ภิกฺขุโน   เมตฺตํ   วจีกมฺมํ   ปจฺจุปฏฺฐิตํ   โหติ
สพฺรหฺมจารีสุ    อาวิ   เจว   รโห   จ   อยํปิ   ธมฺโม   สาราณีโย
ปิยกรโณ   ครุกรโณ   สงฺคหาย   อวิวาทาย   สามคฺคิยา   เอกีภาวาย
สํวตฺตติ   ฯ   ปุน   จปรํ   อาวุโส  ภิกฺขุโน  เมตฺตํ  มโนกมฺมํ  ฯเปฯ
เอกีภาวาย   สํวตฺตติ   ฯ  ปุน  จปรํ  อาวุโส  ภิกฺขุ  เย  เต  ลาภา
ธมฺมิกา    ธมฺมลทฺธา    อนฺตมโส    ปตฺตปริยาปนฺนมตฺตํปิ    ตถารูเปหิ
ลาเภหิ   อปฺปฏิวิภตฺตโภคี  โหติ  สีลวนฺเตหิ  สพฺรหฺมจารีหิ  สาธารณโภคี
อยํปิ     ธมฺโม     สาราณีโย     ปิยกรโณ    ครุกรโณ    สงฺคหาย
#๑ ยุ. อาวี ฯ
