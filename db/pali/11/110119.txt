เอวํสุขทุกฺขปฏิสํเวที  เอวมายุปริยนฺโต  โส  ตโต จุโต อมุตฺร อุทปาทึ ๑
ตตฺราปาสึ     เอวํนาโม    เอวํโคตฺโต    เอวํวณฺโณ    เอวมาหาโร
เอวํสุขทุกฺขปฏิสํเวที  เอวมายุปริยนฺโต  โส  ตโต  จุโต  อิธุปปนฺโนติ  ฯ
อิติ    สาการํ   สอุทฺเทสํ   อเนกวิหิตํ   ปุพฺเพนิวาสํ   อนุสฺสรติ   โส
เอวมาห   อตีตํ   จาหํ   ๒   อทฺธานํ   ชานามิ  สํวฏฺฏิ  วา  โลโก
วิวฏฺฏิ  วาติ  ฯ  อนาคตํ  จาหํ  ๒  อทฺธานํ  ชานามิ  สํวฏฺฏิสฺสติ  วา
โลโก   วิวฏฺฏิสฺสติ   วาติ   ฯ  สสฺสโต  อตฺตา  จ  โลโก  จ  วญฺโฌ
จ  ๓  กุฏฏฺโฐ  เอสิกฏฺฐายี  ฐิโต  เต  จ  สตฺตา  สนฺธาวนฺติ สํสรนฺติ
จวนฺติ    อุปปชฺชนฺติ    อตฺถิเตฺวว    สสฺสติสมนฺติ    ฯ   อยํ   ปฐโม
สสฺสตวาโท    ฯ    ปุน    จปรํ   ภนฺเต   อิเธกจฺโจ   สมโณ   วา
พฺราหฺมโณ    วา    อาตปฺปมนฺวาย    ฯเปฯ    ตถารูปํ   เจโตสมาธึ
ผุสติ    ยถาสมาหิเต    จิตฺเต    อเนกวิหิตํ   ปุพฺเพนิวาสํ   อนุสฺสรติ
เสยฺยถีทํ    เอกํปิ    สํวฏฺฏวิวฏฺฏํ    เทฺวปิ    สํวฏฺฏวิวฏฺฏานิ    ตีณิปิ
สํวฏฺฏวิวฏฺฏานิ    จตฺตาริปิ    สํวฏฺฏวิวฏฺฏานิ    ปญฺจปิ   สํวฏฺฏวิวฏฺฏานิ
ทสปิ    สํวฏฺฏวิวฏฺฏานิ    [๔]   อมุตฺราสึ   เอวํนาโม   เอวํโคตฺโต
เอวํวณฺโณ   เอวมาหาโร   เอวํสุขทุกฺขปฏิสํเวที   เอวมายุปริยนฺโต  โส
ตโต   จุโต   อมุตฺร   อุทปาทึ   ตตฺราปาสึ   เอวํนาโม   เอวํโคตฺโต
ฯเปฯ   เอวมายุปริยนฺโต   โส   ตโต   จุโต   อิธุปปนฺโนติ   ฯ  อิติ
สาการํ   สอุทฺเทสํ   อเนกวิหิตํ   ปุพฺเพนิวาสํ  อนุสฺสรติ  โส  เอวมาห
อตีตํ  โข  จาหํ  ๕  อทฺธานํ  ชานามิ  สํวฏฺฏิ  ๖  วา  โลโก วิวฏฺฏิ
#๑ ยุ. อุปปาทึ ฯ  ๒ ม. ยุ. ปาหํ ฯ  ๓ ม. ยุ. จสทฺโท น ทิสฺสติ ฯ
#๔ วีสมฺปิ สํวฏฏฺวิวฏฺฏานิ ฯ  ๕ ม. ปาหํ ฯ ยุ. อหํ ฯ  ๖ ยุ. สํวฏฺฏิปิ ...
#วิวฏฺฏิปิ ... ฯ
