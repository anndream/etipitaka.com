โหติ    โส    จ    โหติ   ทุปฺปญฺโญ   ชโฬ   เอลมูโค   นปฺปฏิพโล
สุภาสิตทุพฺภาสิตานํ    อตฺถมญฺญาตุํ    อยํ   สตฺตโม   อกฺขโณ   อสมโย
พฺรหฺมจริยวาสาย   ฯ   ปุน   จปรํ   อาวุโส  ตถาคโต  จ  โลเก  น
อุปฺปนฺโน    โหติ   อรหํ   สมฺมาสมฺพุทฺโธ   ธมฺโม   จ   น   เทสิยติ
อุปสมิโก     ปรินิพฺพานิโก     สมฺโพธคามี    สุคตปฺปเวทิโต    อยญฺจ
ปุคฺคโล   มชฺฌิเมสุ   ชนปเทสุ   ปจฺจาชาโต   โหติ   โส  จ  ปญฺญวา
อชโฬ    อเนลมูโค   ปฏิพโล   สุภาสิตทุพฺภาสิตานํ   อตฺถมญฺญาตุํ   อยํ
อฏฺฐโม   อกฺขโณ   อสมโย   พฺรหฺมจริยวาสาย  ฯ  อิเม  อฏฺฐ  ธมฺมา
ทุปฺปฏิวิชฺฌา ฯ
    [๔๕๑]    กตเม    อฏฺฐ    ธมฺมา   อุปฺปาเทตพฺพา   ฯ   อฏฺฐ
มหาปุริสวิตกฺกา    อปฺปิจฺฉสฺสายํ    ธมฺโม    นายํ   ธมฺโม   มหิจฺฉสฺส
สนฺตุฏฺฐสฺสายํ    ธมฺโม    นายํ    ธมฺโม   อสนฺตุฏฺฐสฺส   ปวิวิตฺตสฺสายํ
ธมฺโม    นายํ    ธมฺโม   สงฺคณิการามสฺส   อารทฺธวิริยสฺสายํ   ธมฺโม
นายํ    ธมฺโม    กุสีตสฺส   อุปฏฺฐิตสฺสติสฺสายํ   ธมฺโม   นายํ   ธมฺโม
มุฏฺฐสฺสติสฺส    สมาหิตสฺสายํ    ธมฺโม    นายํ    ธมฺโม   อสมาหิตสฺส
ปญฺญวโต   อยํ   ธมฺโม   นายํ  ธมฺโม  ทุปฺปญฺญสฺส  นิปฺปปญฺจารามสฺสายํ
ธมฺโม      นิปฺปปญฺจรติโน      นายํ      ธมฺโม      ปปญฺจารามสฺส
ปปญฺจรติโนติ ฯ อิเม อฏฺฐ ธมฺมา อุปฺปาเทตพฺพา ฯ
    [๔๕๒]  กตเม  อฏฺฐ  ธมฺมา  อภิญฺเญยฺยา  ฯ  อฏฺฐ  อภิภายตนานิ
อชฺฌตฺตํรูปสญฺญี   เอโก  พหิทฺธารูปานิ  ปสฺสติ  ปริตฺตานิ  สุวณฺณ-
