    [๙๑]   ยนฺตํ  ภนฺเต  สทฺเธน  กุลปุตฺเตน  ปตฺตพฺพํ  อารทฺธวิริเยน
ถามวตา   ปุริสตฺถาเมน   ปุริสวิริเยน   ปุริสปรกฺกเมน   ปุริสโธรเยฺหน
อนุปฺปตฺตํ    ตํ    ภควตา    ฯ   น   จ   ภนฺเต   ภควา   กาเมสุ  กามสุขลฺลิกา-
นุโยคมนุยุตฺโต  หีนํ  คมฺมํ  โปถุชฺชนิกํ  อนริยํ  อนตฺถสญฺหิตํ   น    จ
อตฺตกิลมถานุโยคมนุยุตฺโต   ทุกฺขํ   อนริยํ   อนตฺถสญฺหิตํ   จตุนฺนญฺจ  ๑
ภควา    ฌานานํ    อาภิเจตสิกานํ    ทิฏฺฐธมฺมสุขวิหารานํ   นิกามลาภี
อกิจฺฉลาภี   อกสิรลาภี   ฯ   สเจ   มํ  ภนฺเต  เอวํ  ปุจฺเฉยฺย  กินฺนุ
โข   อาวุโส   สารีปุตฺต   อเหสุํ   อตีตมทฺธานํ   อญฺเญ   สมณา  วา
พฺราหฺมณา   วา   ภควตา   ภิยฺโยภิญฺญตโร  ๒  สมฺโพธิยนฺติ  ฯ  เอวํ
ปุฏฺโฐ   อหํ   ภนฺเต   โนติ   วเทยฺยํ   ฯ   กึ   ปนาวุโส  สารีปุตฺต
ภวิสฺสนฺติ    อนาคตมทฺธานํ    อญฺเญ   สมณา   วา   พฺราหฺมณา   วา
ภควตา  ภิยฺโยภิญฺญตโร  ๒  สมฺโพธิยนฺติ  ฯ  เอวํ  ปุฏฺโฐ  อหํ  ภนฺเต
โนติ   วเทยฺยํ   ฯ  กึ  ปนาวุโส  สารีปุตฺต  อตฺเถตรหิ  อญฺเญ  สมณา
วา  พฺราหฺมณา  วา  ๓  ภควตา  ภิยฺโยภิญฺญตโร  สมฺโพธิยนฺติ  ฯ เอวํ
ปุฏฺโฐ   อหํ   ภนฺเต   โนติ  วเทยฺยํ  ฯ  สเจ  ปน  มํ  ภนฺเต  เอวํ
ปุจฺเฉยฺย   กึ   นุ  โข  อาวุโส  สารีปุตฺต  อเหสุํ  อตีตมทฺธานํ  อญฺเญ
สมณา   วา   พฺราหฺมณา   วา   ภควตา   สมสมา   สมฺโพธิยนฺติ   ฯ
เอวํ  ปุฏฺโฐ  อหํ  ภนฺเต  เอวนฺติ  วเทยฺยํ  ฯ  กึ  ปนาวุโส  สารีปุตฺต
ภวิสฺสนฺติ    อนาคตมทฺธานํ    อญฺเญ   สมณา   วา   พฺราหฺมณา   วา
ภควตา   สมสมา   สมฺโพธิยนฺติ  ฯ  เอวํ  ปุฏฺโฐ  อหํ  ภนฺเต  เอวนฺติ
#๑ ยุ. จสทฺโท น ทิสฺสติ ฯ ๒ ม. ยุ. ภิยฺโยภิญฺญตรา ฯ ๓ ม. ยุ. อญฺโญ
#สมโณ วา พฺราหฺมโณ วา ฯ
