อาทิพฺรหฺมจริยกาย    ปญฺญาย    อปฺปฏิลทฺธาย   ปฏิลาภาย   ปฏิลทฺธาย
ภิยฺโยภาวาย   เวปุลฺลาย   ภาวนาย   ปาริปูริยา   สํวตฺตติ   ฯ  อิเม
อฏฺฐ ธมฺมา พหุการา ฯ
    [๔๔๕]   กตเม  อฏฺฐ  ธมฺมา  ภาเวตพฺพา  ฯ  อริโย  อฏฺฐงฺคิโก
มคฺโค     เสยฺยถีทํ     สมฺมาทิฏฺฐิ     สมฺมาสงฺกปฺโป     สมฺมาวาจา
สมฺมากมฺมนฺโต       สมฺมาอาชีโว       สมฺมาวายาโม      สมฺมาสติ
สมฺมาสมาธิ ฯ อิเม อฏฺฐ ธมฺมา ภาเวตพฺพา ฯ
    [๔๔๖]   กตเม   อฏฺฐ  ธมฺมา  ปริญฺเญยฺยา  ฯ  อฏฺฐ  โลกธมฺมา
ลาโภ   จ   อลาโภ   จ  ยโส  จ  อยโส  จ  นินฺทา  จ  ปสํสา  จ
สุขญฺจ ทุกฺขญฺจ ฯ อิเม อฏฺฐ ธมฺมา ปริญฺเญยฺยา ฯ
    [๔๔๗]   กตเม   อฏฺฐ   ธมฺมา   ปหาตพฺพา  ฯ  อฏฺฐ  มิจฺฉตฺตา
มิจฺฉาทิฏฺฐิ       มิจฺฉาสงฺกปฺโป       มิจฺฉาวาจา      มิจฺฉากมฺมนฺโต
มิจฺฉาอาชีโว    มิจฺฉาวายาโม    มิจฺฉาสติ    มิจฺฉาสมาธิ   ฯ   อิเม
อฏฺฐ ธมฺมา ปหาตพฺพา ฯ
    [๔๔๘]   กตเม   อฏฺฐ  ธมฺมา  หานภาคิยา  ฯ  อฏฺฐ  กุสีตวตฺถูนิ
อิธาวุโส   ภิกฺขุนา   กมฺมํ   กาตพฺพํ   โหติ   ตสฺส  เอวํ  โหติ  กมฺมํ
โข   เม   กาตพฺพํ   ภวิสฺสติ  กมฺมํ  โข  ปน  เม  กโรนฺตสฺส  กาโย
กิลมิสฺสติ   หนฺทาหํ   นิปชฺชามีติ   ฯ   โส  นิปชฺชติ  น  วิริยํ  อารภติ
อปฺปตฺตสฺส   ปตฺติยา   อนธิคตสฺส   อธิคมาย   อสจฺฉิกตสฺส  สจฺฉิกิริยาย
อิทํ   ปฐมํ   กุสีตวตฺถุ   ฯ   ปุน   จปรํ  อาวุโส  ภิกฺขุนา  กมฺมํ  กตํ
