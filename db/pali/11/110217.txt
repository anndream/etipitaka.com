มหาราชานํ    อาทิยนฺติ   น   มหาราชานํ   ปุริสกานํ   อาทิยนฺติ   น
มหาราชานํ   ปุริสกานํ   ปุริสกานํ   อาทิยนฺติ   เต   โข  เต  มาริส
อมนุสฺสา   มหาราชานํ   อวรุทฺธา   นาม   วุจฺจนฺติ  ฯ  โย  หิ  โกจิ
มาริส  อมนุสฺโส  ยกฺโข  วา  ยกฺขินี  วา  ยกฺขโปตโก  วา ยกฺขโปติกา
วา    ยกฺขมหามตฺโต   วา   ยกฺขปาริสชฺโช   วา   ยกฺขปจาโร   วา
คนฺธพฺโพ   วา   คนฺธพฺพี   วา   คนฺธพฺพโปตโก   วา   คนฺธพฺพโปติกา
วา   คนฺธพฺพมหามตฺโต  วา  คนฺธพฺพปาริสชฺโช  วา  คนฺธพฺพปจาโร  วา
กุมฺภณฺโฑ   วา   กุมฺภณฺฑี   วา   กุมฺภณฺฑโปตโก   วา   กุมฺภณฺฑโปติกา
วา   กุมฺภณฺฑมหามตฺโต   วา   กุมฺภณฺฑปาริสชฺโช   วา   กุมฺภณฺฑปจาโร
วา   นาโค   วา   นาคินี   ๑   วา  นาคโปตโก  วา  นาคโปติกา
วา  นาคมหามตฺโต  วา  นาคปาริสชฺโช  วา นาคปจาโร วา ปทุฏฺฐจิตฺโต
ภิกฺขุํ   วา   ภิกฺขุนึ   วา   อุปาสกํ   วา  อุปาสิกํ  วา  คจฺฉนฺตํ  วา
อนุคจฺเฉยฺย  ฐิตํ  วา  อุปติฏฺเฐยฺย  นิสินฺนํ  วา  อุปนิสีเทยฺย  นิปนฺนํ วา
อุปนิปชฺเชยฺย  ฯ  อิเมสํ  ยกฺขานํ  มหายกฺขานํ  เสนาปตีนํ มหาเสนาปตีนํ
อุชฺฌาเปตพฺพํ     วิกฺกนฺทิตพฺพํ    วิรวิตพฺพํ    อยํ    ยกฺโข    คณฺหาติ
อยํ  ยกฺโข  อาวิสติ  ๒  อยํ  ยกฺโข  เหเฐติ  อยํ ยกฺโข วิเหเฐติ อยํ
ยกฺโข หึสติ อยํ ยกฺโข วิหึสติ อยํ ยกฺโข น มุญฺจตีติ ฯ
    [๒๑๕] กตเมสํ ยกฺขานํ มหายกฺขานํ เสนาปตีนํ มหาเสนาปตีนํ ฯ
          อินฺโท โสโม วรุโณ จ      ภารทฺวาโช ปชาปติ
          จนฺทโน กามเสฏฺโฐ จ      กินฺนุฆณฺฑุ นิฆณฺฑุ จ ฯ
#๑ ม. นาคี ฯ  ๒ ยุ. อวิสติ ฯ
