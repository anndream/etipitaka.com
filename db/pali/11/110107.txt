สํวุโต   มนสา   สํวุโต   สตฺตนฺนํ  โพธิปกฺขิยานํ  ธมฺมานํ  ภาวนมนฺวาย
ทิฏฺเฐเยว ธมฺเม ปรินิพฺพายติ ฯ
    [๗๑]   อิเมสํ   หิ  วาเสฏฺฐา  จตุนฺนํ  วณฺณานํ  โย  โหติ  ภิกฺขุ
อรหํ   ขีณาสโว   วุสิตวา   กตกรณีโย   โอหิตภาโร   อนุปฺปตฺตสทตฺโถ
ปริกฺขีณภวสญฺโญชโน    สมฺมทญฺญาวิมุตฺโต    โส    เนสํ   อคฺคมกฺขายติ
ธมฺเมเนว  โน  อธมฺเมน  ฯ  ธมฺโม  หิ  วาเสฏฺฐา  เสฏฺโฐ  ชเนตสฺมึ
ทิฏฺเฐ   เจว   ธมฺเม   อภิสมฺปรายญฺจ  ฯ  พฺรหฺมุนาปิ  ๑  วาเสฏฺฐา
สนงฺกุมาเรน คาถา ภาสิตา
    [๗๒] ขตฺติโย เสฏฺโฐ ชเนตสฺมึ ๒  เย โคตฺตปฏิสาริโน
         วิชฺชาจรณสมฺปนฺโน          โส เสฏฺโฐ เทวมานุเสติ ฯ
สาปิ  ๓  โข  ปเนสา  วาเสฏฺฐา  พฺรหฺมุนา สนงฺกุมาเรน คาถา สุคีตา
โน    ทุคฺคีตา    สุภาสิตา    โน    ทุพฺภาสิตา    อตฺถสญฺหิตา   โน
อนตฺถสญฺหิตา อนุมตา มยา ฯ อหํปิ วาเสฏฺฐา เอวํ วทามิ
         ขตฺติโย เสฏฺโฐ ชเนตสฺมึ     เย โคตฺตปฏิสาริโน
         วิชฺชาจรณสมฺปนฺโน          โส เสฏฺโฐ เทวมานุเสติ ฯ
    อิทมโวจ   ภควา   ฯ   อตฺตมนา   วาเสฏฺฐภารทฺวาชา   ภควโต
ภาสิตํ อภินนฺทุนฺติ ฯ
                 อคฺคญฺญสุตฺตํ นิฏฺฐิตํ จตุตฺถํ ฯ
                     ____________________
#๑ ม. ยุ. พฺรหฺมุนาเปสา ฯ  ๒ ยุ. ชเน ตสฺมึ ฯ  ๓ ม. ยุ. สา ฯ
