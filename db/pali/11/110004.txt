ตกฺกรสฺส  สมฺมาทุกฺขกฺขยายาติ  ฯ  ตตฺร  สุนกฺขตฺต  กึ  อุตฺตริมนุสฺสธมฺมา
อิทฺธิปาฏิหาริยํ     กตํ     กริสฺสติ     ปสฺส     โมฆปุริส    ยาวญฺจ
เต อิทํ อปรทฺธนฺติ ฯ็
    [๓]  น  หิ  ปน  เม  ภนฺเต  ภควา  อคฺคญฺญํ  ปญฺญเปตีติ  ๑ ฯ
อปิ   นุ   ตาหํ   สุนกฺขตฺต   เอวํ   อวจํ   เอหิ  ตฺวํ  สุนกฺขตฺต  มมํ
อุทฺทิสฺส   วิหราหิ   อหนฺเต   อคฺคญฺญํ   ปญฺญเปสฺสามีติ   ฯ  โน  เหตํ
ภนฺเต  ฯ  ตฺวํ  วา  ปน  มํ  เอวํ  อวจ  อหํ  ภนฺเต  ภควนฺตํ อุทฺทิสฺส
วิหริสฺสามิ    ภควา   เม   อคฺคญฺญํ   ปญฺญเปสฺสตีติ   ฯ   โน   เหตํ
ภนฺเต  ฯ  อิติ  กิร  สุนกฺขตฺต  เนวาหนฺตํ  วทามิ  เอหิ  ตฺวํ  สุนกฺขตฺต
มมํ    อุทฺทิสฺส    วิหราหิ    อหนฺเต   อคฺคญฺญํ   ปญฺญเปสฺสามีติ   นปิ
กิร   มํ   ตฺวํ   วเทสิ   อหํ   ภนฺเต   ภควนฺตํ   อุทฺทิสฺส  วิหริสฺสามิ
ภควา    เม    อคฺคญฺญํ    ปญฺญเปสฺสตีติ    เอวํ   สนฺเต   โมฆปุริส
โก   สนฺโต   กํ   ปจฺจาจิกฺขสิ  ฯ  ตํ  กึ  มญฺญสิ  สุนกฺขตฺต  ปญฺญตฺเต
วา   อคฺคญฺเญ   อปญฺญตฺเต   วา   อคฺคญฺเญ  ยสฺสตฺถาย  มยา  ธมฺโม
เทสิโต   โส   นิยฺยาติ   ตกฺกรสฺส   สมฺมาทุกฺขกฺขยายาติ  ฯ  ปญฺญตฺเต
วา   ภนฺเต   อคฺคญฺเญ  อปญฺญตฺเต  วา  อคฺคญฺเญ  ยสฺสตฺถาย  ภควตา
ธมฺโม   เทสิโต   โส   นิยฺยาติ   ตกฺกรสฺส   สมฺมาทุกฺขกฺขยายาติ   ฯ
อิติ    กิร   สุนกฺขตฺต   ปญฺญตฺเต   วา   อคฺคญฺเญ   อปญฺญตฺเต   วา
อคฺคญฺเญ   ยสฺสตฺถาย   มยา   ธมฺโม  เทสิโต  โส  นิยฺยาติ  ตกฺกรสฺส
สมฺมาทุกฺขกฺขยายาติ    ฯ    ตตฺร   สุนกฺขตฺต   กึ   อคฺคญฺญํ   ปญฺญตฺตํ
#๑ โป. ยุ. ปญฺญาเปตีติ ฯ
