ภิกฺขุ   สพฺรหฺมจารีสุ   กุปิโต   โหติ  อนตฺตมโน  อาหตจิตฺโต  ขีลชาโต
ตสฺส   จิตฺตํ   น   นมติ   อาตปฺปาย  อนุโยคาย  สาตจฺจาย  ปธานาย
ยสฺส  จิตฺตํ  น  นมติ  อาตปฺปาย  อนุโยคาย  สาตจฺจาย  ปธานาย  ๑
อยํ ปญฺจโม เจโตขีโล ฯ
    [๒๙๗]   ปญฺจ   เจตโส  วินิพนฺธา  อิธาวุโส  ภิกฺขุ  กาเมสุ  ๒
อวิคตราโค  โหติ  อวิคตจฺฉนฺโท  อวิคตเปโม อวิคตปิปาโส อวิคตปริฬาโห
อวิคตตโณฺห   ฯ   โย   โส  อาวุโส  ภิกฺขุ  กาเมสุ  ๒  อวิคตราโค
โหติ    อวิคตจฺฉนฺโท    อวิคตเปโม    อวิคตปิปาโส    อวิคตปริฬาโห
อวิคตตโณฺห    ตสฺส    จิตฺตํ    น    นมติ    อาตปฺปาย   อนุโยคาย
สาตจฺจาย   ปธานาย   ยสฺส   จิตฺตํ   น  นมติ  อาตปฺปาย  อนุโยคาย
สาตจฺจาย   ปธานาย   อยํ   ปฐโม  เจตโส  วินิพนฺโธ  ฯ  ปุน  จปรํ
อาวุโส  ภิกฺขุ กาเย อวีตราโค ๓ โหติ ฯ สงฺขิตฺตํ ฯ รูเป อวีตราโค ๓
โหติ  ฯ  สงฺขิตฺตํ  ฯ  ปุน  จปรํ  อาวุโส  ภิกฺขุ  ยาวทตฺถํ อุทราวเทหกํ
ภุญฺชิตฺวา    เสยฺยสุขํ    ปสฺสสุขํ    มิทฺธสุขํ    อนุยุตฺโต   วิหรติ   ฯ
ปุน   จปรํ   อาวุโส   ภิกฺขุ   อญฺญตรํ  เทวนิกายํ  ปณิธาย  พฺรหฺมจริยํ
จรติ  อิมินาหํ  สีเลน  วา  วเตน  วา  ตเปน  วา  พฺรหฺมจริเยน  วา
เทโว   วา  ภวิสฺสามิ  เทวญฺญตโร  วาติ  ฯ  โย  โส  อาวุโส  ภิกฺขุ
อญฺญตรํ    เทวนิกายํ   ปณิธาย   พฺรหฺมจริยํ   จรติ   อิมินาหํ   สีเลน
วา  วเตน  วา  ตเปน  วา  พฺรหฺมจริเยน  วา  เทโว  วา  ภวิสฺสามิ
เทวญฺญตโร   วาติ   ตสฺส   จิตฺตํ   น   นมติ   อาตปฺปาย  อนุโยคาย
#๑ ยุ. ยสฺส จิตฺตํ ... สาตจฺจาย ปธานายาติ อิเม ปาฐา น ทิสฺสนฺติ ฯ ๒ ยุ. กาเม ฯ
#๓ ยุ. อวิคตราโค ฯ
