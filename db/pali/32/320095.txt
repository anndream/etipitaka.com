	นาหํ โกเปมิ อาชีวํ        จชมาโนปิ ชีวิตํ
	อาราเธมิ สกํ จิตฺตํ        วิวชฺเชมิ อเนสนํ ฯ
	ราคูปสํหิตํ จิตฺตํ           ยทา อุปฺปชฺชเต มม
	สยํว ปจฺจเวกฺขามิ         เอกโก ๑ ตํ ทเมมหํ ฯ
	รชฺชสิ ๒ รชนีเย จ       โทสนีเย จ ทุสฺสเส
	มุยฺหเส โมหนีเย จ        นิกฺขมสฺสุ วนา ตุวํ ฯ
	วิสุทฺธานํ อยํ วาโส        นิมฺมลานํ ตปสฺสินํ
	มา โข วิสุทฺธํ ทูเสสิ       นิกฺขมสฺสุ วนา ตุวํ ฯ
	อาคาริโก ภวิตฺวาน        ทยา ยุตฺตํ ๓ ลภิสฺสสิ
	อุโภปิ มา วิราเธสิ        นิกฺขมสฺสุ วนา ตุวํ ฯ
	ฉวาลาตํ ยถา กฏฺฐํ        น กฺวจิ กิจฺจการกํ
	เนว คาเม อรญฺเญ วา     น หิ ตํ กฏฺฐสมฺมตํ ฯ
	ฉวาลาตูปโม ตฺวํสิ         น คิหิ นปิ สญฺญโต
	อุภโต มุตฺตโก อชฺช        นิกฺขมสฺสุ วนา ตุวํ ฯ
	สิยา นุโข ตว เอตํ        โก ปชานิ ๔ หิ เต อิทํ
	สีฆํ ๕ ธุรํ วหิสิ ๖ เม    โกสชฺชพหุลาย จ ฯ
	ชิคุจฺฉิสฺสนฺติ ตํ วิญฺญู        อสุจึ นาคริโก ยถา
	อากฑฺฒิตฺวาน อิสโย        โจทยิสฺสนฺติ ตํ สทา ฯ
	ตํ วิญฺญู ปวทิสฺสนฺติ         สมติกฺกนฺตสาสนํ
	สํวาสํ อลภนฺโต หิ         กถํ ชีวิหิสี ตุวํ ฯ
#๑ ม. ยุ. เอกคฺโค ฯ ๒ ม. รชฺชเส ฯ ๓ ม. ปุตฺตํ ฯ ๔ ม. ปชานาติ ฯ
#๕ ม. สทฺธาธรุํ ฯ ๖ ยุ. ปาหิสิ ฯ
