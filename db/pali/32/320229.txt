	ราชา วาตสโม นาม       กปฺปานํ ปญฺจสีติยา
	สตฺตรตนสมฺปนฺโน          จกฺกวตฺติ มหพฺพโล ฯ
	คติปจฺเฉทโน นาม         กปฺปานํ จุลฺลสีติยา ๑
	สตฺตรตนสมฺปนฺโน          จกฺกวตฺติ มหพฺพโล ฯ
	รตนปฺปชฺชโล นาม         กปฺปานํ เต อสีติยา
	สตฺตรตนสมฺปนฺโน          จกฺกวตฺติ มหพฺพโล ฯ
	ปทวิกฺกมโน นาม          กปฺปานํ เทฺว อสีติยา
	สตฺตรตนสมฺปนฺโน          จกฺกวตฺติ มหพฺพโล ฯ
	ราชา วิโลกโน นาม       กปฺปานํ เอกสีติยา
	สตฺตรตนสมฺปนฺโน          จกฺกวตฺติ มหพฺพโล ฯ
	คิริสาโรติ ๒ นาเมน      กปฺเปสีติมฺหิ ขตฺติโย
	สตฺตรตนสมฺปนฺโน          จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา สมฺมุขาถวิโก เถโร อิมา คาถาโย
อภาสิตฺถาติ ฯ
		สมฺมุขาถวิกตฺเถรสฺส อปทานํ สมตฺตํ ฯ
#๑ ม. ปญฺจสีติยา ฯ ๒ ม. คิรสาโรติ ฯ
