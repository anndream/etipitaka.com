	สเจ วเสยฺย อคารํ        จกฺกวตฺติ ภเวยฺย โส
	อฏฺฐานเมตํ ยํ ตาทิ        อคาเร รติมชฺฌคา ฯ
	นิกฺขมิตฺวา อคารมฺหา       ปพฺพชิสฺสติ สุพฺพโต
	ราหุโล นาม นาเมน       อรหา โส ภวิสฺสติ ฯ
	กิกีว อณฺฑํ รกฺเขยฺย        จามรีริว วาลธึ
	นิปโก สีลสมฺปนฺโน         มมํ ทกฺขิ ๑ มหามุนิ ฯ
	ตสฺสาหํ ธมฺมมญฺญาย        วิหาสึ สาสเน รโต
	สพฺพาสเว ปริญฺญาย        วิหรามิ อนาสโว ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ราหุโล เถโร อิมา คาถาโย
อภาสิตฺถาติ ฯ
		ราหุลตฺเถรสฺส อปทานํ สมตฺตํ ฯ
	สตฺตมํ อุปเสนวงฺคนฺตปุตฺตตฺเถราปทานํ (๑๗)
	[๑๙] ปทุมุตฺตรํ ภควนฺตํ          โลกเชฏฺฐํ นราสภํ
	ปพฺภารมฺหิ นิสินฺนํ ๒ ตํ     อุปคญฺฉึ นรุตฺตมํ ฯ
	กณิการํ ๓ ปุปฺผิตํ ทิสฺวา    วณฺเฏ เฉตฺวาน ตํ ตทา
	อลงฺกริตฺวา ฉตฺตมฺหิ        พุทฺธสฺส อภิโรปยึ ฯ
#๑ โป. อชฺช รกฺเข มหามุนิ ฯ ม. ยุ. .. รกฺขิ .. ฯ ๒ ม. นิสีทนฺตํ ฯ
#๓ ม. กณิการปุปฺผํ ฯ
