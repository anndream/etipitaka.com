		ฉฏฺฐํ สนฺธิตตฺเถราปทานํ (๒๑๖)
	[๒๑๘] อสฺสตฺเถ หริโตภาเส       สํวิรูฬฺหมฺหิ ปาทเป
	เอกํ พุทฺธคตํ สญฺญํ         อลภิตฺถํ ๑ ปฏิสฺสโต ฯ
	เอกตฺตึเส อิโต กปฺเป      ยํ สญฺญมลภึ ตทา [๒]
	ตสฺสา สญฺญาย วาหสา      ปตฺโต เม อาสวกฺขโย ฯ
	อิโต เตรสกปฺปมฺหิ         วนิทฺโธ ๓ นาม ขตฺติโย
	สตฺตรตนสมฺปนฺโน          จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา สนฺธิโต เถโร อิมา คาถาโย
อภาสิตฺถาติ ฯ
		สนฺธิตตฺเถรสฺส อปทานํ สมตฺตํ ฯ
	สตฺตมํ ตาลวณฺฏทายกตฺเถราปทานํ (๒๑๗)
	[๒๑๙] ตาลวณฺฏํ มยา ทินฺนํ        ติสฺสสฺส ทิพฺพจกฺขุโน ๔
	คิมฺหํ นิพฺพาปนตฺถาย        ปริฬาโหปสนฺติยา ฯ
	สนฺนิพฺพาเปมิ ราคคฺคึ       โทสคฺคิญฺจ ตทุตฺตรึ
	นิพฺพาเปมิ จ โมหคฺคึ       ตาลวณฺฏสฺสิทํ ผลํ ฯ
#๑ ม. อลภึหํ ฯ ๒ ยุ. ทุคฺคตึ นาภิชานามิ พุทฺธสญฺญายิทํ ผลํ ฯ
#๓ ม. ยุ. ธนิฏฺโฐ ฯ ๔ โป. ม. ยุ. ติสฺสสฺสาทิจฺจพนฺธุโน ฯ
