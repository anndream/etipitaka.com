	สตสหสฺเส อิโต กปฺเป      ยํ กมฺมมกรึ ตทา
	ทุคฺคตึ นาภิชานามิ         ปิณฺฑปาตสฺสิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา เอกาสนทายโก เถโร อิมา คาถาโย
อภาสิตฺถาติ ฯ
	เอกาสนทายกตฺเถรสฺส อปทานํ สมตฺตํ ฯ
		ตติยํ จิตกปูชกตฺเถราปทานํ (๒๕๓)
	[๒๕๕] อานนฺโท นาม สมฺพุทฺโธ     สยมฺภู อปราชิโต
	อรญฺเญ ปรินิพฺพายิ         อมนุสฺสมฺหิ กานเน ฯ
	เทวโลกา อิธาคนฺตฺวา      จิตํ กตฺวานหํ ตทา
	สรีรํ ตตฺถ ฌาเปสึ         สกฺการญฺจ อกาสหํ ฯ
	เอกนวุเต อิโต กปฺเป      ยํ กมฺมมกรึ ตทา
	ทุคฺคตึ นาภิชานามิ         พุทฺธปูชายิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา จิตกปูชโก เถโร อิมา คาถาโย
อภาสิตฺถาติ ฯ
		จิตกปูชกตฺเถรสฺส อปทานํ สมตฺตํ ฯ
