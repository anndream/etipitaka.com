	อุปฺปาทาคมเน เจว        ลกฺขเณสุ จ โกวิทา
	อุตฺตมตฺถํ คเวสนฺตา        วสนฺติ ปวเน ตทา ฯ
	สุเมโธ นาม สมฺพุทฺโธ      โลเก อุปฺปชฺชิ ตาวเท
	อมฺหากํ อนุกมฺปนฺโต        อุปคญฺฉิ วินายโก ฯ
	อุปาคตํ มหาวีรํ           สุเมธํ โลกนายกํ
	ติณสนฺถารกํ กตฺวา         โลกเชฏฺฐสฺสทาสหํ ฯ
	ปวนาโต มธธ คยฺห         พุทฺธเสฏฺฐสฺสทาสหํ
	สมฺพุทฺโธ ปริภุญฺชิตฺวา       อิทํ วจนมพฺรวิ ฯ
	โย ๑ ตํ อทาสิ มธธ เม    ปสนฺโน เสหิ ปาณิภิ
	ตมหํ กิตฺตยิสฺสามิ          สุณาถ มม ภาสโต ฯ
	อิมินา มธุทาเนน          ติณสนฺถารเกน จ
	ตึสกปฺปสหสฺสานิ           เทวโลเก รมิสฺสติ ฯ
	ตึสกปฺปสหสฺสมฺหิ           โอกฺกากกุลสมฺภโว
	โคตโม นาม นาเมน       สตฺถา โลเก ภวิสฺสติ ฯ
	ตสฺส ธมฺเมสุ ทายาโท      โอรโส ธมฺมนิมฺมิโต
	สพฺพาสเว ปริญฺญาย        นิพฺพายิสฺสตินาสโว ฯ
	เทวโลกา อิธาคนฺตฺวา      มาตุกุจฺฉิมฺหุปาคโต
	มธุวสฺโส ปวสฺสิตฺถ         ฉาทยํ มธุนา มหึ ฯ
	มม นิกฺขนฺตมตฺตมฺหิ         กุมฺภิยา จ สุทุตฺตรา
	ตตฺราปิ มธุวสฺโส ๒ เม    วสฺสเต นิจฺจกาลิกํ ฯ
#๑ ยุ. ยํ ฯ ๒ มธุวสฺสํ ฯ
