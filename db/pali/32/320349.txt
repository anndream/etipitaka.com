		ทุติยํ เตลมกฺขิยตฺเถราปทานํ (๒๖๒)
	[๒๖๔] สิทฺธตฺถมฺหิ ภควติ          นิพฺพุตมฺหิ นราสเภ
	โพธิยา เวทิกายาหํ        เตลํ มกฺเขสิ ตาวเท ฯ
	จตุนวุเต อิโต กปฺเป       ยํ เตลํ มกฺขยึ ตทา
	ทุคฺคตึ นาภิชานามิ         มกฺขนาย อิทํ ผลํ ฯ
	จตุวีเส ๑ อิโต กปฺเป     สุจฺฉวิ นาม ขตฺติโย
	สตฺตรตนสมฺปนฺโน          จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา เตลมกฺขิโย เถโร อิมา คาถาโย
อภาสิตฺถาติ ฯ
		เตลมกฺขิยตฺเถรสฺส อปทานํ สมตฺตํ ฯ
		ตติยํ อฑฺฒจนฺทิยตฺเถราปทานํ (๒๖๓)
	[๒๖๕] ติสฺสสฺส โข ภควโต        โพธิยา ปาทปุตฺตเม ๒
	อฑฺฒจนฺทํ มยา ทินฺนํ        ธรณีรุหปาทเป ฯ
	เทฺวนวุเต อิโต กปฺเป      ยํ จนฺทมภิโรปยึ
	ทุคฺคตึ นาภิชานามิ         โพธิปูชายิทํ ผลํ ฯ
#๑ โป. จตุนวุเต ฯ ๒ ยุ. สพฺพตฺถ ปาทมุตฺตเม ฯ
