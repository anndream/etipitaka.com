	อิตฺถํ สุทํ อายสฺมา อมฺพยาคุทายโก เถโร อิมา คาถาโย
อภาสิตฺถาติ ฯ
	อมฺพยาคุทายกตฺเถรสฺส อปทานํ สมตฺตํ ฯ
		สตฺตมํ ปุฏกปูชกตฺเถราปทานํ (๓๕๗)
	[๓๕๙] ทิวาวิหารา นิกฺขนฺโต       วิปสฺสี โลกนายโก
	ภิกฺขาย วิจรนฺโต โส       มม สนฺติกมุปาคมิ ฯ
	ตโต ปีติโต ๑ สุมโน      พุทฺธเสฏฺฐสฺส ตาทิโน
	โลณสุปุฏกํ ทตฺวา          กปฺปํ สคฺคมฺหิ โมทหํ ฯ
	เอกนวุเต อิโต กปฺเป      ยํ ปุฏกมทาสหํ ๒
	ทุคฺคตึ นาภิชานามิ         ปุฏกสฺส ๓ อิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ปุฏกปูชโก ๔ เถโร อิมา คาถาโย
อภาสิตฺถาติ ฯ
		ปุฏกปูชกตฺเถรสฺส อปทานํ สมตฺตํ ฯ
		อฏฺฐมํ วจฺฉทายกตฺเถราปทานํ (๓๕๘)
	[๓๖๐] วิปสฺสิโน ภควโต          โลกเชฏฺฐสฺส ตาทิโน
	เอกวจฺโฉ ๕ มยา ทินฺโน   ปสนฺเนน สปาณินา ฯ
#๑ ม. ยุ. ปติโต ฯ ๒ โป. ปุถุกตมทาสหํ ฯ ยุ. สุปุฏกมทาสหํ ฯ
#๓ โป. ปุถุกตสฺส ฯ ยุ. สุปุฏกสฺส ฯ ๔ ม. ยุ. สุปุฏกปูชโก ฯ ๕ ม. เอกํ มญฺจํ
#มยา ทินฺนํ ฯ ยุ. ... สชฺฌํ ... ฯ
