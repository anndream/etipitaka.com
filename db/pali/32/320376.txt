		สตฺตมํ เทสกิตฺติกตฺเถราปทานํ (๒๙๗)
	[๒๙๙] อุปสาลฺหกนาโมหํ ๑       อโหสึ พฺราหฺมโณ ตทา
	กานนํ วนโมคยฺห๒        โลกนาถํ ๓ นราสภํ ฯ
	ทิสฺวาน วนฺทิ ๔ ปาเทสุ    โลกาหุติปฏิคฺคหํ
	ปสนฺนจิตฺตํ มํ ญตฺวา        พุทฺโธ อนฺตรธายถ ฯ
	กานนา อภินิกฺขมฺม         พุทฺธเสฏฺฐํ อนุสฺสรึ
	ตนฺเทสํ กิตฺตยิตฺวาน        กปฺปํ สคฺคมฺหิ โมทหํ ฯ
	เทฺวนวุเต อิโต กปฺเป      ยํ เทสมภิกิตฺตยึ
	ทุคฺคตึ นาภิชานามิ         กิตฺตนาย อิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา เทสกิตฺติโก เถโร อิมา คาถาโย
อภาสิตฺถาติ ฯ
		เทสกิตฺติกตฺเถรสฺส อปทานํ สมตฺตํ ฯ
		อฏฺฐมํ สรณคมนิยตฺเถราปทานํ (๒๙๘)
	[๓๐๐] ปพฺพเต หิมวนฺตมฺหิ         อโหสึ ลุทฺทโก ตทา
	วิปสฺสึ อทฺทสํ พุทฺธํ         โลกเชฏฺฐํ นราสภํ ฯ
#๑ ม. ยุ. อุปสาลกนาโมหํ ฯ ๒ ม. ยุ. วนโมคาฬฺหํ ฯ ๓ ม. ยุ. โลกเชฏฺฐํ ฯ
#๔ โป. ม. ยุ. วนฺทึ ฯ
