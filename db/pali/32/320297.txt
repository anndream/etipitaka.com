	จตุนวุเต อิโต กปฺเป       ยํ ผลํ อททึ ตทา
	ทุคฺคตึ นาภิชานามิ         ผลทานสฺสิทํ ผลํ ฯ
	สตฺตปญฺญาสกปฺปมฺหิ         อุปนนฺทสนามโก
	สตฺตรตนสมฺปนฺโน          จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ตินฺทุกทายโก เถโร อิมา คาถาโย
อภาสิตฺถาติ ฯ
		ตินฺทุกทายกตฺเถรสฺส อปทานํ สมตฺตํ ฯ
	อฏฺฐมํ คิริเนลมุฏฺฐิปูชกตฺเถราปทานํ ๑ (๑๙๘)
	[๒๐๐] สุเมโธ นาม ภควา        โลกเชฏฺโฐ นราสโภ
	ปจฺฉิเม อนุกมฺปาย         ปธานํ ปทหิ ชิโน ฯ
	ตสฺส จงฺกมมานสฺส         ทิปทินฺทสฺส ตาทิโน
	คิริเนลสฺส ปุปฺผานํ         มุฏฺฐึ พุทฺธสฺส โรปยึ ฯ
	เตน จิตฺตปฺปสาเทน        สุกฺกมูเลน โจทิโต
	ตึสกปฺปสหสฺสานิ           ทุคฺคตึ นูปปชฺชหํ ฯ
	เตวีสติกปฺปสเต           สุเนโล นาม ขตฺติโย
	สตฺตรตนสมฺปนฺโน          เอโก อาสึ มหพฺพโล ฯ
#๑ ม. ยุ. มุฏฺฐิปูชกตฺเถราปทานํ ฯ
