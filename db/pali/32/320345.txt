	ปสนฺนจิตฺโต สุมโน         ปรมาย จ ปีติยา
	อุโภหตฺเถหิ ปคฺคยฺห        พุทฺธสฺส อภิโรปยึ ฯ
	เทฺวนวุเต อิโต กปฺเป      ยํ ปุปฺผมภิปูชยึ
	ทุคฺคตึ นาภิชานามิ         ปุปฺผปูชายิทํ ผลํ ฯ
	อิโต เตสตฺตติกปฺเป        เอโก อาสึ มหีปติ
	โชติโย นาม นาเมน       จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา มญฺชริปูชโก เถโร อิมา คาถาโย
อภาสิตฺถาติ ฯ
		มญฺชริปูชกตฺเถรสฺส อปทานํ สมตฺตํ ฯ
		อฏฺฐมํ ปณฺณทายกตฺเถราปทานํ (๒๕๘)
	[๒๖๐] ปพฺพเต หิมวนฺตมฺหิ         วากจีรธโร อหํ
	อโลณปณฺณภกฺโขมฺหิ         นิยเมสุ จ สํวุโต ฯ
	ปาตราเส อนุปฺปตฺเต       สิทฺธตฺโถ อุปคญฺฉิ มํ
	ตาหํ พุทฺธสฺส ปาทาสึ       ปสนฺโน เสหิ ปาณิหิ ฯ
	จตุนวุเต อิโต กปฺเป       ยํ ปณฺณมททึ ตทา
	ทุคฺคตึ นาภิชานามิ         ปณฺณทานสฺสิทํ ผลํ ฯ
