	เอกนวุเต อิโต กปฺเป      ยํ กมฺมมกรึ ตทา
	ทุคฺคตึ นาภิชานามิ         โปตฺถทานสฺสิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา โปตฺถทายโก เถโร อิมา คาถาโย
อภาสิตฺถาติ ฯ
		โปตฺถทายกตฺเถรสฺส อปทานํ สมตฺตํ ฯ
		สตฺตมํ จิตกปูชกตฺเถราปทานํ (๒๗๗)
	[๒๗๙] จนฺทภาคานทีตีเร          อนุโสตํ วชามหํ
	สตฺต มาลุวปุปฺผานิ         จิตกาโรปยึ ๑ อหํ ฯ
	จตุนวุเต อิโต กปฺเป       จิตกํ ยํ อปูชยึ
	ทุคฺคตึ นาภิชานามิ         จิตปูชายิทํ ผลํ ฯ
	สตฺตสฏฺฐิมฺหิโต กปฺเป       ปฏิชคฺคสนามโก ๒
	สตฺตรตนสมฺปนฺโน ๓       จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา จิตกปูชโก เถโร อิมา คาถาโย
อภาสิตฺถาติ ฯ
		จิตกปูชกตฺเถรสฺส อปทานํ สมตฺตํ ฯ
#๑ ม. จิตมาโรปยึ อหํ ฯ ๒ ม. ยุ. ปฏิชคฺคสนามกา ฯ ๓ ม. ยุ.
#สตฺตรตสมฺปนฺนา สตฺตาสุํ จกฺกวตฺติโน ฯ
