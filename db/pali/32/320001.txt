			สุตฺตนฺตปิฏเก ขุทฺทกนิกายสฺส
					อปทานํ
				____________
	นโม ตสฺส ภควโต อรหโต สมฺมาสมฺพุทฺธสฺส ฯ
				ปฐโม พุทฺธวคฺโค
				ปฐมํ พุทฺธาปทานํ
		[๑] ตถาคตํ เชตวเน วสนฺตํ
		อปุจฺฉิ เวเทหมุนี นตงฺโค
		สพฺพญฺญุพุทฺธา กิร นาม โหนฺติ
		ภวนฺติ เต เหตุหิ เกหิ ธีรา ๑ ฯ
		ตทาห สพฺพญฺญุวโร มเหสี
		อานนฺทภทฺทํ มธุรสฺสเรน
		เย สพฺพพุทฺเธสุ กตาธิการา
		อลทฺธโมกฺขา ชินสาสเนสุ ฯ
		เตเนว สมฺโพธิมุเขน ธีรา
		อชฺฌาสเยนาปิ มหาพเลน
		ปญฺญาย เตเชน สุติกฺขปญฺญา
		สพฺพญฺญุภาวํ อนุปาปุณนฺติ ฯ
#๑ ม. ธีร ฯ
