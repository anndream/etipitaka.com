	ปทุมุตฺตโร โลกวิทู         อาหุตีนํ ปฏิคฺคโห
	มม สงฺกปฺปมญฺญาย         อาคจฺฉิ มม สนฺติกํ ฯ
	อุปาคตํ มหานาคํ          เทวเทวํ นราสภํ
	พิฬาลึ ปคฺคเหตฺวาน        ปตฺตมฺหิ โอกิรึ อหํ ฯ
	ปริภุญฺชิ มหาวีโร          โตสยนฺโต มมํ ตทา
	ปริภุญฺชิตฺวาน สพฺพญฺญู       อิมํ คาถํ อภาสถ ฯ
	สกํ จิตฺตํ ปสาเทตฺวา       พิฬาลึ เม อทา ตุวํ
	กปฺปานํ สตสหสฺสํ          ทุคฺคตึ นูปปชฺชสิ ฯ
	จริมํ วตฺตเต มยฺหํ         ภวา สพฺเพ สมูหตา
	ธาเรมิ อนฺติมํ เทหํ        สมฺมาสมฺพุทฺธสาสเน ฯ
	จตุปญฺญาสิโต กปฺเป        สุเมขลิมสวฺหโย
	สตฺตรตนสมฺปนฺโน          จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา พิฬาลิทายโก เถโร อิมา คาถาโย
อภาสิตฺถาติ ฯ
		พิฬาลิทายกตฺเถสฺส อปทานํ สมตฺตํ ฯ
