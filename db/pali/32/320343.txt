	จตุตฺถํ จมฺปกปุปฺผิยตฺเถราปทานํ (๒๕๔)
	[๒๕๖] หิมวนฺตอวิทูเร            วิกโน ๑ นาม ปพฺพโต
	ตสฺส เวมชฺเฌ วสติ        สมโณ ภาวิตินฺทฺริโย ฯ
	ทิสฺวาน ตสฺโสปสมํ         วิปฺปสนฺเนน เจตสา
	ตีณิ จมฺปกปุปฺผานิ          คเหตฺวาน สโมกิรึ ฯ
	เอกนวุเต อิโต กปฺเป      ยํ ปุปฺผมภิโรปยึ
	ทุคฺคตึ นาภิชานามิ         พุทฺธปูชายิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา จมฺปกปุปฺผิโย ๒ เถโร อิมา คาถาโย
อภาสิตฺถาติ ฯ
		จมฺปกปุปฺผิยตฺเถรสฺส อปทานํ สมตฺตํ ฯ
	ปญฺจมํ สตฺตปาฏลิยตฺเถราปทานํ (๒๕๕)
	[๒๕๗] กณิการํว โชตนฺตํ          นิสินฺนํ ปพฺพตนฺตเร
	สตฺต ปาฏลิปุปฺผานิ         พุทฺธสฺส อภิโรปยึ ฯ
	จตุนวุเต อิโต กปฺเป       ยํ ปุปฺผมภิโรปยึ
	ทุคฺคตึ นาภิชานามิ         พุทฺธปูชายิทํ ผลํ ฯ
#๑ ม. ยุ. วิกโต ฯ ๒ ม. ยุ. ติจมฺปกปุปฺผิโย ฯ
