	มณฺฑปํ ฉาทยิตฺวาน         สยมฺภุํ อภิวาทยึ
	ธนน ตตฺเถว นิกฺขิปฺป        ปพฺพชึ อนคาริยํ ฯ
	น จิรํ ปพฺพชิตสฺส          พฺยาธิ เม อุปปชฺชถ
	ปุพฺพกมฺมํ สริตฺวาน         ตตฺถ กาลํ กโต อหํ ฯ
	ปุพฺพกมฺเมน สํยุตฺโต        ตุสิตํ อคมาสหํ
	ตตฺถ โสณฺณมยํ พฺยมฺหํ       นิพฺพตฺตติ ยถิจฺฉกํ ฯ
	สหสฺสยุตฺตํ หยวาหึ         ทิพฺพยานมธิฏฺฐิโต
	อาโรหิตฺวาน ตํ ยานํ       คจฺฉามหํ ยถิจฺฉกํ ฯ
	ตโต เม นียมานสฺส        เทวภูตสฺส เม สโต
	สมนฺตา โยชนสตํ          มณฺฑโป เม ธรียติ ฯ
	สยเน โส ๑ ตุวฏฺฏามิ     อจฺฉนฺเน ปุปฺผสนฺถเต
	อนฺตลิกฺขา จ ปทุมา        วสฺสนฺเต นิจฺจกาลิกํ ฯ
	มรีจิเก ผนฺทมาเน         ตปฺปมาเน จ อาตเป
	น มํ ตปติ ๒ อาตปฺโป     มณฺฑปสฺส อิทํ ผลํ ฯ
	ทุคฺคตึ สมติกฺกนฺโต         อปายา ปิหิตา มม
	มณฺฑเป รุกฺขมูเล วา       สนฺตาโป เม น วิชฺชติ ฯ
	มหิสญฺญํ อธิฏฺฐาย          โลณโตยํ ตรามหํ
	ตสฺส เม สุกตํ กมฺมํ        พุทฺธปูชายิทํ ผลํ ฯ
	อพฺภมฺหิ ๓ ปถํ กตฺวาน     คจฺฉามิ อนิลญฺชเส
	อโห เม สุกตํ กมฺมํ        พุทฺธปูชายิทํ ผลํ ฯ
#๑ ม. หํ ฯ ๒ ม. ตาเปติ ฯ ๓ ม. ยุ. อปถมฺปิ ฯ
