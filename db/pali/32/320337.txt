	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา กุฏิธูปโก เถโร อิมา คาถาโย
อภาสิตฺถาติ ฯ
		กุฏิธูปกตฺเถรสฺส อปทานํ สมตฺตํ ฯ
		ฉฏฺฐํ ปตฺตทายกตฺเถราปทานํ (๒๔๖)
	[๒๔๘] ปรเมน ทมเถน           สิทฺธตฺถสฺส มเหสิโน
	ปตฺตทานํ มยา ทินฺนํ        อุชุภูตสฺส ตาทิโน ฯ
	จตุนวุเต อิโต กปฺเป       ยํ ทานมททึ ตทา
	ทุคฺคตึ นาภิชานามิ         ปตฺตทานสฺสิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ปตฺตทายโก เถโร อิมา คาถาโย
อภาสิตฺถาติ ฯ
		ปตฺตทายกตฺเถรสฺส อปทานํ สมตฺตํ ฯ
		สตฺตมํ ธาตุปูชกตฺเถราปทานํ (๒๔๗)
	[๒๔๙] นิพฺพุเต โลกนาถมฺหิ        สิทฺธตฺถมฺหิ นรุตฺตเม
	เอกธาตุ มยา ลทฺธา       ทิปทินฺทสฺส ตาทิโน ฯ
