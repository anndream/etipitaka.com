		ทสมํ อคฺคปุปฺผิยตฺเถราปทานํ (๒๖๐)
	[๒๖๒] สุวณฺณวณฺณํ สมฺพุทฺธํ         นิสินฺนํ ปพฺพตนฺตเร
	โอภาสยนฺตํ รํสิยา ๑      สิขินํ สิขินํ ยถา ฯ
	อคฺคชํ ปุปฺผมาทาย         อุปคญฺฉึ นรุตฺตมํ
	ปสนฺนจิตฺโต สุมโน         พุทฺธสฺส อภิโรปยึ ฯ
	เอกตฺตึเส อิโต กปฺเป      ยํ ปุปฺผมภิปูชยึ
	ทุคฺคตึ นาภิชานามิ         พุทฺธปูชายิทํ ผลํ ฯ
	ปญฺจวีสติกปฺปมฺหิ           อโหสึ มิตฺตฆาตโก ๒
	สตฺตรตนสมฺปนฺโน          จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา อคฺคปุปฺผิโย เถโร อิมา คาถาโย
อภาสิตฺถาติ ฯ
		อคฺคปุปฺผิยตฺเถรสฺส อปทานํ สมตฺตํ ฯ่
		อุทฺทานํ
	โถมโก ภิกฺขจิตกํ          จมฺปโก สตฺตปาฏลิ
#๑ ม. ยุ. รํเสน ฯ ๒ ม. อโหสิ อมิโต คโต ฯ ยุ. อโหสึ อมิตวฺหโย ฯ
