	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา กกฺการุปุปฺผิโย เถโร อิมา คาถาโย
อภาสิตฺถาติ ฯ
	กกฺการุปุปฺผิยตฺเถรสฺส อปทานํ สมตฺตํ ฯ
	ตติยํ ภิสมุฬาลทายกตฺเถราปทานํ (๓๖๓)
	[๓๖๕] ผุสฺโส นามาสิ สมฺพุทฺโธ     สพฺพธมฺมาน ปารคู
	วิเวกกาโม สปฺปญฺโญ ๑    อาคจฺฉิ มม สนฺติเก ฯ
	ตสฺมึ จิตฺตํ ปสาเทตฺวา      มหาการุณิเก ชิเน
	ภิสมุฬาลํ ปคฺคยฺห          พุทฺธเสฏฺฐสฺสทาสหํ ฯ
	เทฺวนวุเต อิโต กปฺเป      ยํ ภิสํ อททึ ตทา
	ทุคฺคตึ นาภิชานามิ         ภิสทานสฺสิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ภิสมุฬาลทายโก เถโร อิมา คาถาโย
อภาสิตฺถาติ ฯ
	ภิสมุฬาลทายกตฺเถรสฺส อปทานํ สมตฺตํ ฯ
#๑ ม. สพฺพญฺญู ฯ ยุ. สุปญฺโญ ฯ
