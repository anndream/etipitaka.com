	อิทํ สพฺพํ อภิญฺญาย         โคตโม สกฺยปุงฺคโว
	ภิกฺขุสงฺเฆ นิสีทิตฺวา        เอตทคฺเค ฐเปสฺสติ ฯ
	อโนมทสฺสี ภควา          สยมฺภู โลกนายโก
	วิเวกมนุโลเกนฺโต         มมสฺสมํ อุปาคมิ ฯ
	อุปาคตํ มหาวีรํ           สพฺพญฺญญ โลกนายกํ
	สพฺโพสเถน ตปฺเปสึ        ปสนฺโน เสหิ ปาณิภิ ฯ
	ตสฺส เม สุกตํ กมฺมํ        สุเขตฺเต พีชสมฺปทา
	เขเปตุํ เนว สกฺโกมิ       ตทา หิ สุกตํ มม ฯ
	ลาภา มม สุลทฺธํ เม       โยหํ อทฺทกฺขิ นายกํ
	เตน กมฺมาวเสเสน        ปตฺโตมฺหิ อจลํ ปทํ ฯ
	สพฺพเมตํ อภิญฺญาย         โคตโม สกฺยปุงฺคโว
	ภิกฺขุสงฺเฆ นิสีทิตฺวา        เอตทคฺเค ฐเปสิ มํ ฯ
	อปริเมยฺเย อิโต กปฺเป     ยํ กมฺมมกรึ ตทา
	ทุคฺคตึ นาภิชานามิ         เภสชฺชสฺส อิทํ ผลํ ฯ
	กิเลสา ฌาปิตา มยฺหํ       ภวา สพฺเพ สมูหตา
	สพฺพาสวปริกฺขีโณ ๑       นตฺถิทานิ ปุนพฺภโว ฯ
	สฺวาคตํ วต เม อาสิ       มม พุทฺธสฺส สนฺติเก
	ติสฺโส วิชฺชา อนุปฺปตฺตา     กตํ พุทฺธสฺส สาสนํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
#๑ ม. ... ปริกฺขีณา ฯ
