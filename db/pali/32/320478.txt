	สณฺฑาเส ปิปฺผเล เจว      อโถปิ มลหาริโน ๑
	เภสชฺชถวิเก เจว         การยึ ตทนุจฺฉเว ฯ
	อาสนฺทิโย ปีฐเก จ        ปลฺลงฺเก จตุโรมเย
	ตทนุจฺฉเว กาเรตฺวา       เหฏฺฐาฉตฺเต ฐเปสหํ ฯ
	อุณฺณาภิสึ ๒ ตุลภิสึ        อโถปิ ปีฐกาภิสึ
	พิพฺโพหเน จ สุกเต        การยึ ตทนุจฺฉเว ฯ
	กุรุวินฺเท มธุสิตฺเถ         เตลหตฺถปตาปกํ
	สิเวฏิผลกํ ๔ สุจึ         มญฺจํ อตฺถรเณน จ ฯ
	เสนาสเน ปาทปุญฺเฉ       สยนาสนฑณฺฑเก
	ทนฺตโปเณ จ กถลึ ๕      สีสเลปนคนฺธเก ๖ ฯ
	อรณึ ๗ ผลปีเฐ จ        ปตฺตปิธานถาลเก
	อุทกสฺส กฏจฺฉุญฺจ ๘       จุณฺณกํ รชนมฺพณํ ฯ
	สมฺมุญฺชนํ ๙ อุทวตฺถํ       ตถา วสฺสิกสาฏกํ
	นิสีทนํ กณฺฑุจฺฉาทึ          อถ อนฺตรวาสกํ ฯ
	อุตฺตราสงฺคสงฺฆาฏึ         นตฺถุกํ มุขโสธนํ
	พิลงฺคโลณภูตญฺจ ๑๐       มธธ จ ทธิปานกํ ฯ
	ปุปฺผสิตฺถํ ปิโลติญฺจ         มุขปุญฺฉนสุตฺตกํ
	ทาตพฺพํ นาม ยํ อตฺถิ       ยญฺจ กปฺปติ สตฺถุโน ฯ
	สพฺพเมตํ สมาเนตฺวา       อานนฺทํ อุปสงฺกมึ
	อุปสงฺกมฺม ราชานํ         ชเนตารํ มหายสํ ๑๑ ฯ
#๑ ม. ยุ. มลหารเก ฯ ๒ ม. ยุ. อูณฺณาภิสี ... ปิฐกาภิสี ฯ ๓ ม. ยุ. พิมฺโพหเน ฯ
#๔ ม. ยุ. สิปาฏิผลเก สุจี ฯ ๕ ม. อาฏฺลี ฯ ๖ ม. ยุ. สีสาเลปนคนฺธเก ฯ
#๗ ม. ยุ. อรณี ฯ ๘ ม. กฏจฺฉู จ ฯ ๙ ม. สมฺมชฺชนํ ฯ ๑๐ ม. พิลงฺคโลณํ ปหูตํ จ ฯ
#๑๑ ม. มเหสิโน ฯ
