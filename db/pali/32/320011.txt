		สยเมว พุทฺธาน มหาอิสีนํ
		สาธูนิ วากฺยานิ มธธว ขุทฺทํ
		อนุตฺตรํ เภสชฺชํ ปตฺถยนฺตา
		สุณาถ สพฺเพ สุปสนฺนจิตฺตา ฯ
		ปจฺเจกพุทฺธาน สมาคตานํ
		ปรมฺปรํ พฺยากรณานิ ยานิ
		อาทีนโว ยญฺจ วิราควตฺถุํ
		ยถา จ โพธึ อนุปาปุณึสุ ฯ
		สราควตฺถูสุ วิราคสญฺญี
		รตฺตมฺหิ โลกมฺหิ วิรตฺตจิตฺตา
		หิตฺวา ปปญฺจํ ๑ ชิตผนฺทิตานิ
		ตตฺเถว โพธึ อนุปาปุณึสุ ฯ
		สพฺเพสุ ภูเตสุ นิธาย ทณฺฑํ
		อวิเหฐยํ อญฺญตรมฺปิ เตสํ
		เมตฺเตน จิตฺเตน หิตานุกมฺปี
		เอโก จเร ขคฺควิสาณกปฺโป ฯ
		สพฺเพสุ ภูเตสุ นิธาย ทณฺฑํ
		อวิเหฐยํ อญฺญตรมฺปิ เตสํ
		น ปุตฺตมิจฺเฉยฺย กุโต สหายํ
		เอโก จเร ขคฺควิสาณกปฺโป ฯ
#๑ ม. ปปญฺเจ ฯ
