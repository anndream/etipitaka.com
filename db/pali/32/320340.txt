	เอกตฺตึเส อิโต กปฺเป      ยํ ปุปฺผมภิโรปยึ
	ทุคฺคตึ นาภิชานามิ         ปุปฺผทานสฺสิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา อุทฺทาลทายโก เถโร อิมา คาถาโย
อภาสิตฺถาติ ฯ
	อุทฺทาลทายกตฺเถรสฺส อปทานํ สมตฺตํ ฯ
		อุทฺทานํ
	ตุวรฏฺฐินาคปุฬินา          วิรวิกุฏิธูปโก
	ปตฺโต ธาตุสตฺตลิโย        พิมฺพิ อุทฺทาลเกน จ
	สตฺตตึสติ คาถาโย         คณิตาโย วิภาวิหีติ ฯ
		ตุวรทายิวคฺโค ปญฺจวีโส ฯ
		____________________
