	ปเทสรชฺชํ วิปุลํ           คณนาโต อสงฺขยํ
	อนุโภมิ สกํ กมฺมํ          ปุพฺเพ สุกตมตฺตโน ฯ
	เทฺวนวุเต อิโต กปฺเป      ยํ กมฺมมกรึ ตทา
	ทุคฺคตึ นาภิชานามิ         ธชทานสฺสิทํ ผลํ ฯ
	อิจฺฉมาโน จหํ อชฺช        สกานนํ สปพฺพตํ
	โขมทุสฺเสน ฉาเทยฺยํ       ตทา มยฺหํ กเต ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ธชทายโก เถโร อิมา คาถาโย
อภาสิตฺถาติ ฯ
		ธชทายกตฺเถรสฺส อปทานํ สมตฺตํ ฯ
	จตุตฺถํ ตีณิกิงฺกณิปูชกตฺเถราปทานํ (๓๔๔)
	[๓๔๖] หิมวนฺตสฺสวิทูเร ๑        ภูตคโณ นาม ปพฺพโต
	ตตฺถทฺทสํ ปํสุกูลํ           ทุมคฺคมฺหิ วิลคฺคิตํ ฯ
	ตีณิ กิงฺกณิปุปฺผานิ          โอจินิตฺวานหํ ตทา
	หฏฺโฐ หฏฺเฐน จิตฺเตน      ปํสุกูลํ อปูชยึ ฯ
	เอกตฺตึเส อิโต กปฺเป      ยํ กมฺมมกรึ ตทา
	ทุคฺคตึ นาภิชานามิ         ติณฺณํ ปุปฺผานิทํ ผลํ ฯ
#๑ โป. ยุ. ___ อวิทูเร ฯ อิโต ปรํ อีทิสเมว ฯ
