	สตสหสฺเส อิโต กปฺเป      ยํ ทีปํ อททินฺตทา
	ทุคฺคตึ นาภิชานามิ         ทีปทานสฺสิทํ ผลํ ฯ
	กิเลสา ฌาปิตา มยฺหํ       ภวา สพฺเพ สมูหตา
	นาโคว พนฺธนํ เฉตฺวา      วิหรามิ อนาสโว ฯ
	สฺวาคตํ วต เม อาสิ       มม พุทฺธสฺส สนฺติเก
	ติสฺโส วิชฺชา อนุปฺปตฺตา     กตํ พุทฺธสฺส สาสนํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา อชิโต เถโร อิมา คาถาโย
อภาสิตฺถาติ ฯ
		อชิตตฺเถรสฺส อปทานํ สมตฺตํ ฯ
		อุทฺทานํ
	ปิลินฺทวจฺโฉ เสโล จ       สพฺพกิตฺตมธูทโท
	กูฏาคารี พกุโล จ         คิริสลฬสวฺหโย ฯ
	สพฺพโท อชิโต เจว        คาถาโย คณิตา วิสา
	สตานิ ปญฺจ คาถานํ        วีสติ จ ตทุตฺตริ ฯ
		ปิลินฺทวคฺโค จตฺตาฬีโส ฯ
