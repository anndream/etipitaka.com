	อิมินา มํสทาเนน          รตนํ นิพฺพตฺตเต มม
	ทุเว เม รตนา โลเก      ทิฏฺฐธมฺมสฺส ปตฺติยา ฯ
	เตหํ สพฺเพ อติโภมิ        มํสทานสฺส ปตฺติยา
	คตฺตญฺจ มุทุกํ มยฺหํ         ปญฺญา นิปุณเวทินี ฯ
	เอกนวุเต อิโต กปฺเป      ยํ มํสมททึ ตทา
	ทุคฺคตึ นาภิชานามิ         มํสทานสฺสิทํ ผลํ ฯ
	อิโต จตุตฺถเก กปฺเป       เอโก อาสึ ชนาธิโป
	มหาโรหิตนาโม โส        จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา เทฺวรตนิโย เถโร อิมา คาถาโย
อภาสิตฺถาติ ฯ
		เทฺวรตนิยตฺเถรสฺส อปทานํ สมตฺตํ ฯ
		ทสมํ ภาณวารํ ฯ
	จตุตฺถํ อารกฺขทายกตฺเถราปทานํ (๒๒๔)
	[๒๒๖] สิทฺธตฺถสฺส ภควโต         เวทิกา การิตา มยา ๑
	อารกฺโข จ มยา ทินฺโน     สุคตสฺส มเหสิโน ฯ
	เตน กมฺมวิเสเสน         น ปสฺเส ภยเภรวํ
	กุหิญฺจิ อุปปนฺนสฺส          ตาโส มยฺหํ น วิชฺชติ ฯ
#๑ ม. ยุ. เวทิ การาปิตา มยา ฯ
