	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา อฑฺฒเจลโก เถโร อิมา คาถาโย
อภาสิตฺถาติ ฯ
		อฑฺฒเจลกตฺเถรสฺส อปทานํ สมตฺตํ ฯ
		จตุตฺถํ สูจิทายกตฺเถราปทานํ (๙๔)
	[๙๖] กมฺมาโรหํ ปุเร อาสึ       พนฺธุมายํ ปุรุตฺตเม
	สูจิทานํ มยา ทินฺนํ         วิปสฺสิสฺส มเหสิโน ฯ
	วชิรคฺคสมญฺญาณํ           โหติ กมฺเมน ตาทิสํ
	วิราโคมฺหิ วิมุตฺโตมฺหิ       ปตฺโตมฺหิ อาสวกฺขยํ ฯ
	อตีตา ๑ จ ภวา สพฺเพ    วตฺตมานา จ อนาคตา
	ญาเณน วิจินึ สพฺพํ         สูจิทานสฺสิทํ ผลํ ฯ
	เอกนวุเต อิโต กปฺเป      สตฺตาสุํ วชิราสมา
	สตฺตรตนสมฺปนฺนา          จกฺกวตฺตี มหพฺพลา ฯ
	ปฏิสมฺภิทา จตสฺโส         วิโมกฺขาปิจ อฏฺฐิเมว
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา สูจิทายโก เถโร อิมา คาถาโย
อภาสิตฺถาติ ฯ
		สูจิทายกตฺเถรสฺส อปทานํ สมตฺตํ ฯ
#๑ ม. ยุ. อตีเต จ ภเว สพฺเพ วตฺตมาเน จ อนาคเต ฯ
