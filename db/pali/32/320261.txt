		สตฺตมํ ติณสูลกตฺเถราปทานํ (๑๕๗)
	[๑๕๙] หิมวนฺตสฺสวิทูเร           ภูตคโณ นาม ปพฺพโต
	วสเตโก ชิโน ตตฺถ        สยมฺภู โลกนิสฺสโฏ ฯ
	ติณสูเล คเหตฺวาน         พุทฺธสฺส อภิโรปยึ
	เอกูนสตสหสฺสกปฺปํ         น วินิปาตโก ฯ
	อิโต เอกาทเส กปฺเป      เอโกสึ ๑ ธรณีรุโห
	สตฺตรตนสมฺปนฺโน          จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ติณสูลโก เถโร อิมา คาถาโย
อภาสิตฺถาติ ฯ
		ติณสูลกตฺเถรสฺส อปทานํ สมตฺตํ ฯ
		อฏฺฐมํ นาคปุปฺผิยตฺเถราปทานํ (๑๕๘)
	[๑๖๐] สุวจฺโฉ นาม นาเมน       พฺราหฺมโณ มนฺตปารคู
	ปุรกฺขโต สสิสฺเสหิ         วสติ ๒ ปพฺพตนฺตเร ฯ
	ปทุมุตฺตโร นาม ชิโน       อาหุตีนํ ปฏิคฺคโห
	มมุทฺธริตุกาโม โส         อาคญฺฉิ มม สนฺติกํ ๓ ฯ
#๑ ยุ. เอโกสิ ฯ ๒ ม. วสเต ฯ ๓ โป. ยุ. สนฺติเก ฯ
