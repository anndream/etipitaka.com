		ปญฺจมํ ปญฺจหตฺถิยตฺเถราปทานํ (๔๕)
	[๔๗] สุเมโธ นาม สมฺพุทฺโธ      คจฺฉเต อนฺตราปเณ
	โอกฺขิตฺตจกฺขุ มิตภาณี       สติมา สํวุตินฺทฺริโย ฯ
	ปญฺจ อุปฺปลหตฺถานิ         อาเวลตฺถมกาสุ ๑ เม
	เตน พุทฺธํ อปูเชสึ         ปสนฺโน เสหิ ปาณิภิ ฯ
	อาโรปิตา จ เต ปุปฺผา     ฉทนมสฺส สตฺถุโน
	สมาธีสุ ๒ มหานาคํ       สิสฺโส ๓ อาจริยํ ยถา ฯ
	ตึสกปฺปสหสฺสมฺหิ           ยํ ปุปฺผมภิโรปยึ
	ทุคฺคตึ นาภิชานามิ         พุทฺธปูชายิทํ ผลํ ฯ
	อิโต วีสกปฺปสเต          อเหสุํ ปญฺจ ขตฺติยา
	หตฺถิยา นาม นาเมน       จกฺกวตฺตี มหพฺพลา ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ปญฺจหตฺถิโย เถโร อิมา คาถาโย
อภาสิตฺถาติ ฯ
		ปญฺจหตฺถิยตฺเถรสฺส อปทานํ สมตฺตํ ฯ
		ฉฏฺฐํ ปทุมจฺฉทนิยตฺเถราปทานํ (๔๖)
	[๔๘] นิพฺพุเต โลกนาถมฺหิ        วิปสฺสิมฺหคฺคปุคฺคเล
	สุผุลฺลํ ปทุมํ คยฺห          จิตมาโรปยึ  อหํ ฯ
#๑ ม. อาเวลตฺถํ อหํสุ เม ฯ ยุ. อาเวลตฺถํ อกาสิ เม ฯ ๒ ม. สมาธึ สุ ฯ
#ยุ. สํสาวึ สุ ฯ ๓ ม. ยุ. สิสฺสา ฯ
