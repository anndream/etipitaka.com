	อิตฺถํ สุทํ อายสฺมา ติณมุฏฺฐิทายโก เถโร อิมา คาถาโย
อภาสิตฺถาติ ฯ
	ติณมุฏฺฐิทายกตฺเถรสฺส อปทานํ สมตฺตํ ฯ
	นวมํ ตินฺทุกผลทายกตฺเถราปทานํ (๓๔๙)
	[๓๕๑] กณิการํว โชตนฺตํ          นิสินฺนํ ปพฺพตนฺตเร
	อทฺทสํ วิรชํ พุทฺธํ          โอฆติณฺณมนาสวํ ฯ
	ตินฺทุกํ สผลํ ทิสฺวา         ภินฺทิตฺวาน สโกฏิกํ ๑
	ปสนฺนจิตฺโต สุมโน         เวสฺสภุสฺส ๒ อทาสหํ ฯ
	เอกนวุเต อิโต กปฺเป      ยํ ผลํ อททึ ตทา
	ทุคฺคตึ นาภิชานามิ         ผลทานสฺสิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ตินฺทุกผลทายโก เถโร อิมา คาถาโย
อภาสิตฺถาติ ฯ
	ตินฺทุกผลทายกตฺเถรสฺส อปทานํ สมตฺตํ ฯ
		ทสมํ เอกญฺชลิยตฺเถราปทานํ (๓๕๐)
	[๓๕๒] เรวโต ๓ นาม สมฺพุทฺโธ   นทีกูเล วสี ตทา
	อทฺทสํ วิรชํ พุทฺธํ          ปีตรํสีว ภาณุมํ ฯ
#๑ ม. สโกสกํ ฯ โป. ยุ. สโกฏกํ ฯ ๒ ม. สยมฺภุสฺส มทาสหํ ฯ
#๓ ม. ยุ. โรมโส นาม ฯ
