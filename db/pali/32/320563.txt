		นวมํ ชตุกณฺณิกตฺเถราปทานํ (๔๐๙)
	[๔๑๑] นคเร หํสวติยา           เสฏฺฐิปุตฺโต อโหสหํ
	สมปฺปิโต กามคุเณหิ ๑     ปริวาเรมหํ ตทา ฯ
	ตโต ปาสาทมารุยฺห        มหาโภเค วลญฺชโก
	ตตฺถ นจฺเจหิ คีเตหิ        ปริวาเรมหํ ตทา ฯ
	ตุริยา อาหตา มยฺหํ        สมฺมตาลสมาหิตา
	รญฺชนฺตี ๒ อิตฺถิโย สพฺพา   หรนฺติเยว เม มโน ฯ
	เจลาวกา วามนิกา ๓     กุญฺชวา สีหิมชฺฌิตา ๔
	ลงฺฆิกา โสกชฺฌายี จ       ปริวาเรนฺติ มํ สทา ฯ
	เวตาฬิโน กุมฺภถูนิ         นฏา จ นจฺจกา พหู
	นฏกา นาฏกา เจว        ปริวาเรนฺติ มํ สทา ฯ
	กปฺปกา นฺหาปกา สูทา      มาลาการา สุปาสกา ๕
	ชลฺลา มลฺลา จ เต สพฺเพ   ปริวาเรนฺติ มํ สทา ฯ
	เอเตสุ กีฬมาเนสุ         สิกฺขิเต กตุปาสเน
	รตฺตินฺทิวํ น ชานามิ        อินฺโทว ติทเส ปุเร ๖ ฯ
	อทฺธิกา กปณา ๗ สพฺเพ    ยาจกา จรกา พหู
	อุปคจฺฉนฺติ เต นิจฺจํ        ภิกฺขยนฺตา มมํ ฆรํ ฯ
	สมณา พฺราหฺมณา เจว      ปุญฺญกฺเขตฺตา อนุตฺตรา
	วฑฺฒยนฺตา มมํ ปุญฺญํ        อาคจฺฉนฺติ มมํ ฆรํ ฯ
	ปฏกา ๘ ลฏุกา สพฺเพ     นิคนฺถา ปุปฺผสาฏกา
#๑ ม. ยุ. กามคุเณ ฯ ๒ ม. ยุ. นจฺจนฺตา ฯ ๓ ม. เจลาปิกา ลามณิกา ฯ ยุ.
#เวลามิกา วามนิกา ฯ ๔ ม. กุญฺชวาสี ติมชฺฌิกา ฯ ๕ ยุ. สุมาสกา ฯ
#๖ ม. ยุ. ติทสงฺคเณ ฯ ๗ ม. ยุ. ปถิกา ฯ ๘ ม. ปฏคา ฯ ยุ. ปทกา ฯ
