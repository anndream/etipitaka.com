		สตฺตโม สกจิตฺตนิยวคฺโค
		ปฐมํ สกจิตฺตนิยตฺเถราปทานํ (๖๑)
	[๖๓] ปวนํ กานนํ ทิสฺวา         อปฺปสทฺทํ อนาวิลํ
	อิสีนํ อนุจิณฺณํว            อาหุตีนํ ปฏิคฺคหํ ฯ
	ถูปํ กตฺวาน เวฬินํ ๑      นานาปุปฺผํ สโมกิรึ
	สมฺมุขา วิย สมฺพุทฺธํ        นิมฺมิตํ อภิวนฺทหํ ฯ
	สตฺตรตนสมฺปนฺโน          ราชา รฏฺฐสฺมิ อิสฺสโร
	สกกมฺมาภิรทฺโธหํ          ปุปฺผปูชายิทํ ผลํ ฯ
	เอกนวุเต อิโต กปฺเป      ยํ ปุปฺผมภิโรปยึ
	ทุคฺคตึ นาภิชานามิ         พุทฺธปูชายิทํ ๒ ผลํ ฯ
	อสีติกปฺเปนนฺตยโส         จกฺกวตฺติ อโหสหํ
	สตฺตรตนสมฺปนฺโน          จตุทีปมฺหิ อิสฺสโร ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา สกจิตฺตนิโย ๓ เถโร อิมา คาถาโย
อภาสิตฺถาติ ฯ
		สกจิตฺตนิยตฺเถรสฺส อปทานํ สมตฺตํ ฯ
		ทุติยํ อาโปปุปฺผิยตฺเถราปทานํ (๖๒)
	[๖๔] วิหารา อภินิกฺขมฺม         อพฺภุฏฺฐาสิ จ จงฺกเม ๔
	จตุสจฺจํ ปกาเสนฺโต        เทเสนฺโต อมตํ ๕ ปทํ ฯ
#๑ ม. ปุลินํ ฯ ยุ. เวฬูนํ ฯ ๒ ม. ปุปฺผาปูชายิทํ ฯ ยุ. ถูปปูชายิทํ ฯ
#๓ ม. สกจินฺตนิโย ฯ ๔ ม. อพฺภุฏฺฐหิย จงฺกเม ฯ ๕ ม. เทเสติ ฯ
