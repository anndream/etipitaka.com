		ปญฺจมํ สตฺตปณฺณิยตฺเถราปทานํ (๓๗๕)
	[๓๗๗] สุมโน นาม สมฺพุทฺโธ       อุปฺปชฺชิ โลกนายโก
	ปสนฺนจิตฺโต สุมโน         สตฺตปณฺณิมปูชยึ ฯ
	สตสหสฺเส อิโต กปฺเป      สตฺตปณฺณิมปูชยึ
	ทุคฺคตึ นาภิชานามิ         สตฺตปณฺณิปูชายิทํ ผลํ ฯ
	สฺวาคตํ วต เม อาสิ       มม พุทฺธสฺส สนฺติเก
	ติสฺโส วิชฺชา อนุปฺปตฺตา     กตํ พุทฺธสฺส สาสนํ ฯ
	กิเลสา ฌาปิตา มยฺหํ       ภวา สพฺเพ สมูหตา
	นาโคว พนฺธนํ เฉตฺวา      วิหรามิ อนาสโว ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา สตฺตปณฺณิโย เถโร อิมา คาถาโย
อภาสิตฺถาติ ฯ
		สตฺตปณฺณิยตฺเถรสฺส อปทานํ สมตฺตํ ฯ
		ฉฏฺฐํ คนฺธมุฏฺฐิยตฺเถราปทานํ (๓๗๖)๗
	[๓๗๘] จิตเก กยิรมาเน          นานาคนฺเธ สมาคเต ๑
	ปสนฺนจิตฺโต สุมโน         คนฺธมุฏฺฐึ อปูชยึ ฯ
#๑ ม. สมาหเต ฯ
