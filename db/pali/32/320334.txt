		ปญฺจวีโส ตุวรทายิวคฺโค
	ปฐมํ ตุวรฏฺฐิทายกตฺเถราปทานํ (๒๔๑)
	[๒๔๓] มิคลุทฺโธ ปุเร อาสึ        อรญฺเญ กานเน มหา ๑
	ตํ ทิสฺวา รุธิรมาทาย ๒    สงฺฆสฺส อททึ อหํ ฯ
	เอกนวุเต อิโต กปฺเป      ยํ ทานมททึ ตทา
	ทุคฺคตึ นาภิชานามิ         ตุวรฏฺฐิสฺสิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ตุวรฏฺฐิทายโก เถโร อิมา คาถาโย
อภาสิตฺถาติ ฯ
	ตุวรฏฺฐิทายกตฺเถรสฺส อปทานํ สมตฺตํ ฯ
		ทุติยํ นาคเกสริยตฺเถราปทานํ (๒๔๒)
	[๒๔๔] ธนน อเวชฺฌํ ๓ กตฺวาน     วนมชฺโฌคหึ อหํ
	เกสรํ โอสรํ ๔ ทิสฺวา     ปพฺพมคฺคํ ๕ สมุฏฺฐิตํ ฯ
	อุโภหตฺเถหิ ปคฺคยฺห        สิเร กตฺวาน อญฺชลึ
	พุทฺธสฺส อภิโรเปสึ         ติสฺสสฺส โลกพนฺธุโน ฯ
	เทฺวนวุเต อิโต กปฺเป      ยํ ปุปฺผมภิโรปยึ
	ทุคฺคตึ นาภิชานามิ         พุทฺธปูชายิทํ ผลํ ฯ
#๑ ม. ยุ. อหํ ฯ ๒ ม. ผริตฺวา ตูวรมาทาย ฯ ยุ. หริตฺวา ... ฯ ๓ ม. อเทฺวชฺฌํ ฯ
#ยุ. อเทชฺฌํ ฯ ๔ ม. โอคตํ ฯ ๕ ม. ปตปตฺตํ ฯ ยุ. สพฺพมตฺตํ สุปุปฺผิตํ ฯ
