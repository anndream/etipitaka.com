		ปญฺจมํ เอกญฺชลิยตฺเถราปทานํ (๒๗๕)
	[๒๗๗] อุทุมฺพเร วสนฺตสฺส         นิยเต ปณฺณสนฺถเร
	วุตฺโถกาโส มยา ทินฺโน     สมณสฺส มเหสิโน ฯ
	ติสฺสสฺส ทิปทินฺทสฺส         โลกนาถสฺส ตาทิโน
	อญฺชลึ ปคฺคเหตฺวาน        สนฺถรึ ปุปฺผสนฺถรํ ฯ8
	เทฺวนวุเต อิโต กปฺเป      ยํ กรึ ปุปฺผสนฺถรํ
	ทุคฺคตึ นาภิชานามิ         สนฺถรสฺส อิทํ ผลํ ฯ
	อิโต จุทฺทสกปฺปมฺหิ         อโหสึ มนุชาธิโป
	เอกอญฺชลิโก นาม         จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา เอกญฺชลิโย ๑ เถโร อิมา คาถาโย
 อภาสิตฺถาติ ฯ
		เอกญฺชลิยตฺเถรสฺส อปทานํ สมตฺตํ ฯ
		ฉฏฺฐํ โปตฺถทายกตฺเถราปทานํ (๒๗๖)
	[๒๗๘] สตฺถารํ ธมฺมมารพฺภ        สงฺฆญฺจาปิ มเหสิโน ๒
	โปตฺถทานํ มยา ทินฺนํ       ทกฺขิเณยฺเย อนุตฺตเร ฯ
#๑ ม. เอกญฺชลิโก ฯ ๒ ม. มเหสินํ ฯ
