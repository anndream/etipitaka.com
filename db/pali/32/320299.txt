	อิตฺถํ สุทํ อายสฺมา ติกณฺฑิปุปฺผิโย เถโร อิมา คาถาโย
อภาสิตฺถาติ ฯ
		ติกณฺฑิปุปฺผิยตฺเถรสฺส อปทานํ สมตฺตํ ฯ
		ทสมํ ยูถิกปุปฺผิยตฺเถราปทานํ (๒๐๐)
	[๒๐๒] ปทุมุตฺตโร นาม ชิโน       อาหุตีนํ ปฏิคฺคโห
	ปวนา นิกฺขมิตฺวาน         วิหารํ ยาติ จกฺขุมา ฯ
	อุโภหตฺเถหิ ปคฺคยฺห        ยูถิกํ ปุปฺผมุตฺตมํ
	พุทฺธสฺส อภิโรเปสึ         เมตฺตจิตฺตสฺส ตาทิโน ฯ
	เตน จิตฺตปฺปสาเทน        อนุโภตฺวาน สมฺปทา
	กปฺปานํ สตสหสฺสํ          ทุคฺคตึ นูปปชฺชหํ ฯ
	อิโต ปญฺญาสกปฺเปสุ        เอโก อาสิ ๑ ชนาธิโป
	สมิตนนฺทโน นาม          จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ยูถิกปุปฺผิโย เถโร อิมา คาถาโย
อภาสิตฺถาติ ฯ
		ยูถิกปุปฺผิยตฺเถรสฺส อปทานํ สมตฺตํ ฯ
#๑ โป. ม. อาสึ ฯ
