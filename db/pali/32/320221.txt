	เนมิตฺตานํ สุณิตฺวาน        ชาติปูชํ อกาสหํ
	เอทิสา ปูชนา นตฺถิ        ยาทิสา ชาติปูชนา ฯ
	สํหริตฺวาน ๑ กุสลํ        สกํ จิตฺตํ ปสาทยึ
	ชาติปูชํ  กริตฺวาน         ตตฺถ กาลํ กโต อหํ ฯ
	ยํ ยํ โยนูปปชฺชามิ         เทวตฺตํ อถ มานุสํ
	สพฺเพ สตฺเต อตีโตมฺหิ ๒   ชาติปูชายิทํ ผลํ ฯ
	ธาติโย มํ อุปฏฺฐนฺติ        มม จิตฺตวสานุคา
	น เต ๓ สกฺโกนฺติ โกเปตุํ  ชาติปูชายิทํ ผลํ ฯ
	เอกนวุเต อิโต กปฺเป      ยํ ปูชมกรึ ตทา
	ทุคฺคตึ นาภิชานามิ         ชาติปูชายิทํ ผลํ ฯ
	สุปาริจริยา นาม          จตุตฺตึส ชนาธิปา
	อิโต ตติยกปฺปมฺหิ          จกฺกวตฺตี มหพฺพลา ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ชาติปูชโก เถโร อิมา คาถาโย
อภาสิตฺถาติ ฯ
		ชาติปูชกตฺเถรสฺส อปทานํ สมตฺตํ ฯ
		อุทฺทานํ
	ปริวารสุมงฺคลฺยา ๔       สรณาสนปุปฺผิกา
	จิตปูชี พุทฺธสญฺญี           มคฺคุปฏฺฐานชาตินา
#๑ ม. สงฺขริตฺวาน ฯ ยุ. สํสริตฺวาน ฯ ๒ ม. ยุ. อภิโภมิ ฯ ๓ ม. ตา ฯ
#๔ ม. ปริวารสุมงฺคลา สรณาสนปุปฺผิยา ฯ
