		อุทฺทานํ
	อาลมฺพนญฺจ อชินํ          มํสทารกฺขทายโก
	อพฺยาธิวกุลโสณฺณํ          มิญฺชํ อาเวฬ วนฺทนํ
	ปญฺจปญฺญาส คาถาโย       คณิตา อตฺถทสฺสิหีติ ฯ
		อาลมฺพนทายกวคฺโค เตวีสติโม ฯ
		______________
		จตุพฺพีโส อุทกาสนทายิวคฺโค
	ปฐมํ อุทกาสนทายกตฺเถราปทานํ (๒๓๑)
	[๒๓๓] อารามทฺวารา นิกฺขมฺม      ผลกํ สนฺถรึ อหํ
	อุทกญฺจ อุปฏฺฐาสึ          อุตฺตมตฺถสฺส ปตฺติยา ฯ
	เอกตฺตึเส อิโต กปฺเป      ยํ กมฺมมกรึ ตทา
	ทุคฺคตึ นาภิชานามิ         อาสเน โจทเก ผลํ ฯ
	อิโต ปณฺณรเส กปฺเป       อภิสามสมวฺหโย
	สตฺตรตนสมฺปนฺโน          จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา อุทกาสนทายโภ เถโร อิมา คาถาโย
อภาสิตฺถาติ ฯ
	อุทกาสนทายกตฺเถรสฺส อปทานํ สมตฺตํ ฯ
