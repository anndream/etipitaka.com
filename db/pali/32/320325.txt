	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา สุกตาเวฬิโย เถโร อิมา คาถาโย
อภาสิตฺถาติ ฯ
		สุกตาเวฬิยตฺเถรสฺส อปทานํ สมตฺตํ ฯ
		ทสมํ เอกวนฺทนิยตฺเถราปทานํ (๒๓๐)
	[๒๓๒] อุสภํ ปวรํ วีรํ            เวสฺสภุํ วิชิตาวินํ
	ปสนฺนจิตฺโต สุมโน         พุทฺธเสฏฺฐํ อวนฺทหํ ฯ
	เอกตฺตึเส อิโต กปฺเป      ยํ กมฺมมกรึ ตทา๊
	ทุคฺคตึ นาภิชานามิ         วนฺทนาย อิทํ ผลํ ฯ
	จตุวีสมฺหิ กปฺปมฺหิ          วิคตานนฺทนามโก ๑
	สตฺตรตนสมฺปนฺโน          จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา เอกวนฺทนิโย เถโร อิมา คาถาโย
อภาสิตฺถาติ ฯ
		เอกวนฺทนิยตฺเถรสฺส อปทานํ สมตฺตํ ฯ
#๑ ม. วิกตานนฺทนามโก ฯ
