	อุปาคตํ มหาวีรํ           เทวเทวํ นราสภํ
	อาสยา อภินิกฺขมฺม         อวนฺทึ สตฺถุโน อหํ ฯ
	เอกนวุเต อิโต กปฺเป      ยํ วนฺทึ ปุริสุตฺตมํ
	ทุคฺคตึ นาภิชานามิ         วนฺทนาย อิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา อุปาคตหาสนิโย ๑ เถโร อิมา คาถาโย
อภาสิตฺถาติ ฯ
	อุปาคตหาสนิยตฺเถรสฺส อปทานํ สมตฺตํ ฯ
		ทสมํ ตรณิยตฺเถราปทานํ (๒๗๐)
	[๒๗๒] สุวณฺณวณฺโณ สมฺพุทฺโธ       วิปสฺสี ๒ นาม นายโก
	นทีตีเร ฐิโต สตฺถา        ภิกฺขุสงฺฆปุรกฺขโต ฯ
	นาวา น วิชฺชเต ตตฺถ      สนฺตารณี มหณฺณเว
	นทิยา อภินิกฺขมฺม          ตาเรสึ โลกนายกํ ฯ
	เอกนวุเต อิโต กปฺเป      ยํ ตาเรสึ  นรุตฺตมํ
	ทุคฺคตึ นาภิชานามิ         ตารณาย อิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
#๑ ม. อุปาคตาสโย ฯ ยุ. อุปาคตภาสนิโย ฯ ๒ ม. ยุ. วิปสฺสี ทกฺขิณารโห ฯ
