	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติฯ
	อิตฺถํ สุทํ อายสฺมา โคสีสนิกฺเขปโก เถโร อิมา คาถาโย
อภาสิตฺถาติ ฯ
	โคสีสนิกฺเขปกตฺเถรสฺส อปทานํ สมตฺตํ ฯ
		ฉฏฺฐํ ปทปูชกตฺเถราปทานํ (๒๙๖)
	[๒๙๘] ปพฺพเต หิมวนฺตมฺหิ         อโหสึ กินฺนโร ตทา
	อทฺทสํ วิรชํ พุทฺธํ          ปิตรํสีว ภาณุมํ ฯ
	อุเปโตปิ ๑ ตทา พุทฺธํ     วิปสฺสึ โลกนายกํ
	จนฺทนํ ตครํ วาปิ          ปาเท โอสิญฺจหํ ตทา ฯ
	เอกนวุเต อิโต กปฺเป      ยํ ปทํ ๒ อภิปูชยึ
	ทุคฺคตึ นาภิชานามิ         ปทปูชายิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ปทปูชโก ๓ เถโร อิมา คาถาโย
อภาสิตฺถาติ ฯ
		ปทปูชกตฺเถรสฺส อปทานํ สมตฺตํ ฯ
#๑ ม. อุเปตํ ตมหํ พุทฺธํ ฯ ยุ. อุเปตํ มํ ตทา พุทฺธํ ฯ ๒ ม. ยุ. ___ ปาทํ ___ ฯ
#๓ ม. ยุ. ปาทปูชโก ฯ
