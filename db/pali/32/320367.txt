		ฉฏฺฐํ อุปฏฺฐายิกตฺเถราปทานํ (๒๘๖)
	[๒๘๘] รถิยํ ปฏิปชฺชนฺตํ           อาหุตีนํ ปฏิคฺคหํ
	ทิปทินฺทํ มหานาคํ          โลกเชฏฺฐํ นราสภํ ฯ
	ปกฺโกสาปิยตสฺสาหํ         สพฺพโลกหิเตสิโน
	อุปฏฺฐาโก มยา ทินฺโน      สิทฺธตฺถสฺส มเหสิโน ฯ
	ปฏิคฺคเหตฺวาน สมฺพุทฺโธ     นิยฺยาเตสิ ๑ มหามุนิ
	อุฏฺฐาย อาสนา ตมฺหา      ปกฺกามิ ปาจินามุโข ฯ
	จตุนวุเต อิโต กปฺเป       อุปฏฺฐากมทํ ตทา
	ทุคฺคตึ นาภิชานามิ         อุปฏฺฐานสฺสิทํ ผลํ ฯ
	สตฺตปญฺญาสิโต กปฺเป       พลเสนสนามโก
	สตฺตรตนสมฺปนฺโน          จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา อุปฏฺฐายิโก เถโร อิมา คาถาโย
อภาสิตฺถาติ ฯ
		อุปฏฺฐายิกตฺเถรสฺส อปทานํ สมตฺตํ ฯ
		สตฺตมํ อปทานิยตฺเถราปทานํ (๒๘๗)
	[๒๘๙] อปทานํ สุคตานํ           กิตฺตยึหํ ๒ มเหสินํ
	ปาเท จ สิรสา วนฺทึ       ปสนฺโน เสหิ ปาณิหิ ฯ
#๑ ม. นิยฺยาเทสิ ฯ ๒ โป. ยุ. กิตฺตยิสฺสํ ฯ
