	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา รํสิสญฺญิโก เถโร อิมา คาถาโย
อภาสิตฺถาติ ฯ
		รํสิสญฺญิกตฺเถรสฺส อปทานํ สมตฺตํ ฯ
		สตฺตมํ ผลทายกตฺเถราปทานํ (๘๗)
	[๘๙] ปพฺพเต หิมวนฺตมฺหิ         ขราชินธโร อหํ
	ผุสฺสํ ชินวรํ ทิสฺวา         ผลหตฺโถ ผลํ อทํ ฯ
	ยมหํ ผลมทาสึ            วิปฺปสนฺเนน เจตสา
	ภเว นิพฺพตฺตมานมฺหิ        ผลํ นิพฺพตฺตเต มม ฯ
	เทฺวนวุเต อิโต กปฺเป      ยํ ผลํ อททึ อหํ
	ทุคฺคตึ นาภิชานามิ         ผลทานสฺสิทํ ผลํ ฯk
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ผลทายโก เถโร อิมา คาถาโย
อภาสิตฺถาติ ฯ
		ผลทายกตฺเถรสฺส อปทานํ สมตฺตํ ฯ
