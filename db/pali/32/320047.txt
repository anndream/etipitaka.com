	นิรยา โส จวิตฺวาน        มนุสฺสตฺตํ คมิสฺสติ
	โกลิโต นาม นาเมน       พฺรหฺมพนฺธุ ภวิสฺสติ ฯ
	โส ปจฺฉา ปพฺพชิตฺวาน      กุสลมูเลน โจทิโต
	โคตมสฺส ภาวโต          ทุติโย เหสฺสติ สาวโก ฯ
	อารทฺธวิริโย ปหิตตฺโต      อิทฺธิยา ปารมึ คโต
	สพฺพาสเว ปริญฺญาย        นิพฺพายิสฺสตฺยนาสโว ฯ
	ปาปมิตฺโตปนิสฺสาย         กามราควสํ คโต
	มาตรํ ปิตรญฺจาปิ          ฆาตยึ ทุฏฺฐมานโส ฯ
	ยํ ยํ โยนูปปชฺชามิ         นิรยํ อถ มานุสํ
	ปาปกมฺมสมงฺคิตํ ๑        ภินฺนสีโส มรามหํ ๒ ฯ
	อิทํ ปจฺฉิมกํ มยฺหํ          จริโม วตฺตเต ภโว
	อิธาปิ อีทิสํ มยฺหํ          มรณกาเล ภวิสฺสติ ฯ
	ปวิเวกมนุยุตฺโต           สมาธิภาวนารโต
	สพฺพาสเว ปริญฺญาย        วิหรามิ อนาสโว ฯ
	ธรณึปิ สุคมฺภีรํ            พหลํ ทุปฺปธํสิยํ
	วามงฺคุฏฺเฐน จาเลยฺยํ ๓   อิทฺธิยา ปารมึ คโต ฯ
	อสฺมิมานํ น ปสฺสามิ        มาโน มยฺหํ น วิชฺชติ
	สามเณเร อุปาทาย        ครุจิตฺตํ กโรมหํ ฯ
	อปริเมยฺเย อิโต กปฺเป     ยํ กมฺมํ อภินีหรํ
	ตมหํ ภูมึ อนุปฺปตฺโต        ปตฺโตมฺหิ อาสวกฺขยํ ฯ
#๑ ม. ปาปกมฺมสมงฺคิตา ฯ ยุ. ปาปกมฺมสมงฺคีนํ ฯ ๒ ยุ. ภวามหํ ฯ
#๓ ม. ยุ. โขเภยฺยํ ฯ
