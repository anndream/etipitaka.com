	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา องฺโกลปุปฺผิโย เถโร อิมา คาถาโย
อภาสิตฺถาติ ฯ
	องฺโกลปุปฺผิยตฺเถรสฺส อปทานํ สมตฺตํ ฯ
		ฉฏฺฐํ กทมฺพปุปฺผิยตฺเถราปทานํ (๓๖๖)
	[๓๖๘] สุวณฺณวณฺณํ สมฺพุทฺธํ         คจฺฉนฺตํ อนฺตราปเณ
	กญฺจนคฺฆิยสงฺกาสํ          ทฺวตฺตึสวรลกฺขณํ ฯ
	นิสชฺช ปาสาทวเร         อทฺทสํ โลกนายกํ
	กทมฺพปุปฺผํ ปคฺคยฺห         วิปสฺสึ อภิปูชยึ ฯ
	เอกนวุเต อิโต กปฺเป      ยํ ปุปฺผมภิปูชยึ ๑
	ทุคฺคตึ นาภิชานามิ         พุทฺธปูชายิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา กทมฺพปุปฺผิโย เถโร อิมา คาถาโย
อภาสิตฺถาติ ฯ
		กทมฺพปุปฺผิยตฺเถรสฺส อปทานํ สมตฺตํ ฯ
#๑ ม. ... พุทฺธมภิปูชยึ ฯ
