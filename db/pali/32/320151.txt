	อิตฺถํ สุทํ อายสฺมา สตรํสิโย ๑ เถโร อิมา คาถาโย
อภาสิตฺถาติ ฯ
		สตรํสิยตฺเถรสฺส อปทานํ สมตฺตํ ฯ
		ตติยํ สยนทายกตฺเถราปทานํ (๕๓)
	[๕๕] ปทุมุตฺตรพุทฺธสฺส           สพฺพโลกานุกมฺปิโน
	สยนํ ตสฺส ปาทาสึ         วิปฺปสนฺเนน เจตสา ฯ
	เตน สยนทาเนน          สุเขตฺเต  วีชสมฺปทา
	โภโค นิพฺพตฺตเต ตสฺส ๒   สยนสฺส อิทํ ผลํ ฯ
	อากาเส เสยฺยํ กปฺเปมิ     ธาเรมิ ปฐวึ อิมํ
	ปาเณสุ เม อิสฺสริยํ        สยนสฺส อิทํ ผลํ ฯ
	ปญฺจกปฺปสหสฺสมฺหิ          อฏฺฐ อาสุํ มหาวิรา ๓
	จตุตฺตึเส กปฺปสเต         จตุโรว มหพฺพลา ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา สยนทายโก เถโร อิมา คาถาโย
อภาสิตฺถาติ ฯ
		สยนทายกตฺเถรสฺส อปทานํ สมตฺตํ ฯ
#๑ ม. สตรํสิ ฯ ๒ ม. โภคา นิพฺพตฺตเร ตสฺส ฯ ๓ ม. มหาเตชา ฯ
