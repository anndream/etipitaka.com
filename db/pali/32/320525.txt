	หํสา โกญฺจาภินทิกา ๑     โกสิยา ๒ สิงฺคลา พหู
	สตฺตรตนสมฺปนฺนา          มณิมุตฺติกวาลุกา ฯ
	สพฺพโสณฺณมยา ๓ รุกฺขา    นานาคนฺธสเมริตา
	อุชฺโชเตนฺติ ทิวา รตฺตึ      ภวนํ สพฺพกาลิกํ ฯ
	สฏฺฐี ตุริยสหสฺสานิ         สายํ ปาโต ปวชฺชเร
	โสฬสิตฺถีสหสฺสานิ          ปริวาเรนฺติ มํ สทา ฯ
	อภินิกฺขมฺม ภวนา          สุเมธํ โลกนายกํ(
	ปสนฺนจิตฺโต สุมโน         วนฺทิย ๔ ตํ มหายสํ ฯ
	สมฺพุทฺธํ อภิวาเทตฺวา       สสิสฺสนฺตํ นิมนฺตยึ
	อธิวาเสสิ โส ธีโร        สุเมโธ โลกนายโก ฯ
	มม ธมฺมกถํ กตฺวา         อุยฺโยเชสิ มหามุนิ!
	สมฺพุทฺธํ อภิวาเทตฺวา       ภวนํ เม อุปาคมึ ฯ
	อามนฺตยึ ปริชนํ           สพฺเพ สนฺนิปตาถ โว
	ปุพฺพณฺหสมยํ พุทฺโธ         ภวนํ อาคมิสฺสติ ฯ
	ลาภา อมฺหํ สุลทฺธา โน     เย วสาม ตวนฺติเก
	มยํปิ พุทฺธเสฏฺฐสฺส         ปูชํ กสฺสาม สตฺถุโน ฯ
	อนฺนปานํ ปฏฺฐเปตฺวา       กาลํ อาโรจยึ อหํ
	วสีสตสหสฺเสหิ            อุเปสิ โลกนายโก ฯ
	สงฺคีเตหิ ๕ ตุริเยหิ       ปจฺจุคฺคมนกาสหํ
	สพฺพโสณฺณมเย ปีเฐ        นิสีทิ ปุริสุตฺตโม ฯ
#๑ ม. ... โกญฺจาปินทิตา ฯ ยุ. โกญฺจาภินาทิตา ฯ ๒ ม. โกสิยา ปิงฺคลา พหู ฯ
#ยุ. โกสิกา ... ฯ ๓ โป. ยุ. สพฺเพ โสวณฺณยา รุกฺขา ฯ ๔ ม. วนฺทยึ ฯ ยุ.
#วนฺทิสฺสํ ฯ ๕ ม. ปญฺจงฺคิเกหิ ... ฯ ยุ. สตงฺคิเกหิ ตูริเยหิ ฯ
