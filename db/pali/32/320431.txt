	เตน กมฺเมน สุกเตน       เจตนาปณิธีหิ จ
	ชหิตฺวา มานุสํ เทหํ        ตาวตึสํ อคจฺฉหํ ฯ
	สตานํ ตีณิกฺขตฺตุญฺจ         เทวรชฺชมการยึ
	สตานํ ปญฺจกฺขตฺตุญฺจ        จกฺกวตฺติ อโหสหํ ฯ
	เอกนวุเต อิโต กปฺเป      ยํ ปุปฺผมภิปูชยึ
	ทุคฺคตึ นาภิชานามิ         พุทฺธปูชายิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ตีณุปฺปลมาลิโย เถโร อิมา คาถาโย
อภาสิตฺถาติ ฯ
	ตีณุปฺปลมาลิยตฺเถรสฺส อปทานํ สมตฺตํ ฯ
		ตติยํ ธชทายกตฺเถราปทานํ (๓๔๓)
	[๓๔๕] ติสฺโส นาม อหุ สตฺถา      โลกเชฏฺโฐ นราสโภ
	ตโยปธิกฺขเย ๑ ทิสฺวา     ธชํ อาโรปิตํ มยา ฯ
	เตน กมฺเมน สุกเตน       เจตนาปณิธีหิ จ
	ชหิตฺวา มานุสํ เทหํ        ตาวตึสํ อคจฺฉหํ ฯ
	สตานํ ตีณิกฺขตฺตุญฺจ         เทวรชฺชมการยึ
	สตานํ ปญฺจกฺขตฺตุญฺจ        จกฺกวตฺติ อโหสหํ ฯ(
#๑ ยุ. ปริกฺขโย ฯ
