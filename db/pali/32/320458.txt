	สตสหสฺเส อิโต กปฺเป      จิตกํ ยํ อปูชยึ
	ทุคฺคตึ นาภิชานามิ         จิตปูชายิทํ ผลํ ฯ
	สฺวาคตํ วต เม อาสิ       มม พุทฺธสฺส สนฺติเก
	ติสฺโส วิชฺชา อนุปฺปตฺตา     กตํ พุทฺธสฺส สาสนํ ฯ
	กิเลสา ฌาปิตา มยฺหํ       ภวา สพฺเพ สมูหตา
	นาโคว พนฺธนํ เฉตฺวา      วิหรามิ อนาสโว ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา คนฺธมุฏฺฐิโย เถโร อิมา คาถาโย
อภาสิตฺถาติ ฯ
		คนฺธมุฏฺฐิยตฺเถรสฺส อปทานํ สมตฺตํ ฯ
		สตฺตมํ จิตกปูชกตฺเถราปทานํ (๓๗๗)
	[๓๗๙] ปรินิพฺพุเต ภควติ          ชลชุตฺตมนามเก
	อาโรปิตมฺหิ จิตเก         สาลปุปฺผํ อปูชยึ ฯ
	สตสหสฺเส อิโต กปฺเป      ยํ ปุปฺผํ อปูชยึ ๑
	ทุคฺคตึ นาภิชานามิ         จิตปูชายิทํ ผลํ ฯ
	สฺวาคตํ วต เม อาสิ       มม พุทฺธสฺส ๒ สนฺติเก
	ติสฺโส วิชฺชา อนุปฺปตฺตา     กตํ พุทฺธสฺส สาสนํ ฯ
#๑ อภิปูชยินฺติ ยุตฺตตรํ ฯ  ๒ ยุ. พุทฺธเสฏฺฐสฺส ... ฯ
