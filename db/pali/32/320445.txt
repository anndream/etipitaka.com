		ทสมํ ปิณฺฑปาติกตฺเถราปทานํ (๓๖๐)
	[๓๖๒] ติสฺโส นามาสิ สมฺพุทฺโธ     วิหาสิ ปวเน ๑ ตทา
	ตุสิตาหิ อิธาคนฺตฺวา        ปิณฺฑปาตํ อทาสหํ ฯ
	สมฺพุทฺธํ อภิวาเทตฺวา       ติสฺสํ นาม มหายสํ
	สกํ จิตฺตํ ปสาเทตฺวา       ตุสิตํ อคมาสหํ ฯ
	เทฺวนวุเต อิโต กปฺเป      ยํ ทานมททึ ตทา
	ทุคฺคตึ นาภิชานามิ         ปิณฺฑปาตสฺสิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ปิณฺฑปาติโก เถโร อิมา คาถาโย
อภาสิตฺถาติ ฯ
		ปิณฺฑปาติกตฺเถรสฺส อปทานํ สมตฺตํ ฯ
		อุทฺทานํ
	สทฺทสญฺญี ยวสิโก          กึสุโกรณฺฑปุปฺผิโย
	อาลมฺพนมฺพยาคู จ         ปุฏกวจฺฉทายโก
	สรณํ ปิณฺฑปาโต จ         คาถา ตาฬีสเมว จ ฯ
		สทฺทสญฺญิกวคฺโค ฉตฺตึโส ฯ
		______________
#๑ ม. วิปิเน ฯ
