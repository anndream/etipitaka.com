	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ปุณฺฑรีโก ๑ เถโร อิมา คาถาโย
อภาสิตฺถาติ ฯ
		ปุณฺฑรีกตฺเถรสฺส อปทานํ สมตฺตํ ฯ
		ทสมํ ตรณิยตฺเถราปทานํ (๒๘๐)
	[๒๘๒] มหาปถมฺหิ วิสเม          เสตุ การาปิตํ ๒ มยา
	ตรณตฺถาย โลกสฺส         ปสนฺโน เสหิ ปาณิภิ ฯ
	เอกนวุเต อิโต กปฺเป      ยํ เสตุ ๓ การิตํ มยา
	ทุคฺคตึ นาภิชานามิ         เสตุทานสฺสิทํ ผลํ ฯ
	ปญฺจปญฺญาสิโต กปฺเป       เอโก อาสึ สโมคโต ๔
	สตฺตรตนสมฺปนฺโน          จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ตรณิโย เถโร อิมา คาถาโย
อภาสิตฺถาติ ฯ
		ตรณิยตฺเถรสฺส อปทานํ สมตฺตํ ฯ
#๑ ม. ยุ. เอกปุณฺฑรีโก ฯ ๒ ม. ยุ. การาปิโต ฯ ๓ ม. โย เสตุ การิโต มยา ฯ
#๔ ม. ยุ. สโมคโธ ฯ
