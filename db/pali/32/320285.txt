	เทฺวนวุเต อิโต กปฺเป      ยํ ปุปฺผมภิโรปยึ
	ทุคฺคตึ นาภิชานามิ         พุทฺธปูชายิทํ ผลํ ฯ
	อิโต เตรสกปฺปมฺหิ         ปญฺจ สุลภสมฺมตา ๑
	สตฺตรตนสมฺปนฺนา          จกฺกวตฺตี มหพฺพลา ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ปญฺจหตฺถิโย เถโร อิมา คาถาโย
อภาสิตฺถาติ ฯ
		ปญฺจหตฺถิยตฺเถรสฺส อปทานํ สมตฺตํ ฯ
	ปญฺจมํ อิสิมุคฺคทายกตฺเถราปทานํ (๑๘๕)
	[๑๘๗] อุเทนฺตํ สตรํสีว           ปีตรํสีว ๒ ภาณุมํ
	กกุธํ วิลสนฺตํว            ปทุมุตฺตรนายกํ ฯ
	อิสิมุคฺคํ ๓ นิมนฺเตตฺวา     มธุขุทฺเท อนีลเก
	ปาสาเทปิ ๔ ฐิโต สนฺโต   อทาสึ โลกพนฺธุโน ฯ
	อฏฺฐสตสหสฺสานิ           อเหสุํ พุทฺธสาวกา
	สพฺเพสํ ปตฺต ปูเรนฺตํ       ตโต วาปิ ๕ พหูตรํ ฯ
	เตน จิตฺตปฺปสาเทน        สุกฺกมูเลน โจทิโต
	กปฺปานํ สตสหสฺสํ          ทุคฺคตึ นูปปชฺชหํ ฯ
#๑ ม. ปญฺจ สุสภสมฺมตา ฯ ยุ. ปญฺจาสุ สภาสมฺมตา ฯ ๒ ยุ. อุคฺคตํ อิว ... ฯ
#๓ ม. อิสิมุคฺคานิ ปิสิตฺวา ฯ ยุ. อิสิมุคฺคา นิสนฺเทตฺวา ฯ ๔ ม. ยุ. ... ว ฯ
#๕ ม. ยุ. จาปิ ฯ
