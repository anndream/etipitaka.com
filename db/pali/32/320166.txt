	อตฺถทสฺสี ตุ ภควา         สพฺพญฺญู วทตํ วโร
	มมุทฺธริตุกาโม โส         อาคญฺฉิ ปพฺพตุตฺตมํ ฯ
	ปสทญฺจ มิคํ หนฺตฺวา        ภกฺเขตุํ สมุปาคมึ
	ภควา ตมฺหิ สมเย         ภิกฺขาจาโร ๑ อุปาคมิ ฯ
	วรมํสานิ ปคฺคยฺห          อทาสิ ตสฺส สตฺถุโน
	อนุโมทิ มหาวีโร          นิพฺพาเปนฺโต มมํ ตทา ฯ
	เตน จิตฺตปฺปสาเทน        คิริทุคฺคปฺปวิสหํ ๒
	ปีตึ อุปฺปาทยิตฺวาน         ตตฺถ กาลกโต อหํ ฯ
	เอเตน มํสทาเนน         จิตฺตสฺส ปณิธีหิ จ
	ปณฺณรเส กปฺปสเต         เทวโลเก รมึ อหํ ฯ
	อวเสเสสุ กปฺเปสุ         กุสลํ กริตํ ๓ มยา
	เตเนว มํสทาเนน         พุทฺธานุสฺสรเณน จ ฯ
	อฏฺฐตึสมฺหิ กปฺปมฺหิ         อฏฺฐ ทีฆายุนามกา
	สฏฺฐิมฺหิโต กปฺปสเต        ทุเว สรณนามกา ๔ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา สุจินฺติโต เถโร อิมา คาถาโย
อภาสิตฺถาติ ฯ
		สุจินฺติตตฺเถรสฺส อปทานํ สมตฺตํ ฯ
#๑ ม. ภิกฺขมาโน ฯ ยุ. ภิกฺขยาโน ฯ ๒ ม. คิริทุคฺคํ ปวิสํ อหํ ฯ ยุ.
#คิริทุคฺคปฺปเวกฺขหํ ฯ ๓ ม. จินฺติตํ ฯ ๔ ม. ยุ. วรุณนามกา ฯ
