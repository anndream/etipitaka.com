	ปทุมุตฺตโร โลกวิทู         อาหุตีนํ ปฏิคฺคโห
	ภิกฺขุสงฺเฆ นิสีทิตฺวา        อิมา คาถา อภาสถ ฯ
	โย เม ญาณํ อปูเชสิ       ปสนฺโน เสหิ ปาณิหิ
	ตมหํ กิตฺตยิสฺสามิ          สุณาถ มม ภาสโต ฯ
	ตึส กปฺปสหสฺสานิ          เทวโลเก รมิสฺสติ
	สหสฺสกฺขตฺตุํ ราชา จ       จกฺกวตฺติ ภวิสฺสติ ฯ
	สุลทฺธลาโภ ๑ ลทฺโธมฺหิ    โตสยิตฺวาน สุพฺพตํ
	สพฺพาสเว ปริญฺญาย        วิหรามิ อนาสโว ฯ
	กิเลสา ฌาปิตา มยฺหํ       ภวา สพฺเพ สมูหตา
	นาโคว พนฺธนํ เฉตฺวา      วิหรามิ อนาสโว ฯ
	สฺวาคตํ วต เม อาสิ       มม พุทฺธสฺส สนฺติเก
	ติสฺโส วิชฺชา อนุปฺปตฺตา     กตํ พุทฺธสฺส สาสนํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา อุเทโน เถโร อิมา คาถาโย
อภาสิตฺถาติ ฯ
		อุเทนตฺเถรสฺส อปทานํ สมตฺตํ ฯ
		อุทฺทานํ
	เมตฺเตยฺโย ปุณฺณโก เถโร   เมตฺตคู โธตโกปิจ
#๑ ม. ยุ. สุลทฺธลาภํ ฯ
