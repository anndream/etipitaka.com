	สมุทฺธรสิมํ โลกํ           โอฆติณฺโณ มหามุนิ
	ญาณาโลเกน โชเตสิ       ปวรํ ๑ ญาณมุตฺตมํ ฯ
	ธมฺมจกฺกํ ปวตฺเตสิ         มทฺทเส ปรติตฺถิเย
	อุสโภ ชิตสงฺคาโม ๒      สมฺปกมฺเปสิ เมทนึ ฯ
	มหาสมุทฺเท อุมฺมีว ๓      เวลนฺตมฺหิ ปภิชฺชติ ๔
	ตเถว ตว ญาณสฺมึ         สพฺพทิฏฺฐิ ปภิชฺชติ ๕ ฯย
	สุขุมจฺฉิกชาลานิ ๖        สรมฺหิ สมฺปตานิ เต
	อนฺโตชาลิคตา ปาณา       ปีฬิตา โหนฺติ ตาวเท ฯ
	ตเถว ติตฺถิยา โลเก       มุฬฺหา ๗ สจฺจวินิสฺสิตา
	อนฺโตญาณวเร ตุยฺหํ        ปริวตฺตนฺติ มาริส ฯ
	ปติฏฺฐา ว วุยฺหตํ โอเฆ     ตฺวญฺหิ นาโถ อพนฺธุนํ
	ภยฏฺฐิตานํ สรโณ ๘       มุตฺตตฺถีนํ ปรายโน ๙ ฯ
	เอกจฺจโร ๑๐ อสทิโส     เมตฺตากรุณสญฺญุโต
	ปญฺญวา ๑๑ ยุตฺตจาโค จ   วสี ตาที คุณาลโย ฯ
	ธีโร วิคตสมฺโมโห         อเนญฺโช อกถํกถี
	ตุสฺสิโต ๑๒ วนฺตโทโสสิ    นิมฺมโล สํยโต สุจิ ฯ
	สงฺคาตีโต ๑๓ คตมโท     เตวิชฺโชสิ ๑๔ ภวนฺตโค
	สีมาติโค ธมฺมครุ          ตตตฺโถ หิตวปฺปโก ๑๕ ฯ
#๑ ยุ. วชิร .. ฯ ๒ ยุ. ชิตสงฺคาเม ฯ ๓ ม. อูมิโย ฯ ๔-๕ ม. ยุ. ปภิชฺชเร ฯ
#๖ ม. .. ชาเลน ฯ ยุ. ชาเลว ฯ ๗ ม. ปุถุปสณฺฑนิสฺสิตา ฯ ยุ. ผุฏา สจฺจ .. ฯ
#๘ ม. สรณํ ฯ ๙ ม. ปรายนํ ฯ ๑๐ ม. ยุ. เอกวีโร ฯ ๑๑ ม. .. สญฺจโย ฯ ยุ.
#เมตฺตาการุณาทิสญฺจโย ฯ ๑๒ ม. อสโม สุสโม สนฺโต วสี ตาที ชิตญฺชโย ฯ ยุ.
#สุสีโล อสโม สนฺโต วสิตวิชิตญฺชโย ฯ ๑๓ ยุ. วุสิโต ฯ ๑๔ ยุ. สงฺคาติโค หตมโท ฯ
#๑๕ ม. หิตวพฺภุโต ฯ ยุ. หิตธมฺมโต ฯ
