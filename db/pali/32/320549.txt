	อิสิมชฺเฌ นิสีทิตฺวา         อิมา คาถา อภาสถ
	โย จ เม ผลมคฬฬ ๑      อาสนญฺจ อทาสิ เม ฯ
	ตมหํ กิตฺตยิสฺสามิ          สุณาถ มม ภาสโต
	คาเม วา ยทิวารญฺเญ      ปพฺภาเรสุ คุหาสุ วา ฯ
	อิมสฺส จิตฺตมญฺญาย         นิพฺพตฺติสฺสติ โภชนํ
	เทวโลเก มนุสฺเส วา      อุปปนฺโน อยํ นโร ฯ
	โภชเนหิ จ วตฺเถหิ        ปริสนฺตปฺปยิสฺสติ
	อุปปชฺชติ ยํ โยนึ          เทวตฺตํ อถ มานุสํ ฯ
	อกฺโขพฺภโภโค หุตฺวาน      สํสริสฺสติยํ นโร
	ตึสกปฺปสหสฺสานิ           เทวโลเก รมิสฺสติ ฯ
	สหสฺสกฺขตฺตุํ ราชา จ       จกฺกวตฺติ ภวิสฺสติ
	เอกสตฺตติกฺขตฺตุญฺจ         เทวรชฺชํ กริสฺสติ ฯ
	ปเทสรชฺชํ วิปุลํ           คณนาโต อสงฺขยํ
	กปฺปสตสหสฺสมฺหิ           โอกฺกากกุลสมฺภโว ฯ
	โคตโม นาม นาเมน       สตฺถา โลเก ภวิสฺสติ
	ตสฺส ธมฺเมสุ ทายาโท      โอรโส ธมฺมนิมฺมิโต ฯ
	อุปสีโว นาม นาเมน       เหสฺสติ สตฺถุสาวโก
	สพฺพาสเว ปริญฺญาย        วิหริสฺสตินาสโว ฯ
	สุลทฺธลาโภ ลทฺโธ เม      โยหํ อทฺทกฺขิ นายกํ
	ติสฺโส วิชฺชา อนุปฺปตฺตา     กตํ พุทฺธสฺส สาสนํ ฯ
#๑ ม. โย เม ผลญฺจ อครุํ ฯ ยุ. โย เม ผลญฺจาครุญฺจ ฯ
