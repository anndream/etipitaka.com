	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา อารามทายโก เถโร อิมา คาถาโย
อภาสิตฺถาติ ฯ
	อารามทายกตฺเถรสฺส อปทานํ สมตฺตํ ฯ
	อฏฺฐมํ อนุเลปทายกตฺเถราปทานํ (๓๐๘)
	[๓๑๐] อตฺถทสฺสิสฺส มุนิโน         อทฺทสํ สาวกํ อหํ
	นวกมฺมํ กโรนฺตสฺส         สีมาย อุปคญฺฉหํ ฯ
	นิฏฺฐิเต นวกมฺเม จ        อนุเลปํ อทาสหํ
	ปสนฺนจิตฺโต สุมโน         ปุญฺญกฺเขตฺเต อนุตฺตเร ฯ
	อฏฺฐารเส กปฺปสเต        ยํ กมฺมมกรึ ตทา
	ทุคฺคตึ นาภิชานามิ         อนุเลปสฺสิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา อนุเลปทายโก เถโร อิมา คาถาโย
อภาสิตฺถาติ ฯ
	อนุเลปทายกตฺเถรสฺส อปทานํ สมตฺตํ ฯ
