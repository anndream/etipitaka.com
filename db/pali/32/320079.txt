		ทุติยํ เอกตฺถมฺภิกตฺเถราปทานํ (๑๒)
	[๑๔] สิทฺธตฺถสฺส ภควโต         มหาปุคคโณ ๑ อหุ
	สรณํ คตา จ เต พุทฺธํ      สทฺทหนฺติ ตถาคตํ ฯ
	สพฺเพ สงฺคมฺม มนฺเตตฺวา    มาฬํ กุพฺพนฺติ สตฺถุโน
	เอกตฺถมฺภํ อลภนฺตา        วิจินนฺติ พฺรหาวเน ฯ
	เตหํ อรญฺเญ ทิสฺวาน       อุปคมฺม คณํ ตทาา
	อญฺชลึ ปคฺคเหตฺวาน        ปริปุจฺฉึ คณํ อหํ ฯ
	เต เม ปุฏฺฐา วิยากํสุ      สีลวนฺโต อุปาสกา
	มาฬํ มยํ กตฺตุกามา        เอกตฺถมฺโภ น ลพฺภติ ฯ
	เอกตฺถมฺภํ มมํ เทถ        อหํ ทสฺสามิ สตฺถุโน
	อาหริสฺสามหํ ถมฺภํ         อปฺโปสฺสุกฺกา ภวนฺตุ เต ฯ
	เต เม ถมฺภํ ปเวจฺฉึสุ      ปสนฺนา ตุฏฺฐมานสา
	ตโต ปฏินิวตฺติตฺวา         อาคมํสุ สกํ ฆรํ ฯ
	อจิรํ คเต ปุคคเณ ๒      ถมฺภํ อทาสหํ ๓ ตทา
	หฏฺโฐ หฏฺเฐน จิตฺเตน      ปฐมํ อุสฺสเปสหํ ฯ
	เตน จิตฺตปฺปสาเทน        วิมานํ อุปปชฺชหํ
	อุพฺพิทฺธํ ภวนํ มยฺหํ         สตฺตภูมํ สมุคฺคตํ ฯ
	วชฺชมานาสุ เภรีสุ         ปริจาเรมหํ สทา
	ปญฺจปญฺญาสกปฺปมฺหิ         ราชา อาสึ ยโสธโร ฯ
#๑-๒ ม. ยุ. มหาปูคคโณ - คเณ ฯ ๓ โป. ม. อหาสหํ ฯ
