		ทสมํ ปุพฺพงฺคมนิยตฺเถราปทานํ (๒๙๐)
	[๒๙๒] จุลฺลาสีติสหสฺสานิ          ปพฺพชิมฺห อกิญฺจนา
	เตสํ ปุพฺพงฺคโม อาสึ       อุตฺตมตฺถสฺส ปตฺติยา ฯ
	สราคา สโมหา ๑ เจเต   วิปฺปสนฺนมนาวิลํ ๒
	อุปฏฺฐหึสุ สกฺกจฺจํ          ปสนฺนา เสหิ ปาณิหิ ฯ
	ขีณาสวา วนฺตโทสา        กตกิจฺจา อนาสวา
	ผรึสุ เมตฺตจิตฺเตน         สยมฺภู อปราชิตา ฯ
	เตสํ อุปฏฺฐหิตฺวาน         สมฺพุทฺธานํ ปฏิสฺสโต
	มรณญฺจ อนุปฺปตฺตา ๓      เทวตฺตญฺจ อคมฺหเส ฯ
	จตุนวุเต อิโต กปฺเป       ยํ สีลมนุปาลยึ
	ทุคฺคตึ นาภิชานามิ         สญฺญมสฺส อิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม ฯ
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ปุพฺพงฺคมนิโย เถโร อิมา คาถาโย
อภาสิตฺถาติ ฯ
		ปุพฺพงฺคมนิยตฺเถรสฺส อปทานํ สมตฺตํ ฯ
		อุทฺทานํ
	ปณฺณํ ผลํ อุคฺคมิโย         เอกปุปฺผี จ มาฆโว
#๑ ม. -- สภวา ___ ฯ ยุ. ___ สภวา โลเก ฯ ๒ ม. วิปฺปสนฺนมนาวิลา ฯ
#๓ ม. ยุ. อนุปตฺโต ฯ
