	อโห พุทฺโธ ๑ อโห ธมฺโม ๒  อโห โน สตฺถุสมฺปทา
	เอกฉตฺตสฺส ทาเนน        ทุคฺคตึ นูปปชฺชหํ ฯ
	กิเลสา ฌาปิตา มยฺหํ       ภวา สพฺเพ สมูหตา
	สพฺพาสเว ปริญฺญาย        วิหรามิ อนาสโว ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา สปริวารฉตฺตทายโก เถโร อิมา คาถาโย
อภาสิตฺถาติ ฯ
	สปริวารฉตฺตทายกตฺเถรสฺส อปทานํ สมตฺตํ ฯ
		อุทฺทานํ
	อุมฺมาปุปฺผญฺจ ปุฬินํ         หาโส ยญฺโญ นิมิตฺตโก
	สํสาวโก นิคฺคุณฺฑิ จ        สุมนา ปุปฺผฉตฺตโก
	สปริวารฉตฺโต จ          คาถา สตฺตสตุตฺตรา ฯ
		อุมฺมาปุปฺผิยวคฺโค เตตฺตึโส ฯ
		______________
#๑ ยุ. พุทฺธา ฯ ๒ ยุ. ธมฺมา ฯ
