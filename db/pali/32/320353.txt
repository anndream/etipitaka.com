		อฏฺฐมํ สลฬปุปฺผิยตฺเถราปทานํ (๒๖๘)
	[๒๗๐] จนฺทภาคานทีตีเร          อโหสึ กินฺนโร ตทา
	วิปสฺสึ อทฺทสํ พุทฺธํ         รํสิชาลสมากุลํ ฯ
	ปสนฺนจิตฺโต สุมโน         ปรมาย จ ปีติยา
	ปคฺคยฺห สลฬํ ปุปฺผํ         วิปสฺสิสฺส ๑ โอกิรึ อหํ ฯ
	เอกนวุเต อิโต กปฺเป      ยํ ปุปฺผมภิปูชยึ
	ทุคฺคตึ นาภิชานามิ         พุทฺธปูชายิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา สลฬปุปฺผิโย เถโร อิมา คาถาโย
อภาสิตฺถาติ ฯ
		สลฬปุปฺผิยตฺเถรสฺส อปทานํ สมตฺตํ ฯ
	นวมํ อุปาคตหาสนิยตฺเถราปทานํ (๒๖๙)
	[๒๗๑] หิมวนฺตสฺส เวมชฺเฌ        สโร อาสิ สุนิมฺมิโต
	ตตฺถาหํ รกฺขโส อาสึ       เหฏฺฐสีโส ๒ ภยานโก ฯ
	อนุกมฺปโก การุณิโก        วิปสฺสี โลกนายโก
	มมุทฺธริตุกาโม โส         อาคญฺฉิ มม สนฺติเก ฯ
#๑ ม. ยุ. วิปสฺสึ ฯ ๒ ยุ. โปฏฺฐสีโส ฯ
