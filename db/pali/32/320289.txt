	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ติกณฺณิปุปฺผิโย เถโร อิมา คาถาโย
อภาสิตฺถาติ ฯ
		ติกณฺณิปุปฺผิยตฺเถรสฺส อปทานํ สมตฺตํ ฯ
		นวมํ เอกจาริยตฺเถราปทานํ (๑๘๙)
	[๑๙๑] ตาวตึเสสุ เทเวสุ         มหาโฆโส ตทา อหุ
	พุทฺโธ จ โลเก นิพฺพาติ     มยญฺจมฺห สราคิโน ฯ
	เตสํ สํเวคชาตานํ         โสกสลฺลสมงฺคินํ
	สพเลน อุปตฺถทฺโธ         อคมํ พุทฺธสนฺติเก ฯ
	มนฺทารวํ คเหตฺวาน        สงฺคีติ ๑ อภินิมฺมิตํ
	ปรินิพฺพานกาลมฺหิ ๒       พุทฺธสฺส อภิโรปยึ ฯ
	สพฺเพ เทวานุโมทึสุ        อจฺฉราโย จ เม ตทา
	กปฺปานํ สตสหสฺสํ          ทุคฺคตึ นูปปชฺชหํ ฯ
	สฏฺฐิกปฺปสหสฺสมฺหิ          อิโต โสฬส เต ชนา
	มหามลฺลชนา นาม         จกฺกวตฺตี มหพฺพลา ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
#๑ ยุ. สํหิตํ ฯ ๒ ม. ปรินิพฺพุตกาลมฺหิ ฯ
