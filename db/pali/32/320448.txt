	จตุตฺถํ เกสรปุปฺผิยตฺเถราปทานํ (๓๖๔)
	[๓๖๖] วิชฺชาธโร ตทา อาสึ       หิมวนฺตมฺหิ ปพฺพเต
	อทฺทสํ วิรชํ พุทฺธํ          จงฺกมนฺตํ มหายสํ ฯ
	ตีณิ เกสรปุปฺผานิ          สีเส กตฺวานหํ ตทา
	อุปสงฺกมฺม สมฺพุทฺธํ         เวสฺสภุํ อภิปูชยึ ฯ
	เอกตฺตึเส อิโต กปฺเป      ยํ กมฺมมกรึ ตทา
	ทุคฺคตึ นาภิชานามิ         พุทฺธปูชายิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา เกสรปุปฺผิโย เถโร อิมา คาถาโย
อภาสิตฺถาติ ฯ
		เกสรปุปฺผิยตฺเถรสฺส อปทานํ สมตฺตํ ฯ
	ปญฺจมํ องฺโกลปุปฺผิยตฺเถราปทานํ (๓๖๕)
	[๓๖๗] ปทุโม นาม สมฺพุทฺโธ       จิตฺตกูเฏ วสี ตทา
	ทิสฺวาน ตมหํ พุทฺธํ         สยมฺภุํ อุปคญฺฉหํ ๑ ฯ
	องฺโกลํ ปุปฺผิตํ ทิสฺวา       โอจินิตฺวานหํ ตทา
	อุปคนฺตฺวาน สมฺพุทฺธํ        ปูเชสึ ปทุมํ ชินํ ฯ
	เอกตฺตึเส อิโต กปฺเป      ยํ กมฺมมกรึ ๒ ตทา
	ทุคฺคตึ นาภิชานามิ         พุทฺธปูชายิทํ ผลํ ฯ
#๑ ม. อปราชิตํ ฯ ๒ ม. ยุ. ... ปุปฺผมภิปูชยึ ฯ
