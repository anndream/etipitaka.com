	ตญฺจ ทานํ ททิตฺวาหํ ๑     สุกฺกมูเลน โจทิโต
	กปฺปานํ สตสหสฺสํ          ทุคฺคตึ นูปปชฺชหํ ฯ
	โสฬเสโต กปฺปสเต        อาสุํ วรุณนามกา
	อฏฺฐ เอเต ชนา ตตฺถ      จกฺกวตฺตี มหพฺพลา ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา กุมุททายโก เถโร อิมา คาถาโย
อภาสิตฺถาติ ฯ
		กุมุททายกตฺเถรสฺส อปทานํ สมตฺตํ ฯ
		อุทฺทานํ
	พนฺธุชีวตมฺพปุปฺผิ           วีถิ กกฺการุปุปฺผิโย
	มนฺทารโว กทมฺพิ จ        สูลโก ๒ นาคปุปฺผิโย
	ปุนฺนาโค โกมุที คาถา      ฉปฺปญฺญาส ปกิตฺติตา ฯ
		พนฺธุชีวกวคฺโค โสฬสโม ฯ
		___________________
#๑ ม. ... ททิตฺวาน ฯ ยุ. ตํ ทานํ อททิตฺวาหํ ฯ ๒ ยุ. สุลิโก ฯ
