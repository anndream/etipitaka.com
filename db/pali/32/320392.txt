	ปวนา นิกฺขมนฺเตน         ทิฏฺฐํ สีหาสนํ มยา
	เอกํสํ อญฺชลึ กตฺวา        สนฺถวึ ๑ โลกนายกํ ฯ
	ทิวสภาคํ ถวิตฺวาน         พุทฺธํ โลกคฺคนายกํ
	หฏฺโฐ หฏฺเฐน จิตฺเตน      อิมํ วาจมุทีรยึ ฯ
	นโม เต ปุริสาชญฺญ        นโม เต ปุริสุตฺตม
	สพฺพญฺญูสิ มหาวีร          โลกเชฏฺฐ นราสภ ฯ
	อภิตฺถวิตฺวา สิขินํ          นิมิตฺตกรเณนหํ
	อาสนํ อภิวาเทตฺวา        ปกฺกามึ อุตฺตรามุโข ฯ
	เอกตฺตึเส อิโต กปฺเป      ยํ ถวึ วทตํ วรํ
	ทุคฺคตึ นาภิชานามิ         โถมนาย อิทํ ผลํ ฯ
	สตฺตวีเส อิโต กปฺเป       อตุลฺยา ๒ สตฺต อาสุ ๓ เต
	สตฺตรตนสมฺปนฺนา          จกฺกวตฺตี มหพฺพลา ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา อาสนตฺถวิโก ๔ เถโร อิมา คาถาโย
อภาสิตฺถาติ ฯ
		อาสนตฺถวิกตฺเถรสฺส อปทานํ สมตฺตํ ฯ
		สตฺตมํ สทฺทสญฺญกตฺเถราปทานํ (๓๑๗)
	[๓๑๙] สุทสฺสโน มหาวีโร         เทเสติ อมตํ ปทํ
	ปริวุโต สาวเกหิ          วสติ ฆรมุตฺตเม ฯ
#๑ โป. ยุ. ถวิสฺสํ ฯ ๒ ม. อตุลา ฯ ๓ โป. ยุ. อสฺสุ ฯ ๔ ม. อาสนสนฺถวิโก ฯ
