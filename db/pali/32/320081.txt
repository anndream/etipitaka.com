	เทฺวสมฺปตฺตึ อนุโภตฺวา      สุกฺกมูเลน โจทิโต
	โคตมสฺส ภควโต          กนิฏฺโฐ ตฺวํ ภวิสฺสสิ ฯ
	ราครตฺโต สุขสีโล         กาเมสุ เคธมายุโต
	พุทฺเธน โจทิโต สนฺโต      ตโต ๑ ตฺวํ ปพฺพชิสฺสสิ ฯ
	ปพฺพชิตฺวาน ตฺวํ ตตฺถ       กุสลมูเลน โจทิโต
	สพฺพาสเว ปริญฺญาย        นิพฺพายิสฺสตฺยนาสโว ฯ
	สตกปฺปสหสฺสมฺหิ           จตุโร เจลนามกา
	สฏฺฐิกปฺปสหสฺสมฺหิ          อุปเจลา จตุชฺชนา ฯ
	ปญฺจกปฺปสหสฺสมฺหิ          เจลาว จตุโร ชนา
	สตฺตรตนสมฺปนฺนา          จตุทีปมฺหิ อิสฺสรา ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา นนฺโท เถโร อิมา คาถาโย
อภาสิตฺถาติ ฯ
		นนฺทตฺเถรสฺส อปทานํ สมตฺตํ ฯ
		จตุตฺถํ จุลฺลปนฺถกตฺเถราปทานํ (๑๔)
	[๑๖] ปทุมุตฺตโร นาม ชิโน       อาหุตีนํ ปฏิคฺคโห
	คณมฺหา วูปกฏฺโฐ โส       หิมวนฺเต วสี ตทา ฯ
#๑ ม. ตทา ฯ
