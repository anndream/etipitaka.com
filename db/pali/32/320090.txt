	เทวโลกา จวิตฺวาน        สุกฺกมูเลน โจทิโต
	ผีเต ๑ กุเล มหาโภเค    นิพฺพตฺติสฺสติ ตาวเท ฯ
	โส ปจฺฉา ปพฺพชิตฺวาน      สุกฺกมูเลน โจทิโต
	รฏฺฐปาโลติ นาเมน        เหสฺสติ สตฺถุสาวโก ฯ
	ปธานํ ปหิตตฺโต โส        อุปสนฺโต นิรูปธิ
	สพฺพาสเว ปริญฺญาย        นิพฺพายิสฺสตฺยนาสโว ฯ
	อุฏฺฐาย อภินิกฺขมฺม         ชหิตฺวา โภคสมฺปทา
	เขฬปิณฺเฑว โภคมฺหิ        เปมํ มยฺหํ น วชฺชติ ฯ
	วิริยํ เม ธุรโธรยฺหํ        โยคกฺเขมาธิวาหนํ
	ธาเรมิ อนฺติมํ เทหํ        สมฺมาสมฺพุทฺธสาสเน ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา รฏฺฐปาโล เถโร อิมา คาถาโย
อภาสิตฺถาติ ฯ
		รฏฺฐปาลตฺเถรสฺส อปทานํ สมตฺตํ ฯ
		นวมํ โสปากตฺเถราปทานํ (๑๙)
	[๒๑] ปพฺภารํ โสธยนฺตสฺส        ปวเร ๒ ปพฺพตุตฺตเม
	สิทฺธตฺโถ นาม ภควา       อาคจฺฉิ มม สนฺติกํ ฯ
#๑ ม. ยุ. อทฺเธ ฯ ๒ ม. วิปิเน ฯ
