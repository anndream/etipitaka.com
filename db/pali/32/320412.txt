		ทุติยํ อุทกปูชกตฺเถราปทานํ (๓๓๒)
	[๓๓๔] สุวณฺณวณฺณํ สมฺพุทฺธํ         คจฺฉนฺตํ อนิลญฺชเส
	ฆตาสนํว ชลิตํ            อาทิตฺตํว หุตาสนํ ฯ
	ปาณินา อุทกํ คยฺห         อากาเส อุกฺขิปึ อหํ
	สมฺปฏิจฺฉิ มหาวีโร         พุทฺโธ การุณิโก อิสิ ฯ
	อนฺตลิกฺเข ฐิโต สตฺถา      ปทุมุตฺตรนามโก
	มม สงฺกปฺปมญฺญาย         อิมํ คาถํ อภาสถ ฯ
	อิมินา ทกทาเนน          ปีติอุปฺปาทเนน จ่
	กปฺปสตสหสฺสํปิ            ทุคฺคตึ นูปปชฺชสิ ฯ
	เตน กมฺเมน ทิปทินฺท       โลกเชฏฺฐ นราสภ
	ปตฺโตมฺหิ อจลํ ฐานํ        หิตฺวา ชยปราชยํ ฯ
	สหสฺสราชนาเมน          ตโย จ จกฺกวตฺติโน
	ปญฺจสฏฺฐิกปฺปสเต          จาตุรนฺโต ชนาธิปา ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา อุทกปูชโก เถโร อิมา คาถาโย
อภาสิตฺถาติ ฯ
		อุทกปูชกตฺเถรสฺส อปทานํ สมตฺตํ ฯ
