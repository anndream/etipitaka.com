	ธมฺมกายญฺจ ทีเปนฺติ ๑     เกวลํ รตนากรํ
	วิโกเปตุํ น สกฺโกนฺติ       โก ทิสฺวา นปฺปสีทติ ฯ
	อิมาหิ ตีหิ คาถาหิ         นารโท ปุรคจฺฉิ ๒ โส
	ปทุมุตฺตรํ ถวิตฺวาน         สมฺพุทฺธํ อปราชิตํ ฯ
	เตน จิตฺตปฺปสาเทน        พุทฺธสนฺถวเนน จ
	กปฺปานํ สตสหสฺสํ          ทุคฺคตึ นูปปชฺชหํ ๓ ฯ
	อิโต ตึเส กปฺปสเต        สุมิตฺโต ๔ นาม ขตฺติโย
	สตฺตรตนสมฺปนฺโน          จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา อตฺถสนฺทสฺสโก เถโร อิมา คาถาโย
อภาสิตฺถาติ ฯ
	อตฺถสนฺทสฺสกตฺเถรสฺส อปทานํ สมตฺตํ ฯ
	อฏฺฐมํ เอกรํสนิยตฺเถราปทานํ ๕ (๑๓๘)
	[๑๔๐] นารโท อิติ นาเมน ๖     เกสโว อิติ มํ วิทู
	กุสลากุสลํ เอสํ           อคมํ พุทฺธสนฺติกํ ฯ
	เมตฺตจิตฺโต การุณิโก       อตฺถทสฺสี มหามุนิ
	อสฺสาสยนฺโต สตฺเต โส     ธมฺมํ เทเสติ จกฺขุมา ฯ
#๑ ม. ทีเปนฺตํ ฯ ๒ ยุ. สรคจฺฉิ โย ฯ ม. วฺหยวจฺฉโล ฯ ๓ ยุ. นูปปชฺชถ ฯ
#๔ ยุ. สุขิตฺโต ฯ ๕ ยุ. เอกทํสนิย ... ฯ ๖ ม. ยุ. เม นามํ ฯ
