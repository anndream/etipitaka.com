	อิตฺถํ สุทํ อายสฺมา สุมนตาลวณฺฏิโย เถโร อิมา คาถาโย
อภาสิตฺถาติ ฯ
	สุมนตาลวณฺฏิยตฺเถรสฺส อปทานํ สมตฺตํ ฯ
		นวมํ สุมนทามิยตฺเถราปทานํ (๓๗๙)(
	[๓๘๑] สิทฺธตฺถสฺส ภควโต         นฺหาตกสฺส ตปสฺสิโน
	กตฺวาน สุมนทามํ          ธารยึ ปุรโต ฐิโต ฯ
	จตุนวุเต อิโต กปฺเป       ยํ ทามํ อภิปูชยึ ๑
	ทุคฺคตึ นาภิชานามิ         สุมนทามสฺสิทํ ๒ ผลํ ฯ
	สฺวาคตํ วต เม อาสิ       มม พุทฺธสฺส สนฺติเก
	ติสฺโส วิชฺชา อนุปฺปตฺตา     กตํ พุทฺธสฺส สาสนํ ฯ
	กิเลสา ฌาปิตา มยฺหํ       ภวา สพฺเพ สมูหตา
	นาโคว พนฺธนํ เฉตฺวา      วิหรามิ อนาสโว ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา สุมนทามิโย เถโร อิมา คาถาโย
อภาสิตฺถาติ ฯ
		สุมนทามิยตฺเถรสฺส อปทานํ สมตฺตํ ฯ
#๑ ม. .. ธารยึ ตทา ฯ ๒ ม. ยุ. สุมนธารเณ ผลํ ฯ
