	ทสมํ กาสุมาริผลทายกตฺเถราปทานํ (๓๘๐)
	[๓๘๒] กณิการํว โชตนฺตํ          นิสินฺนํ ปพฺพตนฺตเร
	อทฺทสํ วิรชํ พุทฺธํ          โลกเชฏฺฐํ นราสภํ ฯ
	ปสนฺนจิตฺโต สุมโน         สิเร กตฺวาน อญฺชลึ
	กาสุมาริผลํ คยฺห          พุทฺธเสฏฺฐสฺสทาสหํ ฯ
	เอกตฺตึเส อิโต กปฺเป      ยํ ผลํ อททึ ตทา ๑
	ทุคฺคตึ นาภิชานามิ         ผลทานสฺสิทํ ผลํ ฯ
	สฺวาคตํ วต เม อาสิ       มม พุทฺธสฺส สนฺติเก
	ติสฺโส วิชฺชา อนุปฺปตฺตา     กตํ พุทฺธสฺส สาสนํ ฯ
	กิเลสา ฌาปิตา มยฺหํ       ภวา สพฺเพ สมูหตา
	นาโคว พนฺธนํ เฉตฺวา      วิหรามิ อนาสโว ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา กาสุมาริผลทายโก เถโร อิมา คาถาโย
อภาสิตฺถาติ ฯ
	กาสุมาริผลทายกตฺเถรสฺส อปทานํ สมตฺตํ ฯ
		อุทฺทานํ
	โพธิปาฏลิอุปฺปลิ           ปตฺติ จ สตฺตปณฺณิโย
#๑ ม. ยุ. อหํ ฯ
