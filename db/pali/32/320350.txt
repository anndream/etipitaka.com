	ปญฺจวีเส อิโต กปฺเป      เทวโล นาม ขตฺติโย
	สตฺตรตนสมฺปนฺโน         จกฺกวตฺติ มหพฺพโล ฯ
	ปฏิสมฺภิทา จตสฺโส        วิโมกฺขาปิจ อฏฺฐิเม
	ฉฬภิญฺญา สจฺฉิกตา        กตํ พุทฺธสฺส สาสนนฺติ ฯ
	อิตฺถํ สุทํ อายสฺมา อฑฺฒจนฺทิโย เถโร อิมา คาถาโย
อภาสิตฺถาติ ฯ
		อฑฺฒจนฺทิยตฺเถรสฺส อปทานํ สมตฺตํ ฯ
		จตุตฺถํ ทีปทายกตฺเถราปทานํ (๒๖๔)
	[๒๖๖] เทวภูโต อหํ สนฺโต       โอรุยฺห ปฐวึ ตทา
	ปทีเป ปญฺจ ปาทาสึ       ปสนฺโน เสหิ ปาณิหิ ฯ
	จตุนวุเต อิโต กปฺเป      ยํ ทีปมททึ ตทา
	ทุคฺคตึ นาภิชานามิ        ทีปทานสฺสิทํ ผลํ ฯ
	ปญฺจปญฺญาสเก กปฺเป      เอโก อาสึ มหีปติ|
	สมนฺตจกฺขุ นาเมน        จกฺกวตฺติ มหพฺพโล ฯ
	ปฏิสมฺภิทา จตสฺโส        วิโมกฺขาปิจ อฏฺฐิเม
	ฉฬภิญฺญา สจฺฉิกตา        กตํ พุทฺธสฺส สาสนนฺติ ฯ(
	อิตฺถํ สุทํ อายสฺมา ทีปทายโก ๑ เถโร อิมา คาถาโย
อภาสิตฺถาติ ฯ
		ทีปทายกตฺเถรสฺส อปทานํ สมตฺตํ ฯ
#๑ ม. ปทีปทายโก ฯ ยุ. อรณทีปิโย ฯ
