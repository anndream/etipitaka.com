	เตตฺตึเส วตฺตมานมฺหิ       กปฺเป อาสุํ ชนาธิปา
	อุทกาเสจนา นาม         อฏฺเฐเต จกฺกวตฺติโน ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา โพธิสิญฺจโก เถโร อิมา คาถาโย
อภาสิตฺถาติ ฯ
		โพธิสิญฺจกตฺเถรสฺส อปทานํ สมตฺตํ ฯ
		ทสมํ ปทุมปุปฺผิยตฺเถราปทานํ (๙๐)
	[๙๒] โปกฺขรวนํ ปวิฏฺโฐ         ภญฺชนฺโต ปทุมานหํ
	อทฺทสํ ๑ ผุสฺสสมฺพุทฺธํ      ทฺวตฺตึสวรลกฺขณํ ฯ
	ปทุมปุปฺผํ คเหตฺวาน        อากาเส อุกฺขิปึ อหํ(
	ปาปกมฺมํ สริตฺวาน         ปพฺพชึ อนคาริยํ ฯ
	ปพฺพชิตฺวาน กาเยน        มนสา สํวุเตน จ
	วจีทุจฺจริตํ หิตฺวา          อาชีวํ ปริโสธยึ ฯ
	เทฺวนวุเต อิโต กปฺเป      ยํ ปุปฺผมภิโรปยึ
	ทุคฺคตึ นาภิชานามิ         พุทฺธปูชายิทํ ผลํ ฯ
	ปทุมภาสนามาว ๒        อฏฺฐารส มหีปตี
	อฏฺฐารเสสุ กปฺเปสุ        อฏฺฐตาฬีสมาสึสุ ฯ
#๑ ม. ตตฺถทฺทสํ ผุสฺสํ พุทฺธํ ฯ ๒ ม. ยุ. ... จ ฯ
