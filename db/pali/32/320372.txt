		ทุติยํ ปุปฺผธารกตฺเถราปทานํ (๒๙๒)
	[๒๙๔] วากจีรธโร อาสึ          อชินุตฺตรวาสโน
	อภิญฺญา ปญฺจ นิพฺพตฺโต ๑   จนฺทสฺส ปริมชฺชโก ฯ
	วิปสฺสึ โลกปชฺโชตํ         ทิสฺวา อภิคตํ มมํ
	ปาริฉตฺตกปุปฺผานิ          ธาเรสึ สตฺถุโน อหํ ฯ
	เอกนวุเต อิโต กปฺเป      ยํ ปุปฺผมภิธารยึ ๒
	ทุคฺคตึ นาภิชานามิ         ธารณาย อิทํ ผลํ ฯ
	สตฺตาสีติมฺหิโต กปฺเป       เอโก อาสึ มหีปติ
	สมนฺตธรโณ นาม          จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ปุปฺผธารโก เถโร อิมา คาถาโย
อภาสิตฺถาติ ฯ
		ปุปฺผธารกตฺเถรสฺส อปทานํ สมตฺตํ ฯ
		ตติยํ ฉตฺตทายกตฺเถราปทานํ (๒๙๓)
	[๒๙๕] ปุตฺโต มม ปพฺพชิโต        กาสายวสโน ตทา
	โส จ พุทฺธตฺตสมฺปตฺโต      นิพฺพุโต โลกปูชิโต ฯ
#๑ ม. ยุ. นิพฺพตฺตา ฯ ๒ ___ อภิปูชยึ ฯ
