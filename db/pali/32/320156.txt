	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ปญฺจทีปโก เถโร อิมา คาถาโย
อภาสิตฺถาติ ฯ
		ปญฺจทีปกตฺเถรสฺส อปทานํ สมตฺตํ ฯ
		อฏฺฐมํ ธชทายกตฺเถราปทานํ (๕๘)
	[๖๐] ปทุมุตฺตรพุทฺธสฺส           โพธิยา ปาทปุตฺตเมv
	หฏฺโฐ หฏฺเฐน จิตฺเตน      ธชมาโรปยึ อหํ ฯ
	ปตปตฺตานิ คณฺหิตฺวา        พหิทฺธา ฉฑฺฑยึ อหํ
	อนฺโตสุทฺธํ พหิสุทฺธํ         สุวิมุตฺตํ อนาสวํ ๑ ฯ
	สมฺมุขา วิย สมฺพุทฺธํ        อวนฺทึ โพธิมุตฺตมํ
	ปทุมุตฺตโร โลกวิทู         อาหุตีนํ ปฏิคฺคโห ฯ
	ภิกฺขุสงฺเฆ ฐิโต สตฺถา      อิมา คาถา อภาสถ
	อิมินา ธชทาเนน          อุปฏฺฐาเนน จูภยํ ฯ
	กปฺปานํ สตสหสฺสํ          ทุคฺคตึ โส น คจฺฉติ
	เทเวสุ เทวโสภคฺยํ        อนุโภสฺสตฺยนปฺปกํ ฯ
	อเนกสตกฺขตฺตุญฺจ          ราชา รฏฺเฐ ภวิสฺสติ
	อุคฺคโต นาม นาเมน       จกฺกวตฺติ ภวิสฺสติ ฯ
#๑ ม. ยุ. อธิมุตฺตมนาสวํ ฯ
