	สตสหสฺเส อิโต กปฺเป      ยํ พุทฺธมภิปูชยึ ๑
	ทุคฺคตึ นาภิชานามิ         ติณฺณํ ปทุมานิทํ ผลํ ฯ
	กิเลสา ฌาปิตา มยฺหํ       ภวา สพฺเพ สมูหตา
	สพฺพาสวา ปริกฺขีณา        นตฺถิ ทานิ ปุนพฺภโว ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ตีณิปทุมิโย เถโร อิมา คาถาโย
อภาสิตฺถาติ ฯ
		ตีณิปทุมิยตฺเถรสฺส อปทานํ สมตฺตํ ฯ
		อุทฺทานํ
	นาคสมาโล ปทสญฺญี        สุสญฺญาลุวทายโก
	เอกสญฺญี ติณทโท          สูจี ปาฏลิปุปฺผิโย
	ฐิตญฺชลี ติปทุมี            คาถาโย ปญฺจสตฺตติ ฯ
		นาคสมาลวคฺโค อฏฺฐโม ฯ
		______________
#๑ โป. พุทฺธมภิโรปยึ ฯ
