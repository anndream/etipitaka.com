	ปพฺพตคฺเค ยถา อคฺคิ       ปุณฺณมาเยว จนฺทิมา
	นฬคฺคิวณฺณสงฺกาโส         โส เม พุทฺโธ นิมนฺติโต ฯ
	อสมฺภีโต ภยาตีโต         ภวนฺตกรโณ มุนิ
	สีหูปโม มหาวีโร          โส เม พุทฺโธ นิมนฺติโต ฯ
	กุสโล พุทฺธธมฺเมสุ         อปฺปสโยฺห ปเรหิ โส
	นาคูปโม มหาวีโร         โส เม พุทฺโธ นิมนฺติโต ฯ
	สทฺธมฺมปารกุสโล          พุทฺธนาโค อสาทิโส
	อุสภูปโม มหาวีโร         โส เม พุทฺโธ นิมนฺติโต ฯ
	อนนฺตวณฺโณ อมิตยโส       วิจิตฺตสพฺพลกฺขโณ
	สกฺกูปโม มหาวีโร         โส เม พุทฺโธ นิมนฺติโต ฯ
	วสี คณี ปตาปี จ          เตชสี จ ทุราสโท
	พฺรหฺมูปโม มหาวีโร        โส เม พุทฺโธ นิมนฺติโต ฯ
	มหคฺคธมฺโม ๑ ทสพโล     พลาติพลปารคู ๒
	ธรณูปโม มหาวีโร         โส เม พุทฺโธ นิมนฺติโต ฯ
	สีลธีติสมากิณฺโณ           ธมฺมวิญฺญาณโขภิโต
	อุทธูปโม มหาวีโร         โส เม พุทฺโธ นิมนฺติโต ฯ
	ทุราสโท ทุปฺปสโห         อจโล อุคฺคโต พฺรหฺมา ๓
	เนรูปโม มหาวีโร         โส เม พุทฺโธ นิมนฺติโต ฯ
	อนนฺตญาโณ อสโม ๔      อตุโล อคฺคตํ คโต
	คคนูปโม มหาวีโร         โส เม พุทฺโธ นิมนฺติโต ฯ
		ปนฺนรสมํ ภาณวารํ ฯ
#๑ ม. ปตฺตธมฺโม ฯ ยุ. มหนฺตธมฺโม ฯ ๒ ม. ยุ. พลาติพลปารโค ฯ
#๓ ยุ. พฺรหา ฯ ๔ ม. ยุ. อสมสโม ฯ
