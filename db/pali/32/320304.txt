	ปญฺจมํ นิคฺคุณฺฑิปุปฺผิยตฺเถราปทานํ (๒๐๕)
	[๒๐๗] วิปสฺสิสฺส ภควโต          อาสึ อารามิโก อหํ
	นิคฺคุณฺฑิปุปฺผํ ปคฺคยฺห        พุทฺธสฺส อภิโรปยึ ฯ
	เอกนวุเต อิโต กปฺเป      ยํ ปุปฺผมภิโรปยึ ฯ
	ทุคฺคตึ นาภิชานามิ         พุทฺธปูชายิทํ ผลํ ฯ
	ปญฺจตฺตึเส ๑ อิโต กปฺเป   เอโก อาสึ ชนาธิโป
	มหาปตาโป นาเมน        จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา นิคฺคุณฺฑิปุปฺผิโย เถโร อิมา คาถาโย
อภาสิตฺถาติ ฯ
	นิคฺคุณฺฑิปุปฺผิยตฺเถรสฺส อปทานํ สมตฺตํ ฯ
		ฉฏฺฐํ อุทกทายกตฺเถราปทานํ [๒๐๖]
	[๒๐๘] ภุญฺชนฺตํ สมณํ ทิสฺวา        วิปฺปสนฺนมนาวิลํ
	ฆเฏโนทกมาทาย          สิทฺธตฺถสฺส อทาสหํ ฯ
	นิมฺมโล โหมหํ อชฺช        วิมโล ขีณสํสโย
	ภเว นิพฺพตฺตมานมฺหิ        ผลํ นิพฺพตฺตเต มม ฯ
#๑ ม. ปญฺจวีเส ฯ
