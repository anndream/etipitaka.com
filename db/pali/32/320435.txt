	อิตฺถํ สุทํ อายสฺมา จมฺปกปุปฺผิโย เถโร อิมา คาถาโย
อภาสิตฺถาติ ฯ
		จมฺปกปุปฺผิยตฺเถรสฺส อปทานํ สมตฺตํ ฯ}
		สตฺตมํ ปทุมปูชกตฺเถราปทานํ (๓๔๗)
	[๓๔๙] หิมวนฺตสฺสวิทูเร           โรมโส นาม ปพฺพโต
	พุทฺโธ จ ๑ โสภิโต นาม   อพฺโภกาเส วสี ตทา ฯ
	ภวนา นิกฺขมิตฺวาน         ปทุมํ ธารยึ อหํ
	เอกาหํ ธารยิตฺวาน        ปุนพฺภวํ อุปาคมึ ฯ
	เอกนวุเต อิโต กปฺเป      ยํ ปุปฺผํ อภิปูชยึ
	ทุคฺคตึ นาภิชานามิ         พุทฺธปูชายิทํ ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ปทุมปูชโก เถโร อิมา คาถาโย
อภาสิตฺถาติ ฯ
		ปทุมปูชกตฺเถรสฺส อปทานํ สมตฺตํ ฯ
		เตรสมํ ภาณวารํ ฯ
	อฏฺฐมํ ติณมุฏฺฐิทายกตฺเถราปทานํ (๓๔๘)
	[๓๕๐] หิมวนฺตสฺสวิทูเร           ลมฺพโก นาม ปพฺพโต
	อุปติสฺโส นาม สมฺพุทฺโธ     อพฺโภกาสมฺหิ จงฺกมิ ฯ
#๑ ม. ยุ. พุทฺโธปิ สมฺภโว นาม ฯ
