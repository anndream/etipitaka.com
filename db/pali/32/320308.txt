	จริมํ วตฺตเต มยฺหํ         ภวา สพฺเพ สมูหตา
	ธาเรมิ อนฺติมํ เทหํ        สมฺมาสมฺพุทฺธสาสเน ฯ
	เทฺวนวุเต อิโต กปฺเป      ยํ ฉตฺตมททึ ตทา
	ทุคฺคตึ นาภิชานามิ         ฉตฺตทานสฺสิทํ ผลํ ฯ
	เทฺวสตฺตติ อิโต กปฺเป      อฏฺฐาสึสุ ชนาธิปา
	มหานิทานนาเมน          ราชาโน จกฺกวตฺติโน ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ปาปนิวาริโย เถโร อิมา คาถาโย
อภาสิตฺถาติ ฯ
		ปาปนิวาริยตฺเถรสฺส อปทานํ สมตฺตํ ฯ
		อุทฺทานํ
	กณิกาโร มิเนลญฺจ         กึกณิ ตารเณน จ
	นิคฺคุณฺฑิปุปฺผํ ทกโท         สลโฬ จ กุรณฺฑโก
	อาธารทานํ ปาปญฺจ        อฏฺฐตาฬีส คาถกา ฯ
		กณิการปุปฺผิยวคฺโค เอกวีสติโม ฯ
		________________________
