	อุปฏฺฐานผลมฺปสฺสํ ๑       โลกนาถสฺส ตาทิโน
	สฏฺฐิตุริยสหสฺสานิ          ปริวาเรนฺติ มํ สทา
	เอกนวุเต อิโต กปฺเป      อุปฏฺฐหึ มหาอิสึ
	ทุคฺคตึ นาภิชานามิ         อุปฏฺฐานสฺสิทํ ผลํ ฯ
	จตุนวุเต ๒ อิโต กปฺเป    มหานิคฺโฆสนามกา
	โสฬสาสึสุ ราชาโน        จกฺกวตฺตี มหพฺพลา ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา พุทฺธุปฏฺฐาโก เถโร อิมา คาถาโย
อภาสิตฺถาติ ฯ
		พุทฺธุปฏฺฐากตฺเถรสฺส อปทานํ สมตฺตํ ฯ
		อุทฺทานํ
	สุธา ปีฐญฺจ เจลญฺจ        กมฺมาโร คนฺธมาลิโย
	ติปุปฺผิโย มธุ เสนา        เวยฺยาวจฺโจ ว ธมฺมโก
	สมสฏฺฐิญฺจ คาถาโย        อสฺมึ วคฺเค ปกิตฺติตา ฯ
		สุธาวคฺโค ทสโม ฯ
		อถ วคฺคุทฺทานํ
	พุทฺธวคฺโค หิ ปฐโม        สีหาสนิ สุภูติ จ
	กุณฺฑธาโน อุปาลิ จ        วีชนี สกจิตฺตนี
#๑ ม. ยุ. อุปฏฺฐานผลมฺปสฺส ฯ ๒ ม. จตุวีเส ฯ
