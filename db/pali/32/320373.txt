	วิจินนฺโต สกํ ปุตฺตํ         อารามํ ๑ ปจฺฉโต มมํ
	นิพฺพุตสฺส มหนฺตสฺส         จิตกํ อคมาสหํ ฯ
	ปคฺคยฺห อญฺชลึ ตตฺถ        วนฺทิตฺวา จิตกํ อหํ
	เสตจฺฉตฺตญฺจ ปคฺคยฺห       อาโรเปสึ อหํ ตทา ฯ
	จตุนวุเต อิโต กปฺเป       ยํ ฉตฺตมภิโรปยึ
	ทุคฺคตึ นาภิชานามิ         ฉตฺตทานสฺสิทํ ผลํ ฯ
	ปญฺจวีเส อิโต กปฺเป       สตฺต อาสุํ ชนาธิปา
	มหารหสนามา เต         จกฺกวตฺตี มหพฺพลา ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ฉตฺตทายโก เถโร อิมา คาถาโย
อภาสิตฺถาติ ฯ
		ฉตฺตทายกตฺเถรสฺส อปทานํ สมตฺตํ ฯ
		จตุตฺถํ สทฺทสญฺญกตฺเถราปทานํ (๒๙๔)
	[๒๙๖] อนุคฺคตมฺหิ อาทิจฺเจ        ปสาโท ๒ วิปุโล อหุ
	พุทฺธเสฏฺฐสฺส โลกมฺหิ       ปาตุภาโว มเหสิโน ฯ
	สทฺทมสฺโสสหํ ๓ ตตฺถ      น จ ปสฺสามิ ตํ ชินํ
	มรณญฺจ อนุปฺปตฺโต         พุทฺธสญฺญมนุสฺสรึ ฯ
#๑ ม. ยุ. อาคมํ ฯ ๒ ม. ปนาโท ฯ ๓ ม. โฆสมโสสหํ ___ ฯ โป. น จ
#อสฺโสสหํ สทฺทํ ฯ
