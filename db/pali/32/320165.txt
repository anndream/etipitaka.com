	ภิสมูฬาลํ คณฺหิตฺวา         อคมึ พุทฺธสนฺติเก
	ตญฺจ พุทฺธสฺส อทาสึ        ปสนฺโน เสหิ ปาณิหิ ฯ
	กเรน จ ปรามฏฺโฐ        เวสฺสภู วรพุทฺธินา
	สุขาหํ นาภิชานามิ         สมนฺเตน กุตุตฺตรึ ฯ
	จริโม วตฺตเต มยฺหํ        ภวา สพฺเพ สมูหตา
	นาโคว พนฺธนํ เฉตฺวา      วิหรามิ อนาสโว ๑ ฯ
	เอกตฺตึเส อิโต กปฺเป      ยํ กมฺมมกรึ ตทา
	ทุคฺคตึ นาภิชานามิ         ภิสทานสฺสิทํ ผลํ ฯ
	สโมธานา จ ราชาโน      โสฬส มนุชาธิปา
	กปฺปมฺหิ เตรเส ๒ อาสุํ    จกฺกวตฺตี มหพฺพลา ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ภิสทายโก เถโร อิมา คาถาโย
อภาสิตฺถาติ ฯ
		ภิสทายกตฺเถรสฺส อปทานํ สมตฺตํ ฯ
		ฉฏฺฐํ สุจินฺติตตฺเถราปทานํ (๖๖)
	[๖๘] คิริทุคฺคจโร อาสึ          อภิชาโตว เกสรี
	มิคสงฺฆํ วธิตฺวาน          ชีวามิ ปพฺพตนฺตเร ฯ
#๑ ม. ยุ. หตฺถินาเคน สนฺเตน กุสลํ โรปิตํ มยา ฯ ๒ ม. จุทฺทเส ฯ
