	สห คาถํ สุณิตฺวาน         ปุพฺพกมฺมํ อนุสฺสรึ
	เอกาสเน นิสีทิตฺวา        อรหตฺตํ อปาปุณึ ฯ
	ชาติยา สตฺตวสฺโสหํ        อรหตฺตํ อปาปุณึ
	อุปสมฺปาทยิ พุทฺโธ         คุณมญฺญาย จกฺขุมา ฯ
	ทารโกว อหํ สนฺโต        กรณียํ สมาปยึ
	กึ เม กรณียํ อชฺช         สกฺยปุตฺตสฺส สาสเน ฯ
	สตสหสฺเส อิโต กปฺเป      ยํ กมฺมมกรึ ตทา
	ทุคฺคตึ นาภิชานามิ         สทฺธมฺมสฺสวเน ผลํ ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ธมฺมสฺสวนิโย เถโร อิมา คาถาโย
อภาสิตฺถาติ ฯ
		ธมฺมสฺสวนิยตฺเถรสฺส อปทานํ สมตฺตํ ฯ
	ทสมํ อุกฺขิตฺตปทุมิยตฺเถราปทานํ (๓๔๐)
	[๓๔๒] นคเร หํสวติยา           อโหสึ มาลิโก ตทา
	โอคาเหตฺวา ปทุมสรํ       สตฺตปตฺเต ๑ โอจินามหํ ฯ
	ปทุมุตฺตโร นาม ชิโน       สพฺพธมฺมาน ปารคู
	สห สตสหสฺเสหิ           สนฺตจิตฺเตหิ ตาทิภิ ฯ
#๑ ม. สพฺพตฺถ สตปตฺตนฺติ ทิสฺสติ ฯ
