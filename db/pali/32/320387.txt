	นิพฺพตฺติสฺสติ โส ยูโป       รตนญฺจ อนปฺปกํ
	ปพฺภารทานํ ทตฺวาน        กปฺปํ สคฺคมฺหิ โมทหํ ฯ
	อิโต พตฺตึสกปฺปมฺหิ         สุพุทฺโธ ๑ นาม ขตฺติโย
	สตฺตรตนสมฺปนฺโน          จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ปพฺภารทายโก เถโร อิมา คาถาโย
อภาสิตฺถาติ ฯ
	ปพฺภารทายกตฺเถรสฺส อปทานํ สมตฺตํ ฯ
		อุทฺทานํ
	เกสรํ คนฺธมนฺนญฺจ         ธมฺมสญฺญาผเลน จ
	ปสาทารามทายี จ         เลปโก พุทฺธสญฺญิโก
	ปพฺภารโท จ คาถาโย      เอกปญฺญาส กิตฺติตา ฯ
		ปทุมเกสริยวคฺโค เอกตฺตึสติโม ฯ
		___________________
#๑ โป. ม. ยุ. สุสุทฺโธ ฯ
