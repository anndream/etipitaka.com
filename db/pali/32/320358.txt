	อิตฺถํ สุทํ อายสฺมา จงฺโกฏกิโย เถโร อิมา คาถาโย
อภาสิตฺถาติ ฯ
		จงฺโกฏกิยตฺเถรสฺส อปทานํ สมตฺตํ ฯ
	จตุตฺถํ อพฺภญฺชนทายกตฺเถราปทานํ (๒๗๔)
	[๒๗๖] โกณฺฑญฺญสฺส ภควโต        วีตราคสฺส ตาทิโน
	อกกฺกสสฺส ๑ จิตฺตสฺส      นิปปญฺจสฺส ฌายิโน ฯ
	สพฺพโมหาติวตฺตสฺส         สพฺพโลกหิเตสิโน
	อพฺภญฺชนํ มยา ทินฺนํ        ทิปทินฺทสฺส ตาทิโน ฯ
	อปริเมยฺเย อิโต กปฺเป     อพฺภญฺชนมทาสหํ ๒
	ทุคฺคตึ นาภิชานามิ         อพฺภญฺชนสฺสิทํ ผลํ ฯ
	อิโต ปณฺณรเส กปฺเป       วิรปฺโป ๓ นาม ขตฺติโย
	สตฺตรตนสมฺปนฺโน          จกฺกวตฺติ มหพฺพโล ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา อพฺภญฺชนทายโก เถโร อิมา คาถาโย
อภาสิตฺถาติ ฯ
	อพฺภญฺชนทายกตฺเถรสฺส อปทานํ สมตฺตํ ฯ
#๑ ม. ยุ. อากาสสมจิตฺตสฺส ฯ ๒ ม. ยุ. อพฺภุญฺชนมทํ ตทา ฯ ๓ ม. ยุ. จิรปฺโป ฯ
