	เตทณฺฑิกา เอกสิขา        อาคจฺฉนฺติ มมํ ฆรํ ฯ
	อาชีวิกา วิลุตฺตาวี         โคตมา ๑ เทวธมฺมิกา
	รโชชลฺลธรา เอเต        อาคจฺฉนฺติ มมํ ฆรํ ฯ
	ปริวตฺตกา สิทฺธิปตฺตา ๒    โกธปุคฺคนิกา ๓ พหู
	ตปสี วนจารี จ           อาคจฺฉนฺติ มมํ ฆรํ ฯ
	อนฺธกา ๔ ทมิลา เจว     สากุฬา มลยาฬกา ๕
	สวรา โยนกา เจว        อาคจฺฉนฺติ มมํ ฆรํ ฯ
	คนฺธกา ๖ มุณฺฑกา สพฺเพ   กุฏฺฐลา สานุวินฺทกา ๗
	อาราว จีนรฏฺฐา จ        อาคจฺฉนฺติ มมํ ฆรํ ฯ
	อลสนฺทกา ปลฺลวกา        ปพฺพตานคฺคมารุหา ๘
	พาหิกา ๙ เจตปุตฺตา จ    อาคจฺฉนฺติ มมํ ฆรํ ฯ
	มธุรกา โกสลกา          กาสิกา ๑๐ หตฺถิโปริกา
	อิสินฺทา มกฺกลา ๑๑ เจว   อาคจฺฉนฺติ มมํ ฆรํ ฯ
	เจลาวกา อารมฺพา จ ๑๒  โอภาสา เมฆลา พหู
	ขุทฺทกา สุทฺทกา เจว       อาคจฺฉนฺติ มมํ ฆรํ ฯ
	โรหกา ๑๓ สินฺธวา เจว   จิตฺตกา ๑๔ เอกกณฺณิกา
	สุรฏฺฐา อปรนฺตา จ        อาคจฺฉนฺติ มมํ ฆรํ ฯ
	สุปฺปารกา กุมารา ๑๕ จ   มลยา ๑๖ โสณฺณภูมิกา
	วชฺชิหารา ๑๗ จ เต สพฺเพ อาคจฺฉนฺติ มมํ ฆรํ ฯ
#๑ ม. โคธมฺมา ฯ ๒ ม. ปริตฺตกา สนฺติปตฺตา ฯ ๓ ยุ. โกณฺฑปุคฺคลิกา พหู ฯ
#๔ ม. ยุ. โอฑฺฑกา ฯ ๕ ม. มลวาฬกา ฯ ๖ ม. ยุ. อนฺธกา ฯ ๗ ม. โกฏลา
#หนุวินฺทกา ฯ ยุ. โกลกา ... ฯ ๘ ม. ธมฺมรานิคฺคมานุสา ฯ ยุ. ปพฺพราภคฺคการุสา ฯ
#๙ ม. เคหิตา ฯ ๑๐ ม. กลิงฺคา ฯ ๑๑ ยุ. มตฺถลา ฯ ๑๒ ม. อารพฺภา จ โอฆุฏฐา ฯ ยุ.
#เวลาวกา อรมฺมา โอกฺกลา เมกลา ฯ ๑๓ ม. ยุ. โรหนา ฯ ๑๔ ยุ. จิตฺตาว ฯ
#๑๕ ย. สุปฺปาริกา กิกุมารา จ ฯ ๑๖ ม. มลฺลโสวณฺณภูมิกา ฯ ๑๗ ม. วชฺชีตงฺคา ฯ
