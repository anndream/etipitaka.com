	ยสฺส สทฺธา ตถาคเต       อจลา สุปติฏฺฐิตา
	เตน จิตฺตปฺปสาเทน        ทุคฺคตึ โส น คจฺฉติ ฯ
	สฺวาคตํ วต เม อาสิ       พุทฺธเสฏฺฐสฺส สนฺติเก
	วิหงฺคเมน สนฺเตน         สุพีชํ โรปิตํ มยา ฯ
	เอกนวุเต อิโต กปฺเป      ยํ ปุปฺผมภิโรปยึ
	ทุคฺคตึ นาภิชานามิ         พุทฺธปูชายิทํ ผลํ ฯ
	สุจารุทสฺสนา นาม         อฏฺเฐเต เอกนามกา
	กปฺเป สตฺตรเส อาสุํ       จกฺกวตฺตี มหพฺพลา ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา ปจฺจาคมนิโย เถโร อิมา คาถาโย
อภาสิตฺถาติ ฯ
		ปจฺจาคมนิยตฺเถรสฺส อปทานํ สมตฺตํ ฯ
		จตุตฺถํ ปรปฺปสาทกตฺเถราปทานํ ๖๔
	[๖๖] อสุภํ ปวรํ วีรํ            มเหสึ วิชิตาวินํ
	สุวณฺณวณฺณํ สมฺพุทฺธํ         โก ทิสฺวา นปฺปสีทติ ฯ
	หิมวา วาปริเมยฺโย        สาคโรว ทุรุตฺตโร
	ตเถว ฌานํ พุทฺธสฺส        โก ทิสฺวา นปฺปสีทติ ฯ
	วสุธา ยถาปฺปเมยฺยา       จิตฺตา วนวฏํสกา
