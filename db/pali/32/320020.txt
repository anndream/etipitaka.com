		วิสุทฺธสีลา สุวิสุทฺธปญฺญา
		สมาหิตา ชาคริยานุยุตฺตา
		วิปสฺสกา ธมฺมวิเสสทสฺสี
		มคฺคงฺคโพชฺฌงฺคคเต วิชญฺญา ฯ
		สุญฺญปฺปณิธิญฺจ ตถานิมิตฺตํ
		อาเสวยิตฺวา ชินสาสนมฺหิ
		เย สาวกตฺตํ น วชนฺติ ธีรา
		ภวนฺติ ปจฺเจกชินา สยมฺภู ฯ
		มหนฺตธมฺมา พหุธมฺมกายา
		จิตฺติสฺสรา สพฺพทุกฺโขฆติณฺณา
		อุทคฺคจิตฺตา ปรมตฺถทสฺสี
		สีโหปมา ขคฺควิสาณกปฺปา ฯ
		สนฺตินฺทฺริยา สนฺตมนา สมาธี
		ปจฺจนฺตสตฺเตสุ มติปฺปจารา
		ทีปา ปรตฺถ อิธ วิชฺชลนฺตา
		ปจฺเจกพุทฺธา สตฺตหิตาเม ๑ ฯ
		ปหีนสพฺพาวรณา ชนินฺทา
		โลกปฺปทีปา ฆนกญฺจนาภา
		นิสฺสํสยํ โลกสุทกฺขิเณยฺยา
		ปจฺเจกพุทฺธา สตตปฺปิตาเม ฯ
#๑ ม. สตตํ หิตา เม ฯ
