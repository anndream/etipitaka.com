	อิมินา อธิกาเรน ๑       เมตฺตจิตฺตวตาย จ
	อฏฺฐารเส กปฺปสเต        เทวโลเก รมิสฺสติ ๒ ฯ
	อฏฺฐารส จ ติกฺขตฺตุํ        เทวราชา ภวิสฺสติ ๓-2
	ปเทสรชฺชํ วิปุลํ           คณนาโต อสงฺขยํ ฯ
	เอกปญฺญาสกฺขตฺตุญฺจ        จกฺกวตฺติ ภวิสฺสติ
	จาตุรนฺโต วิชิตาวี         ชมฺพูมณฺฑสฺส อิสฺสโร ฯ
	มหาสมุทฺโท วกฺโขพฺโภ      พุทฺธโร ปฐวี ยถา
	เอวเมว จ เม โภคา      อปฺปเมยฺยา ภวิสฺสเร้
	สฏฺฐิโกฏึ หิรญฺญสฺส         ทตฺวาน ๔ ปพฺพชึ อหํ ฯ
	กึ กุสลํ คเวสนฺโต         พาวรึ อุปสงฺกมึ ฯ
	ตตฺถ มนฺเต อธิยามิ        ฉฬงฺคํ นาม ลกฺขณํ
	ตมนฺธการํ วิธมํ           อุปฺปชฺชิ ตฺวํ มหามุนิ ฯ
	ตว ทสฺสนกาโมหํ          อาคโตมฺหิ มหามุนิ
	ตว ธมฺมํ สุณิตฺวาน         ปตฺโตมฺหิ อจลํ ปทํ ฯ
	ตึสกปฺปสหสฺสมฺหิ           สปฺปึ พุทฺธสฺสทาสหํ
	เอตฺถนฺตเร นาภิชาเน      สปฺปิ วิญฺญาปิตํ มยา ฯ
	มม สงฺกปฺปมญฺญาย         อุปฺปชฺชติ ยถิจฺฉกํ
	จิตฺตมญฺญาย นิพฺพตฺตํ        สพฺเพ สนฺตปฺปยามหํ ฯ
	อโห พุทฺธา อโห ธมฺมา     อโห โน สตฺถุสมฺปทา
	โถกญฺหิ สปฺปึ ทตฺวาน       อปฺปเมยฺยํ ลภามหํ ฯ
#๑ ม. สปฺปิทาเนน ฯ ๒ ม. ยุ. รมิสฺสสิ ฯ ๓ ม. ยุ. ภวิสฺสสิ ฯ อิโต ปรํ อีทิสเมว ฯ
#๔ ม. จชิตฺวา ฯ
