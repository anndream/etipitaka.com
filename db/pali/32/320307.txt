	นวมํ อาธารทายกตฺเถราปทานํ (๒๐๙)
	[๒๑๑] อาธารกํ มยา ทินฺนํ        สิขิโน โลกพนฺธุโน
	ธาเรมิ ปฐวึ สพฺพํ         เกวลํ วสุธํ อิมํ ฯ
	กิเลสา ฌาปิตา มยฺหํ       ภวา สพฺเพ สมูหตา
	ธาเรมิ อนฺติมํ เทหํ        สมฺมาสมฺพุทฺธสาสเน ฯ
	สตฺตวีเส อิโต กปฺเป       อเหสุํ จตุโร ชนา
	สมนฺตวรุณา ๑ นาม       จกฺกวตฺตี มหพฺพลา ฯ
	ปฏิสมฺภิทา จตสฺโส         วิโมกฺขาปิจ อฏฺฐิเม
	ฉฬภิญฺญา สจฺฉิกตา         กตํ พุทฺธสฺส สาสนนฺติ ฯ
	อิตฺถํ สุทํ อายสฺมา อาธารทายโก เถโร อิมา คาถาโย
อภาสิตฺถาติ ฯ
	อาธารทายกตฺเถรสฺส อปทานํ สมตฺตํ ฯ
	ทสมํ ปาปนิวาริยตฺเถราปทานํ ๒ (๒๑๐)
	[๒๑๒] ติสฺสสฺส ๓ หิ ๔ ภควโต   เทวเทวสฺส ตาทิโน ฯ
	เอกจฺฉตฺตํ มยา ทินฺนํ       วิปฺปสนฺเนน เจตสา ฯ
	นิวุตํ โหติ เม ปาปํ        กุสลสฺสูปสมฺปทา
	อากาเส ฉตฺตํ ธาเรนฺติ     ปุพฺพกมฺมสฺสิทํ ผลํ ฯ
#๑ ม. สมนฺตวรณา นาม ฯ ๒ ยุ. วาตาตปนิวาริย ... ฯ ๓ ยุ. ติสฺสสฺสาหํ ฯ
#๔ ม. ตุ ฯ
