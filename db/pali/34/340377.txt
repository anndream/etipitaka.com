กุสลโต      จ      วิปากโต     จ     วิตกฺโก     จ     รูปญฺจ
นิพฺพานญฺจ อิเม ธมฺมา อวิตกฺกา ฯ
	[๙๗๕]    กตเม    ธมฺมา   สวิจารา   กามาวจรกุสลํ   อกุสลํ
กามาวจรกุสลสฺส   วิปากโต  เอกาทส  จิตฺตุปฺปาทา  อกุสลสฺส  วิปากโต
เทฺว    กิริยโต    เอกาทส    รูปาวจรเอกทุกชฺฌานา    กุสลโต   จ
วิปากโต    จ    กิริยโต   จ   โลกุตฺตรเอกทุกชฺฌานา   กุสลโต   จ
วิปากโต  จ  เอตฺถุปฺปนฺนํ  วิจารํ  ฐเปตฺวา  อิเม  ธมฺมา  สวิจารา  ฯ
กตเม   ธมฺมา   อวิจารา   เทฺว  ปญฺจวิญฺญาณานิ  รูปาวจรติกติกชฺฌานา
กุสลโต    จ    วิปากโต    จ   กิริยโต   จ   จตฺตาโร   อารุปฺปา
กุสลโต    จ    วิปากโต    จ   กิริยโต   จ   โลกุตฺตรติกติกชฺฌานา
กุสลโต   จ   วิปากโต   จ   วิจาโร   จ   รูปญฺจ  นิพฺพานญฺจ  อิเม
ธมฺมา อวิจารา ฯ
	[๙๗๖]   กตเม   ธมฺมา   สปฺปีติกา  กามาวจรกุสลโต  จตฺตาโร
โสมนสฺสสหคตา   จิตฺตุปฺปาทา   อกุสลโต   จตฺตาโร   กามาวจรกุสลสฺส
วิปากโต      ปญฺจ      กิริยโต      ปญฺจ     รูปาวจรทุกติกชฺฌานา
กุสลโต  จ  วิปากโต  จ  กิริยโต  จ  โลกุตฺตรทุกติกชฺฌานา  กุสลโต จ
วิปากโต   จ   เอตฺถุปฺปนฺนํ  ปีตึ  ฐเปตฺวา  อิเม  ธมฺมา  สปฺปีติกา  ฯ
กตเม   ธมฺมา   อปฺปีติกา  กามาวจรกุสลโต  จตฺตาโร  อุเปกฺขาสหคตา
จิตฺตุปฺปาทา   อกุสลโต   อฏฺฐ   กามาวจรกุสลสฺส   วิปากโต  เอกาทส
อกุสลสฺส    วิปากโต    สตฺต    กิริยโต    ฉ   รูปาวจรทุกทุกชฺฌานา
