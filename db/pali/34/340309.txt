	[๗๘๘]    กตเม   ธมฺมา   อุปาทานาเจวอุปาทานิยาจ   ตาเนว
อุปาทานานิ     อุปาทานาเจวอุปาทานิยาจ     ฯ     กตเม    ธมฺมา
อุปาทานิยาเจวโนจอุปาทานา   เตหิ   ธมฺเมหิ  เย  ธมฺมา  อุปาทานิยา
เต   ธมฺเม   ฐเปตฺวา  อวเสสา  สาสวา  กุสลากุสลาพฺยากตา  ธมฺมา
กามาวจรา   รูปาวจรา  อรูปาวจรา  รูปกฺขนฺโธ  ฯเปฯ  วิญฺญาณกฺขนฺโธ
อิเม ธมฺมา อุปาทานิยาเจวโนจอุปาทานา ฯ
	[๗๘๙]     กตเม    ธมฺมา    อุปาทานาเจวอุปาทานสมฺปยุตฺตาจ
ทิฏฺฐุปาทานํ       กามุปาทาเนน      อุปาทานญฺเจวอุปาทานสมฺปยุตฺตญฺจ
กามุปาทานํ       ทิฏฺฐุปาทาเนน      อุปาทานญฺเจวอุปาทานสมฺปยุตฺตญฺจ
สีลพฺพตุปาทานํ      กามุปาทาเนน     อุปาทานญฺเจวอุปาทานสมฺปยุตฺตญฺจ
กามุปาทานํ      สีลพฺพตุปาทาเนน     อุปาทานญฺเจวอุปาทานสมฺปยุตฺตญฺจ
อตฺตวาทุปาทานํ     กามุปาทาเนน     อุปาทานญฺเจวอุปาทานสมฺปยุตฺตญฺจ
กามุปาทานํ     อตฺตวาทุปาทาเนน     อุปาทานญฺเจวอุปาทานสมฺปยุตฺตญฺจ
อิเม     ธมฺมา     อุปาทานาเจวอุปาทานสมฺปยุตฺตาจ     ฯ    กตเม
ธมฺมา    อุปาทานสมฺปยุตฺตาเจวโนจอุปาทานา    เตหิ    ธมฺเมหิ   เย
ธมฺมา   สมฺปยุตฺตา   เต   ธมฺเม   ฐเปตฺวา   เวทนากฺขนฺโธ   ฯเปฯ
วิญฺญาณกฺขนฺโธ อิเม ธมฺมา อุปาทานสมฺปยุตฺตาเจวโนจอุปาทานา ฯ
	[๗๙๐]   กตเม   ธมฺมา   อุปาทานวิปฺปยุตฺตา  อุปาทานิยา  เตหิ
ธมฺเมหิ   เย   ธมฺมา  วิปฺปยุตฺตา  สาสวา  กุสลากุสลาพฺยากตา  ธมฺมา
