ตีสุ  ภูมีสุ  กิริยาพฺยากตํ  สพฺพญฺจ  รูปํ  อิเม  ธมฺมา  สญฺโญชนวิปฺปยุตฺตา
สญฺโญชนิยา       ฯ      กตเม      ธมฺมา      สญฺโญชนวิปฺปยุตฺตา
อสญฺโญชนิยา  จตฺตาโร  มคฺคา  อปริยาปนฺนา  จตฺตาริ  จ  สามญฺญผลานิ
นิพฺพานญฺจ    อิเม    ธมฺมา    สญฺโญชนวิปฺปยุตฺตา   อสญฺโญชนิยา   ฯ
สญฺโญชนสมฺปยุตฺตา     ธมฺมา     น    วตฺตพฺพา    สญฺโญชนวิปฺปยุตฺตา
สญฺโญชนิยาติปิ สญฺโญชนวิปฺปยุตฺตา อสญฺโญชนิยาติปิ ฯ
		      __________________
	[๙๒๕]   กตเม   ธมฺมา   คนฺถา   จตฺตาโร   คนฺถา   อภิชฺฌา
กายคนฺโถ    พฺยาปาโท    กายคนฺโถ    สีลพฺพตปรามาโส   กายคนฺโถ
อิทํสจฺจาภินิเวโส   กายคนฺโถ  อภิชฺฌา  กายคนฺโถ  อฏฺฐสุ  โลภสหคเตสุ
จิตฺตุปฺปาเทสุ      อุปฺปชฺชติ      พฺยาปาโท      กายคนฺโถ     ทฺวีสุ
โทมนสฺสสหคเตสุ      จิตฺตุปฺปาเทสุ     อุปฺปชฺชติ     สีลพฺพตปรามาโส
กายคนฺโถ  จ  อิทํสจฺจาภินิเวโส  กายคนฺโถ  จ  จตูสุ ทิฏฺฐิคตสมฺปยุตฺเตสุ
จิตฺตุปฺปาเทสุ      อุปฺปชฺชนฺติ      อิเม     ธมฺมา     คนฺถา     ฯ
กตเม   ธมฺมา   โนคนฺถา   ฐเปตฺวา   คนฺเถ   อวเสสํ  อกุสลํ  จตูสุ
ภูมีสุ    กุสลํ    จตูสุ    ภูมีสุ   วิปาโก   ตีสุ   ภูมีสุ   กิริยาพฺยากตํ
รูปญฺจ นิพฺพานญฺจ อิเม ธมฺมา โนคนฺถา ฯ
	[๙๒๖]   กตเม   ธมฺมา   คนฺถนิยา   ตีสุ   ภูมีสุ  กุสลํ  อกุสลํ
ตีสุ    ภูมีสุ    วิปาโก    ตีสุ   ภูมีสุ   กิริยาพฺยากตํ   สพฺพญฺจ   รูปํ
อิเม   ธมฺมา   คนฺถนิยา   ฯ   กตเม   ธมฺมา   อคนฺถนิยา  จตฺตาโร
