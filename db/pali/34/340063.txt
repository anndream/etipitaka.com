อภิภุยฺย   ชานามิ   ปสฺสามีติ   วิวิจฺเจว   กาเมหิ  ฯเปฯ  ปฐมํ  ฌานํ
อุปสมฺปชฺช    วิหรติ    ปริตฺตํ   ปริตฺตารมฺมณํ   ตสฺมึ   สมเย   ผสฺโส
โหติ   ฯเปฯ   อวิกฺเขโป   โหติ   ฯเปฯ   อิเม   ธมฺมา  กุสลา  ฯ
กตเม   ธมฺมา   กุสลา   ยสฺมึ   สมเย   รูปูปปตฺติยา   มคฺคํ  ภาเวติ
อชฺฌตฺตํ    อรูปสญฺญี    พหิทฺธา    รูปานิ    ปสฺสติ   ปริตฺตานิ   ตานิ
อภิภุยฺย   ชานามิ   ปสฺสามีติ   วิวิจฺเจว   กาเมหิ  ฯเปฯ  ปฐมํ  ฌานํ
อุปสมฺปชฺช   วิหรติ   อปฺปมาณํ   ปริตฺตารมฺมณํ   ตสฺมึ   สมเย   ผสฺโส
โหติ   ฯเปฯ   อวิกฺเขโป   โหติ   ฯเปฯ   อิเม   ธมฺมา  กุสลา  ฯ
กตเม   ธมฺมา   กุสลา   ยสฺมึ   สมเย   รูปูปปตฺติยา   มคฺคํ  ภาเวติ
อชฺฌตฺตํ    อรูปสญฺญี    พหิทฺธา    รูปานิ    ปสฺสติ   ปริตฺตานิ   ตานิ
อภิภุยฺย   ชานามิ   ปสฺสามีติ   วิตกฺกวิจารานํ   วูปสมา   ฯเปฯ  ทุติยํ
ฌานํ   ฯเปฯ   ตติยํ   ฌานํ  ฯเปฯ  จตุตฺถํ  ฌานํ  ฯเปฯ  ปฐมํ  ฌานํ
ฯเปฯ    ปญฺจมํ    ฌานํ   อุปสมฺปชฺช   วิหรติ   ปริตฺตํ   ปริตฺตารมฺมณํ
ฯเปฯ    อปฺปมาณํ    ปริตฺตารมฺมณํ    ตสฺมึ    สมเย   ผสฺโส   โหติ
ฯเปฯ อวิกฺเขโป โหติ ฯเปฯ อิเม ธมฺมา กุสลา ฯ
		     เทฺว อารมฺมณานิ ฯ
	[๑๘๑]   กตเม  ธมฺมา  กุสลา  ยสฺมึ  สมเย  รูปูปปตฺติยา  มคฺคํ
ภาเวติ   อชฺฌตฺตํ   อรูปสญฺญี   พหิทฺธา  รูปานิ  ปสฺสติ  ปริตฺตานิ  ตานิ
อภิภุยฺย   ชานามิ   ปสฺสามีติ   วิวิจฺเจว   กาเมหิ  ฯเปฯ  ปฐมํ  ฌานํ
อุปสมฺปชฺช    วิหรติ   ทุกฺขาปฏิปทํ   ทนฺธาภิญฺญํ   ปริตฺตํ   ปริตฺตารมฺมณํ
