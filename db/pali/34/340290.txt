สญฺโญชนญฺเจวสญฺโญชนสมฺปยุตฺตญฺจ อิเม ธมฺมา
สญฺโญชนาเจวสญฺโญชนสมฺปยุตฺตาจ  ฯ  กตเม  ธมฺมา  สญฺโญชนสมฺปยุตฺตา-
เจวโนจสญฺโญชนา    เตหิ    ธมฺเมหิ    เย    ธมฺมา    สมฺปยุตฺตา
เต    ธมฺเม    ฐเปตฺวา    เวทนากฺขนฺโธ    ฯเปฯ   วิญฺญาณกฺขนฺโธ
อิเม ธมฺมา สญฺโญชนสมฺปยุตฺตาเจวโนจสญฺโญชนา ฯ
	 [๗๓๕]   กตเม   ธมฺมา  สญฺโญชนวิปฺปยุตฺตา  สญฺโญชนิยา  เตหิ
ธมฺเมหิ   เย   ธมฺมา  วิปฺปยุตฺตา  สาสวา  กุสลากุสลาพฺยากตา  ธมฺมา
กามาวจรา   รูปาวจรา  อรูปาวจรา  รูปกฺขนฺโธ  ฯเปฯ  วิญฺญาณกฺขนฺโธ
อิเม       ธมฺมา       สญฺโญชนวิปฺปยุตฺตา      สญฺโญชนิยา      ฯ
กตเม    ธมฺมา    สญฺโญชนวิปฺปยุตฺตา    อสญฺโญชนิยา    อปริยาปนฺนา
มคฺคา  จ  มคฺคผลานิ  จ อสงฺขตา จ ธาตุ อิเม ธมฺมา สญฺโญชนวิปฺปยุตฺตา
อสญฺโญชนิยา ฯ
		      __________________
	[๗๓๖]   กตเม   ธมฺมา   คนฺถา   จตฺตาโร   คนฺถา   อภิชฺฌา
กายคนฺโถ    พฺยาปาโท    กายคนฺโถ    สีลพฺพตปรามาโส   กายคนฺโถ
อิทํสจฺจาภินิเวโส กายคนฺโถ ฯ
	[๗๓๗]    ตตฺถ    กตโม   อภิชฺฌา   กายคนฺโถ   โย   ราโค
สาราโค   อนุนโย   อนุโรโธ   นนฺที   นนฺทีราโค   จิตฺตสฺส  สาราโค
อิจฺฉา    มุจฺฉา    อชฺโฌสานํ    เคโธ    ปลิเคโธ   สงฺโค   ปงฺโก
เอชา   มายา   ชนิกา   สญฺชนนี   สิพฺพินี   ชาลินี   สริตา  วิสตฺติกา
