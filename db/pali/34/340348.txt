จตฺตาโร      อริยมคฺคา      น      มคฺคารมฺมณา      มคฺคเหตุกา
สิยา   มคฺคาธิปติโน   สิยา  น  วตฺตพฺพา  มคฺคาธิปติโนติ  ฯ  รูปาวจรํ
จตุตฺถํ   ฌานํ   กุสลโต  จ  กิริยโต  จ  กิริยาเหตุกา  มโนวิญฺญาณธาตุ
อุเปกฺขาสหคตา   อิเม   ธมฺมา   สิยา   มคฺคารมฺมณา  น  มคฺคเหตุกา
น  มคฺคาธิปติโน  สิยา  น  วตฺตพฺพา  มคฺคารมฺมณาติ ฯ กามาวจรกุสลโต
จตฺตาโร      ญาณวิปฺปยุตฺตา      จิตฺตุปฺปาทา      สพฺพํ      อกุสลํ
สพฺโพ   กามาวจรสฺส   วิปาโก   กิริยโต   ฉ  จิตฺตุปฺปาทา  รูปาวจร-
ติกจตุกฺกชฺฌานา   กุสลโต   จ   วิปากโต   จ  กิริยโต  จ  จตุตฺถสฺส
ฌานสฺส   วิปาโก   จตฺตาโร   อารุปฺปา   กุสลโต   จ   วิปากโต  จ
กิริยโต   จ   จตฺตาริ   จ   สามญฺญผลานิ  อิเม  ธมฺมา  น  วตฺตพฺพา
มคฺคารมฺมณาติปิ     มคฺคเหตุกาติปิ     มคฺคาธิปติโนติปิ    ฯ    รูปญฺจ
นิพฺพานญฺจ อนารมฺมณา ฯ
	[๘๙๔]   กตเม   ธมฺมา   อุปฺปนฺนา  จตูสุ  ภูมีสุ  วิปาโก  ยญฺจ
รูปํ   กมฺมสฺส  กตตฺตา  อิเม  ธมฺมา  สิยา  อุปฺปนฺนา  สิยา  อุปฺปาทิโน
น   วตฺตพฺพา   อนุปฺปนฺนาติ   ฯ   จตูสุ   ภูมีสุ   กุสลํ   อกุสลํ   ตีสุ
ภูมีสุ   กิริยาพฺยากตํ   ยญฺจ   รูปํ   น  กมฺมสฺส  กตตฺตา  อิเม  ธมฺมา
สิยา   อุปฺปนฺนา   สิยา   อนุปฺปนฺนา   น   วตฺตพฺพา   อุปฺปาทิโนติ  ฯ
นิพฺพานํ น วตฺตพฺพํ อุปฺปนฺนนฺติปิ อนุปฺปนฺนนฺติปิ อุปฺปาทีติปิ ฯ
	[๘๙๕]   นิพฺพานํ   ฐเปตฺวา  สพฺเพ  ธมฺมา  สิยา  อตีตา  สิยา
อนาคตา   สิยา   ปจฺจุปฺปนฺนา   ฯ   นิพฺพานํ   น   วตฺตพฺพํ  อตีตนฺติปิ
