วจีวิญฺญตฺติ    ฯ    กตมนฺตํ    รูปํ    พาหิรํ   นวจีวิญฺญตฺติ   รูปายตนํ
ฯเปฯ กพฬึกาโร อาหาโร อิทนฺตํ รูปํ พาหิรํ นวจีวิญฺญตฺติ ฯ
	[๖๒๔]    กตมนฺตํ   รูปํ   อชฺฌตฺติกํ   นอากาสธาตุ   จกฺขายตนํ
ฯเปฯ    กายายตนํ    อิทนฺตํ    รูปํ    อชฺฌตฺติกํ   นอากาสธาตุ   ฯ
กตมนฺตํ   รูปํ   พาหิรํ   อากาสธาตุ   โย   อากาโส  อากาสคตํ  อฆํ
อฆคตํ   วิวโร   วิวรคตํ   อสมฺผุฏฺฐํ   จตูหิ   มหาภูเตหิ   อิทนฺตํ  รูปํ
พาหิรํ   อากาสธาตุ   ฯ  กตมนฺตํ  รูปํ  พาหิรํ  นอากาสธาตุ  รูปายตนํ
ฯเปฯ กพฬึกาโร อาหาโร อิทนฺตํ รูปํ พาหิรํ นอากาสธาตุ ฯ
	[๖๒๕]    กตมนฺตํ    รูปํ   อชฺฌตฺติกํ   นอาโปธาตุ   จกฺขายตนํ
ฯเปฯ    กายายตนํ    อิทนฺตํ    รูปํ    อชฺฌตฺติกํ    นอาโปธาตุ   ฯ
กตมนฺตํ   รูปํ   พาหิรํ   อาโปธาตุ   ยํ   อาโป   อาโปคตํ   สิเนโห
สิเนหคตํ   พนฺธนตฺตํ   รูปสฺส   อิทนฺตํ   รูปํ   พาหิรํ   อาโปธาตุ   ฯ
กตมนฺตํ    รูปํ   พาหิรํ   นอาโปธาตุ   รูปายตนํ   ฯเปฯ   กพฬึกาโร
อาหาโร อิทนฺตํ รูปํ พาหิรํ นอาโปธาตุ ฯ
	[๖๒๖]   กตมนฺตํ   รูปํ   อชฺฌตฺติกํ   รูปสฺส  นลหุตา  จกฺขายตนํ
ฯเปฯ    กายายตนํ   อิทนฺตํ   รูปํ   อชฺฌตฺติกํ   รูปสฺส   นลหุตา   ฯ
กตมนฺตํ   รูปํ  พาหิรํ  รูปสฺส  ลหุตา  ยา  รูปสฺส  ลหุตา  ลหุปริณามตา
อทนฺธนตา   อวิตฺถนตา  อิทนฺตํ  รูปํ  พาหิรํ  รูปสฺส  ลหุตา  ฯ  กตมนฺตํ
รูปํ   พาหิรํ   รูปสฺส   นลหุตา  รูปายตนํ  ฯเปฯ  กพฬึกาโร  อาหาโร
อิทนฺตํ รูปํ พาหิรํ รูปสฺส นลหุตา ฯ
