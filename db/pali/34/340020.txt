ปจฺจุปลกฺขณา     ปณฺฑิจฺจํ    โกสลฺลํ    เนปุญฺญํ    เวภพฺยา    จินฺตา
อุปปริกฺขา   ภูรี   เมธา   ปริณายิกา   วิปสฺสนา   สมฺปชญฺญํ   ปโตโท
ปญฺญา      ปญฺญินฺทฺริยํ     ปญฺญาพลํ     ปญฺญาสตฺถํ     ปญฺญาปาสาโท
ปญฺญาอาโลโก      ปญฺญาโอภาโส      ปญฺญาปชฺโชโต      ปญฺญารตนํ
อโมโห    ธมฺมวิจโย    สมฺมาทิฏฺฐิ    อิทํ   ตสฺมึ   สมเย   สมฺปชญฺญํ
โหติ ฯ
	[๖๙]   กตโม   ตสฺมึ   สมเย  สมโถ  โหติ  ยา  ตสฺมึ  สมเย
จิตฺตสฺส  ฐิติ  สณฺฐิติ  อวฏฺฐิติ  อวิสาหาโร  อวิกฺเขโป  อวิสาหฏมานสตา
สมโถ     สมาธินฺทฺริยํ     สมาธิพลํ     สมฺมาสมาธิ     อยํ    ตสฺมึ
สมเย สมโถ โหติ ฯ
	[๗๐]   กตมา  ตสฺมึ  สมเย  วิปสฺสนา  โหติ  ยา  ตสฺมึ  สมเย
ปญฺญา   ปชานนา   วิจโย   ปวิจโย  ธมฺมวิจโย  สลฺลกฺขณา  อุปลกฺขณา
ปจฺจุปลกฺขณา     ปณฺฑิจฺจํ    โกสลฺลํ    เนปุญฺญํ    เวภพฺยา    จินฺตา
อุปปริกฺขา   ภูรี   เมธา   ปริณายิกา   วิปสฺสนา   สมฺปชญฺญํ   ปโตโท
ปญฺญา      ปญฺญินฺทฺริยํ     ปญฺญาพลํ     ปญฺญาสตฺถํ     ปญฺญาปาสาโท
ปญฺญาอาโลโก      ปญฺญาโอภาโส      ปญฺญาปชฺโชโต      ปญฺญารตนํ
อโมโห ธมฺมวิจโย สมฺมาทิฏฺฐิ อยํ ตสฺมึ สมเย วิปสฺสนา โหติ ฯ
	[๗๑]   กตโม  ตสฺมึ  สมเย  ปคฺคาโห  โหติ  โย  ตสฺมึ  สมเยw
เจตสิโก    วิริยารมฺโภ    นิกฺกโม    ปรกฺกโม   อุยฺยาโม   วายาโม
อุสฺสาโห   อุสฺโสฬฺหี   ถาโม   ธิติ   อสิถิลปรกฺกมตา  อนิกฺขิตฺตจฺฉนฺทตา
