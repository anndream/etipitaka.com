กตเม    ธมฺมา   อนารมฺมณา   สพฺพญฺจ   รูปํ   อสงฺขตา   จ   ธาตุ
อิเม ธมฺมา อนารมฺมณา ฯ
	[๗๖๗]    กตเม    ธมฺมา   จิตฺตา   จกฺขุวิญฺญาณํ   โสตวิญฺญาณํ
ฆานวิญฺญาณํ    ชิวฺหาวิญฺญาณํ   กายวิญฺญาณํ   มโนธาตุ   มโนวิญฺญาณธาตุ
อิเม     ธมฺมา     จิตฺตา     ฯ     กตเม     ธมฺมา    โนจิตฺตา
เวทนากฺขนฺโธ   สญฺญากฺขนฺโธ   สงฺขารกฺขนฺโธ   สพฺพญฺจ  รูปํ  อสงฺขตา
จ ธาตุ อิเม ธมฺมา โนจิตฺตา ฯ
	[๗๖๘]   กตเม   ธมฺมา  เจตสิกา  เวทนากฺขนฺโธ  สญฺญากฺขนฺโธ
สงฺขารกฺขนฺโธ   อิเม   ธมฺมา  เจตสิกา  ฯ  กตเม  ธมฺมา  อเจตสิกา
จิตฺตญฺจ สพฺพญฺจ รูปํ อสงฺขตา จ ธาตุ อิเม ธมฺมา อเจตสิกา ฯ
	[๗๖๙]  กตเม  ธมฺมา  จิตฺตสมฺปยุตฺตา เวทนากฺขนฺโธ สญฺญากฺขนฺโธ
สงฺขารกฺขนฺโธ     อิเม     ธมฺมา     จิตฺตสมฺปยุตฺตา    ฯ    กตเม
ธมฺมา   จิตฺตวิปฺปยุตฺตา   สพฺพญฺจ   รูปํ   อสงฺขตา   จ   ธาตุ   อิเม
ธมฺมา   จิตฺตวิปฺปยุตฺตา   ฯ   จิตฺตํ  น  วตฺตพฺพํ  จิตฺเตน  สมฺปยุตฺตนฺติปิ
จิตฺเตน วิปฺปยุตฺตนฺติปิ ฯ
	[๗๗๐]  กตเม  ธมฺมา  จิตฺตสํสฏฺฐา  เวทนากฺขนฺโธ  สญฺญากฺขนฺโธ
สงฺขารกฺขนฺโธ    อิเม    ธมฺมา    จิตฺตสํสฏฺฐา   ฯ   กตเม   ธมฺมา
จิตฺตวิสํสฏฺฐา    สพฺพญฺจ   รูปํ   อสงฺขตา   จ   ธาตุ   อิเม   ธมฺมา
จิตฺตวิสํสฏฺฐา   ฯ   จิตฺตํ   น   วตฺตพฺพํ   จิตฺเตน  สํสฏฺฐนฺติปิ  จิตฺเตน
วิสํสฏฺฐนฺติปิ ฯ
