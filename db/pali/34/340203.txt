กายินฺทฺริยํเปตํ   โลโกเปโส   ทฺวาราเปสา   สมุทฺโทเปโส   ปณฺฑรํเปตํ
เขตฺตํเปตํ    วตฺถถเปตํ   โอริมนฺตีรํเปตํ   สุญฺโญ   คาโมเปโส   อิทนฺตํ
รูปํ   กายายตนํ   ฯ   กตมนฺตํ   รูปํ   กายายตนํ  โย  กาโย  จตุนฺนํ
มหาภูตานํ    อุปาทาย    ปสาโท    อตฺตภาวปริยาปนฺโน    อนิทสฺสโน
สปฺปฏิโฆ     โย     กาโย    อนิทสฺสโน    สปฺปฏิโฆ    โผฏฺฐพฺพมฺหิ
อนิทสฺสนมฺหิ   สปฺปฏิฆมฺหิ   ปฏิหญฺญิ   วา   ปฏิหญฺญติ   วา  ปฏิหญฺญิสฺสติ
วา    ปฏิหญฺเญ    วา   กาโยเปโส   กายายตนํเปตํ   กายธาตุเปสา
กายินฺทฺริยํเปตํ       โลโกเปโส      ทฺวาราเปสา      สมุทฺโทเปโส
ปณฺฑรํเปตํ   เขตฺตํเปตํ   วตฺถถเปตํ   โอริมนฺตีรํเปตํ  สุญฺโญ  คาโมเปโส
อิทนฺตํ   รูปํ   กายายตนํ   ฯ   กตมนฺตํ   รูปํ  กายายตนํ  โย  กาโย
จตุนฺนํ   มหาภูตานํ   อุปาทาย  ปสาโท  อตฺตภาวปริยาปนฺโน  อนิทสฺสโน
สปฺปฏิโฆ    ยํ    กายํ   นิสฺสาย   โผฏฺฐพฺพํ   อารพฺภ   กายสมฺผสฺโส
อุปฺปชฺชิ   วา   อุปฺปชฺชติ  วา  อุปฺปชฺชิสฺสติ  วา  อุปฺปชฺเช  วา  ฯเปฯ
ยํ   กายํ   นิสฺสาย  โผฏฺฐพฺพํ  อารพฺภ  กายสมฺผสฺสชา  เวทนา  ฯเปฯ
สญฺญา    ฯเปฯ    เจตนา    ฯเปฯ    กายวิญฺญาณํ    อุปฺปชฺชิ   วา
อุปฺปชฺชติ   วา   อุปฺปชฺชิสฺสติ   วา   อุปฺปชฺเช   วา  ฯเปฯ  ยํ  กายํ
นิสฺสาย    โผฏฺฐพฺพารมฺมโณ   กายสมฺผสฺโส   อุปฺปชฺชิ   วา   อุปฺปชฺชติ
วา   อุปฺปชฺชิสฺสติ   วา   อุปฺปชฺเช   วา   ฯเปฯ   ยํ  กายํ  นิสฺสาย
โผฏฺฐพฺพารมฺมณา    กายสมฺผสฺสชา   เวทนา   ฯเปฯ   สญฺญา   ฯเปฯ
เจตนา    ฯเปฯ    กายวิญฺญาณํ    อุปฺปชฺชิ    วา    อุปฺปชฺชติ   วา
