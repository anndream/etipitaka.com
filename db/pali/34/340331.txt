อาปตฺติกุสลตา    ปญฺญา    ปชานนา    ฯเปฯ    อโมโห   ธมฺมวิจโย
สมฺมาทิฏฺฐิ  อยํ  วุจฺจติ อาปตฺติกุสลตา ฯ ตตฺถ กตมา อาปตฺติวุฏฺฐานกุสลตา
ยา        ตาหิ        อาปตฺตีหิ       วุฏฺฐานกุสลตา       ปญฺญา
ปชานนา    ฯเปฯ    อโมโห   ธมฺมวิจโย   สมฺมาทิฏฺฐิ   อยํ   วุจฺจติ
อาปตฺติวุฏฺฐานกุสลตา ฯ
	[๘๕๕]   ตตฺถ   กตมา   สมาปตฺติกุสลตา  อตฺถิ  สวิตกฺกสวิจารา
สมาปตฺติ   อตฺถิ   อวิตกฺกวิจารมตฺตา   สมาปตฺติ  อตฺถิ  อวิตกฺกอวิจารา
สมาปตฺติ     ยา     ตาสํ    สมาปตฺตีนํ    สมาปตฺติกุสลตา    ปญฺญา
ปชานนา    ฯเปฯ    อโมโห   ธมฺมวิจโย   สมฺมาทิฏฺฐิ   อยํ   วุจฺจติ
สมาปตฺติกุสลตา   ฯ   ตตฺถ   กตมา  สมาปตฺติวุฏฺฐานกุสลตา  ยา  ตาหิ
สมาปตฺตีหิ    วุฏฺฐานกุสลตา    ปญฺญา    ปชานนา    ฯเปฯ   อโมโห
ธมฺมวิจโย สมฺมาทิฏฺฐิ อยํ วุจฺจติ สมาปตฺติวุฏฺฐานกุสลตา ฯ
	[๘๕๖]   ตตฺถ   กตมา   ธาตุกุสลตา  อฏฺฐารสธาตุโย  จกฺขุธาตุ
รูปธาตุ    จกฺขุวิญฺญาณธาตุ    โสตธาตุ    สทฺทธาตุ    โสตวิญฺญาณธาตุ
ฆานธาตุ  คนฺธธาตุ  ฆานวิญฺญาณธาตุ  ชิวฺหาธาตุ รสธาตุ ชิวฺหาวิญฺญาณธาตุ
กายธาตุ        โผฏฺฐพฺพธาตุ        กายวิญฺญาณธาตุ       มโนธาตุ
ธมฺมธาตุ     มโนวิญฺญาณธาตุ    ยา    ตาสํ    ธาตูนํ    ธาตุกุสลตา
ปญฺญา    ปชานนา    ฯเปฯ   อโมโห   ธมฺมวิจโย   สมฺมาทิฏฺฐิ   อยํ
วุจฺจติ   ธาตุกุสลตา   ฯ   ตตฺถ   กตมา   มนสิการกุสลตา  ยา  ตาสํ
ธาตูนํ   มนสิการกุสลตา   ปญฺญา  ปชานนา  ฯเปฯ  อโมโห  ธมฺมวิจโย
