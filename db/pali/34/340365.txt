	[๙๓๗]  กตเม  ธมฺมา  ปรามาสา  ทิฏฺฐิปรามาโส  จตูสุ ทิฏฺฐิคต-
สมฺปยุตฺเตสุ   จิตฺตุปฺปาเทสุ   อุปฺปชฺชติ   อิเม   ธมฺมา  ปรามาสา  ฯ
กตเม   ธมฺมา   โนปรามาสา   ฐเปตฺวา   ปรามาสํ   อวเสสํ  อกุสลํ
จตูสุ   ภูมีสุ   กุสลํ   จตูสุ   ภูมีสุ   วิปาโก  ตีสุ  ภูมีสุ  กิริยาพฺยากตํ
รูปญฺจ นิพฺพานญฺจ อิเม ธมฺมา โนปรามาสา ฯ
	[๙๓๘]   กตเม   ธมฺมา   ปรามฏฺฐา   ตีสุ  ภูมีสุ  กุสลํ  อกุสลํ
ตีสุ    ภูมีสุ    วิปาโก    ตีสุ   ภูมีสุ   กิริยาพฺยากตํ   สพฺพญฺจ   รูปํ
อิเม   ธมฺมา   ปรามฏฺฐา   ฯ   กตเม  ธมฺมา  อปรามฏฺฐา  จตฺตาโร
มคฺคา   อปริยาปนฺนา   จตฺตาริ   จ   สามญฺญผลานิ   นิพฺพานญฺจ  อิเม
ธมฺมา อปรามฏฺฐา ฯ
	[๙๓๙]     กตเม     ธมฺมา    ปรามาสสมฺปยุตฺตา    จตฺตาโร
ทิฏฺฐิคตสมฺปยุตฺตา   จิตฺตุปฺปาทา   เอตฺถุปฺปนฺนํ  ปรามาสํ  ฐเปตฺวา  อิเม
ธมฺมา    ปรามาสสมฺปยุตฺตา   ฯ   กตเม   ธมฺมา   ปรามาสวิปฺปยุตฺตา
จตฺตาโร  ทิฏฺฐิคตวิปฺปยุตฺตโลภสหคตา  จิตฺตุปฺปาทา  เทฺว  โทมนสฺสสหคตา
จิตฺตุปฺปาทา      วิจิกิจฺฉาสหคโต      จิตฺตุปฺปาโท      อุทฺธจฺจสหคโต
จิตฺตุปฺปาโท     จตูสุ     ภูมีสุ     กุสลํ    จตูสุ    ภูมีสุ    วิปาโก
ตีสุ    ภูมีสุ    กิริยาพฺยากตํ    รูปญฺจ    นิพฺพานญฺจ    อิเม   ธมฺมา
ปรามาสวิปฺปยุตฺตา   ฯ   ปรามาโส  น  วตฺตพฺโพ  ปรามาสสมฺปยุตฺโตติปิ
ปรามาสวิปฺปยุตฺโตติปิ ฯ
	[๙๔๐]    กตเม    ธมฺมา   ปรามาสาเจวปรามฏฺฐาจ   โสเอว
