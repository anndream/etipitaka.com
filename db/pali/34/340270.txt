อุปฺปชฺชนฺติ   จิตฺตเจตสิกา   ธมฺมา   อิเม   ธมฺมา  อนาคตารมฺมณา  ฯ
กตเม   ธมฺมา   ปจฺจุปฺปนฺนารมฺมณา   ปจฺจุปฺปนฺเน  ธมฺเม  อารพฺภ  เย
อุปฺปชฺชนฺติ จิตฺตเจตสิกา ธมฺมา อิเม ธมฺมา ปจฺจุปฺปนฺนารมฺมณา ฯ
	[๖๘๖]  กตเม  ธมฺมา  อชฺฌตฺตา  เย  ธมฺมา  เตสํ เตสํ สตฺตานํ
อชฺฌตฺตํ   ปจฺจตฺตํ   นิยกา   ปาฏิปุคฺคลิกา   อุปาทินฺนา   รูปา  เวทนา
สญฺญา    สงฺขารา   วิญฺญาณํ   อิเม   ธมฺมา   อชฺฌตฺตา   ฯ   กตเม
ธมฺมา   พหิทฺธา   เย   ธมฺมา   เตสํ   เตสํ  ปรสตฺตานํ  ปรปุคฺคลานํ
อชฺฌตฺตํ   ปจฺจตฺตํ   นิยกา   ปาฏิปุคฺคลิกา   อุปาทินฺนา   รูปา  เวทนา
สญฺญา    สงฺขารา    วิญฺญาณํ   อิเม   ธมฺมา   พหิทฺธา   ฯ   กตเม
ธมฺมา อชฺฌตฺตพหิทฺธา ตทุภยํ อิเม ธมฺมา อชฺฌตฺตพหิทฺธา ฯ
	[๖๘๗]    กตเม   ธมฺมา   อชฺฌตฺตารมฺมณา   อชฺฌตฺเต   ธมฺเม
อารพฺภ    เย    อุปฺปชฺชนฺติ    จิตฺตเจตสิกา   ธมฺมา   อิเม   ธมฺมา
อชฺฌตฺตารมฺมณา    ฯ    กตเม    ธมฺมา    พหิทฺธารมฺมณา    พหิทฺธา
ธมฺเม    อารพฺภ    เย    อุปฺปชฺชนฺติ   จิตฺตเจตสิกา   ธมฺมา   อิเม
ธมฺมา    พหิทฺธารมฺมณา    ฯ   กตเม   ธมฺมา   อชฺฌตฺตพหิทฺธารมฺมณา
อชฺฌตฺตพหิทฺธา   ธมฺเม   อารพฺภ  เย  อุปฺปชฺชนฺติ  จิตฺตเจตสิกา  ธมฺมา
อิเม ธมฺมา อชฺฌตฺตพหิทฺธารมฺมณา ฯ
	[๖๘๘]    กตเม   ธมฺมา   สนิทสฺสนสปฺปฏิฆา   รูปายตนํ   อิเม
ธมฺมา    สนิทสฺสนสปฺปฏิฆา    ฯ    กตเม   ธมฺมา   อนิทสฺสนสปฺปฏิฆา
จกฺขายตนํ   โสตายตนํ   ฆานายตนํ   ชิวฺหายตนํ  กายายตนํ  สทฺทายตนํ
