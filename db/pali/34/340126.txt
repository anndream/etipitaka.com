โหนฺติ  เอโก  เหตุ  โหติ  เอโก  ผสฺโส  โหติ  ฯเปฯ เอกํ ธมฺมายตนํ
โหติ   เอกา   ธมฺมธาตุ   โหติ  เย  วา  ปน  ตสฺมึ  สมเย  อญฺเญปิ
อตฺถิ ปฏิจฺจสมุปฺปนฺนา อรูปิโน ธมฺมา อิเม ธมฺมา อกุสลา ฯเปฯ
	[๓๓๓]  กตโม  ตสฺมึ  สมเย  สงฺขารกฺขนฺโธ  โหติ ผสฺโส เจตนา
วิตกฺโก  วิจาโร  จิตฺตสฺเสกคฺคตา  วิริยินฺทฺริยํ  ชีวิตินฺทฺริยํ มิจฺฉาสงฺกปฺโป
มิจฺฉาวายาโม     วิริยพลํ     อหิริกพลํ     อโนตฺตปฺปพลํ    วิจิกิจฺฉา
โมโห    อหิริกํ    อโนตฺตปฺปํ    ปคฺคาโห    เย   วา   ปน   ตสฺมึ
สมเย   อญฺเญปิ   อตฺถิ   ปฏิจฺจสมุปฺปนฺนา   อรูปิโน   ธมฺมา  ฐเปตฺวา
เวทนากฺขนฺธํ     ฐเปตฺวา    สญฺญากฺขนฺธํ    ฐเปตฺวา    วิญฺญาณกฺขนฺธํ
อยํ ตสฺมึ สมเย สงฺขารกฺขนฺโธ โหติ ฯเปฯ อิเม ธมฺมา อกุสลา ฯ
	[๓๓๔]   กตเม   ธมฺมา   อกุสลา   ยสฺมึ  สมเย  อกุสลํ  จิตฺตํ
อุปฺปนฺนํ    โหติ    อุเปกฺขาสหคตํ   อุทฺธจฺจสมฺปยุตฺตํ   รูปารมฺมณํ   วา
สทฺทารมฺมณํ   วา   คนฺธารมฺมณํ   วา  รสารมฺมณํ  วา  โผฏฺฐพฺพารมฺมณํ
วา   ธมฺมารมฺมณํ   วา   ยํ   ยํ  วา  ปนารพฺภ  ตสฺมึ  สมเย  ผสฺโส
โหติ  เวทนา  โหติ  สญฺญา  โหติ  เจตนา  โหติ  จิตฺตํ  โหติ  วิตกฺโก
โหติ  วิจาโร  โหติ  อุเปกฺขา  โหติ  จิตฺตสฺเสกคฺคตา  โหติ  วิริยินฺทฺริยํ
โหติ    สมาธินฺทฺริยํ    โหติ   มนินฺทฺริยํ   โหติ   อุเปกฺขินฺทฺริยํ   โหติ
ชีวิตินฺทฺริยํ    โหติ    มิจฺฉาสงฺกปฺโป    โหติ    มิจฺฉาวายาโม   โหติ
มิจฺฉาสมาธิ   โหติ   วิริยพลํ   โหติ   สมาธิพลํ  โหติ  อหิริกพลํ  โหติ
อโนตฺตปฺปพลํ   โหติ   อุทฺธจฺจํ   โหติ   โมโห   โหติ   อหิริกํ   โหติ
อโนตฺตปฺปํ   โหติ   สมโถ   โหติ   ปคฺคาโห   โหติ  อวิกฺเขโป  โหติ
