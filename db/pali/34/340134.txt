โหติ   อุเปกฺขินฺทฺริยํ   โหติ   ชีวิตินฺทฺริยํ   โหติ   เย  วา  ปน  ตสฺมึ
สมเย    อญฺเญปิ    อตฺถิ   ปฏิจฺจสมุปฺปนฺนา   อรูปิโน   ธมฺมา   อิเม
ธมฺมา อพฺยากตา ฯ
	[๓๖๗]   กตโม   ตสฺมึ  สมเย  ผสฺโส  โหติ  โย  ตสฺมึ  สมเย
ผสฺโส ผุสนา สมฺผุสนา สมฺผุสิตตฺตํ อยํ ตสฺมึ สมเย ผสฺโส โหติ ฯ
	[๓๖๘]   กตมา   ตสฺมึ  สมเย  เวทนา  โหติ  ยํ  ตสฺมึ  สมเย
ตชฺชามโนธาตุสมฺผสฺสชํ    เจตสิกํ   เนวสาตํ   นาสาตํ   เจโตสมฺผสฺสชํ
อทุกฺขมสุขํ    เวทยิตํ    เจโตสมฺผสฺสชา   อทุกฺขมสุขา   เวทนา   อยํ
ตสฺมึ สมเย เวทนา โหติ ฯ
	[๓๖๙]   กตมา   ตสฺมึ  สมเย  สญฺญา  โหติ  ยา  ตสฺมึ  สมเย
ตชฺชามโนธาตุสมฺผสฺสชา     สญฺญา    สญฺชานนา    สญฺชานิตตฺตํ    อยํ
ตสฺมึ สมเย สญฺญา โหติ ฯ
	[๓๗๐]   กตมา  ตสฺมึ  สมเย  เจตนา  โหติ  ยา  ตสฺมึ  สมเย
ตชฺชามโนธาตุสมฺผสฺสชา    เจตนา    สญฺเจตนา    สญฺเจตยิตตฺตํ   อยํ
ตสฺมึ สมเย เจตนา โหติ ฯ
	[๓๗๑]  กตมํ  ตสฺมึ  สมเย  จิตฺตํ  โหติ  ยํ  ตสฺมึ  สมเย  จิตฺตํ
มโน   มานสํ   หทยํ   ปณฺฑรํ   มโน   มนายตนํ   มนินฺทฺริยํ   วิญฺญาณํ
วิญฺญาณกฺขนฺโธ ตชฺชา มโนธาตุ อิทํ ตสฺมึ สมเย จิตฺตํ โหติ ฯ
	[๓๗๒]   กตโม  ตสฺมึ  สมเย  วิตกฺโก  โหติ  โย  ตสฺมึ  สมเย
ตกฺโก   วิตกฺโก   สงฺกปฺโป   อปฺปนา   พฺยปฺปนา  เจตโส  อภินิโรปนา
