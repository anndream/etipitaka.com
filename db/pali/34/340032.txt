วิปสฺสนา   ปคฺคาโห   อวิกฺเขโป  เย  วา  ปน  ตสฺมึ  สมเย  อญฺเญปิ
อตฺถิ    ปฏิจฺจสมุปฺปนฺนา    อรูปิโน   ธมฺมา   ฐเปตฺวา   เวทนากฺขนฺธํ
ฐเปตฺวา   สญฺญากฺขนฺธํ   ฐเปตฺวา   วิญฺญาณกฺขนฺธํ   อยํ   ตสฺมึ  สมเย
เอโก สงฺขารกฺขนฺโธ โหติ ฯ
	[๙๒]   กตโม   ตสฺมึ   สมเย  เอโก  วิญฺญาณกฺขนฺโธ  โหติ  ยํ
ตสฺมึ   สมเย   จิตฺตํ   มโน   มานสํ   หทยํ   ปณฺฑรํ  มโน  มนายตนํ)
มนินฺทฺริยํ     วิญฺญาณํ     วิญฺญาณกฺขนฺโธ     ตชฺชา    มโนวิญฺญาณธาตุ
อยํ ตสฺมึ สมเย เอโก วิญฺญาณกฺขนฺโธ โหติ ฯ
	[๙๓]   กตมํ   ตสฺมึ   สมเย   เอกํ  มนายตนํ  โหติ  ยํ  ตสฺมึ
สมเย   จิตฺตํ   มโน   มานสํ  หทยํ  ปณฺฑรํ  มโน  มนายตนํ  มนินฺทฺริยํ
วิญฺญาณํ    วิญฺญาณกฺขนฺโธ    ตชฺชา    มโนวิญฺญาณธาตุ    อิทํ    ตสฺมึ
สมเย เอกํ มนายตนํ โหติ ฯ
	[๙๔]   กตมํ   ตสฺมึ   สมเย   เอกํ  มนินฺทฺริยํ  โหติ  ยํ  ตสฺมึ
สมเย   จิตฺตํ   มโน   มานสํ  หทยํ  ปณฺฑรํ  มโน  มนายตนํ  มนินฺทฺริยํ
วิญฺญาณํ    วิญฺญาณกฺขนฺโธ    ตชฺชา    มโนวิญฺญาณธาตุ    อิทํ    ตสฺมึ
สมเย เอกํ มนินฺทฺริยํ โหติ ฯ
	[๙๕]   กตมา   ตสฺมึ  สมเย  เอกา  มโนวิญฺญาณธาตุ  โหติ  ยํ
ตสฺมึ   สมเย   จิตฺตํ   มโน   มานสํ   ฯเปฯ  ตชฺชา  มโนวิญฺญาณธาตุ
อยํ ตสฺมึ สมเย เอกา มโนวิญฺญาณธาตุ โหติ ฯ
	[๙๖]  กตมํ  ตสฺมึ  สมเย  เอกํ  ธมฺมายตนํ  โหติ เวทนากฺขนฺโธ
