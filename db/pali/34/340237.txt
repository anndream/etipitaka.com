รูปํ    อชฺฌตฺติกํ    กายธาตุ    กายายตนํ    อิทนฺตํ   รูปํ   อชฺฌตฺติกํ
กายธาตุ    ฯ    กตมนฺตํ    รูปํ   อชฺฌตฺติกํ   นกายธาตุ   จกฺขายตนํ
ฯเปฯ ชิวฺหายตนํ อิทนฺตํ รูปํ อชฺฌตฺติกํ นกายธาตุ ฯ
	[๖๑๕]   กตมนฺตํ   รูปํ   อชฺฌตฺติกํ  นรูปธาตุ  จกฺขายตนํ  ฯเปฯ
กายายตนํ   อิทนฺตํ   รูปํ  อชฺฌตฺติกํ  นรูปธาตุ  ฯ  กตมนฺตํ  รูปํ  พาหิรํ
รูปธาตุ   รูปายตนํ   อิทนฺตํ   รูปํ   พาหิรํ   รูปธาตุ  ฯ  กตมนฺตํ  รูปํ
พาหิรํ     นรูปธาตุ    สทฺทายตนํ    ฯเปฯ    กพฬึกาโร    อาหาโร
อิทนฺตํ รูปํ พาหิรํ นรูปธาตุ ฯ
	[๖๑๖]   กตมนฺตํ   รูปํ  อชฺฌตฺติกํ  นสทฺทธาตุ  ฯเปฯ  นคนฺธธาตุ
ฯเปฯ    นรสธาตุ    ฯเปฯ    นโผฏฺฐพฺพธาตุ    จกฺขายตนํ    ฯเปฯ
กายายตนํ    อิทนฺตํ    รูปํ   อชฺฌตฺติกํ   นโผฏฺฐพฺพธาตุ   ฯ   กตมนฺตํ
รูปํ    พาหิรํ    โผฏฺฐพฺพธาตุ   โผฏฺฐพฺพายตนํ   อิทนฺตํ   รูปํ   พาหิรํ
โผฏฺฐพฺพธาตุ   ฯ   กตมนฺตํ   รูปํ   พาหิรํ   นโผฏฺฐพฺพธาตุ   รูปายตนํ
ฯเปฯ กพฬึกาโร อาหาโร อิทนฺตํ รูปํ พาหิรํ นโผฏฺฐพฺพธาตุ ฯ
    [๖๑๗]   กตมนฺตํ   รูปํ   พาหิรํ   นจกฺขุนฺทฺริยํ   รูปายตนํ  ฯเปฯ
กพฬึกาโร   อาหาโร   อิทนฺตํ   รูปํ   พาหิรํ  นจกฺขุนฺทฺริยํ  ฯ  กตมนฺตํ
รูปํ   อชฺฌตฺติกํ   จกฺขุนฺทฺริยํ   ยํ   จกฺขุํ   จตุนฺนํ  มหาภูตานํ  อุปาทาย
ปสาโท    ฯเปฯ    สุญฺโญ    คาโมเปโส    อิทนฺตํ   รูปํ   อชฺฌตฺติกํ
จกฺขุนฺทฺริยํ    ฯ   กตมนฺตํ   รูปํ   อชฺฌตฺติกํ   นจกฺขุนฺทฺริยํ   โสตายตนํ
ฯเปฯ กายายตนํ อิทนฺตํ รูปํ อชฺฌตฺติกํ นจกฺขุนฺทฺริยํ ฯ
