อยํ วุจฺจติ สีลพฺพตปรามาโส ฯ
	[๖๗๔]  อิมานิ  ตีณิ  สญฺโญชนานิ ตเทกฏฺฐา จ กิเลสา ตํสมฺปยุตฺโต
เวทนากฺขนฺโธ        ฯเปฯ        วิญฺญาณกฺขนฺโธ        ตํสมุฏฺฐานํ
กายกมฺมํ   วจีกมฺมํ   มโนกมฺมํ   อิเม   ธมฺมา   ทสฺสเนนปหาตพฺพา  ฯ
กตเม   ธมฺมา   ภาวนายปหาตพฺพา   อวเสโส   โลโภ  โทโส  โมโห
ตเทกฏฺฐา  จ  กิเลสา  ตํสมฺปยุตฺโต  เวทนากฺขนฺโธ ฯเปฯ วิญฺญาณกฺขนฺโธ
ตํสมุฏฺฐานํ     กายกมฺมํ     วจีกมฺมํ     มโนกมฺมํ     อิเม    ธมฺมา
ภาวนายปหาตพฺพา   ฯ   กตเม  ธมฺมา  เนวทสฺสเนนนภาวนายปหาตพฺพา
กุสลาพฺยากตา     ธมฺมา     กามาวจรา    รูปาวจรา    อรูปาวจรา
อปริยาปนฺนา     เวทนากฺขนฺโธ    ฯเปฯ    วิญฺญาณกฺขนฺโธ    สพฺพญฺจ
รูปํ อสงฺขตา จ ธาตุ อิเม ธมฺมา เนวทสฺสเนนนภาวนายปหาตพฺพา ฯ
	[๖๗๕]  กตเม  ธมฺมา  ทสฺสเนนปหาตพฺพเหตุกา  ตีณิ  สญฺโญชนานิ
สกฺกายทิฏฺฐิ     วิจิกิจฺฉา    สีลพฺพตปรามาโส    ฯ    ตตฺถ    กตมา
สกฺกายทิฏฺฐิ  ฯเปฯ  อยํ  วุจฺจติ  สกฺกายทิฏฺฐิ  ฯ  ตตฺถ  กตมา วิจิกิจฺฉา
ฯเปฯ   อยํ   วุจฺจติ   วิจิกิจฺฉา   ฯ   ตตฺถ  กตโม  สีลพฺพตปรามาโส
ฯเปฯ   อยํ   วุจฺจติ   สีลพฺพตปรามาโส   ฯ  อิมานิ  ตีณิ  สญฺโญชนานิ
ตเทกฏฺฐา  จ  กิเลสา  ตํสมฺปยุตฺโต  เวทนากฺขนฺโธ ฯเปฯ วิญฺญาณกฺขนฺโธ
ตํสมุฏฺฐานํ     กายกมฺมํ     วจีกมฺมํ     มโนกมฺมํ     อิเม    ธมฺมา
ทสฺสเนนปหาตพฺพเหตุกา   ฯ   ตีณิ   สญฺโญชนานิ  สกฺกายทิฏฺฐิ  วิจิกิจฺฉา
