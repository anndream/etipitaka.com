	[๕๕๘]  กตมนฺตํ  รูปํ  กายสมฺผสฺสชาย  เวทนาย  ฯเปฯ  สญฺญาย
ฯเปฯ   เจตนาย   ฯเปฯ   กายวิญฺญาณสฺส   วตฺถุ   กายายตนํ  อิทนฺตํ
รูปํ    กายวิญฺญาณสฺส    วตฺถุ    ฯ    กตมนฺตํ   รูปํ   กายวิญฺญาณสฺส
นวตฺถุ    จกฺขายตนํ    ฯเปฯ    กพฬึกาโร   อาหาโร   อิทนฺตํ   รูปํ
กายวิญฺญาณสฺส นวตฺถุ ฯ
	[๕๕๙]    กตมนฺตํ   รูปํ   จกฺขุสมฺผสฺสสฺส   อารมฺมณํ   รูปายตนํ
อิทนฺตํ   รูปํ  จกฺขุสมฺผสฺสสฺส  อารมฺมณํ  ฯ  กตมนฺตํ  รูปํ  จกฺขุสมฺผสฺสสฺส
นอารมฺมณํ      จกฺขายตนํ      ฯเปฯ      กพฬึกาโร      อาหาโร
อิทนฺตํ รูปํ จกฺขุสมฺผสฺสสฺส นอารมฺมณํ ฯ
	[๕๖๐]  กตมนฺตํ  รูปํ  จกฺขุสมฺผสฺสชาย  เวทนาย  ฯเปฯ  สญฺญาย
ฯเปฯ    เจตนาย    ฯเปฯ    จกฺขุวิญฺญาณสฺส    อารมฺมณํ   รูปายตนํ
อิทนฺตํ   รูปํ  จกฺขุวิญฺญาณสฺส  อารมฺมณํ  ฯ  กตมนฺตํ  รูปํ  จกฺขุวิญฺญาณสฺส
นอารมฺมณํ      จกฺขายตนํ      ฯเปฯ      กพฬึกาโร      อาหาโร
อิทนฺตํ รูปํ จกฺขุวิญฺญาณสฺส นอารมฺมณํ ฯ
	[๕๖๑]   กตมนฺตํ   รูปํ   โสตสมฺผสฺสสฺส   ฯเปฯ  ฆานสมฺผสฺสสฺส
ฯเปฯ     ชิวฺหาสมฺผสฺสสฺส     ฯเปฯ     กายสมฺผสฺสสฺส     อารมฺมณํ
โผฏฺฐพฺพายตนํ   อิทนฺตํ   รูปํ   กายสมฺผสฺสสฺส   อารมฺมณํ   ฯ  กตมนฺตํ
รูปํ    กายสมฺผสฺสสฺส    นอารมฺมณํ    จกฺขายตนํ   ฯเปฯ   กพฬึกาโร
อาหาโร อิทนฺตํ รูปํ กายสมฺผสฺสสฺส นอารมฺมณํ ฯ
	[๕๖๒]  กตมนฺตํ  รูปํ  กายสมฺผสฺสชาย  เวทนาย  ฯเปฯ  สญฺญาย
