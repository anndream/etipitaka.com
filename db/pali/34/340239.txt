ฯเปฯ   กายายตนํ   อิทนฺตํ   รูปํ   อชฺฌตฺติกํ  นชีวิตินฺทฺริยํ  ฯ  กตมนฺตํ
รูปํ   พาหิรํ   ชีวิตินฺทฺริยํ  โย  เตสํ  รูปีนํ  ธมฺมานํ  อายุ  ฐิติ  ยปนา
ยาปนา   อิริยนา   วตฺตนา   ปาลนา   ชีวิตํ   ชีวิตินฺทฺริยํ  อิทนฺตํ  รูปํ
พาหิรํ   ชีวิตินฺทฺริยํ   ฯ   กตมนฺตํ   รูปํ  พาหิรํ  นชีวิตินฺทฺริยํ  รูปายตนํ
ฯเปฯ กพฬึกาโร อาหาโร อิทนฺตํ รูปํ พาหิรํ นชีวิตินฺทฺริยํ ฯ
	[๖๒๒]    กตมนฺตํ   รูปํ   อชฺฌตฺติกํ   นกายวิญฺญตฺติ   จกฺขายตนํ
ฯเปฯ    กายายตนํ    อิทนฺตํ    รูปํ    อชฺฌตฺติกํ   นกายวิญฺญตฺติ   ฯ
กตมนฺตํ   รูปํ  พาหิรํ  กายวิญฺญตฺติ  ยา  กุสลจิตฺตสฺส  วา  อกุสลจิตฺตสฺส
วา    อพฺยากตจิตฺตสฺส    วา    อภิกฺกมนฺตสฺส    วา    ปฏิกฺกมนฺตสฺส
วา   อาโลเกตฺตสฺส   วา   วิโลเกตฺตสฺส   วา   สมฺมิญฺเชนฺตสฺส   วา
ปสาเรนฺตสฺส   วา   กายสฺส  ถมฺภนา  สนฺถมฺภนา  สนฺถมฺภิตตฺตํ  วิญฺญตฺติ
วิญฺญาปนา    วิญฺญาปิตตฺตํ    อิทนฺตํ    รูปํ   พาหิรํ   กายวิญฺญตฺติ   ฯ
กตมนฺตํ   รูปํ   พาหิรํ   นกายวิญฺญตฺติ   รูปายตนํ   ฯเปฯ   กพฬึกาโร
อาหาโร อิทนฺตํ รูปํ พาหิรํ นกายวิญฺญตฺติ ฯ
	[๖๒๓]    กตมนฺตํ    รูปํ   อชฺฌตฺติกํ   นวจีวิญฺญตฺติ   จกฺขายตนํ
ฯเปฯ    กายายตนํ    อิทนฺตํ    รูปํ    อชฺฌตฺติกํ    นวจีวิญฺญตฺติ   ฯ
กตมนฺตํ   รูปํ   พาหิรํ  วจีวิญฺญตฺติ  ยา  กุสลจิตฺตสฺส  วา  อกุสลจิตฺตสฺส
วา    อพฺยากตจิตฺตสฺส    วา    วาจา    คิรา    พฺยปฺปโถ   อุทีรณํ
โฆโส   โฆสกมฺมํ   วาจา   วจีเภโท   อยํ  วุจฺจติ  วาจา  ยา  ตาย
วาจาย    วิญฺญตฺติ    วิญฺญาปนา   วิญฺญาปิตตฺตํ   อิทนฺตํ   รูปํ   พาหิรํ
