สญฺญากฺขนฺโธ    สงฺขารกฺขนฺโธ   วิญฺญาณกฺขนฺโธ   อิเม   ตสฺมึ   สมเย
ขนฺธา โหนฺติ ฯ
	[๑๐๒]   กตมานิ   ตสฺมึ   สมเย   อายตนานิ  โหนฺติ  มนายตนํ
ธมฺมายตนํ อิมานิ ตสฺมึ สมเย อายตนานิ โหนฺติ ฯ
	[๑๐๓]   กตมา   ตสฺมึ  สมเย  ธาตุโย  โหนฺติ  มโนวิญฺญาณธาตุ
ธมฺมธาตุ อิมา ตสฺมึ สมเย ธาตุโย โหนฺติ ฯ
	[๑๐๔]   กตเม   ตสฺมึ   สมเย   อาหารา  โหนฺติ  ผสฺสาหาโร
มโนสญฺเจตนาหาโร   วิญฺญาณาหาโร   อิเม   ตสฺมึ   สมเย   อาหารา
โหนฺติ ฯ
	[๑๐๕]   กตมานิ   ตสฺมึ   สมเย  อินฺทฺริยานิ  โหนฺติ  สทฺธินฺทฺริยํ
วิริยินฺทฺริยํ     สตินฺทฺริยํ    สมาธินฺทฺริยํ    ปญฺญินฺทฺริยํ    มนินฺทฺริยํ
โสมนสฺสินฺทฺริยํ ชีวิตินฺทฺริยํ อิมานิ ตสฺมึ สมเย อินฺทฺริยานิ โหนฺติ ฯ
	[๑๐๖]   กตมํ   ตสฺมึ   สมเย   ฌานํ   โหติ  วิตกฺโก  วิจาโร
ปีติ สุขํ จิตฺตสฺเสกคฺคตา อิทํ ตสฺมึ สมเย ฌานํ โหติ ฯ
	[๑๐๗]  กตโม  ตสฺมึ  สมเย มคฺโค โหติ สมฺมาทิฏฺฐิ สมฺมาสงฺกปฺโป
สมฺมาวายาโม     สมฺมาสติ     สมฺมาสมาธิ    อยํ    ตสฺมึ    สมเย
มคฺโค โหติ ฯ
	[๑๐๘]  กตมานิ  ตสฺมึ  สมเย  พลานิ  โหนฺติ  สทฺธาพลํ  วิริยพลํ
สติพลํ    สมาธิพลํ    ปญฺญาพลํ   หิรีพลํ   โอตฺตปฺปพลํ   อิมานิ   ตสฺมึ
สมเย พลานิ โหนฺติ ฯ
