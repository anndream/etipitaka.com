ชีวิตํ ชีวิตินฺทฺริยํ อิทํ ตสฺมึ สมเย ชีวิตินฺทฺริยํ โหติ ฯ
	[๒๑๕]    กตมํ   ตสฺมึ   สมเย   อนญฺญตญฺญสฺสามีตินฺทฺริยํ   โหติ
ยา   เตสํ   ธมฺมานํ   อนญฺญาตานํ   อธิฏฺฐานํ   อปฺปตฺตานํ   อวิทิตานํ
อสจฺฉิกตานํ   สจฺฉิกิริยาย  ปญฺญา  ปชานนา  วิจโย  ปวิจโย  ธมฺมวิจโย
สลฺลกฺขณา      อุปลกฺขณา      ปจฺจุปลกฺขณา     ปณฺฑิจฺจํ     โกสลฺลํ
เนปุญฺญํ    เวภพฺยา    จินฺตา   อุปปริกฺขา   ภูรี   เมธา   ปริณายิกา
วิปสฺสนา     สมฺปชญฺญํ    ปโตโท    ปญฺญา    ปญฺญินฺทฺริยํ    ปญฺญาพลํ
ปญฺญาสตฺถํ      ปญฺญาปาสาโท      ปญฺญาอาโลโก      ปญฺญาโอภาโส
ปญฺญาปชฺโชโต     ปญฺญารตนํ     อโมโห     ธมฺมวิจโย    สมฺมาทิฏฺฐิ
ธมฺมวิจยสมฺโพชฺฌงฺโค     มคฺคงฺคํ     มคฺคปริยาปนฺนํ     อิทํ     ตสฺมึ
สมเย อนญฺญตญฺญสฺสามีตินฺทฺริยํ โหติ ฯ
	[๒๑๖]   กตมา   ตสฺมึ   สมเย   สมฺมาทิฏฺฐิ   โหติ  ยา  ตสฺมึ
สมเย   ปญฺญา   ปชานนา   วิจโย   ปวิจโย   ธมฺมวิจโย   สลฺลกฺขณา
อุปลกฺขณา    ปจฺจุปลกฺขณา    ปณฺฑิจฺจํ    โกสลฺลํ   เนปุญฺญํ   เวภพฺยา
จินฺตา    อุปปริกฺขา   ภูรี   เมธา   ปริณายิกา   วิปสฺสนา   สมฺปชญฺญํ
ปโตโท    ปญฺญา   ปญฺญินฺทฺริยํ   ปญฺญาพลํ   ปญฺญาสตฺถํ   ปญฺญาปาสาโท
ปญฺญาอาโลโก      ปญฺญาโอภาโส      ปญฺญาปชฺโชโต      ปญฺญารตนํ
อโมโห    ธมฺมวิจโย    สมฺมาทิฏฺฐิ    ธมฺมวิจยสมฺโพชฺฌงฺโค    มคฺคงฺคํ
มคฺคปริยาปนฺนํ อยํ ตสฺมึ สมเย สมฺมาทิฏฺฐิ โหติ ฯ
	[๒๑๗]   กตโม   ตสฺมึ  สมเย  สมฺมาสงฺกปฺโป  โหติ  โย  ตสฺมึ
