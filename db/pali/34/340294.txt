ธมฺมา    คนฺถสมฺปยุตฺตา   ฯ   กตเม   ธมฺมา   คนฺถวิปฺปยุตฺตา   เตหิ
ธมฺเมหิ   เย  ธมฺมา  วิปฺปยุตฺตา  เวทนากฺขนฺโธ  ฯเปฯ  วิญฺญาณกฺขนฺโธ
สพฺพญฺจ รูปํ อสงฺขตา จ ธาตุ อิเม ธมฺมา คนฺถวิปฺปยุตฺตา ฯ
	[๗๔๔]  กตเม  ธมฺมา  คนฺถา  เจว  คนฺถนิยา  จ  เตว  คนฺถา
คนฺถา  เจว  คนฺถนิยา  จ  ฯ  กตเม ธมฺมา คนฺถนิยา เจว โน จ คนฺถา
เตหิ   ธมฺเมหิ  เย  ธมฺมา  คนฺถนิยา  เต  ธมฺเม  ฐเปตฺวา  อวเสสา
สาสวา  กุสลากุสลาพฺยากตา  ธมฺมา  กามาวจรา  รูปาวจรา อรูปาวจรา
รูปกฺขนฺโธ ฯเปฯ วิญฺญาณกฺขนฺโธ อิเม ธมฺมา คนฺถนิยา เจว โน จ คนฺถา ฯ
	[๗๔๕] กตเม ธมฺมา คนฺถา เจว คนฺถสมฺปยุตฺตา จ สีลพฺพตปรามาโส
กายคนฺโถ    อภิชฺฌากายคนฺเถน   ๑   คนฺโถ   เจว   คนฺถสมฺปยุตฺโต
จ      อภิชฺฌา     กายคนฺโถ     สีลพฺพตปรามาสกายคนฺเถน     ๒
คนฺโถ    เจว    คนฺถสมฺปยุตฺโต    จ   อิทํสจฺจาภินิเวโส   กายคนฺโถ
อภิชฺฌากายคนฺเถน    คนฺโถ    เจว    คนฺถสมฺปยุตฺโต    จ   อภิชฺฌา
กายคนฺโถ  อิทํสจฺจาภินิเวสกายคนฺเถน  ๓  คนฺโถ เจว คนฺถสมฺปยุตฺโต จ
อิเม  ธมฺมา  คนฺถา เจว คนฺถสมฺปยุตฺตา จ ฯ กตเม ธมฺมา คนฺถสมฺปยุตฺตา
เจว   โน   จ   คนฺถา   เตหิ   ธมฺเมหิ   เย   ธมฺมา   สมฺปยุตฺตา
เต    ธมฺเม    ฐเปตฺวา    เวทนากฺขนฺโธ    ฯเปฯ   วิญฺญาณกฺขนฺโธ
@๑ ภิชฺฌาย กายคนฺเถน ฯ   ๒ สีลพฺพตปรามาเสน กายคนฺเถน ฯ
@๓ อิทํสจฺจาภินิเวเสน กายคนฺเถน ฯ
