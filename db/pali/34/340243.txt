กตมนฺตํ      รูปํ     พาหิรํ     กพฬึกาโร     อาหาโร     โอทโน
กุมฺมาโส   สตฺตุ   มจฺโฉ   มํสํ   ขีรํ   ทธิ   สปฺปิ  นวนีตํ  เตลํ  มธุ
ผาณิตํ  ยํ  วา  ปนญฺญมฺปิ  อตฺถิ  รูปํ  ยมฺหิ  ยมฺหิ  ชนปเท  เตสํ  เตสํ
สตฺตานํ    มุขาสิยํ   ทนฺตวิขาทนํ   คลชฺโฌหรณียํ   กุจฺฉิวิตฺถมฺภนํ   ยาย
โอชาย  สตฺตา  ยาเปนฺติ  อิทนฺตํ  รูปํ  พาหิรํ  กพฬึกาโร  อาหาโร  ฯ
กตมนฺตํ  รูปํ  พาหิรํ  น  กพฬึกาโร  อาหาโร  รูปายตนํ  ฯเปฯ  รูปสฺส
อนิจฺจตา อิทนฺตํ รูปํ พาหิรํ น กพฬึกาโร อาหาโร ฯ
		   เอวํ ติวิเธน รูปสงฺคโห ฯ
		       ติกนิทฺเทโส ฯ
	[๖๓๔]   กตมนฺตํ   รูปํ   อุปาทา   อุปาทินฺนํ  จกฺขายตนํ  ฯเปฯ
กายายตนํ   อิตฺถินฺทฺริยํ   ปุริสินฺทฺริยํ   ชีวิตินฺทฺริยํ   ยํ  วา  ปนญฺญมฺปิ
อตฺถิ    รูปํ    กมฺมสฺส    กตตฺตา   รูปายตนํ   คนฺธายตนํ   รสายตนํ
อากาสธาตุ   รูปสฺส   อุปจโย   รูปสฺส   สนฺตติ   กพฬึกาโร  อาหาโร
อิทนฺตํ   รูปํ   อุปาทา  อุปาทินฺนํ  ฯ  กตมนฺตํ  รูปํ  อุปาทา  อนุปาทินฺนํ
สทฺทายตนํ     กายวิญฺญตฺติ    วจีวิญฺญตฺติ    รูปสฺส    ลหุตา    รูปสฺส
มุทุตา   รูปสฺส   กมฺมญฺญตา   รูปสฺส   ชรตา   รูปสฺส   อนิจฺจตา   ยํ
วา   ปนญฺญมฺปิ   อตฺถิ  รูปํ  น  กมฺมสฺส  กตตฺตา  รูปายตนํ  คนฺธายตนํ
รสายตนํ   อากาสธาตุ   รูปสฺส   อุปจโย   รูปสฺส   สนฺตติ  กพฬึกาโร
อาหาโร  อิทนฺตํ  รูปํ  อุปาทา  อนุปาทินฺนํ  ฯ  กตมนฺตํ  รูปํ  โนอุปาทา
อุปาทินฺนํ      กมฺมสฺส      กตตฺตา     โผฏฺฐพฺพายตนํ     อาโปธาตุ
