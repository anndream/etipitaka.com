ธมฺมา   สุขสหคตา   ฯ   กตเม  ธมฺมา  นสุขสหคตา  กามาวจรกุสลโต
จตฺตาโร      อุเปกฺขาสหคตา     จิตฺตุปฺปาทา     อกุสลโต     อฏฺฐ
กามาวจรกุสลสฺส    วิปากโต    ทส    อกุสลสฺส    วิปากโต    สตฺต
กิริยโต   ฉ   รูปาวจรํ   จตุตฺถํ   ฌานํ   กุสลโต   จ   วิปากโต  จ
กิริยโต  จ  จตฺตาโร  อารุปฺปา  กุสลโต  จ  วิปากโต  จ  กิริยโต  จ
โลกุตฺตรํ   จตุตฺถํ   ฌานํ   กุสลโต   จ   วิปากโต  จ  สุขญฺจ  รูปญฺจ
นิพฺพานญฺจ อิเม ธมฺมา นสุขสหคตา ฯ
	[๙๗๙]  กตเม  ธมฺมา  อุเปกฺขาสหคตา กามาวจรกุสลโต จตฺตาโร
อุเปกฺขาสหคตา     จิตฺตุปฺปาทา    อกุสลโต    ฉ    กามาวจรกุสลสฺส
วิปากโต    ทส   อกุสลสฺส   วิปากโต   ฉ   กิริยโต   ฉ   รูปาวจรํ
จตุตฺถํ   ฌานํ   กุสลโต   จ   วิปากโต   จ   กิริยโต   จ  จตฺตาโร
อารุปฺปา   กุสลโต   จ   วิปากโต   จ  กิริยโต  จ  โลกุตฺตรํ  จตุตฺถํ
ฌานํ   กุสลโต   จ   วิปากโต   จ   เอตฺถุปฺปนฺนํ   อุเปกฺขํ  ฐเปตฺวา
อิเม   ธมฺมา   อุเปกฺขาสหคตา   ฯ   กตเม  ธมฺมา  นอุเปกฺขาสหคตา
กามาวจรกุสลโต   จตฺตาโร   โสมนสฺสสหคตา   จิตฺตุปฺปาทา   อกุสลโต
ฉ    กามาวจรกุสลสฺส   วิปากโต   ฉ   อกุสลสฺส   วิปากโต   เอโก
กิริยโต   ปญฺจ   รูปาวจรติกจตุกฺกชฺฌานา   กุสลโต   จ   วิปากโต  จ
กิริยโต    จ   โลกุตฺตรติกจตุกฺกชฺฌานา   กุสลโต   จ   วิปากโต   จ
อุเปกฺขา จ รูปญฺจ นิพฺพานญฺจ อิเม ธมฺมา นอุเปกฺขาสหคตา ฯ
	[๙๘๐]   กตเม   ธมฺมา   กามาวจรา   กามาวจรกุสลํ   อกุสลํ
