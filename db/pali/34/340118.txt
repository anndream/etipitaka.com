อุปฺปนฺนํ    โหติ    อุเปกฺขาสหคตํ   ทิฏฺฐิคตสมฺปยุตฺตํ   รูปารมฺมณํ   วา
สทฺทารมฺมณํ   วา   คนฺธารมฺมณํ   วา  รสารมฺมณํ  วา  โผฏฺฐพฺพารมฺมณํ
วา    ธมฺมารมฺมณํ    วา   ยํ   ยํ   วา   ปนารพฺภ   ตสฺมึ   สมเย
ผสฺโส   โหติ  เวทนา  โหติ  สญฺญา  โหติ  เจตนา  โหติ  จิตฺตํ  โหติ
วิตกฺโก   โหติ   วิจาโร  โหติ  อุเปกฺขา  โหติ  จิตฺตสฺเสกคฺคตา  โหติ
วิริยินฺทฺริยํ   โหติ  สมาธินฺทฺริยํ  โหติ  มนินฺทฺริยํ  โหติ  อุเปกฺขินฺทฺริยํ
โหติ    ชีวิตินฺทฺริยํ   โหติ   มิจฺฉาทิฏฺฐิ   โหติ   มิจฺฉาสงฺกปฺโป   โหติ
มิจฺฉาวายาโม   โหติ   มิจฺฉาสมาธิ   โหติ   วิริยพลํ   โหติ  สมาธิพลํ
โหติ   อหิริกพลํ   โหติ   อโนตฺตปฺปพลํ   โหติ   โลโภ   โหติ  โมโห
โหติ   อภิชฺฌา   โหติ   มิจฺฉาทิฏฺฐิ   โหติ   อหิริกํ   โหติ  อโนตฺตปฺปํ
โหติ   สมโถ   โหติ   ปคฺคาโห   โหติ   อวิกฺเขโป   โหติ  เย  วา
ปน   ตสฺมึ   สมเย   อญฺเญปิ   อตฺถิ  ปฏิจฺจสมุปฺปนฺนา  อรูปิโน  ธมฺมา
อิเม ธมฺมา อกุสลา ฯ
	[๓๑๗]   กตโม   ตสฺมึ  สมเย  ผสฺโส  โหติ  โย  ตสฺมึ  สมเย
ผสฺโส   ผุสนา   สมฺผุสนา   สมฺผุสิตตฺตํ   อยํ   ตสฺมึ   สมเย   ผสฺโส
โหติ   ฯ   กตมา   ตสฺมึ   สมเย   เวทนา   โหติ  ยํ  ตสฺมึ  สมเย
ตชฺชามโนวิญฺญาณธาตุสมฺผสฺสชํ  เจตสิกํ  เนวสาตํ  นาสาตํ  เจโตสมฺผสฺสชํ
อทุกฺขมสุขํ     เวทยิตํ     เจโตสมฺผสฺสชา     อทุกฺขมสุขา    เวทนา
อยํ  ตสฺมึ  สมเย  เวทนา  โหติ  ฯเปฯ  กตมา  ตสฺมึ  สมเย อุเปกฺขา
โหติ   ยํ   ตสฺมึ   สมเย   เจตสิกํ  เนวสาตํ  นาสาตํ  เจโตสมฺผสฺสชํ
