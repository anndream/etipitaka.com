อิเม ธมฺมา คนฺถสมฺปยุตฺตา เจว โน จ คนฺถา ฯ
	[๗๔๖]   กตเม  ธมฺมา  คนฺถวิปฺปยุตฺตา  คนฺถนิยา  เตหิ  ธมฺเมหิ
เย  ธมฺมา  วิปฺปยุตฺตา  สาสวา  กุสลากุสลาพฺยากตา  ธมฺมา กามาวจรา
รูปาวจรา     อรูปาวจรา     รูปกฺขนฺโธ     ฯเปฯ    วิญฺญาณกฺขนฺโธ
อิเม  ธมฺมา  คนฺถวิปฺปยุตฺตา  คนฺถนิยา  ฯ  กตเม  ธมฺมา คนฺถวิปฺปยุตฺตา
อคนฺถนิยา      อปริยาปนฺนา     มคฺคา     จ     มคฺคผลานิ     จ
อสงฺขตา จ ธาตุ อิเม ธมฺมา คนฺถวิปฺปยุตฺตา อคนฺถนิยา ฯ
		       _____________
	[๗๔๗] กตเม ธมฺมา โอฆา ฯเปฯ กตเม ธมฺมา โยคา ฯเปฯ
	[๗๔๘]   กตเม   ธมฺมา  นีวรณา  ฉ  นีวรณานิ  กามจฺฉนฺทนีวรณํ
พฺยาปาทนีวรณํ    ถีนมิทฺธนีวรณํ    อุทฺธจฺจกุกฺกุจฺจนีวรณํ    วิจิกิจฺฉานีวรณํ
อวิชฺชานีวรณํ ฯ
	[๗๔๙]   ตตฺถ  กตมํ  กามจฺฉนฺทนีวรณํ  โย  กาเมสุ  กามจฺฉนฺโท
กามราโค   กามนนฺที  กามตณฺหา  กามสิเนโห  กามปริฬาโห  กามมุจฺฉา
กามชฺโฌสานํ อิทํ วุจฺจติ กามจฺฉนฺทนีวรณํ ฯ
	[๗๕๐]    ตตฺถ   กตมํ   พฺยาปาทนีวรณํ   อนตฺถํ   เม   อจรีติ
อาฆาโต   ชายติ   อนตฺถํ   เม   จรตีติ   อาฆาโต   ชายติ   อนตฺถํ
เม   จริสฺสตีติ   อาฆาโต   ชายติ   ปิยสฺส   เม   มนาปสฺส   อนตฺถํ
อจริ   ฯเปฯ   อนตฺถํ   จรติ   ฯเปฯ   อนตฺถํ   จริสฺสตีติ   อาฆาโต
ชายติ    อปฺปิยสฺส    เม   อมนาปสฺส   อตฺถํ   อจริ   ฯเปฯ   อตฺถํ
