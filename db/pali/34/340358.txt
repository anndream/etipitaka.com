อฏฺฐสุ   โลภสหคเตสุ   จิตฺตุปฺปาเทสุ   อุปฺปชฺชติ   ปฏิฆสญฺโญชนํ   ทฺวีสุ
โทมนสฺสสหคเตสุ    จิตฺตุปฺปาเทสุ    อุปฺปชฺชติ    มานสญฺโญชนํ    จตูสุ
ทิฏฺฐิคตวิปฺปยุตฺตโลภสหคเตสุ    จิตฺตุปฺปาเทสุ    อุปฺปชฺชติ   ทิฏฺฐิสญฺโญชนํ
จตูสุ   ทิฏฺฐิคตสมฺปยุตฺเตสุ   จิตฺตุปฺปาเทสุ   อุปฺปชฺชติ   วิจิกิจฺฉาสญฺโญชนํ
วิจิกิจฺฉาสหคเตสุ    จิตฺตุปฺปาเทสุ    อุปฺปชฺชติ   สีลพฺพตปรามาสสญฺโญชนํ
จตูสุ        ทิฏฺฐิคตสมฺปยุตฺเตสุ        จิตฺตุปฺปาเทสุ        อุปฺปชฺชติ
ภวราคสญฺโญชนํ    จตูสุ    ทิฏฺฐิคตวิปฺปยุตฺตโลภสหคเตสุ    จิตฺตุปฺปาเทสุ
อุปฺปชฺชติ   อิสฺสาสญฺโญชนญฺจ  มจฺฉริยสญฺโญชนญฺจ  ทฺวีสุ  โทมนสฺสสหคเตสุ
จิตฺตุปฺปาเทสุ       อุปฺปชฺชนฺติ      อวิชฺชาสญฺโญชนํ      สพฺพากุสเลสุ
อุปฺปชฺชติ   อิเม   ธมฺมา   สญฺโญชนา  ฯ  กตเม  ธมฺมา  โนสญฺโญชนา
ฐเปตฺวา   สญฺโญชเน   อวเสสํ   อกุสลํ   จตูสุ   ภูมีสุ   กุสลํ   จตูสุ
ภูมีสุ    วิปาโก    ตีสุ    ภูมีสุ    กิริยาพฺยากตํ   รูปญฺจ   นิพฺพานญฺจ
อิเม ธมฺมา โนสญฺโญชนา ฯ
	[๙๒๐]   กตเม   ธมฺมา   สญฺโญชนิยา  ตีสุ  ภูมีสุ  กุสลํ  อกุสลํ
ตีสุ    ภูมีสุ    วิปาโก    ตีสุ   ภูมีสุ   กิริยาพฺยากตํ   สพฺพญฺจ   รูปํ
อิเม   ธมฺมา   สญฺโญชนิยา  ฯ  กตเม  ธมฺมา  อสญฺโญชนิยา  จตฺตาโร
มคฺคา   อปริยาปนฺนา   จตฺตาริ   จ   สามญฺญผลานิ   นิพฺพานญฺจ  อิเม
ธมฺมา อสญฺโญชนิยา ฯ
	[๙๒๑]    กตเม    ธมฺมา    สญฺโญชนสมฺปยุตฺตา   อุทฺธจฺจสหคตํ
โมหํ   ฐเปตฺวา   อวเสสํ  อกุสลํ  อิเม  ธมฺมา  สญฺโญชนสมฺปยุตฺตา  ฯ
