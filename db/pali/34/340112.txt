สมเย    ตกฺโก    วิตกฺโก   สงฺกปฺโป   อปฺปนา   พฺยปฺปนา   เจตโส
อภินิโรปนา    มิจฺฉาสงฺกปฺโป    อยํ    ตสฺมึ   สมเย   มิจฺฉาสงฺกปฺโป
โหติ ฯ
	[๒๙๓]   กตโม   ตสฺมึ  สมเย  มิจฺฉาวายาโม  โหติ  โย  ตสฺมึ
สมเย   เจตสิโก   วิริยารมฺโภ  นิกฺกโม  ปรกฺกโม  อุยฺยาโม  วายาโม
อุสฺสาโห   อุสฺโสฬฺหี   ถาโม   ธิติ   อสิถิลปรกฺกมตา  อนิกฺขิตฺตจฺฉนฺทตา
อนิกฺขิตฺตธุรตา  ธุรสมฺปคฺคาโห  วิริยํ  วิริยินฺทฺริยํ  วิริยพลํ  มิจฺฉาวายาโม
อยํ ตสฺมึ สมเย มิจฺฉาวายาโม โหติ ฯ
	[๒๙๔]   กตโม   ตสฺมึ   สมเย   มิจฺฉาสมาธิ  โหติ  ยา  ตสฺมึ
สมเย    จิตฺตสฺส    ฐิติ   สณฺฐิติ   อวฏฺฐิติ   อวิสาหาโร   อวิกฺเขโป
อวิสาหฏมานสตา   สมโถ   สมาธินฺทฺริยํ   สมาธิพลํ   มิจฺฉาสมาธิ   อยํ
ตสฺมึ สมเย มิจฺฉาสมาธิ โหติ ฯ
	[๒๙๕]   กตมํ   ตสฺมึ  สมเย  วิริยพลํ  โหติ  โย  ตสฺมึ  สมเย
เจตสิโก  วิริยารมฺโภ  นิกฺกโม  ปรกฺกโม  อุยฺยาโม  วายาโม  อุสฺสาโห
อุสฺโสฬฺหี  ถาโม  ธิติ  อสิถิลปรกฺกมตา  อนิกฺขิตฺตจฺฉนฺทตา  อนิกฺขิตฺตธุรตา
ธุรสมฺปคฺคาโห     วิริยํ     วิริยินฺทฺริยํ     วิริยพลํ     มิจฺฉาวายาโม
อิทํ ตสฺมึ สมเย วิริยพลํ โหติ ฯ
	[๒๙๖]   กตมํ  ตสฺมึ  สมเย  สมาธิพลํ  โหติ  ยา  ตสฺมึ  สมเย
จิตฺตสฺส  ฐิติ  สณฺฐิติ  อวฏฺฐิติ  อวิสาหาโร  อวิกฺเขโป  อวิสาหฏมานสตา
สมโถ       สมาธินฺทฺริยํ       สมาธิพลํ       มิจฺฉาสมาธิ      อิทํ
