นิพฺพานญฺจ พหิทฺธา ฯ
	[๘๙๘]    กตเม    ธมฺมา    อชฺฌตฺตารมฺมณา   วิญฺญาณญฺจายตนํ
เนวสญฺญานาสญฺญายตนํ    อิเม   ธมฺมา   อชฺฌตฺตารมฺมณา   ฯ   กตเม
ธมฺมา     พหิทฺธารมฺมณา     รูปาวจรติกจตุกฺกชฺฌานา    กุสลโต    จ
วิปากโต  จ  กิริยโต  จ  จตุตฺถสฺส  ฌานสฺส  วิปาโก อากาสานญฺจายตนํ
จตฺตาโร     มคฺคา    อปริยาปนฺนา    จตฺตาริ    จ    สามญฺญผลานิ
อิเม    ธมฺมา    พหิทฺธารมฺมณา    ฯ    รูปํ    ฐเปตฺวา    สพฺเพว
กามาวจรา    กุสลากุสลาพฺยากตา   ธมฺมา   รูปาวจรํ   จตุตฺถํ   ฌานํ
กุสลโต   จ   กิริยโต   จ  อิเม  ธมฺมา  สิยา  อชฺฌตฺตารมฺมณา  สิยา
พหิทฺธารมฺมณา      สิยา     อชฺฌตฺตพหิทฺธารมฺมณา     อากิญฺจญฺญายตนํ
น  วตฺตพฺพํ อชฺฌตฺตารมฺมณนฺติปิ พหิทฺธารมฺมณนฺติปิ อชฺฌตฺตพหิทฺธารมฺมณนฺติปิ ฯ
รูปญฺจ นิพฺพานญฺจ อนารมฺมณา ฯ
	[๘๙๙]  กตเม  ธมฺมา  สนิทสฺสนสปฺปฏิฆา  รูปายตนํ  อิเม  ธมฺมา
สนิทสฺสนสปฺปฏิฆา   ฯ   กตเม   ธมฺมา   อนิทสฺสนสปฺปฏิฆา   จกฺขายตนํ
ฯเปฯ   โผฏฺฐพฺพายตนํ   อิเม   ธมฺมา   อนิทสฺสนสปฺปฏิฆา   ฯ  กตเม
ธมฺมา   อนิทสฺสนาปฺปฏิฆา   จตูสุ   ภูมีสุ   กุสลํ   อกุสลํ   จตูสุ  ภูมีสุ
วิปาโก   ตีสุ   ภูมีสุ   กิริยาพฺยากตํ   ยญฺจ   รูปํ   อนิทสฺสนํ  อปฺปฏิฆํ
ธมฺมายตนปริยาปนฺนํ นิพฺพานญฺจ อิเม ธมฺมา อนิทสฺสนาปฺปฏิฆา ฯ
		          ติกํ ฯ
		       _____________
