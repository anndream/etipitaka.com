ลหุตา    ฯ    กตมนฺตํ   รูปํ   รูปสฺส   นลหุตา   จกฺขายตนํ   ฯเปฯ
กพฬึกาโร อาหาโร อิทนฺตํ รูปํ รูปสฺส นลหุตา ฯ
	[๕๘๑]   กตมนฺตํ   รูปํ   รูปสฺส   มุทุตา   ยา   รูปสฺส  มุทุตา
มทฺทวตา   อกกฺขฬตา   อกถินตา   อิทนฺตํ   รูปํ   รูปสฺส   มุทุตา   ฯ
กตมนฺตํ    รูปํ    รูปสฺส    นมุทุตา   จกฺขายตนํ   ฯเปฯ   กพฬึกาโร
อาหาโร อิทนฺตํ รูปํ รูปสฺส นมุทุตา ฯ
	[๕๘๒]    กตมนฺตํ    รูปํ    รูปสฺส   กมฺมญฺญตา   ยา   รูปสฺส
กมฺมญฺญตา     กมฺมญฺญตฺตํ     กมฺมญฺญภาโว    อิทนฺตํ    รูปํ    รูปสฺส
กมฺมญฺญตา    ฯ    กตมนฺตํ    รูปํ   รูปสฺส   นกมฺมญฺญตา   จกฺขายตนํ
ฯเปฯ กพฬึกาโร อาหาโร อิทนฺตํ รูปํ รูปสฺส นกมฺมญฺญตา ฯ
	[๕๘๓]   กตมนฺตํ  รูปํ  รูปสฺส  อุปจโย  โย  อายตนานํ  อาจโย
โส   รูปสฺส   อุปจโย   อิทนฺตํ   รูปํ   รูปสฺส   อุปจโย   ฯ  กตมนฺตํ
รูปํ    รูปสฺส   นอุปจโย   จกฺขายตนํ   ฯเปฯ   กพฬึกาโร   อาหาโร
อิทนฺตํ รูปํ รูปสฺส นอุปจโย ฯ
	[๕๘๔]   กตมนฺตํ   รูปํ   รูปสฺส   สนฺตติ   โย  รูปสฺส  อุปจโย
สา   รูปสฺส   สนฺตติ   อิทนฺตํ   รูปํ   รูปสฺส  สนฺตติ  ฯ  กตมนฺตํ  รูปํ
รูปสฺส   นสนฺตติ   จกฺขายตนํ   ฯเปฯ   กพฬึกาโร   อาหาโร   อิทนฺตํ
รูปํ รูปสฺส นสนฺตติ ฯ
	[๕๘๕]   กตมนฺตํ   รูปํ   รูปสฺส   ชรตา   ยา   รูปสฺส   ชรา
ชีรณตา   ขณฺฑิจฺจํ   ปาลิจฺจํ   วลิตฺตจตา   อายุโน   สํหานิ  อินฺทฺริยานํ
