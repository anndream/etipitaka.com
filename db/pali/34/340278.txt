สนิทสฺสนา    ฯ    กตเม    ธมฺมา   อนิทสฺสนา   จกฺขายตนํ   ฯเปฯ
โผฏฺฐพฺพายตนํ     เวทนากฺขนฺโธ     ฯเปฯ    วิญฺญาณกฺขนฺโธ    ยญฺจ
รูปํ   อนิทสฺสนํ   อปฺปฏิฆํ   ธมฺมายตนปริยาปนฺนํ   อสงฺขตา   จ   ธาตุ
อิเม ธมฺมา อนิทสฺสนา ฯ
	[๗๐๔]  กตเม  ธมฺมา  สปฺปฏิฆา  จกฺขายตนํ ฯเปฯ โผฏฺฐพฺพายตนํ
อิเม     ธมฺมา     สปฺปฏิฆา     ฯ    กตเม    ธมฺมา    อปฺปฏิฆา
เวทนากฺขนฺโธ   ฯเปฯ   วิญฺญาณกฺขนฺโธ   ยญฺจ  รูปํ  อนิทสฺสนํ  อปฺปฏิฆํ
ธมฺมายตนปริยาปนฺนํ อสงฺขตา จ ธาตุ อิเม ธมฺมา อปฺปฏิฆา ฯ
	[๗๐๕]  กตเม  ธมฺมา  รูปิโน  จตฺตาโร  จ  มหาภูตา  จตุนฺนํ จ
มหาภูตานํ   อุปาทาย   รูปํ   อิเม   ธมฺมา  รูปิโน  ฯ  กตเม  ธมฺมา
อรูปิโน    เวทนากฺขนฺโธ    ฯเปฯ    วิญฺญาณกฺขนฺโธ    อสงฺขตา   จ
ธาตุ อิเม ธมฺมา อรูปิโน ฯ
	[๗๐๖]   กตเม   ธมฺมา   โลกิยา  สาสวา  กุสลากุสลาพฺยากตา
ธมฺมา    กามาวจรา    รูปาวจรา   อรูปาวจรา   รูปกฺขนฺโธ   ฯเปฯ
วิญฺญาณกฺขนฺโธ   อิเม   ธมฺมา   โลกิยา  ฯ  กตเม  ธมฺมา  โลกุตฺตรา
อปริยาปนฺนา   มคฺคา   จ   มคฺคผลานิ   จ  อสงฺขตา  จ  ธาตุ  อิเม
ธมฺมา โลกุตฺตรา ฯ
	[๗๐๗]   กตเม   ธมฺมา  เกนจิวิญฺเญยฺยา  เกนจินวิญฺเญยฺยา  เย
เต   ธมฺมา   จกฺขุวิญฺเญยฺยา  น  เต  ธมฺมา  โสตวิญฺเญยฺยา  เย  วา
ปน   เต   ธมฺมา  โสตวิญฺเญยฺยา  น  เต  ธมฺมา  จกฺขุวิญฺเญยฺยา  เย
