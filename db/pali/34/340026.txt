โหติ ฯ อิมานิ ตสฺมึ สมเย อฏฺฐินฺทฺริยานิ โหนฺติ ฯ
	[๘๐]   กตมํ   ตสฺมึ   สมเย   ปญฺจงฺคิกํ   ฌานํ  โหติ  วิตกฺโก
วิจาโร   ปีติ   สุขํ  จิตฺตสฺเสกคฺคตา  ฯ  กตโม  ตสฺมึ  สมเย  วิตกฺโก
โหติ    โย    ตสฺมึ   สมเย   ตกฺโก   วิตกฺโก   สงฺกปฺโป   อปฺปนา
พฺยปฺปนา   เจตโส   อภินิโรปนา   สมฺมาสงฺกปฺโป   อยํ   ตสฺมึ  สมเย
วิตกฺโก   โหติ   ฯ   กตโม   ตสฺมึ  สมเย  วิจาโร  โหติ  โย  ตสฺมึ
สมเย   จาโร   วิจาโร   อนุวิจาโร  อุปวิจาโร  จิตฺตสฺส  อนุสนฺธนตา
อนุเปกฺขนตา   อยํ   ตสฺมึ   สมเย   วิจาโร   โหติ  ฯ  กตมา  ตสฺมึ
สมเย   ปีติ   โหติ   ยา   ตสฺมึ   สมเย   ปีติ  ปาโมชฺชํ  อาโมทนา
ปโมทนา    หาโส    ปหาโส   วิตฺติ   โอทคฺยํ   อตฺตมนตา   จิตฺตสฺส
อยํ   ตสฺมึ   สมเย   ปีติ   โหติ   ฯ  กตมํ  ตสฺมึ  สมเย  สุขํ  โหติ
ยํ   ตสฺมึ   สมเย   เจตสิกํ  สาตํ  เจตสิกํ  สุขํ  เจโตสมฺผสฺสชํ  สาตํ
สุขํ   เวทยิตํ   เจโตสมฺผสฺสชา   สาตา   สุขา   เวทนา   อิทํ  ตสฺมึ
สมเย   สุขํ   โหติ   ฯ   กตมา  ตสฺมึ  สมเย  จิตฺตสฺเสกคฺคตา  โหติ
ยา    ตสฺมึ   สมเย   จิตฺตสฺส   ฐิติ   สณฺฐิติ   อวฏฺฐิติ   อวิสาหาโร
อวิกฺเขโป  อวิสาหฏมานสตา  สมโถ  สมาธินฺทฺริยํ  สมาธิพลํ  สมฺมาสมาธิ
อยํ    ตสฺมึ    สมเย    จิตฺตสฺเสกคฺคตา    โหติ    ฯ   อิทํ   ตสฺมึ
สมเย ปญฺจงฺคิกํ ฌานํ โหติ ฯ
	[๘๑]  กตโม  ตสฺมึ  สมเย  ปญฺจงฺคิโก  มคฺโค  โหติ  สมฺมาทิฏฺฐิ
สมฺมาสงฺกปฺโป    สมฺมาวายาโม   สมฺมาสติ   สมฺมาสมาธิ   ฯ   กตมา
