นิพฺพานญฺจ อิเม ธมฺมา อปฺปฏิฆา ฯ
	[๙๑๐]  กตเม  ธมฺมา  รูปิโน  จตฺตาโร  จ  มหาภูตา  จตุนฺนญฺจ
มหาภูตานํ   อุปาทาย   รูปํ   อิเม   ธมฺมา  รูปิโน  ฯ  กตเม  ธมฺมา
อรูปิโน    จตูสุ    ภูมีสุ    กุสลํ    อกุสลํ    จตูสุ   ภูมีสุ   วิปาโก
ตีสุ ภูมีสุ กิริยาพฺยากตํ นิพฺพานญฺจ อิเม ธมฺมา อรูปิโน ฯ
	[๙๑๑]   กตเม   ธมฺมา   โลกิยา   ตีสุ   ภูมีสุ   กุสลํ  อกุสลํ
ตีสุ   ภูมีสุ   วิปาโก   ตีสุ   ภูมีสุ   กิริยาพฺยากตํ  สพฺพญฺจ  รูปํ  อิเม
ธมฺมา   โลกิยา   ฯ   กตเม   ธมฺมา   โลกุตฺตรา   จตฺตาโร  มคฺคา
อปริยาปนฺนา   จตฺตาริ   จ   สามญฺญผลานิ   นิพฺพานญฺจ   อิเม  ธมฺมา
โลกุตฺตรา ฯ
	[๙๑๒] สพฺเพว ธมฺมา เกนจิวิญฺเญยฺยา เกนจินวิญฺเญยฺยา ฯ
		    ____________________
	[๙๑๓]   กตเม   ธมฺมา  อาสวา  จตฺตาโร  อาสวา  กามาสโว
ภวาสโว   ทิฏฺฐาสโว   อวิชฺชาสโว   กามาสโว   อฏฺฐสุ  โลภสหคเตสุ
จิตฺตุปฺปาเทสุ   อุปฺปชฺชติ   ภวาสโว   จตูสุ  ทิฏฺฐิคตวิปฺปยุตฺตโลภสหคเตสุ
จิตฺตุปฺปาเทสุ     อุปฺปชฺชติ    ทิฏฺฐาสโว    จตูสุ    ทิฏฺฐิคตสมฺปยุตฺเตสุ
จิตฺตุปฺปาเทสุ        อุปฺปชฺชติ        อวิชฺชาสโว       สพฺพากุสเลสุ
อุปฺปชฺชติ   อิเม   ธมฺมา   อาสวา   ฯ   กตเม   ธมฺมา   โนอาสวาฑ
ฐเปตฺวา    อาสเว    อวเสสํ   อกุสลํ   จตูสุ   ภูมีสุ   กุสลํ   จตูสุ
ภูมีสุ    วิปาโก    ตีสุ    ภูมีสุ    กิริยาพฺยากตํ   รูปญฺจ   นิพฺพานญฺจ
