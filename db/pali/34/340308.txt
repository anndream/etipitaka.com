ทิฏฺฐิคหนํ   ทิฏฺฐิกนฺตาโร  ทิฏฺฐิวิสูกายิกํ  ทิฏฺฐิวิปฺผนฺทิตํ  ทิฏฺฐิสญฺโญชนํ
คาโห      ปฏิคฺคาโห      อภินิเวโส      ปรามาโส      กุมฺมคฺโค
มิจฺฉาปโถ      มิจฺฉตฺตํ      ติตฺถายตนํ      วิปริเยสคฺคาโห     อิทํ
วุจฺจติ อตฺตวาทุปาทานํ ฯ
		   อิเม ธมฺมา อุปาทานา ฯ
	[๗๘๕]  กตเม  ธมฺมา  โนอุปาทานา เต ธมฺเม ฐเปตฺวา อวเสสา
กุสลากุสลาพฺยากตา    ธมฺมา    กามาวจรา   รูปาวจรา   อรูปาวจรา
อปริยาปนฺนา     เวทนากฺขนฺโธ    ฯเปฯ    วิญฺญาณกฺขนฺโธ    สพฺพญฺจ
รูปํ อสงฺขตา จ ธาตุ อิเม ธมฺมา โนอุปาทานา ฯ
	[๗๘๖]  กตเม  ธมฺมา  อุปาทานิยา  สาสวา  กุสลากุสลาพฺยากตา
ธมฺมา  กามาวจรา รูปาวจรา อรูปาวจรา รูปกฺขนฺโธ ฯเปฯ วิญฺญาณกฺขนฺโธ
อิเม    ธมฺมา    อุปาทานิยา    ฯ    กตเม   ธมฺมา   อนุปาทานิยา
อปริยาปนฺนา     มคฺคา     จ    มคฺคผลานิ    จ    อสงฺขตา    จ
ธาตุ อิเม ธมฺมา อนุปาทานิยา ฯ
	[๗๘๗]   กตเม   ธมฺมา  อุปาทานสมฺปยุตฺตา  เตหิ  ธมฺเมหิ  เย
ธมฺมา    สมฺปยุตฺตา    เวทนากฺขนฺโธ   ฯเปฯ   วิญฺญาณกฺขนฺโธ   อิเม
ธมฺมา    อุปาทานสมฺปยุตฺตา   ฯ   กตเม   ธมฺมา   อุปาทานวิปฺปยุตฺตา
เตหิ    ธมฺเมหิ    เย   ธมฺมา   วิปฺปยุตฺตา   เวทนากฺขนฺโธ   ฯเปฯ
วิญฺญาณกฺขนฺโธ   สพฺพญฺจ   รูปํ   อสงฺขตา   จ   ธาตุ   อิเม   ธมฺมา
อุปาทานวิปฺปยุตฺตา ฯ
