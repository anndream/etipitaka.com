	[๙๐๐]   กตเม  ธมฺมา  เหตู  ตโย  กุสลเหตู  ตโย  อกุสลเหตู
ตโย   อพฺยากตเหตู   อโลโภ   กุสลเหตุ   อโทโส   กุสลเหตุ   จตูสุ
ภูมีสุ    กุสเลสุ    อุปฺปชฺชนฺติ   อโมโห   กุสลเหตุ   กามาวจรกุสลโต
จตฺตาโร   ญาณวิปฺปยุตฺเต   จิตฺตุปฺปาเท  ฐเปตฺวา  จตูสุ  ภูมีสุ  กุสเลสุ
อุปฺปชฺชติ    โลโภ    อฏฺฐสุ   โลภสหคเตสุ   จิตฺตุปฺปาเทสุ   อุปฺปชฺชติ
โทโส    ทฺวีสุ    โทมนสฺสสหคเตสุ   จิตฺตุปฺปาเทสุ   อุปฺปชฺชติ   โมโห
สพฺพากุสเลสุ    อุปฺปชฺชติ   อโลโภ   วิปากเหตุ   อโทโส   วิปากเหตุ
กามาวจรสฺส   วิปากโต   อเหตุเก  จิตฺตุปฺปาเท  ฐเปตฺวา  จตูสุ  ภูมีสุ
วิปาเกสุ   อุปฺปชฺชนฺติ   อโมโห   วิปากเหตุ   กามาวจรสฺส   วิปากโต
อเหตุเก   จิตฺตุปฺปาเท  ฐเปตฺวา  จตฺตาโร  ญาณวิปฺปยุตฺเต  จิตฺตุปฺปาเท
ฐเปตฺวา    จตูสุ    ภูมีสุ   วิปาเกสุ   อุปฺปชฺชติ   อโลโภ   กิริยเหตุ
อโทโส   กิริยเหตุ   กามาวจรกิริยโต  อเหตุเก  จิตฺตุปฺปาเท  ฐเปตฺวา
ตีสุ   ภูมีสุ   กิริเยสุ   อุปฺปชฺชนฺติ  อโมโห  กิริยเหตุ  กามาวจรกิริยโต
อเหตุเก   จิตฺตุปฺปาเท  ฐเปตฺวา  จตฺตาโร  ญาณวิปฺปยุตฺเต  จิตฺตุปฺปาเท
ฐเปตฺวา   ตีสุ   ภูมีสุ   กิริเยสุ   อุปฺปชฺชติ   อิเม   ธมฺมา  เหตู  ฯ
กตเม   ธมฺมา   นเหตู   ฐเปตฺวา   เหตู   จตูสุ  ภูมีสุ  กุสลํ  อกุสลํ
จตูสุ   ภูมีสุ   วิปาโก   ตีสุ   ภูมีสุ   กิริยาพฺยากตํ  รูปญฺจ  นิพฺพานญฺจ
อิเม ธมฺมา นเหตู ฯ
	[๙๐๑]   กตเม   ธมฺมา  สเหตุกา  วิจิกิจฺฉาสหคตํ  อุทฺธจฺจสหคตํ
โมหํ     ฐเปตฺวา     อวเสสํ     อกุสลํ     จตูสุ    ภูมีสุ    กุสลํ
