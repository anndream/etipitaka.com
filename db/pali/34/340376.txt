ตีสุ    ภูมีสุ    กิริยาพฺยากตํ    รูปญฺจ    นิพฺพานญฺจ    อิเม   ธมฺมา
นทสฺสเนนปหาตพฺพเหตุกา ฯ
	[๙๗๓]   กตเม   ธมฺมา  ภาวนายปหาตพฺพเหตุกา  อุทฺธจฺจสหคโต
จิตฺตุปฺปาโท   เอตฺถุปฺปนฺนํ   โมหํ   ฐเปตฺวา   อิเม  ธมฺมา  ภาวนาย-
ปหาตพฺพเหตุกา   ฯ  จตฺตาโร  ทิฏฺฐิคตวิปฺปยุตฺตโลภสหคตา  จิตฺตุปฺปาทา
เทฺว     โทมนสฺสสหคตา     จิตฺตุปฺปาทา     อิเม    ธมฺมา    สิยา
ภาวนายปหาตพฺพเหตุกา   สิยา   นภาวนายปหาตพฺพเหตุกา   ฯ   กตเม
ธมฺมา     นภาวนายปหาตพฺพเหตุกา     จตฺตาโร     ทิฏฺฐิคตสมฺปยุตฺตา
จิตฺตุปฺปาทา      วิจิกิจฺฉาสหคโต      จิตฺตุปฺปาโท      อุทฺธจฺจสหคโต
โมโห    จตูสุ    ภูมีสุ   กุสลํ   จตูสุ   ภูมีสุ   วิปาโก   ตีสุ   ภูมีสุ
กิริยาพฺยากตํ รูปญฺจ นิพฺพานญฺจ อิเม ธมฺมา นภาวนายปหาตพฺพเหตุกา ฯ
	[๙๗๔]  กตเม  ธมฺมา  สวิตกฺกา กามาวจรกุสลํ อกุสลํ กามาวจร-
กุสลสฺส    วิปากโต    เอกาทส   จิตฺตุปฺปาทา   อกุสลสฺส   วิปากโต
เทฺว    กิริยโต    เอกาทส   รูปาวจรํ   ปฐมํ   ฌานํ   กุสลโต   จ
วิปากโต   จ   กิริยโต   จ   โลกุตฺตรํ   ปฐมํ   ฌานํ   กุสลโต   จ
วิปากโต  จ  เอตฺถุปฺปนฺนํ  วิตกฺกํ  ฐเปตฺวา  อิเม  ธมฺมา  สวิตกฺกา  ฯ
กตเม   ธมฺมา  อวิตกฺกา  เทฺว  ปญฺจวิญฺญาณานิ  รูปาวจรติกจตุกฺกชฺฌานา
กุสลโต     จ     วิปากโต     จ     กิริยโต     จ     จตฺตาโร
อารุปฺปา  กุสลโต  จ  วิปากโต  จ  กิริยโต  จ โลกุตฺตรติกจตุกฺกชฺฌานา
