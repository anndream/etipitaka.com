ธมฺมา   อาสวสมฺปยุตฺตา   ฯ   กตเม   ธมฺมา   อาสววิปฺปยุตฺตา  เตหิ
ธมฺเมหิ   เย  ธมฺมา  วิปฺปยุตฺตา  เวทนากฺขนฺโธ  ฯเปฯ  วิญฺญาณกฺขนฺโธ
สพฺพญฺจ รูปํ อสงฺขตา จ ธาตุ อิเม ธมฺมา อาสววิปฺปยุตฺตา ฯ
	[๗๑๖]   กตเม   ธมฺมา   อาสวาเจวสาสวาจ  เตเยว  อาสวา
อาสวาเจวสาสวาจ    ฯ    กตเม    ธมฺมา    สาสวาเจวโนจอาสวา
เตหิ   ธมฺเมหิ   เย  ธมฺมา  สาสวา  เต  ธมฺเม  ฐเปตฺวา  อวเสสา
สาสวา  กุสลากุสลาพฺยากตา  ธมฺมา  กามาวจรา  รูปาวจรา อรูปาวจรา
รูปกฺขนฺโธ ฯเปฯ วิญฺญาณกฺขนฺโธ อิเม ธมฺมา สาสวาเจวโนจอาสวา ฯ
	[๗๑๗]   กตเม   ธมฺมา  อาสวาเจวอาสวสมฺปยุตฺตาจ  กามาสโว
อวิชฺชาสเวน         อาสโวเจวอาสวสมฺปยุตฺโตจ         อวิชฺชาสโว
กามาสเวน    อาสโวเจวอาสวสมฺปยุตฺโตจ    ภวาสโว    อวิชฺชาสเวน
อาสโวเจวอาสวสมฺปยุตฺโตจ          อวิชฺชาสโว          ภวาสเวน
อาสโวเจวอาสวสมฺปยุตฺโตจ          ทิฏฺฐาสโว         อวิชฺชาสเวน
อาสโวเจวอาสวสมฺปยุตฺโตจ     อวิชฺชาสโว    ทิฏฺฐาสเวน    อาสโว-
เจวอาสวสมฺปยุตฺโตจ   อิเม   ธมฺมา   อาสวาเจวอาสวสมฺปยุตฺตาจ  ฯ
กตเม        ธมฺมา       อาสวสมฺปยุตฺตาเจวโนจอาสวา       เตหิ
ธมฺเมหิ   เย  ธมฺมา  สมฺปยุตฺตา  เต  ธมฺเม  ฐเปตฺวา  เวทนากฺขนฺโธ
ฯเปฯ วิญฺญาณกฺขนฺโธ อิเม ธมฺมา อาสวสมฺปยุตฺตาเจวโนจอาสวา ฯ
