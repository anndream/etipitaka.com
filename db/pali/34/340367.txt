อิเม ธมฺมา อนารมฺมณา ฯ
	[๙๔๓]    กตเม    ธมฺมา   จิตฺตา   จกฺขุวิญฺญาณํ   โสตวิญฺญาณํ
ฆานวิญฺญาณํ    ชิวฺหาวิญฺญาณํ   กายวิญฺญาณํ   มโนธาตุ   มโนวิญฺญาณธาตุ
อิเม     ธมฺมา     จิตฺตา     ฯ     กตเม     ธมฺมา    โนจิตฺตา
เวทนากฺขนฺโธ    สญฺญากฺขนฺโธ    สงฺขารกฺขนฺโธ    รูปญฺจ   นิพฺพานญฺจ
อิเม ธมฺมา โนจิตฺตา ฯ
	[๙๔๔]   กตเม   ธมฺมา  เจตสิกา  เวทนากฺขนฺโธ  สญฺญากฺขนฺโธ
สงฺขารกฺขนฺโธ   อิเม   ธมฺมา  เจตสิกา  ฯ  กตเม  ธมฺมา  อเจตสิกา
จิตฺตญฺจ รูปญฺจ นิพฺพานญฺจ อิเม ธมฺมา อเจตสิกา ฯ
	[๙๔๕]  กตเม  ธมฺมา  จิตฺตสมฺปยุตฺตา เวทนากฺขนฺโธ สญฺญากฺขนฺโธ
สงฺขารกฺขนฺโธ    อิเม   ธมฺมา   จิตฺตสมฺปยุตฺตา   ฯ   กตเม   ธมฺมา
จิตฺตวิปฺปยุตฺตา   รูปญฺจ   นิพฺพานญฺจ   อิเม   ธมฺมา  จิตฺตวิปฺปยุตฺตา  ฯ
จิตฺตํ น วตฺตพฺพํ จิตฺเตน สมฺปยุตฺตนฺติปิ จิตฺเตน วิปฺปยุตฺตนฺติปิ ฯ
	[๙๔๖]  กตเม  ธมฺมา  จิตฺตสํสฏฺฐา  เวทนากฺขนฺโธ  สญฺญากฺขนฺโธ
สงฺขารกฺขนฺโธ  อิเม  ธมฺมา  จิตฺตสํสฏฺฐา  ฯ  กตเม ธมฺมา จิตฺตวิสํสฏฺฐา
รูปญฺจ      นิพฺพานญฺจ      อิเม     ธมฺมา     จิตฺตวิสํสฏฺฐา     ฯ
จิตฺตํ น วตฺตพฺพํ จิตฺเตน สํสฏฺฐนฺติปิ จิตฺเตน วิสํสฏฺฐนฺติปิ ฯ
	[๙๔๗]  กตเม  ธมฺมา  จิตฺตสมุฏฺฐานา เวทนากฺขนฺโธ สญฺญากฺขนฺโธ
สงฺขารกฺขนฺโธ     กายวิญฺญตฺติ    วจีวิญฺญตฺติ    ยํ    วา    ปนญฺญมฺปิ
อตฺถิ   รูปํ   จิตฺตชํ   จิตฺตเหตุกํ   จิตฺตสมุฏฺฐานํ   รูปายตนํ  สทฺทายตนํ
