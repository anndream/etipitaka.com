อยํ ตสฺมึ สมเย เจตนา โหติ ฯ
	[๓๕๗]  กตมํ  ตสฺมึ  สมเย  จิตฺตํ  โหติ ยํ ตสฺมึ สมเย จิตฺตํ มโน
มานสํ  หทยํ  ปณฺฑรํ  มโน  มนายตนํ  มนินฺทฺริยํ  วิญฺญาณํ  วิญฺญาณกฺขนฺโธ
ตชฺชา กายวิญฺญาณธาตุ อิทํ ตสฺมึ สมเย จิตฺตํ โหติ ฯ
	[๓๕๘]  กตมํ  ตสฺมึ  สมเย  สุขํ  โหติ  ยํ  ตสฺมึ  สมเย  กายิกํ
สาตํ   กายิกํ   สุขํ   กายสมฺผสฺสชํ  สาตํ  สุขํ  เวทยิตํ  กายสมฺผสฺสชา
สาตา สุขา เวทนา อิทํ ตสฺมึ สมเย สุขํ โหติ ฯ
	[๓๕๙]   กตมา  ตสฺมึ  สมเย  จิตฺตสฺเสกคฺคตา  โหติ  ยา  ตสฺมึ
สมเย จิตฺตสฺส ฐิติ อยํ ตสฺมึ สมเย จิตฺตสฺเสกคฺคตา โหติ ฯ
	[๓๖๐]   กตมํ   ตสฺมึ  สมเย  มนินฺทฺริยํ  โหติ  ยํ  ตสฺมึ  สมเย
จิตฺตํ   มโน   มานสํ  หทยํ  ปณฺฑรํ  มโน  มนายตนํ  มนินฺทฺริยํ  วิญฺญาณํ
วิญฺญาณกฺขนฺโธ     ตชฺชา    กายวิญฺญาณธาตุ    อิทํ    ตสฺมึ    สมเย
มนินฺทฺริยํ โหติ ฯ
	[๓๖๑]   กตมํ   ตสฺมึ  สมเย  สุขินฺทฺริยํ  โหติ  ยํ  ตสฺมึ  สมเย
กายิกํ  สาตํ  กายิกํ  สุขํ  กายสมฺผสฺสชํ  สาตํ สุขํ เวทยิตํ กายสมฺผสฺสชา
สาตา     สุขา     เวทนา     อิทํ     ตสฺมึ    สมเย    สุขินฺทฺริยํ
โหติ ฯ
	[๓๖๒]  กตมํ  ตสฺมึ  สมเย  ชีวิตินฺทฺริยํ  โหติ  โย  เตสํ  อรูปีนํ
ธมฺมานํ   อายุ   ฐิติ  ยปนา  ยาปนา  อิริยนา  วตฺตนา  ปาลนา  ชีวิตํ
ชีวิตินฺทฺริยํ อิทํ ตสฺมึ สมเย ชีวิตินฺทฺริยํ โหติ ฯ
