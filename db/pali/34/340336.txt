สติพลํ   สมฺมาสติ   อยํ   วุจฺจติ   สติ   ฯ   ตตฺถ   กตมํ   สมฺปชญฺญํ
ยา    ปญฺญา    ปชานนา   ฯเปฯ   อโมโห   ธมฺมวิจโย   สมฺมาทิฏฺฐิ
อิทํ วุจฺจติ สมฺปชญฺญํ ฯ
	[๘๖๖]   ตตฺถ   กตมํ   ปฏิสงฺขานพลํ   ยา   ปญฺญา   ปชานนา
ฯเปฯ   อโมโห   ธมฺมวิจโย  สมฺมาทิฏฺฐิ  อิทํ  วุจฺจติ  ปฏิสงฺขานพลํ  ฯ
ตตฺถ   กตมํ   ภาวนาพลํ   ยา   กุสลานํ  ธมฺมานํ  อาเสวนา  ภาวนา
พหุลีกมฺมํ อิทํ วุจฺจติ ภาวนาพลํ สตฺตปิ โพชฺฌงฺคา ภาวนาพลํ ฯ
	[๘๖๗]   ตตฺถ   กตโม   สมโถ   ยา   จิตฺตสฺส   ฐิติ   ฯเปฯ
สมฺมาสมาธิ   อยํ   วุจฺจติ   สมโถ   ฯ   ตตฺถ  กตมา  วิปสฺสนา  ยา
ปญฺญา    ปชานนา    ฯเปฯ   อโมโห   ธมฺมวิจโย   สมฺมาทิฏฺฐิ   อยํ
วุจฺจติ วิปสฺสนา ฯ
	[๘๖๘]   ตตฺถ   กตมํ   สมถนิมิตฺตํ   ยา   จิตฺตสฺส  ฐิติ  ฯเปฯ
สมฺมาสมาธิ   อิทํ   วุจฺจติ   สมถนิมิตฺตํ   ฯ  ตตฺถ  กตมํ  ปคฺคาหนิมิตฺตํ
โย    เจตสิโก   วิริยารมฺโภ   ฯเปฯ   สมฺมาวายาโม   อิทํ   วุจฺจติ
ปคฺคาหนิมิตฺตํ ฯ
	[๘๖๙]   ตตฺถ   กตโม   ปคฺคาโห   โย  เจตสิโก  วิริยารมฺโภ
ฯเปฯ   สมฺมาวายาโม   อยํ   วุจฺจติ   ปคฺคาโห   ฯ   ตตฺถ   กตโม
อวิกฺเขโป   ยา   จิตฺตสฺส   ฐิติ   ฯเปฯ   สมฺมาสมาธิ   อยํ   วุจฺจติ
อวิกฺเขโป ฯ
	[๘๗๐]  ตตฺถ  กตมา  สีลวิปตฺติ  โย  กายิโก  วีติกฺกโม วาจสิโก
