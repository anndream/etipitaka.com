ปญฺญารตนํ    อโมโห    ธมฺมวิจโย   สมฺมาทิฏฺฐิ   ธมฺมวิจยสมฺโพชฺฌงฺโค
มคฺคงฺคํ   มคฺคปริยาปนฺนํ   อิทํ   ตสฺมึ   สมเย   อญฺญาตาวินฺทฺริยํ  โหติ
ฯเปฯ   เย   วา   ปน  ตสฺมึ  สมเย  อญฺเญปิ  อตฺถิ  ปฏิจฺจสมุปฺปนฺนา
อรูปิโน ธมฺมา อิเม ธมฺมา อพฺยากตา ฯ
		      โลกุตฺตรวิปาโก ฯ
		        __________
	[๔๗๒]   กตเม   ธมฺมา   อพฺยากตา   ยสฺมึ   สมเย  อกุสลสฺส
กมฺมสฺส   กตตฺตา   อุปจิตตฺตา   วิปากํ   จกฺขุวิญฺญาณํ   อุปฺปนฺนํ   โหติ
อุเปกฺขาสหคตํ    รูปารมฺมณํ    ฯเปฯ    โสตวิญฺญาณํ   อุปฺปนฺนํ   โหติ
อุเปกฺขาสหคตํ    สทฺทารมฺมณํ    ฯเปฯ   ฆานวิญฺญาณํ   อุปฺปนฺนํ   โหติ
อุเปกฺขาสหคตํ    คนฺธารมฺมณํ   ฯเปฯ   ชิวฺหาวิญฺญาณํ   อุปฺปนฺนํ   โหติ
อุเปกฺขาสหคตํ    รสารมฺมณํ    ฯเปฯ    กายวิญฺญาณํ   อุปฺปนฺนํ   โหติ
ทุกฺขสหคตํ   โผฏฺฐพฺพารมฺมณํ   ตสฺมึ   สมเย   ผสฺโส   โหติ   เวทนา
โหติ    สญฺญา   โหติ   เจตนา   โหติ   จิตฺตํ   โหติ   ทุกฺขํ   โหติ
จิตฺตสฺเสกคฺคตา   โหติ  มนินฺทฺริยํ  โหติ  ทุกฺขินฺทฺริยํ  โหติ  ชีวิตินฺทฺริยํ
โหติ   เย   วา   ปน   ตสฺมึ  สมเย  อญฺเญปิ  อตฺถิ  ปฏิจฺจสมุปฺปนฺนา
อรูปิโน ธมฺมา อิเม ธมฺมา อพฺยากตา ฯ
	[๔๗๓]   กตโม   ตสฺมึ  สมเย  ผสฺโส  โหติ  โย  ตสฺมึ  สมเย
ผสฺโส  ผุสนา  สมฺผุสนา  สมฺผุสิตตฺตํ  อยํ  ตสฺมึ  สมเย  ผสฺโส  โหติ ฯ
กตมา    ตสฺมึ    สมเย    เวทนา    โหติ    ยํ    ตสฺมึ    สมเย
ตชฺชากายวิญฺญาณธาตุสมฺผสฺสชํ
