	[๘๘๔]   กตเม   ธมฺมา  ปีติสหคตา  กามาวจรกุสลโต  จตฺตาโร
โสมนสฺสสหคตา   จิตฺตุปฺปาทา   อกุสลโต   จตฺตาโร   กามาวจรกุสลสฺส
วิปากโต      ปญฺจ      กิริยโต      ปญฺจ     รูปาวจรทุกติกชฺฌานา
กุสลโต    จ    วิปากโต    จ   กิริยโต   จ   โลกุตฺตรทุกติกชฺฌานา
กุสลโต    จ    วิปากโต   จ   เอตฺถุปฺปนฺนํ   ปีตึ   ฐเปตฺวา   อิเม
ธมฺมา   ปีติสหคตา   ฯ   กตเม   ธมฺมา  สุขสหคตา  กามาวจรกุสลโต
จตฺตาโร     โสมนสฺสสหคตา     จิตฺตุปฺปาทา    อกุสลโต    จตฺตาโร
กามาวจรกุสลสฺส   วิปากโต  ฉ  กิริยโต  ปญฺจ  รูปาวจรติกจตุกฺกชฺฌานา
กุสลโต    จ   วิปากโต   จ   กิริยโต   จ   โลกุตฺตรติกจตุกฺกชฺฌานา
กุสลโต       จ       วิปากโต      จ      เอตฺถุปฺปนฺนํ      สุขํ
ฐเปตฺวา   อิเม  ธมฺมา  สุขสหคตา  ฯ  กตเม  ธมฺมา  อุเปกฺขาสหคตา
กามาวจรกุสลโต   จตฺตาโร   อุเปกฺขาสหคตา   จิตฺตุปฺปาทา   อกุสลโต
ฉ    กามาวจรกุสลสฺส    วิปากโต    ทส   อกุสลสฺส   วิปากโต   ฉ
กิริยโต   ฉ   รูปาวจรํ   จตุตฺถํ   ฌานํ   กุสลโต   จ   วิปากโต  จ
กิริยโต   จ   จตฺตาโร   อารุปฺปา  กุสลโต  จ  วิปากโต  จ  กิริยโต
จ   โลกุตฺตรํ   จตุตฺถํ   ฌานํ   กุสลโต  จ  วิปากโต  จ  เอตฺถุปฺปนฺนํ
อุเปกฺขํ   ฐเปตฺวา  อิเม  ธมฺมา  อุเปกฺขาสหคตา  ฯ  ปีติ  นปีติสหคตา
สุขสหคตา    นอุเปกฺขาสหคตา    สุขํ    นสุขสหคตํ   สิยา   ปีติสหคตํ
นอุเปกฺขาสหคตํ  สิยา  น  วตฺตพฺพํ  ปีติสหคตนฺติ  ฯ เทฺว โทมนสฺสสหคตา
จิตฺตุปฺปาทา     ทุกฺขสหคตํ     กายวิญฺญาณํ     ยา     จ    เวทนา
