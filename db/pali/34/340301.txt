ตํ   สรีรนฺติ   วา   อญฺญํ   ชีวํ   อญฺญํ  สรีรนฺติ  วา  โหติ  ตถาคโต
ปรมฺมรณาติ     วา    น    โหติ    ตถาคโต    ปรมฺมรณาติ    วา
โหติ   จ   น   จ   โหติ   ตถาคโต   ปรมฺมรณาติ  วา  เนว  โหติ
น  น  โหติ  ตถาคโต  ปรมฺมรณาติ  วา  ยา  เอวรูปา  ทิฏฺฐิ  ทิฏฺฐิคตํ
ทิฏฺฐิคหนํ   ทิฏฺฐิกนฺตาโร  ทิฏฺฐิวิสูกายิกํ  ทิฏฺฐิวิปฺผนฺทิตํ  ทิฏฺฐิสญฺโญชนํ
คาโห      ปฏิคฺคาโห      อภินิเวโส      ปรามาโส      กุมฺมคฺโค
มิจฺฉาปโถ    มิจฺฉตฺตํ    ติตฺถายตนํ    วิปริเยสคฺคาโห    อยํ   วุจฺจติ
ทิฏฺฐิปรามาโส   ฯ   สพฺพาปิ   มิจฺฉาทิฏฺฐิ   ทิฏฺฐิปรามาโส   ฯ   อิเม
ธมฺมา   ปรามาสา   ฯ   กตเม   ธมฺมา   โนปรามาสา   เต  ธมฺเม
ฐเปตฺวา  อวเสสา  กุสลากุสลาพฺยากตา  ธมฺมา  กามาวจรา  รูปาวจรา
อรูปาวจรา    อปริยาปนฺนา    เวทนากฺขนฺโธ   ฯเปฯ   วิญฺญาณกฺขนฺโธ
สพฺพญฺจ      รูปํ     อสงฺขตา     จ     ธาตุ     อิเม     ธมฺมา
โนปรามาสา ฯ
	[๗๖๒]   กตเม  ธมฺมา  ปรามฏฺฐา  สาสวา  กุสลากุสลาพฺยากตา
ธมฺมา    กามาวจรา    รูปาวจรา   อรูปาวจรา   รูปกฺขนฺโธ   ฯเปฯ
วิญฺญาณกฺขนฺโธ    อิเม    ธมฺมา    ปรามฏฺฐา    ฯ   กตเม   ธมฺมา
อปรามฏฺฐา    อปริยาปนฺนา   มคฺคา   จ   มคฺคผลานิ   จ   อสงฺขตา
จ ธาตุ อิเม ธมฺมา อปรามฏฺฐา ฯ
	[๗๖๓]   กตเม   ธมฺมา  ปรามาสสมฺปยุตฺตา  เตหิ  ธมฺเมหิ  เย
ธมฺมา    สมฺปยุตฺตา    เวทนากฺขนฺโธ   ฯเปฯ   วิญฺญาณกฺขนฺโธ   อิเม
