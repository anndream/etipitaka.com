กามาวจรา   รูปาวจรา  อรูปาวจรา  รูปกฺขนฺโธ  ฯเปฯ  วิญฺญาณกฺขนฺโธ
อิเม  ธมฺมา  อุปาทานวิปฺปยุตฺตา  อุปาทานิยา  ฯ กตเม ธมฺมา อุปาทาน-
วิปฺปยุตฺตา   อนุปาทานิยา   อปริยาปนฺนา   มคฺคา   จ  มคฺคผลานิ  จ
อสงฺขตา จ ธาตุ อิเม ธมฺมา อุปาทานวิปฺปยุตฺตา อนุปาทานิยา ฯ
		      _______________
	[๗๙๑]  กตเม  ธมฺมา  กิเลสา  ทส  กิเลสวตฺถูนิ  โลโภ  โทโส
โมโห มาโน ทิฏฺฐิ วิจิกิจฺฉา ถีนํ อุทฺธจฺจํ อหิริกํ อโนตฺตปฺปํ ฯ
	[๗๙๒]   ตตฺถ   กตโม   โลโภ  โย  ราโค  สาราโค  อนุนโย
อนุโรโธ    นนฺที    นนฺทีราโค   จิตฺตสฺส   สาราโค   อิจฺฉา   มุจฺฉา
อชฺโฌสานํ   เคโธ   ปลิเคโธ   สงฺโค   ปงฺโก  เอชา  มายา  ชนิกา
สญฺชนนี   สิพฺพินี   ชาลินี   สริตา   วิสตฺติกา   สุตฺตํ   วิสฏา  อายูหนี
ทุติยา   ปณิธิ   ภวเนตฺติ   วนํ   วนโถ   สนฺถโว   สิเนโห  อเปกฺขา
ปฏิพนฺธุ   อาสา   อาสึสนา   อาสึสิตตฺตํ   รูปาสา  สทฺทาสา  คนฺธาสา
รสาสา   โผฏฺฐพฺพาสา   ลาภาสา  ธนาสา  ปุตฺตาสา  ชีวิตาสา  ชปฺปา
ปชปฺปา   อภิชปฺปา   ชปฺปา   ชปฺปนา  ชปฺปิตตฺตํ  โลลุปฺปํ  โลลุปฺปายนา
โลลุปฺปายิตตฺตํ    ปุญฺจิกตา    สาธุกมฺยตา    อธมฺมราโค    วิสมโลโภ
นิกนฺติ     นิกามนา     ปตฺถนา    ปิหนา    สมฺปตฺถนา    กามตณฺหา
ภวตณฺหา      วิภวตณฺหา     รูปตณฺหา     อรูปตณฺหา     นิโรธตณฺหา
รูปตณฺหา     สทฺทตณฺหา     คนฺธตณฺหา     รสตณฺหา    โผฏฺฐพฺพตณฺหา
ธมฺมตณฺหา    โอโฆ    โยโค    คนฺโถ   อุปาทานํ   อาวรณํ   นีวรณํ
