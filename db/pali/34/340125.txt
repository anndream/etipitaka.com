วิริยินฺทฺริยํ  โหติ  มนินฺทฺริยํ  โหติ  อุเปกฺขินฺทฺริยํ  โหติ  ชีวิตินฺทฺริยํ
โหติ   มิจฺฉาสงฺกปฺโป   โหติ   มิจฺฉาวายาโม   โหติ   วิริยพลํ   โหติ
อหิริกพลํ    โหติ    อโนตฺตปฺปพลํ    โหติ   วิจิกิจฺฉา   โหติ   โมโห
โหติ   อหิริกํ   โหติ   อโนตฺตปฺปํ   โหติ   ปคฺคาโห  โหติ  อวิกฺเขโป
โหติ   เย   วา   ปน   ตสฺมึ  สมเย  อญฺเญปิ  อตฺถิ  ปฏิจฺจสมุปฺปนฺนา
อรูปิโน ธมฺมา อิเม ธมฺมา อกุสลา ฯ
	[๓๓๑]   กตโม   ตสฺมึ  สมเย  ผสฺโส  โหติ  โย  ตสฺมึ  สมเย
ผสฺโส   ผุสนา   สมฺผุสนา   สมฺผุสิตตฺตํ   อยํ   ตสฺมึ   สมเย   ผสฺโส
โหติ   ฯเปฯ   กตมา   ตสฺมึ   สมเย   จิตฺตสฺเสกคฺคตา   โหติ   ยา
ตสฺมึ   สมเย   จิตฺตสฺส   ฐิติ   อยํ   ตสฺมึ   สมเย   จิตฺตสฺเสกคฺคตา
โหติ   ฯเปฯ  กตมา  ตสฺมึ  สมเย  วิจิกิจฺฉา  โหติ  ยา  ตสฺมึ  สมเย
กงฺขา   กงฺขายนา  กงฺขายิตตฺตํ  วิมติ  วิจิกิจฺฉา  เทฺวฬฺหกํ  เทฺวธาปโถ
สํสโย   อเนกํสคาโห   อาสปฺปนา  ปริสปฺปนา  อปริโยคาหนา  ถมฺภิตตฺตํ
จิตฺตสฺส   มโนวิเลโข   อยํ   ตสฺมึ   สมเย   วิจิกิจฺฉา   โหติ  ฯเปฯ
เย    วา    ปน   ตสฺมึ   สมเย   อญฺเญปิ   อตฺถิ   ปฏิจฺจสมุปฺปนฺนา
อรูปิโน ธมฺมา อิเม ธมฺมา อกุสลา ฯ
	[๓๓๒]  ตสฺมึ  โข  ปน  สมเย จตฺตาโร ขนฺธา โหนฺติ ทฺวายตนานิ
โหนฺติ  เทฺว  ธาตุโย  โหนฺติ  ตโย  อาหารา  โหนฺติ จตฺตาริ อินฺทฺริยานิ
โหนฺติ   จตุรงฺคิกํ   ฌานํ   โหติ   ทุวงฺคิโก  มคฺโค  โหติ  ตีณิ  พลานิ
