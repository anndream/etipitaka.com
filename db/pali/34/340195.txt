นปีติสหคตเมว           นสุขสหคตเมว          นอุเปกฺขาสหคตเมว
เนวทสฺสเนนนภาวนายปหาตพฺพเมว เนวทสฺสเนนนภาวนายปหาตพฺพเหตุกเมว
เนวอาจยคามินอปจยคามิเมว เนวเสกฺขนาเสกฺขเมว
ปริตฺตเมว  กามาวจรเมว  นรูปาวจรเมว  นอรูปาวจรเมว ปริยาปนฺนเมว
โนอปริยาปนฺนเมว       อนิยตเมว       อนิยฺยานิกเมว      อุปฺปนฺนํ
ฉหิ    วิญฺญาเณหิ    วิญฺเญยฺยเมว    อนิจฺจเมว   ชราภิภูตเมว   เอวํ
เอกวิเธน รูปสงฺคโห ฯ
		      เอกกนิทฺเทโส ฯ
	[๕๑๕]  กตมนฺตํ  รูปํ  อุปาทา  จกฺขายตนํ  โสตายตนํ  ฆานายตนํ
ชิวฺหายตนํ   กายายตนํ   รูปายตนํ   สทฺทายตนํ   คนฺธายตนํ   รสายตนํ
อิตฺถินฺทฺริยํ    ปุริสินฺทฺริยํ   ชีวิตินฺทฺริยํ   กายวิญฺญตฺติ   วจีวิญฺญตฺติ
อากาสธาตุ    รูปสฺส    ลหุตา   รูปสฺส   มุทุตา   รูปสฺส   กมฺมญฺญตา
รูปสฺส   อุปจโย   รูปสฺส   สนฺตติ   รูปสฺส   ชรตา   รูปสฺส  อนิจฺจตา
กพฬึกาโร อาหาโร ฯ
	[๕๑๖]   กตมนฺตํ   รูปํ  จกฺขายตนํ  ยํ  จกฺขุํ  จตุนฺนํ  มหาภูตานํ
อุปาทาย   ปสาโท   อตฺตภาวปริยาปนฺโน   อนิทสฺสโน   สปฺปฏิโฆ  เยน
จกฺขุนา    อนิทสฺสเนน   สปฺปฏิเฆน   รูปํ   สนิทสฺสนํ   สปฺปฏิฆํ   ปสฺสิ
วา   ปสฺสติ  วา  ปสฺสิสฺสติ  วา  ปสฺเส  วา  จกฺขขเปตํ  จกฺขายตนํเปตํ
จกฺขุธาตุเปสา      จกฺขุนฺทฺริยํเปตํ      โลโกเปโส      ทฺวาราเปสา
สมุทฺโทเปโส   ปณฺฑรํเปตํ   เขตฺตํเปตํ   วตฺถถเปตํ  เนตฺตํเปตํ  นยนํเปตํ
