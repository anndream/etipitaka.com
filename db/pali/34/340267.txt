อุปฺปชฺชนฺติ   จิตฺตเจตสิกา   ธมฺมา   อิเม   ธมฺมา  มหคฺคตารมฺมณา  ฯ
กตเม   ธมฺมา   อปฺปมาณารมฺมณา   อปฺปมาเณ   ธมฺเม   อารพฺภ  เย
อุปฺปชฺชนฺติ จิตฺตเจตสิกา ธมฺมา อิเม ธมฺมา อปฺปมาณารมฺมณา ฯ
	[๖๘๐]   กตเม   ธมฺมา  หีนา  ตีณิ  อกุสลมูลานิ  โลโภ  โทโส
โมโห   ตเทกฏฺฐา   จ   กิเลสา   ตํสมฺปยุตฺโต  เวทนากฺขนฺโธ  ฯเปฯ
วิญฺญาณกฺขนฺโธ    ตํสมุฏฺฐานํ    กายกมฺมํ    วจีกมฺมํ   มโนกมฺมํ   อิเม
ธมฺมา   หีนา   ฯ   กตเม   ธมฺมา   มชฺฌิมา  สาสวา  กุสลาพฺยากตา
ธมฺมา    กามาวจรา    รูปาวจรา   อรูปาวจรา   รูปกฺขนฺโธ   ฯเปฯ
วิญฺญาณกฺขนฺโธ   อิเม   ธมฺมา   มชฺฌิมา   ฯ   กตเม   ธมฺมา  ปณีตา
อปริยาปนฺนา   มคฺคา   จ   มคฺคผลานิ   จ  อสงฺขตา  จ  ธาตุ  อิเม
ธมฺมา ปณีตา ฯ
	[๖๘๑]  กตเม  ธมฺมา  มิจฺฉตฺตนิยตา  ปญฺจ  กมฺมานิ อานนฺตริกานิ
ยา   จ   มิจฺฉาทิฏฺฐิ   นิยตา   อิเม  ธมฺมา  มิจฺฉตฺตนิยตา  ฯ  กตเม
ธมฺมา   สมฺมตฺตนิยตา   จตฺตาโร   มคฺคา   อปริยาปนฺนา  อิเม  ธมฺมา
สมฺมตฺตนิยตา  ฯ  กตเม  ธมฺมา  อนิยตา  เต  ธมฺเม ฐเปตฺวา อวเสสา
กุสลากุสลาพฺยากตา    ธมฺมา    กามาวจรา   รูปาวจรา   อรูปาวจรา
อปริยาปนฺนา     เวทนากฺขนฺโธ    ฯเปฯ    วิญฺญาณกฺขนฺโธ    สพฺพญฺจ
รูปํ อสงฺขตา จ ธาตุ อิเม ธมฺมา อนิยตา ฯ
	[๖๘๒]   กตเม   ธมฺมา   มคฺคารมฺมณา  อริยมคฺคํ  อารพฺภ  เย
อุปฺปชฺชนฺติ   จิตฺตเจตสิกา   ธมฺมา   อิเม   ธมฺมา   มคฺคารมฺมณา   ฯ
