	[๙๑๗]    กตเม    ธมฺมา   อาสวาเจวอาสวสมฺปยุตฺตาจ   ยตฺถ
เทฺว   ตโย   อาสวา   เอกโต   อุปฺปชฺชนฺติ   อิเม  ธมฺมา  อาสวา-
เจวอาสวสมฺปยุตฺตาจ    ฯ    กตเม    ธมฺมา   อาสวสมฺปยุตฺตาเจว-
โนจอาสวา    ฐเปตฺวา   อาสเว   อวเสสํ   อกุสลํ   อิเม   ธมฺมา
อาสวสมฺปยุตฺตาเจวโนจอาสวา    ฯ    อาสววิปฺปยุตฺตา    ธมฺมา    น
วตฺตพฺพา      อาสวาเจวอาสวสมฺปยุตฺตาจาติปิ     อาสวสมฺปยุตฺตาเจว-
โนจอาสวาติปิ ฯ
	[๙๑๘]  กตเม  ธมฺมา  อาสววิปฺปยุตฺตา  สาสวา  ทฺวีสุ โทมนสฺส-
สหคเตสุ   จิตฺตุปฺปาเทสุ   อุปฺปนฺโน   โมโห   วิจิกิจฺฉาสหคโต  โมโห
อุทฺธจฺจสหคโต   โมโห   ตีสุ   ภูมีสุ   กุสลํ   ตีสุ  ภูมีสุ  วิปาโก  ตีสุ
ภูมีสุ   กิริยาพฺยากตํ   สพฺพญฺจ   รูปํ   อิเม   ธมฺมา   อาสววิปฺปยุตฺตา
สาสวา  ฯ  กตเม  ธมฺมา  อาสววิปฺปยุตฺตา  อนาสวา  จตฺตาโร  มคฺคา
อปริยาปนฺนา   จตฺตาริ   จ   สามญฺญผลานิ   นิพฺพานญฺจ   อิเม  ธมฺมา
อาสววิปฺปยุตฺตา   อนาสวา   ฯ   อาสวสมฺปยุตฺตา  ธมฺมา  น  วตฺตพฺพา
อาสววิปฺปยุตฺตา สาสวาติปิ อาสววิปฺปยุตฺตา อนาสวาติปิ ฯ
		      __________________
	[๙๑๙]  กตเม  ธมฺมา สญฺโญชนา ทส สญฺโญชนานิ กามราคสญฺโญชนํ
ปฏิฆสญฺโญชนํ      มานสญฺโญชนํ     ทิฏฺฐิสญฺโญชนํ     วิจิกิจฺฉาสญฺโญชนํ
สีลพฺพตปรามาสสญฺโญชนํ         ภวราคสญฺโญชนํ        อิสฺสาสญฺโญชนํ
มจฺฉริยสญฺโญชนํ           อวิชฺชาสญฺโญชนํ          กามราคสญฺโญชนํ
