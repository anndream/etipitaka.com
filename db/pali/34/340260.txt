กตเม ธมฺมา อทุกฺขมสุขายเวทนายสมฺปยุตฺตา
อทุกฺขมสุขภูมิยํ    กามาวจเร   รูปาวจเร   อรูปาวจเร   อปริยาปนฺเน
อทุกฺขมสุขํ   เวทนํ  ฐเปตฺวา  ตํสมฺปยุตฺโต  สญฺญากฺขนฺโธ  สงฺขารกฺขนฺโธ
วิญฺญาณกฺขนฺโธ อิเม ธมฺมา อทุกฺขมสุขายเวทนายสมฺปยุตฺตา ฯ
	[๖๖๕]   กตเม  ธมฺมา  วิปากา  กุสลากุสลานํ  ธมฺมานํ  วิปากา
กามาวจรา    รูปาวจรา   อรูปาวจรา   อปริยาปนฺนา   เวทนากฺขนฺโธ
สญฺญากฺขนฺโธ     สงฺขารกฺขนฺโธ     วิญฺญาณกฺขนฺโธ     อิเม    ธมฺมา
วิปากา   ฯ   กตเม   ธมฺมา   วิปากธมฺมธมฺมา   กุสลากุสลา   ธมฺมา
กามาวจรา    รูปาวจรา   อรูปาวจรา   อปริยาปนฺนา   เวทนากฺขนฺโธ
ฯเปฯ   วิญฺญาณกฺขนฺโธ   อิเม   ธมฺมา   วิปากธมฺมธมฺมา   ฯ   กตเม
ธมฺมา   เนววิปากนวิปากธมฺมธมฺมา   เย   จ   ธมฺมา   กิริยา   เนว
กุสลา   นากุสลา   น   จ   กมฺมวิปากา   สพฺพญฺจ  รูปํ  อสงฺขตา  จ
ธาตุ อิเม ธมฺมา เนววิปากนวิปากธมฺมธมฺมา ฯ
	[๖๖๖]  กตเม  ธมฺมา  อุปาทินฺนุปาทานิยา  สาสวา  กุสลากุสลานํ
ธมฺมานํ      วิปากา      กามาวจรา     รูปาวจรา     อรูปาวจรา
เวทนากฺขนฺโธ     ฯเปฯ    วิญฺญาณกฺขนฺโธ    ยญฺจ    รูปํ    กมฺมสฺส
กตตฺตา    อิเม    ธมฺมา    อุปาทินฺนุปาทานิยา   ฯ   กตเม   ธมฺมา
อนุปาทินฺนุปาทานิยา  สาสวา  กุสลากุสลา  ธมฺมา  กามาวจรา รูปาวจรา
อรูปาวจรา   เวทนากฺขนฺโธ   ฯเปฯ   วิญฺญาณกฺขนฺโธ   เย  จ  ธมฺมา
กิริยา   เนว   กุสลา   นากุสลา   น  จ  กมฺมวิปากา  ยญฺจ  รูปํ  น
