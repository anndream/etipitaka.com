อิเม ธมฺมา โนอาสวา ฯ
	[๙๑๔]   กตเม   ธมฺมา   สาสวา   ตีสุ   ภูมีสุ   กุสลํ  อกุสลํ
ตีสุ    ภูมีสุ    วิปาโก    ตีสุ   ภูมีสุ   กิริยาพฺยากตํ   สพฺพญฺจ   รูปํ
อิเม   ธมฺมา   สาสวา  ฯ  กตเม  ธมฺมา  อนาสวา  จตฺตาโร  มคฺคา
อปริยาปนฺนา   จตฺตาริ   จ   สามญฺญผลานิ   นิพฺพานญฺจ   อิเม  ธมฺมา
อนาสวา ฯ
	[๙๑๕]   กตเม   ธมฺมา  อาสวสมฺปยุตฺตา  เทฺว  โทมนสฺสสหคตา
จิตฺตุปฺปาทา    เอตฺถุปฺปนฺนํ    โมหํ   ฐเปตฺวา   วิจิกิจฺฉาสหคตํ   โมหํ
อุทฺธจฺจสหคตํ  โมหํ ฐเปตฺวา อวเสสํ อกุสลํ อิเม ธมฺมา อาสวสมฺปยุตฺตา ฯ
กตเม      ธมฺมา     อาสววิปฺปยุตฺตา     ทฺวีสุ     โทมนสฺสสหคเตสุ
จิตฺตุปฺปาเทสุ      อุปฺปนฺโน     โมโห     วิจิกิจฺฉาสหคโต     โมโห
อุทฺธจฺจสหคโต   โมโห   จตูสุ   ภูมีสุ   กุสลํ   จตูสุ   ภูมีสุ   วิปาโก
ตีสุ    ภูมีสุ    กิริยาพฺยากตํ    รูปญฺจ    นิพฺพานญฺจ    อิเม   ธมฺมา
อาสววิปฺปยุตฺตา ฯ
	[๙๑๖]   กตเม   ธมฺมา   อาสวาเจวสาสวาจ   เตว   อาสวา
อาสวาเจวสาสวาจ    ฯ    กตเม    ธมฺมา    สาสวาเจวโนจอาสวา
ฐเปตฺวา   อาสเว   อวเสสํ   อกุสลํ   ตีสุ   ภูมีสุ   กุสลํ  ตีสุ  ภูมีสุ
วิปาโก    ตีสุ   ภูมีสุ   กิริยาพฺยากตํ   สพฺพญฺจ   รูปํ   อิเม   ธมฺมา
สาสวาเจวโนจอาสวา   ฯ   อนาสวา   ธมฺมา  น  วตฺตพฺพา  อาสวา-
เจวสาสวาจาติปิ สาสวาเจวโนจอาสวาติปิ ฯ
