มิจฺฉาทิฏฺฐิ ทิฏฺฐิสญฺโญชนํ ฯ
	[๗๒๔]   ตตฺถ  กตมํ  วิจิกิจฺฉาสญฺโญชนํ  สตฺถริ  กงฺขติ  วิจิกิจฺฉติ
ธมฺเม    กงฺขติ    วิจิกิจฺฉติ    สงฺเฆ    กงฺขติ   วิจิกิจฺฉติ   สิกฺขาย
กงฺขติ    วิจิกิจฺฉติ   ปุพฺพนฺเต   กงฺขติ   วิจิกิจฺฉติ   อปรนฺเต   กงฺขติ
วิจิกิจฺฉติ  ปุพฺพนฺตาปรนฺเต  กงฺขติ วิจิกิจฺฉติ อิทปฺปจฺจยตาปฏิจฺจสมุปฺปนฺเนสุ
ธมฺเมสุ      กงฺขติ      วิจิกิจฺฉติ      ยา     เอวรูปา     กงฺขา
กงฺขายนา    กงฺขายิตตฺตํ    วิมติ   วิจิกิจฺฉา   เทฺวฬฺหกํ   เทฺวธาปโถ
สํสโย   อเนกํสคาโห   อาสปฺปนา  ปริสปฺปนา  อปริโยคาหนา  ถมฺภิตตฺตํ
จิตฺตสฺส มโนวิเลโข อิทํ วุจฺจติ วิจิกิจฺฉาสญฺโญชนํ ฯ
	[๗๒๕]   ตตฺถ   กตมํ   สีลพฺพตปรามาสสญฺโญชนํ   อิโต  พหิทฺธา
สมณพฺราหฺมณานํ    สีเลน   สุทฺธิ   วเตน   สุทฺธิ   สีลพฺพเตน   สุทฺธีติ
ยา   เอวรูปา   ทิฏฺฐิ   ทิฏฺฐิคตํ  ทิฏฺฐิคหนํ  ทิฏฺฐิกนฺตาโร  ทิฏฺฐิวิสูกายิกํ
ทิฏฺฐิวิปฺผนฺทิตํ     ทิฏฺฐิสญฺโญชนํ     คาโห     ปฏิคฺคาโห    อภินิเวโส
ปรามาโส   กุมฺมคฺโค   มิจฺฉาปโถ  มิจฺฉตฺตํ  ติตฺถายตนํ  วิปริเยสคฺคาโห
อิทํ วุจฺจติ สีลพฺพตปรามาสสญฺโญชนํ ฯ
	[๗๒๖]   ตตฺถ   กตมํ   ภวราคสญฺโญชนํ  โย  ภเวสุ  ภวจฺฉนฺโท
ภวราโค    ภวนนฺที    ภวตณฺหา   ภวสิเนโห   ภวปริฬาโห   ภวมุจฺฉา
ภวชฺโฌสานํ อิทํ วุจฺจติ ภวราคสญฺโญชนํ ฯ
	[๗๒๗]  ตตฺถ  กตมํ  อิสฺสาสญฺโญชนํ  ยา  ปรลาภ  สกฺการครุการ
มานน    วนฺทน   ปูชนาสุ   อิสฺสา   อิสฺสายนา   อิสฺสายิตตฺตํ   อุสูยา
