อุปสมฺปชฺช   วิหรติ   ทุกฺขาปฏิปทํ   ทนฺธาภิญฺญํ   ตสฺมึ   สมเย   ผสฺโส
โหติ ฯเปฯ อวิกฺเขโป โหติ ฯเปฯ อิเม ธมฺมา กุสลา ฯเปฯ
		      วีสติ มหานยา ฯ
	[๒๗๐]   กตเม   ธมฺมา   กุสลา  ยสฺมึ  สมเย  โลกุตฺตรํ  ฌานํ
ภาเวติ   นิยฺยานิกํ   อปจยคามึ   ทิฏฺฐิคตานํ  ปหานาย  ปฐมาย  ภูมิยา
ปตฺติยา   วิวิจฺเจว   กาเมหิ   ฯเปฯ   ปฐมํ  ฌานํ  อุปสมฺปชฺช  วิหรติ
ทุกฺขาปฏิปทํ   ทนฺธาภิญฺญํ   ฉนฺทาธิปเตยฺยํ  ฯเปฯ  วิริยาธิปเตยฺยํ  ฯเปฯ
จิตฺตาธิปเตยฺยํ  ฯเปฯ  วีมํสาธิปเตยฺยํ  ตสฺมึ  สมเย  ผสฺโส  โหติ ฯเปฯ
อวิกฺเขโป   โหติ   ฯเปฯ  อิเม  ธมฺมา  กุสลา  ฯเปฯ  กตเม  ธมฺมา
กุสลา   ยสฺมึ   สมเย   โลกุตฺตรํ  ฌานํ  ภาเวติ  นิยฺยานิกํ  อปจยคามึ
ทิฏฺฐิคตานํ   ปหานาย  ปฐมาย  ภูมิยา  ปตฺติยา  วิตกฺกวิจารานํ  วูปสมา
ฯเปฯ   ทุติยํ   ฌานํ   ฯเปฯ   ตติยํ   ฌานํ   ฯเปฯ   จตุตฺถํ   ฌานํ
ฯเปฯ    ปฐมํ    ฌานํ   ฯเปฯ   ปญฺจมํ   ฌานํ   อุปสมฺปชฺช   วิหรติ
ทุกฺขาปฏิปทํ   ทนฺธาภิญฺญํ   ฉนฺทาธิปเตยฺยํ  ฯเปฯ  วิริยาธิปเตยฺยํ  ฯเปฯ
จิตฺตาธิปเตยฺยํ  ฯเปฯ  วีมํสาธิปเตยฺยํ  ตสฺมึ  สมเย  ผสฺโส  โหติ ฯเปฯ
อวิกฺเขโป   โหติ   ฯเปฯ  อิเม  ธมฺมา  กุสลา  ฯเปฯ  กตเม  ธมฺมา
กุสลา   ยสฺมึ   สมเย   โลกุตฺตรํ   มคฺคํ   ภาเวติ   ฯเปฯ  โลกุตฺตรํ
สติปฏฺฐานํ   ภาเวติ   ฯเปฯ   โลกุตฺตรํ   สมฺมปฺปธานํ  ภาเวติ  ฯเปฯ
โลกุตฺตรํ   อิทฺธิปาทํ   ภาเวติ   ฯเปฯ   โลกุตฺตรํ   อินฺทฺริยํ   ภาเวติ
ฯเปฯ   โลกุตฺตรํ   พลํ   ภาเวติ  ฯเปฯ  โลกุตฺตรํ  โพชฺฌงฺคํ  ภาเวติ
