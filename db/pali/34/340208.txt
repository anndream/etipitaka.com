อุทกสทฺโท   มนุสฺสสทฺโท   อมนุสฺสสทฺโท   โย   วา   ปนญฺโญปิ   อตฺถิ
สทฺโท    จตุนฺนํ   มหาภูตานํ   อุปาทาย   อนิทสฺสโน   สปฺปฏิโฆ   โย
สทฺโท    อนิทสฺสโน    สปฺปฏิโฆ    โสตมฺหิ   อนิทสฺสนมฺหิ   สปฺปฏิฆมฺหิ
ปฏิหญฺญิ    วา   ปฏิหญฺญติ   วา   ปฏิหญฺญิสฺสติ   วา   ปฏิหญฺเญ   วา
สทฺโทเปโส   สทฺทายตนํเปตํ  สทฺทธาตุเปสา  อิทนฺตํ  รูปํ  สทฺทายตนํ  ฯ
กตมนฺตํ   รูปํ   สทฺทายตนํ   โย   สทฺโท  จตุนฺนํ  มหาภูตานํ  อุปาทาย
อนิทสฺสโน   สปฺปฏิโฆ   เภริสทฺโท   มุทิงฺคสทฺโท  สงฺขสทฺโท  ปณวสทฺโท
คีตสทฺโท      วาทิตสทฺโท      สมฺมสทฺโท     ปาณิสทฺโท     สตฺตานํ
นิคฺโฆสสทฺโท  ธาตูนํ  สนฺนิฆาตสทฺโท  วาตสทฺโท  อุทกสทฺโท  มนุสฺสสทฺโท
อมนุสฺสสทฺโท     โย    วา    ปนญฺโญปิ    อตฺถิ    สทฺโท    จตุนฺนํ
มหาภูตานํ   อุปาทาย   อนิทสฺสโน   สปฺปฏิโฆ  ยํ  สทฺทํ  อารพฺภ  โสตํ
นิสฺสาย   โสตสมฺผสฺโส   อุปฺปชฺชิ  วา  อุปฺปชฺชติ  วา  อุปฺปชฺชิสฺสติ  วา
อุปฺปชฺเช  วา  ฯเปฯ  ยํ  สทฺทํ  อารพฺภ  โสตํ  นิสฺสาย  โสตสมฺผสฺสชา
เวทนา    ฯเปฯ    สญฺญา    ฯเปฯ   เจตนา   ฯเปฯ   โสตวิญฺญาณํ
อุปฺปชฺชิ   วา   อุปฺปชฺชติ  วา  อุปฺปชฺชิสฺสติ  วา  อุปฺปชฺเช  วา  ฯเปฯ
ยํสทฺทารมฺมโณ   โสตํ   นิสฺสาย   โสตสมฺผสฺโส  อุปฺปชฺชิ  วา  อุปฺปชฺชติ
วา    อุปฺปชฺชิสฺสติ    วา    อุปฺปชฺเช   วา   ฯเปฯ   ยํสทฺทารมฺมณา
โสตํ   นิสฺสาย  โสตสมฺผสฺสชา  เวทนา  ฯเปฯ  สญฺญา  ฯเปฯ  เจตนา
ฯเปฯ    โสตวิญฺญาณํ    อุปฺปชฺชิ   วา   อุปฺปชฺชติ   วา   อุปฺปชฺชิสฺสติ
วา    อุปฺปชฺเช    วา   สทฺโทเปโส   สทฺทายตนํเปตํ   สทฺทธาตุเปสา
