	[๗๕]  กตเม  ตสฺมึ  สมเย  จตฺตาโร ขนฺธา โหนฺติ เวทนากฺขนฺโธ
สญฺญากฺขนฺโธ    สงฺขารกฺขนฺโธ    วิญฺญาณกฺขนฺโธ    ฯ   กตโม   ตสฺมึ
สมเย   เวทนากฺขนฺโธ  โหติ  ยํ  ตสฺมึ  สมเย  เจตสิกํ  สาตํ  เจตสิกํ
สุขํ   เจโตสมฺผสฺสชํ  สาตํ  สุขํ  เวทยิตํ  เจโตสมฺผสฺสชา  สาตา  สุขา
เวทนา   อยํ   ตสฺมึ   สมเย   เวทนากฺขนฺโธ  โหติ  ฯ  กตโม  ตสฺมึ
สมเย   สญฺญากฺขนฺโธ   โหติ   ยา   ตสฺมึ   สมเย  สญฺญา  สญฺชานนา
สญฺชานิตตฺตํ   อยํ   ตสฺมึ   สมเย   สญฺญากฺขนฺโธ   โหติ   ฯ   กตโม
ตสฺมึ    สมเย    สงฺขารกฺขนฺโธ    โหติ   ผสฺโส   เจตนา   วิตกฺโก
วิจาโร    ปีติ   จิตฺตสฺเสกคฺคตา   สทฺธินฺทฺริยํ   วิริยินฺทฺริยํ   สตินฺทฺริยํ
สมาธินฺทฺริยํ    ปญฺญินฺทฺริยํ    ชีวิตินฺทฺริยํ    สมฺมาทิฏฺฐิ   สมฺมาสงฺกปฺโป
สมฺมาวายาโม    สมฺมาสติ   สมฺมาสมาธิ   สทฺธาพลํ   วิริยพลํ   สติพลํ
สมาธิพลํ     ปญฺญาพลํ    หิรีพลํ    โอตฺตปฺปพลํ    อโลโภ    อโทโส
อโมโห     อนภิชฺฌา    อพฺยาปาโท    สมฺมาทิฏฺฐิ    หิรี    โอตฺตปฺปํ
กายปฺปสฺสทฺธิ    จิตฺตปฺปสฺสทฺธิ    กายลหุตา    จิตฺตลหุตา    กายมุทุตา
จิตฺตมุทุตา      กายกมฺมญฺญตา      จิตฺตกมฺมญฺญตา      กายปาคุญฺญตา
จิตฺตปาคุญฺญตา    กายุชุกตา    จิตฺตุชุกตา    สติ    สมฺปชญฺญํ   สมโถ
วิปสฺสนา    ปคฺคาโห    อวิกฺเขโป   เย   วา   ปน   ตสฺมึ   สมเย
อญฺเญปิ   อตฺถิ   ปฏิจฺจสมุปฺปนฺนา  อรูปิโนธมฺมา  ฐเปตฺวา  เวทนากฺขนฺธํ
ฐเปตฺวา     สญฺญากฺขนฺธํ    ฐเปตฺวา    วิญฺญาณกฺขนฺธํ    อยํ    ตสฺมึ
สมเย   สงฺขารกฺขนฺโธ   โหติ  ฯ  กตโม  ตสฺมึ  สมเย  วิญฺญาณกฺขนฺโธ
