กตมนฺตํ   รูปํ   พาหิรํ   รูปสฺส   สนฺตติ   โย   รูปสฺส   อุปจโย  สา
รูปสฺส   สนฺตติ   อิทนฺตํ   รูปํ   พาหิรํ   รูปสฺส   สนฺตติ   ฯ  กตมนฺตํ
รูปํ    พาหิรํ    รูปสฺส    นสนฺตติ    รูปายตนํ    ฯเปฯ   กพฬึกาโร
อาหาโร อิทนฺตํ รูปํ พาหิรํ รูปสฺส นสนฺตติ ฯ
	[๖๓๑]   กตมนฺตํ   รูปํ   อชฺฌตฺติกํ   รูปสฺส  นชรตา  จกฺขายตนํ
ฯเปฯ    กายายตนํ    อิทนฺตํ   รูปํ   รูปสฺส   นชรตา   ฯ   กตมนฺตํ
รูปํ   พาหิรํ   รูปสฺส   ชรตา   ยา   รูปสฺส   ชรา  ชีรณตา  ขณฺฑิจฺจํ
ปาลิจฺจํ   วลิตฺตจตา   อายุโน   สํหานิ   อินฺทฺริยานํ   ปริปาโก  อิทนฺตํ
รูปํ   พาหิรํ   รูปสฺส  ชรตา  ฯ  กตมนฺตํ  รูปํ  พาหิรํ  รูปสฺส  นชรตา
รูปายตนํ   ฯเปฯ   กพฬึกาโร   อาหาโร   อิทนฺตํ  รูปํ  พาหิรํ  รูปสฺส
นชรตา ฯ
	[๖๓๒]   กตมนฺตํ   รูปํ  อชฺฌตฺติกํ  รูปสฺส  นอนิจฺจตา  จกฺขายตนํ
ฯเปฯ   กายายตนํ   อิทนฺตํ   รูปํ   อชฺฌตฺติกํ   รูปสฺส   นอนิจฺจตา  ฯ
กตมนฺตํ   รูปํ   พาหิรํ   รูปสฺส   อนิจฺจตา   โย   รูปสฺส  ขโย  วโย
เภโท   ปริเภโท   อนิจฺจตา   อนฺตรธานํ   อิทนฺตํ  รูปํ  พาหิรํ  รูปสฺส
อนิจฺจตา   ฯ   กตมนฺตํ   รูปํ   พาหิรํ   รูปสฺส   นอนิจฺจตา  รูปายตนํ
ฯเปฯ    กพฬึกาโร    อาหาโร    อิทนฺตํ    รูปํ    พาหิรํ    รูปสฺส
นอนิจฺจตา ฯ
	[๖๓๓]  กตมนฺตํ  รูปํ  อชฺฌตฺติกํ  น กพฬึกาโร อาหาโร จกฺขายตนํ
ฯเปฯ   กายายตนํ  อิทนฺตํ  รูปํ  อชฺฌตฺติกํ  น  กพฬึกาโร  อาหาโร  ฯ
