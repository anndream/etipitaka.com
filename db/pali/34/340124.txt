	[๓๒๘]   กตโม   ตสฺมึ   สมเย   สงฺขารกฺขนฺโธ   โหติ  ผสฺโส
เจตนา   วิตกฺโก   วิจาโร   จิตฺตสฺเสกคฺคตา   วิริยินฺทฺริยํ  สมาธินฺทฺริยํ
ชีวิตินฺทฺริยํ    มิจฺฉาสงฺกปฺโป    มิจฺฉาวายาโม    มิจฺฉาสมาธิ   วิริยพลํ
สมาธิพลํ    อหิริกพลํ    อโนตฺตปฺปพลํ    โทโส    โมโห   พฺยาปาโท
อหิริกํ   อโนตฺตปฺปํ   สมโถ   ปคฺคาโห   อวิกฺเขโป   เย   วา   ปน
ตสฺมึ    สมเย    อญฺเญปิ   อตฺถิ   ปฏิจฺจสมุปฺปนฺนา   อรูปิโน   ธมฺมา
ฐเปตฺวา   เวทนากฺขนฺธํ  ฐเปตฺวา  สญฺญากฺขนฺธํ  ฐเปตฺวา  วิญฺญาณกฺขนฺธํ
อยํ     ตสฺมึ     สมเย    สงฺขารกฺขนฺโธ    โหติ    ฯเปฯ    อิเม
ธมฺมา อกุสลา ฯ
	[๓๒๙]   กตเม   ธมฺมา   อกุสลา   ยสฺมึ  สมเย  อกุสลํ  จิตฺตํ
อุปฺปนฺนํ   โหติ   โทมนสฺสสหคตํ   ปฏิฆสมฺปยุตฺตํ  สสงฺขาเรน  รูปารมฺมณํ
วา    ฯเปฯ    ธมฺมารมฺมณํ   วา   ยํ   ยํ   วา   ปนารพฺภ   ตสฺมึ
สมเย    ผสฺโส    โหติ   ฯเปฯ   อวิกฺเขโป   โหติ   ฯเปฯ   อิเม
ธมฺมา อกุสลา ฯเปฯ
	[๓๓๐]   กตเม   ธมฺมา   อกุสลา   ยสฺมึ  สมเย  อกุสลํ  จิตฺตํ
อุปฺปนฺนํ    โหติ   อุเปกฺขาสหคตํ   วิจิกิจฺฉาสมฺปยุตฺตํ   รูปารมฺมณํ   วา
สทฺทารมฺมณํ   วา   คนฺธารมฺมณํ   วา  รสารมฺมณํ  วา  โผฏฺฐพฺพารมฺมณํ
วา    ธมฺมารมฺมณํ    วา   ยํ   ยํ   วา   ปนารพฺภ   ตสฺมึ   สมเย
ผสฺโส   โหติ  เวทนา  โหติ  สญฺญา  โหติ  เจตนา  โหติ  จิตฺตํ  โหติ
วิตกฺโก   โหติ   วิจาโร  โหติ  อุเปกฺขา  โหติ  จิตฺตสฺเสกคฺคตา  โหติ
