เอโกทิภาวํ   อวิตกฺกํ  อวิจารํ  สมาธิชํ  ปีติสุขํ  ทุติยํ  ฌานํ  อุปสมฺปชฺช
วิหรติ    ปฐวีกสิณํ    ตสฺมึ   สมเย   ผสฺโส   โหติ   เวทนา   โหติ
สญฺญา   โหติ   เจตนา   โหติ   จิตฺตํ   โหติ   ปีติ  โหติ  สุขํ  โหติ
จิตฺตสฺเสกคฺคตา   โหติ   สทฺธินฺทฺริยํ  โหติ  วิริยินฺทฺริยํ  โหติ  สตินฺทฺริยํ
โหติ  สมาธินฺทฺริยํ  โหติ  ปญฺญินฺทฺริยํ โหติ มนินฺทฺริยํ โหติ โสมนสฺสินฺทฺริยํ
โหติ     ชีวิตินฺทฺริยํ     โหติ    สมฺมาทิฏฺฐิ    โหติ    สมฺมาวายาโม
โหติ     ฯเปฯ     ปคฺคาโห     โหติ    อวิกฺเขโป    โหติ    เย
วา   ปน   ตสฺมึ   สมเย   อญฺเญปิ   อตฺถิ   ปฏิจฺจสมุปฺปนฺนา  อรูปิโน
ธมฺมา อิเม ธมฺมา กุสลา ฯเปฯ
	[๑๔๑]  ตสฺมึ  โข  ปน  สมเย จตฺตาโร ขนฺธา โหนฺติ ทฺวายตนานิ
โหนฺติ   เทฺว   ธาตุโย   โหนฺติ  ตโย  อาหารา  โหนฺติ  อฏฺฐินฺทฺริยานิ
โหนฺติ   ติวงฺคิกํ   ฌานํ   โหติ  จตุรงฺคิโก  มคฺโค  โหติ  สตฺต  พลานิ
โหนฺติ  ตโย  เหตู  โหนฺติ  เอโก  ผสฺโส  โหติ  ฯเปฯ เอกํ ธมฺมายตนํ
โหติ   เอกา   ธมฺมธาตุ   โหติ  เย  วา  ปน  ตสฺมึ  สมเย  อญฺเญปิ
อตฺถิ ปฏิจฺจสมุปฺปนฺนา อรูปิโน ธมฺมา อิเม ธมฺมา กุสลา ฯเปฯ
	[๑๔๒]   กตโม   ตสฺมึ   สมเย   สงฺขารกฺขนฺโธ   โหติ  ผสฺโส
เจตนา    ปีติ    จิตฺตสฺเสกคฺคตา   สทฺธินฺทฺริยํ   วิริยินฺทฺริยํ   สตินฺทฺริยํ
สมาธินฺทฺริยํ    ปญฺญินฺทฺริยํ    ชีวิตินฺทฺริยํ    สมฺมาทิฏฺฐิ    สมฺมาวายาโม
ฯเปฯ   ปคฺคาโห   อวิกฺเขโป   เย   วา  ปน  ตสฺมึ  สมเย  อญฺเญปิ
อตฺถิ    ปฏิจฺจสมุปฺปนฺนา    อรูปิโน   ธมฺมา   ฐเปตฺวา   เวทนากฺขนฺธํ
