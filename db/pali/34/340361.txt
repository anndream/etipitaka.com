มคฺคา   อปริยาปนฺนา   จตฺตาริ   จ   สามญฺญผลานิ   นิพฺพานญฺจ  อิเม
ธมฺมา อคนฺถนิยา ฯ
	[๙๒๗]  กตเม  ธมฺมา  คนฺถสมฺปยุตฺตา  จตฺตาโร ทิฏฺฐิคตสมฺปยุตฺตา
จิตฺตุปฺปาทา           จตฺตาโร           ทิฏฺฐิคตวิปฺปยุตฺตโลภสหคตา
จิตฺตุปฺปาทา    เอตฺถุปฺปนฺนํ   โลภํ   ฐเปตฺวา   เทฺว   โทมนสฺสสหคตา
จิตฺตุปฺปาทา  เอตฺถุปฺปนฺนํ  ปฏิฆํ  ฐเปตฺวา  อิเม  ธมฺมา คนฺถสมฺปยุตฺตา ฯ
กตเม    ธมฺมา    คนฺถวิปฺปยุตฺตา   จตูสุ   ทิฏฺฐิคตวิปฺปยุตฺตโลภสหคเตสุ
จิตฺตุปฺปาเทสุ           อุปฺปนฺโน           โลโภ           ทฺวีสุ
โทมนสฺสสหคเตสุ    จิตฺตุปฺปาเทสุ    อุปฺปนฺนํ    ปฏิฆํ   วิจิกิจฺฉาสหคโต
จิตฺตุปฺปาโท    อุทฺธจฺจสหคโต    จิตฺตุปฺปาโท    จตูสุ    ภูมีสุ    กุสลํ
จตูสุ   ภูมีสุ   วิปาโก   ตีสุ   ภูมีสุ   กิริยาพฺยากตํ  รูปญฺจ  นิพฺพานญฺจ
อิเม ธมฺมา คนฺถวิปฺปยุตฺตา ฯ
	[๙๒๘]    กตเม   ธมฺมา   คนฺถาเจวคนฺถนิยาจ   เตว   คนฺถา
คนฺถาเจวคนฺถนิยาจ    ฯ    กตเม    ธมฺมา    คนฺถนิยาเจวโนจคนฺถา
ฐเปตฺวา   คนฺเถ   อวเสสํ   อกุสลํ   ตีสุ   ภูมีสุ   กุสลํ   ตีสุ  ภูมีสุ
วิปาโก    ตีสุ   ภูมีสุ   กิริยาพฺยากตํ   สพฺพญฺจ   รูปํ   อิเม   ธมฺมา
คนฺถนิยาเจวโนจคนฺถา    ฯ    อคนฺถนิยา    ธมฺมา    น    วตฺตพฺพา
คนฺถาเจวคนฺถนิยาจาติปิ คนฺถนิยาเจวโนจคนฺถาติปิ ฯ
	[๙๒๙]    กตเม    ธมฺมา    คนฺถาเจวคนฺถสมฺปยุตฺตาจ    ยตฺถ
ทิฏฺฐิ    จ    โลโภ    จ    เอกโต    อุปฺปชฺชนฺติ    อิเม   ธมฺมา
คนฺถาเจวคนฺถสมฺปยุตฺตาจ  ฯ
