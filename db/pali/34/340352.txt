กามาวจรสฺส    วิปากโต    อเหตุเก   จิตฺตุปฺปาเท   ฐเปตฺวา   จตูสุ
ภูมีสุ   วิปาโก   กามาวจรกิริยโต   อเหตุเก   จิตฺตุปฺปาเท   ฐเปตฺวา
ตีสุ    ภูมีสุ    กิริยาพฺยากตํ   อิเม   ธมฺมา   สเหตุกา   ฯ   กตเม
ธมฺมา    อเหตุกา   วิจิกิจฺฉาสหคโต   โมโห   อุทฺธจฺจสหคโต   โมโห
เทฺว     ปญฺจวิญฺญาณานิ    ติสฺโส    จ    มโนธาตุโย    ปญฺจ    จ
อเหตุกา    มโนวิญฺญาณธาตุโย    รูปญฺจ    นิพฺพานญฺจ   อิเม   ธมฺมา
อเหตุกา ฯ
	[๙๐๒]     กตเม    ธมฺมา    เหตุสมฺปยุตฺตา    วิจิกิจฺฉาสหคตํ
อุทฺธจฺจสหคตํ   โมหํ   ฐเปตฺวา   อวเสสํ   อกุสลํ   จตูสุ  ภูมีสุ  กุสลํ
กามาวจรสฺส   วิปากโต   อเหตุเก  จิตฺตุปฺปาเท  ฐเปตฺวา  จตูสุ  ภูมีสุ
วิปาโก    กามาวจรกิริยโต   อเหตุเก   จิตฺตุปฺปาเท   ฐเปตฺวา   ตีสุ
ภูมีสุ   กิริยาพฺยากตํ   อิเม   ธมฺมา  เหตุสมฺปยุตฺตา  ฯ  กตเม  ธมฺมา
เหตุวิปฺปยุตฺตา    วิจิกิจฺฉาสหคโต    โมโห    อุทฺธจฺจสหคโต    โมโห
เทฺว   ปญฺจวิญฺญาณานิ   ติสฺโส   จ   มโนธาตุโย   ปญฺจ  จ  อเหตุกา
มโนวิญฺญาณธาตุโย รูปญฺจ นิพฺพานญฺจ อิเม ธมฺมา เหตุวิปฺปยุตฺตา ฯ
	[๙๐๓]   กตเม   ธมฺมา   เหตูเจวสเหตุกาจ  ยตฺถ  เทฺว  ตโย
เหตู    เอกโต   อุปฺปชฺชนฺติ   อิเม   ธมฺมา   เหตูเจวสเหตุกาจ   ฯ
กตเม    ธมฺมา    สเหตุกาเจวนจเหตู   จตูสุ   ภูมีสุ   กุสลํ   อกุสลํ
กามาวจรสฺส    วิปากโต    อเหตุเก   จิตฺตุปฺปาเท   ฐเปตฺวา   จตูสุ
