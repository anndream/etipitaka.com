	[๓๔๑]   กตมา   ตสฺมึ  สมเย  สญฺญา  โหติ  ยา  ตสฺมึ  สมเย
ตชฺชาจกฺขุวิญฺญาณธาตุสมฺผสฺสชา     สญฺญา     สญฺชานนา    สญฺชานิตตฺตํ
อยํ ตสฺมึ สมเย สญฺญา โหติ ฯ
	[๓๔๒]   กตมา  ตสฺมึ  สมเย  เจตนา  โหติ  ยา  ตสฺมึ  สมเย
ตชฺชาจกฺขุวิญฺญาณธาตุสมฺผสฺสชา    เจตนา    สญฺเจตนา    สญฺเจตยิตตฺตํ
อยํ ตสฺมึ สมเย เจตนา โหติ ฯ
	[๓๔๓]  กตมํ  ตสฺมึ  สมเย  จิตฺตํ  โหติ  ยํ  ตสฺมึ  สมเย  จิตฺตํ
มโน   มานสํ   หทยํ   ปณฺฑรํ   มโน   มนายตนํ   มนินฺทฺริยํ   วิญฺญาณํ
วิญฺญาณกฺขนฺโธ     ตชฺชา    จกฺขุวิญฺญาณธาตุ    อิทํ    ตสฺมึ    สมเย
จิตฺตํ โหติ ฯ
	[๓๔๔]   กตมา  ตสฺมึ  สมเย  อุเปกฺขา  โหติ  ยํ  ตสฺมึ  สมเย
เจตสิกํ เนวสาตํ นาสาตํ เจโตสมฺผสฺสชํ อทุกฺขมสุขํ เวทยิตํ เจโตสมฺผสฺสชา
อทุกฺขมสุขา เวทนา อยํ ตสฺมึ สมเย อุเปกฺขา โหติ ฯ
	[๓๔๕]   กตมา  ตสฺมึ  สมเย  จิตฺตสฺเสกคฺคตา  โหติ  ยา  ตสฺมึ
สมเย จิตฺตสฺส ฐิติ อยํ ตสฺมึ สมเย จิตฺตสฺเสกคฺคตา โหติ ฯ
	[๓๔๖]   กตมํ   ตสฺมึ  สมเย  มนินฺทฺริยํ  โหติ  ยํ  ตสฺมึ  สมเย
จิตฺตํ    มโน    มานสํ   หทยํ   ปณฺฑรํ   มโน   มนายตนํ   มนินฺทฺริยํ
วิญฺญาณํ    วิญฺญาณกฺขนฺโธ    ตชฺชา    จกฺขุวิญฺญาณธาตุ    อิทํ    ตสฺมึ
สมเย มนินฺทฺริยํ โหติ ฯ
