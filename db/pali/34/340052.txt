ปญฺญินฺทฺริยํ     ชีวิตินฺทฺริยํ     สมฺมาทิฏฺฐิ     สมฺมาวายาโม     ฯเปฯ
ปคฺคาโห   อวิกฺเขโป   เย   วา   ปน   ตสฺมึ  สมเย  อญฺเญปิ  อตฺถิ
ปฏิจฺจสมุปฺปนฺนา   อรูปิโน   ธมฺมา   ฐเปตฺวา   เวทนากฺขนฺธํ  ฐเปตฺวา
สญฺญากฺขนฺธํ   ฐเปตฺวา  วิญฺญาณกฺขนฺธํ  อยํ  ตสฺมึ  สมเย  สงฺขารกฺขนฺโธ
โหติ ฯเปฯ อิเม ธมฺมา กุสลา ฯ
	[๑๕๙]   กตเม  ธมฺมา  กุสลา  ยสฺมึ  สมเย  รูปูปปตฺติยา  มคฺคํ
ภาเวติ   สุขสฺส   จ  ปหานา  ฯเปฯ  ปญฺจมํ  ฌานํ  อุปสมฺปชฺช  วิหรติ
ปฐวีกสิณํ    ตสฺมึ    สมเย   ผสฺโส   โหติ   เวทนา   โหติ   สญฺญา
โหติ   เจตนา   โหติ   จิตฺตํ   โหติ  อุเปกฺขา  โหติ  จิตฺตสฺเสกคฺคตา
โหติ  สทฺธินฺทฺริยํ  โหติ  วิริยินฺทฺริยํ  โหติ  สตินฺทฺริยํ โหติ สมาธินฺทฺริยํ
โหติ     ปญฺญินฺทฺริยํ     โหติ     มนินฺทฺริยํ     โหติ    อุเปกฺขินฺทฺริยํ
โหติ    ชีวิตินฺทฺริยํ   โหติ   สมฺมาทิฏฺฐิ   โหติ   สมฺมาวายาโม   โหติ
ฯเปฯ   ปคฺคาโห   โหติ   อวิกฺเขโป   โหติ   เย   วา   ปน  ตสฺมึ
สมเย    อญฺเญปิ    อตฺถิ   ปฏิจฺจสมุปฺปนฺนา   อรูปิโน   ธมฺมา   อิเม
ธมฺมา กุสลา ฯเปฯ
	[๑๖๐]  ตสฺมึ  โข  ปน  สมเย จตฺตาโร ขนฺธา โหนฺติ ทฺวายตนานิ
โหนฺติ   เทฺว   ธาตุโย   โหนฺติ  ตโย  อาหารา  โหนฺติ  อฏฺฐินฺทฺริยานิ
โหนฺติ   ทุวงฺคิกํ   ฌานํ   โหติ  จตุรงฺคิโก  มคฺโค  โหติ  สตฺต  พลานิ
โหนฺติ   ตโย   เหตู   โหนฺติ   เอโก   ผสฺโส   โหติ   ฯเปฯ  เอกํ
ธมฺมายตนํ   โหติ   เอกา   ธมฺมธาตุ   โหติ   เย   วา   ปน  ตสฺมึ
