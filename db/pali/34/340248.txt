รูปายตนํ   คนฺธายตนํ   รสายตนํ  โผฏฺฐพฺพายตนํ  อิทนฺตํ  รูปํ  อุปาทินฺนํ
โอฬาริกํ   ฯ  กตมนฺตํ  รูปํ  อุปาทินฺนํ  สุขุมํ  อิตฺถินฺทฺริยํ  ปุริสินฺทฺริยํ
ชีวิตินฺทฺริยํ    ยํ    วา    ปนญฺญมฺปิ   อตฺถิ   รูปํ   กมฺมสฺส   กตตฺตา
อากาสธาตุ   อาโปธาตุ   รูปสฺส   อุปจโย   รูปสฺส  สนฺตติ  กพฬึกาโร
อาหาโร   อิทนฺตํ   รูปํ   อุปาทินฺนํ  สุขุมํ  ฯ  กตมนฺตํ  รูปํ  อนุปาทินฺนํ
โอฬาริกํ   สทฺทายตนํ   ยํ   วา   ปนญฺญมฺปิ   อตฺถิ   รูปํ  น  กมฺมสฺส
กตตฺตา    รูปายตนํ    คนฺธายตนํ   รสายตนํ   โผฏฺฐพฺพายตนํ   อิทนฺตํ
รูปํ    อนุปาทินฺนํ   โอฬาริกํ   ฯ   กตมนฺตํ   รูปํ   อนุปาทินฺนํ   สุขุมํ
กายวิญฺญตฺติ    วจีวิญฺญตฺติ    รูปสฺส   ลหุตา   รูปสฺส   มุทุตา   รูปสฺส
กมฺมญฺญตา   รูปสฺส   ชรตา   รูปสฺส   อนิจฺจตา   ยํ   วา   ปนญฺญมฺปิ
อตฺถิ   รูปํ   น   กมฺมสฺส   กตตฺตา   อากาสธาตุ   อาโปธาตุ  รูปสฺส
อุปจโย    รูปสฺส    สนฺตติ    กพฬึกาโร    อาหาโร    อิทนฺตํ   รูปํ
อนุปาทินฺนํ สุขุมํ ฯ
	[๖๔๓]   กตมนฺตํ   รูปํ   อุปาทินฺนํ  ทูเร  อิตฺถินฺทฺริยํ  ปุริสินฺทฺริยํ
ชีวิตินฺทฺริยํ  ยํ  วา  ปนญฺญมฺปิ  อตฺถิ  รูปํ  กมฺมสฺส  กตตฺตา  อากาสธาตุ
อาโปธาตุ     รูปสฺส     อุปจโย     รูปสฺส     สนฺตติ    กพฬึกาโร
อาหาโร   อิทนฺตํ   รูปํ   อุปาทินฺนํ   ทูเร  ฯ  กตมนฺตํ  รูปํ  อุปาทินฺนํ
สนฺติเก   จกฺขายตนํ   ฯเปฯ   กายายตนํ   ยํ   วา   ปนญฺญมฺปิ  อตฺถิ
รูปํ   กมฺมสฺส   กตตฺตา  รูปายตนํ  คนฺธายตนํ  รสายตนํ  โผฏฺฐพฺพายตนํ
อิทนฺตํ   รูปํ   อุปาทินฺนํ   สนฺติเก   ฯ  กตมนฺตํ  รูปํ  อนุปาทินฺนํ  ทูเร
