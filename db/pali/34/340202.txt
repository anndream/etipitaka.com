ชิวฺหาวิญฺญาณํ    อุปฺปชฺชิ    วา    อุปฺปชฺชติ   วา   อุปฺปชฺชิสฺสติ   วา
อุปฺปชฺเช   วา   ฯเปฯ  ยํ  ชิวฺหํ  นิสฺสาย  รสารมฺมโณ  ชิวฺหาสมฺผสฺโส
อุปฺปชฺชิ    วา   อุปฺปชฺชติ   วา   อุปฺปชฺชิสฺสติ   วา   อุปฺปชฺเช   วา
ยํ   ชิวฺหํ   นิสฺสาย   รสารมฺมณา   ชิวฺหาสมฺผสฺสชา   เวทนา   ฯเปฯ
สญฺญา    ฯเปฯ    เจตนา    ฯเปฯ    ชิวฺหาวิญฺญาณํ   อุปฺปชฺชิ   วา
อุปฺปชฺชติ    วา    อุปฺปชฺชิสฺสติ    วา   อุปฺปชฺเช   วา   ชิวฺหาเปสา
ชิวฺหายตนํเปตํ  ชิวฺหาธาตุเปสา  ชิวฺหินฺทฺริยํเปตํ  โลโกเปโส ทฺวาราเปสา
สมุทฺโทเปโส    ปณฺฑรํเปตํ    เขตฺตํเปตํ    วตฺถถเปตํ    โอริมนฺตีรํเปตํ
สุญฺโญ คาโมเปโส อิทนฺตํ รูปํ ชิวฺหายตนํ ฯ
	[๕๒๐]  กตมนฺตํ  รูปํ  กายายตนํ  โย  กาโย  จตุนฺนํ  มหาภูตานํ
อุปาทาย   ปสาโท   อตฺตภาวปริยาปนฺโน   อนิทสฺสโน   สปฺปฏิโฆ  เยน
กาเยน   อนิทสฺสเนน   สปฺปฏิเฆน   โผฏฺฐพฺพํ   อนิทสฺสนํ  สปฺปฏิฆํ  ผุสิ
วา   ผุสติ   วา  ผุสิสฺสติ  วา  ผุเส  วา  กาโยเปโส  กายายตนํเปตํ
กายธาตุเปสา   กายินฺทฺริยํเปตํ  โลโกเปโส  ทฺวาราเปสา  สมุทฺโทเปโส
ปณฺฑรํเปตํ   เขตฺตํเปตํ   วตฺถถเปตํ   โอริมนฺตีรํเปตํ  สุญฺโญ  คาโมเปโส
อิทนฺตํ   รูปํ   กายายตนํ   ฯ   กตมนฺตํ   รูปํ  กายายตนํ  โย  กาโย
จตุนฺนํ   มหาภูตานํ   อุปาทาย  ปสาโท  อตฺตภาวปริยาปนฺโน  อนิทสฺสโน
สปฺปฏิโฆ    ยมฺหิ    กายมฺหิ    อนิทสฺสนมฺหิ    สปฺปฏิฆมฺหิ   โผฏฺฐพฺโพ
อนิทสฺสโน    สปฺปฏิโฆ   ปฏิหญฺญิ   วา   ปฏิหญฺญติ   วา   ปฏิหญฺญิสฺสติ
วา    ปฏิหญฺเญ    วา   กาโยเปโส   กายายตนํเปตํ   กายธาตุเปสา
