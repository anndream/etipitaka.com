ธมฺมา อุปาทานวิปฺปยุตฺตา ฯ
	[๙๕๙]    กตเม   ธมฺมา   อุปาทานาเจวอุปาทานิยาจ   ตาเนว
อุปาทานานิ     อุปาทานาเจวอุปาทานิยาจ     ฯ     กตเม    ธมฺมา
อุปาทานิยาเจวโนจอุปาทานา   ฐเปตฺวา   อุปาทาเน   อวเสสํ   อกุสลํ
ตีสุ   ภูมีสุ   กุสลํ   ตีสุ   ภูมีสุ   วิปาโก   ตีสุ   ภูมีสุ  กิริยาพฺยากตํ
สพฺพญฺจ   รูปํ  อิเม  ธมฺมา  อุปาทานิยา  เจว  โน  จ  อุปาทานา  ฯ
อนุปาทานิยา  ธมฺมา  น  วตฺตพฺพา  อุปาทานา  เจว  อุปาทานิยา จาติปิ
อุปาทานิยา เจว โน จ อุปาทานาติปิ ฯ
	[๙๖๐]  กตเม  ธมฺมา  อุปาทานา เจว อุปาทานสมฺปยุตฺตา จ ยตฺถ
ทิฏฺฐิ  จ  โลโภ จ เอกโต อุปฺปชฺชนฺติ อิเม ธมฺมา อุปาทานาเจวอุปาทาน-
สมฺปยุตฺตาจ   ฯ   กตเม   ธมฺมา  อุปาทานสมฺปยุตฺตาเจวโนจอุปาทานา
อฏฺฐ     โลภสหคตา     จิตฺตุปฺปาทา     เอตฺถุปฺปนฺเน     อุปาทาเน
ฐเปตฺวา    อิเม    ธมฺมา    อุปาทานสมฺปยุตฺตาเจวโนจอุปาทานา   ฯ
อุปาทานวิปฺปยุตฺตา    ธมฺมา    น   วตฺตพฺพา   อุปาทานาเจวอุปาทาน-
สมฺปยุตฺตาจาติปิ อุปาทานสมฺปยุตฺตาเจวโนจอุปาทานาติปิ ฯ
	[๙๖๑]   กตเม   ธมฺมา   อุปาทานวิปฺปยุตฺตา  อุปาทานิยา  จตูสุ
ทิฏฺฐิคตวิปฺปยุตฺตโลภสหคเตสุ    จิตฺตุปฺปาเทสุ   อุปฺปนฺโน   โลโภ   เทฺว
โทมนสฺสสหคตา      จิตฺตุปฺปาทา      วิจิกิจฺฉาสหคโต     จิตฺตุปฺปาโท
อุทฺธจฺจสหคโต   จิตฺตุปฺปาโท  ตีสุ  ภูมีสุ  กุสลํ  ตีสุ  ภูมีสุ  วิปาโก  ตีสุ
ภูมีสุ   กิริยาพฺยากตํ   สพฺพญฺจ   รูปํ   อิเม  ธมฺมา  อุปาทานวิปฺปยุตฺตา
