	[๕๑๑]   นววิเธน  รูปสงฺคโห  จกฺขุนฺทฺริยํ  โสตินฺทฺริยํ  ฆานินฺทฺริยํ
ชิวฺหินฺทฺริยํ         กายินฺทฺริยํ        อิตฺถินฺทฺริยํ        ปุริสินฺทฺริยํ
ชีวิตินฺทฺริยํ ยญฺจ รูปํ นอินฺทฺริยํ เอวํ นววิเธน รูปสงฺคโห ฯ
		          นวกํ ฯ
	[๕๑๒]   ทสวิเธน  รูปสงฺคโห  จกฺขุนฺทฺริยํ  โสตินฺทฺริยํ  ฆานินฺทฺริยํ
ชิวฺหินฺทฺริยํ         กายินฺทฺริยํ        อิตฺถินฺทฺริยํ        ปุริสินฺทฺริยํ
ชีวิตินฺทฺริยํ  นอินฺทฺริยํ  รูปํ  อตฺถิ  สปฺปฏิฆํ  อตฺถิอปฺปฏิฆํ  เอวํ ทสวิเธน
รูปสงฺคโห ฯ
		          ทสกํ ฯ
	[๕๑๓]  เอกาทสวิเธน  รูปสงฺคโห จกฺขายตนํ โสตายตนํ ฆานายตนํ
ชิวฺหายตนํ   กายายตนํ   รูปายตนํ   สทฺทายตนํ   คนฺธายตนํ   รสายตนํ
โผฏฺฐพฺพายตนํ   ยญฺจ   รูปํ   อนิทสฺสนํ   อปฺปฏิฆํ   ธมฺมายตนปริยาปนฺนํ
เอวํ เอกาทสวิเธน รูปสงฺคโห ฯ
		        เอกาทสกํ ฯ
		         มาติกา ฯ
	[๕๑๔]   สพฺพํ   รูปํ   นเหตุเมว  อเหตุกเมว  เหตุวิปฺปยุตฺตเมว
สปฺปจฺจยเมว  สงฺขตเมว  รูปเมว  โลกิยเมว  สาสวเมว  สญฺโญชนิยเมว
คนฺถนิยเมว    โอฆนิยเมว    โยคนิยเมว   นีวรณิยเมว   ปรามฏฺฐเมว
อุปาทานิยเมว  สงฺกิเลสิกเมว  อพฺยากตเมว  อนารมฺมณเมว อเจตสิกเมว
จิตฺตวิปฺปยุตฺตเมว   เนววิปากนวิปากธมฺมธมฺมเมว  อสงฺกิลิฏฺฐสงฺกิเลสิกเมว
นสวิตกฺกสวิจารเมว      นอวิตกฺกวิจารมตฺตเมว      อวิตกฺกอวิจารเมว
