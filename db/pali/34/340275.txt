อโมโห    ทุกฺเข    ญาณํ    ทุกฺขสมุทเย   ญาณํ   ทุกฺขนิโรเธ   ญาณํ
ทุกฺขนิโรธคามินิยา    ปฏิปทาย    ญาณํ    ปุพฺพนฺเต   ญาณํ   อปรนฺเต
ญาณํ      ปุพฺพนฺตาปรนฺเต      ญาณํ     อิทปฺปจฺจยตาปฏิจฺจสมุปฺปนฺเนสุ
ธมฺเมสุ   ญาณํ   ยา   เอวรูปา   ปญฺญา   ปชานนา   วิจโย  ปวิจโย
ธมฺมวิจโย     สลฺลกฺขณา     อุปลกฺขณา     ปจฺจุปลกฺขณา     ปณฺฑิจฺจํ
โกสลฺลํ    เนปุญฺญํ    เวภพฺยา    จินฺตา    อุปปริกฺขา   ภูรี   เมธา
ปริณายิกา    วิปสฺสนา    สมฺปชญฺญํ    ปโตโท    ปญฺญา    ปญฺญินฺทฺริยํ
ปญฺญาพลํ   ปญฺญาสตฺถํ   ปญฺญาปาสาโท   ปญฺญาอาโลโก   ปญฺญาโอภาโส
ปญฺญาปชฺโชโต         ปญฺญารตนํ         อโมโห        ธมฺมวิจโย
สมฺมาทิฏฺฐิ    ธมฺมวิจยสมฺโพชฺฌงฺโค    มคฺคงฺคํ    มคฺคปริยาปนฺนํ    อยํ
วุจฺจติ   อโมโห   ฯ   อิเม   ตโย  กุสลเหตู  ฯ  ตตฺถ  กตเม  ตโย
อพฺยากตเหตู   กุสลานํ   ธมฺมานํ   วิปากโต  อโลโภ  อโทโส  อโมโห
อิเม ตโย อพฺยากตเหตู ฯ อิเม ฉ อปริยาปนฺนเหตู ฯ
		     อิเม ธมฺมา เหตู ฯ
	[๖๙๕]   กตเม  ธมฺมา  นเหตู  เต  ธมฺเม  ฐเปตฺวา  อวเสสา
กุสลากุสลาพฺยากตา    ธมฺมา    กามาวจรา   รูปาวจรา   อรูปาวจรา
อปริยาปนฺนา     เวทนากฺขนฺโธ    ฯเปฯ    วิญฺญาณกฺขนฺโธ    สพฺพญฺจ
รูปํ อสงฺขตา จ ธาตุ อิเม ธมฺมา นเหตู ฯ
	[๖๙๖]   กตเม   ธมฺมา   สเหตุกา  เตหิ  ธมฺเมหิ  เย  ธมฺมา
สเหตุกา    เวทนากฺขนฺโธ    ฯเปฯ    วิญฺญาณกฺขนฺโธ   อิเม   ธมฺมา
