ฯเปฯ    ปฐมํ    ฌานํ   ฯเปฯ   จตุตฺถํ   ฌานํ   อุปสมฺปชฺช   วิหรติ
มุทิตาสหคตํ    ตสฺมึ    สมเย    ผสฺโส    โหติ   ฯเปฯ   อวิกฺเขโป
โหติ   ฯเปฯ   อิเม   ธมฺมา  กุสลา  ฯ  กตเม  ธมฺมา  กุสลา  ยสฺมึ
สมเย   รูปูปปตฺติยา   มคฺคํ   ภาเวติ   สุขสฺส   จ   ปหานา   ฯเปฯ
จตุตฺถํ    ฌานํ    อุปสมฺปชฺช   วิหรติ   อุเปกฺขาสหคตํ   ตสฺมึ   สมเย
ผสฺโส โหติ ฯเปฯ อวิกฺเขโป โหติ ฯเปฯ อิเม ธมฺมา กุสลา ฯ
	     จตฺตาริ พฺรหฺมวิหารชฺฌานานิ โสฬสกฺขตฺตุกานิ ฯ
	[๑๙๑]   กตเม   ธมฺมา   กุสลา   ยสฺมึ   สมเย   รูปูปปตฺติยา
มคฺคํ   ภาเวติ   วิวิจฺเจว   กาเมหิ   ฯเปฯ   ปฐมํ  ฌานํ  อุปสมฺปชฺช
วิหรติ   อุทฺธุมาตกสญฺญาสหคตํ   ตสฺมึ   สมเย   ผสฺโส   โหติ   ฯเปฯ
อวิกฺเขโป  โหติ  ฯเปฯ  อิเม  ธมฺมา  กุสลา  ฯ  กตเม  ธมฺมา กุสลา
ยสฺมึ   สมเย   รูปูปปตฺติยา   มคฺคํ  ภาเวติ  วิวิจฺเจว  กาเมหิ  ฯเปฯ
ปฐมํ  ฌานํ  อุปสมฺปชฺช  วิหรติ วินีลกสญฺญาสหคตํ ฯเปฯ วิปุพฺพกสญฺญาสหคตํ
ฯเปฯ      วิจฺฉิทฺทกสญฺญาสหคตํ      ฯเปฯ      วิกฺขายิตกสญฺญาสหคตํ
ฯเปฯ      วิกฺขิตฺตกสญฺญาสหคตํ      ฯเปฯ     หตวิกฺขิตฺตกสญฺญาสหคตํ
ฯเปฯ        โลหิตกสญฺญาสหคตํ       ฯเปฯ       ปุฬุวกสญฺญาสหคตํ
ฯเปฯ     อฏฺฐิกสญฺญาสหคตํ     ตสฺมึ     สมเย     ผสฺโส     โหติ
ฯเปฯ อวิกฺเขโป โหติ ฯเปฯ อิเม ธมฺมา กุสลา ฯเปฯ
		   อสุภชฺฌานํ โสฬสกฺขตฺตุกํ ฯ
		       รูปาวจรกุสลํ ฯ
