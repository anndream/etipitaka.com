โหติ   ยํ   ตสฺมึ   สมเย   จิตฺตํ   มโน   มานสํ  หทยํ  ปณฺฑรํ  มโน
มนายตนํ   มนินฺทฺริยํ   วิญฺญาณํ   วิญฺญาณกฺขนฺโธ  ตชฺชา  มโนวิญฺญาณธาตุ
อยํ     ตสฺมึ     สมเย     วิญฺญาณกฺขนฺโธ     โหติ     ฯ    อิเม
ตสฺมึ สมเย จตฺตาโร ขนฺธา โหนฺติ ฯ
	[๗๖]   กตมานิ   ตสฺมึ   สมเย   ทฺวายตนานิ  โหนฺติ  มนายตนํ
ธมฺมายตนํ   ฯ   กตมํ   ตสฺมึ   สมเย   มนายตนํ   โหติ   ยํ   ตสฺมึ
สมเย   จิตฺตํ   มโน   มานสํ  หทยํ  ปณฺฑรํ  มโน  มนายตนํ  มนินฺทฺริยํ
วิญฺญาณํ    วิญฺญาณกฺขนฺโธ    ตชฺชา    มโนวิญฺญาณธาตุ    อิทํ    ตสฺมึ
สมเย   มนายตนํ   โหติ   ฯ   กตมํ   ตสฺมึ  สมเย  ธมฺมายตนํ  โหติ
เวทนากฺขนฺโธ    สญฺญากฺขนฺโธ    สงฺขารกฺขนฺโธ   อิทํ   ตสฺมึ   สมเย
ธมฺมายตนํ โหติ ฯ อิมานิ ตสฺมึ สมเย ทฺวายตนานิ โหนฺติ ฯ
	[๗๗]  กตมา  ตสฺมึ  สมเย  เทฺว  ธาตุโย โหนฺติ มโนวิญฺญาณธาตุ
ธมฺมธาตุ    ฯ    กตมา    ตสฺมึ    สมเย    มโนวิญฺญาณธาตุ   โหติ
ยํ   ตสฺมึ   สมเย   จิตฺตํ  มโน  มานสํ  หทยํ  ปณฺฑรํ  มโน  มนายตนํ
มนินฺทฺริยํ     วิญฺญาณํ     วิญฺญาณกฺขนฺโธ     ตชฺชา    มโนวิญฺญาณธาตุ
อยํ   ตสฺมึ   สมเย   มโนวิญฺญาณธาตุ   โหติ  ฯ  กตมา  ตสฺมึ  สมเย
ธมฺมธาตุ     โหติ    เวทนากฺขนฺโธ    สญฺญากฺขนฺโธ    สงฺขารกฺขนฺโธ
อยํ   ตสฺมึ   สมเย   ธมฺมธาตุ   โหติ   ฯ  อิมา  ตสฺมึ  สมเย  เทฺว
ธาตุโย โหนฺติ ฯ
	[๗๘]  กตเม  ตสฺมึ  สมเย  ตโย  อาหารา  โหนฺติ  ผสฺสาหาโร
