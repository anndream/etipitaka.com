	[๑๑๙]   กตมํ  ตสฺมึ  สมเย  มนายตนํ  โหติ  ฯเปฯ  อิทํ  ตสฺมึ
สมเย มนายตนํ โหติ ฯ
	[๑๒๐]   กตมํ  ตสฺมึ  สมเย  มนินฺทฺริยํ  โหติ  ฯเปฯ  อิทํ  ตสฺมึ
สมเย มนินฺทฺริยํ โหติ ฯ
	[๑๒๑]   กตมา   ตสฺมึ   สมเย   มโนวิญฺญาณธาตุ  โหติ  ฯเปฯ
อยํ ตสฺมึ สมเย มโนวิญฺญาณธาตุ โหติ ฯ
	[๑๒๒]   กตมํ   ตสฺมึ   สมเย  ธมฺมายตนํ  โหติ  เวทนากฺขนฺโธ
สญฺญากฺขนฺโธ สงฺขารกฺขนฺโธ อิทํ ตสฺมึ สมเย ธมฺมายตนํ โหติ ฯ
	[๑๒๓]   กตมา   ตสฺมึ   สมเย  ธมฺมธาตุ  โหติ  เวทนากฺขนฺโธ
สญฺญากฺขนฺโธ สงฺขารกฺขนฺโธ อยํ ตสฺมึ สมเย ธมฺมธาตุ โหติ ฯ
	[๑๒๔]  เย  วา  ปน  ตสฺมึ  สมเย อญฺเญปิ อตฺถิ ปฏิจฺจสมุปฺปนฺนา
อรูปิโน ธมฺมา อิเม ธมฺมา กุสลา ฯ
		       สุญฺญตวาโร ฯ
		        ปฐมํ จิตฺตํ ฯ
	[๑๒๕]   กตเม   ธมฺมา  กุสลา  ยสฺมึ  สมเย  กามาวจรํ  กุสลํ
จิตฺตํ    อุปฺปนฺนํ    โหติ   โสมนสฺสสหคตํ   ญาณสมฺปยุตฺตํ   สสงฺขาเรน
รูปารมฺมณํ   วา   ฯเปฯ   ธมฺมารมฺมณํ   วา   ยํ   ยํ  วา  ปนารพฺภ
ตสฺมึ   สมเย   ผสฺโส   โหติ   ฯเปฯ  อวิกฺเขโป  โหติ  ฯเปฯ  อิเม
ธมฺมา กุสลา ฯเปฯ
		        ทุติยํ จิตฺตํ ฯ
