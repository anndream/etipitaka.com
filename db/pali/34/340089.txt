สมเย    ตกฺโก    วิตกฺโก   สงฺกปฺโป   อปฺปนา   พฺยปฺปนา   เจตโส
อภินิโรปนา    สมฺมาสงฺกปฺโป    มคฺคงฺคํ   มคฺคปริยาปนฺนํ   อยํ   ตสฺมึ
สมเย สมฺมาสงฺกปฺโป โหติ ฯ
	[๒๑๘]   กตมา   ตสฺมึ   สมเย   สมฺมาวาจา  โหติ  ยา  ตสฺมึ
สมเย   จตูหิ   วจีทุจฺจริเตหิ   อารติ  วิรติ  ปฏิวิรติ  เวรมณี  อกิริยา
อกรณํ   อนชฺฌาปตฺติ   เวลาอนติกฺกโม  เสตุฆาโต  สมฺมาวาจา  มคฺคงฺคํ
มคฺคปริยาปนฺนํ อยํ ตสฺมึ สมเย สมฺมาวาจา โหติ ฯ
	[๒๑๙]    กตโม   ตสฺมึ   สมเย   สมฺมากมฺมนฺโต   โหติ   ยา
ตสฺมึ   สมเย   ตีหิ   กายทุจฺจริเตหิ   อารติ   วิรติ  ปฏิวิรติ  เวรมณี
อกิริยา  อกรณํ  อนชฺฌาปตฺติ  เวลาอนติกฺกโม  เสตุฆาโต  สมฺมากมฺมนฺโต
มคฺคงฺคํ     มคฺคปริยาปนฺนํ    อยํ    ตสฺมึ    สมเย    สมฺมากมฺมนฺโต
โหติ ฯ
	[๒๒๐]   กตโม   ตสฺมึ   สมเย  สมฺมาอาชีโว  โหติ  ยา  ตสฺมึ
สมเย   มิจฺฉาอาชีวา   อารติ  วิรติ  ปฏิวิรติ  เวรมณี  อกิริยา  อกรณํ
อนชฺฌาปตฺติ    เวลาอนติกฺกโม    เสตุฆาโต    สมฺมาอาชีโว   มคฺคงฺคํ
มคฺคปริยาปนฺนํ อยํ ตสฺมึ สมเย สมฺมาอาชีโว โหติ ฯ
	[๒๒๑]   กตโม   ตสฺมึ  สมเย  สมฺมาวายาโม  โหติ  โย  ตสฺมึ
สมเย   เจตสิโก   วิริยารมฺโภ  นิกฺกโม  ปรกฺกโม  อุยฺยาโม  วายาโม
อุสฺสาโห   อุสฺโสฬฺหี   ถาโม   ธิติ   อสิถิลปรกฺกมตา  อนิกฺขิตฺตจฺฉนฺทตา
อนิกฺขิตฺตธุรตา  ธุรสมฺปคฺคาโห  วิริยํ  วิริยินฺทฺริยํ  วิริยพลํ  สมฺมาวายาโม
