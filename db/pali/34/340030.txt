สมฺปชญฺญํ    ปโตโท    ปญฺญา    ปญฺญินฺทฺริยํ    ปญฺญาพลํ    ปญฺญาสตฺถํ
ปญฺญาปาสาโท     ปญฺญาอาโลโก     ปญฺญาโอภาโส     ปญฺญาปชฺโชโต
ปญฺญารตนํ   อโมโห   ธมฺมวิจโย   สมฺมาทิฏฺฐิ   อโมโห   กุสลมูลํ  อยํ
ตสฺมึ สมเย อโมโห โหติ ฯ อิเม ตสฺมึ สมเย ตโย เหตู โหนฺติ ฯ
	[๘๔]   กตโม   ตสฺมึ   สมเย  เอโก  ผสฺโส  โหติ  โย  ตสฺมึ
สมเย   ผสฺโส   ผุสนา   สมฺผุสนา   สมฺผุสิตตฺตํ   อยํ   ตสฺมึ   สมเย
เอโก ผสฺโส โหติ ฯ
	[๘๕]  กตมา  ตสฺมึ  สมเย  เอกา  เวทนา  โหติ ยํ ตสฺมึ สมเย
เจตสิกํ   สาตํ   เจตสิกํ   สุขํ   เจโตสมฺผสฺสชํ   สาตํ   สุขํ  เวทยิตํ
เจโตสมฺผสฺสชา   สาตา   สุขา   เวทนา   อยํ   ตสฺมึ  สมเย  เอกา
เวทนา โหติ ๑ ฯ
	[๘๖]  กตมา  ตสฺมึ  สมเย  เอกา  สญฺญา  โหติ ยา ตสฺมึ สมเย
สญฺญา    สญฺชานนา    สญฺชานิตตฺตํ    อยํ    ตสฺมึ    สมเย   เอกา
สญฺญา โหติ ๒ ฯ
	[๘๗]  กตมา  ตสฺมึ  สมเย  เอกา  เจตนา โหติ ยา ตสฺมึ สมเย
เจตนา   สญฺเจตนา   สญฺเจตยิตตฺตํ  อยํ  ตสฺมึ  สมเย  เอกา  เจตนา
โหติ ๓ ฯ
@๑-๒-๓ อิมานิ ปทภาชนานิ ปุริเมหิ น สเมนฺติ ฯ ตตฺถ หิ
@ตชฺชามโนวิญฺญาณธาตุสมฺผสฺสชนฺติ จ ตชฺชามโนวิญฺญาณธาตุสมฺผสฺสชาติ
@จ ทิสฺสติ ฯ ตสฺมา ตตฺถ อติเรกํ วา อิธ อูนํ วา สิยา ฯ
