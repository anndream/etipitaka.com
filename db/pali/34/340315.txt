สพฺพญฺจ      รูปํ     อสงฺขตา     จ     ธาตุ     อิเม     ธมฺมา
กิเลสวิปฺปยุตฺตา ฯ
	[๘๐๖]   กตเม   ธมฺมา  กิเลสาเจวสงฺกิเลสิกาจ  เตว  กิเลสา
กิเลสาเจวสงฺกิเลสิกาจ   ฯ   กตเม  ธมฺมา  สงฺกิเลสิกาเจวโนจกิเลสา
เตหิ   ธมฺเมหิ   เย   ธมฺมา   สงฺกิเลสิกา   เต   ธมฺเม   ฐเปตฺวา
อวเสสา   สาสวา  กุสลากุสลาพฺยากตา  ธมฺมา  กามาวจรา  รูปาวจรา
อรูปาวจรา    รูปกฺขนฺโธ    ฯเปฯ    วิญฺญาณกฺขนฺโธ    อิเม   ธมฺมา
สงฺกิเลสิกาเจวโนจกิเลสา ฯ
	[๘๐๗]   กตเม   ธมฺมา   กิเลสาเจวสงฺกิลิฏฺฐาจ  เตว  กิเลสา
กิเลสาเจวสงฺกิลิฏฺฐาจ   ฯ   กตเม   ธมฺมา   สงฺกิลิฏฺฐาเจวโนจกิเลสา
เตหิ  ธมฺเมหิ  เย  ธมฺมา  สงฺกิลิฏฺฐา เต ธมฺเม ฐเปตฺวา เวทนากฺขนฺโธ
ฯเปฯ วิญฺญาณกฺขนฺโธ อิเม ธมฺมา สงฺกิลิฏฺฐาเจวโนจกิเลสา ฯ
	[๘๐๘]    กตเม   ธมฺมา   กิเลสาเจวกิเลสสมฺปยุตฺตาจ   โลโภ
โมเหน   กิเลโสเจวกิเลสสมฺปยุตฺโตจ   โมโห   โลเภน   กิเลโสเจว-
กิเลสสมฺปยุตฺโตจ     โทโส    โมเหน    กิเลโสเจวกิเลสสมฺปยุตฺโตจ
โมโห โทเสน กิเลโสเจวกิเลสสมฺปยุตฺโตจ
มาโน     โมเหน    กิเลโสเจวกิเลสสมฺปยุตฺโตจ    โมโห    มาเนน
กิเลโสเจวกิเลสสมฺปยุตฺโตจ      ทิฏฺฐิ      โมเหน      กิเลโสเจว-
กิเลสสมฺปยุตฺตาจ     โมโห    ทิฏฺฐิยา    กิเลโสเจวกิเลสสมฺปยุตฺโตจ
