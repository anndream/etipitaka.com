		       อตฺถุทฺธารกณฺฑํ
	[๘๗๘]   กตเม  ธมฺมา  กุสลา  จตูสุ  ภูมีสุ  กุสลํ  อิเม  ธมฺมา
กุสลา   ฯ   กตเม   ธมฺมา  อกุสลา  ทฺวาทส  อกุสลจิตฺตุปฺปาทา  อิเม
ธมฺมา   อกุสลา   ฯ   กตเม  ธมฺมา  อพฺยากตา  จตูสุ  ภูมีสุ  วิปาโก
ตีสุ ภูมีสุ กิริยาพฺยากตํ รูปญฺจ นิพฺพานญฺจ อิเม ธมฺมา อพฺยากตา ฯ
	[๘๗๙]  กตเม  ธมฺมา  สุขายเวทนายสมฺปยุตฺตา  กามาวจรกุสลโต
จตฺตาโร        โสมนสฺสสหคตา        จิตฺตุปฺปาทา        อกุสลโต
จตฺตาโร    กามาวจรกุสลสฺส    วิปากโต    จ   กิริยโต   จ   ปญฺจ
รูปาวจรติกจตุกฺกชฺฌานา    กุสลโต   จ   วิปากโต   จ   กิริยโต   จ
โลกุตฺตรติกจตุกฺกชฺฌานา    กุสลโต    จ   วิปากโต   จ   เอตฺถุปฺปนฺนํ
สุขํ   เวทนํ   ฐเปตฺวา   อิเม   ธมฺมา   สุขายเวทนายสมฺปยุตฺตา   ฯ
กตเม    ธมฺมา    ทุกฺขายเวทนายสมฺปยุตฺตา    เทฺว   โทมนสฺสสหคตา
จิตฺตุปฺปาทา      ทุกฺขสหคตํ     กายวิญฺญาณํ     เอตฺถุปฺปนฺนํ     ทุกฺขํ
เวทนํ    ฐเปตฺวา    อิเม    ธมฺมา    ทุกฺขายเวทนายสมฺปยุตฺตา   ฯ
กตเม     ธมฺมา    อทุกฺขมสุขายเวทนายสมฺปยุตฺตา    กามาวจรกุสลโต
จตฺตาโร   อุเปกฺขาสหคตา  จิตฺตุปฺปาทา  อกุสลโต  ฉ  กามาวจรกุสลสฺส
วิปากโต     ทส     อกุสลสฺส     วิปากโต     ฉ    กิริยโต    ฉ
รูปาวจรํ   จตุตฺถํ   ฌานํ   กุสลโต   จ   วิปากโต   จ   กิริยโต  จ
จตฺตาโร   อารุปฺปา   กุสลโต  จ  วิปากโต  จ  กิริยโต  จ  โลกุตฺตรํ
