อุทฺธจฺจนีวรณํ        กุกฺกุจฺจนีวรเณน       นีวรณญฺเจวนีวรณสมฺปยุตฺตญฺจ
วิจิกิจฺฉานีวรณํ       อุทฺธจฺจนีวรเณน       นีวรณญฺเจวนีวรณสมฺปยุตฺตญฺจ
อุทฺธจฺจนีวรณํ       วิจิกิจฺฉานีวรเณน       นีวรณญฺเจวนีวรณสมฺปยุตฺตญฺจ
อวิชฺชานีวรณํ        อุทฺธจฺจนีวรเณน       นีวรณญฺเจวนีวรณสมฺปยุตฺตญฺจ
อุทฺธจฺจนีวรณํ        อวิชฺชานีวรเณน       นีวรณญฺเจวนีวรณสมฺปยุตฺตญฺจ
อิเม    ธมฺมา    นีวรณาเจวนีวรณสมฺปยุตฺตาจ    ฯ    กตเม   ธมฺมา
นีวรณสมฺปยุตฺตาเจวโนจนีวรณา     เตหิ     ธมฺเมหิ     เย    ธมฺมา
สมฺปยุตฺตา  เต  ธมฺเม  ฐเปตฺวา  เวทนากฺขนฺโธ  ฯเปฯ  วิญฺญาณกฺขนฺโธ
อิเม ธมฺมา นีวรณสมฺปยุตฺตาเจวโนจนีวรณา ฯ
	[๗๖๐]    กตเม    ธมฺมา   นีวรณวิปฺปยุตฺตา   นีวรณิยา   เตหิ
ธมฺเมหิ   เย   ธมฺมา   วิปฺปยุตฺตา   สาสวา   กุสลาพฺยากตา   ธมฺมา
กามาวจรา   รูปาวจรา  อรูปาวจรา  รูปกฺขนฺโธ  ฯเปฯ  วิญฺญาณกฺขนฺโธ
อิเม      ธมฺมา     นีวรณวิปฺปยุตฺตา     นีวรณิยา     ฯ     กตเม
ธมฺมา    นีวรณวิปฺปยุตฺตา    อนีวรณิยา    อปริยาปนฺนา    มคฺคา   จ
มคฺคผลานิ   จ   อสงฺขตา   จ   ธาตุ   อิเม  ธมฺมา  นีวรณวิปฺปยุตฺตา
อนีวรณิยา ฯ
		      _______________
	[๗๖๑]   กตเม   ธมฺมา   ปรามาสา   ทิฏฺฐิปรามาโส  ฯ  ตตฺถ
กตโม   ทิฏฺฐิปรามาโส   สสฺสโต   โลโกติ   วา   อสสฺสโต   โลโกติ
วา    อนฺตวา   โลโกติ   วา   อนนฺตวา   โลโกติ   วา   ตํ   ชีวํ
