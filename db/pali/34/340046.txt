ฐเปตฺวา     สญฺญากฺขนฺธํ    ฐเปตฺวา    วิญฺญาณกฺขนฺธํ    อยํ    ตสฺมึ
สมเย สงฺขารกฺขนฺโธ โหติ ฯเปฯ อิเม ธมฺมา กุสลา ฯเปฯ
	[๑๔๓]   กตเม   ธมฺมา   กุสลา   ยสฺมึ   สมเย   รูปูปปตฺติยา
มคฺคํ   ภาเวติ   ปีติยา   จ  วิราคา  อุเปกฺขโก  จ  วิหรติ  สโต  จ
สมฺปชาโน   สุขญฺจ   กาเยน   ปฏิสํเวเทติ   ยนฺตํ   อริยา  อาจิกฺขนฺติ
อุเปกฺขโก    สติมา    สุขวิหารีติ   ตติยํ   ฌานํ   อุปสมฺปชฺช   วิหรติ
ปฐวีกสิณํ    ตสฺมึ    สมเย   ผสฺโส   โหติ   เวทนา   โหติ   สญฺญา
โหติ   เจตนา   โหติ   จิตฺตํ  โหติ  สุขํ  โหติ  จิตฺตสฺเสกคฺคตา  โหติ
สทฺธินฺทฺริยํ  โหติ  วิริยินฺทฺริยํ  โหติ  สตินฺทฺริยํ  โหติ สมาธินฺทฺริยํ โหติ
ปญฺญินฺทฺริยํ   โหติ  มนินฺทฺริยํ  โหติ  โสมนสฺสินฺทฺริยํ  โหติ  ชีวิตินฺทฺริยํ
โหติ    สมฺมาทิฏฺฐิ   โหติ   สมฺมาวายาโม   โหติ   ฯเปฯ   ปคฺคาโห
โหติ   อวิกฺเขโป   โหติ   เย  วา  ปน  ตสฺมึ  สมเย  อญฺเญปิ  อตฺถิ
ปฏิจฺจสมุปฺปนฺนา อรูปิโน ธมฺมา อิเม ธมฺมา กุสลา ฯเปฯ
	[๑๔๔]  ตสฺมึ  โข  ปน  สมเย จตฺตาโร ขนฺธา โหนฺติ ทฺวายตนานิ
โหนฺติ   เทฺว   ธาตุโย   โหนฺติ  ตโย  อาหารา  โหนฺติ  อฏฺฐินฺทฺริยานิ
โหนฺติ   ทุวงฺคิกํ   ฌานํ   โหติ  จตุรงฺคิโก  มคฺโค  โหติ  สตฺต  พลานิ
โหนฺติ  ตโย  เหตู  โหนฺติ  เอโก  ผสฺโส  โหติ  ฯเปฯ เอกํ ธมฺมายตนํ
โหติ   เอกา   ธมฺมธาตุ   โหติ  เย  วา  ปน  ตสฺมึ  สมเย  อญฺเญปิ
อตฺถิ ปฏิจฺจสมุปฺปนฺนา อรูปิโน ธมฺมา อิเม ธมฺมา กุสลา ฯเปฯ
	[๑๔๕]   กตโม   ตสฺมึ   สมเย   สงฺขารกฺขนฺโธ   โหติ  ผสฺโส
