รูปสฺส     อุปจโย     รูปสฺส     สนฺตติ     กพฬึกาโร     อาหาโร
อิทนฺตํ รูปํ อนุปาทินฺนุปาทานิยํ อนิทสฺสนํ ฯ
	[๖๔๕]   กตมนฺตํ   รูปํ   อุปาทินฺนุปาทานิยํ   สปฺปฏิฆํ  จกฺขายตนํ
ฯเปฯ    กายายตนํ    ยํ    วา    ปนญฺญมฺปิ   อตฺถิ   รูปํ   กมฺมสฺส
กตตฺตา    รูปายตนํ    คนฺธายตนํ   รสายตนํ   โผฏฺฐพฺพายตนํ   อิทนฺตํ
รูปํ   อุปาทินฺนุปาทานิยํ   สปฺปฏิฆํ   ฯ   กตมนฺตํ  รูปํ  อุปาทินฺนุปาทานิยํ
อปฺปฏิฆํ   อิตฺถินฺทฺริยํ   ปุริสินฺทฺริยํ   ชีวิตินฺทฺริยํ   ยํ  วา  ปนญฺญมฺปิ
อตฺถิ    รูปํ    กมฺมสฺส    กตตฺตา   อากาสธาตุ   อาโปธาตุ   รูปสฺส
อุปจโย    รูปสฺส    สนฺตติ    กพฬึกาโร    อาหาโร    อิทนฺตํ   รูปํ
อุปาทินฺนุปาทานิยํ    อปฺปฏิฆํ    ฯ   กตมนฺตํ   รูปํ   อนุปาทินฺนุปาทานิยํ
สปฺปฏิฆํ   สทฺทายตนํ   ยํ   วา   ปนญฺญมฺปิ   อตฺถิ   รูปํ   น  กมฺมสฺส
กตตฺตา    รูปายตนํ    คนฺธายตนํ   รสายตนํ   โผฏฺฐพฺพายตนํ   อิทนฺตํ
รูปํ   อนุปาทินฺนุปาทานิยํ   สปฺปฏิฆํ  ฯ  กตมนฺตํ  รูปํ  อนุปาทินฺนุปาทานิยํ
อปฺปฏิฆํ       กายวิญฺญตฺติ       วจีวิญฺญตฺติ       รูปสฺส      ลหุตา
รูปสฺส    มุทุตา    รูปสฺส    กมฺมญฺญตา    รูปสฺส    ชรตา    รูปสฺส
อนิจฺจตา   ยํ   วา   ปนญฺญมฺปิ   อตฺถิ   รูปํ   น   กมฺมสฺส   กตตฺตา
อากาสธาตุ   อาโปธาตุ   รูปสฺส   อุปจโย   รูปสฺส  สนฺตติ  กพฬึกาโร
อาหาโร อิทนฺตํ รูปํ อนุปาทินฺนุปาทานิยํ อปฺปฏิฆํ ฯ
	[๖๔๖]    กตมนฺตํ   รูปํ   อุปาทินฺนุปาทานิยํ   มหาภูตํ   กมฺมสฺส
กตตฺตา   โผฏฺฐพฺพายตนํ   อาโปธาตุ   อิทนฺตํ   รูปํ   อุปาทินฺนุปาทานิยํ
