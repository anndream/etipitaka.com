วิญฺญาณกฺขนฺธํ    อยํ    ตสฺมึ   สมเย   สงฺขารกฺขนฺโธ   โหติ   ฯเปฯ
อิเม ธมฺมา อกุสลา ฯ
	[๓๒๐]  กตเม  ธมฺมา  อกุสลา  ยสฺมึ  สมเย อกุสลํ จิตฺตํ อุปฺปนฺนํ
โหติ   อุเปกฺขาสหคตํ   ทิฏฺฐิคตสมฺปยุตฺตํ   สสงฺขาเรน   รูปารมฺมณํ  วา
ฯเปฯ   ธมฺมารมฺมณํ   วา  ยํ  ยํ  วา  ปนารพฺภ  ตสฺมึ  สมเย  ผสฺโส
โหติ ฯเปฯ อวิกฺเขโป โหติ ฯเปฯ อิเม ธมฺมา อกุสลา ฯเปฯ
	[๓๒๑]   กตเม   ธมฺมา   อกุสลา   ยสฺมึ  สมเย  อกุสลํ  จิตฺตํ
อุปฺปนฺนํ    โหติ    อุเปกฺขาสหคตํ   ทิฏฺฐิคตวิปฺปยุตฺตํ   รูปารมฺมณํ   วา
สทฺทารมฺมณํ   วา   คนฺธารมฺมณํ   วา  รสารมฺมณํ  วา  โผฏฺฐพฺพารมฺมณํ
วา    ธมฺมารมฺมณํ    วา   ยํ   ยํ   วา   ปนารพฺภ   ตสฺมึ   สมเย
ผสฺโส   โหติ  เวทนา  โหติ  สญฺญา  โหติ  เจตนา  โหติ  จิตฺตํ  โหติ
วิตกฺโก   โหติ   วิจาโร  โหติ  อุเปกฺขา  โหติ  จิตฺตสฺเสกคฺคตา  โหติ
วิริยินฺทฺริยํ   โหติ  สมาธินฺทฺริยํ  โหติ  มนินฺทฺริยํ  โหติ  อุเปกฺขินฺทฺริยํ
โหติ   ชีวิตินฺทฺริยํ   โหติ   มิจฺฉาสงฺกปฺโป   โหติ  มิจฺฉาวายาโม  โหติ
มิจฺฉาสมาธิ   โหติ   วิริยพลํ   โหติ   สมาธิพลํ  โหติ  อหิริกพลํ  โหติ
อโนตฺตปฺปพลํ   โหติ   โลโภ   โหติ   โมโห   โหติ   อภิชฺฌา   โหติ
อหิริกํ    โหติ   อโนตฺตปฺปํ   โหติ   สมโถ   โหติ   ปคฺคาโห   โหติ
อวิกฺเขโป   โหติ   เย   วา   ปน   ตสฺมึ   สมเย   อญฺเญปิ   อตฺถิ
ปฏิจฺจสมุปฺปนฺนา อรูปิโน ธมฺมา อิเม ธมฺมา อกุสลา ฯเปฯ
	[๓๒๒]  ตสฺมึ  โข  ปน  สมเย จตฺตาโร ขนฺธา โหนฺติ ทฺวายตนานิ
