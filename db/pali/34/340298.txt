	[๗๕๕]  กตเม  ธมฺมา  โนนีวรณา  เต  ธมฺเม ฐเปตฺวา อวเสสา
กุสลากุสลาพฺยากตา    ธมฺมา    กามาวจรา   รูปาวจรา   อรูปาวจรา
อปริยาปนฺนา     เวทนากฺขนฺโธ    ฯเปฯ    วิญฺญาณกฺขนฺโธ    สพฺพญฺจ
รูปํ อสงฺขตา จ ธาตุ อิเม ธมฺมา โนนีวรณา ฯ
	[๗๕๖]   กตเม   ธมฺมา  นีวรณิยา  สาสวา  กุสลากุสลาพฺยากตา
ธมฺมา    กามาวจรา    รูปาวจรา   อรูปาวจรา   รูปกฺขนฺโธ   ฯเปฯ
วิญฺญาณกฺขนฺโธ   อิเม   ธมฺมา  นีวรณิยา  ฯ  กตเม  ธมฺมา  อนีวรณิยา
อปริยาปนฺนา   มคฺคา   จ   มคฺคผลานิ   จ  อสงฺขตา  จ  ธาตุ  อิเม
ธมฺมา อนีวรณิยา ฯ
	[๗๕๗]   กตเม   ธมฺมา   นีวรณสมฺปยุตฺตา   เตหิ  ธมฺเมหิ  เย
ธมฺมา    สมฺปยุตฺตา    เวทนากฺขนฺโธ   ฯเปฯ   วิญฺญาณกฺขนฺโธ   อิเม
ธมฺมา   นีวรณสมฺปยุตฺตา   ฯ   กตเม   ธมฺมา   นีวรณวิปฺปยุตฺตา  เตหิ
ธมฺเมหิ   เย  ธมฺมา  วิปฺปยุตฺตา  เวทนากฺขนฺโธ  ฯเปฯ  วิญฺญาณกฺขนฺโธ
สพฺพญฺจ รูปํ อสงฺขตา จ ธาตุ อิเม ธมฺมา นีวรณวิปฺปยุตฺตา ฯ
	[๗๕๘]   กตเม  ธมฺมา  นีวรณาเจวนีวรณิยาจ  ตาเนว  นีวรณานิ
นีวรณาเจวนีวรณิยาจ    ฯ    กตเม   ธมฺมา   นีวรณิยาเจวโนจนีวรณา(
เตหิ   ธมฺเมหิ  เย  ธมฺมา  นีวรณิยา  เต  ธมฺเม  ฐเปตฺวา  อวเสสา
สาสวา  กุสลากุสลาพฺยากตา  ธมฺมา  กามาวจรา  รูปาวจรา อรูปาวจรา
รูปกฺขนฺโธ ฯเปฯ วิญฺญาณกฺขนฺโธ อิเม ธมฺมา นีวรณิยาเจวโนจนีวรณา ฯ
