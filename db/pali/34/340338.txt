สพฺโพปิ  สีลสํวโร  สีลวิสุทฺธิ  ฯ  ตตฺถ  กตมา  ทิฏฺฐิวิสุทฺธิ กมฺมสฺสกตญาณํ
สจฺจานุโลมิกญาณํ        มคฺคสมงฺคิสฺส        ญาณํ       ผลสมงฺคิสฺส
ญาณํ ฯ
	[๘๗๓]   ทิฏฺฐิวิสุทฺธิ   โข  ปนาติ  ยา  ปญฺญา  ปชานนา  ฯเปฯ
อโมโห   ธมฺมวิจโย   สมฺมาทิฏฺฐิ   ฯ   ยถาทิฏฺฐิสฺส  จ  ปธานนฺติ  โย
เจตสิโก วิริยารมฺโภ ฯเปฯ สมฺมาวายาโม ฯ
	[๘๗๔]  สํเวโคติ  ชาติภยํ  ชราภยํ  พฺยาธิภยํ มรณภยํ ฯ สํเวชนิยํ
ฐานนฺติ  ชาติ  ชรา  พฺยาธิ  มรณํ  ฯ  สํวิคฺคสฺส  จ  โยนิโส  ปธานนฺติ
อิธ   ภิกฺขุ   อนุปฺปนฺนานํ   ปาปกานํ   อกุสลานํ   ธมฺมานํ  อนุปฺปาทาย
ฉนฺทํ   ชเนติ   วายมติ   วิริยํ   อารภติ   จิตฺตํ   ปคฺคณฺหาติ   ปทหติ
อุปฺปนฺนานํ   ปาปกานํ   อกุสลานํ   ธมฺมานํ   ปหานาย   ฉนฺทํ   ชเนติL
วายมติ    วิริยํ    อารภติ   จิตฺตํ   ปคฺคณฺหาติ   ปทหติ   อนุปฺปนฺนานํ
กุสลานํ   ธมฺมานํ   อุปฺปาทาย   ฉนฺทํ   ชเนติ  วายมติ  วิริยํ  อารภติ
จิตฺตํ    ปคฺคณฺหาติ    ปทหติ   อุปฺปนฺนานํ   กุสลานํ   ธมฺมานํ   ฐิติยา
อสมฺโมสาย   ภิยฺโยภาวาย   เวปุลฺลาย   ภาวนาย   ปาริปูริยา   ฉนฺทํ
ชเนติ วายมติ วิริยํ อารภติ จิตฺตํ ปคฺคณฺหาติ ปทหติ ฯ
	[๘๗๕]  อสนฺตุฏฺฐิตา  จ  กุสเลสุ  ธมฺเมสูติ  ยา  กุสลานํ ธมฺมานํ
ภาวนาย  อสนฺตุฏฺฐสฺส  ภิยฺโยกมฺยตา  ฯ  อปฺปฏิวานิตา  จ  ปธานสฺมินฺตา
ยา    กุสลานํ    ธมฺมานํ   ภาวนาย   สกฺกจฺจกิริยตา   สาตจฺจกิริยตา
อฏฺฐิตกิริยตา     อโนลีนวุตฺติตา     อนิกฺขิตฺตจฺฉนฺทตา    อนิกฺขิตฺตธุรตา
