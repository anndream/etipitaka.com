อโมโห      เต      อญฺญมญฺญํ     เหตูเจวเหตุสมฺปยุตฺตาจ     อิเม
ธมฺมา   เหตูเจวเหตุสมฺปยุตฺตาจ   ฯ   กตเม   ธมฺมา  เหตุสมฺปยุตฺตา-
เจวนจเหตู   เตหิ   ธมฺเมหิ   เย   ธมฺมา   สมฺปยุตฺตา  เต  ธมฺเม
ฐเปตฺวา    เวทนากฺขนฺโธ    ฯเปฯ    วิญฺญาณกฺขนฺโธ   อิเม   ธมฺมา
เหตุสมฺปยุตฺตาเจวนจเหตู ฯ
	[๗๐๐]  กตเม  ธมฺมา  นเหตู  สเหตุกา  เตหิ ธมฺเมหิ เย ธมฺมา
นเหตู    สเหตุกา    เวทนากฺขนฺโธ    ฯเปฯ   วิญฺญาณกฺขนฺโธ   อิเม
ธมฺมา   นเหตู   สเหตุกา   ฯ  กตเม  ธมฺมา  นเหตู  อเหตุกา  เตหิ
ธมฺเมหิ    เย    ธมฺมา   นเหตู   อเหตุกา   เวทนากฺขนฺโธ   ฯเปฯ
วิญฺญาณกฺขนฺโธ   สพฺพญฺจ   รูปํ   อสงฺขตา   จ   ธาตุ   อิเม   ธมฺมา
นเหตู อเหตุกา ฯ
		        _____________
	[๗๐๑]   กตเม   ธมฺมา   สปฺปจฺจยา   ปญฺจกฺขนฺธา   รูปกฺขนฺโธ
เวทนากฺขนฺโธ    สญฺญากฺขนฺโธ   สงฺขารกฺขนฺโธ   วิญฺญาณกฺขนฺโธ   อิเม
ธมฺมา   สปฺปจฺจยา   ฯ   กตเม   ธมฺมา   อปฺปจฺจยา  อสงฺขตา  ธาตุ
อิเม ธมฺมา อปฺปจฺจยา ฯ
	[๗๐๒]   กตเม   ธมฺมา  สงฺขตา  เยว  เต  ธมฺมา  สปฺปจฺจยา
เตว   เต   ธมฺมา   สงฺขตา  ฯ  กตเม  ธมฺมา  อสงฺขตา  โย  เอว
โส ธมฺโม อปฺปจฺจโย โส เอว โส ธมฺโม อสงฺขโต ฯ
	[๗๐๓]   กตเม   ธมฺมา   สนิทสฺสนา   รูปายตนํ   อิเม  ธมฺมา
