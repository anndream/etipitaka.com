ปญฺญาปชฺโชโต   ปญฺญารตนํ   อโมโห  ธมฺมวิจโย  สมฺมาทิฏฺฐิ  ธมฺมวิจย-
สมฺโพชฺฌงฺโค     มคฺคงฺคํ    มคฺคปริยาปนฺนํ    อิทํ    ตสฺมึ    สมเย
อญฺญินฺทฺริยํ  โหติ  ฯเปฯ  อวิกฺเขโป  โหติ  ฯเปฯ  เย  วา  ปน  ตสฺมึ
สมเย    อญฺเญปิ    อตฺถิ   ปฏิจฺจสมุปฺปนฺนา   อรูปิโน   ธมฺมา   อิเม
ธมฺมา กุสลา ฯ
		      จตุตฺโถ มคฺโค ฯ
		      โลกุตฺตรํ จิตฺตํ ฯ
		        _____________
	[๒๗๕]   กตเม   ธมฺมา   อกุสลา   ยสฺมึ  สมเย  อกุสลํ  จิตฺตํ
อุปฺปนฺนํ    โหติ    โสมนสฺสสหคตํ   ทิฏฺฐิคตสมฺปยุตฺตํ   รูปารมฺมณํ   วา
สทฺทารมฺมณํ   วา   คนฺธารมฺมณํ   วา  รสารมฺมณํ  วา  โผฏฺฐพฺพารมฺมณํ
วา    ธมฺมารมฺมณํ    วา   ยํ   ยํ   วา   ปนารพฺภ   ตสฺมึ   สมเย
ผสฺโส   โหติ  เวทนา  โหติ  สญฺญา  โหติ  เจตนา  โหติ  จิตฺตํ  โหติ
วิตกฺโก   โหติ   วิจาโร  โหติ  ปีติ  โหติ  สุขํ  โหติ  จิตฺตสฺเสกคฺคตา
โหติ    วิริยินฺทฺริยํ    โหติ    สมาธินฺทฺริยํ    โหติ   มนินฺทฺริยํ   โหติ
โสมนสฺสินฺทฺริยํ  โหติ  ชีวิตินฺทฺริยํ  โหติ  มิจฺฉาทิฏฺฐิ  โหติ มิจฺฉาสงฺกปฺโป
โหติ     มิจฺฉาวายาโม     โหติ     มิจฺฉาสมาธิ    โหติ    วิริยพลํ
โหติ   สมาธิพลํ   โหติ   อหิริกพลํ   โหติ  อโนตฺตปฺปพลํ  โหติ  โลโภ
โหติ    โมโห    โหติ   อภิชฺฌา   โหติ   มิจฺฉาทิฏฺฐิ   โหติ   อหิริกํ
โหติ   อโนตฺตปฺปํ   โหติ   สมโถ   โหติ   ปคฺคาโห  โหติ  อวิกฺเขโป
