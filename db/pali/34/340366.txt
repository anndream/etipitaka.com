ปรามาโส      ปรามาโสเจวปรามฏฺโฐจ     ฯ     กตเม     ธมฺมา
ปรามฏฺฐาเจวโนจปรามาสา    ฐเปตฺวา    ปรามาสํ   อวเสสํ   อกุสลํ
ตีสุ   ภูมีสุ   กุสลํ   ตีสุ   ภูมีสุ   วิปาโก   ตีสุ   ภูมีสุ  กิริยาพฺยากตํ
สพฺพญฺจ    รูปํ    อิเม    ธมฺมา    ปรามฏฺฐาเจวโนจปรามาสา    ฯ
อปรามฏฺฐา    ธมฺมา    น    วตฺตพฺพา   ปรามาสาเจวปรามฏฺฐาจาติปิ
ปรามฏฺฐาเจวโนจปรามาสาติปิ ฯ
	[๙๔๑]   กตเม  ธมฺมา  ปรามาสวิปฺปยุตฺตา  ปรามฏฺฐา  จตฺตาโร
ทิฏฺฐิคตวิปฺปยุตฺตโลภสหคตา     จิตฺตุปฺปาทา     เทฺว    โทมนสฺสสหคตา
จิตฺตุปฺปาทา      วิจิกิจฺฉาสหคโต      จิตฺตุปฺปาโท      อุทฺธจฺจสหคโต
จิตฺตุปฺปาโท   ตีสุ   ภูมีสุ   กุสลํ   ตีสุ   ภูมีสุ   วิปาโก   ตีสุ   ภูมีสุ
กิริยาพฺยากตํ    สพฺพญฺจ    รูปํ    อิเม    ธมฺมา   ปรามาสวิปฺปยุตฺตา
ปรามฏฺฐา  ฯ  กตเม  ธมฺมา  ปรามาสวิปฺปยุตฺตา  อปรามฏฺฐา  จตฺตาโร
มคฺคา    อปริยาปนฺนา    จตฺตาริ    จ    สามญฺญผลานิ    นิพฺพานญฺจ
อิเม   ธมฺมา   ปรามาสวิปฺปยุตฺตา   อปรามฏฺฐา   ฯ   ปรามาสา   จ
ปรามาสสมฺปยุตฺตา  จ  ธมฺมา น วตฺตพฺพา ปรามาสวิปฺปยุตฺตา ปรามฏฺฐาติปิ
ปรามาสวิปฺปยุตฺตา อปรามฏฺฐาติปิ ฯ
		     __________________
	[๙๔๒]   กตเม   ธมฺมา   สารมฺมณา  จตูสุ  ภูมีสุ  กุสลํ  อกุสลํ
จตูสุ    ภูมีสุ    วิปาโก   ตีสุ   ภูมีสุ   กิริยาพฺยากตํ   อิเม   ธมฺมา
สารมฺมณา    ฯ    กตเม   ธมฺมา   อนารมฺมณา   รูปญฺจ   นิพฺพานญฺจ
