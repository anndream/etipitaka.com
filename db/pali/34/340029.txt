ปริณายิกา    วิปสฺสนา    สมฺปชญฺญํ    ปโตโท    ปญฺญา    ปญฺญินฺทฺริยํ
ปญฺญาพลํ   ปญฺญาสตฺถํ   ปญฺญาปาสาโท   ปญฺญาอาโลโก   ปญฺญาโอภาโส
ปญฺญาปชฺโชโต     ปญฺญารตนํ     อโมโห     ธมฺมวิจโย    สมฺมาทิฏฺฐิ
อิทํ   ตสฺมึ   สมเย   ปญฺญาพลํ   โหติ  ฯ  กตมํ  ตสฺมึ  สมเย  หิรีพลํ
โหติ    ยํ   ตสฺมึ   สมเย   หิริยติ   หิริยิตพฺเพน   หิริยติ   ปาปกานํ
อกุสลานํ   ธมฺมานํ   สมาปตฺติยา   อิทํ  ตสฺมึ  สมเย  หิรีพลํ  โหติ  ฯ
กตมํ   ตสฺมึ   สมเย   โอตฺตปฺปพลํ  โหติ  ยํ  ตสฺมึ  สมเย  โอตฺตปฺปติ
โอตฺตปฺปิตพฺเพน   โอตฺตปฺปติ   ปาปกานํ  อกุสลานํ  ธมฺมานํ  สมาปตฺติยา
อิทํ   ตสฺมึ   สมเย  โอตฺตปฺปพลํ  โหติ  ฯ  อิมานิ  ตสฺมึ  สมเย  สตฺต
พลานิ โหนฺติ ฯ
	[๘๓]  กตเม  ตสฺมึ  สมเย  ตโย  เหตู  โหนฺติ  อโลโภ อโทโส
อโมโห   ฯ   กตโม   ตสฺมึ  สมเย  อโลโภ  โหติ  โย  ตสฺมึ  สมเย
อโลโภ   อลุพฺภนา   อลุพฺภิตตฺตํ   อสาราโค  อสารชฺชนา  อสารชฺชิตตฺตํ
อนภิชฺฌา   อโลโภ   กุสลมูลํ   อยํ   ตสฺมึ   สมเย  อโลโภ  โหติ  ฯ
กตโม   ตสฺมึ   สมเย   อโทโส   โหติ   โย   ตสฺมึ  สมเย  อโทโส
อทูสนา    อทูสิตตฺตํ    อพฺยาปาโท    อพฺยาปชฺโช   อโทโส   กุสลมูลํ
อยํ   ตสฺมึ   สมเย   อโทโส  โหติ  ฯ  กตโม  ตสฺมึ  สมเย  อโมโห
โหติ   ยา  ตสฺมึ  สมเย  ปญฺญา  ปชานนา  วิจโย  ปวิจโย  ธมฺมวิจโย
สลฺลกฺขณา    อุปลกฺขณา    ปจฺจุปลกฺขณา   ปณฺฑิจฺจํ   โกสลฺลํ   เนปุญฺญํ
เวภพฺยา    จินฺตา   อุปปริกฺขา   ภูรี   เมธา   ปริณายิกา   วิปสฺสนา
