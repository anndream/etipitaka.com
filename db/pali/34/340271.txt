คนฺธายตนํ  รสายตนํ  โผฏฺฐพฺพายตนํ  อิเม  ธมฺมา  อนิทสฺสนสปฺปฏิฆา  ฯ
กตเม         ธมฺมา        อนิทสฺสนาปฺปฏิฆา        เวทนากฺขนฺโธ
สญฺญากฺขนฺโธ      สงฺขารกฺขนฺโธ     วิญฺญาณกฺขนฺโธ     ยญฺจ     รูปํ
อนิทสฺสนํ   อปฺปฏิฆํ   ธมฺมายตนปริยาปนฺนํ   อสงฺขตา   จ   ธาตุ  อิเม
ธมฺมา อนิทสฺสนาปฺปฏิฆา ฯ
		          ติกํ ฯ
		       ______________
	[๖๘๙]   กตเม  ธมฺมา  เหตู  ตโย  กุสลเหตู  ตโย  อกุสลเหตู
ตโย  อพฺยากตเหตู  วา  กามาวจรเหตู ฉ รูปาวจรเหตู ฉ อรูปาวจรเหตู
ฉ อปริยาปนฺนเหตู ฯ
	[๖๙๐]  ตตฺถ  กตเม  ตโย  กุสลเหตู  อโลโภ อโทโส อโมโห ฯ
ตตฺถ   กตโม   อโลโภ  โย  อโลโภ  อลุพฺภนา  อลุพฺภิตตฺตํ  อสาราโค
อสารชฺชนา   อสารชฺชิตตฺตํ   อนภิชฺฌา   อโลโภ   กุสลมูลํ  อยํ  วุจฺจติ
อโลโภ   ฯ   ตตฺถ   กตโม  อโทโส  โย  อโทโส  อทูสนา  อทูสิตตฺตํ
เมตฺติ   เมตฺตายนา   เมตฺตายิตตฺตํ  อนุทฺทา  อนุทฺทายนา  อนุทฺทายิตตฺตํ
หิเตสิตา    อนุกมฺปา    อพฺยาปาโท   อพฺยาปชฺโช   อโทโส   กุสลมูลํ
อยํ   วุจฺจติ   อโทโส   ฯ   ตตฺถ   กตโม   อโมโห   ทุกฺเข   ญาณํ
ทุกฺขสมุทเย   ญาณํ   ทุกฺขนิโรเธ   ญาณํ   ทุกฺขนิโรธคามินิยา  ปฏิปทาย
ญาณํ    ปุพฺพนฺเต    ญาณํ   อปรนฺเต   ญาณํ   ปุพฺพนฺตาปรนฺเต   ญาณํ
อิทปฺปจฺจยตาปฏิจฺจสมุปฺปนฺเนสุ     ธมฺเมสุ     ญาณํ    ยา    เอวรูปา
