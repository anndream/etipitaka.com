อุปาทานิยา    ฯ   กตเม   ธมฺมา   อุปาทานวิปฺปยุตฺตา   อนุปาทานิยา
จตฺตาโร     มคฺคา    อปริยาปนฺนา    จตฺตาริ    จ    สามญฺญผลานิ
นิพฺพานญฺจ    อิเม    ธมฺมา    อุปาทานวิปฺปยุตฺตา   อนุปาทานิยา   ฯ
อุปาทานสมฺปยุตฺตา  ธมฺมา  น  วตฺตพฺพา อุปาทานวิปฺปยุตฺตา อุปาทานิยาติปิ
อุปาทานวิปฺปยุตฺตา อนุปาทานิยาติปิ ฯ8
		      __________________
	[๙๖๒]  กตเม  ธมฺมา  กิเลสา  ทส  กิเลสวตฺถูนิ  โลโภ  โทโส
โมโห   มาโน   ทิฏฺฐิ   วิจิกิจฺฉา   ถีนํ   อุทฺธจฺจํ   อหิริกํ  อโนตฺตปฺปํ
โลโภ   อฏฺฐสุ   โลภสหคเตสุ   จิตฺตุปฺปาเทสุ   อุปฺปชฺชติ  โทโส  ทฺวีสุ
โทมนสฺสสหคเตสุ    จิตฺตุปฺปาเทสุ    อุปฺปชฺชติ    โมโห   สพฺพากุสเลสุ
อุปฺปชฺชติ    มาโน   จตูสุ   ทิฏฺฐิคตวิปฺปยุตฺตโลภสหคเตสุ   จิตฺตุปฺปาเทสุ
อุปฺปชฺชติ      ทิฏฺฐิ     จตูสุ     ทิฏฺฐิคตสมฺปยุตฺเตสุ     จิตฺตุปฺปาเทสุ
อุปฺปชฺชติ    วิจิกิจฺฉา    วิจิกิจฺฉาสหคเตสุ    จิตฺตุปฺปาเทสุ    อุปฺปชฺชติ
ถีนํ    สสงฺขาริเกสุ    อกุสเลสุ    อุปฺปชฺชติ    อุทฺธจฺจญฺจ   อหิริกญฺจ
อโนตฺตปฺปญฺจ   สพฺพากุสเลสุ   อุปฺปชฺชนฺติ   อิเม   ธมฺมา   กิเลสา  ฯ
กตเม   ธมฺมา   โนกิเลสา   ฐเปตฺวา  กิเลเส  อวเสสํ  อกุสลํ  จตูสุ
ภูมีสุ    กุสลํ    จตูสุ    ภูมีสุ   วิปาโก   ตีสุ   ภูมีสุ   กิริยาพฺยากตํ
รูปญฺจ นิพฺพานญฺจ อิเม ธมฺมา โนกิเลสา ฯ
	[๙๖๓]   กตเม   ธมฺมา   สงฺกิเลสิกา  ตีสุ  ภูมีสุ  กุสลํ  อกุสลํ
ตีสุ    ภูมีสุ    วิปาโก    ตีสุ   ภูมีสุ   กิริยาพฺยากตํ   สพฺพญฺจ   รูปํ
