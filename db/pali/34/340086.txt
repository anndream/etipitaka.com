สมเย    จิตฺตสฺส    ฐิติ   สณฺฐิติ   อวฏฺฐิติ   อวิสาหาโร   อวิกฺเขโป
อวิสาหฏมานสตา     สมโถ    สมาธินฺทฺริยํ    สมาธิพลํ    สมฺมาสมาธิ
สมาธิสมฺโพชฺฌงฺโค    มคฺคงฺคํ    มคฺคปริยาปนฺนํ    อยํ   ตสฺมึ   สมเย
จิตฺตสฺเสกคฺคตา โหติ ฯ
	[๒๐๗]   กตมํ   ตสฺมึ   สมเย   สทฺธินฺทฺริยํ   โหติ   ยา  ตสฺมึ
สมเย   สทฺธา   สทฺทหนา   โอกปฺปนา  อภิปฺปสาโท  สทฺธา  สทฺธินฺทฺริยํ
สทฺธาพลํ อิทํ ตสฺมึ สมเย สทฺธินฺทฺริยํ โหติ ฯ
	[๒๐๘]   กตมํ   ตสฺมึ   สมเย   วิริยินฺทฺริยํ   โหติ   โย  ตสฺมึ
สมเย   เจตสิโก   วิริยารมฺโภ  นิกฺกโม  ปรกฺกโม  อุยฺยาโม  วายาโม
อุสฺสาโห   อุสฺโสฬฺหี   ถาโม   ธิติ   อสิถิลปรกฺกมตา  อนิกฺขิตฺตจฺฉนฺทตา
อนิกฺขิตฺตธุรตา  ธุรสมฺปคฺคาโห  วิริยํ  วิริยินฺทฺริยํ  วิริยพลํ  สมฺมาวายาโม
วิริยสมฺโพชฺฌงฺโค      มคฺคงฺคํ      มคฺคปริยาปนฺนํ      อิทํ     ตสฺมึ
สมเย วิริยินฺทฺริยํ โหติ ฯ
	[๒๐๙]   กตมํ   ตสฺมึ   สมเย   สตินฺทฺริยํ   โหติ   ยา   ตสฺมึ
สมเย   สติ   อนุสฺสติ   ปฏิสฺสติ   สติ  สรณตา  ธารณตา  อปิลาปนตา
อสมฺมุสนตา    สติ    สตินฺทฺริยํ    สติพลํ   สมฺมาสติ   สติสมฺโพชฺฌงฺโค
มคฺคงฺคํ มคฺคปริยาปนฺนํ อิทํ ตสฺมึ สมเย สตินฺทฺริยํ โหติ ฯ
	[๒๑๐]   กตมํ   ตสฺมึ   สมเย   สมาธินฺทฺริยํ   โหติ  ยา  ตสฺมึ
สมเย    จิตฺตสฺส    ฐิติ   สณฺฐิติ   อวฏฺฐิติ   อวิสาหาโร   อวิกฺเขโป
อวิสาหฏมานสตา     สมโถ    สมาธินฺทฺริยํ    สมาธิพลํ    สมฺมาสมาธิ
