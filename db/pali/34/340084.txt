อโมโห   โหติ   อนภิชฺฌา   โหติ  อพฺยาปาโท  โหติ  สมฺมาทิฏฺฐิ  โหติ
หิรี   โหติ   โอตฺตปฺปํ   โหติ  กายปฺปสฺสทฺธิ  โหติ  จิตฺตปฺปสฺสทฺธิ  โหติ
กายลหุตา   โหติ  จิตฺตลหุตา  โหติ  กายมุทุตา  โหติ  จิตฺตมุทุตา  โหติ
กายกมฺมญฺญตา    โหติ   จิตฺตกมฺมญฺญตา   โหติ   กายปาคุญฺญตา   โหติ
จิตฺตปาคุญฺญตา    โหติ    กายุชุกตา   โหติ   จิตฺตุชุกตา   โหติ   สติ
โหติ   สมฺปชญฺญํ   โหติ   สมโถ   โหติ   วิปสฺสนา   โหติ   ปคฺคาโห
โหติ   อวิกฺเขโป   โหติ   เย  วา  ปน  ตสฺมึ  สมเย  อญฺเญปิ  อตฺถิ
ปฏิจฺจสมุปฺปนฺนา อรูปิโน ธมฺมา อิเม ธมฺมา กุสลา ฯ
	[๑๙๗]   กตโม   ตสฺมึ  สมเย  ผสฺโส  โหติ  โย  ตสฺมึ  สมเย
ผสฺโส ผุสนา สมฺผุสนา สมฺผุสิตตฺตํ อยํ ตสฺมึ สมเย ผสฺโส โหติ ฯ
	[๑๙๘]   กตมา   ตสฺมึ  สมเย  เวทนา  โหติ  ยํ  ตสฺมึ  สมเย
ตชฺชามโนวิญฺญาณธาตุสมฺผสฺสชํ  เจตสิกํ  สาตํ  เจตสิกํ  สุขํ เจโตสมฺผสฺสชํ
สาตํ    สุขํ    เวทยิตํ    เจโตสมฺผสฺสชา    สาตา   สุขา   เวทนา
อยํ ตสฺมึ สมเย เวทนา โหติ ฯ
	[๑๙๙]   กตมา   ตสฺมึ  สมเย  สญฺญา  โหติ  ยา  ตสฺมึ  สมเย
ตชฺชามโนวิญฺญาณธาตุสมฺผสฺสชา     สญฺญา     สญฺชานนา    สญฺชานิตตฺตํ
อยํ ตสฺมึ สมเย สญฺญา โหติ ฯ
	[๒๐๐]   กตมา  ตสฺมึ  สมเย  เจตนา  โหติ  ยา  ตสฺมึ  สมเย
ตชฺชามโนวิญฺญาณธาตุสมฺผสฺสชา    เจตนา    สญฺเจตนา    สญฺเจตยิตตฺตํ
อยํ ตสฺมึ สมเย เจตนา โหติ ฯ
