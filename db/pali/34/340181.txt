ฯเปฯ อิเม ธมฺมา อพฺยากตา ฯ
	[๔๙๒]  กตเม  ธมฺมา  อพฺยากตา  ยสฺมึ  สมเย  มโนวิญฺญาณธาตุ
อุปฺปนฺนา   โหติ   กิริยา   เนว  กุสลา  นากุสลา  น  จ  กมฺมวิปากา
โสมนสฺสสหคตา   ญาณสมฺปยุตฺตา  ฯเปฯ  โสมนสฺสสหคตา  ญาณสมฺปยุตฺตา
สสงฺขาเรน        ฯเปฯ       โสมนสฺสสหคตา       ญาณวิปฺปยุตฺตา
ฯเปฯ     โสมนสฺสสหคตา     ญาณวิปฺปยุตฺตา    สสงฺขาเรน    ฯเปฯ
อุเปกฺขาสหคตา   ญาณสมฺปยุตฺตา  ฯเปฯ  อุเปกฺขาสหคตา  ญาณสมฺปยุตฺตา
สสงฺขาเรน        ฯเปฯ       อุเปกฺขาสหคตา       ญาณวิปฺปยุตฺตา
ฯเปฯ    อุเปกฺขาสหคตา    ญาณวิปฺปยุตฺตา   สสงฺขาเรน   รูปารมฺมณา
วา   ฯเปฯ   ธมฺมารมฺมณา   วา  ยํ  ยํ  วา  ปนารพฺภ  ตสฺมึ  สมเย
ผสฺโส โหติ ฯเปฯ อวิกฺเขโป โหติ ฯเปฯ อิเม ธมฺมา อพฺยากตา ฯ
	[๔๙๓]   อโลโภ   อพฺยากตมูลํ   ฯเปฯ   อโทโส   อพฺยากตมูลํ
ฯเปฯ อโมโห อพฺยากตมูลํ ฯเปฯ อิเม ธมฺมา อพฺยากตา ฯ
		       กามาวจรกิริยา ฯ
		        __________
	[๔๙๔]   กตเม   ธมฺมา   อพฺยากตา   ยสฺมึ   สมเย  รูปาวจรํ
ฌานํ   ภาเวติ   กิริยํ   เนว   กุสลํ   นากุสลํ   น   จ   กมฺมวิปากํ
ทิฏฺฐธมฺมสุขวิหารํ   วิวิจฺเจว   กาเมหิ   ฯเปฯ  ปฐมํ  ฌานํ  อุปสมฺปชฺช
วิหรติ   ปฐวีกสิณํ   ตสฺมึ   สมเย   ผสฺโส   โหติ   ฯเปฯ  อวิกฺเขโป
โหติ ฯเปฯ อิเม ธมฺมา อพฺยากตา ฯเปฯ
