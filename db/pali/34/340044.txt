ฐเปตฺวา   สญฺญากฺขนฺธํ   ฐเปตฺวา   วิญฺญาณกฺขนฺธํ   อยํ   ตสฺมึ  สมเย
สงฺขารกฺขนฺโธ โหติ ฯเปฯ อิเม ธมฺมา กุสลา ฯเปฯ
		       สตฺตมํ จิตฺตํ ฯ
	[๑๓๘]   กตเม   ธมฺมา  กุสลา  ยสฺมึ  สมเย  กามาวจรํ  กุสลํ
จิตฺตํ    อุปฺปนฺนํ    โหติ   อุเปกฺขาสหคตํ   ญาณวิปฺปยุตฺตํ   สสงฺขาเรน
รูปารมฺมณํ   วา   ฯเปฯ   ธมฺมารมฺมณํ   วา   ยํ   ยํ  วา  ปนารพฺภ
ตสฺมึ   สมเย   ผสฺโส   โหติ   ฯเปฯ  อวิกฺเขโป  โหติ  ฯเปฯ  อิเม
ธมฺมา กุสลา ฯเปฯ
		       อฏฺฐมํ จิตฺตํ ฯ
		 กามาวจรอฏฺฐมหากุสลจิตฺตานิ ฯ
		       ทุติยภาณวารํ ฯ
		        _____________
	[๑๓๙]   กตเม  ธมฺมา  กุสลา  ยสฺมึ  สมเย  รูปูปปตฺติยา  มคฺคํ
ภาเวติ  วิวิจฺเจว  กาเมหิ  วิวิจฺจ  อกุสเลหิ  ธมฺเมหิ  สวิตกฺกํ  สวิจารํ
วิเวกชํ   ปีติสุขํ   ปฐมํ   ฌานํ   อุปสมฺปชฺช   วิหรติ   ปฐวีกสิณํ  ตสฺมึ
สมเย   ผสฺโส   โหติ   ฯเปฯ  อวิกฺเขโป  โหติ  ฯเปฯ  อิเม  ธมฺมา
กุสลา ๑ ฯ
	[๑๔๐]   กตเม  ธมฺมา  กุสลา  ยสฺมึ  สมเย  รูปูปปตฺติยา  มคฺคํ
ภาเวติ    วิตกฺกวิจารานํ    วูปสมา    อชฺฌตฺตํ   สมฺปสาทนํ   เจตโส
@๑ อิโต ปรํ เอวรูเป เปยฺยาเล ปริโยสาเน อิเม ธมฺมา กุสลาติ อิทเมตฺถ เวทิตพฺพํ ฯ
