อปริยาปนฺนา    เวทนากฺขนฺโธ    ฯเปฯ    วิญฺญาณกฺขนฺโธ    เย   จ
ธมฺมา   กิริยา   เนว   กุสลา  นากุสลา  น  จ  กมฺมวิปากา  สพฺพญฺจ
รูปํ อสงฺขตา จ ธาตุ อิเม ธมฺมา เนวาจยคามิโนนาปจยคามิโน ฯ
	[๖๗๗]   กตเม  ธมฺมา  เสกฺขา  จตฺตาโร  มคฺคา  อปริยาปนฺนา
เหฏฺฐิมานิ    จ    ตีณิ   สามญฺญผลานิ   อิเม   ธมฺมา   เสกฺขา   ฯ
กตเม    ธมฺมา    อเสกฺขา    อุปริฏฺฐิมํ   อรหตฺตผลํ   อิเม   ธมฺมา
อเสกฺขา    ฯ   กตเม   ธมฺมา   เนวเสกฺขานาเสกฺขา   เต   ธมฺเม
ฐเปตฺวา  อวเสสา  กุสลากุสลาพฺยากตา  ธมฺมา  กามาวจรา  รูปาวจรา
อรูปาวจรา    เวทนากฺขนฺโธ   ฯเปฯ   วิญฺญาณกฺขนฺโธ   สพฺพญฺจ   รูปํ
อสงฺขตา จ ธาตุ อิเม ธมฺมา เนวเสกฺขานาเสกฺขา ฯ
	[๖๗๘]   กตเม   ธมฺมา  ปริตฺตา  สพฺเพว  กามาวจรา  กุสลา-
กุสลาพฺยากตา    ธมฺมา   รูปกฺขนฺโธ   ฯเปฯ   วิญฺญาณกฺขนฺโธ   อิเม
ธมฺมา   ปริตฺตา   ฯ  กตเม  ธมฺมา  มหคฺคตา  รูปาวจรา  อรูปาวจรา
กุสลาพฺยากตา     ธมฺมา    เวทนากฺขนฺโธ    ฯเปฯ    วิญฺญาณกฺขนฺโธ
อิเม   ธมฺมา   มหคฺคตา   ฯ  กตเม  ธมฺมา  อปฺปมาณา  อปริยาปนฺนา
มคฺคา    จ   มคฺคผลานิ   จ   อสงฺขตา   จ   ธาตุ   อิเม   ธมฺมา
อปฺปมาณา ฯ
	[๖๗๙]   กตเม  ธมฺมา  ปริตฺตารมฺมณา  ปริตฺเต  ธมฺเม  อารพฺภ
เย   อุปฺปชฺชนฺติ  จิตฺตเจตสิกา  ธมฺมา  อิเม  ธมฺมา  ปริตฺตารมฺมณา  ฯ
กตเม    ธมฺมา   มหคฺคตารมฺมณา   มหคฺคเต   ธมฺเม   อารพฺภ   เย
