จิตฺตุปฺปาเทสุ    อุปฺปชฺชติ    พฺยาปาทนีวรณํ    ทฺวีสุ   โทมนสฺสสหคเตสุ
จิตฺตุปฺปาเทสุ    อุปฺปชฺชติ    ถีนมิทฺธนีวรณํ    สสงฺขาริเกสุ    อกุสเลสุ
อุปฺปชฺชติ    อุทฺธจฺจนีวรณํ    อุทฺธจฺจสหคเตสุ   จิตฺตุปฺปาเทสุ   อุปฺปชฺชติ
กุกฺกุจฺจนีวรณํ    ทฺวีสุ    โทมนสฺสสหคเตสุ    จิตฺตุปฺปาเทสุ    อุปฺปชฺชติ
วิจิกิจฺฉานีวรณํ   วิจิกิจฺฉาสหคเตสุ  จิตฺตุปฺปาเทสุ  อุปฺปชฺชติ  อวิชฺชานีวรณํ
สพฺพากุสเลสุ    อุปฺปชฺชติ    อิเม    ธมฺมา    นีวรณา    ฯ   กตเม
ธมฺมา    โนนีวรณา    ฐเปตฺวา    นีวรเณ   อวเสสํ   อกุสลํ   จตูสุ
ภูมีสุ    กุสลํ    จตูสุ    ภูมีสุ   วิปาโก   ตีสุ   ภูมีสุ   กิริยาพฺยากตํ
รูปญฺจ นิพฺพานญฺจ อิเม ธมฺมา โนนีวรณา ฯ
	[๙๓๒]   กตเม   ธมฺมา   นีวรณิยา   ตีสุ   ภูมีสุ  กุสลํ  อกุสลํ
ตีสุ    ภูมีสุ    วิปาโก    ตีสุ   ภูมีสุ   กิริยาพฺยากตํ   สพฺพญฺจ   รูปํ
อิเม   ธมฺมา   นีวรณิยา   ฯ   กตเม   ธมฺมา   อนีวรณิยา  จตฺตาโร
มคฺคา   อปริยาปนฺนา   จตฺตาริ   จ   สามญฺญผลานิ   นิพฺพานญฺจ  อิเม
ธมฺมา อนีวรณิยา ฯ
	[๙๓๓]  กตเม  ธมฺมา  นีวรณสมฺปยุตฺตา  ทฺวาทส อกุสลจิตฺตุปฺปาทา
อิเม      ธมฺมา      นีวรณสมฺปยุตฺตา      ฯ     กตเม     ธมฺมา
นีวรณวิปฺปยุตฺตา    จตูสุ    ภูมีสุ    กุสลํ    จตูสุ    ภูมีสุ    วิปาโก
ตีสุ    ภูมีสุ    กิริยาพฺยากตํ    รูปญฺจ    นิพฺพานญฺจ    อิเม   ธมฺมา
นีวรณวิปฺปยุตฺตา ฯ
	[๙๓๔]     กตเม    ธมฺมา    นีวรณาเจวนีวรณิยาจ    ตาเนว
