จกฺขุนา  รูปํ  ทิสฺวา  นิมิตฺตคฺคาหี  โหติ  อนุพฺยญฺชนคฺคาหี ยตฺวาธิกรณเมนํ
จกฺขุนฺทฺริยํ      อสํวุตํ      วิหรนฺตํ     อภิชฺฌาโทมนสฺสา     ปาปกา
อกุสลา   ธมฺมา   อนฺวาสฺสเวยฺยุํ   ตสฺส   สํวราย   น   ปฏิปชฺชติ  น
รกฺขติ   จกฺขุนฺทฺริยํ   จกฺขุนฺทฺริเย   น   สํวรํ  อาปชฺชติ  โสเตน  สทฺทํ
สุตฺวา    ฯเปฯ   ฆาเนน   คนฺธํ   ฆายิตฺวา   ฯเปฯ   ชิวฺหาย   รสํ
สายิตฺวา   ฯเปฯ   กาเยน   โผฏฺฐพฺพํ   ผุสิตฺวา  ฯเปฯ  มนสา  ธมฺมํ
วิญฺญาย     นิมิตฺตคฺคาหี    โหติ    อนุพฺยญฺชนคฺคาหี    ยตฺวาธิกรณเมนํ
มนินฺทฺริยํ    อสํวุตํ    วิหรนฺตํ    อภิชฺฌาโทมนสฺสา   ปาปกา   อกุสลา
ธมฺมา   อนฺวาสฺสเวยฺยุํ   ตสฺส   สํวราย   น   ปฏิปชฺชติ   น   รกฺขติ
มนินฺทฺริยํ    มนินฺทฺริเย    น   สํวรํ   อาปชฺชติ   ยา   อิเมสํ   ฉนฺนํ
อินฺทฺริยานํ    อคุตฺติ    อโคปนา   อนารกฺโข   อสํวโร   อยํ   วุจฺจติ
อินฺทฺริเยสุ   อคุตฺตทฺวารตา   ฯ   ตตฺถ   กตมา   โภชเน  อมตฺตญฺญุตา
อิเธกจฺโจ   อปฺปฏิสงฺขา   อโยนิโส  อาหารํ  อาหาเรติ  ทวาย  มทาย
มณฺฑนาย   วิภูสนาย   ยา  ตตฺถ  อสนฺตุฏฺฐิตา  อมตฺตญฺญุตา  อปฺปฏิสงฺขา
โภชเน อยํ วุจฺจติ โภชเน อมตฺตญฺญุตา ฯ
	[๘๖๓]   ตตฺถ   กตมา   อินฺทฺริเยสุ   คุตฺตทฺวารตา   อิเธกจฺโจ
จกฺขุนา    รูปํ    ทิสฺวา   น   นิมิตฺตคฺคาหี   โหติ   นานุพฺยญฺชนคฺคาหี
ยตฺวาธิกรณเมนํ    จกฺขุนฺทฺริยํ    อสํวุตํ    วิหรนฺตํ    อภิชฺฌาโทมนสฺสา
ปาปกา   อกุสลา   ธมฺมา   อนฺวาสฺสเวยฺยุํ   ตสฺส   สํวราย  ปฏิปชฺชติ
รกฺขติ    จกฺขุนฺทฺริยํ   จกฺขุนฺทฺริเย   สํวรํ   อาปชฺชติ   โสเตน   สทฺทํ
