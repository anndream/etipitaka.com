รูปาวจเร   อปริยาปนฺเน  วิจารํ  ฐเปตฺวา  ตํสมฺปยุตฺโต  เวทนากฺขนฺโธ
ฯเปฯ   วิญฺญาณกฺขนฺโธ   อิเม   ธมฺมา   สวิจารา   ฯ  กตเม  ธมฺมา
อวิจารา  อวิจารภูมิยํ  กามาวจเร  รูปาวจเร  อรูปาวจเร อปริยาปนฺเน
เวทนากฺขนฺโธ    ฯเปฯ    วิญฺญาณกฺขนฺโธ    วิจาโร    จ    สพฺพญฺจ
รูปํ อสงฺขตา จ ธาตุ อิเม ธมฺมา อวิจารา ฯ
	[๘๒๔]   กตเม   ธมฺมา   สปฺปีติกา   สปฺปีติกภูมิยํ   กามาวจเร
รูปาวจเร   อปริยาปนฺเน   ปีตึ   ฐเปตฺวา  ตํสมฺปยุตฺโต  เวทนากฺขนฺโธ
ฯเปฯ    วิญฺญาณกฺขนฺโธ    อิเม    ธมฺมา    สปฺปีติกา    ฯ   กตเม
ธมฺมา   อปฺปีติกา   อปฺปีติกภูมิยํ   กามาวจเร   รูปาวจเร  อรูปาวจเร
อปริยาปนฺเน    เวทนากฺขนฺโธ    ฯเปฯ    วิญฺญาณกฺขนฺโธ    ปีติ   จ
สพฺพญฺจ รูปํ อสงฺขตา จ ธาตุ อิเม ธมฺมา อปฺปีติกา ฯ
	[๘๒๕]  กตเม  ธมฺมา  ปีติสหคตา  ปีติภูมิยํ กามาวจเร รูปาวจเร
อปริยาปนฺเน     ปีตึ     ฐเปตฺวา     ตํสมฺปยุตฺโต     เวทนากฺขนฺโธ
ฯเปฯ   วิญฺญาณกฺขนฺโธ   อิเม   ธมฺมา   ปีติสหคตา  ฯ  กตเม  ธมฺมา
นปีติสหคตา  นปีติภูมิยํ  กามาวจเร  รูปาวจเร  อรูปาวจเร อปริยาปนฺเน
เวทนากฺขนฺโธ     ฯเปฯ     วิญฺญาณกฺขนฺโธ     ปีติ    จ    สพฺพญฺจ
รูปํ อสงฺขตา จ ธาตุ อิเม ธมฺมา นปีติสหคตา ฯ
	[๘๒๖]  กตเม  ธมฺมา  สุขสหคตา  สุขภูมิยํ กามาวจเร รูปาวจเร
อปริยาปนฺเน      สุขํ     ฐเปตฺวา     ตํสมฺปยุตฺโต     สญฺญากฺขนฺโธ
สงฺขารกฺขนฺโธ   วิญฺญาณกฺขนฺโธ   อิเม   ธมฺมา   สุขสหคตา  ฯ  กตเม
