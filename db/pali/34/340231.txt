ยํ  วา  ปนญฺญมฺปิ  อตฺถิ  รูปํ  น  จิตฺตชํ  น  จิตฺตเหตุกํ น จิตฺตสมุฏฺฐานํ
รูปายตนํ     สทฺทายตนํ     คนฺธายตนํ     รสายตนํ    โผฏฺฐพฺพายตนํ
อากาสธาตุ    อาโปธาตุ    รูปสฺส   ลหุตา   รูปสฺส   มุทุตา   รูปสฺส
กมฺมญฺญตา   รูปสฺส   อุปจโย   รูปสฺส   สนฺตติ   กพฬึกาโร   อาหาโร
อิทนฺตํ รูปํ พาหิรํ นจิตฺตสมุฏฺฐานํ ฯ
	[๕๙๗]   กตมนฺตํ   รูปํ  อชฺฌตฺติกํ  นจิตฺตสหภุ  จกฺขายตนํ  ฯเปฯ
กายายตนํ   อิทนฺตํ   รูปํ   อชฺฌตฺติกํ   นจิตฺตสหภุ   ฯ   กตมนฺตํ   รูปํ
พาหิรํ    จิตฺตสหภุ    กายวิญฺญตฺติ   วจีวิญฺญตฺติ   อิทนฺตํ   รูปํ   พาหิรํ
จิตฺตสหภุ   ฯ   กตมนฺตํ   รูปํ   พาหิรํ   นจิตฺตสหภุ   รูปายตนํ  ฯเปฯ
กพฬึกาโร อาหาโร อิทนฺตํ รูปํ พาหิรํ นจิตฺตสหภุ ฯ
	[๕๙๘]   กตมนฺตํ   รูปํ   อชฺฌตฺติกํ   นจิตฺตานุปริวตฺติ  จกฺขายตนํ
ฯเปฯ    กายายตนํ    อิทนฺตํ   รูปํ   อชฺฌตฺติกํ   นจิตฺตานุปริวตฺติ   ฯ
กตมนฺตํ    รูปํ    พาหิรํ    จิตฺตานุปริวตฺติ    กายวิญฺญตฺติ   วจีวิญฺญตฺติ
อิทนฺตํ  รูปํ  พาหิรํ  จิตฺตานุปริวตฺติ ฯ กตมนฺตํ รูปํ พาหิรํ นจิตฺตานุปริวตฺติ
รูปายตนํ      ฯเปฯ     กพฬึกาโร     อาหาโร     อิทนฺตํ     รูปํ
พาหิรํ นจิตฺตานุปริวตฺติ ฯ
	[๕๙๙]   กตมนฺตํ   รูปํ   อชฺฌตฺติกํ  โอฬาริกํ  จกฺขายตนํ  ฯเปฯ
กายายตนํ    อิทนฺตํ   รูปํ   อชฺฌตฺติกํ   โอฬาริกํ   ฯ   กตมนฺตํ   รูปํ
พาหิรํ     โอฬาริกํ    รูปายตนํ    ฯเปฯ    โผฏฺฐพฺพายตนํ    อิทนฺตํ
รูปํ   พาหิรํ   โอฬาริกํ   ฯ   กตมนฺตํ   รูปํ  พาหิรํ  สุขุมํ  อิตฺถินฺทฺริยํ
