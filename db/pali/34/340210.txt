โย   คนฺโธ   อนิทสฺสโน   สปฺปฏิโฆ   ฆานมฺหิ  อนิทสฺสนมฺหิ  สปฺปฏิฆมฺหิ
ปฏิหญฺญิ    วา   ปฏิหญฺญติ   วา   ปฏิหญฺญิสฺสติ   วา   ปฏิหญฺเญ   วา
คนฺโธเปโส   คนฺธายตนํเปตํ  คนฺธธาตุเปสา  อิทนฺตํ  รูปํ  คนฺธายตนํ  ฯ
กตมนฺตํ   รูปํ   คนฺธายตนํ   โย   คนฺโธ  จตุนฺนํ  มหาภูตานํ  อุปาทาย
อนิทสฺสโน    สปฺปฏิโฆ   มูลคนฺโธ   สารคนฺโธ   ตจคนฺโธ   ปตฺตคนฺโธ
ปุปฺผคนฺโธ   ผลคนฺโธ   อามคนฺโธ   วิสคนฺโธ   สุคนฺโธ  ทุคฺคนฺโธ  โย
วา   ปนญฺโญปิ   อตฺถิ  คนฺโธ  จตุนฺนํ  มหาภูตานํ  อุปาทาย  อนิทสฺสโน
สปฺปฏิโฆ    ยํ    คนฺธํ    อารพฺภ    ฆานํ    นิสฺสาย   ฆานสมฺผสฺโส
อุปฺปชฺชิ   วา   อุปฺปชฺชติ  วา  อุปฺปชฺชิสฺสติ  วา  อุปฺปชฺเช  วา  ฯเปฯ
ยํ   คนฺธํ   อารพฺภ   ฆานํ   นิสฺสาย   ฆานสมฺผสฺสชา  เวทนา  ฯเปฯ
สญฺญา    ฯเปฯ    เจตนา    ฯเปฯ    ฆานวิญฺญาณํ    อุปฺปชฺชิ   วา
อุปฺปชฺชติ   วา  อุปฺปชฺชิสฺสติ  วา  อุปฺปชฺเช  วา  ฯเปฯ  ยํคนฺธารมฺมโณ
ฆานํ    นิสฺสาย    ฆานสมฺผสฺโส    อุปฺปชฺชิ    วา    อุปฺปชฺชติ   วา
อุปฺปชฺชิสฺสติ    วา    อุปฺปชฺเช   วา   ฯเปฯ   ยํคนฺธารมฺมณา   ฆานํ
นิสฺสาย   ฆานสมฺผสฺสชา   เวทนา   ฯเปฯ   สญฺญา   ฯเปฯ   เจตนา
ฯเปฯ    ฆานวิญฺญาณํ    อุปฺปชฺชิ   วา   อุปฺปชฺชติ   วา   อุปฺปชฺชิสฺสติ
วา    อุปฺปชฺเช    วา   คนฺโธเปโส   คนฺธายตนํเปตํ   คนฺธธาตุเปสา
อิทนฺตํ รูปํ คนฺธายตนํ ฯ
	[๕๒๔]   กตมนฺตํ   รูปํ  รสายตนํ  โย  รโส  จตุนฺนํ  มหาภูตานํ
อุปาทาย   อนิทสฺสโน   สปฺปฏิโฆ  มูลรโส  ขนฺธรโส  ตจรโส  ปตฺตรโส
