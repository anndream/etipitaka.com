สีลพฺพตปรามาโส    อิเม    ธมฺมา    ทสฺสเนนปหาตพฺพา    ตเทกฏฺโฐ
โลโภ   โทโส   โมโห  อิเม  ธมฺมา  ทสฺสเนนปหาตพฺพเหตู  ตเทกฏฺฐา
จ    กิเลสา    ตํสมฺปยุตฺโต   เวทนากฺขนฺโธ   ฯเปฯ   วิญฺญาณกฺขนฺโธ
ตํสมุฏฺฐานํ  กายกมฺมํ  วจีกมฺมํ  มโนกมฺมํ  อิเม  ธมฺมา ทสฺสเนนปหาตพฺพ-
เหตุกา    ฯ    กตเม   ธมฺมา   ภาวนายปหาตพฺพเหตุกา   อวเสโส
โลโภ   โทโส   โมโห  อิเม  ธมฺมา  ภาวนายปหาตพฺพเหตู  ตเทกฏฺฐา
จ    กิเลสา    ตํสมฺปยุตฺโต   เวทนากฺขนฺโธ   ฯเปฯ   วิญฺญาณกฺขนฺโธ
ตํสมุฏฺฐานํ   กายกมฺมํ   วจีกมฺมํ   มโนกมฺมํ   อิเม   ธมฺมา  ภาวนาย-
ปหาตพฺพเหตุกา  ฯ  กตเม  ธมฺมา เนวทสฺสเนนนภาวนายปหาตพฺพเหตุกา
เต      ธมฺเม      ฐเปตฺวา      อวเสสา     กุสลากุสลาพฺยากตา
ธมฺมา  กามาวจรา  รูปาวจรา  อรูปาวจรา  อปริยาปนฺนา เวทนากฺขนฺโธ
สญฺญากฺขนฺโธ       สงฺขารกฺขนฺโธ       วิญฺญาณกฺขนฺโธ       สพฺพญฺจ
รูปํ อสงฺขตา จ ธาตุ อิเม ธมฺมา เนวทสฺสเนนนภาวนายปหาตพฺพเหตุกา ฯ
	[๖๗๖]   กตเม   ธมฺมา   อาจยคามิโน   สาสวา   กุสลากุสลา
ธมฺมา   กามาวจรา   รูปาวจรา   อรูปาวจรา   เวทนากฺขนฺโธ  ฯเปฯ
วิญฺญาณกฺขนฺโธ    อิเม    ธมฺมา   อาจยคามิโน   ฯ   กตเม   ธมฺมา
อปจยคามิโน    จตฺตาโร    มคฺคา    อปริยาปนฺนา    อิเม    ธมฺมา
อปจยคามิโน    ฯ    กตเม    ธมฺมา    เนวาจยคามิโนนาปจยคามิโน
กุสลากุสลานํ   ธมฺมานํ   วิปากา   กามาวจรา  รูปาวจรา  อรูปาวจรา
