คนฺธายตนํ   รสายตนํ   โผฏฺฐพฺพายตนํ   อากาสธาตุ  อาโปธาตุ  รูปสฺส
ลหุตา   รูปสฺส   มุทุตา   รูปสฺส   กมฺมญฺญตา   รูปสฺส  อุปจโย  รูปสฺส
สนฺตติ    กพฬึกาโร    อาหาโร   อิเม   ธมฺมา   จิตฺตสมุฏฺฐานา   ฯ
กตเม   ธมฺมา   โนจิตฺตสมุฏฺฐานา  จิตฺตญฺจ  อวเสสญฺจ  รูปํ  นิพฺพานญฺจ
อิเม ธมฺมา โนจิตฺตสมุฏฺฐานา ฯ
	[๙๔๘]  กตเม  ธมฺมา  จิตฺตสหภุโน  เวทนากฺขนฺโธ  สญฺญากฺขนฺโธ
สงฺขารกฺขนฺโธ   กายวิญฺญตฺติ   วจีวิญฺญตฺติ  อิเม  ธมฺมา  จิตฺตสหภุโน  ฯ
กตเม       ธมฺมา      โนจิตฺตสหภุโน      จิตฺตญฺจ      อวเสสญฺจ
รูปํ นิพฺพานญฺจ อิเม ธมฺมา โนจิตฺตสหภุโน ฯ
	[๙๔๙]  กตเม ธมฺมา จิตฺตานุปริวตฺติโน เวทนากฺขนฺโธ สญฺญากฺขนฺโธ
สงฺขารกฺขนฺโธ      กายวิญฺญตฺติ      วจีวิญฺญตฺติ      อิเม     ธมฺมา
จิตฺตานุปริวตฺติโน   ฯ   กตเม   ธมฺมา   โนจิตฺตานุปริวตฺติโน   จิตฺตญฺจ
อวเสสญฺจ รูปํ นิพฺพานญฺจ อิเม ธมฺมา โนจิตฺตานุปริวตฺติโน ฯ
	[๙๕๐]    กตเม   ธมฺมา   จิตฺตสํสฏฺฐสมุฏฺฐานา   เวทนากฺขนฺโธ
สญฺญากฺขนฺโธ   สงฺขารกฺขนฺโธ   อิเม   ธมฺมา   จิตฺตสํสฏฺฐสมุฏฺฐานา  ฯ
กตเม   ธมฺมา   โนจิตฺตสํสฏฺฐสมุฏฺฐานา   จิตฺตญฺจ   รูปญฺจ   นิพฺพานญฺจ
อิเม ธมฺมา โนจิตฺตสํสฏฺฐสมุฏฺฐานา ฯ
	[๙๕๑]   กตเม  ธมฺมา  จิตฺตสํสฏฺฐสมุฏฺฐานสหภุโน  เวทนากฺขนฺโธฐ
สญฺญากฺขนฺโธ  สงฺขารกฺขนฺโธ  อิเม  ธมฺมา  จิตฺตสํสฏฺฐสมุฏฺฐานสหภุโน  ฯ
กตเม        ธมฺมา       โนจิตฺตสํสฏฺฐสมุฏฺฐานสหภุโน       จิตฺตญฺจ
