อากิญฺจญฺญายตนํ    อิเม    ธมฺมา    น   วตฺตพฺพา   ปริตฺตารมฺมณาติปิ
มหคฺคตารมฺมณาติปิ        อปฺปมาณารมฺมณาติปิ        ฯ       รูปญฺจ
นิพฺพานญฺจ อนารมฺมณา ฯ
	[๘๙๑]   กตเม   ธมฺมา  หีนา  ทฺวาทส  อกุสลจิตฺตุปฺปาทา  อิเม
ธมฺมา   หีนา   ฯ   กตเม   ธมฺมา   มชฺฌิมา   ตีสุ  ภูมีสุ  กุสลํ  ตีสุ
ภูมีสุ   วิปาโก   ตีสุ   ภูมีสุ  กิริยาพฺยากตํ  สพฺพญฺจ  รูปํ  อิเม  ธมฺมา
มชฺฌิมา   ฯ   กตเม   ธมฺมา   ปณีตา  จตฺตาโร  มคฺคา  อปริยาปนฺนา
จตฺตาริ จ สามญฺญผลานิ นิพฺพานญฺจ อิเม ธมฺมา ปณีตา ฯ
	[๘๙๒]  กตเม  ธมฺมา  มิจฺฉตฺตนิยตา  จตฺตาโร  ทิฏฺฐิคตสมฺปยุตฺตา
จิตฺตุปฺปาทา      เทฺว      โทมนสฺสสหคตา     จิตฺตุปฺปาทา     อิเม
ธมฺมา  สิยา  มิจฺฉตฺตนิยตา  สิยา  อนิยตา  ฯ กตเม ธมฺมา สมฺมตฺตนิยตา
จตฺตาโร    มคฺคา   อปริยาปนฺนา   อิเม   ธมฺมา   สมฺมตฺตนิยตา   ฯ
กตเม     ธมฺมา    อนิยตา    จตฺตาโร    ทิฏฺฐิคตวิปฺปยุตฺตโลภสหคตา
จิตฺตุปฺปาทา      วิจิกิจฺฉาสหคโต      จิตฺตุปฺปาโท      อุทฺธจฺจสหคโต
จิตฺตุปฺปาโท   ตีสุ   ภูมีสุ   กุสลํ   จตูสุ   ภูมีสุ   วิปาโก   ตีสุ  ภูมีสุ
กิริยาพฺยากตํ รูปญฺจ นิพฺพานญฺจ อิเม ธมฺมา อนิยตา ฯ
	[๘๙๓]  กตเม  ธมฺมา  มคฺคารมฺมณา  กามาวจรกุสลโต  จตฺตาโร
ญาณสมฺปยุตฺตา    จิตฺตุปฺปาทา    กิริยโต    จตฺตาโร    ญาณสมฺปยุตฺตา
จิตฺตุปฺปาทา    อิเม   ธมฺมา   สิยา   มคฺคารมฺมณา   น   มคฺคเหตุกา
สิยา  มคฺคาธิปติโน  สิยา  น วตฺตพฺพา มคฺคารมฺมณาติปิ มคฺคาธิปติโนติปิ ฯ
