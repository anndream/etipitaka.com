อทุกฺขมสุขํ   เวทยิตํ   เจโตสมฺผสฺสชา  อทุกฺขมสุขา  เวทนา  อยํ  ตสฺมึ
สมเย  อุเปกฺขา  โหติ  ฯเปฯ  กตมํ  ตสฺมึ  สมเย  อุเปกฺขินฺทฺริยํ  โหติ
ยํ  ตสฺมึ  สมเย  เจตสิกํ  เนวสาตํ  นาสาตํ  เจโตสมฺผสฺสชํ  อทุกฺขมสุขํ
เวทยิตํ   เจโตสมฺผสฺสชา   อทุกฺขมสุขา   เวทนา   อิทํ   ตสฺมึ  สมเย
อุเปกฺขินฺทฺริยํ   โหติ   ฯเปฯ   เย   วา   ปน  ตสฺมึ  สมเย  อญฺเญปิ
อตฺถิ ปฏิจฺจสมุปฺปนฺนา อรูปิโน ธมฺมา อิเม ธมฺมา อกุสลา ฯ๔
	[๓๑๘]  ตสฺมึ  โข  ปน  สมเย จตฺตาโร ขนฺธา โหนฺติ ทฺวายตนานิ
โหนฺติ   เทฺว   ธาตุโย   โหนฺติ  ตโย  อาหารา  โหนฺติ  ปญฺจินฺทฺริยานิ
โหนฺติ   จตุรงฺคิกํ   ฌานํ   โหติ   จตุรงฺคิโก   มคฺโค   โหติ  จตฺตาริ
พลานิ   โหนฺติ  เทฺว  เหตู  โหนฺติ  เอโก  ผสฺโส  โหติ  ฯเปฯ  เอกํ
ธมฺมายตนํ   โหติ  เอกา  ธมฺมธาตุ  โหติ  เย  วา  ปน  ตสฺมึ  สมเย
อญฺเญปิ    อตฺถิ    ปฏิจฺจสมุปฺปนฺนา   อรูปิโน   ธมฺมา   อิเม   ธมฺมา
อกุสลา ฯเปฯ
	[๓๑๙]  กตโม  ตสฺมึ  สมเย  สงฺขารกฺขนฺโธ  โหติ ผสฺโส เจตนา
วิตกฺโก  วิจาโร  จิตฺตสฺเสกคฺคตา  วิริยินฺทฺริยํ  สมาธินฺทฺริยํ  ชีวิตินฺทฺริยํ
มิจฺฉาทิฏฺฐิ    มิจฺฉาสงฺกปฺโป    มิจฺฉาวายาโม    มิจฺฉาสมาธิ   วิริยพลํ
สมาธิพลํ     อหิริกพลํ    อโนตฺตปฺปพลํ    โลโภ    โมโห    อภิชฺฌา
มิจฺฉาทิฏฺฐิ    อหิริกํ    อโนตฺตปฺปํ    สมโถ    ปคฺคาโห    อวิกฺเขโป
เย   วา   ปน  ตสฺมึ  สมเย  อญฺเญปิ  อตฺถิ  ปฏิจฺจสมุปฺปนฺนา  อรูปิโน
ธมฺมา    ฐเปตฺวา   เวทนากฺขนฺธํ   ฐเปตฺวา   สญฺญากฺขนฺธํ   ฐเปตฺวา
