อุปฺปนฺนํ    โหติ    โทมนสฺสสหคตํ    ปฏิฆสมฺปยุตฺตํ    รูปารมฺมณํ   วา
สทฺทารมฺมณํ   วา   คนฺธารมฺมณํ   วา  รสารมฺมณํ  วา  โผฏฺฐพฺพารมฺมณํ
วา    ธมฺมารมฺมณํ    วา   ยํ   ยํ   วา   ปนารพฺภ   ตสฺมึ   สมเย
ผสฺโส   โหติ   เวทนา   โหติ   สญฺญา   โหติ   เจตนา  โหติ  จิตฺตํ
โหติ   วิตกฺโก   โหติ   วิจาโร   โหติ   ทุกฺขํ  โหติ  จิตฺตสฺเสกคฺคตา
โหติ    วิริยินฺทฺริยํ    โหติ    สมาธินฺทฺริยํ    โหติ   มนินฺทฺริยํ   โหติ
โทมนสฺสินฺทฺริยํ    โหติ    ชีวิตินฺทฺริยํ    โหติ    มิจฺฉาสงฺกปฺโป   โหติ
มิจฺฉาวายาโม   โหติ   มิจฺฉาสมาธิ   โหติ   วิริยพลํ   โหติ  สมาธิพลํ
โหติ   อหิริกพลํ   โหติ   อโนตฺตปฺปพลํ   โหติ   โทโส   โหติ  โมโห
โหติ   พฺยาปาโท   โหติ  อหิริกํ  โหติ  อโนตฺตปฺปํ  โหติ  สมโถ  โหติ
ปคฺคาโห  โหติ  อวิกฺเขโป  โหติ  เย  วา  ปน  ตสฺมึ  สมเย  อญฺเญปิ
อตฺถิ ปฏิจฺจสมุปฺปนฺนา อรูปิโน ธมฺมา อิเม ธมฺมา อกุสลา ฯ
	[๓๒๖]   กตโม   ตสฺมึ  สมเย  ผสฺโส  โหติ  โย  ตสฺมึ  สมเย
ผสฺโส   ผุสนา   สมฺผุสนา   สมฺผุสิตตฺตํ   อยํ   ตสฺมึ   สมเย   ผสฺโส
โหติ   ฯ   กตมา   ตสฺมึ   สมเย   เวทนา   โหติ  ยํ  ตสฺมึ  สมเย
ตชฺชามโนวิญฺญาณธาตุสมฺผสฺสชํ     เจตสิกํ    อสาตํ    เจตสิกํ    ทุกฺขํ
เจโตสมฺผสฺสชํ   อสาตํ  ทุกฺขํ  เวทยิตํ  เจโตสมฺผสฺสชา  อสาตา  ทุกฺขา
เวทนา   อยํ   ตสฺมึ   สมเย   เวทนา   โหติ   ฯเปฯ   กตมํ  ตสฺมึ
สมเย   ทุกฺขํ   โหติ   ยํ   ตสฺมึ   สมเย   เจตสิกํ   อสาตํ  เจตสิกํ
ทุกฺขํ   เจโตสมฺผสฺสชํ   อสาตํ  ทุกฺขํ  เวทยิตํ  เจโตสมฺผสฺสชา  อสาตา
