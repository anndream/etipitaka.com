อวินีโต   รูปํ   อตฺตโต  สมนุปสฺสติ  รูปวนฺตํ  วา  อตฺตานํ  อตฺตนิ  วา
รูปํ   รูปสฺมึ   วา   อตฺตานํ   เวทนํ   ฯเปฯ  สญฺญํ  ฯเปฯ  สงฺขาเร
ฯเปฯ    วิญฺญาณํ   อตฺตโต   สมนุปสฺสติ   วิญฺญาณวนฺตํ   วา   อตฺตานํ
อตฺตนิ    วา   วิญฺญาณํ   วิญฺญาณสฺมึ   วา   อตฺตานํ   ยา   เอวรูปา
ทิฏฺฐิ ทิฏฺฐิคตํ ฯเปฯ วิปริเยสคฺคาโห อยํ วุจฺจติ สกฺกายทิฏฺฐิ ฯ
	[๘๑๘]   ตตฺถ   กตมา   วิจิกิจฺฉา   สตฺถริ   กงฺขติ   วิจิกิจฺฉติ
ฯเปฯ ถมฺภิตตฺตํ จิตฺตสฺส มโนวิเลโข อยํ วุจฺจติ วิจิกิจฺฉา ฯ
	[๘๑๙]    ตตฺถ    กตโม    สีลพฺพตปรามาโส   อิโต   พหิทฺธา
สมณพฺราหฺมณานํ   สีเลน   สุทฺธิ   วเตน  สุทฺธิ  สีลพฺพเตน  สุทฺธีติ  ยา
เอวรูปา    ทิฏฺฐิ    ทิฏฺฐิคตํ   ฯเปฯ   วิปริเยสคฺคาโห   อยํ   วุจฺจติ
สีลพฺพตปรามาโส ฯ
	[๘๒๐]   อิมานิ   ตีณิ   สญฺโญชนานิ   ตเทกฏฺฐา   จ   กิเลสา
ตํสมฺปยุตฺโต  เวทนากฺขนฺโธ  ฯเปฯ  วิญฺญาณกฺขนฺโธ  ตํสมุฏฺฐานํ  กายกมฺมํ
วจีกมฺมํ    มโนกมฺมํ    อิเม    ธมฺมา    ทสฺสเนนปหาตพฺพเหตุกา   ฯ
ตีณิ    สญฺโญชนานิ   สกฺกายทิฏฺฐิ   วิจิกิจฺฉา   สีลพฺพตปรามาโส   อิเม
ธมฺมา   ทสฺสเนนปหาตพฺพา  ฯ  ตเทกฏฺโฐ  โลโภ  โทโส  โมโห  อิเม
ธมฺมา   ทสฺสเนนปหาตพฺพเหตู   ฯ  ตเทกฏฺฐา  จ  กิเลสา  ตํสมฺปยุตฺโต
เวทนากฺขนฺโธ     ฯเปฯ     วิญฺญาณกฺขนฺโธ    ตํสมุฏฺฐานํ    กายกมฺมํ
วจีกมฺมํ    มโนกมฺมํ    อิเม    ธมฺมา    ทสฺสเนนปหาตพฺพเหตุกา   ฯ
กตเม    ธมฺมา    นทสฺสเนนปหาตพฺพเหตุกา   เต   ธมฺเม   ฐเปตฺวา
