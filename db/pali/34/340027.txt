ตสฺมึ   สมเย   สมฺมาทิฏฺฐิ   โหติ  ยา  ตสฺมึ  สมเย  ปญฺญา  ปชานนา
วิจโย    ปวิจโย   ธมฺมวิจโย   สลฺลกฺขณา   อุปลกฺขณา   ปจฺจุปลกฺขณา
ปณฺฑิจฺจํ   โกสลฺลํ   เนปุญฺญํ   เวภพฺยา  จินฺตา  อุปปริกฺขา  ภูรี  เมธา
ปริณายิกา    วิปสฺสนา    สมฺปชญฺญํ    ปโตโท    ปญฺญา    ปญฺญินฺทฺริยํ
ปญฺญาพลํ   ปญฺญาสตฺถํ   ปญฺญาปาสาโท   ปญฺญาอาโลโก   ปญฺญาโอภาโส
ปญฺญาปชฺโชโต     ปญฺญารตนํ     อโมโห     ธมฺมวิจโย    สมฺมาทิฏฺฐิ
อยํ    ตสฺมึ    สมเย    สมฺมาทิฏฺฐิ    โหติ    ฯ    กตโม    ตสฺมึ
สมเย   สมฺมาสงฺกปฺโป   โหติ   โย   ตสฺมึ   สมเย   ตกฺโก  วิตกฺโก
สงฺกปฺโป   อปฺปนา   พฺยปฺปนา   เจตโส   อภินิโรปนา   สมฺมาสงฺกปฺโป
อยํ   ตสฺมึ   สมเย   สมฺมาสงฺกปฺโป   โหติ   ฯ  กตโม  ตสฺมึ  สมเย
สมฺมาวายาโม    โหติ   โย   ตสฺมึ   สมเย   เจตสิโก   วิริยารมฺโภ
นิกฺกโม  ปรกฺกโม  อุยฺยาโม  วายาโม  อุสฺสาโห  อุสฺโสฬฺหี  ถาโม  ธิติ
อสิถิลปรกฺกมตา    อนิกฺขิตฺตจฺฉนฺทตา    อนิกฺขิตฺตธุรตา    ธุรสมฺปคฺคาโห
วิริยํ    วิริยินฺทฺริยํ    วิริยพลํ    สมฺมาวายาโม   อยํ   ตสฺมึ   สมเย
สมฺมาวายาโม   โหติ   ฯ   กตมา  ตสฺมึ  สมเย  สมฺมาสติ  โหติ  ยา
ตสฺมึ    สมเย    สติ   อนุสฺสติ   ปฏิสฺสติ   สติ   สรณตา   ธารณตา
อปิลาปนตา    อสมฺมุสนตา   สติ   สตินฺทฺริยํ   สติพลํ   สมฺมาสติ   อยํ
ตสฺมึ   สมเย   สมฺมาสติ   โหติ  ฯ  กตโม  ตสฺมึ  สมเย  สมฺมาสมาธิ
โหติ   ยา   ตสฺมึ   สมเย  จิตฺตสฺส  ฐิติ  สณฺฐิติ  อวฏฺฐิติ  อวิสาหาโร
อวิกฺเขโป  อวิสาหฏมานสตา  สมโถ  สมาธินฺทฺริยํ  สมาธิพลํ  สมฺมาสมาธิ
