อตฺถิ  รูปสฺส  นอุปจโย  ยนฺตํ  รูปํ  อชฺฌตฺติกํ  ตํ  รูปสฺส  นสนฺตติ  ยนฺตํ
รูปํ  พาหิรํ  ตํ อตฺถิ รูปสฺส สนฺตติ อตฺถิ รูปสฺส นสนฺตติ ยนฺตํ รูปํ อชฺฌตฺติกํ
ตํ   รูปสฺส  นชรตา  ยนฺตํ  รูปํ  พาหิรํ  ตํ  อตฺถิ  รูปสฺส  ชรตา  อตฺถิ
รูปสฺส  นชรตา  ยนฺตํ  รูปํ  อชฺฌตฺติกํ  ตํ  รูปสฺส  นอนิจฺจตา  ยนฺตํ  รูปํ
พาหิรํ  ตํ  อตฺถิ  รูปสฺส  อนิจฺจตา  อตฺถิ  รูปสฺส  นอนิจฺจตา  ยนฺตํ  รูปํ
อชฺฌตฺติกํ  ตํ  น  กพฬึกาโร  อาหาโร ยนฺตํ รูปํ พาหิรํ ตํ อตฺถิ กพฬึกาโร
อาหาโร อตฺถิ น กพฬึกาโร อาหาโร เอวํ ติวิเธน รูปสงฺคโห ฯ
		          ติกํ ฯ
	[๕๐๖]  จตุพฺพิเธน  รูปสงฺคโห  ยนฺตํ รูปํ อุปาทา ตํ อตฺถิ อุปาทินฺนํ
อตฺถิ   อนุปาทินฺนํ   ยนฺตํ   รูปํ   อนุปาทา   ตํ  อตฺถิ  อุปาทินฺนํ  อตฺถิ
อนุปาทินฺนํ   ยนฺตํ   รูปํ   อุปาทา   ตํ   อตฺถิ  อุปาทินฺนุปาทานิยํ  อตฺถิ
อนุปาทินฺนุปาทานิยํ  ยนฺตํ  รูปํ  อนุปาทา  ตํ  อตฺถิ อุปาทินฺนุปาทานิยํ อตฺถิ
อนุปาทินฺนุปาทานิยํ  ยนฺตํ  รูปํ  อุปาทา  ตํ  อตฺถิ  สปฺปฏิฆํ  อตฺถิ อปฺปฏิฆํ
ยนฺตํ  รูปํ  อนุปาทา  ตํ  อตฺถิ  สปฺปฏิฆํ  อตฺถิ  อปฺปฏิฆํ ยนฺตํ รูปํ อุปาทา
ตํ  อตฺถิ  โอฬาริกํ  อตฺถิ  สุขุมํ ยนฺตํ รูปํ อนุปาทา ตํ อตฺถิ โอฬาริกํ อตฺถิ
สุขุมํ  ยนฺตํ  รูปํ  อุปาทา  ตํ  อตฺถิ ทูเร อตฺถิ สนฺติเก ยนฺตํ รูปํ อนุปาทา
ตํ  อตฺถิ  ทูเร  อตฺถิ  สนฺติเก  ฯ  ยนฺตํ  รูปํ อุปาทินฺนํ ตํ อตฺถิ สนิทสฺสนํ
อตฺถิ  อนิทสฺสนํ  ยนฺตํ  รูปํ  อนุปาทินฺนํ  ตํ  อตฺถิ สนิทสฺสนํ อตฺถิ อนิทสฺสนํ
ยนฺตํ  รูปํ  อุปาทินฺนํ ตํ อตฺถิ สปฺปฏิฆํ อตฺถิ อปฺปฏิฆํ ยนฺตํ รูปํ อนุปาทินฺนํ
ตํ  อตฺถิ  สปฺปฏิฆํ  อตฺถิ  อปฺปฏิฆํ  ยนฺตํ  รูปํ  อุปาทินฺนํ  ตํ อตฺถิ มหาภูตํ
