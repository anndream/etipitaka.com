โลกุตฺตรํ   อินฺทฺริยํ   ภาเวติ   ฯเปฯ   โลกุตฺตรํ  พลํ  ภาเวติ  ฯเปฯ
โลกุตฺตรํ   โพชฺฌงฺคํ   ภาเวติ  ฯเปฯ  โลกุตฺตรํ  สจฺจํ  ภาเวติ  ฯเปฯ
โลกุตฺตรํ   สมถํ   ภาเวติ   ฯเปฯ   โลกุตฺตรํ   ธมฺมํ  ภาเวติ  ฯเปฯ
โลกุตฺตรํ   ขนฺธํ   ภาเวติ   ฯเปฯ  โลกุตฺตรํ  อายตนํ  ภาเวติ  ฯเปฯ
โลกุตฺตรํ   ธาตุํ   ภาเวติ   ฯเปฯ  โลกุตฺตรํ  อาหารํ  ภาเวติ  ฯเปฯ
โลกุตฺตรํ   ผสฺสํ   ภาเวติ   ฯเปฯ   โลกุตฺตรํ  เวทนํ  ภาเวติ  ฯเปฯ
โลกุตฺตรํ   สญฺญํ   ภาเวติ   ฯเปฯ   โลกุตฺตรํ  เจตนํ  ภาเวติ  ฯเปฯ
โลกุตฺตรํ   จิตฺตํ   ภาเวติ   นิยฺยานิกํ  อปจยคามึ  ทิฏฺฐิคตานํ  ปหานาย
ปฐมาย   ภูมิยา   ปตฺติยา   วิวิจฺเจว   กาเมหิ   ฯเปฯ   ปฐมํ  ฌานํ
อุปสมฺปชฺช    วิหรติ   ทุกฺขาปฏิปทํ   ทนฺธาภิญฺญํ   ฉนฺทาธิปเตยฺยํ   ตสฺมึ
สมเย   ผสฺโส   โหติ   ฯเปฯ  อวิกฺเขโป  โหติ  ฯเปฯ  อิเม  ธมฺมา
กุสลา   ตสฺเสว   โลกุตฺตรสฺส   กุสลสฺส   จิตฺตสฺส  กตตฺตา  ภาวิตตฺตา
วิปากํ   วิวิจฺเจว   กาเมหิ   ฯเปฯ   ปฐมํ   ฌานํ  อุปสมฺปชฺช  วิหรติ
ทุกฺขาปฏิปทํ     ทนฺธาภิญฺญํ     สุญฺญตํ     ฯเปฯ    อนิมิตฺตํ    ฯเปฯ
อปฺปณิหิตํ   ฉนฺทาธิปเตยฺยํ  ฯเปฯ  วิริยาธิปเตยฺยํ  ฯเปฯ  จิตฺตาธิปเตยฺยํ
ฯเปฯ    วีมํสาธิปเตยฺยํ    ตสฺมึ    สมเย    ผสฺโส    โหติ   ฯเปฯ
อวิกฺเขโป โหติ ฯเปฯ อิเม ธมฺมา อพฺยากตา ฯ
		      ปฐมมคฺควิปาโก ฯ
	[๔๗๐]   กตเม   ธมฺมา   อพฺยากตา   ยสฺมึ   สมเย  โลกุตฺตรํ
ฌานํ   ภาเวติ   นิยฺยานิกํ   อปจยคามึ  กามราคพฺยาปาทานํ  ตนุภาวาย
