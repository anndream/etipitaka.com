	[๕๔๒]  กตมนฺตํ  รูปํ  อุปาทินฺนํ  จกฺขายตนํ  โสตายตนํ ฆานายตนํ
ชิวฺหายตนํ   กายายตนํ   อิตฺถินฺทฺริยํ   ปุริสินฺทฺริยํ  ชีวิตินฺทฺริยํ  ยํ  วา
ปนญฺญมฺปิ   อตฺถิ  รูปํ  กมฺมสฺส  กตตฺตา  รูปายตนํ  คนฺธายตนํ  รสายตนํ
โผฏฺฐพฺพายตนํ    อากาสธาตุ    อาโปธาตุ   รูปสฺส   อุปจโย   รูปสฺส
สนฺตติ   กพฬึกาโร   อาหาโร   อิทนฺตํ   รูปํ   อุปาทินฺนํ   ฯ  กตมนฺตํ
รูปํ    อนุปาทินฺนํ    สทฺทายตนํ    กายวิญฺญตฺติ    วจีวิญฺญตฺติ    รูปสฺส
ลหุตา   รูปสฺส   มุทุตา   รูปสฺส   กมฺมญฺญตา   รูปสฺส   ชรตา  รูปสฺส
อนิจฺจตา   ยํ   วา   ปนญฺญมฺปิ   อตฺถิ   รูปํ   น   กมฺมสฺส   กตตฺตา
รูปายตนํ   คนฺธายตนํ  รสายตนํ  โผฏฺฐพฺพายตนํ  อากาสธาตุ  อาโปธาตุ
รูปสฺส     อุปจโย     รูปสฺส     สนฺตติ     กพฬึกาโร     อาหาโร
อิทนฺตํ รูปํ อนุปาทินฺนํ ฯ
	[๕๔๓]   กตมนฺตํ   รูปํ   อุปาทินฺนุปาทานิยํ   จกฺขายตนํ   ฯเปฯ
กายายตนํ   อิตฺถินฺทฺริยํ   ปุริสินฺทฺริยํ   ชีวิตินฺทฺริยํ   ยํ  วา  ปนญฺญมฺปิ
อตฺถิ    รูปํ    กมฺมสฺส    กตตฺตา   รูปายตนํ   คนฺธายตนํ   รสายตนํ
โผฏฺฐพฺพายตนํ    อากาสธาตุ    อาโปธาตุ   รูปสฺส   อุปจโย   รูปสฺส
สนฺตติ    กพฬึกาโร   อาหาโร   อิทนฺตํ   รูปํ   อุปาทินฺนุปาทานิยํ   ฯ
กตมนฺตํ   รูปํ   อนุปาทินฺนุปาทานิยํ   สทฺทายตนํ  กายวิญฺญตฺติ  วจีวิญฺญตฺติ
รูปสฺส      ลหุตา      รูปสฺส      มุทุตา     รูปสฺส     กมฺมญฺญตา
รูปสฺส   ชรตา   รูปสฺส   อนิจฺจตา   ยํ   วา   ปนญฺญมฺปิ   อตฺถิ  รูปํ
น   กมฺมสฺส   กตตฺตา   รูปายตนํ   สทฺทายตนํ   คนฺธายตนํ   รสายตนํ
