เย   วา   ปน  ตสฺมึ  สมเย  อญฺเญปิ  อตฺถิ  ปฏิจฺจสมุปฺปนฺนา  อรูปิโน
ธมฺมา อิเม ธมฺมา อกุสลา ฯ
	[๓๓๕]   กตโม   ตสฺมึ  สมเย  ผสฺโส  โหติ  โย  ตสฺมึ  สมเย
ผสฺโส   ผุสนา   สมฺผุสนา   สมฺผุสิตตฺตํ   อยํ   ตสฺมึ   สมเย   ผสฺโส
โหติ   ฯเปฯ   กตมํ   ตสฺมึ   สมเย  อุทฺธจฺจํ  โหติ  ยํ  ตสฺมึ  สมเย
จิตฺตสฺส   อุทฺธจฺจํ   อวูปสโม   เจตโส   วิกฺเขโป   ภนฺตตฺตํ   จิตฺตสฺส
อิทํ   ตสฺมึ   สมเย   อุทฺธจฺจํ   โหติ   ฯเปฯ   เย   วา  ปน  ตสฺมึ
สมเย    อญฺเญปิ    อตฺถิ   ปฏิจฺจสมุปฺปนฺนา   อรูปิโน   ธมฺมา   อิเม
ธมฺมา อกุสลา ฯเปฯ
	[๓๓๖]  ตสฺมึ  โข  ปน  สมเย จตฺตาโร ขนฺธา โหนฺติ ทฺวายตนานิ
โหนฺติ   เทฺว   ธาตุโย   โหนฺติ  ตโย  อาหารา  โหนฺติ  ปญฺจินฺทฺริยานิ
โหนฺติ   จตุรงฺคิกํ   ฌานํ   โหติ   ติวงฺคิโก   มคฺโค   โหติ   จตฺตาริ
พลานิ   โหนฺติ  เอโก  เหตุ  โหติ  เอโก  ผสฺโส  โหติ  ฯเปฯ  เอกํ
ธมฺมายตนํ   โหติ   เอกา   ธมฺมธาตุ   โหติ   เย   วา   ปน  ตสฺมึ
สมเย    อญฺเญปิ    อตฺถิ   ปฏิจฺจสมุปฺปนฺนา   อรูปิโน   ธมฺมา   อิเม
ธมฺมา อกุสลา ฯเปฯ
	[๓๓๗]  กตโม  ตสฺมึ  สมเย  สงฺขารกฺขนฺโธ  โหติ ผสฺโส เจตนา
วิตกฺโก  วิจาโร  จิตฺตสฺเสกคฺคตา  วิริยินฺทฺริยํ  สมาธินฺทฺริยํ  ชีวิตินฺทฺริยํ
มิจฺฉาสงฺกปฺโป    มิจฺฉาวายาโม    มิจฺฉาสมาธิ    วิริยพลํ    สมาธิพลํ
อหิริกพลํ    อโนตฺตปฺปพลํ    อุทฺธจฺจํ    โมโห    อหิริกํ    อโนตฺตปฺปํ
