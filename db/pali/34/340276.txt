สเหตุกา   ฯ   กตเม   ธมฺมา   อเหตุกา  เตหิ  ธมฺเมหิ  เย  ธมฺมา
อเหตุกา    เวทนากฺขนฺโธ    ฯเปฯ    วิญฺญาณกฺขนฺโธ   สพฺพญฺจ   รูปํ
อสงฺขตา จ ธาตุ อิเม ธมฺมา อเหตุกา ฯ
	[๖๙๗]  กตเม  ธมฺมา  เหตุสมฺปยุตฺตา  เตหิ  ธมฺเมหิ  เย ธมฺมา
สมฺปยุตฺตา    เวทนากฺขนฺโธ    ฯเปฯ   วิญฺญาณกฺขนฺโธ   อิเม   ธมฺมา
เหตุสมฺปยุตฺตา   ฯ   กตเม  ธมฺมา  เหตุวิปฺปยุตฺตา  เตหิ  ธมฺเมหิ  เย
ธมฺมา   วิปฺปยุตฺตา   เวทนากฺขนฺโธ   ฯเปฯ   วิญฺญาณกฺขนฺโธ   สพฺพญฺจ
รูปํ อสงฺขตา จ ธาตุ อิเม ธมฺมา เหตุวิปฺปยุตฺตา ฯ
	[๖๙๘]   กตเม   ธมฺมา   เหตูเจวสเหตุกาจ   โลโภ   โมเหน
เหตุเจวสเหตุโกจ       โมโห       โลเภน      เหตุเจวสเหตุโกจ
โทโส    โมเหน    เหตุเจวสเหตุโกจ   โมโห   โทเสน   เหตุเจว-
สเหตุโกจ    อโลโภ    อโทโส   อโมโห   เต   อญฺญมญฺญํ   เหตู-
เจวสเหตุกาจ    อิเม    ธมฺมา    เหตูเจวสเหตุกาจ    ฯ   กตเม
ธมฺมา   สเหตุกาเจวนจเหตู   เตหิ   ธมฺเมหิ   เย   ธมฺมา  สเหตุกา
เต   ธมฺเม   ฐเปตฺวา   เวทนากฺขนฺโธ   ฯเปฯ  วิญฺญาณกฺขนฺโธ  อิเม
ธมฺมา สเหตุกาเจวนจเหตู ฯ
	[๖๙๙]    กตเม    ธมฺมา    เหตูเจวเหตุสมฺปยุตฺตาจ    โลโภ
โมเหน     เหตุเจวเหตุสมฺปยุตฺโตจ    โมโห    โลเภน    เหตุเจว-
เหตุสมฺปยุตฺโตจ      โทโส      โมเหน     เหตุเจวเหตุสมฺปยุตฺโตจ
โมโห     โทเสน     เหตุเจวเหตุสมฺปยุตฺโตจ     อโลโภ    อโทโส
