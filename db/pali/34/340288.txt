	[๗๓๑]  กตเม  ธมฺมา  สญฺโญชนิยา  สาสวา  กุสลากุสลาพฺยากตา
ธมฺมา      กามาวจรา     รูปาวจรา     อรูปาวจรา     รูปกฺขนฺโธ
ฯเปฯ    วิญฺญาณกฺขนฺโธ    อิเม    ธมฺมา   สญฺโญชนิยา   ฯ   กตเม
ธมฺมา    อสญฺโญชนิยา    อปริยาปนฺนา   มคฺคา   จ   มคฺคผลานิ   จ
อสงฺขตา จ ธาตุ อิเม ธมฺมา อสญฺโญชนิยา ฯ
	[๗๓๒]    กตเม   ธมฺมา   สญฺโญชนสมฺปยุตฺตา   เตหิ   ธมฺเมหิ
เย    ธมฺมา    สมฺปยุตฺตา    เวทนากฺขนฺโธ   ฯเปฯ   วิญฺญาณกฺขนฺโธ
อิเม   ธมฺมา  สญฺโญชนสมฺปยุตฺตา  ฯ  กตเม  ธมฺมา  สญฺโญชนวิปฺปยุตฺตา
เตหิ     ธมฺเมหิ     เย     ธมฺมา     วิปฺปยุตฺตา    เวทนากฺขนฺโธ
ฯเปฯ   วิญฺญาณกฺขนฺโธ   สพฺพญฺจ   รูปํ   อสงฺขตา   จ   ธาตุ   อิเม
ธมฺมา สญฺโญชนวิปฺปยุตฺตา ฯ
	[๗๓๓]    กตเม   ธมฺมา   สญฺโญชนาเจวสญฺโญชนิยาจ   ตาเนว
สญฺโญชนานิ     สญฺโญชนาเจวสญฺโญชนิยาจ     ฯ     กตเม    ธมฺมา
สญฺโญชนิยาเจวโนจสญฺโญชนา   เตหิ   ธมฺเมหิ  เย  ธมฺมา  สญฺโญชนิยา
เต    ธมฺเม    ฐเปตฺวา    อวเสสา   สาสวา   กุสลากุสลาพฺยากตา
ธมฺมา    กามาวจรา    รูปาวจรา   อรูปาวจรา   รูปกฺขนฺโธ   ฯเปฯ
วิญฺญาณกฺขนฺโธ อิเม ธมฺมา สญฺโญชนิยาเจวโนจสญฺโญชนา ฯ
	[๗๓๔]     กตเม    ธมฺมา    สญฺโญชนาเจวสญฺโญชนสมฺปยุตฺตาจ
กามราคสญฺโญชนํ   อวิชฺชาสญฺโญชเนน   สญฺโญชนญฺเจวสญฺโญชนสมฺปยุตฺตญฺจ
อวิชฺชาสญฺโญชนํ กามราคสญฺโญชเนน  สญฺโญชนญฺเจว
