	[๗๗๕]   กตเม  ธมฺมา  จิตฺตสํสฏฺฐสมุฏฺฐานสหภุโน  เวทนากฺขนฺโธ
สญฺญากฺขนฺโธ  สงฺขารกฺขนฺโธ  อิเม  ธมฺมา  จิตฺตสํสฏฺฐสมุฏฺฐานสหภุโน  ฯ
กตเม        ธมฺมา       โนจิตฺตสํสฏฺฐสมุฏฺฐานสหภุโน       จิตฺตญฺจ
สพฺพญฺจ รูปํ อสงฺขตา จ ธาตุ อิเม ธมฺมา โนจิตฺตสํสฏฺฐสมุฏฺฐานสหภุโน ฯ
	[๗๗๖]  กตเม ธมฺมา จิตฺตสํสฏฺฐสมุฏฺฐานานุปริวตฺติโน เวทนากฺขนฺโธ
สญฺญากฺขนฺโธ  สงฺขารกฺขนฺโธ อิเม ธมฺมา จิตฺตสํสฏฺฐสมุฏฺฐานานุปริวตฺติโน ฯ
กตเม            ธมฺมา           โนจิตฺตสํสฏฺฐสมุฏฺฐานานุปริวตฺติโน
จิตฺตญฺจ       สพฺพญฺจ       รูปํ       อสงฺขตา      จ      ธาตุ
อิเม ธมฺมา โนจิตฺตสํสฏฺฐสมุฏฺฐานานุปริวตฺติโน ฯ
	[๗๗๗]   กตเม  ธมฺมา  อชฺฌตฺติกา  จกฺขายตนํ  ฯเปฯ  มนายตนํ
อิเม   ธมฺมา   อชฺฌตฺติกา   ฯ   กตเม   ธมฺมา   พาหิรา   รูปายตนํ
ฯเปฯ ธมฺมายตนํ อิเม ธมฺมา พาหิรา ฯ
	[๗๗๘]   กตเม   ธมฺมา  อุปาทา  จกฺขายตนํ  ฯเปฯ  กพฬึกาโร
อาหาโร  อิเม  ธมฺมา  อุปาทา ฯ กตเม ธมฺมา โนอุปาทา เวทนากฺขนฺโธ
สญฺญากฺขนฺโธ       สงฺขารกฺขนฺโธ       วิญฺญาณกฺขนฺโธ      จตฺตาโร
จ มหาภูตา อสงฺขตา จ ธาตุ อิเม ธมฺมา โนอุปาทา ฯ
	[๗๗๙]  กตเม  ธมฺมา  อุปาทินฺนา  สาสวา  กุสลากุสลานํ ธมฺมานํ
วิปากา   กามาวจรา   รูปาวจรา   อรูปาวจรา  เวทนากฺขนฺโธ  ฯเปฯ
วิญฺญาณกฺขนฺโธ    ยญฺจ    รูปํ    กมฺมสฺส    กตตฺตา    อิเม   ธมฺมา
