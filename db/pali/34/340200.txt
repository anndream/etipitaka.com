สมุทฺโทเปโส   ปณฺฑรํเปตํ   เขตฺตํเปตํ  วตฺถถเปตํ  โอริมนฺตีรํเปตํ  สุญฺโญ
คาโมเปโส   อิทนฺตํ   รูปํ   ฆานายตนํ   ฯ   กตมนฺตํ  รูปํ  ฆานายตนํ
ยํ   ฆานํ   จตุนฺนํ   มหาภูตานํ  อุปาทาย  ปสาโท  อตฺตภาวปริยาปนฺโน
อนิทสฺสโน   สปฺปฏิโฆ   ยํ  ฆานํ  นิสฺสาย  คนฺธํ  อารพฺภ  ฆานสมฺผสฺโส
อุปฺปชฺชิ   วา   อุปฺปชฺชติ  วา  อุปฺปชฺชิสฺสติ  วา  อุปฺปชฺเช  วา  ฯเปฯ
ยํ   ฆานํ   นิสฺสาย   คนฺธํ   อารพฺภ   ฆานสมฺผสฺสชา  เวทนา  ฯเปฯ
สญฺญา   ฯเปฯ   เจตนา   ฯเปฯ  ฆานวิญฺญาณํ  อุปฺปชฺชิ  วา  อุปฺปชฺชติ
วา   อุปฺปชฺชิสฺสติ   วา   อุปฺปชฺเช   วา   ฯเปฯ   ยํ  ฆานํ  นิสฺสาย
คนฺธารมฺมโณ   ฆานสมฺผสฺโส   อุปฺปชฺชิ  วา  อุปฺปชฺชติ  วา  อุปฺปชฺชิสฺสติ
วา    อุปฺปชฺเช    วา   ฯเปฯ   ยํ   ฆานํ   นิสฺสาย   คนฺธารมฺมณา
ฆานสมฺผสฺสชา    เวทนา   ฯเปฯ   สญฺญา   ฯเปฯ   เจตนา   ฯเปฯ
ฆานวิญฺญาณํ    อุปฺปชฺชิ    วา    อุปฺปชฺชติ    วา   อุปฺปชฺชิสฺสติ   วา
อุปฺปชฺเช   วา  ฆานํเปตํ  ฆานายตนํเปตํ  ฆานธาตุเปสา  ฆานินฺทฺริยํเปตํ
โลโกเปโส  ทฺวาราเปสา  สมุทฺโทเปโส  ปณฺฑรํเปตํ  เขตฺตํเปตํ วตฺถถเปตํ
โอริมนฺตีรํเปตํ สุญฺโญ คาโมเปโส อิทนฺตํ รูปํ ฆานายตนํ ฯ
	[๕๑๙]  กตมนฺตํ  รูปํ  ชิวฺหายตนํ  ยา  ชิวฺหา  จตุนฺนํ  มหาภูตานํ
อุปาทาย   ปสาโท   อตฺตภาวปริยาปนฺโน   อนิทสฺสโน   สปฺปฏิโฆ  ยาย
ชิวฺหาย   อนิทสฺสนาย   สปฺปฏิฆาย   รสํ  อนิทสฺสนํ  สปฺปฏิฆํ  สายิ  วา
สายติ   วา   สายิสฺสติ   วา  สาเย  วา  ชิวฺหาเปสา  ชิวฺหายตนํเปตํ
ชิวฺหาธาตุเปสา  ชิวฺหินฺทฺริยํเปตํ  โลโกเปโส  ทฺวาราเปสา  สมุทฺโทเปโส
