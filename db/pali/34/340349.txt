อนาคตนฺติปิ ปจฺจุปฺปนฺนนฺติปิ ฯ
	[๘๙๖]     กตเม    ธมฺมา    อตีตารมฺมณา    วิญฺญาณญฺจายตนํ
เนวสญฺญานาสญฺญายตนํ    อิเม    ธมฺมา   อตีตารมฺมณา   ฯ   นิโยคา
อนาคตารมฺมณา   นตฺถิ   ฯ   กตเม   ธมฺมา  ปจฺจุปฺปนฺนารมฺมณา  เทฺว
ปญฺจวิญฺญาณานิ  ติสฺโส  จ  มโนธาตุโย  อิเม ธมฺมา ปจฺจุปฺปนฺนารมฺมณา ฯ
กามาวจรกุสลสฺส      วิปากโต     ทส     จิตฺตุปฺปาทา     อกุสลสฺส
วิปากโต  มโนวิญฺญาณธาตุ  อุเปกฺขาสหคตา  กิริยาเหตุกา มโนวิญฺญาณธาตุ
โสมนสฺสสหคตา       อิเม      ธมฺมา      สิยา      อตีตารมฺมณา
สิยา   อนาคตารมฺมณา   สิยา   ปจฺจุปฺปนฺนารมฺมณา   ฯ  กามาวจรกุสลํ
อกุสลํ   กิริยโต   นว   จิตฺตุปฺปาทา   รูปาวจรํ  จตุตฺถํ  ฌานํ  กุสลโต
จ  กิริยโต  จ  อิเม  ธมฺมา  สิยา  อตีตารมฺมณา  สิยา อนาคตารมฺมณา
สิยา    ปจฺจุปฺปนฺนารมฺมณา    สิยา    น   วตฺตพฺพา   อตีตารมฺมณาติปิ
อนาคตารมฺมณาติปิ   ปจฺจุปฺปนฺนารมฺมณาติปิ   ฯ   รูปาวจรติกจตุกฺกชฺฌานา
กุสลโต     จ     วิปากโต     จ     กิริยโต     จ     จตุตฺถสฺส
ฌานสฺส    วิปาโก    อากาสานญฺจายตนํ    อากิญฺจญฺญายตนํ   จตฺตาโร
มคฺคา   อปริยาปนฺนา   จตฺตาริ   จ   สามญฺญผลานิ   อิเม  ธมฺมา  น
วตฺตพฺพา   อตีตารมฺมณาติปิ  อนาคตารมฺมณาติปิ  ปจฺจุปฺปนฺนารมฺมณาติปิ  ฯ
รูปญฺจ นิพฺพานญฺจ อนารมฺมณา ฯ
	[๘๙๗]   อนินฺทฺริยพทฺธรูปญฺจ  นิพฺพานญฺจ  ฐเปตฺวา  สพฺเพ  ธมฺมา
สิยา  อชฺฌตฺตา  สิยา  พหิทฺธา  สิยา อชฺฌตฺตพหิทฺธา ฯ อนินฺทฺริยพทฺธรูปญฺจ
