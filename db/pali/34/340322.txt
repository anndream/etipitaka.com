อวเสสา    กุสลากุสลาพฺยากตา    ธมฺมา    กามาวจรา    รูปาวจรา
อรูปาวจรา    อปริยาปนฺนา    เวทนากฺขนฺโธ   ฯเปฯ   วิญฺญาณกฺขนฺโธ
สพฺพญฺจ รูปํ อสงฺขตา จ ธาตุ อิเม ธมฺมา นทสฺสเนนปหาตพฺพเหตุกา ฯ
	[๘๒๑]    กตเม    ธมฺมา   ภาวนายปหาตพฺพเหตุกา   อวเสโส
โลโภ  โทโส  โมโห  อิเม  ธมฺมา  ภาวนายปหาตพฺพเหตู  ฯ ตเทกฏฺฐา
จ    กิเลสา    ตํสมฺปยุตฺโต   เวทนากฺขนฺโธ   ฯเปฯ   วิญฺญาณกฺขนฺโธ
ตํสมุฏฺฐานํ     กายกมฺมํ     วจีกมฺมํ     มโนกมฺมํ     อิเม    ธมฺมา
ภาวนายปหาตพฺพเหตุกา   ฯ   กตเม   ธมฺมา  นภาวนายปหาตพฺพเหตุกา
เต      ธมฺเม      ฐเปตฺวา      อวเสสา     กุสลากุสลาพฺยากตา
ธมฺมา  กามาวจรา  รูปาวจรา  อรูปาวจรา  อปริยาปนฺนา เวทนากฺขนฺโธ
ฯเปฯ      วิญฺญาณกฺขนฺโธ      สพฺพญฺจ     รูปํ     อสงฺขตา     จ
ธาตุ อิเม ธมฺมา นภาวนายปหาตพฺพเหตุกา ฯ
	[๘๒๒]   กตเม   ธมฺมา   สวิตกฺกา   สวิตกฺกภูมิยํ   กามาวจเร
รูปาวจเร   อปริยาปนฺเน  วิตกฺกํ  ฐเปตฺวา  ตํสมฺปยุตฺโต  เวทนากฺขนฺโธ
ฯเปฯ    วิญฺญาณกฺขนฺโธ    อิเม    ธมฺมา    สวิตกฺกา    ฯ   กตเม
ธมฺมา   อวิตกฺกา   อวิตกฺกภูมิยํ   กามาวจเร   รูปาวจเร  อรูปาวจเร
อปริยาปนฺเน    เวทนากฺขนฺโธ   ฯเปฯ   วิญฺญาณกฺขนฺโธ   วิตกฺโก   จ
สพฺพญฺจ รูปํ อสงฺขตา จ ธาตุ อิเม ธมฺมา อวิตกฺกา ฯ
	[๘๒๓]   กตเม   ธมฺมา   สวิจารา   สวิจารภูมิยํ   กามาวจเร
