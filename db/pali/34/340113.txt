ตสฺมึ สมเย สมาธิพลํ โหติ ฯ
	[๒๙๗]   กตมํ   ตสฺมึ  สมเย  อหิริกพลํ  โหติ  ยํ  ตสฺมึ  สมเย
น   หิริยติ   หิริยิตพฺเพน   น   หิริยติ   ปาปกานํ   อกุสลานํ  ธมฺมานํ
สมาปตฺติยา อิทํ ตสฺมึ สมเย อหิริกพลํ โหติ ฯ
	[๒๙๘]  กตมํ  ตสฺมึ  สมเย  อโนตฺตปฺปพลํ  โหติ  ยํ  ตสฺมึ สมเย
น   โอตฺตปฺปติ   โอตฺตปฺปิตพฺเพน   น   โอตฺตปฺปติ  ปาปกานํ  อกุสลานํ
ธมฺมานํ สมาปตฺติยา อิทํ ตสฺมึ สมเย อโนตฺตปฺปพลํ โหติ ฯ
	[๒๙๙]   กตโม   ตสฺมึ  สมเย  โลโภ  โหติ  โย  ตสฺมึ  สมเย
โลโภ   ลุพฺภนา   ลุพฺภิตตฺตํ  สาราโค  สารชฺชนา  สารชฺชิตตฺตํ  อภิชฺฌา
โลโภ อกุสลมูลํ อยํ ตสฺมึ สมเย โลโภ โหติ ฯ
	[๓๐๐]   กตโม   ตสฺมึ   สมเย  โมโห  โหติ  ยํ  ตสฺมึ  สมเย
อญฺญาณํ    อทสฺสนํ   อนภิสมโย   อนนุโพโธ   อสมฺโพโธ   อปฺปฏิเวโธ
อสงฺคาหนา  อปริโยคาหนา  อสมเปกฺขนา  อปฺปจฺจเวกฺขณา อปฺปจฺจกฺขกมฺมํ
ทุมฺเมชฺฌํ     พาลฺยํ     อสมฺปชญฺญํ     โมโห    ปโมโห    สมฺโมโห
อวิชฺชา    อวิชฺโชโฆ   อวิชฺชาโยโค   อวิชฺชานุสโย   อวิชฺชาปริยุฏฺฐานํ
อวิชฺชาลงฺคี โมโห อกุสลมูลํ อยํ ตสฺมึ สมเย โมโห โหติ ฯ
	[๓๐๑]   กตมา  ตสฺมึ  สมเย  อภิชฺฌา  โหติ  โย  ตสฺมึ  สมเย
โลโภ   ลุพฺภนา   ลุพฺภิตตฺตํ  สาราโค  สารชฺชนา  สารชฺชิตตฺตํ  อภิชฺฌา
โลโภ อกุสลมูลํ อยํ ตสฺมึ สมเย อภิชฺฌา โหติ ฯ
	[๓๐๒]   กตมา   ตสฺมึ   สมเย   มิจฺฉาทิฏฺฐิ   โหติ  ยา  ตสฺมึ
