อุปาทาย   อนิทสฺสโน   สปฺปฏิโฆ   เภริสทฺโท   มุทิงฺคสทฺโท  สงฺขสทฺโท
ปณวสทฺโท   คีตสทฺโท   วาทิตสทฺโท   สมฺมสทฺโท   ปาณิสทฺโท   สตฺตานํ
นิคฺโฆสสทฺโท  ธาตูนํ  สนฺนิฆาตสทฺโท  วาตสทฺโท  อุทกสทฺโท  มนุสฺสสทฺโท
อมนุสฺสสทฺโท     โย    วา    ปนญฺโญปิ    อตฺถิ    สทฺโท    จตุนฺนํ
มหาภูตานํ    อุปาทาย   อนิทสฺสโน   สปฺปฏิโฆ   ยํ   สทฺทํ   อนิทสฺสนํ
สปฺปฏิฆํ   โสเตน   อนิทสฺสเนน   สปฺปฏิเฆน   สุณิ   วา   สุณาติ  วา
สุณิสฺสติ   วา   สุเณ   วา  สทฺโทเปโส  สทฺทายตนํเปตํ  สทฺทธาตุเปสา
อิทนฺตํ   รูปํ   สทฺทายตนํ   ฯ   กตมนฺตํ   รูปํ  สทฺทายตนํ  โย  สทฺโท
จตุนฺนํ    มหาภูตานํ    อุปาทาย    อนิทสฺสโน   สปฺปฏิโฆ   เภริสทฺโท
มุทิงฺคสทฺโท   สงฺขสทฺโท   ปณวสทฺโท  คีตสทฺโท  วาทิตสทฺโท  สมฺมสทฺโท
ปาณิสทฺโท     สตฺตานํ     นิคฺโฆสสทฺโท     ธาตูนํ     สนฺนิฆาตสทฺโท
วาตสทฺโท    อุทกสทฺโท    มนุสฺสสทฺโท    อมนุสฺสสทฺโท    โย    วา
ปนญฺโญปิ   อตฺถิ   สทฺโท   จตุนฺนํ   มหาภูตานํ   อุปาทาย   อนิทสฺสโน
สปฺปฏิโฆ   ยมฺหิ   สทฺทมฺหิ   อนิทสฺสนมฺหิ   สปฺปฏิฆมฺหิ   โสตํ  อนิทสฺสนํ
สปฺปฏิฆํ     ปฏิหญฺญิ    วา    ปฏิหญฺญติ    วา    ปฏิหญฺญิสฺสติ    วา
ปฏิหญฺเญ   วา   สทฺโทเปโส   สทฺทายตนํเปตํ   สทฺทธาตุเปสา   อิทนฺตํ
รูปํ   สทฺทายตนํ   ฯ   กตมนฺตํ   รูปํ   สทฺทายตนํ  โย  สทฺโท  จตุนฺนํ
มหาภูตานํ   อุปาทาย   อนิทสฺสโน   สปฺปฏิโฆ   เภริสทฺโท  มุทิงฺคสทฺโท
สงฺขสทฺโท   ปณวสทฺโท   คีตสทฺโท   วาทิตสทฺโท  สมฺมสทฺโท  ปาณิสทฺโท
สตฺตานํ     นิคฺโฆสสทฺโท     ธาตูนํ     สนฺนิฆาตสทฺโท     วาตสทฺโท
