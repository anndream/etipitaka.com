อโมโห       ธมฺมวิจโย       สมฺมาทิฏฺฐิ       ธมฺมวิจยสมฺโพชฺฌงฺโค
มคฺคงฺคํ มคฺคปริยาปนฺนํ อยํ ตสฺมึ สมเย วิปสฺสนา โหติ ฯ
	[๒๕๕]   กตโม   ตสฺมึ   สมเย   ปคฺคาโห   โหติ   โย  ตสฺมึ
สมเย   เจตสิโก   วิริยารมฺโภ  นิกฺกโม  ปรกฺกโม  อุยฺยาโม  วายาโม
อุสฺสาโห   อุสฺโสฬฺหี   ถาโม   ธิติ   อสิถิลปรกฺกมตา  อนิกฺขิตฺตจฺฉนฺทตา
อนิกฺขิตฺตธุรตา  ธุรสมฺปคฺคาโห  วิริยํ  วิริยินฺทฺริยํ  วิริยพลํ  สมฺมาวายาโม
วิริยสมฺโพชฺฌงฺโค      มคฺคงฺคํ      มคฺคปริยาปนฺนํ      อยํ     ตสฺมึ
สมเย ปคฺคาโห โหติ ฯ
	[๒๕๖]   กตโม   ตสฺมึ   สมเย   อวิกฺเขโป   โหติ  ยา  ตสฺมึ
สมเย    จิตฺตสฺส    ฐิติ   สณฺฐิติ   อวฏฺฐิติ   อวิสาหาโร   อวิกฺเขโป
อวิสาหฏมานสตา     สมโถ    สมาธินฺทฺริยํ    สมาธิพลํ    สมฺมาสมาธิ
สมาธิสมฺโพชฺฌงฺโค    มคฺคงฺคํ    มคฺคปริยาปนฺนํ    อยํ   ตสฺมึ   สมเย
อวิกฺเขโป โหติ ฯ
	[๒๕๗]  เย  วา  ปน  ตสฺมึ  สมเย อญฺเญปิ อตฺถิ ปฏิจฺจสมุปฺปนฺนา
อรูปิโน ธมฺมา อิเม ธมฺมา กุสลา ฯ
	[๒๕๘]  ตสฺมึ  โข  ปน  สมเย จตฺตาโร ขนฺธา โหนฺติ ทฺวายตนานิ
โหนฺติ   เทฺว   ธาตุโย   โหนฺติ   ตโย  อาหารา  โหนฺติ  นวินฺทฺริยานิ
โหนฺติ   ปญฺจงฺคิกํ   ฌานํ  โหติ  อฏฺฐงฺคิโก  มคฺโค  โหติ  สตฺต  พลานิ
โหนฺติ  ตโย  เหตู  โหนฺติ  เอโก  ผสฺโส  โหติ  เอกา  เวทนา  โหติ
เอกา   สญฺญา  โหติ  เอกา  เจตนา  โหติ  เอกํ  จิตฺตํ  โหติ  เอโก
