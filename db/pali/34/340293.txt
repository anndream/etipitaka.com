น   จ   โหติ   ตถาคโต   ปรมฺมรณา   อิทเมว   สจฺจํ   โมฆมญฺญนฺติ
วา   เนว   โหติ   น   น   โหติ   ตถาคโต   ปรมฺมรณา   อิทเมว
สจฺจํ   โมฆมญฺญนฺติ   วา   ยา   เอวรูปา   ทิฏฺฐิ   ทิฏฺฐิคตํ  ทิฏฺฐิคหนํ
ทิฏฺฐิกนฺตาโร    ทิฏฺฐิวิสูกายิกํ    ทิฏฺฐิวิปฺผนฺทิตํ    ทิฏฺฐิสญฺโญชนํ   คาโห
ปฏิคฺคาโห    อภินิเวโส   ปรามาโส   กุมฺมคฺโค   มิจฺฉาปโถ   มิจฺฉตฺตํ
ติตฺถายตนํ     วิปริเยสคฺคาโห     อยํ     วุจฺจติ    อิทํสจฺจาภินิเวโส
กายคนฺโถ  ฯ  ฐเปตฺวา  สีลพฺพตปรามาสํ  กายคนฺถํ  สพฺพาปิ  มิจฺฉาทิฏฺฐิ
อิทํสจฺจาภินิเวโส กายคนฺโถ ฯ
		     อิเม ธมฺมา คนฺถา ฯ
	[๗๔๑]  กตเม  ธมฺมา  โนคนฺถา  เต  ธมฺมา  ฐเปตฺวา อวเสสา
กุสลากุสลาพฺยากตา    ธมฺมา    กามาวจรา   รูปาวจรา   อรูปาวจรา
อปริยาปนฺนา     เวทนากฺขนฺโธ    ฯเปฯ    วิญฺญาณกฺขนฺโธ    สพฺพญฺจ
รูปํ อสงฺขตา จ ธาตุ อิเม ธมฺมา โนคนฺถา ฯ
	[๗๔๒]   กตเม   ธมฺมา  คนฺถนิยา  สาสวา  กุสลากุสลาพฺยากตา
ธมฺมา    กามาวจรา    รูปาวจรา   อรูปาวจรา   รูปกฺขนฺโธ   ฯเปฯ
วิญฺญาณกฺขนฺโธ   อิเม   ธมฺมา  คนฺถนิยา  ฯ  กตเม  ธมฺมา  อคนฺถนิยา
อปริยาปนฺนา    มคฺคา    จ   มคฺคผลานิ   จ   อสงฺขตา   จ   ธาตุ
อิเม ธมฺมา อคนฺถนิยา ฯ
	[๗๔๓]   กตเม   ธมฺมา   คนฺถสมฺปยุตฺตา   เตหิ   ธมฺเมหิ  เย
ธมฺมา    สมฺปยุตฺตา    เวทนากฺขนฺโธ   ฯเปฯ   วิญฺญาณกฺขนฺโธ   อิเม
