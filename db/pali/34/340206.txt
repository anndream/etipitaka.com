ยํ   รูปํ   จตุนฺนํ   มหาภูตานํ   อุปาทาย  วณฺณนิภา  สนิทสฺสนํ  สปฺปฏิฆํ
นีลํ    ปีตกํ   โลหิตกํ   โอทาตํ   กาฬกํ   มญฺเชฏฺฐกํ   หริ   หริวณฺณํ
อมฺพงฺกุรวณฺณํ    ทีฆํ    รสฺสํ    อณณ   ถูลํ   วฏฺฏํ   ปริมณฺฑลํ   จตุรํสํ
ฉฬํสํ  อฏฺฐํสํ  โสฬสํสํ  นินฺนํ  ถลํ  ฉายา  อาตโป  อาโลโก  อนฺธกาโร
อพฺภา   มหิกา   ธูโม   รโช   จนฺทมณฺฑลสฺส   วณฺณนิภา  สุริยมณฺฑลสฺส
วณฺณนิภา     ตารกรูปานํ     วณฺณนิภา    อาทาสมณฺฑลสฺส    วณฺณนิภา
มณิสงฺขมุตฺตาเวฬุริยสฺส    วณฺณนิภา    ชาตรูปรชตสฺส    วณฺณนิภา    ยํ
วา   ปนญฺญมฺปิ   อตฺถิ   รูปํ   จตุนฺนํ   มหาภูตานํ  อุปาทาย  วณฺณนิภา
สนิทสฺสนํ   สปฺปฏิฆํ   ยํ   รูปํ   อารพฺภ   จกฺขุํ  นิสฺสาย  จกฺขุสมฺผสฺโส
อุปฺปชฺชิ    วา   อุปฺปชฺชติ   วา   อุปฺปชฺชิสฺสติ   วา   อุปฺปชฺเช   วา
ฯเปฯ   ยํ   รูปํ   อารพฺภ   จกฺขุํ   นิสฺสาย   จกฺขุสมฺผสฺสชา  เวทนา
ฯเปฯ    สญฺญา    ฯเปฯ    เจตนา   ฯเปฯ   จกฺขุวิญฺญาณํ   อุปฺปชฺชิ
วา  อุปฺปชฺชติ  วา  อุปฺปชฺชิสฺสติ  วา  อุปฺปชฺเช  วา ฯเปฯ ยํรูปารมฺมโณ
จกฺขุํ     นิสฺสาย     จกฺขุสมฺผสฺโส     อุปฺปชฺชิ     วา     อุปฺปชฺชติ
วา   อุปฺปชฺชิสฺสติ   วา   อุปฺปชฺเช   วา   ฯเปฯ  ยํรูปารมฺมณา  จกฺขุํ
นิสฺสาย   จกฺขุสมฺผสฺสชา   เวทนา   ฯเปฯ   สญฺญา   ฯเปฯ   เจตนา
ฯเปฯ    จกฺขุวิญฺญาณํ    อุปฺปชฺชิ   วา   อุปฺปชฺชติ   วา   อุปฺปชฺชิสฺสติ
วา   อุปฺปชฺเช   วา   รูปํเปตํ   รูปายตนํเปตํ   รูปธาตุเปสา   อิทนฺตํ
รูปํ รูปายตนํ ฯ
	[๕๒๒]  กตมนฺตํ  รูปํ  สทฺทายตนํ  โย  สทฺโท  จตุนฺนํ  มหาภูตานํ
