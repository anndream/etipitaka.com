อญฺญาณํ    ปุพฺพนฺเต    อญฺญาณํ   อปรนฺเต   อญฺญาณํ   ปุพฺพนฺตาปรนฺเต
อญฺญาณํ       อิทปฺปจฺจยตาปฏิจฺจสมุปฺปนฺเนสุ      ธมฺเมสุ      อญฺญาณํ
ยํ     เอวรูปํ     อญฺญาณํ     อทสฺสนํ     อนภิสมโย     อนนุโพโธ
อสมฺโพโธ    อปฺปฏิเวโธ   อสงฺคาหนา   อปริโยคาหนา   อสมเปกฺขนา
อปฺปจฺจเวกฺขณา     อปฺปจฺจกฺขกมฺมํ    ทุมฺเมชฺฌํ    พาลฺยํ    อสมฺปชญฺญํ
โมโห    ปโมโห    สมฺโมโห    อวิชฺชา    อวิชฺโชโฆ   อวิชฺชาโยโค
อวิชฺชานุสโย    อวิชฺชาปริยุฏฺฐานํ    อวิชฺชาลงฺคี    โมโห    อกุสลมูลํ
อยํ วุจฺจติ อวิชฺชาสโว ฯ
		    อิเม ธมฺมา อาสวา ฯ
	[๗๑๓]  กตเม  ธมฺมา  โนอาสวา  เต  ธมฺเม ฐเปตฺวา อวเสสา
กุสลากุสลาพฺยากตา    ธมฺมา    กามาวจรา   รูปาวจรา   อรูปาวจรา
อปริยาปนฺนา     เวทนากฺขนฺโธ    ฯเปฯ    วิญฺญาณกฺขนฺโธ    สพฺพญฺจ
รูปํ อสงฺขตา จ ธาตุ อิเม ธมฺมา โนอาสวา ฯ
	[๗๑๔]   กตเม   ธมฺมา   สาสวา  สาสวา  กุสลากุสลาพฺยากตา
ธมฺมา    กามาวจรา    รูปาวจรา   อรูปาวจรา   รูปกฺขนฺโธ   ฯเปฯ
วิญฺญาณกฺขนฺโธ   อิเม   ธมฺมา   สาสวา   ฯ  กตเม  ธมฺมา  อนาสวา
อปริยาปนฺนา   มคฺคา   จ   มคฺคผลานิ   จ  อสงฺขตา  จ  ธาตุ  อิเม
ธมฺมา อนาสวา ฯ
	[๗๑๕]   กตเม   ธมฺมา   อาสวสมฺปยุตฺตา   เตหิ  ธมฺเมหิ  เย
ธมฺมา    สมฺปยุตฺตา    เวทนากฺขนฺโธ   ฯเปฯ   วิญฺญาณกฺขนฺโธ   อิเม
