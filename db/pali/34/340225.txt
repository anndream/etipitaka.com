วา     ปสาเรนฺตสฺส     วา     กายสฺส     ถมฺภนา     สนฺถมฺภนา
สนฺถมฺภิตตฺตํ     วิญฺญตฺติ    วิญฺญาปนา    วิญฺญาปิตตฺตํ    อิทนฺตํ    รูปํ
กายวิญฺญตฺติ    ฯ   กตมนฺตํ   รูปํ   นกายวิญฺญตฺติ   จกฺขายตนํ   ฯเปฯ
กพฬึกาโร อาหาโร อิทนฺตํ รูปํ นกายวิญฺญตฺติ ฯ
	[๕๗๗]    กตมนฺตํ   รูปํ   วจีวิญฺญตฺติ   ยา   กุสลจิตฺตสฺส   วา
อกุสลจิตฺตสฺส   วา   อพฺยากตจิตฺตสฺส   วา   วาจา   คิรา   พฺยปฺปโถ
อุทีรณํ   โฆโส   โฆสกมฺมํ   วาจา   วจีเภโท   อยํ   วุจฺจติ   วาจา
ยา    ตาย    วาจาย    วิญฺญตฺติ   วิญฺญาปนา   วิญฺญาปิตตฺตํ   อิทนฺตํ
รูปํ    วจีวิญฺญตฺติ    ฯ    กตมนฺตํ    รูปํ    นวจีวิญฺญตฺติ   จกฺขายตนํ
ฯเปฯ กพฬึกาโร อาหาโร อิทนฺตํ รูปํ นวจีวิญฺญตฺติ ฯ
	[๕๗๘]   กตมนฺตํ   รูปํ   อากาสธาตุ  โย  อากาโส  อากาสคตํ
อฆํ   อฆคตํ   วิวโร   วิวรคตํ   อสมฺผุฏฺฐํ   จตูหิ   มหาภูเตหิ  อิทนฺตํ
รูปํ    อากาสธาตุ    ฯ    กตมนฺตํ   รูปํ   นอากาสธาตุ   จกฺขายตนํ
ฯเปฯ กพฬึกาโร อาหาโร อิทนฺตํ รูปํ นอากาสธาตุ ฯ
	[๕๗๙]   กตมนฺตํ  รูปํ  อาโปธาตุ  ยํ  อาโป  อาโปคตํ  สิเนโห
สิเนหคตํ   พนฺธนตฺตํ   รูปสฺส   อิทนฺตํ   รูปํ   อาโปธาตุ   ฯ  กตมนฺตํ
รูปํ   นอาโปธาตุ   จกฺขายตนํ   ฯเปฯ   กพฬึกาโร   อาหาโร  อิทนฺตํ
รูปํ นอาโปธาตุ ฯ
	[๕๘๐]   กตมนฺตํ   รูปํ   รูปสฺส   ลหุตา   ยา   รูปสฺส  ลหุตา
ลหุปริณามตา     อทนฺธนตา     อวิตฺถนตา    อิทนฺตํ    รูปํ    รูปสฺส
