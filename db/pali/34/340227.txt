ปริปาโก   อิทนฺตํ   รูปํ   รูปสฺส   ชรตา   ฯ   กตมนฺตํ   รูปํ  รูปสฺส
นชรตา     จกฺขายตนํ     ฯเปฯ    กพฬึกาโร    อาหาโร    อิทนฺตํ
รูปํ รูปสฺส นชรตา ฯ
	[๕๘๖]   กตมนฺตํ   รูปํ   รูปสฺส   อนิจฺจตา   โย  รูปสฺส  ขโย
วโย   เภโท   ปริเภโท   อนิจฺจตา   อนฺตรธานํ   อิทนฺตํ  รูปํ  รูปสฺส
อนิจฺจตา   ฯ   กตมนฺตํ   รูปํ   รูปสฺส   นอนิจฺจตา  จกฺขายตนํ  ฯเปฯ
กพฬึกาโร อาหาโร อิทนฺตํ รูปํ รูปสฺส นอนิจฺจตา ฯ
	[๕๘๗]   กตมนฺตํ   รูปํ  กพฬึกาโร  อาหาโร  โอทโน  กุมฺมาโส
สตฺตุ   มจฺโฉ   มํสํ   ขีรํ   ทธิ   สปฺปิ   นวนีตํ   เตลํ   มธุ  ผาณิตํ
ยํ   วา   ปนญฺญมฺปิ   อตฺถิ   รูปํ   ยมฺหิ   ยมฺหิ  ชนปเท  เตสํ  เตสํ
สตฺตานํ    มุขาสิยํ   ทนฺตวิขาทนํ   คลชฺโฌหรณียํ   กุจฺฉิวิตฺถมฺภนํ   ยาย
โอชาย   สตฺตา   ยาเปนฺติ   อิทนฺตํ   รูปํ   กพฬึกาโร   อาหาโร  ฯ
กตมนฺตํ   รูปํ   น   กพฬึกาโร   อาหาโร   จกฺขายตนํ  ฯเปฯ  รูปสฺส
อนิจฺจตา อิทนฺตํ รูปํ น กพฬึกาโร อาหาโร ฯ
		   เอวํ ทุวิเธน รูปสงฺคโห ฯ
		    ทุกนิทฺเทโส นิฏฺฐิโต ฯ
	[๕๘๘]   กตมนฺตํ   รูปํ   อชฺฌตฺติกํ   อุปาทา  จกฺขายตนํ  ฯเปฯ
กายายตนํ    อิทนฺตํ    รูปํ   อชฺฌตฺติกํ   อุปาทา   ฯ   กตมนฺตํ   รูปํ
พาหิรํ    อุปาทา   รูปายตนํ   ฯเปฯ   กพฬึกาโร   อาหาโร   อิทนฺตํ
รูปํ  พาหิรํ  อุปาทา  ฯ  กตมนฺตํ  รูปํ  พาหิรํ  โนอุปาทา โผฏฺฐพฺพายตนํ
