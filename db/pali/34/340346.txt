จตฺตาโร   มคฺคา   อปริยาปนฺนา  จตฺตาริ  จ  สามญฺญผลานิ  นิพฺพานญฺจ
อิเม ธมฺมา อปฺปมาณา ฯ
	[๘๙๐]   กตเม   ธมฺมา   ปริตฺตารมฺมณา   สพฺโพ  กามาวจรสฺส
วิปาโก  กิริยา  มโนธาตุ  กิริยาเหตุกา  มโนวิญฺญาณธาตุ โสมนสฺสสหคตา
อิเม   ธมฺมา   ปริตฺตารมฺมณา   ฯ   กตเม   ธมฺมา   มหคฺคตารมฺมณา
วิญฺญานญฺจายตนํ เนวสญฺญานาสญฺญายตนํ อิเม
ธมฺมา    มหคฺคตารมฺมณา    ฯ    กตเม    ธมฺมา   อปฺปมาณารมฺมณา
จตฺตาโร   มคฺคา   อปริยาปนฺนา   จตฺตาริ   จ   สามญฺญผลานิ   อิเม
ธมฺมา  อปฺปมาณารมฺมณา  ฯ  กามาวจรกุสลโต  จตฺตาโร  ญาณวิปฺปยุตฺตา
จิตฺตุปฺปาทา         กิริยโต         จตฺตาโร        ญาณวิปฺปยุตฺตา
จิตฺตุปฺปาทา    สพฺพํ    อกุสลํ   อิเม   ธมฺมา   สิยา   ปริตฺตารมฺมณา
สิยา   มหคฺคตารมฺมณา   น   อปฺปมาณารมฺมณา   สิยา   น   วตฺตพฺพา
ปริตฺตารมฺมณาติปิ   มหคฺคตารมฺมณาติปิ   ฯ   กามาวจรกุสลโต  จตฺตาโร
ญาณสมฺปยุตฺตา    จิตฺตุปฺปาทา    กิริยโต    จตฺตาโร    ญาณสมฺปยุตฺตา
จิตฺตุปฺปาทา    รูปาวจรํ   จตุตฺถํ   ฌานํ   กุสลโต   จ   กิริยโต   จ
กิริยาเหตุกา     มโนวิญฺญาณธาตุ    อุเปกฺขาสหคตา    อิเม    ธมฺมา
สิยา   ปริตฺตารมฺมณา   สิยา   มหคฺคตารมฺมณา  สิยา  อปฺปมาณารมฺมณา
สิยา     น     วตฺตพฺพา     ปริตฺตารมฺมณาติปิ     มหคฺคตารมฺมณาติปิ
อปฺปมาณารมฺมณาติปิ     ฯ    รูปาวจรติกจตุกฺกชฺฌานา    กุสลโต    จ
วิปากโต  จ  กิริยโต  จ  จตุตฺถสฺส  ฌานสฺส  วิปาโก อากาสานญฺจายตนํ
