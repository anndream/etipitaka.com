สนฺตติ    กพฬึกาโร    อาหาโร    อิทนฺตํ    รูปํ   อนุปาทินฺนุปาทานิยํ
ทูเร   ฯ   กตมนฺตํ   รูปํ   อนุปาทินฺนุปาทานิยํ  สนฺติเก  สทฺทายตนํ  ยํ
วา   ปนญฺญมฺปิ   อตฺถิ  รูปํ  น  กมฺมสฺส  กตตฺตา  รูปายตนํ  คนฺธายตนํ
รสายตนํ โผฏฺฐพฺพายตนํ อิทนฺตํ รูปํ อนุปาทินฺนุปาทานิยํ สนฺติเก ฯ
	[๖๔๙]   กตมนฺตํ   รูปํ   สปฺปฏิฆํ   อินฺทฺริยํ   จกฺขุนฺทฺริยํ  ฯเปฯ
กายินฺทฺริยํ    อิทนฺตํ    รูปํ    สปฺปฏิฆํ   อินฺทฺริยํ   ฯ   กตมนฺตํ   รูปํ
สปฺปฏิฆํ   นอินฺทฺริยํ   รูปายตนํ   ฯเปฯ   โผฏฺฐพฺพายตนํ   อิทนฺตํ   รูปํ
สปฺปฏิฆํ   นอินฺทฺริยํ   ฯ  กตมนฺตํ  รูปํ  อปฺปฏิฆํ  อินฺทฺริยํ  อิตฺถินฺทฺริยํ
ปุริสินฺทฺริยํ  ชีวิตินฺทฺริยํ  อิทนฺตํ  รูปํ  อปฺปฏิฆํ  อินฺทฺริยํ  ฯ  กตมนฺตํ
รูปํ   อปฺปฏิฆํ   นอินฺทฺริยํ   กายวิญฺญตฺติ   ฯเปฯ   กพฬึกาโร  อาหาโร
อิทนฺตํ รูปํ อปฺปฏิฆํ นอินฺทฺริยํ ฯ
	[๖๕๐]    กตมนฺตํ    รูปํ    สปฺปฏิฆํ   มหาภูตํ   โผฏฺฐพฺพายตนํ
อิทนฺตํ   รูปํ   สปฺปฏิฆํ   มหาภูตํ   ฯ  กตมนฺตํ  รูปํ  สปฺปฏิฆํ  นมหาภูตํ
จกฺขายตนํ   ฯเปฯ   รสายตนํ   อิทนฺตํ   รูปํ   สปฺปฏิฆํ   นมหาภูตํ  ฯ
กตมนฺตํ   รูปํ   อปฺปฏิฆํ   มหาภูตํ   อาโปธาตุ   อิทนฺตํ   รูปํ  อปฺปฏิฆํ
มหาภูตํ   ฯ   กตมนฺตํ   รูปํ   อปฺปฏิฆํ   นมหาภูตํ   อิตฺถินฺทฺริยํ  ฯเปฯ
กพฬึกาโร อาหาโร อิทนฺตํ รูปํ อปฺปฏิฆํ นมหาภูตํ ฯ
	[๖๕๑]   กตมนฺตํ   รูปํ   อินฺทฺริยํ   โอฬาริกํ  จกฺขุนฺทฺริยํ  ฯเปฯ
กายินฺทฺริยํ    อิทนฺตํ    รูปํ   อินฺทฺริยํ   โอฬาริกํ   ฯ   กตมนฺตํ   รูปํ
อินฺทฺริยํ  สุขุมํ  อิตฺถินฺทฺริยํ  ปุริสินฺทฺริยํ  ชีวิตินฺทฺริยํ อิทนฺตํ รูปํ
