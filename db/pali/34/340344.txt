อุเปกฺขา   รูปญฺจ  นิพฺพานญฺจ  อิเม  ธมฺมา  น  วตฺตพฺพา  ปีติสหคตาติปิ
สุขสหคตาติปิ อุเปกฺขาสหคตาติปิ ฯ
	[๘๘๕]     กตเม     ธมฺมา    ทสฺสเนนปหาตพฺพา    จตฺตาโร
ทิฏฺฐิคตสมฺปยุตฺตา    จิตฺตุปฺปาทา   วิจิกิจฺฉาสหคโต   จิตฺตุปฺปาโท   อิเม
ธมฺมา    ทสฺสเนนปหาตพฺพา   ฯ   กตเม   ธมฺมา   ภาวนายปหาตพฺพา
อุทฺธจฺจสหคโต    จิตฺตุปฺปาโท   อิเม   ธมฺมา   ภาวนายปหาตพฺพา   ฯ
จตฺตาโร  ทิฏฺฐิคตวิปฺปยุตฺตโลภสหคตา  จิตฺตุปฺปาทา  เทฺว  โทมนสฺสสหคตา
จิตฺตุปฺปาทา      อิเม      ธมฺมา      สิยา      ทสฺสเนนปหาตพฺพา
สิยา    ภาวนายปหาตพฺพา    ฯ    กตเม    ธมฺมา    เนวทสฺสเนน-
นภาวนายปหาตพฺพา   จตูสุ   ภูมีสุ   กุสลํ   จตูสุ  ภูมีสุ  วิปาโก  ตีสุ
ภูมีสุ     กิริยาพฺยากตํ     รูปญฺจ     นิพฺพานญฺจ     อิเม     ธมฺมา
เนวทสฺสเนนนภาวนายปหาตพฺพา ฯ
	[๘๘๖]    กตเม    ธมฺมา   ทสฺสเนนปหาตพฺพเหตุกา   จตฺตาโร
ทิฏฺฐิคตสมฺปยุตฺตา      จิตฺตุปฺปาทา     วิจิกิจฺฉาสหคโต     จิตฺตุปฺปาโท
เอตฺถุปฺปนฺนํ   โมหํ  ฐเปตฺวา  อิเม  ธมฺมา  ทสฺสเนนปหาตพฺพเหตุกา  ฯ
กตเม   ธมฺมา   ภาวนายปหาตพฺพเหตุกา   อุทฺธจฺจสหคโต   จิตฺตุปฺปาโท
เอตฺถุปฺปนฺนํ   โมหํ  ฐเปตฺวา  อิเม  ธมฺมา  ภาวนายปหาตพฺพเหตุกา  ฯ
จตฺตาโร  ทิฏฺฐิคตวิปฺปยุตฺตโลภสหคตา  จิตฺตุปฺปาทา  เทฺว  โทมนสฺสสหคตา
จิตฺตุปฺปาทา     อิเม     ธมฺมา     สิยา     ทสฺสเนนปหาตพฺพเหตุกา
สิยา       ภาวนายปหาตพฺพเหตุกา       ฯ      กตเม      ธมฺมา
เนวทสฺสเนนนภาวนายปหาตพฺพเหตุกา
