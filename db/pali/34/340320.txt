	[๘๑๔]   อิมานิ   ตีณิ   สญฺโญชนานิ   ตเทกฏฺฐา   จ   กิเลสา
ตํสมฺปยุตฺโต    เวทนากฺขนฺโธ    ฯเปฯ    วิญฺญาณกฺขนฺโธ    ตํสมุฏฺฐานํ
กายกมฺมํ   วจีกมฺมํ   มโนกมฺมํ   อิเม   ธมฺมา   ทสฺสเนนปหาตพฺพา  ฯ
กตเม   ธมฺมา   นทสฺสเนนปหาตพฺพา   เต  ธมฺเม  ฐเปตฺวา  อวเสสา
กุสลากุสลาพฺยากตา    ธมฺมา    กามาวจรา   รูปาวจรา   อรูปาวจรา
อปริยาปนฺนา     เวทนากฺขนฺโธ    ฯเปฯ    วิญฺญาณกฺขนฺโธ    สพฺพญฺจ
รูปํ อสงฺขตา จ ธาตุ อิเม ธมฺมา นทสฺสเนนปหาตพฺพา ฯ
	[๘๑๕]   กตเม   ธมฺมา   ภาวนายปหาตพฺพา   อวเสโส  โลโภ
โทโส   โมโห   ตเทกฏฺฐา   จ   กิเลสา  ตํสมฺปยุตฺโต  เวทนากฺขนฺโธ
ฯเปฯ    วิญฺญาณกฺขนฺโธ    ตํสมุฏฺฐานํ   กายกมฺมํ   วจีกมฺมํ   มโนกมฺมํ
อิเม  ธมฺมา  ภาวนายปหาตพฺพา  ฯ  กตเม  ธมฺมา  นภาวนายปหาตพฺพา
เต      ธมฺเม      ฐเปตฺวา      อวเสสา     กุสลากุสลาพฺยากตา
ธมฺมา  กามาวจรา  รูปาวจรา  อรูปาวจรา  อปริยาปนฺนา เวทนากฺขนฺโธ
ฯเปฯ    วิญฺญาณกฺขนฺโธ    สพฺพญฺจ    รูปํ    อสงฺขตา    จ    ธาตุ
อิเม ธมฺมา นภาวนายปหาตพฺพา ฯ
	[๘๑๖]  กตเม  ธมฺมา  ทสฺสเนนปหาตพฺพเหตุกา  ตีณิ  สญฺโญชนานิ
สกฺกายทิฏฺฐิ วิจิกิจฺฉา สีลพฺพตปรามาโส ฯ
	[๘๑๗]   ตตฺถ   กตมา   สกฺกายทิฏฺฐิ   อิธ  อสฺสุตวา  ปุถุชฺชโน
อริยานํ    อทสฺสาวี    อริยธมฺมสฺส    อโกวิโท   อริยธมฺเม   อวินีโต
สปฺปุริสานํ     อทสฺสาวี    สปฺปุริสธมฺมสฺส    อโกวิโท    สปฺปุริสธมฺเม
