ทุติยาย  ภูมิยา  ปตฺติยา  ฯเปฯ  กามราคพฺยาปาทานํ  อนวเสสปฺปหานาย
ตติยาย  ภูมิยา  ปตฺติยา  ฯเปฯ  รูปราค  อรูปราค มาน อุทฺธจฺจอวิชฺชาย
อนวเสสปฺปหานาย      จตุตฺถาย     ภูมิยา     ปตฺติยา     วิวิจฺเจว
กาเมหิ    ฯเปฯ    ปฐมํ    ฌานํ   อุปสมฺปชฺช   วิหรติ   ทุกฺขาปฏิปทํ
ทนฺธาภิญฺญํ   ตสฺมึ   สมเย   ผสฺโส   โหติ   ฯเปฯ   อญฺญินฺทฺริยํ  โหติ
ฯเปฯ   อวิกฺเขโป   โหติ   ฯเปฯ   อิเม   ธมฺมา   กุสลา   ตสฺเสว
โลกุตฺตรสฺส   กุสลสฺส   ฌานสฺส   กตตฺตา  ภาวิตตฺตา  วิปากํ  วิวิจฺเจว
กาเมหิ    ฯเปฯ    ปฐมํ    ฌานํ   อุปสมฺปชฺช   วิหรติ   ทุกฺขาปฏิปทํ
ทนฺธาภิญฺญํ   สุญฺญตํ  ตสฺมึ  สมเย  ผสฺโส  โหติ  ฯเปฯ  อญฺญาตาวินฺทฺริยํ
โหติ     ฯเปฯ    อวิกฺเขโป    โหติ    เย    วา    ปน    ตสฺมึ
สมเย    อญฺเญปิ    อตฺถิ   ปฏิจฺจสมุปฺปนฺนา   อรูปิโน   ธมฺมา   อิเม
ธมฺมา อพฺยากตา ฯ
	[๔๗๑]   กตโม   ตสฺมึ  สมเย  ผสฺโส  โหติ  โย  ตสฺมึ  สมเย
ผสฺโส   ผุสนา   สมฺผุสนา  สมฺผุสิตตฺตํ  อยํ  ตสฺมึ  สมเย  ผสฺโส  โหติ
ฯเปฯ    กตมํ   ตสฺมึ   สมเย   อญฺญาตาวินฺทฺริยํ   โหติ   ยา   เตสํ
อญฺญาตาวีนํ    ธมฺมานํ   อญฺญา   ปญฺญา   ปชานนา   วิจโย   ปวิจโย
ธมฺมวิจโย   สลฺลกฺขณา   อุปลกฺขณา   ปจฺจุปลกฺขณา   ปณฺฑิจฺจํ   โกสลฺลํ
เนปุญฺญํ  เวภพฺยา  จินฺตา  อุปปริกฺขา  ภูรี  เมธา  ปริณายิกา  วิปสฺสนา
สมฺปชญฺญํ    ปโตโท    ปญฺญา    ปญฺญินฺทฺริยํ    ปญฺญาพลํ    ปญฺญาสตฺถํ
ปญฺญาปาสาโท     ปญฺญาอาโลโก     ปญฺญาโอภาโส     ปญฺญาปชฺโชโต
