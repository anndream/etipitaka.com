มหาภูตํ   ฯ   กตมนฺตํ   รูปํ   อุปาทินฺนุปาทานิยํ   นมหาภูตํ  จกฺขายตนํ
ฯเปฯ    กายายตนํ    อิตฺถินฺทฺริยํ   ปุริสินฺทฺริยํ   ชีวิตินฺทฺริยํ   ยํ   วา
ปนญฺญมฺปิ    อตฺถิ    รูปํ    กมฺมสฺส   กตตฺตา   รูปายตนํ   คนฺธายตนํ
รสายตนํ   อากาสธาตุ   รูปสฺส   อุปจโย   รูปสฺส   สนฺตติ  กพฬึกาโร
อาหาโร    อิทนฺตํ   รูปํ   อุปาทินฺนุปาทานิยํ   นมหาภูตํ   ฯ   กตมนฺตํ
รูปํ   อนุปาทินฺนุปาทานิยํ   มหาภูตํ  น  กมฺมสฺส  กตตฺตา  โผฏฺฐพฺพายตนํ
อาโปธาตุ     อิทนฺตํ     รูปํ     อนุปาทินฺนุปาทานิยํ    มหาภูตํ    ฯ
กตมนฺตํ   รูปํ   อนุปาทินฺนุปาทานิยํ   นมหาภูตํ   สทฺทายตนํ  กายวิญฺญตฺติ
วจีวิญฺญตฺติ      รูปสฺส      ลหุตา      รูปสฺส     มุทุตา     รูปสฺส
กมฺมญฺญตา   รูปสฺส   ชรตา   รูปสฺส   อนิจฺจตา   ยํ   วา   ปนญฺญมฺปิ
อตฺถิ   รูปํ   น   กมฺมสฺส   กตตฺตา   รูปายตนํ   คนฺธายตนํ  รสายตนํ
อากาสธาตุ   รูปสฺส   อุปจโย   รูปสฺส   สนฺตติ   กพฬึกาโร  อาหาโร
อิทนฺตํ รูปํ อนุปาทินฺนุปาทานิยํ นมหาภูตํ ฯ
	[๖๔๗]   กตมนฺตํ   รูปํ   อุปาทินฺนุปาทานิยํ  โอฬาริกํ  จกฺขายตนํ
ฯเปฯ    กายายตนํ    ยํ    วา    ปนญฺญมฺปิ   อตฺถิ   รูปํ   กมฺมสฺส
กตตฺตา    รูปายตนํ    คนฺธายตนํ   รสายตนํ   โผฏฺฐพฺพายตนํ   อิทนฺตํ
รูปํ   อุปาทินฺนุปาทานิยํ   โอฬาริกํ   ฯ  กตมนฺตํ  รูปํ  อุปาทินฺนุปาทานิยํ
สุขุมํ   อิตฺถินฺทฺริยํ   ปุริสินฺทฺริยํ   ชีวิตินฺทฺริยํ   ยํ   วา   ปนญฺญมฺปิ
อตฺถิ    รูปํ    กมฺมสฺส    กตตฺตา   อากาสธาตุ   อาโปธาตุ   รูปสฺส
อุปจโย    รูปสฺส    สนฺตติ    กพฬึกาโร    อาหาโร    อิทนฺตํ   รูปํ
