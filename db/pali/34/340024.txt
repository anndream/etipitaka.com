มโนสญฺเจตนาหาโร    วิญฺญาณาหาโร    ฯ    กตโม    ตสฺมึ   สมเย
ผสฺสาหาโร   โหติ   โย   ตสฺมึ   สมเย   ผสฺโส   ผุสนา   สมฺผุสนา
สมฺผุสิตตฺตํ    อยํ    ตสฺมึ   สมเย   ผสฺสาหาโร   โหติ   ฯ   กตโม
ตสฺมึ   สมเย   มโนสญฺเจตนาหาโร   โหติ  ยา  ตสฺมึ  สมเย  เจตนา
สญฺเจตนา    สญฺเจตยิตตฺตํ   อยํ   ตสฺมึ   สมเย   มโนสญฺเจตนาหาโร
โหติ   ฯ  กตโม  ตสฺมึ  สมเย  วิญฺญาณาหาโร  โหติ  ยํ  ตสฺมึ  สมเย
จิตฺตํ   มโน   มานสํ  หทยํ  ปณฺฑรํ  มโน  มนายตนํ  มนินฺทฺริยํ  วิญฺญาณํ
วิญฺญาณกฺขนฺโธ     ตชฺชา    มโนวิญฺญาณธาตุ    อยํ    ตสฺมึ    สมเย
วิญฺญาณาหาโร โหติ ฯ อิเม ตสฺมึ สมเย ตโย อาหารา โหนฺติ ฯ
	[๗๙]   กตมานิ   ตสฺมึ  สมเย  อฏฺฐินฺทฺริยานิ  โหนฺติ  สทฺธินฺทฺริยํ
วิริยินฺทฺริยํ     สตินฺทฺริยํ    สมาธินฺทฺริยํ    ปญฺญินฺทฺริยํ    มนินฺทฺริยํ
โสมนสฺสินฺทฺริยํ  ชีวิตินฺทฺริยํ  ฯ  กตมํ  ตสฺมึ  สมเย  สทฺธินฺทฺริยํ  โหติ ยา
ตสฺมึ    สมเย   สทฺธา   สทฺทหนา   โอกปฺปนา   อภิปฺปสาโท   สทฺธา
สทฺธินฺทฺริยํ    สทฺธาพลํ   อิทํ   ตสฺมึ   สมเย   สทฺธินฺทฺริยํ   โหติ   ฯ
กตมํ   ตสฺมึ   สมเย   วิริยินฺทฺริยํ   โหติ  โย  ตสฺมึ  สมเย  เจตสิโก
วิริยารมฺโภ    นิกฺกโม    ปรกฺกโม    อุยฺยาโม   วายาโม   อุสฺสาโห
อุสฺโสฬฺหี  ถาโม  ธิติ  อสิถิลปรกฺกมตา  อนิกฺขิตฺตจฺฉนฺทตา  อนิกฺขิตฺตธุรตา
ธุรสมฺปคฺคาโห     วิริยํ     วิริยินฺทฺริยํ     วิริยพลํ     สมฺมาวายาโม
อิทํ   ตสฺมึ  สมเย  วิริยินฺทฺริยํ  โหติ  ฯ  กตมํ  ตสฺมึ  สมเย  สตินฺทฺริยํ
โหติ   ยา   ตสฺมึ   สมเย   สติ   อนุสฺสติ   ปฏิสฺสติ   สติ   สรณตา
