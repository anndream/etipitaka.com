วิริยาธิปเตยฺยํ    หีนํ    ฯเปฯ    มชฺฌิมํ    ฯเปฯ    ปณีตํ    ฯเปฯ
จิตฺตาธิปเตยฺยํ    หีนํ    ฯเปฯ    มชฺฌิมํ    ฯเปฯ    ปณีตํ    ฯเปฯ
วีมํสาธิปเตยฺยํ   หีนํ   ฯเปฯ   มชฺฌิมํ   ฯเปฯ   ปณีตํ   ตสฺมึ   สมเย
ผสฺโส โหติ ฯเปฯ อวิกฺเขโป โหติ ฯเปฯ อิเม ธมฺมา กุสลา ฯ
		       อรูปาวจรกุสลํ ฯ
		         ________
	[๑๙๖]   กตเม   ธมฺมา   กุสลา  ยสฺมึ  สมเย  โลกุตฺตรํ  ฌานํ
ภาเวติ   นิยฺยานิกํ   อปจยคามึ   ทิฏฺฐิคตานํ  ปหานาย  ปฐมาย  ภูมิยา
ปตฺติยา    วิวิจฺเจว   กาเมหิ   วิวิจฺจ   อกุสเลหิ   ธมฺเมหิ   สวิตกฺกํ
สวิจารํ   วิเวกชํ   ปีติสุขํ  ปฐมํ  ฌานํ  อุปสมฺปชฺช  วิหรติ  ทุกฺขาปฏิปทํ
ทนฺธาภิญฺญํ    ตสฺมึ   สมเย   ผสฺโส   โหติ   เวทนา   โหติ   สญฺญา
โหติ   เจตนา   โหติ   จิตฺตํ   โหติ   วิตกฺโก   โหติ  วิจาโร  โหติ
ปีติ   โหติ   สุขํ   โหติ   จิตฺตสฺเสกคฺคตา   โหติ   สทฺธินฺทฺริยํ   โหติ
วิริยินฺทฺริยํ   โหติ   สตินฺทฺริยํ   โหติ   สมาธินฺทฺริยํ  โหติ  ปญฺญินฺทฺริยํ
โหติ    มนินฺทฺริยํ    โหติ   โสมนสฺสินฺทฺริยํ   โหติ   ชีวิตินฺทฺริยํ   โหติ
อนญฺญตญฺญสฺสามีตินฺทฺริยํ    โหติ    สมฺมาทิฏฺฐิ    โหติ    สมฺมาสงฺกปฺโป
โหติ   สมฺมาวาจา   โหติ   สมฺมากมฺมนฺโต   โหติ  สมฺมาอาชีโว  โหติ
สมฺมาวายาโม   โหติ   สมฺมาสติ   โหติ   สมฺมาสมาธิ  โหติ  สทฺธาพลํ
โหติ    วิริยพลํ   โหติ   สติพลํ   โหติ   สมาธิพลํ   โหติ   ปญฺญาพลํ
โหติ   หิรีพลํ   โหติ  โอตฺตปฺปพลํ  โหติ  อโลโภ  โหติ  อโทโส  โหติ
