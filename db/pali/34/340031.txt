	[๘๘]  กตมํ  ตสฺมึ  สมเย  เอกํ  จิตฺตํ  โหติ ยํ ตสฺมึ สมเย จิตฺตํ
มโน   มานสํ   หทยํ   ปณฺฑรํ   มโน   มนายตนํ   มนินฺทฺริยํ   วิญฺญาณํ
วิญฺญาณกฺขนฺโธ   ตชฺชา   มโนวิญฺญาณธาตุ   อิทํ   ตสฺมึ   สมเย   เอกํ
จิตฺตํ โหติ ฯ
	[๘๙]   กตโม   ตสฺมึ   สมเย  เอโก  เวทนากฺขนฺโธ  โหติ  ยํ
ตสฺมึ   สมเย   เจตสิกํ  สาตํ  เจตสิกํ  สุขํ  เจโตสมฺผสฺสชํ  สาตํ  สุขํ
เวทยิตํ   เจโตสมฺผสฺสชา   สาตา   สุขา   เวทนา  อยํ  ตสฺมึ  สมเย
เอโก เวทนากฺขนฺโธ โหติ ฯ
	[๙๐]   กตโม   ตสฺมึ   สมเย  เอโก  สญฺญากฺขนฺโธ  โหติ  ยา
ตสฺมึ   สมเย   สญฺญา   สญฺชานนา   สญฺชานิตตฺตํ   อยํ   ตสฺมึ  สมเย
เอโก สญฺญากฺขนฺโธ โหติ ฯ
	[๙๑]  กตโม  ตสฺมึ  สมเย  เอโก  สงฺขารกฺขนฺโธ  โหติ  ผสฺโส
เจตนา   วิตกฺโก  วิจาโร  ปีติ  จิตฺตสฺเสกคฺคตา  สทฺธินฺทฺริยํ  วิริยินฺทฺริยํ
สตินฺทฺริยํ     สมาธินฺทฺริยํ    ปญฺญินฺทฺริยํ    ชีวิตินฺทฺริยํ    สมฺมาทิฏฺฐิ
สมฺมาสงฺกปฺโป  สมฺมาวายาโม  สมฺมาสติ  สมฺมาสมาธิ  สทฺธาพลํ  วิริยพลํ
สติพลํ   สมาธิพลํ   ปญฺญาพลํ   หิรีพลํ   โอตฺตปฺปพลํ   อโลโภ  อโทโส
อโมโห     อนภิชฺฌา    อพฺยาปาโท    สมฺมาทิฏฺฐิ    หิรี    โอตฺตปฺปํ
กายปฺปสฺสทฺธิ    จิตฺตปฺปสฺสทฺธิ    กายลหุตา    จิตฺตลหุตา    กายมุทุตา
จิตฺตมุทุตา      กายกมฺมญฺญตา      จิตฺตกมฺมญฺญตา      กายปาคุญฺญตา
จิตฺตปาคุญฺญตา    กายุชุกตา    จิตฺตุชุกตา    สติ    สมฺปชญฺญํ   สมโถ
