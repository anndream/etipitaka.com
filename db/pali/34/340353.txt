ภูมีสุ   วิปาโก   กามาวจรกิริยโต   อเหตุเก   จิตฺตุปฺปาเท   ฐเปตฺวา
ตีสุ    ภูมีสุ    กิริยาพฺยากตํ   เอตฺถุปฺปนฺเน   เหตู   ฐเปตฺวา   อิเม
ธมฺมา    สเหตุกาเจวนจเหตู   ฯ   อเหตุกา   ธมฺมา   น   วตฺตพฺพา
เหตูเจวสเหตุกาจาติปิ สเหตุกาเจวนจเหตูติปิ ฯ
	[๙๐๔]   กตเม   ธมฺมา   เหตูเจวเหตุสมฺปยุตฺตาจ   ยตฺถ  เทฺว
ตโย  เหตู  เอกโต  อุปฺปชฺชนฺติ  อิเม  ธมฺมา เหตูเจวเหตุสมฺปยุตฺตาจ ฯ
กตเม         ธมฺมา         เหตุสมฺปยุตฺตาเจวนจเหตู        จตูสุ
ภูมีสุ   กุสลํ   อกุสลํ   กามาวจรสฺส   วิปากโต  อเหตุเก  จิตฺตุปฺปาเท
ฐเปตฺวา    จตูสุ    ภูมีสุ    วิปาโก    กามาวจรกิริยโต    อเหตุเก
จิตฺตุปฺปาเท    ฐเปตฺวา    ตีสุ    ภูมีสุ   กิริยาพฺยากตํ   เอตฺถุปฺปนฺเน
เหตู  ฐเปตฺวา  อิเม  ธมฺมา  เหตุสมฺปยุตฺตาเจวนจเหตู ฯ เหตุวิปฺปยุตฺตา
ธมฺมา        น        วตฺตพฺพา        เหตูเจวเหตุสมฺปยุตฺตาจาติปิ
เหตุสมฺปยุตฺตาเจวนจเหตูติปิ ฯ
	[๙๐๕]   กตเม   ธมฺมา   นเหตู   สเหตุกา  จตูสุ  ภูมีสุ  กุสลํ
อกุสลํ    กามาวจรสฺส   วิปากโต   อเหตุเก   จิตฺตุปฺปาเท   ฐเปตฺวา
จตูสุ    ภูมีสุ    วิปาโก    กามาวจรกิริยโต   อเหตุเก   จิตฺตุปฺปาเท
ฐเปตฺวา   ตีสุ   ภูมีสุ   กิริยาพฺยากตํ   เอตฺถุปฺปนฺเน   เหตู  ฐเปตฺวา
อิเม  ธมฺมา  นเหตู  สเหตุกา  ฯ  กตเม  ธมฺมา  นเหตู อเหตุกา เทฺว
ปญฺจวิญฺญาณานิ    ติสฺโส    จ    มโนธาตุโย    ปญฺจ   จ   อเหตุกา
มโนวิญฺญาณธาตุโย   รูปญฺจ  นิพฺพานญฺจ  อิเม  ธมฺมา  นเหตูอเหตุกา  ฯ
