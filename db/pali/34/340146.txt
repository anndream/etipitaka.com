กมฺมสฺส    กตตฺตา    อุปจิตตฺตา    วิปากํ   สพฺพโส   วิญฺญาณญฺจายตนํ
สมติกฺกมฺม     อากิญฺจญฺญายตนสญฺญาสหคตํ     สุขสฺส     จ    ปหานา
ฯเปฯ    จตุตฺถํ   ฌานํ   อุปสมฺปชฺช   วิหรติ   ตสฺมึ   สมเย   ผสฺโส
โหติ ฯเปฯ อวิกฺเขโป โหติ ฯเปฯ อิเม ธมฺมา อพฺยากตา ฯ
	[๔๒๑]   กตเม   ธมฺมา  อพฺยากตา  ยสฺมึ  สมเย  อรูปูปปตฺติยา
มคฺคํ    ภาเวติ   สพฺพโส   อากิญฺจญฺญายตนํ   สมติกฺกมฺม   เนวสญฺญา-
นาสญฺญายตนสญฺญาสหคตํ    สุขสฺส    จ    ปหานา    ฯเปฯ   จตุตฺถํ
ฌานํ    อุปสมฺปชฺช    วิหรติ   ตสฺมึ   สมเย   ผสฺโส   โหติ   ฯเปฯ
อวิกฺเขโป   โหติ   ฯเปฯ  อิเม  ธมฺมา  กุสลา  ตสฺเสว  อรูปาวจรสฺส
กุสลสฺส     กมฺมสฺส     กตตฺตา     อุปจิตตฺตา     วิปากํ    สพฺพโส
อากิญฺจญฺญายตนํ       สมติกฺกมฺม      เนวสญฺญานาสญฺญายตนสญฺญาสหคตํ
สุขสฺส    จ    ปหานา   ฯเปฯ   จตุตฺถํ   ฌานํ   อุปสมฺปชฺช   วิหรติ
ตสฺมึ   สมเย   ผสฺโส   โหติ   ฯเปฯ  อวิกฺเขโป  โหติ  ฯเปฯ  อิเม
ธมฺมา อพฺยากตา ฯ
		     อรูปาวจรวิปากา ฯ
		        _____________
	[๔๒๒]  กตเม  ธมฺมา  อพฺยากตา  ยสฺมึ  สมเย  โลกุตฺตรํ  ฌานํ
ภาเวติ   นิยฺยานิกํ   อปจยคามึ   ทิฏฺฐิคตานํ  ปหานาย  ปฐมาย  ภูมิยา
ปตฺติยา   วิวิจฺเจว   กาเมหิ   ฯเปฯ   ปฐมํ  ฌานํ  อุปสมฺปชฺช  วิหรติ
ทุกฺขาปฏิปทํ    ทนฺธาภิญฺญํ    ตสฺมึ    สมเย    ผสฺโส   โหติ   ฯเปฯ
