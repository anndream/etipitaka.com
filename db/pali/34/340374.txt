อสงฺกิลิฏฺฐา     ธมฺมา    น    วตฺตพฺพา    กิเลสาเจวสงฺกิลิฏฺฐาจาติปิ
สงฺกิลิฏฺฐาเจวโนจกิเลสาติปิ ฯ
	[๙๖๘]    กตเม    ธมฺมา   กิเลสาเจวกิเลสสมฺปยุตฺตาจ   ยตฺถ
เทฺว   ตโย   กิเลสา  เอกโต  อุปฺปชฺชนฺติ  อิเม  ธมฺมา  กิเลสาเจว-
กิเลสสมฺปยุตฺตาจ   ฯ   กตเม   ธมฺมา  กิเลสสมฺปยุตฺตาเจวโนจกิเลสา
ฐเปตฺวา   กิเลเส   อวเสสํ  อกุสลํ  อิเม  ธมฺมา  กิเลสสมฺปยุตฺตเจว-
โนจกิเลสา   ฯ   กิเลสวิปฺปยุตฺตา  ธมฺมา  น  วตฺตพฺพา  กิเลสาเจว-
กิเลสสมฺปยุตฺตาจาติปิ กิเลสสมฺปยุตฺตาเจวโนจกิเลสาติปิ ฯ
	[๙๖๙]   กตเม  ธมฺมา  กิเลสวิปฺปยุตฺตา  สงฺกิเลสิกา  ตีสุ  ภูมีสุ
กุสลํ    ตีสุ    ภูมีสุ   วิปาโก   ตีสุ   ภูมีสุ   กิริยาพฺยากตํ   สพฺพญฺจ
รูปํ   อิเม   ธมฺมา   กิเลสวิปฺปยุตฺตา   สงฺกิเลสิกา  ฯ  กตเม  ธมฺมา
กิเลสวิปฺปยุตฺตา   อสงฺกิเลสิกา  จตฺตาโร  มคฺคา  อปริยาปนฺนา  จตฺตาริ
จ    สามญฺญผลานิ    นิพฺพานญฺจ    อิเม    ธมฺมา    กิเลสวิปฺปยุตฺตา
อสงฺกิเลสิกา  ฯ  กิเลสสมฺปยุตฺตา  ธมฺมา  น  วตฺตพฺพา  กิเลสวิปฺปยุตฺตา
สงฺกิเลสิกาติปิ กิเลสวิปฺปยุตฺตา อสงฺกิเลสิกาติปิ ฯ
		     __________________
	[๙๗๐]     กตเม     ธมฺมา    ทสฺสเนนปหาตพฺพา    จตฺตาโร
ทิฏฺฐิคตสมฺปยุตฺตา    จิตฺตุปฺปาทา   วิจิกิจฺฉาสหคโต   จิตฺตุปฺปาโท   อิเม
ธมฺมา   ทสฺสเนนปหาตพฺพา   ฯ   จตฺตาโร   ทิฏฺฐิคตวิปฺปยุตฺตโลภสหคตา
จิตฺตุปฺปาทา      เทฺว      โทมนสฺสสหคตา     จิตฺตุปฺปาทา     อิเม
