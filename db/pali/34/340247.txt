วจีวิญฺญตฺติ    รูปสฺส    ลหุตา    รูปสฺส   มุทุตา   รูปสฺส   กมฺมญฺญตา
รูปสฺส   ชรตา   รูปสฺส   อนิจฺจตา   ยํ  วา  ปนญฺญมฺปิ  อตฺถิ  รูปํ  น
กมฺมสฺส   กตตฺตา   อากาสธาตุ   อาโปธาตุ   รูปสฺส   อุปจโย  รูปสฺส
สนฺตติ กพฬึกาโร อาหาโร อิทนฺตํ รูปํ อนุปาทินฺนํ อปฺปฏิฆํ ฯ
	[๖๔๑]   กตมนฺตํ   รูปํ   อุปาทินฺนํ   มหาภูตํ   กมฺมสฺส  กตตฺตา
โผฏฺฐพฺพายตนํ    อาโปธาตุ    อิทนฺตํ   รูปํ   อุปาทินฺนํ   มหาภูตํ   ฯ
กตมนฺตํ   รูปํ   อุปาทินฺนํ   นมหาภูตํ   จกฺขายตนํ   ฯเปฯ   กายายตนํ
อิตฺถินฺทฺริยํ   ปุริสินฺทฺริยํ  ชีวิตินฺทฺริยํ  ยํ  วา  ปนญฺญมฺปิ  อตฺถิ  รูปํ
กมฺมสฺส    กตตฺตา    รูปายตนํ    คนฺธายตนํ   รสายตนํ   อากาสธาตุ
รูปสฺส    อุปจโย    รูปสฺส    สนฺตติ   กพฬึกาโร   อาหาโร   อิทนฺตํ
รูปํ   อุปาทินฺนํ   นมหาภูตํ   ฯ   กตมนฺตํ   รูปํ   อนุปาทินฺนํ   มหาภูตํ
น    กมฺมสฺส    กตตฺตา    โผฏฺฐพฺพายตนํ   อาโปธาตุ   อิทนฺตํ   รูปํ
อนุปาทินฺนํ   มหาภูตํ  ฯ  กตมนฺตํ  รูปํ  อนุปาทินฺนํ  นมหาภูตํ  สทฺทายตนํ
กายวิญฺญตฺติ     วจีวิญฺญตฺติ     รูปสฺส     ลหุตา     รูปสฺส    มุทุตา
รูปสฺส    กมฺมญฺญตา    รูปสฺส   ชรตา   รูปสฺส   อนิจฺจตา   ยํ   วา
ปนญฺญมฺปิ   อตฺถิ   รูปํ   น   กมฺมสฺส   กตตฺตา   รูปายตนํ  คนฺธายตนํ
รสายตนํ   อากาสธาตุ   รูปสฺส   อุปจโย   รูปสฺส   สนฺตติ  กพฬึกาโร
อาหาโร อิทนฺตํ รูปํ อนุปาทินฺนํ นมหาภูตํ ฯ
	[๖๔๒]   กตมนฺตํ   รูปํ   อุปาทินฺนํ  โอฬาริกํ  จกฺขายตนํ  ฯเปฯ
กายายตนํ    ยํ    วา    ปนญฺญมฺปิ   อตฺถิ   รูปํ   กมฺมสฺส   กตตฺตา
