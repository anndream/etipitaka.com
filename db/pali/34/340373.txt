อิเม   ธมฺมา   สงฺกิเลสิกา  ฯ  กตเม  ธมฺมา  อสงฺกิเลสิกา  จตฺตาโร
มคฺคา   อปริยาปนฺนา   จตฺตาริ   จ   สามญฺญผลานิ   นิพฺพานญฺจ  อิเม
ธมฺมา อสงฺกิเลสิกา ฯ
	[๙๖๔]   กตเม   ธมฺมา   สงฺกิลิฏฺฐา  ทฺวาทส  อกุสลจิตฺตุปฺปาทา
อิเม   ธมฺมา   สงฺกิลิฏฺฐา   ฯ   กตเม   ธมฺมา   อสงฺกิลิฏฺฐา   จตูสุ
ภูมีสุ    กุสลํ    จตูสุ    ภูมีสุ   วิปาโก   ตีสุ   ภูมีสุ   กิริยาพฺยากตํ
รูปญฺจ นิพฺพานญฺจ อิเม ธมฺมา อสงฺกิลิฏฺฐา ฯ
	[๙๖๕]  กตเม  ธมฺมา  กิเลสสมฺปยุตฺตา  ทฺวาทส อกุสลจิตฺตุปฺปาทา
อิเม   ธมฺมา   กิเลสสมฺปยุตฺตา   ฯ   กตเม   ธมฺมา  กิเลสวิปฺปยุตฺตา
จตูสุ     ภูมีสุ     กุสลํ    จตูสุ    ภูมีสุ    วิปาโก    ตีสุ    ภูมีสุ
กิริยาพฺยากตํ รูปญฺจ นิพฺพานญฺจ อิเม ธมฺมา กิเลสวิปฺปยุตฺตา ฯ
	[๙๖๖]   กตเม   ธมฺมา  กิเลสาเจวสงฺกิเลสิกาจ  เตว  กิเลสา
กิเลสาเจวสงฺกิเลสิกาจ   ฯ   กตเม  ธมฺมา  สงฺกิเลสิกาเจวโนจกิเลสา
ฐเปตฺวา  กิเลเส  อวเสสํ  อกุสลํ  ตีสุ  ภูมีสุ กุสลํ ตีสุ ภูมีสุ วิปาโก ตีสุ
ภูมีสุ  กิริยาพฺยากตํ  สพฺพญฺจ รูปํ อิเม ธมฺมา สงฺกิเลสิกาเจวโนจกิเลสา ฯ
อสงฺกิเลสิกา    ธมฺมา    น    วตฺตพฺพา   กิเลสาเจวสงฺกิเลสิกาจาติปิ
สงฺกิเลสิกาเจวโนจกิเลสาติปิ ฯ
	[๙๖๗]   กตเม   ธมฺมา   กิเลสาเจวสงฺกิลิฏฺฐาจ  เตว  กิเลสา
กิเลสาเจวสงฺกิลิฏฺฐาจ   ฯ   กตเม   ธมฺมา   สงฺกิลิฏฺฐาเจวโนจกิเลสา
ฐเปตฺวา  กิเลเส  อวเสสํ อกุสลํ อิเม ธมฺมา สงฺกิลิฏฺฐาเจวโนจกิเลสา ฯ
