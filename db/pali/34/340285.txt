ปน   อาฆาโต   ชายติ   โย   เอวรูโป  จิตฺตสฺส  อาฆาโต  ปฏิฆาโต
ปฏิฆํ    ปฏิวิโรโธ    โกโป   ปโกโป   สมฺปโกโป   โทโส   ปโทโส
สมฺปโทโส    จิตฺตสฺส    พฺยาปตฺติ    มโนปโทโส    โกโธ    กุชฺฌนา
กุชฺฌิตตฺตํ     โทโส     ทูสนา    ทูสิตตฺตํ    พฺยาปตฺติ    พฺยาปชฺชนา
พฺยาปชฺชิตตฺตํ   วิโรโธ   ปฏิวิโรโธ   จณฺฑิกฺกํ   อสุโรโป   อนตฺตมนตา
จิตฺตสฺส อิทํ วุจฺจติ ปฏิฆสญฺโญชนํ ฯ
	[๗๒๒]    ตตฺถ   กตมํ   มานสญฺโญชนํ   เสยฺโยหมสฺมีติ   มาโน
สทิโสหมสฺมีติ   มาโน   หีโนหมสฺมีติ   มาโน   โย   เอวรูโป   มาโน
มญฺญนา     มญฺญิตตฺตํ     อุณฺณติ     อุณฺณาโม    ธโช    สมฺปคฺคาโห
เกตุกมฺยตา จิตฺตสฺส อิทํ วุจฺจติ มานสญฺโญชนํ ฯ
	[๗๒๓]   ตตฺถ   กตมํ   ทิฏฺฐิสญฺโญชนํ   สสฺสโต   โลโกติ   วา
อสสฺสโต   โลโกติ   วา   อนฺตวา   โลโกติ   วา  อนนฺตวา  โลโกติ
วา   ตํ   ชีวํ   ตํ   สรีรนฺติ   วา   อญฺญํ   ชีวํ  อญฺญํ  สรีรนฺติ  วา
โหติ   ตถาคโต   ปรมฺมรณาติ   วา   น  โหติ  ตถาคโต  ปรมฺมรณาติ
วา   โหติ   จ  น  จ  โหติ  ตถาคโต  ปรมฺมรณาติ  วา  เนว  โหติ
น  น  โหติ  ตถาคโต  ปรมฺมรณาติ  วา  ยา  เอวรูปา  ทิฏฺฐิ  ทิฏฺฐิคตํ
ทิฏฺฐิคหนํ   ทิฏฺฐิกนฺตาโร  ทิฏฺฐิวิสูกายิกํ  ทิฏฺฐิวิปฺผนฺทิตํ  ทิฏฺฐิสญฺโญชนํ
คาโห      ปฏิคฺคาโห      อภินิเวโส      ปรามาโส      กุมฺมคฺโค
มิจฺฉาปโถ    มิจฺฉตฺตํ    ติตฺถายตนํ    วิปริเยสคฺคาโห    อิทํ   วุจฺจติ
ทิฏฺฐิสญฺโญชนํ      ฐเปตฺวา      สีลพฺพตปรามาสสญฺโญชนํ      สพฺพาปิ
