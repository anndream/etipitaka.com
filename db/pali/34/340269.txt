กตเม   ธมฺมา  อุปฺปาทิโน  กุสลากุสลานํ  ธมฺมานํ  อวิปกฺกวิปากานํ  ๑
วิปากา     กามาวจรา     รูปาวจรา    อรูปาวจรา    อปริยาปนฺนา
เวทนากฺขนฺโธ   ฯเปฯ   วิญฺญาณกฺขนฺโธ   ยญฺจ   รูปํ  กมฺมสฺส  กตตฺตา
อุปฺปชฺชิสฺสติ อิเม ธมฺมา อุปฺปาทิโน ฯ
	[๖๘๔]   กตเม   ธมฺมา   อตีตา   เย  ธมฺมา  อตีตา  นิรุทฺธา
วิคตา    วิปริณตา    อตฺถงฺคตา   อพฺภตฺถงฺคตา   อุปฺปชฺชิตฺวา   วิคตา
อตีตา    อตีตํเสน    สงฺคหิตา    รูปา   เวทนา   สญฺญา   สงฺขารา
วิญฺญาณํ   อิเม   ธมฺมา   อตีตา   ฯ   กตเม   ธมฺมา  อนาคตา  เย
ธมฺมา    อชาตา    อภูตา    อสญฺชาตา    อนิพฺพตฺตา   อนภินิพฺพตฺตา
อปาตุภูตา     อนุปฺปนฺนา     อสมุปฺปนฺนา     อนุฏฺฐิตา     อสมุฏฺฐิตา
อนาคตา   อนาคตํเสน   สงฺคหิตา   รูปา   เวทนา   สญฺญา  สงฺขารา
วิญฺญาณํ   อิเม   ธมฺมา   อนาคตา   ฯ   กตเม   ธมฺมา  ปจฺจุปฺปนฺนา
เย    ธมฺมา    ชาตา    ภูตา    สญฺชาตา   นิพฺพตฺตา   อภินิพฺพตฺตา
ปาตุภูตา    อุปฺปนฺนา    สมุปฺปนฺนา   อุฏฺฐิตา   สมุฏฺฐิตา   ปจฺจุปฺปนฺนา
ปจฺจุปฺปนฺนํเสน   สงฺคหิตา   รูปา   เวทนา   สญฺญา  สงฺขารา  วิญฺญาณํ
อิเม ธมฺมา ปจฺจุปฺปนฺนา ฯ
	[๖๘๕]   กตเม   ธมฺมา   อตีตารมฺมณา  อตีเต  ธมฺเม  อารพฺภ
เย   อุปฺปชฺชนฺติ   จิตฺตเจตสิกา  ธมฺมา  อิเม  ธมฺมา  อตีตารมฺมณา  ฯ
กตเม    ธมฺมา   อนาคตารมฺมณา   อนาคเต   ธมฺเม   อารพฺภ   เย
@๑ ยุโรปิยมฺรมฺมโปตฺถเกสุ อยํ ปาโฐ น ทิสฺสติ ฯ
