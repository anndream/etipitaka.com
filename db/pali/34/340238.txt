	[๖๑๘]   กตมนฺตํ   รูปํ  พาหิรํ  นโสตินฺทฺริยํ  ฯเปฯ  นฆานินฺทฺริยํ
ฯเปฯ     นชิวฺหินฺทฺริยํ    ฯเปฯ    นกายินฺทฺริยํ    รูปายตนํ    ฯเปฯ
กพฬึกาโร   อาหาโร   อิทนฺตํ   รูปํ   พาหิรํ  นกายินฺทฺริยํ  ฯ  กตมนฺตํ
รูปํ   อชฺฌตฺติกํ   กายินฺทฺริยํ   โย  กาโย  จตุนฺนํ  มหาภูตานํ  อุปาทาย
ปสาโท    ฯเปฯ    สุญฺโญ    คาโมเปโส    อิทนฺตํ   รูปํ   อชฺฌตฺติกํ
กายินฺทฺริยํ    ฯ   กตมนฺตํ   รูปํ   อชฺฌตฺติกํ   นกายินฺทฺริยํ   จกฺขายตนํ
ฯเปฯ ชิวฺหายตนํ อิทนฺตํ รูปํ อชฺฌตฺติกํ นกายินฺทฺริยํ ฯ
	[๖๑๙]    กตมนฺตํ    รูปํ   อชฺฌตฺติกํ   นอิตฺถินฺทฺริยํ   จกฺขายตนํ
ฯเปฯ    กายายตนํ    อิทนฺตํ    รูปํ    อชฺฌตฺติกํ    นอิตฺถินฺทฺริยํ   ฯ
กตมนฺตํ  รูปํ  พาหิรํ  อิตฺถินฺทฺริยํ  ยํ  อิตฺถิยา อิตฺถีลิงฺคํ อิตฺถีนิมิตฺตํ
อิตฺถีกุตฺตํ    อิตฺถากปฺโป   อิตฺถิตฺตํ   อิตฺถีภาโว   อิทนฺตํ   รูปํ   พาหิรํ
อิตฺถินฺทฺริยํ   ฯ   กตมนฺตํ   รูปํ   พาหิรํ  นอิตฺถินฺทฺริยํ  รูปายตนํ  ฯเปฯ
กพฬึกาโร อาหาโร อิทนฺตํ รูปํ พาหิรํ นอิตฺถินฺทฺริยํ ฯ
	[๖๒๐]    กตมนฺตํ    รูปํ   อชฺฌตฺติกํ   นปุริสินฺทฺริยํ   จกฺขายตนํ
ฯเปฯ   กายายตนํ   อิทนฺตํ   รูปํ   อชฺฌตฺติกํ  นปุริสินฺทฺริยํ  ฯ  กตมนฺตํ
รูปํ  พาหิรํ  ปุริสินฺทฺริยํ  ยํ ปุริสสฺส ปุริสลิงฺคํ ปุริสนิมิตฺตํ ปุริสกุตฺตํ
ปุริสากปฺโป   ปุริสตฺตํ   ปุริสภาโว   อิทนฺตํ  รูปํ  พาหิรํ  ปุริสินฺทฺริยํ  ฯ
กตมนฺตํ    รูปํ   พาหิรํ   นปุริสินฺทฺริยํ   รูปายตนํ   ฯเปฯ   กพฬึกาโร
อาหาโร อิทนฺตํ รูปํ พาหิรํ นปุริสินฺทฺริยํ ฯ
	[๖๒๑]    กตมนฺตํ    รูปํ   อชฺฌตฺติกํ   นชีวิตินฺทฺริยํ   จกฺขายตนํ
