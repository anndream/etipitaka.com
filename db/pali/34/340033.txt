สญฺญากฺขนฺโธ สงฺขารกฺขนฺโธ อิทํ ตสฺมึ สมเย เอกํ ธมฺมายตนํ โหติ ฯ
	[๙๗]  กตมา  ตสฺมึ  สมเย  เอกา  ธมฺมธาตุ โหติ เวทนากฺขนฺโธ
สญฺญากฺขนฺโธ   สงฺขารกฺขนฺโธ   อยํ   ตสฺมึ   สมเย   เอกา  ธมฺมธาตุ
โหติ ฯ
	[๙๘]  เย  วา  ปน  ตสฺมึ  สมเย  อญฺเญปิ อตฺถิ ปฏิจฺจสมุปฺปนฺนา
อรูปิโน ธมฺมา อิเม ธมฺมา กุสลา ฯ
		       โกฏฺฐาสวารํ ฯ
	[๙๙]   ตสฺมึ   โข   ปน  สมเย  ธมฺมา  โหนฺติ  ขนฺธา  โหนฺติ
อายตนานิ   โหนฺติ   ธาตุโย   โหนฺติ   อาหารา   โหนฺติ   อินฺทฺริยานิ
โหนฺติ   ฌานํ   โหติ   มคฺโค   โหติ   พลานิ   โหนฺติ   เหตู  โหนฺติ
ผสฺโส   โหติ   เวทนา   โหติ   สญฺญา   โหติ   เจตนา  โหติ  จิตฺตํ
โหติ    เวทนากฺขนฺโธ    โหติ   สญฺญากฺขนฺโธ   โหติ   สงฺขารกฺขนฺโธ
โหติ    วิญฺญาณกฺขนฺโธ    โหติ    มนายตนํ   โหติ   มนินฺทฺริยํ   โหติ
มโนวิญฺญาณธาตุ    โหติ    ธมฺมายตนํ   โหติ   ธมฺมธาตุ   โหติ   เย
วา   ปน   ตสฺมึ   สมเย   อญฺเญปิ   อตฺถิ   ปฏิจฺจสมุปฺปนฺนา  อรูปิโน
ธมฺมา อิเม ธมฺมา กุสลา ฯ
	[๑๐๐]   กตเม   ตสฺมึ   สมเย   ธมฺมา  โหนฺติ  เวทนากฺขนฺโธ
สญฺญากฺขนฺโธ    สงฺขารกฺขนฺโธ   วิญฺญาณกฺขนฺโธ   อิเม   ตสฺมึ   สมเย
ธมฺมา โหนฺติ ฯ
	[๑๐๑]   กตเม   ตสฺมึ   สมเย   ขนฺธา  โหนฺติ  เวทนากฺขนฺโธ
