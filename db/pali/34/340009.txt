		        จิตฺตุปฺปาทกณฺฑํ
		         ปทภาชนียํ
	[๑๖]   กตเม   ธมฺมา   กุสลา  ยสฺมึ  สมเย  กามาวจรํ  กุสลํ
จิตฺตํ    อุปฺปนฺนํ    โหติ    โสมนสฺสสหคตํ   ญาณสมฺปยุตฺตํ   รูปารมฺมณํ
วา  สทฺทารมฺมณํ  วา  คนฺธารมฺมณํ  วา  รสารมฺมณํ  วา โผฏฺฐพฺพารมฺมณํ
วา    ธมฺมารมฺมณํ    วา   ยํ   ยํ   วา   ปนารพฺภ   ตสฺมึ   สมเย
ผสฺโส   โหติ  เวทนา  โหติ  สญฺญา  โหติ  เจตนา  โหติ  จิตฺตํ  โหติ
วิตกฺโก   โหติ   วิจาโร  โหติ  ปีติ  โหติ  สุขํ  โหติ  จิตฺตสฺเสกคฺคตา
โหติ  สทฺธินฺทฺริยํ  โหติ  วิริยินฺทฺริยํ  โหติ  สตินฺทฺริยํ โหติ สมาธินฺทฺริยํ
โหติ    ปญฺญินฺทฺริยํ    โหติ   มนินฺทฺริยํ   โหติ   โสมนสฺสินฺทฺริยํ   โหติ
ชีวิตินฺทฺริยํ  โหติ  สมฺมาทิฏฺฐิ  โหติ  สมฺมาสงฺกปฺโป  โหติ  สมฺมาวายาโม
โหติ    สมฺมาสติ    โหติ    สมฺมาสมาธิ    โหติ    สทฺธาพลํ   โหติฬ
วิริยพลํ    โหติ   สติพลํ   โหติ   สมาธิพลํ   โหติ   ปญฺญาพลํ   โหติ
หิรีพลํ   โหติ   โอตฺตปฺปพลํ   โหติ   อโลโภ   โหติ   อโทโส   โหติ
อโมโห    โหติ    อนภิชฺฌา   โหติ   อพฺยาปาโท   โหติ   สมฺมาทิฏฺฐิ
โหติ   หิรี   โหติ   โอตฺตปฺปํ  โหติ  กายปฺปสฺสทฺธิ  โหติ  จิตฺตปฺปสฺสทฺธิ
โหติ    กายลหุตา    โหติ    จิตฺตลหุตา    โหติ   กายมุทุตา   โหติ
จิตฺตมุทุตา    โหติ    กายกมฺมญฺญตา    โหติ    จิตฺตกมฺมญฺญตา   โหติ
กายปาคุญฺญตา    โหติ    จิตฺตปาคุญฺญตา    โหติ    กายุชุกตา   โหติ
