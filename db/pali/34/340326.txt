ยา   จ   มิจฺฉาทิฏฺฐิ   นิยตา   จตฺตาโร   มคฺคา  อปริยาปนฺนา  อิเม
ธมฺมา   นิยตา   ฯ   กตเม   ธมฺมา   อนิยตา  เต  ธมฺเม  ฐเปตฺวา
อวเสสา  กุสลากุสลาพฺยากตา  ธมฺมา  กามาวจรา รูปาวจรา อรูปาวจรา
อปริยาปนฺนา     เวทนากฺขนฺโธ    ฯเปฯ    วิญฺญาณกฺขนฺโธ    สพฺพญฺจ
รูปํ อสงฺขตา จ ธาตุ อิเม ธมฺมา อนิยตา ฯ
	[๘๓๔]   กตเม   ธมฺมา  สอุตฺตรา  สาสวา  กุสลากุสลาพฺยากตา
ธมฺมา  กามาวจรา รูปาวจรา อรูปาวจรา รูปกฺขนฺโธ ฯเปฯ วิญฺญาณกฺขนฺโธ
อิเม     ธมฺมา     สอุตฺตรา     ฯ    กตเม    ธมฺมา    อนุตฺตรา
อปริยาปนฺนา   มคฺคา   จ   มคฺคผลานิ   จ  อสงฺขตา  จ  ธาตุ  อิเม
ธมฺมา อนุตฺตรา ฯ
	[๘๓๕]   กตเม  ธมฺมา  สรณา  ตีณิ  อกุสลมูลานิ  โลโภ  โทโส
โมโห   ตเทกฏฺฐา   จ   กิเสสา   ตํสมฺปยุตฺโต  เวทนากฺขนฺโธ  ฯเปฯ
วิญฺญาณกฺขนฺโธ    ตํสมุฏฺฐานํ    กายกมฺมํ    วจีกมฺมํ   มโนกมฺมํ   อิเม
ธมฺมา   สรณา   ฯ   กตเม   ธมฺมา   อรณา   กุสลาพฺยากตา  ธมฺมา
กามาวจรา    รูปาวจรา   อรูปาวจรา   อปริยาปนฺนา   เวทนากฺขนฺโธ
ฯเปฯ   วิญฺญาณกฺขนฺโธ   สพฺพญฺจ   รูปํ   อสงฺขตา   จ   ธาตุ   อิเม
ธมฺมา อรณา ฯ
		        _____________
	[๘๓๖]   กตเม   ธมฺมา   วิชฺชาภาคิโน   วิชฺชาย   สมฺปยุตฺตกา
ธมฺมา   อิเม   ธมฺมา  วิชฺชาภาคิโน  ฯ  กตเม  ธมฺมา  อวิชฺชาภาคิโน
