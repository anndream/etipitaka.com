รูปาวจเร  อรูปาวจเร  อปริยาปนฺเน เวทนากฺขนฺโธ ฯเปฯ วิญฺญาณกฺขนฺโธ
สพฺพญฺจ รูปํ อสงฺขตา จ ธาตุ อิเม ธมฺมา อวิตกฺกาวิจารา ฯ
	[๖๖๙]  กตเม  ธมฺมา  ปีติสหคตา  ปีติภูมิยํ กามาวจเร รูปาวจเร
อปริยาปนฺเน     ปีตึ     ฐเปตฺวา     ตํสมฺปยุตฺโต     เวทนากฺขนฺโธ
ฯเปฯ   วิญฺญาณกฺขนฺโธ   อิเม   ธมฺมา   ปีติสหคตา  ฯ  กตเม  ธมฺมา
สุขสหคตา    สุขภูมิยํ    กามาวจเร   รูปาวจเร   อปริยาปนฺเน   สุขํ
ฐเปตฺวา   ตํสมฺปยุตฺโต   สญฺญากฺขนฺโธ   สงฺขารกฺขนฺโธ   วิญฺญาณกฺขนฺโธ
อิเม    ธมฺมา    สุขสหคตา    ฯ   กตเม   ธมฺมา   อุเปกฺขาสหคตา
อุเปกฺขาภูมิยํ    กามาวจเร    รูปาวจเร   อรูปาวจเร   อปริยาปนฺเน
อุเปกฺขํ     ฐเปตฺวา    ตํสมฺปยุตฺโต    สญฺญากฺขนฺโธ    สงฺขารกฺขนฺโธ
วิญฺญาณกฺขนฺโธ อิเม ธมฺมา อุเปกฺขาสหคตา ฯ
	[๖๗๐]   กตเม   ธมฺมา   ทสฺสเนนปหาตพฺพา   ตีณิ  สญฺโญชนานิ
สกฺกายทิฏฺฐิ วิจิกิจฺฉา สีลพฺพตปรามาโส ฯ
	[๖๗๑]   ตตฺถ   กตมา   สกฺกายทิฏฺฐิ   อิธ  อสฺสุตวา  ปุถุชฺชโน
อริยานํ    อทสฺสาวี    อริยธมฺมสฺส    อโกวิโท   อริยธมฺเม   อวินีโต
สปฺปุริสานํ   อทสฺสาวี   สปฺปุริสธมฺมสฺส  อโกวิโท  สปฺปุริสธมฺเม  อวินีโต
รูปํ    อตฺตโต    สมนุปสฺสติ   รูปวนฺตํ   วา   อตฺตานํ   อตฺตนิ   วา
รูปํ   รูปสฺมึ   วา   อตฺตานํ   เวทนํ  อตฺตโต  สมนุปสฺสติ  เวทนาวนฺตํ
วา   อตฺตานํ   อตฺตนิ   วา   เวทนํ   เวทนาย   วา  อตฺตานํ  สญฺญํ
อตฺตโต   สมนุปสฺสติ   สญฺญาวนฺตํ   วา   อตฺตานํ   อตฺตนิ   วา  สญฺญํ
