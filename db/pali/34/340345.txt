วิจิกิจฺฉาสหคโต      โมโห
อุทฺธจฺจสหคโต  โมโห  จตูสุ  ภูมีสุ  กุสลํ  จตูสุ  ภูมีสุ  วิปาโก ตีสุ ภูมีสุ
กิริยาพฺยากตํ    รูปญฺจ    นิพฺพานญฺจ    อิเม   ธมฺมา   เนวทสฺสเนน-
นภาวนายปหาตพฺพเหตุกา ฯ
	[๘๘๗]   กตเม   ธมฺมา  อาจยคามิโน  ตีสุ  ภูมีสุ  กุสลํ  อกุสลํ
อิเม   ธมฺมา  อาจยคามิโน  ฯ  กตเม  ธมฺมา  อปจยคามิโน  จตฺตาโร
มคฺคา   อปริยาปนฺนา   อิเม   ธมฺมา  อปจยคามิโน  ฯ  กตเม  ธมฺมา
เนวาจยคามิโนนาปจยคามิโน    จตูสุ    ภูมีสุ    วิปาโก   ตีสุ   ภูมีสุ
กิริยาพฺยากตํ รูปญฺจ นิพฺพานญฺจ อิเม ธมฺมา เนวาจยคามิโนนาปจยคามิโน ฯ
	[๘๘๘]   กตเม  ธมฺมา  เสกฺขา  จตฺตาโร  มคฺคา  อปริยาปนฺนา
เหฏฺฐิมานิ   จ   ตีณิ   สามญฺญผลานิ  อิเม  ธมฺมา  เสกฺขา  ฯ  กตเม
ธมฺมา   อเสกฺขา   อุปริมํ   อรหตฺตผลํ   อิเม   ธมฺมา   อเสกฺขา  ฯ
กตเม    ธมฺมา    เนวเสกฺขานาเสกฺขา   ตีสุ   ภูมีสุ   กุสลํ   อกุสลํ
ตีสุ   ภูมีสุ   วิปาโก   ตีสุ   ภูมีสุ   กิริยาพฺยากตํ   รูปญฺจ  นิพฺพานญฺจ
อิเม ธมฺมา เนวเสกฺขานาเสกฺขา ฯ
	[๘๘๙]   กตเม   ธมฺมา  ปริตฺตา  กามาวจรกุสลํ  อกุสลํ  สพฺโพ
กามาวจรสฺส   วิปาโก   กามาวจรกิริยาพฺยากตํ   สพฺพญฺจ   รูปํ   อิเม
ธมฺมา   ปริตฺตา   ฯ  กตเม  ธมฺมา  มหคฺคตา  รูปาวจรา  อรูปาวจรา
กุสลาพฺยากตา   อิเม   ธมฺมา  มหคฺคตา  ฯ  กตเม  ธมฺมา  อปฺปมาณา
