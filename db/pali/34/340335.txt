สุตฺวา    ฯเปฯ   ฆาเนน   คนฺธํ   ฆายิตฺวา   ฯเปฯ   ชิวฺหาย   รสํ
สายิตฺวา   ฯเปฯ   กาเยน   โผฏฺฐพฺพํ   ผุสิตฺวา  ฯเปฯ  มนสา  ธมฺมํ
วิญฺญาย   น   นิมิตฺตคฺคาหี   โหติ   นานุพฺยญฺชนคฺคาหี   ยตฺวาธิกรณเมนํ
มนินฺทฺริยํ    อสํวุตํ    วิหรนฺตํ    อภิชฺฌาโทมนสฺสา   ปาปกา   อกุสลา
ธมฺมา   อนฺวาสฺสเวยฺยุํ   ตสฺส   สํวราย   ปฏิปชฺชติ   รกฺขติ  มนินฺทฺริยํ
มนินฺทฺริเย   สํวรํ   อาปชฺชติ   ยา   อิเมสํ   ฉนฺนํ   อินฺทฺริยานํ  คุตฺติ
โคปนา   อารกฺโข   สํวโร   อยํ  วุจฺจติ  อินฺทฺริเยสุ  คุตฺตทฺวารตา  ฯ
ตตฺถ   กตมา   โภชเน   มตฺตญฺญุตา   อิเธกจฺโจ   ปฏิสงฺขา   โยนิโส
อาหารํ  อาหาเรติ  เนว  ทวาย  น  มทาย  น  มณฺฑนาย  น วิภูสนาย
ยาวเทว  อิมสฺส  กายสฺส ฐิติยา ยาปนาย วิหึสุปรติยา พฺรหฺมจริยานุคฺคหาย
อิติ      ปุราณญฺจ      เวทนํ      ปฏิหงฺขามิ     นวญฺจ     เวทนํ
น  อุปฺปาเทสฺสามิ  ยาตฺรา  จ  เม  ภวิสฺสติ  อนวชฺชตา  จ ผาสุวิหาโร
จาติ   ยา   ตตฺถ   สนฺตุฏฺฐิตา   มตฺตญฺญุตา   ปฏิสงฺขา   โภชเน  อยํ
วุจฺจติ โภชเน มตฺตญฺญุตา ฯ
	[๘๖๔]   ตตฺถ  กตมํ  มุฏฺฐสจฺจํ  ยา  อสติ  อนนุสฺสติ  อปฺปฏิสฺสติ
อสติ    อสรณตา   อธารณตา   ปิลาปนตา   สมฺมุสนตา   อิทํ   วุจฺจติ
มุฏฺฐสจฺจํ    ฯ    ตตฺถ    กตมํ   อสมฺปชญฺญํ   ยํ   อญฺญาณํ   อทสฺสนํ
ฯเปฯ อวิชฺชาลงฺคี โมโห อกุสลมูลํ อิทํ วุจฺจติ อสมฺปชญฺญํ ฯ
	[๘๖๕]   ตตฺถ   กตมา   สติ   ยา  สติ  อนุสฺสติ  ปฏิสฺสติ  สติ
สรณตา    ธารณตา    อปิลาปนตา    อสมฺมุสนตา    สติ    สตินฺทฺริยํ
