อนิทสฺสนมฺหิ   สปฺปฏิฆมฺหิ   ปฏิหญฺญิ   วา   ปฏิหญฺญติ   วา  ปฏิหญฺญิสฺสติ
วา      ปฏิหญฺเญ     วา     โผฏฺฐพฺโพเปโส     โผฏฺฐพฺพายตนํเปตํ
โผฏฺฐพฺพธาตุเปสา    อิทนฺตํ    รูปํ    โผฏฺฐพฺพายตนํ    ฯ    กตมนฺตํ
รูปํ   โผฏฺฐพฺพายตนํ   ปฐวีธาตุ   เตโชธาตุ   วาโยธาตุ  กกฺขฬํ  มุทุกํ
สณฺหํ   ผรุสํ   สุขสมฺผสฺสํ   ทุกฺขสมฺผสฺสํ   ครุกํ   ลหุกํ   ยํ   โผฏฺฐพฺพํ
อารพฺภ   กายํ   นิสฺสาย   กายสมฺผสฺโส   อุปฺปชฺชิ  วา  อุปฺปชฺชติ  วา
อุปฺปชฺชิสฺสติ   วา   อุปฺปชฺเช   วา   ฯเปฯ   ยํ   โผฏฺฐพฺพํ   อารพฺภ
กายํ    นิสฺสาย    กายสมฺผสฺสชา   เวทนา   ฯเปฯ   สญฺญา   ฯเปฯ
เจตนา   ฯเปฯ  กายวิญฺญาณํ  อุปฺปชฺชิ  วา  อุปฺปชฺชติ  วา  อุปฺปชฺชิสฺสติ
วา     อุปฺปชฺเช     วา     ฯเปฯ     ยํโผฏฺฐพฺพารมฺมโณ     กายํ
นิสฺสาย   กายสมฺผสฺโส   อุปฺปชฺชิ   วา   อุปฺปชฺชติ   วา   อุปฺปชฺชิสฺสติ
วา    อุปฺปชฺเช    วา   ฯเปฯ   ยํโผฏฺฐพฺพารมฺมณา   กายํ   นิสฺสาย
กายสมฺผสฺสชา    เวทนา   ฯเปฯ   สญฺญา   ฯเปฯ   เจตนา   ฯเปฯ
กายวิญฺญาณํ   อุปฺปชฺชิ   วา  อุปฺปชฺชติ  วา  อุปฺปชฺชิสฺสติ  วา  อุปฺปชฺเช
วา      โผฏฺฐพฺโพเปโส     โผฏฺฐพฺพายตนํเปตํ     โผฏฺฐพฺพธาตุเปสา
อิทนฺตํ รูปํ โผฏฺฐพฺพายตนํ ฯ
	[๕๔๑]   กตมนฺตํ  รูปํ  อาโปธาตุ  ยํ  อาโป  อาโปคตํ  สิเนโห
สิเนหคตํ พนฺธนตฺตํ รูปสฺส อิทนฺตํ รูปํ อาโปธาตุ ฯ
		    อิทนฺตํ รูปํ โนอุปาทา ฯ
