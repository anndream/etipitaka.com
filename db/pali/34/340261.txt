กมฺมสฺส    กตตฺตา   อิเม   ธมฺมา   อนุปาทินฺนุปาทานิยา   ฯ   กตเม
ธมฺมา   อนุปาทินฺนานุปาทานิยา   อปริยาปนฺนา   มคฺคา  จ  มคฺคผลานิจ
อสงฺขตา จ ธาตุ อิเม ธมฺมา อนุปาทินฺนานุปาทานิยา ฯ
	[๖๖๗]   กตเม   ธมฺมา   สงฺกิลิฏฺฐสงฺกิเลสิกา  ตีณิ  อกุสลมูลานิ
โลโภ  โทโส  โมโห  ตเทกฏฺฐา  จ  กิเลสา ตํสมฺปยุตฺโต เวทนากฺขนฺโธ
ฯเปฯ      วิญฺญาณกฺขนฺโธ      ตํสมุฏฺฐานํ      กายกมฺมํ     วจีกมฺมํ
มโนกมฺมํ    อิเม   ธมฺมา   สงฺกิลิฏฺฐสงฺกิเลสิกา   ฯ   กตเม   ธมฺมา
อสงฺกิลิฏฺฐสงฺกิเลสิกา    สาสวา   กุสลาพฺยากตา   ธมฺมา   กามาวจรา
รูปาวจรา    อรูปาวจรา    รูปกฺขนฺโธ   เวทนากฺขนฺโธ   สญฺญากฺขนฺโธ
สงฺขารกฺขนฺโธ   วิญฺญาณกฺขนฺโธ   อิเม  ธมฺมา  อสงฺกิลิฏฺฐสงฺกิเลสิกา  ฯ
กตเม        ธมฺมา       อสงฺกิลิฏฺฐาสงฺกิเลสิกา       อปริยาปนฺนา
มคฺคา    จ   มคฺคผลานิ   จ   อสงฺขตา   จ   ธาตุ   อิเม   ธมฺมา
อสงฺกิลิฏฺฐาสงฺกิเลสิกา ฯ
	[๖๖๘]    กตเม   ธมฺมา   สวิตกฺกสวิจารา   สวิตกฺกสวิจารภูมิยํ
กามาวจเร  รูปาวจเร  อปริยาปนฺเน  วิตกฺกวิจาเร ฐเปตฺวา ตํสมฺปยุตฺโต
เวทนากฺขนฺโธ      ฯเปฯ      วิญฺญาณกฺขนฺโธ      อิเม      ธมฺมา
สวิตกฺกสวิจารา  ฯ  กตเม ธมฺมา อวิตกฺกวิจารมตฺตา อวิตกฺกวิจารมตฺตภูมิยํ
รูปาวจเร      อปริยาปนฺเน     วิจารํ     ฐเปตฺวา     ตํสมฺปยุตฺโต
เวทนากฺขนฺโธ  ฯเปฯ  วิญฺญาณกฺขนฺโธ  อิเม  ธมฺมา อวิตกฺกวิจารมตฺตา ฯ
กตเม    ธมฺมา    อวิตกฺกาวิจารา    อวิตกฺกาวิจารภูมิยํ   กามาวจเร
