สมเย    จิตฺตสฺส    ฐิติ   สณฺฐิติ   อวฏฺฐิติ   อวิสาหาโร   อวิกฺเขโป
อวิสาหฏมานสตา   สมโถ   สมาธินฺทฺริยํ   สมาธิพลํ   มิจฺฉาสมาธิ   อยํ
ตสฺมึ สมเย อวิกฺเขโป โหติ ฯ
	[๓๐๘]  เย  วา  ปน  ตสฺมึ  สมเย อญฺเญปิ อตฺถิ ปฏิจฺจสมุปฺปนฺนา
อรูปิโน ธมฺมา อิเม ธมฺมา อกุสลา ฯ
	[๓๐๙]  ตสฺมึ  โข  ปน  สมเย จตฺตาโร ขนฺธา โหนฺติ ทฺวายตนานิ
โหนฺติ   เทฺว   ธาตุโย   โหนฺติ  ตโย  อาหารา  โหนฺติ  ปญฺจินฺทฺริยานิ
โหนฺติ   ปญฺจงฺคิกํ   ฌานํ   โหติ   จตุรงฺคิโก   มคฺโค   โหติ  จตฺตาริ
พลานิ   โหนฺติ  เทฺว  เหตู  โหนฺติ  เอโก  ผสฺโส  โหติ  ฯเปฯ  เอกํ
ธมฺมายตนํ   โหติ  เอกา  ธมฺมธาตุ  โหติ  เย  วา  ปน  ตสฺมึ  สมเย
อญฺเญปิ    อตฺถิ    ปฏิจฺจสมุปฺปนฺนา   อรูปิโน   ธมฺมา   อิเม   ธมฺมา
อกุสลา ฯเปฯ
	[๓๑๐]  กตโม  ตสฺมึ  สมเย  สงฺขารกฺขนฺโธ  โหติ ผสฺโส เจตนา
วิตกฺโก    วิจาโร    ปีติ   จิตฺตสฺเสกคฺคตา   วิริยินฺทฺริยํ   สมาธินฺทฺริยํ
ชีวิตินฺทฺริยํ    มิจฺฉาทิฏฺฐิ   มิจฺฉาสงฺกปฺโป   มิจฺฉาวายาโม   มิจฺฉาสมาธิ
วิริยพลํ   สมาธิพลํ   อหิริกพลํ   อโนตฺตปฺปพลํ   โลโภ  โมโห  อภิชฺฌา
มิจฺฉาทิฏฺฐิ    อหิริกํ    อโนตฺตปฺปํ    สมโถ    ปคฺคาโห    อวิกฺเขโป
เย    วา    ปน   ตสฺมึ   สมเย   อญฺเญปิ   อตฺถิ   ปฏิจฺจสมุปฺปนฺนา
อรูปิโน    ธมฺมา    ฐเปตฺวา   เวทนากฺขนฺธํ   ฐเปตฺวา   สญฺญากฺขนฺธํ
ฐเปตฺวา   วิญฺญาณกฺขนฺธํ   อยํ   ตสฺมึ   สมเย   สงฺขารกฺขนฺโธ   โหติ
