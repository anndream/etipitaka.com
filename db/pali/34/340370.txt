ทิฏฺฐุปาทานํ      สีลพฺพตุปาทานํ      อตฺตวาทุปาทานํ      กามุปาทานํ
อฏฺฐสุ     โลภสหคเตสุ    จิตฺตุปฺปาเทสุ    อุปฺปชฺชติ    ทิฏฺฐุปาทานญฺจ
สีลพฺพตุปาทานญฺจ     อตฺตวาทุปาทานญฺจ     จตูสุ    ทิฏฺฐิคตสมฺปยุตฺเตสุ
จิตฺตุปฺปาเทสุ   อุปฺปชฺชนฺติ   อิเม  ธมฺมา  อุปาทานา  ฯ  กตเม  ธมฺมา
โนอุปาทานา   ฐเปตฺวา   อุปาทาเน   อวเสสํ   อกุสลํ   จตูสุ   ภูมีสุ
กุสลํ    จตูสุ    ภูมีสุ   วิปาโก   ตีสุ   ภูมีสุ   กิริยาพฺยากตํ   รูปญฺจ
นิพฺพานญฺจ อิเม ธมฺมา โนอุปาทานา ฯ
	[๙๕๗]   กตเม   ธมฺมา   อุปาทานิยา  ตีสุ  ภูมีสุ  กุสลํ  อกุสลํ
ตีสุ    ภูมีสุ    วิปาโก    ตีสุ   ภูมีสุ   กิริยาพฺยากตํ   สพฺพญฺจ   รูปํ
อิเม   ธมฺมา   อุปาทานิยา  ฯ  กตเม  ธมฺมา  อนุปาทานิยา  จตฺตาโร
มคฺคา   อปริยาปนฺนา   จตฺตาริ   จ   สามญฺญผลานิ   นิพฺพานญฺจ  อิเม
ธมฺมา อนุปาทานิยา ฯ
	[๙๕๘]     กตเม     ธมฺมา    อุปาทานสมฺปยุตฺตา    จตฺตาโร
ทิฏฺฐิคตสมฺปยุตฺตโลภสหคตา    จิตฺตุปฺปาทา   จตฺตาโร   ทิฏฺฐิคตวิปฺปยุตฺต-
โลภสหคตา    จิตฺตุปฺปาทา    เอตฺถุปฺปนฺนํ    โลภํ   ฐเปตฺวา   อิเม
ธมฺมา    อุปาทานสมฺปยุตฺตา   ฯ   กตเม   ธมฺมา   อุปาทานวิปฺปยุตฺตา
จตูสุ    ทิฏฺฐิคตวิปฺปยุตฺตโลภสหคเตสุ   จิตฺตุปฺปาเทสุ   อุปฺปนฺโน   โลโภ
เทฺว    โทมนสฺสสหคตา    จิตฺตุปฺปาทา   วิจิกิจฺฉาสหคโต   จิตฺตุปฺปาโท
อุทฺธจฺจสหคโต    จิตฺตุปฺปาโท    จตูสุ    ภูมีสุ    กุสลํ   จตูสุ   ภูมีสุ
วิปาโก    ตีสุ    ภูมีสุ    กิริยาพฺยากตํ    รูปญฺจ   นิพฺพานญฺจ   อิเม
