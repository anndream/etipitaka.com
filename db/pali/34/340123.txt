ทุกฺขา   เวทนา   อิทํ   ตสฺมึ   สมเย   ทุกฺขํ   โหติ   ฯเปฯ   กตมํ
ตสฺมึ    สมเย   โทมนสฺสินฺทฺริยํ   โหติ   ยํ   ตสฺมึ   สมเย   เจตสิกํ
อสาตํ  เจตสิกํ  ทุกฺขํ  เจโตสมฺผสฺสชํ อสาตํ ทุกฺขํ เวทยิตํ เจโตสมฺผสฺสชา
อสาตา    ทุกฺขา    เวทนา    อิทํ    ตสฺมึ   สมเย   โทมนสฺสินฺทฺริยํ
โหติ   ฯเปฯ   กตโม   ตสฺมึ  สมเย  โทโส  โหติ  โย  ตสฺมึ  สมเย
โทโส   ทูสนา   ทูสิตตฺตํ  พฺยาปตฺติ  พฺยาปชฺชนา  พฺยาปชฺชิตตฺตํ  วิโรโธ
ปฏิวิโรโธ    จณฺฑิกฺกํ   อสุโรโป   อนตฺตมนตา   จิตฺตสฺส   อยํ   ตสฺมึ
สมเย   โทโส   โหติ   ฯเปฯ  กตโม  ตสฺมึ  สมเย  พฺยาปาโท  โหติ
โย   ตสฺมึ   สมเย   โทโส   ทูสนา   ทูสิตตฺตํ  พฺยาปตฺติ  พฺยาปชฺชนา
พฺยาปชฺชิตตฺตํ   วิโรโธ   ปฏิวิโรโธ   จณฺฑิกฺกํ   อสุโรโป   อนตฺตมนตา
จิตฺตสฺส   อยํ   ตสฺมึ   สมเย  พฺยาปาโท  โหติ  ฯเปฯ  เย  วา  ปน
ตสฺมึ    สมเย    อญฺเญปิ   อตฺถิ   ปฏิจฺจสมุปฺปนฺนา   อรูปิโน   ธมฺมา
อิเม ธมฺมา อกุสลา ฯ
	[๓๒๗]  ตสฺมึ  โข  ปน  สมเย จตฺตาโร ขนฺธา โหนฺติ ทฺวายตนานิ
โหนฺติ   เทฺว   ธาตุโย   โหนฺติ  ตโย  อาหารา  โหนฺติ  ปญฺจินฺทฺริยานิ
โหนฺติ   จตุรงฺคิกํ   ฌานํ   โหติ   ติวงฺคิโก   มคฺโค   โหติ   จตฺตาริ
พลานิ   โหนฺติ  เทฺว  เหตู  โหนฺติ  เอโก  ผสฺโส  โหติ  ฯเปฯ  เอกํ
ธมฺมายตนํ   โหติ   เอกา   ธมฺมธาตุ   โหติ   เย   วา   ปน  ตสฺมึ
สมเย    อญฺเญปิ    อตฺถิ   ปฏิจฺจสมุปฺปนฺนา   อรูปิโน   ธมฺมา   อิเม
ธมฺมา อกุสลา ฯเปฯ
