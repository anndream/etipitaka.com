สมฺมาทิฏฺฐิ อยํ วุจฺจติ อฏฺฐานกุสลตา ฯ
	[๘๕๙]   ตตฺถ   กตโม   อาชฺชโว   ยา   อาชฺชวตา  อชิมฺหตา
อวงฺกตา   อกุฏิลตา   อยํ  วุจฺจติ  อาชฺชโว  ฯ  ตตฺถ  กตโม  มทฺทโว
ยา    มุทุตา    มทฺทวตา    อกกฺขฬตา   อกถินตา   นีจจิตฺตตา   อยํ
วุจฺจติ มทฺทโว ฯ
	[๘๖๐]   ตตฺถ   กตมา   ขนฺติ  ยา  ขนฺติ  ขมนตา  อธิวาสนตา
อจณฺฑิกฺกํ   อนสุโรโป   อตฺตมนตา   จิตฺตสฺส   อยํ   วุจฺจติ   ขนฺติ  ฯ
ตตฺถ   กตมํ   โสรจฺจํ   โย  กายิโก  อวีติกฺกโม  วาจสิโก  อวีติกฺกโม
กายิกวาจสิโก   อวีติกฺกโม  อิทํ  วุจฺจติ  โสรจฺจํ  ฯ  สพฺโพปิ  สีลสํวโร
โสรจฺจํ ฯ
	[๘๖๑]  ตตฺถ  กตมํ  สาขลฺยํ  ยา  สา  วาจา  อณฺฑกา  กกฺกสา
ปรกฏุกา    ปราภิสชฺชนี    โกธสามนฺตา    อสมาธิสํวตฺตนิกา   ตถารูปึ
วาจํ   ปหาย  ยา  สา  วาจา  เนฬา  กณฺณสุขา  เปมนิยา  หทยงฺคมา
โปรี    พหุชนกนฺตา   พหุชนมนาปา   ตถารูปึ   วาจํ   ภาสิตา   โหติ
ยา    ตตฺถ   สณฺหวาจตา   สขิลวาจตา   อผรุสวาจตา   อิทํ   วุจฺจติ
สาขลฺยํ  ฯ  ตตฺถ  กตโม  ปฏิสนฺถาโร เทฺว ปฏิสนฺถารา อามิสปฏิสนฺถาโร
จ       ธมฺมปฏิสนฺถาโร       จ      อิเธกจฺโจ      ปฏิสนฺถารโก
โหติ   อามิสปฏิสนฺถาเรน   วา   ธมฺมปฏิสนฺถาเรน   วา   อยํ  วุจฺจติ
ปฏิสนฺถาโร ฯ
	[๘๖๒]   ตตฺถ   กตมา   อินฺทฺริเยสุ   อคุตฺตทฺวารตา  อิเธกจฺโจ
