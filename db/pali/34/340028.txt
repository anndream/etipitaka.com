อยํ    ตสฺมึ   สมเย   สมฺมาสมาธิ   โหติ   ฯ   อยํ   ตสฺมึ   สมเย
ปญฺจงฺคิโก มคฺโค โหติ ฯ
	[๘๒]   กตมานิ   ตสฺมึ   สมเย  สตฺต  พลานิ  โหนฺติ  สทฺธาพลํ
วิริยพลํ    สติพลํ    สมาธิพลํ    ปญฺญาพลํ   หิรีพลํ   โอตฺตปฺปพลํ   ฯ
กตมํ   ตสฺมึ   สมเย   สทฺธาพลํ   โหติ   ยา   ตสฺมึ   สมเย  สทฺธา
สทฺทหนา    โอกปฺปนา    อภิปฺปสาโท   สทฺธา   สทฺธินฺทฺริยํ   สทฺธาพลํ
อิทํ   ตสฺมึ   สมเย   สทฺธาพลํ  โหติ  ฯ  กตมํ  ตสฺมึ  สมเย  วิริยพลํ
โหติ   โย   ตสฺมึ   สมเย   เจตสิโก  วิริยารมฺโภ  นิกฺกโม  ปรกฺกโม
อุยฺยาโม   วายาโม   อุสฺสาโห  อุสฺโสฬฺหี  ถาโม  ธิติ  อสิถิลปรกฺกมตา
อนิกฺขิตฺตจฺฉนฺทตา    อนิกฺขิตฺตธุรตา   ธุรสมฺปคฺคาโห   วิริยํ   วิริยินฺทฺริยํ
วิริยพลํ   สมฺมาวายาโม   อิทํ   ตสฺมึ  สมเย  วิริยพลํ  โหติ  ฯ  กตมํ
ตสฺมึ   สมเย   สติพลํ  โหติ  ยา  ตสฺมึ  สมเย  สติ  อนุสฺสติ  ปฏิสฺสติ
สติ   สรณตา   ธารณตา   อปิลาปนตา   อสมฺมุสนตา   สติ   สตินฺทฺริยํ
สติพลํ   สมฺมาสติ   อิทํ   ตสฺมึ   สมเย  สติพลํ  โหติ  ฯ  กตมํ  ตสฺมึ
สมเย   สมาธิพลํ   โหติ   ยา   ตสฺมึ   สมเย   จิตฺตสฺส  ฐิติ  สณฺฐิติ
อวฏฺฐิติ   อวิสาหาโร  อวิกฺเขโป  อวิสาหฏมานสตา  สมโถ  สมาธินฺทฺริยํ
สมาธิพลํ   สมฺมาสมาธิ   อิทํ   ตสฺมึ  สมเย  สมาธิพลํ  โหติ  ฯ  กตมํ
ตสฺมึ   สมเย   ปญฺญาพลํ   โหติ   ยา  ตสฺมึ  สมเย  ปญฺญา  ปชานนา
วิจโย    ปวิจโย   ธมฺมวิจโย   สลฺลกฺขณา   อุปลกฺขณา   ปจฺจุปลกฺขณา
ปณฺฑิจฺจํ   โกสลฺลํ   เนปุญฺญํ   เวภพฺยา  จินฺตา  อุปปริกฺขา  ภูรี  เมธา
