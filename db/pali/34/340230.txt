ฯเปฯ กพฬึกาโร อาหาโร อิทนฺตํ รูปํ พาหิรํ นอินฺทฺริยํ ฯ
	[๕๙๔]    กตมนฺตํ    รูปํ    อชฺฌตฺติกํ    นมหาภูตํ   จกฺขายตนํ
ฯเปฯ   กายายตนํ   อิทนฺตํ   รูปํ   อชฺฌตฺติกํ   นมหาภูตํ   ฯ  กตมนฺตํ
รูปํ    พาหิรํ    มหาภูตํ    โผฏฺฐพฺพายตนํ   อาโปธาตุ   อิทนฺตํ   รูปํ
พาหิรํ    มหาภูตํ   ฯ   กตมนฺตํ   รูปํ   พาหิรํ   นมหาภูตํ   รูปายตนํ
ฯเปฯ กพฬึกาโร อาหาโร อิทนฺตํ รูปํ พาหิรํ นมหาภูตํ ฯ
	[๕๙๕]    กตมนฺตํ    รูปํ    อชฺฌตฺติกํ    นวิญฺญตฺติ   จกฺขายตนํ
ฯเปฯ   กายายตนํ   อิทนฺตํ   รูปํ   อชฺฌตฺติกํ   นวิญฺญตฺติ   ฯ  กตมนฺตํ
รูปํ    พาหิรํ    วิญฺญตฺติ    กายวิญฺญตฺติ    วจีวิญฺญตฺติ    อิทนฺตํ   รูปํ
พาหิรํ    วิญฺญตฺติ   ฯ   กตมนฺตํ   รูปํ   พาหิรํ   นวิญฺญตฺติ   รูปายตนํ
ฯเปฯ กพฬึกาโร อาหาโร อิทนฺตํ รูปํ พาหิรํ นวิญฺญตฺติ ฯ
	[๕๙๖]   กตมนฺตํ   รูปํ   อชฺฌตฺติกํ   นจิตฺตสมุฏฺฐานํ   จกฺขายตนํ
ฯเปฯ    กายายตนํ    อิทนฺตํ    รูปํ   อชฺฌตฺติกํ   นจิตฺตสมุฏฺฐานํ   ฯ
กตมนฺตํ    รูปํ    พาหิรํ    จิตฺตสมุฏฺฐานํ    กายวิญฺญตฺติ    วจีวิญฺญตฺติ
ยํ   วา   ปนญฺญมฺปิ   อตฺถิ   รูปํ   จิตฺตชํ   จิตฺตเหตุกํ   จิตฺตสมุฏฺฐานํ
รูปายตนํ   สทฺทายตนํ  คนฺธายตนํ  รสายตนํ  โผฏฺฐพฺพายตนํ  อากาสธาตุ
อาโปธาตุ    รูปสฺส    ลหุตา    รูปสฺส   มุทุตา   รูปสฺส   กมฺมญฺญตา
รูปสฺส    อุปจโย    รูปสฺส    สนฺตติ   กพฬึกาโร   อาหาโร   อิทนฺตํ
รูปํ   พาหิรํ   จิตฺตสมุฏฺฐานํ   ฯ   กตมนฺตํ  รูปํ  พาหิรํ  นจิตฺตสมุฏฺฐานํ
อิตฺถินฺทฺริยํ   ปุริสินฺทฺริยํ  ชีวิตินฺทฺริยํ  รูปสฺส  ชรตา  รูปสฺส  อนิจฺจตา
