ธมฺมา    สิยา    ทสฺสเนนปหาตพฺพา   สิยา   นทสฺสเนนปหาตพฺพา   ฯ
กตเม    ธมฺมา    นทสฺสเนนปหาตพฺพา    อุทฺธจฺจสหคโต   จิตฺตุปฺปาโท
จตูสุ   ภูมีสุ   กุสลํ   จตูสุ   ภูมีสุ   วิปาโก  ตีสุ  ภูมีสุ  กิริยาพฺยากตํ
รูปญฺจ นิพฺพานญฺจ อิเม ธมฺมา นทสฺสเนนปหาตพฺพา ฯ
	[๙๗๑]    กตเม    ธมฺมา   ภาวนายปหาตพฺพา   อุทฺธจฺจสหคโต
จิตฺตุปฺปาโท    อิเม    ธมฺมา    ภาวนายปหาตพฺพา    ฯ    จตฺตาโร
ทิฏฺฐิคตวิปฺปยุตฺตโลภสหคตา     จิตฺตุปฺปาทา     เทฺว    โทมนสฺสสหคตา
จิตฺตุปฺปาทา     อิเม    ธมฺมา    สิยา    ภาวนายปหาตพฺพา    สิยา
นภาวนายปหาตพฺพา   ฯ   กตเม  ธมฺมา  นภาวนายปหาตพฺพา  จตฺตาโร
ทิฏฺฐิคตสมฺปยุตฺตา      จิตฺตุปฺปาทา     วิจิกิจฺฉาสหคโต     จิตฺตุปฺปาโท
จตูสุ   ภูมีสุ   กุสลํ   จตูสุ   ภูมีสุ   วิปาโก  ตีสุ  ภูมีสุ  กิริยาพฺยากตํ
รูปญฺจ นิพฺพานญฺจ อิเม ธมฺมา นภาวนายปหาตพฺพา ฯ
	[๙๗๒]    กตเม    ธมฺมา   ทสฺสเนนปหาตพฺพเหตุกา   จตฺตาโร
ทิฏฺฐิคตสมฺปยุตฺตา      จิตฺตุปฺปาทา     วิจิกิจฺฉาสหคโต     จิตฺตุปฺปาโท
เอตฺถุปฺปนฺนํ   โมหํ  ฐเปตฺวา  อิเม  ธมฺมา  ทสฺสเนนปหาตพฺพเหตุกา  ฯ
จตฺตาโร           ทิฏฺฐิคตวิปฺปยุตฺตโลภสหคตา           จิตฺตุปฺปาทา
เทฺว   โทมนสฺสสหคตา   จิตฺตุปฺปาทา   อิเม   ธมฺมา  สิยา  ทสฺสเนน-
ปหาตพฺพเหตุกา   สิยา   นทสฺสเนนปหาตพฺพเหตุกา   ฯ  กตเม  ธมฺมา
นทสฺสเนนปหาตพฺพเหตุกา    วิจิกิจฺฉาสหคโต    โมโห    อุทฺธจฺจสหคโต
จิตฺตุปฺปาโท     จตูสุ     ภูมีสุ     กุสลํ    จตูสุ    ภูมีสุ    วิปาโก
