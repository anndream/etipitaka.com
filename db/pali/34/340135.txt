อยํ ตสฺมึ สมเย วิตกฺโก โหติ ฯ
	[๓๗๓]  กตโม  ตสฺมึ  สมเย  วิจาโร โหติ โย ตสฺมึ สมเย จาโร
วิจาโร   อนุวิจาโร   อุปวิจาโร   จิตฺตสฺส   อนุสนฺธนตา  อนุเปกฺขนตา
อยํ ตสฺมึ สมเย วิจาโร โหติ ฯ
	[๓๗๔]   กตมา  ตสฺมึ  สมเย  อุเปกฺขา  โหติ  ยํ  ตสฺมึ  สมเย
เจตสิกํ    เนวสาตํ    นาสาตํ   เจโตสมฺผสฺสชํ   อทุกฺขมสุขํ   เวทยิตํ
เจโตสมฺผสฺสชา   อทุกฺขมสุขา   เวทนา   อยํ   ตสฺมึ  สมเย  อุเปกฺขา
โหติ ฯ
	[๓๗๕]   กตมา  ตสฺมึ  สมเย  จิตฺตสฺเสกคฺคตา  โหติ  ยา  ตสฺมึ
สมเย จิตฺตสฺส ฐิติ อยํ ตสฺมึ สมเย จิตฺตสฺเสกคฺคตา โหติ ฯ
	[๓๗๖]  กตมํ  ตสฺมึ  สมเย  มนินฺทฺริยํ  โหติ  ยํ ตสฺมึ สมเย จิตฺตํ
มโน   มานสํ   หทยํ   ปณฺฑรํ   มโน   มนายตนํ   มนินฺทฺริยํ   วิญฺญาณํ
วิญฺญาณกฺขนฺโธ ตชฺชา มโนธาตุ อิทํ ตสฺมึ สมเย มนินฺทฺริยํ โหติ ฯ
	[๓๗๗]   กตมํ   ตสฺมึ   สมเย   อุเปกฺขินฺทฺริยํ   โหติ  ยํ  ตสฺมึ
สมเย   เจตสิกํ  เนวสาตํ  นาสาตํ  เจโตสมฺผสฺสชํ  อทุกฺขมสุขํ  เวทยิตํ
เจโตสมฺผสฺสชา   อทุกฺขมสุขา  เวทนา  อิทํ  ตสฺมึ  สมเย  อุเปกฺขินฺทฺริยํ
โหติ ฯ
	[๓๗๘]  กตมํ  ตสฺมึ  สมเย  ชีวิตินฺทฺริยํ  โหติ  โย  เตสํ  อรูปีนํ
ธมฺมานํ   อายุ   ฐิติ  ยปนา  ยาปนา  อิริยนา  วตฺตนา  ปาลนา  ชีวิตํ
ชีวิตินฺทฺริยํ อิทํ ตสฺมึ สมเย ชีวิตินฺทฺริยํ โหติ ฯ
