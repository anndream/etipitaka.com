	[๘๐๒]  กตเม  ธมฺมา  โนกิเลสา  เต  ธมฺเม ฐเปตฺวา อวเสสา
กุสลากุสลาพฺยากตา    ธมฺมา    กามาวจรา   รูปาวจรา   อรูปาวจรา
อปริยาปนฺนา     เวทนากฺขนฺโธ    ฯเปฯ    วิญฺญาณกฺขนฺโธ    สพฺพญฺจ
รูปํ อสงฺขตา จ ธาตุ อิเม ธมฺมา โนกิเลสา ฯ
	[๘๐๓]  กตเม  ธมฺมา  สงฺกิเลสิกา  สาสวา  กุสลากุสลาพฺยากตา
ธมฺมา    กามาวจรา    รูปาวจรา   อรูปาวจรา   รูปกฺขนฺโธ   ฯเปฯ
วิญฺญาณกฺขนฺโธ    อิเม    ธมฺมา    สงฺกิเลสิกา   ฯ   กตเม   ธมฺมา
อสงฺกิเลสิกา   อปริยาปนฺนา   มคฺคา   จ   มคฺคผลานิ   จ   อสงฺขตา
จ ธาตุ อิเม ธมฺมา อสงฺกิเลสิกา ฯ
	[๘๐๔]   กตเม    ธมฺมา   สงฺกิลิฏฺฐา  ตีณิ  อกุสลมูลานิ  โลโภ
โทโส   โมโห   ตเทกฏฺฐา   จ   กิเลสา  ตํสมฺปยุตฺโต  เวทนากฺขนฺโธ
ฯเปฯ    วิญฺญาณกฺขนฺโธ    ตํสมุฏฺฐานํ   กายกมฺมํ   วจีกมฺมํ   มโนกมฺมํ
อิเม  ธมฺมา  สงฺกิลิฏฺฐา  ฯ  กตเม  ธมฺมา  อสงฺกิลิฏฺฐา  กุสลาพฺยากตา
ธมฺมา     กามาวจรา     รูปาวจรา     อรูปาวจรา    อปริยาปนฺนา
เวทนากฺขนฺโธ    ฯเปฯ    วิญฺญาณกฺขนฺโธ    สพฺพญฺจ   รูปํ   อสงฺขตา
จ ธาตุ อิเม ธมฺมา อสงฺกิลิฏฺฐา ฯ
	[๘๐๕]   กตเม   ธมฺมา   กิเลสสมฺปยุตฺตา   เตหิ  ธมฺเมหิ  เย
ธมฺมา    สมฺปยุตฺตา    เวทนากฺขนฺโธ   ฯเปฯ   วิญฺญาณกฺขนฺโธ   อิเม
ธมฺมา   กิเลสสมฺปยุตฺตา   ฯ   กตเม   ธมฺมา   กิเลสวิปฺปยุตฺตา  เตหิ
ธมฺเมหิ   เย  ธมฺมา  วิปฺปยุตฺตา  เวทนากฺขนฺโธ  ฯเปฯ  วิญฺญาณกฺขนฺโธ
