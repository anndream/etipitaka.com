กตเม  ธมฺมา  คนฺถสมฺปยุตฺตาเจวโนจคนฺถา
อฏฺฐ   โลภสหคตา   จิตฺตุปฺปาทา   เทฺว   โทมนสฺสสหคตา  จิตฺตุปฺปาทา
เอตฺถุปฺปนฺเน    คนฺเถ    ฐเปตฺวา    อิเม   ธมฺมา   คนฺถสมฺปยุตฺตา-
เจวโนจคนฺถา     ฯ     คนฺถวิปฺปยุตฺตา    ธมฺมา    น    วตฺตพฺพา
คนฺถาเจวคนฺถสมฺปยุตฺตาจาติปิ คนฺถสมฺปยุตฺตาเจวโนจคนฺถาติปิ ฯ
	[๙๓๐]    กตเม    ธมฺมา    คนฺถวิปฺปยุตฺตา   คนฺถนิยา   จตูสุ
ทิฏฺฐิคตวิปฺปยุตฺตโลภสหคเตสุ    จิตฺตุปฺปาเทสุ   อุปฺปนฺโน   โลโภ   ทฺวีสุ
โทมนสฺสสหคเตสุ    จิตฺตุปฺปาเทสุ    อุปฺปนฺนํ    ปฏิฆํ   วิจิกิจฺฉาสหคโต
จิตฺตุปฺปาโท     อุทฺธจฺจสหคโต    จิตฺตุปฺปาโท    ตีสุ    ภูมีสุ    กุสลํ
ตีสุ   ภูมีสุ   วิปาโก   ตีสุ   ภูมีสุ   กิริยาพฺยากตํ  สพฺพญฺจ  รูปํ  อิเม
ธมฺมา   คนฺถวิปฺปยุตฺตา   คนฺถนิยา   ฯ   กตเม  ธมฺมา  คนฺถวิปฺปยุตฺตา
อคนฺถนิยา   จตฺตาโร   มคฺคา  อปริยาปนฺนา  จตฺตาริ  จ  สามญฺญผลานิ
นิพฺพานญฺจ     อิเม     ธมฺมา     คนฺถวิปฺปยุตฺตา    อคนฺถนิยา    ฯ
คนฺถสมฺปยุตฺตา    ธมฺมา   น   วตฺตพฺพา   คนฺถวิปฺปยุตฺตา   คนฺถนิยาติปิ
คนฺถวิปฺปยุตฺตา อคนฺถนิยาติปิ ฯ
		    ____________________
	[๙๓๑]   กตเม   ธมฺมา   โอฆา  ฯเปฯ  กตเม  ธมฺมา  โยคา
ฯเปฯ    กตเม    ธมฺมา   นีวรณา   ฉ   นีวรณานิ   กามจฺฉนฺทนีวรณํ
พฺยาปาทนีวรณํ    ถีนมิทฺธนีวรณํ    อุทฺธจฺจกุกฺกุจฺจนีวรณํ    วิจิกิจฺฉานีวรณํ
อวิชฺชานีวรณํ        กามจฺฉนฺทนีวรณํ       อฏฺฐสุ       โลภสหคเตสุ
