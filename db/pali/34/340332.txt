สมฺมาทิฏฺฐิ อยํ วุจฺจติ มนสิการกุสลตา ฯ
	[๘๕๗]  ตตฺถ  กตมา  อายตนกุสลตา  ทฺวาทสายตนานิ  จกฺขายตนํ
รูปายตนํ      โสตายตนํ     สทฺทายตนํ     ฆานายตนํ     คนฺธายตนํ
ชิวฺหายตนํ   รสายตนํ   กายายตนํ  โผฏฺฐพฺพายตนํ  มนายตนํ  ธมฺมายตนํ
ยา    เตสํ   อายตนานํ   อายตนกุสลตา   ปญฺญา   ปชานนา   ฯเปฯ
อโมโห    ธมฺมวิจโย   สมฺมาทิฏฺฐิ   อยํ   วุจฺจติ   อายตนกุสลตา   ฯ
ตตฺถ     กตมา    ปฏิจฺจสมุปฺปาทกุสลตา    อวิชฺชาปจฺจยา    สงฺขารา
สงฺขารปจฺจยา    วิญฺญาณํ    วิญฺญาณปจฺจยา    นามรูปํ   นามรูปปจฺจยา
สฬายตนํ      สฬายตนปจฺจยา     ผสฺโส     ผสฺสปจฺจยา     เวทนา
เวทนาปจฺจยา    ตณฺหา    ตณฺหาปจฺจยา    อุปาทานํ   อุปาทานปจฺจยา
ภโว ภวปจฺจยา ชาติ ชาติปจฺจยา ชรามรณํ โสกปริเทวทุกฺขโทมนสฺสุปายาสา
สมฺภวนฺติ         เอวเมตสฺส         เกวลสฺส        ทุกฺขกฺขนฺธสฺส
สมุทโย    โหตีติ   ยา   ตตฺถ   ปญฺญา   ปชานนา   ฯเปฯ   อโมโห
ธมฺมวิจโย สมฺมาทิฏฺฐิ อยํ วุจฺจติ ปฏิจฺจสมุปฺปาทกุสลตา ฯ
	[๘๕๘]  ตตฺถ  กตมา  ฐานกุสลตา  เย  เย  ธมฺมา  เยสํ  เยสํ
ธมฺมานํ   เหตู   ปจฺจยา   อุปฺปาทาย   ตํ   ตํ   ฐานนฺติ   ยา  ตตฺถ
ปญฺญา    ปชานนา    ฯเปฯ   อโมโห   ธมฺมวิจโย   สมฺมาทิฏฺฐิ   อยํ
วุจฺจติ   ฐานกุสลตา   ฯ   ตตฺถ   กตมา   อฏฺฐานกุสลตา   เย   เย
ธมฺมา   เยสํ  เยสํ  ธมฺมานํ  น  เหตู  น  ปจฺจยา  อุปฺปาทาย  ตํ  ตํ
อฏฺฐานนฺติ   ยา   ตตฺถ   ปญฺญา  ปชานนา  ฯเปฯ  อโมโห  ธมฺมวิจโย
