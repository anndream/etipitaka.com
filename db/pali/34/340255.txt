อิตฺถินฺทฺริยํ    ฯเปฯ   กพฬึกาโร   อาหาโร   อิทนฺตํ   รูปํ   นมหาภูตํ
ทูเร    ฯ   กตมนฺตํ   รูปํ   นมหาภูตํ   สนฺติเก   จกฺขายตนํ   ฯเปฯ
รสายตนํ อิทนฺตํ รูปํ นมหาภูตํ สนฺติเก ฯ
	[๖๕๕]   รูปายตนํ   ทิฏฺฐํ  สทฺทายตนํ  สุตํ  คนฺธายตนํ  รสายตนํ
โผฏฺฐพฺพายตนํ มุตํ สพฺพํ รูปํ มนสา วิญฺญาตํ รูปํ ฯ
		  เอวํ จตุพฺพิเธน รูปสงฺคโห ฯ
		         จตุกฺกํ ฯ
	[๖๕๖]   กตมนฺตํ   รูปํ   ปฐวีธาตุ  ยํ  กกฺขฬํ  ขรคตํ  กกฺขฬตฺตํ
กกฺขฬภาโว   อชฺฌตฺตํ   วา   พหิทฺธา   วา  อุปาทินฺนํ  วา  อนุปาทินฺนํ
วา   อิทนฺตํ   รูปํ   ปฐวีธาตุ  ฯ  กตมนฺตํ  รูปํ  อาโปธาตุ  ยํ  อาโป
อาโปคตํ   สิเนโห   สิเนหคตํ  พนฺธนตฺตํ  รูปสฺส  อชฺฌตฺตํ  วา  พหิทฺธา
วา   อุปาทินฺนํ   วา   อนุปาทินฺนํ   วา   อิทนฺตํ   รูปํ  อาโปธาตุ  ฯ
กตมนฺตํ   รูปํ  เตโชธาตุ  ยํ  เตโช  เตโชคตํ  อุสฺมา  อุสฺมาคตํ  อุสุมํ
อุสุมคตํ   อชฺฌตฺตํ   วา   พหิทฺธา  วา  อุปาทินฺนํ  วา  อนุปาทินฺนํ  วา
อิทนฺตํ   รูปํ   เตโชธาตุ   ฯ   กตมนฺตํ   รูปํ   วาโยธาตุ  ยํ  วาโย
วาโยคตํ   ถมฺภิตตฺตํ   รูปสฺส   อชฺฌตฺตํ   วา   พหิทฺธา  วา  อุปาทินฺนํ
วา   อนุปาทินฺนํ   วา   อิทนฺตํ   รูปํ   วาโยธาตุ   ฯ   กตมนฺตํ  รูปํ
อุปาทา    จกฺขายตนํ    ฯเปฯ   กพฬึกาโร   อาหาโร   อิทนฺตํ   รูปํ
อุปาทา ฯ เอวํ ปญฺจวิเธน รูปสงฺคโห ฯ
		         ปญฺจกํ ฯ
