อนิกฺขิตฺตธุรตา  ธุรสมฺปคฺคาโห  วิริยํ  วิริยินฺทฺริยํ  วิริยพลํ  สมฺมาวายาโม
อยํ ตสฺมึ สมเย ปคฺคาโห โหติ ฯ
	[๗๒]  กตโม  ตสฺมึ  สมเย  อวิกฺเขโป  โหติ  ยา  ตสฺมึ  สมเย
จิตฺตสฺส  ฐิติ  สณฺฐิติ  อวฏฺฐิติ  อวิสาหาโร  อวิกฺเขโป  อวิสาหฏมานสตา
สมโถ     สมาธินฺทฺริยํ     สมาธิพลํ     สมฺมาสมาธิ     อยํ    ตสฺมึ
สมเย อวิกฺเขโป โหติ ฯ
	[๗๓]  เย  วา  ปน  ตสฺมึ  สมเย  อญฺเญปิ อตฺถิ ปฏิจฺจสมุปฺปนฺนา
อรูปิโน ธมฺมา อิเม ธมฺมา กุสลา ฯ
		      ปทภาชนียํ นิฏฺฐิตํ ฯ
		       ปฐมภาณวารํ ฯ
	[๗๔]  ตสฺมึ  โข  ปน  สมเย  จตฺตาโร ขนฺธา โหนฺติ ทฺวายตนานิ
โหนฺติ   เทฺว   ธาตุโย   โหนฺติ  ตโย  อาหารา  โหนฺติ  อฏฺฐินฺทฺริยานิ
โหนฺติ    ปญฺจงฺคิกํ   ฌานํ   โหติ   ปญฺจงฺคิโก   มคฺโค   โหติ   สตฺต
พลานิ  โหนฺติ  ตโย  เหตู  โหนฺติ  เอโก  ผสฺโส  โหติ  เอกา เวทนา
โหติ   เอกา   สญฺญา  โหติ  เอกา  เจตนา  โหติ  เอกํ  จิตฺตํ  โหติ
เอโก  เวทนากฺขนฺโธ โหติ เอโก สญฺญากฺขนฺโธ โหติ เอโก สงฺขารกฺขนฺโธ
โหติ    เอโก    วิญฺญาณกฺขนฺโธ    โหติ    เอกํ    มนายตนํ   โหติ
เอกํ   มนินฺทฺริยํ  โหติ  เอกา  มโนวิญฺญาณธาตุ  โหติ  เอกํ  ธมฺมายตนํ
โหติ   เอกา   ธมฺมธาตุ   โหติ  เย  วา  ปน  ตสฺมึ  สมเย  อญฺเญปิ
อตฺถิ ปฏิจฺจสมุปฺปนฺนา อรูปิโน ธมฺมา อิเม ธมฺมา กุสลา ฯ
