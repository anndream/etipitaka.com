	[๗๗๑]  กตเม  ธมฺมา  จิตฺตสมุฏฺฐานา เวทนากฺขนฺโธ สญฺญากฺขนฺโธ
สงฺขารกฺขนฺโธ     กายวิญฺญตฺติ    วจีวิญฺญตฺติ    ยํ    วา    ปนญฺญมฺปิ
อตฺถิ     รูปํ     จิตฺตชํ     จิตฺตเหตุกํ     จิตฺตสมุฏฺฐานํ    รูปายตนํ
สทฺทายตนํ     คนฺธายตนํ    รสายตนํ    โผฏฺฐพฺพายตนํ    อากาสธาตุ
อาโปธาตุ    รูปสฺส    ลหุตา    รูปสฺส   มุทุตา   รูปสฺส   กมฺมญฺญตา
รูปสฺส   อุปจโย   รูปสฺส   สนฺตติ   กพฬึกาโร  อาหาโร  อิเม  ธมฺมาh
จิตฺตสมุฏฺฐานา    ฯ    กตเม    ธมฺมา    โนจิตฺตสมุฏฺฐานา   จิตฺตญฺจ
อวเสสญฺจ รูปํ อสงฺขตา จ ธาตุ อิเม ธมฺมา โนจิตฺตสมุฏฺฐานา ฯ
	[๗๗๒]  กตเม  ธมฺมา  จิตฺตสหภุโน  เวทนากฺขนฺโธ  สญฺญากฺขนฺโธ
สงฺขารกฺขนฺโธ      กายวิญฺญตฺติ      วจีวิญฺญตฺติ      อิเม     ธมฺมา
จิตฺตสหภุโน   ฯ   กตเม   ธมฺมา   โนจิตฺตสหภุโน  จิตฺตญฺจ  อวเสสญฺจ
รูปํ อสงฺขตา จ ธาตุ อิเม ธมฺมา โนจิตฺตสหภุโน ฯ
	[๗๗๓]  กตเม ธมฺมา จิตฺตานุปริวตฺติโน เวทนากฺขนฺโธ สญฺญากฺขนฺโธ
สงฺขารกฺขนฺโธ      กายวิญฺญตฺติ      วจีวิญฺญตฺติ      อิเม     ธมฺมา
จิตฺตานุปริวตฺติโน   ฯ   กตเม   ธมฺมา   โนจิตฺตานุปริวตฺติโน   จิตฺตญฺจ
อวเสสญฺจ รูปํ อสงฺขตา จ ธาตุ อิเม ธมฺมา โนจิตฺตานุปริวตฺติโน ฯ
	[๗๗๔]    กตเม   ธมฺมา   จิตฺตสํสฏฺฐสมุฏฺฐานา   เวทนากฺขนฺโธ
สญฺญากฺขนฺโธ   สงฺขารกฺขนฺโธ   อิเม   ธมฺมา   จิตฺตสํสฏฺฐสมุฏฺฐานา  ฯ
กตเม    ธมฺมา    โนจิตฺตสํสฏฺฐสมุฏฺฐานา    จิตฺตญฺจ    สพฺพญฺจ   รูปํ
อสงฺขตา จ ธาตุ อิเม ธมฺมา โนจิตฺตสํสฏฺฐสมุฏฺฐานา ฯ
