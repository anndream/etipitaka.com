โหนฺติ  ตโย  เหตู  โหนฺติ  เอโก  ผสฺโส  โหติ  ฯเปฯ เอกํ ธมฺมายตนํ
โหติ   เอกา   ธมฺมธาตุ   โหติ  เย  วา  ปน  ตสฺมึ  สมเย  อญฺเญปิ
อตฺถิ ปฏิจฺจสมุปฺปนฺนา อรูปิโน ธมฺมา อิเม ธมฺมา กุสลา ฯเปฯ
	[๑๔๘]   กตโม   ตสฺมึ   สมเย   สงฺขารกฺขนฺโธ   โหติ  ผสฺโส
เจตนา  จิตฺตสฺเสกคฺคตา  สทฺธินฺทฺริยํ  วิริยินฺทฺริยํ สตินฺทฺริยํ สมาธินฺทฺริยํ
ปญฺญินฺทฺริยํ     ชีวิตินฺทฺริยํ     สมฺมาทิฏฺฐิ     สมฺมาวายาโม     ฯเปฯ
ปคฺคาโห   อวิกฺเขโป   เย   วา   ปน   ตสฺมึ  สมเย  อญฺเญปิ  อตฺถิ
ปฏิจฺจสมุปฺปนฺนา   อรูปิโน   ธมฺมา   ฐเปตฺวา   เวทนากฺขนฺธํ  ฐเปตฺวา
สญฺญากฺขนฺธํ   ฐเปตฺวา  วิญฺญาณกฺขนฺธํ  อยํ  ตสฺมึ  สมเย  สงฺขารกฺขนฺโธ
โหติ ฯเปฯ อิเม ธมฺมา กุสลา ฯ
		        จตุกฺกนโย ฯ
	[๑๔๙]   กตเม  ธมฺมา  กุสลา  ยสฺมึ  สมเย  รูปูปปตฺติยา  มคฺคํ
ภาเวติ   วิวิจฺเจว   กาเมหิ   ฯเปฯ   ปฐมํ  ฌานํ  อุปสมฺปชฺช  วิหรติ
ปฐวีกสิณํ   ตสฺมึ   สมเย   ผสฺโส   โหติ   ฯเปฯ   อวิกฺเขโป   โหติ
ฯเปฯ อิเม ธมฺมา กุสลา ฯ
	[๑๕๐]   กตเม   ธมฺมา   กุสลา   ยสฺมึ   สมเย   รูปูปปตฺติยา
มคฺคํ   ภาเวติ   อวิตกฺกํ   วิจารมตฺตํ   สมาธิชํ   ปีติสุขํ   ทุติยํ  ฌานํ
อุปสมฺปชฺช   วิหรติ   ปฐวีกสิณํ   ตสฺมึ   สมเย   ผสฺโส  โหติ  เวทนา
โหติ   สญฺญา   โหติ   เจตนา   โหติ   จิตฺตํ   โหติ   วิจาโร  โหติ
ปีติ   โหติ   สุขํ   โหติ   จิตฺตสฺเสกคฺคตา   โหติ   สทฺธินฺทฺริยํ   โหติ
