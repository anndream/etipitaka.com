รูปญฺจ นิพฺพานญฺจ อิเม ธมฺมา โนจิตฺตสํสฏฺฐสมุฏฺฐานสหภุโน ฯ
	[๙๕๒]  กตเม ธมฺมา จิตฺตสํสฏฺฐสมุฏฺฐานานุปริวตฺติโน เวทนากฺขนฺโธ
สญฺญากฺขนฺโธ  สงฺขารกฺขนฺโธ อิเม ธมฺมา จิตฺตสํสฏฺฐสมุฏฺฐานานุปริวตฺติโน ฯ
กตเม            ธมฺมา           โนจิตฺตสํสฏฺฐสมุฏฺฐานานุปริวตฺติโน
จิตฺตญฺจ รูปญฺจ นิพฺพานญฺจ อิเม ธมฺมา โนจิตฺตสํสฏฺฐสมุฏฺฐานานุปริวตฺติโน ฯ
	[๙๕๓]   กตเม  ธมฺมา  อชฺฌตฺติกา  จกฺขายตนํ  ฯเปฯ  มนายตนํ
อิเม   ธมฺมา   อชฺฌตฺติกา   ฯ   กตเม   ธมฺมา   พาหิรา   รูปายตนํ
ฯเปฯ ธมฺมายตนํ อิเม ธมฺมา พาหิรา ฯ
	[๙๕๔]   กตเม   ธมฺมา  อุปาทา  จกฺขายตนํ  ฯเปฯ  กพฬึกาโร
อาหาโร   อิเม   ธมฺมา  อุปาทา  ฯ  กตเม  ธมฺมา  โนอุปาทา  จตูสุ
ภูมีสุ   กุสลํ   อกุสลํ   จตูสุ   ภูมีสุ  วิปาโก  ตีสุ  ภูมีสุ  กิริยาพฺยากตํ
จตฺตาโร จ มหาภูตา นิพฺพานญฺจ อิเม ธมฺมา โนอุปาทา ฯ
	[๙๕๕]   กตเม   ธมฺมา   อุปาทินฺนา  ตีสุ  ภูมีสุ  วิปาโก  ยญฺจ
รูปํ   กมฺมสฺส   กตตฺตา   อิเม   ธมฺมา  อุปาทินฺนา  ฯ  กตเม  ธมฺมา
อนุปาทินฺนา   ตีสุ   ภูมีสุ   กุสลํ   อกุสลํ   ตีสุ   ภูมีสุ   กิริยาพฺยากตํ
ยญฺจ   รูปํ   น   กมฺมสฺส   กตตฺตา   จตฺตาโร   มคฺคา  อปริยาปนฺนา
จตฺตาริ จ สามญฺญผลานิ นิพฺพานญฺจ อิเม ธมฺมา อนุปาทินฺนา ฯ
		      _______________
	[๙๕๖]  กตเม  ธมฺมา  อุปาทานา จตฺตาริ อุปาทานานิ กามุปาทานํ
