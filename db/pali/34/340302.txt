ธมฺมา    ปรามาสสมฺปยุตฺตา   ฯ   กตเม   ธมฺมา   ปรามาสวิปฺปยุตฺตา
เตหิ    ธมฺเมหิ    เย   ธมฺมา   วิปฺปยุตฺตา   เวทนากฺขนฺโธ   ฯเปฯ
วิญฺญาณกฺขนฺโธ   สพฺพญฺจ   รูปํ   อสงฺขตา   จ   ธาตุ   อิเม   ธมฺมา
ปรามาสวิปฺปยุตฺตา ฯ
	[๗๖๔]  กตเม  ธมฺมา  ปรามาสาเจวปรามฏฺฐาจ เสฺวว ปรามาโส
ปรามาโสเจวปรามฏฺโฐจ     ฯ    กตเม    ธมฺมา    ปรามฏฺฐาเจว-
โนจปรามาสา    เตหิ    ธมฺเมหิ    เย   ธมฺมา   ปรามฏฺฐา   เต
 ธมฺเม   ฐเปตฺวา   อวเสสา   สาสวา   กุสลากุสลาพฺยากตา   ธมฺมา
กามาวจรา   รูปาวจรา  อรูปาวจรา  รูปกฺขนฺโธ  ฯเปฯ  วิญฺญาณกฺขนฺโธ
อิเม ธมฺมา ปรามฏฺฐาเจวโนจปรามาสา ฯ
	[๗๖๕]   กตเม   ธมฺมา   ปรามาสวิปฺปยุตฺตา   ปรามฏฺฐา  เตหิ
ธมฺเมหิ   เย   ธมฺมา  วิปฺปยุตฺตา  สาสวา  กุสลากุสลาพฺยากตา  ธมฺมา
กามาวจรา   รูปาวจรา  อรูปาวจรา  รูปกฺขนฺโธ  ฯเปฯ  วิญฺญาณกฺขนฺโธ
อิเม     ธมฺมา     ปรามาสวิปฺปยุตฺตา     ปรามฏฺฐา    ฯ    กตเม
ธมฺมา    ปรามาสวิปฺปยุตฺตา   อปรามฏฺฐา   อปริยาปนฺนา   มคฺคา   จ
มคฺคผลานิ   จ   อสงฺขตา   จ  ธาตุ  อิเม  ธมฺมา  ปรามาสวิปฺปยุตฺตา
อปรามฏฺฐา ฯ
		        __________
	[๗๖๖]   กตเม  ธมฺมา  สารมฺมณา  เวทนากฺขนฺโธ  สญฺญากฺขนฺโธ
สงฺขารกฺขนฺโธ    วิญฺญาณกฺขนฺโธ    อิเม    ธมฺมา    สารมฺมณา    ฯ
