	[๖๒]   กตมา   ตสฺมึ   สมเย  จิตฺตกมฺมญฺญตา  โหติ  ยา  ตสฺมึ
สมเย     วิญฺญาณกฺขนฺธสฺส    กมฺมญฺญตา    กมฺมญฺญตฺตํ    กมฺมญฺญภาโว
อยํ ตสฺมึ สมเย จิตฺตกมฺมญฺญตา โหติ ฯ
	[๖๓]   กตมา   ตสฺมึ   สมเย  กายปาคุญฺญตา  โหติ  ยา  ตสฺมึ
สมเย    เวทนากฺขนฺธสฺส    สญฺญากฺขนฺธสฺส   สงฺขารกฺขนฺธสฺส   ปคุณตา
ปคุณตฺตํ ปคุณภาโว อยํ ตสฺมึ สมเย กายปาคุญฺญตา โหติ ฯ
	[๖๔]   กตมา   ตสฺมึ   สมเย  จิตฺตปาคุญฺญตา  โหติ  ยา  ตสฺมึ
สมเย     วิญฺญาณกฺขนฺธสฺส    ปคุณตา    ปคุณตฺตํ    ปคุณภาโว    อยํ
ตสฺมึ สมเย จิตฺตปาคุญฺญตา โหติ ฯ
	[๖๕]  กตมา  ตสฺมึ  สมเย  กายุชุกตา  โหติ  ยา  ตสฺมึ  สมเย
เวทนากฺขนฺธสฺส    สญฺญากฺขนฺธสฺส    สงฺขารกฺขนฺธสฺส   อุชุตา   อุชุกตา
อชิมฺหตา อวงฺกตา อกุฏิลตา อยํ ตสฺมึ สมเย กายุชุกตา โหติ ฯ
	[๖๖]  กตมา  ตสฺมึ  สมเย  จิตฺตุชุกตา  โหติ  ยา  ตสฺมึ  สมเย
วิญฺญาณกฺขนฺธสฺส    อุชุตา    อุชุกตา   อชิมฺหตา   อวงฺกตา   อกุฏิลตา
อยํ ตสฺมึ สมเย จิตฺตุชุกตา โหติ ฯ
	[๖๗]   กตมา  ตสฺมึ  สมเย  สติ  โหติ  ยา  ตสฺมึ  สมเย  สติ
อนุสฺสติ   ปฏิสฺสติ   สติ   สรณตา   ธารณตา  อปิลาปนตา  อสมฺมุสนตา
สติ สตินฺทฺริยํ สติพลํ สมฺมาสติ อยํ ตสฺมึ สมเย สติ โหติ ฯ
	[๖๘]   กตมํ   ตสฺมึ  สมเย  สมฺปชญฺญํ  โหติ  ยา  ตสฺมึ  สมเย
ปญฺญา   ปชานนา   วิจโย   ปวิจโย  ธมฺมวิจโย  สลฺลกฺขณา  อุปลกฺขณา
