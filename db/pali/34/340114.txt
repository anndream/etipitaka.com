สมเย    ทิฏฺฐิ    ทิฏฺฐิคตํ    ทิฏฺฐิคหนํ    ทิฏฺฐิกนฺตาโร   ทิฏฺฐิวิสูกายิกํ
ทิฏฺฐิวิปฺผนฺทิตํ   ทิฏฺฐิสญฺโญชนํ   คาโห  ปฏิคฺคาโห  อภินิเวโส  ปรามาโส
กุมฺมคฺโค     มิจฺฉาปโถ     มิจฺฉตฺตํ     ติตฺถายตนํ    วิปริเยสคฺคาโห
อยํ ตสฺมึ สมเย มิจฺฉาทิฏฺฐิ โหติ ฯ
	[๓๐๓]   กตมํ   ตสฺมึ   สมเย   อหิริกํ  โหติ  ยํ  ตสฺมึ  สมเย
น   หิริยติ   หิริยิตพฺเพน   น   หิริยติ   ปาปกานํ   อกุสลานํ  ธมฺมานํ
สมาปตฺติยา อิทํ ตสฺมึ สมเย อหิริกํ โหติ ฯ
	[๓๐๔]   กตมํ  ตสฺมึ  สมเย  อโนตฺตปฺปํ  โหติ  ยํ  ตสฺมึ  สมเย
น   โอตฺตปฺปติ   โอตฺตปฺปิตพฺเพน   น   โอตฺตปฺปติ  ปาปกานํ  อกุสลานํ
ธมฺมานํ สมาปตฺติยา อิทํ ตสฺมึ สมเย อโนตฺตปฺปํ โหติ ฯ
	[๓๐๕]   กตโม   ตสฺมึ  สมเย  สมโถ  โหติ  ยา  ตสฺมึ  สมเย
จิตฺตสฺส  ฐิติ  สณฺฐิติ  อวฏฺฐิติ  อวิสาหาโร  อวิกฺเขโป  อวิสาหฏมานสตา
สมโถ     สมาธินฺทฺริยํ     สมาธิพลํ     มิจฺฉาสมาธิ     อยํ    ตสฺมึ
สมเย สมโถ โหติ ฯ
	[๓๐๖]   กตโม   ตสฺมึ   สมเย   ปคฺคาโห   โหติ   โย  ตสฺมึ
สมเย   เจตสิโก   วิริยารมฺโภ  นิกฺกโม  ปรกฺกโม  อุยฺยาโม  วายาโม
อุสฺสาโห   อุสฺโสฬฺหี   ถาโม   ธิติ   อสิถิลปรกฺกมตา  อนิกฺขิตฺตจฺฉนฺทตา
อนิกฺขิตฺตธุรตา  ธุรสมฺปคฺคาโห  วิริยํ  วิริยินฺทฺริยํ  วิริยพลํ  มิจฺฉาวายาโม
อยํ ตสฺมึ สมเย ปคฺคาโห โหติ ฯ
	[๓๐๗]   กตโม   ตสฺมึ   สมเย   อวิกฺเขโป   โหติ  ยา  ตสฺมึ
