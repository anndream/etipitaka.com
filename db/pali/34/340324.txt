ธมฺมา   นสุขสหคตา   นสุขภูมิยํ   กามาวจเร   รูปาวจเร  อรูปาวจเร
อปริยาปนฺเน     เวทนากฺขนฺโธ     ฯเปฯ    วิญฺญาณกฺขนฺโธ    สุขญฺจ
สพฺพญฺจ รูปํ อสงฺขตา จ ธาตุ อิเม ธมฺมา นสุขสหคตา ฯ
	[๘๒๗]  กตเม  ธมฺมา  อุเปกฺขาสหคตา  อุเปกฺขาภูมิยํ กามาวจเร
รูปาวจเร   อรูปาวจเร   อปริยาปนฺเน  อุเปกฺขํ  ฐเปตฺวา  ตํสมฺปยุตฺโต
สญฺญากฺขนฺโธ        สงฺขารกฺขนฺโธ        วิญฺญาณกฺขนฺโธ       อิเม
ธมฺมา  อุเปกฺขาสหคตา  ฯ  กตเม ธมฺมา นอุเปกฺขาสหคตา นอุเปกฺขาภูมิยํ
กามาวจเร    รูปาวจเร   อรูปาวจเร   อปริยาปนฺเน   เวทนากฺขนฺโธ
ฯเปฯ   วิญฺญาณกฺขนฺโธ   อุเปกฺขา   จ   สพฺพญฺจ   รูปํ   อสงฺขตา  จ
ธาตุ อิเม ธมฺมา นอุเปกฺขาสหคตา ฯ
	[๘๒๘]  กตเม  ธมฺมา  กามาวจรา  เหฏฺฐโต  อวีจินิรยํ  ปริยนฺตํ
กริตฺวา   อุปริโต  ปรนิมฺมิตวสวตฺตี  เทเว  อนฺโต  กริตฺวา  ยํ  เอตสฺมึ
อนฺตเร   เอตฺถาวจรา   เอตฺถ   ปริยาปนฺนา   ขนฺธธาตุอายตนา  รูปา
เวทนา   สญฺญา   สงฺขารา   วิญฺญาณํ   อิเม   ธมฺมา  กามาวจรา  ฯ
กตเม   ธมฺมา   นกามาวจรา   รูปาวจรา   อรูปาวจรา  อปริยาปนฺนา
อิเม ธมฺมา นกามาวจรา ฯ
	[๘๒๙]  กตเม  ธมฺมา  รูปาวจรา  เหฏฺฐโต  พฺรหฺมโลกํ  ปริยนฺตํ
กริตฺวา  อุปริโต  อกนิฏฺเฐ  เทเว  อนฺโต  กริตฺวา  ยํ  เอตสฺมึ อนฺตเร
เอตฺถาวจรา    เอตฺถ    ปริยาปนฺนา   สมาปนฺนสฺส   วา   อุปปนฺนสฺส
วา   ทิฏฺฐธมฺมสุขวิหาริสฺส   วา   จิตฺตเจตสิกา   ธมฺมา   อิเม  ธมฺมา
