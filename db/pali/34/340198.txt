โลโกเปโส    ทฺวาราเปสา    สมุทฺโทเปโส    ปณฺฑรํเปตํ   เขตฺตํเปตํ
วตฺถถเปตํ  โอริมนฺตีรํเปตํ  สุญฺโญ  คาโมเปโส  อิทนฺตํ  รูปํ  โสตายตนํ ฯ
กตมนฺตํ   รูปํ   โสตายตนํ   ยํ   โสตํ   จตุนฺนํ   มหาภูตานํ  อุปาทาย
ปสาโท    อตฺตภาวปริยาปนฺโน    อนิทสฺสโน    สปฺปฏิโฆ    ยํ   โสตํ
อนิทสฺสนํ    สปฺปฏิฆํ    สทฺทมฺหิ    อนิทสฺสนมฺหิ    สปฺปฏิฆมฺหิ   ปฏิหญฺญิ
วา   ปฏิหญฺญติ   วา   ปฏิหญฺญิสฺสติ   วา   ปฏิหญฺเญ   วา   โสตํเปตํ
โสตายตนํเปตํ  โสตธาตุเปสา  โสตินฺทฺริยํเปตํ  โลโกเปโส  ทฺวาราเปสา
สมุทฺโทเปโส   ปณฺฑรํเปตํ   เขตฺตํเปตํ  วตฺถถเปตํ  โอริมนฺตีรํเปตํ  สุญฺโญ
คาโมเปโส   อิทนฺตํ   รูปํ   โสตายตนํ   ฯ   กตมนฺตํ  รูปํ  โสตายตนํ
ยํ   โสตํ   จตุนฺนํ   มหาภูตานํ  อุปาทาย  ปสาโท  อตฺตภาวปริยาปนฺโน
อนิทสฺสโน   สปฺปฏิโฆ   ยํ  โสตํ  นิสฺสาย  สทฺทํ  อารพฺภ  โสตสมฺผสฺโส
อุปฺปชฺชิ   วา   อุปฺปชฺชติ  วา  อุปฺปชฺชิสฺสติ  วา  อุปฺปชฺเช  วา  ฯเปฯ
ยํ   โสตํ   นิสฺสาย   สทฺทํ   อารพฺภ   โสตสมฺผสฺสชา  เวทนา  ฯเปฯ
สญฺญา    ฯเปฯ    เจตนา    ฯเปฯ    โสตวิญฺญาณํ    อุปฺปชฺชิ   วา
อุปฺปชฺชติ   วา   อุปฺปชฺชิสฺสติ   วา   อุปฺปชฺเช   วา  ฯเปฯ  ยํ  โสตํ
นิสฺสาย   สทฺทารมฺมโณ   โสตสมฺผสฺโส   อุปฺปชฺชิ   วา   อุปฺปชฺชติ  วา
อุปฺปชฺชิสฺสติ  วา  อุปฺปชฺเช  วา  ฯเปฯ  ยํ  โสตํ  นิสฺสาย สทฺทารมฺมณา
โสตสมฺผสฺสชา     เวทนา     ฯเปฯ     สญฺญา    ฯเปฯ    เจตนา
ฯเปฯ   โสตวิญฺญาณํ   อุปฺปชฺชิ   วา   อุปฺปชฺชติ  วา  อุปฺปชฺชิสฺสติ  วา
อุปฺปชฺเช   วา  โสตํเปตํ  โสตายตนํเปตํ  โสตธาตุเปสา  โสตินฺทฺริยํเปตํ
