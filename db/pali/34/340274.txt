อนภิสมโย  อนนุโพโธ  อสมฺโพโธ  อปฺปฏิเวโธ อสงฺคาหนา อปริโยคาหนา
อสมเปกฺขนา       อปฺปจฺจเวกฺขณา      อปฺปจฺจกฺขกมฺมํ      ทุมฺเมชฺฌํ
พาลฺยํ     อสมฺปชญฺญํ     โมโห     ปโมโห     สมฺโมโห    อวิชฺชา
อวิชฺโชโฆ   อวิชฺชาโยโค   อวิชฺชานุสโย  อวิชฺชาปริยุฏฺฐานํ  อวิชฺชาลงฺคี
โมโห อกุสลมูลํ อยํ วุจฺจติ โมโห ฯ อิเม ตโย อกุสลเหตู ฯ
	[๖๙๒]  ตตฺถ  กตเม  ตโย  อพฺยากตเหตู  กุสลานํ  วา  ธมฺมานํ
วิปากโต   กิริยาพฺยากเตสุ   วา   ธมฺเมสุ   อโลโภ  อโทโส  อโมโห
อิเม ตโย อพฺยากตเหตู ฯ
	[๖๙๓]  ตตฺถ  กตเม  นว  กามาวจรเหตู  ตโย  กุสลเหตู  ตโย
อกุสลเหตู   ตโย   อพฺยากตเหตู   อิเม  นว  กามาวจรเหตู  ฯ  ตตฺถ
กตเม   ฉ   รูปาวจรเหตู   ตโย  กุสลเหตู  ตโย  อพฺยากตเหตู  อิเม
ฉ   รูปาวจรเหตู  ฯ  ตตฺถ  กตเม  ฉ  อรูปาวจรเหตู  ตโย  กุสลเหตู
ตโย อพฺยากตเหตู อิเม ฉ อรูปาวจรเหตู ฯ
	[๖๙๔]  ตตฺถ  กตเม  ฉ  อปริยาปนฺนเหตู  ตโย  กุสลเหตู  ตโย
อพฺยากตเหตู   อิเม   ฉ   อปริยาปนฺนเหตู   ฯ   ตตฺถ   กตเม  ตโย
กุสลเหตู   อโลโภ   อโทโส   อโมโห  ฯ  ตตฺถ  กตโม  อโลโภ  โย
อโลโภ   อลุพฺภนา   อลุพฺภิตตฺตํ   อสาราโค  อสารชฺชนา  อสารชฺชิตตฺตํ
อนภิชฺฌา   อโลโภ   กุสลมูลํ   อยํ   วุจฺจติ  อโลโภ  ฯ  ตตฺถ  กตโม
อโทโส    โย    อโทโส   อทูสนา   อทูสิตตฺตํ   ฯเปฯ   อพฺยาปาโท
อพฺยาปชฺโช   อโทโส   กุลสมูลํ  อยํ  วุจฺจติ  อโทโส  ฯ  ตตฺถ  กตโม
