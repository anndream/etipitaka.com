วา   ปฏิหญฺเญ   วา   รโสเปโส   รสายตนํเปตํ  รสธาตุเปสา  อิทนฺตํ
รูปํ   รสายตนํ   ฯ   กตมนฺตํ   รูปํ   รสายตนํ   โย   รโส   จตุนฺนํ
มหาภูตานํ    อุปาทาย    อนิทสฺสโน    สปฺปฏิโฆ   มูลรโส   ขนฺธรโส
ตจรโส   ปตฺตรโส   ปุปฺผรโส   ผลรโส   อมฺพิลํ   มธุรํ  ติตฺตกํ  กฏุกํ
โลณิกํ   ขาริกํ   ลมฺพิลํ   กสาโว   สาทุ   อสาทุ  โย  วา  ปนญฺโญปิ
อตฺถิ    รโส   จตุนฺนํ   มหาภูตานํ   อุปาทาย   อนิทสฺสโน   สปฺปฏิโฆ
ยํ  รสํ  อารพฺภ  ชิวฺหํ  นิสฺสาย  ชิวฺหาสมฺผสฺโส  อุปฺปชฺชิ  วา  อุปฺปชฺชติ
วา   อุปฺปชฺชิสฺสติ   วา   อุปฺปชฺเช   วา   ฯเปฯ   ยํ   รสํ  อารพฺภ
ชิวฺหํ    นิสฺสาย   ชิวฺหาสมฺผสฺสชา   เวทนา   ฯเปฯ   สญฺญา   ฯเปฯ
เจตนา    ฯเปฯ    ชิวฺหาวิญฺญาณํ    อุปฺปชฺชิ    วา   อุปฺปชฺชติ   วา
อุปฺปชฺชิสฺสติ    วา    อุปฺปชฺเช    วา   ฯเปฯ   ยํรสารมฺมโณ   ชิวฺหํ
นิสฺสาย   ชิวฺหาสมฺผสฺโส   อุปฺปชฺชิ   วา   อุปฺปชฺชติ   วา  อุปฺปชฺชิสฺสติ
วา  อุปฺปชฺเช  วา  ฯเปฯ  ยํรสารมฺมณา  ชิวฺหํ  นิสฺสาย ชิวฺหาสมฺผสฺสชา
เวทนา      ฯเปฯ      สญฺญา      ฯเปฯ      เจตนา     ฯเปฯ
ชิวฺหาวิญฺญาณํ    อุปฺปชฺชิ    วา    อุปฺปชฺชติ   วา   อุปฺปชฺชิสฺสติ   วา
อุปฺปชฺเช    วา    รโสเปโส    รสายตนํเปตํ   รสธาตุเปสา   อิทนฺตํ
รูปํ รสายตนํ ฯ
	[๕๒๕]    กตมนฺตํ   รูปํ   อิตฺถินฺทฺริยํ   ยํ   อิตฺถิยา   อิตฺถีลิงฺคํ
อิตฺถีนิมิตฺตํ   อิตฺถีกุตฺตํ   อิตฺถากปฺโป   อิตฺถิตฺตํ   อิตฺถีภาโว   อิทนฺตํ
รูปํ อิตฺถินฺทฺริยํ ฯ
