	[๗๑๘]   กตเม  ธมฺมา  อาสววิปฺปยุตฺตา  สาสวา  เตหิ  ธมฺเมหิ
เย  ธมฺมา  วิปฺปยุตฺตา  สาสวา  กุสลากุสลาพฺยากตา  ธมฺมา กามาวจรา
รูปาวจรา    อรูปาวจรา   รูปกฺขนฺโธ   ฯเปฯ   วิญฺญาณกฺขนฺโธ   อิเม
ธมฺมา   อาสววิปฺปยุตฺตา   สาสวา   ฯ  กตเม  ธมฺมา  อาสววิปฺปยุตฺตา
อนาสวา   อปริยาปนฺนา   มคฺคา   จ   มคฺคผลานิ   จ   อสงฺขตา  จ
ธาตุ อิเม ธมฺมา อาสววิปฺปยุตฺตา อนาสวา ฯ
		      _______________
	[๗๑๙]  กตเม  ธมฺมา สญฺโญชนา ทส สญฺโญชนานิ กามราคสญฺโญชนํ
ปฏิฆสญฺโญชนํ      มานสญฺโญชนํ     ทิฏฺฐิสญฺโญชนํ     วิจิกิจฺฉาสญฺโญชนํ
สีลพฺพตปรามาสสญฺโญชนํ         ภวราคสญฺโญชนํ        อิสฺสาสญฺโญชนํ
มจฺฉริยสญฺโญชนํ อวิชฺชาสญฺโญชนํ ฯ
	[๗๒๐]  ตตฺถ  กตมํ  กามราคสญฺโญชนํ  โย  กาเมสุ  กามจฺฉนฺโท
กามราโค   กามนนฺที  กามตณฺหา  กามสิเนโห  กามปริฬาโห  กามมุจฺฉา
กามชฺโฌสานํ อิทํ วุจฺจติ กามราคสญฺโญชนํ ฯ
	[๗๒๑]    ตตฺถ    กตมํ   ปฏิฆสญฺโญชนํ   อนตฺถํ   เม   อจรีติ
อาฆาโต   ชายติ   อนตฺถํ   เม   จรตีติ   อาฆาโต   ชายติ   อนตฺถํ
เม   จริสฺสตีติ   อาฆาโต   ชายติ   ปิยสฺส   เม   มนาปสฺส   อนตฺถํ
อจริ   ฯเปฯ   อนตฺถํ   จรติ   ฯเปฯ   อนตฺถํ   จริสฺสตีติ   อาฆาโต
ชายติ    อปฺปิยสฺส    เม   อมนาปสฺส   อตฺถํ   อจริ   ฯเปฯ   อตฺถํ
จรติ   ฯเปฯ   อตฺถํ   จริสฺสตีติ   อาฆาโต   ชายติ   อฏฺฐาเน   วา
