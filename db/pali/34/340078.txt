	[๑๙๒]  กตเม  ธมฺมา  กุสลา  ยสฺมึ  สมเย  อรูปูปปตฺติยา  มคฺคํ
ภาเวติ    สพฺพโส   รูปสญฺญานํ   สมติกฺกมา   ปฏิฆสญฺญานํ   อตฺถงฺคมา
นานตฺตสญฺญานํ    อมนสิการา    อากาสานญฺจายตนสญฺญาสหคตํ    สุขสฺส
จ   ปหานา   ฯเปฯ   จตุตฺถํ  ฌานํ  อุปสมฺปชฺช  วิหรติ  อุเปกฺขาสหคตํ
ตสฺมึ  สมเย  ผสฺโส  โหติ  ฯเปฯ  อวิกฺเขโป  โหติ  ฯเปฯ อิเม ธมฺมา
กุสลา   ฯ   กตเม   ธมฺมา  กุสลา  ยสฺมึ  สมเย  อรูปูปปตฺติยา  มคฺคํ
ภาเวติ  สพฺพโส  อากาสานญฺจายตนํ สมติกฺกมฺม วิญฺญาณญฺจายตนสญฺญาสหคตํ
สุขสฺส     จ     ปหานา     ฯเปฯ    จตุตฺถํ    ฌานํ    อุปสมฺปชฺช
วิหรติ   อุเปกฺขาสหคตํ   ตสฺมึ  สมเย  ผสฺโส  โหติ  ฯเปฯ  อวิกฺเขโป
โหติ  ฯเปฯ  อิเม  ธมฺมา  กุสลา  ฯ  กตเม  ธมฺมา กุสลา ยสฺมึ สมเย
อรูปูปปตฺติยา   มคฺคํ   ภาเวติ   สพฺพโส   วิญฺญาณญฺจายตนํ   สมติกฺกมฺม
อากิญฺจญฺญายตนสญฺญาสหคตํ   สุขสฺส   จ   ปหานา  ฯเปฯ  จตุตฺถํ  ฌานํ
อุปสมฺปชฺช   วิหรติ   อุเปกฺขาสหคตํ  ตสฺมึ  สมเย  ผสฺโส  โหติ  ฯเปฯ
อวิกฺเขโป  โหติ  ฯเปฯ  อิเม  ธมฺมา  กุสลา  ฯ  กตเม  ธมฺมา กุสลา
ยสฺมึ   สมเย   อรูปูปปตฺติยา   มคฺคํ  ภาเวติ  สพฺพโส  อากิญฺจญฺญายตนํ
สมติกฺกมฺม    เนวสญฺญานาสญฺญายตนสญฺญาสหคตํ    สุขสฺส   จ   ปหานา
ฯเปฯ   จตุตฺถํ   ฌานํ  อุปสมฺปชฺช  วิหรติ  อุเปกฺขาสหคตํ  ตสฺมึ  สมเย
ผสฺโส โหติ ฯเปฯ อวิกฺเขโป โหติ ฯเปฯ อิเม ธมฺมา กุสลา ฯ
	        จตฺตาริ อรูปชฺฌานานิ โสฬสกฺขตฺตุกานิ ฯ
		      อรูปาวจรกุสลํ ฯ
		      _______________
