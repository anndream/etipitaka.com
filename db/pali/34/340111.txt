จิตฺตสฺส  ฐิติ  สณฺฐิติ  อวฏฺฐิติ  อวิสาหาโร  อวิกฺเขโป  อวิสาหฏมานสตา
สมโถ     สมาธินฺทฺริยํ     สมาธิพลํ     มิจฺฉาสมาธิ     อิทํ    ตสฺมึ
สมเย สมาธินฺทฺริยํ โหติ ฯ
	[๒๘๘]   กตมํ   ตสฺมึ  สมเย  มนินฺทฺริยํ  โหติ  ยํ  ตสฺมึ  สมเย
จิตฺตํ    มโน    มานสํ   หทยํ   ปณฺฑรํ   มโน   มนายตนํ   มนินฺทฺริยํ
วิญฺญาณํ    วิญฺญาณกฺขนฺโธ    ตชฺชา    มโนวิญฺญาณธาตุ    อิทํ    ตสฺมึ
สมเย มนินฺทฺริยํ โหติ ฯ
	[๒๘๙]   กตมํ   ตสฺมึ   สมเย   โสมนสฺสินฺทฺริยํ  โหติ  ยํ  ตสฺมึ
สมเย  เจตสิกํ  สาตํ  เจตสิกํ  สุขํ  เจโตสมฺผสฺสชํ  สาตํ  สุขํ  เวทยิตํ
เจโตสมฺผสฺสชา  สาตา  สุขา  เวทนา  อิทํ  ตสฺมึ  สมเย โสมนสฺสินฺทฺริยํ
โหติ ฯ
	[๒๙๐]  กตมํ  ตสฺมึ  สมเย  ชีวิตินฺทฺริยํ  โหติ  โย  เตสํ  อรูปีนํ
ธมฺมานํ   อายุ   ฐิติ  ยปนา  ยาปนา  อิริยนา  วตฺตนา  ปาลนา  ชีวิตํ
ชีวิตินฺทฺริยํ อิทํ ตสฺมึ สมเย ชีวิตินฺทฺริยํ โหติ ฯ
	[๒๙๑]  กตมา  ตสฺมึ  สมเย  มิจฺฉาทิฏฺฐิ  โหติ  ยา  ตสฺมึ สมเย
ทิฏฺฐิ  ทิฏฺฐิคตํ  ทิฏฺฐิคหนํ  ทิฏฺฐิกนฺตาโร ทิฏฺฐิวิสูกายิกํ ทิฏฺฐิวิปฺผนฺทิตํ
ทิฏฺฐิสญฺโญชนํ   คาโห   ปฏิคฺคาโห   อภินิเวโส   ปรามาโส   กุมฺมคฺโค
มิจฺฉาปโถ   มิจฺฉตฺตํ   ติตฺถายตนํ   วิปริเยสคฺคาโห   อยํ  ตสฺมึ  สมเย
มิจฺฉาทิฏฺฐิ โหติ ฯ
	[๒๙๒]   กตโม   ตสฺมึ  สมเย  มิจฺฉาสงฺกปฺโป  โหติ  โย  ตสฺมึ
