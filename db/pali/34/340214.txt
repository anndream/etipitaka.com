	[๕๓๑]  กตมนฺตํ  รูปํ  รูปสฺส ลหุตา ยา รูปสฺส ลหุตา ลหุปริณามตา
อทนฺธนตา อวิตฺถนตา อิทนฺตํ รูปํ รูปสฺส ลหุตา ฯ
	[๕๓๒]   กตมนฺตํ   รูปํ   รูปสฺส   มุทุตา   ยา   รูปสฺส  มุทุตา
มทฺทวตา อกกฺขฬตา อกถินตา อิทนฺตํ รูปํ รูปสฺส มุทุตา ฯ
	[๕๓๓]    กตมนฺตํ    รูปํ    รูปสฺส   กมฺมญฺญตา   ยา   รูปสฺส
กมฺมญฺญตา     กมฺมญฺญตฺตํ     กมฺมญฺญภาโว    อิทนฺตํ    รูปํ    รูปสฺส๓
กมฺมญฺญตา ฯ
	[๕๓๔]   กตมนฺตํ  รูปํ  รูปสฺส  อุปจโย  โย  อายตนานํ  อาจโย
โส รูปสฺส อุปจโย อิทนฺตํ รูปํ รูปสฺส อุปจโย ฯ
	[๕๓๕]   กตมนฺตํ   รูปํ   รูปสฺส   สนฺตติ   โย  รูปสฺส  อุปจโย
สา รูปสฺส สนฺตติ อิทนฺตํ รูปํ รูปสฺส สนฺตติ ฯ
	[๕๓๖]  กตมนฺตํ  รูปํ  รูปสฺส  ชรตา  ยา  รูปสฺส  ชรา  ชีรณตา
ขณฺฑิจฺจํ   ปาลิจฺจํ   วลิตฺตจตา   อายุโน   สํหานิ  อินฺทฺริยานํ  ปริปาโก...
อิทนฺตํ รูปํ รูปสฺส ชรตา ฯ
	[๕๓๗]   กตมนฺตํ   รูปํ   รูปสฺส   อนิจฺจตา   โย  รูปสฺส  ขโย
วโย   เภโท   ปริเภโท   อนิจฺจตา   อนฺตรธานํ   อิทนฺตํ  รูปํ  รูปสฺส
อนิจฺจตา ฯ
	[๕๓๘]   กตมนฺตํ   รูปํ  กพฬึกาโร  อาหาโร  โอทโน  กุมฺมาโส
สตฺตุ   มจฺโฉ   มํสํ   ขีรํ   ทธิ   สปฺปิ   นวนีตํ   เตลํ   มธุ  ผาณิตํ
ยํ    วา    ปนญฺญมฺปิ    อตฺถิ   รูปํ   ยมฺหิ   ยมฺหิ   ชนปเท   เตสํ
