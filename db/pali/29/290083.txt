โหติ   ฯ   ภินฺนสฺส   โหนฺติ   ปาปกา   อกุสลา   ธมฺมา  สงฺกิเลสิกา
โปโนพฺภวิกา สทรา ทุกฺขวิปากา อายตึ ชาติชรามรณียา ฯ
                 ปชฺเชน กเตน อตฺตนา (สภิยาติ ภควา)
                 ปรินิพฺพานคโต วิติณฺณกงฺโข
                 วิภวญฺจ ภวญฺจ วิปฺปหาย
                 วุสิตวา ขีณปุนพฺภโวติ ๑ ฯ
สนฺโต   จ   ภิกฺขุ   ฯ  อภินิพฺพุตตฺโตติ  ราคสฺส  นิพฺพาปิตตฺตา  โทสสฺส
นิพฺพาปิตตฺตา     โมหสฺส     นิพฺพาปิตตฺตา    อภินิพฺพุตตฺโต    โกธสฺส
อุปนาหสฺส    มกฺขสฺส    ปฬาสสฺส    อิสฺสาย    มจฺฉริยสฺส    มายาย
สาเฐยฺยสฺส    ถมฺภสฺส    สารมฺภสฺส    มานสฺส    อติมานสฺส   มทสฺส
ปมาทสฺส        สพฺพกิเลสานํ       สพฺพทุจฺจริตานํ       สพฺพทรถานํ
สพฺพปริฬาหานํ    สพฺพสนฺตาปานํ   สพฺพากุสลาภิสงฺขารานํ   นิพฺพาปิตตฺตา
อภินิพฺพุตตฺโตติ สนฺโต จ ภิกฺขุ อภินิพฺพุตตฺโต ฯ
     [๘๗]    อิติหนฺติ    สีเลสุ    อกตฺถมาโนติ   อิติหนฺติ   ปทสนฺธิ
ปทสํสคฺโค       ปทปาริปูริ       อกฺขรสมวาโย      พฺยญฺชนสิลิฏฺฐตา
ปทานุปุพฺพตาเมตํ  ๒  อิติหนฺติ  ฯ  สีเลสุ  อกตฺถมาโนติ อิเธกจฺโจ กตฺถี
โหติ    วิกตฺถี   ฯ   โส   กตฺถติ   วิกตฺถติ   อหมสฺมิ   สีลสมฺปนฺโนติ
วา     วตฺตสมฺปนฺโนติ     วา    สีลวตฺตสมฺปนฺโนติ    วา    ชาติยา
วา   โคตฺเตน   วา   โกลปุตฺติเกน  วา  วณฺณโปกฺขรตาย  วา  ฯเปฯ
เนวสญฺญานาสญฺญายตนสมาปตฺติยา   ลาภีติ   วา   กตฺถติ   วิกตฺถติ   ฯ
#๑ โป. ม. วุสิตวา ขีณปุนพฺภโว ส ภิกฺขูติ ฯ ๒ ม. ปทานุปุพฺพตาเปตํ ฯ
