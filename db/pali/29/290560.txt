ปฏิลภิ  ๑  ผุเสสิ  ๒ สจฺฉิกาสิ เอวํ ภควา เอโก อนุตฺตรํ สมฺมาสมฺโพธึ
อภิสมฺพุทฺโธติ เอโก ฯ
     รติมชฺฌคาติ  รตินฺติ  เนกฺขมฺมรตึ ปวิเวกรตึ ๓ อุปสมรตึ สมฺโพธิรตึ
อชฺฌคา  [๔]  อธิคจฺฉิ  ผุเสสิ  ๒  สจฺฉิกาสีติ  เอโกว  รติมชฺฌคา ฯ
เตนาห สารีปุตฺตตฺเถโร
         สเทวกสฺส โลกสฺส        ยถา ทิสฺสติ จกฺขุมา
         สพฺพํ ตมํ วิโนเทตฺวา      เอโกว ๕ รติมชฺฌคาติ ฯ
   [๘๙๒] ตํ พุทฺธํ อสิตํ ตาทึ        อกุหํ คณิมาคตํ
         พหุนฺนมิธ พทฺธานํ         อตฺถิ ปเญฺหน อาคมํ ฯ
     [๘๙๓]   ตํ   พุทฺธํ   อสิตํ   ตาทินฺติ  พุทฺโธติ  โย  โส  ภควา
สยมฺภู   อนาจริยโก   ปุพฺเพ   อนนุสฺสุเตสุ   ธมฺเมสุ   สามํ   สจฺจานิ
อภิสมฺพุชฺฌิ   ตตฺถ   จ   สพฺพญฺญุตํ   ปตฺโต   ๖   พเลสุ  จ  วสีภาวํ
ปตฺโต   ๗   ฯ   พุทฺโธติ   เกนตฺเถน  พุทฺโธ  ฯ  พุชฺฌิตา  สจฺจานีติ
พุทฺโธ   ฯ   โพเธตา   ปชายาติ   พุทฺโธ  ฯ  สพฺพญฺญุตาย  พุทฺโธ  ฯ
สพฺพทสฺสาวิตาย  พุทฺโธ  ฯ  อภิญฺเญยฺยตาย  ๘  พุทฺโธ  ฯ วิกสิตาย ๙
พุทฺโธ  ฯ  ขีณาสวสงฺขาเตน  พุทฺโธ  ฯ  นิรุปกฺกิเลสสงฺขาเตน  พุทฺโธ ฯ
เอกนฺตวีตราโคติ  พุทฺโธ  ฯ  เอกนฺตวีตโทโสติ พุทฺโธ ฯ เอกนฺตวีตโมโหติ
พุทฺโธ     ฯ     เอกนฺตนิกฺกิเลโสติ     พุทฺโธ    ฯ    เอกายนมคฺคํ
คโตติ    พุทฺโธ   ฯ   เอโก   อนุตฺตรํ   สมฺมาสมฺโพธึ   อภิสมฺพุทฺโธติ
พุทฺโธ    ฯ   อพุทฺธิวิหตตฺตา   พุทฺธิปฏิลาภตฺตา   พุทฺโธ   ฯ   พุทฺโธติ
#๑ ม. อยํ ปาโฐ นตฺถิ ฯ ๒ ม. ผสฺเสสิ ฯ ๓ ม. วิเวกรตึ ฯ
#๔ ม. ยุ. สมชฺฌคา ฯ ๕ ยุ. เอโก จ ฯ ๖-๗ ม. ปาปุณิ ฯ ๘ ยุ. อนญฺเญยฺยตาย ฯ
#ม. อนญฺญเนยฺยตาย ฯ ๙ วิสวิตาย ฯ
