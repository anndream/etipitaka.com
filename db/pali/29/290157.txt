                 สามคฺคิยมาหุ ตสฺส ตํ
                 โย อตฺตานํ ภวเน น ทสฺสเย ฯ
     [๒๐๙]    ปฏิลีนจรสฺส   ภิกฺขุโนติ   ปฏิลีนจรา   วุจฺจนฺติ   สตฺต
เสขา   ๑   อรหา  ปฏิลีโน  ฯ  กึการณา  ปฏิลีนจรา  กุจฺจนฺติ  สตฺต
เสขา  ฯ  เต  ตโต  ตโต  จิตฺตํ ปฏิลีเนนฺตา ปฏิกุชฺเชนฺตา ปฏิวฏฺเฏนฺตา
สนฺนิรุทฺธนฺตา    สนฺนิคฺคณฺหนฺตา   สนฺนิวาเรนฺตา   รกฺขนฺตา   โคเปนฺตา
จรนฺติ   วิหรนฺติ   อิริยนฺติ   วตฺเตนฺติ  ปาเลนฺติ  ยเปนฺติ  ยาเปนฺติ  ฯ
จกฺขุทฺวาเร     จิตฺตํ     ปฏิลีเนนฺตา    ปฏิกุชฺเชนฺตา    ปฏิวฏฺเฏนฺตา
สนฺนิรุทฺธนฺตา    สนฺนิคฺคณฺหนฺตา   สนฺนิวาเรนฺตา   รกฺขนฺตา   โคเปนฺตา
จรนฺติ   วิหรนฺติ   อิริยนฺติ   วตฺเตนฺติ  ปาเลนฺติ  ยเปนฺติ  ยาเปนฺติ  ฯ
โสตทฺวาเร     จิตฺตํ    ฆานทฺวาเร    จิตฺตํ    ชิวฺหาทฺวาเร    จิตฺตํ
กายทฺวาเร    จิตฺตํ   มโนทฺวาเร   จิตฺตํ   ปฏิลีเนนฺตา   ปฏิกุชฺเชนฺตา
ปฏิวฏฺเฏนฺตา      สนฺนิรุทฺธนฺตา      สนฺนิคฺคณฺหนฺตา     สนฺนิวาเรนฺตา
รกฺขนฺตา   โคเปนฺตา   จรนฺติ   วิหรนฺติ   อิริยนฺติ  วตฺเตนฺติ  ปาเลนฺติ
ยเปนฺติ   ยาเปนฺติ   ฯ   ยถา  กุกฺกุฏปตฺตํ  วา  นหารุททฺทลํ  ๒  วา
อคฺคิมฺหิ    ปกฺขิตฺตํ    โหติ    ปฏิลียติ    ปฏิกุชฺชติ    ปฏิวตฺตติ    น
สมฺปสาริยติ  เอวเมว  เต  ตโต  ตโต  จิตฺตํ  ปฏิลีเนนฺตา ปฏิกุชฺเชนฺตา
ปฏิวฏฺเฏนฺตา      สนฺนิรุทฺธนฺตา      สนฺนิคฺคณฺหนฺตา     สนฺนิวาเรนฺตา
รกฺขนฺตา   โคเปนฺตา   จรนฺติ   วิหรนฺติ   อิริยนฺติ  วตฺเตนฺติ  ปาเลนฺติ
ยเปนฺติ     ยาเปนฺติ     จกฺขุทฺวาเร    จิตฺตํ    โสตทฺวาเร    จิตฺตํ
#๑ ม. เสกฺขา ฯ อปรํปิ เอวํ ญาตพฺพํ ฯ ๒ ม นหารุททฺทุลํ ฯ ยุ. นหารุคทฺทุลํ
