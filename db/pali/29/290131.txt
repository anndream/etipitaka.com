                 นิเวสนา ตสฺส น สนฺติ เกจิ
                 ธมฺเมสุ นิจฺเฉยฺย สมุคฺคหีตํ ฯ
     [๑๖๙]   ยสฺสูภยนฺเต   ปณิธีธ   นตฺถิ  ภวาภวาย  อิธ  วา  หุรํ
วาติ   ยสฺสาติ   อรหโต   ขีณาสวสฺส   ฯ   อนฺตาติ   ผสฺโส   เอโก
อนฺโต    ผสฺสสมุทโย    ทุติโย   อนฺโต   ฯ   อตีตํ   เอโก   อนฺโต
อนาคตํ   ทุติโย   อนฺโต   ฯ   สุขา   เวทนา  เอโก  อนฺโต  ทุกฺขา
เวทนา  ทุติโย  อนฺโต  ฯ  นามํ  เอโก  อนฺโต  รูปํ  ทุติโย  อนฺโต ฯ
ฉ   อชฺฌตฺติกานิ   อายตนานิ   เอโก  อนฺโต  ฉ  พาหิรานิ  อายตนานิ
ทุติโย   อนฺโต   ฯ   สกฺกาโย   เอโก  อนฺโต  สกฺกายสมุทโย  ทุติโย
อนฺโต   ฯ   ปณิธิ   วุจฺจติ   ตณฺหา   โย   ราโค   สาราโค  ฯเปฯ
อภิชฺฌา   โลโภ   อกุสลมูลํ   ฯ   ภวาภวายาติ  ภวาภวาย  กมฺมภวาย
ปุนพฺภวาย     กามภวาย     กมฺมภวาย     กามภวาย     ปุนพฺภวาย
รูปภวาย   กมฺมภวาย   รูปภวาย   ปุนพฺภวาย   อรูปภวาย   กมฺมภวาย
อรูปภวาย     ปุนพฺภวาย     ปุนปฺปุนํ     ภวาย    ปุนปฺปุนํ    คติยา
ปุนปฺปุนํ  อุปปตฺติยา  ปุนปฺปุนํ  ปฏิสนฺธิยา  ปุนปฺปุนํ อตฺตภาวาภินิพฺพตฺติยา ฯ
อิธาติ     สกตฺตภาโว    ฯ    หุราติ    ปรตฺตภาโว    ฯ    อิธาติ
สกรูปเวทนาสญฺญาสงฺขารวิญฺญาณํ     ฯ     หุราติ    ปรรูปเวทนาสญฺญา
สงฺขาร    วิญฺญาณํ    ฯ   อิธาติ   ฉ   อชฺฌตฺติกานิ   อายตนานิ   ฯ
หุราติ   ฉ   พาหิรานิ   อายตนานิ  ฯ  อิธาติ  มนุสฺสโลโก  ฯ  หุราติ
เทวโลโก  ฯ  อิธาติ  กามธาตุ  ฯ  หุราติ  รูปธาตุ  อรูปธาตุ ฯ อิธาติ
