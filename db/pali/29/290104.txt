ปสฺสนฺติ     กาณํ     ปสฺสนฺติ     กุณึ    ปสฺสนฺติ    ขญฺชํ    ปสฺสนฺติ
ปกฺขหตํ    ปสฺสนฺติ    ชิณฺณกํ    ปสฺสนฺติ    พฺยาธิกํ    ปสฺสนฺติ    มตํ
ปสฺสนฺติ   เอวรูปานํ   รูปานํ  ทสฺสนํ  อมงฺคลํ  ปจฺเจนฺติ  ฯ  อิเม  เต
สมณพฺราหฺมณา   ทิฏฺฐสุทฺธิกา   เต   ทิฏฺเฐน   สุทฺธึ   วิสุทฺธึ   ปริสุทฺธึ
มุตฺตึ วิมุตฺตึ ปริมุตฺตึ ปจฺเจนฺติ ฯ
     สนฺเตเก   สมณพฺราหฺมณา   สุตสุทฺธิกา   เต  เอกจฺจานํ  สทฺทานํ
สวนํ    มงฺคลํ    ปจฺเจนฺติ    เอกจฺจานํ    สทฺทานํ   สวนํ   อมงฺคลํ
ปจฺเจนฺติ ฯ
     กตเมสํ   สทฺทานํ   สวนํ   มงฺคลํ   ปจฺเจนฺติ   ฯ  เต  กาลโต
วุฏฺฐหิตฺวา     อภิมงฺคลคตานิ     สทฺทานิ    สุณนฺติ    วฑฺฒาติ    วา
วฑฺฒมานาติ    วา   ปุณฺณาติ   วา   ปุสฺสาติ   วา   อสฺโสกาติ   วา
สุมนาติ    วา    สุนกฺขตฺตาติ    วา   สุมงฺคลาติ   วา   สิรีติ   วา
สิรีวฑฺฒาติ วา เอวรูปานํ สทฺทานํ สวนํ มงฺคลํ ปจฺเจนฺติ ฯ
     กตเมสํ   สทฺทานํ   สวนํ   อมงฺคลํ   ปจฺเจนฺติ  ฯ  กาโณติ  วา
กุณีติ    วา    ขญฺโชติ    วา    ปกฺขหโตติ    วา   ชิณฺณโกติ   วา
พฺยาธิโกติ    วา    มโตติ    วา    ฉินฺนนฺติ    วา   ภินฺนนฺติ   วา
ทฑฺฒนฺติ    วา    นฏฺฐนฺติ   วา   นตฺถีติ   วา   เอวรูปานํ   สทฺทานํ
สวนํ   อมงฺคลํ   ปจฺเจนฺติ   ฯ   อิเม  เต  สมณพฺราหฺมณา  สุตสุทฺธิกา
เต    สุเตน    สุทฺธึ    วิสุทฺธึ    ปริสุทฺธึ   มุตฺตึ   วิมุตฺตึ   ปริมุตฺตึ
ปจฺเจนฺติ ฯ
