ภินิพฺพตฺติ    อตฺถิ    ตตฺถ    อายตึ    ชาติชรามรณํ    ยตฺถ    อตฺถิ
อายตึ    ชาติชรามรณํ    สโสกนฺตํ    ภิกฺขเว    สรชํ   สอุปายาสนฺติ
วทามีติ ฯ เอวมฺปิ ติฏฺฐํ นโร ฯ
     โมหนสฺมึ    ปคาโฬฺหติ    โมหนา    วุจฺจนฺติ   ปญฺจ   กามคุณา
จกฺขุวิญฺเญยฺยา   รูปา   อิฏฺฐา   กนฺตา  มนาปา  ปิยรูปา  กามูปสญฺหิตา
รชนียา   โสตวิญฺเญยฺยา  สทฺทา  ฆานวิญฺเญยฺยา  คนฺธา  ชิวฺหาวิญฺเญยฺยา
รสา       กายวิญฺเญยฺยา       โผฏฺฐพฺพา       อิฏฺฐา      กนฺตา
มนาปา    ปิยรูปา   กามูปสญฺหิตา   รชนียา   ฯ   กึการณา   โมหนา
วุจฺจนฺติ    ปญฺจ    กามคุณา    ฯ   เยภุยฺเยน   เทวมนุสฺสา   ปญฺจสุ
กามคุเณสุ    มุยฺหนฺติ    สมฺมุยฺหนฺติ    สมฺปมุยฺหนฺติ   มูฬฺหา   สมฺมูฬฺหา
สมฺปมูฬฺหา   อวิชฺชาย   อนฺธิกตา   อาวุฏา   นิวุฏา   โอผุฏา   ปิหิตา
ปฏิจฺฉนฺนา   ปฏิกุชฺชิตา  ตํการณา  โมหนา  วุจฺจนฺติ  ปญฺจ  กามคุณา  ฯ
โมหนสฺมึ      ปคาโฬฺหติ      โมหนสฺมึ      ปคาโฬฺห     โอคาโฬฺห
อชฺโฌคาโฬฺห นิมุคฺโคติ ติฏฺฐํ นโร โมหนสฺมึ ปคาโฬฺห ฯ
     [๓๓]  ทูเร  วิเวกา  หิ  ตถาวิโธ  โสติ  วิเวกาติ ตโย วิเวกา
กายวิเวโก จิตฺตวิเวโก อุปธิวิเวโก ฯ
     กตโม  กายวิเวโก  ฯ  อิธ  ภิกฺขุ  วิวิตฺตํ  เสนาสนํ  ภชติ อรญฺญํ
รุกฺขมูลํ    ปพฺพตํ    กนฺทรํ    คิริคุหํ    สุสานํ   วนปตฺถํ   อพฺโภกาสํ
ปลาลปุญฺชํ    กาเยน    จ   วิวิตฺโต   วิหรติ   โส   เอโก   คจฺฉติ
เอโก   ติฏฺฐติ   เอโก   นิสีทติ  เอโก  เสยฺยํ  กปฺเปติ  เอโก  คามํ
