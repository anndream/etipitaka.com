เจตสา วิหเรยฺยาติ จกฺขูหิ เนว โลลสฺส ฯ
     [๗๓๓]    คามกถาย   อาวรเย   โสตนฺติ   คามกถา   วุจฺจนฺติ
พตฺตึส  ติรจฺฉานกถา  ฯ  เสยฺยถีทํ  ฯ  ราชกถา  โจรกถา มหามตฺตกถา
เสนากถา   ภยกถา  ยุทฺธกถา  อนฺนกถา  ปานกถา  วตฺถกถา  ยานกถา
สยนกถา    มาลากถา    คนฺธกถา    ญาติกถา   คามกถา   นิคมกถา
นครกถา    ชนปทกถา    อิตฺถีกถา   ปุริสกถา   สูรกถา   วิสิกฺขากถา
กุมฺภฏฺฐานกถา       ปุพฺพเปตกถา      นานตฺตกถา      โลกกฺขายิกา
สมุทฺทกฺขายิกา   อิติภวาภวกถา   อิติ   วาติ   คามกถาย  ฯ  อาวรเย
โสตนฺติ  คามกถาย  โสตํ อาวเรยฺย นิวาเรยฺย สนฺนิวาเรยฺย ๑ รกฺเขยฺย
โคเปยฺย ปิทเหยฺย ปจฺฉินฺเทยฺยาติ คามกถาย อาวรเย โสตํ ฯ
     [๗๓๔]   รเส   จ   นานุคิชฺเฌยฺยาติ  รโสติ  มูลรโส  ขนฺธรโส
ตจรโส    ปตฺตรโส    ปุปฺผรโส    ผลรโส    อมฺพิลํ   มธุรํ   ติตฺติกํ
กฏุกํ  โลณิกํ  ขาริกํ  ลมฺพิลํ  ๒  กสาโว  สาทุํ  อสาทุํ  สีตํ  อุณฺหํ  ฯ
สนฺเตเก    สมณพฺราหฺมณา    รสคิทฺธา    เต   ชิวฺหคฺเคน   รสคฺคานิ
ปริเยสนฺตา   อาหิณฺฑนฺติ   ฯ  เต  อมฺพิลํ  ลภิตฺวา  อนมฺพิลํ  ปริเยสนฺติ
อนมฺพิลํ   ลภิตฺวา   อมฺพิลํ   ปริเยสนฺติ   ฯเปฯ   สีตํ   ลภิตฺวา  อุณฺหํ
ปริเยสนฺติ   อุณฺหํ   ลภิตฺวา   สีตํ  ปริเยสนฺติ  ฯ  เต  ยํ  ยํ  ลภิตฺวา
เตน   เตน   น   ตุสฺสนฺติ   อปราปรํ   ปริเยสนฺติ  มนาปิเกสุ  รเสสุ
รตฺตา    คิทฺธา    คธิตา    มุจฺฉิตา   อชฺโฌปนฺนา   ลคฺคา   ลคฺคิตา
ปลิพุทฺธา    ฯ    ยสฺเสสา    รสตณฺหา   ปหีนา   สมุจฺฉินฺนา   ฯเปฯ
#๑ ม. สํวเรยฺย ฯ ๒ ม. ลมฺพิกํ ฯ ยุ. อมฺพิลํ ฯ
