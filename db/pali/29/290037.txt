                 ธมฺมญฺจ เสฏฺฐํ อภิชานมาโน
                 เอวํ ตุวํ โอฆมิมํ ตเรสีติ ฯ
เอวมฺปิ น หิ อญฺญโมกฺขา ฯ วุตฺตํ เหตํ ภควตา
         อตฺตนา ปกตํ ปาปํ        อตฺตนา สงฺกิลิสฺสติ
         อตฺตนา อกตํ ปาปํ        อตฺตนาว วิสุชฺฌติ
         สุทฺธิ อสุทฺธิ ปจฺจตฺตํ       นาญฺโญ อญฺญํ วิโสธเยติ ฯ
เอวมฺปิ   น   หิ  อญฺญโมกฺขา  ฯ  วุตฺตํ  เหตํ  ภควตา  เอวเมว  โข
พฺราหฺมณ    ติฏฺฐเตว   นิพฺพานํ   ติฏฺฐติ   นิพฺพานคามิมคฺโค   ติฏฺฐามหํ
สมาทเปตา   อถ   จ   ปน   มม  สาวกา  มยา  เอวํ  โอวทิยมานา
เอวํ   อนุสาสิยมานา   อปฺเปกจฺเจ   อจฺจนฺตนิฏฺฐํ  นิพฺพานํ  อาราเธนฺติ
เอกจฺเจ   นาราเธนฺติ   เอตฺถ   กฺยาหํ   พฺราหฺมณ  กโรมิ  มคฺคกฺขายี
พฺราหฺมณ     ตถาคโต     มคฺคํ     พุทฺโธ     อาจิกฺขติ     อตฺตนา
ปฏิปชฺชมานา   มุจฺเจยฺยุนฺติ   ฯ   เอวมฺปิ   น   หิ  อญฺญโมกฺขาติ  เต
ทุปฺปมุญฺจา น หิ อญฺญโมกฺขา ฯ
    [๓๘]  ปจฺฉา  ปุเร  วาปิ  อเปกฺขมานาติ  ปจฺฉา  วุจฺจติ  อนาคตํ
ปุเร    วุจฺจติ    อตีตํ    ฯ    อปิจ   อตีตํ   อุปาทาย   อนาคตญฺจ
ปจฺจุปฺปนฺนญฺจ       ปจฺฉา       อนาคตํ      อุปาทาย      อตีตญฺจ
ปจฺจุปฺปนฺนญฺจ ปุเร ฯ
    กถํ   ปุเร   อเปกฺขํ  กโรติ  ฯ  เอวํรูโป  อโหสึ  อตีตมทฺธานนฺติ
ตตฺถ   นนฺทึ  สมนฺวาคเมติ  ๑  เอวํเวทโน  อโหสึ  เอวํสญฺโญ  อโหสึ
#๑ โป. ม. สมนฺนาเนติ ฯ สพฺพตฺถ อีทิสเมว ฯ
