โย    เอวรูโป    มาโน    มญฺญนา    มญฺญิตตฺตํ    อุณฺณติ   อุณฺณโม
ธโช สมฺปคฺคาโห เกตุกมฺยตา จิตฺตสฺส อยํ วุจฺจติ มาโน ฯ
     มานญฺจ    ปริชาเนยฺยาติ   มานํ   ตีหิ   ปริญฺญาหิ   ปริชาเนยฺย
ญาตปริญฺญาย   ตีรณปริญฺญาย  ปหานปริญฺญาย  ฯ  กตมา  ญาตปริญฺญา  ฯ

มานํ      ชานาติ      อยํ      เอกวิเธน      มาโน     จิตฺตสฺส
อุณฺณติ   อยํ   ทุวิเธน   มาโน  อตฺตุกฺกํสนมาโน  ปรวมฺภนมาโน  ฯเปฯ
อยํ    ทสวิเธน   มาโน   อิเธกจฺโจ   มานํ   ชเนติ   ชาติยา   วา
โคตฺเตน    วา   ฯเปฯ   อญฺญตรญฺญตเรน   วา   วตฺถุนาติ   ชานาติ
ปสฺสติ    อยํ    ญาตปริญฺญา    ฯ   กตมา   ตีรณปริญฺญา   ฯ   เอวํ
ญตฺวา  ๑  มานํ  ตีเรติ  อนิจฺจโต  ทุกฺขโต  ฯเปฯ  อนิสฺสรณโต ตีเรติ
อยํ   ตีรณปริญฺญา   ฯ   กตมา   ปหานปริญฺญา   ฯ   เอวํ   ตีเรตฺวา
มานํ  ปชหติ  วิโนเทติ  พฺยนฺตีกโรติ  อนภาวงฺคเมติ  อยํ ปหานปริญฺญา ฯ
มานญฺจ     ปริชาเนยฺยาติ     มานํ     อิมาหิ     ตีหิ     ปริญฺญาหิ
ปริชาเนยฺยาติ มานญฺจ ปริชาเนยฺย ฯ
     [๘๓๐]  สาหสา  วิรโต  จเรติ  กตมา  สาหสาจริยา  ฯ รตฺตสฺส
ราคจริยา   สาหสาจริยา   ทุฏฺฐสฺส   โทสจริยา  สาหสาจริยา  มูฬฺหสฺส
โมหจริยา    สาหสาจริยา    วินิพนฺธสฺส    มานจริยา    สาหสาจริยา
ปรามฏฺฐสฺส    ทิฏฺฐิจริยา   สาหสาจริยา   วิกฺเขปคตสฺส   อุทฺธจฺจจริยาอ
สาหสาจริยา   อนิฏฺฐงฺคตสฺส   วิจิกิจฺฉาจริยา   สาหสาจริยา  ถามคตสฺส
อนุสยจริยา     สาหสาจริยา    อยํ    สาหสาจริยา    ฯ    สาหสา
#๑ โป. เอตํ กตฺวา ฯ ม. เอตํ ญตฺตํ กตฺวา ฯ
