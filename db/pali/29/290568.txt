ฐปนา    สณฺฐปนา   ภากุฏิกา   ภากุฏิยํ   กุหนา   กุหายนา   กุหิตตฺตํ
อิทํ วุจฺจติ อิริยาปถสงฺขาตํ กุหนวตฺถุ ฯ
     กตมํ   สามนฺตชปฺปนสงฺขาตํ   กุหนวตฺถุ   ฯ  อิเธกจฺโจ  ปาปิจฺโฉ
อิจฺฉาปกโต    สมฺภาวนาธิปฺปาโย    เอวํ   มํ   ชโน   สมฺภาเวสฺสตีติ
อริยธมฺมสนฺนิสฺสิตํ   วาจํ   ภาสติ   โย   เอวรูปํ   จีวรํ  ธาเรติ  โส
สมโณ   มเหสกฺโขติ   ภณติ   โย   เอวรูปํ  ปตฺตํ  ธาเรติ  โลหถาลกํ
ธาเรติ     ธมฺมกรกํ     ธาเรติ     ปริสาวนํ     ธาเรติ    กุญฺจิกํ
ธาเรติ   อุปาหนํ   ธาเรติ   กายพนฺธนํ   ธาเรติ   อาโยคํ   ธาเรติ
โส   สมโณ   มเหสกฺโขติ   ภณติ   ฯ   ยสฺส   เอวรูโป   อุปชฺฌาโย
โส    สมโณ   มหเสกฺโขติ   ภณติ   ฯ   ยสฺส   เอวรูโป   อาจริโย
(๑)   สมานุปชฺฌายกา   สมานาจริยกา   มิตฺตา   สนฺทิฏฺฐา  สมฺภตฺตา
สหายา   โส   สมโณ   มเหสกฺโขติ  ภณติ  ฯ  โย  เอวรูเป  วิหาเร
วสติ   โส   สมโณ   มเหสกฺโขติ  ภณติ  ฯ  โย  เอวรูเป  อฑฺฒโยเค
วสติ    ปาสาเท    วสติ    หมฺมิเย   วสติ   คุหายํ   วสติ   เลเณ
วสติ    กุฏิยา    วสติ    กูฏาคาเร   วสติ   อฏฺเฏ   วสติ   มาเฬ
วสติ   อุทฺทณฺเฑ   ๒   วสติ   อุปฏฺฐานสาลายํ   วสติ  มณฺฑเป  วสติ
รุกฺขมูเล    วสติ    โส    สมโณ   มเหสกฺโขติ   ภณติ   ฯ   อถวา
โกรชิกโกรชิโก    ภากุฏิกภากุฏิโก    กุหกุโห   ลปลโป   มุขสมฺภาวิโต
อยํ   สมโณ   อิมาสํ   เอวรูปานํ   สนฺตานํ   วิหารสมาปตฺตีนํ   ลาภีติ
ตาทิสํ    คมฺภีรํ    คูฬฺหํ    นิปุณํ   ปฏิจฺฉนฺนํ   โลกุตฺตรสุญฺญตาปฏิสํยุตฺตํ
#๑ โป. ม. เอวรูปา ฯ  ๒ โป. ยุ. อุฏฺฏณฺเฑ ฯ
