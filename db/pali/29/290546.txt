สมฺปาเปตีติ   เอวมฺปิ   ภควา   สตฺถวาโห   ฯ  อถวา  ภควา  เนตา
วิเนตา   อนุเนตา   สญฺญาเปตา   นิชฺฌาเปตา   เปกฺขตา  ปสาเทตาติ
เอวมฺปิ   ภควา   สตฺถวาโห   ฯ  อถวา  ภควา  อนุปฺปนฺนสฺส  มคฺคสฺส
อุปฺปาเทตา   อสญฺชาตสฺส   มคฺคสฺส   สญฺชเนตา   อนกฺขาตสฺส  มคฺคสฺส
อกฺขาตา   มคฺคญฺญู   มคฺควิทู   มคฺคโกวิโท   ฯ   มคฺคานุคา   จ  ปน
เอตรหิ    สาวกา    วิหรนฺติ    ปจฺฉาสมนฺนาคตาติ   เอวมฺปิ   ภควา
สตฺถวาโหติ เอวํ วคฺคุวโท สตฺถา ฯ
     [๘๘๖]   ตุสิตา   คณิมาคโตติ   ภควา   ตุสิตา  กายา  จวิตฺวาฏ
สโต     สมฺปชาโน     มาตุกุจฺฉึ    โอกฺกนฺโตติ    เอวมฺปิ    ตุสิตา
คณิมาคโต  ฯ  อถวา  ตุสิตา  วุจฺจนฺติ  เทวา  ฯ  เต  ตุฏฺฐา สนฺตุฏฺฐา
อตฺตมนา   ปมุทิตา  ปีติโสมนสฺสชาตา  ตุสิตเทวโลกโต  ๑  คณิมาคโตติ
เอวมฺปิ     ตุสิตา    คณิมาคโต    ฯ    อถวา    ตุสิตา    วุจฺจนฺติ
อรหนฺโต    ฯ   เต   ตุฏฺฐา   สนฺตุฏฺฐา   อตฺตมนา   ปริปุณฺณสงฺกปฺปา
อรหนฺตานํ    คณิมาคโตติ    เอวมฺปิ   ตุสิตา   คณิมาคโต   ฯ   คณีติ
คณี   ฯ   ภควา   คณาจริโยติ   คณี   ฯ   คณสฺส   สตฺถาติ  คณี  ฯ
คณํ   ปริหรตีติ   คณี   ฯ   คณํ   โอวทตีติ   คณี   ฯ   คณมนุสาสตีติ
คณี   ฯ   วิสารโท   คณํ   อุปสงฺกมตีติ   คณี   ฯ   คณสฺส   สุสฺสูสติ
โสตํ    โอทหติ   อญฺญาจิตฺตํ   อุปฏฺฐเปตีติ   คณี   ฯ   คณํ   อกุสลา
วุฏฺฐาเปตฺวา   กุสเล   ปติฏฺฐาเปตีติ   คณี   ฯ   ภิกฺขุคณสฺส   คณี  ฯ
ภิกฺขุนีคณสฺส    คณี    ฯ    อุปาสกคณสฺส    คณี   ฯ   อุปาสิกาคณสฺส
#๑ โป. ม. เทวโลกโต ฯ
