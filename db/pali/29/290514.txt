วุจฺจติ   อมาโย   ฯ   ริตฺตเปสุโณติ  เปสุญฺญนฺติ  อิเธกจฺโจ  ปิสุณวาโจ
โหติ    ฯเปฯ    เอวํ    เภทาธิปฺปาโย    เปสุญฺญํ    อุปสํหรติ   ฯ
ยสฺเสตํ  เปสุญฺญํ  ปหีนํ  สมุจฺฉินฺนํ  วูปสนฺตํ  ปฏิปฺปสฺสทฺธํ  อภพฺพุปฺปตฺติกํ
ญาณคฺคินา    ทฑฺฒํ    โส   วุจฺจติ   ริตฺตเปสุโณ   วิคตเปสุโณติ   ๑
อมาโย ริตฺตเปสุโณ ฯ
     [๘๒๐]  อกฺโกธโน  โลภปาปกํ  เววิจฺฉํ  วิตเร  มุนีติ อกฺโกธโนติ
หิ   โข   วุตฺตํ   ฯ   อปิจ  โกโธ  ตาว  วตฺตพฺโพ  ฯ  ทสหากาเรหิ
โกโธ   ชายติ   ฯเปฯ  ยสฺเสโส  โกโธ  ปหีโน  สมุจฺฉินฺโน  วูปสนฺโต
ปฏิปฺปสฺสทฺโธ      อภพฺพุปฺปตฺติโก      ญาณคฺคินา      ทฑฺโฒ     โส
วุจฺจติ   อกฺโกธโน   ฯ   โกธสฺส   ปหีนตฺตา   อกฺโกธโน  โกธวตฺถุสฺส
ปริญฺญาตตฺตา   อกฺโกธโน   โกธเหตุสฺส   อุจฺฉินฺนตฺตา   อกฺโกธโน   ฯ
โลโภติ   โย   โลโภ   ลุพฺภนา   ลุพฺภิตตฺตํ   ฯเปฯ   อภิชฺฌา  โลโภ
อกุสลมูลํ   ฯ  เววิจฺฉํ  วุจฺจติ  ปญฺจ  มจฺฉริยานิ  อาวาสมจฺฉริยํ  ฯเปฯ
คาโห    วุจฺจติ    มจฺฉริยํ    ฯ    มุนีติ    โมนํ    วุจฺจติ    ญาณํ
ยา    ปญฺญา    ปชานนา   ฯเปฯ   สงฺคชาลมติจฺจ   โส   มุนีติ   ฯ
อกฺโกธโน   โลภปาปกํ   เววิจฺฉํ   วิตเร   มุนีติ   มุนิ   โลภปาปกญฺจ
เววิจฺฉญฺจ    อตริ   อุตฺตริ   ปตฺตริ   สมติกฺกมิ   วีติกฺกมิ   วีติวตฺตยีติ
อกฺโกธโน โลภปาปกํ เววิจฺฉํ วิตเร มุนิ ๒ ฯ เตนาห ภควา
         สจฺโจ สิยา อปฺปคพฺโภ     อมาโย ริตฺตเปสุโณ
         อกฺโกธโน โลภปาปกํ      เววิจฺฉํ วิตเร มุนีติ ฯ
#๑ ม. วิวิตฺตเปโณ ปวิวิสุตฺตเปสุโณ ๒ โป. ยุ. มุนีติ ฯ
