อสฺมีติ   วา   ตมฺปิ   ตสฺส   น  โหตีติ  ฯ  เอวมฺปิ  ยสฺส  นตฺถิ  อิทํ
เมติ ปเรสํ วาปิ กิญฺจนํ ฯ
     อายสฺมา   อานนฺโท   ภควนฺตํ  เอตทโวจ  สุญฺโญ  โลโก  สุญฺโญ
โลโกติ   ภนฺเต   วุจฺจติ   กิตฺตาวตา  นุ  โข  ภนฺเต  สุญฺโญ  โลโกติ
วุจฺจตีติ   ฯ   ยสฺมา   โข   อานนฺท   สุญฺญํ  อตฺเตน  วา  อตฺตนิเยน
วา    ตสฺมา    สุญฺโญ    โลโกติ   วุจฺจตีติ   ฯ   กิญฺจานนฺท   สุญฺญํ
อตฺเตน   วา   อตฺตนิเยน   วา   จกฺขุ   โข  อานนฺท  สุญฺญํ  อตฺเตน
วา     อตฺตนิเยน     วา    รูปา    สุญฺญา    จกฺขุวิญฺญาณํ    สุญฺญํ
จกฺขุสมฺผสฺโส     สุญฺโญ     ยทิทํ     จกฺขุสมฺผสฺสปจฺจยา     อุปฺปชฺชติ
เวทยิตํ   สุขํ   วา   ทุกฺขํ   วา   อทุกฺขมสุขํ  วา  ตมฺปิ  สุญฺญํ  โสตํ
สุญฺญํ     สทฺทํ     สุญฺญํ    ฆานํ    สุญฺญํ    คนฺธํ    สุญฺญํ    ชิวฺหา
สุญฺญา     รสา    สุญฺญา    กาโย    สุญฺโญ    โผฏฺฐพฺพา    สุญฺญา
มโน      สุญฺโญ      ธมฺโม      สุญฺโญ      มโนวิญฺญาณํ     สุญฺญํ
มโนสมฺผสฺโส     สุญฺโญ     ยทิทํ     มโนสมฺผสฺสปจฺจยา     อุปฺปชฺชติ
เวทยิตํ  สุขํ  วา  ทุกฺขํ  วา  อทุกฺขมสุขํ  วา  ตมฺปิ  สุญฺญํ  อตฺเตน วา
อตฺตนิเยน   วา   ยสฺมา  โข  อานนฺท  สุญฺญํ  อตฺเตน  วา  อตฺตนิเยน
วา   ตสฺมา   สุญฺโญ   โลโกติ   วุจฺจตีติ   ฯ   เอวมฺปิ   ยสฺส  นตฺถิ
อิทํ เมติ ปเรสํ วาปิ กิญฺจนํ ฯ
     [๘๖๖]   มมตฺตํ   โส   อสํวินฺทนฺติ   มมตฺตาติ   เทฺว   มมตฺตา
ตณฺหามมตฺตญฺจ    ทิฏฺฐิมมตฺตญฺจ    ฯเปฯ    อิทํ   ตณฺหามมตฺตํ   ฯเปฯ
#๑ ม. อิติสทฺโท น ทิสฺสติ ฯ
