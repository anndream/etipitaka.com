สเจ ปโหสีติ เย ทิฏฺฐิมุคฺคยฺห วิวาทยนฺติ ฯ
     [๓๑๐]  อิทเมว  สจฺจนฺติ  จ  วาทยนฺตีติ  สสฺสโต  โลโก อิทเมว
สจฺจํ   โมฆมญฺญนฺติ   วาทยนฺติ   กเถนฺติ   ภณนฺติ   ทีปยนฺติ   โวหรนฺติ
อสสฺสโต   โลโก   ฯเปฯ   เนว   โหติ   น   น   โหติ   ตถาคโต
ปรมฺมรณา   อิทเมว   สจฺจํ   โมฆมญฺญนฺติ   วาทยนฺติ   กเถนฺติ  ภณนฺติ
ทีปยนฺติ โวหรนฺตีติ อิทเมว สจฺจนฺติ จ วาทยนฺติ ฯ
     [๓๑๑]   เต   ตฺวํ  วทสฺสู  น  หิ  เตธ  อตฺถิ  วาทมฺหิ  ชาเต
ปฏิเสนิกตฺตาติ   เต   ตฺวํ  ทิฏฺฐิคติเก  วทสฺสุ  [๑]  นิคฺคเหน  นิคฺคหํ
ปฏิกฺกมฺเมน    ปฏิกฺกมฺมํ    วิเสเสน   วิเสสํ   ปฏิวิเสเสน   ปฏิวิเสสํ
อาเวธิยาย   อาเวธิยํ  นิพฺเพธิยาย  นิพฺเพธิยํ  เฉเทน  เฉทํ  มณฺฑเลน
มณฺฑลํ   เต   ตุยฺหํ   ปฏิสูรา   ปฏิปุริสา   ปฏิสตฺตู   ปฏิมลฺลาติ   เต
ตฺวํ  วทสฺสุ  ฯ  น  หิ  เตธ  อตฺถิ  วาทมฺหิ ชาเต ปฏิเสนิกตฺตาติ วาเท
ชาเต  สญฺชาเต  นิพฺพตฺเต  อภินิพฺพตฺเต  ปาตุภูเต  ๒ เย ปฏิเสนิกตฺตา
ปฏิโลมกตฺตา   ปฏิกณฺฏกกตฺตา   ปฏิปกฺขกตฺตา   กลหํ   กเรยฺยุํ   ภณฺฑนํ
กเรยฺยุํ   วิคฺคหํ   กเรยฺยุํ  วิวาทํ  กเรยฺยุํ  เมธคํ  กเรยฺยุํ  เต  นตฺถิ
น   สนฺติ   น   สํวิชฺชนฺติ   นุปลพฺภนฺติ   ปหีนา   สมุจฺฉินฺนา  วูปสนฺตา
ปฏิปฺปสฺสทฺธา    อภพฺพุปฺปตฺติกา    ญาณคฺคินา    ทฑฺฒาติ    เต    ตฺวํ
วทสฺสู น หิ เตธ อตฺถิ วาทมฺหิ ชาเต ปฏิเสนิกตฺตา ฯ เตนาห ภควา
                 เย ทิฏฺฐิมุคฺคยฺห วิวาทยนฺติ
                 อิทเมว สจฺจนฺติ จ วาทยนฺติ
#๑ ม. ยุ. วาเทน วาทํ ฯ  ๒ ม. ปาตุภูเตเยว ฯ
