โลโภ  อกุสลมูลํ  ฯ  ยสฺเสโส  ๑  เคโธ  ปหีโน  สมุจฺฉินฺโน วูปสนฺโต
ปฏิปฺปสฺสทฺโธ    อภพฺพุปฺปตฺติโก    ญาณคฺคินา    ทฑฺโฒ    โส   วุจฺจติ
อคิทฺโธ  ฯ  โส  รูเป  อคิทฺโธ  สทฺเท  คนฺเธ  รเส  โผฏฺฐพฺเพ  กุเล
คเณ   อาวาเส   ลาเภ   ยเส   ปสํสาย   สุเข   จีวเร  ปิณฺฑปาเต
เสนาสเน     คิลานปจฺจยเภสชฺชปริกฺขาเร    กามธาตุยา    รูปธาตุยา
อรูปธาตุยา   กามภเว   รูปภเว   อรูปภเว   สญฺญาภเว   อสญฺญาภเว
เนวสญฺญานาสญฺญาภเว   เอกโวการภเว  จตุโวการภเว  ปญฺจโวการภเว
อตีเต       อนาคเต       ปจฺจุปฺปนฺเน       ทิฏฺฐสุตมุตวิญฺญาตพฺเพสุ
ธมฺเมสุ   อคิทฺโธ   อคธิโต   อมุจฺฉิโต   อนชฺโฌปนฺโน   วีตเคโธ  ๒
จตฺตเคโธ  วนฺตเคโธ  มุตฺตเคโธ ปหีนเคโธ ปฏินิสฺสฏฺฐเคโธ วีตราโค ๓
จตฺตราโค    วนฺตราโค    มุตฺตราโค    ปหีนราโค    ปฏินิสฺสฏฺฐราโค
นิจฺฉาโต    นิพฺพุโต    สีติภูโต    สุขปฏิสํเวที   พฺรหฺมภูเตน   อตฺตนา
วิหรตีติ   เอวํ   มุนี   สนฺติวโท   อคิทฺโธ   ฯ  กาเม  จ  โลเก  จ
อนูปลิตฺโตติ    กามาติ    อุทฺทานโต   เทฺว   กามา   วตฺถุกามา   จ
กิเลสกามา   จ   ฯเปฯ   อิเม   วุจฺจนฺติ   วตฺถุกามา   ฯเปฯ  อิเม
วุจฺจนฺติ   กิเลสกามา  ฯ  โลเกติ  อปายโลเก  มนุสฺสโลเก  เทวโลเก
ขนฺธโลเก  ธาตุโลเก  อายตนโลเก  ฯ  เลโปติ เทฺว เลปา ตณฺหาเลโป
จ    ทิฏฺฐิเลโป    จ    ฯเปฯ    อยํ    ตณฺหาเลโป   ฯเปฯ   อยํ
ทิฏฺฐิเลโป   ฯ   มุนิ   ตณฺหาเลปํ   ปหาย   ทิฏฺฐิเลปํ   ปฏินิสฺสชฺชิตฺวา
กาเม   จ   โลเก   จ   น   ลิมฺปติ  น  สํลิมฺปติ  นุปลิมฺปติ  อลิตฺโต
#๑ โป. ยุ. ยสฺส โส ฯ ๒ โป. ม. วิคตเคโธ ฯ ๓ ม. วิคตราโค ฯ
