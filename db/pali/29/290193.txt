ปวิวิตฺตสฺส     กายทุจฺจริเตน     ริตฺตสฺส     วิวิตฺตสฺส     ปวิวิตฺตสฺส
วจีทุจฺจริเตน    มโนทุจฺจริเตน   ราเคน   โทเสน   โมเหน   โกเธน
อุปนาเหน    มกฺเขน    ปฬาเสน    อิสฺสาย    มจฺฉริเยน    มายาย
สาเฐยฺเยน    ถมฺเภน    สารมฺเภน    มาเนน    อติมาเนน   มเทน
ปมาเทน   สพฺพกิเลเสหิ   สพฺพทุจฺจริเตหิ   สพฺพทรเถหิ   สพฺพปริฬาเหหิ
สพฺพสนฺตาเปหิ      สพฺพากุสลาภิสงฺขาเรหิ      ริตฺตสฺส      วิวิตฺตสฺส
ปวิวิตฺตสฺส    ฯ    มุนิโนติ    โมนํ    วุจฺจติ    ญาณํ   ยา   ปญฺญา
ปชานนา   ฯเปฯ   สงฺคชาลมติจฺจ   โส   มุนิ   ฯ   จรโตติ   จรโต
วิหรโต     อิริยโต     วตฺตโต    ปาลยโต    ยปยโต    ยาปยโตติ
ริตฺตสฺส มุนิโน จรโต ฯ
     [๒๖๖]    กาเมสุ   อนเปกฺขิโนติ   กามาติ   อุทฺทานโต   เทฺว
กามา    วตฺถุกามา   จ   กิเลสกามา   จ   ฯเปฯ   อิเม   วุจฺจนฺติ
วตฺถุกามา    ฯเปฯ    อิเม   วุจฺจนฺติ   กิเลสกามา   ฯ   วตฺถุกาเม
ปริชานิตฺวา      กิเลสกาเม      ปหาย     ปชหิตฺวา     วิโนทิตฺวา
พฺยนฺตีกริตฺวา   อนภาวงฺคมิตฺวา   กาเมสุ   อนเปกฺขวา  ๑  จตฺตกาโม
วนฺตกาโม     มุตฺตกาโม    ปหีนกาโม    ปฏินิสฺสฏฺฐกาโม    วีตราโค
จตฺตราโค    วนฺตราโค    มุตฺตราโค    ปหีนราโค    ปฏินิสฺสฏฺฐราโค
นิจฺฉาโต    นิพฺพุโต    สีติภูโต    สุขปฏิสํเวที   พฺรหฺมภูเตน   อตฺตนา
วิหรตีติ กาเมสุ อนเปกฺขิโน ฯ
     [๒๖๗]   โอฆติณฺณสฺส   ปิหยนฺติ   กาเมสุ  คธิตา  ปชาติ  ปชาติ
#๑ ม. อนเปกฺขมาโน ฯ
