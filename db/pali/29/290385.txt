     [๖๕๑]  ปรสฺส  เจ  วมฺภยิเตน  หีโนติ  ปรสฺส เจ วมฺภยิตการณา
นินฺทิตการณา     ครหิตการณา     อุปวทิตการณา     ปโร     พาโล
โหติ   หีโน   นิหีโน   โอมโก   ลามโก   ชตุกฺโก   ปริตฺโตติ  ปรสฺส
เจ วมฺภยิเตน หีโน ฯ
     [๖๕๒]   น   โกจิ  ธมฺเมสุ  วิเสสิ  อสฺสาติ  ธมฺเมสุ  น  โกจิ
อคฺโค   เสฏฺโฐ   วิเสฏฺโฐ   ปาโมกฺโข   อุตฺตโม  ปวโร  อสฺสาติ  น
โกจิ ธมฺเมสุ วิเสสิ อสฺส ฯ
     [๖๕๓]   ปุถู   หิ   อญฺญสฺส   วทนฺติ   ธมฺมํ  นิหีนโตติ  พหุกาปิ
พหุนฺนํ   ธมฺมํ   วทนฺติ   อุปวทนฺติ   นินฺทนฺติ   ครหนฺติ  หีนโต  นิหีนโต
โอมกโต   ลามกโต   ชตุกฺกโต   ปริตฺตโต   พหุกาปิ   เอกสฺส   ธมฺมํ
วทนฺติ    อุปวทนฺติ    นินฺทนฺติ   ครหนฺติ   หีนโต   นิหีนโต   โอมกโต
ลามกโต    ชตุกฺกโต    ปริตฺตโต    เอโกปิ    พหุนฺนํ   ธมฺมํ   วทติ
อุปวทติ    นินฺทติ    ครหติ    หีนโต   นิหีนโต   โอมกโต   ลามกโต
ชตุกฺกโต    ปริตฺตโต    เอโกปิ    เอกสฺส    ธมฺมํ   วทติ   อุปวทติ
นินฺทติ    ครหติ    หีนโต   นิหีนโต   โอมกโต   ลามกโต   ชตุกฺกโต
ปริตฺตโตติ ปุถู หิ อญฺญสฺส วทนฺติ ธมฺมํ นิหีนโต ฯ
     [๖๕๔]   สมฺหิ   ทฬฺหํวทานาติ   ธมฺโม   สกายนํ  ทิฏฺฐิ  สกายนํ
ปฏิปทา   สกายนํ   มคฺโค  สกายนํ  ฯ  สกายเน  ทฬฺหวาทา  ถิรวาทา
พลิกวาทา     อวฏฺฐิตวาทาติ    สมฺหิ    ทฬฺหํวทานา    ฯ    เตนาห
ภควา
