                 ทิฏฺฐาปิ สุตาปิ เต ชนา
                 เยสํ นามมิทํ ปวุจฺจติ
                 นามเมวาวสิสฺสติ
                 อกฺเขยฺยํ เปตสฺส ชนฺตุโนติ ฯ
           [๒๐๕] โสกปริเทวมจฺฉรํ
                 น ชหนฺติ คิทฺธา มมายิเต
                 ตสฺมา มุนโย ปริคฺคหํ
                 หิตฺวา อจรึสุ เขมทสฺสิโน ฯ
     [๒๐๖]  โสกปริเทวมจฺฉรํ  น  ชหนฺติ  คิทฺธา  มมายิเตติ  โสโกติ
ญาติพฺยสเนน   วา   ผุฏฺฐสฺส  โภคพฺยสเนน  วา  ผุฏฺฐสฺส  โรคพฺยสเนน
วา   ผุฏฺฐสฺส   สีลพฺยสเนน   วา  ผุฏฺฐสฺส  ทิฏฺฐิพฺยสเนน  วา  ผุฏฺฐสฺส
อญฺญตรญฺญตเรน    วา    พฺยสเนน    สมนฺนาคตสฺส    อญฺญตรญฺญตเรน
วา   ทุกฺขธมฺเมน   ผุฏฺฐสฺส   โสโก   โสจนา   โสจิตตฺตํ  อนฺโตโสโก

อนฺโตปริโสโก    อนฺโตฑาโห    อนฺโตปริฑาโห   เจตโส   ปริชฺฌายนา
โทมนสฺสํ   โสกสลฺลํ  ฯ  ปริเทโวติ  ญาติพฺยสเนน  วา  ผุฏฺฐสฺส  ฯเปฯ
ทิฏฺฐิพฺยสเนน    วา    ผุฏฺฐสฺส    อญฺญตรญฺญตเรน    วา    พฺยสเนน
สมนฺนาคตสฺส   อญฺญตรญฺญตเรน   วา   ทุกฺขธมฺเมน   ผุฏฺฐสฺส  อาเทโว
ปริเทโว   อาเทวนา   ปริเทวนา   อาเทวิตตฺตํ   ปริเทวิตตฺตํ   วาจา
ปลาโป    วิปฺปลาโป    ลาลปฺโป   ลาลปฺปายนา   ลาลปฺปายิตตฺตํ   ฯ
มจฺฉริยนฺติ   ปญฺจ   มจฺฉริยานิ   อาวาสมจฺฉริยํ  กุลมจฺฉริยํ  ลาภมจฺฉริยํ
