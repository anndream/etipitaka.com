ปรโลกํ   นาสึสติ   ฉ   พาหิรานิ   อายตนานิ  ฯ  อิมํ  โลกํ  นาสึสติ
มนุสฺสโลกํ   ปรโลกํ   นาสึสติ   เทวโลกํ   ฯ   อิมํ   โลกํ   นาสึสติ
กามธาตุํ    ปรโลกํ   นาสึสติ   รูปธาตุํ   อรูปธาตุํ   ฯ   อิมํ   โลกํ
นาสึสติ   กามธาตุํ   รูปธาตุํ   ปรโลกํ   นาสึสติ   อรูปธาตุํ   ฯ  ปุน
คตึ   วา   อุปปตฺตึ   วา   ปฏิสนฺธึ  วา  ภวํ  วา  สํสารํ  วา  วฏฺฏํ
วา   นาสึสติ   น   อิจฺฉติ   น   สาทิยติ   น   ปตฺเถติ   น  ปิเหติ
นาภิชปฺปตีติ ๑ นาสึสตี โลกมิมํ ปรญฺจ ฯ เตนาห ภควา
                 สญฺญํ ปริญฺญา วิตเรยฺย โอฆํ
                 ปริคฺคเหสู มุนิ โนปลิตฺโต
                 อพฺพูฬฺหสลฺโล จรมปฺปมตฺโต
                 นาสึสตี โลกมิมํ ปรญฺจาติ ฯ
              ทุติโย คุหฏฺฐกสุตฺตนิทฺเทโส นิฏฺฐิโต ฯ
                     ______________
#๑ โป. ม. นาติชปฺปตีติ ฯ
