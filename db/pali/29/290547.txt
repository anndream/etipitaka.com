คณี    ฯ    ราชคณสฺส    คณี    ฯ    ขตฺติยคณสฺส    พฺราหฺมณคณสฺส
เวสฺสคณสฺส     สุทฺทคณสฺส     เทวคณสฺส    พฺรหฺมคณสฺส    คณี    ฯ
สงฺฆี   คณี   คณาจริโย   อาคโต   อุปคโต   สมุปคโต  สมฺปตฺโต  ๑
สงฺกสฺสนครนฺติ ตุสิตา คณิมาคโต ฯ เตนาห สารีปุตฺตตฺเถโร
                น เม ทิฏฺโฐ อิโต ปุพฺเพ (อิจฺจายสฺมา สารีปุตฺโต)
                น สุโต อุท กสฺสจิ
                เอวํ วคฺคุวโท สตฺถา
                ตุสิตา คณิมาคโตติ ฯ
          [๘๘๗] สเทวกสฺส โลกสฺส
                ยถา ทิสฺสติ จกฺขุมา
                สพฺพํ ตมํ วิโนเทตฺวา
                เอโกว รติมชฺฌคา ฯ
     [๘๘๘]     สเทวกสฺส     โลกสฺสาติ     สเทวกสฺส    โลกสฺส
สมารกสฺส   สพฺรหฺมกสฺส   สสฺสมณพฺราหฺมณิยา   ปชาย  สเทวมนุสฺสายาติ
สเทวกสฺส โลกสฺส ฯ
     [๘๘๙]   ยถา   ทิสฺสติ   จกฺขุมาติ  ยถา  ภควนฺตํ  ตาวตึสภวเน
ปาริจฺฉตฺตกมูเล   ปณฺฑุกมฺพลสิลายํ   นิสินฺนํ   ธมฺมํ   เทเสนฺตํ   เทวตา
ปสฺสนฺติ    ตถา    มนุสฺสา   ปสฺสนฺติ   ฯ   ยถา   มนุสฺสา   ปสฺสนฺติ
ตถา   เทวตา   ปสฺสนฺติ   ฯ   ยถา  เทวานํ  ทิสฺสติ  ตถา  มนุสฺสานํ
ทิสฺสติ    ฯ    ยถา    มนุสฺสานํ   ทิสฺสติ   ตถา   เทวานํ   ทิสฺสตีติ
#๑ ม. สมุปปนฺโน ฯ
