อนนุโลมิเกน   คิหิสํสคฺเคน   ยานิ   วา   ปน   ตานิ  กุลานิ  สทฺธานิ
ปสนฺนานิ  โอปานภูตานิ  กาสาวปชฺโชตานิ  อิสิวาตปฏิวาตานิ  อตฺถกามานิ
หิตกามานิ     ผาสุกามานิ     โยคกฺเขมกามานิ     ภิกฺขูนํ    ภิกฺขุนีนํ
อุปาสกานํ   อุปาสิกานํ   ตถารูปานิ   กุลานิ   เสวติ  ภชติ  ปยิรุปาสติ
อยํ   วุจฺจติ   โคจโร   ฯ   อถวา   ภิกฺขุ   อนฺตรฆรํ   ปวิฏฺโฐ  วีถึ
ปฏิปนฺโน  สํวุโต  คจฺฉติ  น  หตฺถึ  โอโลเกนฺโต  น  อสฺสํ โอโลเกนฺโต
น    รถํ    โอโลเกนฺโต    น    ปตฺตึ   โอโลเกนฺโต   ฯเปฯ   น
ทิสาวิทิสํ  เปกฺขมาโน  คจฺฉติ  อยมฺปิ  วุจฺจติ  โคจโร  ฯ  อถวา [๑]
จกฺขุนา   รูปํ   ทิสฺวา   น   นิมิตฺตคฺคาหี   โหติ   ฯเปฯ   มนินฺทฺริเย
สํวรํ   อาปชฺชติ   อยมฺปิ   วุจฺจติ   โคจโร   ฯ   ยถา  วา  ปเนเก
โภนฺโต    สมณพฺราหฺมณา   สทฺธาเทยฺยานิ   โภชนานิ   ภุญฺชิตฺวา   เต
เอวรูปํ    วิสูกทสฺสนํ    อนนุยุตฺตา   วิหรนฺติ   เสยฺยถีทํ   นจฺจํ   คีตํ
วาทิตํ   ฯเปฯ  อณีกทสฺสนํ  อิติ  วา  อิติ  เอวรูปา  วิสูกทสฺสนานุโยคา
ปฏิวิรโต     โหติ    อยมฺปิ    วุจฺจติ    โคจโร    ฯ    จตฺตาโรปิ
สติปฏฺฐานา   โคจโร   ฯ   วุตฺตํ   เหตํ   ภควตา   โคจเร  ภิกฺขเว
จรถ   สเก   ปิตฺติเก   วิสเย  โคจเร  ภิกฺขเว  จรตํ  สเก  ปิตฺติเก
วิสเย   น   ลจฺฉติ   มาโร   โอตารํ   น   ลจฺฉติ  มาโร  อารมฺมณํ
โก   จ   ภิกฺขเว   ภิกฺขุโน   โคจโร   สโก   ปิตฺติโก  วิสโย  ยทิทํ
จตฺตาโร    สติปฏฺฐานา    กตเม    จตฺตาโร   อิธ   ภิกฺขเว   ภิกฺขุ
กาเย   กายานุปสฺสี   วิหรติ   อาตาปี   สมฺปชาโน   สติมา   วิเนยฺย
#๑ ม. ภิกฺขุ ฯ
