อุปนาหสฺส     มกฺขสฺส    ปฬาสสฺส    อิสฺสาย    มจฺฉริยสฺส    ฯเปฯ
สพฺพากุสลาภิสงฺขารานํ   ปหีนตฺตา   ปฏิลีโน   ฯ   วุตฺตํ  เหตํ  ภควตา๕
กถญฺจ    ภิกฺขเว    ภิกฺขุ   ปฏิลีโน   โหติ   อิธ   ภิกฺขเว   ภิกฺขุโน
อสฺมิมาโน   ปหีโน   โหติ   อุจฺฉินฺนมูโล   ตาลาวตฺถุกโต  อนภาวงฺคโต
อายตึ   อนุปฺปาทธมฺโม   เอวํ   โข   ภิกฺขเว   ภิกฺขุ  ปฏิลีโน  โหตีติ
ปฏิลีโน ฯ
     [๓๙๗]    อกุหโกติ    ตีณิ    กุหนวตฺถูนิ   ปจฺจยปฏิเสวนสงฺขาตํ
กุหนวตฺถุ      อิริยาปถสงฺขาตํ      กุหนวตฺถุ      สามนฺตชปฺปนสงฺขาตํ
กุหนวตฺถุ ฯ
     กตมํ   ปจฺจยปฏิเสวนสงฺขาตํ   กุหนวตฺถุ  ฯ  อิธ  คหปติกา  ภิกฺขุํ
นิมนฺเตนฺติ      จีวรปิณฺฑปาตเสนาสนคิลานปจฺจยเภสชฺชปริกฺขาเรหิ     ฯ
โส    ปาปิจฺโฉ    อิจฺฉาปกโต   อตฺถิโก   จีวรปิณฺฑปาตเสนาสนคิลาน-
ปจฺจยเภสชฺชปริกฺขารานํ    ภิยฺโยกมฺยตํ   อุปาทาย   จีวรํ   ปจฺจกฺขาติ
ปิณฺฑปาตํ   ปจฺจกฺขาติ   เสนาสนํ  ปจฺจกฺขาติ  คิลานปจฺจยเภสชฺชปริกฺขารํ
ปจฺจกฺขาติ    ฯ   โส   เอวมาห   กึ   สมณสฺส   มหคฺเฆน   จีวเรน
เอตํ   สารุปฺปํ   ยํ   สมโณ  สุสานา  วา  สงฺการกูฏา  วา  ปาปณิกา
วา   นนฺตกานิ   อุจฺจินิตฺวา   สงฺฆาฏึ   กตฺวา   ธาเรยฺย  กึ  สมณสฺส
มหคฺเฆน    ปิณฺฑปาเตน   เอตํ   สารุปฺปํ   ยํ   สมโณ   อุญฺฉาจริยาย
ปิณฺฑิยาโลเปน   ชีวิกํ   กปฺเปยฺย   กึ   สมณสฺส  มหคฺเฆน  เสนาสเนน
เอตํ   สารุปฺปํ   ยํ   สมโณ   รุกฺขมูลิโก   วา  อสฺส  โสสานิโก  วา
