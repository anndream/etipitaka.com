                 ปสฺสํ นโร ทกฺขติ นามรูปํ
                 ทิสฺวาน วาญฺญสฺสติ ตานิเมว
                 กามํ พหุํ ปสฺสตุ อปฺปกํ วา
                 น หิ เตน สุทฺธึ กุสลา วทนฺตีติ ฯ
           [๖๗๕] นิวิสฺสวาที น หิ สุพฺพินาโย
                 ปกปฺปิตํ ๑ ทิฏฺฐิ ปุเรกฺขราโน
                 ยํ นิสฺสิโต ตตฺถ สุภํวทาโน
                 สุทฺธึวโท ตตฺถ ตถทฺทสา โส ฯ
     [๖๗๖]  นิวิสฺสวาที  น  หิ  สุพฺพินาโยติ  สสฺสโต  โลโก  อิทเมว
สจฺจํ    โมฆมญฺญนฺติ    นิวิสฺสวาที    ฯ    อสสฺสโต   โลโก   ฯเปฯ
เนว   โหติ   น   น   โหติ   ตถาคโต   ปรมฺมรณา   อิทเมว  สจฺจํ
โมฆมญฺญนฺติ    นิวิสฺสวาที    ฯ    น    หิ   สุพฺพินาโยติ   นิวิสฺสวาที
ทุพฺพินโย   ทุญฺญาปโย   ๒  ทุนฺนิชฺฌาปโย  ทุปฺเปกฺขาปโย  ทุปฺปสาทโยติ
นิวิสฺสวาที น หิ สุพฺพินาโย ฯ
     [๖๗๗]    ปกปฺปิตํ   ทิฏฺฐิ   ปุเรกฺขราโนติ   ปกปฺปิตํ   อภิสงฺขตํ
สณฺฐปิตํ    ทิฏฺฐึ    ปุรกฺขโต    ปุรโต    กตฺวา    จรติ   ทิฏฺฐิทฺธโช
ทิฏฺฐิเกตุ    ทิฏฺฐาธิปเตยฺโย    ทิฏฺฐิยา   ปริวาริโต   จรตีติ   ปกปฺปิตํ
ทิฏฺฐิ ปุเรกฺขราโน ฯ
     [๖๗๘]   ยํ   นิสฺสิโต   ตตฺถ   สุภํวทาโนติ   ยํ   นิสฺสิโตติ  ยํ
สตฺถารํ   ธมฺมกฺขานํ   คณํ   ทิฏฺฐึ   ปฏิปทํ   มคฺคํ  นิสฺสิโต  สนฺนิสฺสิโต
#๑ ม. ปกปฺปิตา ฯ ๒ ม. ทุปฺปญฺญาปโย ฯ
