สนฺตุฏฺฐิกถํ   ปวิเวกกถํ   อสํสคฺคกถํ   วิริยารมฺภกถํ   สีลกถํ   สมาธิกถํ
ปญฺญากถํ       วิมุตฺติกถํ       วิมุตฺติญาณทสฺสนกถํ       สติปฏฺฐานกถํ
สมฺมปฺปธานกถํ     อิทฺธิปฺปาทกถํ    อินฺทฺริยกถํ    พลกถํ    โพชฺฌงฺคกถํ
มคฺคกถํ   ผลกถํ   นิพฺพานกถํ  กเถติ  ฯ  วาจายโตติ  ยตฺโต  ปฏิยตฺโต
คุตฺโต   โคปิโต   รกฺขิโต   สํวุโต   วูปสนฺโต  ฯ  มุนีติ  โมนํ  วุจฺจติ
ญาณํ   ฯเปฯ   สงฺคชาลมติจฺจ   โส   มุนีติ  สเว  วาจายโต  มุนิ  ฯ
เตนาห ภควา
         อกฺโกธโน อสนฺตาสี       อวิกตฺถี อกุกฺกุโจ
         มนฺตาภาณี อนุทฺธโต       สเว วาจายโต มุนีติ ฯ
   [๓๙๐] นิราสตฺตี อนาคเต        อตีตํ นานุโสจติ
         วิเวกทสฺสี ผสฺเสสุ        ทิฏฺฐีสุ จ น นิยฺยติ ฯ
     [๓๙๑]   นิราสตฺตี   อนาคเตติ   อาสตฺติ   วุจฺจติ   ตณฺหา  โย
ราโค  สาราโค  ฯเปฯ  อภิชฺฌา  โลโภ  อกุสลมูลํ  ฯ ยสฺเสสา อาสตฺติ
ตณฺหา   ปหีนา   สมุจฺฉินฺนา   วูปสนฺตา   ปฏิปฺปสฺสทฺธา   อภพฺพุปฺปตฺติกา
ญาณคฺคินา    ทฑฺฒาติ    เอวมฺปิ    นิราสตฺตี   อนาคเต   ฯ   อถวา
เอวํรูโป    สิยํ   อนาคตมทฺธานนฺติ   ตตฺถ   นนฺทึ   น   สมนฺวาคเมติ
เอวํเวทโน   สิยํ   เอวํสญฺโญ   สิยํ   เอวํสงฺขาโร  สิยํ  เอวํวิญฺญาโณ
สิยํ     อนาคตมทฺธานนฺติ     ตตฺถ     นนฺทึ     น     สมนฺวาคเมติ
เอวมฺปิ   นิราสตฺตี   อนาคเต   ฯ   อถวา   อิติ   เม   จกฺขุ  สิยา
อนาคตมทฺธานํ    อิติ   รูปาติ   อปฺปฏิลทฺธสฺส   ปฏิลาภาย   จิตฺตํ   น
