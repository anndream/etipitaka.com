เอวํ   น   กตฺถติ   น   วิกตฺถติ   กตฺถนา  อารโต  วิรโต  ปฏิวิรโต
นิกฺขนฺโต   นิสฺสฏฺโฐ   วิปฺปมุตฺโต   วิสญฺญุตฺโต   วิมริยาทิกเตน  เจตสา
วิหรตีติ อิติหนฺติ สีเลสุ อกตฺถมาโน ฯ
     [๘๘]  ตมริยธมฺมํ  กุสลา  วทนฺตีติ  กุสลาติ  เย  เต  ขนฺธกุสลา
ธาตุกุสลา     อายตนกุสลา     ปฏิจฺจสมุปฺปาทกุสลา    สติปฏฺฐานกุสลา
สมฺมปฺปธานกุสลา      อิทฺธิปฺปาทกุสลา      อินฺทฺริยกุสลา     พลกุสลา
โพชฺฌงฺคกุสลา   มคฺคกุสลา   ผลกุสลา  นิพฺพานกุสลา  เต  กุสลา  เอวํ
วทนฺติ   อริยานํ   เอโส   ธมฺโม   เนโส  ธมฺโม  อนริยานํ  ปณฺฑิตานํ
เอโส   ธมฺโม   เนโส   ธมฺโม   พาลานํ   สปฺปุริสานํ  เอโส  ธมฺโม
เนโส  ธมฺโม  อสปฺปุริสานนฺติ  เอวํ  วทนฺติ  [๑]  เอวํ  กเถนฺติ เอวํ
ภณนฺติ    เอวํ    ทีปยนฺติ    เอวํ    โวหรนฺตีติ   ตมริยธมฺมํ   กุสลา
วทนฺติ ฯ
     [๘๙]   ยสฺสุสฺสทา   นตฺถิ   กุหิญฺจิ   โลเกติ   ยสฺสาติ  อรหโต
ขีณาสวสฺส    ฯ    อุสฺสทาติ    สตฺตุสฺสทา    ราคุสฺสโท    โทสุสฺสโท
โมหุสฺสโท    มานุสฺสโท    ทิฏฺฐุสฺสโท    กิเลสุสฺสโท   กมฺมุสฺสโท   ฯ
ยสฺสิเม   อุสฺสทา   นตฺถิ   น   สนฺติ  น  สํวิชฺชนฺติ  นุปลพฺภนฺติ  ปหีนา
สมุจฺฉินฺนา    วูปสนฺตา    ปฏิปฺปสฺสทฺธา    อภพฺพุปฺปตฺติกา    ญาณคฺคินา
ทฑฺฒา    ฯ    กุหิญฺจีติ    กุหิญฺจิ    กิมฺหิจิ    กตฺถจิ   อชฺฌตฺตํ   วา
พหิทฺธา  วา  อชฺฌตฺตพหิทฺธา  วา  ฯ  โลเกติ  อปายโลเก  มนุสฺสโลเก
เทวโลเก   ขนฺธโลเก   ธาตุโลเก   อายตนโลเกติ   ยสฺสุสฺสทา  นตฺถิ
#๑ ม. อริยานํ ฯ
