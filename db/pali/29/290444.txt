วา เอวมฺปิ จกฺขุโลโล โหติ ฯ
     กถํ   น   จกฺขุโลโล   โหติ   ฯ  อิธ  ภิกฺขุ  อนฺตรฆรํ  ปวิฏฺโฐ
วีถึ   ปฏิปนฺโน   สํวุโต   คจฺฉติ   น   หตฺถึ   โอโลเกนฺโต  น  อสฺสํ
โอโลเกนฺโต  น  รถํ  โอโลเกนฺโต  น  ปตฺตึ  โอโลเกนฺโต  น อิตฺถิโย
โอโลเกนฺโต   น   ปุริเส   โอโลเกนฺโต   น  กุมารเก  โอโลเกนฺโต
น    กุมาริกาโย   โอโลเกนฺโต   น   อนฺตราปณํ   โอโลเกนฺโต   น
ฆรมุขานิ  โอโลเกนฺโต  น  อุทฺธํ  โอโลเกนฺโต  น  อโธ  โอโลเกนฺโต
น   ทิสาวิทิสํ   เปกฺขมาโน   คจฺฉติ  เอวมฺปิ  น  จกฺขุโลโล  โหติ  ฯ
อถวา    ภิกฺขุ    จกฺขุนา    รูปํ    ทิสฺวา   น   นิมิตฺตคฺคาหี   โหติ
นานุพฺยญฺชนคฺคาหี    ยตฺวาธิกรณเมนํ    จกฺขุนฺทฺริยํ    อสํวุตํ    วิหรนฺตํ
อภิชฺฌาโทมนสฺสา    ปาปกา   อกุสลา   ธมฺมา   อนฺวาสฺสเวยฺยุํ   ตสฺส
สํวราย   ปฏิปชฺชติ   รกฺขติ   จกฺขุนฺทฺริยํ   จกฺขุนฺทฺริเย  สํวรํ  อาปชฺชติ
เอวมฺปิ  น  จกฺขุโลโล  โหติ  ฯ ยถา วา ปเนเก โภนฺโต สมณพฺราหฺมณา
สทฺธาเทยฺยานิ    โภชนานิ    ภุญฺชิตฺวา    เต    เอวรูปํ   วิสูกทสฺสนํ
อนนุยุตฺตา    วิหรนฺติ    เสยฺยถีทํ    นจฺจํ    คีตํ    วาทิตํ    เปกฺขํ
อกฺขานํ  ฯเปฯ  อณีกทสฺสนํ  อิติ  วา  เอวรูปา  วิสูกทสฺสนานุโยคา  ๑
ปฏิวิรโต โหติ เอวมฺปิ น จกฺขุโลโล โหติ ฯ
     จกฺขูหิ    เนว   โลลสฺสาติ   จกฺขุโลลิยํ   ปชเหยฺย   วิโนเทยฺย
พฺยนฺตีกเรยฺย   อนภาวงฺคเมยฺย   จกฺขุโลลิยา   อารโต   อสฺส   วิรโต
ปฏิวิรโต   นิกฺขนฺโต   นิสฺสฏฺโฐ   วิปฺปมุตฺโต  วิสญฺญุตฺโต  วิมริยาทิกเตน
#๑ โป. ม. วิสูกทสฺสนา ฯ
