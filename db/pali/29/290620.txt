ชาคริยํ   อนนุยุตฺโตมฺหีติ   ฯ   น   สติสมฺปชญฺเญน  สมนฺนาคโตมฺหีติ  ฯ
อภาวิตา   เม   จตฺตาโร   สติปฏฺฐานาติ  ฯ  อภาวิตา  เม  จตฺตาโร
สมฺมปฺปธานาติ    ฯ    อภาวิตา   เม   จตฺตาโร   อิทฺธิปฺปาทาติ   ฯ
อภาวิตานิ   เม  ปญฺจินฺทฺริยานีติ  ฯ  อภาวิตานิ  เม  ปญฺจ  พลานีติ  ฯ
อภาวิตา  เม  สตฺต  โพชฺฌงฺคาติ  ฯ  อภาวิโต  เม  อริโย  อฏฺฐงฺคิโก
มคฺโคติ  ฯ  ทุกฺขํ  เม  อปริญฺญาตนฺติ  ฯ  ทุกฺขสมุทโย  เม อปฺปหีโนติ ฯ
มคฺโค   เม   อภาวิโตติ   ฯ   นิโรโธ   เม   อสจฺฉิกโตติ  อุปฺปชฺชติ
กุกฺกุจฺจํ  เจตโส  วิปฺปฏิสาโร  มโนวิเลโข ฯ ตกฺกาสยํ กุกฺกุจฺจิยูปจฺฉินฺเทติ
ตกฺกญฺจ      ตกฺกาสยญฺจ      กุกฺกุจฺจญฺจ     อุปจฺฉินฺเทยฺย     [๑]
สมุจฺฉินฺเทยฺย   ปชเหยฺย   วิโนเทยฺย   พฺยนฺตีกเรยฺย  อนภาวงฺคเมยฺยาติ
ตกฺกาสยํ กุกฺกุจฺจิยูปจฺฉินฺเท ฯ เตนาห ภควา
                โอกฺขิตฺตจกฺขุ น จ ปาทโลโล
                ฌานานุยุตฺโต พหุชาครสฺส
                อุเปกฺขมารพฺภ สมาหิตตฺโต
                ตกฺกาสยํ กุกฺกุจฺจิยูปจฺฉินฺเทติ ฯ
          [๙๗๔] จุทิโต วจีภิ สติมาภินนฺเท
                สพฺรหฺมจารีสุ ขิลํ ปภินฺเท
                วาจํ ปมุญฺเจ กุสลํ นาติเวลํ
                ชนวาทธมฺมาย น เจตเยยฺย ฯ
     [๙๗๕]    จุทิโต   วจีภิ   สติมาภินนฺเทติ   จุทิโตติ   อุปชฺฌายา
#๑ ม. ฉินฺเทยฺย อุจฺฉินฺเทยฺย ฯ
