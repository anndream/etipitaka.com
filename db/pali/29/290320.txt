อนุปฺปนฺนา    เจว   โภคา   น   อุปฺปชฺชนฺติ   อุปฺปนฺนา   จ   โภคา
ปริกฺขยํ   คจฺฉนฺติ  สมชฺชาภิจรณํ  อนุยุตฺตสฺส  เม  ชุตปฺปมาทฏฺฐานานุโยคํ
อนุยุตฺตสฺส       เม       ปาปมิตฺตานุโยคํ      อนุยุตฺตสฺส      เม
อนุปฺปนฺนา    เจว   โภคา   น   อุปฺปชฺชนฺติ   อุปฺปนฺนา   จ   โภคา
ปริกฺขยํ   คจฺฉนฺติ   อาลสฺสานุโยคํ   ๑   อนุยุตฺตสฺส   เม  อนุปฺปนฺนา
เจว  โภคา  น  อุปฺปชฺชนฺติ  อุปฺปนฺนา  จ  โภคา  ปริกฺขยํ  คจฺฉนฺตีติ ฯ
เอวํ   ญาณํ   กตฺวา   ฉ  โภคานํ  อปายมุขานิ  น  เสวติ  [๒]  ฯ
เอวมฺปิ   ตณฺหาวินิจฺฉยํ   กโรติ   ฯ   อถวา   กสิยา   วา  วณิชฺชาย
วา   โครกฺเขน  วา  อิสฺสตฺเถน  วา  ราชโปริเสน  วา  สิปฺปญฺญตเรน
วา ปฏิปชฺชติ ฯ เอวมฺปิ ตณฺหาวินิจฺฉยํ กโรติ ฯ
     กถํ   ทิฏฺฐิวินิจฺฉยํ  กโรติ  ฯ  จกฺขุสฺมึ  อุปฺปนฺเน  ชานาติ  อตฺตา
เม  อุปฺปนฺโนติ  ฯ  จกฺขุสฺมึ  อนฺตรหิเต  ชานาติ  อตฺตา  เม อนฺตรหิโต
วิคโต   เม   อตฺตาติ   ฯ   เอวมฺปิ  ทิฏฺฐิวินิจฺฉยํ  กโรติ  ฯ  โสตสฺมึ
ฆานสฺมึ    ชิวฺหาย    กายสฺมึ    รูปสฺมึ    สทฺทสฺมึ   คนฺธสฺมึ   รสสฺมึ
โผฏฺฐพฺพสฺมึ    อุปฺปนฺเน    ชานาติ    อตฺตา    เม   อุปฺปนฺโนติ   ฯ
โผฏฺฐพฺพสฺมึ   อนฺตรหิเต   ชานาติ   อตฺตา   เม   อนฺตรหิโต   วิคโต
เม   อตฺตาติ   ฯ   เอวมฺปิ   ทิฏฺฐิวินิจฺฉยํ   กโรติ   ชเนติ  สญฺชเนติ
นิพฺพตฺเตติ อภินิพฺพตฺเตติ ฯ
     ชนฺตูติ   สตฺโต   นโร   มานโว   ฯเปฯ   มนุโชติ  ฯ  โลเกติ
#๑ ม. อาลสฺยานุโยคํ ฯ ๒ ม. ยุ. เอตฺถนฺตเร ฉ โภคานํ อายมุขานิ เสวตีติ
#อตฺถิ ฯ
