     กตมํ  เจตสิกํ  ปาคพฺภิยํ  ฯ  อิเธกจฺโจ  น  อุจฺจากุลา  ปพฺพชิโต
สมาโน  อุจฺจากุลา  ปพฺพชิเตน  สทฺธึ  สทิสํ  อตฺตานํ  ทหติ  จิตฺเตน  ฯ
น   มหากุลา   ปพฺพชิโต   สมาโน   มหากุลา  ปพฺพชิเตน  สทฺธึ  สทิสํ
อตฺตานํ   ทหติ   จิตฺเตน   ฯ   น   มหาโภคกุลา   ปพฺพชิโต  สมาโน
มหาโภคกุลา   ปพฺพชิเตน   สทฺธึ   สทิสํ   อตฺตานํ   ทหติ  จิตฺเตน  ฯ
น   อุฬารโภคกุลา   ปพฺพชิโต   สมาโน   ฯ   น  สุตฺตนฺติโก  สมาโน
สุตฺตนฺติเกน   สทฺธึ   สทิสํ   อตฺตานํ   ทหติ  จิตฺเตน  ฯ  น  วินยธโร
สมาโน   ฯ   น   ธมฺมกถิโก  สมาโน  ฯ  น  อารญฺญิโก  สมาโน  ฯ
น   ปิณฺฑปาติโก  สมาโน  ฯ  น  ปํสุกูลิโก  สมาโน  ฯ  น  เตจีวริโก
สมาโน   ฯ   น   สปทานจาริโก   สมาโน   ฯ   น  ขลุปจฺฉาภตฺติโก
สมาโน   ฯ  น  เนสชฺชิโก  สมาโน  ฯ  น  ยถาสนฺถติโก  สมาโน  ฯ
น   ปฐมสฺส   ฌานสฺส   ลาภี   สมาโน   ปฐมสฺส   ฌานสฺส   ลาภินา
สทฺธึ สทิสํ อตฺตานํ ทหติ จิตฺเตน ฯเปฯ น เนวสญฺญานาสญฺญายตนสมาปตฺติยา
ลาภี            สมาโน           เนวสญฺญานาสญฺญายตนสมาปตฺติยา
ลาภินา   สทฺธึ   สทิสํ   อตฺตานํ   ทหติ   จิตฺเตน   ฯ   อิทํ  เจตสิกํ
ปาคพฺภิยํ    ฯ   ยสฺสิมานิ   ตีณิ   ปาคพฺภิยานิ   ปหีนานิ   สมุจฺฉินฺนานิ
วูปสนฺตานิ    ปฏิปฺปสฺสทฺธานิ    อภพฺพุปฺปตฺติกานิ    ญาณคฺคินา   ทฑฺฒานิ
โส วุจฺจติ อปฺปคพฺโภติ อปฺปคพฺโภ ฯ
     [๔๐๐] อเชคุจฺโฉติ อตฺถิ ปุคฺคโล เชคุจฺโฉ อตฺถิ อเชคุจฺโฉ ฯ
     กตโม   จ   ปุคฺคโล  เชคุจฺโฉ  ฯ  อิเธกจฺโจ  ปุคฺคโล  ทุสฺสีโล
