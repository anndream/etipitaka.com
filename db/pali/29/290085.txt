กุหิญฺจิ โลเก ฯ เตนาห ภควา
                 สนฺโต จ ภิกฺขุ อภินิพฺพุตตฺโต
                 อิติหนฺติ สีเลสุ อกตฺถมาโน
                 ตมริยธมฺมํ กุสลา วทนฺติ
                 ยสฺสุสฺสทา นตฺถิ กุหิญฺจิ โลเกติ ฯ
            [๙๐] ปกปฺปิตา สงฺขตา ยสฺส ธมฺมา
                 ปุรกฺขตา สนฺติ อวีวทาตา ๑
                 ยทตฺตนิ ปสฺสติ อานิสํสํ
                 ตนฺนิสฺสิโต กุปฺปปฏิจฺจสนฺตึ ฯ
     [๙๑]   ปกปฺปิตา   สงฺขตา   ยสฺส   ธมฺมาติ   ปกปฺปนาติ  เทฺว
ปกปฺปนา    ตณฺหาปกปฺปนา    จ    ทิฏฺฐิปกปฺปนา    จ   ฯเปฯ   อยํ
ตณฺหาปกปฺปนา   ฯเปฯ   อยํ   ทิฏฺฐิปกปฺปนา   ฯ   สงฺขตาติ   สงฺขตา
วิสงฺขตา    อภิสงฺขตา   สณฺฐปิตาติปิ   สงฺขตา   ฯ   อถวา   อนิจฺจา
สงฺขตา  ปฏิจฺจสมุปฺปนฺนา  ขยธมฺมา  วยธมฺมา  วิราคธมฺมา นิโรธธมฺมาติปิ
สงฺขตา     ฯ     ยสฺสาติ    ทิฏฺฐิคติกสฺส    ฯ    ธมฺมา    วุจฺจนฺติ
ทฺวาสฏฺฐี ทิฏฺฐิคตานีติ ปกปฺปิตา สงฺขตา ยสฺส ธมฺมา ฯ
     [๙๒]   ปุรกฺขตา   สนฺติ   อวีวทาตาติ  ๒  ปุเรกฺขาราติ  เทฺว
ปุเรกฺขารา   ตณฺหาปุเรกฺขาโร   จ   ทิฏฺฐิปุเรกฺขาโร   จ  ฯเปฯ  อยํ
ตณฺหาปุเรกฺขาโร  ฯเปฯ  อยํ  ทิฏฺฐิปุเรกฺขาโร  ฯ ตสฺส ตณฺหาปุเรกฺขาโร
อปฺปหีโน         ทิฏฺฐิปุเรกฺขาโร        อปฺปฏินิสฺสฏฺโฐ        ตสฺส
#๑ กตฺถจิ สนฺติมเววทาตาติ ทิสฺสติ ฯ ๒ โป. อเววทาตา ฯ
