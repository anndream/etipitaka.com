อภพฺพุปฺปตฺติกํ   ญาณคฺคินา   ทฑฺฒํ   โส   วุจฺจติ   อมจฺฉรีติ   วีตเคโธ
อมจฺฉรี ฯ
     [๔๓๕]  น  โอสฺเสสุ  วทเต  มุนิ  น  สเมสุ  น  โอเมสูติ มุนีติ
โมนํ   วุจฺจติ   ญาณํ   ฯเปฯ   สงฺคชาลมติจฺจ   โส   มุนิ   ฯ   มุนิ
เสยฺโยหมสฺมีติ   วา   สทิโสหมสฺมีติ   วา   หีโนหมสฺมีติ  วา  น  วทติ
น   กเถติ   น   ภณติ  น  ทีปยติ  น  โวหรตีติ  น  โอสฺเสสุ  วทเต
มุนิ น สเมสุ น โอเมสุ ฯ
     [๔๓๖]  กปฺปํ  เนติ  อกปฺปิโยติ  กปฺโปติ  เทฺว กปฺปา ตณฺหากปฺโป
จ     ทิฏฺฐิกปฺโป     จ     ฯเปฯ     อยํ    ตณฺหากปฺโป    ฯเปฯ
อยํ   ทิฏฺฐิกปฺโป  ฯ  ตสฺส  ตณฺหากปฺโป  ปหีโน  ทิฏฺฐิกปฺโป  ปฏินิสฺสฏฺโฐ
ตณฺหากปฺปสฺส        ปหีนตฺตา       ทิฏฺฐิกปฺปสฺส       ปฏินิสฺสฏฺฐตฺตา
ตณฺหากปฺปํ   วา   ทิฏฺฐิกปฺปํ   วา   เนติ  น  อุเปติ  น  อุปคจฺฉติ  น
คณฺหาติ   น   ปรามสติ   นาภินิวิสตีติ   กปฺปํ   เนติ   ฯ   อกปฺปิโยติ
กปฺโปติ   ๑   เทฺว   กปฺปา   ตณฺหากปฺโป  จ  ทิฏฺฐิกปฺโป  จ  ฯเปฯ
อยํ   ตณฺหากปฺโป   ฯเปฯ   อยํ   ทิฏฺฐิกปฺโป   ฯ   ตสฺส  ตณฺหากปฺโป
ปหีโน    ทิฏฺฐิกปฺโป    ปฏินิสฺสฏฺโฐ    ตสฺส   ตณฺหากปฺปสฺส   ปหีนตฺตา
ทิฏฺฐิกปฺปสฺส    ปฏินิสฺสฏฺฐตฺตา   ตณฺหากปฺปํ   วา   ทิฏฺฐิกปฺปํ   วา   น
กปฺเปติ   น   ชเนติ   น   สญฺชเนติ   น  นิพฺพตฺเตติ  นาภินิพฺพตฺเตตีติ
กปฺปํ เนติ อกปฺปิโย ฯ เตนาห ภควา
#๑ ม. กปฺปาติ ฯ
