สมฺปชานการี   โหตีติ   เอวมฺปิ   ปญฺญํ   ปุรกฺขตฺวา   ฯ   กลฺยาณปีตีติ
พุทฺธานุสฺสติวเสน  อุปฺปชฺชติ  ปีติ  ปามุชฺชํ ๑ กลฺยาณปีติ ธมฺมานุสฺสติวเสน
สงฺฆานุสฺสติวเสน          สีลานุสฺสติวเสน          จาคานุสฺสติวเสน
เทวตานุสฺสติวเสน        อานาปานสฺสติวเสน        มรณานุสฺสติวเสน
กายคตาสติวเสน     อุปสมานุสฺสติวเสน    อุปฺปชฺชติ    ปีติ    ปามุชฺชํ
กลฺยาณปีตีติ ปญฺญํ ปุรกฺขตฺวา กลฺยาณปีติ ฯ
     [๙๕๓]    วิกฺขมฺภเย    ตานิ   ปริสฺสยานีติ   ปริสฺสยาติ   เทฺว
ปริสฺสยา   ปากฏปริสฺสยา   จ   ปฏิจฺฉนฺนปริสฺสยา   จ   ฯเปฯ   อิเม
วุจฺจนฺติ  ปากฏปริสฺสยา  ฯเปฯ  อิเม  วุจฺจนฺติ  ปฏิจฺฉนฺนปริสฺสยา  ฯเปฯ
เอวมฺปิ   ตตฺราสยาติ   ปริสฺสยา   ฯ   วิกฺขมฺภเย   ตานิ  ปริสฺสยานีติ
ตานิ     ปริสฺสยานิ     วิกฺขมฺเภยฺย     อภิภเวยฺย     อชฺโฌตฺถเรยฺย
ปริยาทิเยยฺย มทฺเทยฺยาติ วิกฺขมฺภเย ตานิ ปริสฺสยานิ ฯ
     [๙๕๔]   อรตึ   สเหถ   สยนมฺหิ   ปนฺเตติ   อรตีติ  ยา  อรติ
อรติกา  ๒  อนภิรติ  อนภิรมนา  อุกฺกณฺฐิกา  ๓  ปริตฺตสิกา ฯ สยนมฺหิ
ปนฺเตติ   ปนฺเตสุ   วา   เสนาสเนสุ  อญฺญตรญฺญตเรสุ  วา  อธิกุสเลสุ
ธมฺเมสุ    อรตึ   สเหยฺย   อภิภเวยฺย   อชฺโฌตฺถเรยฺย   ปริยาทิเยยฺย
มทฺเทยฺยาติ อรตึ สเหถ สยนมฺหิ ปนฺเต ฯ
     [๙๕๕]   จตุโร   สเหถ   ปริเทวธมฺเมติ  จตฺตาโร  ปริเทวนีเย
ธมฺเม    สเหยฺย   [๔]   อภิภเวยฺย   อชฺโฌตฺถเรยฺย   ปริยาทิเยยฺย
มทฺเทยฺยาติ จตุโร สเหถ ปริเทวธมฺเม ฯ เตนาห ภควา
#๑ โป. ม. สพฺพตฺถ ปาโมชฺชํ ฯ ๒ ม. อรติตา ฯ ๓ ม. อุกฺกณฺฐิตา ปริตฺตสิตา
#๔ ม. ปริสเหยฺย ฯ
