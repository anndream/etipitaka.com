         โลโภ โทโส จ โมโห จ   ปุริสํ ปาปเจตสํ
         หึสนฺติ อตฺตสมฺภูตา        ตจสารํว สมฺผลนฺติ ฯ
เอวมฺปิ ตตฺราสยาติ ปริสฺสยา ฯ
วุตฺตํ เหตํ ภควตา
                 ราโค จ โทโส จ อิโตนิทานา
                 อรตี รติ โลมหํโส อิโต ชาโต
                 อิโต สมุฏฺฐาย มโนวิตกฺกา
                 กุมารกา ธงฺกมิโวสฺสชฺชนฺตีติ ฯ
เอวมฺปิ ตตฺราสยาติ ปริสฺสยา ฯ
     ปริสฺสยวินยนฺติ     ปริสฺสยวินยํ     ปริสฺสยปหานํ    ปริสฺสยวูปสมํ
ปริสฺสยปฏินิสฺสคฺคํ       ปริสฺสยปฏิปฺปสฺสทฺธึ       อมตํ      นิพฺพานนฺติ
สกฺขิธมฺมํ ปริสฺสยวินยํ ฯ
     [๗๒๙]   ปฏิปทํ   วเทหิ  ภทฺทนฺเตติ  ปฏิปทํ  วเทหิ  สมฺมาปฏิปทํ
อนุโลมปฏิปทํ     อปจฺจนีกปฏิปทํ     อนฺวตฺถปฏิปทํ     ธมฺมานุธมฺมปฏิปทํ
สีเลสุ    ปริปูริการิตํ    อินฺทฺริเยสุ   คุตฺตทฺวารตํ   โภชเน   มตฺตญฺญุตํ
ชาคริยานุโยคํ     สติสมฺปชญฺญํ    จตฺตาโร    สติปฏฺฐาเน    จตฺตาโร
สมฺมปฺปธาเน    จตฺตาโร   อิทฺธิปฺปาเท   ปญฺจินฺทฺริยานิ   ปญฺจ   พลานิ
สตฺต   โพชฺฌงฺเค   อริยํ   อฏฺฐงฺคิกํ  มคฺคํ  นิพฺพานญฺจ  นิพฺพานคามินิญฺจ
ปฏิปทํ   วเทหิ   อาจิกฺข   เทเสหิ   ปญฺญเปหิ   ปฏฺฐเปหิ  วิวร  วิภช
อุตฺตานีกโรหิ    ปกาเสหีติ    ปฏิปทํ    วเทหิ   ฯ   ภทฺทนฺเตติ   โส
