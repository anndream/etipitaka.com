                 เต ตฺวํ วทสฺสู น หิ เตธ อตฺถิ
                 วาทมฺหิ ชาเต ปฏิเสนิกตฺตาติ ฯ
           [๓๑๒] วิเสนิกตฺวา ปน เย จรนฺติ
                 ทิฏฺฐีหิ ทิฏฺฐึ อวิรุชฺฌมานา
                 เตสุ ตฺวํ กึ ลเภโถ ๑ ปสูร
                 เยสีธ นตฺถี ปรมุคฺคหีตํ ฯ
     [๓๑๓]  วิเสนิกตฺวา  ปน  เย  จรนฺตีติ เสนา วุจฺจติ มารเสนา ฯ
กายทุจฺจริตํ   มารเสนา  วจีทุจฺจริตํ  มารเสนา  มโนทุจฺจริตํ  มารเสนา
ราโค   มารเสนา   โทโส   มารเสนา   โมโห   มารเสนา   โกโธ
อุปนาโห    มกฺโข    ปฬาโส    อิสฺสา   มจฺฉริยํ   มายา   สาเฐยฺยํ
ถมฺโภ    สารมฺโภ    มาโน    อติมาโน    มโท    ปมาโท   สพฺเพ
กิเลสา    สพฺเพ    ทุจฺจริตา    สพฺเพ    ทรถา   สพฺเพ   ปริฬาหา
สพฺเพ   สนฺตาปา   สพฺพากุสลาภิสงฺขารา   มารเสนา   ฯ  วุตฺตํ  เหตํ
ภควตา   กามา  เต  ปฐมา  เสนา  ทุติยารติ  วุจฺจติ  ฯเปฯ  เชตฺวา
จ   ลภเต  สุขนฺติ  ฯ  ยโต  จตูหิ  อริยมคฺเคหิ  สพฺพา  จ  มารเสนา
สพฺเพ   จ   ปฏิเสนิกรา   กิเลสา   ชิตา   จ   ปราชิตา  จ  ภคฺคา
วิปฺปลุตฺตา   ปรมฺมุขา   เตน  วุจฺจนฺติ  วิเสนิกตฺวา  ฯ  เยติ  อรหนฺโต
ขีณาสวา   ฯ   จรนฺตีติ   จรนฺติ  วิหรนฺติ  อิริยนฺติ  วตฺเตนฺติ  ปาเลนฺติ
ยเปนฺติ ยาเปนฺตีติ วิเสนิกตฺวา ปน เย จรนฺติ ฯ
     [๓๑๔]  ทิฏฺฐีหิ  ทิฏฺฐึ  อวิรุชฺฌมานาติ  เตสํ  ทฺวาสฏฺฐี  ทิฏฺฐิคตานิ
#๑ ม. ลเภถ ฯ
