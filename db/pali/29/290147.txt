     [๑๘๘]   น   หิ   สนฺติ   นิจฺจา   ปริคฺคหาติ  ปริคฺคหาติ  เทฺว
ปริคฺคหา    ตณฺหาปริคฺคโห    จ    ทิฏฺฐิปริคฺคโห    จ   ฯเปฯ   อยํ
ตณฺหาปริคฺคโห    ฯเปฯ    อยํ    ทิฏฺฐิปริคฺคโห    ฯ   ตณฺหาปริคฺคโห
อนิจฺโจ   สงฺขโต   ปฏิจฺจสมุปฺปนฺโน   ขยธมฺโม   วยธมฺโม  วิราคธมฺโม
นิโรธธมฺโม    วิปริณามธมฺโม    ฯ   ทิฏฺฐิปริคฺคโห   อนิจฺโจ   สงฺขโต
ปฏิจฺจสมุปฺปนฺโน    ขยธมฺโม    วยธมฺโม    วิราคธมฺโม    นิโรธธมฺโม
วิปริณามธมฺโม    ฯ    วุตฺตํ   เหตํ   ภควตา   ปสฺสถ   โน   ตุเมฺห
ภิกฺขเว    ตํ   ปริคฺคหํ   ยฺวายํ   ปริคฺคโห   นิจฺโจ   ธุโว   สสฺสโต
อวิปริณามธมฺโม   สสฺสติสมํ   ตเถว  ฐสฺสตีติ  ฯ  โน  เหตํ  ภนฺเต  ฯ
สาธุ   ภิกฺขเว   อหมฺปิ   โข  เอตํ  ภิกฺขเว  ปริคฺคหํ  น  สมนุปสฺสามิ
ยฺวายํ   ปริคฺคโห   นิจฺโจ   ธุโว   สสฺสโต  อวิปริณามธมฺโม  สสฺสติสมํ
ตเถว   ฐสฺสตีติ   ฯ  ปริคฺคหา  นิจฺจา  ธุวา  สสฺสตา  อวิปริณามธมฺมา
นตฺถิ   น   สนฺติ   น   สํวิชฺชนฺติ   นุปลพฺภนฺตีติ   น  หิ  สนฺติ  นิจฺจา
ปริคฺคหา ฯ
     [๑๘๙]  วินาภาวสนฺตเมวิทนฺติ  นานาภาเว วินาภาเว อญฺญถาภาเว
สนฺเต    สํวิชฺชมาเน    อุปลพฺภิยมาเน    ฯ   วุตฺตํ   เหตํ   ภควตา
อลํ   อานนฺท   มา   โสจิ   มา   ปริเทวิ  นนุ  เอตํ  อานนฺท  มยา
ปฏิกจฺเจว   ๑   อกฺขาตํ   สพฺเพเหว   ปิเยหิ  มนาเปหิ  นานาภาโว
วินาภาโว   อญฺญถาภาโว   ตํ   กุเตตฺถ   อานนฺท  ลพฺภา  ยนฺตํ  ชาตํ
#๑ ปฏิคจฺเจวาติปิ ปาโฐ ฯ
