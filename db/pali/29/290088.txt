     กตมา  สมฺมติสนฺติ  ๑  ฯ  สมฺมติสนฺติ วุจฺจนฺติ ทฺวาสฏฺฐี ทิฏฺฐิคตานิ
ทิฏฺฐิสนฺติโย    ฯ    อปิจ    สมฺมติสนฺติ   อิมสฺมึ   [๒]   อธิปฺเปตา
สนฺตีติ ฯ
     ตนฺนิสฺสิโต   กุปฺปปฏิจฺจสนฺตินฺติ   กุปฺปสนฺตึ   ปกุปฺปสนฺตึ  เอริตสนฺตึ
สเมริตสนฺตึ     จลิตสนฺตึ     ฆฏฺฏิตสนฺตึ     กปฺปิตสนฺตึ    ปกปฺปิตสนฺตึ
อนิจฺจํ   สงฺขตํ  ปฏิจฺจสมุปฺปนฺนํ  ขยธมฺมํ  วยธมฺมํ  วิราคธมฺมํ  นิโรธธมฺมํ
สนฺตึ   นิสฺสิโต   [๓]  อลฺลีโน  อุปาคโต  ๔  อชฺโฌสิโต  อธิมุตฺโตติ
ตนฺนิสฺสิโต กุปฺปปฏิจฺจสนฺตึ ฯ เตนาห ภควา
                 ปกปฺปิตา สงฺขตา ยสฺส ธมฺมา
                 ปุรกฺขตา สนฺติ อวีวทาตา
                 ยทตฺตนิ ปสฺสติ อานิสํสํ
                 ตนฺนิสฺสิโต กุปฺปปฏิจฺจสนฺตินฺติ ฯ
            [๙๕] ทิฏฺฐีนิเวสา น หิ สฺวาติวตฺตา
                 ธมฺเมสุ นิจฺเฉยฺย สมุคฺคหีตํ
                 ตสฺมา นโร เตสุ นิเวสเนสุ
                 นิรสฺสตี อาทิยติจฺจ ๕ ธมฺมํ ฯ
     [๙๖]   ทิฏฺฐีนิเวสา  น  หิ  สฺวาติวตฺตาติ  ทิฏฺฐีนิเวสาติ  สสฺสโต
โลโก   อิทเมว   สจฺจํ   โมฆมญฺญนฺติ  อภินิเวสปฺปรามาโส  ทิฏฺฐินิเวสนํ
อสสฺสโต      โลโก     อนฺตวา     โลโก     อนนฺตวา     โลโก
ตํ    ชีวํ   ตํ   สรีรํ   อญฺญํ   ชีวํ   อญฺญํ   สรีรํ   โหติ   ตถาคโต
#๑ โป. ม. สมฺมุติสนฺติ ฯ สพฺพตฺถ อีทิสเมว ฯ ๒ ม. ยุ. อตฺเถ ฯ
#๓ ม. อสิโต ยุ. อาสิโต ฯ ๔ ม. อุปคโต ฯ ๕ ม. อาทิยตี จ ฯ
