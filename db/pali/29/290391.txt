อญฺเญน   วทนฺติ   สุทฺธึ   ฯ   อถวา   พุทฺธา   จ   พุทฺธสาวกา   จ
ปจฺเจกพุทฺธา  จ  เตสํ  ทิฏฺฐิยา  ๑ อสุทฺธิมคฺคํ อวิสุทฺธิมคฺคํ อปริสุทฺธิมคฺคํ
อโวทาตมคฺคํ      อปริโยทาตมคฺคํ      อติกฺกมิตฺวา      สมติกฺกมิตฺวา
วีติวตฺติตฺวา    จตูหิ    สติปฏฺฐาเนหิ    จตูหิ    สมฺมปฺปธาเนหิ   จตูหิ
อิทฺธิปฺปาเทหิ   ปญฺจหิ   อินฺทฺริเยหิ   ปญฺจหิ  พเลหิ  สตฺตหิ  โพชฺฌงฺเคหิ
อริเยน   อฏฺฐงฺคิเกน   มคฺเคน   สุทฺธึ   วิสุทฺธึ  ปริสุทฺธึ  มุตฺตึ  วิมุตฺตึ
ปริมุตฺตึ    วทนฺติ    กเถนฺติ   ภณนฺติ   ทีปยนฺติ   โวหรนฺตีติ   เอวมฺปิ
อติสิตฺวา อญฺเญน วทนฺติ สุทฺธึ ฯ เตนาห ภควา
                 ชานามิ ปสฺสามิ ตเถว เอตํ
                 ทิฏฺฐิยา เอเก ปจฺเจนฺติ สุทฺธึ
                 อทฺทกฺขิ เจ กิญฺหิ ตุมสฺส เตน
                 อติสิตฺวา อญฺเญน วทนฺติ สุทฺธินฺติ ฯ
           [๖๗๐] ปสฺสํ นโร ทกฺขติ นามรูปํ
                 ทิสฺวาน วาญฺญสฺสติ ๒ ตานิเมว
                 กามํ พหุํ ปสฺสตุ อปฺปกํ วา
                 น หิ เตน สุทฺธึ กุสลา วทนฺติ ฯ
     [๖๗๑]  ปสฺสํ  นโร  ทกฺขติ  นามรูปนฺติ ปสฺสํ นโรติ ปรจิตฺตญาเณน
วา      ปสฺสนฺโต     ปุพฺเพนิวาสานุสฺสติญาเณน     วา     ปสฺสนฺโต
มํสจกฺขุนา  วา  ปสฺสนฺโต  ทิพฺเพน  วา  จกฺขุนา  ปสฺสนฺโต นามรูปญฺเญว
ทกฺขติ    นิจฺจโต    สุขโต    อตฺตโต   น   เตสํ   ธมฺมานํ   สมุทยํ
#๑ ม. ยุ. ติตฺถิยานํ ฯ ๒ ม. ทิสฺวาน วา ญายติ ฯ
