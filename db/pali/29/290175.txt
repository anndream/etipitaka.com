มาตรา   กตํ   น  ปิตรา  กตํ  น  ภาตรา  กตํ  น  ภคินิยา  กตํ  น
มิตฺตามจฺเจหิ   กตํ   น   ญาติสาโลหิเตหิ   กตํ   น   สมณพฺราหฺมเณหิ
กตํ    น    เทวตาหิ    กตํ   วิโมกฺขนฺติกเมตํ   พุทฺธานํ   ภควนฺตานํ
โพธิยา   มูเล   สห  สพฺพญฺญุตญาณสฺส  ๑  ปฏิลาภา  สจฺฉิกา  ปญฺญตฺติ
ยทิทํ ภควาติ เมตฺเตยฺยาติ ภควา ฯ
     [๒๓๒]  มุสฺสเต  วาปิ  สาสนนฺติ  ทฺวีหิ  การเณหิ  สาสนํ  มุสฺสติ
ปริยตฺติสาสนมฺปิ มุสฺสติ ปฏิปตฺติสาสนมฺปิ มุสฺสติ ฯ
     กตมํ   ปริยตฺติสาสนํ   ฯ   ยํ   ตสฺส   ปริยาปุฏํ   สุตฺตํ  เคยฺยํ
เวยฺยากรณํ   คาถา   อุทานํ   อิติวุตฺตกํ   ชาตกํ   อพฺภูตธมฺมํ  เวทลฺลํ
อิทํ  ปริยตฺติสาสนํ  ฯ  ตมฺปิ  มุสฺสติ  [๒]  ปริมุสฺสติ  ปริพาหิโร โหตีติ
เอวมฺปิ มุสฺสเต วาปิ สาสนํ ฯ
     กตมํ     ปฏิปตฺติสาสนํ     ฯ    สมฺมาปฏิปทา    อนุโลมปฏิปทา
อปจฺจนีกปฏิปทา      อนฺวตฺถปฏิปทา      ธมฺมานุธมฺมปฏิปทา     สีเลสุ
ปริปูริการิตา     อินฺทฺริเยสุ     คุตฺตทฺวารตา    โภชเน    มตฺตญฺญุตา
ชาคริยานุโยโค    สติสมฺปชญฺญํ    จตฺตาโร    สติปฏฺฐานา    จตฺตาโร
สมฺมปฺปธานา     จตฺตาโร     อิทฺธิปฺปาทา     ปญฺจินฺทฺริยานิ     ปญฺจ
พลานิ    สตฺต    โพชฺฌงฺคา    อริโย    อฏฺฐงฺคิโก    มคฺโค    อิทํ
ปฏิปตฺติสาสนํ    ฯ    ตมฺปิ    มุสฺสติ   ปริมุสฺสติ   ปริพาหิโร   โหตีติ
เอวมฺปิ มุสฺสเต วาปิ สาสนํ ฯ
     [๒๓๓]    มิจฺฉา   จ   ปฏิปชฺชตีติ   ปาณมฺปิ   หนติ   อทินฺนมฺปิ
#๑ ม. ยุ. สพฺพญฺญุตญฺญาณสฺส ฯ
#๒ ม. สมฺมุสฺสติ ปมุสฺสติ สมฺปมุสฺสติ ปริพาหิโร ... ฯ สพฺพตฺถ อีทิสเมว ฯ
