สพฺพตฺถ    อนุปทฺทวํ    ปสฺสติ   สพฺพตฺถ   อนุปสคฺคํ   ปสฺสติ   สพฺพตฺถ
ปสฺสทฺธํ ๑ ปสฺสตีติ เขมํ ปสฺสติ สพฺพธิ ฯ เตนาห ภควา
         อเนชสฺส วิชานโต        นตฺถิ กาจิ นิสงฺขิติ
         วิรโต โส วิยารมฺภา      เขมํ ปสฺสติ สพฺพธีติ ฯ
   [๘๗๗] น สเมสุ น โอเมสุ       น อุสฺเสสุ วทเต มุนิ
         สนฺโต โส วีตมจฺฉโร      นาเทติ น นิรสฺสตีติ (ภควา) ฯ
     [๘๗๘]  น  สเมสุ  น  โอเมสุ น อุสฺเสสุ วทเต มุนีติ [๒] โมนํ
วุจฺจติ    ญาณํ    ยา    ปญฺญา    ปชานนา   ฯเปฯ   สงฺคชาลมติจฺจ
โส    มุนีติ    ฯ    มุนิ   เสยฺโยหมสฺมีติ   วา   สทิโสหมสฺมีติ   วา
หีโนหมสฺมีติ   วา   น   วทติ   น   กเถติ   น  ภณติ  น  ทีปยติ  น
โวหรตีติ น สเมสุ น โอเมสุ น อุสฺเสสุ วทเต มุนิ ฯ
     [๘๗๙]  สนฺโต  โส  วีตมจฺฉโรติ  สนฺโตติ  ราคสฺส  สนฺตตฺตา ๓
สนฺโต   โทสสฺส   โมหสฺส   ฯเปฯ   สพฺพากุสลาภิสงฺขารานํ   สนฺตตฺตา
สมิตตฺตา  วูปสมิตตฺตา  วิชฺฌาตตฺตา  นิพฺพุตตฺตา  วิคตตฺตา ปฏิปฺปสฺสทฺธตฺตา
สนฺโต      อุปสนฺโต      วูปสนฺโต      นิพฺพุโต      ปฏิปฺปสฺสทฺโธติ
สนฺโต   โส   ฯ  วีตมจฺฉโรติ  ปญฺจ  มจฺฉริยานิ  อาวาสมจฺฉริยํ  ฯเปฯ
คาโห   อิทํ   วุจฺจติ   มจฺฉริยํ   ฯ  ยสฺเสตํ  มจฺฉริยํ  ปหีนํ  สมุจฺฉินฺนํ
วูปสนฺตํ     ปฏิปฺปสฺสทฺธํ    อภพฺพุปฺปตฺติกํ    ญาณคฺคินา    ทฑฺฒํ    โส
วุจฺจติ   วีตมจฺฉโร   วิคตมจฺฉโร  จตฺตมจฺฉโร  วนฺตมจฺฉโร  มุตฺตมจฺฉโร
ปหีนมจฺฉโร ปฏินิสฺสฏฺฐมจฺฉโรติ สนฺโต โส วีตมจฺฉโร ฯ
#๑ ม. อนุปสฏฺฐตฺตํ ฯ ๒ ม. มุนีติ ฯ ๓ โป. ม. สมิตตฺตา ฯ
