พฺราหฺมณํ  ทิฏฺฐึ  อนาทิยนฺตํ  อคฺคณฺหนฺตํ  อปรามสนฺตํ  อนภินิวิสนฺตนฺติ  ๑
ตํ พฺราหฺมณํ ทิฏฺฐิมนาทิยานํ ฯ
     [๑๗๕]   เกนีธ   โลกสฺมิ  วิกปฺปเยยฺยาติ  กปฺปาติ  เทฺว  กปฺปา
ตณฺหากปฺโป   จ   ทิฏฺฐิกปฺโป   จ   ฯเปฯ   อยํ   ตณฺหากปฺโป  ฯเปฯ
อยํ    ทิฏฺฐิกปฺโป    ฯ    ตสฺส    ตณฺหากปฺโป    ปหีโน   ทิฏฺฐิกปฺโป
ปฏินิสฺสฏฺโฐ    ตณฺหากปฺปสฺส    ปหีนตฺตา   ทิฏฺฐิกปฺปสฺส   ปฏินิสฺสฏฺฐตฺตา
เกน    ราเคน    กปฺเปยฺย    เกน    โทเสน    กปฺเปยฺย    เกน
โมเหน    กปฺเปยฺย    เกน    มาเนน    กปฺเปยฺย   กาย   ทิฏฺฐิยา
กปฺเปยฺย   เกน   อุทฺธจฺเจน   กปฺเปยฺย   กาย   วิจิกิจฺฉาย  กปฺเปยฺย
เกหิ   อนุสเยหิ   กปฺเปยฺย   รตฺโตติ   วา   ทุฏฺโฐติ   วา   มูโฬฺหติ
วา    วินิพนฺโธติ    วา    ปรามฏฺโฐติ    วา    วิกฺเขปคโตติ   วา
อนิฏฺฐงฺคโตติ   วา   ถามคโตติ   วา   ฯ   เต   อภิสงฺขารา  ปหีนา
อภิสงฺขารานํ   ปหีนตฺตา   คติโย   เกน   กปฺเปยฺย   เนรยิโกติ   วา
ติรจฺฉานโยนิโกติ   วา   ปิตฺติวิสยิโกติ   วา   มนุสฺโสติ   วา  เทโวติ
วา    รูปีติ    วา    อรูปีติ    วา    สญฺญีติ   วา   อสญฺญีติ   วา
เนวสญฺญีนาสญฺญีติ    วา    ฯ    โส   เหตุ   นตฺถิ   ปจฺจโย   นตฺถิ
การณํ   นตฺถิ   เยน   กปฺเปยฺย   วิกปฺเปยฺย   วิกปฺปํ  อาปชฺเชยฺย  ฯ
โลกสฺมินฺติ   อปายโลเก  มนุสฺสโลเก  เทวโลเก  ขนฺธโลเก  ธาตุโลเก
อายตนโลเกติ     เกนีธ     โลกสฺมิ    วิกปฺปเยยฺย    ฯ    เตนาห
ภควา
#๑ โป. ม. อนภินิเวสนฺตนฺติ ฯ
