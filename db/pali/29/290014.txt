หีนํ   นิหีนํ   ปริหีนํ   โอมกํ   ลามกํ   ชตุกฺกํ   ปริตฺตํ   ยสฺส   นตฺถิ
สทฺธาพลํ   วิริยพลํ   สติพลํ   สมาธิพลํ   ปญฺญาพลํ  หิรีพลํ  โอตฺตปฺปพลํ
เต   กิเลสา   ตํ   ปุคฺคลํ   สหนฺติ  ปริสหนฺติ  อภิภวนฺติ  อชฺโฌตฺถรนฺติ
ปริยาทิยนฺติ มทฺทนฺตีติ เอวมฺปิ อพลา นํ พลียนฺติ ฯ
     [๒๒]  มทฺทนฺเต  นํ  ปริสฺสยาติ  ปริสฺสยาติ  ๑  เทฺว  ปริสฺสยา
ปากฏปริสฺสยา จ ปฏิจฺฉนฺนปริสฺสยา จ ฯ
     กตเม   ปากฏปริสฺสยา   ฯ   สีหา   พฺยคฺฆา   ทีปิ  อจฺฉตรจฺฉา
โกกา   โคมหิสา   หตฺถี   อหิ   วิจฺฉิกา   สตปที   โจรา  วา  อสฺสุ
มาณวา    กตกมฺมา   วา   อกตกมฺมา   วา   จกฺขุโรโค   โสตโรโค
ฆานโรโค   ชิวฺหาโรโค   กายโรโค   สีสโรโค   กณฺณโรโค  มุขโรโค
ทนฺตโรโค  กาโส  สาโส  ปินาโส  ฑโห  ๒  ชโร  กุจฺฉิโรโค  มุจฺฉา
ปกฺขนฺทิกา   สุลา   วิสูจิกา   กุฏฺฐํ   คณฺโฑ  กิลาโส  โสโส  อปมาโร
ททฺทุ    กณฺฑุ    กจฺฉุ   รขสา   วิตจฺฉิกา   โลหิตํ   ปิตฺตํ   มธุเมโห
อํสา   ปิฬกา   ภคนฺทลา   ปิตฺตสมุฏฺฐานา   อาพาธา   เสมฺหสมุฏฺฐานา
อาพาธา  วาตสมุฏฺฐานา  อาพาธา  สนฺนิปาติกา  อาพาธา  อุตุปริณามชา
อาพาธา     วิสมปริหารชา     อาพาธา     โอปกฺกมิกา    อาพาธา
กมฺมวิปากชา    อาพาธา   สีตํ   อุณฺหํ   ชิฆจฺฉา   ปิปาสา   อุจฺจาโร
ปสฺสาโว    ฑํสมกสวาตาตปสิรึสปสมฺผสฺสา   อิติ   วา   อิเม   วุจฺจนฺติ
ปากฏปริสฺสยา ฯ
     กตเม  ปฏิจฺฉนฺนปริสฺสยา  ฯ  กายทุจฺจริตํ  วจีทุจฺจริตํ  มโนทุจฺจริตํ
#๑ โป. ม. ยุ. อิเม ปาฐา นตฺถิ ฯ ๒ ม. สพฺพตฺก ฑาโหติ ทิสฺสติ ฯ
