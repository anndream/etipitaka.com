           [๔๕๑] ปิยา สุ โลกสฺมิ กุโตนิทานา
                 เย วาปิ ๑ โลภา วิจรนฺติ โลเก
                 อาสา จ นิฏฺฐา จ กุโตนิทานา
                 เย สมฺปรายาย นรสฺส โหนฺติ ฯ
     [๔๕๒]   ปิยา   สุ   โลกสฺมิ   กุโตนิทานาติ  ปิยา  กุโตนิทานา
กุโต   ชาตา   กุโต   สญฺชาตา   กุโต   นิพฺพตฺตา  กุโต  อภินิพฺพตฺตา
กุโต   ปาตุภูตา   กึนิทานา   กึสมุทยา   กึชาติกา   กึปภวาติ   ปิยานํ
มูลํ    ปุจฺฉติ   ฯเปฯ   สมุทยํ   ปุจฺฉติ   ปปุจฺฉติ   ยาจติ   อชฺเฌสติ
ปสาเทตีติ ปิยา สุ โลกสฺมิ กุโตนิทานา ฯ
     [๔๕๓]   เย   วาปิ   โลภา   วิจรนฺติ   โลเกติ   เย  วาปีติ
ขตฺติยา   จ   พฺราหฺมณา   จ   เวสฺสา   จ   สุทฺทา  จ  คหฏฺฐา  จ
ปพฺพชิตา  จ  เทวา  จ  มนุสฺสา  จ  ฯ  โลภาติ  โย  โลโภ  ลุพฺภนา
ลุพฺภิตตฺตํ    สาราโค    สารชฺชนา    สารชฺชิตตฺตํ    อภิชฺฌา   โลโภ
อกุสลมูลํ    ฯ    วิจรนฺตีติ    วิจรนฺติ    วิหรนฺติ   อิริยนฺติ   วตฺตนฺติ
ปาเลนฺติ   ยเปนฺติ   ยาเปนฺติ   ฯ   โลเกติ  อปายโลเก  มนุสฺสโลเก
เทวโลเก   ขนฺธโลเก   ธาตุโลเก   อายตนโลเกติ  เย  วาปิ  โลภา
วิจรนฺติ โลเก ฯ
     [๔๕๔]   อาสา  จ  นิฏฺฐา  จ  กุโตนิทานาติ  อาสา  จ  นิฏฺฐา
จ   กุโตนิทานา   กุโต  ชาตา  กุโต  สญฺชาตา  กุโต  นิพฺพตฺตา  กุโต
อภินิพฺพตฺตา   กุโต   ปาตุภูตา  กึนิทานา  กึสมุทยา  กึชาติกา  กึปภวาติ
#๑ ม. เย จาปิ ฯ สพฺพตฺถ อีทิสเมว ฯ
