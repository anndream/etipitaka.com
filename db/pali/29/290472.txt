ปพฺพชิโตติ    วา    มหาโภคกุลา    ปพฺพชิโตติ   วา   อุฬารโภคกุลา
ปพฺพชิโตติ    วา   สุตฺตนฺติโกติ   วา   วินยธโรติ   วา   ธมฺมกถิโกติ
วา    อารญฺญิโกติ    วา    ฯเปฯ   เนวสญฺญานาสญฺญายตนสมาปตฺติยา
ลาภีติ   วา   กตฺถติ   วิกตฺถติ   ฯ   เอวํ   [๑]   น   วิกตฺเถยฺย
วิกตฺถํ   ปชเหยฺย   วิโนเทยฺย   พฺยนฺตีกเรยฺย  อนภาวงฺคเมยฺย  กตฺถนา
อารโต   อสฺส   วิรโต   ปฏิวิรโต   นิกฺขนฺโต   นิสฺสฏฺโฐ   วิปฺปมุตฺโต
วิสญฺญุตฺโต   วิมริยาทิกเตน   เจตสา   วิหเรยฺยาติ   น   จ   กตฺถิตา
สิยา ภิกฺขุ ฯ
     [๗๖๗]  น  จ  วาจํ  ปยุตฺตํ  ภาเสยฺยาติ  กตมา  ปยุตฺตวาจา ฯ
อิเธกจฺโจ   จีวรปยุตฺตํ   วาจํ   ภาสติ   ปิณฺฑปาตปยุตฺตํ   วาจํ  ภาสติ
เสนาสนปยุตฺตํ     วาจํ     ภาสติ     คิลานปจฺจยเภสชฺชปริกฺขารปยุตฺตํ
วาจํ  ภาสติ  อยํ  วุจฺจติ  ปยุตฺตวาจา  ฯ  อถวา จีวรเหตุ ปิณฺฑปาตเหตุ
เสนาสนเหตุ          คิลานปจฺจยเภสชฺชปริกฺขารเหตุ         สจฺจมฺปิ
ภณติ    มุสาปิ    ภณติ   ปิสุณมฺปิ   ภณติ   อปิสุณมฺปิ   ภณติ   ผรุสมฺปิ
ภณติ    อผรุสมฺปิ    ภณติ    สมฺผปฺปลาปมฺปิ    ภณติ   อสมฺผปฺปลาปมฺปิ
ภณติ    มนฺตาปิ    วาจํ   ภาสติ   อยมฺปิ   วุจฺจติ   ปยุตฺตวาจา   ฯ
อถวา   ปสนฺนจิตฺโต   ปเรสํ   ธมฺมํ   เทเสติ   อโห  วต  เม  ธมฺมํ
สุเณยฺยุํ   สุตฺวา   จ   ธมฺมํ   ปสีเทยฺยุํ  ปสนฺนา  จ  เม  ปสนฺนาการํ
กเรยฺยุนฺติ   อยํ   วุจฺจติ   ปยุตฺตวาจา   ฯ   น   จ   วาจํ   ปยุตฺตํ
ภาเสยฺยาติ    อนฺตมโส   ธมฺมเทสนาวาจํ   อุปาทาย   ปยุตฺตวาจํ   น
#๑ ม. น กตฺเถยฺย ฯ ๒ ม. กตฺถํ ฯ
