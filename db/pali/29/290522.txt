ปริหายมาเน   เวมาเน  วิคจฺฉมาเน  อนฺตรธายมาเน  น  โสเจยฺย  น
กิลเมยฺย   น   ปรามเสยฺย   น   ปริเทเวยฺย  น  อุรตฺตาฬึ  กนฺเทยฺย
น   สมฺโมหํ   อาปชฺเชยฺย  จกฺขุสฺมึ  หียมาเน  หายมาเน  ปริหายมาเน
เวมาเน     วิคจฺฉมาเน     อนฺตรธายมาเน     โสตสฺมึ     ฆานสฺมึ
ชิวฺหาย    กายสฺมึ   รูปสฺมึ   สทฺทสฺมึ   คนฺธสฺมึ   รสสฺมึ   โผฏฺฐพฺพสฺมึ
กุลสฺมึ    คณสฺมึ    อาวาสสฺมึ    ลาภสฺมึ    ยสสฺมึ   ปสํสาย   สุขสฺมึ
จีวรสฺมึ     ปิณฺฑปาตสฺมึ    เสนาสนสฺมึ    คิลานปจฺจยเภสชฺชปริกฺขารสฺมึ
หียมาเน  หายมาเน  ปริหายมาเน  เวมาเน วิคจฺฉมาเน อนฺตรธายมาเน
น   โสเจยฺย   น   กิลเมยฺย   น   ปรามเสยฺย   น  ปริเทเวยฺย  น
อุรตฺตาฬึ    กนฺเทยฺย    น   สมฺโมหํ   อาปชฺเชยฺยาติ   หียมาเน   น
โสเจยฺย ฯ
     [๘๓๕]   อากสฺสํ   น   สิโต   สิยาติ   อากสฺสํ  วุจฺจติ  ตณฺหา
โย    ราโค    สาราโค   ฯเปฯ   อภิชฺฌา   โลโภ   อกุสลมูลํ   ฯ
กึการณา   อากสฺสํ   วุจฺจติ   ตณฺหา  ฯ  ยาย  ตณฺหาย  รูปํ  อากสฺสติ
สมากสฺสติ   คณฺหาติ   ปรามสติ   อภินิวิสติ   เวทนํ   สญฺญํ   สงฺขาเร
วิญฺญาณํ     คตึ     อุปปตฺตึ     ปฏิสนฺธึ     ภวํ     สํสารํ    วฏฺฏํ
อากสฺสติ    สมากสฺสติ    คณฺหาติ    ปรามสติ    อภินิวิสติ   ตํการณา
อากสฺสํ    วุจฺจติ   ตณฺหา   ฯ   อากสฺสํ   น   สิโต   สิยาติ   ตณฺหํ
น   สิโต   สิยา   ๑   ตณฺหํ   ปชเหยฺย   วิโนเทยฺย   พฺยนฺตีกเรยฺย
อนภาวงฺคเมยฺย   ตณฺหาย   อารโต   อสฺส  วิรโต  ปฏิวิรโต  นิกฺขนฺโต
#๑ ม. ตณฺหา นิสฺสิโต น สิยา ฯ
