                 ปุฏฺโฐ ๑ อเนกรูเปหิ
                 นาตุมานํ วิกปฺปยํ ติฏฺเฐ ฯ
     [๗๑๓]  เสยฺโย  น  เตน  มญฺเญยฺยาติ  เสยฺโยหมสฺมีติ  มานํ ๒
น  ชเนยฺย  ชาติยา  วา  โคตฺเตน วา โกลปุตฺติเกน วา วณฺณโปกฺขรตาย
วา     ธเนน     วา     อชฺเฌเนน    วา    กมฺมายตเนน    วา
สิปฺปายตเนน   วา   วิชฺชฏฺฐาเนน   วา   สุเตน  วา  ปฏิภาเณน  วา
อญฺญตรญฺญตเรน วา วตฺถุนาติ เสยฺโย น เตน มญฺเญยฺย ฯ
     [๗๑๔]   นีเจยฺโย   อถวาปิ   สริกฺโขติ   หีโนหมสฺมีติ   โอมานํ
น   ชเนยฺย   ชาติยา   วา   โคตฺเตน   วา  ฯเปฯ  อญฺญตรญฺญตเรน
วา   วตฺถุนา  สทิโสหมสฺมีติ  มานํ  น  ชเนยฺย  ชาติยา  วา  โคตฺเตน(
วา   โกลปุตฺติเกน   วา  วณฺณโปกฺขรตาย  วา  ธเนน  วา  อชฺเฌเนน
วา   กมฺมายตเนน   วา  สิปฺปายตเนน  วา  วิชฺชฏฺฐาเนน  วา  สุเตน
วา    ปฏิภาเณน   วา   อญฺญตรญฺญตเรน   วา   วตฺถุนาติ   นีเจยฺโย
อถวาปิ สริกฺโข ฯ
     [๗๑๕]   ปุฏฺโฐ   อเนกรูเปหีติ   อเนกวิเธหิ  อากาเรหิ  ปุฏฺโฐ
ปเรโต สโมหิโต สมนฺนาคโตติ ปุฏฺโฐ อเนกรูเปหิ ฯ
     [๗๑๖]   นาตุมานํ   วิกปฺปยํ  ติฏฺเฐติ  อาตุมาโน  วุจฺจติ  อตฺตา
อตฺตานํ   กปฺเปนฺโต   วิกปฺเปนฺโต  วิกปฺปํ  อาปชฺชนฺโต  น  ติฏฺเฐยฺยาติ
นาตุมานํ วิกปฺปยํ ติฏฺเฐ ฯ เตนาห ภควา
#๑ ม. ยุ. ผุฏฺโฐ ฯ  ๒ ม. อติมานํ ฯ
