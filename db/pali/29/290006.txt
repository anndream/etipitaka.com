วา   สลฺเลน  กฏฺฐมเยน  วา  สลฺเลน  วิทฺโธ  รุปฺปติ  กุปฺปติ  ฆฏฺฏิยติ
ปีฬิยติ    พฺยาธิโต    โทมนสฺสิโต    โหติ    เอวเมว    วตฺถุกามานํ
วิปริณามญฺญถาภาวา      อุปฺปชฺชนฺติ     โสกปริเทวทุกฺขโทมนสฺสุปายาสา
โส  กามสลฺเลน  ๑  วิทฺโธ  รุปฺปติ  กุปฺปติ  ฆฏฺฏิยติ  ปีฬิยติ  พฺยาธิโต
โทมนสฺสิโต โหตีติ สลฺลวิทฺโธว รุปฺปติ ฯ เตนาห ภควา
         ตสฺส เจ กามยมานสฺส     ฉนฺทชาตสฺส ชนฺตุโน
         เต กามา ปริหายนฺติ      สลฺลวิทฺโธว รุปฺปตีติ ฯ
    [๑๑] โย กาเม ปริวชฺเชติ      สปฺปสฺเสว ปทา สิโร
         โสมํ วิสตฺติกํ โลเก       สโต สมติวตฺตติ ฯ
    [๑๒]   โย   กาเม  ปริวชฺเชตีติ  โยติ  โย  ยาทิโส  ยถายุตฺโต
ยถาวิหิโต    ยถาปกาโร   ยณฺฐานปฺปตฺโต   ยํธมฺมสมนฺนาคโต   ขตฺติโย
วา  พฺราหฺมโณ  วา  เวสฺโส  วา  สุทฺโท  วา  คหฏฺโฐ  วา  ปพฺพชิโต
วา   เทโว   วา   มนุสฺโส   วา   ฯ   กาเม  ปริวชฺเชตีติ  กามาติ
อุทฺทานโต   เทฺว   กามา   วตฺถุกามา   จ   กิเลสกามา   จ  ฯเปฯ
อิเม   วุจฺจนฺติ   วตฺถุกามา   ฯเปฯ   อิเม   วุจฺจนฺติ  กิเลสกามา  ฯ
กาเม   ปริวชฺเชตีติ   ทฺวีหิ   การเณหิ  กาเม  ปริวชฺเชติ  วิกฺขมฺภนโต
วา สมุจฺเฉทโต วา ฯ
     กถํ    วิกฺขมฺภนโต    กาเม    ปริวชฺเชติ   ฯ   อฏฺฐิกงฺกลูปมา
กามา   อปฺปสฺสาทฏฺเฐนาติ   ปสฺสนฺโต   วิกฺขมฺภนโต  กาเม  ปริวชฺเชติ
#๑ ม. ยุ. กามสลฺเลน จ โสกสลฺเลน จ ฯ
