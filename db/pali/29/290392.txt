วา   อตฺถงฺคมํ  วา  อสฺสาทํ  วา  อาทีนวํ  วา  นิสฺสรณํ  วา  ทกฺขตีติ
ปสฺสํ นโร ทกฺขติ นามรูปํ ฯ
     [๖๗๒]  ทิสฺวาน  วาญฺญสฺสติ  ตานิเมวาติ  ทิสฺวาติ  ปรจิตฺตญาเณน
วา       ทิสฺวา      ปุพฺเพนิวาสานุสฺสติญาเณน      วา      ทิสฺวา
มํสจกฺขุนา   วา   ทิสฺวา   ทิพฺเพน  วา  จกฺขุนา  ทิสฺวา  นามรูปญฺเญว
ทิสฺวา    ญสฺสติ    นิจฺจโต    สุขโต   อตฺตโต   น   เตสํ   ธมฺมานํ
สมุทยํ   วา   อตฺถงฺคมํ   วา   อสฺสาทํ   วา   อาทีนวํ  วา  นิสฺสรณํ
วา ญสฺสตีติ ทิสฺวาน วาญฺญสฺสติ ตานิเมว ฯ
     [๖๗๓]   กามํ   พหุํ   ปสฺสตุ   อปฺปกํ   วาติ  กามํ  พหุกํ  วา
ปสฺสนฺโต   นามรูปํ   อปฺปกํ   วา   นิจฺจโต   สุขโต   อตฺตโตติ  กามํ
พหุํ ปสฺสตุ อปฺปกํ วา ฯ
     [๖๗๔]   น  หิ  เตน  สุทฺธึ  กุสลา  วทนฺตีติ  กุสลาติ  เย  เต
ขนฺธกุสลา      ธาตุกุสลา      อายตนกุสลา      ปฏิจฺจสมุปฺปาทกุสลา
สติปฏฺฐานกุสลา    สมฺมปฺปธานกุสลา    อิทฺธิปฺปาทกุสลา    อินฺทฺริยกุสลา
พลกุสลา     โพชฺฌงฺคกุสลา    มคฺคกุสลา    ผลกุสลา    นิพฺพานกุสลา
เต    กุสลา    ปรจิตฺตญาเณน   วา   ปุพฺเพนิวาสานุสฺสติญาเณน   วา
มํสจกฺขุนา    วา    ทิพฺเพน   วา   จกฺขุนา   นามรูปทสฺสเนน   สุทฺธึ
วิสุทฺธึ   ปริสุทฺธึ   มุตฺตึ   วิมุตฺตึ   ปริมุตฺตึ  น  วทนฺติ  น  กเถนฺติ  น
ภณนฺติ   น   ทีปยนฺติ   น   โวหรนฺตีติ   น   หิ   เตน  สุทฺธึ  กุสลา
วทนฺติ ฯ เตนาห ภควา
