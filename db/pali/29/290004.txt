     [๖] ตสฺส เจ กามยมานสฺส ๑  ฉนฺทชาตสฺส ชนฺตุโน
         เต กามา ปริหายนฺติ      สลฺลวิทฺโธว รุปฺปติ ฯ
    [๗]  ตสฺส  เจ  กามยมานสฺสาติ  ตสฺส  เจติ  ตสฺส  ขตฺติยสฺส วา
พฺราหฺมณสฺส  วา  เวสฺสสฺส  วา  สุทฺทสฺส  วา  คหฏฺฐสฺส  วา ปพฺพชิตสฺส
วา   เทวสฺส   วา   มนุสฺสสฺส  วา  ฯ  กามยมานสฺสาติ  กามยมานสฺส
อิจฺฉมานสฺส       สาทิยมานสฺส       ปตฺถยมานสฺส       ปิหยมานสฺส
อภิชปฺปมานสฺส    ฯ    อถวา   กามตณฺหาย   ยายติ   นิยฺยติ   วุยฺหติ
สํหริยติ   ฯ  ยถา  หตฺถิยาเนน  วา  อสฺสยาเนน  วา  โคยาเนน  วา
อชยาเนน  วา  เมณฺฑกยาเนน  วา  โอฏฺฐยาเนน  วา  ขรยาเนน  วา
ยายติ    นิยฺยติ    วุยฺหติ   สํหริยติ   เอวเมว   กามตณฺหาย   ยายติ
นิยฺยติ วุยฺหติ สํหริยตีติ ตสฺส เจ กามยมานสฺส ฯ
    [๘]   ฉนฺทชาตสฺส   ชนฺตุโนติ  ฉนฺโทติ  โย  กาเมสุ  กามจฺฉนฺโท
กามราโค   กามนนฺทิ  กามตณฺหา  กามเสฺนโห  กามปริฬาโห  กามมุจฺฉา
กามชฺโฌสานํ    กาโมโฆ    กามโยโค   กามุปาทานํ   กามจฺฉนฺทนีวรณํ
ตสฺส    โส    กามจฺฉนฺโท    ชาโต    โหติ    สญฺชาโต   นิพฺพตฺโต
อภินิพฺพตฺโต    ปาตุภูโต   ฯ   ชนฺตุโนติ   สตฺตสฺส   นรสฺส   มานวสฺส
โปสสฺส   ปุคฺคลสฺส   ชีวสฺส   ชาตุสฺส   ชนฺตุสฺส   อินฺทคุสฺส  มนุชสฺสาติ
ฉนฺทชาตสฺส ชนฺตุโน ฯ
    [๙]   เต   กามา   ปริหายนตีติ   เต   วา  กามา  ปริหายนฺติ
#๑ ยุ. กามยานสฺส ฯ
