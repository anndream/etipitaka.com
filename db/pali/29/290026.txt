                  ทุติโย คุหฏฺฐกสุตฺตนิทฺเทโส
            [๓๐] สตฺโต คุหายํ พหุนาภิฉนฺโน
                 ติฏฺฐํ นโร โมหนสฺมึ ปคาโฬฺห
                 ทูเร วิเวกา หิ ตถาวิโธ โส
                 กามา หิ โลเก น หิ สุปฺปหายา ฯ
     [๓๑]  สตฺโต  คุหายํ  พหุนาภิฉนฺโนติ  สตฺโตติ  หิ  โข  วุตฺตํ  ฯ
อปิจ   คุหา   ตาว   วตฺตพฺพา   ฯ  คุหา  วุจฺจติ  กาโย  ฯ  กาโยติ
วา   คุหาติ   วา  เทโหติ  วา  สนฺเทโหติ  วา  นาวาติ  วา  รโถติ
วา   ธโชติ   วา   วมฺมิโกติ   วา  นิทฺธนฺติ  วา  นครนฺติ  วา  กุฏีติ
วา  คณฺโฑติ  วา  กุมฺโภติ  ๑  วา  [๒] กายสฺเสตํ อธิวจนํ ฯ สตฺโต
คุหายนฺติ  คุหายํ  สตฺโต  วิสตฺโต  อาสตฺโต  ลคฺโค  ลคฺคิโต ปลิพุทฺโธ ฯ
ยถา   ภิตฺติขีเล   วา   นาคทนฺเต   วา  ภณฺฑํ  สตฺตํ  วิสตฺตํ  อาสตฺตํ
ลคฺคํ   ลคฺคิตํ   ปลิพุทฺธํ   เอวเมว   คุหายํ  สตฺโต  วิสตฺโต  อาสตฺโต
ลคฺโค  ลคฺคิโต  ปลิพุทฺโธ  ฯ  วุตฺตํ  เหตํ  ภควตา  รูเป โข [๓] โย
ฉนฺโท  โย  ราโค  ยา  นนฺทิ  ยา  ตณฺหา  เย  อุปายุปาทานา เจตโส
อธิฏฺฐานาภินิเวสานุสยา   ตตฺราสตฺโต  ๔  ตสฺมา  สตฺโตติ  วุจฺจตีติ  ฯ
สตฺโตติ    ลคฺคนาธิวจนนฺติ    สตฺโต    คุหายํ    ฯ    พหุนาภิฉนฺโนติ
พหุเกหิ   กิเลเสหิ   ฉนฺโน   ราเคน  ฉนฺโน  โทเสน  ฉนฺโน  โมเหน
#๑ ยุ. กุมฺโม ฯ ๒ โป. ม. ยุ. นาโคติ วา ฯ ๓ ม. ยุ. ราธ-อิติ อตฺถิ ฯ
#๔ ม. ยุ. ตตฺร สตฺโต ตตฺร วิสตฺโต ฯ
