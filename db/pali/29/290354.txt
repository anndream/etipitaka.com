นานานิ    วิวิธานิ    อญฺโญญฺญานิ   ปุถูนีติ   สจฺจานิ   สุตฺตานิ   พหูนิ
นานา ฯ
     [๕๕๘]   อุทาหุ  เต  ตกฺกมนุสฺสรนฺตีติ  อุทาหุ  ตกฺเกน  วิตกฺเกน
สงฺกปฺเปน   ยายนฺติ   นิยฺยนฺติ   วุยฺหนฺติ   สํหริยนฺตีติ   เอวมฺปิ  อุทาหุ
เต    ตกฺกมนุสฺสรนฺติ   ฯ   อถวา   ตกฺกปริยาหฏํ   วีมํสานุจริตํ   สยํ
ปฏิภาณํ    วทนฺติ    กเถนฺติ   ภณนฺติ   ทีปยนฺติ   โวหรนฺตีติ   เอวมฺปิ
อุทาหุ เต ตกฺกมนุสฺสรนฺติ ฯ เตนาห โส นิมฺมิโต
                 กสฺมา นุ สจฺจานิ วทนฺติ นานา
                 ปวาทิยาเส กุสลาวทานา
                 สจฺจานิ สุตฺตานิ พหูนิ นานา
                 อุทาหุ เต ตกฺกมนุสฺสรนฺตีติ ฯ
           [๕๕๙] นเหว สจฺจานิ พหูนิ นานา
                 อญฺญตฺร สญฺญาย นิจฺจานิ โลเก
                 ตกฺกญฺจ ทิฏฺฐีสุ ปกปฺปยิตฺวา
                 สจฺจํ มุสาตี ทฺวยธมฺมมาหุ ฯ
     [๕๖๐]  นเหว  สจฺจานิ  พหูนิ  นานาติ  นเหว  สจฺจานิ  พหุกานิ
นานานิ วิวิธานิ อญฺโญญฺญานิ ปุถูนีติ นเหว สจฺจานิ พหูนิ นานา ฯ
     [๕๖๑]   อญฺญตฺร   สญฺญาย   นิจฺจานิ  โลเกติ  อญฺญตฺร  สญฺญาย
นิจฺจคฺคาหา    เอกญฺเญว    สจฺจํ    โลเก   กถิยติ   ภณิยติ   ทีปิยติ
โวหริยติ    ทุกฺขนิโรโธ    นิพฺพานํ    โย    โส    สพฺพสงฺขารสมโถ
