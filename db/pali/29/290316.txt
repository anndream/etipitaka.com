         อาสาย กสเต เขตฺตํ       วีชํ อาสาย วปฺปติ
         อาสาย วาณิชา ยนฺติ       สมุทฺทํ ธนหารกา
         สาย ๑ อาสาย ติฏฺฐามิ    สา เม อาสา สมิชฺฌตีติ ฯ
นิฏฺฐา  ๒  วุจฺจเต  อาสาย  สมิทฺธิ  ฯ อาสา จ นิฏฺฐา จ อิโตนิทานาติ
อาสา      จ     นิฏฺฐา     จ     อิโตฉนฺทนิทานา     ฉนฺทสมุทยา
ฉนฺทชาติกา ฉนฺทปฺปภวาติ อาสา จ นิฏฺฐา จ อิโตนิทานา ฯ
     [๔๖๐]  เย  สมฺปรายาย  นรสฺส  โหนฺตีติ  เย  นรสฺส  ปรายนา
โหนฺติ   ทีปา   โหนฺติ   ตาณา   โหนฺติ  เลณา  โหนฺติ  สรณา  โหนฺติ
นโร   นิฏฺฐาปรายโน  ๓  โหตีติ  เย  สมฺปรายาย  นรสฺส  โหนฺติ  ฯ
เตนาห ภควา
                 ฉนฺทานิทานานิ ปิยานิ โลเก
                 เย วาปิ โลภา วิจรนฺติ โลเก
                 อาสา จ นิฏฺฐา จ อิโตนิทานา
                 เย สมฺปรายาย นรสฺส โหนฺตีติ ฯ
           [๔๖๑] ฉนฺโท นุ โลกสฺมิ กุโตนิทาโน
                 วินิจฺฉยา วาปิ กุโต ปหูตา
                 โกโธ โมสวชฺชญฺจ กถํกถา จ
                 เย วาปิ ธมฺมา สมเณน วุตฺตา ฯ
     [๔๖๒]   ฉนฺโท   นุ  โลกสฺมิ  กุโตนิทาโนติ  ฉนฺโท  กุโตนิทาโน
#๑ ยุ. ยาย ฯ ๒ โป. ม. อาสาย สมิทฺธิ วุจฺจเต นิฏฺฐา ฯ ๓ ม. นิฏฺฐาปรายนา
#โหนฺติ ฯ
