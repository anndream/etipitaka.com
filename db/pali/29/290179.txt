มนุสฺสโลเกติ ยานํ ภนฺตํว ตํ โลเก ฯ
     [๒๓๙]  หีนมาหุ  ปุถุชฺชนนฺติ  ปุถุชฺชนาติ  เกนตฺเถน  ปุถุชฺชนา  ฯ
ปุถุ   กิเลเส   ชเนนฺตีติ   ปุถุชฺชนา   ฯ   ปุถุ   อวิหตสกฺกายทิฏฺฐิกาติ
ปุถุชฺชนา   ฯ   ปุถุ   สตฺถารานํ   มุขุลฺโลกิกาติ   ปุถุชฺชนา   ฯ   ปุถุ
สพฺพคตีหิ  อาวุฏาติ  ปุถุชฺชนา  ฯ ปุถุ นานาภิสงฺขาเรหิ ๑ อภิสงฺขโรนฺตีติ
ปุถุชฺชนา    ฯ    ปุถุ    นานาโอเฆหิ    วุยฺหนฺตีติ    ปุถุชฺชนา    ฯ
ปุถุ   นานาสนฺตาเปหิ   สนฺตปฺปนฺตีติ  ปุถุชฺชนา  ฯ  ปุถุ  นานาปริฬาเหหิ
ปริทยฺหนฺตีติ    ปุถุชฺชนา    ฯ    ปุถุ    ปญฺจสุ    กามคุเณสุ   รตฺตา
คิทฺธา   คธิตา   มุจฺฉิตา   อชฺโฌปนฺนา   ลคฺคา   ลคฺคิตา   ปลิพุทฺธาติ
ปุถุชฺชนา   ฯ   ปุถุ   ปญฺจหิ   นีวรเณหิ  อาวุฏา  นิวุฏา  โอผุฏา  ๒
ปิหิตา   ปฏิจฺฉนฺนา   ปฏิกุชฺชิตาติ   ปุถุชฺชนา   ฯ   หีนมาหุ  ปุถุชฺชนนฺติ
ปุถุชฺชนํ   หีนํ   นิหีนํ   โอมกํ  ลามกํ  ชตุกฺกํ  ๓  ปริตฺตนฺติ  เอวมาหุ
เอวมาหํสุ  เอวํ  กเถนฺติ  เอวํ  ภณนฺติ  เอวํ  ทีปยนฺติ  เอวํ โวหรนฺตีติ
หีนมาหุ ปุถุชฺชนํ ฯ เตนาห ภควา
         เอโก ปุพฺเพ จริตฺวาน     เมถุนํ โย นิเสวติ
         ยานํ ภนฺตํว ตํ โลเก      หีนมาหุ ปุถุชฺชนนฺติ ฯ
   [๒๔๐] ยโส กิตฺตี จ ยา ปุพฺเพ    หายเต วาปิ ตสฺส สา
         เอตมฺปิ ทิสฺวา สิกฺเขถ     เมถุนํ วิปฺปหาตเว ฯ
     [๒๔๑]  ยโส  กิตฺตี  จ  ยา  ปุพฺเพ  หายเต  วาปิ  ตสฺส  สาติ
กตโม   ยโส   ฯ   อิเธกจฺโจ   ปุพฺเพ   สมณภาเว   สกฺกโต   โหติ
#๑ ม. นานาภิสงฺขาเร ฯ  ๒ ม. โอวุฏา ฯ  ๓ ม. ฉตุกฺกํ ฯ
