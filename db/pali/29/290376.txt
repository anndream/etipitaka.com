อภิชปฺปตีติ ส ชปฺปตี ปตฺถยตี จ สุทฺธึ ฯ
     [๖๒๔]   สตฺถาวหีโน   ปวสํ   ฆรมฺหาติ   ยถา   ปุริโส  ฆรโต
นิกฺขนฺโต   สตฺเถน   สห   วสนฺโต   สตฺถา   โอหีโน   ตํ  วา  สตฺถํ
อนุพนฺธติ   สกํ   วา   ฆรํ   ปจฺจาคจฺฉติ   เอวเมว   โส  ทิฏฺฐิคติโก
ตํ   วา   สตฺถารํ   คณฺหาติ   อญฺญํ   วา   สตฺถารํ  คณฺหาติ  ตํ  วา
ธมฺมกฺขานํ    คณฺหาติ    อญฺญํ   วา   ธมฺมกฺขานํ   คณฺหาติ   ตํ   วา
คณํ   คณฺหาติ   อญฺญํ   วา   คณํ   คณฺหาติ   ตํ   วา  ทิฏฺฐึ  คณฺหาติ
อญฺญํ    วา    ทิฏฺฐึ    คณฺหาติ   ตํ   วา   ปฏิปทํ   คณฺหาติ   อญฺญํ
วา   ปฏิปทํ   คณฺหาติ   ตํ   วา   มคฺคํ   คณฺหาติ   อญฺญํ  วา  มคฺคํ
คณฺหาติ    ปรามสติ    อภินิวิสตีติ   สตฺถาวหีโน   ปวสํ   ฆรมฺหา   ฯ
เตนาห ภควา
                 สเจ จุโต สีลวตาโต โหติ
                 ส เวธตี กมฺม วิราธยิตฺวา
                 ส ชปฺปตี ปตฺถยตี จ สุทฺธึ
                 สตฺถาวหีโน ปวสํ ฆรมฺหาติ ฯ
           [๖๒๕] สีลพฺพตํ วาปิ ปหาย สพฺพํ
                 กมฺมญฺจ สาวชฺชนวชฺชเมตํ
                 สุทฺธึ อสุทฺธินฺติ อปตฺถยาโน
                 วิรโต จเร สนฺติมนุคฺคหาย ฯ
     [๖๒๖]   สีลพฺพตํ   วาปิ   ปหาย   สพฺพนฺติ   สพฺพา  สีลสุทฺธิโย
