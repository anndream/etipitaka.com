อิเม    วุจฺจนฺติ    กิเลสกามา    ฯ    กามานิ   ปริวชฺชเยติ   ทฺวีหิ
การเณหิ   กาเม   ปริวชฺเชยฺย  วิกฺขมฺภนโต  วา  สมุจฺเฉทโต  วา  ฯ
กถํ   วิกฺขมฺภนโต   กาเม   ปริวชฺเชยฺย   ฯ   อฏฺฐิกงฺกลูปมา   กามา
อปฺปสฺสาทฏฺเฐนาติ    ปสฺสนฺโต    วิกฺขมฺภนโต    กาเม    ปริวชฺเชยฺย
  มํสเปสูปมา    กามา    พหุสาธารณฏฺเฐนาติ    ปสฺสนฺโต   วิกฺขมฺภนโต
กาเม   ปริวชฺเชยฺย   ติณุกฺกูปมา   กามา   อนุทหนฏฺเฐนาติ   ปสฺสนฺโต
วิกฺขมฺภนโต   กาเม  ปริวชฺเชยฺย  ฯเปฯ  เนวสญฺญานาสญฺญายตนสมาปตฺตึ
ภาเวนฺโตปิ    ๑    วิกฺขมฺภนโต    กาเม   ปริวชฺเชยฺย   ฯ   เอวํ
วิกฺขมฺภนโต   กาเม   ปริวชฺเชยฺย   ฯเปฯ   เอวํ  สมุจฺเฉทโต  กาเม
ปริวชฺเชยฺยาติ กามานิ ปริวชฺชเย ฯ
     [๒๘]  เต  ปหาย  ตเร  โอฆนฺติ  เตติ  วตฺถุกาเม  ปริชานิตฺวา
กิเลสกาเม      ปหาย     ปชหิตฺวา     วิโนทิตฺวา     พฺยนฺตีกริตฺวา
อนภาวงฺคมิตฺวา    กามจฺฉนฺทนีวรณํ    ปหาย    ปชหิตฺวา    วิโนทิตฺวา
พฺยนฺตีกริตฺวา      อนภาวงฺคมิตฺวา     พฺยาปาทนีวรณํ     ถีนมิทฺธนีวรณํ
อุทฺธจฺจกุกฺกุจฺจนีวรณํ    วิจิกิจฺฉานีวรณํ    ปหาย   ปชหิตฺวา   วิโนทิตฺวา
พฺยนฺตีกริตฺวา   อนภาวงฺคมิตฺวา   กาโมฆํ   ภโวฆํ   ทิฏฺโฐฆํ   อวิชฺโชฆํ
ตเรยฺย    อุตฺตเรยฺย   ปตเรยฺย   สมติกฺกเมยฺย   วีติวตฺเตยฺยาติ   เต
ปหาย ตเร โอฆํ ฯ
     [๒๙]   นาวํ  สิตฺวาว  ปารคูติ  ยถา  ครุกํ  นาวํ  ภาริกํ  อุทกํ
สิญฺจิตฺวา   ๒   โอสิญฺจิตฺวา   ฉฑฺเฑตฺวา  ลหุกาย  นาวาย  ขิปฺปํ  ลหุํ
#๑ ม. ปิสทฺโท นตฺถิ ฯ  ๒ ม. ยุ. สิตฺวา ฯ
