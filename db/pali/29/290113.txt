สเมจฺจ   อภิสเมจฺจ   ธมฺมํ   ฯ   ปญฺจนฺนํ  อุปาทานกฺขนฺธานํ  สมุทยญฺจ
อตฺถงฺคมญฺจ      อสฺสาทญฺจ     อาทีนวญฺจ     นิสฺสรณญฺจ     สเมจฺจ
อภิสเมจฺจ    ธมฺมํ   ฯ   จตุนฺนํ   มหาภูตานํ   สมุทยญฺจ   อตฺถงฺคมญฺจ
อสฺสาทญฺจ   อาทีนวญฺจ   นิสฺสรณญฺจ   สเมจฺจ   อภิสเมจฺจ   ธมฺมํ   ฯ
ยงฺกิญฺจิ    สมุทยธมฺมํ    สพฺพนฺตํ   นิโรธธมฺมนฺติ   สเมจฺจ   อภิสเมจฺจ
ธมฺมนฺติ วิทฺธา จ เวเทหิ สเมจฺจ ธมฺมํ ฯ
     [๑๓๒]    น   อุจฺจาวจํ   คจฺฉติ   ภูริปญฺโญติ   น   สตฺถารโต
สตฺถารํ    คจฺฉติ    น    ธมฺมกฺขานโต    ธมฺมกฺขานํ    คจฺฉติ    น
คณโต    คณํ   คจฺฉติ   น   ทิฏฺฐิยา   ทิฏฺฐึ   คจฺฉติ   น   ปฏิปทาย
ปฏิปทํ    คจฺฉติ    น    มคฺคโต    มคฺคํ    คจฺฉติ   ฯ   ภูริปญฺโญติ
(๑)    มหาปญฺโญ    ปุถุปญฺโญ   หาสปญฺโญ   ชวนปญฺโญ   ติกฺขปญฺโญ
นิพฺเพธิกปญฺโญ    ฯ    ภูรี    วุจฺจติ   ปฐวี   ฯ   ตาย   ปฐวีสมาย
ปญฺญาย    วิปุลาย   วิตฺถตาย   สมนฺนาคโตติ   น   อุจฺจาวจํ   คจฺฉติ
ภูริปญฺโญ ฯ เตนาห ภควา
                 สยํ สมาทาย วตานิ ชนฺตุ
                 อุจฺจาวจํ คจฺฉติ สญฺญสตฺโต
                 วิทฺธา จ เวเทหิ สเมจฺจ ธมฺมํA
                 น อุจฺจาวจํ คจฺฉติ ภูริปญฺโญติ ฯ
           [๑๓๓] ส สพฺพธมฺเมสุ วิเสนิภูโต
                 ยงฺกิญฺจิ ทิฏฺฐํว สุตํ มุตํ วา
#๑ ม. ภูริปญฺโญ ฯ
