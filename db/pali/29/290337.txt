     [๕๐๔]   เอวํสเมตสฺส   วิโภติ   รูปนฺติ   อิธ  ภิกฺขุ  สุขสฺส  จ
ปหานา    ฯเปฯ    จตุตฺถํ   ฌานํ   อุปสมฺปชฺช   วิหรติ   โส   เอวํ
สมาหิเต   จิตฺเต   ปริสุทฺเธ   ปริโยทาเต   อนงฺคเณ   วิคตูปกฺกิเลเส
มุทุภูเต    กมฺมนีเย    ฐิเต    อาเนญฺชปฺปตฺเต    อากาสานญฺจายตน-
สมาปตฺติปฏิลาภตฺถาย   จิตฺตํ   อภินีหรติ  อภินินฺนาเมติ  อรูปมคฺคสมงฺคีติ
เอวํสเมตสฺส    ๑   เอวํปฏิปนฺนสฺส   เอวํอิริยนฺตสฺส   เอวํวตฺเตนฺตสฺส
เอวํปาเลนฺตสฺส     เอวํยเปนฺตสฺส    เอวํยาเปนฺตสฺส    รูปํ    วิโภติ
วิภาวิยฺยติ        อติกฺกมิยฺยติ       สมติกฺกมิยฺยติ       วีติวตฺติยฺยตีติ
เอวํสเมตสฺส วิโภติ รูปํ ฯ
     [๕๐๕]     สญฺญานิทานา     หิ    ปปญฺจสงฺขาติ    ปปญฺจาเยว
ปปญฺจสงฺขา     ตณฺหาปปญฺจสงฺขา    ทิฏฺฐิปปญฺจสงฺขา    มานปปญฺจสงฺขา
สญฺญานิทานา       สญฺญาสมุทยา      สญฺญาชาติกา      สญฺญาปภวาติ
สญฺญานิทานา หิ ปปญฺจสงฺขา ฯ เตนาห ภควา
                 น สญฺญสญฺญี น วิสญฺญสญฺญี
                 โนปิ อสญฺญี น วิภูตสญฺญี
                 เอวํสเมตสฺส วิโภติ รูปํ
                 สญฺญานิทานา หิ ปปญฺจสงฺขาติ ฯ
           [๕๐๖] ยนฺตํ อปุจฺฉิมฺห อกิตฺตยี โน
                 อญฺญนฺตํ ปุจฺฉาม ตทิงฺฆ พฺรูหิ
#๑ โป. ยุ. อิติสทฺโท อตฺถิ ฯ
