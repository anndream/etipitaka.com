ปคฺคณฺหาติ    ปทหติ    เอวรูปมฺปิ   วิริยสมาทานํ   วุจฺจติ   วตฺตํ   น
สีลํ     ฯ    อิมสฺมิญฺเญว    มชฺฌนฺติกสมยํ    สายณฺหสมยํ    ปุเรภตฺตํ
ปจฺฉาภตฺตํ    ปุริมํ    ยามํ    มชฺฌิมํ   ยามํ   ปจฺฉิมํ   ยามํ   กาเฬ
ชุเณฺห    วสฺเส    เหมนฺเต    คิเมฺห   ปุริเม   วโยขนฺเธ   มชฺฌิเม
วโยขนฺเธ   ปจฺฉิเม   วโยขนฺเธ   อริยธมฺมํ  อาหริสฺสามิ  สมาหริสฺสามิ
อธิคจฺฉิสฺสามิ   ผุสยิสฺสามิ   สจฺฉิกริสฺสามีติ   จิตฺตํ   ปคฺคณฺหาติ   ปทหติ
เอวรูปมฺปิ  วิริยสมาทานํ  วุจฺจติ  วตฺตํ  น สีลํ ฯ อยํ สีลพฺพตฺตปาริสุทฺธิ ฯ
อีทิสาย      ๑     สีลพฺพตฺตปาริสุทฺธิยา     สมนฺนาคโต     อสฺสาติ
กานิ สีลพฺพตานสฺสุ ฯ
     [๙๑๙]    ปหิตตฺตสฺส   ภิกฺขุโนติ   ปหิตตฺตสฺสาติ   อารทฺธวิริยสฺส
ถามวโต   ทฬฺหปรกฺกมสฺส   อนิกฺขิตฺตจฺฉนฺทสฺส   อนิกฺขิตฺตธุรสฺส   กุสเลสุ
ธมฺเมสุ   ฯ  อถวา  เปสิตตฺตสฺส  ยสฺสตฺตา  ๒  เปสิโต  อตฺตตฺเถ  จ
ญาเย  จ  ลกฺขเณ  จ  การเณ  จ  ฐานาฐาเน  จ  ฯ สพฺเพ สงฺขารา
อนิจฺจาติ   เปสิตตฺตสฺส   ฯ  สพฺเพ  สงฺขารา  ทุกฺขาติ  เปสิตตฺตสฺส  ฯ
สพฺเพ   ธมฺมา   อนตฺตาติ   เปสิตตฺตสฺส  ฯ  อวิชฺชาปจฺจยา  สงฺขาราติ
เปสิตตฺตสฺส    ฯเปฯ    ชาติปจฺจยา    ชรามรณนฺติ   เปสิตตฺตสฺส   ฯ
อวิชฺชานิโรธา    สงฺขารนิโรโธติ    เปสิตตฺตสฺส   ฯเปฯ   ชาตินิโรธา
ชรามรณนิโรโธติ   เปสิตตฺตสฺส   ฯ   อิทํ  ทุกฺขนฺติ  เปสิตตฺตสฺส  ฯเปฯ
อยํ   ทุกฺขนิโรธคามินี   ปฏิปทาติ   เปสิตตฺตสฺส   ฯ   อิเม   อาสวาติ
เปสิตตฺตสฺส   ฯเปฯ   อยํ  อาสวนิโรธคามินี  ปฏิปทาติ  เปสิตตฺตสฺส  ฯ
#๑ โป. ม. เอทิสาย ฯ ๒ โป. ม. ยสฺสตฺถาย ฯ
