ปริมุตฺติ   วา   น  ตตฺถ  สุชฺฌนฺติ  วา  วิสุชฺฌนฺติ  วา  ปริสุชฺฌนฺติ  วา
มุจฺจนฺติ   วา   วิมุจฺจนฺติ   วา  ปริมุจฺจนฺติ  วา  หีนา  นิหีนา  โอมกา
ลามกา    ชตุกฺกา    ปริตฺตาติ   เอวํ   ปโร   วิจฺฉินฺทติ   ฯ   เอวํM
วิจฺฉินฺทิยมาโน  สตฺถารา  จวติ  ธมฺมกฺขานา  จวติ  คณา  จวติ  ทิฏฺฐิยา
จวติ ปฏิปทาย จวติ มคฺคโต จวติ เอวํ ปรวิจฺฉินฺทนาย จวติ ฯ
     กถํ   อนภิสมฺภุณนฺโต   จวติ   ฯ   สีลํ   อนภิสมฺภุณนฺโต   สีลโต
จวติ      วตฺตํ     อนภิสมฺภุณนฺโต     วตฺตโต     จวติ     สีลพฺพตํ
อนภิสมฺภุณนฺโต      สีลพฺพตโต      จวติ     เอวํ     อนภิสมฺภุณนฺโต
จวตีติ สเจ จุโต สีลวตาโต โหติ ฯ
     [๖๒๒]   ส   เวธตี  กมฺม  วิราธยิตฺวาติ  ส  เวธตีติ  สีลํ  วา
วตฺตํ    วา   สีลพฺพตํ   วา   วิรทฺธํ   มยา   อปรทฺธํ   มยา   ขลิตํ
มยา    คฬิตํ   มยา   อญฺญาย   อปรทฺโธ   อหนฺติ   เวธติ   ปเวธติ
สมฺปเวธตีติ    ส   เวธตี   ฯ   กมฺม   วิราธยิตฺวาติ   ปุญฺญาภิสงฺขารํ
วา   อปุญฺญาภิสงฺขารํ   วา   อาเนญฺชาภิสงฺขารํ   วา   วิรทฺธํ   มยา
อปรทฺธํ    มยา    ขลิตํ    มยา   คฬิตํ   มยา   อญฺญาย   อปรทฺโธ
อหนฺติ เวธติ ปเวธติ สมฺปเวธตีติ ส เวธตี กมฺม วิราธยิตฺวา ฯ
     [๖๒๓]   ส   ชปฺปตี   ปตฺถยตี   จ   สุทฺธินฺติ  ส  ชปฺปตีติ  สีลํ
วา   ชปฺปติ   วตฺตํ   วา   ชปฺปติ   สีลพฺพตํ   วา   ชปฺปติ   ปชปฺปติ
อภิชปฺปตีติ   ส   ชปฺปตี   ฯ   ปตฺถยตี   จ   สุทฺธินฺติ   สีลสุทฺธึ   วา
ปตฺเถติ   วตฺตสุทฺธึ   วา   ปตฺเถติ   สีลพฺพตสุทฺธึ  วา  ปตฺเถติ  ปิเหติ
