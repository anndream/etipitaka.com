ปฏิสลฺลานสารูปานิ     ฯ     โส     เอโก     คจฺเฉยฺย     เอโก
ติฏฺเฐยฺย   เอโก   นิสีเทยฺย   เอโก   เสยฺยํ  กปฺเปยฺย  เอโก  คามํ
ปิณฺฑาย    ปวิเสยฺย   เอโก   ปฏิกฺกเมยฺย   เอโก   รโห   นิสีเทยฺย
เอโก  จงฺกมํ  อธิฏฺเฐยฺย  เอโก  จเรยฺย  วิหเรยฺย  อิริเยยฺย วตฺเตยฺย
ปาเลยฺย    ยเปยฺย   ยาเปยฺย   เอวํ   คณาววสฺสคฺคฏฺเฐน   เอกจริยํ
ทฬฺหํ  กเรยฺย  ๑  ฯ  เอกจริยํ ทฬฺหํ กเรยฺย ถิรํ กเรยฺย ทฬฺหสมาทาโน
อสฺส    อวฏฺฐิตสมาทาโน    [๒]    กุสเลสุ    ธมฺเมสูติ   เอกจริยํ
ทฬฺหํ กยิรา ฯ
     [๒๕๘]   น   นิเสเวถ   เมถุนนฺติ  เมถุนธมฺโม  นาม  โย  โส
อสทฺธมฺโม   ฯเปฯ   ตํการณา   วุจฺจติ   เมถุนธมฺโม   ฯ   เมถุนธมฺมํ
น  เสเวยฺย  น  นิเสเวยฺย  น  สํเสเวยฺย  น  ปฏิเสเวยฺยาติ  ๓  น
นิเสเวถ เมถุนํ ฯ เตนาห ภควา
         เอตมาทีนวํ ญตฺวา        มุนิ ปุพฺพาปเร อิธ
         เอกจริยํ ทฬฺหํ กยิรา      น นิเสเวถ เมถุนนฺติ ฯ
   [๒๕๙] วิเวกญฺเญว สิกฺเขถ       เอตทริยานมุตฺตมํ
         เตน เสฏฺโฐ น มญฺเญถ    ส เว นิพฺพานสนฺติเก ฯ
     [๒๖๐]  วิเวกญฺเญว  สิกฺเขถาติ วิเวโกติ ตโย วิเวกา กายวิเวโก
จิตฺตวิเวโก    อุปธิวิเวโก    ฯ   กตโม   กายวิเวโก   ฯเปฯ   อยํ
อุปธิวิเวโก   ฯ   กายวิเวโก   จ   วูปกฏฺฐกายานํ   เนกฺขมฺมาภิรตานํ
จิตฺตวิเวโก    จ    ปริสุทฺธจิตฺตานํ   ปรมโวทานปฺปตฺตานํ   อุปธิวิเวโก
#๑ โป. ม. ยุ. กเรยฺยาติ ฯ ๒ ม. อสฺส ฯ ๓ ม. อิติสทฺโท นตฺถิ น จเรยฺย น
#สมาจเรยฺย น สมาทาย วตฺเตยฺยาติ ฯ
