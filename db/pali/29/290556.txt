     กถํ   ภควา   สมนฺตจกฺขุนาปิ   จกฺขุมา   ฯ   สมนฺตจกฺขุ  วุจฺจติ
สพฺพญฺญุตญาณํ    ฯ    ภควา    สพฺพญฺญุตญาเณน    อุเปโต   สมุเปโต
อุปคโต สมุปคโต อุปปนฺโน สมุปปนฺโน สมนฺนาคโต ฯ
                น ตสฺส อทิฏฺฐมิธตฺถิ กิญฺจิ
                อโถ อวิญฺญาตมชานิตพฺพํ
                สพฺพํ อภิญฺญาสิ ยทตฺถิ เนยฺยํ
                ตถาคโต เตน สมนฺตจกฺขูติ ฯ
เอวํ ภควา สมนฺตจกฺขุนาปิ จกฺขุมาติ ยถา ทิสฺสติ จกฺขุมา ฯ
     [๘๙๐]   สพฺพํ   ตมํ   วิโนเทตฺวาติ   สพฺพํ   ราคตมํ   โทสตมํ
โมหตมํ   มานตมํ   ทิฏฺฐิตมํ  กิเลสตมํ  ทุจฺจริตตมํ  อนฺธกรณํ  อจกฺขุกรณํ
อญาณกรณํ       ปญฺญานิโรธิกํ      วิฆาตปกฺขิกํ      อนิพฺพานสํวตฺตนิกํ
ปนูทิตฺวา  ๑ ปชหิตฺวา ๒ วิโนทิตฺวา ๓ พฺยนฺตีกริตฺวา อนภาวงฺคเมตฺวาติ
สพฺพํ ตมํ วิโนเทตฺวา ฯ
     [๘๙๑]   เอโกว  รติมชฺฌคาติ  ภควา  ปพฺพชฺชาสงฺขาเตน  เอโก
อทุติยฏฺเฐน   เอโก   ตณฺหาย   ปหานฏฺเฐน   เอโก  เอกนฺตวีตราโคติ
เอโก  เอกนฺตวีตโทโสติ เอโก เอกนฺตวีตโมโหติ เอโก เอกนฺตนิกฺกิเลโสติ
เอโก     เอกายนมคฺคํ     คโตติ     เอโก     เอโก     อนุตฺตรํ
สมฺมาสมฺโพธึ อภิสมฺพุทฺโธติ เอโก ฯ
     กถํ   ภควา   ปพฺพชฺชาสงฺขาเตน   เอโก   ฯ   ภควา  ทหโรว
สมาโน   สุสุกาฬเกโส   ภทฺเทน   โยพฺพญฺเญน   สมนฺนาคโต   ปฐเมน
#๑ ม. ยุ. นทิตฺวา ปนุทิตฺวา ฯ ๒ ม. ชหิตฺวา ฯ ๓ วิโนเทตฺวา ฯ
