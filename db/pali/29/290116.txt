ติรจฺฉานโยนิโกติ   วา   ปิตฺติวิสยิโกติ   วา   มนุสฺโสติ   วา  เทโวติ

วา    รูปีติ    วา    อรูปีติ    วา    สญฺญีติ   วา   อสญฺญีติ   วา
เนวสญฺญีนาสญฺญีติ   วา   ฯ   โส   เหตุ  นตฺถิ  ปจฺจโย  นตฺถิ  การณํ
นตฺถิ   เยน   กปฺเปยฺย  วิกปฺเปยฺย  วิกปฺปํ  อาปชฺเชยฺย  ฯ  โลกสฺมินฺติ
อปายโลเก  มนุสฺสโลเก  เทวโลเก  ขนฺธโลเก ธาตุโลเก อายตนโลเกติ
เกนีธ โลกสฺมิ วิกปฺปเยยฺย ฯ เตนาห ภควา$
                 ส สพฺพธมฺเมสุ วิเสนิภูโต
                 ยงฺกิญฺจิ ทิฏฺฐํว สุตํ มุตํ วา
                 ตเมว ทสฺสึ วิวฏํ จรนฺตํ
                 เกนีธ โลกสฺมิ วิกปฺปเยยฺยาติ ฯ
           [๑๓๗] น กปฺปยนฺติ น ปุเรกฺขโรนฺติ
                 อจฺจนฺตสุทฺธีติ น เต วทนฺติ
                 อาทานคนฺถํ คถิตํ วิสชฺช
                 อาสํ น กุพฺพนฺติ กุหิญฺจิ โลเก ฯ
     [๑๓๘]   น  กปฺปยนฺติ  น  ปุเรกฺขโรนฺตีติ  กปฺปาติ  เทฺว  กปฺปา
ตณฺหากปฺโป   จ   ทิฏฺฐิกปฺโป   จ   ฯเปฯ   อยํ   ตณฺหากปฺโป  ฯเปฯ
อยํ    ทิฏฺฐิกปฺโป    ฯ    เตสํ    ตณฺหากปฺโป    ปหีโน   ทิฏฺฐิกปฺโป
ปฏินิสฺสฏฺโฐ    ตณฺหากปฺปสฺส    ปหีนตฺตา   ทิฏฺฐิกปฺปสฺส   ปฏินิสฺสฏฺฐตฺตา
ตณฺหากปฺปํ    วา    ทิฏฺฐิกปฺปํ    วา    น   กปฺเปนฺติ   น   ชเนนฺติ
น     สญฺชเนนฺติ     น     นิพฺพตฺเตนฺติ     นาภินิพฺพตฺเตนฺตีติ     น
