           [๑๔๒] สีมาติโต ๑ พฺราหฺมโณ ตสฺส นตฺถิ
                 ญตฺวา จ ทิสฺวา จ สมุคฺคหีตํ
                 น ราคราคี น วิราครตฺโต
                 ตสฺสีทํ ๒ นตฺถิ ปรมุคฺคหีตํ ฯ
     [๑๔๓]   สีมาติโต   พฺราหฺมโณ   ตสฺส  นตฺถิ  ญตฺวา  จ  ทิสฺวา
จ    สมุคฺคหีตนฺติ    สีมาติ    จตสฺโส    สีมาโย    ฯ   สกฺกายทิฏฺฐิ
วิจิกิจฺฉา   สีลพฺพตปรามาโส   ทิฏฺฐานุสโย   วิจิกิจฺฉานุสโย   ตเทกฏฺฐา
จ   กิเลสา   อยํ   ปฐมา   สีมา   ฯ   โอฬาริกํ   กามราคสญฺโญชนํ
ปฏิฆสญฺโญชนํ    โอฬาริโก   กามราคานุสโย   ปฏิฆานุสโย   ตเทกฏฺฐา
จ   กิเลสา   อยํ   ทุติยา   สีมา   ฯ   อณุสหคตํ   กามราคสญฺโญชนํ
ปฏิฆสญฺโญชนํ    อณุสหคโต   กามราคานุสโย   ปฏิฆานุสโย   ตเทกฏฺฐา
จ   กิเลสา   อยํ   ตติยา   สีมา   ฯ   รูปราโค  อรูปราโค  มาโน
อุทฺธจฺจํ   อวิชฺชา  มานานุสโย  ภวราคานุสโย  อวิชฺชานุสโย  ตเทกฏฺฐา
จ   กิเลสา   อยํ   จตุตฺถา   สีมา   ฯ   ยโต   จตูหิ   อริยมคฺเคหิ
อิมา   จตสฺโส   สีมาโย   อติกฺกนฺโต   โหติ   สมติกฺกนฺโต   วีติวตฺโต
โส   วุจฺจติ   สีมาติโต   ฯ  พฺราหฺมโณติ  สตฺตนฺนํ  ธมฺมานํ  พาหิตตฺตา
พฺราหฺมโณ    ฯเปฯ   อนิสฺสิโต   ตาทิ   ปวุจฺจเต   ส   พฺรหฺมา   ฯ
ตสฺสาติ    อรหโต    ขีณาสวสฺส   ฯ   ญตฺวาติ   ปรจิตฺตญาเณน   วา
ญตฺวา   ปุพฺเพนิวาสานุสฺสติญาเณน   วา  ญตฺวา  ฯ  ทิสฺวาติ  มํสจกฺขุนา
วา  [๓]  ทิพฺพจกฺขุนา  วา  ทิสฺวาติ  สีมาติโต  พฺราหฺมโณ  ตสฺส นตฺถิ
#๑ ม. ยุ. สีมาติโค ฯ อิโต ปรํ อีทิสเมว ฯ ๒ ม. ตสฺสีธ ฯ อปรมฺปิ อีทิสเมว ฯ
#๓ ม. ทิสฺวา ฯ
