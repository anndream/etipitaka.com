วยสา    อกามกานํ    มาตาปิตูนํ   อสฺสุมุขานํ   รุทนฺตานํ   วิลปนฺตานํ
ญาติสงฺฆํ   ปหาย   สพฺพํ   ยสปลิโพธํ   ๑  ฉินฺทิตฺวา  ปุตฺตทารปลิโพธํ
ฉินฺทิตฺวา     ญาติปลิโพธํ    ฉินฺทิตฺวา    มิตฺตามจฺจปลิโพธํ    ฉินฺทิตฺวา
สนฺนิธิปลิโพธํ   ฉินฺทิตฺวา   เกสมสฺสุํ   โอหาเรตฺวา  กาสายานิ  วตฺถานิ
อจฺฉาเทตฺวา  อคารสฺมา  อนคาริยํ ปพฺพชิตฺวา อากิญฺจนภาวํ ๒ อุปคนฺตฺวา
เอโก    จรติ   วิหรติ   อิริยติ   วตฺตติ   ปาเลติ   ยเปติ   ยาเปติ
เอวํ ภควา ปพฺพชฺชาสงฺขาเตน เอโก ฯ
     กถํ  ภควา  อทุติยฏฺเฐน  เอโก  ฯ  โส  เอวํ  ปพฺพชิโต สมาโน
เอโก   อรญฺญวนปตฺถานิ   ปนฺตานิ   เสนาสนานิ  ปฏิเสวติ  อปฺปสทฺทานิ
อปฺปนิคฺโฆสานิ   วิชนวาตานิ   มนุสฺสราหเสยฺยกานิ   ปฏิสลฺลานสารุปฺปานิ
โส      เอโก     ๓     คจฺฉติ     เอโก     ติฏฺฐติ     เอโก
นิสีทติ    เอโก   เสยฺยํ   กปฺเปติ   เอโก   คามํ   ปิณฺฑาย   ปวิสติ
เอโก   ปฏิกฺกมติ   เอโก   รโห   นิสีทติ   เอโก   จงฺกมํ  อธิฏฺฐาติ
เอโก  จรติ  [๔]   วิหรติ  อิริยติ  วตฺตติ ปาเลติ ยเปติ ยาเปติ เอวํ
ภควา อทุติยฏฺเฐน เอโก ฯ
     กถํ   ภควา  ตณฺหาย  ปหานฏฺเฐน  เอโก  ฯ  โส  เอวํ  เอโก
อทุติโย   อปฺปมตฺโต   อาตาปิ  ปหิตตฺโต  วิหรนฺโต  นชฺชา  เนรญฺชราย
ตีเร   โพธิรุกฺขมูเล   มหาปธานํ  ปทหนฺโต  มารํ  สเสนํ  [๕]  นมุจึ
ปมตฺตพนฺธธ   วิธมิตฺวา  ตณฺหํ  ชาลินึ  สริตํ  [๖]  วิสตฺติกํ  ปชหติ  ๗
วิโนเทติ พฺยนฺตีกโรติ อนภาวงฺคเมติ ฯ
#๑ ม. ฆราวาสปลิโพธํ ฯ ๒ ม. อกิญฺจนภาวํ ฯ ๓ ม. ยุ. เอโก จรติ ฯ
#๔ ยุ. เอโก ฯ ๕ ม. กณฺหํ ฯ ๖ ม. วิสริตํ ฯ ๗ ม. ปชหสิ วิโนเทสิ
#พฺยนฺตึ อกาสิ อนภาวงฺคเมสิ ฯ
