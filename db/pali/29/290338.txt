                 เอตฺตาวตคฺคํ โน ๑ วทนฺติ เหเก
                 ยกฺขสฺส สุทฺธึ อิธ ปณฺฑิตาเส
                 อุทาหุ อญฺญํปิ วทนฺติ เอตฺโต ฯ
     [๕๐๗]    ยนฺตํ   อปุจฺฉิมฺห   อกิตฺตยี   โนติ   ยนฺตํ   อปุจฺฉิมฺห
อยาจิมฺห   อชฺเฌสิมฺห   ปสาทยิมฺห   ฯ  อกิตฺตยี  โนติ  กิตฺติตํ  ปกิตฺติตํ
อาจิกฺขิตํ    เทสิตํ    ปญฺญาปิตํ   ปฏฺฐปิตํ   วิวฏํ   วิภตฺตํ   อุตฺตานีกตํ
ปกาสิตนฺติ ยนฺตํ อปุจฺฉิมฺห อกิตฺตยี โน ฯ
     [๕๐๘]   อญฺญนฺตํ   ปุจฺฉาม   ตทิงฺฆ   พฺรูหีติ   อญฺญนฺตํ  ปุจฺฉาม
อญฺญนฺตํ     ยาจาม     อญฺญนฺตํ    อชฺเฌสาม    อญฺญนฺตํ    ปสาเทม
อุตฺตรึ    ตํ   ปุจฺฉาม   ฯ   ตทิงฺฆ   พฺรูหีติ   อิงฺฆ   พฺรูหิ   อาจิกฺข
เทเสหิ   ปญฺญาเปหิ   ปฏฺฐเปหิ   วิวร  วิภช  อุตฺตานีกโรหิ  ปกาเสหีติ
อญฺญนฺตํ ปุจฺฉาม ตทิงฺฆ พฺรูหิ ฯ
     [๕๐๙]   เอตฺตาวตคฺคํ   โน  วทนฺติ  เหเก  ยกฺขสฺส  สุทฺธึ  อิธ
ปณฺฑิตาเสติ   เอเก   สมณพฺราหฺมณา  เอตฺตาวตา  ๒  อรูปสมาปตฺติยา
อคฺคํ   เสฏฺฐํ   วิเสฏฺฐํ   ปาโมกฺขํ   อุตฺตมํ   ปวรํ   วทนฺติ   กเถนฺติ
ภณนฺติ   ทีปยนฺติ   โวหรนฺติ   ฯ  ยกฺขสฺสาติ  สตฺตสฺส  นรสฺส  มานวสฺส
โปสสฺส   ปุคฺคลสฺส   ชีวสฺส   ชาตุสฺส   ชนฺตุสฺส  อินฺทคุสฺส  มนุชสฺส  ฯ
สุทฺธินฺติ   สุทฺธึ   วิสุทฺธึ   ปริสุทฺธึ  มุตฺตึ  วิมุตฺตึ  ปริมุตฺตึ  ฯ  อิธ
ปณฺฑิตาเสติ    อิธ    ปณฺฑิตวาทา   ธีรวาทา   ญาณวาทา   เหตุวาทา
ลกฺขณวาทา   การณวาทา   ฐานวาทา   สกาย  ลทฺธิยาติ  เอตฺตาวตคฺคํ
#๑ ม. น ฯ  ๒ โป. ม. เอตา อรูปสมาปตฺติโย ฯ
