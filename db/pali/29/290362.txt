                 เอวมฺปิ ติตฺถฺยา ปุถุโส วทนฺติ
                 สนฺทิฏฺฐิราเคน หิ ตฺยาภิรตฺตาติ ฯ
           [๕๘๖] อิเธว สุทฺธึ อิติ วาทยนฺติ
                 นาญฺเญสุ ธมฺเมสุ วิสุทฺธิมาหุ
                 เอวมฺปิ ติตฺถฺยา ปุถุโส นิวิฏฺฐา
                 สกายเน ตตฺถ ทฬฺหํ วทานา ฯ
     [๕๘๗]  อิเธว  สุทฺธึ  อิติ  วาทยนฺตีติ  อิธ  สุทฺธึ  วิสุทฺธึ ปริสุทฺธึ
มุตฺตึ   วิมุตฺตึ   ปริมุตฺตึ   วทนฺติ   กเถนฺติ   ภณนฺติ  ทีปยนฺติ  โวหรนฺติ
สสฺสโต   โลโก   อิทเมว   สจฺจํ   โมฆมญฺญนฺติ   อิธ   สุทฺธึ   วิสุทฺธึ
ปริสุทฺธึ   มุตฺตึ   วิมุตฺตึ   ปริมุตฺตึ   วทนฺติ   กเถนฺติ   ภณนฺติ  ทีปยนฺติ
โวหรนฺติ   อสสฺสโต   โลโก   ฯเปฯ   เนว   โหติ   น   น   โหติ
ตถาคโต    ปรมฺมรณา    อิทเมว    สจฺจํ   โมฆมญฺญนฺติ   อิธ   สุทฺธึ
วิสุทฺธึ   ปริสุทฺธึ   มุตฺตึ   วิมุตฺตึ   ปริมุตฺตึ   วทนฺติ   กเถนฺติ  ภณนฺติ
ทีปยนฺติ โวหรนฺตีติ อิเธว สุทฺธึ อิติ วาทยนฺติ ฯ
     [๕๘๘]    นาญฺเญสุ   ธมฺเมสุ   วิสุทฺธิมาหูติ   อตฺตโน   สตฺถารํ
ธมฺมกฺขานํ   คณํ   ทิฏฺฐึ   ปฏิปทํ   มคฺคํ   ฐเปตฺวา   สพฺเพ  ปรวาเท
ขิปนฺติ    อุกฺขิปนฺติ   ปริกฺขิปนฺติ   โส   สตฺถา   น   สพฺพญฺญู   ธมฺโม
น   สฺวากฺขาโต   คโณ   น   สุปฏิปนฺโน   ทิฏฺฐิ  น  ภทฺทิกา  ปฏิปทา
น    สุปญฺญตฺตา    มคฺโค    น   นิยฺยานิโก   นตฺเถตฺถ   สุทฺธิ   วา
วิสุทฺธิ   วา   ปริสุทฺธิ   วา   มุตฺติ   วา   วิมุตฺติ  วา  ปริมุตฺติ  วา
