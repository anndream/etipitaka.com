                 นานา เต สจฺจานิ สยํ ถุนนฺติ
                 ตสฺมา น เอกํ สมณา วทนฺตีติ ฯ
           [๕๕๔] กสฺมา นุ สจฺจานิ วทนฺติ นานา
                 ปวาทิยาเส กุสลาวทานา
                 สจฺจานิ สุตฺตานิ พหูนิ นานา
                 อุทาหุ เต ตกฺกมนุสฺสรนฺติ ฯ
     [๕๕๕]   กสฺมา   นุ   สจฺจานิ  วทนฺติ  นานาติ  กสฺมาติ  กสฺมา
กึการณา   กึเหตุ  กึปจฺจยา  กึนิทานา  สจฺจานิ  นานา  วทนฺติ  วิวิธานิ
วทนฺติ    อญฺโญญฺญานิ    วทนฺติ    ปุถูนิ    วทนฺติ    กเถนฺติ   ภณนฺติ
ทีปยนฺติ โวหรนฺตีติ กสฺมา นุ สจฺจานิ วทนฺติ นานา ฯ
     [๕๕๖]   ปวาทิยาเส  กุสลาวทานาติ  ปวาทิยาเสติ  วิปฺปวทนฺตีติปิ
ปวาทิยาเส     ฯ     อถวา     สกํ     สกํ    ทิฏฺฐิคตํ    ปวทนฺติ
กเถนฺติ    ภณนฺติ    ทีปยนฺติ    โวหรนฺติ   สสฺสโต   โลโก   อิทเมว
สจฺจํ    โมฆมญฺญนฺติ   ปวทนฺติ   กเถนฺติ   ภณนฺติ   ทีปยนฺติ   โวหรนฺติ
อสสฺสโต   โลโก   ฯเปฯ   เนว   โหติ   น   น   โหติ   ตถาคโต
ปรมฺมรณา   อิทเมว   สจฺจํ   โมฆมญฺญนฺติ   ปวทนฺติ   กเถนฺติ   ภณนฺติ
ทีปยนฺติ    โวหรนฺติ    ฯ    กุสลาวทานาติ   กุสลวาทา   ปณฺฑิตวาทา
ธีรวาทา   ญาณวาทา   เหตุวาทา  ลกฺขณวาทา  การณวาทา  ฐานวาทา
สกาย ลทฺธิยาติ ปวาทิยาเส กุสลาวทานา ฯ
     [๕๕๗]   สจฺจานิ  สุตฺตานิ  พหูนิ  นานาติ  สจฺจานิ  สุตานิ  พหูนิ
