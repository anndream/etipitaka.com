     [๘๐๙]   เยน   สลฺเลน   โอติณฺโณ   ทิสา   สพฺพา   วิธาวตีติ
สลฺลนฺติ   สตฺต   สลฺลานิ   ราคสลฺลํ   โทสสลฺลํ   โมหสลฺลํ   มานสลฺลํ
ทิฏฺฐิสลฺลํ โสกสลฺลํ กถํกถาสลฺลํ ฯ
     กตมํ   ราคสลฺลํ   ฯ   โย  ราโค  สาราโค  อนุนโย  อนุโรโธ
นนฺทิ    นนฺทิราโค    จิตฺตสฺส    สาราโค   ฯเปฯ   อภิชฺฌา   โลโภ
อกุสลมูลํ อิทํ ราคสลฺลํ ฯ
     กตมํ  โทสสลฺลํ  ฯ  อนตฺถํ  เม  อจรีติ  อาฆาโต  ชายติ  อนตฺถํ
เม   จรตีติ   อาฆาโต   ชายติ   อนตฺถํ   เม   จริสฺสตีติ   อาฆาโต
ชายติ    ฯเปฯ    จณฺฑิกฺกํ   อสฺสุโรโป   อนตฺตมนตา   จิตฺตสฺส   อิทํ
โทสสลฺลํ ฯ
     กตมํ   โมหสลฺลํ   ฯ   ทุกฺเข  อญาณํ  ฯเปฯ  ทุกฺขนิโรธคามินิยา
ปฏิปทาย   อญาณํ   ปุพฺพนฺเต  อญาณํ  อปรนฺเต  อญาณํ  ปุพฺพนฺตาปรนฺเต
อญาณํ       อิทปฺปจฺจยตาปฏิจฺจสมุปฺปนฺเนสุ       ธมฺเมสุ       อญาณํ
ยํ   เอวรูปํ   อทสฺสนํ   อนภิสมโย  อนนุโพโธ  อสมฺโพโธ  อปฺปฏิเวโธ
อสงฺคาหตา  อปริโยคาหตา  ๑  อสมเปกฺขตา  ๒  อปจฺจเวกฺขตา  ๓
อปจฺจกฺขกมฺมํ   ทุมฺเมชฺฌํ   พาลฺยํ   โมโห   ปโมโห  สมฺโมโห  อวิชฺชา
อวิชฺโชโฆ      อวิชฺชาโยโค      อวิชฺชานุสโย      อวิชฺชาปริยุฏฺฐานํ
อวิชฺชาลงฺคี โมโห อกุสลมูลํ อิทํ โมหสลฺลํ ฯ
     กตมํ    มานสลฺลํ    ฯ   เสยฺโยหมสฺมีติ   มาโน   สทิโสหมสฺมีติ
มาโน    หีโนหมสฺมีติ    มาโน    โย    เอวรูโป   มาโน   มญฺญนา
#๑-๒-๓ ม. อปริโยคาหนา อสมเปกฺขนา อปจฺจเวกฺขนา ฯ
