สมานาจริยเกหิ   วา   มิตฺเตหิ   วา  สนฺทิฏฺเฐหิ  วา  สมฺภตฺเตหิ  วา
สหาเยหิ   วา   โจทิโต   สมฺปชานมุสา   ภาสติ  อภิรโต  อหํ  ภนฺเต
อโหสึ   ปพฺพชฺชาย   มาตา   เม   โปเสตพฺพา   เตนมฺหิ   วิพฺภนฺโตติ
ภณติ   ปิตา   เม   โปเสตพฺโพ   เตนมฺหิ   วิพฺภนฺโตติ   ภณติ  ภาตา
เม   โปเสตพฺโพ   ภคินี   เม   โปเสตพฺพา  ปุตฺโต  เม  โปเสตพฺโพ
ธีตา   เม   โปเสตพฺพา   มิตฺตา   เม   โปเสตพฺพา   อมจฺจา   เม
โปเสตพฺพา   ญาตกา   เม   โปเสตพฺพา  สาโลหิตา  เม  โปเสตพฺพา
เตนมฺหิ   วิพฺภนฺโตติ   ภณติ   วจีสตฺถํ  กโรติ  [๑]  ชเนติ  สญฺชเนติ
นิพฺพตฺเตติ    อภินิพฺพตฺเตตีติ    อถ    สตฺถานิ    กุรุเต    ปรวาเทหิ
โจทิโต ฯ
     [๒๔๘]  เอส  ขฺวสฺส  มหาเคโธติ  เอโส  โข  อสฺส  มหาเคโธ
มหาวนํ   มหาคหนํ   มหากนฺตาโร   มหาวิสโม   มหากุฏิโล  มหาปงฺโก
มหาปลิโป    มหาปลิโพโธ    มหาพนฺธนํ    ยทิทํ   สมฺปชานมุสาวาโทติ
เอส ขฺวสฺส มหาเคโธ ฯ
     [๒๔๙]   โมสวชฺชํ   ปคาหตีติ   โมสวชฺชํ  วุจฺจติ  มุสาวาโท  ฯ
อิเธกจฺโจ    สภคฺคโต    วา   ปริสคฺคโต   วา   ญาติมชฺฌคโต   วา
ปูคมชฺฌคโต   วา  ราชกุลมชฺฌคโต  วา  อภินีโต  สกฺขิปุฏฺโฐ  เอหิ  ๒
โภ   ปุริส   ยํ   ชานาสิ   ตํ   วเทหีติ   ฯ  โส  อชานํ  วา  อาห
ชานามีติ    ชานํ   วา   อาห   น   ชานามีติ   อปสฺสํ   วา   อาห
ปสฺสามีติ   ปสฺสํ   วา   อาห   น   ปสฺสามีติ   อิติ   อตฺตเหตุ   วา
#๑ ม. ยุ. สงฺกโรติ ฯ  ๒ โป. ม. เอหมฺโภ ฯ
