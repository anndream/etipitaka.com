           [๗๐๔] มูลํ ปปญฺจสงฺขายาติ ภควา
                 มนฺตา อสฺมีติ สพฺพมุปรุทฺเธ ๑
                 ยากาจิ ตณฺหา อชฺฌตฺตํ
                 ตาสํ วินยา สทา สโต สิกฺเข ฯ
     [๗๐๕]    มูลํ    ปปญฺจสงฺขายาติ    ภควา    มนฺตา    อสฺมีติ
สพฺพมุปรุทฺเธติ      ปปญฺจาเยว      ปปญฺจสงฺขา     ตณฺหาปปญฺจสงฺขา
ทิฏฺฐิปปญฺจสงฺขา ฯ
     กตมํ   ตณฺหาปปญฺจสฺส   มูลํ  ฯ  อวิชฺชา  มูลํ  อโยนิโสมนสิกาโร
มูลํ       อสฺมิมาโน      มูลํ      อหิริกํ      มูลํ      อโนตฺตปฺปํ
มูลํ อุทฺธจฺจํ มูลํ อิทํ ตณฺหาปปญฺจสฺส มูลํ ฯ
     กตมํ   ทิฏฺฐิปปญฺจสฺส   มูลํ   ฯ  อวิชฺชา  มูลํ  อโยนิโสมนสิกาโร
มูลํ     อสฺมิมาโน     มูลํ     อหิริกํ     มูลํ     อโนตฺตปฺปํ    มูลํ
อุทฺธจฺจํ มูลํ อิทํ ทิฏฺฐิปปญฺจสฺส มูลํ ฯ
     ภควาติ  คารวาธิวจนํ  ฯ  อปิจ  ภคฺคราโคติ ภควา ฯ ภคฺคโทโสติ
ภควา    ฯ    ภคฺคโมโหติ    ภควา   ฯ   ภคฺคมาโนติ   ภควา   ฯ
ภคฺคทิฏฺฐีติ    ภควา    ฯ   ภคฺคกณฺฏโกติ   ภควา   ฯ   ภคฺคกิเลโสติ
ภควา   ฯ   ภชิ   วิภชิ  ปฏิวิภชิ  ๒  ธมฺมรตนนฺติ  ภควา  ฯ  ภวานํ
อนฺตกโรติ   ภควา   ฯ   ภาวิตกาโยติ   ภควา   ฯ  ภาวิตสีโลติ  ๓
ภาวิตจิตฺโตติ ๔ ภาวิตปญฺโญติ ภควา ฯ ภชิ ๕ วา ภควา อรญฺญวนปตฺถานิ
#๑ ม. ยุ. รุนฺเธ ฯ ๒ โป. ม. ปวิภชิ ฯ ๓-๔ ม. อิติสทฺโท นตฺถิ ฯ
#๕ โป. ม. ยุ. ภาคี ฯ
