                 นาญฺเญน วิสุทฺธิมิจฺฉติ
                 น หิ โส รชฺชติ โน วิรชฺชติ ฯ
     [๒๒๑]   โธโน   น   หิ   เตน  มญฺญติ  ยทิทํ  ทิฏฺฐสุตํ  มุเตสุ๙
วาติ   โธโนติ   โธนา   วุจฺจติ  ปญฺญา  ยา  ปญฺญา  ปชานนา  ฯเปฯ
อโมโห     ธมฺมวิจโย     สมฺมาทิฏฺฐิ     ฯ     กึการณา     โธนา
วุจฺจติ   ปญฺญา   ฯ   ตาย   ปญฺญาย   กายทุจฺจริตํ   ธุตญฺจ   โธตญฺจ
สนฺโธตญฺจ   นิทฺโธตญฺจ   ฯ   วจีทุจฺจริตํ   ธุตญฺจ   โธตญฺจ  สนฺโธตญฺจ
นิทฺโธตญฺจ   ฯ  มโนทุจฺจริตํ  ธุตญฺจ  โธตญฺจ  สนฺโธตญฺจ  นิทฺโธตญฺจ  ฯ
ราโค   ธุโต   จ   โธโต   จ   สนฺโธโต   จ   นิทฺโธโต   จ   ฯ
โทโส    โมโห    โกโธ    อุปนาโห    มกฺโข    ปฬาโส    อิสฺสา
มจฺฉริยํ    มายา    สาเฐยฺยํ   ถมฺโภ   สารมฺโภ   มาโน   อติมาโน
มโท      ปมาโท      สพฺเพ      กิเลสา     สพฺเพ     ทุจฺจริตา
สพฺเพ  ทรถา  สพฺเพ  ปริฬาหา  สพฺเพ  สนฺตาปา  สพฺพากุสลาภิสงฺขารา
ธุตา    จ    โธตา    จ    สนฺโธตา    จ    นิทฺโธตา    จ   ฯ
ตํการณา   โธนา   วุจฺจติ  ปญฺญา  ฯ  อถวา  สมฺมาทิฏฺฐิยา  มิจฺฉาทิฏฺฐิ
ธุตา   จ   โธตา  จ  สนฺโธตา  จ  นิทฺโธตา  จ  ฯ  สมฺมาสงฺกปฺเปน
มิจฺฉาสงฺกปฺโป    ธุโต    จ   โธโต   จ   สนฺโธโต   จ   นิทฺโธโต
จ   ฯ   สมฺมาวาจาย   มิจฺฉาวาจา   ธุตา   จ   ฯ  สมฺมากมฺมนฺเตน
มิจฺฉากมฺมนฺโต   ธุโต   จ   ฯ   สมฺมาอาชีเวน   มิจฺฉาอาชีโว   ธุโต
จ   ฯ   สมฺมาวายาเมน   มิจฺฉาวายาโม   ธุโต   จ  ฯ  สมฺมาสติยา
