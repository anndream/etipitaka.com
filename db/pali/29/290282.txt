วา  มารสฺส  วา  [๑]  พฺรหฺมุโน  วา  ฯ  สพฺเพ สงฺขารา ทุกฺขาติ ฯ
สพฺเพ    ธมฺมา   อนตฺตาติ   ฯ   อวิชฺชาปจฺจยา   สงฺขาราติ   ฯเปฯ
ชาติปจฺจยา   ชรามรณนฺติ   ฯ   อวิชฺชานิโรธา  สงฺขารนิโรโธติ  ฯเปฯ
ชาตินิโรธา    ชรามรณนิโรโธติ    ฯ    อิทํ   ทุกฺขนฺติ   ฯเปฯ   อยํ
ทุกฺขนิโรธคามินี    ปฏิปทาติ    ฯ    อิเม    อาสวาติ   ฯเปฯ   อยํ
อาสวนิโรธคามินี   ปฏิปทาติ   ฯ   อิเม   ธมฺมา  อภิญฺเญยฺยาติ  ฯเปฯ
อิเม   ธมฺมา  สจฺฉิกาตพฺพาติ  ฯ  [๒]  ฉนฺนํ  ผสฺสายตนานํ  สมุทยญฺจ
อตฺถงฺคมญฺจ      อสฺสาทญฺจ     อาทีนวญฺจ     นิสฺสรณญฺจ     ปญฺจนฺนํ
อุปาทานกฺขนฺธานํ    สมุทยญฺจ    อตฺถงฺคมญฺจ    อสฺสาทญฺจ   อาทีนวญฺจฐ
นิสฺสรณญฺจ    จตุนฺนํ   มหาภูตานํ   สมุทยญฺจ   อตฺถงฺคมญฺจ   อสฺสาทญฺจ
อาทีนวญฺจ    นิสฺสรณญฺจ    ๓    ฯ   ยงฺกิญฺจิ   สมุทยธมฺมํ   สพฺพนฺตํ
นิโรธธมฺมนฺติ    สามํ   สยมภิญฺญาตํ   อตฺตปจฺจกฺขํ   ธมฺมํ   น   กสฺสจิ
สทฺทหติ   อญฺญสฺส   สมณสฺส   วา   พฺราหฺมณสฺส   วา   เทวสฺส   วา
มารสฺส   วา   พฺรหฺมุโน   วา  ฯ  วุตฺตํ  เหตํ  ภควตา  สทฺทหสิ  ตฺวํ
สารีปุตฺต   สทฺธินฺทฺริยํ   ภาวิตํ   พหุลีกตํ   อมโตคธํ  โหติ  อมตปรายนํ
อมตปริโยสานํ    วิริยินฺทฺริยํ    สตินฺทฺริยํ    สมาธินฺทฺริยํ    ปญฺญินฺทฺริยํ
ภาวิตํ   พหุลีกตํ   อมโตคธํ   โหติ   อมตปรายนํ  อมตปริโยสานนฺติ  ฯ
น     ขฺวาหํ     เอตฺถ     ภนฺเต    ภควโต    สทฺธาย    คจฺฉามิ
สทฺธินฺทฺริยํ  วิริยินฺทฺริยํ  สตินฺทฺริยํ  สมาธินฺทฺริยํ  ปญฺญินฺทฺริยํ ภาวิตํ
พหุลีกตํ   อมโตคธํ   โหติ   อมตปรายนํ   อมตปริโยสานํ  เยสํ  นูเนตํ
#๑ ยุ. นรสฺส วา ฯ ๒ ม. สามํ สยํ อภิญฺญาตํ .. ฯ ๓ ยุ. นิสฺสรณญฺจาติ ฯ
#ม. นิสฺสรณญฺจ สามํ สยํ อภิญฺญาตํ ฯ
