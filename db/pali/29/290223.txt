ทิฏฺฐิกนฺตาโร   ทิฏฺฐิวิสูกายิกํ   ทิฏฺฐิวิปฺผนฺทิตํ   ทิฏฺฐิสญฺโญชนํ   สทุกฺขํ
สวิฆาตํ  สอุปายาสํ  สปริฬาหํ  น  นิพฺพิทาย  น  วิราคาย  น  นิโรธาย
น   อุปสมาย   น   อภิญฺญาย  น  สมฺโพธาย  น  นิพฺพานาย  สํวตฺตตีติ
ทิฏฺฐีสุ   อาทีนวํ   ปสฺสนฺโต   ทิฏฺฐิโย   น   คณฺหามิ   น   ปรามสามิั
น    อภินิวิสามิ    อถวา    น   คณฺหิตพฺพา   น   ปรามสิตพฺพา   น
อภินิวิสิตพฺพาติ    เอวมฺปิ   ปสฺสญฺจ   ทิฏฺฐีสุ   อนุคฺคหาย   ฯ   อถวา
อิมา  ทิฏฺฐิโย  เอวํคหิตา  เอวํปรามฏฺฐา  เอวํคติกา  ภวนฺติ  ๑  เอวํ
อภิสมฺปรายาติ   ทิฏฺฐีสุ   อาทีนวํ   ปสฺสนฺโต   ทิฏฺฐิโย  น  คณฺหามิ  น
ปรามสามิ   น   อภินิวิสามิ   อถวา   น  คณฺหิตพฺพา  น  ปรามสิตพฺพา
น   อภินิวิสิตพฺพาติ   เอวมฺปิ   ปสฺสญฺจ   ทิฏฺฐีสุ  อนุคฺคหาย  ฯ  อถวา
อิมา  ทิฏฺฐิโย  นิรยสํวตฺตนิกา  ติรจฺฉานโยนิสํวตฺตนิกา ปิตฺติวิสยสํวตฺตนิกาติ
ทิฏฺฐีสุ     อาทีนวํ     ปสฺสนฺโต     ทิฏฺฐิโย     น    คณฺหามิ    น
ปรามสามิ   นาภินิวิสามิ   อถวา   น   คณฺหิตพฺพา   น   ปรามสิตพฺพา
นาภินิวิสิตพฺพาติ   เอวมฺปิ   ปสฺสญฺจ   ทิฏฺฐีสุ   อนุคฺคหาย   ฯ   อถวา
อิมา   ทิฏฺฐิโย   อนิจฺจา  สงฺขตา  ปฏิจฺจสมุปฺปนฺนา  ขยธมฺมา  วยธมฺมา
วิราคธมฺมา   นิโรธธมฺมาติ   ทิฏฺฐีสุ   อาทีนวํ   ปสฺสนฺโต   ทิฏฺฐิโย  น
คณฺหามิ   น   ปรามสามิ   นาภินิวิสามิ   อถวา   น   คณฺหิตพฺพา   น
ปรามสิตพฺพา นาภินิวิสิตพฺพาติ เอวมฺปิ ปสฺสญฺจ ทิฏฺฐีสุ อนุคฺคหาย ฯ
     [๓๒๙]   อชฺฌตฺตสนฺตึ   ปจินํ  อทสฺสนฺติ  [๒]  อชฺฌตฺตํ  ราคสฺส
สนฺตึ    โทสสฺส    สนฺตึ    โมหสฺส    สนฺตึ    โกธสฺส    อุปนาหสฺส
#๑ ม. ภวิสฺสนฺติ ฯ ๒ ม. อชฺฌตฺตสนฺตึ ฯ ยุ. อชฺฌตฺตํ สนฺตึ ฯ
