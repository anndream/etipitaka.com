สีลเวลาติ วาจํ ปมุญฺเจ กุสลํ นาติเวลํ ฯ
     [๙๗๘]   ชนวาทธมฺมาย   น   เจตเยยฺยาติ  ชนาติ  ขตฺติยา  จ
พฺราหฺมณา   จ   เวสฺสา   จ   สุทฺทา   จ  คหฏฺฐา  จ  ปพฺพชิตา  จ
เทวา   จ   มนุสฺสา   จ   ฯ   ชนสฺส   วาทาย  อุปวาทาย  นินฺทาย
ครหาย   อกิตฺติยา   อวณฺณหาริกาย   สีลวิปตฺติยา  วา  อาจารวิปตฺติยา
วา   ทิฏฺฐิวิปตฺติยา  วา  อาชีววิปตฺติยา  วา  น  เจตเยยฺย  เจตนํ  น
อุปฺปาเทยฺย     จิตฺตสงฺกปฺปํ     น     อุปฺปาเทยฺย    มนสิการํ    น
อุปฺปาเทยฺยาติ ชนวาทธมฺมาย น เจตเยยฺย ฯ เตนาห ภควา
                จุทิโต วจีภิ สติมาภินนฺเท
                สพฺรหฺมจารีสุ ขิลํ ปภินฺเท
                วาจํ ปมุญฺเจ กุสลํ นาติเวลํ
                ชนวาทธมฺมาย น เจตเยยฺยาติ ฯ
          [๙๗๙] อถาปรํ ปญฺจ รชานิ โลเก
                เยสํ สตีมา วินยาย สิกฺเข
                รูเปสุ สทฺเทสุ อโถ รเสสุ
                คนฺเธสุ ผสฺเสสุ สเหถ ราคํ ฯ
     [๙๘๐]  อถาปรํ  ปญฺจ  รชานิ  โลเกติ  อถาติ ปทสนฺธิ ปทสํสคฺโค
ปทปาริปูริ    ๑   อกฺขรสมวาโย   พฺยญฺชนสิลิฏฺฐตา   ปทานุปุพฺพตาเมตํ
อถาติ  ฯ  ปญฺจ  รชานีติ  รูปราโค  ๒  สทฺทราโค คนฺธราโค รสราโค
โผฏฺฐพฺพราโค ฯ อถวา
#๑ ม .. ปูรี ฯ ๒ ม. รูป .. โผฏฺฐพฺพรโช ฯ
