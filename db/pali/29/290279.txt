นปฺปยุตฺโต   นายุตฺโต   น  สมายุตฺโตติ  เปสุเณยฺเย  จ  โน  ยุโต  ฯ
เตนาห ภควา
         ปฏิลีโน อกุหโก          อปิหาลุ อมจฺฉรี
         อปฺปคพฺโภ อเชคุจฺโฉ      เปสุเณยฺเย จ โน ยุโตติ ฯ
   [๔๐๒] สาติเยสุ อนสฺสาวี        อติมาเน จ โน ยุโต
         สโณฺห จ ปฏิภาณวา       น สทฺโธ น วิรชฺชติ ฯ
     [๔๐๓]  สาติเยสุ  อนสฺสาวีติ  สาติยา  วุจฺจนฺติ  ปญฺจ กามคุณา ฯ
กึการณา  สาติยา  วุจฺจนฺติ  ปญฺจ  กามคุณา  ฯ  เยภุยฺเยน  เทวมนุสฺสา
ปญฺจกามคุเณ    อิจฺฉนฺติ    สาทิยนฺติ   ปตฺถยนฺติ   ปิหยนฺติ   อภิชปฺปนฺติ
ตํการณา   สาติยา  วุจฺจนฺติ  ปญฺจ  กามคุณา  ฯ  เยสํ  เอสา  สาติยา
ตณฺหา   อปฺปหีนา   เตสํ   จกฺขุโต   รูปตณฺหา   สวติ   ปสวติ  สนฺทติ
ปวตฺตติ    ฯ    โสตโต   สทฺทตณฺหา   ฯ   ฆานโต   คนฺธตณฺหา   ฯ
ชิวฺหาโต    รสตณฺหา    ฯ    กายโต    โผฏฺฐพฺพตณฺหา   ฯ   มนโต
ธมฺมตณฺหา  สวติ  ปสวติ  ๑  สนฺทติ  ปวตฺตติ  ฯ  เยสํ  เอสา สาติยา
ตณฺหา   ปหีนา   สมุจฺฉินฺนา   วูปสนฺตา   ปฏิปฺปสฺสทฺธา   อภพฺพุปฺปตฺติกา
ญาณคฺคินา   ทฑฺฒา  เตสํ  จกฺขุโต  รูปตณฺหา  น  สวติ  น  ปสวติ  ๒
น   สนฺทติ   น   ปวตฺตติ   ฯ   โสตโต   สทฺทตณฺหา   ฯเปฯ  มนโต
ธมฺมตณฺหา    น    สวติ    น   ปสวติ   น   สนฺทติ   น   ปวตฺตตีติ
สาติเยสุ อนสฺสาวี ฯ
     [๔๐๔]  อติมาเน  จ  โน  ยุโตติ  กตโม  อติมาโน ฯ อิเธกจฺโจ
#๑ ม. อาสวติ ฯ  ๒ ม. นาสวติ ฯ
