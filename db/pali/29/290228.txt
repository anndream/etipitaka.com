โนปิ  เตนาติ  นปิ  สมฺมาทิฏฺฐิมตฺเตน  นปิ  สวนมตฺเตน  นปิ ญาณมตฺเตน
นปิ      สีลมตฺเตน      นปิ      วตฺตมตฺเตน     อชฺฌตฺตสนฺติปฺปตฺโต
โหติ   นปิ   วินา   เอเตหิ   ธมฺเมหิ   อชฺฌตฺตสนฺตึ   ปาปุณาติ  อปิจ
สมฺภารา   อิเม   ธมฺมา   โหนฺติ  อชฺฌตฺตสนฺตึ  ปาปุณิตุํ  อธิคนฺตุํ  ผุสิตุํ
สจฺฉิกาตุนฺติ    อทิฏฺฐิยา    อสฺสุติยา    อญาณา    อสีลตา    อพฺพตา
โนปิ เตน ฯ
     [๓๓๘]  เอเต  จ  นิสฺสชฺช อนุคฺคหายาติ เอเตหิ ๑ กณฺหปกฺขิกานํ
ธมฺมานํ   สมุคฺฆาตโต   ปหานํ   อิจฺฉิตพฺพํ   ฯ   เตธาตุเกสุ   กุสเลสุ
ธมฺเมสุ    อตมฺมยตา    อิจฺฉิตพฺพา   ฯ   ยโต   กณฺหปกฺขิกา   ธมฺมา
สมุคฺฆาตปฺปหาเนน    ปหีนา    โหนฺติ    อุจฺฉินฺนมูลา    ตาลาวตฺถุกตา
อนภาวงฺคตา   อายตึ  อนุปฺปาทธมฺมา  เตธาตุเกสุ  จ  กุสเลสุ  ธมฺเมสุ
อตมฺมยตา   โหติ   เอตฺตาวตาปิ  น  คณฺหาติ  น  ปรามสติ  นาภินิวิสติ
อถวา     น     คณฺหิตพฺพา    น    ปรามสิตพฺพา    นาภินิวิสิตพฺพาติ
เอวมฺปิ  เอเต  จ  นิสฺสชฺช  อนุคฺคหาย  ฯ  ยโต  ตณฺหา  จ  ทิฏฺฐิ  จ
มาโน   จ   ปหีนา   โหนฺติ  อุจฺฉินฺนมูลา  ตาลาวตฺถุกตา  อนภาวงฺคตา
อายตึ    อนุปฺปาทธมฺมา   เอตฺตาวตาปิ   น   คณฺหาติ   น   ปรามสติ
นาภินิวิสตีติ   เอวมฺปิ   เอเต   จ   นิสฺสชฺช   อนุคฺคหาย   ฯ   ยโต
ปุญฺญาภิสงฺขาโร   จ   อปุญฺญาภิสงฺขาโร   จ   อาเนญฺชาภิสงฺขาโร   จ
ปหีนา    โหนฺติ   อุจฺฉินฺนมูลา   ตาลาวตฺถุกตา   อนภาวงฺคตา   อายตึ
อนุปฺปาทธมฺมา   เอตฺตาวตาปิ   น   คณฺหาติ  น  ปรามสติ  นาภินิวิสตีติ
#๑ ม. เอเตติ ฯ
