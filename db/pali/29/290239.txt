ตาลาวตฺถุกตา     อนภาวงฺคตา     อายตึ    อนุปฺปาทธมฺมา    ตสฺมา
ตถาคโต    อนิเกตสารีติ    วุจฺจติ   ฯ   สทฺทนิมิตฺตคนฺธนิมิตฺตรสนิมิตฺต-
โผฏฺฐพฺพนิมิตฺตธมฺมนิมิตฺตนิเกตสารวินิพนฺธา    โข    คหปติ   ตถาคตสฺส
ปหีนา     อุจฺฉินฺนมูลา     ตาลาวตฺถุกตา     อนภาวงฺคตา     อายตึ
อนุปฺปาทธมฺมา   ตสฺมา   ตถาคโต   อนิเกตสารีติ   วุจฺจติ   เอวํ  โข
คหปติ   อนิเกตสารี   โหติ   ฯ   กถญฺจ   คหปติ  กาเม  สนฺถวชาโต
โหติ  ฯ  อิธ  คหปติ  เอกจฺโจ  [๑]  คิหีหิ  สํสฏฺโฐ  วิหรติ  สหนนฺที
สหโสกี   สุขิเตสุ   สุขิโต  ทุกฺขิเตสุ  ทุกฺขิโต  อุปฺปนฺเนสุ  กิจฺจกรณีเยสุ
อตฺตนา   โวโยคํ   อาปชฺชติ   เอวํ   โข  คหปติ  กาเม  สนฺถวชาโต
โหติ   ฯ   กถญฺจ   คหปติ   กาเม   น   สนฺถวชาโต  โหติ  ฯ  อิธ
คหปติ  [๒]  ภิกฺขุ  คิหีหิ  อสํสฏฺโฐ  วิหรติ  น  สหนนฺที  น สหโสกี น
สุขิเตสุ   สุขิโต   น   ทุกฺขิเตสุ   ทุกฺขิโต   อุปฺปนฺเนสุ   กิจฺจกรณีเยสุ
น   อตฺตนา   โวโยคํ   อาปชฺชติ   เอวํ   โข   คหปติ   กาเม   น
สนฺถวชาโต   โหติ   ฯ   กถญฺจ   คหปติ   กาเมหิ  อริตฺโต  โหติ  ฯ
อิธ   คหปติ   เอกจฺโจ   กาเมสุ   อวีตราโค  ๓  โหติ  อวีตจฺฉนฺโท
อวีตเปโม    อวีตปิปาโส    อวีตปริฬาโห    อวีตตโณฺห    เอวํ   โข
คหปติ   กาเมหิ   อริตฺโต   โหติ   ฯ  กถญฺจ  คหปติ  กาเมหิ  ริตฺโต
โหติ   ฯ   อิธ   คหปติ   ภิกฺขุ   กาเมสุ  วีตราโค  โหติ  วีตจฺฉนฺโท
วีตเปโม    วีตปิปาโส   วีตปริฬาโห   วีตตโณฺห   เอวํ   โข   คหปติ
กาเมหิ   ริตฺโต   โหติ   ฯ   กถญฺจ   คหปติ  ปุเรกฺขราโน  โหติ  ฯ
#๑ ม. ภิกฺขุ ฯ ๒ ม. เอกจฺโจ ฯ ๓ ม. อวิคต ... ตโณฺห ... วิคต ... ตโณฺห ฯ
