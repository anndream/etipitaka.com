มจฺฉริยํ     ธาตุมจฺฉริยมฺปิ     มจฺฉริยํ    อายตนมจฺฉริยมฺปิ    มจฺฉริยํ
คาโห อิทํ วุจฺจติ มจฺฉริยนฺติ ปริเทวโสกา สหมจฺฉรา จ ฯ
     [๔๔๔]   มานาติมานา   สหเปสุณา   จาติ   มาโนติ  อิเธกจฺโจ
มานํ  ชเนติ  ชาติยา  วา โคตฺเตน วา โกลปุตฺติเกน วา วณฺณโปกฺขรตาย
วา     ธเนน     วา     อชฺเฌเนน    วา    กมฺมายตเนน    วา
สิปฺปายตเนน   วา   วิชฺชฏฺฐาเนน   วา   สุเตน  วา  ปฏิภาเณน  วา
อญฺญตรญฺญตเรน   วา   วตฺถุนา   ฯ  อติมาโนติ  อิเธกจฺโจ  อญฺญํ  ๑
อติมญฺญติ    ชาติยา   วา   โคตฺเตน   วา   ฯเปฯ   อญฺญตรญฺญตเรน
วา   วตฺถุนา   ฯ   เปสุญฺญนฺติ   อิเธกจฺโจ   ปิสุณวาโจ   โหติ  อิโต
สุตฺวา    อมุตฺร   อกฺขาตา   อิเมสํ   เภทาย   อมุตฺร   วา   สุตฺวา
อิเมสํ   อกฺขาตา  อมูสํ  เภทาย  อิติ  สมคฺคานํ  วา  เภตฺตา  ภินฺนานํ
วา   อนุปฺปทาตา   วคฺคาราโม   วคฺครโต   วคฺคนนฺที  วคฺคกรณึ  วาจํ
ภาสิตา   โหติ   อิทํ   วุจฺจติ   เปสุญฺญํ   ฯ   อปิจ   ทฺวีหิ  การเณหิ
เปสุญฺญํ อุปสํหรติ ปิยกมฺยตาย วา เภทาธิปฺปาโย ๒ วา ฯ
     กถํ   ปิยกมฺยตาย  เปสุญฺญํ  อุปสํหรติ  ฯ  อิมสฺส  ปิโย  ภวิสฺสามิ
มนาโป    ภวิสฺสามิ    วิสฺสาสิโก   ภวิสฺสามิ   อพฺภนฺตริโก   ภวิสฺสามิ
สุหทโย ภวิสฺสามีติ เอวํ ปิยกมฺยตาย เปสุญฺญํ อุปสํหรติ ฯ
     กถํ  เภทาธิปฺปาโย  ๓  เปสุญฺญํ  อุปสํหรติ  ฯ  กถํ  อิเม นานา
อสฺสุ    วินา    อสฺสุ    วคฺคา    อสฺสุ   เทฺวธา   อสฺสุ   เทฺวชฺฌา
อสฺสุ    เทฺวปกฺขา   อสฺสุ   ภิชฺเชยฺยุํ   น   สมาคจฺเฉยฺยุํ   ทุกฺขํ   น
#๑ ม. ปรํ ฯ  ๒-๓ ม. ยุ. เภทาธิปฺปาเยน ฯ อิโต ปรํ เอวํ ญาตพฺพํ ฯ
