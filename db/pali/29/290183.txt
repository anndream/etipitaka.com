     [๒๔๔]  สงฺกปฺเปหิ  ปเรโต  โส กปโณ วิย ฌายตีติ กามสงฺกปฺเปน
พฺยาปาทสงฺกปฺเปน           วิหึสาสงฺกปฺเปน          ทิฏฺฐิสงฺกปฺเปน
ผุฏฺโฐ  ปเรโต  สโมหิโต  สมนฺนาคโต  [๑]  กปโณ  วิย  มนฺโท  วิย
โมมูโห   วิย   ฌายติ   ปชฺฌายติ  นิชฺฌายติ  อวชฺฌายติ  ๒  ฯ  ยถา
อุลูโก   รุกฺขสาขายํ  มูสิกํ  คมยมาโน  ๓  ฌายติ  ปชฺฌายติ  นิชฺฌายติ
อวชฺฌายติ   ๔  ยถา  โกตฺถุ  นทีตีเร  มจฺเฉ  คมยมาโน  ๕  ฌายติ
ปชฺฌายติ   นิชฺฌายติ  อวชฺฌายติ  ๖  ยถา  วิลาโร  สนฺธิสมลสปงฺกตีเร
มูสิกํ     คมยมาโน     ฌายติ    ปชฺฌายติ    นิชฺฌายติ    อวชฺฌายติ
ยถา    คทฺรโภ    วหจฺฉินฺโน   สนฺธิสมลสปงฺกตีเร   ฌายติ   ปชฺฌายติ
นิชฺฌายติ    อวชฺฌายติ    เอวเมว   โส   วิพฺภนฺตโก   กามสงฺกปฺเปน
พฺยาปาทสงฺกปฺเปน   วิหึสาสงฺกปฺเปน   ทิฏฺฐิสงฺกปฺเปน   ผุฏฺโฐ   ปเรโต
สโมหิโต    สมนฺนาคโต   กปโณ   วิย   มนฺโท   วิย   โมมูโห   วิย
ฌายติ   ปชฺฌายติ   นิชฺฌายติ   อวชฺฌายตีติ   สงฺกปฺเปหิ   ปเรโต  โส
กปโณ วิย ฌายติ ฯ
     [๒๔๕]  สุตฺวา  ปเรสํ  นิคฺโฆสํ  มงฺกุ  โหติ  ตถาวิโธติ ปเรสนฺติ
อุปชฺฌายกา  ๗  วา  อาจริยกา  วา สมานุปชฺฌายกา วา สมานาจริยกา
วา  มิตฺตา  วา  สนฺทิฏฺฐา  วา  สมฺภตฺตา  วา  สหายา  วา  โจเทนฺติ
ตสฺส   เต   โข   อาวุโส   อลาภา   ตสฺส   เต   ทุลฺลทฺธํ  ยํ  ตฺวํ
เอวรูปํ   อุฬารํ   สตฺถารํ   ลภิตฺวา   เอวํ   สฺวากฺขาเต   ธมฺมวินเย
ปพฺพชิตฺวา   เอวรูปํ   อริยคณํ   ลภิตฺวา  หีนสฺส  เมถุนธมฺมสฺส  การณา
#๑ ม. ยุ. ปิหิโต ฯ ๒-๔-๖ ม. อปชฺฌายติ ฯ ๓-๕ ม. ยุ. มคยมาโน ฯ
#๗ ม. อุปชฺฌายา วา อาจริยา วา ฯ
