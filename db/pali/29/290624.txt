                ราโค รโช น จ ปน เรณู ๑ วุจฺจติ
                ราคสฺเสตํ อธิวจนํ รโชติ
                เอตํ รชํ วิปฺปชหิตฺว ๒ ปณฺฑิตา
                วิหรนฺติ เต วิคตรชสฺส สาสเน ฯ
                โทโส รโช น จ ปน เรณู วุจฺจติ
                โทสสฺเสตํ อธิวจนํ รโชติ
                เอตํ รชํ วิปฺปชหิตฺว ปณฺฑิตา
                วิหรนฺติ เต วิคตรชสฺส สาสเน ฯ
                โมโห รโช น จ ปน เรณู วุจฺจติ
                โมหสฺเสตํ อธิวจนํ รโชติ
                เอตํ รชํ วิปฺปชหิตฺว ปณฺฑิตา
                วิหรนฺติ เต วิคตรชสฺส สาสเน ฯ
โลเกติ   อปายโลเก   มนุสฺสโลเก   เทวโลเก  ขนฺธโลเก  ธาตุโลเก
อายตนโลเกติ อถาปรํ ปญฺจ รชานิ โลเก ฯ
     [๙๘๑]   เยสํ   สตีมา   วินยาย   สิกฺเขติ  เยสนฺติ  รูปราคสฺส
สทฺทราคสฺส   คนฺธราคสฺส   รสราคสฺส   โผฏฺฐพฺพราคสฺส   ฯ   สตีมาติ
ยา   สติ   อนุสฺสติ   ปฏิสฺสติ   สติ   สรณตา   ธารณตา  อปิลาปนตา
อสฺสมฺมุสฺสนตา    สติ   สตินฺทฺริยํ   สติพลํ   สมฺมาสติ   สติสมฺโพชฺฌงฺโค
เอกายนมคฺโค   อยํ  วุจฺจติ  สติ  ฯ  อิมาย  สติยา  อุเปโต  สมุเปโต
อุปคโต   สมุปคโต   อุปปนฺโน   สมุปปนฺโน   สมนฺนาคโต   โส  วุจฺจติ
#๑ ม. เรณุ ฯ ๒ โป. ปฏิวิโนทยิตฺวา ฯ
