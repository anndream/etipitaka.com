ชญฺญาติ   ทฺวีหิ   การเณหิ   มตฺตํ   ชานาติ   ๑   ปฏิคฺคหณโต   วา
ปริโภคโต วา ฯ
     กถํ    ปฏิคฺคหณโต    มตฺตํ   ชานาติ   ฯ   โถเกปิ   ทิยมาเน
กุลานุทยาย    กุลานุรกฺขาย    กุลานุกมฺปาย    ปฏิคฺคณฺหาติ    พหุเกปิ
ทิยมาเน     กายปริหาริกํ     จีวรํ     ปฏิคฺคณฺหาติ     กุจฺฉิปริหาริกํ
ปิณฺฑปาตํ ปฏิคฺคณฺหาติ เอวํ ปฏิคฺคหณโต มตฺตํ ชานาติ ฯ
     กถํ   ปริโภคโต   มตฺตํ   ชานาติ   ฯ  ปฏิสงฺขา  โยนิโส  จีวรํ
ปฏิเสวติ    ยาวเทว    สีตสฺส    ปฏิฆาตาย    อุณฺหสฺส    ปฏิฆาตาย
ฑํสมกสวาตาตปสิรึสปสมฺผสฺสานํ ปฏิฆาตาย ยาวเทว หิริโกปินปฏิจฺฉาทนตฺถํ ฯ
ปฏิสงฺขา     โยนิโส     ปิณฺฑปาตํ     ปฏิเสวติ     เนว     ทวาย
น   มทาย   น   มณฺฑนาย   น   วิภูสนาย  ยาวเทว  อิมสฺส  กายสฺส
ฐิติยา   ยาปนาย   วิหึสุปรติยา   พฺรหฺมจริยานุคฺคหาย   อิติ   ปุราณญฺจ
เวทนํ    ปฏิหงฺขามิ    นวญฺจ   เวทนํ   น   อุปฺปาเทสฺสามิ   ยาตฺรา
จ   เม   ภวิสฺสติ   อนวชฺชตา   จ   ผาสุวิหาโร  จาติ  ฯ  ปฏิสงฺขา
โยนิโส   เสนาสนํ   ปฏิเสวติ   ยาวเทว   สีตสฺส  ปฏิฆาตาย  อุณฺหสฺส
ปฏิฆาตาย     ฑํสมกสวาตาตปสิรึสปสมฺผสฺสานํ    ปฏิฆาตาย    ยาวเทว
อุตุปริสฺสยวิโนทนํ   ปฏิสลฺลานารามตฺถํ   ฯ   ปฏิสงฺขา  โยนิโส  คิลาน-
ปจฺจยเภสชฺชปริกฺขารํ  ปฏิเสวติ  ยาวเทว อุปฺปนฺนานํ เวยฺยาพาธิกานํ ๒
เวทนานํ   ปฏิฆาตาย   อพฺยาปชฺฌปรมตาย   ฯ  เอวํ  ปริโภคโต  มตฺตํ
ชานาติ ฯ
#๑ ม. ชาเนยฺย ฯ ๒ ม. พฺยาพาธิกานํ ฯ
