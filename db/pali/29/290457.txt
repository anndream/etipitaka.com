                 อถาสเนสุ สยเนสุ
                 อปฺปสทฺเทสุ ภิกฺขุ วิหเรยฺยาติ ฯ
           [๗๔๙] นิทฺทํ น พหุลีกเรยฺย
                 ชาคริยํ ภเชยฺย อาตาปี
                 ตนฺทึ มายํ หสํ ขิฑฺฑํต
                 เมถุนํ วิปฺปชเห สวิภูสํ ฯ
     [๗๕๐]   นิทฺทํ  น  พหุลีกเรยฺยาติ  รตฺตินฺทิวํ  ฉโกฏฺฐาสํ  กริตฺวา
ปญฺจโกฏฺฐาสํ   ชาคเรยฺย   ๑  เอกโกฏฺฐาสํ  นิปฺปชฺเชยฺยาติ  นิทฺทํ  น
พหุลีกเรยฺย ฯ
     [๗๕๑]   ชาคริยํ  ภเชยฺย  อาตาปีติ  อิธ  ภิกฺขุ  ทิวสํ  จงฺกเมน
นิสชฺชาย   อาวรณีเยหิ   ธมฺเมหิ   จิตฺตํ   ปริโสเธยฺย   รตฺติยา  ปฐมํ
ยามํ   จงฺกเมน   นิสชฺชาย   อาวรณีเยหิ   ธมฺเมหิ  จิตฺตํ  ปริโสเธยฺย
รตฺติยา    มชฺฌิมํ    ยามํ   ทกฺขิเณน   ปสฺเสน   สีหเสยฺยํ   กปฺเปยฺย
ปาเท   ปาทํ   อจฺจาธาย   สโต  สมฺปชาโน  อุฏฺฐานสญฺญํ  มนสิกริตฺวา
รตฺติยา     ปจฺฉิมํ     ยามํ     ปจฺจุฏฺฐาย     จงฺกเมน    นิสชฺชาย
อาวรณีเยหิ   ธมฺเมหิ   จิตฺตํ   ปริโสเธยฺย   ฯ   ชาคริยํ   ภเชยฺยาติ
ชาคริยํ  ภเชยฺย  สมฺภเชยฺย  [๒]  ปฏิเสเวยฺยาติ  ชาคริยํ  ภเชยฺย ฯ
อาตาปีติ   อาตปฺปํ   วุจฺจติ  วิริยํ  โย  เจตสิโก  วิริยารมฺโภ  นิกฺกโม
ปรกฺกโม    อุยฺยาโม   วายาโม   อุสฺสาโห   อุสฺโสฬฺหี   ถาโม   ธิติ
อสิถิลปรกฺกมตา    อนิกฺขิตฺตจฺฉนฺทตา    อนิกฺขิตฺตธุรตา    ธุรสมฺปคฺคาโห
#๑ ม. ปฏิปชฺเชยฺย ฯ ๒ ม. เสเวยฺย นิเสเวยฺย สํเสเวยฺย ฯ
