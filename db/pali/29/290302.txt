         วีตเคโธ อมจฺฉรี         น โอสฺเสสุ วทเต มุนิ
         น สเมสุ น โอเมสุ       กปฺปํ เนติ อกปฺปิโยติ ฯ
   [๔๓๗] ยสฺส โลเก สกํ นตฺถิ      อสตา จ น โสจติ
         ธมฺเมสุ จ น คจฺฉติ       ส เว สนฺโตติ วุจฺจติ ฯ
     [๔๓๘]    ยสฺส    โลเก    สกํ    นตฺถีติ   ยสฺสาติ   อรหโต
ขีณาสวสฺส  ฯ  [๑]  สกํ  นตฺถีติ  ยสฺส  ๒  มยฺหํ  วา อิทํ ปเรสํ วา
อิทนฺติ   กิญฺจิ   รูปคตํ   เวทนาคตํ   สญฺญาคตํ   สงฺขารคตํ  วิญฺญาณคตํ
คหิตํ    ปรามฏฺฐํ    อภินิวิฏฺฐํ    อชฺโฌสิตํ    อธิมุตฺตํ   นตฺถิ   ฯเปฯ
ญาณคฺคินา ทฑฺฒนฺติ ยสฺส โลเก สกํ นตฺถิ ฯ
     [๔๓๙]   อสตา  จ  น  โสจตีติ  วิปริณตํ  วา  วตฺถุํ  น  โสจติ
วิปริณตสฺมึ   วา   วตฺถุสฺมึ   น   โสจติ   จกฺขุ   เม   วิปริณตนฺติ  น
โสจติ  โสตํ  เม  ฆานํ  เม  ชิวฺหา  เม  กาโย  เม  มโน  เม รูปา
เม   สทฺทา   เม   คนฺธา  เม  รสา  เม  โผฏฺฐพฺพา  เม  กุลํ  เม
คโณ  เม  อาวาโส  เม  ลาโภ  เม  ยโส  เม  ปสํสา  เม  สุขํ เม
จีวรํ   เม  ปิณฺฑปาโต  เม  เสนาสนํ  เม  คิลานปจฺจยเภสชฺชปริกฺขาโร
เม   มาตา   เม   ปิตา   เม   ภาตา   เม   ภคินี   เม   ปุตฺโต
เม  ธีตา  เม  มิตฺตา  เม  อมจฺจา  เม  ญาตกา  เม  สาโลหิตา เม
วิปริณตาติ   น   โสจติ  น  กิลมติ  น  ปริเทวติ  น  อุรตฺตาฬึ  กนฺทติ
น   สมฺโมหํ   อาปชฺชตีติ   เอวมฺปิ   อสตา  จ  น  โสจติ  ฯ  อถวา
อสาตาย   ทุกฺขาย   เวทนาย   ผุฏฺโฐ  ปเรโต  สโมหิโต  สมนฺนาคโต
#๑ ม. โลเก ฯ ๒ ตสฺส ฯ ๓ ม. อสนฺตาย ฯ
