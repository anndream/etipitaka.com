ปวรํ   กโรติ   ฯ   อยํ   สตฺถา   สพฺพญฺญูติ   อุตฺตรึ   กโรติ   อคฺคํ
เสฏฺฐํ    วิเสฏฺฐํ    ปาโมกฺขํ   อุตฺตมํ   ปวรํ   กโรติ   อยํ   ธมฺโม
สฺวากฺขาโต    อยํ    คโณ   สุปฏิปนฺโน   อยํ   ทิฏฺฐิ   ภทฺทิกา   อยํ
ปฏิปทา    สุปญฺญตฺตา    อยํ    มคฺโค   นิยฺยานิโกติ   อุตฺตรึ   กโรติ
อคฺคํ   เสฏฺฐํ   วิเสฏฺฐํ   ปาโมกฺขํ   อุตฺตมํ   ปวรํ  กโรติ  นิพฺพตฺเตติ
อภินิพฺพตฺเตติ   ฯ   ชนฺตูติ   สตฺโต   นโร  ฯเปฯ  มนุโช  ฯ  โลเกติ
อปายโลเก ฯเปฯ อายตนโลเกติ ยทุตฺตรึ กุรุเต ชนฺตุ โลเก ฯ
     [๑๔๙]   หีนาติ   อญฺเญ   ตโต   สพฺพมาหาติ  อตฺตโน  สตฺถารํ
ธมฺมกฺขานํ   คณํ   ทิฏฺฐึ   ปฏิปทํ   มคฺคํ  ฐเปตฺวา  สพฺเพ  ปรปฺปวาเท
ขิปติ   อุกฺขิปติ   ปริกฺขิปติ   โส   สตฺถา   น   สพฺพญฺญู   ธมฺโม   น
สฺวากฺขาโต    คโณ   น   สุปฏิปนฺโน   ทิฏฺฐิ   น   ภทฺทิกา   ปฏิปทา
น    สุปญฺญตฺตา    มคฺโค    น   นิยฺยานิโก   นตฺเถตฺถ   สุทฺธิ   วา
วิสุทฺธิ   วา   ปริสุทฺธิ   วา  มุตฺติ  วา  วิมุตฺติ  วา  ปริมุตฺติ  วา  น
ตตฺถ   ๑  สุชฺฌนฺติ  วา  วิสุชฺฌนฺติ  วา  ปริสุชฺฌนฺติ  วา  มุจฺจนฺติ  วา
วิมุจฺจนฺติ   วา   ปริมุจฺจนฺติ   วา   หีนา   นิหีนา   โอมกา   ลามกา
ชตุกฺกา   ปริตฺตาติ   เอวมาห  เอวํ  กเถติ  เอวํ  ภณติ  เอวํ  ทีปยติ
เอวํ โวหรตีติ หีนาติ อญฺเญ ตโต สพฺพมาห ฯ
     [๑๕๐]  ตสฺมา  วิวาทานิ  อวีติวตฺโตติ  ตสฺมา ๒ ตํการณา ตํเหตุ
ตปฺปจฺจยา    ตํนิทานา    ทิฏฺฐิกลหานิ    ทิฏฺฐิภณฺฑนานิ    ทิฏฺฐิวิคฺคหานิ
ทิฏฺฐิวิวาทานิ   ทิฏฺฐิเมธคานิ   อวีติวตฺโต   อนติกฺกนฺโต   อสมติกฺกนฺโตติ
#๑ ม. นตฺเถตฺถ ฯ  ๒ ม. ตสฺมาติ ฯ
