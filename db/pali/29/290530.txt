ตํ   วิโสเสหิ   ฯ  อถวา  เย  อตีตา  กมฺมาภิสงฺขารา  อวิปกฺกวิปากา
เต   กมฺมาภิสงฺขาเร   โสเสหิ   วิโสเสหิ   สุกฺขาเปหิ   อพีชํ  กโรหิ
ปชเหหิ    วิโนเทหิ    พฺยนฺตีกโรหิ    อนภาวงฺคเมหีติ    เอวมฺปิ   ยํ
ปุพฺเพ ตํ วิโสเสหิ ฯ
     [๘๕๗]  ปจฺฉา  เต  มาหุ  กิญฺจนนฺติ  ปจฺฉา  วุจฺจติ  อนาคตํ  ฯ
อนาคเต   สงฺขาเร  อารพฺภ  ยานิ  อุปฺปชฺเชยฺยุํ  ราคกิญฺจนํ  โทสกิญฺจนํ
โมหกิญฺจนํ     มานกิญฺจนํ    ทิฏฺฐิกิญฺจนํ    กิเลสกิญฺจนํ    ทุจฺจริตกิญฺจนํ
อิมานิ   กิญฺจนานิ   ตุยฺหํ   มา   อหุ   มา   ปาตุมกาสิ   มา  ชเนสิ
มา   สญฺชเนสิ   มา  นิพฺพตฺเตสิ  มา  อภินิพฺพตฺเตสิ  ปชเหหิ  วิโนเทหิ
พฺยนฺตีกโรหิ อนภาวงฺคเมหีติ ปจฺฉา เต มาหุ กิญฺจนํ ฯ
     [๘๕๘]  มชฺเฌ  เจ  โน  คเหสฺสสีติ  มชฺฌํ  วุจฺจนฺติ  ปจฺจุปฺปนฺนา
รูปา   เวทนา   สญฺญา   สงฺขารา   วิญฺญาณํ   ๑   ฯ   ปจฺจุปฺปนฺเน
สงฺขาเร   ตณฺหาวเสน   ทิฏฺฐิวเสน   น  คเหสฺสสิ  น  อุคฺคเหสฺสสิ  น
คณฺหิสฺสสิ    น    ปรามสิสฺสสิ   นาภินนฺทิสฺสสิ   นาภิวทิสฺสสิ   ๒   น

อชฺโฌสิสฺสสิ   อภินนฺทนํ   อภิวทนํ  อชฺโฌสานํ  คาหํ  ปรามาสํ  อภินิเวสํ
ปชหิสฺสสิ     วิโนทิสฺสสิ    พฺยนฺตีกริสฺสสิ    อนภาวงฺคมิสฺสสีติ    มชฺเฌ
เจ โน คเหสฺสสิ ฯ
     [๘๕๙]  อุปสนฺโต  จริสฺสสีติ  ราคสฺส  สนฺตตฺตา สนฺโต ๓ โทสสฺส
สนฺตตฺตา    สนฺโต    ๔   ฯเปฯ   สพฺพากุสลาภิสงฺขารานํ   สนฺตตฺตา
สมิตตฺตา    [๕]   วูปสมิตตฺตา   วิชฺฌาตตฺตา   นิพฺพุตตฺตา   วิคตตฺตา
#๑ ม. มชฺณํ วุจฺจติ ปจฺจุปฺปนฺนา รูปเวทนา .. วิญฺญาณา ฯ ๒ ม. นาภิจริสฺสสิ ฯ
#๓-๔ ม. สมิตตฺตา อุปสมิตตฺตา ฯ ๕ ม. อุปสมิตตฺตา ฯ
