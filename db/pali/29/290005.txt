โส วา กาเมหิ ปริหายติ ฯ
    กถํ   เต   กามา   ปริหายนฺติ   ฯ   ตสฺส   ติฏฺฐนฺตสฺเสว   เต
โภเค   ราชาโน   วา   หรนฺติ   โจรา   วา   หรนฺติ   อคฺคิ   วา
ฑหติ   อุทกํ   วา   วหติ   อปฺปิยา   วา   ทายาทา   หรนฺติ   นิหิตํ
วา   นาธิคจฺฉติ   ๑   ทุปฺปยุตฺตา  วา  กมฺมนฺตา  ภิชฺชนฺติ  ๒  กุเล8
วา   กุลชฺฌาปโก   ๓   อุปฺปชฺชติ   โย  เต  โภเค  วิกิรติ  วิธเมติ
วิทฺธํเสติ    อนิจฺจตาเยว    อฏฺฐมี    เอวํ    เต   กามา   หายนฺติ
ปริหายนฺติ ปริทฺธํเสนฺติ ปริจฺจชนฺติ ๔ อนฺตรธายนฺติ วิปฺปลุชฺชนฺติ ฯ
    กถํ   โส   กาเมหิ   ปริหายติ   ฯ  ติฏฺฐนฺเตว  เต  โภคา  โส
จวติ   มรติ   อนฺตรธายติ   วิปฺปลุชฺชติ   เอวํ   โส   กาเมหิ  หายติ
ปริหายติ ปริทฺธํเสติ ปริจฺจชติ อนฺตรธายติ วิปฺปลุชฺชติ ฯ
         โจรา หรนฺติ ราชาโน     อคฺคิ ฑหติ นสฺสติ
         อโถ อนฺเตน ชหติ        สรีรํ สปริคฺคหํ
         เอตทญฺญาย เมธาวี       ภุญฺเชถ จ ทเทถ จ
                 ทตฺวา จ ภุตฺวา จ ยถานุภาวํ
                 อนินฺทิโต สคฺคมุเปติ ฐานนฺติ ฯ
    เต กามา ปริหายนฺติ ฯ
    [๑๐]   สลฺลวิทฺโธว   รุปฺปตีติ   ยถา   อโยมเยน   วา  สลฺเลน
วิทฺโธ   อฏฺฐิมเยน  วา  สลฺเลน  ทนฺตมเยน  วา  สลฺเลน  วิสาณมเยน
#๑ ยุ. นิหิตฏฺฐานา วา วิคจฺฉติ ฯ ๒ ยุ. ภญฺชนฺติ ฯ ๓ กุลงฺคาโรติปิ ปาโฐ ฯ
#๔ ม. ยุ. ปริปตนฺติ ฯ
