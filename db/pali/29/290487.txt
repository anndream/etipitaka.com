     [๗๘๗]   อปฺปมตฺโต  สทา  นมสฺสมนุสิกฺเขติ  ภควาติ  อปฺปมตฺโตติ
สกฺกจฺจการี    อสฺส    ฯเปฯ    อปฺปมตฺโต    กุสเลสุ   ธมฺเมสุ   ฯ
สทาติ   สทา   สพฺพทา   ฯเปฯ   ปจฺฉิเม   วโยขนฺเธ   ฯ  นมสฺสนฺติ
กาเยน  วา  นมสฺสมาโน วาจาย วา นมสฺสมาโน จิตฺเตน วา นมสฺสมาโน
อนฺวตฺถปฏิปตฺติยา   [๑]   นมสฺสมาโน   ธมฺมานุธมฺมปฏิปตฺติยา   [๒]
นมสฺสมาโน    สกฺการมาโน    ๓   ครุการมาโน   ๔   มานยมาโน
ปูชยมาโน   อปจายมาโน   ฯ   อนุสิกฺเขติ  ติสฺโส  สิกฺขา  อธิสีลสิกฺขา
อธิจิตฺตสิกฺขา   อธิปญฺญาสิกฺขา   ฯเปฯ   อยํ   อธิปญฺญาสิกฺขา  ฯ  อิมา
ติสฺโส  สิกฺขา  อาวชฺชนฺโต  สิกฺเขยฺย  ฯเปฯ  สจฺฉิกาตพฺพํ  สจฺฉิกโรนฺโต
สิกฺเขยฺย  [๕]  อาจเรยฺย  สมาจเรยฺย  สมาทาย  วตฺเตยฺย ฯ ภควาติ
คารวาธิวจนํ   ฯเปฯ   สจฺฉิกา   ปญฺญตฺติ   ยทิทํ   ภควาติ  อปฺปมตฺโต
สทา นมสฺสมนุสิกฺเขติ ภควา ฯ เตนาห ภควา
                อภิภู หิ โส อนภิภูโต
                สกฺขิธมฺมํ อนีติหมทสฺสี
                ตสฺมา หิ ตสฺส ภควโต สาสเน
                อปฺปมตฺโต สทา นมสฺสมนุสิกฺเขติ ภควาติ ฯ
             จุทฺทสโม ตุวฏกสุตฺตนิทฺเทโส นิฏฺฐิโต ฯ
                  ___________________
#๑-๒ ม. วาสทฺโท อตฺถิ ฯ ๓ ม. สกฺกุรุมาโน ฯ ๔ ม. ครุกุรุมาโน ฯ ๕ ม. จเรยฺย ฯ
