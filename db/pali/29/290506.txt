เอหิภทนฺติโก    น   ติฏฺฐภทนฺติโก   นาภิหฏํ   น   อุทฺทิสฺส   กตํ   น
นิมนฺตนํ    สาทิยติ    ฯ    โส    น    กุมฺภิมุขา   ปฏิคฺคณฺหาติ   น
กโฬปิมุขา    ปฏิคฺคณฺหาติ    น    เอฬกมนฺตรํ    น   ทณฺฑมนฺตรํ   น
มูสลมนฺตรํ   น   ทฺวินฺนํ   ภุญฺชมานานํ   น   คพฺภินิยา  น  ปายมานาย
น    ปุริสนฺตรคตาย    น    สงฺกิตฺตีสุ    น   ยตฺถ   สา   อุปฏฺฐิโต
โหติ   น  ยตฺถ  มกฺขิกา  สณฺฑสณฺฑจารินี  น  มจฺฉํ  น  มํสํ  [๑]  น
เมรยํ  น  ถุโสทกํ  ปิวติ  ฯ  โส  เอกาคาริโก  วา โหติ เอกาโลปิโก
ทฺวาคาริโก     วา    โหติ    ทฺวาโลปิโก    ฯเปฯ    สตฺตาคาริโก
วา   โหติ   สตฺตาโลปิโก   เอกิสฺสาปิ   ทตฺติยา  ๒  ยาเปติ  ทฺวีหิปิ
ทตฺตีหิ   ๓   ยาเปติ   ฯเปฯ   สตฺตหิปิ  ทตฺตีหิ  ยาเปติ  เอกาหิกมฺปิ
อาหารํ   อาหาเรติ  ทฺวีหิกมฺปิ  อาหารํ  อาหาเรติ  ฯเปฯ  สตฺตาหิกมฺปิ
อาหารํ   อาหาเรติ   อิติ  เอวรูปํ  อฑฺฒมาสิกมฺปิ  ปริยายภตฺตโภชนานุ-
โยคมนุยุตฺโต     วิหรติ    ฯ    เอวมฺปิ    ทิฏฺฐิสลฺเลน    โอติณฺโณ
วิทฺโธ    ผุฏฺโฐ   ปเรโต   สโมหิโต   สมนฺนาคโต   ธาวติ   วิธาวติ
สนฺธาวติ    สํสรติ    ฯ    อถวา    ทิฏฺฐิสลฺเลน   โอติณฺโณ   วิทฺโธ
ผุฏฺโฐ   ปเรโต   สโมหิโต   สมนฺนาคโต   โส  สากภกฺโข  วา  โหติ
สามากภกฺโข    วา    โหติ   นีวารภกฺโข   วา   โหติ   ททฺทุลภกฺโข
วา  โหติ  หตภกฺโข  วา โหติ [๔] อาจามภกฺโข วา โหติ ปิญฺญากภกฺโข
วา   โหติ   [๕]   ติณภกฺโข   วา   โหติ   โคมยภกฺโข  วา  โหติ
วนมูลผลาหาโร  ยาเปติ  ปวตฺตผลโภชี  ๖  ฯ  โส  สาณานิปิ  ธาเรติ
#๑ ม น สุรํ ฯ ๒ ม. ภตฺติยา ฯ ๓ ม. ภตฺตีหิ ฯ ๔ ม. กณภกฺโข วา โหติ ฯ
#๕ ม. ติลภกฺโข วา โหติ ฯ ๖ โป. ม. ปวตฺตผลโภชโน ฯ
