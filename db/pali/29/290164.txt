     [๒๑๘]    ปทุเม   วาริ   ยถา   น   ลิมฺปตีติ   ปทุมํ   วุจฺจติ
ปทุมปุปฺผํ   ฯ  วาริ  วุจฺจติ  อุทกํ  ฯ  ยถา  วาริ  ปทุมปุปฺเผ  ๑  น
ลิมฺปติ    น    สํลิมฺปติ    นุปลิมฺปติ    อลิตฺตํ   อสํลิตฺตํ   อนูปลิตฺตนฺติ
ปทุเม วาริ ยถา น ลิมฺปติ ฯ
     [๒๑๙]   เอวํ   มุนิ   โนปลิมฺปติ   ยทิทํ  ทิฏฺฐสุตํ  มุเตสุ  วาติ
เอวนฺติ   โอปมฺมสมฺปฏิปาทนา   ฯ   มุนีติ   โมนํ   วุจฺจติ   ญาณํ  ยา
ปญฺญา   ปชานนา   ฯเปฯ   สงฺคชาลมติจฺจ   โส   มุนิ   ฯ   เลปาติ
เทฺว    เลปา    ตณฺหาเลโป    จ    ทิฏฺฐิเลโป   จ   ฯเปฯ   อยํ
ตณฺหาเลโป  ฯเปฯ  อยํ  ทิฏฺฐิเลโป  ฯ  มุนิ  ตณฺหาเลปํ ปหาย ทิฏฺฐิเลปํ
ปฏินิสฺสชฺชิตฺวา   ทิฏฺเฐ   น   ลิมฺปติ   สุเต   น   ลิมฺปติ   มุเต   น
ลิมฺปติ    วิญฺญาเต    น   ลิมฺปติ   น   สํลิมฺปติ   นุปลิมฺปติ   อลิตฺโต
อสํลิตฺโต    อนูปลิตฺโต   นิกฺขนฺโต   นิสฺสฏฺโฐ   วิปฺปมุตฺโต   วิสญฺญุตฺโต
วิมริยาทิกเตน    เจตสา    วิหรตีติ   เอวํ   มุนิ   โนปลิมฺปติ   ยทิทํ
ทิฏฺฐสุตํ มุเตสุ วา ฯ เตนาห ภควา
                 อุทวินฺทุ ยถาปิ โปกฺขเร
                 ปทุเม วาริ ยถา น ลิมฺปติ
                 เอวํ มุนิ โนปลิมฺปติ
                 ยทิทํ ทิฏฺฐสุตํ มุเตสุ วาติ ฯ
           [๒๒๐] โธโน น หิ เตน มญฺญติ
                 ยทิทํ ทิฏฺฐสุตํ มุเตสุ วาh
#๑ ม. ยุ. ปทุมปุปฺผํ ฯ
