                 เทวมนุสฺเสหิ ปูชิโต โย
                 โส สงฺคชาลมติจฺจ โส มุนิ ฯ
     เลปาติ   เทฺว   เลปา   ตณฺหาเลโป  จ  ทิฏฺฐิเลโป  จ  ฯเปฯ
อยํ    ตณฺหาเลโป   ฯเปฯ   อยํ   ทิฏฺฐิเลโป   ฯ   มุนิ   ตณฺหาเลปํ
ปหาย  ทิฏฺฐิเลปํ  ปฏินิสฺสชฺชิตฺวา  ปริคฺคเหสุ  น  ลิมฺปติ  น  สํลิมฺปติ  น
อุปลิมฺปติ    อลิตฺโต    อสํลิตฺโต    อนุปลิตฺโต    นิกฺขนฺโต   นิสฺสฏฺโฐ
วิปฺปมุตฺโต   วิสญฺญุตฺโต   วิมริยาทิกเตน   เจตสา   วิหรตีติ  ปริคฺคเหสู
มุนิ โนปลิตฺโต ฯ
     [๖๘]   อพฺพูฬฺหสลฺโล   จรมปฺปมตฺโตติ   สลฺลนฺติ   สตฺต  สลฺลานิ
ราคสลฺลํ    โทสสลฺลํ    โมหสลฺลํ    มานสลฺลํ    ทิฏฺฐิสลฺลํ   โสกสลฺลํ
กถํกถาสลฺลํ  ฯ  ยสฺเสตานิ  สลฺลานิ  ๑  ปหีนานิ สมุจฺฉินฺนานิ วูปสนฺตานิ
ปฏิปฺปสฺสทฺธานิ     อภพฺพุปฺปตฺติกานิ     ญาณคฺคินา     ทฑฺฒานิ     โส
วุจฺจติ  อพฺพูฬฺหสลฺโล  อพฺพูหิตสลฺโล  ๒  [๓] อุทฺธฏสลฺโล สมุทฺธฏสลฺโล
อุปฺปาฏิตสลฺโล       สมุปฺปาฏิตสลฺโล       จตฺตสลฺโล      วนฺตสลฺโล
มุตฺตสลฺโล     ปหีนสลฺโล     ปฏินิสฺสฏฺฐสลฺโล     นิจฺฉาโต    นิพฺพุโต
สีติภูโต   สุขปฏิสํเวที   พฺรหฺมภูเตน  อตฺตนา  วิหรตีติ  อพฺพูฬฺหสลฺโล  ฯ
จรนฺติ   จรนฺโต   วิหรนฺโต  อิริยนฺโต  วตฺเตนฺโต  ปาเลนฺโต  ยเปนฺโต
ยาเปนฺโต    ฯ   อปฺปมตฺโตติ   สกฺกจฺจการี   สาตจฺจการี   อฏฺฐิตการี
อโนลีนวุตฺติโก   อนิกฺขิตฺตจฺฉนฺโท   อนิกฺขิตฺตธุโร   กุสเลสุ   ธมฺเมสุ  ฯ
กถาหํ   อปริปูรํ   วา   สีลกฺขนฺธํ   ปริปูเรยฺยํ   ปริปูรํ  วา  สีลกฺขนฺธํ
#๑ ม. อยํ ปาโฐ ปปลิงฺโค ทิสฺสติ ฯ อิโต ปรํ อีทิสเมว ฯ ๒ ยุ. อพฺพูฬฺหิตสลฺโล ฯ
#๓ โป. อปหิตสลฺโล ยุ. ปหตสลฺโล ฯ
