ปฏิจฺฉิตาเสติ   ๑   สสฺสโต   โลโก   อิทเมว  สจฺจํ  โมฆมญฺญนฺติ  น
ปฏิจฺฉิตาเส   อสสฺสโต   โลโก   ฯเปฯ   เนว   โหติ   น  น  โหติ
ตถาคโต   ปรมฺมรณา   อิทเมว   สจฺจํ   โมฆมญฺญนฺติ  น  ปฏิจฺฉิตาเสติ
ธมฺมาปิ เตสํ น ปฏิจฺฉิตาเส ฯ
     [๑๗๙]  น  พฺราหฺมโณ  สีลวเตน  เนยฺโยติ  นาติ  ปฏิกฺเขโป  ฯฏ
พฺราหฺมโณติ    สตฺตนฺนํ    ธมฺมานํ    พาหิตตฺตา    พฺราหฺมโณ   ฯเปฯ
อนิสฺสิโต   ตาทิ   ปวุจฺจเต   ส  พฺรหฺมา  ฯ  น  พฺราหฺมโณ  สีลวเตน
เนยฺโยติ   พฺราหฺมโณ   สีเลน   วา   วตฺเตน   วา   สีลวตฺเตน  วา
น   ยายติ   น   นิยฺยายติ   น   วุยฺหติ  น  สํหริยตีติ  น  พฺราหฺมโณ
สีลวเตน เนยฺโย ฯ
     [๑๘๐]   ปารงฺคโต   น   ปจฺเจติ   ตาทีติ  ปารํ  วุจฺจติ  อมตํ
นิพฺพานํ   โย   โส   สพฺพสงฺขารสมโถ   สพฺพูปธิปฏินิสฺสคฺโค  ตณฺหกฺขโย
วิราโค    นิโรโธ    นิพฺพานํ    ฯ    โย    ปารคโต   ปารปฺปตฺโต
อนฺตคโต   อนฺตปฺปตฺโต   โกฏิคโต   โกฏิปฺปตฺโต   ฯเปฯ   นตฺถิ  ตสฺส
ปุนพฺภโวติ    ปารงฺคโต   ฯ   น   ปจฺเจตีติ   โสตาปตฺติมคฺเคน   เย
กิเลสา   ปหีนา  เต  กิเลเส  น  ปุเนติ  น  ปจฺเจติ  น  ปจฺจาคจฺฉติ
สกทาคามิมคฺเคน   เย   กิเลสา   ปหีนา  เต  กิเลเส  น  ปุเนติ  น
ปจฺเจติ    น   ปจฺจาคจฺฉติ   อนาคามิมคฺเคน   เย   กิเลสา   ปหีนา
เต   กิเลเส   น  ปุเนติ  น  ปจฺเจติ  น  ปจฺจาคจฺฉติ  อรหตฺตมคฺเคน
เย  กิเลสา  ปหีนา  เต  กิเลเส  น  ปุเนติ น ปจฺเจติ น ปจฺจาคจฺฉตีติ
#๑ ม. น ปฏิจฺฉิตาเสติ ฯ
