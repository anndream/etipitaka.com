ปรโลกวชฺชภยทสฺสาวิโน   วิหรนฺเต   ฯ   [๑]   ชานาติ  ภควา  อยํ
ปุคฺคโล   ราคจริโต  อยํ  โทสจริโต  อยํ  โมหจริโต  อยํ  วิตกฺกจริโต
อยํ   สทฺธาจริโต   อยํ  ญาณจริโตติ  ฯ  ราคจริตสฺส  ภควา  ปุคฺคลสฺส
อสุภกถํ   กเถติ   ฯ   โทสจริตสฺส   ภควา   ปุคฺคลสฺส   เมตฺตาภาวนํ
อาจิกฺขติ   ฯ   โมหจริตํ   ภควา   ปุคฺคลํ   ๒  อุทฺเทเส  ปริปุจฺฉาย
กาเลน   ธมฺมสฺสวเน  กาเลน  ธมฺมสากจฺฉาย  ครุสํวาเส  นิเวเสติ  ฯ
วิตกฺกจริตสฺส    ภควา    ปุคฺคลสฺส    อานาปานสฺสตึ    อาจิกฺขติ   ฯ
สทฺธาจริตสฺส    ภควา    ปุคฺคลสฺส    ปาสาทนียํ    นิมิตฺตํ   อาจิกฺขติ
พุทฺธสุโพธึ    ธมฺมสุธมฺมตํ    สงฺฆสุปฏิปตฺตึ   สีลานิ   จ   อตฺตโน   ฯ
ญาณจริตสฺส      ภควา     ปุคฺคลสฺส     วิปสฺสนานิมิตฺตํ     อาจิกฺขติ
อนิจฺจาการํ ทุกฺขาการํ อนตฺตาการํ ฯ
                 เสเล ยถา ปพฺพตมุทฺธนิฏฺฐิโต
                 ยถาปิ ปสฺเส ชนตํ สมนฺตโต
                 ตถูปมํ ธมฺมมยํ สุเมธ
                 ปาสาทมารุยฺห สมนฺตจกฺขุ
                 โสกาวกิณฺณํ ๓ ชนตมเปตโสโก
                 อเวกฺขสฺสุ ชาติชราภิภูตนฺติ ฯ
เอวํ ภควา พุทฺธจกฺขุนาปิ วิวฏจกฺขุ ฯ
     กถํ   ภควา   สมนฺตจกฺขุนาปิ   วิวฏจกฺขุ   ฯ  สมนฺตจกฺขุ  วุจฺจติ
สพฺพญฺญุตญาณํ    ฯ    ภควา    สพฺพญฺญุตญาเณน    อุเปโต   สมุเปโต
#๑ ม. อปฺเปกจฺเจ น ปรโลกวชฺชภยทสฺสาวิโน วิหรนฺเต ฯ ๒ โป. ม. โมหจริตสฺส
#ภควา ปุคฺคลสฺส ฯ ๓ ม. โสกาวติณฺณํ ฯ
