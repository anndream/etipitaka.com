ขนฺตึ    อกุพฺพมาโน   ฉนฺทํ   อกุพฺพมาโน   เปมํ   อกุพฺพมาโน   ราคํ
อกุพฺพมาโน      อชนยมาโน      อสญฺชนยมาโน      อนิพฺพตฺตยมาโน
นาภินิพฺพตฺตยมาโนติ ทิฏฺเฐ สุเต ขนฺติมกุพฺพมาโน ฯ เตนาห ภควา
                 ยากาจิมา สมฺมติโย ปุถุชฺชา
                 สพฺพาว เอตา น อุเปติ วิทฺธา
                 อนูปโย โส อุปยํ กิเมยฺย
                 ทิฏฺเฐ สุเต ขนฺติมกุพฺพมาโนติ ฯ
           [๖๑๕] สีลุตฺตมา สญฺญเมนาหุ สุทฺธึ
                 วตฺตํ สมาทาย อุปฏฺฐิตาเส
                 อิเธว สิกฺเขม อถสฺส สุทฺธึ
                 ภวูปนีตา กุสลาวทานา ฯ
     [๖๑๖]     สีลุตฺตมา     สญฺญเมนาหุ     สุทฺธินฺติ     สนฺเตเก
สมณพฺราหฺมณา     สีลุตฺตมวาทา     เต    สีลมตฺเตน    สญฺญมมตฺเตน
สํวรมตฺเตน   อวีติกฺกมมตฺเตน   สุทฺธึ   วิสุทฺธึ   ปริสุทฺธึ   มุตฺตึ  วิมุตฺตึ
ปริมุตฺตึ   ๑   อาหุ   วทนฺติ   กเถนฺติ  ภณนฺติ  ทีปยนฺติ  โวหรนฺติ  ฯ
สมณมุณฺฑิกาปุตฺโต    เอวมาห    จตูหิ    โข    อหํ   ถปติ   ธมฺเมหิ
สมนฺนาคตํ     ปุริสปุคฺคลํ     ปญฺญาเปมิ     สมฺปนฺนกุสลํ     ปรมกุสลํ
อุตฺตมปฺปตฺติปฺปตฺตํ   สมณํ   อโยชฺฌํ   กตเมหิ   จตูหิ   อิธ   ถปติ  ๒
น   กาเยน   ปาปกมฺมํ   กโรติ   น  ปาปิกํ  วาจํ  ภาสติ  น  ปาปกํ
สงฺกปฺปํ   สงฺกปฺปติ   น   ปาปกํ   อาชีวํ   อาชีวติ   อิเมหิ  โข  อหํ
#๑ ม. ปริวิมุตฺตึ ฯ ๒ โป. ม. คหปติ ฯ
