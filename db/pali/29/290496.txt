วา   ปริปาติยมานา   อุกฺขิปิยมานา   ขชฺชมานา   ผนฺทนฺติ   สมฺผนฺทนฺติ
วิปฺผนฺทนฺติ    เวเธนฺติ    ปเวเธนฺติ   สมฺปเวเธนฺติ   เอวเมว   ปชา
ตณฺหาผนฺทนาย    ผนฺทนฺติ    ฯเปฯ   ทิฏฺฐิพฺยสเนน   ทุกฺเขน   ผนฺทนฺติ
สมฺผนฺทนฺติ   วิปฺผนฺทนฺติ   เวเธนฺติ   ปเวเธนฺติ   สมฺปเวเธนฺตีติ  มจฺเฉ
อปฺโปทเก ยถา ฯ
     [๗๙๖]   อญฺญมญฺเญหิ   พฺยารุทฺเธติ   อญฺญมญฺญํ   สตฺตา  วิรุทฺธาG
ปฏิวิรุทฺธา   อาหตา   ปจฺจาหตา   อาฆาติตา  ปจฺจาฆาติตา  ราชาโนปิ
ราชูหิ     วิวทนฺติ    ขตฺติยาปิ    ขตฺติเยหิ    วิวทนฺติ    พฺราหฺมณาปิ
พฺราหฺมเณหิ     วิวทนฺติ     คหปตีปิ    คหปตีหิ    วิวทนฺติ    มาตาปิ
ปุตฺเตน    วิวทติ    ปุตฺโตปิ    มาตรา    วิวทติ    ปิตาปิ   ปุตฺเตน
วิวทติ   ปุตฺโตปิ   ปิตรา   วิวทติ   ภาตาปิ   ภาตรา   วิวทติ  ภคินีปิ
ภคินิยา   วิวทติ   ๑   ภาตาปิ   ภคินิยา   วิวทติ   ภคินีปิ   ภาตรา
วิวทติ  สหาโยปิ  สหาเยน  วิวทติ  ฯ  เต  ตตฺถ กลหวิคฺคหวิวาทาปนฺนา
อญฺญมญฺญํ           ปาณีหิปิ          อุปกฺกมนฺติ          เลฑฺฑูหิปิ
อุปกฺกมนฺติ     ทณฺเฑหิปิ    อุปกฺกมนฺติ    สตฺเถหิปิ    อุปกฺกมนฺติ    ฯ
เต     ตตฺถ    มรณมฺปิ    คจฺฉนฺติ    ๒    มรณมตฺตมฺปิ    ทุกฺขนฺติ
อญฺญมญฺเญหิ พฺยารุทฺเธ ฯ
     [๗๙๗]   ทิสฺวา   มํ   ภยมาวิสีติ   ทิสฺวาติ   ทิสฺวา   ปสฺสิตฺวา
ตุลยิตฺวา   ตีรยิตฺวา   วิภาวยิตฺวา   วิภูตํ   กตฺวา   ภยํ  ปีฬนํ  ฆฏฺฏนํ
อุปทฺทโว อุปสคฺโค อาวิสตีติ ๓ ทิสฺวา มํ ภยมาวิสิ ฯ เตนาห ภควา
#๑ โป. ยุ. อิเม ปาฐา นตฺถิ ฯ ๒ ม. นิคจฺฉนฺติ ฯ ๓ โป. ม. อาวิสีติ ฯ
