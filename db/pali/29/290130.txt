     [๑๖๖]   ส   เว  วิยตฺเตสุ  น  วคฺคสารีติ  ส  เว  ววตฺถิเตสุ
ภินฺเนสุ  เทฺวชฺฌาปนฺเนสุ  เทฺวฬฺหกชาเตสุ  นานาทิฏฺฐิเกสุ  นานาขนฺติเกสุ
นานารุจิเกสุ          นานาลทฺธิเกสุ         นานาทิฏฺฐินิสฺสยนิสฺสิเตสุ
ฉนฺทาคตึ    คจฺฉนฺเตสุ   โทสาคตึ   คจฺฉนฺเตสุ   โมหาคตึ   คจฺฉนฺเตสุ
ภยาคตึ   คจฺฉนฺเตสุ   น   ฉนฺทาคตึ   คจฺฉติ   น   โทสาคตึ   คจฺฉติ
น   โมหาคตึ   คจฺฉติ   น   ภยาคตึ   คจฺฉติ   น  ราควเสน  คจฺฉติ
น   โทสวเสน   คจฺฉติ   น  โมหวเสน  คจฺฉติ  น  มานวเสน  คจฺฉติ
น   ทิฏฺฐิวเสน   คจฺฉติ   น   อุทฺธจฺจวเสน  คจฺฉติ  น  วิจิกิจฺฉาวเสน
คจฺฉติ    น    อนุสยวเสน   คจฺฉติ   น   วคฺเคหิ   ธมฺเมหิ   ยายติ
นิยฺยายติ ๑ วุยฺหติ สํหริยตีติ ส เว วิยตฺเตสุ น วคฺคสารี ฯ
     [๑๖๗]  ทิฏฺฐึปิ  โส  น  ปจฺเจติ  กิญฺจีติ  ตสฺส ทฺวาสฏฺฐีทิฏฺฐิคตานิ
ปหีนานิ    สมุจฺฉินฺนานิ    วูปสนฺตานิ   ปฏิปฺปสฺสทฺธานิ   อภพฺพุปฺปตฺติกานิ
ญาณคฺคินา    ทฑฺฒานิ    โส    กิญฺจิ    ทิฏฺฐิคตํ    น   ปจฺเจติ   น
ปจฺจาคจฺฉตีติ ทิฏฺฐึปิ โส น ปจฺเจติ กิญฺจิ ฯ เตนาห ภควา
                 อตฺตํ ปหาย อนุปาทิยาโน
                 ญาเณปิ โส นิสฺสย โน กโรติ
                 ส เว วิยตฺเตสุ น วคฺคสารี
                 ทิฏฺฐึปิ โส น ปจฺเจติ กิญฺจีติ ฯ
           [๑๖๘] ยสฺสูภยนฺเต ปณิธีธ นตฺถิ
                 ภวาภวาย อิธ วา หุรํ วา
#๑ ม. นิยฺยติ ฯ
