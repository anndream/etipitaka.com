อญฺญํ    ทิฏฺฐึ    คณฺหนฺติ    ปฏิปทํ    คณฺหนฺติ   ตํ   มุญฺจิตฺวา   อญฺญํ
ปฏิปทํ    คณฺหนฺติ    มคฺคํ    คณฺหนฺติ    ตํ   มุญฺจิตฺวา   อญฺญํ   มคฺคํ
คณฺหนฺติ    คณฺหนฺติ    จ    มุญฺจนฺติ   จ   อาทิยนฺติ   จ   นิรสฺสชนฺติ
จาติ เต อุคฺคหายนฺติ นิรสฺสชนฺติ ฯ
     [๑๒๗]   กปีว   สาขํ   ปมุขํ  คหายาติ  ยถา  มกฺกโฏ  อรญฺเญ
ปวเน    จรมาโน    สาขํ    คณฺหาติ   ตํ   มุญฺจิตฺวา   อญฺญํ   สาขํ
คณฺหาติ    ตํ    มุญฺจิตฺวา    อญฺญํ   สาขํ   คณฺหาติ   เอวเมว   ปุถู
สมณพฺราหฺมณา    ปุถู    ทิฏฺฐิคตานิ    คณฺหนฺติ    จ    มุญฺจนฺติ    จ
อาทิยนฺติ   จ   นิรสฺสชนฺติ   จาติ   กปีว   สาขํ   ปมุขํ   คหาย   ฯ
เตนาห ภควา
                 ปุริมํ ปหาย อปรํ สิตาเส
                 เอชานุคา เต น ตรนฺติ สงฺคํ
                 เต อุคฺคหายนฺติ นิรสฺสชนฺติ
                 กปีว สาขํ ปมุขํ คหายาติ ฯ
           [๑๒๘] สยํ สมาทาย วตานิ ชนฺตุ
                 อุจฺจาวจํ คจฺฉติ สญฺญสตฺโต
                 วิทฺวา จ เวเทหิ สเมจฺจ ธมฺมํ

                 น อุจฺจาวจํ คจฺฉติ ภูริปญฺโญ ฯ
     [๑๒๙]   สยํ   สมาทาย  วตานิ  ชนฺตูติ  สยํ  สมาทายาติ  สามํ
