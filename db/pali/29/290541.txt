สพฺพนฺตํ   นิโรธธมฺมนฺติ   ชานโต   อาชานโต   วิชานโต   ปฏิวิชานโต
ปฏิวิชฺฌโตติ อเนชสฺส วิชานโต ฯ
     [๘๗๔]  นตฺถิ  กาจิ  นิสงฺขิตีติ  นิสงฺขิติโย วุจฺจนฺติ ปุญฺญาภิสงฺขาโร
อปุญฺญาภิสงฺขาโร    อาเนญฺชาภิสงฺขาโร    ฯ   ยโต   ปุญฺญาภิสงฺขาโร
จ     อปุญฺญาภิสงฺขาโร     จ    อาเนญฺชาภิสงฺขาโร    จ    ปหีนา
โหนฺติ  อุจฺฉินฺนมูลา  ตาลาวตฺถุกตา  อนภาวงฺคตา  อายตึ  อนุปฺปาทธมฺมา
เอตฺตาวตา     นิสงฺขิติโย     นตฺถิ     น    สํวิชฺชนฺติ    นุปลพฺภนฺติ
ปหีนา     สมุจฺฉินฺนา     วูปสนฺตา     ปฏิปฺปสฺสทฺธา    อภพฺพุปฺปตฺติกา
ญาณคฺคินา ทฑฺฒาติ นตฺถิ กาจิ นิสงฺขิติ ฯ
     [๘๗๕]  วิรโต  โส  วิยารมฺภาติ วิยารมฺโภ วุจฺจติ ปุญฺญาภิสงฺขาโร
อปุญฺญาภิสงฺขาโร    อาเนญฺชาภิสงฺขาโร    ฯ   ยโต   ปุญฺญาภิสงฺขาโร
จ     อปุญฺญาภิสงฺขาโร     จ    อาเนญฺชาภิสงฺขาโร    จ    ปหีนา
โหนฺติ  อุจฺฉินฺนมูลา  ตาลาวตฺถุกตา  อนภาวงฺคตา  อายตึ  อนุปฺปาทธมฺมา
เอตฺตาวตา     วิยารมฺภา     อารโต    อสฺส    วิรโต    ปฏิวิรโต
นิกฺขนฺโต   นิสฺสฏฺโฐ   วิปฺปมุตฺโต   วิสญฺญุตฺโต   วิมริยาทิกเตน  เจตสา
วิหรตีติ ๑ วิรโต โส วิยารมฺภา ฯ
     [๘๗๖]   เขมํ  ปสฺสติ  สพฺพธีติ  ภยกโร  ราโค  ภยกโร  โทโส
ภยกโร   โมโห   ฯเปฯ   ภยกรา   กิเลสา   ฯ   ภยกรสฺส  ราคสฺส
ปหีนตฺตา    ฯเปฯ   ภยกรานํ   กิเลสานํ   ปหีนตฺตา   สพฺพตฺถ   เขมํ
ปสฺสติ     สพฺพตฺถ     อภยํ    ปสฺสติ    สพฺพตฺถ    อนีติกํ    ปสฺสติ
#๑ ยุ. วิหเรยฺยาติ ฯ
