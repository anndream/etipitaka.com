                ปณฺณรสโม อตฺตทณฺฑสุตฺตนิทฺเทโส
   [๗๘๘] อตฺตทณฺฑา ภยํ ชาตํ       ชนํ ปสฺสถ เมธคํ
         สํเวคํ กิตฺตยิสฺสามิ        ยถา สํวิชิตํ มยา ฯ
     [๗๘๙]    อตฺตทณฺฑา   ภยํ   ชาตนฺติ   ทณฺฑาติ   ตโย   ทณฺฑา
กายทณฺโฑ   วจีทณฺโฑ   มโนทณฺโฑ   ฯ   ติวิธํ  กายทุจฺจริตํ  กายทณฺโฑ
จตุพฺพิธํ       วจีทุจฺจริตํ       วจีทณฺโฑ      ติวิธํ      มโนทุจฺจริตํ
มโนทณฺโฑ     ฯ    ภยนฺติ    เทฺว    ภยานิ    ทิฏฺฐธมฺมิกญฺจ    ภยํ
สมฺปรายิกญฺจ   ภยํ   ฯ  กตมํ  ทิฏฺฐธมฺมิกํ  ภยํ  ฯ  อิเธกจฺโจ  กาเยน
ทุจฺจริตํ    จรติ   วาจาย   ทุจฺจริตํ   จรติ   มนสา   ทุจฺจริตํ   จรติ
ปาณมฺปิ    หนติ    อทินฺนมฺปิ   อาทิยติ   สนฺธิมฺปิ   ฉินฺทติ   นิลฺโลปมฺปิ
หรติ    เอกาคาริกมฺปิ    กโรติ    ปริปนฺเถปิ    ติฏฺฐติ    ปรทารมฺปิ
คจฺฉติ    มุสาปิ    ภณติ   ฯ   ตเมนํ   คเหตฺวา   รญฺโญ   ทสฺเสนฺติ
อยํ    เทว    โจโร    อาคุจารี   อิมสฺส   ยํ   อิจฺฉสิ   ตํ   ทณฺฑํ
ปเณหีติ   ฯ  ตเมนํ  ราชา  ปริภาสติ  ฯ  โส  ปริภาสปจฺจยาปิ  [๑]
ทุกฺขโทมนสฺสํ  ปฏิสํเวเทติ  ฯ  เอตํ  ภยํ  ทุกฺขโทมนสฺสํ  กุโต  ตสฺส  ฯ
อตฺตทณฺฑโต    ชาตํ    สญฺชาตํ    นิพฺพตฺตํ   อภินิพฺพตฺตํ   ปาตุภูตํ   ฯ
เอตฺตเกนปิ  ราชา  น  ตุสฺสติ  ฯ  ตเมนํ ราชา พนฺธาเปติ อนฺทุพนฺธเนน
วา   รชฺชุพนฺธเนน   วา   สงฺขลิกพนฺธเนน   วา   เวตฺตพนฺธเนน  วา
ลตาพนฺธเนน  วา  เปกฺขพนฺธเนน  วา ปริกฺเขปพนฺธเนน วา คามพนฺธเนน
#๑ ม. ภยมฺปิ อุปฺปาเทติ ฯ
