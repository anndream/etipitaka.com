ตุลยิตฺวา    ตีรยิตฺวา    วิภาวยิตฺวา    วิภูตํ    กตฺวาติ   เอวาภิชานํ
ปรมนฺติ ญตฺวา ฯ
     [๑๑๓]   สุทฺธานุปสฺสีติ  ปจฺเจติ  ญาณนฺติ  โย  สุทฺธํ  ปสฺสติ  โส
สุทฺธานุปสฺสี   ฯ   ปจฺเจติ   ญาณนฺติ   จกฺขุวิญฺญาเณน   ๑   รูปทสฺสนํ
ญาณนฺติ    ปจฺเจติ   มคฺโคติ   ปจฺเจติ   ปโถติ   ปจฺเจติ   นิยฺยานนฺติ
ปจฺเจตีติ สุทฺธานุปสฺสีติ ปจฺเจติ ญาณํ ฯ เตนาห ภควา
                 ปสฺสามิ สุทฺธํ ปรมํ อโรคํ
                 ทิฏฺเฐน สํสุทฺธิ นรสฺส โหติ
                 เอวาภิชานํ ปรมนฺติ ญตฺวา
                 สุทฺธานุปสฺสีติ ปจฺเจติ ญาณนฺติ ฯ
           [๑๑๔] ทิฏฺเฐน เจ สุทฺธิ นรสฺส โหติ
                 ญาเณน วา โส ปชหาติ ทุกฺขํ
                 อญฺเญน โส สุชฺฌติ โสปธีโก
                 ทิฏฺฐี หิ นํ ปาว ตถา วทานํ ฯ
     [๑๑๕]   ทิฏฺเฐน   เจ   สุทฺธิ   นรสฺส   โหตีติ  จกฺขุวิญฺญาเณน
รูปทสฺสเนน    เจ   นรสฺส   สุทฺธิ   วิสุทฺธิ   ปริสุทฺธิ   มุตฺติ   วิมุตฺติ
ปริมุตฺติ   โหติ   นโร   สุชฺฌติ   วิสุชฺฌติ   ปริสุชฺฌติ   มุจฺจติ  วิมุจฺจติ
ปริมุจฺจตีติ ทิฏฺเฐน เจ สุทฺธิ นรสฺส โหติ ฯ
     [๑๑๖]   ญาเณน   วา   โส   ปชหาติ  ทุกฺขนฺติ  จกฺขุวิญฺญาเณน
รูปทสฺสเนน   เจ  นโร  ชาติทุกฺขํ  ปชหติ  ชราทุกฺขํ  ปชหติ  พฺยาธิทุกฺขํ
#๑ โป. ม. จกฺขุวิญฺญาณํ รูปทสฺสเนน ญาณนฺติ ฯ สพฺพตฺถ อีทิสเมว ฯ
