จเรยฺย   วิหเรยฺย  อิริเยยฺย  วตฺเตยฺย  ปาเลยฺย  ยเปยฺย  ยาเปยฺยาติ
เอตมฺปิ ทิสฺวา อมโม จเรยฺย ฯ
     [๕๙]   ภเวสุ   อาสตฺติมกุพฺพมาโนติ  ภเวสูติ  กามภเว  รูปภเว
อรูปภเว   ฯ   อาสตฺติ   วุจฺจติ  ตณฺหา  โย  ราโค  สาราโค  ฯเปฯ
อภิชฺฌา   โลโภ   อกุสลมูลํ   ฯ   ภเวสุ   อาสตฺติมกุพฺพมาโนติ  ภเวสุ
อาสตฺตึ    อกุพฺพมาโน    ฉนฺทํ    เปมํ    ราคํ   ขนฺตึ   อกุพฺพมาโน
อชนยมาโน    อสญฺชนยมาโน    อนิพฺพตฺตยมาโน    อนภินิพฺพตฺตยมาโนติ
ภเวสุ อาสตฺติมกุพฺพมาโน ฯ เตนาห ภควา
                 มมายิเต ปสฺสถ ผนฺทมาเน
                 มจฺเฉว อปฺโปทกขีณโสเต
                 เอตมฺปิ ทิสฺวา อมโม จเรยฺย
                 ภเวสุ อาสตฺติมกุพฺพมาโนติ ฯ
            [๖๐] อุโภสุ อนฺเตสุ วิเนยฺย ฉนฺทํ
                 ผสฺสํ ปริญฺญาย อนานุคิทฺโธ
                 ยทตฺตครหี ตทกุพฺพมาโน

                 น ลิมฺปตี ๑ ทิฏฺฐสุเตสุ ธีโร ฯ
     [๖๑]   อุโภสุ   อนฺเตสุ   วิเนยฺย   ฉนฺทนฺติ   อนฺตาติ   ผสฺโส
เอโก    อนฺโต   ผสฺสสมุทโย   ทุติโย   อนฺโต   ฯ   อตีโต   เอโก
อนฺโต   อนาคโต   ทุติโย   อนฺโต   ฯ  สุขา  เวทนา  เอโก  อนฺโต
#๑ น ลิมฺปตีติปิ ปาโฐ ฯ
