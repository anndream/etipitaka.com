ภาเวนฺโต   สโต   เวทนาสุ   จิตฺเต  ธมฺเมสุ  ธมฺมานุปสฺสนาสติปฏฺฐานํ
ภาเวนฺโต      สโต      ฯ      อปเรหิปิ      จตูหิ     การเณหิ
สโต   อสติปริวชฺชนาย   สโต   สติกรณียานํ   ๑   ธมฺมานํ   กตตฺตา
สโต    สติปฏิปกฺขานํ    ๒   ธมฺมานํ   หตตฺตา   สโต   สตินิมิตฺตานํ
ธมฺมานํ   อปฺปมุฏฺฐตฺตา  ๓  สโต  ฯ  อปเรหิปิ  จตูหิ  การเณหิ  สโต
สติยา    สมนฺนาคตตฺตา    สโต    สติยา   วสิตตฺตา   สโต   สติยา
ปาคุญฺญตาย   สโต   สติยา   อปจฺโจโรหณตาย   สโต   ฯ   อปเรหิปิ
จตูหิ   การเณหิ   สโต   สตตฺตา   สโต   สนฺตตฺตา   สโต  สมิตตฺตา
สโต    สนฺตธมฺมสมนฺนาคตตฺตา    สโต    ฯ    พุทฺธานุสฺสติยา   สโต
ธมฺมานุสฺสติยา    สโต    สงฺฆานุสฺสติยา   สโต   สีลานุสฺสติยา   สโต
จาคานุสฺสติยา    สโต    เทวตานุสฺสติยา    สโต    อานาปานสฺสติยา
สโต   มรณานุสฺสติยา   สโต   กายคตาสติยา   สโต   อุปสมานุสฺสติยา
สโต     ฯ     ยา    สติ    อนุสฺสติ    ปฏิสฺสติ    สติ    สรณตา
ธารณตา    อปิลาปนตา    อสฺสมฺมุสฺสนตา    สติ    สตินฺทฺริยํ   สติพลํ
สมฺมาสติ    สติสมฺโพชฺฌงฺโค   เอกายนมคฺโค   อยํ   วุจฺจติ   สติ   ฯ
อิมาย   สติยา   อุเปโต  โหติ  สมุเปโต  อุปคโต  สมุปคโต  อุปปนฺโน
สมุปปนฺโน สมนฺนาคโต โส วุจฺจติ สโต ฯ
     โสมํ  วิสตฺติกํ  โลเก  สโต  สมติวตฺตตีติ  ยา ๔ โลเก วิสตฺติกา
อิมํ    โลเก   วิสตฺติกํ   สโต   ตรติ   อุตฺตรติ   ปตรติ   สมติกฺกมติ
วีติวตฺตตีติ โสมํ วิสตฺติกํ โลเก สโต สมติวตฺตติ ฯ เตนาห ภควา
#๑ โป. ยุ. สติกรณียานญฺจ ฯ ๒ ม. สติปริปนฺธานํ ฯ ๓ ม. อสมฺมุฏฺฐตฺตา ฯ
#๔ ม. โลเก วา สา วิสตฺติกา โลเก วา ตํ วิสตฺติกํ ... ฯ
