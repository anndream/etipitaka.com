ชีวิตํ         อุสฺมูปนิพทฺธํ        ชีวิตํ        กวฬิงฺการาหารูปนิพทฺธํ
ชีวิตํ    วิญฺญาณูปนิพทฺธํ    ชีวิตํ    ฯ    มูลมฺปิ   อิเมสํ   ทุพฺพลํ   ฯ
ปุพฺพเหตูปิ   อิเมสํ   ทุพฺพลา   ฯ   เยปิ   ปจฺจยา  เตปิ  ทุพฺพลา  ฯ
เยปิ  ปภวิกา  ๑  เตปิ  ทุพฺพลา  ฯ  สหภูปิ  ๒  อิเมสํ  ทุพฺพลา  ฯ
สมฺปโยคาปิ    อิเมสํ   ทุพฺพลา   ฯ   สหชาปิ   อิเมสํ   ทุพฺพลา   ฯ
ยาปิ    ปโยชิกา    สาปิ    ทุพฺพลา    ฯ    อญฺญมญฺญํ   นิจฺจทุพฺพลา
อิเม   ฯ   อญฺญมญฺญํ   อนวตฺถิตา   อิเม   ฯ   อญฺญมญฺญํ  ปริปาตยนฺติ
อิเม    ฯ    อญฺญมญฺญสฺส    หิ    นตฺถิ    ตายิตา   ฯ   น   จาปิ
ฐเปนฺติ   อญฺญมญฺญิเม   ฯ   โยปิ   นิพฺพตฺตโก  โส  น  วิชฺชติ  ฯ  น
จ   เกนจิ  โกจิ  หายติ  ฯ  ภงฺคพฺยา  ๓  จ  อิเม  หิ  สพฺพโส  ฯ
ปุริเมหิ   ปภาวิตา   อิเม   ฯ   เยปิ  ปภาวิตา  เต  ปุเร  มตา  ฯ
ปุริมาปิจ   ปจฺฉิมาปิจ   อญฺญมญฺญํ   น   กทาจิ   อทฺทสํสูติ   ฯ   เอวํ
สรสปริตฺตตาย อปฺปกํ ชีวิตํ ฯ
     อปิจ   จาตุมฺมหาราชิกานํ   เทวานํ   ชีวิตํ   อุปาทาย  มนุสฺสานํ
อปฺปกํ   ชีวิตํ   ปริตฺตกํ   ชีวิตํ  โถกํ  ชีวิตํ  ขณิกํ  ชีวิตํ  ลหุกํ  ชีวิตํ
อิตฺตรํ   ชีวิตํ   อนทฺธนียํ   ชีวิตํ   น   จิรฏฺฐิติกํ  ชีวิตํ  ฯ  ตาวตึสานํ
เทวานํ   ฯ   ยามานํ   เทวานํ  ฯ  ตุสิตานํ  เทวานํ  ฯ  นิมฺมานรตีนํ
เทวานํ   ฯ   ปรนิมฺมิตวสวตฺตีนํ   เทวานํ   ฯ  พฺรหฺมกายิกานํ  เทวานํ
ชีวิตํ    อุปาทาย   มนุสฺสานํ   อปฺปกํ   ชีวิตํ   ปริตฺตกํ   ชีวิตํ   โถกํ
ชีวิตํ   ขณิกํ   ชีวิตํ   ลหุกํ   ชีวิตํ   อิตฺตรํ   ชีวิตํ   อนทฺธนียํ  ชีวิตํ
#๑ ม. ปภาวิกา ฯ ๒ โป. ม. สหภูมิ ฯ ๓ ม. คนฺธพฺพา ฯ
