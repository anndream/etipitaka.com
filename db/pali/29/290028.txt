     วุตฺตํ  เหตํ  ภควตา  รูปูปายํ  ๑  วา  ภิกฺขเว วิญฺญาณํ ติฏฺฐมานํ
ติฏฺฐติ    รูปารมฺมณํ    รูปปฺปติฏฺฐํ   นนฺทูปเสวนํ   ๒   วุฑฺฒึ   วิรูฬฺหึ
เวปุลฺลํ    อาปชฺชติ    เวทนูปายํ    วา    ภิกฺขเว   สญฺญูปายํ   วา
ภิกฺขเว    สงฺขารูปายํ    วา   ภิกฺขเว   วิญฺญาณํ   ติฏฺฐมานํ   ติฏฺฐติ
สงฺขารารมฺมณํ   สงฺขารปฺปติฏฺฐํ   นนฺทูปเสวนํ   วุฑฺฒึ   วิรูฬฺหึ   เวปุลฺลํ
อาปชฺชตีติ ฯ เอวมฺปิ ติฏฺฐํ นโร ฯ
     วุตฺตํ  ๓  เหตํ  ภควตา  กวฬิงฺกาเร  เจ ภิกฺขเว อาหาเร อตฺถิ
ราโค    อตฺถิ    นนฺทิ    อตฺถิ    ตณฺหา   ปติฏฺฐิตํ   ตตฺถ   วิญฺญาณํ
วิรูฬฺหํ   ยตฺถ  ปติฏฺฐิตํ  วิญฺญาณํ  วิรูฬฺหํ  อตฺถิ  ตตฺถ  นามรูปสฺสาวกฺกนฺติ
ยตฺถ        อตฺถิ        นามรูปสฺสาวกฺกนฺติ       อตฺถิ       ตตฺถ
สงฺขารานํ    วุฑฺฒิ    ยตฺถ   อตฺถิ   สงฺขารานํ   วุฑฺฒิ   อตฺถิ   ตตฺถ
อายตึ    ปุนพฺภวาภินิพฺพตฺติ    ยตฺถ   อตฺถิ   อายตึ   ปุนพฺภวาภินิพฺพตฺติ
อตฺถิ   ตตฺถ   อายตึ   ชาติชรามรณํ  ยตฺถ  อตฺถิ  อายตึ  ชาติชรามรณํ
สโสกนฺตํ  ภิกฺขเว  สรชํ  สอุปายาสนฺติ  วทามิ  ๔ ฯ ผสฺเส เจ ภิกฺขเว
อาหาเร   มโนสญฺเจตนาย   เจ   ภิกฺขเว   อาหาเร   วิญฺญาเณ  เจ
ภิกฺขเว   อาหาเร   อตฺถิ   ราโค  อตฺถิ  นนฺทิ  อตฺถิ  ตณฺหา  ปติฏฺฐิตํ
ตตฺถ    วิญฺญาณํ    วิรูฬฺหํ   ยตฺถ   ปติฏฺฐิตํ   วิญฺญาณํ   วิรูฬฺหํ   อตฺถิ
ตตฺถ    นามรูปสฺสาวกฺกนฺติ    ยตฺถ   อตฺถิ   นามรูปสฺสาวกฺกนฺติ   อตฺถิ
ตตฺถ    สงฺขารานํ    วุฑฺฒิ   ยตฺถ   อตฺถิ   สงฺขารานํ   วุฑฺฒิ   อตฺถิ
ตตฺถ   อายตึ   ปุนพฺภวาภินิพฺพตฺติ  ยตฺถ  อตฺถิ  อายตึ  ปุนพฺภวาภินิพฺพตฺติ
#๑ ม. ยุ. รูปูปยํ .. สงฺขารูปยํ ฯ สพฺพตฺถ อีทิสเมว ฯ ๒ ม. นนฺทูปเสจนํ ฯ
#๓ ม. ยุ. วุตฺตมฺปิ เหตํ ฯ ๔ โป. ม. วทามีติ เอวมฺปิ ติฏฺฐํ นโร ฯ สพฺพตฺถ
#อีทิสเมว ฯ
