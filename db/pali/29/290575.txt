     กถํ   ปริสหนฺตีติ  ปริสฺสยา  ฯ  เต  ปริสฺสยา  ตํ  ปุคฺคลํ  สหนฺติ
ปริสหนฺติ   อภิภวนฺติ   อชฺโฌตฺถรนฺติ   ปริยาทิยนฺติ   มทฺทนฺติ   ฯ  เอวํ
ปริสหนฺตีติ ปริสฺสยา ฯ
     กถํ    ปริหานาย   สํวตฺตนฺตีติ   ปริสฺสยา   ฯ   เต   ปริสฺสยา
กุสลานํ   ธมฺมานํ   ปริหานาย   อนฺตรายาย   สํวตฺตนฺติ   ฯ   กตเมสํ
กุสลานํ    ธมฺมานํ    ฯ   สมฺมาปฏิปทาย   อนุโลมปฏิปทาย   อปจฺจนีก
ปฏิปทาย    [๑]    อนฺวตฺถปฏิปทาย    ธมฺมานุธมฺมปฏิปทาย    สีเลสุ
ปริปูริการิตาย   ๒   อินฺทฺริเยสุ   คุตฺตทฺวารตาย   โภชเน  ตฺตญฺญุตาย
ชาคริยานุโยคสฺส       สติสมฺปชญฺญสฺส       จตุนฺนํ      สติปฏฺฐานานํ
ภาวนานุโยคสฺส     จตุนฺนํ    สมฺมปฺปธานานํ    จตุนฺนํ    อิทฺธิปฺปาทานํ
ปญฺจนฺนํ     อินฺทฺริยานํ    ปญฺจนฺนํ    พลานํ    สตฺตนฺนํ    โพชฺฌงฺคานํ
อริยสฺส    อฏฺฐงฺคิกสฺส    มคฺคสฺส   ภาวนานุโยคสฺส   อิเมสํ   กุสลานํป
ธมฺมานํ   ปริหานาย   อนฺตรายาย   สํวตฺตนฺติ   ฯ   เอวํ   ปริหานาย
สํวตฺตนฺตีติ ปริสฺสยา ฯ
     กถํ   ตตฺราสยาติ   ปริสฺสยา   ฯ   ตตฺเถเต   ปาปกา  อกุสลา
ธมฺมา   อุปฺปชฺชนฺติ   อตฺตภาวสนฺนิสฺสยา   ฯ   ยถา   พิเล   พิลาสยา
ปาณา   สยนฺติ   ทเก   ทกาสยา   ปาณา   สยนฺติ   วเน   วนาสยา
ปาณา    สยนฺติ    รุกฺเข    รุกฺขาสยา    ปาณา   สยนฺติ   เอวเมว
ตตฺเถเต   ปาปกา   อกุสลา   ธมฺมา   อุปฺปชฺชนฺติ  อตฺตภาวสนฺนิสฺสยาติ
เอวมฺปิ ตตฺราสยาติ ปริสฺสยา ฯ
#๑ ม. อวิรุทฺธปฏิปทาย ฯ ๒ ม. ยุ. ปริปูรการิตาย ฯ
