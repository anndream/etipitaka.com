กาเม    ปริวชฺเชติ    ทุติยํ    ฌานํ    ภาเวนฺโตปิ    ตติยํ    ฌานํ
ภาเวนฺโตปิ    จตุตฺถํ   ฌานํ   ภาเวนฺโตปิ   อากาสานญฺจายตนสมาปตฺตึ
ภาเวนฺโตปิ           วิญฺญาณญฺจายตนสมาปตฺตึ           ภาเวนฺโตปิ
อากิญฺจญฺญายตนสมาปตฺตึ    ภาเวนฺโตปิ    เนวสญฺญานาสญฺญายตนสมาปตฺตึ
ภาเวนฺโตปิ     วิกฺขมฺภนโต     กาเม     ปริวชฺเชติ     ฯ    เอวํ
วิกฺขมฺภนโต กาเม ปริวชฺเชติ ฯ
    กถํ    สมุจฺเฉทโต    กาเม    ปริวชฺเชติ    ฯ   โสตาปตฺติมคฺคํ
ภาเวนฺโตปิ  อปายคมนีเย  กาเม  สมุจฺเฉทโต  ปริวชฺเชติ สกทาคามิมคฺคํ
ภาเวนฺโตปิ      โอฬาริเก     กาเม     สมุจฺเฉทโต     ปริวชฺเชติ
อนาคามิมคฺคํ     ภาเวนฺโตปิ     อณุสหคเต     กาเม    สมุจฺเฉทโต
ปริวชฺเชติ   อรหตฺตมคฺคํ   ภาเวนฺโตปิ   สพฺเพน   สพฺพํ  สพฺพถา  สพฺพํ
อเสสํ   นิสฺเสสํ  สมุจฺเฉทโต  กาเม  ปริวชฺเชติ  ฯ  เอวํ  สมุจฺเฉทโต
กาเม ปริวชฺเชตีติ โย กาเม ปริวชฺเชติ ฯ
    [๑๓]  สปฺปสฺเสว  ปทา  สิโรติ  สปฺโป  วุจฺจติ  อหิ  ฯ เกนตฺเถน
สปฺโป  ฯ  สํสปฺปนฺโต  คจฺฉตีติ  สปฺโป  ฯ  ภุชนฺโต  คจฺฉตีติ  ภุชโค  ฯ
อุเรน   คจฺฉตีติ   อุรโค   ฯ   ปนฺนสิโร  คจฺฉตีติ  ปนฺนโค  ฯ  สิเรน
สุปตีติ   สิริสโป   ฯ   วิเล  สยตีติ  วิลาสโย  ๑  ฯ  คุหายํ  เสตีติ
คุหาสโย   ฯ   ทาฒา   ตสฺส   อาวุโธติ   ทาฒาวุโธ   ฯ  วิสํ  ตสฺส
โฆรนฺติ   โฆรวิโส   ฯ   ชิวฺหา   ตสฺส   ทุวิธาติ   ทุชิวฺหา  ฯ  ทฺวีหิ
#๑ วิลสโยติปิ ปาโฐ ฯ
