ตาเณ    ติฏฺฐติ    เลเณ   ติฏฺฐติ   สรเณ   ติฏฺฐติ   อภเย   ติฏฺฐติ
อจฺจุเต   ติฏฺฐติ   อมเต   ติฏฺฐติ   นิพฺพาเน   ติฏฺฐตีติ   ถเล  ติฏฺฐติ
พฺราหฺมโณ ฯ(
     [๘๔๔]   สพฺพํ  โส  ปฏินิสฺสชฺชาติ  สพฺพํ  วุจฺจติ  ทฺวาทสายตนานิ
จกฺขุญฺเจว  รูปา  จ  ฯเปฯ  มโนเจว ธมฺมา จ ฯ ยโต อชฺฌตฺติกพาหิเรสุ
อายตเนสุ    ฉนฺทราโค   ปหีโน   โหติ   อุจฺฉินฺนมูโล   ตาลาวตฺถุกโต
อนภาวงฺคโต     อายตึ     อนุปฺปาทธมฺโม     เอตฺตาวตาปิ     สพฺพํ
จตฺตํ   โหติ   วนฺตํ   มุตฺตํ   ปหีนํ   ปฏินิสฺสฏฺฐํ   ฯ  ยโต  ตณฺหา  จ
ทิฏฺฐิ   จ   มาโน   จ   ปหีนา   โหนฺติ   อุจฺฉินฺนมูลา  ตาลาวตฺถุกตา
อนภาวงฺคตา   ๑   อายตึ   อนุปฺปาทธมฺมา  เอตฺตาวตาปิ  สพฺพํ  จตฺตํ
โหติ   วนฺตํ   มุตฺตํ   ปหีนํ   ปฏินิสฺสฏฺฐํ   ฯ   ยโต   ปุญฺญาภิสงฺขาโร
จ   อปุญฺญาภิสงฺขาโร   จ   อาเนญฺชาภิสงฺขาโร   จ   ปหีนา   โหนฺติ
อุจฺฉินฺนมูลา    ตาลาวตฺถุกตา    อนภาวงฺคตา   อายตึ   อนุปฺปาทธมฺมา
เอตฺตาวตาปิ   สพฺพํ   จตฺตํ   โหติ   วนฺตํ   มุตฺตํ  ปหีนํ  ปฏินิสฺสฏฺฐนฺติ
สพฺพํ โส ปฏินิสฺสชฺช ฯ
     [๘๔๕]  สเว  สนฺโตติ  วุจฺจตีติ  โส  สนฺโต  อุปสนฺโต  วูปสนฺโต
นิพฺพุโต   ปฏิปฺปสฺสทฺโธติ   วุจฺจติ   กถิยติ   ภณิยติ   ทีปิยติ  โวหริยตีติ
สเว สนฺโตติ วุจฺจติ ฯ เตนาห ภควา
         สจฺจา อโวกฺกมํ มุนิ        ถเล ติฏฺฐติ พฺราหฺมโณ
         สพฺพํ โส ปฏินิสฺสชฺช        สเว สนฺโตติ วุจฺจตีติ ฯ
#๑ ม. อนภาวงฺกตา ฯ โป. ยุ. อภาวงฺคตา ฯ
