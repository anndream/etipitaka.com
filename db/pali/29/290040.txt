            [๔๐] กาเมสุ คิทฺธา ปสุตา ปมูฬฺหา
                 อวทานิยา เต วิสเม นิวิฏฺฐา
                 ทุกฺขูปนีตา ปริเทวยนฺติ
                 กึสู ภวิสฺสาม อิโต จุตาเส ฯ
    [๔๑]   กาเมสุ   คิทฺธา   ปสุตา   ปมูฬฺหาติ  กามาติ  อุทฺทานโต
เทฺว    กามา    วตฺถุกามา    จ   กิเลสกามา   จ   ฯเปฯ   อิเม
วุจฺจนฺติ   วตฺถุกามา   ฯเปฯ   อิเม   วุจฺจนฺติ  กิเลสกามา  ฯ  เคโธ
วุจฺจติ    ตณฺหา   โย   ราโค   สาราโค   ฯเปฯ   อภิชฺฌา   โลโภ
อกุสลมูลํ    ฯ   กิเลสกาเมน   วตฺถุกาเมสุ   รตฺตา   คิทฺธา   คธิตา
มุจฺฉิตา    อชฺโฌปนฺนา   ๑   ลคฺคา   ลคฺคิตา   ปลิพุทฺธาติ   กาเมสุ
คิทฺธา   ฯ   ปสุตาติ   เยปิ   กาเม   เอสนฺติ   คเวสนฺติ  ปริเยสนฺติ
ตจฺจริตา    ตพฺพหุลา    ตคฺครุกา   ตนฺนินฺนา   ตปฺโปณา   ตปฺปพฺภารา
ตทธิมุตฺตา   ตทาธิปเตยฺยา   เตปิ   กามปฺปสุตา  ฯ  เยปิ  ตณฺหาวเสน
รูเป    เอสนฺติ    คเวสนฺติ    ปริเยสนฺติ    สทฺเท    คนฺเธ   รเส
โผฏฺฐพฺเพ    เอสนฺติ    คเวสนฺติ    ปริเยสนฺติ   ตจฺจริตา   ตพฺพหุลา
ตคฺครุกา      ตนฺนินฺนา      ตปฺโปณา     ตปฺปพฺภารา     ตทธิมุตฺตา
ตทาธิปเตยฺยา  เตปิ  กามปฺปสุตา  ฯ  เยปิ  ตณฺหาวเสน  รูเป ปฏิลภนฺติ
สทฺเท    คนฺเธ   รเส   โผฏฺฐพฺเพ   ปฏิลภนฺติ   ตจฺจริตา   ตพฺพหุลา
ตคฺครุกา      ตนฺนินฺนา      ตปฺโปณา     ตปฺปพฺภารา     ตทธิมุตฺตา
ตทาธิปเตยฺยา    เตปิ   กามปฺปสุตา   ฯ   เยปิ   ตณฺหาวเสน   รูเป
#๑ อชฺโฌสนฺนาติปิ ปาโฐ ฯ
