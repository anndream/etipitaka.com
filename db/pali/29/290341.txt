                 ญตฺวา วิมุตฺโต น วิวาทเมติ
                 ภวาภวาย น สเมติ ธีโร ฯ
     [๕๑๕]   เอเต  จ  ญตฺวา  อุปนิสฺสิตาติ  เอเตติ  ทิฏฺฐิคติเก  ฯ
อุปนิสฺสิตาติ      สสฺสตทิฏฺฐินิสฺสิตาติ     ญตฺวา     อุจฺเฉททิฏฺฐินิสฺสิตาติ
ญตฺวา     สสฺสตุจฺเฉททิฏฺฐินิสฺสิตาติ     ญตฺวา    ชานิตฺวา    ตุลยิตฺวา
ตีรยิตฺวา วิภาวยิตฺวา วิภูตํ กตฺวาติ เอเต จ ญตฺวา อุปนิสฺสิตาติ ฯ
     [๕๑๖]   ญตฺวา   มุนี  นิสฺสเย  โส  วิมํสีติ  มุนีติ  โมนํ  วุจฺจติ
ญาณํ   ฯเปฯ   สงฺคชาลมติจฺจ   โส   มุนิ  ฯ  มุนิ  สสฺสตทิฏฺฐินิสฺสิตาติ
ญตฺวา      อุจฺเฉททิฏฺฐินิสฺสิตาติ     ญตฺวา     สสฺสตุจฺเฉททิฏฺฐินิสฺสิตาติ
ญตฺวา     ชานิตฺวา     ตุลยิตฺวา    ตีรยิตฺวา    วิภาวยิตฺวา    วิภูตํ
กตฺวา   ฯ   โส   วิมํสีติ   ปณฺฑิโต   ปญฺญวา   พุทฺธิมา  ญาณี  วิภาวี
เมธาวีติ ญตฺวา มุนี นิสฺสเย โส วิมํสี ฯ
     [๕๑๗]  ญตฺวา  วิมุตฺโต  น  วิวาทเมตีติ ญตฺวา ชานิตฺวา ตุลยิตฺวา
ตีรยิตฺวา  วิภาวยิตฺวา  วิภูตํ  กตฺวา  ฯ  [๑]  มุตฺโต วิมุตฺโต ปริมุตฺโต
สุวิมุตฺโต    อจฺจนฺตอนุปาทาวิโมกฺเขน    สพฺเพ    สงฺขารา   อนิจฺจาติ
ญตฺวา   ชานิตฺวา   ตุลยิตฺวา   ตีรยิตฺวา   วิภาวยิตฺวา   วิภูตํ   กตฺวา
มุตฺโต    วิมุตฺโต    ปริมุตฺโต    สุวิมุตฺโต    อจฺจนฺตอนุปาทาวิโมกฺเขน
สพฺเพ    สงฺขารา    ทุกฺขาติ    สพฺเพ    ธมฺมา   อนตฺตาติ   ฯเปฯ
ยงฺกิญฺจิ    สมุทยธมฺมํ    สพฺพนฺตํ    นิโรธธมฺมนฺติ    ญตฺวา   ชานิตฺวา
ตุลยิตฺวา    ตีรยิตฺวา   วิภาวยิตฺวา   วิภูตํ   กตฺวา   มุตฺโต   วิมุตฺโต
#๑ ม. วิมุตฺโตติ ฯ
