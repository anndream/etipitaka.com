มสาณานิปิ    ธาเรติ    ฉวทุสฺสานิปิ    ธาเรติ    ติรีฏานิปิ   ธาเรติ
อชินานิปิ    ธาเรติ    ปํสุกูลานิปิ    ธาเรติ    อชินกฺขิปมฺปิ   ธาเรติ
กุสจีรมฺปิ    ธาเรติ    วากจีรมฺปิ    ธาเรติ    ผลกจีรมฺปิ    ธาเรติ
เกสกมฺพลมฺปิ    ธาเรติ    อุลูกปกฺขมฺปิ    ธาเรติ    เกสมสฺสุโลจโกปิ
โหติ    เกสมสฺสุโลจนานุโยคมนุยุตฺโต    วิหรติ    อุพฺภฏฺฐโกปิ    โหติ
อาสนปฏิกฺขิตฺโต      อุกฺกุฏิโกปิ      โหติ      อุกฺกุฏิกปฺปธานมนุยุตฺโต
กณฺฏกาปสฺสยิโกปิ   โหติ   กณฺฏกาปสฺสเย  เสยฺยํ  กปฺเปติ  ผลกเสยฺยมฺปิ
กปฺเปติ      ถณฺฑิลเสยฺยมฺปิ      กปฺเปติ     เอกปสฺสยิโกปิ     โหติ
รโชชลฺลธโร  อพฺโภกาสิโกปิ  โหติ  ยถาสนฺถติโกปิ  โหติ  วิกฏิโกปิ  ๑
โหติ  วิกฏโภชนานุโยคมนุยุตฺโต  อปานโกปิ  โหติ  อปานภตฺตมนุยุตฺโต ๒
สายตติยกมฺปิ            อุทโกโรหณานุโยคมนุยุตฺโต           วิหรติ
อิติ    เอวรูปํ   อเนกวิหิตํ   กายสฺส   อาตาปนปริตาปนานุโยคมนุยุตฺโต
วิหรติ   ฯ   เอวมฺปิ   ทิฏฺฐิสลฺเลน   โอติณฺโณ  วิทฺโธ  ผุฏฺโฐ  ปเรโต
สโมหิโต สมนฺนาคโต ธาวติ วิธาวติ สนฺธาวติ สํสรติ ฯ
     โสกสลฺเลน    โอติณฺโณ    วิทฺโธ   ผุฏฺโฐ   ปเรโต   สโมหิโต
สมนฺนาคโต   โสจติ   กิลมติ   ปริเทวติ   อุรตฺตาฬึ   กนฺทติ   สมฺโมหํ
อาปชฺชติ   ฯ   วุตฺตํ   เหตํ   ภควตา  ภูตปุพฺพํ  พฺราหฺมณ  อิมิสฺสาเยว
สาวตฺถิยา   อญฺญตริสฺสา   อิตฺถิยา   มาตา  กาลมกาสิ  ฯ  สา  ตสฺสา
กาลกิริยาย  อุมฺมตฺติกา  ขิตฺตจิตฺตา  รถิยา ๓ รถิยํ สิงฺฆาฏเกน สิงฺฆาฏกํ
อุปสงฺกมิตฺวา   เอวมาห   อปิ   เม  มาตรํ  อทฺทสถ  อปิ  เม  มาตรํ
#๑ ม. เวกฏิโกปิ ฯ ๒ ม. อปานกตฺถมนุยุตฺโต ฯ ๓ ม. รถิยาย ฯ
