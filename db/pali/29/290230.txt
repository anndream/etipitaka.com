สนฺโต   อนิสฺสาย   ฯ  ภวํ  น  ชปฺเปติ  กามภวํ  น  ชปฺเปยฺย  รูปภวํ
น   ชปฺเปยฺย  อรูปภวํ  น  ชปฺเปยฺย  น  ปชปฺเปยฺย  น  อภิชปฺเปยฺยาติ
สนฺโต อนิสฺสาย ภวํ น ชปฺเป ฯ เตนาห ภควา
                 น ทิฏฺฐิยา น สุติยา น ญาเณน (มาคนฺทิยาติ ภควา)
                 สีลพฺพเตนาปิ น สุทฺธิมาห
                 อทิฏฺฐิยา อสฺสุติยา อญาณา
                 อสีลตา อพฺพตา โนปิ เตน
                 เอเต จ นิสฺสาย อนุคฺคหาย
                 สนฺโต อนิสฺสาย ภวํ น ชปฺเปติ ฯ
        [๓๔๐] โน เจ กิร ทิฏฺฐิยา น สุติยา น ญาเณน (อิติ มาคนฺทิโย)
                 สีลพฺพเตนาปิ น สุทฺธิมาห
                 อทิฏฺฐิยา อสฺสุติยา อญาณา
                 อสีลตา อพฺพตา โนปิ เตน
                 มญฺญามหํ โมมุหเมว ธมฺมํ
                 ทิฏฺฐิยา เอเก ปจฺเจนฺติ สุทฺธึ ฯ
     [๓๔๑]   โน   เจ   กิร   ทิฏฺฐิยา   น  สุติยา  น  ญาเณนาติ
ทิฏฺฐิยาปิ   สุทฺธึ   วิสุทฺธึ   ปริสุทฺธึ   มุตฺตึ   วิมุตฺตึ   ปริมุตฺตึ  นาห
น   กเถสิ   น   ภณสิ   น   ทีปยสิ   น  โวหรสิ  ฯ  สุเตนปิ  สุทฺธึ
วิสุทฺธึ    ปริสุทฺธึ   มุตฺตึ   วิมุตฺตึ   ปริมุตฺตึ   นาห   น   กเถสิ   น
ภณสิ    น   ทีปยสิ   น   โวหรสิ   ฯ   ทิฏฺฐสุเตนปิ   สุทฺธึ   วิสุทฺธึ
