     วุตฺตํ เหตํ ภควตา
                 ราโค จ โทโส จ อิโตนิทานา
                 อรตี รติ โลมหํโส อิโต ชาโต
                 อิโต สมุฏฺฐาย มโนวิตกฺกา
                 กุมารกา ธงฺกมิโวสฺสชฺชนฺตีติ ฯ
เอวมฺปิ ตตฺราสยาติ ปริสฺสยา ฯ
     มทฺทนฺเต   นํ   ปริสฺสยาติ   เต   ปริสฺสยา   ตํ  ปุคฺคลํ  สหนฺติ
ปริสหนฺติ     อภิภวนฺติ     อชฺโฌตฺถรนฺติ     ปริยาทิยนฺติ     มทฺทนฺตีติ
มทฺทนฺเต นํ ปริสฺสยา ฯ
     [๒๓]  ตโต  นํ ทุกฺขมเนฺวตีติ [๑] ตโต ตโต ปริสฺสยโต ตํ ปุคฺคลํ
ทุกฺขํ    อเนฺวติ    อนุคจฺฉติ    อนฺวายิกํ   โหติ   ชาติทุกฺขํ   อเนฺวติ
อนุคจฺฉติ   อนฺวายิกํ   โหติ   ชราทุกฺขํ   อเนฺวติ   อนุคจฺฉติ  อนฺวายิกํ
โหติ    พฺยาธิทุกฺขํ   อเนฺวติ   อนุคจฺฉติ   อนฺวายิกํ   โหติ   มรณทุกฺขํ
อเนฺวติ   อนุคจฺฉติ   อนฺวายิกํ  โหติ  โสกปริเทวทุกฺขโทมนสฺสุปายาสทุกฺขํ
อเนฺวติ   อนุคจฺฉติ   อนฺวายิกํ   โหติ   เนรยิกทุกฺขํ  ติรจฺฉานโยนิกทุกฺขํ
ปิตฺติวิสยิกทุกฺขํ       อเนฺวติ      อนุคจฺฉติ      อนฺวายิกํ      โหติ
มานุสกทุกฺขํ  คพฺโภกฺกนฺติมูลกทุกฺขํ คพฺเภ ฐิติมูลกทุกฺขํ คพฺภวุฏฺฐานมูลกทุกฺขํ
ชาตสฺสูปนิพนฺธิกทุกฺขํ            ๒           ชาตสฺสปราเธยฺยกทุกฺขํ
อตฺตูปกฺกมทุกฺขํ     ปรูปกฺกมทุกฺขํ     อเนฺวติ     อนุคจฺฉติ    อนฺวายิกํ
โหติ   ทุกฺขทุกฺขํ   อเนฺวติ   อนุคจฺฉติ   อนฺวายิกํ   โหติ   สงฺขารทุกฺขํ
#๑ ม. ยุ. ตโตติ ฯ  ๒ ม. ชาตสฺสูปนิพนฺธกํ ทุกฺขํ ฯ
