นิรุตฺติ   พฺยญฺชนํ   อภิลาโป   ฯ   มมยิทนฺติ   มญฺญตีติ   ตณฺหามญฺญนาย
มญฺญติ       ทิฏฺฐิมญฺญนาย      มญฺญติ      มานมญฺญนาย      มญฺญติ
กิเลสมญฺญนาย    มญฺญติ    ทุจฺจริตมญฺญนาย    มญฺญติ    ปโยคมญฺญนาย
มญฺญติ     วิปากมญฺญนาย     มญฺญตีติ     ยํ     ปุริโส     มมยิทนฺติ
มญฺญติ ฯ
     [๑๙๔]   เอตมฺปิ   วิทิตฺวา   ปณฺฑิโตติ   เอตํ   อาทีนวํ  ญตฺวา
ชานิตฺวา   ตุลยิตฺวา   ตีรยิตฺวา   วิภาวยิตฺวา  วิภูตํ  กตฺวา  มมตฺเตสูติ
เอตมฺปิ  วิทิตฺวา  ฯ  ปณฺฑิโตติ  [๑]  พุทฺธิมา  ญาณี  วิภาวี  เมธาวีติ
เอตมฺปิ วิทิตฺวา ปณฺฑิโต ฯ
     [๑๙๕]    น   มมตฺตาย   นเมถ   มามโกติ   มมตฺตาติ   เทฺว
มมตฺตา    ตณฺหามมตฺตญฺจ    ทิฏฺฐิมมตฺตญฺจ   ฯเปฯ   อิทํ   ตณฺหามมตฺตํ
ฯเปฯ      อิทํ      ทิฏฺฐิมมตฺตํ     ฯ     มามโกติ     พุทฺธมามโก
ธมฺมมามโก    สงฺฆมามโก    โส    ภควนฺตํ    มมายติ   ภควา   ตํ
ปุคฺคลํ   ปริคฺคณฺหาติ   ฯ   วุตฺตํ   เหตํ   ภควตา   เย  เต  ภิกฺขเว
ภิกฺขู   กุหา   ถทฺธา   ลปา   สงฺคี  อุนฺนฬา  อสมาหิตา  น  เม  เต
ภิกฺขเว  ภิกฺขู  มามกา  อปคตา  จ  เต  [๒] ภิกฺขู อิมสฺมา ธมฺมวินยา
น   จ   เต   อิมสฺมึ   ธมฺมวินเย   วุฑฺฒึ  วิรูฬฺหึ  เวปุลฺลํ  อาปชฺชนฺติ
เย   จ   โข   เต   ภิกฺขเว  ภิกฺขู  นิกฺกุหา  นิลฺลปา  ธีรา  อถทฺธา
สุสมาหิตา   เต   โข   เม   ภิกฺขเว   ภิกฺขู   มามกา  อนปคตา  จ
เต   ภิกฺขู   อิมสฺมา   ธมฺมวินยา   เต   จ  อิมสฺมึ  ธมฺมวินเย  วุฑฺฒึ
#๑ ม. ปณฺฑิโต ธีโร ปณฺฑิโต ปญฺญวา ฯ ๒ ม. ภิกฺขเว ฯ
