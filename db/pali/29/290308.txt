ผาสุ    วิหเรยฺยุนฺติ    เอวํ    เภทาธิปฺปาโย    เปสุญฺญํ   อุปสํหรตีติ
มานาติมานา สหเปสุณา จ ฯ
     [๔๔๕]   กุโต   ปหูตา  เต  ตทิงฺฆ  พฺรูหีติ  กลโห  จ  วิวาโท
จ   ปริเทโว   จ   โสโก   จ   มจฺฉริยญฺจ  มาโน  จ  อติมาโน  จ
เปสุญฺญญฺจ   อิเม   อฏฺฐ   กิเลสา   กุโต  ปหูตา  กุโต  ชาตา  กุโต
สญฺชาตา    กุโต    นิพฺพตฺตา   กุโต   อภินิพฺพตฺตา   กุโต   ปาตุภูตา
กึนิทานา   กึสมุทยา   กึชาติกา   กึปภวาติ   อิเมสํ  อฏฺฐนฺนํ  กิเลสานํ
มูลํ   ปุจฺฉติ   เหตุํ   ปุจฺฉติ   นิทานํ   ปุจฺฉติ   สมฺภวํ   ปุจฺฉติ  ปภวํ
ปุจฺฉติ    สมุฏฺฐานํ    ปุจฺฉติ    อาหารํ    ปุจฺฉติ   อารมฺมณํ   ปุจฺฉติ
ปจฺจยํ   ปุจฺฉติ   สมุทยํ   ปุจฺฉติ  ปปุจฺฉติ  ยาจติ  อชฺเฌสติ  ปสาเทตีติ
กุโต   ปหูตา  เต  ฯ  ตทิงฺฆ  พฺรูหีติ  อิงฺฆ  พฺรูหิ  อาจิกฺขาหิ  เทเสหิ
ปญฺญาเปหิ   ๑  ปฏฺฐเปหิ  วิวร  วิภช  อุตฺตานีกโรหิ  ปกาเสหีติ  กุโต
ปหูตา เต ตทิงฺฆ พฺรูหิ ฯ เตนาห โส นิมฺมิโต
                 กุโต ปหูตา กลหา วิวาทา
                 ปริเทวโสกา สหมจฺฉรา จ
                 มานาติมานา สหเปสุณา จ
                 กุโต ปหูตา เต ตทิงฺฆ พฺรูหีติ ฯ
           [๔๔๖] ปิยปฺปหูตา กลหา วิวาทา
                 ปริเทวโสกา สหมจฺฉรา จ
                 มานาติมานา สหเปสุณา จ
#๑ ม. ปญฺญเปหิ ฯ
