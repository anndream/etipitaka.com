วตฺถุนา  ฯ  หีโนหมสฺมีติ  มานํ  น  ชเนติ  ชาติยา  วา  โคตฺเตน  วา
ฯเปฯ อญฺญตรญฺญตเรน วา วตฺถุนาติ น วิเสสี น นีเจยฺโย ฯ
     [๔๑๖]  ตสฺส  โน  สนฺติ  อุสฺสทาติ  ตสฺสาติ อรหโต ขีณาสวสฺส ฯ
อุสฺสทาติ      สตฺตุสฺสทา     ราคุสฺสโท     โทสุสฺสโท     โมหุสฺสโท
มานุสฺสโท   ทิฏฺฐุสฺสโท   กิเลสุสฺสโท   กมฺมุสฺสโท  ฯ  ตสฺสิเม  อุสฺสทา
นตฺถิ    น    สนฺติ   น   สํวิชฺชนฺติ   นุปลพฺภนฺติ   ปหีนา   สมจฺฉินฺนา
วูปสนฺตา     ปฏิปฺปสฺสทฺธา     อภพฺพุปฺปตฺติกา    ญาณคฺคินา    ทฑฺฒาติ
ตสฺส โน สนฺติ อุสฺสทา ฯ เตนาห ภควา
         อุเปกฺขโก สทา สโต      น โลเก มญฺญตี สมํ
         น วิเสสี น นีเจยฺโย      ตสฺส โน สนฺติ อุสฺสทาติ ฯ
   [๔๑๗] ยสฺส นิสฺสยตา นตฺถิ       ญตฺวา ธมฺมํ อนิสฺสิโต
         ภวาย วิภวาย จ         ตณฺหา ยสฺส น วิชฺชติ ฯ
     [๔๑๘]  ยสฺส  นิสฺสยตา  นตฺถีติ  ยสฺสาติ  อรหโต  ขีณาสวสฺส  ฯ
นิสฺสยาติ     เทฺว     นิสฺสยา     ตณฺหานิสฺสโย    จ    ทิฏฺฐินิสฺสโย
จ    ฯเปฯ    อยํ    ตณฺหานิสฺสโย   ฯเปฯ   อยํ   ทิฏฺฐินิสฺสโย   ฯ
ตสฺส   ตณฺหานิสฺสโย   ปหีโน   ทิฏฺฐินิสฺสโย  ปฏินิสฺสฏฺโฐ  ตณฺหานิสฺสยสฺส
ปหีนตฺตา        ทิฏฺฐินิสฺสยสฺส        ปฏินิสฺสฏฺฐตฺตา        นิสฺสยตา
ยสฺส  นตฺถิ  [๑]  น  สํวิชฺชติ  นุปลพฺภติ  ปหีนา  สมุจฺฉินฺนา  วูปสนฺตา
ปฏิปฺปสฺสทฺธา      อภพฺพุปฺปตฺติกา     ญาณคฺคินา     ทฑฺฒาติ     ยสฺส
นิสฺสยตา นตฺถิ ฯ
#๑ โป. ม. น สนฺติ ฯ อิโต ปรํ เอวํ ญาตพฺพํ ฯ
