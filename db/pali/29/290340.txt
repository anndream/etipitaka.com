อินฺทคุสฺส  มนุชสฺส  ฯ  สุทฺธินฺติ  สุทฺธึ  วิสุทฺธึ  ปริสุทฺธึ มุตฺตึ วิมุตฺตึ
ปริมุตฺตึ    ฯ    อิธ    ปณฺฑิตาเสติ    อิธ    ปณฺฑิตวาทา   ธีรวาทา
ญาณวาทา   เหตุวาทา   ลกฺขณวาทา   การณวาทา   ฐานวาทา  สกาย
ลทฺธิยาติ    เอตฺตาวตคฺคํปิ    วทนฺติ    เหเก   ยกฺขสฺส   สุทฺธึ   อิธ
ปณฺฑิตาเส ฯ
     [๕๑๓]  เตสํ  ปุเนเก  สมยํ  วทนฺติ  อนุปาทิเสเส กุสลาวทานาติ
เตสํเยว    สมณพฺราหฺมณานํ    เอเก    สมณพฺราหฺมณา   อุจฺเฉทวาทา
ภวตชฺชิตา   วิภวํ   อภินนฺทนฺติ   เต   สตฺตสฺส   สมํ   อุปสมํ   วูปสมํ
นิโรธํ   ปฏิปฺปสฺสทฺธํ   วทนฺติ   ยโต   กิร   โภ  อยํ  อตฺตา  กายสฺส่
เภทา    อุจฺฉิชฺชติ    วินสฺสติ    น   โหติ   ปรมฺมรณา   เอตฺตาวตา
อนุปาทิเสโสติ   ฯ   กุสลาวทานาติ   กุสลวาทา  ปณฺฑิตวาทา  ธีรวาทา
ญาณวาทา   เหตุวาทา   ลกฺขณวาทา   การณวาทา   ฐานวาทา  สกาย
ลทฺธิยาติ   เตสํ  ปุเนเก  สมยํ  วทนฺติ  อนุปาทิเสเส  กุสลาวทานา  ฯ
เตนาห ภควา
                 เอตฺตาวตคฺคํปิ วทนฺติ เหเก
                 ยกฺขสฺส สุทฺธึ อิธ ปณฺฑิตาเส
                 เตสํ ปุเนเก สมยํ วทนฺติ
                 อนุปาทิเสเส กุสลาวทานาติ ฯ
           [๕๑๔] เอเต จ ญตฺวา อุปนิสฺสิตาติ
                 ญตฺวา มุนี นิสฺสเย โส วิมํสี
