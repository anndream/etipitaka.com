สาเฐยฺยํ    ปชเหยฺย    วิโนเทยฺย    พฺยนฺตีกเรยฺย    อนภาวงฺคเมยฺย
สาเฐยฺยา   อารโต   อสฺส   วิรโต   ปฏิวิรโต   นิกฺขนฺโต   นิสฺสฏฺโฐ
วิปฺปมุตฺโต     วิสญฺญุตฺโต     วิมริยาทิกเตน    เจตสา    วิหเรยฺยาติ
สมฺปชาโน สฐานิ น กยิรา ฯ
     [๗๗๓]   อถ   ชีวิเตน   ปญฺญาย   สีลพฺพตฺเตน  นาญฺญมติมญฺเญติ
อถาติ   ปทสนฺธิ   ฯเปฯ   ปทานุปุพฺพตาเมตํ   อถาติ   ฯ   อิเธกจฺโจ
ลูขชีวิกํ    ชีวนฺโต   ปรํ   ปณีตชีวิกํ   ชีวนฺตํ   อติมญฺญติ   กึ   ปนายํ
พหุลฺลาชีโว     สพฺพํ     สมฺภกฺขติ     เสยฺยถีทํ    มูลพีชํ    ขนฺธพีชํ
ผลุพีชํ อคฺคพีชํ พีชพีชเมว ปญฺจมํ อสวิจกฺกทนฺตกุฏสมานปฺปธานาติณฺโณติ ๒ ฯ
โส       ตาย      ลูขชีวิกาย      ปรํ      ปณีตชีวิกํ      ชีวนฺตํ
อติมญฺญติ   ฯ   อิเธกจฺโจ   ปณีตชีวิกํ   ชีวนฺโต   ปรํ  ลูขชีวิกํ  ชีวนฺตํ
อติมญฺญติ     กึ    ปนายํ    อปฺปปุญฺโญ    อปฺเปสกฺโข    น    ลาภี
จีวรปิณฺฑปาตเสนาสนคิลานปจฺจยเภสชฺชปริกฺขารานนฺติ    ฯ    โส   ตาย
ปณีตชีวิกาย  ปรํ  ลูขชีวิกํ  ชีวนฺตํ  อติมญฺญติ  ฯ อิเธกจฺโจ ปญฺญาสมฺปนฺโน
โหติ     โส     ปุฏฺโฐ    ปญฺหํ    วิสชฺเชติ    ฯ    ตสฺส    เอวํ
โหติ   อหมสฺมิ   ปญฺญาสมฺปนฺโน  อิเม  ปนญฺเญ  น  ปญฺญาสมฺปนฺนาติ  ฯ
โส       ตาย      ปญฺญาสมฺปทาย      ปรํ      อติมญฺญติ      ฯ
อิเธกจฺโจ  สีลสมฺปนฺโน  โหติ  ปาฏิโมกฺขสํวรสํวุโต  วิหรติ อาจารโคจร-
สมฺปนฺโน    อณุมตฺเตสุ    วชฺเชสุ    ภิยทสฺสาวี    สมาทาย   สิกฺขติ
สิกฺขาปเทสุ   ฯ   ตสฺส   เอวํ   โหติ   อหมสฺมิ   สีลสมฺปนฺโน   อิเม
#๑ โป. ม. ลูขชีวิตํ .. ปณีตชีวิตํ ฯ อิโต ปรํ อีทิสเมว ฯ
#๒ โป. ม. อสนิวิจกฺกทนฺตกูฏสมานปฺปธาเนนาติ ฯ
