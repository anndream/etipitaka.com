ปญฺญา    ปชานนา    ฯเปฯ    อโมโห   ธมฺมวิจโย   สมฺมาทิฏฺฐิ   ฯ
อสฺมีติ   รูเป  อสฺมีติ  มาโน  อสฺมีติ  ฉนฺโท  อสฺมีติ  อนุสโย  เวทนาย
สญฺญาย    สงฺขาเรสุ    วิญฺญาเณ    อสฺมีติ   มาโน   อสฺมีติ   ฉนฺโท
อสฺมีติ   อนุสโย   ฯ   มูลํ   ปปญฺจสงฺขายาติ   ภควา   มนฺตา  อสฺมีติ
สพฺพมุปรุทฺเธติ     ปปญฺจสงฺขาย     มูลญฺจ     อสฺมิมานญฺจ    มนฺตาย
สพฺพํ   รุทฺเธยฺย   อุปรุทฺเธยฺย   นิโรเธยฺย   วูปสเมยฺย   อตฺถงฺคเมยฺย
ปฏิปฺปสฺสมฺเภยฺยาติ    มูลํ    ปปญฺจสงฺขายาติ   ภควา   มนฺตา   อสฺมีติ
สพฺพมุปรุทฺเธ ฯ
     [๗๐๖]   ยากาจิ   ตณฺหา   อชฺฌตฺตนฺติ  ยากาจีติ  สพฺเพน  สพฺพํ
สพฺพถา   สพฺพํ   อเสสํ   นิสฺเสสํ   ปริยาทายวจนเมตํ   ยากาจีติ   ฯ
ตณฺหาติ    รูปตณฺหา    ฯเปฯ   ธมฺมตณฺหา   ฯ   อชฺฌตฺตนฺติ   อชฺฌตฺตํ
สมุฏฺฐาติ   ๑   สา   ตณฺหาติ   อชฺฌตฺตํ  ฯ  อถวา  อชฺฌตฺติกํ  วุจฺจติ
จิตฺตํ    ยํ   จิตฺตํ   มโน   มานสํ   หทยํ   ปณฺฑรํ   มโน   มนายตนํ
มนินฺทฺริยํ    วิญฺญาณํ    วิญฺญาณกฺขนฺโธ    ตชฺชา   มโนวิญฺญาณธาตุ   ฯ
จิตฺเตน   มนสา   สา   ตณฺหา  สหคตา  สหชาตา  สํสฏฺฐา  สมฺปยุตฺตา
เอกุปฺปาทา    เอกนิโรธา   เอกวตฺถุกา   เอการมฺมณาติปิ   อชฺฌตฺตนฺติ
ยากาจิ ตณฺหา อชฺฌตฺตํ ฯ
     [๗๐๗]   ตาสํ   วินยา   สทา   สโต   สิกฺเขติ   สทาติ  สทา
สพฺพทา    สพฺพกาลํ    นิจฺจกาลํ   ธุวกาลํ   สตตํ   สมิตํ   อพฺโพกิณฺณํ
โปขานุโปขํ    อุทกุมฺมิกชาตํ   อวิจิ   สนฺตติ   สหิตํ   ผุสิตํ   ปุเรภตฺตํด
#๑ ม. อชฺฌตฺตสมุฏฺฐานา วา ฯ
