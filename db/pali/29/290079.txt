อริยธมฺมํ    อาหริสฺสามิ    สมาหริสฺสามิ    อธิคจฺฉิสฺสามิ    ผุสยิสฺสามิ
สจฺฉิกริสฺสามีติ      จิตฺตํ      ปคฺคณฺหาติ      ปทหติ      เอวรูปมฺปิ
วิริยสมาทานํ   วุจฺจติ   วตฺตํ   น   สีลํ  ฯ  อิมสฺมิญฺเญว  มชฺฌนฺติกสมยํ
สายณฺหสมยํ      ปุเรภตฺตํ     ปจฺฉาภตฺตํ     ปุริมยามํ     มชฺฌิมยามํ
ปจฺฉิมยามํ    กาเฬ    ชุเณฺห    วสฺเส    เหมนฺเต   คิเมฺห   ปุริเม
วโยขนฺเธ    มชฺฌิเม    วโยขนฺเธ    ปจฺฉิเม   วโยขนฺเธ   อริยธมฺมํ
อาหริสฺสามิ   สมาหริสฺสามิ   อธิคจฺฉิสฺสามิ   ผุสยิสฺสามิ   สจฺฉิกริสฺสามีติ
จิตฺตํ   ปคฺคณฺหาติ   ปทหติ   เอวรูปมฺปิ  วิริยสมาทานํ  วุจฺจติ  วตฺตํ  น
สีลํ   ฯ   ชนฺตูติ   สตฺโต  นโร  มานโว  โปโส  ปุคฺคโล  ชีโว  ชาตุ
ชนฺตุ อินฺทคู มนุโชติ โย อตฺตโน สีลวตานิ ชนฺตุ ฯ
     [๘๒]   อนานุปุฏฺโฐ   จ   ปเรส   ปาวาติ   ปเรสนฺติ   ปเรสํ
ขตฺติยานํ    พฺราหฺมณานํ    เวสฺสานํ   สุทฺทานํ   คหฏฺฐานํ   ปพฺพชิตานํ
เทวานํ   มนุสฺสานํ   ฯ   อนานุปุฏฺโฐติ  อปุฏฺโฐ  อปุจฺฉิโต  อนายาจิโต
อนชฺเฌสิโต   อปฺปสาทิโต   ฯ   ปาวาติ  อตฺตโน  สีลํ  วา  วตฺตํ  วา
สีลวตฺตํ     วา     ปาวทติ    ฯ    อหมสฺมิ    สีลสมฺปนฺโนติ    วา
วตฺตสมฺปนฺโนติ   วา   สีลวตฺตสมฺปนฺโนติ   วา   ชาติยา  วา  โคตฺเตน
วา   โกลปุตฺติเกน   วา  วณฺณโปกฺขรตาย  วา  ธเนน  วา  อชฺเฌเนน
วา   กมฺมายตเนน   วา  สิปฺปายตเนน  วา  วิชฺชฏฺฐาเนน  วา  สุเตน
วา    ปฏิภาเณน   วา   อญฺญตรญฺญตเรน   วา   วตฺถุนา   อุจฺจากุลา
ปพฺพชิโตติ     วา     มหากุลา    ปพฺพชิโตติ    วา    มหาโภคกุลา
