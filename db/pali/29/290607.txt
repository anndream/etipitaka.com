                ปญฺญํ ปุรกฺขตฺวา กลฺยาณปีติ
                วิกฺขมฺภเย ตานิ ปริสฺสยานิ
                อรตึ สเหถ สยนมฺหิ ปนฺเต
                จตุโร สเหถ ปริเทวธมฺเมติ ฯ
          [๙๕๖] กึสู อสิสฺสามิ ๑ กุวํ วา อสิสฺสํ
                ทุกฺขํ วต เสตฺถ กุวชฺช เสสฺสํ
                เอเต วิตกฺเก ปริเทวเนยฺเย
                วินเยถ เสกฺโข อนิเกตสารี ๒ ฯ
     [๙๕๗]   กึสู   อสิสฺสามิ   กุวํ   วา  อสิสฺสนฺติ  กึสู  อสิสฺสามีติ
กึ   ภุญฺชิสฺสามิ   โอทนํ  วา  กุมฺมาสํ  วา  สตฺตุํ  วา  มจฺฉํ  วา  มํสํ
วาติ   กึสู   อสิสฺสามิ   ฯ   กุวํ   วา   อสิสฺสนฺติ   กตฺถ  ภุญฺชิสฺสามิ
ขตฺติยกุเล   วา   พฺราหฺมณกุเล   วา  เวสฺสกุเล  วา  สุทฺทกุเล  วาติ
กึสู อสิสฺสามิ กุวํ วา อสิสฺสํ ฯ
     [๙๕๘]   ทุกฺขํ   วต  เสตฺถ  กุวชฺช  เสสฺสนฺติ  อิมํ  รตฺตึ  ทุกฺขํ
สยึ  ๓  ผลเก  ๔  วา  ตฏฺฏิกาย  วา จมฺมขณฺเฑ วา ติณสนฺถาเร วา
ปณฺณสนฺถาเร   วา   ปลาสสนฺถาเร   วา  อาคมนรตฺตึ  ๕  กตฺถ  สุขํ
สยิสฺสามิ  มญฺเจ  วา  ปีเฐ  วา  ภิสิยา  วา  พิพฺโพหเน  วา  วิหาเร
วา   อฑฺฒโยเค   วา   ปาสาเท   วา   หมฺมิยํ   วา   คุหาย  วาติ
ทุกฺขํ วต เสตฺถ กุวชฺช เสสฺสํ ฯ
     [๙๕๙]  เอเต  วิตกฺเก  ปริเทวเนยฺเยติ  เอเต  วิตกฺเกติ  เทฺว
#๑ ม. สพฺพตฺถ อสิสฺสํ กุว วา ฯ ๒ ม. อนิเกตจารี ฯ ๓ ม. สยิตฺถ
#๔ ยุ. สผลเก ฯ ๕ ม. อาคามิรตฺตึ ฯ
