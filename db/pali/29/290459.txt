กีฬนฺติ   ขลิกายปิ   กีฬนฺติ   ฆฏิกายปิ   กีฬนฺติ   สลากหตฺเถนปิ  กีฬนฺติ
อกฺเขนปิ     กีฬนฺติ     ปงฺกจีเรนปิ    กีฬนฺติ    วงฺกเกนปิ    กีฬนฺติ
โมกฺขจิกายปิ    กีฬนฺติ   จิงฺคุลเกนปิ   กีฬนฺติ   ปตฺตาฬฺหเกนปิ   กีฬนฺติ
รถเกนปิ   กีฬนฺติ   ธนุเกนปิ   กีฬนฺติ  อกฺขริกายปิ  กีฬนฺติ  มเนสิกายปิ
กีฬนฺติ ยถาวชฺเชนปิ กีฬนฺติ อยํ กายิกา ขิฑฺฑา ฯ
     กตมา  วาจสิกา  ขิฑฺฑา  ฯ  มุขเภริยํ  มุขาฬมฺพทํ มุขเทณฺฑิมกํ ๑
มุขวลิมกํ   มุขเภรุฬกํ  มุขททฺทริกํ  นาฏิกํ  ลาสํ  ๒  คีตํ  ทวกมฺมํ  อยํ
วาจสิกา ขิฑฺฑา ฯ
     เมถุนธมฺโม   นาม   โย  โส  อสทฺธมฺโม  คามธมฺโม  วสลธมฺโม
ทุฏฺฐุลฺโล      โอทกนฺติโก      รหสฺโส      ทฺวยทฺวยสมาปตฺติ     ฯ
กึการณา    วุจฺจติ    เมถุนธมฺโม   ฯ   อุภินฺนํ   รตฺตานํ   สารตฺตานํ
อวสฺสุตานํ   ปริยุฏฺฐิตานํ   ปริยาทินฺนจิตฺตานํ   อุภินฺนํ   สทิสานํ  ธมฺโมติ
ตํการณา  วุจฺจติ  เมถุนธมฺโม  ฯ  ยถา  อุโภ  กลหการกา  [๓] อุโภ
ภณฺฑนการกา  อุโภ  ภสฺสการกา  อุโภ  วิวาทการกา อุโภ อธิกรณการกา
อุโภ    วาทิโน   อุโภ   สลฺลาปกา   เมถุนกาติ   วุจฺจนฺติ   เอวเมว
อุภินฺนํ   รตฺตานํ   สารตฺตานํ  อวสฺสุตานํ  ปริยุฏฺฐิตานํ  ปริยาทินฺนจิตฺตานํ
อุภินฺนํ สทิสานํ ธมฺโมติ ตํการณา วุจฺจติ เมถุนธมฺโม ฯ
     วิภูสาติ    เทฺว    วิภูสา   อตฺถิ   อาคาริยสฺส   วิภูสา   อตฺถิ
ปพฺพชิตสฺส วิภูสา ฯ
     กตมา   อาคาริยสฺส  วิภูสา  ฯ  เกสา  จ  มสฺสุ  จ  มาลา  จ
#๑ ม. มุขเภริกํ มุขาลมฺพรํ มุขพิณฺฑิมกํ ฯ ๒ ม. นาฏกํ ลาปํ ฯ ๓ ม. เมถุนกาติ
#วุจฺจนฺติ ฯ
