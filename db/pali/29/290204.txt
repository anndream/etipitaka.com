                 เอตมฺปิ ทิสฺวา วิรเม กโถชฺชํ
                 น หญฺญทตฺถตฺถิ ปสํสลาภา ฯ
     [๒๘๙]   เอเต   วิวาทา   สมเณสุ   ชาตาติ  สมณาติ  เยเกจิ
อิโต     พหิทฺธา     ปริพฺพาชุปคตา     ปริพฺพาชกสมาปนฺนา    เอเต
ทิฏฺฐิกลหา    ทิฏฺฐิภณฺฑนา    ทิฏฺฐิวิคฺคหา    ทิฏฺฐิวิวาทา    ทิฏฺฐิเมธคา
สมเณสุ   ชาตา   สญฺชาตา   นิพฺพตฺตา  อภินิพฺพตฺตา  ปาตุภูตาติ  เอเต
วิวาทา สมเณสุ ชาตา ฯ
     [๒๙๐]    เอเตสุ   อุคฺฆาตินิฆาติ   โหตีติ   ชยปราชโย   โหติ
ลาภาลาโภ   โหติ   ยสายโส  โหติ  นินฺทาปสํสา  โหติ  สุขทุกฺขํ  โหติ
โสมนสฺสโทมนสฺสํ    โหติ    อิฏฺฐานิฏฺฐํ    โหติ    อนุนยปฏิฆํ    โหติ
อุคฺฆาตินิฆาติ   โหติ   อนุโรธวิโรโธ   โหติ   ชเยน   จิตฺตํ  อุคฺฆาติตํ
โหติ   ปราชเยน   จิตฺตํ   นิคฺฆาติตํ   โหติ   ลาเภน  จิตฺตํ  อุคฺฆาติตํ
โหติ   อลาเภน   จิตฺตํ  นิคฺฆาติตํ  โหติ  ยเสน  จิตฺตํ  อุคฺฆาติตํ  โหติ
อยเสน   จิตฺตํ   นิคฺฆาติตํ   โหติ   ปสํสาย   จิตฺตํ   อุคฺฆาติตํ   โหติ
นินฺทาย    จิตฺตํ   นิคฺฆาติตํ   โหติ   สุเขน   จิตฺตํ   อุคฺฆาติตํ   โหติ
ทุกฺเขน    จิตฺตํ    นิคฺฆาติตํ    โหติ   โสมนสฺเสน   จิตฺตํ   อุคฺฆาติตํ
โหติ   โทมนสฺเสน   จิตฺตํ   นิคฺฆาติตํ   โหติ   อุณฺณติยา   ๑   จิตฺตํ
อุคฺฆาติตํ   โหติ   โอณติยา   ๒   จิตฺตํ   นิคฺฆาติตํ   โหตีติ  เอเตสุ
อุคฺฆาตินิฆาติ โหติ ฯ๙
     [๒๙๑]   เอตมฺปิ   ทิสฺวา   วิรเม  กโถชฺชนฺติ  เอตมฺปิ  ทิสฺวาติ
#๑-๒ ม. อุนฺนติยา - โอนติยา ฯ
