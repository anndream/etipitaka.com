น   ลิมฺปติ  ขนฺธโลเก  น  ลิมฺปติ  ธาตุโลเก  น  ลิมฺปติ  อายตนโลเก
น   ลิมฺปติ   น   สํลิมฺปติ   นุปลิมฺปติ   อลิตฺโต   อสํลิตฺโต  อนุปลิตฺโต
นิกฺขนฺโต   นิสฺสฏฺโฐ   วิปฺปมุตฺโต   วิสญฺญุตฺโต   วิมริยาทิกเตน  เจตสา
วิหรตีติ    น    ลิมฺปติ   โลเก   ฯ   อนตฺตครหีติ   ทฺวีหิ   การเณหิ
อตฺตานํ   ครหติ   กตตฺตา   จ   อกตตฺตา   จ   ฯ  กถํ  กตตฺตา  จ
อกตตฺตา   จ   อตฺตานํ   ครหติ   ฯ   กตํ   เม   กายทุจฺจริตํ  อกตํ
เม    กายสุจริตนฺติ   อตฺตานํ   ครหติ   กตํ   เม   วจีทุจฺจริตํ   กตํ
เม    มโนทุจฺจริตํ   กโต   เม   ปาณาติปาโต   ฯเปฯ   กตา   เม
มิจฺฉาทิฏฺฐิ   อกตา   เม   สมฺมาทิฏฺฐีติ   อตฺตานํ   ครหติ   ฯ   เอวํ
กตตฺตา   จ   อกตตฺตา   จ   อตฺตานํ   ครหติ   ฯ  อถวา  สีเลสุมฺหิ
น   ปริปูริการีติ   ๑   อตฺตานํ   ครหติ  อินฺทฺริเยสุมฺหิ  อคุตฺตทฺวาโรติ
โภชเน   อมตฺตญฺญุมฺหีติ  ๒  ชาคริยมนนุยุตฺโตติ  ๓  น  สติสมฺปชญฺเญน
สมนฺนาคโตติ    อภาวิตา    เม   จตฺตาโร   สติปฏฺฐานาติ   อภาวิตา
เม   จตฺตาโร   สมฺมปฺปธานาติ  อภาวิตา  เม  จตฺตาโร  อิทฺธิปฺปาทาติ
อภาวิตานิ     เม     ปญฺจินฺทฺริยานีติ     อภาวิตานิ     เม    ปญฺจ
พลานีติ   อภาวิตา   เม   สตฺต   โพชฺฌงฺคาติ   อภาวิโต  เม  อริโย
อฏฺฐงฺคิโก     มคฺโคติ    ทุกฺขํ    เม    อปริญฺญาตนฺติ    ทุกฺขสมุทโย
เม   อปฺปหีโนติ   มคฺโค   เม   อภาวิโตติ  นิโรโธ  เม  อสจฺฉิกโตติ
อตฺตานํ   ครหติ   ฯ   เอวํ   กตตฺตา   จ   อกตตฺตา   จ   อตฺตานํ
ครหติ   ฯ   เอวํ   อตฺตครหิยํ   ๔   กมฺมํ  อกุพฺพมาโน  อชนยมาโน
#๑ ม. ยุ. ปริปูรการี ฯ ๒ ม. โภชเนมฺหิ อมตฺตญฺญูติ ฯ ๓ ม. ชาคริยมฺหิ ฯ
#สติสมฺปชญฺเญนามฺหิ ฯ ๔ ม. อตฺตครหี ฯ ตยิทํ กมฺมํ ฯ
