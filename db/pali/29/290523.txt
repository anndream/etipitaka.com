นิสฺสฏฺโฐ   วิปฺปมุตฺโต   วิสญฺญุตฺโต  วิมริยาทิกเตน  เจตสา  วิหเรยฺยาติ
อากสฺสํ น สิโต สิยา ฯ เตนาห ภควา
         ปุราณํ นาภินนฺเทยฺย       นเว ขนฺติมกุพฺพเย
         หียมาเน น โสเจยฺย      อากสฺสํ น สิโต สิยาติ ฯ
   [๘๓๖] เคธํ พฺรูมิ มโหโฆติ       อาจมํ ๑ พฺรูมิ ชปฺปนํ
         อารมฺมณํ ปกปฺปนํ         กามปงฺโก ทุรจฺจโย ฯ
     [๘๓๗]   เคธํ  พฺรูมิ  มโหโฆติ  ๒  เคโธ  วุจฺจติ  ตณฺหา  โย
ราโค   สาราโค   ฯเปฯ   อภิชฺฌา   โลโภ   อกุสลมูลํ   ฯ  มโหโฆ
วุจฺจติ    ตณฺหา   โย   ราโค   สาราโค   ฯเปฯ   อภิชฺฌา   โลโภ
อกุสลมูลํ   ฯ  เคธํ  พฺรูมิ  มโหโฆติ  เคธํ  มโหโฆติ  พฺรูมิ  อาจิกฺขามิ
เทเสมิ    ปญฺญาเปมิ    ปฏฺฐเปมิ    วิวรามิ   วิภชามิ   อุตฺตานีกโรมิ
ปกาเสมีติ เคธํ พฺรูมิ มโหโฆติ ฯ
     [๘๓๘]    อาจมํ   พฺรูมิ   ชปฺปนนฺติ   อาจมา   วุจฺจติ   ตณฺหา
โย    ราโค    สาราโค   ฯเปฯ   อภิชฺฌา   โลโภ   อกุสลมูลํ   ฯ
ชปฺปนาปิ   วุจฺจติ   ตณฺหา   โย   ราโค   สาราโค   ฯเปฯ  อภิชฺฌา
โลโภ   อกุสลมูลํ   ฯ   อาจมํ   พฺรูมิ   ชปฺปนนฺติ   อาจมํ   ชปฺปนาติ
พฺรูมิ   อาจิกฺขามิ   เทเสมิ   ปญฺญาเปมิ   ปฏฺฐเปมิ   วิวรามิ  วิภชามิ
อุตฺตานีกโรมิ ปกาเสมีติ อาจมํ พฺรูมิ ชปฺปนํ ฯ
     [๘๓๙]   อารมฺมณํ   ปกปฺปนนฺติ   อารมฺมณา  ๓  วุจฺจติ  ตณฺหา
#๑ ม. ยุ. อาชวํ ฯ ๒ ม. ยุ. มโหโฆตีติ ฯ ๓ ม. อารมฺมณมฺปิ ฯ
