โอโก    รูปธาตุราควินิพนฺธญฺจ    ปน    วิญฺญาณํ   โอกสารีติ   วุจฺจติ
เวทนาธาตุ    โข    คหปติ   สญฺญาธาตุ   โข   คหปติ   สงฺขารธาตุ
โข    คหปติ    วิญฺญาณสฺส    โอโก   สงฺขารธาตุราควินิพนฺธญฺจ   ปน
วิญฺญาณํ   โอกสารีติ   วุจฺจติ   เอวํ   โข  คหปติ  โอกสารี  โหติ  ฯ
กถญฺจ   คหปติ   อโนกสารี   โหติ   ฯ   รูปธาตุยา  โข  คหปติ  โย
ฉนฺโท   โย   ราโค   ยา   นนฺทิ   ยา   ตณฺหา  เย  อุปายุปาทานา
เจตโส   อธิฏฺฐานาภินิเวสานุสยา   เต  ตถาคตสฺส  ปหีนา  อุจฺฉินฺนมูลา
ตาลาวตฺถุกตา     อนภาวงฺคตา     อายตึ    อนุปฺปาทธมฺมา    ตสฺมา
ตถาคโต  อโนกสารีติ  วุจฺจติ  ฯ  เวทนาธาตุยา โข คหปติ สญฺญาธาตุยา
โข     คหปติ     สงฺขารธาตุยา     โข    คหปติ    วิญฺญาณธาตุยา
โข   คหปติ   โย   ฉนฺโท   โย  ราโค  ยา  นนฺทิ  ยา  ตณฺหา  เย
อุปายุปาทานา    เจตโส    อธิฏฺฐานาภินิเวสานุสยา   เต   ตถาคตสฺส
ปหีนา     อุจฺฉินฺนมูลา     ตาลาวตฺถุกตา     อนภาวงฺคตา     อายตึ
อนุปฺปาทธมฺมา   ตสฺมา   ตถาคโต   อโนกสารีติ   วุจฺจติ   เอวํ   โข
คหปติ   อโนกสารี   โหติ   ฯ   กถญฺจ   คหปติ  นิเกตสารี  โหติ  ฯ
รูปนิมิตฺตนิเกตสารวินิพนฺธํ    โข    คหปติ    นิเกตสารีติ   วุจฺจติ   ฯ
สทฺทนิมิตฺต  คนฺธนิมิตฺต รสนิมิตฺต โผฏฺฐพฺพนิมิตฺต ธมฺมนิมิตฺตนิเกตสารวินิพนฺธํ
โข     คหปติ     นิเกตสารีติ     วุจฺจติ     เอวํ    โข    คหปติ
นิเกตสารี    โหติ    ฯ    กถญฺจ   คหปติ   อนิเกตสารี   โหติ   ฯ
รูปนิมิตฺตนิเกตสารวินิพนฺธา   โข  คหปติ  ตถาคตสฺส  ปหีนา  อุจฺฉินฺนมูลา
