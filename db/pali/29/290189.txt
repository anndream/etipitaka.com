คจฺฉติ   ปินํ   ๑   คจฺฉติ   อลฺลสนฺทํ  ๒  คจฺฉติ  มรุกนฺตารํ  คจฺฉติ
ชณฺณุปถํ    คจฺฉติ    อชปถํ    คจฺฉติ    เมณฺฑปถํ    คจฺฉติ   สงฺกุปถํ
คจฺฉติ     ฉตฺตปถํ    คจฺฉติ    วํสปถํ    คจฺฉติ    สกุณปถํ    คจฺฉติ
มูสิกปถํ    คจฺฉติ    ทริปถํ    คจฺฉติ   เวตฺตาธารํ   คจฺฉติ   เอวมฺปิ
กิสฺสติ  ปริกิสฺสติ  ปริกิลิสฺสติ  ฯ  ปริเยสนฺโต  ๓  น ลภติ อลาภมูลกมฺปิ
ทุกฺขโทมนสฺสํ      ปฏิสํเวเทติ      เอวมฺปิ      กิสฺสติ     ปริกิสฺสติ
ปริกิลิสฺสติ   ฯ  ปริเยสนฺโต  ๔  ลภติ  ลทฺธา  ๕  จ  อารกฺขมูลกมฺปิ
ทุกฺขโทมนสฺสํ   ปฏิสํเวเทติ  กินฺติ  เม  โภเค  เนว  ราชาโน  หเรยฺยุํ
น   โจรา   หเรยฺยุํ   น   อคฺคิ   ฑเหยฺย   น   อุทกํ   วเหยฺย  น
อปฺปิยา   ทายาทา   หเรยฺยุนฺติ  ตสฺส  เอวํ  รกฺขโต  โคปยโต  [๖]
โภคา   วิปฺปลุชฺชนฺติ  [๗]  วิปฺปโยคมูลกมฺปิ  ทุกฺขโทมนสฺสํ  ปฏิสํเวเทติ
เอวมฺปิ   กิสฺสติ   ปริกิสฺสติ  ปริกิลิสฺสตีติ  [๘]  มนฺโทว  ปริกิสฺสติ  ฯ
เตนาห ภควา
         ปณฺฑิโตติ สมญฺญาโต       เอกจริยํ อธิฏฺฐิโต
         อถาปิ เมถุเน ยุตฺโต      มนฺโทว ปริกิสฺสตีติ ฯ
   [๒๕๕] เอตมาทีนวํ ญตฺวา        มุนิ ปุพฺพาปเร อิธ
         เอกจริยํ ทฬฺหํ กยิรา      น นิเสเวถ เมถุนํ ฯ
     [๒๕๖]   เอตมาทีนวํ   ญตฺวา   มุนิ  ปุพฺพาปเร  อิธาติ  เอตนฺติ
ปุพฺเพ   สมณภาเว   ยโส   จ   กิตฺติ   จ   อปรภาเค   พุทฺธํ  ธมฺมํ
#๑ ม. ยุ. ปรมโยนํ ฯ ๒ ม. วินกํ มูลปทํ ฯ ๓ ม. คเวสนฺโต น วินฺทติ ฯ
#๔ ม. คเวสนฺโต ฯ ๕ ม. ลทฺธาปิ ฯ ๖ ม. ยุ. เต ฯ ๗ ม. ยุ. โส ฯ
#๘ โป. ม. สจาปิ เมถุเน ยุตฺโต ฯ
