วา   โหนฺติ   อินฺทวตฺติกา   วา   โหนฺติ   พฺรหฺมวตฺติกา   วา  โหนฺติ
เทววตฺติกา   วา   โหนฺติ  ทิสวตฺติกา  ๑  วา  โหนฺติ  ฯ  อิเม  เต
สมณพฺราหฺมณา   วตฺตสุทฺธิกา   เต   วตฺเตน   สุทฺธึ   วิสุทฺธึ   ปริสุทฺธึ
มุตฺตึ วิมุตฺตึ ปริมุตฺตึ ปจฺเจนฺติ ฯ
     สนฺเตเก    สมณพฺราหฺมณา    มุตสุทฺธิกา    ฯ    เต   กาลโต
วุฏฺฐหิตฺวา    ปฐวึ    อามสนฺติ   หริตํ   อามสนฺติ   โคมยํ   อามสนฺติ
กจฺฉปํ   อามสนฺติ   ชาลํ   ๒   อกฺกมนฺติ  ติลวาหํ  อามสนฺติ  ปุสฺสติลํ
ขาทนฺติ   ปุสฺสเตลํ  มกฺเขนฺติ  ปุสฺสทนฺตกฏฺฐํ  ๓  ขาทนฺติ  ปุสฺสมตฺติกาย
นหายนฺติ    ปุสฺสสาฏกํ    นิวาเสนฺติ    ปุสฺสเวฏฺฐนํ    เวฏฺฐนฺติ    ฯ
อิเม   เต   สมณพฺราหฺมณา   มุตสุทฺธิกา   เต   มุเตน   สุทฺธึ  วิสุทฺธึ
ปริสุทฺธึ มุตฺตึ วิมุตฺตึ ปริมุตฺตึ ปจฺเจนฺติ ฯ
     น    พฺราหฺมโณ   อญฺญโต   สุทฺธิมาห   ทิฏฺเฐ   สุเต   สีลวเต
มุเต    วาติ   พฺราหฺมโณ   ทิฏฺฐสุทฺธิยาปิ   สุทฺธึ   นาห   สุตสุทฺธิยาปิ
สุทฺธึ   นาห   สีลสุทฺธิยาปิ   สุทฺธึ   นาห   วตฺตสุทฺธิยาปิ   สุทฺธึ  นาห
มุตสุทฺธิยาปิ   สุทฺธึ   นาห   น   กเถติ   น   ภณติ   น   ทีปยติ  น
โวหรตีติ    น    พฺราหฺมโณ    อญฺญโต    สุทฺธิมาห    ทิฏฺเฐ   สุเต
สีลวเต มุเต วา ฯ
     [๑๒๑]   ปุญฺเญ   จ   ปาเป   จ   อนูปลิตฺโตติ   ปุญฺญํ  วุจฺจติ
ยงฺกิญฺจิ    เตธาตุกํ    กุสลาภิสงฺขารํ    ฯ    อปุญฺญํ   วุจฺจติ   สพฺพํ
อกุสลํ    ฯ    ยโต    ปุญฺญาภิสงฺขาโร    จ   อปุญฺญาภิสงฺขาโร   จ
#๑ ม. ทิสาวติกา ฯ ๒ ม. ผาลํ ฯ ๓ ม. ผุสฺส ... ผุสฺสมตฺติกา ฯ
