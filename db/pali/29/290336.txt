อหุ    อิติ   เม   สงฺกปฺโป   อหุ   อิติ   เม   วิญฺญาณํ   อหูติ   ตํ
ชานิยาม อิติ เม มโน อหุ ฯ เตนาห โส นิมฺมิโต
                 กถํสเมตสฺส วิโภติ รูปํ
                 สุขํ ทุกฺขํ วาปิ กถํ วิโภติ
                 เอตมฺเม ปพฺรูหิ ยถา วิโภติ
                 ตํ ชานิยาม อิติ เม มโน อหูติ ฯ
           [๕๐๑] น สญฺญสญฺญี น วิสญฺญสญฺญี
                 โนปิ อสญฺญี น วิภูตสญฺญี
                 เอวํสเมตสฺส วิโภติ รูปํ
                 สญฺญานิทานา หิ ปปญฺจสงฺขา ฯ
     [๕๐๒]     น    สญฺญสญฺญี    น    วิสญฺญสญฺญีติ    สญฺญสญฺญิโน
วุจฺจนฺติ   เย   ปกติสญฺญาย   ฐิตา   นปิ   โส  ปกติสญฺญาย  ฐิโต  ฯ
วิสญฺญสญฺญิโน   วุจฺจนฺติ   อุมฺมตฺตกา   เย   จ  อุกฺขิตฺตจิตฺตา  ๑  นปิ
โส อุมฺมตฺตโก โนปิ ขิตฺตจิตฺโตติ น สญฺญสญฺญี น วิสญฺญสญฺญี ฯ
     [๕๐๓]    โนปิ   อสญฺญี   น   วิภูตสญฺญีติ   อสญฺญิโน   วุจฺจนฺติ
นิโรธสมาปนฺนา   เย   จ   อสญฺญสตฺตา   นปิ   โส   นิโรธสมาปนฺโน
โนปิ  อสญฺญสตฺโต  ฯ  วิภูตสญฺญิโน  วุจฺจนฺติ  เย  จตุนฺนํ  อรูปสมาปตฺตีนํ
ลาภิโน      นปิ      โส      จตุนฺนํ     อรูปสมาปตฺตีนํ     ลาภีติ
โนปิ อสญฺญี น วิภูตสญฺญี ฯ
#๑ ม. ขิตฺตจิตฺตา ฯ
