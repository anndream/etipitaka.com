           [๔๗๖] สาตํ อสาตญฺจ กุโตนิทานา
                 กิสฺมึ อสนฺเต น ภวนฺติ เหเต
                 วิภวํ ภวญฺจาปิ ยเมตมตฺถํ
                 เอตมฺเม ปพฺรูหิ ยโตนิทานํ ฯ
     [๔๗๗]   สาตํ  อสาตญฺจ  กุโตนิทานาติ  สาตาสาตา  กุโตนิทานา
กุโต   ชาตา   กุโต   สญฺชาตา   กุโต   นิพฺพตฺตา  กุโต  อภินิพฺพตฺตา
กุโต     ปาตุภูตา     กึนิทานา    กึสมุทยา    กึชาติกา    กึปภวาติ
สาตาสาตานํ   มูลํ   ปุจฺฉติ   ฯเปฯ   สมุทยํ   ปุจฺฉติ  ปปุจฺฉติ  ยาจติ
อชฺเฌสติ ปสาเทตีติ สาตํ อสาตญฺจ กุโตนิทานา ฯ
     [๔๗๘]   กึสฺมึ   อสนฺเต   น   ภวนฺติ   เหเตติ  กิสฺมึ  อสนฺเต
อสํวิชฺชมาเน  [๑]  อนุปลพฺภิยมาเน  สาตาสาตา  น  ภวนฺติ นปฺปภวนฺติ
น    ชายนฺติ    น    สญฺชายนฺติ    น   นิพฺพตฺตนฺติ   นาภินิพฺพตฺตนฺตีติ
กิสฺมึ อสนฺเต น ภวนฺติ เหเต ฯ
     [๔๗๙]   วิภวํ   ภวญฺจาปิ   ยเมตมตฺถนฺติ   กตโม  สาตาสาตานํ
ภโว  ฯ  โย  สาตาสาตานํ  ภโว  สมฺภโว  ๒  ชาติ  สญฺชาติ นิพฺพตฺติ
อภินิพฺพตฺติ    ปาตุภาโว    อยํ    สาตาสาตานํ    ภโว   ฯ   กตโม
สาตาสาตานํ  วิภโว  ฯ  โย  สาตาสาตานํ  ขโย  วโย เภโท ปริเภโท
อนิจฺจตา   อนฺตรธานํ   อยํ   สาตาสาตานํ   วิภโว   ฯ  ยเมตมตฺถนฺติ
ยํ ปรมตฺถนฺติ วิภวํ ภวญฺจาปิ ยเมตมตฺถํ ฯ
     [๔๘๐]   เอตมฺเม   ปพฺรูหิ   ยโตนิทานนฺติ  เอตนฺติ  ยํ  ปุจฺฉามิ
#๑ ม. นตฺถิ ฯ อิโต ปรํ เอวํ ญาตพฺพํ ฯ  ๒ ม. ปภโว ฯ
