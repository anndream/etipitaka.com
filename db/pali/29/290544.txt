               โสฬสโม สารีปุตฺตสุตฺตนิทฺเทโส ๑
          [๘๘๑] น เม ทิฏฺโฐ อิโต ปุพฺเพ (อิจฺจายสฺมา สารีปุตฺโต)
                น สุโต อุท กสฺสจิ
                เอวํ วคฺคุวโท ๒ สตฺถา
                ตุสิตา คณิมาคโต ฯ
     [๘๘๒]  น  เม  ทิฏฺโฐ  อิโต  ปุพฺเพติ  อิโต  ปุพฺเพ ๓ น มยา
ทิฏฺฐปุพฺโพ   โส   ภควา   อิมินา   จกฺขุนา   อิมินา   อตฺตภาเวน  ฯ
ยทา   ภควา   ตาวตึสภวเน   ปาริจฺฉตฺตกมูเล   ปณฺฑุกมฺพลสิลายํ  วสฺสํ
วุฏฺโฐ    เทวคณปริวุโต   มชฺเฌ   มณิมเยน   โสปาเณน   สงฺกสฺสนครํ
โอติณฺโณ   อิมํ   ทสฺสนํ   ปุพฺเพ   น   ทิฏฺโฐติ  น  เม  ทิฏฺโฐ  อิโต
ปุพฺเพ ฯ
     [๘๘๓]     อิจฺจายสฺมา     สารีปุตฺโตติ     อิจฺจาติ    ปทสนฺธิ
ปทสํสคฺโค       ปทปาริปูริ       อกฺขรสมวาโย      พฺยญฺชนสิลิฏฺฐตา
ปทานุปุพฺพตาเมตํ    อิจฺจาติ    ฯ    อายสฺมาติ    ปิยวจนํ    ครุวจนํ
สคารวสปฺปติสฺสวจนเมตํ   อายสฺมาติ   ฯ   สารีปุตฺโตติ   ตสฺส  เถรสฺส
นามํ    สงฺขา    สมญฺญา    ปญฺญตฺติ    โวหาโร    นามํ   นามกมฺมํ
นามเธยฺยํ นิรุตฺติ พฺยญฺชนํ อภิลาโปติ อิจฺจายสฺมา สารีปุตฺโต ฯ
     [๘๘๔]   น   สุโต   อุท  กสฺสจีติ  นาติ  ปฏิกฺเขโป  ฯ  อุทาติ
#๑ ม. อถ สารีปุตฺตสุตฺตนิทฺเทสํ วกฺขติ ฯ ๒ สี. วคฺคุคโท ฯ
#๓ ม. ... เม มยา น ทิฏฺฐปุพฺโพ ฯ
