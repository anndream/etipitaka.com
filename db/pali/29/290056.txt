กมฺมภเว     กามภเว    ปุนพฺภเว    รูปภเว    กมฺมภเว    รูปภเว
ปุนพฺภเว    อรูปภเว    กมฺมภเว    อรูปภเว    ปุนพฺภเว    ปุนปฺปุนํ
ภเว    ปุนปฺปุนํ   คติยา   ปุนปฺปุนํ   อุปปตฺติยา   ปุนปฺปุนํ   ปฏิสนฺธิยา
ปุนปฺปุนํ     อตฺตภาวาภินิพฺพตฺติยา    ฯ    อวีตตณฺหาเสติ    อวีตตณฺหา
อวิคตตณฺหา    อจฺจตฺตตณฺหา   อวนฺตตณฺหา   อมุตฺตตณฺหา   อปฺปหีนตณฺหา
อปฺปฏินิสฺสฏฺฐตณฺหาติ        อวีตตณฺหาเส        ภวาภเวสุ        ฯ
เตนาห ภควา
                 ปสฺสามิ โลเก ปริผนฺทมานํ
                 ปชํ อิมํ ตณฺหคตํ ภเวสุ
                 หีนา นรา มจฺจุมุเข ลปนฺติ
                 อวีตตณฺหาเส ภวาภเวสูติ ฯ
            [๕๕] มมายิเต ปสฺสถ ผนฺทมาเน
                 มจฺเฉว อปฺโปทกขีณโสเต ๑
                 เอตมฺปิ ทิสฺวา อมโม จเรยฺย
                 ภเวสุ อาสตฺติมกุพฺพมาโน ฯ
     [๕๖]   มมายิเต   ปสฺสถ  ผนฺทมาเนติ  มมตฺตาติ  เทฺว  มมตฺตา
ตณฺหามมตฺตญฺจ ทิฏฺฐิมมตฺตญฺจ ฯ
     กตมํ    ตณฺหามมตฺตํ    ฯ    ยาวตา   ตณฺหาสงฺขาเตน   สีมกตํ
มริยาทิกตํ    โอธิกตํ    ปริยนฺติกตํ    ปริคฺคหิตํ   มมายิตํ   อิทํ   มมํ
เอตํ   มมํ   เอตฺตกํ   มมํ   เอตฺตาวตา   มมํ   มม   รูปา   สทฺทา
#๑ โป. ม. ยุ. อปฺโปทเก ฯ
