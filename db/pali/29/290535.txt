     วุตฺตํ เหตํ ภควตา
         สุญฺญโต โลกํ อเวกฺขสฺสุ    โมฆราช สทา สโต
         อตฺตานุทิฏฺฐึ อูหจฺจ        เอวํ มจฺจุตฺตโร สิยา
         เอวํ โลกํ อเวกฺขนฺตํ      มจฺจุราชา น ปสฺสตีติ ฯ
เอวมฺปิ [๑] ยสฺส นตฺถิ อิทํ เม ปเรสํ วาปิ กิญฺจนํ ฯ
     วุตฺตํ   เหตํ   ภควตา   ยํ   ภิกฺขเว   น   ตุมฺหากํ  ตํ  ปชหถ
ตํ   โว   ปหีนํ   ทีฆรตฺตํ  หิตาย  สุขาย  ภวิสฺสตีติ  ฯ  กิญฺจ  ภิกฺขเว
น   ตุมฺหากํ   รูปํ   ภิกฺขเว   น   ตุมฺหากํ  ตํ  ปชหถ  ตํ  โว  ปหีนํ
ทีฆรตฺตํ    หิตาย    สุขาย    ภวิสฺสติ    เวทนา   สญฺญา   สงฺขารา
วิญฺญาณํ   น   ตุมฺหากํ   ตํ   ปชหถ   ตํ   โว  ปหีนํ  ทีฆรตฺตํ  หิตาย
สุขาย   ภวิสฺสติ   ตํ   กึ   มญฺญถ   ภิกฺขเว   ยํ   อิมสฺมึ   เชตวเน
ติณกฏฺฐสาขาปลาสํ    ตํ    ชโน    หเรยฺย    วา    ฑเหยฺย    วา
ยถาปจฺจยํ   วา   กเรยฺย   อปินุ   ตุมฺหากํ   เอวมสฺส   อเมฺห  ชโน
หรติ  วา  ฑหติ  วา  ยถาปจฺจยํ  วา  กโรตีติ  ฯ  โนเหตํ  ภนฺเต  ฯ
ตํ   กิสฺส   เหตุ   ฯ  น  หิ  โน  เอตํ  ภนฺเต  อตฺตา  วา  อตฺตนิยํ
วา   ฯ  เอวํ  ๒  โข  ภิกฺขเว  ยํ  น  ตุมฺหากํ  ตํ  ปชหถ  ตํ  โว
ปหีนํ   ทีฆรตฺตํ   หิตาย   สุขาย   ภวิสฺสตีติ   ฯ   กิญฺจ   ภิกฺขเว  น
ตุมฺหากํ   รูปํ   ภิกฺขเว   น   ตุมฺหากํ   ตํ   ปชหถ   ตํ   โว  ปหีนํ
ทีฆรตฺตํ    หิตาย    สุขาย    ภวิสฺสติ    เวทนา   สญฺญา   สงฺขารา
วิญฺญาณํ   น   ตุมฺหากํ   ตํ   ปชหถ   ตํ   โว  ปหีนํ  ทีฆรตฺตํ  หิตาย
#๑ โป. ภิกฺขเว ฯ ๒ ม. ยุ. เอวเมว ฯ
