วิปฺปลฺลาสคฺคาโห    มิจฺฉาคาโห    อยาถาวกสฺมึ   ยาถาวกนฺติ   คาโห
ยาวตา ทฺวาสฏฺฐี ทิฏฺฐิคตานิ อยํ ทิฏฺฐินิสฺสโย ฯ
     พุทฺธสฺส  ภควโต  ตณฺหานิสฺสโย  ปหีโน  ทิฏฺฐินิสฺสโย ปฏินิสฺสฏฺโฐ ฯ
ตณฺหานิสฺสยสฺส       ปหีนตฺตา       ทิฏฺฐินิสฺสยสฺส      ปฏินิสฺสฏฺฐตฺตา
ภควา    จกฺขุํ    อนิสฺสิโต   ๑   โสตํ   ฆานํ   ชิวฺหํ   กายํ   มนํ
อนิสฺสิโต   รูเป   สทฺเท   คนฺเธ  รเส  โผฏฺฐพฺเพ  กุลํ  คณํ  อาวาสํ
ลาภํ  ยสํ  ปสํสํ  สุขํ  จีวรํ ปิณฺฑปาตํ เสนาสนํ คิลานปจฺจยเภสชฺชปริกฺขารํ
กามธาตุํ        รูปธาตุํ       อรูปธาตุํ       กามภวํ       รูปภวํ
อรูปภวํ   สญฺญาภวํ   อสญฺญาภวํ   เนวสญฺญานาสญฺญาภวํ   เอกโวการภวํ
จตุโวการภวํ      ปญฺจโวการภวํ     อตีตํ     อนาคตํ     ปจฺจุปฺปนฺนํ
ทิฏฺฐสุต  มุต  วิญฺญาตพฺเพ  ธมฺเม  [๒]  อนิสฺสิโต  อนลฺลีโน  อนุปคโต
อนชฺโฌสิโต      อนธิมุตฺโต     นิกฺขนฺโต     นิสฺสฏฺโฐ     วิปฺปมุตฺโต
วิสญฺญุตฺโต วิมริยาทิกเตน เจตสา วิหรตีติ ตํ พุทฺธํ อสิตํ ฯ
     [๘๙๕]  ตาทินฺติ  ภควา  ปญฺจหากาเรหิ  ตาทิ  ๓   อิฏฺฐานิฏฺเฐ
ตาทิ     จตฺตาวีติ    ตาทิ    ติณฺณาวีติ    ตาทิ    มุตฺตาวีติ    ตาทิ
ตํนิทฺเทสา ตาทิ ฯ
     กถํ  ภควา  อิฏฺฐานิฏฺเฐ  ตาทิ  ฯ  ภควา  ลาเภปิ ตาทิ อลาเภปิ
ตาทิ    ยเสปิ   ตาทิ   อยเสปิ   ตาทิ   ปสํสายปิ   ตาทิ   นินฺทายปิ
ตาทิ   สุเขปิ   ตาทิ  ทุกฺเขปิ  ตาทิ  ฯ  เอกญฺเจ  ๔  พาหํ  คนฺเธน
ลิมฺเปยฺยุํ   เอกญฺเจ   ๔  พาหํ  วาสิยา  ตจฺเฉยฺยุํ  ฯ  อมุกสฺมึ  นตฺถิ
#๑ ม. สพฺพตฺถ อสิโต ฯ ๒ ม. ยุ. อสิโต ฯ ๓ ม. ตาที ฯ อิโต ปรํ อีทิสเมว ฯ
#๔ ม. เอกจฺเจ ฯ
