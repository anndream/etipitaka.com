สีลํ  ฯ  วิริยสมาทานมฺปิ  วุจฺจติ  วตฺตํ  น สีลํ ฯ กามํ ตโจ จ นหารุ ๑
จ   อฏฺฐิ   จ   อวสุสฺสตุ   ๒   สรีเร   อุปสุสฺสตุ   มํสโลหิตํ  ยนฺตํ
ปุริสถาเมน   ปุริสพเลน   ปุริสวิริเยน   ปุริสปรกฺกเมน  ปตฺตพฺพํ  น  ตํ
อปาปุณิตฺวา     วิริยสฺส    สณฺฐานํ    ภวิสฺสตีติ    จิตฺตํ    ปคฺคณฺหาติ
ปทหติ   เอวรูปมฺปิ  วิริยสมาทานํ  [๓]  วุจฺจติ  วตฺตํ  น  สีลํ  ฯ  น
ตาวาหํ    อิมํ    ปลฺลงฺกํ   ภินฺทิสฺสามิ   ยาว   เม   น   อนุปาทาย
อาสเวหิ   จิตฺตํ   วิมุจฺจิสฺสตีติ   จิตฺตํ   ปคฺคณฺหาติ   ปทหติ  เอวรูปมฺปิ
วิริยสมาทานํ วุจฺจติ วตฺตํ น สีลํ ฯ
         นาสิสฺสํ น ปิวิสฺสามิ       วิหารโต น นิกฺขมึ
         นปิ ปสฺสํ นิปาเตสฺสํ       ตณฺหาสลฺเล อนูหเตติ
จิตฺตํ     ปคฺคณฺหาติ    ปทหติ    เอวรูปมฺปิ    วิริยสมาทานํ    วุจฺจติ
วตฺตํ   น   สีลํ   ฯ   น   ตาวาหํ   อิมมฺหา   อาสนา   วุฏฺฐหิสฺสามิ
จงฺกมา      โอโรหิสฺสามิ     วิหารา     นิกฺขมิสฺสามิ     อฑฺฒโยคา
นิกฺขมิสฺสามิ    ปาสาทา   นิกฺขมิสฺสามิ   หมฺมิยา   นิกฺขมิสฺสามิ   คุหาย
นิกฺขมิสฺสามิ      เลณา      นิกฺขมิสฺสามิ      กุฏิยา     นิกฺขมิสฺสามิ
กูฏาคารา    นิกฺขมิสฺสามิ   อฏฺฏา   นิกฺขมิสฺสามิ   มาฬา   นิกฺขมิสฺสามิ
อุทฺทณฺฑา   ๔   นิกฺขมิสฺสามิ   อุปฏฺฐานสาลาย   นิกฺขมิสฺสามิ   มณฺฑปา
นิกฺขมิสฺสามิ    รุกฺขมูลา    นิกฺขมิสฺสามิ   ยาว   เม   น   อนุปาทาย
อาสเวหิ   จิตฺตํ   วิมุจฺจิสฺสตีติ   จิตฺตํ   ปคฺคณฺหาติ   ปทหติ  เอวรูปมฺปิ
วิริยสมาทานํ   วุจฺจติ   วตฺตํ   น   สีลํ   ฯ  อิมสฺมิญฺเญว  ปุพฺพณฺหสมยํ
#๑ โป. ม. ยุ. นหารู ฯ ๒ ม. อวสิสฺสตุ ฯ ๓ โป. ม. อิทํ ฯ ๔ โป. ยุ.
#อุทฺทณฺหา ฯ
