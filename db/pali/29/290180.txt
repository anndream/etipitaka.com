ครุกโต    มานิโต    ปูชิโต   อปจิโต   ลาภี   จีวรปิณฺฑปาตเสนาสน-
คิลานปจฺจยเภสชฺชปริกฺขารานํ    อยํ   ยโส   ฯ   กตมา   กิตฺติ   ฯ
อิเธกจฺโจ    ปุพฺเพ    สมณภาเว    กิตฺติวณฺณกโต    โหติ    ปณฺฑิโต
วิยตฺโต   เมธาวี   พหุสฺสุโต   จิตฺตกถี   กลฺยาณปฏิภาโณ   สุตฺตนฺติโกติ
วา      วินยธโรติ     วา     ธมฺมกถิโกติ     วา     อารญฺญิโกติ
วา    ปิณฺฑปาติโกติ    วา    ปํสุกูลิโกติ    วา    เตจีวริโกติ   วา
สปทานจาริโกติ    วา    ขลุปจฺฉาภตฺติโกติ    วา   เนสชฺชิโกติ   วา

ยถาสนฺถติโกติ    วา    ปฐมสฺส    ฌานสฺส    ลาภีติ   วา   ทุติยสฺส
ฌานสฺส    ลาภีติ   วา   ตติยสฺส   ฌานสฺส   ลาภีติ   วา   จตุตฺถสฺส
ฌานสฺส    ลาภีติ    วา   อากาสานญฺจายตนสมาปตฺติยา   ลาภีติ   วา
วิญฺญาณญฺจายตนสมาปตฺติยา    ลาภีติ    วา   อากิญฺจญฺญายตนสมาปตฺติยา
ลาภีติ วา เนวสญฺญานาสญฺญายตนสมาปตฺติยา
ลาภีติ  วา  อยํ  กิตฺติ  ๑  ฯ  ยโส  กิตฺตี  จ ยา ปุพฺเพ หายเต วาปิ
ตสฺส   สาติ   ตสฺส   อปเรน   สมเยน   พุทฺธํ   ธมฺมํ   สงฺฆํ   สิกฺขํ
ปจฺจกฺขาย  หีนายาวตฺตสฺส  โส  จ  ยโส  สา  จ  กิตฺติ หายติ ปริหายติ
ปริธํสติ     ปริปตติ     อนฺตรธายติ     วิปฺปลุชฺชตีติ    ยโส    กิตฺตี
จ ยา ปุพฺเพ หายเต วาปิ ตสฺส สา ฯ
     [๒๔๒]   เอตมฺปิ  ทิสฺวา  สิกฺเขถ  เมถุนํ  วิปฺปหาตเวติ  เอตนฺติ
ปุพฺเพ   สมณภาเว   ยโส   จ   กิตฺติ   จ   อปรภาเค   พุทฺธํ  ธมฺมํ
สงฺฆํ   สิกฺขํ   ปจฺจกฺขาย   หีนายาวตฺตสฺส  อยโส  จ  อกิตฺติ  จ  เอตํ
#๑ ม. กิตฺตีติ ฯ
