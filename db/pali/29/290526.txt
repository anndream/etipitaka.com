   [๘๔๖] ส เว วิทฺธา ๑ ส เวทคู   ญตฺวา ธมฺมํ อนิสฺสิโต
         สมฺมา โส โลเก อิริยาโน   นปฺปิเหตีธ กสฺสจิ ฯ
     [๘๔๗]  ส  เว  วิทฺธา  ส  เวทคูติ  วิทฺธาติ  วิทฺธา  วิชฺชาคโต
ญาณี   พุทฺธิมา  วิภาวี  เมธาวี  ฯ  เวทคูติ  เวโท  วุจฺจติ  ๒  จตูสุ
มคฺเคสุ    ญาณํ    ฯเปฯ    สพฺพเวทนาสุ   วีตราโค   สพฺพเวทมติจฺจ
เวทคู โสติ ส เว วิทฺธา ส เวทคู ฯ
     [๘๔๘]  ญตฺวา  ธมฺมํ  อนิสฺสิโตติ  [๓] ญตฺวา ชานิตฺวา ตุลยิตฺวา
ตีรยิตฺวา   วิภาวยิตฺวา   วิภูตํ   กตฺวา   สพฺเพ   สงฺขารา   อนิจฺจาติ
ญตฺวา   ชานิตฺวา   ตุลยิตฺวา   ตีรยิตฺวา   วิภาวยิตฺวา   วิภูตํ   กตฺวา
สพฺเพ    สงฺขารา   ทุกฺขาติ   ฯเปฯ   ยงฺกิญฺจิ   สมุทยธมฺมํ   สพฺพนฺตํ
นิโรธธมฺมนฺติ    ญตฺวา   ชานิตฺวา   ตุลยิตฺวา   ตีรยิตฺวา   วิภาวยิตฺวา
วิภูตํ    กตฺวา   ฯ   อนิสฺสิโตติ   เทฺว   นิสฺสยา   ตณฺหานิสฺสโย   จ
ทิฏฺฐินิสฺสโย  จ  ฯเปฯ  อยํ  ตณฺหานิสฺสโย  ฯเปฯ  อยํ  ทิฏฺฐินิสฺสโย  ฯ
ตณฺหานิสฺสยํ      ปหาย      ทิฏฺฐินิสฺสยํ      ปฏินิสฺสชฺชิตฺวา     จกฺขุํ
อนิสฺสิโต  โสตํ  อนิสฺสิโต  ฆานํ  อนิสฺสิโต  ฯเปฯ  ทิฏฺฐสุตมุตวิญฺญาตพฺเพ
ธมฺเม       อนิสฺสิโต      อนลฺลีโน      อนุปคโต      อนชฺโฌสิโต
อนธิมุตฺโต   นิกฺขนฺโต   นิสฺสฏฺโฐ  วิปฺปมุตฺโต  วิสญฺญุตฺโต  วิมริยาทิกเตน
เจตสา วิหรตีติ ญตฺวา ธมฺมํ อนิสฺสิโต ฯ
     [๘๔๙]   สมฺมา  โส  โลเก  อิริยาโนติ  ยโต  อชฺฌตฺติกพาหิเรสุ
อายตเนสุ    ฉนฺทราโค   ปหีโน   โหติ   อุจฺฉินฺนมูโล   ตาลาวตฺถุกโต
#๑ ม. ยุ. วิทฺวา ฯ ๒ ม. เวทา วุจฺจนฺติ ฯ ยุ. เวทา วุจฺจติ ฯ ๓ ม. ญตฺวาติ ฯ
