กุโต   ชาโต   กุโต   สญฺชาโต   กุโต   นิพฺพตฺโต  กุโต  อภินิพฺพตฺโต
กุโต   ปาตุภูโต   กึนิทาโน   กึสมุทโย   กึชาติโก   กึปภโวติ  ฉนฺทสฺส
มูลํ    ปุจฺฉติ   ฯเปฯ   สมุทยํ   ปุจฺฉติ   ปปุจฺฉติ   ยาจติ   อชฺเฌสติ
ปสาเทตีติ ฉนฺโท นุ โลกสฺมิ กุโตนิทาโน ฯ
     [๔๖๓]   วินิจฺฉยา  วาปิ  กุโต  ปหูตาติ  วินิจฺฉยา  กุโต  ปหูตา
กุโต   ชาตา   กุโต   สญฺชาตา   กุโต   นิพฺพตฺตา  กุโต  อภินิพฺพตฺตา
กุโต   ปาตุภูตา   กึนิทานา   กึสมุทยา  กึชาติกา  กึปภวาติ  วินิจฺฉยานํ
มูลํ    ปุจฺฉติ   ฯเปฯ   สมุทยํ   ปุจฺฉติ   ปปุจฺฉติ   ยาจติ   อชฺเฌสติ
ปสาเทตีติ วินิจฺฉยา วาปิ กุโต ปหูตา ฯ
     [๔๖๔]  โกโธ โมสวชฺชญฺจ กถํกถา จาติ โกโธติ โย [๑] จิตฺตสฺส
อาฆาโต   ปฏิฆาโต   ปฏิฆํ   ปฏิวิโรโธ   โกโป   ปโกโป  สมฺปโกโป
โทโส   ปโทโส   สมฺปโทโส   จิตฺตสฺส   พฺยาปตฺติ  มโนปโทโส  โกโธ
กุชฺฌนา   กุชฺฌิตตฺตํ   โทโส   ทุสฺสนา  ทุสฺสิตตฺตํ  พฺยาปตฺติ  พฺยาปชฺชนา
พฺยาปชฺชิตตฺตํ      วิโรโธ      ปฏิวิโรโธ     จณฺฑิกฺกํ     อสฺสุโรโป
อนตฺตมนตา   จิตฺตสฺส   ฯ   โมสวชฺชํ   วุจฺจติ  มุสาวาโท  ฯ  กถํกถา
วุจฺจติ วิจิกิจฺฉาติ โกโธ โมสวชฺชญฺจ กถํกถา จ ฯ
     [๔๖๕]   เย   วาปิ  ธมฺมา  สมเณน  วุตฺตาติ  เย  วาปีติ  เย
โกเธน    จ   โมสวชฺเชน   จ   กถํกถาย   จ   สหคตา   สหชาตา
สํสฏฺฐา  สมฺปยุตฺตา  เอกุปฺปาทา  เอกนิโรธา  เอกวตฺถุกา  เอการมฺมณา
อิเม   วุจฺจนฺติ   เย   วาปิ   ธมฺมา   ฯ   อถวา   เย  ๒  วาปีติ
#๑ ม. เอวรูโป ฯ  ๒ ม. เย เต กิเลสา ฯ
