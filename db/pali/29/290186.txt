ปรเหตุ   วา   อามิสกิญฺจิกฺขเหตุ   วา   สมฺปชานมุสา  ภาสติ  ฯ  อิทํ
วุจฺจติ   โมสวชฺชํ   ฯ  อปิจ  ตีหากาเรหิ  มุสาวาโท  โหติ  ปุพฺเพวสฺส
โหติ     มุสา     ภณิสฺสนฺติ    ภณนฺตสฺส    โหติ    มุสา    ภณามีติ
ภณิตสฺส   โหติ   มุสา   มยา  ภณิตนฺติ  อิเมหิ  ตีหากาเรหิ  มุสาวาโท
โหติ  ฯ  อปิจ  จตูหากาเรหิ  [๑]  ปญฺจหากาเรหิ  ฯ  ฉหากาเรหิ ฯ
สตฺตหากาเรหิ    ฯ    อฏฺฐหากาเรหิ   มุสาวาโท   โหติ   ปุพฺเพวสฺส
โหติ   มุสา   ภณิสฺสนฺติ   ภณนฺตสฺส   โหติ   มุสา   ภณามีติ   ภณิตสฺส
โหติ    มุสา    มยา    ภณิตนฺติ    วินิธาย   ทิฏฺฐึ   วินิธาย   ขนฺตึ
วินิธาย     รุจึ     วินิธาย     สญฺญํ     วินิธาย    ภาวํ    อิเมหิ
อฏฺฐหากาเรหิ   มุสาวาโท   โหติ   ฯ   โมสวชฺชํ  ปคาหตีติ  โมสวชฺชํ

ปคาหติ    โอคาหติ   อชฺโฌคาหติ   ปวิสตีติ   โมสวชฺชํ   ปคาหติ   ฯ
เตนาห ภควา
         อถ สตฺถานิ กุรุเต        ปรวาเทหิ โจทิโต
         เอส ขฺวสฺส มหาเคโธ     โมสวชฺชํ ปคาหตีติ ฯ
   [๒๕๐] ปณฺฑิโตติ สมญฺญาโต       เอกจริยํ อธิฏฺฐิโต
         อถาปิ เมถุเน ยุตฺโต      มนฺโทว ปริกิสฺสติ ฯ
     [๒๕๑]   ปณฺฑิโตติ   สมญฺญาโตติ   อิเธกจฺโจ  ปุพฺเพ  สมณภาเว
กิตฺติวณฺณกโต   โหติ   ปณฺฑิโต   วิยตฺโต   เมธาวี   พหุสฺสุโต  จิตฺตกถี
กลฺยาณปฏิภาโณ    สุตฺตนฺติโกติ    วา   วินยธโรติ   วา   ธมฺมกถิโกติ
วา       ฯเปฯ       เนวสญฺญานาสญฺญายตนสมาปตฺติยา       ลาภีติ
#๑ โป. ม. มุสาวาโท โหติ ปุพฺเพวสฺส โหติ มุสา ภณิสฺสนฺติ ภณนฺตสฺส โหติ มุสา
#ภณามีติ ภณิตสฺส โหติ มุสา มยา ภณิตนฺติ วินิธาย ทิฏฺฐึ อิเมหิ จตูหากาเรหิ
#มุสาวาโท โหติ ฯ อปิจ ... ฯ
