สสฺสโต    โลโก    อิทเมว    สจฺจํ    โมฆมญฺญนฺติ   พฺราหฺมโณ   กึ
วเทยฺย   กึ   กเถยฺย   กึ   ภเณยฺย  กึ  ทีปเยยฺย  กึ  โวหเรยฺย  ฯ
อสสฺสโต   โลโก   ฯเปฯ   เนว   โหติ   น   น   โหติ   ตถาคโต
ปรมฺมรณา    อิทเมว   สจฺจํ   โมฆมญฺญนฺติ   พฺราหฺมโณ   กึ   วเทยฺย
กึ   กเถยฺย   กึ   ภเณยฺย   กึ   ทีปเยยฺย  กึ  โวหเรยฺยาติ  สจฺจนฺติ
โส พฺราหฺมโณ กึ วเทยฺย ฯ
     [๓๕๖]   มุสาติ   วา  โส  วิวเทถ  เกนาติ  พฺราหฺมโณ  มยฺหํว
สจฺจํ  ตุยฺหํ  มุสาติ  เกน  มาเนน  กาย  ทิฏฺฐิยา  เกน  วา  ปุคฺคเลน
กลหํ   กเรยฺย   ภณฺฑนํ   กเรยฺย   วิคฺคหํ   กเรยฺย   วิวาทํ  กเรยฺย
เมธคํ   กเรยฺย  น  ตฺวํ  อิมํ  ธมฺมวินยํ  อาชานาสิ  ฯเปฯ  นิพฺเพเธหิ
วา สเจ ปโหสีติ มุสาติ วา โส วิวเทถ เกน ฯ
     [๓๕๗]  ยสฺมึ  สมํ  วิสมํ  วาปิ นตฺถีติ ยสฺมึ ๑ อรหนฺเต ขีณาสเว
สทิโสหมสฺมีติ    มาโน    นตฺถิ    เสยฺโยหมสฺมีติ    อติมาโน    นตฺถิ
หีโนหมสฺมีติ  โอมาโน  นตฺถิ  [๒]  น  สํวิชฺชติ นุปลพฺภติ ปหีนํ สมุจฺฉินฺนํ
วูปสนฺตํ    ปฏิปฺปสฺสทฺธํ    อภพฺพุปฺปตฺติกํ    ญาณคฺคินา   ทฑฺฒนฺติ   ยสฺมึ
สมํ วิสมํ วาปิ นตฺถิ ฯ
     [๓๕๘]  ส  เกน  วาทํ  ปฏิสญฺญุเชยฺยาติ  โส  เกน มาเนน กาย
ทิฏฺฐิยา   เกน   วา  ปุคฺคเลน  วาทํ  ปฏิสญฺญุชฺเชยฺย  ๓  ปฏิปฺผเรยฺย
กลหํ  กเรยฺย  ภณฺฑนํ  กเรยฺย  วิคฺคหํ  กเรยฺย  วิวาทํ  กเรยฺย  เมธคํ
กเรยฺย   น   ตฺวํ   อิมํ  ธมฺมวินยํ  อาชานาสิ  ฯเปฯ  นิพฺเพเธหิ  วา
#๑ โป. ม. ยุ. ยสฺมินฺติ ยสฺมึ ปุคฺคเล ... ๒ โป. ม. น สนฺติ ฯ ๓. ม.
#ปฏิญฺโญเชยฺย ฯ
