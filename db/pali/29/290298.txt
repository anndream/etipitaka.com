นตฺถิ   มุญฺจิตพฺพํ   ยสฺส   นตฺถิ   มุญฺจิตพฺพํ   ตสฺส   นตฺถิ   คหิตํ   ฯ
คหณมุญฺจนํ    สมติกฺกนฺโต   อรหา   วุฑฺฒิปริหานึ   วีติวตฺโต   ฯ   โส
วุฏฺฐวาโส    จิณฺณจรโณ    ฯเปฯ    นตฺถิ   ตสฺส   ปุนพฺภโวติ   อตฺตํ
วาปิ นิรตฺตํ วา น ตสฺมึ อุปลพฺภติ ฯ เตนาห ภควา
         น ตสฺส ปุตฺตา ปสโว      เขตฺตํ วตฺถุญฺจ วิชฺชติ
         อตฺตํ วาปิ นิรตฺตํ วา      น ตสฺมึ อุปลพฺภตีติ ฯ
   [๔๒๙] เยน [๑] วชฺชุํ ปุถุชฺชนา  อโถ สมณพฺราหฺมณา
         ตํ ตสฺส อปุเรกฺขตํ        ตสฺมา วาเทสุ เนชติ ฯ
     [๔๓๐]  เยน  วชฺชุํ  ปุถุชฺชนา  อโถ  สมณพฺราหฺมณาติ  ปุถุชฺชนาติ
เกนตฺเถน   ปุถุชฺชนา   ฯ   ปุถุ   กิเลเส   ชเนนฺตีติ   ปุถุชฺชนา   ฯ
ปุถุ   อวิหตสกฺกายทิฏฺฐิกาติ  ปุถุชฺชนา  ฯ  ปุถุ  สตฺถารานํ  มุขุลฺโลกิกาติ
ปุถุชฺชนา  ฯ  ปุถุ  สพฺพคตีหิ  อาวุนิตาติ ปุถุชฺชนา ฯ ปุถุ นานาภิสงฺขาเรหิ
อภิสงฺขโรนฺตีติ     ปุถุชฺชนา    ฯ    ปุถุ    นานาโอเฆหิ    วุยฺหนฺตีติ
ปุถุชฺชนา   ฯ   ปุถุ   นานาสนฺตาเปหิ  สนฺตปฺเปนฺตีติ  ปุถุชฺชนา  ฯ  ปุถุ
นานาปริฬาเหหิ   ปริทยฺหนฺตีติ   ปุถุชฺชนา   ฯ   ปุถุ  ปญฺจสุ  กามคุเณสุ
รตฺตา    คิทฺธา    คธิตา    มุจฺฉิตา   อชฺโฌปนฺนา   ลคฺคา   ลคฺคิตา
ปลิพุทฺธาติ   ปุถุชฺชนา   ฯ   ปุถุ   ปญฺจหิ   นีวรเณหิ   อาวุฏา  นิวุฏา
โอผุฏา   ๒   ปิหิตา   ปฏิจฺฉนฺนา  ปฏิกุชฺชิตาติ  ปุถุชฺชนา  ฯ  สมณาติ
เยเกจิ    อิโต    พหิทฺธา    ปริพฺพาชุปคตา   ปริพฺพาชสมาปนฺนา   ฯ
พฺราหฺมณาติ   เยเกจิ   โภวาทิกา   ฯ   เยน   วชฺชุํ  ปุถุชฺชนา  อโถ
#๑ โป. ม. นํ ฯ  ๒ ม. โอวุฏา ฯ
