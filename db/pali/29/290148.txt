ภูตํ  สงฺขตํ  ปโลกธมฺมํ  ตํ  วต  มา  ปลุชฺชีติ  เนตํ  ฐานํ  วิชฺชตีติ  ฯ
ปุริมานํ   ปุริมานํ   ขนฺธานํ   ธาตูนํ   อายตนานํ   วิปริณามญฺญถาภาวา
ปจฺฉิมา   ปจฺฉิมา   ขนฺธา   จ  ธาตุโย  จ  อายตนานิ  จ  ปวตฺตนฺตีติ
วินาภาวสนฺตเมวิทํ ฯ
     [๑๙๐]   อิติ  ทิสฺวา  นาคารมาวเสติ  อิตีติ  ปทสนฺธิ  ปทสํสคฺโค
ปทปาริปูริ     อกฺขรสมวาโย     พฺยญฺชนสิลิฏฺฐตา     ปทานุปุพฺพตาเมตํ
อิตีติ  ฯ  อิติ  ทิสฺวา  ปสฺสิตฺวา  ตุลยิตฺวา  ตีรยิตฺวา  วิภาวยิตฺวา  วิภูตํ

กตฺวา  มมตฺเตสูติ  อิติ  ทิสฺวา  ฯ  นาคารมาวเสติ สพฺพํ ฆราวาสปลิโพธํ
ฉินฺทิตฺวา     ปุตฺตทารปลิโพธํ     ฉินฺทิตฺวา    ญาติปลิโพธํ    ฉินฺทิตฺวา
มิตฺตามจฺจปลิโพธํ    ฉินฺทิตฺวา    สนฺนิธิปลิโพธํ    ฉินฺทิตฺวา    เกสมสฺสุํ
โอหาเรตฺวา   กาสายานิ   วตฺถานิ  อจฺฉาเทตฺวา  อคารสฺมา  อนคาริยํ
ปพฺพชิตฺวา    อกิญฺจนภาวํ    อุปคนฺตฺวา    เอโก   จเรยฺย   วิหเรยฺย
อิริเยยฺย   วตฺเตยฺย   ปาเลยฺย   ยเปยฺย   ยาเปยฺยาติ   อิติ   ทิสฺวา
นาคารมาวเส ฯ เตนาห ภควา
                 โสจนฺติ ชนา มมายิเต
                 น หิ สนฺติ นิจฺจา ปริคฺคหา
                 วินาภาวสนฺตเมวิทํ
                 อิติ ทิสฺวา นาคารมาวเสติ ฯ
           [๑๙๑] มรเณนปิ ตํ ปหียติ
                 ยํ ปุริโส มมยิทนฺติ มญฺญติ
