เนวสญฺญานาสญฺญาภวํ    เอกโวการภวํ    จตุโวการภวํ   ปญฺจโวการภวํ
อตีตํ   อนาคตํ   ปจฺจุปฺปนฺนํ   ทิฏฺฐ   สุต  มุต  วิญฺญาตพฺเพ  ธมฺเม  น
มมาเยยฺย   น   คเณฺหยฺย   น   ปรามเสยฺย  นาภินิวิเสยฺย  ฯ  กิญฺจีติ
กิญฺจิ    รูปคตํ    เวทนาคตํ   สญฺญาคตํ   สงฺขารคตํ   วิญฺญาณคตํ   ฯ๔
โลกสฺมินฺติ   อปายโลเก   ฯเปฯ   อายตนโลเกติ   น   จ   มมาเยถ
กิญฺจิ โลกสฺมึ ฯ เตนาห ภควา
                 จกฺขูหิ เนว โลลสฺส
                 คามกถาย อาวรเย โสตํ
                 รเส จ นานุคิชฺเฌยฺย
                 น จ มมาเยถ กิญฺจิ โลกสฺมินฺติ ฯ
           [๗๓๖] ผสฺเสน ยทา ผุฏฺฐสฺส
                 ปริเทวํ ภิกฺขุ น กเรยฺย กุหิญฺจิ
                 ภวญฺจ นาภิชปฺเปยฺย
                 เภรเวสุ จ น สมฺปเวเธยฺย ฯ
     [๗๓๗]  ผสฺเสน  ยทา  ผุฏฺฐสฺสาติ  ๑ โรคผสฺเสน ผุฏฺโฐ ปเรโต
สโมหิโต   สมนฺนาคโต   อสฺส   จกฺขุโรเคน  ผุฏฺโฐ  ปเรโต  สโมหิโต
สมนฺนาคโต   อสฺส  โสตโรเคน  ฆานโรเคน  ชิวฺหาโรเคน  กายโรเคน
สีสโรเคน   กณฺณโรเคน   มุขโรเคน   ทนฺตโรเคน   กาเสน   สาเสน
ปินาเสน   ฑเหน   ชเรน   กุจฺฉิโรเคน   มุจฺฉาย  ปกฺขนฺทิกาย  สุลาย
วิสูจิกาย   กุฏฺเฐน   คณฺเฑน   กิลาเสน   โสเสน  อปมาเรน  ททฺทุยา
#๑ ม. ผสฺโสติ โรคผสฺโส ฯ ยุ. ผสฺโสติ ฯ
