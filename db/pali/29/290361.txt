           [๕๘๒] อญฺญํ อิโต ยาภิวทนฺติ ธมฺมํ
                 อปรทฺธา สุทฺธิมเกวลี เต ๑
                 เอวมฺปิ ติตฺถฺยา ปุถุโส วทนฺติ
                 สนฺทิฏฺฐิราเคน หิ ตฺยาภิรตฺตา ฯ
     [๕๘๓]   อญฺญํ   อิโต   ยาภิวทนฺติ  ธมฺมํ  อปรทฺธา  สุทฺธิมเกวลี
เตติ   อิโต   อญฺญํ   ธมฺมํ   ทิฏฺฐึ   ปฏิปทํ  มคฺคํ  เย  อภิวทนฺติ  เต
สุทฺธิมคฺคํ    วิสุทฺธิมคฺคํ    ปริสุทฺธิมคฺคํ    โวทาตมคฺคํ    ปริโยทาตมคฺคํ
วิรทฺธา   อปรทฺธา   ขลิตา   คฬิตา   อญฺญาย  อปรทฺธา  ๒  อเกวลี
เต   อสมตฺตา   อปริปุณฺณา   เต   หีนา   นิหีนา   โอมกา   ลามกา
ชตุกฺกา    ปริตฺตาติ    อญฺญํ    อิโต    ยาภิวทนฺติ   ธมฺมํ   อปรทฺธา
สุทฺธิมเกวลี เต ฯ
     [๕๘๔]    เอวมฺปิ   ติตฺถฺยา   ปุถุโส   วทนฺตีติ   ติตฺถํ   วุจฺจติ
ทิฏฺฐิคตํ    ฯ    ติตฺถฺยา    วุจฺจนฺติ    ทิฏฺฐิคติกา    ฯ    ปุถุทิฏฺฐิยา
ปุถุทิฏฺฐิคตานิ   วทนฺติ   กเถนฺติ   ภณนฺติ   ทีปยนฺติ  โวหรนฺตีติ  เอวมฺปิ
ติตฺถฺยา ปุถุโส วทนฺติ ฯ
     [๕๘๕]  สนฺทิฏฺฐิราเคน  หิ  ตฺยาภิรตฺตาติ  สกาย  ทิฏฺฐิยา ราเคน
รตฺตา อภิรตฺตาติ สนฺทิฏฺฐิราเคน หิ ตฺยาภิรตฺตา ฯ เตนาห ภควา
                 อญฺญํ อิโต ยาภิวทนฺติ ธมฺมํ
                 อปรทฺธา สุทฺธิมเกวลี เต
#๑ ยุ. สุทฺธิมเกวลีโน ฯ ๒ ญายาปรทฺธาติปิ ปาโฐ ฯ
