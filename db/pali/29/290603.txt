อาฆาโต    ปฏิฆาโต    ฯเปฯ    จณฺฑิกฺกํ    อสฺสุโรโป   อนตฺตมนตา
จิตฺตสฺส   ฯ   อติมาโนติ   อิเธกจฺโจ   ปรํ   อติมญฺญติ   ชาติยา  วา
โคตฺเตน  วา  ฯเปฯ  อญฺญตรญฺญตเรน  วา  วตฺถุนา  ฯ  โกธาติมานสฺส
วสํ   น   คจฺเฉติ   โกธสฺส   จ   อติมานสฺส   จ  วสํ  น  คจฺเฉยฺย
โกธญฺจ      อติมานญฺจ     ปชเหยฺย     วิโนเทยฺย     พฺยนฺตีกเรยฺย
อนภาวงฺคเมยฺยาติ โกธาติมานสฺส วสํ น คจฺเฉ ฯ
     [๙๔๙]   มูลมฺปิ  เตสํ  ปลิขญฺญ  ติฏฺเฐติ  กตมํ  โกธสฺส  มูลํ  ฯ
อวิชฺชา    มูลํ    อโยนิโสมนสิกาโร   มูลํ   อสฺมิมาโน   มูลํ   อหิริกํ
มูลํ    อโนตฺตปฺปํ    มูลํ    อุทฺธจฺจํ   มูลํ   อิทํ   โกธสฺส   มูลํ   ฯ
กตมํ   อติมานสฺส   มูลํ   ฯ   อวิชฺชา   มูลํ   อโยนิโสมนสิกาโร  มูลํ
อสฺมิมาโน    มูลํ    อหิริกํ    มูลํ   อโนตฺตปฺปํ   มูลํ   อุทฺธจฺจํ   มูลํ
อิทํ   อติมานสฺส   มูลํ   ฯ   มูลมฺปิ   เตสํ  ปลิขญฺญ  ติฏฺเฐติ  โกธสฺส
จ    อติมานสฺส    จ    มูลํ    ปลิขณิตฺวา   อุทฺธริตฺวา   สมุทฺธริตฺวา
อุปฺปาทยิตฺวา    สมุปฺปาทยิตฺวา    ปชหิตฺวา   วิโนทิตฺวา   พฺยนฺตีกริตฺวา
อนภาวงฺคเมตฺวา ติฏฺเฐยฺยาติ ๑ มูลมฺปิ เตสํ ปลิขญฺญ ติฏฺเฐ ฯ
     [๙๕๐]   อถปฺปิยํ   วา   ปน   อปฺปิยํ   วา   อทฺธา   ภวนฺโต
อภิสมฺภเวยฺยาติ   อถาติ  ปทสนฺธิ  ปทสํสคฺโค  ปทปาริปูริ  อกฺขรสมวาโย
พฺยญฺชนสิลิฏฺฐตา    ปทานุปุพฺพตาเมตํ    อถาติ    ฯ    ปิยาติ    เทฺว
ปิยา   สตฺตา   วา   สงฺขารา  วา  ฯ  กตเม  สตฺตา  ปิยา  ฯ  อิธ
ยสฺส  ๒  เต  โหนฺติ  อตฺถกามา  หิตกามา  ผาสุกามา โยคกฺเขมกามา
#๑ ม. ยุ. ติฏฺเฐยฺย สนฺติฏฺเฐยฺยาติ ฯ ๒ ม. ยาสฺส ฯ
