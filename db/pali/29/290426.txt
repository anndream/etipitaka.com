     [๗๒๐]  อชฺฌตฺตํ  อุปสนฺตสฺสาติ  อชฺฌตฺตํ  ราคํ  สนฺตสฺส  ๑ โทสํ
สนฺตสฺส  ๑  ฯเปฯ  สพฺพากุสลาภิสงฺขาเร  สนฺตสฺส อุปสนฺตสฺส วูปสนฺตสฺส
นิพฺพุตสฺส ปฏิปฺปสฺสทฺธสฺสาติ ๒ อชฺฌตฺตํ อุปสนฺตสฺส ฯ
    [๗๒๑]   นตฺถิ   อตฺตํ  กุโต  นิรตฺตํ  วาติ  นตฺถีติ  ปฏิกฺเขโป  ฯ
อตฺตนฺติ   สสฺสตทิฏฺฐิ   ๓   นตฺถิ   นิรตฺตนฺติ   อุจฺเฉททิฏฺฐิ   นตฺถิ  ฯ
อตฺตาติ   คหิตํ   นตฺถิ  นิรตฺตาติ  มุญฺจิตพฺพํ  นตฺถิ  ฯ  ยสฺส  นตฺถิ  ๔
คหิตํ    ตสฺส    นตฺถิ   มุญฺจิตพฺพํ   ฯ   ยสฺสตฺถิ   มุญฺจิตพฺพํ   ตสฺสตฺถิ
คหิตํ   ฯ   คาหมุญฺจนํ   สมติกฺกนฺโต  อรหา  วุฑฺฒิปริหานึ  วีติวตฺโต  ฯ
โส    วุฏฺฐวาโส    จิณฺณจรโณ    ฯเปฯ    นตฺถิ   ตสฺส   ปุนพฺภโวติ
นตฺถิ อตฺตํ กุโต นิรตฺตํ วา ฯ เตนาห ภควา
                 อชฺฌตฺตเมว อุปสเม
                 นาญฺญโต ภิกฺขุ สนฺติเมเสยฺย
                 อชฺฌตฺตํ อุปสนฺตสฺส
                 นตฺถิ อตฺตํ กุโต นิรตฺตํ วาติ ฯ
           [๗๒๒] มชฺเฌ ยถา สมุทฺทสฺส
                 อูมิ โน ชายติ ฐิโต โหติ
                 เอวํ ฐิโต อเนชสฺส
                 อุสฺสทํ ภิกฺขุ น กเรยฺย กุหิญฺจิ ฯ
     [๗๒๓]   มชฺเฌ  ยถา  สมุทฺทสฺส  อูมิ  โน  ชายติ  ฐิโต  โหตีติ
สมุทฺโท     จตุราสีติโยชนสหสฺสานิ    อุพฺเพเธน    คมฺภีโร    เหฏฺฐา
#๑ โป. ยุ. อุปสนฺตสฺส ฯ ๒ ม. ปฏิปฺปสฺสิทฺธิยาติ ฯ ๓ โป. ม. อตฺตาติ
#อตฺตทิฏฺฐิ ฯ ๔ ม. ยสฺสตฺถิ ฯ
