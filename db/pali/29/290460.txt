คนฺธา   จ   วิเลปนา   จ   อาภรณา   จ   ปิลนฺธนา   จ   วตฺถญฺจ
ปสาธนญฺจ    เวฏฺฐนญฺจ    อุจฺฉาทนํ    ปริมทฺทนํ   นฺหาปนํ   สมฺพาหนํ
อาทาสํ    อญฺชนํ    มาลาวิเลปนํ    มุขจุณฺณกํ    มุขเลปํ    หตฺถพนฺธํ
วสิกฺขาพนฺธํ   ๑   ทณฺฑํ  นาลิยํ  ขคฺคํ  ฉตฺตํ  จิตฺรา  อุปาหนา  อุณฺหิสํ
มณิ   วาลวีชนี   โอทาตานิ   วตฺถานิ  ทีฆรสฺสานิ  ๒   อิติ  วา  อยํ
อาคาริยสฺส วิภูสา ฯ
     กตมา   ปพฺพชิตสฺส   วิภูสา  ฯ  จีวรมณฺฑนา  ปตฺตมณฺฑนา  [๓]
อิมสฺส   วา   ปูติกายสฺส   พาหิรานํ   ปริกฺขารานํ   มณฺฑนา   วิภูสนา
เกฬนา   ปริเกฬนา   เคธิกตา   เคธิตตฺตํ  จปลนา  ๔  จาปลฺยํ  อยํ
ปพฺพชิตสฺส วิภูสา ฯ
     ตนฺทึ   มายํ   หสํ   ขิฑฺฑํ   เมถุนํ  วิปฺปชเห  สวิภูสนฺติ  ตนฺทิญฺจ
มายญฺจ   หสญฺจ   ขิฑฺฑญฺจ   เมถุนธมฺมญฺจ   สวิภูสํ  สปริวารํ  สปริภณฺฑํ
สปริกฺขารํ    ปชเหยฺย   วิโนเทยฺย   พฺยนฺตีกเรยฺย   อนภาวงฺคเมยฺยาติ
ตนฺทึ มายํ หสํ ขิฑฺฑํ เมถุนํ วิปฺปชเห สวิภูสํ ฯ เตนาห ภควา
                 นิทฺทํ น พหุลีกเรยฺย
                 ชาคริยํ ภเชยฺย อาตาปี
                 ตนฺทึ มายํ หสํ ขิฑฺฑํ
                 เมถุนํ วิปฺปชเห สวิภูสนฺติ ฯ
           [๗๕๓] อาถพฺพณํ สุปินํ ลกฺขณํ
                 โน วิทเห อโถปิ นกฺขตฺตํ
#๑ ม. สิขาพนฺธํ ฯ ๒ ม. ทีฆทสานิ ฯ ๓ ม. เสนาสนมณฺฑนา ฯ ๔ ม. จปลตา ฯ
