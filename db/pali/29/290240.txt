อิธ  คหปติ  เอกจฺจสฺส  [๑]  เอวํ โหติ เอวํรูโป สิยํ อนาคตมทฺธานนฺติ
ตตฺถ   นนฺทึ   สมนฺวาคเมติ   ๒   เอวํเวทโน   สิยํ  เอวํสญฺโญ  สิยํ
เอวํสงฺขาโร    สิยํ    เอวํวิญฺญาโณ    สิยํ   อนาคตมทฺธานนฺติ   ตตฺถ
นนฺทึ   สมนฺวาคเมติ   เอวํ   โข   คหปติ   ปุเรกฺขราโน   โหติ   ฯ
กถญฺจ  คหปติ  อปุเรกฺขราโน  โหติ  ฯ  อิธ  คหปติ  เอกจฺจสฺส ภิกฺขุโน
น   เอวํ   โหติ   เอวํรูโป   สิยํ   อนาคตมทฺธานนฺติ  ตตฺถ  นนฺทึ  น
สมนฺวาคเมติ    เอวํเวทโน    สิยํ    เอวํสญฺโญ   สิยํ   เอวํสงฺขาโร
สิยํ    เอวํวิญฺญาโณ    สิยํ    อนาคตมทฺธานนฺติ    ตตฺถ    นนฺทึ   น
สมนฺวาคเมติ   เอวํ   โข   คหปติ   อปุเรกฺขราโน   โหติ  ฯ  กถญฺจ
คหปติ   กถํ   วิคฺคยฺห  ชเนน  กตฺตา  โหติ  ฯ  อิธ  คหปติ  เอกจฺโจ
เอวรูปึ   กถํ  กตฺตา  โหติ  น  ตฺวํ  อิมํ  ธมฺมวินยํ  อาชานาสิ  ฯเปฯ
นิพฺเพเธหิ    วา    สเจ    ปโหสีติ    เอวํ    โข    คหปติ   กถํ
วิคฺคยฺห   ชเนน   กตฺตา   โหติ   ฯ  กถญฺจ  คหปติ  กถํ  น  วิคฺคยฺห
ชเนน  กตฺตา  โหติ  ฯ  อิธ  คหปติ  [๓]  ภิกฺขุ น เอวรูปึ กถํ กตฺตา
โหติ   น   ตฺวํ   อิมํ   ธมฺมวินยํ   อาชานาสิ  ฯเปฯ  นิพฺเพเธหิ  วา
สเจ  ปโหสีติ  เอวํ  โข  คหปติ  กถํ  ๔  น  วิคฺคยฺห  ชเนน  กตฺตา
โหติ   ฯ   อิติ   โข   คหปติ   ยนฺตํ   วุตฺตํ   ภควตา  อฏฺฐกวคฺคิเก
มาคนฺทิยปเญฺห
                 โอกมฺปหาย อนิเกตสารี
                 กาเม อกุพฺพํ มุนิ สนฺถวานี
#๑ ม. ภิกฺขุโน ฯ ๒ โป. ม. สมนฺนาเนติ อปรมฺปิ อีทิสเมว ฯ ๓ ม. ยุ.
#เอกจฺโจ ฯ ๔ ม. อยํ ปาโฐ นตฺถิ ฯ
