     กตมํ    มโนโมเนยฺยํ    ฯ    ติวิธานํ   มโนทุจฺจริตานํ   ปหานํ
มโนโมเนยฺยํ   ฯ  ติวิธํ  มโนสุจริตํ  มโนโมเนยฺยํ  ฯ  จิตฺตารมฺมณํ  ๑
ญาณํ   มโนโมเนยฺยํ   ฯ  จิตฺตปริญฺญา  มโนโมเนยฺยํ  ฯ  ปริญฺญาสหคโต
สหคโต    มคฺโค    มโนโมเนยฺยํ   ฯ   จิตฺเต   ฉนฺทราคสฺส   ปหานํ
มโนโมเนยฺยํ     ฯ    จิตฺตสงฺขารนิโรโธ    สญฺญาเวทยิตนิโรธสมาปตฺติ
มโนโมเนยฺยํ ฯ อิทํ มโนโมเนยฺยํ ฯ
         กายมุนึ วาจามุนึ         มโนมุนิมนาสวํ
         มุนึ โมเนยฺยสมฺปนฺนํ       อาหุ สพฺพปฺปหายินํ ฯ
         กายมุนึ วาจามุนึ         มโนมุนิมนาสวํ
         มุนึ โมเนยฺยสมฺปนฺนํ       อาหุ นินฺหาตปาปกนฺติ ฯ
อิเมหิ  [๒]  โมเนยฺเยหิ  ธมฺเมหิ  สมนฺนาคตา  ฉ มุนโย อาคารมุนโย
อนาคารมุนโย   เสกฺขมุนโย   อเสกฺขมุนโย  ปจฺเจกมุนโย  มุนิมุนโย  ฯ
กตเม  อาคารมุนโย  ฯ  เย  เต  อาคาริกา  ทิฏฺฐปทา  วิญฺญาตสาสนา
อิเม    อาคารมุนโย    ฯ   กตเม   อนาคารมุนโย   ฯ   เย   เต
ปพฺพชิตา    ทิฏฺฐปทา    วิญฺญาตสาสนา    อิเม    อนาคารมุนโย   ฯ
สตฺต    เสกฺขา    เสกฺขมุนโย    ฯ    อรหนฺโต   อเสกฺขมุนโย   ฯ
ปจฺเจกพุทฺธา    ปจฺเจกมุนโย    ฯ    มุนิมุนโย   ตถาคตา   อรหนฺโต
สมฺมาสมฺพุทฺธา ฯ
         น โมเนน มุนิ โหติ       มูฬฺหรูโป อวิทฺทสุ
         โย จ ตุลํว ปคฺคยฺห       วรมาทาย ปณฺฑิโต
#๑ ม. จิตฺตารมฺมเณ ฯ  ๒ ม. ตีหิ ฯ
