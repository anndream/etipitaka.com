     กตโม   อโคจโร   ฯ   อิเธกจฺโจ   เวสิยโคจโร   วา   โหติ
วิธวโคจโร  ๑  วา  โหติ  ถูลกุมารีโคจโร  วา โหติ ปณฺฑกโคจโร วา
โหติ   ภิกฺขุนีโคจโร   วา  โหติ  ปานาคารโคจโร  วา  โหติ  สํสฏฺโฐ
วิหรติ   ราชูหิ  ราชมหามตฺเตหิ  ติตฺถิเยหิ  ติตฺถิยสาวเกหิ  อนนุโลมิเกน
คิหิสํสคฺเคน   ยานิ   วา   ปน   ตานิ  กุลานิ  อสฺสทฺธานิ  อปฺปสนฺนานิ
อโนปานภูตานิ     อกฺโกสกปริภาสกานิ     อนตฺถกามานิ    อหิตกามานิ
อผาสุกามานิ     อโยคกฺเขมกามานิ    ภิกฺขูนํ    ภิกฺขุนีนํ    อุปาสกานํ
อุปาสิกานํ    ตถารูปานิ    กุลานิ    เสวติ   ภชติ   ปยิรุปาสติ   อยํ
วุจฺจติ   อโคจโร   ฯ   อถวา   อนฺตรฆรํ   ปวิฏฺโฐ   วีถึ   ปฏิปนฺโน
อสํวุโต    คจฺฉติ    หตฺถึ   โอโลเกนฺโต   อสฺสํ   โอโลเกนฺโต   รถํ
โอโลเกนฺโต    ปตฺตึ   โอโลเกนฺโต   อิตฺถิโย   โอโลเกนฺโต   ปุริเส
โอโลเกนฺโต    กุมารเก    โอโลเกนฺโต   กุมาริกาโย   โอโลเกนฺโต
อนฺตราปณํ   โอโลเกนฺโต   ฆรมุขานิ  โอโลเกนฺโต  อุทฺธํ  โอโลเกนฺโต
อโธ    โอโลเกนฺโต   ทิสาวิทิสํ   เปกฺขมาโน   ๒   คจฺฉติ   อยมฺปิ
วุจฺจติ   อโคจโร   ฯ  อถวา  จกฺขุนา  รูปํ  ทิสฺวา  นิมิตฺตคฺคาหี  โหติ
อนุพฺยญฺชนคฺคาหี     ยตฺวาธิกรณเมนํ     ฯเปฯ     มนินฺทฺริยํ    อสํวุตํ
วิหรนฺตํ   อภิชฺฌาโทมนสฺสา   ปาปกา   อกุสลา   ธมฺมา  อนฺวาสฺสเวยฺยุํ
ตสฺส    น   สํวราย   ปฏิปชฺชติ   น   รกฺขติ   มนินฺทฺริยํ   มนินฺทฺริเย
น   สํวรํ   อาปชฺชติ  อยมฺปิ  วุจฺจติ  อโคจโร  ฯ  ยถา  วา  ปเนเก
โภนฺโต    สมณพฺราหฺมณา   สทฺธาเทยฺยานิ   โภชนานิ   ภุญฺชิตฺวา   เต
#๑ ม. วิธวาโคจโร ฯ ๒ ม. วิเปกฺขมาโน ฯ
