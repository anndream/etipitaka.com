                ปรธมฺมิกานํปิ น สนฺตเสยฺย
                ทิสฺวาปิ เตสํ พหุเภรวานิ
                อถาปรานิ อภิสมฺภเวยฺยุํ
                ปริสฺสยานิ กุสลานุเอสีติ ฯ
          [๙๓๗] อาตงฺกผสฺเสน ขุทาย ผุฏฺโฐ
                สีตํ อถุณฺหํ อธิวาสเยยฺย
                โส เตหิ ผุฏฺโฐ พหุธา อโนโก
                วิริยปรกฺกมํ ทฬฺหํ กเรยฺย ฯ
     [๙๓๘]   อาตงฺกผสฺเสน   ขุทาย   ผุฏฺโฐติ  อาตงฺกผสฺโส  วุจฺจติ
โรคผสฺโส   ฯ   โรคผสฺเสน   ผุฏฺโฐ   ปเรโต  สโมหิโต  สมนฺนาคโต
อสฺส   จกฺขุโรเคน   ผุฏฺโฐ   ปเรโต   สโมหิโต   สมนฺนาคโต   อสฺส
โสตโรเคน     ฆานโรเคน     ชิวฺหาโรเคน    กายโรเคน    ฯเปฯ
ฑํสมกสวาตาตปสิรึสปสมฺผสฺเสน      ผุฏฺโฐ      ปเรโต      สโมหิโต
สมนฺนาคโต  อสฺส  ฯ  ขุทา  วุจฺจติ  ฉาตโก  ฯ ฉาตเกน ผุฏฺโฐ ปเรโต
สโมหิโต สมนฺนาคโต อสฺสาติ อาตงฺกผสฺเสน ขุทาย ผุฏฺโฐ ฯ
     [๙๓๙]   สีตํ   อถุณฺหํ   อธิวาสเยยฺยาติ  สีตนฺติ  ทฺวีหิ  การเณหิ
สีตํ   โหติ   อพฺภนฺตรธาตุสงฺโกปวเสน   ๑   วา  สีตํ  โหติ  พหิทฺธา
อุตุวเสน   วา   สีตํ   โหติ   ฯ   อุณฺหนฺติ   ทฺวีหิ   การเณหิ   อุณฺหํ
โหติ    อพฺภนฺตรธาตุสงฺโกปวเสน   ๒   วา   อุณฺหํ   โหติ   พหิทฺธา
อุตุวเสน   วา   อุณฺหํ   โหติ   ฯ   สีตํ  อุณฺหํ  อธิวาสเยยฺยาติ  ขโม
#๑-๒ ม. อพฺภนฺตรธาตุปฺปโกปวเสน ฯ
