                เอเต วิตกฺเก ปริเทวเนยฺเย
                วินเยถ เสกฺโข อนิเกตสารีติ ฯ
          [๙๖๒] อนฺนญฺจ ลทฺธา วสนญฺจ กาเล
                มตฺตํ โส ชญฺญา ๑ อิธ โตสนตฺถํ
                โส เตสุ คุตฺโต ยตจาริ คาเม
                รุสิโตปิ วาจํ ผรุสํ น วชฺชา ฯ
     [๙๖๓]   อนฺนญฺจ   ลทฺธา   วสนญฺจ   กาเลติ  อนฺนนฺติ  โอทโน
กุมฺมาโส    สตฺตุ   มจฺโฉ   มํสํ   ฯ   วสนนฺติ   ฉ   จีวรานิ   โขมํ
กปฺปาสิกํ    โกเสยฺยํ    กมฺพลํ   สาณํ   ภงฺคํ   ฯ   อนฺนญฺจ   ลทฺธา
วสนญฺจ   กาเลติ   จีวรํ   ลภิตฺวา   ปิณฺฑปาตํ   ลภิตฺวา   น  กุหนาย
น   ลปนาย   น   เนมิตฺติกตาย   น  นิปฺเปสิกตาย  น  ลาเภน  ลาภํ
นิชิคึสนตาย   น   ทารุทาเนน   น   เวฬุทาเนน   น  ปตฺตทาเนน  น
ปุปฺผทาเนน   น   ผลทาเนน   น   สินานทาเนน   น  จุณฺณทาเนน  น
มตฺติกทาเนน  น  ทนฺตกฏฺฐทาเนน  น  มุโขทกทาเนน น ปาตุกมฺยตาย ๒
น     มุคฺคสูปตาย    น    ปาริภฏฺยตาย    น    ปีฐมทฺทิกตาย    น
วตฺถุวิชฺชาย   น   ติรจฺฉานวิชฺชาย   น  องฺควิชฺชาย  น  นกฺขตฺตวิชฺชาย
น  ทูตคมเนน  น  ปหีนคมเนน  น  ชงฺฆเปสเนน  ๓  น  เวชฺชกมฺเมน
น  ปิณฺฑเกน  ๔  น  ทานานุปฺปทาเนน  ธมฺเมน  สเมน  ลทฺธา ลภิตฺวา
อภิวินฺทิตฺวา ๕ ปฏิลภิตฺวาติ อนฺนญฺจ ลทฺธา วสนญฺจ กาเล ฯ
     [๙๖๔]   มตฺตํ   โส   ชญฺญา   อิธ   โตสนตฺถนฺติ   มตฺตํ   โส
#๑ ม. มตฺตํ ส ชญฺญา ฯ ๒ ม. จาตุ .. ฯ ๓ ม. ชงฺฆเปสนิเกน ฯ
#๔ ม. ปิณฺฑปฏิปิณฺฑเกน ฯ ๕ ม. อธิคนฺตฺวา วินฺทิตฺวา ฯ
