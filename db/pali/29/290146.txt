         เอกเมโกว มจฺจานํ       โควชฺโฌ วิย นิยฺยติ
         เอวํ อพฺภาหโต โลโก     มจฺจุนา จ ชราย จาติ ฯ
อถโข โส ชรสาปิ มิยฺยติ ฯ เตนาห ภควา
                 อปฺปํ วต ชีวิตํ อิทํ
                 โอรํ วสฺสสตาปิ มิยฺยติ
                 โย เจปิ อติจฺจ ชีวติ
                 อถโข โส ชรสาปิ มิยฺยตีติ ฯ
           [๑๘๖] โสจนฺติ ชนา มมายิเต
                 น หิ สนฺติ นิจฺจา ปริคฺคหา
                 วินาภาวสนฺตเมวิทํO
                 อิติ ทิสฺวา นาคารมาวเส ฯ
     [๑๘๗]  โสจนฺติ  ชนา  มมายิเตติ  ชนาติ  ขตฺติยา  จ พฺราหฺมณา
จ   เวสฺสา   จ   สุทฺทา   จ   คหฏฺฐา  จ  ปพฺพชิตา  จ  เทวา  จ
มนุสฺสา    จ    ฯ    มมตฺตาติ    เทฺว    มมตฺตา    ตณฺหามมตฺตญฺจ
ทิฏฺฐิมมตฺตญฺจ      ฯเปฯ     อิทํ     ตณฺหามมตฺตํ     ฯเปฯ     อิทํ
ทิฏฺฐิมมตฺตํ    ฯ    มมายิตวตฺถุอจฺเฉทสงฺกิโนปิ   โสจนฺติ   อจฺฉิชฺชนฺเตปิ
โสจนฺติ    อจฺฉินฺเนปิ   โสจนฺติ   มมายิตวตฺถุวิปริณามสงฺกิโนปิ   โสจนฺติ
วิปริณามนฺเตปิ    โสจนฺติ   วิปริณเตปิ   โสจนฺติ   กิลมนฺติ   ปริเทวนฺติ
อุรตฺตาฬึ     กนฺทนฺติ     สมฺโมหํ     อาปชฺชนฺตีติ    โสจนฺติ    ชนา
มมายิเต ฯ
