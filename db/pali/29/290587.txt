อิเม    ธมฺมา    อภิญฺเญยฺยาติ   เปสิตตฺตสฺส   ฯเปฯ   อิเม   ธมฺมา
สจฺฉิกาตพฺพาติ    เปสิตตฺตสฺส    ฯ    ฉนฺนํ   ผสฺสายตนานํ   สมุทยญฺจ
อตฺถงฺคมญฺจ    อสฺสาทญฺจ    อาทีนวญฺจ   นิสฺสรณญฺจ   เปสิตตฺตสฺส   ฯ
ปญฺจนฺนํ      อุปาทานกฺขนฺธานํ     จตุนฺนํ     มหาภูตานํ     สมุทยญฺจ
อตฺถงฺคมญฺจ    อสฺสาทญฺจ    อาทีนวญฺจ   นิสฺสรณญฺจ   เปสิตตฺตสฺส   ฯ
ยงฺกิญฺจิ    สมุทยธมฺมํ    สพฺพนฺตํ    นิโรธธมฺมนฺติ    เปสิตตฺตสฺส    ฯ
ภิกฺขุโนติ   กลฺยาณปุถุชฺชนสฺส   วา   ภิกฺขุโน   เสกฺขสฺส  วา  ภิกฺขุโนติ
ปหิตตฺตสฺส ภิกฺขุโน ฯ เตนาห สาริปุตฺตตฺเถโร
         กฺยาสฺส พฺยปฺปถโย อสฺสุ    กฺยาสฺสสฺสุ อิธ โคจรา
         กานิ สีลพฺพตานสฺสุ        ปหิตตฺตสฺส ภิกฺขุโนติ ฯ
   [๙๒๐] กํ โส สิกฺขํ สมาทาย      เอโกทิ นิปโก สโต
         กมฺมาโร รชตสฺเสว       นิทฺธเม มลมตฺตโน ฯ
     [๙๒๑]   กํ   โส   สิกฺขํ   สมาทายาติ  กํ  โส  สิกฺขํ  อาทาย
สมาทาย    อาทิยิตฺวา    คณฺหิตฺวา    ปรามสิตฺวา   อภินิวิสิตฺวาติ   กํ
โส    สิกฺขํ    สมาทาย    ฯ   เอโกทิ   นิปโก   สโตติ   เอโกทีติ
เอกคฺคจิตฺโต    อวิกฺขิตฺตจิตฺโต   อวิสาหฏมานโสติ   ๑   เอโกทิ   ฯ
นิปโกติ    นิปโก    ปณฺฑิโต    ปญฺญวา    พุทฺธิมา    ญาณี    วิภาวี
เมธาวี  ฯ  สโตติ  จตูหิ  การเณหิ  สโต กาเย กายานุปสฺสนาสติปฏฺฐานํ
ภาเวนฺโต   สโต   เวทนาสุ   จิตฺเต  ธมฺเมสุ  ธมฺมานุปสฺสนาสติปฏฺฐานํ
ภาเวนฺโต     สโต     ฯ     โส     วุจฺจติ     สโต    ฯ    กํ
#๑ โป. ม. อิติสทฺโท นตฺถิ ฯ
