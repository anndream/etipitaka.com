พุทฺธสฺส     ภควโต    เนยฺยญฺจ    ญาณญฺจ    อญฺญมญฺญปริยนฺตฏฺฐายิโน
ยาวตกํ   เนยฺยํ   ตาวตกํ   ญาณํ   ยาวตกํ   ญาณํ   ตาวตกํ   เนยฺยํ
เนยฺยปริยนฺติกํ    ญาณํ    ญาณปริยนฺติกํ   เนยฺยํ   เนยฺยํ   อติกฺกมิตฺวา
ญาณํ  นปฺปวตฺตติ ญาณํ อติกฺกมิตฺวา เนยฺยปโถ นตฺถิ อญฺญมญฺญปริยนฺตฏฺฐายิโน
เต      ธมฺมา      ฯ      สพฺพธมฺเมสุ      พุทฺธสฺส      ภควโต
ญาณํ   ปริวตฺตติ  ฯ  สพฺเพ  ธมฺมา  พุทฺธสฺส  ภควโต  อาวชฺชนปฏิพทฺธา
อากงฺขปฏิพทฺธา      มนสิการปฏิพทฺธา      จิตฺตุปฺปาทปฏิพทฺธา      ฯ
สพฺพสตฺเตสุ   พุทฺธสฺส   ภควโต   ญาณํ  ปริวตฺตติ  ฯ  สพฺเพสํ  สตฺตานํ
ภควา   อาสยํ   ชานาติ   อนุสยํ   ชานาติ   จริตํ   ชานาติ  อธิมุตฺตึ
ชานาติ   อปฺปรชกฺเข   มหารชกฺเข  ติกฺขินฺทฺริเย  มุทินฺทฺริเย  สฺวากาเร
ทฺวากาเร   สุวิญฺญาปเย   ทุวิญฺญาปเย  ภพฺพาภพฺเพ  สตฺเต  ชานาติ  ฯ
สเทวโก    โลโก    สมารโก    สพฺรหฺมโก   สสฺสมณพฺราหฺมณี   ปชา
สเทวมนุสฺสา    อนฺโตพุทฺธญาเณ    ปริวตฺตติ    ฯ    ยถา    เยเกจิ
มจฺฉกจฺฉปา    อนฺตมโส    ติมิติมิงฺคลํ    อุปาทาย    อนฺโตมหาสมุทฺเท
ปริวตฺตนฺติ    เอวเมว    สเทวโก    โลโก    สมารโก   สพฺรหฺมโก
สสฺสมณพฺราหฺมณี   ปชา   สเทวมนุสฺสา   อนฺโตพุทฺธญาเณ   ปริวตฺตติ  ฯ
ยถา   เยเกจิ  ปกฺขี  อนฺตมโส  ครุฬํ  เวนเตยฺยํ  อุปาทาย  อากาสสฺส
ปเทเส   ปริวตฺตนฺติ   เอวเมว   เยปิ   เต   สารีปุตฺตสมา   ปญฺญาย
เตปิ   พุทฺธญาณสฺส   ปเทเส   ปริวตฺตนฺติ   ฯ  พุทฺธญาณํ  เทวมนุสฺสานํ
ปญฺหํ   ผริตฺวา   อภิภวิตฺวา   ติฏฺฐติ   ฯ   เยปิ   เต   ขตฺติยปณฺฑิตา
