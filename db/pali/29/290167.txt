ภวิสฺสนฺติ   มญฺญิตเมตํ   อสญฺญี   ภวิสฺสนฺติ   มญฺญิตเมตํ  เนวสญฺญีนาสญฺญี
ภวิสฺสนฺติ        มญฺญิตเมตํ       มญฺญิตํ       ภิกฺขเว       โรโค
มญฺญิตํ     คณฺโฑ     มญฺญิตํ    สลฺลํ    มญฺญิตํ    อุปทฺทโว    ตสฺมา
ติห   ภิกฺขเว   อมญฺญมาเนน   เจตสา   วิหริสฺสามาติ   เอวญฺหิ   โว
ภิกฺขเว    สิกฺขิตพฺพนฺติ   ฯ   โธโน   น   หิ   เตน   มญฺญติ   ยทิทํ
ทิฏฺฐสุตํ มุเตสุ วา ฯ
     [๒๒๒]   นาญฺเญน   วิสุทฺธิมิจฺฉตีติ  โธโน  อญฺเญน  อสุทฺธิมคฺเคน
มิจฺฉาปฏิปทาย       อนิยฺยานิกปเถน       อญฺญตฺร      สติปฏฺฐาเนหิ
อญฺญตฺร      สมฺมปฺปธาเนหิ     อญฺญตฺร     อิทฺธิปฺปาเทหิ     อญฺญตฺร
อินฺทฺริเยหิ   อญฺญตฺร   พเลหิ   อญฺญตฺร   โพชฺฌงฺเคหิ   อญฺญตฺร  อริยา
อฏฺฐงฺคิกา   มคฺคา  สุทฺธึ  วิสุทฺธึ  ปริสุทฺธึ  มุตฺตึ  วิมุตฺตึ  ปริมุตฺตึ  น
อิจฺฉติ   น   สาทิยติ   น   ปตฺเถติ  น  ปิเหติ  นาภิชปฺปตีติ  นาญฺเญน
วิสุทฺธิมิจฺฉติ ฯ
     [๒๒๓]  น  หิ  โส  รชฺชติ  โน  วิรชฺชตีติ  สพฺเพ  พาลปุถุชฺชนา
รชฺชนฺติ     กลฺยาณปุถุชฺชนํ    อุปาทาย    สตฺต    เสขา    วิรชฺชนฺติ
อรหา   เนว   รชฺชติ   โน  วิรชฺชติ  ฯ  วิรตฺโต  โส  ขยา  ราคสฺส
วีตราคตฺตา  ขยา  โทสสฺส  วีตโทสตฺตา  ขยา  โมหสฺส  วีตโมหตฺตา  ฯ
โส      วุฏฺฐวาโส      จิณฺณจรโณ      ฯเปฯ      นตฺถิ     ตสฺส
ปุนพฺภโวติ น หิ โส รชฺชติ โน วิรชฺชติ ฯ เตนาห ภควา
