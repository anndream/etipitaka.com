ตตฺถ    ตตฺถ    ปญฺญาย   อนุคฺคเณฺหยฺยนฺติ   โย   ตตฺถ   ฉนฺโท   จ
วายาโม    จ    อุสฺสาโห    จ    อุสฺโสฬฺหี    จ   อปฺปฏิวานี   จ
สติสมฺปชญฺญญฺจ    อาตปฺปํ    ปธานํ   อธิฏฺฐานํ   อนุโยโค   อปฺปมาโท
กุสเลสุ   ธมฺเมสุ   ฯ   กถาหํ   อปริปูรํ  วา  สมาธิกฺขนฺธํ  ปริปูเรยฺยํ
ปริปูรํ   วา  สมาธิกฺขนฺธํ  ตตฺถ  ตตฺถ  ปญฺญาย  อนุคฺคณฺเหยฺยนฺติ  ฯเปฯ
กุสเลสุ  ธมฺเมสุ  ฯ  กถาหํ  อปริปูรํ  วา ปญฺญากฺขนฺธํ [๑] วิมุตฺติกฺขนฺธํ
วิมุตฺติญาณทสฺสนกฺขนฺธํ   ปริปูเรยฺยํ   ปริปูรํ   วา   วิมุตฺติญาณทสฺสนกฺขนฺธํ
ตตฺถ    ตตฺถ    ปญฺญาย    อนุคฺคณฺเหยฺยนฺติ    โย    ตตฺถ    ฉนฺโท
จ    วายาโม   จ   อุสฺสาโห   จ   อุสฺโสฬฺหี   จ   อปฺปฏิวานี   จ
สติสมฺปชญฺญญฺจ    อาตปฺปํ    ปธานํ   อธิฏฺฐานํ   อนุโยโค   อปฺปมาโท
กุสเลสุ   ธมฺเมสุ   ฯ   กถาหํ   อปริญฺญาตํ   วา   ทุกฺขํ  ปริชาเนยฺยํ
อปฺปหีเน   วา   กิเลเส   ปชเหยฺยํ   อภาวิตํ   วา   มคฺคํ  ภาเวยฺยํ
อสจฺฉิกตํ   วา  นิโรธํ  สจฺฉิกเรยฺยนฺติ  โย  ตตฺถ  ฉนฺโท  จ  วายาโม
จ    อุสฺสาโห   จ   อุสฺโสฬฺหี   จ   อปฺปฏิวานี   จ   สติสมฺปชญฺญญฺจ
อาตปฺปํ   ปธานํ   อธิฏฺฐานํ   อนุโยโค   อปฺปมาโท  กุสเลสุ  ธมฺเมสูติ
อพฺพูฬฺหสลฺโล จรมปฺปมตฺโต ฯ
     [๖๙]  นาสึสตี  โลกมิมํ  ปรญฺจาติ  อิมํ  โลกํ  นาสึสติ สกตฺตภาวํ
ปรโลกํ   นาสึสติ   ปรตฺตภาวํ   ฯ  อิมํ  โลกํ  นาสึสติ  สกรูปเวทนา-
สญฺญาสงฺขารวิญฺญาณํ  ปรโลกํ  นาสึสติ ปรรูปเวทนาสญฺญาสงฺขารวิญฺญาณํ ฯ
อิมํ      โลกํ      นาสึสติ      ฉ      อชฺฌตฺติกานิ     อายตนานิ
#๑ โป. ม. ปริปูเรยฺยํ ฯ
