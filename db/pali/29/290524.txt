โย    ราโค    สาราโค   ฯเปฯ   อภิชฺฌา   โลโภ   อกุสลมูลํ   ฯ
ปกปฺปนาปิ   วุจฺจติ   ตณฺหา   โย   ราโค   สาราโค  ฯเปฯ  อภิชฺฌา
โลโภ อกุสลมูลนฺติ อารมฺมณํ ปกปฺปนํ ฯ
     [๘๔๐]  กามปงฺโก  ทุรจฺจโยติ  กามปงฺโก กามกทฺทโม กามกิเลโส
กามปลิโป      กามปลิโพโธ     ทุรจฺจโย     ทุรติวตฺโต     ทุตฺตโร
ทุปฺปตโร    ทุสฺสมติกฺกโม    ทุพฺพีติวตฺโตติ   กามปงฺโก   ทุรจฺจโย   ฯ
เตนาห ภควา
         เคธํ พฺรูมิ มโหโฆติ       อาจมํ พฺรูมิ ชปฺปนํ
         อารมฺมณํ ปกปฺปนํ         กามปงฺโก ทุรจฺจโยติ ฯ
   [๘๔๑] สจฺจา อโวกฺกมํ มุนิ       ถเล ติฏฺฐติ พฺราหฺมโณ

         สพฺพํ โส ปฏินิสฺสชฺช       สเว สนฺโตติ วุจฺจติ ฯ
     [๘๔๒]   สจฺจา   อโวกฺกมํ   มุนีติ   สจฺจวาจาย   อโวกฺกมนฺโต
สมฺมาทิฏฺฐิยา      อโวกฺกมนฺโต      อริยา     อฏฺฐงฺคิกา     มคฺคา
อโวกฺกมนฺโต    ฯ    มุนีติ    โมนํ    วุจฺจติ    ญาณํ   ยา   ปญฺญา
ปชานนา ฯเปฯ สงฺคชาลมติจฺจ โส มุนีติ สจฺจา อโวกฺกมํ มุนิ ฯ
     [๘๔๓]   ถเล   ติฏฺฐติ  พฺราหฺมโณติ  ถลํ  วุจฺจติ  อมตํ  นิพฺพานํ
โย   โส   สพฺพสงฺขารสมโถ   สพฺพูปธิปฏินิสฺสคฺโค   ตณฺหกฺขโย  วิราโค
นิโรโธ    นิพฺพานํ   ฯ   พฺราหฺมโณติ   สตฺตนฺนํ   ธมฺมานํ   วาหิตตฺตา
พฺราหฺมโณ    ฯเปฯ   อนิสฺสิโต   ตาทิ   ปวุจฺจเต   ส   พฺรหฺมา   ฯ
ถเล   ติฏฺฐติ   พฺราหฺมโณติ   พฺราหฺมโณ   ถเล   ติฏฺฐติ  ทีเป  ติฏฺฐติ
