ทุกฺกฏา  เฉโท  เต  อกโต  มณฺฑลนฺเต  ทุกฺกฏํ  [๑]  ทุกฺกถิตํ ทุพฺภณิตํ
ทุลฺลปิตํ   ทุรุตฺตํ   ทุพฺภาสิตนฺติ   อปหรนฺติ   ฯ   อปาหตสฺมึ  ปน  มงฺกุ
โหตีติ  อปาหตสฺมึ  มงฺกุ  โหติ  ปีฬิโต  ฆฏฺฏิโต พฺยตฺถิโต ๒ โทมนสฺสิโต
โหตีติ อปาหตสฺมึ ปน มงฺกุ โหติ ฯ
     [๒๘๒]   นินฺทาย   โส   กุปฺปติ  รนฺธเมสีติ  นินฺทายาติ  นินฺทาย
ครหาย   อกิตฺติยา   อวณฺณหาริกาย   ฯ   กุปฺปตีติ   กุปฺปติ  พฺยาปชฺชติ
ปติตฺถียติ    โกปญฺจ    โทสญฺจ    อปจฺจยญฺจ    ปาตุกโรตีติ   นินฺทาย
โส    กุปฺปติ    ฯ   รนฺธเมสีติ   รนฺธเมสี   วิรนฺธเมสี   อปรนฺธเมสี
ขลิตเมสี   คฬิตเมสี   วิวรเมสีติ   นินฺทาย   โส  กุปฺปติ  รนฺธเมสี  ฯ
เตนาห ภควา
                 ยุตฺโต กถายํ ปริสาย มชฺเฌ
                 ปสํสมิจฺฉํ วินิฆาติ โหติ
                 อปาหตสฺมึ ปน มงฺกุ โหติ
                 นินฺทาย โส กุปฺปติ รนฺธเมสีติ ฯ
           [๒๘๓] ยมสฺส วาทํ ปริหีนมาหุ
                 อปาหตํ ปญฺหวิมํสกา เย ๓
                 ปริเทวตี โสจติ หีนวาโท
                 อุปจฺจคา มนฺติ อนุตฺถุนาติ ฯ
     [๒๘๔]   ยมสฺส   วาทํ  ปริหีนมาหูติ  ยํ  ตสฺส  วาทํ  หีนํ  นิหีนํ
ปริหีนํ   ปริหาปิตํ  น  ปริปูริตํ  เอวมาหํสุ  เอวํ  กเถนฺติ  เอวํ  ภณนฺติ
#๑ โป. ม. วิสมกถํ ฯ  ๒ ม. พฺยาธิโต ฯ  ๓ โป. ม. เส ฯ
