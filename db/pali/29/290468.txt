อิเม   วุจฺจนฺติ   โอฬาริกา   กิเลสา  ฯ  กตเม  มชฺฌิมา  กิเลสา  ฯ
กามวิตกฺโก   พฺยาปาทวิตกฺโก   วิหึสาวิตกฺโก   อิเม   วุจฺจนฺติ  มชฺฌิมา
กิเลสา   ฯ   กตเม   สุขุมา   กิเลสา  ฯ  ญาติวิตกฺโก  ชนปทวิตกฺโก
อมรวิตกฺโก  ปรานุทฺทยตาปฏิสญฺญุตฺโต  วิตกฺโก ลาภสกฺการสิโลกปฏิสญฺญุตฺโต
วิตกฺโก         อนวญฺญตฺติปฏิสญฺญุตฺโต         วิตกฺโก         อิเม
วุจฺจนฺติ  สุขุมา  กิเลสา  ฯ  เต  โอฬาริเกหิ  วา  กิเลเสหิ  มชฺฌิเมหิ
วา  กิเลเสหิ  สุขุเมหิ  วา  กิเลเสหิ  อุปวเทยฺยุํ  ๑  ฯ  อุปวาทํ  น7
กเรยฺย   อุปวาทกเร  กิเลเส  น  กเรยฺย  น  ชเนยฺย  น  สญฺชเนยฺย
น    นิพฺพตฺเตยฺย   นาภินิพฺพตฺเตยฺย   อุปวาทกเร   กิเลเส   ปชเหยฺย
วิโนเทยฺย    พฺยนฺตีกเรยฺย   อนภาวงฺคเมยฺย   อุปวาทกเรหิ   กิเลเสหิ
อารโต   อสฺส   วิรโต   ปฏิวิรโต   นิกฺขนฺโต   นิสฺสฏฺโฐ   วิปฺปมุตฺโต
วิสญฺญุตฺโต   วิมริยาทิกเตน   เจตสา   วิหเรยฺย   ฯ   กุหิญฺจีติ  กุหิญฺจิ
กิมฺหิจิ   กตฺถจิ   อชฺฌตฺตํ   วา   พหิทฺธา   วา   อชฺฌตฺตพหิทฺธา  วาติ
อุปวาทํ ภิกฺขุ น กเรยฺย กุหิญฺจิ ฯ
     [๗๖๓]  คาเม  จ  นาภิสชฺเชยฺยาติ  กถํ  คาเม  สชฺชติ  ฯ  อิธ
ภิกฺขุ   คาเม   คิหีหิ   สํสฏฺโฐ   วิหรติ   สหนนฺที   สหโสกี   สุขิเตสุ
สุขิโต   ทุกฺขิเตสุ   ทุกฺขิโต  อุปฺปนฺเนสุ  กิจฺจกรณีเยสุ  อตฺตนา  โวโยคํ
อาปชฺชติ   เอวมฺปิ   คาเม   สชฺชติ   ฯ   อถวา   ภิกฺขุ  ปุพฺพณฺหสมยํ
นิวาเสตฺวา  ปตฺตจีวรมาทาย  คามํ  วา  นิคมํ  วา  ปิณฺฑาย ปาวิสติ ๒
อรกฺขิเตเนว    กาเยน    อรกฺขิตาย   วาจาย   อรกฺขิเตน   จิตฺเตน
#๑ ม. อุปวเทยฺย ฯ ๒ โป. ม. ปวิสติ ฯ อิโต ปรํ เอวํ ญาตพฺพํ ฯ
