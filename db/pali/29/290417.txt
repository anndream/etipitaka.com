ปตฺถานิ   ปนฺตานิ  เสนาสนานิ  อปฺปสทฺทานิ  อปฺปนิคฺโฆสานิ  วิชนวาตานิ
มนุสฺสราหเสยฺยกานิ     ปฏิสลฺลานสารูปานีติ     ภควา     ฯ    ภาคี
วา      ภควา     จีวรปิณฺฑปาตเสนาสนคิลานปจฺจยเภสชฺชปริกฺขารานนฺติ
ภควา   ฯ   ภาคี   วา   ภควา   อตฺถรสสฺส  ธมฺมรสสฺส  วิมุตฺติรสสฺส
อธิสีลสฺส   อธิจิตฺตสฺส   อธิปญฺญายาติ   ภควา   ฯ   ภาคี  วา  ภควา
จตุนฺนํ    ฌานานํ    จตุนฺนํ    อปฺปมญฺญานํ   จตุนฺนํ   อรูปสมาปตฺตีนนฺติ
ภควา    ฯ    ภาคี    วา   ภควา   อฏฺฐนฺนํ   วิโมกฺขานํ   อฏฺฐนฺนํ
อภิภายตนานํ    นวนฺนํ   อนุปุพฺพวิหารสมาปตฺตีนนฺติ   ภควา   ฯ   ภาคี
วา     ภควา    ทสนฺนํ    สญฺญาภาวนานํ    ทสนฺนํ    กสิณสมาปตฺตีนํ
อานาปานสฺสติสมาธิสฺส   อสุภสมาปตฺติยาติ  ภควา  ฯ  ภาคี  วา  ภควา
จตุนฺนํ   สติปฏฺฐานานํ   จตุนฺนํ   สมฺมปฺปธานานํ   จตุนฺนํ   อิทฺธิปฺปาทานํ
ปญฺจนฺนํ   อินฺทฺริยานํ   ปญฺจนฺนํ   พลานํ   สตฺตนฺนํ  โพชฺฌงฺคานํ  อริยสฺส
อฏฺฐงฺคิกสฺส  มคฺคสฺสาติ  ภควา  ฯ  ภาคี  วา ภควา ทสนฺนํ ตถาคตพลานํ
จตุนฺนํ     เวสารชฺชานํ    จตุนฺนํ    ปฏิสมฺภิทานํ    ฉนฺนํ    อภิญฺญานํ
ฉนฺนํ   พุทฺธธมฺมานนฺติ   ภควา   ฯ  ภควาติ  เนตํ  นามํ  มาตรา  กตํ
น   ปิตรา   กตํ  น  ภาตรา  กตํ  น  ภคินิยา  กตํ  น  มิตฺตามจฺเจหิ
กตํ   น   ญาติสาโลหิเตหิ  กตํ  น  สมณพฺราหฺมเณหิ  กตํ  น  เทวตาหิ
กตํ    วิโมกฺขนฺติกเมตํ    พุทฺธานํ   ภควนฺตานํ   โพธิยา   มูเล   สห
สพฺพญฺญุตญาณสฺส ปฏิลาภา สจฺฉิกา ปญฺญตฺติ ยทิทํ ภควาติ [๑] ฯ
     มนฺตา   อสฺมีติ   สพฺพมุปรุทฺเธติ   มนฺตา   วุจฺจติ   ปญฺญา   ยา
#๑ ม. ยุ. มูลํ ปปญฺจสงฺขาย อิติ ภควา ฯ
