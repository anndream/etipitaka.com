เอกุทฺเทโส  สมสิกฺขาตา  ฯ  สพฺรหฺมจารีสุ  ขิลํ  ปภินฺเทติ  สพฺรหฺมจารีสุ
อาหตจิตฺตตํ      ขิลชาตตํ      ปภินฺเทยฺย      ปญฺจปิ     เจโตขิเล
ปภินฺเทยฺย  ๑  ตโยปิ  เจโตขิเล  ปภินฺเทยฺย  ราคขิลํ  โทสขิลํ โมหขิลํ
ภินฺเทยฺย ปภินฺเทยฺย สมฺภินฺเทยฺยาติ สพฺรหฺมจารีสุ ขิลํ ปภินฺเท ฯ

     [๙๗๗]   วาจํ   ปมุญฺเจ   กุสลํ  นาติเวลนฺติ  ญาณสมุฏฺฐิตํ  วาจํ
มุญฺเจยฺย    อตฺถูปสํหิตํ    ธมฺมูปสํหิตํ   กาเลน   สาปเทสํ   ปริยนฺตวตึ
อตฺถสํหิตํ    วาจํ    มุญฺเจยฺย    ปมุญฺเจยฺย    สมฺปมุญฺเจยฺยาติ   วาจํ
ปมุญฺเจ   กุสลํ   ฯ  นาติเวลนฺติ  เวลาติ  เทฺว  เวลา  กาลเวลา  จ
สีลเวลา จ ฯ
     กตมา  กาลเวลา  ฯ  กาลาติกฺกนฺตํ วาจํ น ภาเสยฺย เวลาติกฺกนฺตํ
วาจํ    น    ภาเสยฺย    กาลเวลาติกฺกนฺตํ    วาจํ    น   ภาเสยฺย
กาลํ   อสมฺปตฺตํ   วาจํ   น   ภาเสยฺย   เวลํ   อสมฺปตฺตํ   วาจํ  น
ภาเสยฺย กาลเวลํ อสมฺปตฺตํ วาจํ น ภาเสยฺย ฯ
       โย จ ๒ กาเล อสมฺปตฺเต    อติเวลํ จ ๓ ภาสติ
       เอวํ โส นิหโต เสติ         โกกิลิยาว ๔ อตฺรโชติ ฯ
อยํ กาลเวลา ฯ
     กตมา   สีลเวลา   ฯ  รตฺโต  วาจํ  น  ภาเสยฺย  ทุฏฺโฐ  วาจํ
น   ภาเสยฺย   มูโฬฺห   วาจํ   น   ภาเสยฺย  มุสาวาทํ  น  ภาเสยฺย
ปิสุณวาจํ   น   ภาเสยฺย   ผรุสวาจํ   น   ภาเสยฺย   สมฺผปฺปลาปํ  น
ภาเสยฺย   น   กเถยฺย   น  ภเณยฺย  น  ทีเปยฺย  น  โวหเรยฺย  อยํ
#๑ ม. ภินฺเทยฺย ฯ ๒ ม. ยุ. เว ฯ ๓ โป. ม. ปภาสติ ฯ ๔ ม. โกกิลาเยว ฯ
