ทณฺฑยุทฺธํ  มุฏฺฐิยุทฺธํ  นิพฺพุทฺธํ  อุยฺโยธิกํ  พลคฺคํ  เสนาพฺยูหํ อณีกทสฺสนํ
อิติ วา เอวมฺปิ ขิตฺตจกฺขุ โหติ ฯ
     กถํ  น  ขิตฺตจกฺขุ  โหติ ฯ อิธ ๑ ภิกฺขุ น จกฺขุโลโล จกฺขุโลลิเยน
สมนฺนาคโต    โหติ    อทิฏฺฐํ    ทกฺขิตพฺพํ    ทิฏฺฐํ    สมติกฺกมิตพฺพนฺติ
อาราเมน     อารามํ     อุยฺยาเนน     อุยฺยานํ    คาเมน    คามํ
นิคเมน  นิคมํ  นคเรน  นครํ  รฏฺเฐน  รฏฺฐํ  ชนปเทน  ชนปทํ ทีฆจาริกํ
อนฺวตฺถิตจาริกํ      อนนุยุตฺโต      โหติ     รูปทสฺสนาย     เอวมฺปิ
น   ขิตฺตจกฺขุ   โหติ   ฯ   อถวา   ภิกฺขุ   อนฺตรฆรํ   ปวิฏฺโฐ   วีถึ
ปฏิปนฺโน    สํวุโต    คจฺฉติ   น   หตฺถึ   โอโลเกนฺโต   ฯเปฯ   น
ทิสาวิทิสํ   เปกฺขมาโน   คจฺฉติ   เอวมฺปิ   น   ขิตฺตจกฺขุ   โหติ   ฯ
อถวา   ภิกฺขุ   จกฺขุนา   รูปํ   ทิสฺวา   น  นิมิตฺตคฺคาหี  โหติ  ฯเปฯ
จกฺขุนฺทฺริเย    สํวรํ   อาปชฺชติ   เอวมฺปิ   น   ขิตฺตจกฺขุ   โหติ   ฯ
ยถา   วา   ปเนเก  โภนฺโต  สมณพฺราหฺมณา  สทฺธาเทยฺยานิ  โภชนานิ
ภุญฺชิตฺวา   ฯเปฯ   อณีกทสฺสนํ   อิติ  วา  เอวรูปา  วิสูกทสฺสนานุโยคา
ปฏิวิรโต โหติ เอวมฺปิ น ขิตฺตจกฺขุ โหตีติ โอกฺขิตฺตจกฺขุ ฯ
     [๙๗๐]  น  จ  ปาทโลโลติ  กถํ  ปาทโลโล  โหติ  ฯ อิเธกจฺโจ
ปาทโลโล  ปาทโลลิเยน  สมนฺนาคโต  โหติ  อาราเมน  อารามํ  ฯเปฯ
ทีฆจาริกํ     อนฺวตฺถิตจาริกํ    อนุยุตฺโต    โหติ    [๒]    เอวมฺปิ
ปาทโลโล   โหติ   ฯ  อถวา  ภิกฺขุ  อนฺโตสงฺฆาราเม  ๓  ปาทโลโล
ปาทโลลิเยน    สมนฺนาคโต    โหติ   น   อตฺถเหตุ   น   การณเหตุ
#๑ ม. ยุ. อิเธกจฺโจ ฯ ๒ ม. ยุ. รูปทสฺสนาย ฯ ๓ โป. ม. อนฺโตปิ ฯ
