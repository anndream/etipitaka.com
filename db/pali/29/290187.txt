วา    เอวํ    ญาโต    โหติ    สญฺญาโต    สมญฺญาโตติ   ปณฺฑิโตติ
สมญฺญาโต ฯ
     [๒๕๒]  เอกจริยํ  อธิฏฺฐิโตติ  ทฺวีหิ  การเณหิ  เอกจริยํ อธิฏฺฐิโต
ปพฺพชฺชาสงฺขาเตน  วา  คณาววสฺสคฺคฏฺเฐน  วา ฯ กถํ ปพฺพชฺชาสงฺขาเตน
เอกจริยํ       อธิฏฺฐิโต       ฯ       สพฺพํ       ฆราวาสปลิโพธํ
ฉินฺทิตฺวา   ฯเปฯ   เอวํ   ปพฺพชฺชาสงฺขาเตน   เอกจริยํ  อธิฏฺฐิโต  ฯ
กถํ   คณาววสฺสคฺคฏฺเฐน   เอกจริยํ  อธิฏฺฐิโต  ฯ  โส  เอวํ  ปพฺพชิโต
สมาโน  เอโก  อรญฺญวนปตฺถานิ  ปนฺตานิ  ฯเปฯ เอวํ คณาววสฺสคฺคฏฺเฐน
เอกจริยํ อธิฏฺฐิโตติ เอกจริยํ อธิฏฺฐิโต ฯ
     [๒๕๓]   อถาปิ   เมถุเน  ยุตฺโตติ  เมถุนธมฺโม  นาม  โย  โส
อสทฺธมฺโม    ฯเปฯ    ตํการณา    วุจฺจติ   เมถุนธมฺโม   ฯ   อถาปิ
เมถุเน   ยุตฺโตติ   โส   อปเรน   สมเยน   พุทฺธํ  ธมฺมํ  สงฺฆํ  สิกฺขํ
ปจฺจกฺขาย   หีนายาวตฺติตฺวา   เมถุนธมฺเม   ยุตฺโต   ปยุตฺโต  อายุตฺโต
สมายุตฺโตติ อถาปิ เมถุเน ยุตฺโต ฯ
     [๒๕๔]   มนฺโทว   ปริกิสฺสตีติ  กปโณ  วิย  โมมูโห  วิย  กิสฺสติ
ปริกิสฺสติ     ปริกิลิสฺสติ     ปาณมฺปิ     หนติ    อทินฺนมฺปิ    อาทิยติ
สนฺธิมฺปิ     ฉินฺทติ     นิลฺโลปมฺปิ    หรติ    เอกาคาริกมฺปิ    กโรติ
ปริปนฺเถปิ    ติฏฺฐติ    ปรทารมฺปิ    คจฺฉติ   มุสาปิ   ภณติ   เอวมฺปิ
กิสฺสติ   ปริกิสฺสติ   ปริกิลิสฺสติ   ฯ  ตเมนํ  ราชาโน  คเหตฺวา  วิวิธา
กมฺมการณา    กาเรนฺติ    กสาหิปิ   ตาเฬนฺติ   เวตฺเตหิปิ   ตาเฬนฺติ
