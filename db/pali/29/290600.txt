                อาตงฺกผสฺเสน ขุทาย ผุฏฺโฐ
                สีตํ อถุณฺหํ อธิวาสเยยฺย
                โส เตหิ ผุฏฺโฐ พหุธา อโนโก
                วิริยปรกฺกมํ ทฬฺหํ กเรยฺยาติ ฯ
          [๙๔๒] เถยฺยํ น ๑ กเรยฺย น มุสา ภเณยฺย
                เมตฺตาย ผสฺเส ตสถาวรานิ
                ยทาวิลตฺตํ มนโส วิชญฺญา
                กณฺหสฺส ปกฺโขติ วิโนทเยยฺย ฯ
     [๙๔๓]  เถยฺยํ  น  กเรยฺย  ๒  น  มุสา  ภเณยฺยาติ  เถยฺยํ น
กเรยฺยาติ  อิธ  ภิกฺขุ  อทินฺนํ  ๓  ปหาย  อทินฺนาทานา  ปฏิวิรโต อสฺส
ทินฺนาทายี   ทินฺนปาฏิกงฺขี   อเถเนน   สุจิภูเตน   อตฺตนา  วิหเรยฺยาติ
เถยฺยํ   น   กเรยฺย   ฯ   น  มุสา  ภเณยฺยาติ  อิธ  ภิกฺขุ  มุสาวาทํ
ปหาย   มุสาวาทา   ปฏิวิรโต   อสฺส   สจฺจวาที   สจฺจสนฺโธ   เถโต
ปจฺจยิโก   อวิสํวาทโก   โลกสฺสาติ   เถยฺยํ   น   กเรยฺย   น  มุสา
ภเณยฺย ฯ
     [๙๔๔]   เมตฺตาย  ผสฺเส  ตสถาวรานีติ  เมตฺตาติ  ยา  สตฺเตสุ
เมตฺติ   เมตฺตายนา  เมตฺตายิตตฺตํ  อนุทา  ๔  อนุทายนา  อนุทายิตตฺตํ
หิเตสิตา  อนุกมฺปา  อพฺยาปาโท  อพฺยาปชฺโฌ  ๕  อโทโส  กุสลมูลํ  ฯ
ตสาติ   เยสํ   ตสิณา   ๖   ตณฺหา   อปฺปหีนา   เยสญฺจ  ภยเภรวา
อปฺปหีนา   ฯ   กึการณา   วุจฺจนฺติ   ตสา   ฯ  เต  ตสนฺติ  อุตฺตสนฺติ
#๑-๒ ม. น กาเร ฯ ๓ โป. ม. อทินฺนาทานํ ฯ ๔ ม. อนุทยา อนุทยนา อนุทยิตตฺตํ ฯ
#๕ ม. อพฺยาปชฺโช ฯ ๖ ม. ตสิตา ฯ
