น    คณฺหาติ    น    ปรามสติ   นาภินิวิสตีติ   อนุคฺคโห   อุคฺคหณนฺติ
มญฺเญ ฯ เตนาห ภควา
                 วิสชฺช คนฺถานิ มุนีธ โลเก
                 วิวาทชาเตสุ น วคฺคสารี
                 สนฺโต อสนฺเตสุ อุเปกฺขโก โส
                 อนุคฺคโห อุคฺคหณนฺติ มญฺเญติ ฯ
           [๖๙๐] ปุพฺพาสเว หิตฺวา นเว อกุพฺพํ
                 น ฉนฺทคู โนปิ นิวิสฺสวาที
                 ส วิปฺปมุตฺโต ทิฏฺฐิคเตหิ ธีโร
                 น ลิมฺปตี โลเก อนตฺตครหี ฯ
     [๖๙๑]   ปุพฺพาสเว  หิตฺวา  นเว  อกุพฺพนฺติ  ปุพฺพาสวา  วุจฺจนฺติ
อตีตา  รูปํ  ๑  เวทนา  สญฺญา  สงฺขารา  วิญฺญาณํ  ฯ อตีเต สงฺขาเร
อารพฺภ   เย   กิเลสา   อุปฺปชฺเชยฺยุํ   เต   กิเลเส  หิตฺวา  จชิตฺวา
ปริจฺจชิตฺวา   ปชหิตฺวา  วิโนทิตฺวา  ๒  พฺยนฺตีกริตฺวา  อนภาวงฺคมิตฺวาติ
ปุพฺพาสเว   หิตฺวา   ฯ   นเว   อกุพฺพนฺติ  นวา  วุจฺจนฺติ  ปจฺจุปฺปนฺนา
รูปํ   เวทนา   สญฺญา   สงฺขารา   วิญฺญาณํ  ฯ  ปจฺจุปฺปนฺเน  สงฺขาเร
อารพฺภ   ฉนฺทํ   อกุพฺพมาโน   เปมํ   อกุพฺพมาโน   ราคํ  อกุพฺพมาโน
อชนยมาโน    อสญฺชนยมาโน    อนิพฺพตฺตยมาโน    นาภินิพฺพตฺตยมาโนติ
ปุพฺพาสเว หิตฺวา นเว อกุพฺพํ ฯ
     [๖๙๒]  น  ฉนฺทคู  โนปิ  นิวิสฺสวาทีติ  น  ฉนฺทคูติ  น  ฉนฺทาคตึ
#๑ ม. รูป ... สงฺขารวิญฺญาณา ฯ ๒ ม. วิโนเทตฺวา พฺยนฺตึกริตฺวา ฯ
