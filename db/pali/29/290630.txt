จตุนฺนํ   เวสารชฺชานํ   จตุนฺนํ   ปฏิสมฺภิทานํ   ฉนฺนํ   อภิญฺญานํ   ฉนฺนํ
พุทฺธธมฺมานนฺติ   ภควา   ฯ   ภควาติ   เนตํ   นามํ  มาตรา  กตํ  น
ปิตรา   กตํ  น  ภาตรา  กตํ  น  ภคินิยา  กตํ  น  มิตฺตามจฺเจหิ  กตํ
น   ญาติสาโลหิเตหิ   กตํ   น   สมณพฺราหฺมเณหิ   กตํ   น  เทวตาหิ
กตํ    วิโมกฺขนฺติกเมตํ    พุทฺธานํ   ภควนฺตานํ   โพธิยา   มูเล   สห
สพฺพญฺญุตญาณสฺส    ปฏิลาภา    สจฺฉิกา    ปญฺญตฺติ    ยทิทํ    ภควาติ
เอโกทิภูโต วิหเน ตมํ โสติ ภควา ฯ เตนาห ภควา
               เอเตสุ ธมฺเมสุ วิเนยฺย ฉนฺทํ
               ภิกฺขุ สตีมา สุวิมุตฺตจิตฺโต
               กาเลน โส สมฺมา ธมฺมํ ปริวีมํสมาโน
               เอโกทิภูโต วิหเน ตมํ โสติ ภควาติ ฯ
               โสฬสโม สารีปุตฺตสุตฺตนิทฺเทโส ฯ
             อฏฺฐกวคฺคิกมฺหิ ๑ โสฬส สุตฺตนิทฺเทสา
                        สมตฺตา ฯ
                    _______________
#๑ โป. ม. อฏฺฐกวคฺคมฺหิ ฯ
#๑ โป. ม. อฏฺฐกวคฺคมฺหิ ฯ
