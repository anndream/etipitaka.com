อุทฺธโต    อวูปสนฺตจิตฺโต    ปริเวณโต    ปริเวณํ    คจฺฉติ    ฯเปฯ
อิติภวาภวกถํ  กเถสิ  ๑  เอวมฺปิ  ปาทโลโล  โหติ ฯ น จ ปาทโลโลติ
ปาทโลลิยํ    ปชเหยฺย    วิโนเทยฺย    พฺยนฺตีกเรยฺย   อนภาวงฺคเมยฺยi
ปาทโลลิยา     อารโต     อสฺส     วิรโต    ปฏิวิรโต    นิกฺขนฺโต
นิสฺสฏฺโฐ   วิปฺปมุตฺโต   วิสญฺญุตฺโต   วิมริยาทิกเตน   เจตสา  วิหเรยฺย
ปฏิสลฺลานาราโม   อสฺส   ปฏิสลฺลานรโต   อชฺฌตฺตํ   เจโตสมถมนุยุตฺโต
อนิรากตชฺฌาโน    วิปสฺสนาย    สมนฺนาคโต    พฺรูเหตา    สุญฺญาคารํ
ฌายี     ฌานรโต    เอกตฺตมนุยุตฺโต    สทตฺถครุโกติ    โอกฺขิตฺตจกฺขุ
น จ ปาทโลโล ฯ
     [๙๗๑]    ฌานานุยุตฺโต   พหุชาครสฺสาติ   ฌานานุยุตฺโตติ   ทฺวีหิ
การเณหิ    ฌานานุยุตฺโต    อนุปฺปนฺนสฺส    วา    ปฐมสฺส    ฌานสฺส
อุปฺปาทาย    ยุตฺโต    ปยุตฺโต    อายุตฺโต   สมายุตฺโต   อนุปฺปนฺนสฺส
วา    ทุติยสฺส    ฌานสฺส    ตติยสฺส    ฌานสฺส   จตุตฺถสฺส   ฌานสฺส
อุปฺปาทาย    ยุตฺโต    ปยุตฺโต    อายุตฺโต    สมายุตฺโตติ    เอวมฺปิ
ฌานานุยุตฺโต    ฯ   อถวา   อุปฺปนฺนํ   วา   ปฐมํ   ฌานํ   อาเสวติ
ภาเวติ    พหุลีกโรติ    อุปฺปนฺนํ    วา   ทุติยํ   ฌานํ   ตติยํ   ฌานํ
จตุตฺถํ  ฌานํ  อาเสวติ  ภาเวติ  พหุลีกโรตีติ  เอวมฺปิ  ฌานานุยุตฺโต  ฯ
พหุชาครสฺสาติ     อิธ     ภิกฺขุ     ทิวสํ     จงฺกเมน     นิสชฺชาย
อาวรณีเยหิ    ธมฺเมหิ    จิตฺตํ    ปริโสเธติ   รตฺติยา   ปฐมํ   ยามํ
จกฺกเมน   นิสชฺชาย   อาวรณีเยหิ   ธมฺเมหิ  จิตฺตํ  ปริโสเธติ  รตฺติยา
#๑ โป. ม. กเถติ ฯ
