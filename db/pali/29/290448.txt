กณฺฑุยา   กจฺฉุยา   รขสาย   วิตจฺฉิกาย  โลหิเตน  ปิตฺเตน  มธุเมเหน
อํสาย      ปิฬกาย     ภคนฺทลาย     ปิตฺตสมุฏฺฐาเนหิ     อาพาเธหิ
เสมฺหสมุฏฺฐาเนหิ   อาพาเธหิ  วาตสมุฏฺฐาเนหิ  อาพาเธหิ  สนฺนิปาติเกหิ
อาพาเธหิ    อุตุปริณามเชหิ   อาพาเธหิ   วิสมปริหารเชหิ   อาพาเธหิ
โอปกฺกมิเกหิ   อาพาเธหิ   กมฺมวิปากเชหิ   อาพาเธหิ  สีเตน  อุเณฺหน
ชิฆจฺฉาย  ปิปาสาย  อุจฺจาเรน  ปสฺสาเวน ฑํสมกสวาตาตปสิรึสปสมฺผสฺเสหิ
ผุฏฺโฐ     ปเรโต     สโมหิโต    สมนฺนาคโต    อสฺสาติ    ผสฺเสน
ยทา ผุฏฺฐสฺส ฯ
     [๗๓๘]   ปริเทวํ   ภิกฺขุ  น  กเรยฺย  กุหิญฺจีติ  อาเทวํ  ปริเทวํ
อาเทวนํ   ปริเทวนํ   อาเทวิตตฺตํ   ปริเทวิตตฺตํ  วาจาปลาปํ  วิปฺปลาปํ
ลาลปฺปํ   ลาลปฺปายนํ   ลาลปฺปายิตตฺตํ   น   กเรยฺย   น  ชเนยฺย  น
สญฺชเนยฺย   น   นิพฺพตฺเตยฺย   นาภินิพฺพตฺเตยฺย   ฯ   กุหิญฺจีติ   กุหิญฺจิ
กิมฺหิจิ   กตฺถจิ   อชฺฌตฺตํ   วา   พหิทฺธา   วา   อชฺฌตฺตพหิทฺธา  วาติ
ปริเทวํ ภิกฺขุ น กเรยฺย กุหิญฺจิ ฯ
     [๗๓๙]   ภวญฺจ   นาภิชปฺเปยฺยาติ  กามภวํ  น  ชปฺเปยฺย  รูปภวํ
น   ชปฺเปยฺย   อรูปภวํ   น  ชปฺเปยฺย  น  ปชปฺเปยฺย  นาภิชปฺเปยฺยาติ
ภวญฺจ นาภิชปฺเปยฺย ฯ
     [๗๔๐]   เภรเวสุ   จ   น  สมฺปเวเธยฺยาติ  เภรวาติ  เอเกน
อากาเรน   ภยมฺปิ   เภรวมฺปิ  ตญฺเญว  ฯ  วุตฺตํ  เหตํ  ภควตา  เอตํ
นูน   ตํ  ภยํ  เภรวํ  [๑]  อาคจฺฉตีติ  ฯ  พหิทฺธารมฺมณํ  วุตฺตํ  สีหา
#๑ ม. น ชเห ฯ
