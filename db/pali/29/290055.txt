ภเวสูติ    กามภเว    รูปภเว    อรูปภเวติ    ปชํ    อิมํ   ตณฺหคตํ
ภเวสุ ฯ
     [๕๓]  หีนา  นรา  มจฺจุมุเข  ลปนฺตีติ  หีนา  นราติ [๑] หีเนน
กายกมฺเมน  สมนฺนาคตาติ  หีนา  [๒] ฯ หีเนน วจีกมฺเมน สมนฺนาคตาติ
หีนา  [๒]  ฯ  หีเนน  มโนกมฺเมน  สมนฺนาคตาติ หีนา [๒] ฯ หีเนน
ปาณาติปาเตน  สมนฺนาคตาติ  หีนา  ฯ  [๓]  หีเนน  อทินฺนาทาเนน ฯ
หีเนน    กาเมสุมิจฺฉาจาเรน   ฯ   หีเนน   มุสาวาเทน   ฯ   หีนาย
ปิสุณาย  วาจาย  ฯ  หีนาย  ผรุสาย  วาจาย ฯ หีเนน สมฺผปฺปลาเปน ฯ
หีนาย     อภิชฺฌาย     ฯ     หีเนน    พฺยาปาเทน    ฯ    หีนาย
มิจฺฉาทิฏฺฐิยา   ฯ  หีเนหิ  สงฺขาเรหิ  ฯ  หีเนหิ  ปญฺจหิ  กามคุเณหิ  ฯ
หีเนหิ  ปญฺจหิ  นีวรเณหิ  ฯ  หีนาย  เจตนาย  ฯ  หีนาย  ปตฺถนาย  ฯ
หีนาย   ปณิธิยา   สมนฺนาคตาติ  หีนา  [๔]  นิหีนา  โอมกา  ลามกา
ชตุกฺกา   ปริตฺตาติ   หีนา   นรา   ฯ   มจฺจุมุเข   ลปนฺตีติ  มจฺจุมุเข
มารมุเข     มรณมุเข     มจฺจุปฺปตฺตา    มจฺจุสมฺปตฺตา    มจฺจูปาคตา
มารปฺปตฺตา    มารสมฺปตฺตา   มารูปาคตา   มรณปฺปตฺตา   มรณสมฺปตฺตา
มรณูปาคตา    ลปนฺติ    ลาลปนฺติ    โสจนฺติ    กิลมนฺติ    ปริเทวนฺติ
อุรตฺตาฬึ     กนฺทนฺติ     สมฺโมหํ     อาปชฺชนฺตีติ     หีนา     นรา
มจฺจุมุเข ลปนฺติ ฯ
     [๕๔]   อวีตตณฺหาเส   ภวาภเวสูติ   ตณฺหาติ   รูปตณฺหา  ฯเปฯ
ธมฺมตณฺหา   ฯ   ภวาภเวสูติ   ภวาภเว  กมฺมภเว  ปุนพฺภเว  กามภเว
#๑ โป. ม. หีนา นรา ฯ ๒-๓ โป. ม. นรา ฯ ๔ โป. ม. นรา หีนา นิหีนา ...
#โอหีนา
