วา    ปฏิภาเณน   วา   อญฺญตรญฺญตเรน   วา   วตฺถุนา   อุจฺจากุลา
ปพฺพชิโตติ     วา     มหากุลา    ปพฺพชิโตติ    วา    มหาโภคกุลา
ปพฺพชิโตติ    วา   อุฬารโภคกุลา   ปพฺพชิโตติ   วา   ญาโต   ยสสฺสี
คหฏฺฐปพฺพชิตานนฺติ     วา     ลาภิมฺหิ     จีวรปิณฺฑปาตเสนาสนคิลาน-
ปจฺจยเภสชฺชปริกฺขารานนฺติ    วา    สุตฺตนฺติโกติ    วา    วินยธโรติ
วา     ธมฺมกถิโกติ     วา     อารญฺญิโกติ     วา    ปิณฺฑปาติโกติ
วา    ปํสุกูลิโกติ    วา    เตจีวริโกติ   วา   สปทานจาริโกติ   วา
ขลุปจฺฉาภตฺติโกติ    วา    เนสชฺชิโกติ    วา    ยถาสนฺถติโกติ   วา
ปฐมสฺส     ฌานสฺส    ลาภีติ    วา    ทุติยสฺส    ฌานสฺส    ลาภีติ
วา     ตติยสฺส     ฌานสฺส    ลาภีติ    วา    จตุตฺถสฺส    ฌานสฺส
ลาภีติ   วา   อากาสานญฺจายตนสมาปตฺติยา   วิญฺญาณญฺจายตนสมาปตฺติยา
อากิญฺจญฺญายตนสมาปตฺติยา เนวสญฺญานาสญฺญายตนสมาปตฺติยา
ลาภีติ    วา    กตฺถติ    วิกตฺถติ    ฯ    เอวํ    น   กตฺถติ   น
วิกตฺถติ   ฯ   กตฺถนา   อารโต  วิรโต  ปฏิวิรโต  นิกฺขนฺโต  นิสฺสฏฺโฐ
วิปฺปมุตฺโต วิสญฺญุตฺโต วิมริยาทิกเตน เจตสา วิหรตีติ อวิกตฺถี ฯ
     [๓๘๗]    อกุกฺกุโจติ    กุกฺกุจฺจนฺติ    หตฺถกุกฺกุจฺจมฺปิ    กุกฺกุจฺจํ
ปาทกุกฺกุจฺจมฺปิ    กุกฺกุจฺจํ    หตฺถปาทกุกฺกุจฺจมฺปิ    กุกฺกุจฺจํ   อกปฺปิเย
กปฺปิยสญฺญิตา   กปฺปิเย   อกปฺปิยสญฺญิตา   [๑]   อวชฺเช  วชฺชสญฺญิตา
วชฺเช  อวชฺชสญฺญิตา  ยํ  เอวรูปํ  กุกฺกุจฺจํ  กุกฺกุจฺจายนา  กุกฺกุจฺจายิตตฺตํ
เจตโส    วิปฺปฏิสาโร    มโนวิเลโข    อิทํ    วุจฺจติ   กุกฺกุจฺจํ   ฯ
#๑ ม. วิกาเล กาลสญฺญิตา กาเล วิกาลสญฺญิตา ฯ
