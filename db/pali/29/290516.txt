อสฺส   วิรโต   ปฏิวิรโต   นิกฺขนฺโต   นิสฺสฏฺโฐ  วิปฺปมุตฺโต  วิสญฺญุตฺโต
วิมริยาทิกเตน เจตสา วิหเรยฺยาติ ปมาเทน น สํวเส ฯ
     [๘๒๔]   อติมาเน   น  ติฏฺเฐยฺยาติ  อติมาโนติ  อิเธกจฺโจ  ปรํ
อติมญฺญติ    ชาติยา   วา   โคตฺเตน   วา   ฯเปฯ   อญฺญตรญฺญตเรน
วา   วตฺถุนา   ฯ   โย   เอวรูโป  มาโน  มญฺญนา  มญฺญิตตฺตํ  อุณฺณติ
อุณฺณโม    ธโช    สมฺปคฺคาโห   เกตุกมฺยตา   จิตฺตสฺส   อยํ   วุจฺจติ
อติมาโน   ฯ   อติมาเน   น   ติฏฺเฐยฺยาติ   อติมาเน   น  ติฏฺเฐยฺย
น    สนฺติฏฺเฐยฺย    อติมานํ    ปชเหยฺย    วิโนเทยฺย   พฺยนฺตีกเรยฺย
อนภาวงฺคเมยฺย    อติมานา    อารโต    อสฺส    วิรโต    ปฏิวิรโต
นิกฺขนฺโต   นิสฺสฏฺโฐ   วิปฺปมุตฺโต   วิสญฺญุตฺโต   วิมริยาทิกเตน  เจตสา
วิหเรยฺยาติ อติมาเน น ติฏฺเฐยฺย ฯ
     [๘๒๕]   นิพฺพานมนโส   นโรติ   อิเธกจฺโจ  ทานํ  เทนฺโต  สีลํ
สมาทิยนฺโต   อุโปสถกมฺมํ   กโรนฺโต   ปานียํ  ปริโภชนียํ  อุปฏฺฐเปนฺโต
ปริเวณํ     สมฺมชฺชนฺโต    เจติยํ    วนฺทนฺโต    เจติเย    คนฺธมาลํ
อาโรเปนฺโต    เจติยํ    ปทกฺขิณํ    กโรนฺโต    ยงฺกิญฺจิ    เตธาตุกํ
กุสลาภิสงฺขารํ    อภิสงฺขโรนฺโต   น   คติเหตุ   น   อุปปตฺติเหตุ   น
ปฏิสนฺธิเหตุ   น   ภวเหตุ   น   สํสารเหตุ   น   วฏฺฏเหตุ   สพฺพนฺตํ
วิสํโยคาธิปฺปาโย     นิพฺพานนินฺโน     นิพฺพานโปโณ    นิพฺพานปพฺภาโร
อภิสงฺขโรตีติ  เอวมฺปิ  นิพฺพานมนโส  นโร  ฯ  อถวา สพฺพสงฺขารธาตุยา
จิตฺตํ    ปฏิวาเปตฺวา    อมตาย    ธาตุยา   จิตฺตํ   อุปสํหรติ   เอตํ
