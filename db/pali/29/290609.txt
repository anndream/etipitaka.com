     [๙๖๑]   อนิเกตสารีติ   กถํ   นิเกตสารี   โหติ  ฯ  อิเธกจฺโจ
กุลปลิโพเธน    สมนฺนาคโต    โหติ   คณปลิโพเธน   อาวาสปลิโพเธน
จีวรปลิโพเธน    ปิณฺฑปาตปลิโพเธน   เสนาสนปลิโพเธน   คิลานปจฺจย-
เภสชฺชปริกฺขารปลิโพเธน    สมนฺนาคโต    โหติ    เอวํ   นิเกตสารี
โหติ ฯ
     กถํ   อนิเกตสารี   โหติ   ฯ   อิธ   ภิกฺขุ   น   กุลปลิโพเธน
สมนฺนาคโต    โหติ   น   คณ   อาวาส   จีวรปิณฺฑปาตเสนาสนคิลาน-
ปจฺจยเภสชฺชปริกฺขารปลิโพเธน   สมนฺนาคโต   โหติ  เอวํ  อนิเกตสารี
โหติ ฯ
                มคธํ คตา โกสลํ คตา
                เอกจฺจิยา [๑] วชฺชิภูมิยา
                มาคธา ๒ วิสงฺฆจาริโน
                อนิเกตา วิหรนฺติ ภิกฺขโว
                สาธุ จริตํ ๓ สาธุ สุจริตํ
                สาธุ สทา อนิเกตวิหาโร
                อตฺถปุจฺฉนํ ทกฺขกมฺมํ ๔
                เอตํ สามญฺญํ อากิญฺจนสฺสาติ ฯ
วินเยถ เสกฺโข อนิเกตสารี ฯ เตนาห ภควา
                กึสู อสิสฺสามิ กุวํ วา อสิสฺสํ
               ทุกฺขํ วต เสตฺถ กุวชฺช เสสฺสํ
#๑ โป. ม. ปนสทฺโท ทิสฺสติ ฯ ๒ ม. มิคา วิย อสงฺฆจาริโน ฯ ๓ ม. จริตกํ ฯ
#๔ ม. ปทกฺขิณํ กมฺมํ ฯ
