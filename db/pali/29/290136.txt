ทิฏฺฐิคตํ   ทิฏฺฐิคหนํ   ทิฏฺฐิกนฺตาโร  ๑  ทิฏฺฐิวิสูกายิกํ  ทิฏฺฐิวิปฺผนฺทิตํ
ทิฏฺฐิสญฺโญชนํ   คาโห   ปฏิคฺคาโห   อภินิเวโส   ปรามาโส   กุมฺมคฺโค
มิจฺฉาปโถ   มิจฺฉตฺตํ   ติตฺถายตนํ   วิปริเยสคฺคาโห   ๒  วิปรีตคฺคาโห
วิปลฺลาสคฺคาโห    มิจฺฉาคาโห    อยาถาวกสฺมึ    ยาถาวกนฺติ   คาโห
ยาวตา ทฺวาสฏฺฐี ทิฏฺฐิคตานิ อยํ ทิฏฺฐิกปฺโป ฯว
     เตสํ   ตณฺหากปฺโป  ปหีโน  ทิฏฺฐิกปฺโป  ปฏินิสฺสฏฺโฐ  ตณฺหากปฺปสฺส
ปหีนตฺตา        ทิฏฺฐิกปฺปสฺส        ปฏินิสฺสฏฺฐตฺตา        ตณฺหากปฺปํ
วา   ทิฏฺฐิกปฺปํ   วา   น   กปฺเปนฺติ   น  ชเนนฺติ  น  สญฺชเนนฺติ  น
นิพฺพตฺเตนฺติ นาภินิพฺพตฺเตนฺตีติ น กปฺปยนฺติ ฯ
     น  ปุเรกฺขโรนฺตีติ  ปุเรกฺขาราติ เทฺว ปุเรกฺขารา ตณฺหาปุเรกฺขาโร
จ     ทิฏฺฐิปุเรกฺขาโร     จ     ฯเปฯ     อยํ    ตณฺหาปุเรกฺขาโร
ฯเปฯ   อยํ   ทิฏฺฐิปุเรกฺขาโร   ฯ   เตสํ   ตณฺหาปุเรกฺขาโร   ปหีโน
ทิฏฺฐิปุเรกฺขาโร  ปฏินิสฺสฏฺโฐ ตณฺหาปุเรกฺขารสฺส ปหีนตฺตา ทิฏฺฐิปุเรกฺขารสฺส
ปฏินิสฺสฏฺฐตฺตา     น    ตณฺหํ    วา    น    ทิฏฺฐึ    วา    ปุรโต
กตฺวา   จรนฺติ   น   ตณฺหาธชา   น   ตณฺหาเกตู  น  ตณฺหาธิปเตยฺยา
น    ทิฏฺฐิทฺธชา   น   ทิฏฺฐิเกตู   น   ทิฏฺฐาธิปเตยฺยา   น   ตณฺหาย
วา   น   ทิฏฺฐิยา   วา   ปริวาริตา   ๓  จรนฺตีติ  น  กปฺปยนฺติ  น
ปุเรกฺขโรนฺติ ฯ
     [๑๗๘]   ธมฺมาปิ   เตสํ   น   ปฏิจฺฉิตาเสติ   ธมฺมา   วุจฺจนฺติ
ทฺวาสฏฺฐี   ทิฏฺฐิคตานิ   ฯ   เตสนฺติ   เตสํ  อรหนฺตานํ  ขีณาสวานํ  ฯ
#๑ ม. ยุ. ... กนฺตารํ ฯ ๒ ม. วิปริยาสคฺคาโห ฯ ๓ โป. ยุ. ปริวาเรตฺวา ฯ
