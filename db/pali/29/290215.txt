นิทฺโธตา    จ    ฯ   อถวา   สมฺมาทิฏฺฐิยา   มิจฺฉาทิฏฺฐิ   ธุตา   จ
โธตา    จ   สนฺโธตา   จ   นิทฺโธตา   จ   ฯเปฯ   สมฺมาวิมุตฺติยา
มิจฺฉาวิมุตฺติ   ธุตา   จ   โธตา   จ   สนฺโธตา  จ  นิทฺโธตา  จ  ฯ
อถวา    อริเยน    อฏฺฐงฺคิเกน   มคฺเคน   สพฺเพ   อกุสลา   สพฺเพ
ทุจฺจริตา    สพฺเพ    ทรถา    สพฺเพ   ปริฬาหา   สพฺเพ   สนฺตาปา
สพฺพากุสลาภิสงฺขารา   ธุตา   จ   โธตา   จ  สนฺโธตา  จ  นิทฺโธตา
จ   ฯ   ภควา   อิเมหิ   โธเนยฺเยหิ   ธมฺเมหิ   อุเปโต   สมุเปโต
อุปคโต    สมุปคโต    อุปปนฺโน    สมุปปนฺโน    สมนฺนาคโต   ตสฺมา
ภควา   โธโน   ฯ  โส  ธุตราโค  ธุตปาโป  ธุตกิเลโส  ธุตปริฬาโหติ
โธโน   ฯ   โธเนน   ยุคํ   สมาคมา  น  หิตฺวํ  สกฺขสิ  สมฺปยาตเวติ
ปสูโร   ปริพฺพาชโก   นปฺปฏิพโล   โธเนน   พุทฺเธน   ภควตา   สทฺธึ
ยุคํ  สมาคมา  ๑  สมาคนฺตฺวา  ยุคคฺคาหํ  คณฺหิตุํ ๒ สากจฺเฉตุํ สลฺลปิตุํ
สากจฺฉํ   สมาปชฺชิตุํ  ฯ  ตํ  กิสฺส  เหตุ  ฯ  ปสูโร  ปริพฺพาชโก  หีโน
นิหีโน   โอมโก  ลามโก  ชตุกฺโก  ปริตฺโต  ฯ  โส  หิ  ภควา  อคฺโค
จ  เสฏฺโฐ  จ  วิเสฏฺโฐ  จ  ปาโมกฺโข  จ  [๓]  ปวโร  จ ฯ ยถา
สโส    นปฺปฏิพโล    มตฺเตน    มาตงฺเคน    สทฺธึ   ยุคํ   สมาคมา
สมาคนฺตฺวา   ยุคคฺคาหํ   คณฺหิตุํ   ยถา   โกฏฺฐโก   นปฺปฏิพโล  สีเหน
มิครญฺญา    สทฺธึ    ยุคํ   สมาคมา   สมาคนฺตฺวา   ยุคคฺคาหํ   คณฺหิตุํ
ยถา   วจฺฉโก  ตรุณโก  เธนุปโก  นปฺปฏิพโล  อุสเภน  พลกฺกกุนา  ๔
สทฺธึ   ยุคํ   สมาคมา   สมาคนฺตฺวา   ยุคคฺคาหํ   คณฺหิตุํ  ยถา  ธงฺโก
#๑ โป. ม. สมาคมํ ฯ ๒ โป. ม. คณฺหิตฺวา ฯ ๓ ม. อุตฺตโม จ ฯ ๔ ม. จลกกุนา ฯ
