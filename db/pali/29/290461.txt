                 วิรุทญฺจ ๑ คพฺภกรณํ
                 ติกิจฺฉํ มามโก น เสเวยฺย ฯ
     [๗๕๔]   อาถพฺพณํ  สุปินํ  ลกฺขณํ  โน  วิทเห  อโถปิ  นกฺขตฺตนฺติ
อาถพฺพณิกา   อาถพฺพณํ   ปโยเชนฺติ   นคเร   วา   รุทฺเธ   สงฺคาเม
วา    ปจฺจุปฏฺฐิเต    ปจฺจตฺถิเกสุ    ปจฺจามิตฺเตสุ   อีตึ   อุปฺปาเทนฺติ
อุปทฺทวํ   อุปฺปาเทนฺติ   โรคํ   อุปฺปาเทนฺติ   สุลํ  ๒  กโรนฺติ  วิสูจิกํ
กโรนฺติ   ปชฺชรกํ   กโรนฺติ   ปกฺขนฺทิกํ   กโรนฺติ   เอวํ   อาถพฺพณิกา
อาถพฺพณํ    ปโยเชนฺติ    ฯ    สุปินปาฐกา    สุปินํ   อาทิสนฺติ   โย
ปุพฺพณฺหสมยํ   สุปินํ   ปสฺสติ   เอวํ   วิปาโก  โหติ  โย  มชฺฌนฺติกสมยํ
สุปินํ     ปสฺสติ     เอวํ     วิปาโก    โหติ    โย    สายณฺหสมยํ
สุปินํ    ปสฺสติ   เอวํ   วิปาโก   โหติ   โย   ปุริเม   ยาเม   โย
มชฺฌิเม    ยาเม   โย   ปจฺฉิเม   ยาเม   โย   ทกฺขิเณน   ปสฺเสน
นิปนฺโน    โย    วาเมน    ปสฺเสน   นิปนฺโน   โย   อุตฺตานนิปนฺโน
โย   อวกุชฺชนิปนฺโน   โย   จนฺทํ   ปสฺสติ   โย   สุริยํ   ปสฺสติ  โย
มหาสมุทฺทํ    ปสฺสติ    โย    สิเนรุปพฺพตราชํ    ปสฺสติ   โย   หตฺถึ
ปสฺสติ   โย   อสฺสํ   ปสฺสติ   โย   รถํ   ปสฺสติ   โย  ปตฺตึ  ปสฺสติ
โย    เสนาพฺยูหํ    ปสฺสติ    โย   อารามรามเณยฺยกํ   ปสฺสติ   โย
วนรามเณยฺยกํ  ปสฺสติ  โย  ภูมิรามเณยฺยกํ ปสฺสติ โย โปกฺขรณิรามเณยฺยกํ
ปสฺสติ      เอวํ      วิปาโก      โหติ      เอวํ     สุปินปาฐกา
สุปินํ    อาทิสนฺติ    ฯ   ลกฺขณปาฐกา   ลกฺขณํ   อาทิสนฺติ   มณิลกฺขณํ
#๑ โป. ม. วิรุตญฺจ ฯ ๒ ม. ยุ. สูลํ ฯ
