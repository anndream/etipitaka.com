ลาภาภินิพฺพตฺติยา  ลาภํ  ปริปาเจนฺโต  อภิธมฺมํ  ปริยาปุณาติ  ฯ  เอวมฺปิ
ลาภกมฺยา    สิกฺขติ    ฯ    อถวา    ภิกฺขุ    ภิกฺขุํ   ปสฺสติ   ลาภึ
จีวรปิณฺฑปาตเสนาสนคิลานปจฺจยเภสชฺชปริกฺขารานํ   ฯ  ตสฺส  เอวํ  โหติ
เกน    นุ    โข    อยมายสฺมา   ลาภี   จีวรปิณฺฑปาตเสนาสนคิลาน-
ปจฺจยเภสชฺชปริกฺขารานนฺติ    ฯ    ตสฺส    เอวํ   โหติ   อยํ   โข
อายสฺมา      อารญฺญิโก     ปิณฺฑปาติโก     ปํสุกูลิโก     เตจีวริโก
สปทานจาริโก      ขลุปจฺฉาภตฺติโก      เนสชฺชิโก      ยถาสนฺถติโก
เตน    อยมายสฺมา    ลาภี    จีวรปิณฺฑปาตเสนาสนคิลานปจฺจยเภสชฺช-
ปริกฺขารานนฺติ    ฯ     โส    ลาภเหตุ   ลาภปจฺจยา   ลาภการณา
ลาภาภินิพฺพตฺติยา  ลาภํ  ปริปาเจนฺโต อารญฺญิโก โหติ ฯเปฯ ยถาสนฺถติโก
โหติ ฯ เอวมฺปิ ลาภกมฺยา สิกฺขติ ฯ
     กถํ  น  ลาภกมฺยา  สิกฺขติ  ฯ อิธ ภิกฺขุ น ลาภเหตุ น ลาภปจฺจยา
น    ลาภการณา    น   ลาภาภินิพฺพตฺติยา   น   ลาภํ   ปริปาเจนฺโต
ยาวเทว    อตฺตทมถาย   อตฺตสมถาย   อตฺตปรินิพฺพาปนตฺถาย   สุตฺตนฺตํ
ปริยาปุณาติ   วินยํ   ปริยาปุณาติ   อภิธมฺมํ   ปริยาปุณาติ   ฯ  เอวมฺปิ
น   ลาภกมฺยา  สิกฺขติ  ฯ  อถวา  ภิกฺขุ  น  ลาภเหตุ  น  ลาภปจฺจยา
น    ลาภการณา    น   ลาภาภินิพฺพตฺติยา   น   ลาภํ   ปริปาเจนฺโต
ยาวเทว      อปฺปิจฺฉญฺเญว     นิสฺสาย     สนฺตุฏฺฐิญฺเญว     นิสฺสาย
สลฺเลขญฺเญว   นิสฺสาย   ปวิเวกญฺเญว  นิสฺสาย  อิทมตฺถิตญฺเญว  นิสฺสาย
อารญฺญิโก   โหติ   ปิณฺฑปาติโก   โหติ   ปํสุกูลิโก   โหติ   เตจีวริโก
