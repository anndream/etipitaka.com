โคมหิสา   หตฺถี   อหิ   วิจฺฉิกา   สตปที   โจรา  วา  อสฺสุ  มาณวา
กตกมฺมา วา อกตกมฺมา วาติ คีวนฺโต ตตฺถ เภรวา ฯ
     [๙๐๘]   เยหิ   ภิกฺขุ   น  เวเธยฺยาติ  เยหีติ  เยหิ  เภรเวหิ

เภรเว   ปสฺสิตฺวา   วา  สุณิตฺวา  วา  น  เวเธยฺย  นปฺปเวเธยฺย  น
สมฺปเวเธยฺย  น  ตเสยฺย  น  อุตฺตเสยฺย  น  ปริตฺตเสยฺย  น  ภาเยยฺย
น   สนฺตาสํ   อาปชฺเชยฺย   อภิรุ   อสฺส   อจฺฉมฺภี  อนุตฺราสี  อปลายี
ปหีนภยเภรโว วิคตโลมหํโส วิหเรยฺยาติ เยหิ ภิกฺขุ น เวเธยฺย ฯ
     [๙๐๙]  นิคฺโฆเส  สยนาสเนติ  อปฺปสทฺเท อปฺปนิคฺโฆเส วิชนวาเต
มนุสฺสราหเสยฺยเก     ปฏิสลฺลานสารุปฺเป     เสนาสเนติ     นิคฺโฆเส
สยนาสเน ฯ เตนาห สารีปุตฺตตฺเถโร
         อุจฺจาวเจสุ สยเนสุ       คีวนฺโต ตตฺถ เภรวา
         เยหิ ภิกฺขุ น เวเธยฺย     นิคฺโฆเส สยนาสเนติ ฯ
   [๙๑๐] กตี ปริสฺสยา โลเก       คจฺฉโต อคตํ ทิสํ ๑
         เย ภิกฺขุ อภิสมฺภเว       ปนฺตมฺหิ สยนาสเน ฯ
     [๙๑๑]   กตี   ปริสฺสยา   โลเกติ  กตีติ  กตี  กิตฺตกา  กีวตกา
กีวพหุกา  ฯ  ปริสฺสยาติ เทฺว ปริสฺสยา ปากฏปริสฺสยา จ ปฏิจฺฉนฺนปริสฺสยา
จ ฯ
     กตเม   ปากฏปริสฺสยา   ฯ   สีหา   พฺยคฺฆา   ทีปิ  อจฺฉตรจฺฉา
โกกา   โคมหิสา   หตฺถี   อหิ   วิจฺฉิกา   สตปที   โจรา  วา  อสฺสุ
#๑ อมตํ ทิสนฺติปิ ปาโฐ ฯ
