                สพฺเพสุ โภเคสุ อเสวิเตสุ
                กสฺมา น สนฺตปฺปสิ โสกกาเล ฯ
                ปุพฺเพว มจฺจํ วิชหนฺติ โภคา
                มจฺโจว เน ปุพฺพตรํ ชหาติ ๑
                อสฺสกา ๒ โภคิโน ๓ กามกามี
                ตสฺมา น โสจามหํ โสกกาเล ฯ
                อุเทติ อาปูรติ เวติ จนฺโท
                อตฺถํ คเมตฺวาน ปเลติ สุริโย ๔
                วิทิตา มยา อฏฺฐ ๕ โลกธมฺมา
                ตสฺมา น โสจามหํ โสกกาเลติ ฯ
ยสฺส   มยฺหํ   วา   อิทํ  ปเรสํ  วา  อิทนฺติ  กิญฺจิ  รูปคตํ  เวทนาคตํ
สญฺญาคตํ    สงฺขารคตํ    วิญฺญาณคตํ    คหิตํ    ปรามฏฺฐํ    อภินิวิฏฺฐํฌ
อชฺโฌสิตํ   อธิมุตฺตํ   นตฺถิ   ตสฺส   ชานิ   นตฺถิ   ฯ  ภาสิตมฺปิ  เหตํ
นนฺทสิ    สมณาติ    กึ   ลทฺธา   อาวุโสติ   เตนหิ   สมณ   โสจสีติ
กึ   ชิยิตฺถ   อาวุโสติ   เตนหิ   สมณ   เนว   นนฺทสิ   น   โสจสีติ
เอวมาวุโสติ ฯ
         จิรสฺสํ วต ปสฺสาม        พฺราหฺมณํ ปรินิพฺพุตํ
         อนนฺทึ อนิฆํ ภิกฺขุํ         ติณฺณํ โลเก วิสตฺติกนฺติ ฯ
ส เว โลเก น ชิยฺยติ ฯ เตนาห ภควา
#๑ ม. ชหาสิ ฯ ๒ ม. ยุ. อสสฺสตา ฯ ๓ ม. ภาวิโน ฯ ๔ ม. อนฺธํ ตเปตฺวาน
#ปเลติ สูริโย ฯ ๕ ม. ยุ. สตฺตุก ฯ อิทํ อาลปนํ ฯ
