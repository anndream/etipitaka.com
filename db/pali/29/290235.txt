นิคฺคหิโตสิ   ๑   จร  วาทปฺปโมกฺขาย  นิพฺเพเธหิ  วา  สเจ  ปโหสีติ
สโม วิเสสี อุท วา นิหีโน โย มญฺญตี โส วิวเทถ เตน ฯ
     [๓๕๓]   ตีสุ   วิธาสุ   อวิกมฺปมาโน   สโม  วิเสสีติ  น  ตสฺส
โหตีติ    ยสฺเสตา    ติสฺโส    วิธา   ปหีนา   สมุจฺฉินฺนา   วูปสนฺตา
ปฏิปฺปสฺสทฺธา     อภพฺพุปฺปตฺติกา    ญาณคฺคินา    ทฑฺฒา    โส    ตีสุ
วิธาสุ    น    กมฺปติ    น    วิกมฺปติ    อวิกมฺปมานสฺส    ปุคฺคลสฺสถ
สทิโสหมสฺมีติ   วา  เสยฺโยหมสฺมีติ  วา  หีโนหมสฺมีติ  วา  ฯ  น  ตสฺส
โหตีติ  น  มยฺหํ  โหตีติ  ๒  ตีสุ  วิธาสุ  อวิกมฺปมาโน สโม วิเสสีติ น
ตสฺส โหติ ฯ เตนาห ภควา
                 สโม วิเสสี อุท วา นิหีโน
                 โย มญฺญตี โส วิวเทถ เตน
                 ตีสุ วิธาสุ อวิกมฺปมาโน
                 สโม วิเสสีติ น ตสฺส โหตีติ ฯ
           [๓๕๔] สจฺจนฺติ โส พฺราหฺมโณ กึ วเทยฺย
                 มุสาติ วา โส วิวเทถ เกน
                 ยสฺมึ สมํ วิสมํ วาปิ นตฺถิ
                 ส เกน วาทํ ปฏิสญฺญุเชยฺย ฯ
     [๓๕๕]   สจฺจนฺติ   โส   พฺราหฺมโณ  กึ  วเทยฺยาติ  พฺราหฺมโณติ
สตฺตนฺนํ   ธมฺมานํ   พาหิตตฺตา   พฺราหฺมโณ   ฯเปฯ   อนิสฺสิโต   ตาทิ
ปวุจฺจเต   ส   พฺรหฺมาติ   สจฺจนฺติ  โส  พฺราหฺมโณ  ฯ  กึ  วเทยฺยาติ
#๑ ม. ยุ. นิคฺคหิโต ตฺวมสิ ฯ  ๒. ม. อิติสทฺโท นตฺถิ ฯ
