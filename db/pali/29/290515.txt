   [๘๒๑] นิทฺทํ ตนฺทึ สเห ถีนํ       ปมาเทน น สํวเส
         อติมาเน น ติฏฺเฐยฺย      นิพฺพานมนโส นโร ฯ
     [๘๒๒]   นิทฺทํ   ตนฺทึ   สเห   ถีนนฺติ   นิทฺทาติ   ยา  กายสฺส
อกลฺยตา    อกมฺมญฺญตา   โอนาโห   ปริโยนาโห   อนฺโต   สโมโรโธ
มิทฺธํ   โสปฺปํ   ๑  จปลายิกา  สุปินา  สุปิตตฺตํ  ฯ  ตนฺทีติ  ยา  ตนฺทิ
ตนฺทิยนา   [๒]   ตนฺทิมนกตา  อาลสิยํ  อาลสายนา  อาลสายิตตฺตํ  ฯ
ถีนนฺติ   ยา   จิตฺตสฺส   อกลฺยตา   อกมฺมญฺญตา   โอลียนา   สลฺลียนา
ลีนํ   ลียนา   ลียิตตฺตํ   ถีนํ   ถียนา   ถียิตตฺตํ   จิตฺตสฺส   ฯ   นิทฺทํ
ตนฺทึ  สเห  ถีนนฺติ  นิทฺทญฺจ  ตนฺทิญฺจ  ถีนญฺจ  [๓]  สเหยฺย ปริสเหยฺย
อภิภเวยฺย   อชฺโฌตฺถเรยฺย   ปริยาทิเยยฺย   มทฺเทยฺยาติ   นิทฺทํ   ตนฺทึ
สเห ถีนํ ฯ
     [๘๒๓]  ปมาเทน  น  สํวเสติ  ปมาโท วตฺตพฺโพ ฯ กายทุจฺจริเตน
วา    วจีทุจฺจริเตน    วา    มโนทุจฺจริเตน    วา    ปญฺจกามคุเณสุ
จิตฺตสฺส    โวสฺสคฺโค   โวสฺสคฺคานุปฺปทานํ   ๔   วา   กุสลานํ   วา
ธมฺมานํ   ภาวนาย   อสกฺกจฺจกิริยตา   อสาตจฺจกิริยตา   อนฏฺฐิตกิริยตา
โอลีนวุตฺติตา   นิกฺขิตฺตจฺฉนฺทตา   นิกฺขิตฺตธุรตา   อนาเสวนา   อภาวนา
อพหุลีกมฺมํ   อนธิฏฺฐานํ   อนนุโยโค   ปมาโท   โย  เอวรูโป  ปมาโท
ปมชฺชนา    ปมชฺชิตตฺตํ    อยํ   วุจฺจติ   ปมาโท   ฯ   ปมาเทน   น
สํวเสติ  ปมาเทน  น  ๕  สํวเสยฺย  น  อาวเสยฺย น ปริวเสยฺย ปมาทํ
ปชเหยฺย   วิโนเทยฺย   พฺยนฺตีกเรยฺย  อนภาวงฺคเมยฺย  ปมาทา  อารโต
#๑ ม. สุปฺปํ ฯ ๒ ม. ตนฺทิยิตตฺตํ ฯ ๓ สเห ฯ ๔ ม. โวสฺสคฺคานุปฺปทนํ ฯ
#๕ ม. น วเสยฺย ฯ
