นตฺถิ ตสฺส ปุนพฺภโวติ น สทฺโธ น วิรชฺชติ ฯ เตนาห ภควา
         สาติเยสุ อนสฺสาวี        อติมาเน จ โน ยุโต
         สโณฺห จ ปฏิภาณวา       น สทฺโธ น วิรชฺชตีติ ฯ
   [๔๐๘] ลาภกมฺยา น สิกฺขติ       อลาเภ จ น กุปฺปติ
         อวิรุทฺโธ จ ตณฺหาย       รเส ๑ จ นานุคิชฺฌติ ฯ
     [๔๐๙]   ลาภกมฺยา   น   สิกฺขติ  อลาเภ  จ  น  กุปฺปตีติ  กถํ
ลาภกมฺยา   สิกฺขติ   ฯ   อิธ   ภิกฺขเว   ภิกฺขุ   ภิกฺขุํ   ปสฺสติ  ลาภึ
จีวรปิณฺฑปาตเสนาสนคิลานปจฺจยเภสชฺชปริกฺขารานํ    ฯ    ตสฺส    เอวํ
โหติ    เกน   นุ   โข   อยมายสฺมา   ลาภี   จีวรปิณฺฑปาตเสนาสน-
คิลานปจฺจยเภสชฺชปริกฺขารานนฺติ   ฯ   ตสฺส   เอวํ   โหติ   อยํ  โข
อายสฺมา   สุตฺตนฺติโก   เตน  อยมายสฺมา  ลาภี  จีวรปิณฺฑปาตเสนาสน-
คิลานปจฺจยเภสชฺชปริกฺขารานนฺติ    ฯ    โส   ลาภเหตุ   ลาภปจฺจยา
ลาภการณา     ลาภาภินิพฺพตฺติยา     ลาภํ    ปริปาเจนฺโต    สุตฺตนฺตํ
ปริยาปุณาติ    ฯ   เอวมฺปิ   ลาภกมฺยา   สิกฺขติ   ฯ   อถวา   ภิกฺขุ
ภิกฺขุํ  ปสฺสติ  ลาภึ  จีวรปิณฺฑปาตเสนาสนคิลานปจฺจยเภสชฺชปริกฺขารานํ  ฯ
ตสฺส      เอวํ      โหติ     เกน     นุ     โข     อยมายสฺมา
ลาภี       จีวรปิณฺฑปาตเสนาสนคิลานปจฺจยเภสชฺชปริกฺขารานนฺติ      ฯ
ตสฺส   เอวํ   โหติ  อยํ  โข  อายสฺมา  วินยธโร  ฯเปฯ  อาภิธมฺมิโก
เตน    อยมายสฺมา    ลาภี    จีวรปิณฺฑปาตเสนาสนคิลานปจฺจยเภสชฺช-
ปริกฺขารานนฺติ  ฯ โส ลาภเหตุ ลาภปจฺจยา ลาภการณา ลาภาภินิพฺพตฺติยา
#๑ ม. รเสสุ ฯ
