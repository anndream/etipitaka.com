ปริมุตฺตึ   ปจฺเจนฺติ   ฯ   อสสฺสโต  โลโก  ฯเปฯ  เนว  โหติ  น  น
โหติ   ตถาคโต   ปรมฺมรณา   อิทเมว   สจฺจํ   โมฆมญฺญนฺติ   ทิฏฺฐิยา
เอเก    สมณพฺราหฺมณา    สุทฺธึ    วิสุทฺธึ    ปริสุทฺธึ   มุตฺตึ   วิมุตฺตึ
ปริมุตฺตึ ปจฺเจนฺตีติ ทิฏฺฐิยา เอเก ปจฺเจนฺติ สุทฺธึ ฯ
     [๖๖๘]    อทฺทกฺขิ    เจ   กิญฺหิ   ตุมสฺส   เตนาติ   อทฺทกฺขีติ
ปรจิตฺตญาเณน     วา     อทฺทกฺขิ    ปุพฺเพนิวาสานุสฺสติญาเณน    วา
อทฺทกฺขิ   มํสจกฺขุนา   วา   อทฺทกฺขิ   ทิพฺเพน  วา  จกฺขุนา  อทฺทกฺขีติ
อทฺทกฺขิ   เจ   ฯ   กิญฺหิ   ตุมสฺส  เตนาติ  ตสฺส  เตน  ทสฺสเนน  กึ
กถํ  [๑]  ทุกฺขปริญฺญา  อตฺถิ  น  สมุทยสฺส  ปหานํ อตฺถิ น มคฺคภาวนา
อตฺถิ    น    ผลสจฺฉิกิริยา    อตฺถิ    น   ราคสฺส   สมุจฺเฉทปฺปหานํ
อตฺถิ     น     โทสสฺส    สมุจฺเฉทปฺปหานํ    อตฺถิ    น    โมหสฺส
สมุจฺเฉทปฺปหานํ    อตฺถิ   น   กิเลสานํ   สมุจฺเฉทปฺปหานํ   อตฺถิ   น
สํสารวฏฺฏสฺส อุจฺเฉโท ๒ อตฺถีติ อทฺทกฺขิ เจ กิญฺหิ ตุมสฺส เตน ฯ
     [๖๖๙]   อติสิตฺวา   อญฺเญน  วทนฺติ  สุทฺธินฺติ  เต  ทิฏฺฐิยา  ๓
สุทฺธิมคฺคํ   วิสุทฺธิมคฺคํ   ปริสุทฺธิมคฺคํ   โวทาตมคฺคํ   ปริโยทาตมคฺคํ  ๔-&
อติกฺกมิตฺวา    สมติกฺกมิตฺวา    วีติกฺกมิตฺวา    อญฺญตฺร    สติปฏฺฐาเนหิ
อญฺญตฺร      สมฺมปฺปธาเนหิ     อญฺญตฺร     อิทฺธิปฺปาเทหิ     อญฺญตฺร
อินฺทฺริเยหิ   อญฺญตฺร   พเลหิ   อญฺญตฺร   โพชฺฌงฺเคหิ   อญฺญตฺร  อริยา
อฏฺฐงฺคิกา   มคฺคา   สุทฺธึ   วิสุทฺธึ   ปริสุทฺธึ  มุตฺตึ  วิมุตฺตึ  ปริมุตฺตึ
วทนฺติ    กเถนฺติ   ภณนฺติ   ทีปยนฺติ   โวหรนฺตีติ   เอวมฺปิ   อติสิตฺวา
#๑ ม. นสทฺโท อตฺถิ ฯ ๒ ม. อุปจฺเฉโท ฯ ๓ ม. ยุ. ติตฺถิยา ฯ ๔ ปริโวทาตมคฺคํ
#อิติปิ ปาโฐ ฯ
