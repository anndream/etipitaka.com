สมฺมาอาชีเวน      มิจฺฉาอาชีวํ      สมฺมาวายาเมน     มิจฺฉาวายามํ
สมฺมาสติยา    มิจฺฉาสตึ    สมฺมาสมาธินา   มิจฺฉาสมาธึ   สมฺมาญาเณน
มิจฺฉาญาณํ    สมฺมาวิมุตฺติยา    มิจฺฉาวิมุตฺตึ   ธมติ   สนฺธมติ   นิทฺธมติ
ปชหติ   วิโนเทติ   พฺยนฺตีกโรติ   อนภาวงฺคเมติ   ฯ   อถวา  อริเยน
อฏฺฐงฺคิเกน   มคฺเคน  สพฺเพ  กิเลเส  สพฺเพ  ทุจฺจริเต  สพฺเพ  ทรเถ
สพฺเพ    ปริฬาเห    สพฺเพ   สนฺตาเป   สพฺพากุสลาภิสงฺขาเร   ธมติ
สนฺธมติ    นิทฺธมติ   ปชหติ   วิโนเทติ   พฺยนฺตีกโรติ   อนภาวงฺคเมตีติ
กมฺมาโร รชตสฺเสว นิทฺธเม มลมตฺตโน ฯ เตนาห สารีปุตฺตตฺเถโร
         กํ โส สิกฺขํ สมาทาย      เอโกทิ นิปโก สโต
         กมฺมาโร รชตสฺเสว       นิทฺธเม มลมตฺตโนติ ฯ
          [๙๒๓] วิชิคุจฺฉมานสฺส ยทิทํ ผาสุ (สารีปุตฺตาติ ภควา)
                ริตฺตาสนํ สยนํ เสวโต เจ ๑
                สมฺโพธิกามสฺส ยถานุธมฺมํ
                ตนฺเต ปวกฺขามิ ยถาปชานํ ฯ
     [๙๒๔]    วิชิคุจฺฉมานสฺส    ยทิทํ    ผาสูติ    วิชิคุจฺฉมานสฺสาติ
ชาติยา    วิชิคุจฺฉมานสฺส    ชราย    พฺยาธินา    มรเณน    โสเกหิ
ปริเทเวหิ   ทุกฺเขหิ   โทมนสฺเสหิ   อุปายาเสหิ   ฯเปฯ  ทิฏฺฐิพฺยสเนน
ทุกฺเขน       วิชิคุจฺฉมานสฺส       อฏฺฏิยมานสฺส      หรายมานสฺสาติ
วิชิคุจฺฉมานสฺส  ฯ  ยทิทํ  ผาสูติ  ยํ  ผาสุ  ผาสุวิหารํ  ตํ  กเถสฺสามิ ฯ
กตโม   ผาสุวิหาโร   ฯ  สมฺมาปฏิปทา  อนุโลมปฏิปทา  อปจฺจนีกปฏิปทา
#๑ โป ม. เว ฯ
