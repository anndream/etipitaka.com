ปหาย   ปชหิตฺวา   วิโนทิตฺวา   พฺยนฺตีกริตฺวา   อนภาวงฺคมิตฺวา  สพฺพา
วตฺตสุทฺธิโย  ปหาย  ปชหิตฺวา  วิโนทิตฺวา  พฺยนฺตีกริตฺวา  อนภาวงฺคมิตฺวา
สพฺพา      สีลพฺพตสุทฺธิโย      ปหาย      ปชหิตฺวา      วิโนทิตฺวา
พฺยนฺตีกริตฺวา อนภาวงฺคมิตฺวาติ สีลพฺพตํ วาปิ ปหาย สพฺพํ ฯ
     [๖๒๗]    กมฺมญฺจ    สาวชฺชนวชฺชเมตนฺติ   สาวชฺชกมฺมํ   วุจฺจติ
กณฺหํ   กณฺหวิปากํ   ฯ   อนวชฺชกมฺมํ   วุจฺจติ   สุกฺกํ   สุกฺกวิปากํ   ฯ
สาวชฺชญฺจ   กมฺมํ   อนวชฺชญฺจ   กมฺมํ   ปหาย   ปชหิตฺวา   วิโนทิตฺวา
พฺยนฺตีกริตฺวา อนภาวงฺคมิตฺวาติ กมฺมญฺจ สาวชฺชนวชฺชเมตํ ฯ
     [๖๒๘]  สุทฺธึ  อสุทฺธินฺติ  อปตฺถยาโนติ  อสุทฺธึ  ปตฺเถนฺติ  อกุสเล
ธมฺเม    ปตฺเถนฺติ    สุทฺธึ    ปตฺเถนฺติ   ปญฺจ   กามคุเณ   ปตฺเถนฺติ
อสุทฺธึ    ปตฺเถนฺติ    อกุสเล    ธมฺเม   ปตฺเถนฺติ   ปญฺจ   กามคุเณ
ปตฺเถนฺติ    สุทฺธึ    ปตฺเถนฺติ   ทฺวาสฏฺฐีทิฏฺฐิคตานิ   ปตฺเถนฺติ   อสุทฺธึ
ปตฺเถนฺติ    อกุสเล   ธมฺเม   ปตฺเถนฺติ   ปญฺจ   กามคุเณ   ปตฺเถนฺติ
ทฺวาสฏฺฐีทิฏฺฐิคตานิ    ปตฺเถนฺติ   สุทฺธึ   ปตฺเถนฺติ   เตธาตุเก   กุสเล
ธมฺเม    ปตฺเถนฺติ    อสุทฺธึ   ปตฺเถนฺติ   อกุสเล   ธมฺเม   ปตฺเถนฺติ
ปญฺจ   กามคุเณ   ปตฺเถนฺติ   ทฺวาสฏฺฐีทิฏฺฐิคตานิ   ปตฺเถนฺติ  เตธาตุเก
กุสเล    ธมฺเม   ปตฺเถนฺติ   สุทฺธึ   ปตฺเถนฺติ   กลฺยาณปุถุชฺชนา   ๑
นิยามาวกฺกนฺตึ   ปตฺเถนฺติ   เสกฺขา   อคฺคธมฺมํ   อรหตฺตํ  ปตฺเถนฺติ  ฯ
อรหตฺตปฺปตฺเต   อรหา   เนว   อกุสเล   ธมฺเม   ปตฺเถติ  นปิ  ปญฺจ
กามคุเณ   ปตฺเถติ   นปิ   ทฺวาสฏฺฐีทิฏฺฐิคตานิ  ปตฺเถติ  นปิ  เตธาตุเก
#๑ โป. ม. ปุถุชฺชนกลฺยาณกา ฯ
