โย   เอวรูโป   มาโน   มญฺญนา   มญฺญิตตฺตํ   อุณฺณติ   อุณฺณโม   ๑
ธโช สมฺปคฺคาโห เกตุกมฺยตา จิตฺตสฺส อยํ วุจฺจติ มาโน ฯ
     มายญฺจ  มานญฺจ  ปหาย  โธโนติ  [๒]  มายญฺจ  มานญฺจ ปหาย
ปชหิตฺวา    วิโนทิตฺวา    พฺยนฺตีกริตฺวา    อนภาวงฺคเมตฺวาติ   มายญฺจ
มานญฺจ ปหาย โธโน ฯ
     [๑๐๓]   ส  เกน  คจฺเฉยฺย  อนูปโย  โสติ  อุปโยติ  ๓  เทฺว
อุปยา   ตณฺหูปโย   จ   ทิฏฺฐูปโย   จ   ฯเปฯ  อยํ  ตณฺหูปโย  ฯเปฯ
อยํ   ทิฏฺฐูปโย   ฯ   ตสฺส   ตณฺหูปโย   ปหีโน  ทิฏฺฐูปโย  ปฏินิสฺสฏฺโฐ
ตณฺหูปยสฺส    ปหีนตฺตา    ทิฏฺฐูปยสฺส    ปฏินิสฺสฏฺฐตฺตา    อนูปโย   ฯ
โส   ๔   เกน   ราเคน   คจฺเฉยฺย  เกน  โทเสน  คจฺเฉยฺย  เกน
โมเหน   คจฺเฉยฺย   เกน  มาเนน  คจฺเฉยฺย  กาย  ทิฏฺฐิยา  คจฺเฉยฺย
เกน    อุทฺธจฺเจน    คจฺเฉยฺย   กาย   วิจิกิจฺฉาย   คจฺเฉยฺย   เกหิ
อนุสเยหิ    คจฺเฉยฺย   รตฺโตติ   วา   ทุฏฺโฐติ   วา   มูโฬฺหติ   วา
วินิพนฺโธติ  ๕  วา  ปรามฏฺโฐติ  วา  วิกฺเขปคโตติ  วา  อนิฏฺฐงฺคโตติ
วา   ถามคโตติ   วา   ฯ   เต   อภิสงฺขารา   ปหีนา  อภิสงฺขารานํ
ปหีนตฺตา   คติโย   เกน   คจฺเฉยฺย  เนรยิโกติ  วา  ติรจฺฉานโยนิโกติ
วา    ปิตฺติวิสยิโกติ    วา    มนุสฺโสติ   วา   เทโวติ   วา   รูปีติ
วา    อรูปีติ   วา   สญฺญีติ   วา   อสญฺญีติ   วา   เนวสญฺญีนาสญฺญีติ
วา   ฯ   โส   เหตุ   นตฺถิ   ปจฺจโย   นตฺถิ   การณํ   นตฺถิ  เยน
คจฺเฉยฺยาติ ส เกน คจฺเฉยฺย อนูปโย โส ฯ เตนาห ภควา
#๑ ม. อุนฺนาโม ฯ ๒ ม. โธโน ฯ ๓ ม. อุปยาติ ฯ สพฺพตฺถ อีทิสเมว ฯ
#๔ โป. ม. ปุคฺคโล ฯ ๕ โป. ม. วินิพทฺโธติ ฯ
