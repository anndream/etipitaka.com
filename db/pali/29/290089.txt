ปรมฺมรณา   น   โหติ   ตถาคโต   ปรมฺมรณา  โหติ  จ  น  จ  โหติ
ตถาคโต   ปรมฺมรณา   เนว  โหติ  น  น  โหติ  ตถาคโต  ปรมฺมรณา
อิทเมว    สจฺจํ    โมฆมญฺญนฺติ    อภินิเวสปฺปรามาโส   ทิฏฺฐินิเวสนนฺติ
ทิฏฺฐีนิเวสา  ฯ  น  หิ  สฺวาติวตฺตาติ  [๑] ทุรติวตฺตา ทุตฺตรา ทุปฺปตรา
ทุสฺสมติกฺกมา ทุพฺพีติวตฺตาติ ทิฏฺฐีนิเวสา น หิ สฺวาติวตฺตา ฯ
     [๙๗]  ธมฺเมสุ นิจฺเฉยฺย สมุคฺคหีตนฺติ ธมฺเมสูติ ทฺวาสฏฺฐิทิฏฺฐิคเตสุ ฯ
นิจฺเฉยฺยาติ         นิจฺฉินิตฺวา         วินิจฺฉินิตฺวา        วิจินิตฺวา
ปวิจินิตฺวา  ตุลยิตฺวา  ตีรยิตฺวา วิภาวยิตฺวา วิภูตํ กตฺวา [๒] โอธิคฺคาโห
วิลคฺคาโห   วรคฺคาโห   โกฏฺฐาสคฺคาโห   อุจฺจยคฺคาโห  สมุจฺจยคฺคาโห
อิทํ   สจฺจํ   ตจฺฉํ   ตถํ   ภูตํ   ยาถาวํ   อวิปรีตนฺติ  คหิตํ  ปรามฏฺฐํ
อภินิวิฏฺฐํ อชฺโฌสิตํ อธิมุตฺตนฺติ ธมฺเมสุ นิจฺเฉยฺย สมุคฺคหีตํ ฯ
     [๙๘]  ตสฺมา  นโร  เตสุ  นิเวสเนสูติ  ตสฺมาติ  ตสฺมา ตํการณา
ตํเหตุ   ตํปจฺจยา   ตํนิทานา  ฯ  นโรติ  สตฺโต  นโร  มานโว  โปโส
ปุคฺคโล   ชีโว   ชาตุ   ชนฺตุ   อินฺทคู   มนุโช  ฯ  เตสุ  นิเวสเนสูติ
เตสุ ทิฏฺฐินิเวสเนสูติ ตสฺมา นโร เตสุ นิเวสเนสุ ฯ
     [๙๙]   นิรสฺสตี   อาทิยติจฺจ  ธมฺมนฺติ  นิรสฺสตีติ  ทฺวีหิ  การเณหิ
นิรสฺสติ     ปรวิจฺฉินฺทนาย    วา    นิรสฺสติ    อนภิสมฺภุณนฺโต    วา
นิรสฺสติ ฯ
     กถํ    ปรวิจฺฉินฺทนาย    นิรสฺสติ    ฯ   ปโร   วิจฺฉินฺทติ   โส
สตฺถา   น   สพฺพญฺญู   ธมฺโม   น   สฺวากฺขาโต  คโณ  น  สุปฏิปนฺโน
#๑ โป. ม. ทิฏฺฐีนิเวสา น หิ สฺวาติวตฺตา ฯ ๒ ม. ยุ. สมุคฺคหีตนฺติ นิเวสเนสุ ฯ
