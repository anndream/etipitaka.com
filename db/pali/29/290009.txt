ชิวฺหาหิ   รสํ   สายตีติ   ทิรสญฺญู   ๑   ฯ  ยถา  ปุริโส  ชีวิตุกาโม
อมริตุกาโม    สุขกาโม    ทุกฺขปฏิกูโล   ปาเทน   สปฺปสิรํ   วชฺเชยฺย
วิวชฺเชยฺย   ปริวชฺเชยฺย  อภินิวชฺเชยฺย  เอวเมว  สุขกาโม  ทุกฺขปฏิกูโล
กาเม     วชฺเชยฺย     วิวชฺเชยฺย     ปริวชฺเชยฺย    อภินิวชฺเชยฺยาติ
สปฺปสฺเสว ปทา สิโร ฯ
    [๑๔]   โสมํ   วิสตฺติกํ   โลเก   สโต   สมติวตฺตตีติ  โสติ  โย
กาเม    ปริวชฺเชติ    ฯ   วิสตฺติกา   วุจฺจติ   ตณฺหา   โย   ราโค
สาราโค     อนุนโย     อนุโรโธ     นนฺทิ    นนฺทิราโค    จิตฺตสฺส
สาราโค   อิจฺฉา   มุจฺฉา   อชฺโฌสานํ   เคโธ  ปลิเคโธ  สงฺโค  ๒
ปงฺโก    เอชา   มายา   ชนิกา   สญฺชนนี   สิพฺพินี   ชาลินี   สริตา
วิสตฺติกา   สุตฺตํ   วิสฏา   อายูหนี   ๓  ทุติยา  ปณิธิ  ภวเนตฺติ  วนํ
วนโถ    สนฺถโว   เสฺนโห   อเปกฺขา   ปฏิพนฺธา   อาสา   อาสึสนา
อาสึสิตตฺตํ    รูปาสา    สทฺทาสา   คนฺธาสา   รสาสา   โผฏฺฐพฺพาสา
ลาภาสา   ธนาสา   ปุตฺตาสา   ชีวิตาสา   ชปฺปา   ปชปฺปา  อภิชปฺปา
ชปฺปา   ๔  ชปฺปนา  ชปฺปิตตฺตํ  โลลุปฺปา  โลลุปฺปายนา  โลลุปฺปายิตตฺตํ
ปุจฺฉญฺจิกตา      ๕      สาธุกมฺยตา     อธมฺมราโค     วิสมโลโภ
นิกนฺติ     นิกามนา     ปตฺถนา    ปิหนา    สมฺปตฺถนา    กามตณฺหา
ภวตณฺหา   วิภวตณฺหา   รูปตณฺหา   อรูปตณฺหา   นิโรธตณฺหา   รูปตณฺหา
สทฺทตณฺหา     คนฺธตณฺหา     รสตณฺหา    โผฏฺฐพฺพตณฺหา    ธมฺมตณฺหา
#๑ โป. ม. ยุ. ทฺวิรสญฺญู ฯ ๒ สตฺโตติปิ ปาโฐ ฯ ๓ ม. อายูหินี ฯ ๔ ม. ยุ.
#อยํ ปาโฐ นตฺถิ ฯ ๕ ม. ยุ. มุจฺฉญฺจิกตา ฯ
