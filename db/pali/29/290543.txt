     [๘๘๐]  นาเทติ  น  นิรสฺสตีติ  ภควาติ  นาเทตีติ รูปํ นาเทติ ๑
นาทิยติ    น    อุปาทิยติ   น   คณฺหาติ   น   ปรามสติ   นาภินิวิสติ
เวทนํ     สญฺญํ    สงฺขาเร    วิญฺญาณํ    คตึ    อุปปตฺตึ    ปฏิสนฺธึ
ภวํ   สํสารํ   วฏฺฏํ   นาเทติ  ๒  นาทิยติ  น  อุปาทิยติ  น  คณฺหาติ
น   ปรามสติ   นาภินิวิสตีติ   นาเทติ   ฯ   น   นิรสฺสตีติ   รูปํ   น
ปชหติ   น   วิโนเทติ   น   พฺยนฺตีกโรติ   น   อนภาวงฺคเมติ  เวทนํ
สญฺญํ     สงฺขาเร     วิญฺญาณํ     คตึ    อุปปตฺตึ    ปฏิสนฺธึ    ภวํ
สํสารํ    วฏฺฏํ    น   ปชหติ   น   วิโนเทติ   น   พฺยนฺตีกโรติ   น
อนภาวงฺคเมตีติ    น   นิรสฺสติ   ฯ   ภควาติ   คารวาธิวจนํ   ฯเปฯ
สจฺฉิกา ปญฺญตฺติ ยทิทํ ภควาติ ฯ เตนาห ภควา
         น สเมสุ น โอเมสุ       น อุสฺเสสุ วทเต มุนิ
         สนฺโต โส วีตมจฺฉโร      นาเทติ น นิรสฺสตีติ (ภควา) ฯ
            ปณฺณรสโม อตฺตทณฺฑสุตฺตนิทฺเทโส นิฏฺฐิโต ฯ
                 ____________________
#๑-๒ ม. อยํ ปาโฐ นตฺถิ ฯ
