วชโต คจฺฉโต อภิกฺกมโตติ คจฺฉโต อคตํ ทิสํ ฯ
     [๙๑๓]  เย  ภิกฺขุ  อภิสมฺภเวติ  เยติ  เย ปริสฺสเย อภิสมฺภเวยฺย
อภิภเวยฺย    อชฺโฌตฺถเรยฺย   ปริยาทิเยยฺย   มทฺเทยฺยาติ   เย   ภิกฺขุ
อภิสมฺภเว ฯ
     [๙๑๔]  ปนฺตมฺหิ  สยนาสเนติ  อนฺเต  ปนฺเต  ปริยนฺเต  เสลนฺเต
วา   วนนฺเต   วา  อุทกนฺเต  วา  นทนฺเต  วา  ยตฺถ  น  กสิยติ  น
วปิยติ    ชนนฺตํ    อติกฺกมิตฺวา    มนุสฺสานํ   อนูปจาเร   เสนาสเนติ

ปนฺตมฺหิ สยนาสเน ฯ เตนาห สารีปุตฺตตฺเถโร
         กตี ปริสฺสยา โลเก       คจฺฉโต อคตํ ทิสํ
         เย ภิกฺขุ อภิสมฺภเว       ปนฺตมฺหิ สยนาสเนติ ฯ
   [๙๑๕] กฺยาสฺส พฺยปฺปถโย อสฺสุ    กฺยาสฺสสฺสุ อิธ โคจรา
         กานิ สีลพฺพตานสฺสุ ๑     ปหิตตฺตสฺส ภิกฺขุโน ฯ
     [๙๑๖]    กฺยาสฺส    พฺยปฺปถโย   อสฺสูติ   กีทิเสน   พฺยปฺปเถน
สมนฺนาคโต     อสฺส     กึสณฺฐิเตน     กึปกาเรน     กึปฏิภาเคนาติ
วจีปาริสุทฺธึ ปุจฺฉติ ฯ
     กตมา   วจีปาริสุทฺธิ  ฯ  อิธ  ภิกฺขุ  มุสาวาทํ  ปหาย  มุสาวาทา
ปฏิวิรโต   โหติ   สจฺจวาที   สจฺจสนฺโธ  เถโต  ปจฺจยิโก  อวิสํวาทโก
โลกสฺส   ปิสุณํ   วาจํ   ปหาย   ปิสุณาย   วาจาย   ปฏิวิรโต   โหติ
อิโต  สุตฺวา  น  อมุตฺร  อกฺขาตา  อิเมสํ  เภทาย  อมุตฺร  วา  สุตฺวา
น   อิเมสํ   อกฺขาตา   อมูสํ   เภทาย   อิติ  ภินฺนานํ  วา  สนฺธาตา
#๑ ม. สีลพฺพตานาสฺสุ ฯ
