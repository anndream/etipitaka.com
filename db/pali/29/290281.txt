     กตโม   ปริปุจฺฉาปฏิภาณวา  ฯ  อิเธกจฺโจ  ปริปุจฺฉโก  ๑  โหติ
อตฺตตฺเถ  จ  ญายตฺเถ  จ  ลกฺขเณ  จ  การเณ  จ  ฐานาฐาเน  จ ฯ
ตสฺส ตํ ปริปุจฺฉํ นิสฺสาย ปฏิภายติ ฯ อยํ ปริปุจฺฉาปฏิภาณวา ฯ
     กตโม    อธิคมปฏิภาณวา    ฯ   อิเธกจฺจสฺส   อธิคตา   โหนฺติ
จตฺตาโร   สติปฏฺฐานา   จตฺตาโร  สมฺมปฺปธานา  จตฺตาโร  อิทฺธิปฺปาทา
ปญฺจินฺทฺริยานิ     ปญฺจ     พลานิ     สตฺต     โพชฺฌงฺคา     อริโย
อฏฺฐงฺคิโก    มคฺโค    จตฺตาริ    สามญฺญผลานิ   จตสฺโส   ปฏิสมฺภิทา
ฉ    อภิญฺญา   ฯ   ตสฺส   อตฺโถ   ญาโต   ธมฺโม   ญาโต   นิรุตฺติ
ญาตา   ฯ  อตฺเถ  ญาเต  อตฺโถ  ปฏิภายติ  ฯ  ธมฺเม  ญาเต  ธมฺโม
ปฏิภายติ    ฯ   นิรุตฺติยา   ญาตาย   นิรุตฺติ   ปฏิภายติ   ฯ   อิเมสุ
ตีสุ    ญาณํ    ปฏิภาณปฏิสมฺภิทา    ฯ    อิมาย    ปฏิภาณปฏิสมฺภิทาย
อุเปโต    สมุเปโต    อุปคโต    สมุปคโต    อุปปนฺโน    สมุปปนฺโน
สมนฺนาคโต    โหติ   โส   วุจฺจติ   ปฏิภาณวา   ฯ   ยสฺส   ปริยตฺติ
นตฺถิ    ปริปุจฺฉา   นตฺถิ   อธิคโม   นตฺถิ   กึ   ตสฺส   ปฏิภายิสฺสตีติ
สโณฺห จ ปฏิภาณวา ฯ
     [๔๐๗]  น  สทฺโธ  น  วิรชฺชตีติ  น  สทฺโธติ  สามํ  สยมภิญฺญาตํ
อตฺตปจฺจกฺขํ   ธมฺมํ   น   กสฺสจิ   สทฺทหติ  ๒  อญฺญสฺส  สมณสฺส  วา
พฺราหฺมณสฺส  วา  เทวสฺส  วา  มารสฺส  วา  [๓] พฺรหฺมุโน วา สพฺเพ
สงฺขารา    อนิจฺจาติ    สามํ   สยมภิญฺญาตํ   อตฺตปจฺจกฺขํ   ธมฺมํ   น
กสฺสจิ   สทฺทหติ  ๔  อญฺญสฺส  สมณสฺส  วา  พฺราหฺมณสฺส  วา  เทวสฺส
#๑ ม. ปริปุจฺฉิตา ฯ ๒-๔ ยุ. สทฺธหติ ฯ ๓ ยุ. นรสฺส วา ฯ
