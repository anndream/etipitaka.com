อิเธกจฺโจ   สภคฺคโต   วา   ปริสคฺคโต  วา  ฯเปฯ  อามิสกิญฺจิกฺขเหตุ
วา    สมฺปชานมุสา    ภาสิตา   โหติ   อิทํ   วุจฺจติ   โมสวชฺชํ   ฯ
อปิจ   ตีหากาเรหิ   มุสาวาโท   โหติ   ปุพฺเพว   ตสฺส   โหติ  มุสา
ภณิสฺสนฺติ    ภณนฺตสฺส    โหติ    มุสา    ภณามีติ    ภณิตสฺส    โหติ
มุสา   มยา   ภณิตนฺติ   อิเมหิ   ตีหากาเรหิ   มุสาวาโท   โหติ   ฯ
อปิจ    จตูหากาเรหิ    ปญฺจหากาเรหิ    ฉหากาเรหิ   สตฺตหากาเรหิ
อฏฺฐหากาเรหิ    มุสาวาโท    โหติ    ปุพฺเพว   ตสฺส   โหติ   มุสา
ภณิสฺสนฺติ    ภณนฺตสฺส    โหติ    มุสา    ภณามีติ    ภณิตสฺส    โหติ
มุสา    มยา    ภณิตนฺติ   วินิธาย   ทิฏฺฐึ   วินิธาย   ขนฺตึ   วินิธาย
รุจึ    วินิธาย    สญฺญํ    วินิธาย    ภาวํ    อิเมหิ   อฏฺฐหากาเรหิ
มุสาวาโท  โหติ  ฯ  โมสวชฺเชน  นิยฺเยถาติ  โมสวชฺเชน  นิยฺเยยฺย ๑
โมสวชฺชํ    ปชเหยฺย    วิโนเทยฺย    พฺยนฺตีกเรยฺย    อนภาวงฺคเมยฺย
โมสวชฺชา   อารโต   อสฺส   วิรโต   ปฏิวิรโต   นิกฺขนฺโต   นิสฺสฏฺโฐ
วิปฺปมุตฺโต     วิสญฺญุตฺโต     วิมริยาทิกเตน    เจตสา    วิหเรยฺยาติ
โมสวชฺเชน นิยฺเยถ ฯ
     [๗๗๒]   สมฺปชาโน   สฐานิ   น   กยิราติ  กตมํ  สาเฐยฺยํ  ฯ
อิเธกจฺโจ   สโฐ   โหติ   ปริสโฐ   ยํ   ตตฺถ  สฐํ  สฐตา  สาเฐยฺยํ
กกฺกรตา  ๒  กกฺกริยํ  ปริกฺขตฺตตา  ปริกฺขตฺติยํ  อิทํ  วุจฺจติ สาเฐยฺยํ ฯ
สมฺปชาโน   สฐานิ   น   กยิราติ   สมฺปชาโน   หุตฺวา   สาเฐยฺยํ  น
กเรยฺย   น   ชเนยฺย   สญฺชเนยฺย   น   นิพฺพตฺเตยฺย  นาภินิพฺพตฺเตยฺย
#๑ ม. น ยาเยยฺย น นิยฺยาเยยฺย น วเหยฺย น สํหเรยฺย ฯ ๒ โป. ยุ. กกฺกริตา ฯ
