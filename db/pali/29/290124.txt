ตสฺมา วิวาทานิ อวีติวตฺโต ฯ เตนาห ภควา
                 ปรมนฺติ ทิฏฺฐีสุ ปริพฺพสาโน
                 ยทุตฺตรึ กุรุเต ชนฺตุ โลเก
                 หีนาติ อญฺเญ ตโต สพฺพมาห
                 ตสฺมา วิวาทานิ อวีติวตฺโตติ ฯ
           [๑๕๑] ยทตฺตนี ปสฺสติ อานิสํสํ
                 ทิฏฺเฐ สุเต สีลวเต มุเต วา
                 ตเทว โส ตตฺถ สมุคฺคหาย
                 นิหีนโต ปสฺสติ สพฺพมญฺญํ ฯ
     [๑๕๒]   ยทตฺตนี   ปสฺสติ  อานิสํสํ  ทิฏฺเฐ  สุเต  สีลวเต  มุเต
วาติ   ยทตฺตนีติ   ยํ   อตฺตนิ  ฯ  อตฺตา  วุจฺจติ  ทิฏฺฐิคตํ  ฯ  อตฺตโน
ทิฏฺฐิยา   เทฺว   อานิสํเส  ปสฺสติ  ทิฏฺฐธมฺมิกญฺจ  อานิสํสํ  สมฺปรายิกญฺจ
อานิสํสํ ฯ
     กตโม   ทิฏฺฐิยา   ทิฏฺฐธมฺมิโก   อานิสํโส   ฯ  ยํทิฏฺฐิโก  สตฺถา
โหติ    ตํทิฏฺฐิกา    สาวกา    โหนฺติ    ตํทิฏฺฐิกํ   สตฺถารํ   สาวกา
สกฺกโรนฺติ  ครุกโรนฺติ  ๑  มาเนนฺติ  ปูเชนฺติ  อปจิตึ กโรนฺติ ๒ ลภนฺติ
จ       ตโตนิทานํ      จีวรปิณฺฑปาตเสนาสนคิลานปจฺจยเภสชฺชปริกฺขารํ
อยํ ทิฏฺฐิยา ทิฏฺฐธมฺมิโก อานิสํโส ฯ
     กตโม   ทิฏฺฐิยา   สมฺปรายิโก   อานิสํโส   ฯ   อยํ  ทิฏฺฐิ  อลํ
นาคตฺตาย   วา   สุปณฺณตฺตาย   วา   ยกฺขตฺตาย  วา  อสุรตฺตาย  วา
#๑ ม. ครุํ กโรนฺติ ฯ ๒ โป. ม. อปจิตึ กโรนฺตีติ นตฺถิ ฯ
