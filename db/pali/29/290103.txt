น     พฺราหฺมโณ     อญฺญโต    สุทฺธิมาหาติ    พฺราหฺมโณ    อญฺเญน
อสุทฺธิมคฺเคน   มิจฺฉาปฏิปทาย   อนิยฺยานปเถน   อญฺญตฺร   สติปฏฺฐาเนหิ
อญฺญตฺร      สมฺมปฺปธาเนหิ     อญฺญตฺร     อิทฺธิปฺปาเทหิ     อญฺญตฺร
อินฺทฺริเยหิ   อญฺญตฺร  พเลหิ  อญฺญตฺร  โพชฺฌงฺเคหิ  อญฺญตฺร  อริยา  ๑
อฏฺฐงฺคิกา     มคฺคา    สุทฺธึ    วิสุทฺธึ    ปริสุทฺธึ    มุตฺตึ    วิมุตฺตึ
ปริมุตฺตึ   นาห   น   กเถติ   น   ภณติ  น  ทีปยติ  น  โวหรตีติ  น
พฺราหฺมโณ   อญฺญโต   สุทฺธิมาห  ฯ  ทิฏฺเฐ  สุเต  สีลวเต  มุเต  วาติ
สนฺเตเก   สมณพฺราหฺมณา   ทิฏฺฐสุทฺธิกา   ๒   เต  เอกจฺจานํ  รูปานํ
ทสฺสนํ    มงฺคลํ    ปจฺเจนฺติ    เอกจฺจานํ   รูปานํ   ทสฺสนํ   อมงฺคลํน
ปจฺเจนฺติ ฯ
     กตเมสํ   รูปานํ   ทสฺสนํ   มงฺคลํ   ปจฺเจนฺติ   ฯ  เต  กาลโต
วุฏฺฐหิตฺวา    อภิมงฺคลคตานิ    รูปานิ    ปสฺสนฺติ   วาตสกุณํ   ปสฺสนฺติ
ปุสฺสเวฬุวลฏฺฐึ    ปสฺสนฺติ    คพฺภินิตฺถึ    ปสฺสนฺติ    กุมาริกํ    ขนฺเธ
อาโรเปตฺวา    คจฺฉนฺตํ    ปสฺสนฺติ    ปุณฺณฆฏํ    ปสฺสนฺติ   โรหิตมจฺฉํ
ปสฺสนฺติ     อาชญฺญํ     ปสฺสนฺติ     อาชญฺญรถํ     ปสฺสนฺติ     อุสภํ
ปสฺสนฺติ    โคกปิลํ    ปสฺสนฺติ    เอวรูปานํ   รูปานํ   ทสฺสนํ   มงฺคลํ
ปจฺเจนฺติ ฯ
     กตเมสํ   รูปานํ   ทสฺสนํ   อมงฺคลํ   ปจฺเจนฺติ   ฯ   ปลาลปุญฺชํ
ปสฺสนฺติ    ตกฺกฆฏํ    ปสฺสนฺติ    ริตฺตฆฏํ    ปสฺสนฺติ    นฏํ   ปสฺสนฺติ
นคฺคสมณํ   ปสฺสนฺติ   ขรํ   ปสฺสนฺติ   ขรยานํ   ปสฺสนฺติ   เอกยุตฺตยานํ
#๑ โป. ยุ. อริยฏฺฐงฺคิกมคฺเคน ฯ ม. อริเยน อฏฺฐงฺคิเกน มคฺเคน ฯ
#๒ โป. ม. ทิฏฺฐิสุทฺธิกา ฯ อิโต ปรํ อีทิสเมว ฯ
