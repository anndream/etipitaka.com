                กาเลน โส สมฺมา ธมฺมํ ปริวีมํสมาโน
                เอโกทิภูโต วิหเน ตมํ โสติ ภควา ฯ
     [๙๘๔]   เอเตสุ   ธมฺเมสุ   วิเนยฺย  ฉนฺทนฺติ  เอเตสูติ  รูเปสุ
สทฺเทสุ   คนฺเธสุ   รเสสุ   โผฏฺฐพฺเพสุ   ฯ   ฉนฺโทติ   โย  กาเมสุ
กามจฺฉนฺโท  กามราโค  กามนนฺทิ กามตณฺหา กามเสฺนโห ๑ กามปริฬาโห
กามมุจฺฉา     กามชฺโฌสานํ     กาโมโฆ    กามโยโค    กามูปาทานํ
กามจฺฉนฺทนีวรณํ     ฯ     เอเตสุ     ธมฺเมสุ    วิเนยฺย    ฉนฺทนฺติ
เอเตสุ   ธมฺเมสุ   ฉนฺทํ   วิเนยฺย   ปฏิวิเนยฺย   ปชเหยฺย  วิโนเทยฺย
พฺยนฺตีกเรยฺย อนภาวงฺคเมยฺยาติ เอเตสุ ธมฺเมสุ วิเนยฺย ฉนฺทํ ฯ
     [๙๘๕]   ภิกฺขุ   สตีมา   สุวิมุตฺตจิตฺโตติ  ภิกฺขูติ  กลฺยาณปุถุชฺชโน
วา    ภิกฺขุ    เสกฺโข    วา    ภิกฺขุ    ฯ    สตีมาติ   ยา   สติํ
อนุสฺสติ    ฯเปฯ    สมฺมาสติ   สติสมฺโพชฺฌงฺโค   เอกายนมคฺโค   อยํ
วุจฺจติ   สติ   ฯ  อิมาย  สติยา  อุเปโต  ฯเปฯ  โส  วุจฺจติ  สติมาติ
ภิกฺขุ    สตีมา    ฯ    สุวิมุตฺตจิตฺโตติ    ปฐมํ    ฌานํ   สมาปนฺนสฺส
นีวรเณหิ   จิตฺตํ   มุตฺตํ   วิมุตฺตํ   สุวิมุตฺตํ   ทุติยํ   ฌานํ  สมาปนฺนสฺส
วิตกฺกวิจาเรหิ    จิตฺตํ    มุตฺตํ    วิมุตฺตํ    สุวิมุตฺตํ    ตติยํ    ฌานํ
สมาปนฺนสฺส   ปีติยา  [๒]  จิตฺตํ  มุตฺตํ  วิมุตฺตํ  สุวิมุตฺตํ  จตุตฺถํ  ฌานํ
สมาปนฺนสฺส  สุขทุกฺเขหิ  จิตฺตํ  มุตฺตํ  วิมุตฺตํ  สุวิมุตฺตํ  อากาสานญฺจายตนํ
สมาปนฺนสฺส        รูปสญฺญาย       ปฏิฆสญฺญาย       นานตฺตสญฺญาย
จิตฺตํ        มุตฺตํ       วิมุตฺตํ       สุวิมุตฺตํ       วิญฺญาณญฺจายตนํ
#๑ โป. ยุ. กามสิเนโห ฯ ๒ ม. จสทฺโท ทิสฺสติ ฯ
