     มุนีติ   โมนํ   วุจฺจติ   ญาณํ   ยา   ปญฺญา   ปชานนา   วิจโย
ปวิจโย     ธมฺมวิจโย     สลฺลกฺขณา     อุปลกฺขณา     ปจฺจุปลกฺขณา
ปณฺฑิจฺจํ   โกสลฺลํ   เนปุญฺญํ   เวภพฺยา  จินฺตา  อุปปริกฺขา  ภูรี  เมธา
ปริณายิกา    วิปสฺสนา    สมฺปชญฺญํ    ปโตโท    ปญฺญา    ปญฺญินฺทฺริยํ
ปญฺญาพลํ        ปญฺญาสตฺถํ       ปญฺญาปาสาโท       ปญฺญาอาโลโก
ปญฺญาโอภาโส    ปญฺญาปชฺโชโต    ปญฺญารตนํ    อโมโห    ธมฺมวิจโย
สมฺมาทิฏฺฐิ   เตน   ญาเณน   สมนฺนาคโต   มุนิ  โมนปฺปตฺโตติ  ๑  ฯ
ตีณิ โมเนยฺยานิ กายโมเนยฺยํ วจีโมเนยฺยํ มโนโมเนยฺยํ ฯ
     กตมํ    กายโมเนยฺยํ    ฯ    ติวิธานํ   กายทุจฺจริตานํ   ปหานํb
กายโมเนยฺยํ   ฯ  ติวิธํ  กายสุจริตํ  กายโมเนยฺยํ  ฯ  กายารมฺมณํ  ๒
ญาณํ   กายโมเนยฺยํ   ฯ  กายปริญฺญา  กายโมเนยฺยํ  ฯ  ปริญฺญาสหคโต
มคฺโค   กายโมเนยฺยํ  ฯ  กาเย  ฉนฺทราคสฺส  ปหานํ  กายโมเนยฺยํ  ฯ
กายสงฺขารนิโรโธ    จตุตฺถชฺฌานสมาปตฺติ    กายโมเนยฺยํ    ฯ    อิทํ
กายโมเนยฺยํ ฯ
     กตมํ    วจีโมเนยฺยํ    ฯ    จตุพฺพิธานํ   วจีทุจฺจริตานํ   ปหานํ
วจีโมเนยฺยํ   ฯ   จตุพฺพิธํ  วจีสุจริตํ  วจีโมเนยฺยํ  ฯ  วาจารมฺมณํ  ๓
ญาณํ   วจีโมเนยฺยํ   ฯ   วาจาปริญฺญา  วจีโมเนยฺยํ  ฯ  ปริญฺญาสหคโต
สหคโต    มคฺโค    วจีโมเนยฺยํ   ฯ   วาจาย   ฉนฺทราคสฺส   ปหานํ
วจีโมเนยฺยํ   ฯ   วจีสงฺขารนิโรโธ  ทุติยชฺฌานสมาปตฺติ  วจีโมเนยฺยํ  ฯ
อิทํ วจีโมเนยฺยํ ฯ
#๑ โป. ม. อิติสทฺโท นตฺถิ ฯ ๒ ม. กายารมฺมเณ ฯ ๓ ม. วาจารมฺมเณ ฯ
