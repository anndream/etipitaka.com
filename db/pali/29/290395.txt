     [๖๘๑]  น  พฺราหฺมโณ  กปฺปมุเปติ  สงฺขนฺติ  นาติ  ปฏิกฺเขโป  ฯ
พฺราหฺมโณติ    สตฺตนฺนํ    ธมฺมานํ    พาหิตตฺตา    พฺราหฺมโณ   ฯเปฯ8
อนิสฺสิโต   ตาทิ   ปวุจฺจเต   ส   พฺรหฺมา   ฯ  กปฺปาติ  เทฺว  กปฺปา
ตณฺหากปฺโป   จ   ทิฏฺฐิกปฺโป   จ   ฯเปฯ   อยํ   ตณฺหากปฺโป  ฯเปฯ
อยํ    ทิฏฺฐิกปฺโป    ฯ    สงฺขา    วุจฺจติ    ญาณํ    ยา    ปญฺญา
ปชานนา   ฯเปฯ   อโมโห   ธมฺมวิจโย  สมฺมาทิฏฺฐิ  ฯ  น  พฺราหฺมโณ
กปฺปมุเปติ    สงฺขนฺติ    พฺราหฺมโณ    สงฺขาย    ชานิตฺวา   ตุลยิตฺวา
ตีรยิตฺวา   วิภาวยิตฺวา   วิภูตํ   กตฺวา   สพฺเพ   สงฺขารา   อนิจฺจาติ
สพฺเพ    สงฺขารา   ทุกฺขาติ   ฯเปฯ   ยงฺกิญฺจิ   สมุทยธมฺมํ   สพฺพนฺตํ
นิโรธธมฺมนฺติ   สงฺขาย   ชานิตฺวา   ตุลยิตฺวา   ตีรยิตฺวา   วิภาวยิตฺวา
วิภูตํ   กตฺวา   ตณฺหากปฺปํ   วา  ทิฏฺฐิกปฺปํ  วา  [๑]  น  อุเปติ  น
อุปคจฺฉติ   น   คณฺหาติ   น   ปรามสติ   นาภินิวิสตีติ   น  พฺราหฺมโณ
กปฺปมุเปติ สงฺขํ ฯ
     [๖๘๒]  น  ทิฏฺฐิสารี  นปิ  ญาณพนฺธูติ  ตสฺส  ทฺวาสฏฺฐี ทิฏฺฐิคตานิ
ปหีนานิ    สมุจฺฉินฺนานิ    วูปสนฺตานิ   ปฏิปฺปสฺสทฺธานิ   อภพฺพุปฺปตฺติกานิ
ญาณคฺคินา     ทฑฺฒานิ     โส     ทิฏฺฐิยา     น     ยายติ     น
นิยฺยติ   น   วุยฺหติ   น   สํหริยติ  นปิ  ตํ  ทิฏฺฐิคตํ  สารโต  ปจฺเจติ
ปจฺจาคจฺฉตีติ   น   ทิฏฺฐิสารี   ฯ  นปิ  ญาณพนฺธูติ  อฏฺฐสมาปตฺติญาเณน
วา    ปญฺจาภิญฺญาญาเณน    วา    มิจฺฉาญาเณน    วา    ตณฺหาพนฺธํ
วา   ทิฏฺฐิพนฺธํ   วา   น   กโรติ   น   ชเนติ   น   สญฺชเนติ   น
#๑ ม. เนติ ฯ
