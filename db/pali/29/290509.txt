มยํ   มริสฺสามาติ   ฯ   อถโข  โส  ปุริโส  ตํ  อิตฺถึ  ทฺวิธา  เฉตฺวา
อตฺตานํ  โอปาเตสิ  ๑  อุโภ  เปจฺจ  ภวิสฺสามาติ  ฯ เอวํ โสกสลฺเลน
โอติณฺโณ   วิทฺโธ   ผุฏฺโฐ   ปเรโต   สโมหิโต   สมนฺนาคโต   ธาวติ
วิธาวติ สนฺธาวติ สํสรติ ฯ
     กถํกถาสลฺเลน   โอติณฺโณ   วิทฺโธ   ผุฏฺโฐ   ปเรโต   สโมหิโต
สมนฺนาคโต    สํสยปกฺขนฺโน    โหติ    วิมติปกฺขนฺโน    เทฺวฬฺหกชาโต
อโหสึ   นุ   โข   อหํ   อตีตมทฺธานํ  น  นุ  โข  อโหสึ  อตีตมทฺธานํ
กึ   นุ   โข   อโหสึ   อตีตมทฺธานํ  กถํ  นุ  โข  อโหสึ  อตีตมทฺธานํ
กึ   หุตฺวา   กึ   อโหสึ  นุ  โข  อหํ  อตีตมทฺธานํ  ภวิสฺสามิ  นุ  โข
อหํ    อนาคตมทฺธานํ   น   นุ   โข   ภวิสฺสามิ   อนาคตมทฺธานํ   กึ
นุ  โข  ภวิสฺสามิ  อนาคตมทฺธานํ  กถํ  นุ  โข  ภวิสฺสามิ อนาคตมทฺธานํ
กึ    หุตฺวา   กึ   ภวิสฺสามิ   นุ   โข   อหํ   อนาคตมทฺธานนฺติ   ฯ
เอตรหิ    ปจฺจุปฺปนฺนมทฺธานํ   อชฺฌตฺตํ   กถํกถี   โหติ   อหํ   นุโขสฺมิ
โน   นุโขสฺมิ  กึ  นุโขสฺมึ  กถํ  นุโขสฺมิ  [๒]  สตฺโต  กุโต  อาคโต
โส    กุหึ   คามี   ภวิสฺสตีติ   ฯ   เอวํ   กถํกถาสลฺเลน   โอติณฺโณ
วิทฺโธ    ผุฏฺโฐ   ปเรโต   สโมหิโต   สมนฺนาคโต   ธาวติ   วิธาวติ
สนฺธาวติ   สํสรติ   ฯ   เต   จ   สลฺเล   อภิสงฺขโรติ   เต  สลฺเล
อภิสงฺขโรนฺโต    สลฺลาภิสงฺขารวเสน    ปุรตฺถิมทิสํ   ธาวติ   ปจฺฉิมทิสํ
ธาวติ   อุตฺตรทิสํ   ธาวติ   ทกฺขิณทิสํ  ธาวติ  ฯ  เต  สลฺลาภิสงฺขารา
อปฺปหีนา    สลฺลาภิสงฺขารานํ    อปฺปหีนตฺตา   คติยา   ธาวติ   นิรเย
#๑ ม. โอปาเตติ ฯ ๒ ม อยํ นุ โข ฯ
