คจฺฉติ   น   โทสาคตึ   คจฺฉติ   น   โมหาคตึ   คจฺฉติ   น  ภยาคตึ
คจฺฉติ   น   ราควเสน   คจฺฉติ  น  โทสวเสน  คจฺฉติ  น  โมหวเสน
คจฺฉติ   น  มานวเสน  คจฺฉติ  น  ทิฏฺฐิวเสน  คจฺฉติ  น  อุทฺธจฺจวเสน
คจฺฉติ    น    วิจิกิจฺฉาวเสน    คจฺฉติ    น    อนุสยวเสน   คจฺฉติ
น   วคฺเคหิ   ธมฺเมหิ  ยายติ  นิยฺยติ  วุยฺหติ  สํหริยตีติ  น  ฉนฺทคู  ฯ
โนปิ    นิวิสฺสวาทีติ   สสฺสโต   โลโก   อิทเมว   สจฺจํ   โมฆมญฺญนฺติ
(๑)  นิวิสฺสวาที  อสสฺสโต  โลโก  อิทเมว  สจฺจํ  โมฆมญฺญนฺติ  ฯเปฯ
เนว   โหติ   น   น   โหติ   ตถาคโต   ปรมฺมรณา   อิทเมว  สจฺจํ
โมฆมญฺญนฺติ นิวิสฺสวาทีติ น ฉนฺทคู โนปิ นิวิสฺสวาที ฯ
     [๖๙๓]  ส  วิปฺปมุตฺโต  ทิฏฺฐิคเตหิ ธีโรติ ตสฺส ทฺวาสฏฺฐี ทิฏฺฐิคตานิ
ปหีนานิ    สมุจฺฉินฺนานิ    วูปสนฺตานิ   ปฏิปฺปสฺสทฺธานิ   อภพฺพุปฺปตฺติกานิ
ญาณคฺคินา       ทฑฺฒานิ       โส       ทิฏฺฐิคเตหิ      วิปฺปมุตฺโต
วิสญฺญุตฺโต    วิมริยาทิกเตน    เจตสา   วิหรตีติ   ฯ   ธีโรติ   ธีโร
ปณฺฑิโต   ปญฺญวา   พุทฺธิมา   ญาณี   วิภาวี   เมธาวีติ  ส  วิปฺปมุตฺโต
ทิฏฺฐิคเตหิ ธีโร ฯ
     [๖๙๔]  น  ลิมฺปตี  โลเก  อนตฺตครหีติ  เลโปติ  ๒ เทฺว เลปา
ตณฺหาเลโป   จ   ทิฏฺฐิเลโป   จ   ฯเปฯ   อยํ   ตณฺหาเลโป  ฯเปฯ
อยํ  ทิฏฺฐิเลโป  ฯ  ตสฺส ตณฺหาเลโป ปหีโน ทิฏฺฐิเลโป ปฏินิสฺสฏฺโฐ [๓]
ตณฺหาเลปสฺส        ปหีนตฺตา       ทิฏฺฐิเลปสฺส       ปฏินิสฺสฏฺฐตฺตา
อนุปลิตฺโต  ๔  อปายโลเก  น  ลิมฺปติ  มนุสฺสโลเก น ลิมฺปติ เทวโลเก
#๑ ม. นสทฺโท อตฺถิ ฯ ๒ ม. เลปาติ ฯ ๓ ม. ตสฺส ฯ ๔ ม. อยํ ปาโฐ น
#ทิสฺสติ ฯ
