ภนฺเต   อญาตํ   อสฺส   อทิฏฺฐํ   อวิทิตํ   อสจฺฉิกตํ   อผุสิตํ   ปญฺญาย
เต   ตตฺถ   ปเรสํ   สทฺธาย  คจฺเฉยฺยุํ  สทฺธินฺทฺริยํ  ฯเปฯ  ปญฺญินฺทฺริยํ
ภาวิตํ    พหุลีกตํ    อมโตคธํ   โหติ   อมตปรายนํ   อมตปริโยสานนฺติ
เยสญฺจ   โข   เอตํ   ภนฺเต   ญาตํ   ทิฏฺฐํ   วิทิตํ   สจฺฉิกตํ   ผุสิตํ
ปญฺญาย   นิกฺกงฺขา   เต   ตตฺถ   นิพฺพิจิกิจฺฉา   สทฺธินฺทฺริยํ  วิริยินฺทฺริยํ
สตินฺทฺริยํ   สมาธินฺทฺริยํ   ปญฺญินฺทฺริยํ   ภาวิตํ   พหุลีกตํ  อมโตคธํ  โหติ
อมตปรายนํ   อมตปริโยสานนฺติ   มยฺหญฺจ   โข   เอตํ   ภนฺเต   ญาตํ
ทิฏฺฐํ   วิทิตํ   สจฺฉิกตํ   ผุสิตํ   ปญฺญาย  นิกฺกงฺโขหํ  ตตฺถ  นิพฺพิจิกิจฺโฉ
สทฺธินฺทฺริยํ  วิริยินฺทฺริยํ  สตินฺทฺริยํ  สมาธินฺทฺริยํ  ปญฺญินฺทฺริยํ ภาวิตํ
พหุลีกตํ   อมโตคธํ   โหติ   อมตปรายนํ   อมตปริโยสานนฺติ   ฯ  สาธุ
สาธุ   สารีปุตฺต   เยสเญฺหตํ   สารีปุตฺต   อญาตํ  อสฺส  อทิฏฺฐํ  อวิทิตํ
อสจฺฉิกตํ   อผุสิตํ   ปญฺญาย   เต   ตตฺถ   ปเรสํ   สทฺธาย  คจฺเฉยฺยุํ
สทฺธินฺทฺริยํ    ฯเปฯ   ปญฺญินฺทฺริยํ   ภาวิตํ   พหุลีกตํ   อมโตคธํ   โหติ
อมตปรายนํ อมตปริโยสานนฺติ ฯ
         อสฺสทฺโธ อกตญฺญู จ       สนฺธิจฺเฉโท จ โย นโร
         หตาวกาโส วนฺตาโส      ส เว อุตฺตมโปริโสติ ฯ
     น   วิรชฺชตีติ   สพฺเพ   พาลปุถุชฺชนา   รชฺชนฺติ   กลฺยาณปุถุชฺชนํ
อุปาทาย  สตฺต  เสขา  วิรชฺชนฺติ  อรหา  เนว  รชฺชติ  โน  วิรชฺชติ ฯ
วิรโต   โส   ขยา   ราคสฺส  วีตราคตฺตา  ขยา  โทสสฺส  วีตโทสตฺตา
ขยา   โมหสฺส   วีตโมหตฺตา   ฯ   โส  วุฏฺฐวาโส  จิณฺณจรโณ  ฯเปฯ
