พนฺธนํ    นิสฺสาย    พนฺธนํ    ปุจฺฉติ    ปลิโพธํ    นิสฺสาย   ปลิโพธํ
ปุจฺฉติ    ฯ    อนุปุจฺฉมาโนติ    ปุนปฺปุนํ   ปุจฺฉตีติ   ทิฏฺฐีสุ   นิสฺสาย
อนุปุจฺฉมาโน    ฯ    มาคนฺทิยาติ    ภควา   ตํ   พฺราหฺมณํ   นาเมน
อาลปติ    ฯ    ภควาติ    คารวาธิวจนํ   ฯเปฯ   สจฺฉิกา   ปญฺญตฺติ
ยทิทํ ภควาติ มาคนฺทิยาติ ภควา ฯ
     [๓๔๘]   สมุคฺคหีเตสุ   ปโมหมาคาติ   ยา   ทิฏฺฐิ  ตยา  คหิตา
ปรามฏฺฐา   อภินิวิฏฺฐา   อชฺโฌสิตา   อธิมุตฺตา   ตาเยว  ตฺวํ  ทิฏฺฐิยา
มูโฬฺหสิ    ปมูโฬฺห    สมฺมูโฬฺห   โมหํ   อาคโตสิ   ปโมหํ   อาคโตสิ
สมฺโมหํ      อาคโตสิ      อนฺธการํ     ปกฺขนฺโตสีติ     สมุคฺคหีเตสุ
ปโมหมาคา ฯ
     [๓๔๙]  อิโต  จ  นาทฺทกฺขิ  อณุมฺปิ  สญฺญนฺติ  อิโต อชฺฌตฺตสนฺติโต
วา   ปฏิปตฺติโต   ๑   วา   ธมฺมเทสนโต   วา  ยุตฺตสญฺญํ  วา  ๒
ปตฺตสญฺญํ    วา    ลกฺขณสญฺญํ    วา    การณสญฺญํ    วา   ฐานสญฺญํ
วา   น   ปฏิลภสิ   ๓   กุโต  ญาณนฺติ  เอวมฺปิ  อิโต  จ  นาทฺทกฺขิ
อณุมฺปิ    สญฺญํ    ฯ   อถวา   อนิจฺจํ   วา   อนิจฺจสญฺญานุโลมํ   วา
ทุกฺขํ    วา   ทุกฺขสญฺญานุโลมํ   วา   อนตฺตํ   วา   อนตฺตสญฺญานุโลมํ
วา   สญฺญุปฺปาทมตฺตํ   วา   สญฺญานิมิตฺตํ   วา  น  ปฏิลภสิ  ๔  กุโต
ญาณนฺติ เอวมฺปิ อิโต จ นาทฺทกฺขิ อณุมฺปิ สญฺญํ ฯ
     [๓๕๐]    ตสฺมา   ตุวํ   โมมุหโต   ทหาสีติ   ตสฺมาติ   ตสฺมา
ตํการณา   ตํเหตุ   ตปฺปจฺจยา   ตํนิทานา   โมมูหธมฺมโต   พาลธมฺมโต
#๑ ม. ปฏิปทาโต ฯ ๒ ม. ยุตฺตสญฺญํ ... ฐานสญฺญนฺติ อิเมสุ ปาเฐสุ วาสทฺโท
#นตฺถิ ฯ ๓-๔ ม. ปฏิลภติ ฯ
