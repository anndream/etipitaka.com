ปริเยสนฺติ   กสาวํ   ลภิตฺวา   ลมฺพิลํ   ปริเยสนฺติ   ฯ  สาทุํ  ลภิตฺวา
อสาทุํ    ปริเยสนฺติ   อสาทุํ   ลภิตฺวา   สาทุํ   ปริเยสนฺติ   ฯ   สีตํ
ลภิตฺวา    อุณฺหํ   ปริเยสนฺติ   อุณฺหํ   ลภิตฺวา   สีตํ   ปริเยสนฺติ   ฯ
เต   ยํ  ยํ  ลภิตฺวา  เตน  เตน  น  สนฺตุสฺสนฺติ  อปราปรํ  ปริเยสนฺติ
มนาปิเกสุ    รเสสุ   รตฺตา   คิทฺธา   คธิตา   มุจฺฉิตา   อชฺโฌปนฺนา
ลคฺคา   ลคฺคิตา   ปลิพุทฺธา   ฯ   ยสฺส   รสตณฺหา  ปหีนา  สมุจฺฉินฺนา
วูปสนฺตา     ปฏิปฺปสฺสทฺธา     อภพฺพุปฺปตฺติกา     ญาณคฺคินา    ทฑฺฒา
โส   ปฏิสงฺขา   โยนิโส  อาหารํ  อาหาเรติ  เนว  ทวาย  น  มทาย
น    มณฺฑนาย   น   วิภูสนาย   ยาวเทว   อิมสฺส   กายสฺส   ฐิติยา
ยาปนาย   วิหึสุปรติยา   พฺรหฺมจริยานุคฺคหาย   อิติ   ปุราณญฺจ   เวทนํ
ปฏิหงฺขามิ   นวญฺจ   เวทนํ   น   อุปฺปาเทสฺสามิ   ยาตฺรา   จ   เม
ภวิสฺสติ   อนวชฺชตา  จ  ผาสุวิหาโร  จาติ  ฯ  ยถา  วณํ  อาลิมฺเปยฺย
ยาวเทว   โรปนตฺถาย   ยถา   วา  ปน  อกฺขํ  อพฺภญฺเชยฺย  ยาวเทว
ภารสฺส   นิตฺถรณตฺถาย   ยถา   วา   ปน  ปุตฺตมํสอาหารํ  อาหาเรยฺย
ยาวเทว    กนฺตารสฺส    นิตฺถรณตฺถาย    เอวเมว   ภิกฺขุ   ปฏิสงฺขา
โยนิโส   อาหารํ   อาหาเรติ   เนว  ทวาย  น  มทาย  น  มณฺฑนาย
น   วิภูสนาย  ยาวเทว  อิมสฺส  กายสฺส  ฐิติยา  ยาปนาย  วิหึสุปรติยา
พฺรหฺมจริยานุคฺคหาย    อิติ    ปุราณญฺจ    เวทนํ   ปฏิหงฺขามิ   นวญฺจ
เวทนํ   น   อุปฺปาเทสฺสามิ   ยาตฺรา   จ   เม   ภวิสฺสติ  อนวชฺชตา
จ    ผาสุวิหาโร    จาติ   รสตณฺหํ   ปชหติ   วิโนเทติ   พฺยนฺตีกโรติ
