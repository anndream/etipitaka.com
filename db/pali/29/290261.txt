อปิจ    ทฺวีหิ   การเณหิ   อุปฺปชฺชติ   กุกฺกุจฺจํ   เจตโส   วิปฺปฏิสาโร
มโนวิเลโข กตตฺตา จ อกตตฺตา จ ฯญ
     กถํ   กตตฺตา   จ   อกตตฺตา   จ   อุปฺปชฺชติ  กุกฺกุจฺจํ  เจตโส
วิปฺปฏิสาโร   มโนวิเลโข   ฯ   กตํ   เม   กายทุจฺจริตํ   อกตํ   เม
กายสุจริตนฺติ   อุปฺปชฺชติ  กุกฺกุจฺจํ  เจตโส  วิปฺปฏิสาโร  มโนวิเลโข  ฯ
กตํ   เม   วจีทุจฺจริตํ   อกตํ   เม   วจีสุจริตนฺติ   อุปฺปชฺชติ  กุกฺกุจฺจํ
เจตโส  วิปฺปฏิสาโร  มโนวิเลโข  ฯ  กตํ  เม  มโนทุจฺจริตํ  อกตํ  เม
มโนสุจริตนฺติ   อุปฺปชฺชติ  กุกฺกุจฺจํ  เจตโส  วิปฺปฏิสาโร  มโนวิเลโข  ฯ
กโต    เม    ปาณาติปาโต   อกตา   เม   ปาณาติปาตา   เวรมณีติ
อุปฺปชฺชติ   กุกฺกุจฺจํ   เจตโส   วิปฺปฏิสาโร   มโนวิเลโข  ฯ  กตํ  เม
อทินฺนาทานํ   อกตา   เม   อทินฺนาทานา  เวรมณีติ  อุปฺปชฺชติ  กุกฺกุจฺจํ
เจตโส   วิปฺปฏิสาโร  มโนวิเลโข  ฯ  กโต  เม  กาเมสุ  มิจฺฉาจาโร
อกตา    เม   กาเมสุ   มิจฺฉาจารา   เวรมณีติ   อุปฺปชฺชติ   กุกฺกุจฺจํ
เจตโส   วิปฺปฏิสาโร   มโนวิเลโข   ฯ  กโต  เม  มุสาวาโท  อกตา
เม   มุสาวาทา   เวรมณีติ  ฯ  กตา  เม  ปิสุณา  วาจา  อกตา  เม
ปิสุณาย   วาจาย  เวรมณีติ  ฯ  กตา  เม  ผรุสา  วาจา  อกตา  เม
ผรุสาย   วาจาย   เวรมณีติ   ฯ   กโต   เม   สมฺผปฺปลาโป  อกตา
เม   สมฺผปฺปลาปา   เวรมณีติ   ฯ   กตา   เม  อภิชฺฌา  อกตา  เม
อนภิชฺฌาติ   ฯ   กโต   เม  พฺยาปาโท  อกโต  เม  อพฺยาปาโทติ  ฯ
กตา   เม   มิจฺฉาทิฏฺฐิ   อกตา   เม  สมฺมาทิฏฺฐีติ  อุปฺปชฺชติ  กุกฺกุจฺจํ
