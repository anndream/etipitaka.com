ทุกฺขโทมนสฺสํ   กุโต   ตสฺส   ฯ   อตฺตทณฺฑโต  ชาตํ  สญฺชาตํ  นิพฺพตฺตํ
อภินิพฺพตฺตํ   ปาตุภูตํ   ฯ   ราชา  อิเมสํ  จตุนฺนํ  ทณฺฑานํ  อิสฺสโร  ฯ
โส   สเกน   กมฺเมน   กายสฺส   เภทา   ปรมฺมรณา   อปายํ  ทุคฺคตึ
วินิปาตํ    นิรยํ    อุปปชฺชติ   ฯ   ตเมนํ   นิรยปาลา   ปญฺจวิธพนฺธนํ
นาม   กมฺมการณํ   กาเรนฺติ   ตตฺตํ   อโยขิลํ   หตฺเถ  คเมนฺติ  ตตฺตํ
อโยขิลํ   ทุติเย   หตฺเถ   คเมนฺติ   ตตฺตํ   อโยขิลํ   ปาเท  คเมนฺติ
ตตฺตํ   อโยขิลํ   ทุติเย   ปาเท   คเมนฺติ  ตตฺตํ  อโยขิลํ  มชฺเฌอุรสฺมึ
คเมนฺติ  ฯ  โส  ตตฺถ  ทุกฺขา  ติปฺปา  [๑]  กฏุกา เวทนา เวเทติ น
จ   ตาว   กาลํ   กโรติ   ยาว   น   ตํ   ปาปกมฺมํ  พฺยนฺตีโหติ  ฯ
เอตํ    ภยํ    ทุกฺขโทมนสฺสํ   กุโต   ตสฺส   ฯ   อตฺตทณฺฑโต   ชาตํ
สญฺชาตํ    นิพฺพตฺตํ    อภินิพฺพตฺตํ    ปาตุภูตํ   ฯ   ตเมนํ   นิรยปาลา
สํเวสิตฺวา  ๒  กุธารีหิ  ๓  ตจฺเฉนฺติ  ฯ โส ตตฺถ ทุกฺขา ติปฺปา กฏุกา
เวทนา   เวเทติ   น  จ  ตาว  กาลํ  กโรติ  ยาว  น  ตํ  ปาปกมฺมํ
พฺยนฺตีโหติ    ฯ   ตเมนํ   นิรยปาลา   อุทฺธํปาทํ   อโธสิรํ   คเหตฺวา
วาสีหิ  ตจฺเฉนฺติ  ฯ  ตเมนํ นิรยปาลา รเถ โยเชตฺวา อาทิตฺตาย ปฐวิยา
สมฺปชฺชลิตาย  สญฺโชติภูตาย  ๔ สาเรนฺติปิ ๕ ปจฺจาสาเรนฺติปิ ๖ ฯเปฯ
ตเมนํ    นิรยปาลา    มหนฺตํ    องฺคารปพฺพตํ    อาทิตฺตํ   สมฺปชฺชลิตํ
สญฺโชติภูตํ   อาโรเปนฺติปิ   โอโรเปนฺติปิ   ฯเปฯ   ตเมนํ   นิรยปาลา
#๑ โป. ขรา ฯ อีทิสฏฺฐาเน สพฺพตฺถ อีทิสเมว ฯ ๒ ม. สํเวเสตฺวา ฯ ๓ ม. สี.
#กุฐารีหิ ฯ ๔ สชฺโชติภูตายาติปิ สโชติภูตายาติปิ ปาโฐ ฯ ๕ สี. หาเรนฺติปิ ฯ
#๖ ปจฺจาหาเรนฺติปิ ฯ
