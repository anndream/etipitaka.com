     กตโม    สีลสํวรปริยนฺโต    ฯ    อิธ    ภิกฺขุ   สีลวา   โหติ
ปาฏิโมกฺขสํวรสํวุโต     วิหรติ     อาจารโคจรสมฺปนฺโน     อณุมตฺเตสุ
วชฺเชสุ   ภยทสฺสาวี   สมาทาย   สิกฺขติ   สิกฺขาปเทสุ  อนฺโต  ปูติภาวํ
ปจฺจเวกฺขมาโน   อนฺโต   สีลสํวรปริยนฺเต   จรติ   มริยาทํ  น  ภินฺทติ
อยํ สีลสํวรปริยนฺโต ฯ
     กตโม  อินฺทฺริยสํวรปริยนฺโต  ฯ  อิธ  ภิกฺขุ  จกฺขุนา  รูปํ ทิสฺวา น
นิมิตฺตคฺคาหี    โหติ    นานุพฺยญฺชนคฺคาหี   ยตฺวาธิกรณเมนํ   จกฺขุนฺทฺริยํ
อสํวุตํ    วิหรนฺตํ    อภิชฺฌาโทมนสฺสา    ปาปกา    อกุสลา    ธมฺมา
อนฺวาสฺสเวยฺยุํ    ตสฺส    สํวราย    ปฏิปชฺชติ    รกฺขติ    จกฺขุนฺทฺริยํ
จกฺขุนฺทฺริเย   สํวรํ   อาปชฺชติ   โสเตน   สทฺทํ  สุตฺวา  ฆาเนน  คนฺธํ
ฆายิตฺวา    ชิวฺหาย    รสํ   สายิตฺวา   กาเยน   โผฏฺฐพฺพํ   ผุสิตฺวา
มนสา    ธมฺมํ   วิญฺญาย   น   นิมิตฺตคฺคาหี   โหติ   นานุพฺยญฺชนคฺคาหี
ยตฺวาธิกรณเมนํ     มนินฺทฺริยํ    อสํวุตํ    วิหรนฺตํ    อภิชฺฌาโทมนสฺสา
ปาปกา   อกุสลา   ธมฺมา   อนฺวาสฺสเวยฺยุํ   ตสฺส   สํวราย  ปฏิปชฺชติ
รกฺขติ    มนินฺทฺริยํ    มนินฺทฺริเย    สํวรํ    อาปชฺชติ   อาทิตฺตปริยายํ
ปจฺจเวกฺขมาโน    อนฺโต    อินฺทฺริยสํวรปริยนฺเต   จรติ   มริยาทํ   น
ภินฺทติ อยํ อินฺทฺริยสํวรปริยนฺโต ฯ
     กตโม   โภชเน   มตฺตญฺญุตาปริยนฺโต   ฯ   อิธ  ภิกฺขุ  ปฏิสงฺขา
โยนิโส   อาหารํ   อาหาเรติ   เนว  ทวาย  น  มทาย  น  มณฺฑนาย
