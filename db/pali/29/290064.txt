อตฺตานํ   ครหติ   ฯ   เอวํ   กตตฺตา   จ   อกตตฺตา   จ   อตฺตานํ
ครหติ   ฯ   อถวา   สีเลสุมฺหิ   น   ปริปูริการีติ  อตฺตานํ  ครหติ  ฯ
อินฺทฺริเยสุมฺหิ  อคุตฺตทฺวาโรติ  อตฺตานํ  ครหติ ฯ โภชเน ๑ อมตฺตญฺญุมฺหีติ
อตฺตานํ    ครหติ    ฯ    ชาคริยํ    อนนุยุตฺโตมฺหีติ    ๒   อตฺตานํ
ครหติ   ฯ   น   สติสมฺปชญฺเญน   สมนฺนาคโตมฺหีติ  อตฺตานํ  ครหติ  ฯ
อภาวิตา   เม   จตฺตาโร  สติปฏฺฐานาติ  อตฺตานํ  ครหติ  ฯ  อภาวิตา
เม   จตฺตาโร   สมฺมปฺปธานาติ   อตฺตานํ   ครหติ   ฯ  อภาวิตา  เม
จตฺตาโร    อิทฺธิปฺปาทาติ    อตฺตานํ    ครหติ   ฯ   อภาวิตานิ   เม
ปญฺจินฺทฺริยานีติ   อตฺตานํ   ครหติ   ฯ   อภาวิตานิ  เม  ปญฺจ  พลานีติ
อตฺตานํ   ครหติ   ฯ   อภาวิตา   เม   สตฺต   โพชฺฌงฺคาติ   อตฺตานํ
ครหติ   ฯ   อภาวิโต   เม   อริโย   อฏฺฐงฺคิโก   มคฺโคติ   อตฺตานํ
ครหติ   ฯ   ทุกฺขํ   เม   อปริญฺญาตนฺติ   อตฺตานํ  ครหติ  ฯ  สมุทโย
เม   อปฺปหีโนติ   อตฺตานํ  ครหติ  ฯ  มคฺโค  เม  อภาวิโตติ  อตฺตานํ
ครหติ   ฯ   นิโรโธ   เม   อสจฺฉิกโตติ   อตฺตานํ   ครหติ  ฯ  เอวํ
กตตฺตา   จ   อกตตฺตา  จ  อตฺตานํ  ครหติ  ฯ  เอวํ  อตฺตครหิยํ  ๓
กมฺมํ    อกุพฺพมาโน    อชนยมาโน    อสญฺชนยมาโน   อนิพฺพตฺตยมาโน
อนภินิพฺพตฺตยมาโนติ ยทตฺตครหี ตทกุพฺพมาโน ฯ
     [๖๔]   น   ลิมฺปตี   ทิฏฺฐสุเตสุ   ธีโรติ  เลปาติ  เทฺว  เลปา
ตณฺหาเลโป   จ   ทิฏฺฐิเลโป   จ   ฯเปฯ   อยํ   ตณฺหาเลโป  ฯเปฯ
อยํ    ทิฏฺฐิเลโป    ฯ   ธีโรติ   ธีโร   ปณฺฑิโต   ปญฺญวา   พุทฺธิมา
#๑ ม. โภชเนสุมฺหิ ฯ ๒ โป. ม. อนนุยุตฺโตติ ฯ ๓ ม. ยุ. อตฺตครหิตํ ฯ
