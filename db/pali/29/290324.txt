อารมฺมณมฺปิ     ญาณปโถ    ญาณสหภุโนปิ    ธมฺมา    ญาณปโถ    ฯ
สิกฺเขติ ติสฺโส สิกฺขา อธิสีลสิกฺขา อธิจิตฺตสิกฺขา อธิปญฺญาสิกฺขา ฯ
     กตมา  อธิสีลสิกฺขา  ฯ  อิธ  ภิกฺขุ สีลวา โหติ ปาฏิโมกฺขสํวรสํวุโต
วิหรติ        อาจารโคจรสมฺปนฺโน        อณุมตฺเตสุ        วชฺเชสุ
ภยทสฺสาวี    สมาทาย    สิกฺขติ    สิกฺขาปเทสุ   ขุทฺทโก   สีลกฺขนฺโธ
มหนฺโต    สีลกฺขนฺโธ   สีลํ   ปติฏฺฐา   อาทิ   จรณํ   สํยโม   สํวโร
มุขํ ปมุขํ กุสลานํ ธมฺมานํ สมาปตฺติยา อยํ อธิสีลสิกฺขา ฯ
     กตมา   อธิจิตฺตสิกฺขา   ฯ  อิธ  ภิกฺขุ  วิวิจฺเจว  กาเมหิ  ฯเปฯ
จตุตฺถํ ฌานํ อุปสมฺปชฺช วิหรติ อยํ อธิจิตฺตสิกฺขา ฯ
     กตมา  อธิปญฺญาสิกฺขา  ฯ  อิธ  ภิกฺขุ ปญฺญวา โหติ อุทยตฺถคามินิยา
ปญฺญาย    สมนฺนาคโต   อริยาย   นิพฺเพธิกาย   สมฺมาทุกฺขกฺขยคามินิยา
โส       อิทํ      ทุกฺขนฺติ      ยถาภูตํ      ปชานาติ      ฯเปฯ
อยํ   ทุกฺขนิโรธคามินี   ปฏิปทาติ   ยถาภูตํ   ปชานาติ  อิเม  อาสวาติ
ยถาภูตํ   ปชานาติ   ฯเปฯ   อยํ  อาสวนิโรธคามินี  ปฏิปทาติ  ยถาภูตํ
ปชานาติ อยํ อธิปญฺญาสิกฺขา ฯ
     กถํกถี   ญาณปถาย   สิกฺเขติ  กถํกถี  ปุคฺคโล  สกงฺโข  สวิเลโข
สเทฺวฬฺหโก   สวิจิกิจฺโฉ   ญาณาธิคมาย   ญาณผุสนาย   ญาณสจฺฉิกิริยาย
อธิสีลมฺปิ      สิกฺเขยฺย      อธิจิตฺตมฺปิ      สิกฺเขยฺย     อธิปญฺญมฺปิ
สิกฺเขยฺย   ฯ   อิมา  ติสฺโส  สิกฺขา  อาวชฺเชนฺโต  สิกฺเขยฺย  ชานนฺโต
สิกฺเขยฺย    ปสฺสนฺโต    สิกฺเขยฺย    ปจฺจเวกฺขนฺโต   สิกฺเขยฺย   จิตฺตํ
