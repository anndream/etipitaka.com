ปิณฺฑปาตปฏิสญฺญุตฺเต    วิตกฺเก    เทฺว   เสนาสนปฏิสญฺญุตฺเต   วิตกฺเก
ปริเทวเนยฺเย   ๑   อาเทวเนยฺย   ปริเทวเนยฺยาติ   เอเต  วิตกฺเก
ปริเทวเนยฺเย ฯ
     [๙๖๐]   วินเยถ   เสกฺโข   อนิเกตสารีติ   เสกฺโขติ  กึการณา
วุจฺจติ   เสกฺโข   ฯ  สิกฺขตีติ  เสกฺโข  ฯ  กิญฺจ  สิกฺขติ  ฯ  อธิสีลมฺปิ
สิกฺขติ    อธิจิตฺตมฺปิ    สิกฺขติ    อธิปญฺญมฺปิ    สิกฺขติ    ฯ    กตมา
อธิสีลสิกฺขา   ฯเปฯ   อยํ   อธิปญฺญาสิกฺขา   ฯ   อิมา  ติสฺโส  สิกฺขา
อาวชฺเชนฺโต     สิกฺขติ     ชานนฺโต    สิกฺขติ    ปสฺสนฺโต    สิกฺขติ
ปจฺจเวกฺขนฺโต     สิกฺขติ    จิตฺตํ    อธิฏฺฐหนฺโต    สิกฺขติ    สทฺธาย
อธิมุจฺจนฺโต   สิกฺขติ   วิริยํ   ปคฺคณฺหนฺโต   สิกฺขติ   สตึ   อุปฏฺฐหนฺโต
สิกฺขติ    จิตฺตํ    สมาทหนฺโต   สิกฺขติ   ปญฺญาย   ปชานนฺโต   สิกฺขติ
อภิญฺเญยฺยํ    อภิชานนฺโต    สิกฺขติ   ปริญฺเญยฺยํ   ปริชานนฺโต   สิกฺขติ
ปหาตพฺพํ    ปชหนฺโต    สิกฺขติ    สจฺฉิกาตพฺพํ   สจฺฉิกโรนฺโต   สิกฺขติ
ภาเวตพฺพํ   ภาเวนฺโต  สิกฺขติ  อาจรติ  สมาจรติ  สมาทาย  สิกฺขติ  ฯ
ตํการณา   วุจฺจติ   เสกฺโข  ฯ  เสกฺโข  วินยาย  ปฏิวินยาย  ปหานาย
วูปสมาย     ปฏินิสฺสคฺคาย     ปฏิปฺปสฺสทฺธิยา    อธิสีลมฺปิ    สิกฺเขยฺย
อธิจิตฺตมฺปิ   สิกฺเขยฺย   อธิปญฺญมฺปิ   สิกฺเขยฺย   อิมา   ติสฺโส   สิกฺขา
อาวชฺชนฺโต   สิกฺเขยฺย   ชานนฺโต   ฯเปฯ   สจฺฉิกาตพฺพํ  สจฺฉิกโรนฺโต
สิกฺเขยฺย   อาจเรยฺย   สมาจเรยฺย   สมาทาย   วตฺเตยฺยาติ   วินเยถ
เสกฺโข ฯ
#๑ ม. ปริเทวเนยฺเยติ ฯ
