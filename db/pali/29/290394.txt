อลฺลีโน   อุปคโต   อชฺโฌสิโต   อธิมุตฺโตติ   ยํ   นิสฺสิโต  ฯ  ตตฺถาติ
สกาย   ทิฏฺฐิยา   สกาย   ขนฺติยา  สกาย  รุจิยา  สกาย  ลทฺธิยา  ฯ
สุภํวทาโนติ   สุภวาโท   โสภนวาโท  ปณฺฑิตวาโท  ธีรวาโท  ญาณวาโท
เหตุวาโท      ลกฺขณวาโท     การณวาโท     ฐานวาโท     สกาย
ลทฺธิยาติ ยํ นิสฺสิโต ตตฺถ สุภํวทาโน ฯ
     [๖๗๙]   สุทฺธึวโท  ตตฺถ  ตถทฺทสา  โสติ  สุทฺธึวโทติ  สุทฺธิวาโท
วิสุทฺธิวาโท  ปริสุทฺธิวาโท  โวทาตวาโท  ปริโยทาตวาโท  ๑  ฯ อถวา
สุทฺธิทสฺสโน      วิสุทฺธิทสฺสโน      ปริสุทฺธิทสฺสโน      โวทาตทสฺสโน
ปริโยทาตทสฺสโนติ  ๒  สุทฺธึวโท  ๓  ฯ  ตตฺถาติ สกาย ทิฏฺฐิยา สกาย
ขนฺติยา   สกาย   รุจิยา   สกาย   ลทฺธิยา   ฯ  ตถทฺทสา  โสติ  ตถํ
ตจฺฉํ   ภูตํ   ยาถาวํ   อวิปรีตนฺติ   อทฺทส   อทฺทกฺขิ  อปสฺสิ  ปฏิวิชฺฌีติ
สุทฺธึวโท ๒ ตตฺถ ตถทฺทสา โส ฯ เตนาห ภควา
                 นิวิสฺสวาที น หิ สุพฺพินาโย
                 ปกปฺปิตํ ทิฏฺฐิ ปุเรกฺขราโน
                 ยํ นิสฺสิโต ตตฺถ สุภํวทาโน
                 สุทฺธึวโท ตตฺถ ตถทฺทสา โสติ ฯ
           [๖๘๐] น พฺราหฺมโณ กปฺปมุเปติ สงฺขํ ๔
                 น ทิฏฺฐิสารี นปิ ญาณพนฺธุ
                 ญตฺวา จ โส สมฺมติโย ปุถุชฺชา
                 อุเปกฺขตี อุคฺคหณนฺติ มญฺเญ ฯ
#๑-๒ ปริโวทาต .. อิติปิ ปาโฐ ฯ ๓ ม. สุทฺธึวาโท ฯ ๔ ม. สงฺขา ฯ สพฺพตฺถ
#อีทิสเมว ฯ
