อทฺทสถาติ     ฯ    ภูตปุพฺพํ    พฺราหฺมณ    อิมิสฺสาเยว    สาวตฺถิยา
อญฺญตริสฺสา   อิตฺถิยา   ปิตา   กาลมกาสิ   ภาตา   กาลมกาสิ   ภคินี
กาลมกาสิ     ปุตฺโต     กาลมกาสิ    ธีตา    กาลมกาสิ    สามิโก
กาลมกาสิ    ฯ    สา   ตสฺส   กาลกิริยาย   อุมฺมตฺติกา   ขิตฺตจิตฺตา
รถิยา   รถิยํ   สิงฺฆาฏเกน   สิงฺฆาฏกํ   อุปสงฺกมิตฺวา   เอวมาห  อปิ
เม   สามิกํ   อทฺทสถ   อปิ   เม   สามิกํ   อทฺทสถาติ   ฯ  ภูตปุพฺพํ
พฺราหฺมณ    อิมิสฺสาเยว    สาวตฺถิยา    อญฺญตรสฺส   ปุริสสฺส   มาตา
กาลมกาสิ    ฯ   โส   ตสฺสา   กาลกิริยาย   อุมฺมตฺตโก   ขิตฺตจิตฺโต
รถิยา   รถิยํ   สิงฺฆาฏเกน   สิงฺฆาฏกํ   อุปสงฺกมิตฺวา   เอวมาห  อปิ
เม   มาตรํ   อทฺทสถ   อปิ   เม   มาตรํ   อทฺทสถาติ   ฯ  ภูตปุพฺพํ
พฺราหฺมณ    อิมิสฺสาเยว    สาวตฺถิยา    อญฺญตรสฺส    ปุริสสฺส   ปิตา
กาลมกาสิ     ภาตา     กาลมกาสิ     ภคินี    กาลมกาสิ    ปุตฺโต
กาลมกาสิ   ธีตา   กาลมกาสิ   ปชาปตี   กาลมกาสิ   ฯ  โส  ตสฺสา
กาลกิริยาย    อุมฺมตฺตโก    ขิตฺตจิตฺโต    รถิยา   รถิยํ   สิงฺฆาฏเกน
สิงฺฆาฏกํ    อุปสงฺกมิตฺวา    เอวมาห   อปิ   เม   ปชาปตึ   อทฺทสถ
อปิ   เม   ปชาปตึ   อทฺทสถาติ   ฯ   ภูตปุพฺพํ  พฺราหฺมณ  อิมิสฺสาเยว
สาวตฺถิยา    อญฺญตรา   อิตฺถี   ญาติกุลํ   อคมาสิ   ฯ   ตสฺสา   เต
ญาตกา   สามิกํ   อจฺฉินฺทิตฺวา   อญฺญสฺส   ทาตุกามา   ฯ  สา  จ  นํ
น   อิจฺฉติ   ฯ   อถโข   สา   อิตฺถี   สามิกํ   เอตทโวจ  อิเม  มํ
อยฺยปุตฺต   ญาตกา   ตํ   ๑   อจฺฉินฺทิตฺวา  อญฺญสฺส  ทาตุกามา  อุโภ
#๑ ม. ตว ฯ
