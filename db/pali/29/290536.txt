สุขาย   ภวิสฺสตีติ   ฯ   เอวมฺปิ  ยสฺส  นตฺถิ  อิทํ  เมติ  ปเรสํ  วาปิ
กิญฺจนํ ฯ
     ภาสิตมฺปิ เหตํ
         สุทฺธคมสมุปฺปาทํ          สุทฺธสงฺขารสนฺตตึ
         ปสฺสนฺตสฺส ยถาภูตํ        น ภยํ โหติ คามณิ
         ติณกฏฺฐสมํ โลกํ          ยทา ปญฺญาย ปสฺสติ
         นาญฺญํ ปตฺถยเต กิญฺจิ      อญฺญตฺร อปฺปฏิสนฺธิยาติ ฯ
     (๑) วชิรา ภิกฺขุนี มารํ ปาปิมนฺตํ เอตทโวจ
         กนฺนุ สตฺโตติ ปจฺเจสิ      มาร ทิฏฺฐิคตํ นุ เต
         สุทฺธสงฺขารปุญฺโชยํ        นยิธ สตฺตูปลพฺภติ
         ยถาปิ ๒ องฺคสมฺภารา    โหติ สทฺโท รโถ อิติ
         เอวํ ขนฺเธสุ สนฺเตสุ      โหติ สตฺโตติ สมฺมติ
         ทุกฺขเมว หิ สมฺโภติ       ทุกฺขํ ติฏฺฐติ เวติ จ
         นาญฺญตฺร ทุกฺขา สมฺโภติ    นาญฺญํ ทุกฺขา นิรุชฺฌตีติ ฯ
เอวมฺปิ ยสฺส นตฺถิ อิทํ เมติ ปเรสํ วาปิ กิญฺจนํ ฯ
     เอวเมว   โข   ภิกฺขเว  ภิกฺขุ  รูปํ  สมนฺเนสติ  ยาวตา  รูปสฺส
คติ    เวทนํ    สญฺญํ    สงฺขาเร    วิญฺญาณํ    สมนฺเนสติ   ยาวตา
วิญฺญาณสฺส    คติ    ตสฺส    รูปํ    สมนฺเนสโต    ยาวตา    รูปสฺส
คติ    เวทนํ    สญฺญํ    สงฺขาเร    วิญฺญาณํ   สมนฺเนสโต   ยาวตา
วิญฺญาณสฺส   คติ   ยมฺปิ   ๓   ยสฺส   โหติ  อหนฺติ  วา  มมนฺติ  วา
#๑ โป. ม. เอวมฺปิ ยสฺส นตฺถิ อิทํ เมติ ปเรสํ วาปิ กิญฺจนํ ฯ ๒ ม. ยถาหิ ฯ
#๓ ม. ยมฺปิสฺส ฯถ
