อาสาย    จ   นิฏฺฐาย   จ   มูลํ   ปุจฺฉติ   ฯเปฯ   สมุทยํ   ปุจฺฉติ
ปปุจฺฉติ    ยาจติ    อชฺเฌสติ   ปสาเทตีติ   อาสา   จ   นิฏฺฐา   จ
กุโตนิทานา ฯ้
     [๔๕๕]  เย  สมฺปรายาย  นรสฺส  โหนฺตีติ  เย  นรสฺส  ปรายนา
โหนฺติ   ทีปา   โหนฺติ   ตาณา   โหนฺติ  เลณา  โหนฺติ  สรณา  โหนฺติ
นโร   นิฏฺฐาปรายโน   โหตีติ   เย   สมฺปรายาย   นรสฺส  โหนฺติ  ฯ
เตนาห โส นิมฺมิโต
                 ปิยา สุ โลกสฺมิ กุโตนิทานา
                 เย วาปิ โลภา วิจรนฺติ โลเก
                 อาสา จ นิฏฺฐา จ กุโตนิทานา
                 เย สมฺปรายาย นรสฺส โหนฺตีติ ฯ
           [๔๕๖] ฉนฺทานิทานานิ ปิยานิ โลเก
                 เย วาปิ โลภา วิจรนฺติ โลเก
                 อาสา จ นิฏฺฐา จ อิโตนิทานา
                 เย สมฺปรายาย นรสฺส โหนฺติ ฯ
     [๔๕๗]   ฉนฺทานิทานานิ   ปิยานิ  โลเกติ  ฉนฺโทติ  โย  กาเมสุฟ
กามจฺฉนฺโท  กามราโค  กามนนฺทิ  กามตณฺหา  กามเสฺนโห  กามปริฬาโห
กามมุจฺฉา     กามชฺโฌสานํ     กาโมโฆ    กามโยโค    กามุปาทานํ
กามจฺฉนฺทนีวรณํ     ฯ     อปิจ    ปญฺจ    ฉนฺทา    ปริเยสนจฺฉนฺโท
ปฏิลาภจฺฉนฺโท ปริโภคจฺฉนฺโท สนฺนิธิจฺฉนฺโท วิสชฺชนจฺฉนฺโท ฯ
