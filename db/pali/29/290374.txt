     [๖๑๙]    ภวูปนีตา    กุสลาวทานาติ    ภวูปนีตาติ    ภวูปนีตา
ภวูปคตา   ภวชฺโฌสิตา   ภวาธิมุตฺตาติ   ภวูปนีตา   ฯ   กุสลาวทานาติ
กุสลวาทา     ปณฺฑิตวาทา     ธีรวาทา     ญาณวาทา     เหตุวาทา
ลกฺขณวาทา    การณวาทา   ฐานวาทา   สกาย   ลทฺธิยาติ   ภวูปนีตา
กุสลาวทานา ฯ เตนาห ภควา
                 สีลุตฺตมา สญฺญเมนาหุ สุทฺธึ
                 วตฺตํ สมาทาย อุปฏฺฐิตาเส
                 อิเธว สิกฺเขม อถสฺส สุทฺธึ|
                 ภวูปนีตา กุสลาวทานาติ ฯ
           [๖๒๐] สเจ จุโต สีลวตาโต ๑ โหติ
                 ส เวธตี ๒ กมฺม วิราธยิตฺวา
                 ส ชปฺปตี ๓ ปตฺถยตี จ สุทฺธึ
                 สตฺถาวหีโน ปวสํ ฆรมฺหา ฯ
     [๖๒๑]  สเจ  จุโต  สีลวตาโต  โหตีติ  ทฺวีหิ การเณหิ สีลพฺพตโต
จวติ ปรวิจฺฉินฺทนาย วา จวติ อนภิสมฺภุณนฺโต วา จวติ ฯ
     กถํ   ปรวิจฺฉินฺทนาย   จวติ   ฯ   ปโร   วิจฺฉินฺทติ  โส  สตฺถา
น    สพฺพญฺญู    ธมฺโม    น    สฺวากฺขาโต   คโณ   น   สุปฏิปนฺโน
ทิฏฺฐิ   น   ภทฺทิกา   ปฏิปทา   น   สุปญฺญตฺตา  มคฺโค  น  นิยฺยานิโก
นตฺเถตฺถ  สุทฺธิ  วา  วิสุทฺธิ  วา  ปริสุทฺธิ  วา  มุตฺติ  วา  วิมุตฺติ  วา
#๑ โป. ม. สีลวตโต ฯ ๒ ปเวธตีติปิ ปาโฐ ฯ ๓ ปชปฺปตีติปิ ปาโฐ ฯ
