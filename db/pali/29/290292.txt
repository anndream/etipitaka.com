         วรมสฺสตรา ทนฺตา        อาชานิยาว สินฺธวา
         กุญฺชราว มหานาคา       อตฺตทนฺโต ตโต วรํ ฯ
         น หิ เอเตหิ ยาเนหิ      คจฺเฉยฺย อคตํ ทิสํ
         ยถาตฺตนา สุทนฺเตน       ทนฺโต ทนฺเตน คจฺฉติ ฯ
         วิธาสุ น วิกมฺปนฺติ        วิปฺปมุตฺตา ปุนพฺภวา
         ทนฺตภูมึ อนุปฺปตฺตา        เต โลเก วิชิตาวิโน ฯ
                 ยสฺสินฺทฺริยานิ ภาวิตานิ
                 อชฺฌตฺตํ จ พหิทฺธา จ สพฺพโลเก
                 นิพฺพิชฺฌิมํ ปรญฺจ โลกํ
                 กาลํ กงฺขติ ภาวิโต สุทนฺโตติ
     อุเปกฺขโก  ฯ  สทาติ  [๑]  สพฺพทา  สพฺพกาลํ นิจฺจกาลํ ธุวกาลํ
ฯเปฯ   ปจฺฉิเม   วโยขนฺเธ  ฯ  สโตติ  จตูหิ  การเณหิ  สโต  กาเย
กายานุปสฺสนาสติปฏฺฐานํ     ภาเวนฺโต     สโต    เวทนาสุ    จิตฺเต
ธมฺเมสุ    ธมฺมานุปสฺสนาสติปฏฺฐานํ    ภาเวนฺโต   สโต   ฯเปฯ   โส
วุจฺจติ สโตติ อุเปกฺขโก สทา สโต ฯ
     [๔๑๔]   น   โลเก   มญฺญตี   สมนฺติ   สทิโสหมสฺมีติ  มานํ  น
ชเนติ   ชาติยา   วา   โคตฺเตน   วา   ฯเปฯ  อญฺญตรญฺญตเรน  วา
วตฺถุนาติ น โลเก มญฺญติ สมํ ฯ
     [๔๑๕]   น   วิเสสี  น  นีเจยฺโยติ  เสยฺโยหมสฺมีติ  อติมานํ  น
ชเนติ   ชาติยา   วา   โคตฺเตน   วา   ฯเปฯ  อญฺญตรญฺญตเรน  วา
#๑ ม. ยุ. สทา ฯ
