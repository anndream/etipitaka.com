                 เอตมฺปิ วิทิตฺวา ๑ ปณฺฑิโต
                 น มมตฺตาย นเมถ มามโก ฯ
     [๑๙๒]   มรเณนปิ   ตํ   ปหียตีติ   มรณนฺติ   ยา   เตสํ  เตสํ
สตฺตานํ   ตมฺหา   ตมฺหา  สตฺตนิกายา  จุติ  จวนตา  เภโท  อนฺตรธานํ
มจฺจุ    มรณํ    กาลกิริยา   ขนฺธานํ   เภโท   กเฬวรสฺส   นิกฺเขโป
ชีวิตินฺทฺริยสฺสุปจฺเฉโท    ฯ    ตนฺติ    รูปคตํ    เวทนาคตํ   สญฺญาคตํ
สงฺขารคตํ    วิญฺญาณคตํ    ฯ    ปหียตีติ    ปหียติ   ชหียติ   วิชหียติ
อนฺตรธายติ วิปฺปลุชฺชติ ฯ ภาสิตมฺปิ เหตํ
                 ปุพฺเพว มจฺจํ วิชหนฺติ โภคา
                 มจฺโจว เน ปุพฺพตรํ ชหาติ
                 อสสฺสตา โภคิโน กามกามี
                 ตสฺมา น โสจามหํ โสกกาเล
                 อุเทติ อาปูรติ เวติ จนฺโท
                 อตฺถํ คเมตฺวาน ปเลติ สุริโย
                 วิทิตา มยา สตฺตุก ๒ โลกธมฺมา
                 ตสฺมา น โสจามหํ โสกกาเลติ ฯ
มรเณนปิ ตํ ปหียติ ฯ
     [๑๙๓]    ยํ    ปุริโส    มมยิทนฺติ    มญฺญตีติ   ยนฺติ   รูปคตํ
เวทนาคตํ   สญฺญาคตํ   สงฺขารคตํ   วิญฺญาณคตํ   ฯ   ปุริโสติ   สงฺขา
สมญฺญา    ปญฺญตฺติ    โลกโวหาโร    นามํ    นามกมฺมํ    นามเธยฺยํ
#๑ ม. วิทิตฺวาน  ๒ ยุ. สตฺตก ฯ
