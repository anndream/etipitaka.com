           [๔๙๖] กถํสเมตสฺส วิโภติ รูปํ
                 สุขํ ทุกฺขํ วาปิ กถํ วิโภติ
                 เอตมฺเม ปพฺรูหิ ยถา วิโภติ
                 ตํ ชานิยาม อิติ เม มโน อหุ ฯ
     [๔๙๗]   กถํสเมตสฺส   วิโภติ  รูปนฺติ  กถํสเมตสฺส  กถํปฏิปนฺนสฺส
กถํอิริยนฺตสฺส      กถํปวตฺเตนฺตสฺส     กถํปาเลนฺตสฺส     กถํยเปนฺตสฺส
กถํยาเปนฺตสฺส   รูปํ   วิโภติ   วิภาวิยฺยติ   อติกฺกมิยฺยติ   สมติกฺกมิยฺยติ
วีติวตฺติยฺยตีติ กถํสเมตสฺส วิโภติ รูปํ ฯ
     [๔๙๘]   สุขํ   ทุกฺขํ   วาปิ  กถํ  วิโภตีติ  สุขญฺจ  ทุกฺขญฺจ  กถํ
วิโภติ    วิภาวิยฺยติ   อติกฺกมิยฺยติ   สมตกฺกมิยฺยติ   วีติวตฺติยฺยตีติ   สุขํ
ทุกฺขํ วาปิ กถํ วิโภติ ฯ
     [๔๙๙]   เอตมฺเม   ปพฺรูหิ  ยถา  วิโภตีติ  เอตนฺติ  ยํ  ปุจฺฉามิ
ยํ  ยาจามิ  ยํ  อชฺเฌสามิ  ยํ  ปสาเทมีติ  เอตํ  ฯ  เม  ปพฺรูหีติ  เม
พฺรูหิ  ๑  อาจิกฺข  เทเสหิ  ปญฺญาเปหิ ปฏฺฐเปหิ วิวร วิภช อุตฺตานีกโรหิ
ปกาเสหีติ    เอตมฺเม   ปพฺรูหิ   ฯ   ยถา   วิโภตีติ   ยถา   วิโภติ
วิภาวิยฺยติ    อติกฺกมิยฺยติ    สมติกฺกมิยฺยติ    วีติวตฺติยฺยตีติ    เอตมฺเม
ปพฺรูหิ ยถา วิโภติ ฯ
     [๕๐๐]   ตํ   ชานิยาม   อิติ  เม  มโน  อหูติ  ตํ  ชานิยามาติ
ตํ    ชาเนยฺยาม    อาชาเนยฺยาม    วิชาเนยฺยาม    ปฏิวิชาเนยฺยาม
ปฏิวิชฺเฌยฺยามาติ  ตํ  ชานิยาม  ฯ อิติ เม มโน อหูติ [๒] อิติ เม จิตฺตํ
#๑ ม. ปพฺรูหิ ฯ ๒ ม. อิติ เม มโน อหุ ฯ
