คเหตฺวา   อุคฺคเหตฺวา   คณฺหิตฺวา   ปรามสิตฺวา   อภินิวิสิตฺวา   สกาย
สกาย   ทิฏฺฐิยา   วสนฺติ   สํวสนฺติ   อาวสนฺติ   ปริวสนฺตีติ  สพฺเพวิเม
ทิฏฺฐิปริพฺพสานา ฯ เตนาห ภควา
                 ปรสฺส เว ธมฺมมนานุชานํ
                 พาโลมโก โหติ นิหีนปญฺโญ
                 สพฺเพว พาลา สุนิหีนปญฺญา
                 สพฺเพวิเม ทิฏฺฐิปริพฺพสานาติ ฯ
           [๕๓๔] สนฺทิฏฺฐิยา เจ ปน วีวทาตา ๑
                 สํสุทฺธปญฺญา กุสลา มตีมา ๒
                 น เตสํ โกจิ ปริหีนปญฺโญ
                 ทิฏฺฐี หิ เตสํปิ ตถา สมตฺตา ฯ
     [๕๓๕]  สนฺทิฏฺฐิยา  เจ  ปน  วีวทาตาติ  สกาย  ทิฏฺฐิยา  สกาย
ขนฺติยา  สกาย  รุจิยา  สกาย  ลทฺธิยา  วีวทาตา  ๓  ปริโยทาตา ๔
อสงฺกิลิฏฺฐาติ สนฺทิฏฺฐิยา เจ ปน วีวทาตา ฯ
     [๕๓๖]   สํสุทฺธปญฺญา   กุสลา   มตีมาติ  สุทฺธปญฺญา  วิสุทฺธปญฺญา
ปริสุทฺธปญฺญา   โวทาตปญฺญา   ปริโยทาตปญฺญา   ฯ  อถวา  สุทฺธทสฺสนา
วิสุทฺธทสฺสนา     ปริสุทฺธทสฺสนา    โวทาตทสฺสนา    ปริโยทาตทสฺสนาติ
สํสุทฺธปญฺญา     ฯ     กุสลาติ     กุสลา     ปณฺฑิตา     ปญฺญวนฺโต
พุทฺธิมนฺโต      ญาณิโน     วิภาวิโน     เมธาวิโนติ     สํสุทฺธปญฺญา
กุสลา    ฯ    มตีมาติ    มติมา    ปณฺฑิตา   ปญฺญวนฺโต   พุทฺธิมนฺโต
#๑ ม. เจว น วีวทาตา ฯ สพฺพตฺถ อีทิสเมว ฯ ๒ ม. มุติมา ฯ
#๓ ม. อนวีวทาตา อโวทาตา ฯ ๔ โป. อปริโยทาตา ฯ
