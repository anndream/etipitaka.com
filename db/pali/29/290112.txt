วิญฺญาณปจฺจยา    นามรูปนฺติ    ฯ    นามรูปปจฺจยา   สฬายตนนฺติ   ฯ
สฬายตนปจฺจยา   ผสฺโสติ  ฯ  ผสฺสปจฺจยา  เวทนาติ  ฯ  เวทนาปจฺจยา
ตณฺหาติ    ฯ    ตณฺหาปจฺจยา    อุปาทานนฺติ    ฯ    อุปาทานปจฺจยา
ภโวติ    ฯ    ภวปจฺจยา    ชาตีติ    ฯ   ชาติปจฺจยา   ชรามรณนฺติ
สเมจฺจ   อภิสเมจฺจ  ธมฺมํ  ฯ  อวิชฺชานิโรธา  สงฺขารนิโรโธติ  สเมจฺจ
อภิสเมจฺจ    ธมฺมํ    ฯ    สงฺขารนิโรธา   วิญฺญาณนิโรโธติ   สเมจฺจ
อภิสเมจฺจ  ธมฺมํ  ฯ  วิญฺญาณนิโรธา  นามรูปนิโรโธติ  ฯ  นามรูปนิโรธา
สฬายตนนิโรโธติ   ฯ   สฬายตนนิโรธา   ผสฺสนิโรโธติ  ฯ  ผสฺสนิโรธา
เวทนานิโรโธติ   ฯ   เวทนานิโรธา   ตณฺหานิโรโธติ  ฯ  ตณฺหานิโรธา
อุปาทานนิโรโธติ   ฯ   อุปาทานนิโรธา   ภวนิโรโธติ   ฯ   ภวนิโรธา
ชาตินิโรโธติ   ฯ   ชาตินิโรธา   ชรามรณนิโรโธติ  สเมจฺจ  อภิสเมจฺจ
ธมฺมํ    ฯ    อิทํ   ทุกฺขนฺติ   สเมจฺจ   อภิสเมจฺจ   ธมฺมํ   ฯ   อยํ
ทุกฺขสมุทโยติ  ฯ  อยํ  ทุกฺขนิโรโธติ  ฯ  อยํ  ทุกฺขนิโรธคามินี  ปฏิปทาติ
สเมจฺจ   อภิสเมจฺจ   ธมฺมํ   ฯ   อิเม  อาสวาติ  สเมจฺจ  อภิสเมจฺจ
ธมฺมํ  ฯ  อยํ อาสวสมุทโยติ ฯ อยํ อาสวนิโรโธติ ฯ อยํ อาสวนิโรธคามินี
ปฏิปทาติ     สเมจฺจ     อภิสเมจฺจ    ธมฺมํ    ฯ    อิเม    ธมฺมา
อภิญฺเญยฺยาติ   ฯ   อิเม   ธมฺมา   ปริญฺเญยฺยาติ   ฯ   อิเม   ธมฺมา
ปหาตพฺพาติ    ฯ   อิเม   ธมฺมา   ภาเวตพฺพาติ   ฯ   อิเม   ธมฺมา
สจฺฉิกาตพฺพาติ   สเมจฺจ   อภิสเมจฺจ   ธมฺมํ   ฯ   ฉนฺนํ  ผสฺสายตนานํ
สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ     นิสฺสรณญฺจ
