อาวุฏา   นิวุฏา   โอผุฏา   ปิหิตา   ปฏิจฺฉนฺนา   ปฏิกุชฺชิตาติ  กาเมสุ
คิทฺธา ปสุตา ปมูฬฺหา ฯ
     [๔๒]    อวทานิยา    เต    วิสเม    นิวิฏฺฐาติ   อวทานิยาติ
อวงฺคจฺฉนฺตีติปิ   ๑  อวทานิยา  ฯ  มจฺฉริโนปิ  วุจฺจนฺติ  อวทานิยา  ฯ
พุทฺธานํ    พุทฺธสาวกานํ    ๒    วจนํ    พฺยปฺปถํ   เทสนํ   อนุสิฏฺฐึ
นาทิยนฺตีติ อวทานิยา ฯ
     กถํ    อวงฺคจฺฉนฺตีติ    อวทานิยา    ฯ    อวงฺคจฺฉนฺตีติ   นิรยํ
คจฺฉนฺติ     ติรจฺฉานโยนึ    คจฺฉนฺติ    ปิตฺติวิสยํ    คจฺฉนฺตีติ    เอวํ
อวงฺคจฺฉนฺตีติ อวทานิยา ฯ
     กถํ    มจฺฉริโน   วุจฺจนฺติ   อวทานิยา   ฯ   ปญฺจ   มจฺฉริยานิ
อาวาสมจฺฉริยํ    กุลมจฺฉริยํ    ลาภมจฺฉริยํ   วณฺณมจฺฉริยํ   ธมฺมมจฺฉริยํ
ยํ   เอวรูปํ   มจฺฉริยํ   มจฺฉรายนา   มจฺฉรายิตตฺตํ   เววิจฺฉํ   กทริยํ
กฏุกญฺจกตา    อคฺคหิตตฺตํ    จิตฺตสฺส    อิทํ    วุจฺจติ    มจฺฉริยํ   ฯ
อปิจ      ขนฺธมจฺฉริยมฺปิ      มจฺฉริยํ     ธาตุมจฺฉริยมฺปิ     มจฺฉริยํ
อายตนมจฺฉริยมฺปิ    มจฺฉริยํ    คาโห    อิทํ    วุจฺจติ   มจฺฉริยํ   ฯ
อิมินา   มจฺฉริเยน   อวทญฺญุตาย   สมนฺนาคตา   ชนา   ปมตฺตา  เอวํ
มจฺฉริโน วุจฺจนฺติ อวทานิยา ฯ
     กถํ   พุทฺธานํ   พุทฺธสาวกานํ   วจนํ   พฺยปฺปถํ   เทสนํ  อนุสิฏฺฐึ
นาทิยนฺตีติ   อวทานิยา   ฯ   พุทฺธานํ   พุทฺธสาวกานํ   วจนํ   พฺยปฺปถํ
เทสนํ   อนุสิฏฺฐึ   นาทิยนฺติ   น   สุสฺสุสนฺติ   น   โสตํ  โอทหนฺติ  น
#๑ ม. อวคจฺฉนฺตีติปิ ฯ ๒ โป. ม. สาวกานํ ฯ
