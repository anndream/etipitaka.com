     [๘๑๕]   นิพฺพิชฺฌ   สพฺพโส   กาเมติ   นิพฺพิชฺฌาติ   ปฏิวิชฺฌิตฺวา๔
สพฺเพ   สงฺขารา   อนิจฺจาติ   ปฏิวิชฺฌิตฺวา   สพฺเพ  สงฺขารา  ทุกฺขาติ
ฯเปฯ   ยงฺกิญฺจิ   สมุทยธมฺมํ   สพฺพนฺตํ   นิโรธธมฺมนฺติ  ปฏิวิชฺฌิตฺวา  ฯ
สพฺพโสติ  สพฺเพน สพฺพํ สพฺพถา สพฺพํ อเสสํ นิสฺเสสํ ปริยาทายวจนเมตํ ๑
สพฺพโสติ    ฯ    กามาติ    อุทฺทานโต    เทฺว   กามา   วตฺถุกามา
จ   กิเลสกามา   จ   ฯเปฯ  อิเม  วุจฺจนฺติ  วตฺถุกามา  ฯเปฯ  อิเม
วุจฺจนฺติ กิเลสกามาติ นิพฺพิชฺฌ สพฺพโส กาเม ฯ
     [๘๑๖]    สิกฺเข    นิพฺพานมตฺตโนติ   สิกฺขาติ   ติสฺโส   สิกฺขา
อธิสีลสิกฺขา      อธิจิตฺตสิกฺขา      อธิปญฺญาสิกฺขา     ฯเปฯ     อยํ
อธิปญฺญาสิกฺขา   ฯ   นิพฺพานมตฺตโนติ  อตฺตโน  ราคสฺส  นิพฺพานาย  ๒
โทสสฺส นิพฺพานาย ๓ โมหสฺส นิพฺพานาย ๔ ฯเปฯ สพฺพากุสลาภิสงฺขารานํ
สมาย      อุปสมาย      วูปสมาย      นิพฺพานาย     ปฏินิสฺสคฺคาย
ปฏิปฺปสฺสทฺธิยา   อธิสีลมฺปิ   สิกฺเขยฺย   อธิจิตฺตมฺปิ  สิกฺเขยฺย  อธิปญฺญมฺปิ
สิกฺเขยฺย    ฯ    อิมา    ติสฺโส    สิกฺขา   อาวชฺเชนฺโต   สิกฺเขยฺย
ชานนฺโต    สิกฺเขยฺย   ฯเปฯ   สจฺฉิกาตพฺพํ   สจฺฉิกโรนฺโต   สิกฺเขยฺย
อาจเรยฺย  สมาจเรยฺย  สมาทาย  วตฺเตยฺยาติ  สิกฺเข  นิพฺพานมตฺตโน ฯ
เตนาห ภควา
         ตตฺถ สิกฺขานุคียนฺติ        ... ... ... ... ...
         (ยานิ โลเก คธิตานิ)     น เตสุ ปสุโต สิยา
         นิพฺพิชฺฌ สพฺพโส กาเม     สิกฺเข นิพฺพานมตฺตโนติ ฯ
#๑ ปริยาทิยนเมตํ ฯ ๒-๓-๔ โป ม. นิพฺพาปนาย ฯ
