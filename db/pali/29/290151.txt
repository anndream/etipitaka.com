วิรูฬฺหึ เวปุลฺลํ อาปชฺชนฺตีติ ฯ
         กุหา ถทฺธา ลปา สงฺคี     อุนฺนฬา อสมาหิตา
         น เต ธมฺเม วิรูหนฺติ      สมฺมาสมฺพุทฺธเทสิเต
         นิกฺกุหา นิลฺลปา ธีรา      อถทฺธา สุสมาหิตา
         เต เว ธมฺเม วิรูหนฺติ     สมฺมาสมฺพุทฺธเทสิเต ฯ
น    มมตฺตาย    นเมถ    มามโกติ   มามโก   ตณฺหามมตฺตํ   ปหาย
ทิฏฺฐิมมตฺตํ   ปฏินิสฺสชฺชิตฺวา   มมตฺตาย   น   นเมยฺย   น   โอนเมยฺย
น   ตนฺนินฺโน   อสฺส   น   ตปฺโปโณ   น  ตปฺปพฺภาโร  น  ตทธิมุตฺโต
น   ตทาธิปเตยฺโยติ   น   มมตฺตาย   นเมถ   มามโก   ฯ   เตนาห
ภควา
                 มรเณนปิ ตํ ปหียติ
                 ยํ ปุริโส มมยิทนฺติ มญฺญติ
                 เอตมฺปิ วิทิตฺวา ปณฺฑิโต
                 น มมตฺตาย นเมถ มามโกติ ฯ
           [๑๙๖] สุปิเนน ยถาปิ สงฺคตํ
                 ปฏิพุทฺโธ ปุริโส น ปสฺสติ
                 เอวมฺปิ ปิยายิตํ ชนํ
                 เปตํ กาลกตํ น ปสฺสติ ฯ
     [๑๙๗]   สุปิเนน   ยถาปิ   สงฺคตนฺติ   สงฺคตํ  สมาคตํ  สมาหิตํ
สนฺนิปติตนฺติ สุปิเนน ยถาปิ สงฺคตํ ฯ
