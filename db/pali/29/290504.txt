อเนกํสคฺคาโห    อาสปฺปนา    ปริสปฺปนา    อปริโยคาหนา   ฉมฺภิตตฺตํ
จิตฺตสฺส มโนวิเลโข อิทํ กถํกถาสลฺลํ ฯ
     [๘๑๐]   เยน   สลฺเลน   โอติณฺโณ   ทิสา   สพฺพา   วิธาวตีติ
ราคสลฺเลน     โอติณฺโณ     วิทฺโธ    ผุฏฺโฐ    ปเรโต    สโมหิโต
สมนฺนาคโต   กาเยน   ทุจฺจริตํ   จรติ  วาจาย  ทุจฺจริตํ  จรติ  มนสา
ทุจฺจริตํ    จรติ    ปาณมฺปิ    หนติ    อทินฺนมฺปิ    อาทิยติ   สนฺธิมฺปิ
ฉินฺทติ    นิลฺโลปมฺปิ    หรติ    เอกาคาริกมฺปิ    กโรติ    ปริปนฺเถปิ
ติฏฺฐติ   ปรทารมฺปิ   คจฺฉติ   มุสาปิ   ภณติ   ฯ  เอวมฺปิ  ราคสลฺเลน
โอติณฺโณ     วิทฺโธ     ผุฏฺโฐ    ปเรโต    สโมหิโต    สมนฺนาคโต
ธาวติ   วิธาวติ   สนฺธาวติ   สํสรติ  ฯ  อถวา  ราคสลฺเลน  โอติณฺโณ
วิทฺโธ   ผุฏฺโฐ   ปเรโต   สโมหิโต   สมนฺนาคโต  โภเค  ปริเยสนฺโต
นาวาย   มหาสมุทฺทํ   ปกฺขนฺทติ   สีตสฺส   ปุรกฺขโต  อุณฺหสฺส  ปุรกฺขโต
ฑํสมกสวาตาตปสิรึสปสมฺผสฺเสหิ  ริสฺสมาโน  ๑ ขุปฺปิปาสาย ปีฬิยมาโน ๒
คุมฺพํ   ๓   คจฺฉติ   ตกฺโกลํ  คจฺฉติ  ตกฺกสิลํ  คจฺฉติ  กาลมุขํ  คจฺฉติ
มรณปารํ   ๔   คจฺฉติ  เวสุงฺคํ  คจฺฉติ  เวราปถํ  คจฺฉติ  ชวํ  คจฺฉติ
ตมฺพลิงฺคํ   ๕  คจฺฉติ  วงฺกํ  คจฺฉติ  เอฬวทฺธนํ  ๖  คจฺฉติ  สุวณฺณกูฏํ
คจฺฉติ    สุวณฺณภูมึ    คจฺฉติ    ตมฺพปณฺณึ    คจฺฉติ    สุปฺปารํ    ๗
คจฺฉติ  ภรุกํ ๘ คจฺฉติ สุรทฺธํ ๙ คจฺฉติ องฺคเณกํ ๑๐  คจฺฉติ คงฺคณํ ๑๑
คจฺฉติ  ปรมคงฺคณํ  ๑๒  คจฺฉติ  โยนํ  คจฺฉติ  [๑๓] ปินกํ ๑๔ คจฺฉติ
อลฺลสณฺฑํ   ๑๕   คจฺฉติ   มรุกนฺตารํ   คจฺฉติ  ชณฺณุปถํ  คจฺฉติ  อชปถํ
#๑ ม. ปีฬิยมาโน ฯ ๒ โป. ม. ยุ. มิยฺยมาโน ฯ ๓ ม. ติคุมฺพํ ฯ ๔ ม. ปุรปูรํ ฯ
#๕ ยุ. ตมลิงฺคํ ฯ ๖ โป. ม. เอฬพนฺธนํ ฯ ๗ ม. สุปฺปารกํ ฯ ๘ ม. ยุ. ภารุกจฺฉํ ฯ
#๙ ม. สุรฏฺฐํ ฯ ๑๐ ม. ภงฺคโลกํ ฯ ๑๑ โป. ม. ภงฺคณํ ฯ ๑๒ ม. ปรมภงฺคณํ ฯ
#๑๓ ปรมโยนํ คจฺฉติ ฯ ๑๔ ม. วินกํ ฯ ๑๕ มูลปทํ ฯ
