                 ยสฺสูภยนฺเต ปณิธีธ นตฺถิ
                 ภวาภวาย อิธ วา หุรํ วา
                 นิเวสนา ตสฺส น สนฺติ เกจิ
                 ธมฺเมสุ นิจฺเฉยฺย สมุคฺคหีตนฺติ ฯ
           [๑๗๒] ตสฺสีธ ทิฏฺเฐว สุเต มุเต วา
                 ปกปฺปิตา นตฺถิ อณูปิ สญฺญา
                 ตํ พฺราหฺมณํ ทิฏฺฐิมนาทิยานํ
                 เกนีธ โลกสฺมิ วิกปฺปเยยฺย ฯ
     [๑๗๓]  ตสฺสีธ  ทิฏฺเฐว  สุเต  มุเต  วา  ปกปฺปิตา  นตฺถิ  อณูปิ
สญฺญาติ   ตสฺส   อรหโต   ขีณาสวสฺส  [๑]  ทิฏฺเฐ  วา  ทิฏฺฐสุทฺธิยา
วา    สุเต   วา   สุตสุทฺธิยา   วา   มุเต   วา   มุตสุทฺธิยา   วา
สญฺญาปุพฺพงฺคมตาธิปเตยฺยตา  ๒  สญฺญาวิคฺคเหน  สญฺญาย  อุทฺธปิตา  ๓
กปฺปิตา  [๔]  อภิสงฺขตา  สณฺฐปิตา  ทิฏฺฐิ  นตฺถิ  น  สํวิชฺชติ นุปลพฺภติ
ปหีนา     สมุจฺฉินฺนา     วูปสนฺตา     ปฏิปฺปสฺสทฺธา    อภพฺพุปฺปตฺติกา
ญาณคฺคินา   ทฑฺฒาติ   ตสฺสีธ   ทิฏฺเฐว   สุเต   มุเต   วา  ปกปฺปิตา
นตฺถิ อณูปิ สญฺญา ฯ
     [๑๗๔]     ตํ     พฺราหฺมณํ    ทิฏฺฐิมนาทิยานนฺติ    พฺราหฺมโณติ
สตฺตนฺนํ   ธมฺมานํ   พาหิตตฺตา  พฺราหฺมโณ  ฯเปฯ  อนิสฺสิโต  ๕  ตาทิ
ปวุจฺจเต    ส   พฺรหฺมา   ฯ   ตํ   พฺราหฺมณํ   ทิฏฺฐิมนาทิยานนฺติ   ตํ
#๑ ม. ยุ. ตสฺส ฯ ๒ สญฺญาปุพฺพงฺคมตา สญฺญาวิกปฺเปยฺยตา ... ฯ
#๓ ม. อฏฺฐปิตา สมุฏฺฐปิตา ฯ ๔ ม. ปกปฺปิตา สงฺขตา ... ฯ ๕ โป. ม. อสิโต ฯ
