อนภาวงฺคเมติ    รสตณฺหาย    อารโต   วิรโต   ปฏิวิรโต   นิกฺขนฺโต
นิสฺสฏฺโฐ   วิปฺปมุตฺโต   วิสญฺญุตฺโต   วิมริยาทิกเตน   เจตสา   วิหรตีติ
อวิรุทฺโธ จ ตณฺหาย รเส จ นานุคิชฺฌติ ฯ เตนาห ภควา
         ลาภกมฺยา น สิกฺขติ       อลาเภ จ น กุปฺปติ
         อวิรุทฺโธ จ ตณฺหาย       รเส ๑ จ นานุคิชฺฌตีติ ฯ
   [๔๑๒] อุเปกฺขโก สทา สโต      น โลเก มญฺญตี ๒ สมํ
         น วิเสสี น นีเจยฺโย      ตสฺส โน สนฺติ อุสฺสทา ฯ
     [๔๑๓]   อุเปกฺขโก   สทา   สโตติ  อุเปกฺขโกติ  ฉฬงฺคุเปกฺขาย
สมนฺนาคโต   จกฺขุนา   รูปํ   ทิสฺวา   เนว  สุมโน  โหติ  น  ทุมฺมโน
อุเปกฺขโก   วิหรติ   สโต   สมฺปชาโน   ฯ  โสเตน  สทฺทํ  สุตฺวา  ฯ
ฆาเนน  คนฺธํ  ฆายิตฺวา  ฯ  ชิวฺหาย  รสํ  สายิตฺวา ฯ กาเยน โผฏฺฐพฺพํ
ผุสิตฺวา   ฯ   มนสา   ธมฺมํ  วิญฺญาย  เนว  สุมโน  โหติ  น  ทุมฺมโน
อุเปกฺขโก   วิหรติ   สโต  สมฺปชาโน  ฯ  จกฺขุนา  รูปํ  ทิสฺวา  มนาปํ
นาภิคิชฺฌติ  นาภิหสติ  ๓  น  ราคํ  ชเนติ  ฯ  ตสฺส ฐิโตว กาโย โหติ
ฐิตํ   จิตฺตํ   อชฺฌตฺตํ   สุสณฺฐิตํ   สุวิมุตฺตํ   ฯ   จกฺขุนา   โข  ปเนว
รูปํ  ทิสฺวา  อมนาปํ  น  มงฺกุ  โหติ อปฺปติฏฺฐีนจิตฺโต ๔ อาทินมนโส ๕
อพฺยาปนฺนเจตโส    ฯ    ตสฺส   ฐิโตว   กาโย   โหติ   ฐิตํ   จิตฺตํ
อชฺฌตฺตํ   สุสณฺฐิตํ   สุวิมุตฺตํ   ฯ   โสเตน   สทฺทํ  สุตฺวา  ฯ  ฆาเนน
คนฺธํ   ฆายิตฺวา   ฯ   ชิวฺหาย   รสํ  สายิตฺวา  ฯ  กาเยน  โผฏฺฐพฺพํ
ผุสิตฺวา   ฯ   มนสา   ธมฺมํ   วิญฺญาย   มนาปํ   นาภิคิชฺฌติ  นาภิหสติ
#๑ ม. รเสสุ ฯ ๒ มญฺญเต ฯ ๓ โป. ม. นาภิหํสติ ฯ ๔ โป. ม. อปฺปติฏฺฐิตจิตฺโต ฯ
#๕ ม. อาทีนมนโส ฯ
