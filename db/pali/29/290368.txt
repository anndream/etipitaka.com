ทีปยนฺติ โวหรนฺตีติ อิทเมว สจฺจนฺติ ปวาทยนฺติ ฯ
     [๖๐๓]  สพฺเพว  เต  นินฺทมนฺวานยนฺตีติ สพฺเพว เต สมณพฺราหฺมณา
นินฺทเมว      อเนฺวนฺติ      ครหเมว      อเนฺวนฺติ      อกิตฺติเมว
อเนฺวนฺติ     สพฺเพ    นินฺทิตาเยว    โหนฺติ    ครหิตาเยว    โหนฺติ
อกิตฺติตาเยว โหนฺตีติ สพฺเพว เต นินฺทมนฺวานยนฺติ ฯ
     [๖๐๔]   อโถ   ปสํสมฺปิ  ลภนฺติ  ตตฺถาติ  ตตฺถ  สกาย  ทิฏฺฐิยา
สกาย   ขนฺติยา   สกาย   รุจิยา  สกาย  ลทฺธิยา  ปสํสํ  โถมนํ  กิตฺตึ
วณฺณหาริกํ   ลภนฺติ   ปฏิลภนฺติ  [๑]  อธิคจฺฉนฺติ  ๒  วินฺทนฺตีติ  อโถ
ปสํสมฺปิ ลภนฺติ ตตฺถ ฯ เตนาห โส นิมฺมิโต
                 เยเกจิเม ทิฏฺฐิปริพฺพสานา
                 อิทเมว สจฺจนฺติ ปวาทยนฺติ
                 สพฺเพว เต นินฺทมนฺวานยนฺติ
                 อโถ ปสํสมฺปิ ลภนฺติ ตตฺถาติ ฯ
           [๖๐๕] อปฺปํ หิ เอตํ น อลํ สมาย
                 ทุเว วิวาทสฺส ผลานิ พฺรูมิ
                 เอตมฺปิ ทิสฺวา น วิวาทเยถ ๓
                 เขมาภิปสฺสํ อวิวาทภุมฺมํ ๔ ฯ
     [๖๐๖]   อปฺปํ   หิ  เอตํ  น  อลํ  สมายาติ  อปฺปํ  หิ  เอตนฺติ
อปฺปกํ   เอตํ   โอมกํ   เอตํ  โถกํ  เอตํ  ลามกํ  เอตํ  ชตุกฺกํ  เอตํ
ปริตฺตกํ   เอตนฺติ   อปฺปํ   หิ   เอตํ   ฯ   น   อลํ  สมายาติ  นาลํ
#๑ โป. ม. อุปคจฺฉนฺติ ฯ ๒ ม. อยํ ปาโฐ น ทิสฺสติ ฯ ๓ ยุ. วิวาทิเยถ ฯ
#๔ ม. อวิวาทภุมฺมึ ฯ
