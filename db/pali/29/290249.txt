พฺราหฺมเณหิ     วิวทนฺติ     คหปตีปิ    คหปตีหิ    วิวทนฺติ    มาตาปิ
ปุตฺเตน    วิวทติ    ปุตฺโตปิ    มาตรา    วิวทติ    ปิตาปิ   ปุตฺเตน
วิวทติ    ปุตฺโตปิ    ปิตรา    วิวทติ    ภาตาปิ    ภาตรา    วิวทติ
ภคินีปิ    ภคินิยา    วิวทติ    ภาตาปิ    ภคินิยา    วิวทติ    ภคินีปิ
ภาตรา    วิวทติ    สหาโยปิ    สหาเยน   วิวทติ   ฯ   เต   ตตฺถ
กลหวิคฺคหวิวาทาปนฺนา    อญฺญมญฺญํ    ปาณีหิปิ    อุปกฺกมนฺติ   เลฑฺฑูหิปิ
อุปกฺกมนฺติ    ทณฺเฑหิปิ   อุปกฺกมนฺติ   สตฺเถหิปิ   อุปกฺกมนฺติ   ฯ   เต
ตตฺถ    มรณมฺปิ    นิคจฺฉนฺติ    มรณมตฺตมฺปิ   ทุกฺขํ   ฯ   เย   ทิฏฺฐึ
คณฺหนฺติ   สสฺสโต   โลโกติ   วา   ฯเปฯ   เนว  โหติ  น  น  โหติ
ตถาคโต   ปรมฺมรณาติ   วา   เต   ทิฏฺฐิวเสน  ฆฏฺเฏนฺติ  สงฺฆฏฺเฏนฺติ
สตฺถารโต   สตฺถารํ   ฆฏฺเฏนฺติ   ธมฺมกฺขานโต   ธมฺมกฺขานํ   ฆฏฺเฏนฺติ
คณโต    คณํ    ฆฏฺเฏนฺติ    ทิฏฺฐิยา    ทิฏฺฐึ    ฆฏฺเฏนฺติ   ปฏิปทาย
ปฏิปทํ    ฆฏฺเฏนฺติ    มคฺคโต    มคฺคํ   ฆฏฺเฏนฺติ   ฯ   อถวา   เต
วิวทนฺติ   กลหํ   กโรนฺติ   ภณฺฑนํ   กโรนฺติ   วิคฺคหํ   กโรนฺติ  วิวาทํ
กโรนฺติ   เมธคํ   กโรนฺติ   น  ตฺวํ  อิมํ  ธมฺมวินยํ  อาชานาสิ  ฯเปฯ
นิพฺเพเธหิ   วา   สเจ   ปโหสีติ   ฯ   เตสํ   อภิสงฺขารา  อปฺปหีนา
อภิสงฺขารานํ    อปฺปหีนตฺตา    คติยา    ฆฏฺเฏนฺติ   นิรเย   ฆฏฺเฏนฺติ
ติรจฺฉานโยนิยา     ฆฏฺเฏนฺติ    ปิตฺติวิสเย    ฆฏฺเฏนฺติ    มนุสฺสโลเก
ฆฏฺเฏนฺติ     เทวโลเก     ฆฏฺเฏนฺติ     คติยา    คตึ    อุปปตฺติยา
อุปปตฺตึ    ปฏิสนฺธิยา    ปฏิสนฺธึ    ภเวน    ภวํ   สํสาเรน   สํสารํ
