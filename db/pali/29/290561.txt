เนตํ   นามํ   ๑  มาตรา  กตํ  น  ปิตรา  กตํ  น  ภาตรา  กตํ  น
ภคินิยา   กตํ   น   มิตฺตามจฺเจหิ   กตํ   น  ญาติสาโลหิเตหิ  กตํ  น
สมณพฺราหฺมเณหิ   กตํ   น   เทวตาหิ   กตํ   วิโมกฺขนฺติกเมตํ  พุทฺธานํ

ภควนฺตานํ   โพธิยา   มูเล   สห   สพฺพญฺญุตญาณสฺส  ปฏิลาภา  สจฺฉิกา
ปญฺญตฺติ ยทิทํ พุทฺโธติ ตํ พุทฺธํ ฯ
     [๘๙๔] อสิตนฺติ เทฺว นิสฺสยา ตณฺหานิสฺสโย จ ทิฏฺฐินิสฺสโย จ ฯ
     กตโม   ตณฺหานิสฺสโย   ฯ  ยาวตา  ๒  ตณฺหาสงฺขาเตน  สีมกตํ
มริยาทิกตํ   โอธิกตํ  ปริยนฺติกตํ  ๓  ปริคฺคหิตํ  มมายิตํ  อิทํ  มมํ  ๔
เอตํ   มมํ   เอตฺตกํ   มมํ   เอตฺตาวตา   มมํ   มม   รูปา   สทฺทา
คนฺธา  รสา  โผฏฺฐพฺพา  อตฺถรณา  ปาปุรณา  ๕  ทาสีทาสา  อเชฬกา
กุกฺกุฏสูกรา    หตฺถิควาสฺสวฬวา    เขตฺตํ    วตฺถุ    หิรญฺญํ    สุวณฺณํ
คามนิคมราชธานิโย   รฏฺฐญฺจ   ชนปโท   จ  โกโส  จ  โกฏฺฐาคารญฺจ
เกวลมฺปิ   มหาปฐวึ   ตณฺหาวเสน  มมายติ  ยาวตา  อฏฺฐสตตณฺหาวิปรีตํ
อยํ ตณฺหานิสฺสโย ฯ
     กตโม   ทิฏฺฐินิสฺสโย   ฯ   วีสติวตฺถุกา   สกฺกายทิฏฺฐิ  ทสวตฺถุกา
มิจฺฉาทิฏฺฐิ   ทสวตฺถุกา   อนฺตคฺคาหิกา   ทิฏฺฐิ   ยา   เอวรูปา   ทิฏฺฐิ
ทิฏฺฐิคตํ   ทิฏฺฐิคหนํ   ทิฏฺฐิกนฺตาโร  ทิฏฺฐิวิสูกายิกํ  ๖  ทิฏฺฐิวิปฺผนฺทิตํ
ทิฏฺฐิสํโยชนํ    คาโห   ปฏิคฺคาโห   อภินิเวโส   ปรามาโส   กุมฺมคฺโค
มิจฺฉาปโถ    มิจฺฉตฺตํ    ติตฺถายตนํ    วิปริเยสคฺคาโห    วิปรีตคฺคาโห
#๑ ม. อิเม ปาฐา นตฺถิ ฯ ๒ ม. ยาว ฯ ๓ ม. ปริยนฺตกตํ ฯ ๔ ม. มม ฯ
#อิโต ปรํ อีทิสเมว ฯ ๕ ม. ปาวุรณา ฯ ๖ ม. ทิฏฺฐิวิสุกายิกํ ฯ
