นิพฺพตฺเตติ นาภินิพฺพตฺเตตีติ น ทิฏฺฐิสารี นปิ ญาณพนฺธุ ฯ
     [๖๘๓]    ญตฺวา    จ    โส   สมฺมติโย   ปุถุชฺชาติ   ญตฺวาติ
ญตฺวา   ชานิตฺวา   ตุลยิตฺวา   ตีรยิตฺวา   วิภาวยิตฺวา   วิภูตํ   กตฺวา
สพฺเพ    สงฺขารา    อนิจฺจาติ   สพฺเพ   สงฺขารา   ทุกฺขาติ   ฯเปฯ
ยงฺกิญฺจิ    สมุทยธมฺมํ    สพฺพนฺตํ    นิโรธธมฺมนฺติ    ญตฺวา   ชานิตฺวาค
ตุลยิตฺวา    ตีรยิตฺวา    วิภาวยิตฺวา    วิภูตํ    กตฺวาติ   ญตฺวา   จ
โส  ฯ  สมฺมติโยติ  วุจฺจนฺติ  ทฺวาสฏฺฐี  ทิฏฺฐิคตานิ  [๑]  ฯ  ปุถุชฺชาติ
ปุถุชฺชเนหิ   ชนิตา   วา   ตา  สมฺมติโยติ  ปุถุชฺชา  ฯ  ปุถุนานาชเนหิ
ชนิตา   วา   ตา   สมฺมติโยติ   ปุถุชฺชาติ   ญตฺวา  จ  โส  สมฺมติโย
ปุถุชฺชา ฯ
     [๖๘๔]   อุเปกฺขตี   อุคฺคหณนฺติ   มญฺเญติ   อญฺเญ   ตณฺหาวเสน
ทิฏฺฐิวเสน    คณฺหนฺติ    ปรามสนฺติ    อภินิวิสนฺติ    อรหา   อุเปกฺขติ
น    คณฺหาติ    น    ปรามสติ   นาภินิวิสตีติ   อุเปกฺขตี   อุคฺคหณนฺติ
มญฺเญ ฯ เตนาห ภควา
                 น พฺราหฺมโณ กปฺปมุเปติ สงฺขํ
                 น ทิฏฺฐิสารี นปิ ญาณพนฺธุ
                 ญตฺวา จ โส สมฺมติโย ปุถุชฺชา
                 อุเปกฺขตี อุคฺคหณนฺติ มญฺเญติ ฯ
           [๖๘๕] วิสชฺช คนฺถานิ มุนีธ โลเก
                 วิวาทชาเตสุ น วคฺคสารี
#๑ โป. ม. ทิฏฺฐิสมฺมุติโย ฯ
