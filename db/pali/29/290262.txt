เจตโส   วิปฺปฏิสาโร  มโนวิเลโข  ฯ  เอวํ  กตตฺตา  จ  อกตตฺตา  จ
อุปฺปชฺชติ   กุกฺกุจฺจํ   เจตโส   วิปฺปฏิสาโร   มโนวิเลโข   ฯ   อถวา
สีเลสุมฺหิ   น   ปริปูริการีติ   อุปฺปชฺชติ   กุกฺกุจฺจํ  เจตโส  วิปฺปฏิสาโร
มโนวิเลโข     ฯ    อินฺทฺริเยสุมฺหิ    อคุตฺตทฺวาโรติ    ฯ    โภชเน
อมตฺตญฺญุมฺหีติ   ฯ   ชาคริยํ   อนนุยุตฺโตมฺหีติ   ฯ   น   สติสมฺปชญฺเญน
สมนฺนาคโตมฺหีติ    ฯ   อภาวิตา   เม   จตฺตาโร   สติปฏฺฐานาติ   ฯ
อภาวิตา   เม   จตฺตาโร  สมฺมปฺปธานาติ  ฯ  อภาวิตา  เม  จตฺตาโร
อิทฺธิปฺปาทาติ   ฯ   อภาวิตานิ  เม  ปญฺจินฺทฺริยานีติ  ฯ  อภาวิตานิ  เม
ปญฺจ   พลานีติ   ฯ   อภาวิตา   เม  สตฺต  โพชฺฌงฺคาติ  ฯ  อภาวิโต
เม   อริโย   อฏฺฐงฺคิโก   มคฺโคติ   ฯ   ทุกฺขํ  เม  อปริญฺญาตนฺติ  ฯ
สมุทโย   เม   อปฺปหีโนติ   ฯ   มคฺโค   เม  อภาวิโตติ  ฯ  นิโรโธ
เม     อสจฺฉิกโตติ    อุปฺปชฺชติ    กุกฺกุจฺจํ    เจตโส    วิปฺปฏิสาโร
มโนวิเลโข  ฯ  ยสฺเสตํ  กุกฺกุจฺจํ  ปหีนํ  สมุจฺฉินฺนํ  วูปสนฺตํ  ปฏิปฺปสฺสทฺธํ
อภพฺพุปฺปตฺติกํ     ญาณคฺคินา     ทฑฺฒํ    โส    วุจฺจติ    อกุกฺกุจฺโจติ
อวิกตฺถี อกุกฺกุโจ ฯ
     [๓๘๘]   มนฺตาภาณี   อนุทฺธโตติ   มนฺตา   วุจฺจติ   ปญฺญา  ยา
ปญฺญา   ปชานนา   ฯเปฯ  อโมโห  ธมฺมวิจโย  สมฺมาทิฏฺฐิ  ฯ  มนฺตาย
ปริคฺคเหตฺวา    วาจํ    ภาสติ   พหุมฺปิ   กเถนฺโต   พหุมฺปิ   ภณนฺโต
พหุมฺปิ  ทีปยนฺโต  พหุมฺปิ  โวหรนฺโต  [๑]  ทุกฺกถิตํ  ทุพฺภาสิตํ  ทุพฺภณิตํะ
ทุลฺลปิตํ   ทุรุตฺตํ   วาจํ   น  ภาสตีติ  มนฺตาภาณี  ฯ  อนุทฺธโตติ  ตตฺถ
#๑ ยุ. ทุกฺกฏํ ฯ
