ยํ  ยาจามิ  ยํ  อชฺเฌสามิ  ยํ  ปสาเทมิ  ฯ ปพฺรูหีติ พฺรูหิ [๑] อาจิกฺข
เทเสหิ   ปญฺญาเปหิ   ปฏฺฐเปหิ   วิวร  วิภช  อุตฺตานีกโรหิ  ปกาเสหีติ
เอตมฺเม    ปพฺรูหิ    ฯ   ยโตนิทานนฺติ   ยํนิทานํ   ยํสมุทยํ   ยํชาติกํ
ยํปภวนฺติ เอตมฺเม ปพฺรูหิ ยโตนิทานํ ฯ เตนาห โส นิมฺมิโต
                 สาตํ อสาตญฺจ กุโตนิทานา
                 กิสฺมึ อสนฺเต น ภวนฺติ เหเต๊
                 วิภวํ ภวญฺจาปิ ยเมตมตฺถํ
                 เอตมฺเม ปพฺรูหิ ยโตนิทานนฺติ ฯ
           [๔๘๑] ผสฺสนิทานํ สาตํ อสาตํ
                 ผสฺเส อสนฺเต น ภวนฺติ เหเต
                 วิภวํ ภวญฺจาปิ ยเมตมตฺถํ
                 เอตนฺเต ปพฺรูมิ อิโตนิทานํ ฯ
     [๔๘๒]   ผสฺสนิทานํ   สาตํ   อสาตนฺติ  สุขเวทนียํ  ผสฺสํ  ปฏิจฺจ
อุปฺปชฺชติ   สุขา  เวทนา  ฯ  สา  ๒  ตสฺเสว  สุขเวทนียสฺส  ผสฺสสฺส
นิโรธา  [๓]  ตชฺชํ  เวทยิตํ  สุขเวทนียํ  ผสฺสํ  ปฏิจฺจ  อุปฺปนฺนา สุขา
เวทนา   สา   นิรุชฺฌติ   สา  วูปสมฺมติ  ฯ  ทุกฺขเวทนียํ  ผสฺสํ  ปฏิจฺจ
อุปฺปชฺชติ  ทุกฺขา  เวทนา  ฯ  สา  ๔  ตสฺเสว  ทุกฺขเวทนียสฺส ผสฺสสฺส
นิโรธา  [๕]  ตชฺชํ  เวทยิตํ  ทุกฺขเวทนียํ  ผสฺสํ ปฏิจฺจ อุปฺปนฺนา ทุกฺขา
เวทนา   สา   นิรุชฺฌติ   สา   วูปสมฺมติ   ฯ  อทุกฺขมสุขเวทนียํ  ผสฺสํ
ปฏิจฺจ อุปฺปชฺชติ อทุกฺขมสุขา เวทนา ฯ สา ๖ ตสฺเสว อทุกฺขมสุขเวทนียสฺส
#๑ ม. ยุ. วเทหิ ฯ ๒-๔-๖ ม. ยา ฯ ๓-๕ ม. ยํ ฯ
