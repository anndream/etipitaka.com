ปวิวิตฺตํ    อสปฺปายสทฺทสฺสวเนน    ริตฺตํ    วิวิตฺตํ    ปวิวิตฺตํ   ฯเปฯ
อสปฺปาเยหิ    ปญฺจหิ   กามคุเณหิ   ริตฺตํ   วิวิตฺตํ   ปวิวิตฺตํ   ฯ   ตํ
อาสนํ   ภชโต   สมฺภชโต   เสวโต   นิเสวโต  สํเสวโต  ปฏิเสวโตติ
ภชโต ริตฺตมาสนํ ฯ
     [๙๐๓]   รุกฺขมูลํ  สุสานํ  วาติ  รุกฺขมูลํเยว  รุกฺขมูลํ  สุสานํเยว
สุสานนฺติ รุกฺขมูลํ สุสานํ วา ฯ
     [๙๐๔]  ปพฺพตานํ  คุหาสุ  วาติ  ปพฺพตาเยว  ปพฺพตา กนฺทราเยว
กนฺทรา      คิริคุหาเยว     คิริคุหา     ปพฺพตนฺตริกาโย     วุจฺจนฺติ
ปพฺพตคพฺภรา   ๑   ปพฺพตานนฺติ   ปพฺพตานํ   คุหาสุ  วา  ฯ  เตนาห
สารีปุตฺตตฺเถโร
         ภิกฺขุโน วิชิคุจฺฉโต        ภชโต ริตฺตมาสนํ
         รุกฺขมูลํ สุสานํ วา        ปพฺพตานํ คุหาสุ วาติ ฯ
   [๙๐๕] อุจฺจาวเจสุ สยเนสุ       คีวนฺโต ตตฺถ เภรวา
         เยหิ ภิกฺขุ น เวเธยฺย     นิคฺโฆเส สยนาสเน ฯ
     [๙๐๖]  อุจฺจาวเจสุ สยเนสูติ อุจฺจาวเจสูติ อุจฺจาวเจสุ หีนปฺปณีเตสุ
เฉกปาปเกสุ   ฯ   สยเนสูติ   ๒   สยนํ   วุจฺจติ  เสนาสนํ  วิหาโร
อฑฺฒโยโค ปาสาโท หมฺมิยํ คุหาติ อุจฺจาวเจสุ สยเนสุ ฯ
     [๙๐๗]  คีวนฺโต  ๓  ตตฺถ  เภรวาติ  คีวนฺโตติ คีวนฺโต กุชฺชนฺโต
นทนฺโต   สทฺทํ   กโรนฺโต   ฯ  อถวา  กีวนฺโต  กตี  กิตฺตกา  กีวตกา
กีวพหุกา  ๔  ฯ  เต  เภรวาติ  สีหา  พฺยคฺฆา  ทีปิ อจฺฉตรจฺฉา โกกา
#๑ ม. ปพฺพตปพฺภาราติ ปพฺพตานํ คุหาสุ วา ฯ ๒ ม. อยํ ปาโฐ น ทิสฺสติ ฯ
#๓ ม. กิวนฺโต ฯ สพฺพตฺถ อีทิสเมว ฯ ๔ ม. กีวพหุกา เต ฯ
