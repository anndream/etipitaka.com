วิรโต    จเรติ   สาหสาจริยาย   อารโต   อสฺส   วิรโต   ปฏิวิรโต
นิกฺขนฺโต   นิสฺสฏฺโฐ   วิปฺปมุตฺโต   วิสญฺญุตฺโต   วิมริยาทิกเตน  เจตสา
วิหเรยฺย   จเรยฺย   วิจเรยฺย   อิริเยยฺย  วตฺเตยฺย  ปาเลยฺย  ยเปยฺย
ยาเปยฺยาติ สาหสา วิรโต จเร ฯ เตนาห ภควา
         โมสวชฺเชน นิยฺเยถ       รูเป เสฺนหํ น กุพฺพเย
         มานญฺจ ปริชาเนยฺย       สาหสา วิรโต จเรติ ฯ
   [๘๓๑] ปุราณํ นาภินนฺเทยฺย       นเว ขนฺติมกุพฺพเย
         หียมาเน น โสเจยฺย      อากสฺสํ ๑ น สิโต สิยา ฯ
     [๘๓๒]    ปุราณํ   นาภินนฺเทยฺยาติ   ปุราณา   วุจฺจนฺติ   อตีตา
รูปา   เวทนา  สญฺญา  สงฺขารา  วิญฺญาณํ  [๒]  ฯ  อตีเต  สงฺขาเร
ตณฺหาวเสน   ทิฏฺฐิวเสน   นาภินนฺเทยฺย   นาภิวเทยฺย   น  อชฺโฌเสยฺย
อภินนฺทนํ   อภิวทนํ   อชฺโฌสานํ   คาหํ   ปรามาสํ  อภินิเวสํ  ปชเหยฺย
วิโนเทยฺย พฺยนฺตีกเรยฺย อนภาวงฺคเมยฺยาติ ปุราณํ นาภินนฺเทยฺย ฯ
     [๘๓๓]   นเว  ขนฺติมกุพฺพเยติ  นวา  วุจฺจนฺติ  ปจฺจุปฺปนฺนา  รูปา
เวทนา    สญฺญา    สงฺขารา   วิญฺญาณํ   ฯ   ปจฺจุปฺปนฺเน   สงฺขาเร
ตณฺหาวเสน    ทิฏฺฐิวเสน   ขนฺตึ   น   กเรยฺย   ฉนฺทํ   น   กเรยฺย
เปมํ   น   กเรยฺย  ราคํ  น  กเรยฺย  น  ชเนยฺย  น  สญฺชเนยฺย  น
นิพฺพตฺเตยฺย นาภินิพฺพตฺเตยฺยาติ นเว ขนฺติมกุพฺพเย ฯ
     [๘๓๔]    หียมาเน    น   โสเจยฺยาติ   หียมาเน   หายมาเน
#๑ ม. ยุ. อากาสํ ฯ ๒ ม. ปุราณํ วุจฺจติ ฯ
