                 โย อตฺตโน สีลวตานิ ชนฺตุ
                 อนานุปุฏฺโฐ จ ปเรส ปาวา
                 อนริยธมฺมํ กุสลา ตมาหุ
                 โย อาตุมานํ สยเมว ปาวาติ ฯ
            [๘๕] สนฺโต จ ภิกฺขุ อภินิพฺพุตตฺโต
                 อิติหนฺติ สีเลสุ อกตฺถมาโน
                 ตมริยธมฺมํ กุสลา วทนฺติ
                 ยสฺสุสฺสทา นตฺถิ กุหิญฺจิ โลเก ฯ
     [๘๖]   สนฺโต   จ   ภิกฺขุ   อภินิพฺพุตตฺโตติ   สนฺโตติ   ราคสฺส
สนฺตตฺตา   สนฺโต   โทสสฺส   สนฺตตฺตา  สนฺโต  โมหสฺส  สนฺตตฺตา  ๑
สนฺโต     โกธสฺส     อุปนาหสฺส     มกฺขสฺส    ปฬาสสฺส    อิสฺสาย
มจฺฉริยสฺส      มายาย      สาเฐยฺยสฺส      ถมฺภสฺส     สารมฺภสฺส
มานสฺส      อติมานสฺส      มทสฺส      ปมาทสฺส      สพฺพกิเลสานํ
สพฺพทุจฺจริตานํ      สพฺพทรถานํ      สพฺพปริฬาหานํ     สพฺพสนฺตาปานํ
สพฺพากุสลาภิสงฺขารานํ       สนฺตตฺตา      สมิตตฺตา      วูปสมิตตฺตา
วิชฺฌาตตฺตา   นิพฺพุตตฺตา   วิคตตฺตา   ปฏิปฺปสฺสทฺธตฺตา  สนฺโต  วูปสนฺโต
นิพฺพุโต    ปฏิปฺปสฺสทฺโธติ    สนฺโต    ฯ   ภิกฺขูติ   สตฺตนฺนํ   ธมฺมานํ
ภินฺนตฺตา   ภิกฺขุ   ฯ   สกฺกายทิฏฺฐิ   ภินฺนา   โหติ   วิจิกิจฺฉา  ภินฺนา
โหติ    สีลพฺพตปรามาโส    ภินฺโน    โหติ    ราโค   ภินฺโน   โหติ
โทโส    ภินฺโน    โหติ    โมโห    ภินฺโน   โหติ   มาโน   ภินฺโน
#๑ โป. ม. สมิตตฺตา ฯ
