โส   สิกฺขํ   สมาทายาติ  อธิสีลสิกฺขํ  ปุจฺฉติ  ฯ  เอโกทีติ  อธิจิตฺตสิกฺขํ
ปุจฺฉติ     ฯ     นิปโกติ     อธิปญฺญาสิกฺขํ    ปุจฺฉติ    ฯ    สโตติ
สติปาริสุทฺธึ   ปุจฺฉตีติ   กํ   โส   สิกฺขํ   สมาทาย   เอโกทิ   นิปโก
สโต ฯ
     [๙๒๒]   กมฺมาโร   รชตสฺเสว   นิทฺธเม  มลมตฺตโนติ  กมฺมาโร
วุจฺจติ   สุวณฺณกาโร   ฯ  รชตํ  วุจฺจติ  ชาตรูปํ  ฯ  ยถา  สุวณฺณกาโร
ชาตรูปสฺส     โอฬาริกมฺปิ     มลํ     ธมติ     สนฺธมติ     นิทฺธมติ
มชฺฌิมกมฺปิ    มลํ   ธมติ   สนฺธมติ   นิทฺธมติ   สุขุมกมฺปิ   มลํ   ธมติ
สนฺธมติ   นิทฺธมติ   เอวเมว   ภิกฺขุ   อตฺตโน   โอฬาริเกปิ   กิเลเส
ธมติ     สนฺธมติ     นิทฺธมติ     ปชหติ     วิโนเทติ    พฺยนฺตีกโรติ
อนภาวงฺคเมติ   มชฺฌิมเกปิ   กิเลเส   ธมติ   สนฺธมติ  นิทฺธมติ  ปชหติ
วิโนเทติ    พฺยนฺตีกโรติ    อนภาวงฺคเมติ   สุขุมเกปิ   กิเลเส   ธมติ
สนฺธมติ   นิทฺธมติ   ปชหติ   วิโนเทติ   พฺยนฺตีกโรติ  อนภาวงฺคเมติ  ฯ
อถวา    ภิกฺขุ    อตฺตโน    ราคมลํ    โทสมลํ    โมหมลํ   มานมลํ
ทิฏฺฐิมลํ    กิเลสมลํ    ทุจฺจริตมลํ   อนฺธกรณํ   อจกฺขุกรณํ   อญาณกรณํ
ปญฺญานิโรธิกํ     วิฆาตปกฺขิกํ     อนิพฺพานสํวตฺตนิกํ    ธมติ    สนฺธมติ
นิทฺธมติ   ปชหติ   วิโนเทติ   พฺยนฺตีกโรติ   อนภาวงฺคเมติ   ฯ  อถวา
สมฺมาทิฏฺฐิยา   มิจฺฉาทิฏฺฐึ   ธมติ   สนฺธมติ   นิทฺธมติ  ปชหติ  วิโนเทติ
พฺยนฺตีกโรติ      อนภาวงฺคเมติ      สมฺมาสงฺกปฺเปน     มิจฺฉาสงฺกปฺปํ
สมฺมาวาจาย       มิจฺฉาวาจํ      สมฺมากมฺมนฺเตน      มิจฺฉากมฺมนฺตํ
