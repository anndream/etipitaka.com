โส   ตสติ   อุตฺตสติ   ปริตฺตสติ   ภายติ  สนฺตาสํ  อาปชฺชติ  กุลํ  วาw
น   ลภามิ   คณํ   วา   น   ลภามิ   อาวาสํ  วา  น  ลภามิ  ลาภํ
วา   น  ลภามิ  ยสํ  วา  น  ลภามิ  ปสํสํ  วา  น  ลภามิ  สุขํ  วา
น   ลภามิ   จีวรํ   วา   น   ลภามิ   ปิณฺฑปาตํ   วา   น   ลภามิ
เสนาสนํ   วา   น  ลภามิ  คิลานปจฺจยเภสชฺชปริกฺขารํ  วา  น  ลภามิ
คิลานุปฏฺฐากํ    วา    น   ลภามิ   อปฺปญฺญาโตมฺหีติ   ตสติ   อุตฺตสติ
ปริตฺตสติ   ภายติ   สนฺตาสํ   อาปชฺชติ  ฯ  อิธ  ภิกฺขุ  อสนฺตาสี  โหติ
อนุตฺตาสี   อปริตฺตาสี   ฯ   โส   น  ตสติ  น  อุตฺตสติ  น  ปริตฺตสติ
น   ภายติ   น   สนฺตาสํ   อาปชฺชติ   กุลํ  วา  น  ลภามิ  คณํ  วา
น   ลภามิ   อาวาสํ  วา  น  ลภามิ  ลาภํ  วา  น  ลภามิ  ยสํ  วา
น   ลภามิ   ปสํสํ   วา   น  ลภามิ  สุขํ  วา  น  ลภามิ  จีวรํ  วา
น   ลภามิ   ปิณฺฑปาตํ   วา   น   ลภามิ   เสนาสนํ  วา  น  ลภามิ
คิลานปจฺจยเภสชฺชปริกฺขารํ    วา    น    ลภามิ   คิลานุปฏฺฐากํ   วา
น   ลภามิ   อปฺปญฺญาโตมฺหีติ   น   ตสติ   น   อุตฺตสติ  น  ปริตฺตสติ
น ภายติ น สนฺตาสํ อาปชฺชตีติ อกฺโกธโน อสนฺตาสี ฯ
     [๓๘๖]   อวิกตฺถี  อกุกฺกุโจติ  อิเธกจฺโจ  กตฺถี  โหติ  วิกตฺถี  ฯ
โส   กตฺถติ   วิกตฺถติ   อหมสฺมิ   สีลสมฺปนฺโนติ   วา   วตฺตสมฺปนฺโนติ
วา   สีลวตฺตสมฺปนฺโนติ  วา  ชาติยา  วา  โคตฺเตน  วา  โกลปุตฺติเกน
วา     วณฺณโปกฺขรตาย    วา    ธเนน    วา    อชฺเฌเนน    วา
กมฺมายตเนน    วา   สิปฺปายตเนน   วา   วิชฺชฏฺฐาเนน   ว   สุเตน
