          [๙๕๑] ปญฺญํ ปุรกฺขตฺวา กลฺยาณปีติ
                วิกฺขมฺภเย ตานิ ปริสฺสยานิ
                อรตึ สเหถ สยนมฺหิ ปนฺเต
                จตุโร สเหถ ปริเทวธมฺเม ฯ
     [๙๕๒]    ปญฺญํ    ปุรกฺขตฺวา    กลฺยาณปีตีติ    ปญฺญาติ    ยา
ปญฺญา    ปชานนา    วิจโย   ปวิจโย   ธมฺมวิจโย   ฯเปฯ   อโมโห
ธมฺมวิจโย    สมฺมาทิฏฺฐิ   ฯ   ปญฺญํ   ปุรกฺขตฺวาติ   อิเธกจฺโจ   ปญฺญํ
ปุรโต    กตฺวา    จรติ    ปญฺญาธโช    ปญฺญาเกตุ   ปญฺญาธิปเตยฺโย
วิจยพหุโล ปวิจยพหุโล โอกฺขายนพหุโล ๑ สโมกฺขายนพหุโล ๒ วิภูตวิหารี
ตจฺจริโก    ตพฺพหุโล    ตคฺครุโก   ตนฺนินฺโน   ตปฺโปโณ   ตปฺปพฺภาโร
ตทธิมุตฺโต   ตทาธิปเตยฺโยติ   เอวมฺปิ   ปญฺญํ   ปุรกฺขตฺวา   ฯ  อถวา
คจฺฉนฺโต   วา   คจฺฉามีติ   ปชานาติ   ฐิโต  วา  ฐิโตมฺหีติ  ปชานาติ
นิสินฺโน    วา   นิสินฺโนมฺหีติ   ปชานาติ   สยาโน   วา   สยาโนมฺหีติ
ปชานาติ   ยถา   ยถา   วา   ปนสฺส   กาโย   ปณิหิโต  โหติ  ตถา
ตถา    นํ    ปชานาตีติ    เอวมฺปิ   ปญฺญํ   ปุรกฺขตฺวา   ฯ   อถวา
อภิกฺกนฺเต    ปฏิกฺกนฺเต   สมฺปชานการี   โหติ   อาโลกิเต   วิโลกิเต
สมฺปชานการี    โหติ    สมฺมิญฺชิเต    ปสาริเต   สมฺปชานการี   โหติ
สงฺฆาฏิปตฺตจีวรธารเณ   สมฺปชานการี   โหติ   อสิเต   ปีเต   ขายิเต
สายิเต    สมฺปชานการี    โหติ    อุจฺจารปสฺสาวกมฺเม   สมฺปชานการี
โหติ   คเต   ฐิเต   นิสินฺเน   สุตฺเต   ชาคริเต  ภาสิเต  ตุณฺหีภาเว
#๑ ม. เปกฺขายนพหุโล ฯ ๒ ม. สมเปกฺขายนพหุโล ฯ
