                 มายญฺจ มานญฺจ ปหาย โธโน
                 ส เกน คจฺเฉยฺย อนูปโย โส ฯ
     [๑๐๑]   โธนสฺส   หิ   นตฺถิ   กุหิญฺจิ   โลเก  ปกปฺปิตา  ทิฏฺฐิ
ภวาภเวสูติ    โธโนติ    โธนา    วุจฺจติ    ปญฺญา    ยา    ปญฺญา
ปชานนา    วิจโย    ปวิจโย    ธมฺมวิจโย    สลฺลกฺขณา   อุปลกฺขณา
ปจฺจุปลกฺขณา     ปณฺฑิจฺจํ    โกสลฺลํ    เนปุญฺญํ    เวภพฺยา    จินฺตา
อุปปริกฺขา   ภูรี   เมธา   ปริณายิกา   วิปสฺสนา   สมฺปชญฺญํ   ปโตโท
ปญฺญา      ปญฺญินฺทฺริยํ     ปญฺญาพลํ     ปญฺญาสตฺถํ     ปญฺญาปาสาโท
ปญฺญาอาโลโก      ปญฺญาโอภาโส      ปญฺญาปชฺโชโต      ปญฺญารตนํ
อโมโห  ธมฺมวิจโย  สมฺมาทิฏฺฐิ  ฯ  กึการณา  โธนา  วุจฺจติ  ปญฺญา  ฯ
ตาย     ปญฺญาย     กายทุจฺจริตํ     ธุตญฺจ    โธตญฺจ    สนฺโธตญฺจ
นิทฺโธตญฺจ   ฯ   วจีทุจฺจริตํ  ธุตญฺจ  โธตญฺจ  สนฺโธตญฺจ  นิทฺโธตญฺจ  ฯ
มโนทุจฺจริตํ    ธุตญฺจ   โธตญฺจ   สนฺโธตญฺจ   นิทฺโธตญฺจ   ฯ   ราโค
ธุโต   จ   โธโต   จ  สนฺโธโต  จ  นิทฺโธโต  จ  ฯ  โทโส  โมโห
โกโธ    อุปนาโห    มกฺโข    ปฬาโส    อิสฺสา    มจฺฉริยํ   มายา
สาเฐยฺยํ      ถมฺโภ     สารมฺโภ     มาโน     อติมาโน     มโท
ปมาโท    สพฺเพ    กิเลสา    สพฺเพ    ทุจฺจริตา    สพฺเพ   ทรถา
สพฺเพ    ปริฬาหา    สพฺเพ   สนฺตาปา   สพฺพากุสลาภิสงฺขารา   ธุตา
จ   โธตา   จ   สนฺโธตา   จ   นิทฺโธตา   จ  ฯ  ตํการณา  โธนา
วุจฺจติ    ปญฺญา   ฯ   อถวา   สมฺมาทิฏฺฐิยา   มิจฺฉาทิฏฺฐิ   ธุตา   จ
