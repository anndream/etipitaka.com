                 นามเมวาวสิสฺสติ
                 อกฺเขยฺยํ เปตสฺส ชนฺตุโน ฯ
     [๒๐๒]    ทิฏฺฐาปิ    สุตาปิ    เต    ชนาติ    ทิฏฺฐาติ   เย
จกฺขุวิญฺญาณาภิสมฺภูตา   ฯ   สุตาติ   เย  โสตวิญฺญาณาภิสมฺภูตา  ฯ  เต
ชนาติ   ขตฺติยา   จ   พฺราหฺมณา  จ  เวสฺสา  จ  สุทฺทา  จ  คหฏฺฐา
จ    ปพฺพชิตา   จ   เทวา   จ   มนุสฺสา   จาติ   ทิฏฺฐาปิ   สุตาปิ
เต ชนา ฯ
     [๒๐๓]   เยสํ   นามมิทํ   ปวุจฺจตีติ   เยสนฺติ   เยสํ  ขตฺติยานํ
พฺราหฺมณานํ    เวสฺสานํ    สุทฺทานํ    คหฏฺฐานํ   ปพฺพชิตานํ   เทวานํ
มนุสฺสานํ    ฯ    นามนฺติ   สงฺขา   สมญฺญา   ปญฺญตฺติ   โลกโวหาโร
นามํ   นามกมฺมํ   นามเธยฺยํ   นิรุตฺติ  พฺยญฺชนํ  อภิลาโป  ฯ  ปวุจฺจตีติ
กถิยติ ภณิยติ ทีปิยติ โวหริยตีติ เยสํ นามมิทํ ปวุจฺจติ ฯ
     [๒๐๔]    นามเมวาวสิสฺสติ    อกฺเขยฺยนฺติ   รูปคตํ   เวทนาคตํ
สญฺญาคตํ     สงฺขารคตํ     วิญฺญาณคตํ    ปหียติ    ชหียติ    วิชหียติ
อนฺตรธายติ   วิปฺปลุชฺชติ   นามเมวาวสิสฺสติ   ฯ   อกฺเขยฺยนฺติ  อกฺขาตุํ
กเถตุํ   ภณิตุํ   ทีปยิตุํ   โวหริตุนฺติ   นามเมวาวสิสฺสติ   อกฺเขยฺยํ   ฯ
เปตสฺส    ชนฺตุโนติ   เปตสฺสาติ   มตสฺส   กาลกตสฺส   ฯ   ชนฺตุโนติ(
สตฺตสฺส   นรสฺส   มานวสฺส   โปสสฺส   ปุคฺคลสฺส  ชีวสฺส  ชาตุสฺส  ๑
ชนฺตุสฺส    อินฺทคุสฺส    มนุชสฺสาติ   อกฺเขยฺยํ   เปตสฺส   ชนฺตุโน   ฯ
เตนาห ภควา
#๑ ม. ชาคุสฺส ฯ ยุ. ชคุสฺส ฯ
