สมฺมาทุกฺขกฺขยคามินิยา    โส    อิทํ    ทุกฺขนฺติ    ยถาภูตํ   ปชานาติ
อยํ   ทุกฺขสมุทโยติ   ยถาภูตํ   ปชานาติ   อยํ   ทุกฺขนิโรโธติ  ยถาภูตํ
ปชานาติ    อยํ    ทุกฺขนิโรธคามินี    ปฏิปทาติ    ยถาภูตํ   ปชานาติ
อิเม   อาสวาติ   ยถาภูตํ   ปชานาติ   อยํ   อาสวสมุทโยติ   ยถาภูตํ
ปชานาติ     อยํ     อาสวนิโรโธติ     ยถาภูตํ     ปชานาติ    อยํ
อาสวนิโรธคามินี ปฏิปทาติ ยถาภูตํ ปชานาติ อยํ อธิปญฺญาสิกฺขา ฯ
     อิมา  ติสฺโส  สิกฺขา  อาวชฺเชนฺโต  สิกฺเขยฺย  ชานนฺโต  สิกฺเขยฺย
ปสฺสนฺโต    สิกฺเขยฺย   ปจฺจเวกฺขนฺโต   สิกฺเขยฺย   จิตฺตํ   อธิฏฺฐหนฺโต
สิกฺเขยฺย    สทฺธาย    อธิมุจฺจนฺโต    สิกฺเขยฺย    วิริยํ   ปคฺคณฺหนฺโต
สิกฺเขยฺย   สตึ   อุปฏฺฐหนฺโต   สิกฺเขยฺย   จิตฺตํ  สมาทหนฺโต  สิกฺเขยฺย
ปญฺญาย    ปชานนฺโต   สิกฺเขยฺย   อภิญฺเญยฺยํ   อภิชานนฺโต   สิกฺเขยฺย
ปริญฺเญยฺยํ    ปริชานนฺโต   สิกฺเขยฺย   ปหาตพฺพํ   ปชหนฺโต   สิกฺเขยฺย
ภาเวตพฺพํ   ภาเวนฺโต   สิกฺเขยฺย  สจฺฉิกาตพฺพํ  สจฺฉิกโรนฺโต  สิกฺเขยฺย
อาจเรยฺย   สมาจเรยฺย   สมาทาย   วตฺเตยฺย   ฯ   อิธาติ   อิมิสฺสา
ทิฏฺฐิยา   อิมิสฺสา   ขนฺติยา   อิมิสฺสา  รุจิยา  อิมสฺมึ  อาทาเย  อิมสฺมึ
ธมฺเม   อิมสฺมึ   วินเย   อิมสฺมึ   ธมฺมวินเย  อิมสฺมึ  ปาวจเน  อิมสฺมึ
พฺรหฺมจริเย    อิมสฺมึ    สตฺถุสาสเน    อิมสฺมึ    อตฺตภาเว    อิมสฺมึ
มนุสฺสโลเก   [๑]   ฯ  ชนฺตูติ  สตฺโต  นโร  ฯเปฯ  มนุโชติ  ตสฺมา
หิ สิกฺเขถ อิเธว ชนฺตุ ฯ
     [๔๗]   ยงฺกิญฺจิ   ชญฺญา   วิสมนฺติ   โลเกติ  ยงฺกิญฺจีติ  สพฺเพน
#๑ โป. ม. ยุ. เตน วุจฺจติ อิธาติ ฯ
