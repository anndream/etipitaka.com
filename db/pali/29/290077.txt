                 สยํ สมตฺตานิ ปกุพฺพมาโน
                 ยถา หิ ชาเนยฺย ตถา วเทยฺยาติ ฯ
            [๘๐] โย อตฺตโน สีลวตานิ ชนฺตุ
                 อนานุปุฏฺโฐ จ ๑ ปเรส ปาวา ๒
                 อนริยธมฺมํ กุสลา ตมาหุ
                 โย อาตุมานํ สยเมว ปาวา ฯ
     [๘๑]   โย   อตฺตโน   สีลวตานิ   ชนฺตูติ   โยติ  โย  ยาทิโส
ยถายุตฺโต   ยถาวิหิโต   ยถาปกาโร   ยณฺฐานปฺปตฺโต  ยํธมฺมสมนฺนาคโต
ขตฺติโย   วา   พฺราหฺมโณ   วา   เวสฺโส   วา  สุทฺโท  วา  คหฏฺโฐ
วา   ปพฺพชิโต   วา   เทโว  วา  มนุสฺโส  วา  ฯ  สีลวตานีติ  อตฺถิ
สีลญฺเจว วตฺตญฺจ ๓ อตฺถิ วตฺตํ ๔ น สีลํ ฯ
     กตมํ  สีลญฺเจว วตฺตญฺจ ฯ อิธ ภิกฺขุ สีลวา โหติ ปาฏิโมกฺขสํวรสํวุโต
วิหรติ        อาจารโคจรสมฺปนฺโน        อณุมตฺเตสุ        วชฺเชสุ
ภยทสฺสาวี    สมาทาย    สิกฺขติ    สิกฺขาปเทสุ   โย   ตตฺถ   สํยโม
สํวโร   อวีติกฺกโม   อิทํ   สีลํ   ฯ   ยํ   สมาทานํ   ตํ   วตฺตํ   ฯ
สํวรฏฺเฐน    สีลํ    สมาทานฏฺเฐน    วตฺตํ   อิทํ   วุจฺจติ   สีลญฺเจว
วตฺตญฺจ ฯ
     กตมํ    วตฺตํ    น   สีลํ   ฯ   อฏฺฐ   ธุตงฺคานิ   อารญฺญิกงฺคํ
ปิณฺฑปาติกงฺคํ       ปํสุกูลิกงฺคํ       เตจีวริกงฺคํ      สปทานจาริกงฺคํ
ขลุปจฺฉาภตฺติกงฺคํ   เนสชฺชิกงฺคํ   ยถาสนฺถติกงฺคํ   อิทํ  วุจฺจติ  วตฺตํ  น
#๑ ม. ว. ฯ ๒ โป. ม. ปาว ฯ อิโต ปรํ อีทิสเมว ฯ ๓-๔ โป. ม. วตญฺจ ฯ
#สพฺพตฺถ อีทิสเมว ฯ
