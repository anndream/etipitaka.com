น   ราคํ   ชเนติ  ฯ  ตสฺส  ฐิโตว  กาโย  โหติ  ฐิตํ  จิตฺตํ  อชฺฌตฺตํ
สุสณฺฐิตํ   สุวิมุตฺตํ   ฯ   มนสา   โข   ปเนว  ธมฺมํ  วิญฺญาย  อมนาปํ
น   มงฺกุ   โหติ   อปฺปติฏฺฐีนจิตฺโต   อาทินมนโส  อพฺยาปนฺนเจตโส  ฯ
ตสฺส   ฐิโตว   กาโย  โหติ  ฐิตํ  จิตฺตํ  อชฺฌตฺตํ  สุสณฺฐิตํ  สุวิมุตฺตํ  ฯ
จกฺขุนา  รูปํ  ทิสฺวา  มนาปามนาเปสุ  รูเปสุ  ตสฺส  ฐิโตว  กาโย โหติ
ฐิตํ   จิตฺตํ   อชฺฌตฺตํ   สุสณฺฐิตํ  สุวิมุตฺตํ  ฯ  โสเตน  สทฺทํ  สุตฺวา  ฯ
ฆาเนน   คนฺธํ   ฆายิตฺวา   ฯ   ชิวฺหาย   รสํ  สายิตฺวา  ฯ  กาเยน
โผฏฺฐพฺพํ    ผุสิตฺวา    ฯ   มนสา   ธมฺมํ   วิญฺญาย   มนาปามนาเปสุ
ธมฺเมสุ   ตสฺส   ฐิโตว   กาโย   โหติ   ฐิตํ  จิตฺตํ  อชฺฌตฺตํ  สุสณฺฐิตํ
สุวิมุตฺตํ   ฯ   จกฺขุนา   รูปํ  ทิสฺวา  รชนีเย  น  รชฺชติ  โทสนีเย  น
ทุสฺสติ    โมหนีเย   น   มุยฺหติ   โกปนีเย   น   กุปฺปติ   กิเลสนีเย
น   กิลิสฺสติ   มทนีเย   น   มชฺชติ   ฯ   โสเตน   สทฺทํ  สุตฺวา  ฯ
ฆาเนน   คนฺธํ   ฆายิตฺวา   ฯ   ชิวฺหาย   รสํ  สายิตฺวา  ฯ  กาเยน
โผฏฺฐพฺพํ   ผุสิตฺวา   ฯ   มนสา   ธมฺมํ   วิญฺญาย  รชนีเย  น  รชฺชติ
โทสนีเย   น   ทุสฺสติ   โมหนีเย   น   มุยฺหติ   โกปนีเย  น  กุปฺปติ
กิเลสนีเย   น   กิลิสฺสติ   มทนีเย   น  มชฺชติ  ฯ  ทิฏฺเฐ  ทิฏฺฐมตฺโต
สุเต     สุตมตฺโต     มุเต    มุตมตฺโต    วิญฺญาเต    วิญฺญาตมตฺโต
ทิฏฺเฐ   น   ลิมฺปติ   สุเต   น   ลิมฺปติ   มุเต  น  ลิมฺปติ  วิญฺญาเต
น   ลิมฺปติ   ฯ   ทิฏฺเฐ   อนูปโย   อนิสฺสิโต  อปฺปฏิพทฺโธ  วิปฺปมุตฺโต
วิสญฺญุตฺโต    วิมริยาทิกเตน    เจตสา    วิหรติ    ฯ   สุเต   มุเต
