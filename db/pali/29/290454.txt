อนิรากตชฺฌาโน        วิปสฺสนาย        สมนฺนาคโต       พฺรูเหตา
สุญฺญาคารานํ     ฌายี    ฌานรโต    เอกตฺตมนุยุตฺโต    สทตฺถครุโกติ
ฌายี น ปาทโลลสฺส ฯ
     [๗๔๗]  วิรเม  กุกฺกุจฺจา นปฺปมชฺเชยฺยาติ กุกฺกุจฺจนฺติ หตฺถกุกฺกุจฺจมฺปิห
กุกฺกุจฺจํ        ปาทกุกฺกุจฺจมฺปิ       กุกฺกุจฺจํ       หตฺถปาทกุกฺกุจฺจมฺปิ
กุกฺกุจฺจํ     กปฺปิเย     อกปฺปิยสญฺญิตา     อกปฺปิเย     กปฺปิยสญฺญิตา
อวชฺเช    วชฺชสญฺญิตา    วชฺเช    อวชฺชสญฺญิตา    [๑]    เอวรูปํ
กุกฺกุจฺจํ     กุกฺกุจฺจายนา     กุกฺกุจฺจายิตตฺตํ    เจตโส    วิปฺปฏิสาโร
มโนวิเลโข   อิทํ   วุจฺจติ  กุกฺกุจฺจํ  ฯ  อปิ  ทฺวีหิ  การเณหิ  อุปฺปชฺชติ
กุกฺกุจฺจํ   เจตโส   วิปฺปฏิสาโร   มโนวิเลโข   กตตฺตา   จ  อกตตฺตา
จ   ฯ   กถํ   กตตฺตา   จ  อกตตฺตา  จ  อุปฺปชฺชติ  กุกฺกุจฺจํ  เจตโส
วิปฺปฏิสาโร   มโนวิเลโข   ฯ   กตํ   เม   กายทุจฺจริตํ   อกตํ   เม
กายสุจริตนฺติ   อุปฺปชฺชติ  กุกฺกุจฺจํ  เจตโส  วิปฺปฏิสาโร  มโนวิเลโข  ฯ
กตํ    เม    วจีทุจฺจริตํ    กตํ    เม    มโนทุจฺจริตํ    กโต   เม
ปาณาติปาโต    อกตา    เม    ปาณาติปาตา    เวรมณีติ   อุปฺปชฺชติ
กุกฺกุจฺจํ   ฯเปฯ   มโนวิเลโข   ฯ   กตํ  เม  อทินฺนาทานํ  กโต  เม
กาเมสุ   มิจฺฉาจาโร   กโต   เม   มุสาวาโท   กตา   เม   ปิสุณา
วาจา   กตา  เม  ผรุสา  วาจา  กโต  เม  สมฺผปฺปลาโป  กตา  เม
อภิชฺฌา    กโต   เม   พฺยาปาโท   กตา   เม   มิจฺฉาทิฏฺฐิ   อกตา
เม     สมฺมาทิฏฺฐีติ    อุปฺปชฺชติ    กุกฺกุจฺจํ    เจตโส    วิปฺปฏิสาโร
#๑ ม. ยํ ฯ
