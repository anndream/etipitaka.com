ญาณิโน วิภาวิโน เมธาวิโนติ สํสุทฺธปญฺญา กุสลา มตีมา ฯ
     [๕๓๗]   น   เตสํ   โกจิ  ปริหีนปญฺโญติ  เตสํ  สมณพฺราหฺมณานํ
น     โกจิ     หีนปญฺโญ    นิหีนปญฺโญ    โอมกปญฺโญ    ลามกปญฺโญ
ชตุกฺกปญฺโญ   ปริตฺตปญฺโญ   [๑]   ฯ   อถวา   สพฺเพว   อคฺคปญฺญา
เสฏฺฐปญฺญา       วิเสฏฺฐปญฺญา       ปาโมกฺขปญฺญา      อุตฺตมปญฺญา
ปวรปญฺญาติ น เตสํ โกจิ ปริหีนปญฺโญ ฯ
     [๕๓๘]  ทิฏฺฐี  หิ  เตสํปิ  ตถา  สมตฺตาติ  เตสํ  สมณพฺราหฺมณานํ
ทิฏฺฐิ    ตถา   สมตฺตา   สมาทินฺนา   คหิตา   ปรามฏฺฐา   อภินิวิฏฺฐา
อชฺโฌสิตา    อธิมุตฺตาติ    ทิฏฺฐี    หิ   เตสํปิ   ตถา   สมตฺตา   ฯ
เตนาห ภควาh
                 สนฺทิฏฺฐิยา เจ ปน วีวทาตา
                 สํสุทฺธปญฺญา กุสลา มตีมา
                 น เตสํ โกจิ ปริหีนปญฺโญ
                 ทิฏฺฐี หิ เตสํปิ ตถา สมตฺตาติ ฯ
           [๕๓๙] น วาหเมตํ ตถิวนฺติ ๒ พฺรูมิ
                 ยมาหุ พาลา มิถุ อญฺญมญฺญํ
                 สกํ สกํ ทิฏฺฐิมกํสุ สจฺจํ
                 ตสฺมา หิ พาโลติ ปรํ ทหนฺติ ฯ
     [๕๔๐]   น   วาหเมตํ   ตถิวนฺติ   พฺรูมีติ  นาติ  ปฏิกฺเขโป  ฯ
เอตนฺติ   ทฺวาสฏฺฐิทิฏฺฐิคตนฺติ   นาหํ   เอตํ   ตถํ   ตจฺฉํ  ภูตํ  ยาถาวํ
#๑ โป. ม. อตฺถิ ฯ  ๒ ม. ตถิยนฺติ ฯ
