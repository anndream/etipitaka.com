อนุปฏฺฐิตาย   สติยา   อสํวุเตหิ   อินฺทฺริเยหิ   โส  ตตฺร  ตตฺร  สชฺชติ
ตตฺร   ตตฺร   คณฺหาติ   ตตฺร   ตตฺร   พชฺฌติ  ตตฺร  ตตฺร  อนยพฺยสนํ
อาปชฺชติ   เอวมฺปิ   คาเม   สชฺชติ   ฯ   กถํ  คาเม  น  สชฺชติ  ฯ
อิธ   ภิกฺขุ   คาเม   คิหีหิ  อสํสฏฺโฐ  วิหรติ  น  สหนนฺที  น  สหโสกี
น   สุขิเตสุ   สุขิโต   น  ทุกฺขิเตสุ  ทุกฺขิโต  อุปฺปนฺเนสุ  กิจฺจกรณีเยสุ
น   อตฺตนา  โวโยคํ  อาปชฺชติ  เอวมฺปิ  คาเม  น  สชฺชติ  ฯ  อถวา
ภิกฺขุ   ปุพฺพณฺหสมยํ   นิวาเสตฺวา   ปตฺตจีวรมาทาย   คามํ   วา  นิคมํ
วา    ปิณฺฑาย   ปาวิสติ   รกฺขิเตเนว   กาเยน   รกฺขิตาย   วาจาย
รกฺขิเตน    จิตฺเตน   อุปฏฺฐิตาย   สติยา   สํวุเตหิ   อินฺทฺริเยหิ   โส
ตตฺร   ตตฺร   น   สชฺชติ   ตตฺร   ตตฺร  น  คณฺหาติ  ตตฺร  ตตฺร  น
พชฺฌติ    ตตฺร   ตตฺร   น   อนยพฺยสนํ   อาปชฺชติ   เอวมฺปิ   คาเม
น   สชฺชติ   ฯ   คาเม  จ  นาภิสชฺเชยฺยาติ  คาเม  น  สชฺเชยฺย  น
คณฺเหยฺย   น   พชฺเฌยฺย   น   ปลิพชฺเฌยฺย   อคิทฺโธ   อสฺส  อคธิโต
อมุจฺฉิโต    อนชฺโฌปนฺโน   วีตเคโธ   วิคตเคโธ   จตฺตเคโธ   ฯเปฯ
พฺรหฺมภูเตน อตฺตนา วิหเรยฺยาติ คาเม จ นาภิสชฺเชยฺย ฯ
     [๗๖๔]   ลาภกมฺยา   ชนํ   น  ลาปเยยฺยาติ  กตมา  ลปนา  ฯ
ลาภสกฺการสิโลกสนฺนิสฺสิตสฺส   ปาปิจฺฉสฺส   อิจฺฉาปกตสฺส   อามิสจกฺขุกสฺส
โลกธมฺมครุกสฺส   ยา   ปเรสํ   อาลปนา   ลปนา  สลฺลปนา  อุลฺลปนา
สมุลฺลปนา  อุนฺนหนา  สมุนฺนหนา อุกฺกาปนา สมุกฺกาปนา ๑ อนุปฺปิยภาณิตา
ปาตุกมฺยตา        มุคฺคสูปตา       ปาริภฏฺยตา       ปรปิฏฺฐิมํสิกตา
#๑ ม. อุกฺกาจนา สมุกฺกาจนา ฯ
