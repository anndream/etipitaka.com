ภณฺฑนํ   กโรนฺติ   วิคฺคหํ   กโรนฺติ   วิวาทํ   กโรนฺติ  เมธคํ  กโรนฺติ
น   ตฺวํ   อิมํ   ธมฺมวินยํ   อาชานาสิ   ฯเปฯ  นิพฺเพเธหิ  วา  สเจ
ปโหสีติ เอวมฺปิ วิคฺคยฺห วิวาทยนฺติ ฯ
     [๕๒๖]   พาโล   ปโร   อกุสโลติ   จาหูติ  ปโร  พาโล  หีโน
นิหีโน  โอมโก  ลามโก  ชตุกฺโก  ปริตฺโต  อกุสโล  อวิทฺธา อวิชฺชาคโต
อญาณี    อวิภาวี    ทุปฺปญฺโญติ    เอวมาหํสุ   เอวํ   กเถนฺติ   เอวํ
ภณนฺติ เอวํ ทีปยนฺติ เอวํ โวหรนฺตีติ พาโล ปโร อกุสโลติ จาหุ ฯ
     [๕๒๗]  สจฺโจ  นุ  วาโท  กตโม อิเมสนฺติ อิเมสํ สมณพฺราหฺมณานํ
วาโท   กตโม   สจฺโจ   ตจฺโฉ   ตโถ   ภูโต   ยาถาโว  อวิปรีโตติ
สจฺโจ นุ วาโท กตโม อิเมสํ ฯ
     [๕๒๘]  สพฺเพว  หีเม  กุสลาวทานาติ  สพฺเพวิเม  สมณพฺราหฺมณา
กุสลวาทา     ปณฺฑิตวาทา     ธีรวาทา     ญาณวาทา     เหตุวาทา
ลกฺขณวาทา    การณวาทา    ฐานวาทา   สกาย   ลทฺธิยาติ   สพฺเพว
หีเม กุสลาวทานา ฯ เตนาห โส นิมฺมิโต
                 เอวมฺปิ วิคฺคยฺห วิวาทยนฺติ
                 พาโล ปโร อกุสโลติ จาหุ
                 สจฺโจ นุ วาโท กตโม อิเมสํ
                 สพฺเพว หีเม กุสลาวทานาติ ฯ
           [๕๒๙] ปรสฺส เว ๑ ธมฺมมนานุชานํ
                 พาโลมโก โหติ นิหีนปญฺโญ
#๑ โป. ม. เจ ฯ
