ผสฺเสหิ   วิวิตฺตํ   ปสฺสติ   ฯ   อนาคตํ   ผสฺสํ   อตีเตหิ  จ  ผสฺเสหิ
ปจฺจุปฺปนฺเนหิ   จ   ผสฺเสหิ   วิวิตฺตํ   ปสฺสติ   ฯ   ปจฺจุปฺปนฺนํ   ผสฺสํ
อตีเตหิ  จ  ผสฺเสหิ  อนาคเตหิ  จ  ผสฺเสหิ  วิวิตฺตํ  ปสฺสติ  ฯ  อถวา
เย   เต   ผสฺสา   อริยา  อนาสวา  โลกุตฺตรา  สุญฺญตปฏิสํยุตฺตา  เต
ผสฺเส   วิวิตฺเต  ปสฺสติ  ราเคน  โทเสน  โมเหน  โกเธน  อุปนาเหน
มกฺเขน   ปฬาเสน   อิสฺสาย  มจฺฉริเยน  มายาย  สาเฐยฺเยน  ถมฺเภน
สารมฺเภน    มาเนน    อติมาเนน   มเทน   ปมาเทน   สพฺพกิเลเสหิ
สพฺพทุจฺจริเตหิ      สพฺพทรเถหิ      สพฺพปริฬาเหหิ     สพฺพสนฺตาเปหิ
สพฺพากุสลาภิสงฺขาเรหิ วิวิตฺเต ปสฺสตีติ วิเวกทสฺสี ผสฺเสสุ ฯ
     [๓๙๔]   ทิฏฺฐีสุ   จ   น   นิยฺยตีติ  ตสฺส  ทฺวาสฏฺฐี  ทิฏฺฐิคตานิ
ปหีนานิ    สมุจฺฉินฺนานิ    วูปสนฺตานิ   ปฏิปฺปสฺสทฺธานิ   อภพฺพุปฺปตฺติกานิ
ญาณคฺคินา   ทฑฺฒานิ   โส   ทิฏฺฐิยา  น  ยายติ  น  นิยฺยติ  น  วุยฺหติ
น   สํหริยติ   นปิ   ตํ   ทิฏฺฐิคตํ   สารโต  ปจฺเจติ  น  ปจฺจาคจฺฉตีติ
ทิฏฺฐีสุ จ น นิยฺยติ ฯ เตนาห ภควา
         นิราสตฺตี อนาคเต        อตีตํ นานุโสจติ
         วิเวกทสฺสี ผสฺเสสุ        ทิฏฺฐีสุ จ น นิยฺยตีติ ฯ
   [๓๙๕] ปฏิลีโน อกุหโก          อปิหาลุ อมจฺฉรี
         อปฺปคพฺโภ อเชคุจฺโฉ      เปสุเณยฺเย จ โน ยุโต ฯ
     [๓๙๖]  ปฏิลีโน  อกุหโกติ  ปฏิลีโนติ  ราคสฺส  ปหีนตฺตา  ปฏิลีโน
โทสสฺส   ปหีนตฺตา   ปฏิลีโน   โมหสฺส   ปหีนตฺตา   ปฏิลีโน   โกธสฺส
