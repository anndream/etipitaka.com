วิสญฺญุตฺโต  วิมริยาทิกเตน  เจตสา  วิหเรยฺยาติ  น  กปฺปิโย  นูปรโต ฯ
น   ปตฺถิโยติ   ปตฺถนา   วุจฺจติ  ตณฺหา  โย  ราโค  สาราโค  ฯเปฯ
อภิชฺฌา  โลโภ  อกุสลมูลํ  ฯ  ยสฺเสสา  ปตฺถนา [๑] ปหีนา สมุจฺฉินฺนา
วูปสนฺตา    ปฏิปฺปสฺสทฺธา    อภพฺพุปฺปตฺติกา   ญาณคฺคินา   ทฑฺฒา   โส
วุจฺจติ   น   ปตฺถิโย  ฯ  ภควาติ  คารวาธิวจนํ  ฯ  อปิจ  ภคฺคราโคติ
ภควา  ฯ  ภคฺคโทโสติ  ภควา  ฯ  ภคฺคโมโหติ  ภควา  ฯ  ภคฺคมาโนติ
ภควา    ฯ    ภคฺคทิฏฺฐีติ    ภควา   ฯ   ภคฺคกณฺฏโกติ   ภควา   ฯ
ภคฺคกิเลโสติ   ภควา   ฯ  ภชิ  วิภชิ  ปฏิวิภชิ  ธมฺมรตนนฺติ  ภควา  ฯ
ภวานํ   อนฺตกโรติ   ภควา   ฯ  ภาวิตกาโยติ  ภควา  ฯ  ภาวิตสีโลติ
ภาวิตจิตฺโตติ  ภาวิตปญฺโญติ  ภควา  ฯ  ภชิ  วา  ภควา อรญฺญวนปตฺถานิ
ปนฺตานิ    เสนาสนานิ    อปฺปสทฺทานิ    อปฺปนิคฺโฆสานิ    วิชนวาตานิ
มนุสฺสราหเสยฺยกานิ     ปฏิสลฺลานสารูปานีติ     ภควา     ฯ    ภาคี
วา      ภควา     จีวรปิณฺฑปาตเสนาสนคิลานปจฺจยเภสชฺชปริกฺขารานนฺติ
ภควา     ฯ     ภาคี     วา    ภควา    อตฺถรสสฺส    ธมฺมรสสฺส
วิมุตฺติรสสฺส    อธิสีลสฺส    อธิจิตฺตสฺส    อธิปญฺญายาติ    ภควา    ฯ
ภาคี   วา   ภควา   จตุนฺนํ   ฌานานํ   จตุนฺนํ   อปฺปมญฺญานํ   จตุนฺนํ
อรูปสมาปตฺตีนนฺติ   ภควา   ฯ   ภาคี  วา  ภควา  อฏฺฐนฺนํ  วิโมกฺขานํ
อฏฺฐนฺนํ   อภิภายตนานํ   นวนฺนํ   อนุปุพฺพวิหารสมาปตฺตีนนฺติ   ภควา  ฯ
ภาคี   วา   ภควา   ทสนฺนํ   สญฺญาภาวนานํ   ทสนฺนํ   กสิณสมาปตฺตีนํ
อานาปานสฺสติสมาธิสฺส    อสุภสมาปตฺติยาติ    ภควา   ฯ   ภาคี   วา
#๑ โป. ม. ตณฺหา ฯ
