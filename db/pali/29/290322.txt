อจริ   อนตฺถํ   จรติ   อนตฺถํ   จริสฺสตีติ  โกโธ  ชายติ  ฯ  อปฺปิยสฺส
เม   อมนาปสฺส   อตฺถํ   อจริ   อตฺถํ   จรติ  อตฺถํ  จริสฺสตีติ  โกโธ
ชายติ ฯ เอวํ อนิฏฺฐํ วตฺถุํ นิสฺสาย โกโธ ชายติ ฯ
     กถํ  อิฏฺฐํ  วตฺถุํ  นิสฺสาย  โกโธ ชายติ ฯ อิฏฺฐวตฺถุอจฺเฉทสงฺกิโนปิ
โกโธ     ชายติ     อจฺฉิชฺชนฺเตปิ     โกโธ    ชายติ    อจฺฉินฺเนปิ
โกโธ  ชายติ  ฯ  อิฏฺฐวตฺถุวิปริณามสงฺกิโนปิ  โกโธ ชายติ วิปริณามนฺเตปิ
โกโธ    ชายติ    วิปริณเตปิ    โกโธ    ชายติ   ฯ   เอวํ   อิฏฺฐํ
วตฺถุํ นิสฺสาย โกโธ ชายติ ฯ
     กถํ   อนิฏฺฐํ  วตฺถุํ  นิสฺสาย  มุสาวาโท  อุปฺปชฺชติ  ฯ  อิเธกจฺโจ
อทฺทุพนฺธเนน  ๑  วา  พนฺโธ  ตสฺส  พนฺธนสฺส โมกฺขตฺถาย สมฺปชานมุสา
ภาสติ  ฯ  รชฺชุพนฺธเนน  วา  พนฺโธ  ฯ  สงฺขลิกพนฺธเนน  วา พนฺโธ ฯ
เวตฺตพนฺธเนน   วา   พนฺโธ  ฯ  ลตาพนฺธเนน  วา  พนฺโธ  ฯ  [๒]
ปริกฺเขปพนฺธเนน  วา  พนฺโธ  ฯ  คามนิคมนครพนฺธเนน ๓ วา พนฺโธ ฯ
ชนปทพนฺธเนน   วา  พนฺโธ  ตสฺส  พนฺธนสฺส  โมกฺขตฺถาย  สมฺปชานมุสา
ภาสติ ฯ เอวํ อนิฏฺฐํ วตฺถุํ นิสฺสาย มุสาวาโท อุปฺปชฺชติ ฯ
     กถํ   อิฏฺฐํ   วตฺถุํ  นิสฺสาย  มุสาวาโท  อุปฺปชฺชติ  ฯ  อิเธกจฺโจ
มนาปิกานํ    รูปานํ    เหตุ   สมฺปชานมุสา   ภาสติ   ฯ   มนาปิกานํ
สทฺทานํ   คนฺธวนํ   รสานํ   โผฏฺฐพฺพานํ  เหตุ  จีวรเหตุ  ปิณฺฑปาตเหตุ
เสนาสนเหตุ        คิลานปจฺจยเภสชฺชปริกฺขารเหตุ       สมฺปชานมุสา
ภาสติ ฯ เอวํ อิฏฺฐํ วตฺถุํ นิสฺสาย มุสาวาโท อุปฺปชฺชติ ฯ
#๑ โป. ม. อนฺทุ ... พทฺโธ ฯ ๒ ม. ปกฺเขปพนฺธเนน ฯ
#๓ ม. ยุ. คามนิคมนครรฏฺฐพนฺธเนน ฯ
