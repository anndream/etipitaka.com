           [๗๐๘] ยงฺกิญฺจิ ธมฺมมภิชญฺญา
                 อชฺฌตฺตํ อถวาปิ พหิทฺธา
                 น เตน ถามํ กุพฺเพถ
                 น หิ สา นิพฺพุติ สตํ วุตฺตา ฯ
     [๗๐๙]   ยงฺกิญฺจิ   ธมฺมมภิชญฺญา   อชฺฌตฺตนฺติ   ยงฺกิญฺจิ  อตฺตโน
คุณํ   ชาเนยฺย  กุสเล  วา  ธมฺเม  อพฺยากเต  วา  ธมฺเม  ฯ  กตเม
อตฺตโน   คุณา   ฯ   อุจฺจากุลา   ปพฺพชิโต  วา  อสฺส  ๑  มหากุลา
ปพฺพชิโต  วา  อสฺส  มหาโภคกุลา  ปพฺพชิโต  วา  อสฺส  อุฬารโภคกุลา
ปพฺพชิโต     วา     อสฺส     ญาโต    ยสสฺสี    คหฏฺฐปพฺพชิตานนฺติ
วา   อสฺส  ลาภิมฺหิ  จีวรปิณฺฑปาตเสนาสนคิลานปจฺจยเภสชฺชปริกฺขารานนฺติ
วา     อสฺส     สุตฺตนฺติโก     วา     อสฺส     วินยธโร     วา
อสฺส   ธมฺมกถิโก   วา   อสฺส   อารญฺญิโก   วา   อสฺส  ปิณฺฑปาติโก
วา    อสฺส    ปํสุกูลิโก    วา    อสฺส    เตจีวริโก    วา   อสฺส
สปทานจาริโก   วา   อสฺส   ขลุปจฺฉาภตฺติโก   วา   อสฺส  เนสชฺชิโก
วา    อสฺส   ยถาสนฺถติโก   วา   อสฺส   ปฐมสฺส   ฌานสฺส   ลาภีติ
วา    อสฺส    ทุติยสฺส    ฌานสฺส    ลาภีติ    วา   อสฺส   ตติยสฺส
ฌานสฺส   ลาภีติ   วา   อสฺส   จตุตฺถสฺส   ฌานสฺส  ลาภีติ  วา  อสฺส
อากาสานญฺจายตนสมาปตฺติยา  ลาภีติ  วา อสฺส วิญฺญาณญฺจายตนสมาปตฺติยา
อากิญฺจญฺญายตนสมาปตฺติยา เนวสญฺญานาสญฺญายตนสมาปตฺติยา
ลาภีติ       วา       อสฺส       อิเม      วุจฺจนฺติ      อตฺตโน
#๑ ม. อสฺสํ ฯ อิโต ปรํ เอวํ ญาตพฺพํ ฯ
