สาราปคตํ    ยถา   มรีจิ   อสฺสารา   นิสฺสารา   สาราปคตา   ยถา
กทฺทลิกฺขนฺโธ   อสฺสาโร  นิสฺสาโร  สาราปคโต  ยถา  มายา  อสฺสารา
นิสฺสารา    สาราปคตา   เอวเมว   นิรยโลโก   อสฺสาโร   นิสฺสาโร
สาราปคโต   นิจฺจสารสาเรน  วา  สุขสารสาเรน  วา  อตฺตสารสาเรน
วา   นิจฺเจน   วา  ธุเวน  วา  สสฺสเตน  วา  อวิปริณามธมฺเมน  วา
ติรจฺฉานโยนิโลโก   ปิตฺติวิสยโลโก   มนุสฺสโลโก   ฯเปฯ   สเทวโลโก
อสฺสาโร   นิสฺสาโร   สาราปคโต  นิจฺจสารสาเรน  วา  สุขสารสาเรน
วา   อตฺตสารสาเรน   วา   นิจฺเจน   วา   ธุเวน   วา   สสฺสเตน
วา อวิปริณามธมฺเมน วาติ สมนฺตมสาโร โลโก ฯ
     [๘๐๐]   ทิสา   สพฺพา   สเมริตาติ   เย   ปุรตฺถิมาย   ทิสาย
สงฺขารา    เตปิ   เอริตา   สเมริตา   จลิตา   ฆฏฺฏิตา   อนิจฺจตาย
ชาติยา    อนุคตา    ชราย   อนุสฏา   พฺยาธินา   อภิภูตา   มรเณน
อพฺภาหตา     ทุกฺเข     ปติฏฺฐิตา     อตาณา    อเลณา    อสรณา
อสรณีภูตา   ฯ  เย  ปจฺฉิมาย  ทิสาย  สงฺขารา  เย  อุตฺตราย  ทิสาย
สงฺขารา    เย    ทกฺขิณาย    ทิสาย    สงฺขารา   เย   ปุรตฺถิมาย
อนุทิสาย   สงฺขารา  เย  ปจฺฉิมาย  อนุทิสาย  สงฺขารา  เย  อุตฺตราย
อนุทิสาย    สงฺขารา    เย    ทกฺขิณาย   อนุทิสาย   สงฺขารา   เย
เหฏฺฐิมาย   ทิสาย   สงฺขารา   เย   อุปริมาย  ทิสาย  สงฺขารา  เย
ทสทิสาสุ    สงฺขารา    เตปิ   เอริตา   สเมริตา   จลิตา   ฆฏฺฏิตา
อนิจฺจตาย   ชาติยา   อนุคตา   ชราย   อนุสฏา   พฺยาธินา   อภิภูตา
