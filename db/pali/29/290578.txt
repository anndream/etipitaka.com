โข   มหาราช   ปุริสสฺส   ธมฺโม   อชฺฌตฺตํ   อุปฺปชฺชมาโน   อุปฺปชฺชติ
อหิตาย   ทุกฺขาย   อผาสุวิหาราย   โมโห   โข   มหาราช   ปุริสสฺส
ธมฺโม     อชฺฌตฺตํ    อุปฺปชฺชมาโน    อุปฺปชฺชติ    อหิตาย    ทุกฺขาย
อผาสุวิหาราย   อิเม   โข   มหาราช  ตโย  ปุริสสฺส  ธมฺมา  อชฺฌตฺตํ
อุปฺปชฺชมานา อุปฺปชฺชนฺติ อหิตาย ทุกฺขาย อผาสุวิหารายาติ ฯ
         โลโภ โทโส จ โมโห จ   ปุริสํ ปาปเจตสํ
         หึสนฺติ อตฺตสมฺภูตา        ตจสารํว สมฺผลนฺติ ฯ
เอวมฺปิ ตตฺราสยาติ ปริสฺสยา ฯ
     วุตฺตํ เหตํ ภควตา
                ราโค จ โทโส จ อิโตนิทานา
                อรตี รติ ๑ โลมหํโส อิโตชาโต
                อิโต สมุฏฺฐาย มโนวิตกฺกา
                กุมารกา ธงฺกมิโวสฺสชฺชนฺตีติ ฯ
เอวมฺปิ    ตตฺราสยาติ   ปริสฺสยา   ฯ   โลเกติ   มนุสฺสโลเกติ   กตี
ปริสฺสยา โลเก ฯ
     [๙๑๒]   คจฺฉโต   อคตํ   ทิสนฺติ  อคตทิสา  วุจฺจติ  อมตนิพฺพานํ
โย   โส   สพฺพสงฺขารสมโถ   สพฺพูปธิปฏินิสฺสคฺโค   ตณฺหกฺขโย  วิราโค
นิโรโธ   นิพฺพานํ   ฯ   อคตปุพฺพา  น  ทิสา  คตปุพฺพา  อิมินา  ทีเฆน
อทฺธุนา   ฯ   สมติตฺติกํ   อนวเสสํ   เตลปตฺตํ  ยถา  ปริหเรยฺย  เอวํ
สจิตฺตมนุรกฺเขยฺย   ๒   ปตฺถยมาโน  ทิสํ  อคตปุพฺพํ  ฯ  อคตปุพฺพํ  ทิสํ
#๑ ม. ยุ. อรตี รตี ฯ ๒ ม. สจิตฺตมนุรกฺเข ปตฺถยาโน ฯ
