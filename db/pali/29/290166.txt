มิจฺฉาสติ   ธุตา   จ   ฯ   สมฺมาสมาธินา   มิจฺฉาสมาธิ  ธุโต  จ  ฯ
สมฺมาญาเณน    มิจฺฉาญาณํ   ธุตญฺจ   ฯ   สมฺมาวิมุตฺติยา   มิจฺฉาวิมุตฺติ
ธุตา   จ   โธตา   จ   สนฺโธตา   จ   นิทฺโธตา   จ   ฯ   อถวา
อริเยน   อฏฺฐงฺคิเกน   มคฺเคน   สพฺเพ   กิเลสา   สพฺเพ   ทุจฺจริตา
สพฺเพ  ทรถา  สพฺเพ  ปริฬาหา  สพฺเพ  สนฺตาปา  สพฺพากุสลาภิสงฺขารา
ธุตา    จ    โธตา    จ    สนฺโธตา    จ    นิทฺโธตา    จ   ฯ
อรหา   อิเมหิ   โธเนยฺเยหิ  ๑  ธมฺเมหิ  อุเปโต  สมุเปโต  อุปคโต
สมุปคโต    อุปปนฺโน    สมุปปนฺโน    สมนฺนาคโต    ตสฺมา    อรหา
โธโน    ฯ    โส   ธุตราโค   ธุตปาโป   ธุตกิเลโส   ธุตปริฬาโหติ
โธโน ฯ
     โธโน   น   หิ   เตน   มญฺญติ   ยทิทํ   ทิฏฺฐสุตํ  มุเตสุ  วาติ
โธโน    ทิฏฺฐํ    น    มญฺญติ   ทิฏฺฐสฺมึ   น   มญฺญติ   ทิฏฺฐโต   น
มญฺญติ    ทิฏฺฐํ   เมติ   น   มญฺญติ   ฯ   สุตํ   น   มญฺญติ   สุตสฺมึ
น    มญฺญติ    สุตโต    น   มญฺญติ   สุตํ   เมติ   น   มญฺญติ   ฯ
มุตํ    น    มญฺญติ    มุตสฺมึ    น    มญฺญติ    มุตโต   น   มญฺญติ
มุตํ   เมติ   น   มญฺญติ   ฯ   วิญฺญาตํ   น   มญฺญติ   วิญฺญาตสฺมึ  น
มญฺญติ    วิญฺญาตโต   น   มญฺญติ   วิญฺญาตํ   เมติ   น   มญฺญติ   ฯ
วุตฺตํ   เหตํ   ภควตา   อสฺมีติ   ภิกฺขเว   มญฺญิตเมตํ   อนสฺมีติ   ๒
มญฺญิตเมตํ     ภวิสฺสนฺติ    มญฺญิตเมตํ    น    ภวิสฺสนฺติ    มญฺญิตเมตํ
รูปี    ภวิสฺสนฺติ    มญฺญิตเมตํ    อรูปี   ภวิสฺสนฺติ   มญฺญิตเมตํ   สญฺญี
#๑ ม. โธเนหิ. ฯ  ๒ ม. ยุ. อยมหมสฺมีติ ฯ
