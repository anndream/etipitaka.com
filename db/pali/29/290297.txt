อตาริ โส วิสตฺติกํ ฯ เตนาห ภควา
         ตํ พฺรูมิ อุปสนฺโตติ        กาเมสุ อนเปกฺขินํ
         คนฺถา ตสฺส น วิชฺชนฺติ     อตาริ โส วิสตฺติกนฺติ ฯ
   [๔๒๖] น ตสฺส ปุตฺตา ปสโว      เขตฺตํ วตฺถุญฺจ วิชฺชติ
         อตฺตํ ๑ วาปิ นิรตฺตํ วา   น ตสฺมึ อุปลพฺภติ ฯ
     [๔๒๗]   น   ตสฺส   ปุตฺตา   ปสโว   เขตฺตํ  วตฺถุญฺจ  วิชฺชตีติ
นาติ   ปฏิกฺเขโป   ฯ   ตสฺสาติ   อรหโต   ขีณาสวสฺส   ฯ   ปุตฺตาติ
จตฺตาโร    ปุตฺตา    อตฺตโช    ปุตฺโต   เขตฺตโช   ปุตฺโต   ทินฺนโก
ปุตฺโต   อนฺเตวาสิโก   ปุตฺโต   ฯ   ปสโวติ   อเชฬกา   กุกฺกุฏสูกรา
หตฺถิควาสฺสวฬวา   ฯ   เขตฺตนฺติ   สาลิกฺเขตฺตํ  วีหิกฺเขตฺตํ  มุคฺคกฺเขตฺตํ
มาสกฺเขตฺตํ    ยวกฺเขตฺตํ    โคธูมกฺเขตฺตํ    ติลกฺเขตฺตํ   ฯ   วตฺถุนฺติ
ฆรวตฺถุ   โกฏฺฐกวตฺถุ  ปุเรวตฺถุ  ปจฺฉาวตฺถุ  อารามวตฺถุ  วิหารวตฺถุ  ฯ
น   ตสฺส  ปุตฺตา  ปสโว  เขตฺตํ  วตฺถุญฺจ  วิชฺชตีติ  ตสฺส  ปุตฺตปริคฺคโห
วา   ปสุปริคฺคโห   วา   เขตฺตปริคฺคโห  วา  วตฺถุปริคฺคโห  วา  นตฺถิ
น   สนฺติ   น   สํวิชฺชนฺติ   นุปลพฺภนฺติ   ปหีนา   สมุจฺฉินฺนา  วูปสนฺตา
ปฏิปฺปสฺสทฺธา    อภพฺพุปฺปตฺติกา    ญาณคฺคินา    ทฑฺฒาติ    น    ตสฺส
ปุตฺตา ปสโว เขตฺตํ วตฺถุญฺจ วิชฺชติ ฯ
     [๔๒๘]   อตฺตํ  วาปิ  นิรตฺตํ  วา  น  ตสฺมึ  อุปลพฺภตีติ  อตฺตาติ
สสฺสตทิฏฺฐิ   ๒   นตฺถิ   นิรตฺตาติ   อุจฺเฉททิฏฺฐิ  นตฺถิ  อตฺตาติ  คหิตํ
นตฺถิ   นิรตฺตาติ   มุญฺจิตพฺพํ   นตฺถิ   ฯ   ยสฺส   นตฺถิ   คหิตํ   ตสฺส
#๑ ม. อตฺตา วาปิ นิรตฺตา วา ฯ สพฺพตฺถ อีทิสเมว ฯ ๒ ม. อตฺตทิฏฺฐิ ฯ
