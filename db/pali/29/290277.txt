โหติ   ปาปธมฺโม   อสุจิสงฺกสฺสรสมาจาโร   ปฏิจฺฉนฺนกมฺมนฺโต  อสฺสมโณ
สมณปฏิญฺโญ       อพฺรหฺมจารี       พฺรหฺมจาริปฏิญฺโญ       อนฺโตปูติ
อวสฺสุโต   กสมฺพุชาโต   อยํ   วุจฺจติ   ปุคฺคโล   เชคุจฺโฉ  ฯ  อถวา
โกธโน   โหติ   อุปายาสพหุโล   อปฺปมฺปิ   วุตฺโต   สมาโน  อภิสชฺชติ
กุปฺปติ    พฺยาปชฺชติ    ปติฏฺฐิยติ    โกปญฺจ    โทสญฺจ    อปฺปจฺจยญฺจ
ปาตุกโรติ   อยํ   วุจฺจติ   ปุคฺคโล   เชคุจฺโฉ   ฯ   อถวา   โกธโน
โหติ    อุปานาหี    โหติ    มกฺขี    โหติ    ปฬาสี   โหติ   อิสฺสุกี
โหติ   มจฺฉรี   โหติ   สโฐ   โหติ   มายาวี   โหติ   ถทฺโธ   โหติ
อติมานี   โหติ   ปาปิจฺโฉ   โหติ   มิจฺฉาทิฏฺฐิ   โหติ  สนฺทิฏฺฐิปรามาสี
โหติ    อาธานคฺคาหี    ๑    ทุปฺปฏินิสฺสคฺคี    โหติ    อยํ   วุจฺจติ
ปุคฺคโล เชคุจฺโฉ ฯ
     กตโม   จ   ปุคฺคโล   อเชคุจฺโฉ   ฯ  อิธ  ภิกฺขุ  สีลวา  โหติ
ปาฏิโมกฺขสํวรสํวุโต     วิหรติ     อาจารโคจรสมฺปนฺโน     อณุมตฺเตสุ
วชฺเชสุ    ภยทสฺสาวี   สมาทาย   สิกฺขติ   สิกฺขาปเทสุ   อยํ   วุจฺจติ
ปุคฺคโล   อเชคุจฺโฉ   ฯ   อถวา   อกฺโกธโน   โหติ  อนุปายาสพหุโล
พหุมฺปิ   วุตฺโต   สมาโน   น   อภิสชฺชติ   น   กุปฺปติ  น  พฺยาปชฺชติ
น    ปติฏฺฐิยติ    น    โกปญฺจ    โทสญฺจ   อปฺปจฺจยญฺจ   ปาตุกโรติ
อยํ    วุจฺจติ   ปุคฺคโล   อเชคุจฺโฉ   ฯ   อถวา   อกฺโกธโน   โหติ
อนุปนาหี    โหติ    อมกฺขี   โหติ   อปฬาสี   โหติ   อนิสฺสุกี   โหติ
อมจฺฉรี    โหติ    อสโฐ   โหติ   อมายาวี   โหติ   อถทฺโธ   โหติ
#๑ ม. อาทานคฺคาหี ฯ
