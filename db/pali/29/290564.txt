ฉฬงฺคสมนฺนาคโต    เอการกฺโข    จตุราปสฺเสโน    ปนุณฺณปจฺเจกสจฺโจ
สมวยสฏฺเฐสโน          อนาวิลสงฺกปฺโป         ปสฺสทฺธกายสงฺขาโร
สุวิมุตฺตจิตฺโต     สุวิมุตฺตปญฺโญ     เกวลี     วุสิตวา     อุตฺตมปุริโส
ปรมปุริโส  ปรมปฺปตฺติปฺปตฺโต  ฯ  โส  เนว อาจินาติ ๑ น อปจินาติ ๒
อปจินิตฺวา    ฐิโต   เนว   ปชหติ   น   อุปาทิยติ   ปชหิตฺวา   ฐิโต
เนว  วิสิเนติ  ๓  น  อุสฺสิเนติ  วิสิเนตฺวา  ฐิโต  เนว วิธุเปติ ๔ น
สนฺธุเปติ   วิธุเปตฺวา   ฐิโต   อเสกฺเขน   สีลกฺขนฺเธน  สมนฺนาคตตฺตา
ฐิโต   อเสกฺเขน   สมาธิกฺขนฺเธน   สมนฺนาคตตฺตา   ฐิโต   อเสกฺเขน
ปญฺญากฺขนฺเธน    สมนฺนาคตตฺตา    ฐิโต    อเสกฺเขน   วิมุตฺติกฺขนฺเธน
สมนฺนาคตตฺตา      ฐิโต      อเสกฺเขน      วิมุตฺติญาณทสฺสนกฺขนฺเธน
สมนฺนาคตตฺตา  ฐิโต  สจฺจํ  ปฏิปาทยิตฺวา  ๕  ฐิโต  เอวํ สมติกฺกมิตฺวา
ฐิโต  กิเลสคฺคึ  ปริยาทยิตฺวา  ๖  ฐิโต  อปริคมนตาย  ฐิโต  กูฏํ  ๗
สมาทาย   ฐิโต   มุตฺติปฏิเสวนตาย   ๘  ฐิโต  เมตฺตาย  ปาริสุทฺธิยา
ฐิโต  กรุณาย  ปาริสุทฺธิยา  ฐิโต  มุทิตาย  ปาริสุทฺธิยา  ฐิโต อุเปกฺขาย
ปาริสุทฺธิยา     ฐิโต     อจฺจนฺตปาริสุทฺธิยา     ฐิโต    อกมฺมญฺญตาย
ปาริสุทฺธิยา   ฐิโต   วิมุตฺตตฺตา  ฐิโต  สนฺตุสิตตฺตา  ฐิโต  ขนฺธปริยนฺเต
ฐิโต    ธาตุปริยนฺเต    ฐิโต    อายตนปริยนฺเต   ฐิโต   คติปริยนฺเต
ฐิโต    อุปฺปตฺติปริยนฺเต   ฐิโต   ปฏิสนฺธิปริยนฺเต   ฐิโต   ภวปริยนฺเต
ฐิโต    สํสารปริยนฺเต    ฐิโต    วฏฺฏปริยนฺเต    ฐิโต    อนฺติมภเว
ฐิโต อนฺติมสมุสฺสเย ฐิโต อนฺติมเทหธโร ภควา ฯ
#๑ ม. อาจินติ ฯ ๒ อปจินติ ฯ ๓ ม. สํสิพฺพติ ฯ ๔ ม. วิธู ฯ ๕ ม.
#สมฺปฏิปาทิยิตฺวา ฯ ๖ ม. ปริยาทิยิตฺวา ฯ ๗ ม. กฏํ ฯ ๘ ม. มุตฺต ฯ
