กปฺปยนฺติ   ฯ   น  ปุเรกฺขโรนฺตีติ  เทฺว  ปุเรกฺขารา  ตณฺหาปุเรกฺขาโร
จ   ทิฏฺฐิปุเรกฺขาโร   จ   ฯเปฯ   อยํ  ตณฺหาปุเรกฺขาโร  ฯเปฯ  อยํ
ทิฏฺฐิปุเรกฺขาโร   ฯ   เตสํ   ตณฺหาปุเรกฺขาโร  ปหีโน  ทิฏฺฐิปุเรกฺขาโร
ปฏินิสฺสฏฺโฐ      ตณฺหาปุเรกฺขารสฺส     ปหีนตฺตา     ทิฏฺฐิปุเรกฺขารสฺส
ปฏินิสฺสฏฺฐตฺตา   น   ตณฺหํ   วา   ทิฏฺฐึ   วา   ปุรโต  กตฺวา  จรนฺติ
น   ตณฺหาธชา   น   ตณฺหาเกตู   น   ตณฺหาธิปเตยฺยา  น  ทิฏฺฐิทฺธชา
น   ทิฏฺฐิเกตู   น   ทิฏฺฐาธิปเตยฺยา   น   ตณฺหาย  วา  ทิฏฺฐิยา  วา
ปริวาริตา จรนฺตีติ น กปฺปยนฺติ น ปุเรกฺขโรนฺติ ฯ
     [๑๓๙]  อจฺจนฺตสุทฺธีติ  น  เต  วทนฺตีติ อจฺจนฺตสุทฺธีติ อนจฺจนฺตสุทฺธึ
สํสารสุทฺธึ    อกิริยสุทฺธึ   สสฺสตวาทํ   น   วทนฺติ   น   กเถนฺติ   น
ภณนฺติ น ทีปยนฺติ น โวหรนฺตีติ อจฺจนฺตสุทฺธีติ น เต วทนฺติ ฯ
     [๑๔๐]    อาทานคนฺถํ    คถิตํ   วิสชฺชาติ   คนฺถาติ   จตฺตาโร
คนฺถา   อภิชฺฌา   กายคนฺโถ   พฺยาปาโท  กายคนฺโถ  สีลพฺพตปรามาโส
กายคนฺโถ      อิทํสจฺจาภินิเวโส      กายคนฺโถ      ฯ     อตฺตโน
ทิฏฺฐิยา    ราโค    อภิชฺฌา   กายคนฺโถ   ฯ   ปรวาเทสุ   อาฆาโต
อปฺปจฺจโย   พฺยาปาโท   กายคนฺโถ   ฯ  อตฺตโน  สีลํ  วา  วตฺตํ  วา
สีลพฺพตฺตํ   วา   ปรามสติ   สีลพฺพตปรามาโส   กายคนฺโถ  ฯ  อตฺตโน
ทิฏฺฐิ  อิทํสจฺจาภินิเวโส กายคนฺโถ ฯ กึการณา วุจฺจนฺติ ๑ อาทานคนฺโถ ฯ
เตหิ      คนฺเถหิ      รูปํ     อาทิยนฺติ     อุปาทิยนฺติ     คณฺหนฺติ
ปรามสนฺติ     อภินิวิสนฺติ     เวทนํ     สญฺญํ    สงฺขาเร    วิญฺญาณํ
#๑ ม. วุจฺจติ ฯ อิโต ปรํ เอวํ ญาตพฺพํ ฯ
