     [๘๗๑]    ตมานิสํสํ   ปพฺรูมิ   ปุจฺฉิโต   อวิกมฺปินนฺติ   อวิกมฺปินํ
ปุคฺคลานํ   ๑   ปุฏฺโฐ   ปุจฺฉิโต  ยาจิโต  อชฺเฌสิโต  ปสาทิโต  อิเม
จตฺตาโร   อานิสํเส   ปพฺรูมิ   โย  โส  อนิฏฺฐุรี  อนานุคิทฺโธ  อเนโช
สพฺพธี    สโมติ    พฺรูมิ   อาจิกฺขามิ   ฯเปฯ   ปกาเสมีติ   ตมานิสํสํ
ปพฺรูมิ ปุจฺฉิโต อวิกมฺปินํ ฯ เตนาห ภควา
         อนิฏฺฐุรี อนานุคิทฺโธ       อเนโช สพฺพธี สโม
         ตมานิสํสํ ปพฺรูมิ          ปุจฺฉิโต อวิกมฺปินนฺติ ฯ
   [๘๗๒] อเนชสฺส วิชานโต        นตฺถิ กาจิ นิสงฺขิติ ๒
         วิรโต โส วิยารมฺภา ๓   เขมํ ปสฺสติ สพฺพธิ ฯ
     [๘๗๓]  อเนชสฺส  วิชานโตติ  เอชา  วุจฺจติ  ตณฺหา  โย  ราโค
สาราโค   ฯเปฯ   อภิชฺฌา   โลโภ   อกุสลมูลํ   ฯ  ยสฺเสสา  เอชา
ตณฺหา   ปหีนา   สมุจฺฉินฺนา   วูปสนฺตา   ปฏิปฺปสฺสทฺธา   อภพฺพุปฺปตฺติกา
ญาณคฺคินา     ทฑฺฒา     โส     วุจฺจติ    อเนโช    ฯ    เอชาย
ปหีนตฺตา   อเนโช   โส   ลาเภปิ   น   อิญฺชติ  อลาเภปิ  น  อิญฺชติ
ยเสปิ    น   อิญฺชติ   อยเสปิ   น   อิญฺชติ   ปสํสายปิ   น   อิญฺชติ
นินฺทายปิ    น   อิญฺชติ   สุเขปิ   น   อิญฺชติ   ทุกฺเขปิ   น   อิญฺชติ
น   จลติ   น   เวธติ   นปฺปเวธติ   น   สมฺปเวธตีติ   อเนชสฺส  ฯ
วิชานโตติ   ชานโต   อาชานโต   วิชานโต   ปฏิวิชานโต   ปฏิวิชฺฌโต
สพฺเพ   สงฺขารา  อนิจฺจาติ  ชานโต  อาชานโต  วิชานโต  ปฏิวิชานโต
ปฏิวิชฺฌโต   สพฺเพ   สงฺขารา   ทุกฺขาติ   ฯเปฯ   ยงฺกิญฺจิ  สมุทยธมฺมํ
#๑ ม. ปุคฺคลํ ฯ  ๒ ม. นิสงฺขติ ฯ  ๓ ม. วิยารพฺภา ฯ
