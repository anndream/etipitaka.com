     สนฺเตเก  สมณพฺราหฺมณา  สีลสุทฺธิกา  เต  สีลมตฺเตน สญฺญมมตฺเตน
สํวรมตฺเตน      อวีติกฺกมมตฺเตน      สุทฺธึ      วิสุทฺธึ      ปริสุทฺธึ
มุตฺตึ   วิมุตฺตึ   ปริมุตฺตึ  ปจฺเจนฺติ  ฯ  สมณมุณฺฑิกาปุตฺโต  ๑  เอวมาห
จตูหิ   โข   อหํ   ถปติ   ธมฺเมหิ   สมนฺนาคตํ  ปุริสปุคฺคลํ  ปญฺญาเปมิ
สมฺปนฺนกุสลํ      ปรมกุสลํ     อุตฺตมปฺปตฺติปฺปตฺตํ     สมณํ     อโยชฺฌํ
กตเมหิ    จตูหิ   อิธ   ถปติ   น   กาเยน   ปาปกมฺมํ   กโรติ   น
ปาปิกํ   วาจํ   ภาสติ   น   ปาปกํ   สงฺกปฺปํ   สงฺกปฺเปติ  น  ปาปกํ
อาชีวํ   อาชีวติ   อิเมหิ   โข   อหํ  ถปติ  จตูหิ  ธมฺเมหิ  สมนฺนาคตํ
ปุริสปุคฺคลํ    ปญฺญาเปมิ    สมฺปนฺนกุสลํ    ปรมกุสลํ   อุตฺตมปฺปตฺติปฺปตฺตํ
สมณํ   อโยชฺฌํ   ฯ   เอวเมว   สนฺเตเก   สมณพฺราหฺมณา  สีลสุทฺธิกา
เต   สีลมตฺเตน   สญฺญมมตฺเตน   สํวรมตฺเตน   อวีติกฺกมมตฺเตน   สุทฺธึ
วิสุทฺธึ ปริสุทฺธึ มุตฺตึ วิมุตฺตึ ปริมุตฺตึ ปจฺเจนฺติ ฯ
     สนฺเตเก  สมณพฺราหฺมณา  วตฺตสุทฺธิกา  เต  หตฺถิวตฺติกา  ๒  วา
โหนฺติ   อสฺสวตฺติกา  วา  โหนฺติ  โควตฺติกา  วา  โหนฺติ  กุกฺกุรวตฺติกา
วา    โหนฺติ    กากวตฺติกา    วา    โหนฺติ   วาสุเทววตฺติกา   วา
โหนฺติ     พลเทววตฺติกา     วา    โหนฺติ    ปุณฺณภทฺทวตฺติกา    วา
โหนฺติ    มณิภทฺทวตฺติกา    วา    โหนฺติ   อคฺคิวตฺติกา   วา   โหนฺติ
นาควตฺติกา   วา   โหนฺติ   สุปณฺณวตฺติกา   วา   โหนฺติ   ยกฺขวตฺติกา
วา   โหนฺติ   อสุรวตฺติกา   วา   โหนฺติ   คนฺธพฺพวตฺติกา  วา  โหนฺติ
มหาราชวตฺติกา   วา   โหนฺติ   จนฺทวตฺติกา   วา  โหนฺติ  สุริยวตฺติกา
#๑ ม. ยุ. สมโณ มุณฺฑิกาปุตฺโต ฯ ๒ โป. ม. ...วติกา ฯ อิโต ปรํ อีทิสเมว ฯ
