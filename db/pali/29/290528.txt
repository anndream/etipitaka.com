ยํธมฺมสมนฺนาคโต   ขตฺติโย   วา  พฺราหฺมโณ  วา  เวสฺโส  วา  สุทฺโท
วา  คหฏฺโฐ  วา  ปพฺพชิโต  วา  เทโว  วา  มนุสฺโส  วา  ฯ กามาติ
อุทฺทานโต   เทฺว   กามา   วตฺถุกามา   จ   กิเลสกามา   จ  ฯเปฯ
อิเม   วุจฺจนฺติ   วตฺถุกามา   ฯเปฯ   อิเม   วุจฺจนฺติ  กิเลสกามา  ฯ
สงฺคาติ   สตฺต   สงฺคา   ราคสงฺโค  โทสสงฺโค  โมหสงฺโค  มานสงฺโค
ทิฏฺฐิสงฺโค    กิเลสสงฺโค    ทุจฺจริตสงฺโค   ฯ   โลเกติ   อปายโลเก
มนุสฺสโลเก    เทวโลเก   ขนฺธโลเก   ธาตุโลเก   อายตนโลเก   ฯ
ทุรจฺจยนฺติ   โย   กาเม   จ  สงฺเค  จ  โลเก  ทุรจฺจเย  ทุรติวตฺเต
ทุตฺตเร    ทุปฺปตเร    ทุสฺสมติกฺกเม    ทุพฺพีติวตฺเต    อตฺตริ   อุตฺตริ
ปตฺตริ    สมติกฺกมิ    วีติวตฺตยีติ   โย   จ   กาเม   อจฺจตริ   สงฺคํ
โลเก ทุรจฺจยํ ฯ
     [๘๕๓]   น   โส   โสจติ   นาชฺเฌตีติ  วิปริณตํ  วา  วตฺถุํ  น
โสจติ   วิปริณตสฺมึ   วา   วตฺถุสฺมึ   น  โสจติ  จกฺขุ  เม  วิปริณตนฺติ
น   โสจติ   โสตํ   เม   ฆานํ   เม  ชิวฺหา  เม  กาโย  เม  รูปา
เม   สทฺทา   เม   คนฺธา  เม  รสา  เม  โผฏฺฐพฺพา  เม  กุลํ  เม
คโณ   เม   อาวาโส   เม   ลาโภ   เม   ยโส   เม  ปสํสา  เม
สุขํ  เม จีวรํ เม ปิณฺฑปาโต เม เสนาสนํ เม คิลานปจฺจยเภสชฺชปริกฺขารา
เม    มาตา    เม    ปิตา    เม    ภาตา    เม    ภคินี   เม
ปุตฺโต   เม  ธีตา  เม  มิตฺตา  เม  อมจฺจา  เม  ญาติสาโลหิตา  เม
วิปริณตาติ   น   โสจติ  น  กิลมติ  น  ปริเทวติ  น  อุรตฺตาฬึ  กนฺทติ
