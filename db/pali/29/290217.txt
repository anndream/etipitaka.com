วตฺตา    ปวตฺตา    อตฺถสฺส   นินฺเนตา   อมตสฺส   ทาตา   ธมฺมสามิ
ตถาคโต    ฯ    นตฺถิ    ตสฺส    ภควโต   อญาตํ   อทิฏฺฐํ   อวิทิตํ
อสจฺฉิกตํ   อผุสิตํ   ปญฺญาย   ฯ   อตีตํ  อนาคตํ  ปจฺจุปฺปนฺนํ  อุปาทาย
สพฺเพ   ธมฺมา   สพฺพากาเรน   พุทฺธสฺส   ภควโต   ญาณมุเข  อาปาถํ
อาคจฺฉนฺติ   ฯ   ยงฺกิญฺจิ   เนยฺยํ  นาม  อตฺถิ  ชานิตพฺพํ  ฯ  อตฺตตฺโถ
วา    ปรตฺโถ    วา    อุภยตฺโถ   วา   ทิฏฺฐธมฺมิโก   วา   อตฺโถ
สมฺปรายิโก    วา   อตฺโถ   อุตฺตาโน   วา   อตฺโถ   คมฺภีโร   วา
อตฺโถ    คูโฬฺห    วา   อตฺโถ   ปฏิจฺฉนฺโน   วา   อตฺโถ   เนยฺโย
วา   อตฺโถ   นีโต   วา   อตฺโถ   อนวชฺโช  วา  อตฺโถ  นิกฺกิเลโส
วา    อตฺโถ    โวทาโน    วา   อตฺโถ   ปรมตฺโถ   วา   สพฺพนฺตํ
อนฺโตพุทฺธญาเณ   ปริวตฺตติ   ฯ   สพฺพํ   กายกมฺมํ   พุทฺธสฺส   ภควโต
ญาณานุปริวตฺตติ    สพฺพํ   วจีกมฺมํ   ญาณานุปริวตฺตติ   สพฺพํ   มโนกมฺมํ
ญาณานุปริวตฺตติ     ฯ     อตีเต     พุทฺธสฺส    ภควโต    อปฺปฏิหตํ
ญาณํ    อนาคเต   พุทฺธสฺส   ภควโต   อปฺปฏิหตํ   ณาณํ   ปจฺจุปฺปนฺเน
พุทฺธสฺส   ภควโต   อปฺปฏิหตํ   ญาณํ   ฯ   ยาวตกํ   เนยฺยํ   ตาวตกํ
ญาณํ    ยาวตกํ    ญาณํ    ตาวตกํ    เนยฺยํ   เนยฺยปริยนฺติกํ   ญาณํ
ญาณปริยนฺติกํ   เนยฺยํ   ฯ   เนยฺยํ   อติกฺกมิตฺวา   ญาณํ   นปฺปริวตฺตติ
ญาณํ    อติกฺกมิตฺวา   เนยฺยปโถ   นตฺถิ   ฯ   อญฺญมญฺญปริยนฺตฏฺฐายิโน
เต   ธมฺมา   ฯ   ยถา   ทฺวินฺนํ  สมุคฺคปฏลานํ  สมฺมาผุสิตานํ  เหฏฺฐิมํ
สมุคฺคปฏลํ     อุปริมํ    นาติวตฺตติ    อุปริมํ    สมุคฺคปฏลํ    เหฏฺฐิมํ
