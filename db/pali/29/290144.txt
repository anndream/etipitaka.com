         อจฺจยนฺติ อโหรตฺตา       ชีวิตํ อุปรุชฺฌติ
         อายุ ขียติ มจฺจานํ        กุนฺนทีนํว อูทกนฺติ ฯ
อปฺปํ วต ชีวิตํ อิทํ ฯ
     [๑๘๓]   โอรํ   วสฺสสตาปิ   มิยฺยตีติ   กลลกาเลปิ  จวติ  มรติ
อนฺตรธายติ  วิปฺปลุชฺชติ  ฯ  อมฺพุทกาเลปิ  ๑  จวติ  มรติ  อนฺตรธายติ
วิปฺปลุชฺชติ   ฯ   เปสิกาเลปิ   จวติ  มรติ  อนฺตรธายติ  วิปฺปลุชฺชติ  ฯ
ฆนกาเลปิ  จวติ  มรติ  อนฺตรธายติ  วิปฺปลุชฺชติ  ฯ  ปญฺจสาขกาเลปิ ๒
จวติ   มรติ   อนฺตรธายติ   วิปฺปลุชฺชติ   ฯ   ชาติมตฺโตปิ  จวติ  มรติ
อนฺตรธายติ   วิปฺปลุชฺชติ   ฯ   ปสูติฆเรปิ   จวติ   มรติ   อนฺตรธายติ
วิปฺปลุชฺชติ   ฯ   อฑฺฒมาสิโกปิ  จวติ  มรติ  อนฺตรธายติ  วิปฺปลุชฺชติ  ฯ
มาสิโกปิ    จวติ   มรติ   อนฺตรธายติ   วิปฺปลุชฺชติ   ฯ   ทฺวิมาสิโกปิ
ติมาสิโกปิ    จตุมาสิโกปิ    ปญฺจมาสิโกปิ   จวติ   มรติ   อนฺตรธายติ
วิปฺปลุชฺชติ   ฯ   ฉมาสิโกปิ   สตฺตมาสิโกปิ   อฏฺฐมาสิโกปิ  นวมาสิโกปิ
ทสมาสิโกปิ       สํวจฺฉริโกปิ      จวติ      มรติ      อนฺตรธายติ
วิปฺปลุชฺชติ   ฯ   ทฺวิวสฺสิโกปิ   ติวสฺสิโกปิ   จตุวสฺสิโกปิ   ปญฺจวสฺสิโกปิ
ฉวสฺสิโกปิ        สตฺตวสฺสิโกปิ       อฏฺฐวสฺสิโกปิ       นววสฺสิโกปิ
ทสวสฺสิโกปิ      วีสติวสฺสิโกปิ      ตึสวสฺสิโกปิ      จตฺตาฬีสวสฺสิโกปิ
ปญฺญาสวสฺสิโกปิ สฏฺฐิวสฺสิโกปิ สตฺตติวสฺสิโกปิ
อสีติวสฺสิโกปิ   นวุติวสฺสิโกปิ   จวติ   มรติ   อนฺตรธายติ   วิปฺปลุชฺชตีติ
โอรํ วสฺสสตาปิ มิยฺยติ ฯ
#๑ ม. ยุ. อพฺพุทกาเลปิ ฯ  ๒ ม. ยุ. ปสาขกาเลปิ ฯ
