ปุจฺฉติ    นิทานํ   ปุจฺฉติ   สมฺภวํ   ปุจฺฉติ   ปภวํ   ปุจฺฉติ   สมุฏฺฐานํ
ปุจฺฉติ   อาหารํ   ปุจฺฉติ   อารมฺมณํ   ปุจฺฉติ   ปจฺจยํ   ปุจฺฉติ  สมุทยํ
ปุจฺฉติ    ปปุจฺฉติ    ยาจติ    อชฺเฌสติ    ปสาเทตีติ   กุโต   ปหูตา
กลหา วิวาทา ฯ
     [๔๔๓]  ปริเทวโสกา  สหมจฺฉรา  จาติ  ปริเทโวติ  ญาติพฺยสเนน
วา    ผุฏฺฐสฺส    โภคพฺยสเนน    วา   ผุฏฺฐสฺส   โรคพฺยสเนน   วา
ผุฏฺฐสฺส    สีลพฺยสเนน   วา   ผุฏฺฐสฺส   ทิฏฺฐิพฺยสเนน   วา   ผุฏฺฐสฺส
อญฺญตรญฺญตเรน    วา    พฺยสเนน    สมนฺนาคตสฺส    อญฺญตรญฺญตเรน
วา   ทุกฺขธมฺเมน   ผุฏฺฐสฺส  อาเทโว  ปริเทโว  อาเทวนา  ปริเทวนา
อาเทวิตตฺตํ    ปริเทวิตตฺตํ    วาจา   ปลาโป   วิปฺปลาโป   ลาลปฺโป
ลาลปฺปายนา   ลาลปฺปายิตตฺตํ   ฯ  โสโกติ  ญาติพฺยสเนน  วา  ผุฏฺฐสฺส
โภคพฺยสเนน   วา   ผุฏฺฐสฺส   โรคพฺยสเนน  วา  ผุฏฺฐสฺส  สีลพฺยสเนน
วา     ผุฏฺฐสฺส    ทิฏฺฐิพฺยสเนน    วา    ผุฏฺฐสฺส    อญฺญตรญฺญตเรนx
วา    พฺยสเนน    สมนฺนาคตสฺส   อญฺญตรญฺญตเรน   วา   ทุกฺขธมฺเมน
ผุฏฺฐสฺส    โสโก    โสจนา   โสจิตตฺตํ   อนฺโตโสโก   อนฺโตปริโสโก
อนฺโตฑาโห  อนฺโตปริฑาโห  เจตโส  ปริชฺฌายนา  โทมนสฺสํ  โสกสลฺลํ ฯ
มจฺฉริยนฺติ      ปญฺจ     มจฺฉริยานิ     อาวาสมจฺฉริยํ     กุลมจฺฉริยํ
ลาภมจฺฉริยํ    วณฺณมจฺฉริยํ    ธมฺมมจฺฉริยํ    ยํ    เอวรูปํ    มจฺฉริยํ
มจฺฉรายนา   มจฺฉรายิตตฺตํ   เววิจฺฉํ   กทริยํ   กฏุกญฺจกตา  อคฺคหิตตฺตํ
จิตฺตสฺส     อิทํ    วุจฺจติ    มจฺฉริยํ    ฯ    อปิจ    ขนฺธมจฺฉริยมฺปิ
