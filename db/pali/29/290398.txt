โทสาคตึ   คจฺฉนฺเตสุ   โมหาคตึ   คจฺฉนฺเตสุ   ภยาคตึ  คจฺฉนฺเตสุ  น
ฉนฺทาคตึ   คจฺฉติ   น   โทสาคตึ   คจฺฉติ   น   โมหาคตึ  คจฺฉติ  น
ภยาคตึ   คจฺฉติ   น   ราควเสน   คจฺฉติ   น  โทสวเสน  คจฺฉติ  น
โมหวเสน   คจฺฉติ   น   มานวเสน   คจฺฉติ   น   ทิฏฺฐิวเสน  คจฺฉติ
น   อุทฺธจฺจวเสน   คจฺฉติ   น  วิจิกิจฺฉาวเสน  คจฺฉติ  น  อนุสยวเสน
คจฺฉติ    น   วคฺเคหิ   ธมฺเมหิ   ยายติ   นิยฺยติ   วุยฺหติ   สํหริยตีติ
วิวาทชาเตสุ น วคฺคสารี ฯ
     [๖๘๘]   สนฺโต   อสนฺเตสุ   อุเปกฺขโก  โสติ  สนฺโตติ  ราคสฺส
สนฺตตฺตา    สนฺโต   โทสสฺส   สนฺตตฺตา   สนฺโต   โมหสฺส   สนฺตตฺตา
สนฺโต     ฯเปฯ     สพฺพากุสลาภิสงฺขารานํ     สนฺตตฺตา    สมิตตฺตา
วูปสมิตตฺตา    วิชฺฌาตตฺตา    นิพฺพุตตฺตา    วิคตตฺตา   ปฏิปฺปสฺสทฺธตฺตา
สนฺโต    อุปสนฺโต   วูปสนฺโต   นิพฺพุโต   ปฏิปฺปสฺสทฺโธติ   สนฺโต   ฯ
อสนฺเตสูติ  อสนฺเตสุ อนุปสนฺเตสุ อวูปสนฺเตสุ อนิพฺพุเตสุ อปฺปฏิปฺปสฺสทฺเธสูติ
สนฺโต      อสนฺเตสุ      ฯ      อุเปกฺขโก      โสติ      อรหา
ฉฬงฺคุเปกฺขาย   สมนฺนาคโต   จกฺขุนา  รูปํ  ทิสฺวา  เนว  สุมโน  โหติ
น   ทุมฺมโน   อุเปกฺขโก   วิหรติ  สโต  สมฺปชาโน  ฯ  โสเตน  สทฺทํ
สุตฺวา   ฯเปฯ  กาลํ  กงฺขติ  ภาวิโต  สุทนฺโตติ  ๑  สนฺโต  อสนฺเตสุ
อุเปกฺขโก โส ฯ
     [๖๘๙]   อนุคฺคโห   อุคฺคหณนฺติ   มญฺเญติ   อญฺเญ   ตณฺหาวเสน
ทิฏฺฐิวเสน   คณฺหนฺติ   ๒   ปรามสนฺติ   อภินิวิสนฺติ   อรหา  อุเปกฺขติ
#๑ ม. สนฺโตติ ฯ ๒ โป. ม. คณฺหนฺเต ปรามสนฺเต อภินิวิสนฺเต ฯ
