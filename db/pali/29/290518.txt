     [๘๒๗]  โมสวชฺเชน  นิยฺเยถาติ  โมสวชฺชํ  วุจฺจติ  มุสาวาโท  ฯ
อิเธกจฺโจ    สภคฺคโต    วา   ปริสคฺคโต   วา   ญาติมชฺฌคโต   วา
ปูคมชฺฌคโต    วา    ราชกุลมชฺฌคโต    วา    อภินีโต    สกฺขิปุฏฺโฐ
เอหิ   โภ   ปุริส   ยํ   ชานาสิ  ตํ  วเทหีติ  โส  อชานํ  วา  อาห
ชานามีติ   ชานํ  วา  อาห  น  ชานามีติ  อปสฺสํ  วา  อาห  ปสฺสามีติ
ปสฺสํ   วา   อาห   น   ปสฺสามีติ   อิติ  อตฺตเหตุ  วา  ปรเหตุ  วา
อามิสกิญฺจิกฺขเหตุ  วา  สมฺปชานมุสา  ภาสิตา  ๑  โหติ  อิทํ ๒ วุจฺจติ
โมสวชฺชํ   ฯ   อปิจ   ตีหากาเรหิ   จตุปญฺจฉสตฺตอฏฺฐหากาเรหิ  ฯเปฯ
อิเมหิ     อฏฺฐหากาเรหิ     มุสาวาโท    โหติ    ฯ    โมสวชฺเชน
นิยฺเยถาติ  โมสวชฺเชน  น  ยาเยยฺย  [๓] น วุเยฺหยฺย ๔ น สํหเรยฺย
โมสวชฺชํ  ปชเหยฺย  วิโนเทยฺย  พฺยนฺตีกเรยฺย  อนภาวงฺคเมยฺย โมสวชฺชา
อารโต   อสฺส   วิรโต   ปฏิวิรโต   นิกฺขนฺโต   นิสฺสฏฺโฐ   วิปฺปมุตฺโต
วิสญฺญุตฺโต     วิมริยาทิกเตน    เจตสา    วิหเรยฺยาติ    โมสวชฺเชน
นิยฺเยถ ฯ
     [๘๒๘]   รูเป   เสฺนหํ   น   กุพฺพเยติ   รูปนฺติ   จตฺตาโร  จ
มหาภูตา   จตุนฺนญฺจ   มหาภูตานํ   อุปาทายรูปํ   ฯ   รูเป  เสฺนหํ  น
กุพฺพเยติ   รูเป   เสฺนหํ   น   กเรยฺย   ฉนฺทํ  น  กเรยฺย  เปมํ  น
กเรยฺย  ราคํ  น  กเรยฺย  น  ชเนยฺย  น  สญฺชเนยฺย  น  นิพฺพตฺเตยฺย
นาภินิพฺพตฺเตยฺยาติ รูเป เสฺนหํ น กุพฺพเย ฯ
     [๘๒๙]   มานญฺจ   ปริชาเนยฺยาติ   มาโนติ   เอกวิเธน  มาโน
#๑ โป. ยุ. ภาสิตาติ ฯ ๒ โป. ยุ. อิติ ฯ ๓ ม. น นิยฺยาเยยฺย ฯ ๔ ม. น วเหยฺย ฯ
