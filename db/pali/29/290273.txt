อจิตฺติการกโต    เถเร    ภิกฺขู    ฆฏฺฏยนฺโตปิ   ติฏฺฐติ   ฆฏฺฏยนฺโตปิ
นิสีทติ    ปุรโตปิ    ติฏฺฐติ    ปุรโตปิ    นิสีทติ    อุจฺเจปิ   อาสเน
นิสีทติ   สสีสํ   ปารุปิตฺวาปิ   นิสีทติ   ฐิตโกปิ  ภณติ  พาหาวิกฺเขปโกปิ
ภณติ เอวํ สงฺฆคโต กายิกํ ปาคพฺภิยํ ทสฺเสติ ฯ
     กถํ   คณคโต  กายิกํ  ปาคพฺภิยํ  ทสฺเสติ  ฯ  อิเธกจฺโจ  คณคโต
อจิตฺติการกโต   เถรานํ   ภิกฺขูนํ   อนุปาหนานํ  จงฺกมนฺตานํ  สอุปาหโน
จงฺกมติ    นีเจ    จงฺกเม   จงฺกมนฺตานํ   อุจฺเจ   จงฺกเม   จงฺกมติ
ฉมายํ     จงฺกมนฺตานํ    จงฺกเม    จงฺกมติ    ฆฏฺฏยนฺโตปิ    ติฏฺฐติ
ฆฏฺฏยนฺโตปิ    นิสีทติ    ปุรโตปิ   ติฏฺฐติ   ปุรโตปิ   นิสีทติ   อุจฺเจปิ
อาสเน    นิสีทติ    สสีสํ    ปารุปิตฺวาปิ    นิสีทติ    ฐิตโกปิ   ภณติ
พาหาวิกฺเขปโกปิ ภณติ เอวํ คณคโต กายิกํ ปาคพฺภิยํ ทสฺเสติ ฯ
     กถํ   โภชนสาลาย   กายิกํ   ปาคพฺภิยํ   ทสฺเสติ  ฯ  อิเธกจฺโจ
โภชนสาลาย   อจิตฺติการกโต   เถเร   ภิกฺขู  อนุปขชฺช  นิสีทติ  นเวปิ8
ภิกฺขู    อาสเนน    ปฏิพาหติ    ฆฏฺฏยนฺโตปิ    ติฏฺฐติ    ฆฏฺฏยนฺโตปิ
นิสีทติ    ปุรโตปิ    ติฏฺฐติ    ปุรโตปิ    นิสีทติ    อุจฺเจปิ   อาสเน
นิสีทติ   สสีสํ   ปารุปิตฺวาปิ   นิสีทติ   ฐิตโกปิ  ภณติ  พาหาวิกฺเขปโกปิ
ภณติ เอวํ โภชนสาลาย กายิกํ ปาคพฺภิยํ ทสฺเสติ ฯ
     กถํ  ชนฺตาฆเร  กายิกํ  ปาคพฺภิยํ  ทสฺเสติ ฯ อิเธกจฺโจ ชนฺตาฆเร
อจิตฺติการกโต    เถเร    ภิกฺขู    ฆฏฺฏยนฺโตปิ   ติฏฺฐติ   ฆฏฺฏยนฺโตปิ
นิสีทติ    ปุรโตปิ    ติฏฺฐติ    ปุรโตปิ    นิสีทติ    อุจฺเจปิ   อาสเน
