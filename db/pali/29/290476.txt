อุทฺทิสติ   ฐิตโกปิ   ภณติ   พาหาวิกฺเขปโกปิ   ภณติ   เอวํ   สงฺฆคโต
วาจสิกํ ปาคพฺภิยํ ทสฺเสติ ฯ
     กถํ  คณคโต  วาจสิกํ  ปาคพฺภิยํ  ทสฺเสติ  ฯ  อิเธกจฺโจ  คณคโต
อจิตฺติการกโต  เถเร  ภิกฺขู  อนาปุจฺฉา  วา อนชฺฌิฏฺโฐ วา อารามคตานํ
ภิกฺขูนํ     ธมฺมํ     ภณติ     ปญฺหํ     วิสชฺเชติ    ฐิตโกปิ    ภณติ
พาหาวิกฺเขปโกปิ     ภณติ     อารามคตานํ     ภิกฺขุนีนํ    อุปาสกานํ
อุปาสิกานํ     ธมฺมํ    ภณติ    ปญฺหํ    วิสชฺเชติ    ฐิตโกปิ    ภณติ
พาหาวิกฺเขปโกปิ     ภณติ    เอวํ    คณคโต    วาจสิกํ    ปาคพฺภิยํ
ทสฺเสติ ฯ
     กถํ  อนฺตรฆรํ  ปวิฏฺโฐ  วาจสิกํ  ปาคพฺภิยํ  ทสฺเสติ  ฯ อิเธกจฺโจ
อนฺตรฆรํ   ปวิฏฺโฐ   อิตฺถึ   วา   กุมารึ  วา  อาห  ๑  อิตฺถนฺนาเม
อิตฺถงฺโคตฺเต    กึ    อตฺถิ    ยาคุ    อตฺถิ   ภตฺตํ   อตฺถิ   ขาทนียํ
อตฺถิ    กึ    ปิวิสฺสาม   กึ   ภุญฺชิสฺสาม   กึ   ขาทิสฺสาม   กึ   วา
อตฺถิ   กึ   วา   เม   ทสฺสถาติ   วิปฺปลปติ  เอวํ  อนฺตรฆรํ  ปวิฏฺโฐ
วาจสิกํ ปาคพฺภิยํ ทสฺเสติ ฯ อิทํ วาจสิกํ ปาคพฺภิยํ ฯ
     กตมํ  เจตสิกํ  ปาคพฺภิยํ  ฯ  อิเธกจฺโจ น อุจฺจากุลา ๒ ปพฺพชิโต
สมาโน   อุจฺจากุลา   ๓   ปพฺพชิเตน   สทฺธึ   สทิสํ  อตฺตานํ  กโรติ
จิตฺเตน    น    มหากุลา    ปพฺพชิโต    สมาโน   น   มหาโภคกุลา
ปพฺพชิโต  สมาโน  น  อุฬารโภคกุลา  ปพฺพชิโต  สมาโน  อุฬารโภคกุลา
ปพฺพชิเตน     สทฺธึ     สทิสํ     อตฺตานํ    กโรติ    จิตฺเตน    น
#๑ ม. เอวมาห ฯ ๒-๓ ม. มหาโภคกุลา ฯ
