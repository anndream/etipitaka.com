โหติ    สปทานจาริโก    โหติ    ขลุปจฺฉาภตฺติโก   โหติ   เนสชฺชิโก
โหติ   ยถาสนฺถติโก   โหติ   ฯ   เอวมฺปิ   น   ลาภกมฺยา   สิกฺขตีติ
ลาภกมฺยา น สิกฺขติ ฯ
     [๔๑๐]   อลาเภ   จ   น   กุปฺปตีติ   กถํ  อลาเภ  กุปฺปติ  ฯ
อิเธกจฺโจ   กุลํ   วา   น   ลภามิ   คณํ   วา   น  ลภามิ  อาวาสํ
วา   น   ลภามิ   ลาภํ   วา   น   ลภามิ   ยสํ   วา   น  ลภามิ
ปสํสํ   วา   น   ลภามิ   สุขํ  วา  น  ลภามิ  จีวรํ  วา  น  ลภามิ
ปิณฺฑปาตํ  วา  น ลภามิ เสนาสนํ วา น ลภามิ คิลานปจฺจยเภสชฺชปริกฺขารํ
วา      น      ลภามิ     คิลานุปฏฺฐากํ     วา     น     ลภามิ
อปฺปญฺญาโตมฺหีติ    กุปฺปติ    พฺยาปชฺชติ   ปติฏฺฐิยติ   โกปญฺจ   โทสญฺจ
อปฺปจฺจยญฺจ ปาตุกโรติ ฯ เอวํ อลาเภ กุปฺปติ ฯ
     กถํ   อลาเภ   น   กุปฺปติ  ฯ  อิธ  ภิกฺขุ  กุลํ  วา  น  ลภามิ
คณํ   วา   น   ลภามิ   อาวาสํ   วา   น   ลภามิ   ลาภํ  วา  น
ลภามิ   ยสํ   วา   น   ลภามิ   ปสํสํ   วา   น   ลภามิ  สุขํ  วา
น   ลภามิ   จีวรํ   วา   น   ลภามิ   ปิณฺฑปาตํ   วา   น   ลภามิ
เสนาสนํ   วา   น  ลภามิ  คิลานปจฺจยเภสชฺชปริกฺขารํ  วา  น  ลภามิ
คิลานุปฏฺฐากํ    วา   น   ลภามิ   อปฺปญฺญาโตมฺหีติ   น   กุปฺปติ   น
พฺยาปชฺชติ    น    ปติฏฺฐิยติ    น    โกปญฺจ   โทสญฺจ   อปฺปจฺจยญฺจ
ปาตุกโรติ   ฯ   เอวํ   อลาเภ   น   กุปฺปตีติ  ลาภกมฺยา  น  สิกฺขติ
อลาเภ จ น กุปฺปติ ฯ
