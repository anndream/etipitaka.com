     [๑๐๖]   อนูปยํ   เกน   กถํ  วเทยฺยาติ  อุปโยติ  เทฺว  อุปยา
ตณฺหูปโย   จ   ทิฏฺฐูปโย   จ   ฯเปฯ   อยํ   ตณฺหูปโย   ฯเปฯ  อยํ
ทิฏฺฐูปโย    ฯ    ตสฺส    ตณฺหูปโย   ปหีโน   ทิฏฺฐูปโย   ปฏินิสฺสฏฺโฐ
ตณฺหูปยสฺส   ปหีนตฺตา   ทิฏฺฐูปยสฺส  ปฏินิสฺสฏฺฐตฺตา  อนูปยํ  [๑]  เกน
ราเคน   วเทยฺย   เกน   โทเสน   วเทยฺย   เกน  โมเหน  วเทยฺย
เกน   มาเนน   วเทยฺย   กาย   ทิฏฺฐิยา   วเทยฺย  เกน  อุทฺธจฺเจน
วเทยฺย   กาย   วิจิกิจฺฉาย  วเทยฺย  เกหิ  อนุสเยหิ  วเทยฺย  รตฺโตติ
วา    ทุฏฺโฐติ   วา   มูฬฺโหติ   วา   วินิพนฺโธติ   วา   ปรามฏฺโฐติ
วา   วิกฺเขปคโตติ   วา   อนิฏฺฐงฺคโตติ   วา   ถามคโตติ   วา   ฯ
เต    อภิสงฺขารา   ปหีนา   อภิสงฺขารานํ   ปหีนตฺตา   คติโย   เกน
วเทยฺย   เนรยิโกติ   วา   ฯเปฯ   เนวสญฺญีนาสญฺญีติ   วา   ฯ  โส
เหตุ   นตฺถิ   ปจฺจโย   นตฺถิ   การณํ   นตฺถิ  เยน  วเทยฺย  กเถยฺย
ภเณยฺย ทีปเยยฺย โวหเรยฺยาติ อนูปยํ เกน กถํ วเทยฺย ฯ
     [๑๐๗]  อตฺตํ  นิรตฺตํ  น  หิ  ตสฺส  อตฺถีติ อตฺตาติ สสฺสตทิฏฺฐิ ๒
นตฺถิ   นิรตฺตาติ   อุจฺเฉททิฏฺฐิ   นตฺถิ   อตฺตาติ  คหิตํ  นตฺถิ  นิรตฺตาติ
มุญฺจิตพฺพํ   นตฺถิ   ฯ   ยสฺสตฺถิ   คหิตํ   ตสฺสตฺถิ   มุญฺจิตพฺพํ   ยสฺสตฺถิ
มุญฺจิตพฺพํ   ตสฺสตฺถิ   คหิตํ   ฯ   คหณมุญฺจนํ   ๓  สมติกฺกนฺโต  อรหา
วุฑฺฒิปริหานึ    วีติวตฺโต    ฯ   โส   วุฏฺฐวาโส   จิณฺณจรโณ   ฯเปฯ
นตฺถิ ตสฺส ปุนพฺภโวติ อตฺตํ นิรตฺตํ น หิ ตสฺส อตฺถิ ฯ
     [๑๐๘]   อโธสิ   โส   ทิฏฺฐิมิเธว   สพฺพนฺติ   ตสฺส   ทฺวาสฏฺฐี
#๑ ม. ปุคฺคลํ ฯ ๒ ม. อตฺตานุทิฏฺฐิ ฯ ๓ ม. คหณํ มุญฺจนา ฯ
