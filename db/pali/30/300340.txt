ภิกฺขเว    ภิกฺขุ    สพฺพโส    อากาสานญฺจายตนํ   สมติกฺกมฺม   อนนฺตํ
วิญฺญาณนฺติ    วิญฺญาณญฺจายตนํ    อุปสมฺปชฺช   วิหรติ   [๑]   สพฺพโส
วิญฺญาณญฺจายตนํ     สมติกฺกมฺม     นตฺถิ     กิญฺจีติ    อากิญฺจญฺญายตนํ
อุปสมฺปชฺช   วิหรติ   สพฺพโส   อากิญฺจญฺญายตนํ   สมติกฺกมฺม   สนฺตเมตํ
ปณีตเมตนฺติ    เนวสญฺญานาสญฺญายตนํ    อุปสมฺปชฺช    วิหรติ   สพฺพโส
เนวสญฺญานาสญฺญายตนํ    สมติกฺกมฺม    สญฺญาเวทยิตนิโรธํ    อุปสมฺปชฺช
วิหรติ    ปญฺญาย   จสฺส   ทิสฺวา   อาสวา   ปริกฺขีณา   โหนฺติ   อยํ
วุจฺจติ  ภิกฺขเว  ภิกฺขุ  อนฺธมกาสิ  มารํ  อปทํ  วธิตฺวา  มารจกฺขุอทสฺสนํ
คโต   ปาปิมโต   ติณฺโณ   โลเก   วิสตฺติกํ   โส   วิสฺสตฺโถ   คจฺฉติ
วิสฺสตฺโถ    ติฏฺฐติ    วิสฺสตฺโถ   นิสีทติ   วิสฺสตฺโถ   เสยฺยํ   กปฺเปติ
ตํ   กิสฺส  เหตุ  อนาปาถคโต  ภิกฺขเว  ปาปิมโตติ  ฯ  มิโค  อรญฺญมฺหิ
ยถา อพนฺโธ เยนิจฺฉกํ คจฺฉติ โคจราย ฯ
     [๖๘๑]   วิญฺญู   นโร   เสริต  เปกฺขมาโนติ  วิญฺญูติ  วิญฺญู  ๒
ปณฺฑิโต    ปญฺญวา    พุทฺธิมา   ญาณี   วิภาวี   เมธาวี   ฯ   นโรติ
สตฺโต   มานโว  โปโส  ปุคฺคโล  ชีโว  ชาตุ  ชนฺตุ  อินฺทคู  มนุโช  ฯ
เสรีติ เทฺว เสรี ธมฺโมปิ เสรี ปุคฺคโลปิ เสรี ฯ
     กตโม   ธมฺโม   เสรี   ฯ   จตฺตาโร   สติปฏฺฐานา   จตฺตาโร
สมฺมปฺปธานา    จตฺตาโร    อิทฺธิปาทา   ปญฺจินฺทฺริยานิ   ปญฺจ   พลานิ
สตฺต โพชฺฌงฺคา อริโย อฏฺฐงฺคิโก มคฺโค ฯ อยํ ธมฺโม เสรี ฯ
     กตโม  ปุคฺคโล  เสรี  ฯ  โย  อิมินา เสรินา ธมฺเมน สมนฺนาคโต
#๑ ม. ปุน จปรํ ภิกฺขเว ฯ เอวมีทิเสสุ ฐาเนสุ ฯ ๒ ม. อยํ ปาโฐ นตฺถิ ฯ
