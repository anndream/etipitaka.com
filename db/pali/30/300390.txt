กายิกา  ขิฑฺฑา  ฯเปฯ  อยํ วาจสิกา ขิฑฺฑา ฯ รตีติ อนุกฺกณฺฐิตาธิวจนเมตํ
รตีติ        ฯ        กามสุขนฺติ        วุตฺตเญฺหตํ        ภควตา
ปญฺจิเม     ภิกฺขเว     กามคุณา    กตเม    ปญฺจ    จกฺขุวิญฺเญยฺยา
รูปา    อิฏฺฐา    กนฺตา   มนาปา   ปิยรูปา   กามูปสญฺหิตา   รชนียา
โสตวิญฺเญยฺยา    สทฺทา    ฆานวิญฺเญยฺยา    คนฺธา    ชิวฺหาวิญฺเญยฺยา
รสา   กายวิญฺเญยฺยา   โผฏฺฐพฺพา   อิฏฺฐา   กนฺตา   มนาปา  ปิยรูปา
กามูปสญฺหิตา   รชนียา   อิเม   โข   ภิกฺขเว   ปญฺจ   กามคุณา   ยํ
โข   ภิกฺขเว   อิเม  ปญฺจ  กามคุเณ  ปฏิจฺจ  อุปฺปชฺชติ  สุขํ  โสมนสฺสํ
อิทํ   วุจฺจติ   กามสุขนฺติ   กามสุขญฺจ   ๑  ฯ  โลเกติ  มนุสฺสโลเกติ
ขิฑฺฑา รตี กามสุขญฺจ โลเก ฯ
     [๗๕๘]    อนลงฺกริตฺวา    อนเปกฺขมาโนติ    ขิฑฺฑญฺจ    รติญฺจ
กามสุขญฺจ   โลเก   อนลงฺกริตฺวา   อนเปกฺขา   ๒  หุตฺวา  ปชหิตฺวา
วิโนเทตฺวา      พฺยนฺตีกริตฺวา     อนภาวงฺคเมตฺวาติ     อนลงฺกริตฺวา
อนเปกฺขมาโน ฯ
     [๗๕๙]    วิภูสนฏฺฐานา    วิรโต   สจฺจวาทีติ   วิภูสาติ   เทฺว
วิภูสา อตฺถิ อาคาริกวิภูสา ๓ อตฺถิ อนาคาริกวิภูสา ฯ
     กตมา  อาคาริกวิภูสา  ฯ  เกสา  จ  มสฺสุ จ มาลา จ คนฺธา ๔
จ     วิเลปนญฺจ    อาภรณญฺจ    ปิลนฺธนญฺจ    วตฺถญฺจ    ปสาธนญฺจ
เวฏฺฐนญฺจ   ๕   อุจฺฉาทนํ   ปริมทฺทนํ   นหาปนํ   สมฺพาหนํ   อาทาสํ
อญฺชนํ   มาลาวิเลปนํ   มุขจุณฺณกํ  มุขเลปนํ  หตฺถพนฺธํ  วิสิกฺขาพนฺธํ  ๖
#๑ ม. อยํ ปาโฐ นตฺถิ ฯ ๒ ม. อนเปกฺโข ฯ ๓ ม. อคาริกวิภูสา ฯ เอวมุปริปิ ฯ
#๔ ม. มสฺสู จ มาลาคนฺธญฺจ ฯ เอวมุปริปิ ฯ ๕ ม. ปารุปนญฺจ เวฐนญฺจ ฯ เอวมุปริปิ ฯ
#๖ ม. สิขาพนฺธํ ฯ เอวมุปริปิ ฯ
