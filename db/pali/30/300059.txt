ภวราครตฺตา   ชาติชรามรณํ   น   ตรึสุ   น   อุตฺตรึสุ  น  ปตรึสุ  น
สมติกฺกมึสุ    น    วีติวตฺตึสุ   ชาติชรามรณา   อนิกฺขนฺตา   อนิสฺสฏฺฐา
อนติกฺกนฺตา      อสมติกฺกนฺตา      อวีติวตฺตา     อนฺโตชาติชรามรเณ
ปริวตฺตนฺติ    อนฺโตสํสารปเถ   ปริวตฺตนฺติ   ชาติยา   อนุคตา   ชราย
อนุสฏา   พฺยาธินา   อภิภูตา   มรเณน   อพฺภาหตา   อตาณา  อเลณา
อสรณา     อสรณีภูตาติ    พฺรูมิ    อาจิกฺขามิ    เทเสมิ    ปญฺญเปมิ
ปฏฺฐเปมิ   วิวรามิ   วิภชามิ  อุตฺตานีกโรมิ  ปกาเสมีติ  เต  ยาชโยคา
ภวราครตฺตา นาตรึสุ ชาติชรนฺติ พฺรูมิ ฯ เตนาห ภควา
                อาสึสนฺติ โถมยนฺติ (อภิชปฺปนฺติ) ชุหนฺติ (ปุณฺณกาติ ภควา)
                กามาภิชปฺปนฺติ ปฏิจฺจ ลาภํ
                เต ยาชโยคา ภวราครตฺตา
                นาตรึสุ ชาติชรนฺติ พฺรูมีติ ฯ
          [๑๓๗] เต เจ นาตรึสุ ยาชโยคา (อิจฺจายสฺมา ปุณฺณโก)
                ยญฺเญหิ ชาติญฺจ ชรญฺจ มาริส
                อถ โก จรหิ เทวมนุสฺสโลเก
                อตาริ ชาติญฺจ ชรญฺจ มาริส
                ปุจฺฉามิ ตํ ภควา พฺรูหิ เม ตํ ฯ
     [๑๓๘]    เต   เจ   นาตรึสุ   ยาชโยคาติ   เต   ยญฺญยชกา
ยาชโยคา   ภวราครตฺตา   ชาติชรามรณํ   นาตรึสุ   น   อุตฺตรึสุ   น
ปตรึสุ    น   สมติกฺกมึสุ   น   วีติวตฺตึสุ   ชาติชรามรณา   อนิกฺขนฺตา
