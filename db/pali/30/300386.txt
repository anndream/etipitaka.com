สงฺขาเรสุ   นิวิฏฺฐํ   วิสเมสุ   ปญฺจสุ  กามคุเณสุ  นิวิฏฺฐํ  [๑]  สตฺตํ
อลฺลีนํ อุปคตํ อชฺโฌสิตํ อธิมุตฺตนฺติ อนตฺถทสฺสึ วิสเม นิวิฏฺฐํ ฯ
     [๗๕๑]   สยํ  น  เสเว  ปสุตํ  ปมตฺตนฺติ  ปสุตนฺติ  โยปิ  กาเม
เอสติ   คเวสติ   ปริเยสติ   ตจฺจริโต   ตพฺพหุโล  ตคฺครุโก  ตนฺนินฺโน
ตปฺโปโณ  ตปฺปพฺภาโร ตทธิมุตฺโต ตทาธิปเตยฺโย โสปิ กามปฺปสุโต ฯ [๒]
โยปิ     ตณฺหาวเสน     รูเป     ปริเยสติ     โยปิ    ตณฺหาวเสน
รูเป   ปฏิลภติ   โยปิ   ตณฺหาวเสน   รูเป   ปริภุญฺชติ  สทฺเท  คนฺเธ
รเส   โผฏฺฐพฺเพ   ปริภุญฺชติ   ตจฺจริโต  ตพฺพหุโล  ตคฺครุโก  ตนฺนินฺโน
ตปฺโปโณ  ตปฺปพฺภาโร  ตทธิมุตฺโต  ตทาธิปเตยฺโย  โสปิ  กามปฺปสุโต  ฯ
ปมตฺตนฺติ      ปมาโท     วตฺตพฺโพ     ฯ     กายทุจฺจริเต     วา
วจีทุจฺจริเต   วา   มโนทุจฺจริเต  วา  ปญฺจสุ  วา  กามคุเณสุ  จิตฺตสฺส
โวสฺสคฺโค    โวสฺสคฺคานุปฺปทานํ    กุสลานํ   วา   ธมฺมานํ   ภาวนาย
อสกฺกจฺจกิริยตา     อสาตจฺจกิริยตา     อนฏฺฐิตกิริยตา    โอลีนวุตฺติตา
นิกฺขิตฺตจฺฉนฺทตา    นิกฺขิตฺตธุรตา    อนาเสวนา   อภาวนา   อพหุลีกมฺมํ
อนธิฏฺฐานํ     อนนุโยโค     โย    เอวรูโป    ปมาโท    ปมชฺชนา
ปมชฺชิตตฺตํ   อยํ   วุจฺจติ  ปมาโท  ฯ  สยํ  น  เสเว  ปสุตํ  ปมตฺตนฺติ
ปสุตญฺจ  น  เสเวยฺย  ปมตฺตญฺจ [๓] น เสเวยฺย [๔] น นิเสเวยฺย น
สํเสเวยฺย  น  ปฏิเสเวยฺย  ๕  น อาจเรยฺย น สมาจเรยฺย น สมาทาย
#๑ ม. วิสเมสุ ปญฺจสุ นีวรเณสุ นิวิฏฺฐํ วินิวิฏฺฐํ ฯ ๒ ม. โยปิ ตณฺหาวเสน รูเป
#ปริเยสติ ฯ สทฺเท ฯ คนฺเธ ฯ รเส ฯ โผฏฐพฺเพ ปริเยสติ ตจฺจริโต ... ตทธิปเตยฺโย ฯ
#โสปิ กามปฺปสุโต ฯ โยปิ ตณฺหาวเสน รูเป ปฏิลภติ สทฺเท ฯ คนฺเธ ฯ รเส ฯ
#โผฏฐพฺเพ ปฏิลภติ ตจฺจริโต ... ตทธิปเตยฺโย ฯ โสปิ กามปฺปสุโต ฯ โยปิ ตณฺหาวเสน
#รูเป ปริภุญฺชติ ฯ สทฺเท ฯ คนเธ ฯ รเส ฯ โผฏฺฐพฺเพ ปริภุญฺชติ ตจฺจริโต ...
#ตทธิปเตยฺโย ฯ โสปิ กามปฺปสุโต ฯ ยถา กลหการโก กลหปฺปสุโต กมฺมการโก
#กมฺมปฺปสฺโต โคจเร จรนฺโต โคจรปฺปสุโต ญายี ฌานปฺปสุโต ฯ เอวเมว โย กาเม
#เอสติ คเวสติ ปริเยสติ ตจฺจริโต ... ตทธิปเตยฺโย ฯ โสปิ กามปฺปสุโต ฯ ๓ ม. สยํ ฯ
#๔ ม. สามํ น เสเวยฺย ฯ ๕ ม. ปริสํเสเวยฺย ฯ
