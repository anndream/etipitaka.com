                ชหสฺสุ ตณฺหํ อปุนพฺภวาย ฯ
     [๕๒๗]     ตณฺหาธิปนฺเน     มนุเช    เปกฺขมาโนติ    ตณฺหาติ
รูปตณฺหา     สทฺทตณฺหา     คนฺธตณฺหา     รสตณฺหา    โผฏฺฐพฺพตณฺหา
ธมฺมตณฺหา   ฯ   ตณฺหาธิปนฺเนติ   ตณฺหาอธิปนฺเน   [๑]   ตณฺหานุคเต
ตณฺหานุสเฏ   ตณฺหายาปนฺเน   อภิภูเต   ปริยาทินฺนจิตฺเต   ฯ   มนุเชติ
สตฺตาธิวจนํ   ฯ   เปกฺขมาโนติ  เปกฺขมาโน  ทกฺขมาโน  โอโลกยมาโน
นิชฺฌายมาโน        อุปปริกฺขมาโนติ       ตณฺหาธิปนฺเน       มนุเช
เปกฺขมาโน ฯ ปิงฺคิยาติ ภควา พฺราหฺมณํ นาเมน อาลปติ ฯ
     [๕๒๘]   สนฺตาปชาเต  ชรสา  ปเรเตติ  สนฺตาปชาเตติ  ชาติยา
สนฺตาปชาเต   ชราย   สนฺตาปชาเต   พฺยาธินา  สนฺตาปชาเต  มรเณน
สนฺตาปชาเต       โสกปริเทวทุกฺขโทมนสฺสุปายาเสหิ      สนฺตาปชาเต
เนรยิเกน    ทุกฺเขน   สนฺตาปชาเต   ฯเปฯ   ทิฏฺฐิพฺยสเนน   ทุกฺเขน
สนฺตาปชาเต   อีติชาเต  อุปทฺทวชาเต  อุปสคฺคชาเตติ  สนฺตาปชาเต  ฯ
ชรสา  ปเรเตติ ชราย ผุฏฺเฐ ปเรเต สโมหิเต [๒] ชาติยานุคเต ชราย
อนุสเฏ   พฺยาธินา   อภิภูเต   มรเณน   อพฺภาหเต   อตาเณ  อเลเณ
อสรเณ อสรณีภูเตติ สนฺตาปชาเต ชรสา ปเรเต ฯ
     [๕๒๙]   ตสฺมา   ตุวํ   ปิงฺคิย   อปฺปมตฺโตติ   ตสฺมาติ   ตสฺมา
ตํการณา   ตํเหตุ   ตปฺปจฺจยา   ตํนิทานา  เอวํ  อาทีนวํ  สมฺปสฺสมาโน
ตณฺหายาติ    ตสฺมา    ตุวํ    ปิงฺคิย   ฯ   อปฺปมตฺโตติ   สกฺกจฺจการี
สาตจฺจการี    ฯเปฯ   อปฺปมตฺโต   กุสเลสุ   ธมฺเมสูติ   ตสฺมา   ตุวํ
#๑ ม. ตณฺหานุเค ฯ ๒ ม. สมนฺนาคเต ฯ
