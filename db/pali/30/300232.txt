ปฏิสนฺธิครุกํ   ฯ   อถวา   ภควา   ชานาติ  อยํ  ปุคฺคโล  รูปปรายโน
ฯเปฯ เนวสญฺญานาสญฺญายตนสมาปตฺติปรายโนติ
วิมุตฺตํ ตปฺปรายนํ ฯ เตนาห ภควา
                วิญฺญาณฏฺฐิติโย สพฺพา (โปสาลาติ ภควา)
                อภิชานํ ตถาคโต
                ติฏฺฐนฺตเมนํ ชานาติ
                วิมุตฺตํ ตปฺปรายนนฺติ ฯ
   [๔๘๓] อากิญฺจญฺญาสมฺภวํ ญตฺวา      นนฺทิสญฺโญชนํ อิติ
         เอวเมตํ อภิญฺญาย          ตโต ตตฺถ วิปสฺสติ
         เอตํ ญาณํ ตถํ ตสฺส         พฺราหฺมณสฺส วุสีมโต ฯ
     [๔๘๔]     อากิญฺจญฺญาสมฺภวํ     ญตฺวาติ     อากิญฺจญฺญาสมฺภโว
วุจฺจติ   อากิญฺจญฺญายตนสํวตฺตนิโก  กมฺมาภิสงฺขาโร  ฯ  อากิญฺจญฺญายตน-
สํวตฺตนิกํ       กมฺมาภิสงฺขารํ       อากิญฺจญฺญาสมฺภโวติ      ญตฺวา
ลคฺคนนฺติ   ญตฺวา   พนฺธนนฺติ   ญตฺวา   ปลิโพโธติ   ญตฺวา   ชานิตฺวา
ตุลยิตฺวา   ตีรยิตฺวา   วิภาวยิตฺวา   วิภูตํ   กตฺวาติ   อากิญฺจญฺญาสมฺภวํ
ญตฺวา ฯ
     [๔๘๕]  นนฺทิสญฺโญชนํ  อิตีติ  นนฺทิสญฺโญชนํ  วุจฺจติ  อรูปราโค  ฯ
อรูปราเคน     ตํ    กมฺมํ    ลคฺคํ    ลคฺคิตํ    ปลิพุทฺธํ    อรูปราคํ
นนฺทิสญฺโญชนนฺติ    ญตฺวา    ลคฺคนนฺติ    ญตฺวา    พนฺธนนฺติ    ญตฺวา
ปลิโพโธติ    ญตฺวา    ชานิตฺวา    ตุลยิตฺวา   ตีรยิตฺวา   วิภาวยิตฺวา
