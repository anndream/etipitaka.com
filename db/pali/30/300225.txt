         ญาณํ สกฺกานุปุจฺฉามิ         กถํ เนยฺโย ตถาวิโธ ฯ
     [๔๗๓]  วิภูตรูปสญฺญิสฺสาติ  กตมา  รูปสญฺญา  ฯ  รูปาวจรสมาปตฺตึ
สมาปนฺนสฺส      วา      อุปปนฺนสฺส     วา     ทิฏฺฐธมฺมสุขวิหารสฺส
วา     สญฺญา    สญฺชานนา    สญฺชานิตตฺตํ    อยํ    รูปสญฺญา    ฯ
วิภูตรูปสญฺญิสฺสาติ   จตสฺโส   อรูปสมาปตฺติโย   ลาภิสฺส   ๑  รูปสญฺญา
วิภูตา    โหนฺติ    วิภาวิตา    อติกฺกนฺตา    สมติกฺกนฺตา   วีติวตฺตาติ
วิภูตรูปสญฺญิสฺส ฯ
     [๔๗๔]   สพฺพกายปฺปหายิโนติ   สพฺโพ   ตสฺส   สปฏิสนฺธิโก  ๒
รูปกาโย   ปหีโน  ตทงฺคสมติกฺกม  วิกฺขมฺภนปฺปหาเนน  ๓  ปหีโน  ตสฺส
รูปกาโยติ สพฺพกายปฺปหายิโน ฯ
     [๔๗๕]    อชฺฌตฺตญฺจ   พหิทฺธา   จ   นตฺถิ   กิญฺจีติ   ปสฺสโตติ
นตฺถิ     กิญฺจีติ    อากิญฺจญฺญายตนสมาปตฺติ    ฯ    กึการณา    นตฺถิ
กิญฺจีติ   อากิญฺจญฺญายตนสมาปตฺติ   ฯ   [๔]   วิญฺญาณญฺจายตนสมาปตฺตึ
สโต   สมาปชฺชิตฺวา   ตโต   วุฏฺฐหิตฺวา   ตญฺเญว   วิญฺญาณํ  อภาเวติ
วิภาเวติ    อนฺตรธาเปติ    นตฺถิ    กิญฺจีติ    ปสฺสติ   ฯ   ตํการณา
นตฺถิ     กิญฺจีติ     อากิญฺจญฺญายตนสมาปตฺตีติ    อชฺฌตฺตญฺจ    พหิทฺธา
จ นตฺถิ กิญฺจีติ ปสฺสโต ฯ
     [๔๗๖]   ญาณํ   สกฺกานุปุจฺฉามีติ   สกฺกาติ   สกฺโก   ฯ  ภควา
สกฺยกุลา   ปพฺพชิโตติปิ   สกฺโก  ฯเปฯ  ปหีนภยเภรโว  วิคตโลมหํโสติปิ
สกฺโก     ฯ    ญาณํ    สกฺกานุปุจฺฉามีติ    ตสฺส    ญาณํ    ปุจฺฉามิ
#๑ ม. ปฏิลทฺธสฺส ฯ ๒ ม. ปฏิสนฺธิโก ฯ ๓ ม. ตทงฺคสมติกฺกมา วิกฺขมฺภนปหาเนน ฯ
#๔ ม. ยํ ฯ
