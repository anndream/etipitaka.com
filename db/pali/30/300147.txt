โวหรนฺติ   สุเตนปิ   สุทฺธึ   วิสุทฺธึ   ปริสุทฺธึ  มุตฺตึ  วิมุตฺตึ  ปริมุตฺตึ
วทนฺติ    กเถนฺติ    ภณนฺติ   ทีปยนฺติ   โวหรนฺติ   ทิฏฺฐสุเตนปิ   สุทฺธึ
วิสุทฺธึ   ปริสุทฺธึ   มุตฺตึ   วิมุตฺตึ   ปริมุตฺตึ   วทนฺติ   กเถนฺติ  ภณนฺติ
ทีปยนฺติ โวหรนฺตีติ ทิฏฺฐสุเตนาปิ วทนฺติ สุทฺธึ ฯ
     [๒๙๓]   สีลพฺพเตนาปิ   วทนฺติ   สุทฺธินฺติ  สีเลนปิ  สุทฺธึ  วิสุทฺธึ
ปริสุทฺธึ   มุตฺตึ   วิมุตฺตึ   ปริมุตฺตึ   วทนฺติ   กเถนฺติ   ภณนฺติ  ทีปยนฺติ
โวหรนฺติ  วตฺเตนปิ  ๑  สุทฺธึ  วิสุทฺธึ  ปริสุทฺธึ  มุตฺตึ  วิมุตฺตึ ปริมุตฺตึ
วทนฺติ    กเถนฺติ    ภณนฺติ   ทีปยนฺติ   โวหรนฺติ   สีลพฺพเตนปิ   สุทฺธึ
วิสุทฺธึ   ปริสุทฺธึ   มุตฺตึ   วิมุตฺตึ   ปริมุตฺตึ   วทนฺติ   กเถนฺติ  ภณนฺติ
ทีปยนฺติ โวหรนฺตีติ สีลพฺพเตนาปิ วทนฺติ สุทฺธึ ฯ
     [๒๙๔]  อเนกรูเปน  วทนฺติ สุทฺธินฺติ อเนกวิธวตฺตกุตูหลมงฺคเลน ๒
สุทฺธึ     วิสุทฺธึ     ปริสุทฺธึ     มุตฺตึ    วิมุตฺตึ    ปริมุตฺตึ    วทนฺติ
กเถนฺติ ภณนฺติ ทีปยนฺติ โวหรนฺตีติ อเนกรูเปน วทนฺติ สุทฺธึ ฯ
     [๒๙๕]  กจฺจิสฺสุ  เต  (ภควา)  ตตฺถ  ยตา  จรนฺตาติ  กจฺจิสฺสูติ
สํสยปุจฺฉา     วิมติปุจฺฉา     เทฺวฬฺหกปุจฺฉา     อเนกํสปุจฺฉา    เอวํ
นุ    โข   นนุ   โข   กินฺนุ   โข   กถํ   นุ   โขติ   กจฺจิสฺสุ   ฯ
เตติ   ทิฏฺฐิคติกา   ฯ   ภควาติ   คารวาธิวจนเมตํ   ฯเปฯ   สจฺฉิกา
ปญฺญตฺติ   ยทิทํ   ภควาติ   กจฺจิสฺสุ   เต   ภควา   ฯ   ตตฺถ   ยตา
จรนฺตาติ   ตตฺถาติ   สกาย   ทิฏฺฐิยา   สกาย  ขนฺติยา  สกาย  รุจิยา
สกาย  ลทฺธิยา  ฯ  ยตาติ  ยตา  ปฏิยตา  ๓ โคปิตา รกฺขิตา สํวุตา ฯ
#๑ ม. วเตนปิ ฯ เอวมุปริปิ ฯ ๒ ม. อเนกวิธโกตูหลมงฺคเลน ฯ เอวมุปริปิ ฯ
#๓ ม. ยตฺตา ปฏิยตฺตา คุตฺตา ฯ เอวมุปริปิ ฯ
