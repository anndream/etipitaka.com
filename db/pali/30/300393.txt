หิตฺวาน   กามานิ   ยโถธิกานิ   ฯ   เอโก  จเร  ขคฺควิสาณกปฺโป  ฯ
เตนาห โส ปจฺจเจกสมฺพุทฺโธ
                ปุตฺตญฺจ ทารํ ปิตรญฺจ มาตรํ
                ธนานิ ธญฺญานิ จ พนฺธวานิ
                หิตฺวาน กามานิ ยโถธิกานิ
                เอโก จเร ขคฺควิสาณกปฺโปติ ฯ
          [๗๖๔] สงฺโค เอโส ปริตฺตเมตฺถ โสขฺยํ
                อปฺปสฺสาโท ทุกฺขเมตฺถ ภิยฺโย
                คณฺโฑ เอโส อิติ ญตฺวา มติมา
                เอโก จเร ขคฺควิสาณกปฺโป ฯ
     [๗๖๕]   สงฺโค   เอโส   ปริตฺตเมตฺถ   โสขฺยนฺติ  สงฺโคติ  วา
พฬิสนฺติ  วา  อามิสนฺติ  วา  ลคฺคนนฺติ  วา  ปลิโพโธติ  วา  ปญฺจนฺเนตํ
กามคุณานํ     อธิวจนํ    ฯ    ปริตฺตเมตฺถ    โสขฺยนฺติ    วุตฺตเญฺหตํไ
ภควตา      ปญฺจิเม      ภิกฺขเว     กามคุณา     กตเม     ปญฺจ
จกฺขุวิญฺเญยฺยา   รูปา   อิฏฺฐา   กนฺตา  มนาปา  ปิยรูปา  กามูปสญฺหิตา
รชนียา      โสตวิญฺเญยฺยา      สทฺทา     ฆานวิญฺเญยฺยา     คนฺธา
ชิวฺหาวิญฺเญยฺยา    รสา   กายวิญฺเญยฺยา   โผฏฺฐพฺพา   อิฏฺฐา   กนฺตา
มนาปา    ปิยรูปา    กามูปสญฺหิตา    รชนียา   อิเม   โข   ภิกฺขเว
ปญฺจ   กามคุณา   ยํ   โข   ภิกฺขเว   อิเม   ปญฺจ  กามคุเณ  ปฏิจฺจ
อุปฺปชฺชติ    สุขํ    โสมนสฺสํ   อิทํ   วุจฺจติ   กามสุขํ   อปฺปกํ   เอตํ
