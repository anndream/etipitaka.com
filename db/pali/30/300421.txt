ตสฺมา    โส    ปจฺเจกสมฺพุทฺโธ    ปธานวาติ   สงฺขาตธมฺโม   นิยโต
ปธานวา ฯ เอโก จเร ขคฺควิสาณกปฺโป ฯ เตนาห โส ปจฺเจกสมฺพุทฺโธ
                ตณฺหกฺขยํ ปตฺถยํ อปฺปมตฺโต
                อเนลมูโค สุตวา สติมา
                สงฺขาตธมฺโม นิยโต ปธานวา
                เอโก จเร ขคฺควิสาณกปฺโปติ ฯ
          [๘๐๓] สีโหว สทฺเทสุ อสนฺตสนฺโต
                วาโตว ชาลมฺหิ อสชฺชมาโน
                ปทุมํว โตเยน อลิมฺปมาโน
                เอโก จเร ขคฺควิสาณกปฺโป ฯ
     [๘๐๔]   สีโหว   สทฺเทสุ   อสนฺตสนฺโตติ  ยถา  สีโห  มิคราชา
สทฺเทสุ   อสนฺตาสี   อปริสนฺตาสี   อนุตฺราสี   อนุพฺพิคฺโค  อนุสฺสุกี  ๑
อนุตฺราโส    อภิรุ    อจฺฉมฺภี   อนุตฺราสี   อปลายี   ปจฺเจกสมฺพุทฺโธปิ
สทฺเทสุ    อสนฺตาสี    อปริสนฺตาสี    อนุตฺราสี   อนุพฺพิคฺโค   อนุสฺสุกี
อนุตฺราโส    อภิรุ    อจฺฉมฺภี    อนุตฺราสี    อปลายี   ปหีนภยเภรโว
วิคตโลมหํโส วิหรตีติ สีโหว สทฺเทสุ อสนฺตสนฺโต ฯ
     [๘๐๕]   วาโตว   ชาลมฺหิ   อสชฺชมาโนติ   วาโตติ   ปุรตฺถิมา
วาตา   ปจฺฉิมา   วาตา   อุตฺตรา   วาตา   ทกฺขิณา   วาตา  สรชา
วาตา  [๒]  สีตา  วาตา  อุณฺหา วาตา ปริตฺตา วาตา อธิมตฺตา วาตา
#๑ ม. อนุสฺสงฺกี ฯ เอวมุปริปิ ฯ ๒ ม. อรชา วาตา ฯ
