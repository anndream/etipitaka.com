                ภเวถ ๑ วิญฺญาณํ ตถาวิธสฺส ฯ
     [๒๖๓]  ติฏฺเฐ  เจ  โส  ตตฺถ  อนานุยายีติ ติฏฺเฐ เจ โสติ สเจ
โส   ติฏฺเฐยฺย   สฏฺฐีกปฺปสหสฺสานิ   ฯ   ตตฺถาติ  อากิญฺจญฺญายตเน  ฯ
อนานุยายีติ   อนานุยายี   อเวธมาโน   อวิคจฺฉมาโน  อนนฺตรธายมาโน
อปริหิยมาโน     อถวา     อรชฺชมาโน    อทุสฺสมาโน    อมุยฺหมาโน
อกิลิยมาโนติ ติฏฺเฐ เจ โส ตตฺถ อนานุยายี ฯ
     [๒๖๔]    ปูคมฺปิ    วสฺสานํ   สมนฺตจกฺขูติ   ปูคมฺปิ   วสฺสานนฺติ
ปูคมฺปิ  วสฺสานํ  พหุนฺนํ  วสฺสานํ ๒ พหุนฺนํ วสฺสสตานํ พหุนฺนํ วสฺสสหสฺสานํ
พหุนฺนํ       วสฺสสตสหสฺสานํ      พหุนฺนํ      กปฺปสตานํ      พหุนฺนํ
กปฺปสหสฺสานํ   พหุนฺนํ   กปฺปสตสหสฺสานํ   ฯ   สมนฺตจกฺขูติ   สมนฺตจกฺขุ
วุจฺจติ     สพฺพญฺญุตญาณํ    ฯเปฯ    ตถาคโต    เตน    สมนฺตจกฺขูติ
ปูคมฺปิ วสฺสานํ สมนฺตจกฺขุ ฯ
     [๒๖๕]    ตตฺเถว   โส   สีติสิยา   วิมุตฺโต   ภเวถ   วิญฺญาณํ
ตถาวิธสฺสาติ  ตตฺเถว  โส สีติภาวมนุปฺปตฺโต ธุโว สสฺสโต อวิปริณามธมฺโม
สสฺสติสมํ      ตตฺเถว      ติฏฺเฐยฺย      ฯ      อถวา      ตสฺส
วิญฺญาณํ   จเวยฺย  อุจฺฉิชฺเชยฺย  [๓]  วินสฺเสยฺย  น  ภเวยฺย  ๔  น
ปฏิสนฺธิวิญฺญาณํ  นิพฺพตฺเตยฺย  กามธาตุยา  วา  รูปธาตุยา วา อรูปธาตุยา
วาติ    อากิญฺจญฺญายตเน    ๕    อุปฺปนฺนสฺส   สสฺสตญฺจ   อุจฺเฉทญฺจ
ปุจฺฉติ      อุทาหุ      ตตฺเถว     อนุปาทิเสสาย     นิพฺพานธาตุยา
#๑ จเวถาติปิ ปาโฐ ฯ ๒ ม. วสฺสานิ พหูนิ วสฺสานิ ... ฯ เอวมีทิเสสุ ปเทสุ ฯ
#๓ ม. นสฺเสยฺย ฯ ๔ ม. ภเวยฺยาติ ฯ ๕ ม. อกิญฺจญฺญายตนํ ฯ เอวมุปริปิ ฯ
