มาเนถ   ปูเชถาติ  เอวํ  อตฺตานํ  อุจฺจํ  ฐเปนฺโต  ปรํ  นีจํ  ฐเปนฺโต
ปฏิพทฺธจิตฺโต โหติ ฯ
     กุเล  กุเล  อปฺปฏิพทฺธจิตฺโตติ  โส  ปจฺเจกสมฺพุทฺโธ  กุลปลิโพเธน
อปฺปฏิพทฺธจิตฺโต       โหติ       คณปลิโพเธน       อปฺปฏิพทฺธจิตฺโต
โหติ    อาวาสปลิโพเธน    อปฺปฏิพทฺธจิตฺโต    โหติ    จีวรปลิโพเธน
อปฺปฏิพทฺธจิตฺโต    โหติ    ปิณฺฑปาตปลิโพเธน   อปฺปฏิพทฺธจิตฺโต   โหติ
เสนาสนปลิโพเธน     อปฺปฏิพทฺธจิตฺโต     โหติ    คิลานปจฺจยเภสชฺช-
ปริกฺขารปลิโพเธน     อปฺปฏิพทฺธจิตฺโต     โหตีติ     กุเล     กุเล
อปฺปฏิพทฺธจิตฺโต   ฯ   เอโก   จเร  ขคฺควิสาณกปฺโป  ฯ  เตนาห  โส
ปจฺเจกสมฺพุทฺโธ
                รเสสุ เคธํ อกรํ อโลโล
                อนญฺญโปสี สปทานจารี
                กุเล กุเล อปฺปฏิพทฺธจิตฺโต
                เอโก จเร ขคฺควิสาณกปฺโปติ ฯ
          [๗๘๔] ปหาย ปญฺจาวรณานิ เจตโส
                อุปกฺกิเลเส พฺยปนุชฺช สพฺเพ
                อนิสฺสิโต เฉตฺวา เสฺนหโทสํ ๑
                เอโก จเร ขคฺควิสาณกปฺโป ฯ
     [๗๘๕]   ปหาย   ปญฺจาวรณานิ   เจตโสติ  โส  ปจฺเจกสมฺพุทฺโธ
กามจฺฉนฺทนีวรณํ     ปหาย    ปชหิตฺวา    วิโนเทตฺวา    พฺยนฺตีกริตฺวา
#๑ ม. - เฉตฺว สิเนหโทสํ ฯ เอวมุปริปิ ฯ
