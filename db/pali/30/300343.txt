                เอโก จเร ขคฺควิสาณกปฺโป ฯ
     [๖๘๖]   ขิฑฺฑา  รตี  โหติ  สหายมชฺเฌติ  ขิฑฺฑาติ  เทฺว  ขิฑฺฑา
กายิกา จ ขิฑฺฑา วาจสิกา จ ขิฑฺฑา ฯ
     กตมา   กายิกา   ขิฑฺฑา   ฯ  หตฺถีหิปิ  กีฬนฺติ  อสฺเสหิปิ  กีฬนฺติ
รเถหิปิ   กีฬนฺติ  ธนูหิปิ  กีฬนฺติ  [๑]  อฏฺฐปเทหิปิ  กีฬนฺติ  ทสปเทหิปิ
กีฬนฺติ  อากาเสหิปิ  ๒  กีฬนฺติ  ปริหารปเถหิปิ  ๓  กีฬนฺติ  สนฺติกายปิ
กีฬนฺติ   ขลิกายปิ   กีฬนฺติ   ฆฏิกายปิ   กีฬนฺติ   สลากหตฺเถนปิ  กีฬนฺติ
อกฺเขนปิ   กีฬนฺติ  ปงฺกจีเรนปิ  กีฬนฺติ  วงฺกเกนปิ  กีฬนฺติ  โมกฺขจิกายปิ
กีฬนฺติ    จิงฺคุลเกนปิ    กีฬนฺติ    ปตฺตาฬฺหเกนปิ    กีฬนฺติ   รถเกนปิ
กีฬนฺติ   ธนุเกนปิ   กีฬนฺติ   อกฺขริกายปิ   กีฬนฺติ   มเนสิกายปิ  กีฬนฺติ
ยถาวชฺเชนปิ กีฬนฺติ อยํ กายิกา ขิฑฺฑา ฯ
     กตมา   วาจสิกา   ขิฑฺฑา  ฯ  มุขเภริยํ  มุขาฬมฺพทํ  มุขเทณฺฑิมกํ
มุขวลิมกํ   มุขเภรุฬกํ  ๔  มุขททฺทริกํ  นาฏิกํ  ๕  ลาสํ  คีตํ  ทวกมฺมํ
อยํ วาจสิกา ขิฑฺฑา ฯ
     รตีติ   อนุกฺกณฺฐิตาวจนเมตํ  ๖  รตีติ  ฯ  สหายมชฺเฌติ  สหายา
วุจฺจนฺติ   เยหิ   สห   คมนํ   ผาสุ   อาคมนํ  ผาสุ  คมนาคมนํ  ผาสุ
ฐานํ   ผาสุ   นิสชฺชนํ   ผาสุ   สยนํ   ผาสุ   อาลปนํ  ผาสุ  สลฺลปนํ
ผาสุ  อุลฺลปนํ  ผาสุ  สมุลฺลปนํ  ผาสุ  ฯ  ขิฑฺฑา  รตี โหติ สหายมชฺเฌติ
ขิฑฺฑา     จ    รติ    จ    สหายมชฺเฌ    โหตีติ    ขิฑฺฑา    รตี
โหติ สหายมชฺเฌ ฯ
#๑ ม. ถรูหิปิ กีฬนฺติ ฯ ๒ ม. อากาเสปิ ฯ ๓ ม. ปริหารปเถปิ ฯ ๔ ม. มุขเภริกํ
#มุขาฬมฺพรํ มุขฑิณฺฑิมกํ มุขจลิมกํ มุขเภรกํ ฯ ๕ ม. นาฏกํ ฯ ๖ ม.
#อนุกฺกณฺฐิตาธิวจนเมตํ ฯ
