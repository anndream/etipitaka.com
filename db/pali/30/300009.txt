นปฺปกาสติ ฯ
     [๖๑]  กิสฺสาภิเลปนํ พฺรูหีติ กึ อสฺส ๑ โลกสฺส อภิเลปนํ ๒ ลคฺคนํ
พนฺธนํ  อุปกฺกิเลโส  ฯ  เกน  โลโก  ลิตฺโต  [๓] ปลิตฺโต ๔ กิลิฏฺโฐ
สงฺกิลิฏฺโฐ    มกฺขิโต    สํสฏฺโฐ   ลคฺโค   ลคฺคิโต   ปลิพุทฺโธ   พฺรูหิ
อาจิกฺขาหิ     เทเสหิ    ปญฺญเปหิ    ปฏฺฐเปหิ    วิวราหิ    วิภชาหิ
อุตฺตานีกโรหิ ปกาเสหีติ กิสฺสาภิเลปนํ พฺรูหิ ฯ
     [๖๒]  กึสุ  ตสฺส  มหพฺภยนฺติ  กึ  ตสฺส ๕ โลกสฺส [๖] มหพฺภยํ
ปีฬนํ    ฆฏฺฏนํ    อุปทฺทโว    อุปสคฺโคติ   กึสุ   ตสฺส   มหพฺภยํ   ฯ
เตนาห โส พฺราหฺมโณ
		  เกนสฺสุ นิวุโต โลโก (อิจฺจายสฺมา อชิโต)
		  เกนสฺสุ นปฺปกาสติ
		  กิสฺสาภิเลปนํ พฺรูหิ
		  กึสุ ตสฺส มหพฺภยนฺติ ฯ
	    [๖๓] อวิชฺชาย นิวุโต โลโก (อชิตาติ ภควา)
		  เววิจฺฉา (ปมาทา) นปฺปกาสติ
		  ชปฺปาภิเลปนํ พฺรูมิ
		  ทุกฺขมสฺส มหพฺภยํ ฯ
    [๖๔]   อวิชฺชาย   นิวุโต   โลโกติ   อวิชฺชาติ   ทุกฺเข   อญาณํ
ทุกฺขสมุทเย     อญาณํ     ทุกฺขนิโรเธ    อญาณํ    ทุกฺขนิโรธคามินิยา
ปฏิปทาย     อญาณํ     ปุพฺพนฺเต     อญาณํ     อปรนฺเต     อญาณํ
#๑ ม. อยํ ปาโฐ นตฺถิ ฯ ๒ ม. เลปนํ ฯ ๓ ม. สํลิตฺโต ฯ ๔ ม. อุปลิตฺโต ฯ
#๕ ม. อยํ ปาโฐ นตฺถิ ฯ ๖ ม. ภยํ ฯ
