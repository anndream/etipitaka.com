นิชฺฌายมาโน  อุปปริกฺขมาโนติ  เอตํ  ภยํ  สนฺถเว  เปกฺขมาโน ฯ เอโก
จเร ขคฺควิสาณกปฺโป ฯ เตนาห โส ปจฺเจกสมฺพุทฺโธ
                มิตฺเต สุหชฺเช อนุกมฺปมาโน
                หาเปติ อตฺถํ ปฏิพทฺธจิตฺโต
                เอตํ ภยํ สนฺถเว เปกฺขมาโน
                เอโก จเร ขคฺควิสาณกปฺโปติ ฯ
          [๖๗๕] วํโส วิสาโลว ยถา วิสตฺโต
                ปุตฺเตสุ ทาเรสุ จ ยา อเปกฺขา
                วํสกฬีโรว ๑ อสชฺชมาโน
                เอโก จเร ขคฺควิสาณกปฺโป ฯ
     [๖๗๖]  วํโส  วิสาโลว  ยถา  วิสตฺโตติ วํโส วุจฺจติ เวฬุคุมฺโพ ฯ
ยถา   เวฬุคุมฺพสฺมึ   กณฺฏกา   ชฏิตา   สํสิพฺพิตา  ๒  วิสตฺตา  [๓]
ลคฺคา    ลคฺคิตา    ปลิพุทฺธา   เอวเมว   วิสตฺติกา   วุจฺจติ   ตณฺหา
โย   ราโค   สาราโค   อนุนโย  อนุโรโธ  นนฺทิ  นนฺทิราโค  จิตฺตสฺส
สาราโค   อิจฺฉา   มุจฺฉา  อชฺโฌสานํ  เคโธ  ปลิเคโธ  สงฺโค  ปงฺโก
เอชา   มายา   ชนิกา   สญฺชนนี   สิพฺพินี   ชาลินี   สริตา  วิสตฺติกา
โสตฺตํ  วิสตา  ๔  อายูหนี  ทุติยา  ปณิธิ  ภวเนตฺติ  วนํ วนโถ สนฺถโว
สิเนโห  อเปกฺขา  ปฏิพทฺธา  ๕  อาสา  อาสึสนา  อาสึสิตตฺตํ  รูปาสา
สทฺทาสา  คนฺธาสา  รสาสา  โผฏฺฐพฺพาสา  ลาภาสา  ธนาสา  ปุตฺตาสา
ชีวิตาสา    ชปฺปา   ปชปฺปา   อภิชปฺปา   ชปฺปายนา   ๖   ชปฺปิตตฺตํ
#๑ ม. วํสกฺกฬีโรว ฯ เอวมุปริปิ ฯ ๒ ม. โปราณกา วํสา สตฺตา ฯ ๓ ม. อาสตฺตา ฯ
#๔ ม. สุตฺตํ วิสฏา ฯ ๕ ม. ปฏิพนฺธุ ฯ ๖ ม. ชปฺปนา ฯ
