อิติ   อตฺตเหตุ  วา  ปรเหตุ  วา  อามิสกิญฺจิกฺขเหตุ  วา  สมฺปชานมุสา
ภณติ   ๑   อิทํ   วุจฺจติ  โมสวชฺชํ  ฯ  อปิจ  ตีหากาเรหิ  มุสาวาโท
โหติ    ปุพฺเพวสฺส    โหติ    มุสา    ภณิสฺสนฺติ    ภณนฺตสฺส    โหติ
มุสา    ภณามีติ    ภณิตสฺส    โหติ   มุสา   มยา   ภณิตนฺติ   อิเมหิ
ตีหากาเรหิ   มุสาวาโท   โหติ   ฯ   อปิจ   จตูหากาเรหิ  มุสาวาโท
โหติ    ปุพฺเพวสฺส   โหติ   มุสา   ภณิสฺสนฺติ   ฯเปฯ   ปญฺจหากาเรหิ
ฉหากาเรหิ     สตฺตหากาเรหิ    อฏฺฐหากาเรหิ    มุสาวาโท    โหติ
ปุพฺเพวสฺส    โหติ    มุสา    ภณิสฺสนฺติ    ภณนฺตสฺส    โหติ    มุสา
ภณามีติ    ภณิตสฺส    โหติ   มุสา   มยา   ภณิตนฺติ   วินิธาย   ทิฏฺฐึ
วินิธาย    ขนฺตึ    วินิธาย    รุจึ   วินิธาย   สญฺญํ   วินิธาย   ภาวํ
อิเมหิ  อฏฺฐหากาเรหิ  มุสาวาโท  โหติ  ฯ  กิสฺส  เหตุ  มุสา  ภเณยฺย
กเถยฺย    ทีเปยฺย    โวหเรยฺยาติ   กิสฺส   เหตุ   มุสา   ภเณ   ฯ
เตนาห ปิงฺคิยตฺเถโร
                ปารายนมนุคายิสฺสํ (อิจฺจายสฺมา ปิงฺคิโย)k
                (ยถา อทฺทกฺขิ ตถา อกฺขาสิ)
                วิมโล ภูริเมธโส
                นิกฺกาโม นิพฺพโน นาโค
                กิสฺส เหตุ มุสา ภเณติ ฯ
    [๕๗๖] ปหีนมลโมหสฺส            มานมกฺขปฺปหายิโน
          หนฺทาหํ กิตฺตยิสฺสามิ        คิรํ วณฺณูปสญฺหิตํ ฯ
#๑ ม. ภาสติ ฯ
