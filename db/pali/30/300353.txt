                จาตุทฺทิโส อปฺปฏิโฆ จ โหติ}
                สนฺตุสฺสมาโน อิตรีตเรน(
                ปริสฺสยานํ สหิตา อฉมฺภี
                เอโก จเร ขคฺควิสาณกปฺโปติ ฯ
          [๖๙๓] ทุสฺสงฺคหา ปพฺพชิตาปิ เอเก
                อโถ คหฏฺฐา ฆรมาวสนฺตา
                อปฺโปสฺสุกฺโก ปรปุตฺเตสุ หุตฺวา
                เอโก จเร ขคฺควิสาณกปฺโป ฯ
     [๖๙๔]   ทุสฺสงฺคหา   ปพฺพชิตาปิ  เอเกติ  อิเธกจฺเจ  ปพฺพชิตาปิ
นิสฺสเยปิ   ทิยฺยมาเน   อุทฺเทเสปิ  ทิยฺยมาเน  ปริปุจฺฉายปิ  ทิยฺยมานาย
จีวเรปิ   ทิยฺยมาเน   ปตฺเตปิ   ทิยฺยมาเน   โลหถาลเกปิ   ทิยฺยมาเน
ธมฺมกรเกปิ   ๑  ทิยฺยมาเน  ปริสฺสาวเนปิ  ทิยฺยมาเน  กุญฺจิกายปิ  ๒
ทิยฺยมานาย    อุปาหเนปิ   ทิยฺยมาเน   กายพนฺธเนปิ   ทิยฺยมาเน   น
สุณนฺติ   น   โสตํ   โอทหนฺติ   น   อญฺญาจิตฺตํ  อุปฏฺฐเปนฺติ  อนสฺสวา
อวจนกรา    ปฏิโลมวุตฺติโน   อญฺเญเนว   มุขํ   กโรนฺตีติ   ทุสฺสงฺคหา
ปพฺพชิตาปิ เอเก ฯ
     [๖๙๕]   อโถ   คหฏฺฐา   ฆรมาวสนฺตาติ   อิเธกจฺเจ  คหฏฺฐาปิ
หตฺถิมฺหิปิ   ทิยฺยมาเน   รเถปิ  เขตฺเตปิ  วตฺถุมฺหิปิ  หิรญฺเญปิ  สุวณฺเณปิ
ทิยฺยมาเน  คาเมปิ  [๓]  นคเรปิ  [๔] ชนปเทปิ ทิยฺยมาเน น สุณนฺติ
น    โสตํ    โอทหนฺติ    น    อญฺญาจิตฺตํ    อุปฏฺฐเปนฺติ   อนสฺสวา
#๑ ม. ธมฺมการเณปิ ฯ ๒ ม. ถวิเกปิ ฯ ๓ ม. นิคเมปิ ๔ ม. รฏฺเฐปิ ฯ
