นิชฺฌาเปยฺย    อุปปริกฺเขยฺย    เอวเมวาหํ    พุทฺธํ   ภควนฺตํ   มนสา
ปสฺสามิ    ทกฺขามิ   โอโลเกมิ   นิชฺฌาปยามิ   อุปปริกฺขามีติ   ปสฺสามิ
นํ มนสา จกฺขุนาว ฯ
     [๖๒๖]    รตฺตินฺทิวํ    พฺราหฺมณ   อปฺปมตฺโตติ   รตฺติญฺจ   ทิวา
จ    [๑]   มนสา   ภาเวนฺโต   อปฺปมตฺโตติ   รตฺตินฺทิวํ   พฺราหฺมณ
อปฺปมตฺโต ฯ
     [๖๒๗]   นมสฺสมาโน   วิวสามิ   รตฺตินฺติ  นมสฺสมาโนติ  กาเยน
วา   นมสฺสมาโน  วาจาย  วา  นมสฺสมาโน  จิตฺเตน  วา  นมสฺสมาโน
อนฺวตฺถปฏิปตฺติยา      วา      นมสฺสมาโน      ธมฺมานุธมฺมปฏิปตฺติยา
วา   นมสฺสมาโน   สกฺการมาโน  ครุการมาโน  มานยมาโน  ปูชยมาโน
รตฺตินฺทิวํ วสามิ ๒ วีตินาเมมีติ นมสฺสมาโน วิวสามิ รตฺตึ ฯ
     [๖๒๘]   เตเนว   มญฺญามิ   อวิปฺปวาสนฺติ  ตาย  พุทฺธานุสฺสติยา
ภาเวนฺโต   อวิปฺปวาโสติ   ตํ   มญฺญามิ   อวิปฺปวุฏฺโฐติ   ตํ   มญฺญามิ
ชานามิ   เอวํ   ชานามิ   เอวํ   อาชานามิ   เอวํ   วิชานามิ  เอวํ
ปฏิวิชานามีติ [๓] เตเนว มญฺญามิ อวิปฺปวาสํ ฯ เตนาห ปิงฺคิยตฺเถโร
                ปสฺสามิ นํ มนสา จกฺขุนาว
                รตฺตินฺทิวํ พฺราหฺมณ อปฺปมตฺโต
                นมสฺสมาโน วิวสามิ รตฺตึ
                เตเนว มญฺญามิ อวิปฺปวาสนฺติ ฯ
          [๖๒๙] สทฺธา จ ปีติ จ มโน สติ จ
#๑ ม. พุทฺธานุสฺสตึ ฯ ๒ ม. วิวเสมิ อตินาเมมิ อติกฺกเมมีติ ฯ ๓ ม. เอวํ
#ปฏิวิชฺฌามีติ ฯ เอวมีทิเสสุ ฐาเนสุ ฯ
