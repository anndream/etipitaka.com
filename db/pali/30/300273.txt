ปเญฺหติ ปุจฺฉนฺตา นิปุเณ ปเญฺห ฯ
     [๕๔๙]  พุทฺธเสฏฺฐํ  อุปาคมุนฺติ  พุทฺธาติ  โย  โส  ภควา  ฯเปฯ
สจฺฉิกา    ปญฺญตฺติ    ยทิทํ   พุทฺโธติ   ฯ   เสฏฺฐนฺติ   อคฺคํ   เสฏฺฐํ
วิเสฏฺฐํ    ปาโมกฺขํ    อุตฺตมํ   ปวรนฺติ   พุทฺธเสฏฺฐํ   ฯ   อุปาคมุนฺติ
อุปาคมึสุ   อุปสงฺกมึสุ   ปยิรุปาสึสุ   ปริปุจฺฉึสุ   ปริปญฺหึสูติ  พุทฺธเสฏฺฐํ
อุปาคมม ฯ เตเนตํ วุจฺจติ
         เอเต พุทฺธํ อุปาคญฺฉฉ        สมฺปนฺนจรณํ อิสึ
         ปุจฺฉนฺตา นิปุเณ ปเญฺห       พุทฺธเสฏฺฐํ อุปาคมุนฺติ ฯ
   [๕๕๐] เตสํ พุทฺโธ พฺยากาสิ        ปญฺหํ ปุฏฺโฐ ยถาตถํ
         ปญฺหานํ เวยฺยากรเณน       โตเสสิ พฺราหฺมเณ มุนิ ฯ
     [๕๕๑]    เตสํ    พุทฺโธ    พฺยากาสีติ    เตสนฺติ    โสฬสนฺนํV
ปารายนิยานํ   พฺราหฺมณานํ   ฯ   พุทฺโธติ   โย   โส   ภควา  ฯเปฯ
สจฺฉิกา    ปญฺญตฺติ   ยทิทํ   พุทฺโธติ   ฯ   พฺยากาสีติ   เตสํ   พุทฺโธ
พฺยากาสิ    อาจิกฺขิ    เทเสสิ    ปญฺญเปสิ   ปฏฺฐเปสิ   วิวริ   วิภชิ
อุตฺตานีมกาสิ ปกาเสสีติ เตสํ พุทฺโธ พฺยากาสิ ฯ
     [๕๕๒]    ปญฺหํ    ปุฏฺโฐ   ยถาตถนฺติ   ปญฺหํ   ปุฏฺโฐติ   ปญฺหํ
ปุจฺฉิโต    ยาจิโต    อชฺเฌสิโต    ปสาทิโต   ฯ   ยถาตถนฺติ   ยถา
อาจิกฺขิตพฺพํ   ตถา   อาจิกฺขิ   ยถา   เทสิตพฺพํ   ตถา  เทเสสิ  ยถา
ปญฺญเปตพฺพํ   ตถา   ปญฺญเปสิ   ยถา   ปฏฺฐเปตพฺพํ   ตถา   ปฏฺฐเปสิ
ยถา   วิวริตพฺพํ   ตถา   วิวริ   ยถา   วิภชิตพฺพํ   ตถา  วิภชิ  ยถา
