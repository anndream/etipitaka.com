โสกปริเทวทุกฺขโทมนสฺสุปายาสธมฺมโต      สมุทยธมฺมโต     อตฺถงฺคมโต
อนสฺสาทโต  ๑  อาทีนวโต  อนิสฺสรณโต  ๒ เปกฺขมาโน โอโลกยมาโน
นิชฺฌายมาโน   อุปปริกฺขมาโน   ฯ  สติมาติ  ยา  สติ  อนุสฺสติ  ปฏิสฺสติ
ฯเปฯ   สมฺมาสติ  อยํ  วุจฺจติ  สติ  ฯ  อิมาย  สติยา  อุเปโต  [๓]
สมุเปโต   อุปาคโต   สมุปาคโต   อุปปนฺโน   สมุปปนฺโน   สมนฺนาคโต
โส    วุจฺจติ    สติมาติ    อากิญฺจญฺญํ    เปกฺขมาโน    สติมา    ฯ
อุปสีวาติ    ภควาติ    อุปสีวาติ    ภควา    ตํ   พฺราหฺมณํ   นาเมน
อาลปติ   ฯ   ภควาติ   คารวาธิวจนเมตํ   ฯเปฯ   สจฺฉิกา   ปญฺญตฺติ
ยทิทํ ภควาติ อุปสีวาติ ภควา ฯ
     [๒๔๙]    นตฺถีติ    นิสฺสาย   ตรสฺสุ   โอฆนฺติ   นตฺถิ   กิญฺจีติ
อากิญฺจญฺญายตนสมาปตฺติ      ฯ      กึการณา      นตฺถิ      กิญฺจีติ
อากิญฺจญฺญายตนสมาปตฺติ      ฯ      วิญฺญาณญฺจายตนสมาปตฺตึ     สโต}
สมาปชฺชิตฺวา   ตโต   วุฏฺฐหิตฺวา  ตญฺเญว  วิญฺญาณํ  อภาเวติ  วิภาเวติ
อนฺตรธาเปติ    นตฺถิ    กิญฺจีติ    ปสฺสติ    ตํการณา   นตฺถิ   กิญฺจีติ
อากิญฺจญฺญายตนสมาปตฺติ   ฯ   ตํ   นิสฺสาย   อุปนิสฺสาย  อารมฺมณํ  ๔
อาลมฺพณํ    กริตฺวา    กาโมฆํ   ภโวฆํ   ทิฏฺโฐฆํ   อวิชฺโชฆํ   ตรสฺสุ
อุตฺตรสฺสุ    ปตรสฺสุ    สมติกฺกมสฺสุ    วีติวตฺตสฺสูติ    นตฺถีติ   นิสฺสาย
ตรสฺสุ โอฆํ ฯ
     [๒๕๐]   กาเม   ปหาย   วิรโต   กถาหีติ  กาเมติ  อุทฺทานโต
เทฺว   กามา   วตฺถุกามา   จ  กิเลสกามา  จ  ฯเปฯ  อิเม  วุจฺจนฺติ
#๑ ม. อสฺสาทโต ฯ ๒ ม. นิสฺสรณโต ฯ ๓ ม. โหติ ฯ ๔ ม. อยํ ปาโฐ นตฺถิ ฯ
