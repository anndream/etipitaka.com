พฺยาปชฺชิตตฺตํ  วิโรโธ  ปฏิวิโรโธ  จณฺฑิกฺกํ  อสฺสุโรโป  ๑  อนตฺตมนตา
จิตฺตสฺส   อยํ   วุจฺจติ   โกโธ   ฯ   อปิจ   โกธสฺส  อธิมตฺตปริตฺตตา
เวทิตพฺพา   ฯ   อตฺถิ   กญฺจิ   กาลํ  โกโธ  จิตฺตาวิลกรณมตฺโต  โหติ
น   จ   ตาว   มุขกุลานวิกุลาโน  โหติ  ฯ  อตฺถิ  กญฺจิ  กาลํ  โกโธ
มุขกุลานวิกุลานมตฺโต   โหติ   น   จ   ตาว   หนุสญฺโจปโน  โหติ  ฯ
อตฺถิ   กญฺจิ   กาลํ   โกโธ   หนุสญฺโจปนมตฺโต   โหติ   น  จ  ตาว
ผรุสวาจนิจฺฉารโณ  โหติ  ฯ อตฺถิ กญฺจิ กาลํ โกโธ ผรุสวาจนิจฺฉารณมตฺโต
โหติ     น    จ    ตาว    ทิสาวิทิสํ    อนุวิโลกโน    โหติ    ฯ
อตฺถิ   กญฺจิ   กาลํ   โกโธ   ทิสาวิทิสํ   อนุวิโลกนมตฺโต   โหติ   น
จ   ตาว   ทณฺฑสตฺถปรามสโน   โหติ   ฯ   อตฺถิ  กญฺจิ  กาลํ  โกโธ
ทณฺฑสตฺถปรามสนมตฺโต    โหติ    น   จ   ตาว   ทณฺฑสตฺถอพฺภุกฺกิรโณ
โหติ    ฯ    อตฺถิ    กญฺจิ   กาลํ   โกโธ   ทณฺฑสตฺถอพฺภุกฺกิรณมตฺโต
โหติ    น    จ    ตาว    ทณฺฑสตฺถอภินิปาตโน    โหติ   ฯ   อตฺถิ
กญฺจิ   กาลํ   โกโธ   ทณฺฑสตฺถอภินิปาตนมตฺโต   โหติ   น   จ  ตาว
ฉินฺทวิจฺฉินฺทกรโณ  โหติ  ฯ  อตฺถิ  กญฺจิ กาลํ โกโธ ฉินฺทวิจฺฉินฺทกรณมตฺโต
โหติ     น     จ     ตาว     สมฺภญฺชนปริภญฺชโน     โหติ     ฯ
อตฺถิ    กญฺจิ    กาลํ    โกโธ    สมฺภญฺชนปริภญฺชนมตฺโต   โหติ   น
จ   ตาว   องฺคมงฺคาปกฑฺฒโน   โหติ   ฯ   อตฺถิ  กญฺจิ  กาลํ  โกโธ
องฺคมงฺคาปกฑฺฒนมตฺโต  โหติ  น  จ  ตาว  ชีวิตปนาสโน  ๒  โหติ  ฯ
อตฺถิ   กญฺจิ   กาลํ   โกโธ   ชีวิตปนาสนมตฺโต   โหติ   น  จ  ตาว
#๑ ม. อสุโรโป ฯ เอวมุปริปิ ฯ ๒ ม. ชีวิตาโวโรปโน ฯ
