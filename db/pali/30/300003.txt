	[๑๕] อถ โก จรหิ ชานาติ        อสฺมึ ปฐวิมณฺฑเล ๑
	มุทฺธํ มุทฺธาธิปาตญฺจ         	ตมฺเม อกฺขาหิ เทวเต ฯ
	[๑๖] ปุรา กปิลวตฺถุมฺหา          นิกฺขนฺโต โลกนายโก
	อปจฺโจ โอกฺกากราชสฺส      สกฺยปุตฺโต ปภงฺกโร ฯ
	[๑๗] โส หิ พฺราหฺมณ สมฺพุทฺโธ     สพฺพธมฺมาน ปารคู
	สพฺพาภิญฺญาพลปฺปตฺโต        สพฺพธมฺเมสุ จกฺขุมา
	สพฺพธมฺมกฺขยํ ๒ ปตฺโต      วิมุตฺโต อุปธิกฺขเย ฯ
	[๑๘] พุทฺโธ โส ภควา โลเก      ธมฺมํ เทเสติ จกฺขุมา
	ตํ ตฺวํ คนฺตฺวาน ปุจฺฉสฺสุ      โส เต ตํ พฺยากริสฺสติ ฯ
	[๑๙] สมฺพุทฺโธติ วโจ สุตฺวา       อุทคฺโค พาวรี อหุ
	โสกสฺส ตนุโก อาสิ         ปีติญฺจ วิปุลํ ลภิ ฯ
	[๒๐] โส พาวรี อตฺตมโน อุทคฺโค
	  ตํ เทวตํ ปุจฺฉติ เวทชาโต
	  กตมมฺหิ คาเม นิคมมฺหิ วา ปนq
	  กตมมฺหิ วา ชนปเท โลกนาโถ
	  ยตฺถ คนฺตฺวา นมสฺเสมุ ๓
	  สมฺพุทฺธํ ทิปทุตฺตมํ ๔ ฯ
	[๒๑] สาวตฺถิยํ โกสลมนฺทิเร ชิโน
	  ปหูตปญฺโญ วรภูริเมธโส
	  โส สกฺยปุตฺโต วิธุโร อนาสโว
#๑ ม. ปถวิมณฺฑเล ฯ สี. ปุถวิมณฺฑเล ฯ ๒ ม. สพฺพกมฺมกฺขยํ ฯ
#๓ ม. ปสฺเสมุ ฯ ๔ ม. สพฺพตฺถ ทฺวิปทุตฺตมํ ฯ
