นิพฺเพธิกปญฺโญติ [๑] ยํ ยํ ทิสํ วชฺชติ ภูริปญฺโญ ฯ
     [๖๓๓]   ส   เตน   เตเนว   นโตหมสฺมีติ   โส  เยน  พุทฺโธ
เตน   เตเนว   นโต   ตนฺนินฺโน   ตปฺโปโณ   ตปฺปพฺภาโร  ตทธิมุตฺโต
ตทาธิปเตยฺโยติ    ส    เตน    เตเนว    นโตหมสฺมิ   ฯ   เตนาห
ปิงฺคิยตฺเถโร
                สทฺธา จ ปีติ จ มโน สติ จ
                นาเมนฺติเม โคตมสาสนมฺหา
                ยํ ยํ ทิสํ วชฺชติ ภูริปญฺโญ
                ส เตน เตเนว นโตหมสฺมีติ ฯ
          [๖๓๔] ชิณฺณสฺส เม ทุพฺพลถามกสฺส
                เตเนว กาโย น ปเลติ ตตฺถ
                สงฺกปฺปยนฺตาย วชามิ นิจฺจํ
                มโน หิ เม พฺราหฺมณ เตน ยุตฺโต ฯ
     [๖๓๕]    ชิณฺณสฺส    เม   ทุพฺพลถามกสฺสาติ   ชิณฺณสฺสาติ   ๒
ชิณฺณสฺส     วุฑฺฒสฺส     มหลฺลกสฺส    อทฺธคตสฺส    วโยอนุปฺปตฺตสฺสาติ
ชิณฺณสฺส    ๒   ฯ   ทุพฺพลถามกสฺสาติ   ทุพฺพลถามกสฺส   อปฺปถามกสฺส
ปริตฺตถามกสฺสาติ ชิณฺณสฺส เม ทุพฺพลถามกสฺส ฯ
     [๖๓๖]  เตเนว  กาโย  น  ปเลติ  ตตฺถาติ  กาโย  เยน พุทฺโธ
เตน  น  ปเลติ  น  วชติ  น  คจฺฉติ  นาภิกฺกมตีติ  ๓  เตเนว กาโย
น ปเลติ ตตฺถ ฯ
#๑ ม. ภูริ วุจฺจติ ปถวี ฯ ภควา ตาย ปถวิสมาย ปญฺญาย วิปุลาย วิตฺถตาย
#สมนฺนาคโตติ ฯ ๒ ม. อิทํ ปาฐทฺวยํ นตฺถิ ฯ ๓ ม. นาติกฺกมตีติ ฯ เอวมุปริปิ ฯ
