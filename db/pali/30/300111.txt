สโตติ    จตูหิ    การเณหิ    สโต   กาเย   กายานุปสฺสนาสติปฏฺฐานํ
ภาเวนฺโต สโต ฯเปฯ โส วุจฺจติ สโตติ อิเธว นิปโก สโต ฯ
     [๒๑๑]   อิโต   สุตฺวาน   นิคฺโฆสนฺติ  อิโต  มยฺหํ  วจนํ  พฺยปถํ
เทสนํ   อนุสนฺธึ   สุตฺวาน   สุณิตฺวา   ๑   อุคฺคหิตฺวา   อุปธารยิตฺวา
อุปลกฺขยิตฺวาติ อิโต สุตฺวาน นิคฺโฆสํ ฯ
     [๒๑๒]  สิกฺเข  นิพฺพานมตฺตโนติ  สิกฺเขติ ติสฺโส สิกฺขา อธิสีลสิกฺขา
อธิจิตฺตสิกฺขา    อธิปญฺญาสิกฺขา    ฯเปฯ    อยํ    อธิปญฺญาสิกฺขา   ฯ
นิพฺพานมตฺตโนติ   ราคสฺส   นิพฺพาปนาย   โทสสฺส  นิพฺพาปนาย  โมหสฺส
นิพฺพาปนาย   โกธสฺส   นิพฺพาปนาย   อุปนาหสฺส   นิพฺพาปนาย   ฯเปฯ
สพฺพากุสลาภิสงฺขารานํ    สมาย    อุปสมาย    วูปสมาย   นิพฺพาปนาย
ปฏินิสฺสคฺคาย     ปฏิปฺปสฺสทฺธิยา    อธิสีลมฺปิ    สิกฺเขยฺย    อธิจิตฺตมฺปิ
สิกฺเขยฺย   อธิปญฺญมฺปิ   สิกฺเขยฺย   อิมา   ติสฺโส  สิกฺขา  อาวชฺเชนฺโต
สิกฺเขยฺย    ชานนฺโต   สิกฺเขยฺย   ฯเปฯ   สจฺฉิกาตพฺพํ   สจฺฉิกโรนฺโต
สิกฺเขยฺย    สมาทาย    จเรยฺย    สมาทาย    วตฺเตยฺยาติ    สิกฺเข
นิพฺพานมตฺตโน ฯ เตนาห ภควา
                เตนหาตปฺปํ กโรหิ (โธตกาติ ภควา)
                อิเธว นิปโก สโต
                อิโต สุตฺวาน นิคฺโฆสํ
                สิกฺเข นิพฺพานมตฺตโนติ ฯ
          [๒๑๓] ปสฺสามหํ เทว มนุสฺสโลเก
#๑ ม. สุตฺวา สุณิตฺวา ฯ
