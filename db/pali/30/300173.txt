ธนรตเนหิ   อทฺโธ   มหทฺธโน   ธนวาติปิ   สกฺโก   ฯ   อถวา   ปหุ
วิสวี   อลมตฺโต   สูโร   วีโร   วิกฺกนฺโต   อภิรุ   อจฺฉมฺภี  อนุตฺราสี
อปลายี   ปหีนภยเภรโว   วิคตโลมหํโสติปิ   สกฺโก  ฯ  มุนึ  อหํ  สกฺก
ยถา  วิชญฺญนฺติ  ยํ  ๑  สกฺก  มุนึ  ชาเนยฺยํ  วิชาเนยฺยํ  ปฏิวิชาเนยฺยํ
ปฏิวิชฺเฌยฺยนฺติ ๒ มุนึ อหํ สกฺก ยถา วิชญฺญํ ฯ
     [๓๖๐]   ตมฺเม   วิยาจิกฺข   สมนฺตจกฺขูติ   ตนฺติ   ยํ   ปุจฺฉามิ
ยํ   ยาจามิ   ยํ   อชฺเฌสามิ   ยํ  ปสาเทมิ  ฯ  วิยาจิกฺขาติ  อาจิกฺข
เทเสหิ    ปญฺญเปหิ    ปฏฺฐเปหิ    วิวราหิ    วิภชาหิ   อุตฺตานีกโรหิ
ปกาเสหิ   ฯ   สมนฺตจกฺขูติ   สมนฺตจกฺขุ   วุจฺจติ  สพฺพญฺญุตญาณํ  ฯเปฯ
ตถาคโต    เตน    สมนฺตจกฺขูติ   ตมฺเม   วิยาจิกฺข   สมนฺตจกฺขุ   ฯ
เตนาห โส พฺราหฺมโณ
                นิราสโส โส อุท อาสสาโน
                ปญฺญาณวา โส อุท ปญฺญกปฺปี
                มุนึ อหํ สกฺก ยถา วิชญฺญํ
                ตมฺเม วิยาจิกฺข สมนฺตจกฺขูติ ฯ
          [๓๖๑] นิราสโส โส น จ อาสสาโน
                ปญฺญาณวา โส น จ ปญฺญกปฺปี
                เอวมฺปิ โตเทยฺย มุนึ วิชาน
                อกิญฺจนํ กามภเว อสตฺตํ ฯ
     [๓๖๒]  นิราสโส  โส  น  จ  อาสสาโนติ นิตฺตโณฺห โส น [๓]
#๑-๒ ม. สกฺก ยถาหํ มุนึ ชาเนยฺยํ อาชาเนยฺยํ วิชาเนยฺยํ ... ฯ เอวมีทิเสสุ
#ฐาเนสุ ฯ ๓ ม. โส ฯ
