                ปญฺญาเยเต ปิถิยฺยเร ฯ
     [๗๖]   ยานิ  โสตานิ  โลกสฺมินฺติ  ยานิ  เอตานิ  โสตานิ  มยา
กิตฺติตานิ  [๑]  อาจิกฺขิตานิ  เทสิตานิ  ปญฺญปิตานิ  ปฏฺฐปิตานิ วิวริตานิ
วิภชิตานิ     อุตฺตานีกตานิ     ปกาสิตานิ     เสยฺยถีทํ    ตณฺหาโสโต
ทิฏฺฐิโสโต   กิเลสโสโต   ทุจฺจริตโสโต   อวิชฺชาโสโต   ฯ  โลกสฺมินฺติ
อปายโลเก     มนุสฺสโลเก     เทวโลเก    ขนฺธโลเก    ธาตุโลเก
อายตนโลเกติ   ยานิ   โสตานิ   โลกสฺมึ   ฯ   อชิตาติ   ภควา   ตํ
พฺราหฺมณํ นาเมน อาลปติ ฯ
     [๗๗]   สติ  เตสํ  นิวารณนฺติ  สตีติ  ยา  สติ  อนุสฺสติ  ปฏิสฺสติ
สติ  สรณตา  ธารณตา  อปิลาปนตา  อสมฺมุสฺสนตา  สติ  สตินฺทฺริยํ [๒]
สติสมฺโพชฺฌงฺโค   เอกายนมคฺโค   อยํ   วุจฺจติ   สติ   ฯ   นิวารณนฺติ
อาวรณํ นีวรณํ สํวรณํ รกฺขนํ โคปนนฺติ สติ เตสํ นิวารณํ ฯ
     [๗๘]    โสตานํ    สํวรํ   พฺรูมีติ   โสตานํ   อาวรณํ   นีวรณํ
สํวรณํ   รกฺขนํ   โคปนํ  พฺรูมิ  อาจิกฺขามิ  เทเสมิ  ปญฺญเปมิ  ปฏฺฐเปมิ
วิวรามิ วิภชามิ อุตฺตานีกโรมิ ปกาเสมีติ โสตานํ สํวรํ พฺรูมิ ฯ
     [๗๙]    ปญฺญาเยเต    ปิถิยฺยเรติ    ปญฺญาติ    ยา    ปญฺญา
ปชานนา   ฯเปฯ   อโมโห   ธมฺมวิจโย   สมฺมาทิฏฺฐิ   ฯ  ปญฺญาเยเต
ปิถิยฺยเรติ   ปญฺญาย   เอเต   โสตา  ปิถิยฺยนฺติ  ปจฺฉิชฺชนฺติ  น  สวนฺติ
น   อาสวนฺติ  น  สนฺทนฺติ  นปฺปวตฺตนฺติ  ฯ  สพฺเพ  สงฺขารา  อนิจฺจาติ
ชานโต    ปสฺสโต   ปญฺญาย   เอเต   โสตา   ปิถิยฺยนฺติ   ปจฺฉิชฺชนฺติ
#๑ ม. ปกิตฺติตานิ ฯ ๒ ม. สติพลํ สมฺมาสติ ฯ
