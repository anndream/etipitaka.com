วิจรติ   อิริยติ   วตฺเตติ  ปาเลติ  ยเปติ  ยาเปติ  ฯ  เอวเมว  เทฺว
ชาลา   ตณฺหาชาลญฺจ   ทิฏฺฐิชาลญฺจ   ฯเปฯ   อิทํ   ตณฺหาชาลํ  ฯเปฯ
อิทํ    ทิฏฺฐิชาลํ    ฯ    ตสฺส   ปจฺเจกสมฺพุทฺธสฺส   ตณฺหาชาลํ   ปหีนํ
ทิฏฺฐิชาลํ    ปฏินิสฺสฏฺฐํ    ฯ    ตณฺหาชาลสฺส   ปหีนตฺตา   ทิฏฺฐิชาลสฺส
ปฏินิสฺสฏฺฐตฺตา    โส    ปจฺเจกสมฺพุทฺโธ   รูเป   น   สชฺชติ   สทฺเท
น    สชฺชติ    คนฺเธ    น   สชฺชติ   ฯเปฯ   ทิฏฺฐสุตมุตวิญฺญาตพฺเพสุ
ธมฺเมสุ   น   สชฺชติ   น   คยฺหติ   ๑  น  พชฺฌติ  [๒]  นิกฺขนฺโต
นิสฺสฏฺโฐ   วิปฺปมุตฺโต   วิสญฺญุตฺโต   วิมริยาทิกเตน   เจตสา   วิหรตีติ
ชาลํว เภตฺวา สลิลมฺพุจารี ฯ
     [๗๗๑]  อคฺคีว  ทฑฺฒํ  อนิวตฺตมาโนติ  ยถา  อคฺคิ  ติณกฏฺฐุปาทานํ
ฑหนฺโต    คจฺฉติ    อนิวตฺตนฺโต   เอวเมว   ตสฺส   ปจฺเจกสมฺพุทฺธสฺส
โสตาปตฺติมคฺเคน     เย     กิเลสา     ปหีนา     เต     กิเลเส
น   ปุเนติ   น   ปจฺเจติ   น   ปจฺจาคจฺฉติ   สกทาคามิมคฺเคน   เย
กิเลสา   ปหีนา   อนาคามิมคฺเคน  เย  กิเลสา  ปหีนา  อรหตฺตมคฺเคน
เย    กิเลสา    ปหีนา   เต   กิเลเส   น   ปุเนติ   น   ปจฺเจติ
น   ปจฺจาคจฺฉตีติ   อคฺคีว   ทฑฺฒํ   อนิวตฺตมาโน   ฯ   เอโก   จเร
ขคฺควิสาณกปฺโป ฯ เตนาห โส ปจฺเจกสมฺพุทฺโธ
                สนฺทาลยิตฺวาน สญฺโญชนานิ
                ชาลํว เภตฺวา สลิลมฺพุจารี
                อคฺคีว ทฑฺฒํ อนิวตฺตมาโน
#๑ ม. คณฺหาติ ฯ ๒ ม. น ปลิพชฺฌติ ฯ
