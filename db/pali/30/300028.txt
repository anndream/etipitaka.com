อิเม   วุจฺจนฺติ   กิเลสกามา   ฯ   เคโธ  วุจฺจติ  ตณฺหา  โย  ราโค
สาราโค  ฯเปฯ  อภิชฺฌา  โลโภ  อกุสลมูลํ  ฯ  กาเมสุ นาภิคิชฺเฌยฺยาติ
กิเลสกาเมสุ    วตฺถุกาเมสุ    นาภิคิชฺเฌยฺย    น   ปลิพุชฺเฌยฺย   ๑
อคิทฺโธ  อคธิโต  อมุจฺฉิโต  อนชฺโฌปนฺโน  ๒ วีตเคโธ (๓) จตฺตเคโธ
วนฺตเคโธ   มุตฺตเคโธ   ปหีนเคโธ   ปฏินิสฺสฏฺฐเคโธ  วีตราโค  (๔)
จตฺตราโค    วนฺตราโค    มุตฺตราโค    ปหีนราโค    ปฏินิสฺสฏฺฐราโค
นิจฺฉาโต    นิพฺพุโต    สีติภูโต    สุขปฏิสํเวที   พฺรหฺมภูเตน   อตฺตนา
วิหเรยฺยาติ กาเมสุ นาภิคิชฺเฌยฺย ฯ
     [๙๖]   มนสานาวิโล   สิยาติ   มโนติ   ยํ  จิตฺตํ  มโน  มานสํ
หทยํ   ปณฺฑรํ   (๕)   มนายตนํ   มนินฺทฺริยํ   วิญฺญาณํ  วิญฺญาณกฺขนฺโธ
(๖)   มโนวิญฺญาณธาตุ   ฯ  กายทุจฺจริเตน  จิตฺตํ  อาวิลํ  โหติ  ลุฬิตํ
เอริตํ   ฆฏฺฏิตํ   จลิตํ   ภนฺตํ   อวูปสนฺตํ  วจีทุจฺจริเตน  มโนทุจฺจริเตน
ราเคน     โทเสน     โมเหน     โกเธน    อุปนาเหน    มกฺเขน
ปฬาเสน  อิสฺสาย  มจฺฉริเยน  มายาย  สาเฐยฺเยน  ถมฺเภน  สารมฺเภน
มาเนน   อติมาเนน   มเทน   ปมาเทน   สพฺพกิเลเสหิ  สพฺพทุจฺจริเตหิ
สพฺพทรเถหิ   ๗  สพฺพปริฬาเหหิ  สพฺพสนฺตาเปหิ  สพฺพากุสลาภิสงฺขาเรหิ
จิตฺตํ      อาวิลํ     โหติ     ลุฬิตํ     เอริตํ     ฆฏฺฏิตํ     จลิตํ
ภนฺตํ   อวูปสนฺตํ   ฯ   มนสานาวิโล   สิยาติ  จิตฺเตน  อนาวิโล  สิยา
อลุฬิโต     อเนริโต     อฆฏฺฏิโต    อจลิโต    อภนฺโต    วูปสนฺโต
อาวิลกเร    กิเลเส   ชเหยฺย   ปชเหยฺย   วิโนเทยฺย   พฺยนฺตีกเรยฺย
#๑ ม. ปลิพุนฺเธยฺย ฯ ๒ ม. อนชฺฌาปนฺโน ฯ ๓ ม. วิคตเคโธ ฯ ๔ ม. วิคตราโค ฯ
#๕ ม. มโน ฯ ๖ ตชฺชา ฯ ๗ ม. สพฺพฑาเหหิ ฯ
