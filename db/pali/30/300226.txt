(๑)   กีทิสํ   กึสณฺฐิตํ   กึปการํ  กึปฏิภาคํ  [๒]  อิจฺฉิตพฺพนฺติ  ญาณํ
สกฺกานุปุจฺฉามิ ฯ
     [๔๗๗]  กถํ  เนยฺโย  ตถาวิโธติ  กถํ  โส  เนตพฺโพ  วิเนตพฺโพ
อภิเนตพฺโพ   ๓   ปญฺญาเปตพฺโพ   อภินิชฺฌาเปตพฺโพ  ๔  เปกฺขิตพฺโพ
ปสาเทตพฺโพ   กถมสฺส   ๕   อุตฺตริญาณํ  อุปฺปาเทตพฺพํ  ฯ  ตถาวิโธติ
ตถาวิโธ   ตาทิโส   ตสฺสณฺฐิโต   ตปฺปกาโร   ตปฺปฏิภาโค   โย   โส
อากิญฺจญฺญายตนสมาปตฺติลาภีติ   กถํ   เนยฺโย   ตถาวิโธ   ฯ   เตนาห
โส พฺราหฺมโณ
         วิภูตรูปสญฺญิสฺส             สพฺพกายปฺปหายิโน
         อชฺฌตฺตญฺจ พหิทฺธา จ        นตฺถิ กิญฺจีติ ปสฺสโต
         ญาณํ สกฺกานุปุจฺฉามิ         กถํ เนยฺโย ตธาวิโธติ ฯ
          [๔๗๘] วิญฺญาณฏฺฐิติโย สพฺพา (โปสาลาติ ภควา)
                อภิชานํ ตถาคโต
                ติฏฺฐนฺตเมนํ ชานาติ
                วิมุตฺตํ ๖ ตปฺปรายนํ ฯ
     [๔๗๙]    วิญฺญาณฏฺฐิติโย    สพฺพาติ    ภควา   อภิสงฺขารวเสน
จตสฺโส      วิญฺญาณฏฺฐิติโย      ชานาติ      ปฏิสนฺธิวเสน     สตฺต
วิญฺญาณฏฺฐิติโย   ชานาติ   ฯ   กถํ   ภควา   อภิสงฺขารวเสน  จตสฺโส
วิญฺญาณฏฺฐิติโย  ชานาติ  ฯ  วุตฺตเญฺหตํ  ภควตา  รูปูปายํ ๗ วา ภิกฺขเว
วิญฺญาณํ   ติฏฺฐมานํ   ติฏฺฐติ   ๘   รูปารมฺมณํ  รูปปฺปติฏฺฐํ  นนฺทูปเสวนํ
#๑ ม. ปญฺหํ ปุจฺฉามิ สมฺพุทฺธํ ปุจฺฉามิ ฯ ๒ ม. ญาณํ ฯ ๓ ม. อนุเนตพฺโพ ฯ
#๔ ม. นิชฺฌาเปตพฺโพ ฯ ๕ ม. กถํ เตน ฯ ๖ ม. ธิมุตฺตํ ฯ เอวมุปริปิ ฯ
#๗ ม. รูปุปยํ ฯ ๘ ม. ติฏฺเฐยฺย ฯ เอวมุปริปิ ฯ ๙ ม. นนฺทูปเสจนํ ฯ เอวมุปริปิ ฯ
