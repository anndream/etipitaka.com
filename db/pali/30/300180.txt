วฏฺฏํ      วตฺติสฺสติ     ตโต     ปรํ     น     วตฺติสฺสติ     เหวํ
นตฺถิ   เอวมฺปิ   สํสารสฺส   ปจฺฉิมา   โกฏิ  น  ปญฺญายติ  ฯ  เอวมฺปิ
สํสารสฺส    ปุริมาปิ    โกฏิ    น   ปญฺญายติ   ปจฺฉิมาปิ   โกฏิ   น
ปญฺญายติ   ฯ   มชฺเฌว   สํสาเร   สตฺตา   ฐิตา   ปติฏฺฐิตา  อลฺลีนา
อุปคตา   อชฺโฌสิตา  อธิมุตฺตาติ  มชฺเฌ  สรสฺมึ  ติฏฺฐตํ  ฯ  อิจฺจายสฺมา
กปฺโปติ    อิจฺจาติ   ปทสนฺธิ   ฯเปฯ   ปทานุปุพฺพกเมตํ   อิจฺจาติ   ฯ
อายสฺมาติ       ปิยวจนํ      ครุวจนํ      สคารวสปฺปติสฺสาธิวจนเมตํ
อายสฺมาติ    ฯ    กปฺโปติ    ตสฺส    พฺราหฺมณสฺส    นามํ    ฯเปฯ
อภิลาโปติ อิจฺจายสฺมา กปฺโป ฯ
     [๓๖๘]   โอเฆ  ชาเต  มหพฺภเยติ  กาโมเฆ  ภโวเฆ  ทิฏฺโฐเฆ
อวิชฺโชเฆ   ชาเต   สญฺชาเต   นิพฺพตฺเต   อภินิพฺพตฺเต   ปาตุภูเต  ฯ
มหพฺภเยติ    ชาติภเย    ชราภเย    พฺยาธิภเย   มรณภเยติ   โอเฆ
ชาเต มหพฺภเย ฯ
     [๓๖๙]  ชรามจฺจุปเรตานนฺติ  ชราย  ผุฏฺฐานํ  ปเรตานํ สโมหิตานํ
สมนฺนาคตานํ   มจฺจุนา   ผุฏฺฐานํ   ปเรตานํ   สโมหิตานํ  สมนฺนาคตานํ
ชาติยา     อนุคตานํ     ชราย    อนุสฏานํ    พฺยาธินา    อภิภูตานํ
มรเณน   อพฺภาหตานํ   อตาณานํ   อเลณานํ   อสรณานํ  อสรณีภูตานนฺติ
ชรามจฺจุปเรตานํ ฯ
     [๓๗๐]  ทีปํ  ปพฺรูหิ  มาริสาติ  ทีปํ ตาณํ เลณํ สรณํ คติปรายนํ ๑
พฺรูหิ     อาจิกฺขาหิ     เทเสหิ     ปญฺญเปหิ    ปฏฺฐเปหิ    วิวราหิ
#๑ ม. คตึ ปรายนํ ฯ เอวมุปริปิ ฯ
