                ยถาหํ อากาโส จ อพฺยาปชฺฌมาโน ๑
                อิเธว สนฺโต อสิโต จเรยฺยํ ฯ
     [๒๒๔]   อนุสาส   พฺรเหฺม   กรุณายมาโนติ   อนุสาส  พฺรเหฺมติ
อนุสาส   พฺรเหฺม   อนุคฺคณฺห   พฺรเหฺม   อนุกมฺป   พฺรเหฺมติ   อนุสาส
พฺรเหฺม      ฯ     กรุณายมาโนติ     กรุณายมาโน     อนุทฺทยมาโน
อนุรกฺขมาโน    อนุคฺคณฺหมาโน    อนุกมฺปมาโนติ    อนุสาส    พฺรเหฺม
กรุณายมาโน ฯ
     [๒๒๕]    วิเวกธมฺมํ    ยมหํ    วิชญฺญนฺติ   วิเวกธมฺมํ   วุจฺจติ
อมตํ    นิพฺพานํ    โย    โส   สพฺพสงฺขารสมโถ   สพฺพูปธิปฏินิสฺสคฺโค
ตณฺหกฺขโย   วิราโค   นิโรโธ   นิพฺพานํ   ฯ  ยมหํ  วิชญฺญนฺติ  ยํ  อหํ
ชาเนยฺยํ  [๒]  วิชาเนยฺยํ ปฏิวิชาเนยฺยํ ปฏิวิชฺเฌยฺยนฺติ [๓] วิเวกธมฺมํ
ยมหํ วิชญฺญํ ฯ
     [๒๒๖]   ยถาหํ  อากาโส  จ  อพฺยาปชฺฌมาโนติ  ยถา  อากาโส
นปฺปชฺชติ  [๔] น พชฺฌติ น ปลิพชฺฌติ เอวํ อปชฺชมาโน [๕] อพชฺฌมาโน
อปลิพชฺฌมาโนติ    เอวํ    ๖   อากาโส   จ   อพฺยาปชฺฌมาโน   ฯ
ยถา  อากาโส  น  รชฺชติ  ลาขาย  วา  หลิทฺเทน  วา  นีเลน ๗ วา
มญฺเชฏฺฐาย    วา    เอวํ    อรชฺชมาโน   อทุสฺสมาโน   อมุยฺหมาโน
อกิลิยมาโนติ   ๘   เอวมฺปิ   อากาโส  จ  อพฺยาปชฺฌมาโน  ฯ  ยถา
อากาโส   น   กุปฺปติ   น   พฺยาปชฺฌติ   น   ปฏิลียติ   น  ปฏิหญฺญติ
เอวํ  อกุปฺปมาโน  อพฺยาปชฺฌมาโน  อปฺปฏิลียมาโน  อปฺปฏิหญฺญมาโนติ ๑
#๑ ม.-อากาโสว อพฺยาปชฺชมาโน ฯ เอวมุปริปิ ฯ ๒ ม. อาชาเนยฺยํ ฯ ๓ ม.
#อธิคจฺเฉยฺยํ ผสฺเสยฺยํ สจฺฉิกเรยฺยนฺติ ฯ ๔ ม. น คณฺหติ ฯ ๕ ม. อคณฺหมาโน ฯ
#๖ ม. เอวมฺปิ ฯ ๗ ม. หลิทฺทิยา วา นีลิยาวา ฯ ๘ ม. อกิสฺสมาโนติ ฯ
