ปหานํ       วูปสโม       ปฏินิสฺสคฺโค       ปฏิปฺปสฺสทฺธิ      อมตํ
นิพฺพานนฺติ ชาติชฺชราย อิธ วิปฺปหานํ ฯ เตนาห โส พฺราหฺมโณ
                ภควา หิ กาเม อภิภุยฺย อิริยติ
                อาทิจฺโจว ปฐวึ เตชี เตชสา
                ปริตฺตปญฺญสฺส เม ภูริปญฺโญ
                อาจิกฺข ธมฺมํ ยมหํ วิชญฺญํ
                ชาติชฺชราย อิธ วิปฺปหานนฺติ ฯ
          [๓๙๙] กาเม วินย เคธํ (ชตุกณฺณีติ ภควา)
                เนกฺขมฺมํ ทฏฺฐุ เขมโต
                อุคฺคหิตํ นิรตฺตํ วา
                มา เต วิชฺชิตฺถ กิญฺจนํ ฯ
     [๔๐๐]   กาเมสุ   วินย   เคธนฺติ   กาเมสูติ  อุทฺทานโต  เทฺว
กามา  วตฺถุกามา  จ  กิเลสกามา  จ  ฯเปฯ  อิเม  วุจฺจนฺติ วตฺถุกามา
ฯเปฯ   อิเม   วุจฺจนฺติ   กิเลสกามา   ฯ   เคธนฺติ   เคโธ   วุจฺจติ
ตณฺหา   โย   ราโค   สาราโค  ฯเปฯ  อภิชฺฌา  โลโภ  อกุสลมูลํ  ฯ
กาเมสุ   วินย   เคธนฺติ   วินย  ปฏิวินย  ปชห  วิโนเทหิ  พฺยนฺตีกโรหิ
อนภาวงฺคเมหีติ   กาเมสุ   วินย   เคธํ   ฯ   ชตุกณฺณีติ   ภควา   ตํ
พฺราหฺมณํ   โคตฺเตน   อาลปติ   ฯ   ภควาติ  คารวาธิวจนเมตํ  ฯเปฯ
สจฺฉิกา ปญฺญตฺติ ยทิทํ ภควาติ ชตุกณฺณีติ ภควา ฯ
     [๔๐๑]   เนกฺขมฺมํ   ทฏฺฐุ   เขมโตติ   เนกฺขมฺมนฺติ  สมฺมาปฏิปทํ
