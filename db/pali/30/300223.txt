ตาวตกํ   อนุสฺสรติ   อนาคตํ   โข   จุนฺท   ฯเปฯ   ปจฺจุปฺปนฺนํ   โข
จุนฺท    อทฺธานํ    อารพฺภ    ตถาคตสฺส    โพธิชํ   ญาณํ   อุปฺปชฺชติ
อยมนฺติมา   ชาติ   นตฺถิทานิ   ปุนพฺภโวติ   ฯ   อินฺทฺริยปโรปริยตฺตญาณํ
ตถาคตสฺส     ตถาคตพลํ     สตฺตานํ    อาสยานุสยญาณํ    ตถาคตสฺส
ตถาคตพลํ     ยมกปาฏิหิริยญาณํ     ๑     ตถาคตสฺส     ตถาคตพลํ
มหากรุณาสมาปตฺติญาณํ      ตถาคตสฺส     ตถาคตพลํ     สพฺพญฺญุตญาณํ
ตถาคตสฺส     ตถาคตพลํ     อนาวรณญาณํ    ตถาคตสฺส    ตถาคตพลํ
สพฺพตฺถ    อสงฺคมปฺปฏิหตมนาวรณญาณํ    ตถาคตสฺส    ตถาคตพลํ    ฯ
เอวํ   ภควา   อตฺตโน   จ   ปเรสญฺจ   อตีตมฺปิ  อาทิสติ  อนาคตมฺปิ
อาทิสติ    ปจฺจุปฺปนฺนมฺปิ    อาทิสติ    อาจิกฺขติ    เทเสติ   ปญฺญเปติ
ปฏฺฐเปติ    วิวรติ    วิภชติ   อุตฺตานีกโรติ   ปกาเสตีติ   โย   อตีตํ
อาทิสติ   ฯ   อิจฺจายสฺมา  โปสาโลติ  อิจฺจาติ  ปทสนฺธิ  ฯ  อายสฺมาติ
ปิยวจนํ   ฯ   โปสาโลติ   ตสฺส  พฺราหฺมณสฺส  นามํ  ฯเปฯ  อภิลาโปติ
อิจฺจายสฺมา โปสาโล ฯ
     [๔๖๙]   อเนโช   ฉินฺนสํสโยติ   เอชา   วุจฺจติ   ตณฺหา   โย
ราโค   สาราโค   ฯเปฯ   อภิชฺฌา  โลโภ  อกุสลมูลํ  ฯ  สา  เอชา
ตณฺหา    พุทฺธสฺส    ภควโต    ปหีนา    อุจฺฉินฺนมูลา   ตาลาวตฺถุกตา
อนภาวงฺคตา   อายตึ   อนุปฺปาทธมฺมา   ตสฺมา   พุทฺโธ   อเนโช   ฯ
เอชาย   ปหีนตฺตา   อเนโช  ฯ  ภควา  ลาเภปิ  น  อิญฺชติ  อลาเภปิ
น   อิญฺชติ   ยเสปิ   น   อิญฺชติ   อยเสปิ   น  อิญฺชติ  ปสํสายปิ  น
#๑ ม. ยมกปฏิหีเร ญาณํ ฯ
