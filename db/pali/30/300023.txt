อตฺถํ      คจฺฉนฺติ      ปฏิปฺปสฺสมฺภนฺติ      ฯ     อรหตฺตมคฺคญาเณน
อภิสงฺขารวิญฺญาณสฺส    นิโรเธน   เย   อุปฺปชฺเชยฺยุํ   นามญฺจ   รูปญฺจ
เอตฺเถเต   นิรุชฺฌนฺติ   วูปสมนฺติ   อตฺถํ   คจฺฉนฺติ   ปฏิปฺปสฺสมฺภนฺติ  ฯ
อรหโต    อนุปาทิเสสาย    ปรินิพฺพานธาตุยา    ๑   ปรินิพฺพายนฺตสฺส
ปุริมวิญฺญาณสฺส   ๒   นิโรเธน   ปญฺญา   จ  สติ  จ  นามญฺจ  รูปญฺจ
เอตฺเถเต    นิรุชฺฌนฺติ    วูปสมนฺติ   อตฺถํ   คจฺฉนฺติ   ปฏิปฺปสฺสมฺภนฺตีติ
วิญฺญาณสฺส นิโรเธน เอตฺเถตํ อุปรุชฺฌติ ฯ เตนาห ภควา
         ยเมตํ ปญฺหํ อปุจฺฉิ          อชิต ตํ วทามิ เต
         ยตฺถ นามญฺจ รูปญฺจ         อเสสํ อุปรุชฺฌติ
         วิญฺญาณสฺส นิโรเธน         เอตฺเถตํ อุปรุชฺฌตีติ ฯ
    [๙๐] เย จ สงฺขาตธมฺมาเส       เย จ เสกฺขา ๓ ปุถู อิธ
         เตสํ เม นิปโก อิริยํ        ปุฏฺโฐ ปพฺรูหิ มาริส ฯ
     [๙๑]    เย    จ   สงฺขาตธมฺมาเสติ   สงฺขาตธมฺมา   วุจฺจนฺติ
อรหนฺโต   ขีณาสวา   ฯ   กึการณา   สงฺขาตธมฺมา  วุจฺจนฺติ  อรหนฺโต
ขีณาสวา  ฯ  เต  สงฺขาตธมฺมา  ญาตธมฺมา  ตุลิตธมฺมา  ติริตธมฺมา  ๔
วิภูตธมฺมา   วิภาวิตธมฺมา   สพฺเพ   สงฺขารา   อนิจฺจาติ  สงฺขาตธมฺมา
ญาตธมฺมา     ตุลิตธมฺมา     ติริตธมฺมา    วิภูตธมฺมา    วิภาวิตธมฺมา
สพฺเพ  สงฺขารา  ทุกฺขาติ  สงฺขาตธมฺมา  ฯเปฯ  สพฺเพ  ธมฺมา อนตฺตาติ
สงฺขาตธมฺมา    อวิชฺชาปจฺจยา    สงฺขาราติ    สงฺขาตธมฺมา    ฯเปฯ
ยงฺกิญฺจิ     สมุทยธมฺมํ     สพฺพนฺตํ     นิโรธธมฺมนฺติ     สงฺขาตธมฺมา
#๑ ม. นิพฺพานธาตุยา ฯ ๒ ม. จริมวิญฺญาณสฺส ฯ ๓ ม. เสขา ฯ เอวมีทิเสสุ ปเทสุ ฯ
#๔ ม. ตีริตธมฺมา ฯ เอวมุปริปิ ฯ
