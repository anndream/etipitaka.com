สีลกฺขนฺเธน   สมนฺนาคโต   โหติ  อเสกฺเขน  สมาธิกฺขนฺเธน  อเสกฺเขน
ปญฺญากฺขนฺเธน อเสกฺเขน วิมุตฺติกฺขนฺเธน อเสกฺเขน วิมุตฺติญาณทสฺสนกฺขนฺเธน
สมนฺนาคโต     โหติ     ฯ     อทฺธา     ปสํสาม    สหายสมฺปทนฺติ
สหายสมฺปทํ     ปสํสาม    โถเมม    กิตฺเตม    วณฺเณมาติ    อทฺธา
ปสํสาม สหายสมฺปทํ ฯ
     [๗๑๒]   เสฏฺฐา   สมา   เสวิตพฺพา  สหายาติ  เสฏฺฐา  โหนฺติ
สหายา    สีเลน   สมาธินา   ปญฺญาย   วิมุตฺติยา   วิมุตฺติญาณทสฺสเนน
สมา   [๑]   โหนฺติ   สหายา   สีเลน  สมาธินา  ปญฺญาย  วิมุตฺติยา
วิมุตฺติญาณทสฺสเนน   เสฏฺฐา   วา   สหายา   สมา  ๒  วา  สหายา
เสวิตพฺพา    ภชิตพฺพา   ปยิรุปาสิตพฺพา   ปริปุจฺฉิตพฺพา   ปริปญฺหิตพฺพาติ
เสฏฺฐา สมา เสวิตพฺพา สหายา ฯ
     [๗๑๓]    เอเต    อลทฺธา    อนวชฺชโภชีติ    อตฺถิ   ปุคฺคโล
สาวชฺชโภชี อตฺถิ ปุคฺคโล อนวชฺชโภชี ฯ
     กตโม  จ  ปุคฺคโล  สาวชฺชโภชี  ฯ  อิเธกจฺโจ  ปุคฺคโล  กุหนาย
ลปนาย   เนมิตฺตกตาย   นิปฺเปสิกตาย  ลาเภน  ลาภํ  นิชิคึสนตาย  ๓
ทารุทาเนน  เวฬุทาเนน  ปตฺตทาเนน  ปุปฺผทาเนน  [๔]  สินานทาเนน
จุณฺณทาเนน  มตฺติกทาเนน  ทนฺตกฏฺฐทาเนน  มุโขทกทาเนน  ปาตุกมฺยตาย
มุคฺคสูปตาย   ๕   ปาริภฏฺยตาย   ปรปิฏฺฐิมํสิกตาย   ๖   วตฺถุวิชฺชาย
ติรจฺฉานวิชฺชาย   องฺควิชฺชาย   นกฺขตฺตวิชฺชาย   ทูตคมเนน  ปหีนคมเนน
ชงฺฆเปสนีเยน    เวชฺชกมฺเมน    ทูตกมฺเมน    ๗    ปิณฺฑปฏิปิณฺฑเกน
#๑-๒ ม. สทิสา ฯ ๓ ม. นิชิคีสนตาย ฯ เอวมุปริปิ ฯ ๔ ม. ผลทาเนน ฯ
#เอวมุปริปิ ฯ ๕ ม. จาฏุกมฺยตาย มุคฺคสุปฺยตาย ฯ เอวมุปริปิ ฯ ๖ ม. ปิฐมทฺทิกตาย ฯ
#เอวมุปริปิ ฯ ๗ ม. นวกมฺเมน ฯ เอวมุปริปิ ฯ
