                โอฆาติคํ ปุฏฺฐุมกามมาคมํ
                สนฺติปทํ พฺรูหิ สหาชเนตฺต
                ยถาตจฺฉํ ภควา พฺรูหิ เม ตนฺติ ฯ
          [๓๙๓] ภควา หิ กาเม อภิภุยฺย อิริยติ
                อาทิจฺโจว ปฐวึ เตชี เตชสา
                ปริตฺตปญฺญสฺส เม ภูริปญฺโญ
                อาจิกฺข ธมฺมํ ยมหํ วิชญฺญํ
                ชาติชฺชราย อิธ วิปฺปหานํ ฯ
     [๓๙๔]  ภควา  หิ กาเม อภิภุยฺย อิริยตีติ ภควาติ คารวาธิวจนเมตํ
ฯเปฯ     สจฺฉิกา     ปญฺญตฺติ     ยทิทํ    ภควาติ    ฯ    กาเมติ
อุทฺทานโต   เทฺว  กามา  วตฺถุกามา  จ  กิเลสกามา  จ  ฯเปฯ  อิเม
วุจฺจนฺติ   วตฺถุกามา   ฯเปฯ   อิเม   วุจฺจนฺติ  กิเลสกามา  ฯ  ภควา
วตฺถุกาเม    ปริชานิตฺวา   กิเลสกาเม   ปหาย   อภิภุยฺย   อภิภวิตฺวา
อชฺโฌตฺถริตฺวา  ปริยาทยิตฺวา  มทฺทิตฺวา  ๑  จรติ  [๒] อิริยติ วตฺเตติ
ปาเลติ ยเปติ ยาเปตีติ ภควา หิ กาเม อภิภุยฺย อิริยติ ฯ
     [๓๙๕]   อาทิจฺโจว   ปฐวึ   เตชี   เตชสาติ  อาทิจฺโจ  วุจฺจติ
สุริโย ๓ ฯ ปฐวี วุจฺจติ ชรา ๔ ฯ ยถา สุริโย เตชี เตชสา ๕ เตเชน
สมนฺนาคโต   ปฐวึ   อภิภุยฺย   อภิภวิตฺวา  อชฺโฌตฺถริตฺวา  ปริยาทยิตฺวา
สนฺตาปยิตฺวา   สพฺพํ   อากาสคตํ  [๖]  อภิวิหจฺจ  อนฺธการํ  วิธมิตฺวา
อาโลกํ   ทสฺเสตฺวา   ๗  อากาเส  อนฺตลิกฺเข  คมนปเถ  ๘  คจฺฉติ
#๑ ม. อยํ ปาโฐ นตฺถิ ฯ ๒ ม. วิหรติ ฯ เอวมุปริปิ ฯ ๓ ม. สพฺพตฺถ สูริโย ฯ
#๔ ม. ชคตี ฯ ๕ ม. อยํ ปาโฐ นตฺถิ ฯ ๖ ม. ตมคตํ ฯ ๗ ม. ทสฺสยิตฺวา ฯ
#๘ ม. คคนปเถ ฯ
