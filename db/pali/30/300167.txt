สพฺเพ   สงฺขารา   ทุกฺขาติ   สพฺเพ  ธมฺมา  อนตฺตาติ  ฯเปฯ  ยงฺกิญฺจิ
สมุทยธมฺมํ    สพฺพนฺตํ    นิโรธธมฺมนฺติ   อญฺญาย   ชานิตฺวา   ตุลยิตฺวา
ตีรยิตฺวา   วิภาวยิตฺวา  วิภูตํ  กตฺวา  ฯ  เยติ  อรหนฺโต  ขีณาสวา  ฯ
สตาติ    จตูหิ    การเณหิ    สตา   กาเย   กายานุปสฺสนาสติปฏฺฐานํ
ภาเวนฺตา   ๑   สตา   ฯเปฯ   เต   วุจฺจนฺติ   สตาติ  เอตทญฺญาย
เย สตา ฯ
     [๓๔๓]      ทิฏฺฐธมฺมาภินิพฺพุตาติ      ทิฏฺฐธมฺมา     ญาตธมฺมา
ตุลิตธมฺมา   ตีริตธมฺมา   วิภาวิตธมฺมา   วิภูตธมฺมา   สพฺเพ   สงฺขารา
อนิจฺจาติ    ฯเปฯ    ยงฺกิญฺจิ    สมุทยธมฺมํ    สพฺพนฺตํ   นิโรธธมฺมนฺติ
ทิฏฺฐธมฺมา     ญาตธมฺมา     ตุลิตธมฺมา    ตีริตธมฺมา    วิภาวิตธมฺมา
วิภูตธมฺมา  ฯ  อภินิพฺพุตาติ  ราคสฺส  นิพฺพาปิตตฺตา อภินิพฺพุตา ๒ โทสสฺส
นิพฺพาปิตตฺตา     อภินิพฺพุตา     โมหสฺส    นิพฺพาปิตตฺตา    อภินิพฺพุตา
โกธสฺส    อุปนาหสฺส    ฯเปฯ   สพฺพากุสลาภิสงฺขารานํ   นิพฺพาปิตตฺตา
อภินิพฺพุตาติ ๓ ทิฏฺฐธมฺมาภินิพฺพุตา ฯ
     [๓๔๔]    อุปสนฺตา    จ   เต   สทาติ   อุปสนฺตาติ   ราคสฺส
สนฺตตฺตา    ๔   อุปสนฺตา   โทสสฺส   สนฺตตฺตา   อุปสนฺตา   โมหสฺส
สนฺตตฺตา   อุปสนฺตา  โกธสฺส  อุปนาหสฺส  ฯเปฯ  สพฺพากุสลาภิสงฺขารานํ
สนฺตตฺตา   สมิตตฺตา   [๕]   วิชฺฌาตตฺตา   ๖  นิพฺพุตตฺตา  วิคตตฺตา
ปฏิปฺปสฺสทฺธตฺตา   สนฺตา   อุปสนฺตา   วูปสนฺตา  นิพฺพุตา  ปฏิปฺปสฺสทฺธาติ
อุปสนฺตา     ฯ     เตติ     อรหนฺโต     ขีณาสวา    ฯ    สทาติ
#๑ ม. ภาวิตตฺตา ฯ ๒ ม. นิพฺพุตตฺตา ฯ เอวมุปริปิ ฯ ๓ ม. สนฺตตฺตา ...
#ปฏิปฺปสฺสทฺธาติ ฯ ๔ ม. อุปสมิตตฺตา นิพฺพาปิตตฺตา ฯ ๕ ม. วูปสมิตตฺตา ฯ
#๖ ม. นิชฺฌาตตฺตา ฯ
