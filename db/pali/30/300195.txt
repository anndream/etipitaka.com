คาหํ    ปรามาสํ    อภินิเวสํ   ปชหิสฺสสิ   วิโนเทสฺสสิ   พฺยนฺตีกริสฺสสิ
อนภาวงฺคเมสฺสสีติ มชฺเฌ เจ โน คเหสฺสสิ ฯ
     [๔๐๘]  อุปสนฺโต  จริสฺสสีติ  ราคสฺส สนฺตตฺตา ๑ อุปสนฺโต [๒]
โทสสฺส   สนฺตตฺตา   อุปสนฺโต   โมหสฺส   สนฺตตฺตา  อุปสนฺโต  โกธสฺส
อุปนาหสฺส   ฯเปฯ   สพฺพากุสลาภิสงฺขารานํ  สนฺตตฺตา  สมิตตฺตา  [๓]
วูปสมิตตฺตา   วิชฺฌาตตฺตา  นิพฺพาปิตตฺตา  ๔  วิคตตฺตา  ปฏิปฺปสฺสทฺธตฺตา
สนฺโต    อุปสนฺโต    วูปสนฺโต    นิพฺพุโต    ปฏิปฺปสฺสทฺโธ    จริสฺสสิ
วิจริสฺสสิ    วตฺติสฺสสิ   ปาเลสฺสสิ   ยเปสฺสสิ   ยาเปสฺสสีติ   อุปสนฺโต
จริสฺสสิ ฯ เตนาห ภควา
         ยํ ปุพฺเพ ตํ วิโสเสหิ        ปจฺฉา เต มาหุ กิญฺจนํ
         มชฺเฌ เจ โน คเหสฺสสิ      อุปสนฺโต จริสฺสสีติ ฯ
   [๔๐๙] สพฺพโส นามรูปสฺมึ          วีตเคธสฺส พฺราหฺมณ
         อาสวสฺส ๕ น วิชฺชนฺติ      เยหิ มจฺจุวสํ วเช ฯ
     [๔๑๐]   สพฺพโส   นามรูปสฺมึ  วีตเคธสฺส  พฺราหฺมณาติ  สพฺพโสติ
สพฺเพน   สพฺพํ   สพฺพถา   สพฺพํ   อเสสํ   นิสฺเสสํ  ปริยาทายวจนเมตํ
สพฺพโสติ    ฯ    นามนฺติ   จตฺตาโร   อรูปิโน   ขนฺธา   ฯ   รูปนฺติ
จตฺตาโร    จ    มหาภูตา   จตุนฺนญฺจ   มหาภูตานํ   อุปาทายรูปํ   ฯ
เคโธ    วุจฺจติ   ตณฺหา   โย   ราโค   สาราโค   ฯเปฯ   อภิชฺฌา
โลโภ   อกุสลมูลํ   ฯ   สพฺพโส   นามรูปสฺมึ   วีตเคธสฺส  พฺราหฺมณาติ
สพฺพโส   นามรูปสฺมึ   วีตเคธสฺส  วิคตเคธสฺส  จตฺตเคธสฺส  วนฺตเคธสฺส
#๑ ม. สมิตตฺตา ฯ ๒ ม. จริสฺสสิ ฯ ๓ ม. อุปสมิตตฺตา ฯ ๔ ม. นิชฺฌาตตฺตา
#นิพฺพุตตฺตา ฯ ๕ ม. อาสวาสฺส ฯ เอวมุปริปิ ฯ
