ทานานุปฺปทาเนน    อธมฺเมน   วิสเมน   ลทฺธา   ลภิตฺวา   ปฏิลภิตฺวา
อธิคนฺตฺวา    วินฺทิตฺวา    ชีวิกํ    กปฺเปติ    อยํ    วุจฺจติ   ปุคฺคโล
สาวชฺชโภชี ฯ
     กตโม   จ   ปุคฺคโล   อนวชฺชโภชี   ฯ  อิเธกจฺโจ  ปุคฺคโล  น
กุหนาย   น   ลปนาย  น  เนมิตฺตกตาย  น  นิปฺเปสิกตาย  น  ลาเภน
ลาภํ   นิชิคึสนตาย   น   ทารุทาเนน  น  เวฬุทาเนน  น  ปตฺตทาเนน
น   ปุปฺผทาเนน   น   สินานทาเนน  น  จุณฺณทาเนน  น  มตฺติกทาเนน
น    ทนฺตกฏฺฐทาเนน    น    มุโขทกทาเนน   น   ปาตุกมฺยตาย   น
มุคฺคสูปตาย   น  ปาริภฏฺยตาย  น  ปรปิฏฺฐิมํสิกตาย  น  วตฺถุวิชฺชาย  น
ติรจฺฉานวิชฺชาย   น   องฺควิชฺชาย   น   นกฺขตฺตวิชฺชาย  น  ทูตคมเนน
น   ปหีนคมเนน   น   ชงฺฆเปสนีเยน  น  เวชฺชกมฺเมน  น  ทูตกมฺเมน
น   ปิณฺฑปฏิปิณฺฑเกน   น   ทานานุปฺปทาเนน   ธมฺเมน   สเมน  ลทฺธา
ลภิตฺวา    ปฏิลภิตฺวา    อธิคนฺตฺวา   วินฺทิตฺวา   ชีวิกํ   กปฺเปติ   อยํ
วุจฺจติ ปุคฺคโล อนวชฺชโภชี ฯ
     เอเต    อลทฺธา    อนวชฺชโภชีติ   เอเต   อลทฺธา   อลภิตฺวา
อปฏิลภิตฺวา   อนธิคนฺตฺวา  อวินฺทิตฺวาติ  เอเต  อลทฺธา  อนวชฺชโภชี  ฯ
เอโก จเร ขคฺควิสาณกปฺโป ฯ เตนาห โส ปจฺเจกสมฺพุทฺโธ
                อทฺธา ปสํสาม สหายสมฺปทํ
                เสฏฺฐา สมา เสวิตพฺพา สหายา
                เอเต อลทฺธา อนวชฺชโภชี
