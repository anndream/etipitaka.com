ปิงฺคิย อปฺปมตฺโต ฯ
     [๕๓๐]    ชหสฺสุ    ตณฺหํ   อปุนพฺภวายาติ   ตณฺหาติ   รูปตณฺหา
สทฺทตณฺหา    คนฺธตณฺหา    รสตณฺหา   โผฏฺฐพฺพตณฺหา   ธมฺมตณฺหา   ฯ
ชหสฺสุ    ตณฺหนฺติ   ตณฺหํ   ชหสฺสุ   ตณฺหํ   ปชหสฺสุ   ตณฺหํ   วิโนเทหิ
ตณฺหํ    พฺยนฺตีกโรหิ    ตณฺหํ    อนภาวงฺคเมหีติ    ชหสฺสุ   ตณฺหํ   ฯ
อปุนพฺภวายาติ   ยถา   เต   รูปํ  อิเธว  นิรุชฺเฌยฺย  ปุน  ปฏิสนฺธิภโว
น    นิพฺพตฺเตยฺย   กามธาตุยา   วา   รูปธาตุยา   วา   อรูปธาตุยา
วา   กามภเว   วา   รูปภเว   วา   อรูปภเว  วา  สญฺญาภเว  วา
อสญฺญาภเว   วา   เนวสญฺญานาสญฺญาภเว   วา   เอกโวการภเว  วา
จตุโวการภเว   วา  ปญฺจโวการภเว  วา  ปุน  คติยา  วา  อุปปตฺติยา
วา  ปฏิสนฺธิยา  วา  สํสาเร  วา  วฏฺเฏ  วา  น ชเนยฺย น สญฺชเนยฺย
น    นิพฺพตฺเตยฺย    นาภินิพฺพตฺเตยฺย   อิเธว   นิรุชฺเฌยฺย   วูปสเมยฺย
อตฺถํ   คจฺเฉยฺย   ปฏิปฺปสฺสมฺเภยฺยาติ   ชหสฺสุ   ตณฺหํ   อปุนพฺภวาย  ฯ
เตนาห ภควา
                ตณฺหาธิปนฺเน มนุเช เปกฺขมาโน (ปิงฺคิยาติ ภควา)
                สนฺตาปชาเต ชรสา ปเรเต
                ตสฺมา ตุวํ ปิงฺคิย อปฺปมตฺโต
                ชหสฺสุ ตณฺหํ อปุนพฺภวายาติ ฯ
     [๕๓๑]    สห    คาถาปริโยสานา   เตน   พฺราหฺมเณน   สทฺธึ
เอกจฺฉนฺทา    เอกปฺปโยคา   เอกาธิปฺปายา   เอกวาสนวาสิตา   เตสํ
