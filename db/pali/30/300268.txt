               โสฬสมาณวกปญฺหานิคมนิทฺเทโส ๑
     [๕๓๒]  อิทมโวจ  ภควา  มคเธสุ  วิหรนฺโต  ปาสาณเก  เจติเย
ปริจาริกโสฬสนฺนํ   ๒   พฺราหฺมณานํ   อชฺฌิฏฺโฐ   ปุฏฺโฐ  ปุฏฺโฐ  ปญฺหํ
พฺยากาสิ ฯ
     [๕๓๓]  อิทมโวจ  ภควาติ  อิมํ  ๓  ปารายนํ  อโวจ ฯ ภควาติ
คารวาธิวจนเมตํ     ฯเปฯ    สจฺฉิกา    ปญฺญตฺติ    ยทิทํ    ภควาติ$
อิทมโวจ ภควา ฯ
     [๕๓๔]  มคเธสุ  วิหรนฺโตติ  มคธนามเก  ชนปเท  ฯ  วิหรนฺโตติ
วิหรนฺโต   อิริยนฺโต   วตฺเตนฺโต   ปาเลนฺโต  ยเปนฺโต  ยาเปนฺโต  ฯ
ปาสาณเก   เจติเยติ   ปาสาณกเจติยํ   วุจฺจติ   พุทฺธาสนนฺติ   มคเธสุ
วิหรนฺโต ปาสาณเก เจติเย ฯ
     [๕๓๕]   ปริจาริกโสฬสนฺนํ   พฺราหฺมณานนฺติ   ปิงฺคิโย  พฺราหฺมโณ
พาวริสฺส   พฺราหฺมณสฺส   เสฏฺโฐ  เสฏฺฐวโร  ปริจาริโก  ๔  ปิงฺคิเยน
เต   โสฬสาติ   เอวมฺปิ   ปริจาริกโสฬสนฺนํ   พฺราหฺมณานํ   ฯ  อถวา
เต    โสฬส    พฺราหฺมณา   พุทฺธสฺส   ภควโต   เสฏฺฐา   เสฏฺฐวรา
ปริจาริกา สิยุนฺติ ๕ เอวมฺปิ ปริจาริกโสฬสนฺนํ พฺราหฺมณานํ ฯ
     [๕๓๖]     อชฺฌิฏฺโฐ    ปุฏฺโฐ    ปุฏฺโฐ    ปญฺหํ    พฺยากาสีติ
อชฺฌิฏฺโฐ   อชฺเฌสิโต   ฯ   ปุฏฺโฐ   ปุฏฺโฐติ  ปุฏฺโฐ  ปุจฺฉิโต  ยาจิโต
#๑ ม. ปรายนตฺถุติคาถานิทฺเทส ฯ ๒ ม. ปริจารกโสฬสานํ ฯ ยุ. ปริวารกโสฬสนฺนํ ฯ
#๓ ม. อิทํ ฯ ๔ ม. ปทฺโธ ปทฺธจโร ปริจารโก สิสฺโส ฯ ๕ ม. ปทฺธา ปทฺธจรา
#ปริจารกา สิสฺสาติ ฯ
