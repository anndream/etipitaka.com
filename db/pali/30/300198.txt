สาราโค   ฯเปฯ   อภิชฺฌา   โลโภ  อกุสลมูลํ  ฯ  สา  เอชา  ตณฺหา
พุทฺธสฺส   ภควโต   ปหีนา   อุจฺฉินฺนมูลา   ตาลาวตฺถุกตา  อนภาวงฺคตา
อายตึอนุปฺปาทธมฺมา   ตสฺมา   พุทฺโธ   อเนโช   ฯ  เอชาย  ปหีนตฺตา
อเนโช   ฯ   ภควา  ลาเภปิ  น  อิญฺชติ  อลาเภปิ  น  อิญฺชติ  ยเสปิ
น   อิญฺชติ   อยเสปิ   น   อิญฺชติ   ปสํสายปิ   น   อิญฺชติ  นินฺทายปิ
น   อิญฺชติ   สุเขปิ   น   อิญฺชติ   ทุกฺเขปิ   น  อิญฺชติ  น  จลติ  น
เวธติ   น   ปเวธติ   น   สมฺปเวธติ   ๑  ตสฺมา  พุทฺโธ  อเนโชติ
โอกญฺชหํ   ตณฺหจฺฉิทํ   อเนชํ   ฯ   อิจฺจายสฺมา   ภทฺราวุโธติ  อิจฺจาติ
ปทสนฺธิ     ฯเปฯ     ปทานุปุพฺพกเมตํ    อิจฺจาติ    ฯ    อายสฺมาติ
ปิยวจนํ     ครุวจนํ     สคารวสปฺปติสฺสาธิวจนเมตํ    อายสฺมาติ    ฯ
ภทฺราวุโธติ     ตสฺส     พฺราหฺมณสฺส    นามํ    ฯเปฯ    อภิลาโปติ
อิจฺจายสฺมา ภทฺราวุโธ ฯ
     [๔๑๕]    นนฺทิญฺชหํ    โอฆติณฺณํ    วิมุตฺตนฺติ    นนฺทิ    วุจฺจติ
ตณฺหา   โย   ราโค   สาราโค  ฯเปฯ  อภิชฺฌา  โลโภ  อกุสลมูลํ  ฯ
สา    นนฺทิ    ตณฺหา    พุทฺธสฺส    ภควโต    ปหีนา    อุจฺฉินฺนมูลา
ตาลาวตฺถุกตา    อนภาวงฺคตา    อายตึอนุปฺปาทธมฺมา   ตสฺมา   พุทฺโธ
นนฺทิญฺชโห    ฯ    โอฆติณฺณนฺติ    ภควา    กาโมฆํ   ติณฺโณ   ภโวฆํ
ติณฺโณ    ทิฏฺโฐฆํ    ติณฺโณ    อวิชฺโชฆํ    ติณฺโณ    สพฺพํ   สํสารปถํ
ติณฺโณ    อุตฺติณฺโณ    นิตฺติณฺโณ    อติกฺกนฺโต   สมติกฺกนฺโต   วีติวตฺโต
โส    วุฏฺฐวาโส    จิณฺณจรโณ    ฯเปฯ   ชาติชรามรณสํสาโร   นตฺถิ
#๑ ม. สมฺปเวธตีติ ฯ
