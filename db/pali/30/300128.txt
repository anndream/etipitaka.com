ตเรยฺยํ ฯ เตนาห โส พฺราหฺมโณ
                เอโก อหํ สกฺก มหนฺตโมฆํ (อิจฺจายสฺมา อุปสีโว)
                อนิสฺสิโต โน วิสหามิ ตาริตุํ
                อารมฺมณํ พฺรูหิ สมนฺตจกฺขุ
                ยํ นิสฺสิโต โอฆมิมํ ตเรยฺยนฺติ ฯ
          [๒๔๗] อากิญฺจญฺญํ เปกฺขมาโน สติมา (อุปสีวาติ ภควา)
                นตฺถีติ นิสฺสาย ตรสฺสุ โอฆํ
                กาเม ปหาย วิรโต กถาหิ
                ตณฺหกฺขยํ รตฺตมหาภิปสฺส ๑ ฯ
     [๒๔๘]    อากิญฺจญฺญํ   เปกฺขมาโน   สติมาติ   โส   พฺราหฺมโณ
ปกติยา    อากิญฺจญฺญายตนสมาปตฺตึ    ลาภีเยว   นิสฺสยํ   น   ชานาติ
อยํ   เม   นิสฺสโยติ   ฯ  ตสฺส  ภควา  นิสฺสยญฺจ  อาจิกฺขติ  อุตฺตริญฺจ
นิยฺยานปถํ    อาจิกฺขติ    ๒   เนวสญฺญานาสญฺญายตนสมาปตฺตึ   [๓]
สมาปชฺชิตฺวา   ตโต   วุฏฺฐหิตฺวา   ตตฺถ   ชาเต  จิตฺตเจตสิเก  ธมฺเม
อนิจฺจโต   เปกฺขมาโน   ทุกฺขโต   โรคโต   คณฺฑโต   สลฺลโต  อฆโต
อาพาธโต  ปโลกโต  อีติโต  อุปทฺทวโต  อสาตโต  ๔ ภยโต อุปสคฺคโต
จลโต   ปภงฺคุโต  อทฺธุวโต  อตาณโต  อเลณโต  อสรณโต  อสรณีภูตโต
ริตฺตโต    ตุจฺฉโต   สุญฺญโต   อนตฺตโต   อาทีนวโต   วิปริณามธมฺมโต
อสารกโต   อฆมูลโต   [๕]   วิภวโต   สาสวโต  วธกโต  สงฺขตโต
มารามิสโต    ชาติธมฺมโต    ชราธมฺมโต   พฺยาธิธมฺมโต   มรณธมฺมโต
#๑ ม. นตฺตมหาภิปสฺส ฯ เอวมุปริปิ ฯ ๒-๔ ม. อยํ ปาโฐ นตฺถิ ฯ ๓ ม. สโต ฯ
#๕ ม. ภวโต ฯ
