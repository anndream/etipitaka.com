วิภาวยิตฺวา   วิภูตํ   กตฺวา   ฯ   สโตติ   จตูหากาเรหิ  สโต  กาเย
กายานุปสฺสนาสติปฏฺฐานํ    ภาเวนฺโต    สโต    ฯเปฯ   โส   วุจฺจติ
สโต   ฯ   จรนฺติ  จรนฺโต  วิจรนฺโต  อิริยนฺโต  วตฺเตนฺโต  ปาเลนฺโต
ยเปนฺโต ยาเปนฺโตติ ยํ วิทิตฺวา สโต จรํ ฯ
     [๓๓๕]   ตเร   โลเก   วิสตฺติกนฺติ   วิสตฺติกา   วุจฺจติ  ตณฺหา
โย  ราโค  สาราโค  ฯเปฯ  อภิชฺฌา  โลโภ  อกุสลมูลํ  ฯ  วิสตฺติกาติ
เกนตฺเถน    วิสตฺติกา    ฯเปฯ    วิสฏา   วิตฺถตาติ   วิสตฺติกา   ฯ
โลเกติ   อปายโลเก   มนุสฺสโลเก   เทวโลเก  ขนฺธโลเก  ธาตุโลเก
อายตนโลเก   ฯ  ตเร  โลเก  วิสตฺติกนฺติ  ยา  สา  โลเก  วิสตฺติกา
โลเก    ตํ    วิสตฺติกํ    สโต    ตเรยฺย    อุตฺตเรยฺย    ปตเรยฺย
สมติกฺกเมยฺย   วีติวตฺเตยฺยาติ   ๑  ตเร  โลเก  วิสตฺติกํ  ฯ  เตนาห
โส พฺราหฺมโณ
         ตฺวญฺจ เม ธมฺมมกฺขาหิ       ตณฺหานิคฺฆาตนํ มุนิ
         ยํ วิทิตฺวา สโต จรํ         ตเร โลเก วิสตฺติกนฺติ ฯ
   [๓๓๖] อิธ ทิฏฺฐสุตมุตํ (วิญฺญาเตสุ)   ปิยรูเปสุ เหมก
         ฉนฺทราควิโนทนํ            นิพฺพานปทมจฺจุตํ ฯ
     [๓๓๗]    อิธ    ทิฏฺฐสุตมุตํ    วิญฺญาเตสูติ   ทิฏฺฐนฺติ   จกฺขุนา.
ทิฏฺฐํ   ฯ   สุตนฺติ   โสเตน   สุตํ   ฯ   มุตนฺติ  มุตํ  ฆาเนน  ฆายิตํ
ชิวฺหาย   สายิตํ   กาเยน   ผุฏฺฐํ  ฯ  วิญฺญาตนฺติ  มนสา  ญาตนฺติ  ๒
อิธ ทิฏฺฐสุตมุตํ วิญฺญาเตสุ ฯ
#๑ ม. ตเรยฺยํ ... วีติวตฺเตยฺยนฺติ ฯ ๒ ม. วิญฺญาตนฺติ ฯ
