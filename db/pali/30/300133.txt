          [๒๕๗] สพฺเพสุ กาเมสุ โย วีตราโค (อุปสีวาติ ภควา)
                อากิญฺจญฺญํ นิสฺสิโต หิตฺวมญฺญํ
                สญฺญาวิโมกฺเข ปรเมธิมุตฺโต
                ติฏฺเฐยฺย โส ตตฺถ อนานุยายี ฯ
     [๒๕๘]   สพฺเพสุ   กาเมสุ   โย  วีตราโคติ  สพฺเพสูติ  สพฺเพน
สพฺพํ   สพฺพถา  สพฺพํ  อเสสํ  นิสฺเสสํ  ปริยาทายวจนเมตํ  สพฺเพสูติ  ฯ
กาเมสูติ   อุทฺทานโต   เทฺว   กามา   วตฺถุกามา  จ  กิเลสกามา  จ
ฯเปฯ    อิเม    วุจฺจนฺติ    วตฺถุกามา    ฯเปฯ    อิเม    วุจฺจนฺติ
กิเลสกามา  ฯ  สพฺเพสุ  กาเมสุ  โย  วีตราโคติ  สพฺเพสุ  กาเมสุ โย
วีตราโค  จตฺตราโค  วนฺตราโค  มุตฺตราโค  ปหีนราโค  ปฏินิสฺสฏฺฐราโค
วิกฺขมฺภิตราโคติ    สพฺเพสุ   กาเมสุ   โย   วีตราโค   ฯ   อุปสีวาติ
ภควาติ    อุปสีวาติ   ภควา   ตํ   พฺราหฺมณํ   นาเมน   อาลปติ   ฯ
ภควาติ   คารวาธิวจนเมตํ   ฯเปฯ   สจฺฉิกา   ปญฺญตฺติ  ยทิทํ  ภควาติ
อุปสีวาติ ภควา ฯ
     [๒๕๙]    อากิญฺจญฺญํ    นิสฺสิโต    หิตฺวมญฺญนฺติ   เหฏฺฐิมา   ฉ
สมาปตฺติโย   หิตฺวา  วชฺเชตฺวา  ปริจฺจชิตฺวา  อติกฺกมิตฺวา  สมติกฺกมิตฺวา
วีติวตฺติตฺวา       อากิญฺจญฺญายตนสมาปตฺตึ       นิสฺสิโต      อลฺลีโน
อุปาคโต      สมุปาคโต     อชฺโฌสิโต     อธิมุตฺโตติ     อากิญฺจญฺญํ
นิสฺสิโต หิตฺวมญฺญํ ฯ
     [๒๖๐]   สญฺญาวิโมกฺเข   ปรเมธิมุตฺโตติ  สญฺญาวิโมกฺขา  วุจฺจนฺติ
