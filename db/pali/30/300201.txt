อลมตฺโตติ วีโร ฯเปฯ วิคตโลมหํโสติ วีโร ฯ
                วิรโต อิธ สพฺพปาปเกหิ
                นิรยทุกฺขมติจฺจ วิริยวาโส
                โส วิริยวา ปธานวา
                วีโร ตาทิ ปวุจฺจเต ตถตฺตาติ ฯ
ตว    วีร    วากฺยํ   อภิกงฺขมานาติ   ตุยฺหํ   วจนํ   พฺยปถํ   เทสนํ
อนุสนฺธึ    ฯ   อภิกงฺขมานาติ   กงฺขมานา   อภิกงฺขมานา   อิจฺฉมานา
สาทิยมานา    ปตฺถยมานา    ปิหยมานา    อภิชปฺปมานาติ   ตว   วีร
วากฺยํ อภิกงฺขมานา ฯ
     [๔๒๑]   เตสํ  ตุวํ  สาธุ  วิยากโรหีติ  เตสนฺติ  เตสํ  ขตฺติยานํ
พฺราหฺมณานํ    เวสฺสานํ    สุทฺทานํ    คหฏฺฐานํ   ปพฺพชิตานํ   เทวานํ
มนุสฺสานํ   ฯ   ตุวนฺติ   ภควนฺตํ   ภณติ   ฯ  สาธุ  วิยากโรหีติ  สาธุ
อาจิกฺขาหิ     เทเสหิ    ปญฺญเปหิ    ปฏฺฐเปหิ    วิวราหิ    วิภชาหิ
อุตฺตานีกโรหิ ปกาเสหีติ สาธุ วิยากโรหิ ฯ
     [๔๒๒]   ตถาหิ  เต  วิทิโต  เอส  ธมฺโมติ  ตถาหิ  เต  วิทิโต
ญาโต   ตุลิโต   ตีริโต   วิภาวิโต   วิภูโต   เอส   ธมฺโมติ   ตถาหิ
เต วิทิโต เอส ธมฺโม ฯ เตนาห โส พฺราหฺมโณ
                นานาชนา ชนปเทหิ สงฺคตา
                ตว วีร วากฺยํ อภิกงฺขมานา
                เตสํ ตุวํ สาธุ วิยากโรหิ
