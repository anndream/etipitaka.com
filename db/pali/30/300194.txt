                มา เต วิชฺชิตฺถ กิญฺจนนฺติ ฯ
   [๔๐๔] ยํ ปุพฺเพ ตํ วิโสเสหิ        ปจฺฉา เต มาหุ กิญฺจนํ
         มชฺเฌ เจ โน คเหสฺสสิ      อุปสนฺโต จริสฺสสิ ฯ
     [๔๐๕]   ยํ   ปุพฺเพ   ตํ  วิโสเสหีติ  อตีเต  สงฺขาเร  อารพฺภ
เย    กิเลสา    อุปฺปชฺเชยฺยุํ    เต    กิเลเส   โสเสหิ   วิโสเสหิ
สุกฺขาเปหิ  วิสุกฺขาเปหิ  อวีชํ  ๑  กโรหิ  ปชห  วิโนเทหิ  พฺยนฺตีกโรหิ
อนภาวงฺคเมหีติ   เอวมฺปิ   ยํ   ปุพฺเพ   ตํ  วิโสเสหิ  ฯ  อถวา  เย
อตีตา  กมฺมาภิสงฺขารา  วิปกฺกวิปากา  ๒  เต  กมฺมาภิสงฺขาเร โสเสหิ
วิโสเสหิ   สุกฺขาเปหิ   วิสุกฺขาเปหิ   อวีชํ   กโรหิ   ปชห   วิโนเทหิ
พฺยนฺตีกโรหิ อนภาวงฺคเมหีติ เอวมฺปิ ยํ ปุพฺเพ ตํ วิโสเสหิ ฯ
     [๔๐๖]   ปจฺฉา   เต   มาหุ  กิญฺจนนฺติ  ปจฺฉา  วุจฺจติ  อนาคตํ
กิญฺจนํ   ๓   อนาคเต   สงฺขาเร   อารพฺภ   ราคกิญฺจนํ   โทสกิญฺจนํ
โมหกิญฺจนํ     มานกิญฺจนํ    ทิฏฺฐิกิญฺจนํ    กิเลสกิญฺจนํ    ทุจฺจริตกิญฺจนํ
อิทํ  กิญฺจนํ  ตุยฺหํ  มา  อหุ  มา  อโหสิ  มา  ชเนหิ  ๔ มา สญฺชเนหิ
มา   นิพฺพตฺเตหิ   ปชห  วิโนเทหิ  พฺยนฺตีกโรหิ  อนภาวงฺคเมหีติ  ปจฺฉา
เต มาหุ กิญฺจนํ ฯ
     [๔๐๗]   มชฺเฌ  เจ  โน  คเหสฺสสีติ  มชฺเฌ  วุจฺจติ  ปจฺจุปฺปนฺนํ
รูปํ    เวทนา   สญฺญา   สงฺขารา   วิญฺญาณํ   ปจฺจุปฺปนฺเน   สงฺขาเร
ตณฺหาวเสน   ทิฏฺฐิวเสน   โน  คเหสฺสสิ  น  คณฺหิสฺสสิ  น  ปรามสิสฺสสิ
น   นนฺทิสฺสสิ   [๕]   น   อชฺโฌสิสฺสสิ  อภินนฺทนํ  [๖]  อชฺโฌสานํ
#๑ ม. อพีชํ ฯ เอวมุปริปิ ฯ ๒ ม. อวิปกฺกวิปากา ฯ ๓ ม. เทฺว ปาฐา นตฺถิ ฯ
#๔ ม. ชเนสิ ฯ เอวมุปริปิ ฯ ๕ ม. นาภินนฺทิสฺสสิ ฯ ๖ ม. อภิวทนํ ฯ
