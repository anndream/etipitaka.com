นิสฺสาโร   สาราปคโต   ยถา   จ   ปาลิภทฺทโก   อสฺสาโร  นิสฺสาโร
สาราปคโต  ยถา  จ  เผณุปิณฺโฑ  ๑  อสฺสาโร  นิสฺสาโร  สาราปคโต
ยถา จ ปุพฺพุลกํ ๒ อสฺสารํ นิสฺสารํ สาราปคตํ [๓] ยถา จ กทฺทลิกฺขนฺโธ
อสฺสาโร    นิสฺสาโร    สาราปคโต    ยถา   จ   มายา   อสฺสารา
นิสฺสารา   สาราปคตา   เอวเมว   รูปํ   อสฺสารํ  นิสฺสารํ  สาราปคตํ
นิจฺจสารสาเรน  วา  สุขสารสาเรน  วา  อตฺตสารสาเรน  วา  นิจฺเจน
วา   ธุเวน   วา   สสฺสเตน   วา   อวิปริณามธมฺเมน   วา  เวทนา
อสฺสารา    นิสฺสารา    สาราปคตา    สญฺญา    อสฺสารา   นิสฺสารา
สาราปคตา    สงฺขารา   อสฺสารา   นิสฺสารา   สาราปคตา   วิญฺญาณํ
อสฺสารํ   นิสฺสารํ   สาราปคตํ   นิจฺจสารสาเรน   วา   สุขสารสาเรน
วา   อตฺตสารสาเรน   วา   นิจฺเจน  วา  ธุเวน  วา  สสฺสเตน  วา
อวิปริณามธมฺเมน     วา    ฯ    เอวํ    ตุจฺฉสงฺขารสมนุปสฺสนาวเสน
สุญฺญโต    โลกํ   อเวกฺขติ   ฯ   อิเมหิ   ทฺวีหิ   การเณหิ   สุญฺญโต
โลกํ อเวกฺขติ ฯ
     อปิจ  ฉหากาเรหิ  สุญฺญโต  โลกํ  อเวกฺขติ  รูปํ  ๔ อนิสฺสริยโต
อกามการิยโต    อผาสุนิยโต    อวสวตฺตนโต    ปวุตฺติโต    วิวิตฺตโต
อเวกฺขติ     เวทนํ     สญฺญํ     สงฺขาเร    วิญฺญาณํ    อนิสฺสริยโต
อกามการิยโต    อผาสุนิยโต    อวสวตฺตนโต    ปวุตฺติโต    วิวิตฺตโต
อเวกฺขติ  ๔  ฯ  เอวํ  ฉหากาเรหิ  สุญฺญโต  โลกํ  อเวกฺขติ  ฯ อปิจ
ทสหากาเรหิ    สุญฺญโต    โลกํ   อเวกฺขติ   รูปํ   ริตฺตโต   ตุจฺฉโต
#๑ ม. เผณปิณฺโฑ ฯ ๒ ม. อุทกปุพฺพุฬํ ฯ ๓ ม. ยถา จ มรีจิ อสฺสารา
#นิสฺสารา สาราปคตา ฯ ๔ ม. อิเม ปาฐา นตฺถิ ฯ อิมสฺมึ ฐาเน อญฺญถา ทิสฺสนฺติ ฯ
