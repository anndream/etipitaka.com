สุขาย   ภวิสฺสติ  ฯ  ตํ  กึ  มญฺญถ  ๑  ภิกฺขเว  ยํ  อิมสฺมึ  เชตวเน
ติณกฏฺฐสาขาปลาสํ   ตํ   ชโน   หเรยฺย  วา  ฑเหยฺย  วา  ยถาปจฺจยํ
วา    กเรยฺย    อปินุ    ตุมฺหากํ   เอวมสฺส   อเมฺห   ชโน   หรติ
วา  ฑหติ  วา  ยถาปจฺจยํ  วา  กโรตีติ  ฯ  โน  เหตํ  ภนฺเต  ฯ  ตํ
กิสฺส   เหตุ  ฯ  น  โน  เอวํ  ภนฺเต  อตฺตา  วา  อตฺตนิยํ  วาติ  ฯ
เอวเมว   โข   ภิกฺขเว   ยํ   น  ตุมฺหากํ  ตํ  ปชหถ  ตํ  โว  ปหีนํ
ทีฆรตฺตํ    หิตาย    สุขาย   ภวิสฺสติ   กิญฺจ   ภิกฺขเว   น   ตุมฺหากํ
รูปํ   ภิกฺขเว   น   ตุมฺหากํ   ตํ   ปชหถ   ตํ   โว   ปหีนํ  ทีฆรตฺตํ
หิตาย    สุขาย    ภวิสฺสติ    เวทนา    สญฺญา   สงฺขารา   วิญฺญาณํ
ภิกฺขเว   น   ตุมฺหากํ   ตํ   ปชหถ   ตํ   โว  ปหีนํ  ทีฆรตฺตํ  หิตาย
สุขาย ภวิสฺสตีติ ฯ เอวมฺปิ สุญฺญโต โลกํ อเวกฺขติ ฯ
     อายสฺมา   อานนฺโท  ภควนฺตํ  เอตทโวจ  [๒]  สุญฺโญ  โลโกติ
ภนฺเต   วุจฺจติ  กิตฺตาวตา  นุ  โข  ภนฺเต  สุญฺโญ  โลโกติ  วุจฺจติ  ฯ
ยสฺมา  [๓]  โข  อานนฺท  สุญฺญํ  อตฺเตน  วา  อตฺตนิเยน  วา ตสฺมา
สุญฺโญ   โลโกติ   วุจฺจติ   กิญฺจานนฺท   สุญฺญํ  อตฺเตน  วา  อตฺตนิเยน
วา   ฯ   จกฺขุ   [๔]   สุญฺญํ   รูปา   สุญฺญา   จกฺขุวิญฺญาณํ   สุญฺญํ
จกฺขุสมฺผสฺโส     สุญฺโญ     ยมฺปิทํ     จกฺขุสมฺผสฺสปจฺจยา    อุปฺปชฺชติ
เวทยิตํ    สุขํ    วา   ทุกฺขํ   วา   อทุกฺขมสุขํ   วา   ตมฺปิ   สุญฺญํ
อตฺเตน   วา   อตฺตนิเยน   วา   โสตํ   สุญฺญํ   สทฺทา  สุญฺญา  ฆานํ
สุญฺญํ    คนฺธา    สุญฺญา    ชิวฺหา    สุญฺญา   รสา   สุญฺญา   กาโย
#๑ ม. เสยฺยถาปิ ฯ ๒ ม. สุญฺโญ โลโก ... ฯ ๓ ม. จ ฯ ๔ ม. โข ฯ
