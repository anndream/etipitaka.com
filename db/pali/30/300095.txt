พฺยสเนน   สมนฺนาคตสฺส   อญฺญตรญฺญตเรน   วา   ทุกฺขธมฺเมน  ผุฏฺฐสฺส
โสโก   โสจนา   โสจิตตฺตํ   อนฺโตโสโก   อนฺโตปริโสโก  อนฺโตฑาโห
อนฺโตปริฑาโห  เจตโส  ปริชฺฌายนา  โทมนสฺสํ  โสกสลฺลํ  ฯ  ปริเทโวติ
ญาติพฺยสเนน   วา   ผุฏฺฐสฺส  โภคพฺยสเนน  วา  ผุฏฺฐสฺส  โรคพฺยสเนน
วา   ผุฏฺฐสฺส   สีลพฺยสเนน   วา  ผุฏฺฐสฺส  ทิฏฺฐิพฺยสเนน  วา  ผุฏฺฐสฺสL
อญฺญตรญฺญตเรน    วา    พฺยสเนน    สมนฺนาคตสฺส    อญฺญตรญฺญตเรน
วา   ทุกฺขธมฺเมน   ผุฏฺฐสฺส  อาเทโว  ปริเทโว  อาเทวนา  ปริเทวนา
อาเทวิตตฺตํ    ปริเทวิตตฺตํ    ลาโป   ปลาโป   วิปฺปลาโป   ลาลปฺโป
ลาลปฺปายนา   ลาลปฺปายิตตฺตํ   ฯ   อิธาติ   อิมิสฺสา   ทิฏฺฐิยา  ฯเปฯ
อิมสฺมึ   มนุสฺสโลเก  ฯ  วิทฺวาติ  วิทฺวา  ๑  วิชฺชาคโต  ญาณี  วิภาวี
เมธาวี  ฯ  ทุกฺขนฺติ ชาติทุกฺขํ ฯเปฯ โสกปริเทวทุกฺขโทมนสฺสุปายาสทุกฺขํ ฯ
ชาติชฺชรํ       โสกปริทฺทวญฺจ      อิเธว      วิทฺวา      ปชเหยฺย
ทุกฺขนฺติ   วิทฺวา   วิชฺชาคโต  ญาณี  วิภาวี  เมธาวี  อิเธว  ชาติชรญฺจ
โสกปริเทวญฺจ   ปชเหยฺย   วิโนเทยฺย  พฺยนฺตีกเรยฺย  อนภาวงฺคเมยฺยาติ
ชาติชฺชรํ       โสกปริทฺทวญฺจ      อิเธว      วิทฺวา      ปชเหยฺย
ทุกฺขํ ฯ เตนาห ภควา
                เอวํวิหารี สโต อปฺปมตฺโต
                ภิกฺขุ จรํ หิตฺวา มมายิตานิ
                ชาติชฺชรํ โสกปริทฺทวญฺจ
                อิเธว วิทฺวา ปชเหยฺย ทุกฺขนฺติ ฯ
#๑ ม. อยํ ปาโฐ นตฺถิ ฯ
