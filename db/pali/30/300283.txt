ชเนติ   ทุกฺเขน   โอมานํ   ชเนติ   ฯ   นววิเธน   มาโน  เสยฺยสฺส
เสยฺโยหมสฺมีติ    มาโน   เสยฺยสฺส   สทิโสหมสฺมีติ   มาโน   เสยฺยสฺส
หีโนหมสฺมีติ    มาโน    สทิสสฺส    เสยฺโยหมสฺมีติ    มาโน   สทิสสฺส
สทิโสหมสฺมีติ     มาโน    สทิสสฺส    หีโนหมสฺมีติ    มาโน    หีนสฺส
เสยฺโยหมสฺมีติ    มาโน    หีนสฺส    สทิโสหมสฺมีติ    มาโน    หีนสฺส
หีโนหมสฺมีติ   มาโน   ฯ   ทสวิเธน   มาโน  อิเธกจฺโจ  มานํ  ชเนติ
ชาติยา   วา   โคตฺเตน   วา   โกลปุตฺติเกน   วา   วณฺณโปกฺขรตาย
วา  ธเนน  วา  อชฺเฌเนน  วา  กมฺมายตเนน  วา  สิปฺปายตเนน  วา
วิชฺชฏฺฐาเนน   ๑   วา  สุเตน  วา  ปฏิภาเณน  วา  อญฺญตรญฺญตเรน
วา   วตฺถุนา   โย   เอวรูโป   มาโน   มญฺญนา   มญฺญิตตฺตํ   อุณฺณติ
อุนฺนโฬ   ๒   ธโช   สมฺปคฺคาโห   เกตุกมฺยตา  จิตฺตสฺส  อยํ  วุจฺจติ
มาโน  ฯ  มกฺขาติ [๓] มกฺโข มกฺขายนา มกฺขายิตตฺตํ [๔] นิฏฺฐุริยกมฺมํ
อยํ  วุจฺจติ  มกฺโข  ฯ  พุทฺธสฺส  ภควโต  มาโน  จ  มกฺโข  จ  ปหีนา
อุจฺฉินฺนมูลา    ตาลาวตฺถุกตา    อนภาวงฺคตา   อายตึ   อนุปฺปาทธมฺมา
ตสฺมา พุทฺโธ มานมกฺขปฺปหายีติ มานมกฺขปฺปหายิโน ฯ
     [๕๗๙]     หนฺทาหํ     กิตฺตยิสฺสามิ     คิรํ     วณฺณูปสญฺหิตนฺติ
หนฺทาหนฺติ     ปทสนฺธิ     ฯเปฯ    ปทานุปุพฺพกเมตํ    หนฺทาติ    ฯ
กิตฺตยิสฺสามีติ   วณฺเณน   อุเปตํ   สมุเปตํ   อุปาคตํ  สมุปาคตํ  อุปปนฺนํ
สมุปปนฺนํ   สมนฺนาคตํ   คิรํ   วาจํ   พฺยปถํ  โอทีรณํ  ๕  กิตฺตยิสฺสามิ
เทสิสฺสามิ    ปญฺญเปสฺสามิ    ปฏฺฐเปสฺสามิ    วิวริสฺสามิ    วิภชิสฺสามิ
#๑ ม. วิชฺชาฏฺฐาเนน ฯ ๒ ม. อุนฺนโม ฯ ๓ ม. โย ฯ ๔ ม. นิฏฺฐุริยํ ฯ
#๕ ม. อุทีรณํ ฯ
