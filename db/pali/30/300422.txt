กาลวาตา   ๑   เวรมฺภวาตา  ปกฺขิวาตา  สุปณฺณวาตา  ตาลปณฺณวาตา
วิธูปนวาตา   ฯ   ชาลํ   วุจฺจติ   สุตฺตชาลํ  ฯ  ยถา  วาโต  ชาลมฺหิ
น   สชฺชติ   น  คยฺหติ  ๒  น  พชฺฌติ  น  ปลิพชฺฌติ  เอวเมว  เทฺว
ชาลา     ตณฺหาชาลญฺจ    ทิฏฺฐิชาลญฺจ    ฯเปฯ    อิทํ    ตณฺหาชาลํ
ฯเปฯ     อิทํ    ทิฏฺฐิชาลํ    ตสฺส    ปจฺเจกสมฺพุทฺธสฺส    ตณฺหาชาลํ
ปหีนํ    ทิฏฺฐิชาลํ   ปฏินิสฺสฏฺฐํ   ตณฺหาชาลสฺส   ปหีนตฺตา   ทิฏฺฐิชาลสฺส
ปฏินิสฺสฏฺฐตฺตา     โส     ปจฺเจกสมฺพุทฺโธ     รูเป     น    สชฺชติ
สทฺเท    น    สชฺชติ   ฯเปฯ   ทิฏฺฐสุตมุตวิญฺญาตพฺเพสุ   ธมฺเมสุ   น
สชฺชติ   น   คยฺหติ   น   พชฺฌติ   น   ปลิพชฺฌติ  นิกฺขนฺโต  นิสฺสฏฺโฐ
วิปฺปมุตฺโต    วิสํยุตฺโต    วิมริยาทิกเตน   เจตสา   วิหรตีติ   วาโตว
ชาลมฺหิ อสชฺชมาโน ฯ
     [๘๐๖]    ปทุมํว    โตเยน    อลิมฺปมาโนติ    ปทุมํ    วุจฺจติ
ปทุมปุปฺผํ   ฯ   โตยํ   วุจฺจติ   อุทกํ  ฯ  ยถา  ปทุมปุปฺผํ  โตเยน  น
ลิมฺปิยติ ๓ [๔] อลิตฺตํ [๕] อนุปลิตฺตํ เอวเมว เทฺว เลปา ตณฺหาเลโป
จ   ทิฏฺฐิเลโป   จ   ฯเปฯ  อยํ  ตณฺหาเลโป  ฯเปฯ  อยํ  ทิฏฺฐิเลโป
ตสฺส      ปจฺเจกสมฺพุทฺธสฺส     ตณฺหาเลโป     ปหีโน     ทิฏฺฐิเลโป
ปฏินิสฺสฏฺโฐ    ตณฺหาเลปสฺส    ปหีนตฺตา   ทิฏฺฐิเลปสฺส   ปฏินิสฺสฏฺฐตฺตา
โส   ปจฺเจกสมฺพุทฺโธ   รูเป   น   ลิมฺปติ   สทฺเท  น  ลิมฺปติ  ฯเปฯ
ทิฏฺฐสุตมุตวิญฺญาตพฺเพสุ  ธมฺเมสุ  น  ลิมฺปติ [๖] นุปลิมฺปติ อลิตฺโต [๗]
อนุปลิตฺโต   นิกฺขนฺโต   นิสฺสฏฺโฐ   วิปฺปมุตฺโต  วิสํยุตฺโต  วิมริยาทิกเตน
#๑ ม. อยํ ปาโฐ นตฺถิ ฯ ๒ ม. ตณฺหาติ ฯ เอวมีทิเสสุ ฐาเนสุ ฯ ๓ ม. ลิมฺปติ ฯ
#๔ ม. น ปลิมฺปติ น อุปลิมฺปติ ฯ ๕ ม. อปลิตฺตํ ฯ ๖ ม. น ปลิมฺปติ ฯ
#๗ ม. อปลิตฺโต ฯ
