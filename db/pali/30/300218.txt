อตฺถํ คจฺฉติ ปฏิปฺปสฺสมฺภตีติ วิญฺญาณํ อุปรุชฺฌติ ฯ
     [๔๖๑]   ภควนฺตํ   ปุฏฺฐุมาคมฺหาติ   พุทฺธํ  ภควนฺตํ  ปุฏฺฐฐ  ปุจฺฉิตุํ
ยาจิตุํ    อชฺเฌสิตุํ    ปสาเทตุํ    อาคมฺหา   อาคตมฺหา   อุปาคตมฺหา
สมฺปตฺตมฺหา ตยา สทฺธึ สมาคตมฺหาติ ภควนฺตํ ปุฏฺฐุมาคมฺหา ฯ
     [๔๖๒]   ตํ   สุโณม   วโจ   ตวาติ  ตนฺติ  ตุยฺหํ  วจนํ  พฺยปถํ
เทสนํ    อนุสนฺธึ    สุโณม    อุคฺคณฺหาม    อุปธาเรม   อุปลกฺเขมาติ
ตํ สุโณม วโจ ตว ฯ เตนาห โส พฺราหฺมโณ
         กถํสตสฺส จรโต            วิญฺญาณํ อุปรุชฺฌติ
         ภควนฺตํ ปุฏฺฐุมาคมฺหา        ตํ สุโณม วโจ ตวาติ ฯ
   [๔๖๓] อชฺฌตฺตญฺจ พหิทฺธา จ        เวทนํ นาภินนฺทโต
         เอวํสตสฺส จรโต           วิญฺญาณํ อุปรุชฺฌติ ฯ
     [๔๖๔]   อชฺฌตฺตญฺจ   พหิทฺธา  จ  เวทนํ  นาภินนฺทโตติ  อชฺฌตฺตํ
เวทนาสุ    เวทนานุปสฺสี    วิหรนฺโต   เวทนํ   นาภินนฺทติ   นาภิวทติ
น   อชฺโฌสาย   ๑   ติฏฺฐติ   อภินนฺทนํ   อภิวทนํ   อชฺโฌสานํ  คาหํ
ปรามาสํ   อภินิเวสํ   ปชหติ  วิโนเทติ  พฺยนฺตีกโรติ  อนภาวงฺคเมติ  ฯ
พหิทฺธา    เวทนาสุ    เวทนานุปสฺสี    วิหรนฺโต   เวทนํ   นาภินนฺทติ
นาภิวทติ    น   อชฺโฌสาย   ติฏฺฐติ   อภินนฺทนํ   อภิวทนํ   อชฺโฌสานํ
คาหํ  ปรามาสํ  อภินิเวสํ  ปชหติ  วิโนเทติ พฺยนฺตีกโรติ อนภาวงฺคเมติ ฯ
อชฺฌตฺตพหิทฺธา   เวทนาสุ   เวทนานุปสฺสี   วิหรนฺโต  เวทนํ  นาภินนฺทติ
นาภิวทติ    น   อชฺโฌสาย   ติฏฺฐติ   อภินนฺทนํ   อภิวทนํ   อชฺโฌสานํ
#๑ ม. อชฺโฌเสติ ฯ เอวมุปริปิ ฯ
