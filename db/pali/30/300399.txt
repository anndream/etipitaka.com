น   อโธ   โอโลเกนฺโต   น   ทิสาวิทิสํ  เปกฺขมาโน  คจฺฉติ  เอวมฺปิ
โอกฺขิตฺตจกฺขุ    โหติ    ฯ    อถวา    จกฺขุนา    รูปํ   ทิสฺวา   น
นิมิตฺตคฺคาหี    โหติ    นานุพฺยญฺชนคฺคาหี   ยตฺวาธิกรณเมนํ   จกฺขุนฺทฺริยํ
อสํวุตํ  วิหรนฺตํ  อภิชฺฌาโทมนสฺสา  ปาปกา  อกุสลา ธมฺมา อนฺวาสฺสเวยฺยุํ
ตสฺส     สํวราย     ปฏิปชฺชติ    รกฺขติ    จกฺขุนฺทฺริยํ    จกฺขุนฺทฺริเย
สํวรํ     อาปชฺชติ    เอวมฺปิ    โอกฺขิตฺตจกฺขุ    โหติ    ฯ    ยถา
วา    ปเนเก    โภนฺโต   สมณพฺราหฺมณา   สทฺธาเทยฺยานิ   โภชนานิ
ภุญฺชิตฺวา   เต   เอวรูปํ   วิสูกทสฺสนํ   อนนุยุตฺตา   วิหรนฺติ  เสยฺยถีทํ
นจฺจํ    คีตํ    วาทิตํ    ฯเปฯ    อณีกทสฺสนํ   อิติ   วา   เอวรูปา
วิสูกทสฺสนานุโยคา ปฏิวิรโต โหติ เอวมฺปิ โอกฺขิตฺตจกฺขุ โหติ ฯ
     น จ ปาทโลโลติ กถํ ปาทโลโล โหติ ฯ อิเธกจฺโจ [๑] ปาทโลโล
ปาทโลลิเยน    สมนฺนาคโต   โหติ   อาราเมน   อารามํ   อุยฺยาเนน
อุยฺยานํ   คาเมน   คามํ   นิคเมน   นิคมํ   นคเรน   นครํ   รฏฺเฐน
รฏฺฐํ   ชนปเทน   ชนปทํ   ทีฆจาริกํ   อนฺวตฺถิตจาริกํ   อนุยุตฺโต  โหติ
เอวมฺปิ    ปาทโลโล    โหติ   ฯ   อถวา   ภิกฺขุ   อนฺโตสงฺฆาราเม
ปาทโลลิเยน    สมนฺนาคโต    โหติ   น   อตฺถเหตุ   น   การณเหตุ
อุทฺธโต    อวูปสนฺตจิตฺโต    ปริเวณโต    ปริเวณํ   คจฺฉติ   วิหารโต
วิหารํ   คจฺฉติ   อฑฺฒโยคโต   อฑฺฒโยคํ   คจฺฉติ   ปาสาทโต  ปาสาทํ
คจฺฉติ    หมฺมิยโต   หมฺมิยํ   คจฺฉติ   คุหโต   คุหํ   คจฺฉติ   เลณโต
เลณํ   คจฺฉติ   กุฏิยา   กุฏึ   คจฺฉติ   กูฏาคารโต   กูฏาคารํ  คจฺฉติ
#๑ ม. ภิกฺขุ ฯ
