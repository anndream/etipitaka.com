จ   เวสฺสา   จ   สุทฺทา   จ   คหฏฺฐา  จ  ปพฺพชิตา  จ  เทวา  จ
มนุสฺสา   จ   ฯ  ปมตฺตาติ  ปมาโท  วตฺตพฺโพ  กายทุจฺจริเต  ๑  วา
วจีทุจฺจริเต   วา   มโนทุจฺจริเต  วา  ปญฺจสุ  วา  กามคุเณสุ  จิตฺตสฺส
โวสฺสคฺโค   โวสฺสคฺคานุปฺปทานํ  กุสลานํ  วา  ธมฺมานํ  ภาวนาย  [๒]
อสาตจฺจกิริยตา     อนฏฺฐิตกิริยตา     โอลีนวุตฺติตา    นิกฺขิตฺตจฺฉนฺทตา
นิกฺขิตฺตธุรตา     อนาเสวนา     อภาวนา    อพหุลีกมฺมํ    อนธิฏฺฐานํ
อนนุโยโค   ปมาโท   โย   เอวรูโป   ปมาโท   ปมชฺชนา  ปมชฺชิตตฺตํ
อยํ  วุจฺจติ  ปมาโท  ฯ  อิมินา  ปมาเทน  สมนฺนาคตา  ชนา  ปมตฺตาติ
รุปฺปนฺติ รูเปสุ ชนา ปมตฺตา ฯ
     [๕๒๐]   ตสฺมา   ตุวํ   ปิงฺคิย   อปฺปมตฺโตติ   ตสฺมาติ   ตสฺมา
ตํการณา   ตํเหตุ   ตปฺปจฺจยา   ตํนิทานา  เอวํ  อาทีนวํ  สมฺปสฺสมาโน
รูเปสูติ    ตสฺมา    ตุวํ    ปิงฺคิย    ฯ    อปฺปมตฺโตติ   สกฺกจฺจการี
สาตจฺจการี    ฯเปฯ   อปฺปมตฺโต   กุสเลสุ   ธมฺเมสูติ   ตสฺมา   ตุวํ
ปิงฺคิย อปฺปมตฺโต ฯ
     [๕๒๑]   ชหสฺสุ   รูปํ   อปุนพฺภวายาติ   รูปนฺติ   จตฺตาโร   จ
มหาภูตา    จตุนฺนญฺจ   มหาภูตานํ   อุปาทายรูปํ   ฯ   ชหสฺสุ   รูปนฺติ
รูปํ   ชหสฺสุ   รูปํ   ปชหสฺสุ   รูปํ   วิโนเทหิ   รูปํ  พฺยนฺตีกโรหิ  รูปํ
อนภาวงฺคเมหีติ   ชหสฺสุ   รูปํ   ฯ   อปุนพฺภวายาติ   ยถา   เต  รูปํ
อิเธว   นิรุชฺเฌยฺย   ปุน   ปฏิสนฺธิภโว   น   นิพฺพตฺเตยฺย  กามธาตุยา
วา   รูปธาตุยา   วา   อรูปธาตุยา  วา  กามภเว  วา  รูปภเว  วา
#๑ ม. ... ทุจฺจริเตน .. มโนทุจฺจริเตน ฯ ๒ ม. อสกจฺจกิริยตา ฯ
