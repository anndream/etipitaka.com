กาเย   กายานุปสฺสนาสติปฏฺฐานานํ   ภาวิตตฺตา   ๑   สโต  เวทนาสุ
เวทนานุปสฺสนาสติปฏฺฐานานํ   ภาวิตตฺตา   สโต  จิตฺเต  จิตฺตานุปสฺสนา-
สติปฏฺฐานานํ   ภาวิตตฺตา   สโต   ธมฺเมสุ  ธมฺมานุปสฺสนาสติปฏฺฐานานํ
ภาวิตตฺตา       สโต      ฯเปฯ      โส      วุจฺจติ      สโตติ
วีตตโณฺห สทา สโต ฯ
     [๑๑๐]  สงฺขาย  นิพฺพุโต  ภิกฺขูติ  สงฺขาติ  ๒  ญาณํ  ยา ปญฺญา
ปชานนา  วิจโย  ฯเปฯ  อโมโห  ธมฺมวิจโย  สมฺมาทิฏฺฐิ  ฯ  สงฺขายาติ
สงฺขาย   ชานิตฺวา   ตุลยิตฺวา   ติรยิตฺวา   วิภาวยิตฺวา   วิภูตํ  กตฺวา
สพฺเพ   สงฺขารา   อนิจฺจาติ   สงฺขาย   ชานิตฺวา  ตุลยิตฺวา  ติรยิตฺวา
วิภาวยิตฺวา   วิภูตํ   กตฺวา   สพฺเพ  สงฺขารา  ทุกฺขาติ  สพฺเพ  ธมฺมา
อนตฺตาติ    อวิชฺชาปจฺจยา   สงฺขาราติ   ฯเปฯ   ยงฺกิญฺจิ   สมุทยธมฺมํ
สพฺพนฺตํ    นิโรธธมฺมนฺติ    สงฺขาย    ชานิตฺวา   ตุลยิตฺวา   ติรยิตฺวา
วิภาวยิตฺวา   วิภูตํ   กตฺวา   ฯ   อถวา  อนิจฺจโต  สงฺขาย  ชานิตฺวา
ตุลยิตฺวา   ติรยิตฺวา   วิภาวยิตฺวา   วิภูตํ   กตฺวา   ทุกฺขโต   โรคโต
คณฺฑโต   สลฺลโต   ฯเปฯ   อนิสฺสรณโต   สงฺขาย  ชานิตฺวา  ตุลยิตฺวา
ติรยิตฺวา  วิภาวยิตฺวา  วิภูตํ  กตฺวา  ฯ  นิพฺพุโตติ  ราคสฺส นิพฺพาปิตตฺตา
นิพฺพุโต    โทสสฺส    นิพฺพาปิตตฺตา   นิพฺพุโต   โมหสฺส   นิพฺพาปิตตฺตา
นิพฺพุโต     โกธสฺส    อุปานาหสฺส    มกฺขสฺส    ปฬาสสฺส    อิสฺสาย
มจฺฉริยสฺส    มายาย    สาเฐยฺยสฺส    ถมฺภสฺส   สารมฺภสฺส   มานสฺส
อติมานสฺส     มทสฺส     ปมาทสฺส     สพฺพกิเลสานํ    สพฺพทุจฺจริตานํ
#๑ ม. ... สติปฏฺฐานํ ภาเวนฺโต ฯ เอวมุปริปิ ฯ ๒ ม. สงฺขา วุจฺจติ ญาณํ ฯ
