ทณฺฑํ     นาฬิกํ    ขคฺคํ    ฉตฺตํ    อุปาหนา    อุณฺหิสํ    วาลวิชฺชนี
โอทาตานิ วตฺถานิ ทีฆรสฺสานิ อิติ วา อยํ อาคาริกวิภูสา ฯ
     กตมา  อนาคาริกวิภูสา  ฯ จีวรมณฺฑนา ปตฺตมณฺฑนา เสนาสนมณฺฑนา
อิมสฺส      วา     ปูติกายสฺส     พาหิรานํ     วา     ปริกฺขารานํ
มณฺฑนา  วิภูสนา  เกฬนา  ปริเกฬนา  เคธิกตา  เคธิกตฺตํ  จปลนา  ๑
จาปลฺยํ อยํ อนาคาริกวิภูสา ฯ
     สจฺจวาทีติ   โส   ปจฺเจกสมฺพุทฺโธ   สจฺจวาที  สจฺจสนฺโธ  เถโต
ปจฺจยิโก  [๒]  โลกสฺส  วิภูสนฏฺฐานา อารโต [๓] ปฏิวิรโต นิกฺขนฺโต
นิสฺสฏฺโฐ   วิปฺปมุตฺโต   วิสญฺญุตฺโต   วิมริยาทิกเตน   เจตสา   วิหรตีติ
วิภูสนฏฺฐานา   วิรโต   สจฺจวาที  ฯ  เอโก  จเร  ขคฺควิสาณกปฺโป  ฯ
เตนาห โส ปจฺเจกสมฺพุทฺโธ
                ขิฑฺฑา รตี กามสุขญฺจ โลเก
                อนลงฺกริตฺวา อนเปกฺขมาโน
                วิภูสนฏฺฐานา วิรโต สจฺจวาที
                เอโก จเร ขคฺควิสาณกปฺโปติ ฯ
          [๗๖๐] ปุตฺตญฺจ ทารํ ปิตรญฺจ มาตรํ
                ธนานิ ธญฺญานิ จ พนฺธวานิ
                หิตฺวาน กามานิ ยโถธิกานิ
                เอโก จเร ขคฺควิสาณกปฺโป ฯ
     [๗๖๑]   ปุตฺตญฺจ   ทารํ   ปิตรญฺจ  มาตรนฺติ  ปุตฺตนฺติ  จตฺตาโร
#๑ ม. คทฺธิกตา คทฺธิกตฺตํ จปลตา ฯ ๒ ม. อวิสํวาทโก ฯ ๓ ม. วิรโต ฯ
