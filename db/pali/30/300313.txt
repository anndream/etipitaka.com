อตฺตโน    อธิเทวกรา    ธมฺมา    ฯ   สมฺมาปฏิปทา   อนุโลมปฏิปทา
อปจฺจนีกปฏิปทา      ธมฺมานุธมฺมปฏิปทา      สีเลสุ      ปริปูริการิตา
อินฺทฺริเยสุ    คุตฺตทฺวารตา    โภชเน    มตฺตญฺญุตา    ชาคริยานุโยโค
สติสมฺปชญฺญํ    จตฺตาโร    สติปฏฺฐานา    ฯเปฯ   อริโย   อฏฺฐงฺคิโก
มคฺโค   อิเม  วุจฺจนฺติ  อตฺตโน  อธิเทวกรา  ธมฺมา  ฯ  กตเม  ปเรสํ
อธิเทวกรา   ธมฺมา   ฯ   สมฺมาปฏิปทา   ฯเปฯ   อริโย   อฏฺฐงฺคิโก
มคฺโค   อิเม   วุจฺจนฺติ   ปเรสํ  อธิเทวกรา  ธมฺมา  ฯ  เอวํ  ภควา
อตฺตโน   จ   ปเรสญฺจ   อธิเทวกเร   ธมฺเม   เวทิ   อญฺญาสิ  อผุสิ
ปฏิวิชฺฌีติ สพฺพํ เวทิ ปโรวรํ ฯ
     [๖๕๖]    ปญฺหานนฺตกโร    สตฺถาติ   ภควา   ปารายนิกปญฺหานํ
อนฺตกโร   ปริยนฺตกโร   ปริจฺเฉทกโร   ปริวฏุมกโร   ปริสปญฺหานํ  ๑
อนฺตกโร   ปริยนฺตกโร   ปริจฺเฉทกโร   ปริวฏุมกโร  ปิงฺคิยปญฺหานํ  ๒
อนฺตกโร   ปริยนฺตกโร   ปริจฺเฉทกโร   ปริวฏุมกโร   ๒  สกฺกปญฺหานํ
อมนุสฺสปญฺหานํ    ๓    ภิกฺขุปญฺหานํ    ภิกฺขุนีปญฺหานํ    อุปาสกปญฺหานํ
อุปาสิกาปญฺหานํ      ราชปญฺหานํ     ขตฺติยปญฺหานํ     พฺราหฺมณปญฺหานํ
เวสฺสปญฺหานํ   สุทฺทปญฺหานํ  [๔]  พฺรหฺมปญฺหานํ  อนฺตกโร  ปริยนฺตกโร
ปริจฺเฉทกโร    ปริวฏุมกโรติ    ปญฺหานนฺตกโร   ฯ   สตฺถาติ   ภควา
สตฺถวาโห    ฯ    ยถา    สตฺถวาโห    สตฺเถ    กนฺตารํ   ตาเรติ
โจรกนฺตารํ     ตาเรติ     วาฬกนฺตารํ     ตาเรติ    ทุพฺภิกฺขกนฺตารํ
ตาเรติ   นิรุทกกนฺตารํ   ตาเรติ   อุตฺตาเรติ   นิตฺตาเรติ  ๕  [๖]
#๑ ม. สภิยปญฺหานํ ฯ ๒ ม. อิเม ปาฐา นตฺถิ ฯ ๓ ม. สุยามปญฺหานํ ฯ
#๔ ม. เทวปญฺหานํ ฯ ๕ ม. สพฺพตฺถ นิตฺถาเรติ ฯ ๖ ม. ปตาเรติ ฯ เอวมีทิเสสุ
#ฐาเนสุ ฯ
