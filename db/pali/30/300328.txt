กโรติ    ราหุมุขมฺปิ   กโรติ   โชติมาลิกมฺปิ   กโรติ   หตฺถปชฺโชติกมฺปิ
กโรติ  เอรกวฏฺฏิกมฺปิ  ๑  กโรติ  จิรวาสิกมฺปิ  ๒ กโรติ เอเณยฺยกมฺปิ
กโรติ    พลิสมํสิกมฺปิ   กโรติ   กหาปณิกมฺปิ   กโรติ   ขาราปตจฺฉิกมฺปิ
กโรติ      ปลิฆปริวตฺติกมฺปิ      กโรติ      ปลาลปีฐกมฺปิ     กโรติ
ตตฺเตนปิ   เตเลน   โอสิญฺจติ   สุนเขนปิ   ๓   ขาทาเปติ  ชีวนฺตมฺปิ
สูเล   อุตฺตาเสติ  อสินา  ๔  สีสํ  ฉินฺทติ  ฯ  โส  กมฺมการณปจฺจยาปิ
ทุกฺขโทมนสฺสํ     ปฏิสํเวเทติ     ฯ     เอตํ    ภยํ    ทุกฺขโทมนสฺสํ
กุโต   ชาตํ   ฯ  ตสฺส  เสฺนหปจฺจยา  จ  นนฺทิปจฺจยา  จ  ราคปจฺจยา
จ   นนฺทิราคปจฺจยา   จ   ชาตํ   ฯ   ราชา  อิเมสํ  จตุนฺนํ  ทณฺฑานํ
อิสฺสโร   ฯ   โส  สเกน  กมฺเมน  กายสฺส  เภทา  ปรมฺมรณา  อปายํ
ทุคฺคตึ   วินิปาตํ   นิรยํ  อุปปชฺชติ  ฯ  ตเมนํ  นิรยปาลา  ปญฺจวิธพนฺธนํ
นาม   กมฺมการณํ   กาเรนฺติ   ๕   ตตฺตํ   อโยขิลํ   หตฺเถ  คเมนฺติ
ตตฺตํ    อโยขิลํ   ทุติเย   หตฺเถ   คเมนฺติ   ตตฺตํ   อโยขิลํ   ปาเท
คเมนฺติ   ตตฺตํ   อโยขิลํ   ทุติเย   ปาเท   คเมนฺติ   ตตฺตํ   อโยขิลํ
มชฺเฌ  อุรสฺมึ  คเมนฺติ ฯ โส ตตฺถ ทุกฺขา ติปฺปา ๖ [๗] กฏุกา เวทนา
ปฏิสํเวเทติ   น   จ   ตาว   กาลํ   กโรติ   ยาว  น  ตํ  ปาปกมฺมํ
พฺยนฺตีโหติ   ฯ   เอตํ   ภยํ   ทุกฺขโทมนสฺสํ   กุโต   ชาตํ   ฯ  ตสฺส
เสฺนหปจฺจยา   จ   นนฺทิปจฺจยา   จ   ราคปจฺจยา  จ  นนฺทิราคปจฺจยา
จ  ชาตํ  ฯ  ตเมนํ  นิรยปาลา  สํเวสิตฺวา  ๘  กุธารีหิ ๙ ตจฺฉนฺติ ฯ
ตเมนํ   นิรยปาลา   อุทฺธํปาทํ   อโธสิรํ  คเหตฺวา  วาสีหิ  ตจฺฉนฺติ  ฯ
#๑ ม. เอรกวตฺติกมฺปิ ฯ ๒ ม. จีรกวาสิกมฺปิ ฯ ๓ ม. สุนเขหิปิ ฯ ๔ ม. อสินาปิ ฯ
#๕ ม. กโรนฺติ ฯ ๖ ม. ติพฺพา ฯ เอวมุปริปิ ฯ ๗ ม. ขรา ฯ เอวมีทิเสสุ ฐาเนสุ ฯ
#๘ ม. สํเวเสตฺวา ฯ ๙ ม. กุฐารีหิ ฯ
