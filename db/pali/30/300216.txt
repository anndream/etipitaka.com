ลคฺคนํ   พนฺธนํ   อุปกฺกิเลโส   เกน  โลโก  ยุตฺโต  ปยุตฺโต  อายุตฺโต
สมายุตฺโต ลคฺโค ลคฺคิโต ปลิพุทฺโธติ กึสุสญฺโญชโน โลโก ฯ
     [๔๕๒]   กึสุ   ตสฺส   วิจารณนฺติ   กึ   ตสฺส   จารณํ  วิจารณํ
ปฏิวิจารณํ    เกน   โลโก   จรติ   วิจรติ   ปฏิวิจรตีติ   กึสุ   ตสฺส
วิจารณํ ฯ
     [๔๕๓]   กิสฺสสฺส   วิปฺปหาเนน   นิพฺพานํ  อิติ  วุจฺจตีติ  กิสฺสสฺส
วิปฺปหาเนน   วูปสเมน   ปฏินิสฺสคฺเคน   ปฏิปฺปสฺสทฺธิยา   นิพฺพานํ   อิติ
วุจฺจติ   ปวุจฺจติ   กถิยติ   ภณิยติ   ทีปิยติ   โวหริยตีติ   ๑  กิสฺสสฺส
วิปฺปหาเนน นิพฺพานํ อิติ วุจฺจติ ฯ เตนาห โส พฺราหฺมโณ
         กึสุสญฺโญชโน โลโก         กึสุ ตสฺส วิจารณํ
         กิสฺสสฺส วิปฺปหาเนน         นิพฺพานํ อิติ วุจฺจตีติ ฯ
   [๔๕๔] นนฺทิสญฺโญชโน โลโก        วิตกฺกสฺส วิจารณา
         ตณฺหาย วิปฺปหาเนน         นิพฺพานํ อิติ วุจฺจติ ฯ
   [๔๕๕]   นนฺทิสญฺโญชโน  โลโกติ        นนฺทิ  วุจฺจติ  ตณฺหา  โย
ราโค   สาราโค   ฯเปฯ   อภิชฺฌา   โลโภ  อกุสลมูลํ  ฯ  ยา  นนฺทิ
โลกสฺส    สญฺโญชนํ   ลคฺคนํ   พนฺธนํ   อุปกฺกิเลโส   อิมาย   นนฺทิยา
โลโก  ยุตฺโต  ปยุตฺโต  อายุตฺโต  สมายุตฺโต  ลคฺโค  ลคฺคิโต ปลิพุทฺโธติ
นนฺทิสญฺโญชโน โลโก ฯ
     [๔๕๖]    วิตกฺกสฺส    วิจารณาติ    วิตกฺกาติ    นว   วิตกฺกา
กามวิตกฺโก       พฺยาปาทวิตกฺโก      วิหึสาวิตกฺโก      ญาติวิตกฺโก
#๑ ม. กถียติ ภณียติ ทีปิยติ โวหรียตีติ ฯ เอวมุปริปิ ฯ
