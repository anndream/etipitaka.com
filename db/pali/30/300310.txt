         วิวฏจฺฉโท สมฺพุทฺโธ         อขิโล ปฏิภาณวา ๑ ฯ
     [๖๔๙]   เอส   ภิยฺโย  ปสีทามีติ  เอส  ภิยฺโย  ปสีทามิ  [๒]
สทฺทหามิ  [๒]  อธิมุจฺจามิ  [๒]  โอกปฺเปมิ สพฺเพ สงฺขารา อนิจฺจาติ
ฯเปฯ   ยงฺกิญฺจิ   สมุทยธมฺมํ   สพฺพนฺตํ   นิโรธธมฺมนฺติ  ภิยฺโย  ปสีทามิ
สทฺทหามิ อธิมุจฺจามิ โอกปฺเปมีติ เอส ภิยฺโย ปสีทามิ ฯ
     [๖๕๐]   สุตฺวาน   มุนิโน   วโจติ   มุนีติ   โมนํ  วุจฺจติ  ญาณํ
ยา   ปญฺญา   ปชานนา   ฯเปฯ  สงฺคชาลมติจฺจ  โส  มุนิ  ฯ  สุตฺวาน
มุนิโน   วโจติ   ตุยฺหํ   วจนํ  พฺยปถํ  เทสนํ  อนุสนฺธึ  สุตฺวา  สุณิตฺวา
อุคฺคเหตฺวา อุปธารยิตฺวา อุปลกฺขยิตฺวาติ สุตฺวาน มุนิโน วโจ ฯ
     [๖๕๑]    วิวฏจฺฉโท    สมฺพุทฺโธติ    ฉทนนฺติ   ปญฺจ   ฉทนานิ
ตณฺหาฉทนํ    ทิฏฺฐิฉทนํ    กิเลสฉทนํ    ทุจฺจริตฉทนํ   อวิชฺชาฉทนํ   ฯ
ตานิ   ฉทนานิ   พุทฺธสฺส   ภควโต   วิวฏานิ  วิทฺธํสิตานิ  สมุคฺฆาติตานิ
ปหีนานิ    สมุจฺฉินฺนานิ    วูปสนฺตานิ   ปฏิปฺปสฺสทฺธานิ   อภพฺพุปฺปตฺติกานิ
ญาณคฺคินา    ทฑฺฒานิ    ตสฺมา    พุทฺโธ    วิวฏจฺฉโท   ฯ   พุทฺโธติ
โย    โส    ภควา    ฯเปฯ    สจฺฉิกา   ปญฺญตฺติ   ยทิทํ   พุทฺโธติ
วิวฏจฺฉโท สมฺพุทฺโธ ฯ
     [๖๕๒]   อขิโล   ปฏิภาณวาติ   อขิโลติ   ราโค   ขิโล  โทโส
ขิโล    โมโห    ขิโล    โกโธ    ขิโล   อุปนาโห   ขิโล   ฯเปฯ
สพฺพากุสลาภิสงฺขารา   ขิลา   ฯ   เต  ขิลา  พุทฺธสฺส  ภควโต  ปหีนา
อุจฺฉินฺนมูลา    ตาลาวตฺถุกตา    อนภาวงฺคตา   อายตึ   อนุปฺปาทธมฺมา
#๑ ม. ปฏิภานวา ฯ เอวมุปริปิ ฯ ๒ ม. ภิยฺโย ภิยฺโย ฯ เอวมีทิเสสุ ฐาเนสุ ฯ
