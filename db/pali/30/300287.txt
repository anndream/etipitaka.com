อาวเสยฺยาติ  ทิโช  วุจฺจติ  ปกฺขี  ฯ  กึการณา  ทิโช  วุจฺจติ  ปกฺขี  ฯ
ทฺวิกฺขตฺตุํ   ชายติ   ๑   ทิโช   มาตุกุจฺฉิมฺหา   จ   อณฺฑโกสมฺหา  จ
ตํการณา   ทิโช   วุจฺจติ   ปกฺขีติ   ทิโช  ฯ  ยถา  กุพฺพนกํ  ปหายาติ
ยถา  ทิโช  กุพฺพนกํ  ริตฺตวนกํ  ๒  อปฺปภกฺขํ  อปฺโปทกํ  ปหาย ชหิตฺวา
อติกฺกมิตฺวา  [๓]  วีติวตฺเตตฺวา  อญฺญํ  พหุปฺผลํ  พหุภกฺขํ  พหุรุกฺขํ  ๔
มหนฺตํ  กานนํ  วนสณฺฑํ  อธิคจฺเฉยฺย  วินฺเทยฺย  ปฏิลเภยฺย  ตสฺมึ  [๕]
วนสณฺเฑ    วาสํ    กปฺเปยฺยาติ    ทิโช    ยถา    กุพฺพนกํ   ปหาย
พหุปฺผลํ กานนํ อาวเสยฺย ฯ
     [๕๘๗]   เอวมาหํ   อปฺปทสฺเส  ปหาย  มโหทธึ  หํสริวชฺฌปตฺโตติ
เอวนฺติ    โอปมฺมสมฺปฏิปาทนํ    ฯ   อปฺปทสฺเส   ปหายาติ   โย   จ
พาวรี   พฺราหฺมโณ   เย   จญฺเญ   ตสฺส   อาจริยา   พุทฺธํ   ภควนฺตํ
อุปาทาย     อปฺปทสฺสา     ปริตฺตทสฺสา     โถกทสฺสา    โอมกทสฺสา
ลามกทสฺสา   ชตุกฺกทสฺสา   ฯ  เต  พฺราหฺมเณ  อปฺปทสฺเส  ปริตฺตทสฺเส
โถกทสฺเส   โอมกทสฺเส   ลามกทสฺเส   ชตุกฺกทสฺเส   ปหาย  ปชหิตฺวา
อติกฺกมิตฺวา  สมติกฺกมิตฺวา  [๖] พุทฺธํ ภควนฺตํ [๗] อคฺคทสฺสํ เสฏฺฐทสฺสํ
วิเสฏฺฐทสฺสํ  [๘]  อุตฺตมทสฺสํ  ปวรํ ๙ อสมํ อสมสมํ [๑๐] อปฺปฏิภาคํ
อปฺปฏิปุคฺคลํ    เทวาติเทวํ   นราสภํ   ปุริสสีหํ   ปุริสนาคํ   ปุริสาชญฺญํ
ปุริสนิสภํ  ปุริสโธรยฺหํ ทสพลํ ตาทึ ๑๑ อธิคจฺฉึ วินฺทึ ปฏิลภึ ฯ ยถาว ๑๒
หํโส  มหนฺตํ  มานุสกตํ  ๑๓  วา  สรํ  อโนตตฺตํ  วา  ทหํ  มหาสมุทฺทํ
วา  อกฺโขพฺภํ  ๑๔  อมิโตทกํ  [๑๕]  อธิคจฺเฉยฺย วินฺเทยฺย ปฏิลเภยฺย
#๑ ม. ชายตีติ ฯ ๒ ม. ปริตฺตวนกํ อปฺปผลํ ฯ ๓ ม. สมติกฺกมิตฺวา ฯ เอวมีทิเสสุ
#ฐาเนสุ ฯ ๔ ม. พหูทกํ ฯ ๕ ม. จ ฯ ๖ ม. วีติวตฺเตตฺวา ฯ ๗ ม. อปฺปมาณทสฺสํ ฯ
#๘ ม. ปาโมกฺขทสฺสํ ฯ ๙ ม. ปวรทสฺสํ ฯ ๑๐ ม. อปฺปฏิสมํ ฯ
#๑๑ ม. ทสพลธารึ ฯ ๑๒ ม. ยถา จ ฯ ๑๓ ม. มานสกํ ฯ ๑๔ ม. อกฺโขภํ ฯ
#๑๕ ม. ชลราสึ ฯ
