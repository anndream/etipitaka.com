                สทฺธึจรํ สาธุวิหาริ ธีรํ
                อภิภุยฺย สพฺพานิ ปริสฺสยานิ
                จเรยฺย เตนตฺตมโน สติมาติ ฯ
          [๗๐๖] โน เจ ลเภถ นิปกํ สหายํ
                สทฺธึจรํ สาธุวิหาริ ธีรํ
                ราชาว รฏฺฐํ วิชิตํ ปหาย
                เอโก จเร ขคฺควิสาณกปฺโป ฯ
     [๗๐๗]  โน  เจ  ลเภถ  นิปกํ  สหายนฺติ  โน  เจ  นิปกํ ปณฺฑิตํ
ปญฺญวนฺตํ    พุทฺธิมนฺตํ    ญาณึ    วิภาวึ    เมธาวึ   สหายํ   ลเภยฺย
ปฏิลเภยฺย อธิคจฺเฉยฺย วินฺเทยฺยาติ โน เจ ลเภถ นิปกํ สหายํ ฯ
     [๗๐๘]  สทฺธึจรํ  สาธุวิหาริ  ธีรนฺติ  สทฺธึจรนฺติ  เอกโต  จรํ  ฯ
สาธุวิหารินฺติ   ปฐเมนปิ  ฌาเนน  สาธุวิหารึ  ฯเปฯ  นิโรธสมาปตฺติยาปิ
สาธุวิหารึ       ผลสมาปตฺติยาปิ      สาธุวิหารึ      ฯ      ธีรนฺติ
ธีรํ    ปณฺฑิตํ    ปญฺญวนฺตํ    พุทฺธิมนฺตํ    ญาณึ    วิภาวึ   เมธาวินฺติ
สทฺธึจรํ สาธุวิหาริ ธีรํ ฯ
     [๗๐๙]  ราชาว  รฏฺฐํ  วิชิตํ ปหายาติ ราชา ขตฺติโย มุทฺธาภิสิตฺโต
วิชิตสงฺคาโม    นิหตปจฺจามิตฺโต    ลทฺธาธิปฺปาโย   ปริปุณฺณโกฏฺฐาคาโร
รฏฺฐญฺจ     ชนปทญฺจ     [๑]     โกฏฺฐคารญฺจ     ปหุตหิรญฺญสุวณฺณํ
นครญฺจ     ปริจฺจชิตฺวา     เกสมสฺสุํ     โอหาเรตฺวา     กาสายานิ
วตฺถานิ   อจฺฉาเทตฺวา   อคารสฺมา   อนคาริยํ  ปพฺพชิตฺวา  อกิญฺจนภาวํ
#๑ ม. โกฏฺฐํ ฯ
