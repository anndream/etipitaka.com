นิทานํ    ปุจฺฉติ   สมฺภวํ   ปุจฺฉติ   ปภวํ   ปุจฺฉติ   สมุฏฺฐานํ   ปุจฺฉติ
อาหารํ  ปุจฺฉติ  อารมฺมณํ  ปุจฺฉติ  ปจฺจยํ  ปุจฺฉติ  สมุทยํ  ปุจฺฉติ  [๑]
ยาจติ อชฺเฌสติ ปสาเทตีติ กุโตนุ ทุกฺขา สมุปาคตาเม ฯ
     [๑๕๐]   เยเกจิ  โลกสฺมึ  อเนกรูปาติ  เยเกจีติ  สพฺเพน  สพฺพํ
สพฺพถา   สพฺพํ   อเสสํ  นิสฺเสสํ  ปริยาทายวจนเมตํ  ๒  เยเกจีติ  ฯ
โลกสฺมินฺติ   อปายโลเก  มนุสฺสโลเก  เทวโลเก  ขนฺธโลเก  ธาตุโลเก
อายตนโลเก    ฯ   อเนกรูปาติ   อเนกวิธา   นานปฺปการา   ทุกฺขาติ
เยเกจิ โลกสฺมึ อเนกรูปา ฯ เตนาห โส พฺราหฺมโณ
                ปุจฺฉามิ ตํ ภควา พฺรูหิ เม ตํ (อิจฺจายสฺมา เมตฺตคู)
                มญฺญามิ ตํ เวทคุํ ภาวิตตฺตํ
                กุโตนุ ทุกฺขา สมุปาคตาเม
                เยเกจิ โลกสฺมึ อเนกรูปาติ
          [๑๕๑] ทุกฺขสฺส เว มํ ปภวํ อปุจฺฉสิ (เมตฺตคูติ ภควา)
                ตนฺเต ปวกฺขามิ ยถา ปชานํ
                อุปธินิทานา ปภวนฺติ ทุกฺขา
                เยเกจิ โลกสฺมึ อเนกรูปา ฯ
     [๑๕๒]  ทุกฺขสฺส  เว  มํ  ปภวํ  อปุจฺฉสีติ  ทุกฺขสฺสาติ ชาติทุกฺขสฺส
ชราทุกฺขสฺส      พฺยาธิทุกฺขสฺส      มรณทุกฺขสฺส      โสกปริเทวทุกฺข-
โทมนสฺสุปายาสทุกฺขสฺสาติ   ๓   ฯ  ทุกฺขสฺส  เว  มํ  ปภวํ  อปุจฺฉสีติ
มํ   ๔   ทุกฺขสฺส   มูลํ   ปุจฺฉสิ  เหตุํ  ปุจฺฉสิ  นิทานํ  ปุจฺฉสิ  สมฺภวํ
#๑ ม. ปปุจฺฉติ ฯ ๒ ม. ปริยาทิยนวจนเมตํ ฯ เอวมุปริปิ ฯ ๓ ม. อิติสทฺโท
#นตฺถิ ฯ ๔ ม. อยํ ปาโฐ นตฺถิ ฯ
