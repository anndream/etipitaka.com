น   สนฺติ   น   สํวิชฺชนฺติ   นุปลพฺภนฺตีติ   น   ตุยฺหํ  อทิฏฺฐํ  อสุตามุตํ
วา อโถ อวิญฺญาตํ กิญฺจิ นมตฺถิ โลเก ฯ
     [๕๒๔]   อาจิกฺข   ธมฺมํ   ยมหํ   วิชญฺญนฺติ   อาจิกฺข   ธมฺมนฺติ
อาทิกลฺยาณํ    ฯเปฯ    นิพฺพานคามินิญฺจ    ปฏิปทํ   อาจิกฺข   เทเสหิ
ปญฺญเปหิ    ปฏฺฐเปหิ    วิวราหิ   วิภชาหิ   อุตฺตานีกโรหิ   ปกาเสหีติ
อาจิกฺข   ธมฺมํ   ฯ   ยมหํ   วิชญฺญนฺติ   ยมหํ   ชาเนยฺยํ   วิชาเนยฺยํ
ปฏิวิชาเนยฺยํ    ปฏิวิชฺเฌยฺยํ    อธิคจฺเฉยฺยํ    ผุเสยฺยํ   สจฺฉิกเรยฺยนฺติ
อาจิกฺข ธมฺมํ ยมหํ วิชญฺญํ ฯ
     [๕๒๕]   ชาติชราย   อิธ   วิปฺปหานนฺติ  อิเธว  ชาติชรามรณสฺส
ปหานํ    วูปสโม    ปฏินิสฺสคฺโค    ปฏิปฺปสฺสทฺธิ    อมตํ    นิพฺพานนฺติ
ชาติชราย อิธ วิปฺปหานํ ฯ เตนาห โส พฺราหฺมโณ
                ทิสา จตสฺโส วิทิสา จตสฺโส
                อุทฺธํ อโธ ทส ทิสา อิมาโย
                น ตุยฺหํ อทิฏฺฐํ อสุตามุตํ วา
                อโถ อวิญฺญาตํ กิญฺจิ นมตฺถิ โลเก
                อาจิกฺข ธมฺมํ ยมหํ วิชญฺญํ
                ชาติชราย อิธ วิปฺปหานนฺติ ฯ
          [๕๒๖] ตณฺหาธิปนฺเน มนุเช เปกฺขมาโน (ปิงฺคิยาติ ภควา)
                สนฺตาปชาเต ชรสา ปเรเต
                ตสฺมา ตุวํ ปิงฺคิย อปฺปมตฺโต
