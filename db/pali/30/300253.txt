สุญฺโญ     โผฏฺฐพฺพา    สุญฺญา    มโน    สุญฺโญ    ธมฺมา    สุญฺญา
มโนวิญฺญาณํ   สุญฺญํ   มโนสมฺผสฺโส   สุญฺโญ   ยมฺปิทํ  มโนสมฺผสฺสปจฺจยา
อุปฺปชฺชติ     เวทยิตํ     สุขํ     วา     ทุกฺขํ    วา    อทุกฺขมสุขํ
วา   ตมฺปิ   สุญฺญํ   อตฺเตน   วา   อตฺตนิเยน   วา  ยสฺมา  จ  โข
อานนฺท    สุญฺญํ    อตฺเตน   วา   อตฺตนิเยน   วา   ตสฺมา   สุญฺโญ
โลโกติ วุจฺจตีติ ฯ เอวมฺปิ สุญฺญโต โลกํ อเวกฺขติ ฯ
         สุทฺธํ ธมฺมสมุปฺปาทํ          สุทฺธํ สงฺขารสนฺตตึ
         ปสฺสนฺตสฺส ยถาภูตํ          น ตํ ๑ ภยํ โหติ คามณิ
         ติณกฏฺฐสมํ โลกํ            ยทา ปญฺญาย ปสฺสติ
         น อญฺญํ ปตฺถเย ๒ กิญฺจิ     อญฺญตฺร อปฺปฏิสนฺธิยาติ ฯ
เอวมฺปิ สุญฺญโต โลกํ อเวกฺขติ ฯ
     วุตฺตเญฺหตํ   ภควตา   เอวเมว   ภิกฺขเว  ภิกฺขุ  รูปํ  สมนฺเนสติ
ยาวตา   รูปสฺส   คติ   เวทนํ   สมนฺเนสติ   ยาวตา   เวทนาย  คติ
สญฺญํ    สมนฺเนสติ    ยาวตา   สญฺญาย   คติ   สงฺขาเร   สมนฺเนสติ
ยาวตา   สงฺขารานํ   คติ   วิญฺญาณํ   สมนฺเนสติ   ยาวตา  วิญฺญาณสฺส
คติ    ตสฺส    ภิกฺขุโน    ๓   รูปํ   สมนฺเนสโต   ยาวตา   รูปสฺส
คติ   เวทนํ   สมนฺเนสโต   ยาวตา  เวทนาย  คติ  สญฺญํ  สมนฺเนสโต
ยาวตา     สญฺญาย     คติ     สงฺขาเร     สมนฺเนสโต    ยาวตา
สงฺขารานํ     คติ    วิญฺญาณํ    สมนฺเนสโต    ยาวตา    วิญฺญาณสฺส
คติ   ยมฺปิ   ยสฺส   ๔   โหติ  อหนฺติ  วา  มมนฺติ  วา  อสฺมีติ  วา
#๑ ม. อยํ ปาโฐ นตฺถิ ฯ ๒ ม. ปตฺถยเต ฯ ๓ ม. อยํ ปาโฐ นตฺถิ ฯ
#๔ ม. ยมฺปิสฺส ตํ ฯ
