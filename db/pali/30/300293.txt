วิโนเทสิ   พฺยนฺตีมกาสิ   อนภาวงฺคเมสิ   ฯ  อาสีโนติ  นิสินฺโน  ภควา
ปาสาณเก เจติเยติ อาสีโน ฯ
         นคสฺส ปสฺเส อาสีนํ         มุนึ ทุกฺขสฺส ปารคุํ
         สาวกา ปยิรุปาสนฺติ         เตวิชฺชา มจฺจุหายิโนติ ฯ
เอวํ   ภควา   อาสีโน   ฯ  อถวา  ภควา  สพฺโพสฺสุกฺกปฏิปฺปสฺสทฺธตฺตา
อาสีโน    โส   วุฏฺฐวาโส   จิณฺณจรโณ   ฯเปฯ   ชาติชรามรณสํสาโร
นตฺถิ    ตสฺส    ปุนพฺภโวติ    เอวมฺปิ    ภควา    อาสีโนติ   เอโก
ตมนุทาสีโน ฯ
     [๕๙๖]  ชุติมา  โส  ปภงฺกโรติ  ชุติมาติ  ชุติมา  [๑]  ปณฺฑิโต
ปญฺญวา  พุทฺธิมา  ญาณี  วิภาวี  เมธาวี  ฯ ปภงฺกโรติ [๒] อาโลกกโร
โอภาสกโร   ทีปงฺกโร   [๓]  อุชฺโชตกโร  ปชฺโชตกโรติ  ชุติมา  โส
ปภงฺกโร ฯ
     [๕๙๗]     โคตโม     ภูริปญฺญาโณติ    โคตโม    ภูริปญฺญาโณ
ญาณปญฺญาโณ       ปญฺญาธโช       ปญฺญาเกตุ       ปญฺญาธิปเตยฺโย
วิจยพหุโล   ปวิจยพหุโล   โอกฺขายนพหุโล  สโมกฺขายนธมฺโม  วิภูตวิหารี
ตจฺจริโต    ตพฺพหุโล    ตคฺครุโก   ตนฺนินฺโน   ตปฺโปโณ   ตปฺปพฺภาโร
ตทธิมุตฺโต ตทาธิปเตยฺโย ๔ ฯ
         ธโช รถสฺส ปญฺญาณํ         ธุโม ๕ ปญฺญาณมคฺคิโน
         ราชา รฏฺฐสฺส ปญฺญาณํ       ภตฺตา ปญฺญาณมิตฺถิยาติ ฯ
เอวเมว     โคตโม     ภูริปญฺญาโณ     ญาณปญฺญาโณ     ปญฺญาธโช
#๑ ม. มติมา ฯ ๒ ม. ปภงฺกโร ฯ ๓ ม. ปทีปกโร ฯ ๔ ม. ตทธิปเตยฺโย ฯ
#เอวมุปริปิ ฯ ๕ ม. ธูโม ฯ
