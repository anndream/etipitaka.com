     ปุจฺฉามิ    ตนฺติ   ปุจฺฉามิ   ตํ   ยาจามิ   ตํ   อชฺเฌสามิ   ตํ
ปสาเทมิ   ตํ  กถสฺสุ  เมติ  ปุจฺฉามิ  ตํ  ฯ  ภควาติ  คารวาธิวจนเมตํ
ฯเปฯ    สจฺฉิกา    ปญฺญตฺติ    ยทิทํ    ภควาติ    ฯ    พฺรูหิ   เม
ตนฺติ   พฺรูหิ  อาจิกฺขาหิ  เทเสหิ  ปญฺญเปหิ  ปฏฺฐเปหิ  วิวราหิ  วิภชาหิ
อุตฺตานีกโรหิ   ปกาเสหีติ   ปุจฺฉามิ   ตํ   ภควา   พฺรูหิ   เม  ตํ  ฯ
เตนาห โส พฺราหฺมโณ
                อเนชํ มูลทสฺสาวึ (อิจฺจายสฺมา ปุณฺณโก)
                อตฺถี ปเญฺหน อาคมํ
                กึนิสฺสิตา อิสโย มนุชา
                ขตฺติยา พฺราหฺมณา เทวตานํ
                ยญฺญมกปฺปึสุ ปุถูธ โลเก
                ปุจฺฉามิ ตํ ภควา พฺรูหิ เม ตนฺติ ฯ
          [๑๒๓] เยเกจิเม อิสโย มนุชา (ปุณฺณกาติ ภควา)
                ขตฺติยา พฺราหฺมณา เทวตานํ
                ยญฺญมกปฺปึสุ ปุถูธ โลเก
                อาสึสมานา ๑ ปุณฺณก อิตฺถตํ ๒
                ชรํ สิตา ยญฺญมกปฺปยึสุ ฯ
     [๑๒๔]   เยเกจิเม  อิสโย  มนุชาติ  เยเกจิเมติ  สพฺเพน  สพฺพํ
สพฺพถา   สพฺพํ   อเสสํ   นิสฺเสสํ   ปริยาทายวจนเมตํ  เยเกจิเมติ  ฯ
อิสโยติ    อิสินามกา    เยเกจิ    อิสิปพฺพชฺชํ    ปพฺพชิตา   อาชีวกา
#๑ ม. อาสีสมานา ฯ เอวมุปริปิ ฯ ๒ ม. อิตฺถตฺตํ ฯ เอวมุปริปิ ฯ
