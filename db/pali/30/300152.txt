อิจฺจายสฺมา   นนฺโทติ   อิจฺจาติ   ปทสนฺธิ   ฯ  อายสฺมาติ  ปิยวจนํ  ฯ
นนฺโทติ   ตสฺส   พฺราหฺมณสฺส   นามํ   ฯเปฯ   อภิลาโปติ  อิจฺจายสฺมา
นนฺโท ฯ
     [๓๐๗]   ทิฏฺฐสุเตนาปิ   วทนฺติ  สุทฺธินฺติ  ทิฏฺเฐนปิ  สุทฺธึ  วิสุทฺธึ
ปริสุทฺธึ   มุตฺตึ   วิมุตฺตึ   ปริมุตฺตึ   วทนฺติ   กเถนฺติ   ภณนฺติ  ทีปยนฺติ
โวหรนฺติ   สุเตนปิ   สุทฺธึ   วิสุทฺธึ   ปริสุทฺธึ  มุตฺตึ  วิมุตฺตึ  ปริมุตฺตึ
วทนฺติ    กเถนฺติ    ภณนฺติ   ทีปยนฺติ   โวหรนฺติ   ทิฏฺฐสุเตนปิ   สุทฺธึ
วิสุทฺธึ   ปริสุทฺธึ   มุตฺตึ   วิมุตฺตึ   ปริมุตฺตึ   วทนฺติ   กเถนฺติ  ภณนฺติ
ทีปยนฺติ โวหรนฺตีติ ทิฏฺฐสุเตนาปิ วทนฺติ สุทฺธึ ฯ
     [๓๐๘]   สีลพฺพเตนาปิ   วทนฺติ   สุทฺธินฺติ  สีเลนปิ  สุทฺธึ  วิสุทฺธึ
ปริสุทฺธึ   มุตฺตึ   วิมุตฺตึ   ปริมุตฺตึ   วทนฺติ   กเถนฺติ   ภณนฺติ  ทีปยนฺติ
โวหรนฺติ   วตฺเตนปิ   สุทฺธึ   วิสุทฺธึ  ปริสุทฺธึ  มุตฺตึ  วิมุตฺตึ  ปริมุตฺตึ
วทนฺติ    กเถนฺติ    ภณนฺติ   ทีปยนฺติ   โวหรนฺติ   สีลพฺพเตนปิ   สุทฺธึ
วิสุทฺธึ   ปริสุทฺธึ   มุตฺตึ   วิมุตฺตึ   ปริมุตฺตึ   วทนฺติ   กเถนฺติ  ภณนฺติ
ทีปยนฺติ โวหรนฺตีติ สีลพฺพเตนาปิ วทนฺติ สุทฺธึ ฯ
     [๓๐๙]   อเนกรูเปน  วทนฺติ  สุทฺธินฺติ  อเนกวิธวตฺตกุตูหลมงฺคเลน
สุทฺธึ   วิสุทฺธึ   ปริสุทฺธึ   มุตฺตึ   วิมุตฺตึ   ปริมุตฺตึ   วทนฺติ  กเถนฺติ
ภณนฺติ ทีปยนฺติ โวหรนฺตีติ อเนกรูเปน วทนฺติ สุทฺธึ ฯ
     [๓๑๐]  เต  เจ  มุนี  พฺรูสิ  อโนฆติณฺเณติ เต เจติ ทิฏฺฐิคติเก ฯ
มุนีติ     โมนํ     วุจฺจติ    ญาณํ    ฯเปฯ    สงฺคชาลมติจฺจ    โส
