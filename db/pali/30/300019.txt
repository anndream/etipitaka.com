อาสวนฺติ    น    สนฺทนฺติ    นปฺปวตฺตนฺติ    ฯ   อิทํ   ทุกฺขนฺติ   อยํ
ทุกฺขสมุทโยติ      อยํ      ทุกฺขนิโรโธติ     อยํ     ทุกฺขนิโรธคามินี
ปฏิปทาติ    ชานโต    ปสฺสโต   ปญฺญาย   เอเต   โสตา   ปิถิยฺยนฺติ
ปจฺฉิชฺชนฺติ   น   สวนฺติ   น   อาสวนฺติ   น  สนฺทนฺติ  นปฺปวตฺตนฺติ  ฯ
อิเม   [๑]   อาสวาติ  อยํ  อาสวสมุทโยติ  อยํ  อาสวนิโรโธติ  อยํ
อาสวนิโรธคามินี    ปฏิปทาติ    ชานโต    ปสฺสโต   ปญฺญาย   เอเต
โสตา   ปิถิยฺยนฺติ   ปจฺฉิชฺชนฺติ   น   สวนฺติ  น  อาสวนฺติ  น  สนฺทนฺติ
นปฺปวตฺตนฺติ    ฯ    อิเม    ธมฺมา    อภิญเญยฺยาติ    อิเม   ธมฺมา
ปริญฺเญยฺยาติ   อิเม   ธมฺมา   ปหาตพฺพาติ  อิเม  ธมฺมา  ภาเวตพฺพาติ
อิเม     ธมฺมา     สจฺฉิกาตพฺพาติ     ชานโต    ปสฺสโต    ปญฺญาย
เอเต   โสตา   ปิถิยฺยนฺติ   ปจฺฉิชฺชนฺติ   น   สวนฺติ  น  อาสวนฺติ  น
สนฺทนฺติ   นปฺปวตฺตนฺติ   ฯ   ฉนฺนํ  ผสฺสายตนานํ  สมุทยญฺจ  อตฺถงฺคมญฺจ
อสฺสาทญฺจ      อาทีนวญฺจ      นิสฺสรณญฺจ      ชานโต      ปสฺสโต
ปญฺญาย    เอเต    โสตา   ปิถิยฺยนฺติ   ปจฺฉิชฺชนฺติ   น   สวนฺติ   น
อาสวนฺติ   น   สนฺทนฺติ   นปฺปวตฺตนฺติ   ฯ   ปญฺจนฺนํ  อุปาทานกฺขนฺธานํ
สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ     นิสฺสรณญฺจ
ชานโต    ปสฺสโต    จตุนฺนํ    มหาภูตานํ    สมุทยญฺจ    อตฺถงฺคมญฺจ
อสฺสาทญฺจ    อาทีนวญฺจ    นิสฺสรณญฺจ    ชานโต    ปสฺสโต   ยงฺกิญฺจิ
สมุทยธมฺมํ    สพฺพนฺตํ    นิโรธธมฺมนฺติ    ชานโต    ปสฺสโต   ปญฺญาย
เอเต   โสตา   ปิถิยฺยนฺติ   ปจฺฉิชฺชนฺติ   น   สวนฺติ  น  อาสวนฺติ  น
#๑ ม. ธมฺมา ฯ
