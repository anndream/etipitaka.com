ธมฺเม   ญาเต  ธมฺเม  ตุลิเต  ธมฺเม  ตีริเต  ธมฺเม  วิภาวิเต  ธมฺเม
วิภูเต    ธมฺเม    สพฺเพ    สงฺขารา    อนิจฺจาติ   ฯเปฯ   ยงฺกิญฺจิ
สมุทยธมฺมํ  สพฺพนฺตํ  นิโรธธมฺมนฺติ  ทิฏฺเฐ  ธมฺเม  ญาเต  ธมฺเม  ตุลิเต
ธมฺเม   ตีริเต   ธมฺเม   วิภาวิเต   ธมฺเม   วิภูเต  ธมฺเมติ  เอวมฺปิ
ทิฏฺเฐ   ธมฺเม   ฯ   อถวา  ทุกฺเข  ทิฏฺเฐ  ทุกฺขํ  กถยิสฺสามิ  สมุทเย
ทิฏฺเฐ    สมุทยํ    กถยิสฺสามิ    มคฺเค    ทิฏฺเฐ   มคฺคํ   กถยิสฺสามิ
นิโรเธ   ทิฏฺเฐ   นิโรธํ   กถยิสฺสามีติ   เอวมฺปิ   ทิฏฺเฐ   ธมฺเม  ฯ
อถวา   ทิฏฺเฐ   ธมฺเม   สนฺทิฏฺฐิกํ  อกาลิกํ  เอหิปสฺสิกํ  โอปนยิกํ  ๑
ปจฺจตฺตํ    เวทิตพฺพํ    วิญฺญูหีติ    เอวมฺปิ   ทิฏฺเฐ   ธมฺเมติ   ทิฏฺเฐ
ธมฺเม   ฯ   อนีติหนฺติ   น   อิติหํ   น   อิติกิราย  น  ปรมฺปราย  น
ปิฏกสมฺปทาย   น   ตกฺกเหตุ   น   นยเหตุ  น  อาการปริวิตกฺเกน  น
ทิฏฺฐินิชฺฌานกฺขนฺติยา     สามํ     สยมภิญฺญาตํ     อตฺตปจฺจกฺขํ    ธมฺมํ
กถยิสฺสามีติ ทิฏฺเฐ ธมฺเม อนีติหํ ฯ
     [๒๓๑]   ยํ   วิทิตฺวา  สโต  จรนฺติ  ยํ  วิทิตํ  กตฺวา  ตุลยิตฺวา
ตีรยิตฺวา  วิภาวยิตฺวา  วิภูตํ  กตฺวา  สพฺเพ  สงฺขารา  อนิจฺจาติ  ฯเปฯ
ยงฺกิญฺจิ     สมุทยธมฺมํ     สพฺพนฺตํ    นิโรธธมฺมนฺติ    วิทิตํ    กตฺวา
ตุลยิตฺวา   ตีรยิตฺวา   วิภาวยิตฺวา   วิภูตํ   กตฺวา   ฯ   สโตติ  จตูหิ
การเณหิ  สโต  กาเย  กายานุปสฺสนาสติปฏฺฐานํ  ภาเวนฺโต  สโต ฯเปฯ
โส   วุจฺจติ   สโต   ฯ   จรนฺติ   จรนฺโต   วิจรนฺโต  ๒  อิริยนฺโต
วตฺเตนฺโต   ปาเลนฺโต   ยเปนฺโต   ยาเปนฺโตติ   ยํ   วิทิตฺวา   สโต
#๑ ม. โอปเนยฺยิกํ ฯ เอวมุปริปิ ฯ ๒ ม. วิหรนฺโต ฯ เอวมุปริปิ ฯ
