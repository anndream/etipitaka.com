อนุทิสาย   สตฺตา   เต   อปฺปฏิกูลา   โหนฺติ  เย  อุตฺตราย  อนุทิสาย
สตฺตา   เต   อปฺปฏิกูลา   โหนฺติ   เย   เหฏฺฐิมาย   ทิสาย   สตฺตา
เต   อปฺปฏิกูลา  โหนฺติ  เย  อุปริมาย  ทิสาย  สตฺตา  เต  อปฺปฏิกูลา
โหนฺติ    เย    ทิสาสุ   วิทิสาสุ   สตฺตา   เต   อปฺปฏิกูลา   โหนฺติ
กรุณาย    ภาวิตตฺตา    มุทิตาย   ภาวิตตฺตา   อุเปกฺขาย   ภาวิตตฺตา
เย   ปุรตฺถิมาย   ทิสาย   สตฺตา   เต   อปฺปฏิกูลา   โหนฺติ   ฯเปฯ
เย   ทิสาสุ   วิทิสาสุ   สตฺตา   เต   อปฺปฏิกูลา  โหนฺตีติ  จาตุทฺทิโส
อปฺปฏิโฆ จ โหติ ฯ
     [๖๙๑]    สนฺตุสฺสมาโน    อิตรีตเรนาติ   โส   ปจฺเจกสมฺพุทฺโธ
สนฺตุฏฺโฐ    โหติ    อิตรีตเรน    จีวเรน   อิตรีตรจีวรสนฺตุฏฺฐิยา   จ
วณฺณวาที   น   จ   จีวรเหตุ   อเนสนํ   อปฺปฏิรูปํ  อาปชฺชติ  อลทฺธา
จ    จีวรํ   น   ปริตสฺสติ   ลทฺธา   จ   จีวรํ   อคธิโต   อมุจฺฉิโต
อนชฺโฌปนฺโน     อาทีนวทสฺสาวี     นิสฺสรณปญฺโญ    ปริภุญฺชติ    ตาย
จ   ปน   อิตรีตรจีวรสนฺตุฏฺฐิยา   เนวตฺตานุกฺกํเสติ   น   ปรํ  วมฺเภติ
โย   หิ   ตตฺถ   ทกฺโข   อนลโส   สมฺปชาโน  ปฏิสฺสโต  อยํ  วุจฺจติ
ปจฺเจกสมฺพุทฺโธ   โปราเณ   อคฺคญฺเญ   อริยวํเส   ฐิโต  ฯ  สนฺตุฏฺโฐ
โหติ     อิตรีตเรน     ปิณฺฑปาเตน    อิตรีตรปิณฺฑปาตสนฺตุฏฺฐิยา    จ
วณฺณวาที    น    จ    ปิณฺฑปาตเหตุ   อเนสนํ   อปฺปฏิรูปํ   อาปชฺชติ
อลทฺธา    จ    ปิณฺฑปาตํ    น    ปริตสฺสติ   ลทฺธา   จ   ปิณฺฑปาตํ
อคธิโต    อมุจฺฉิโต    อนชฺโฌปนฺโน    อาทีนวทสฺสาวี    นิสฺสรณปญฺโญ
