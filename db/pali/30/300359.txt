อุปคนฺตฺวา    เอโก    จรติ    วิจรติ    อิริยติ    วตฺเตติ   ปาเลติ
ยเปติ    ยาเปติ    เอวํ   ปจฺเจกสมฺพุทฺโธปิ   สพฺพํ   ฆราวาสปลิโพธํ
ฉินฺทิตฺวา     ปุตฺตทารปลิโพธํ     ฉินฺทิตฺวา    ญาติปลิโพธํ    ฉินฺทิตฺวา
มิตฺตามจฺจปลิโพธํ    ฉินฺทิตฺวา    เกสมสฺสุํ    โอหาเรตฺวา   กาสายานิ
วตฺถานิ   อจฺฉาเทตฺวา   อคารสฺมา   อนคาริยํ  ปพฺพชิตฺวา  อกิญฺจนภาวํ
อุปคนฺตฺวา    เอโก    จรติ    วิจรติ    อิริยติ    วตฺเตติ   ปาเลติ
ยเปติ   ยาเปตีติ   ราชาว   รฏฺฐํ   วิชิตํ   ปหาย   ฯ  เอโก  จเร
ขคฺควิสาณกปฺโป ฯ เตนาห โส ปจฺเจกสมฺพุทฺโธ
                โน เจ ลเภถ นิปกํ สหายํ
                สทฺธึจรํ สาธุวิหาริ ธีรํ
                ราชาว รฏฺฐํ วิชิตํ ปหาย
                เอโก จเร ขคฺควิสาณกปฺโปติ ฯ
          [๗๑๐] อทฺธา ปสํสาม สหายสมฺปทํ
                เสฏฺฐา สมา เสวิตพฺพา สหายา
                เอเต อลทฺธา อนวชฺชโภชี
                เอโก จเร ขคฺควิสาณกปฺโป ฯ
     [๗๑๑]   อทฺธา   ปสํสาม   สหายสมฺปทนฺติ   อทฺธาติ  เอกํสวจนํ
นิสฺสํสยวจนํ       นิกฺกงฺขวจนํ       อเทฺวชฺฌวจนํ      อเทฺวฬฺหกวจนํ
นิโยควจนํ    อปณฺณกวจนํ    [๑]    อวตฺถานวจนเมตํ   อทฺธาติ   ฯ
สหายสมฺปทนฺติ   สหายสมฺปทา   วุจฺจติ   โย   โส  สหาโย  อเสกฺเขน
#๑ ม. อวิรทฺธวจนํ ฯ
