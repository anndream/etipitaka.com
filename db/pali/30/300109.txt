สีลกฺขนฺธํ   เอสิ   คเวสิ   ปริเยสีติ   มเหสี   ฯเปฯ  กหํ  นราสโภติ
มเหสีติ วาจาภิกงฺขามิ มเหสิ ตุยฺหํ ฯ
     [๒๐๖]   ตว   สุตฺวาน   นิคฺโฆสนฺติ  ตุยฺหํ  วจนํ  พฺยปถํ  เทสนํ
อนุสนฺธึ  สุตฺวาน  สุณิตฺวา  อุคฺคณฺหิตฺวา  ๑  อุปธารยิตฺวา อุปลกฺขยิตฺวาติ
ตว สุตฺวาน นิคฺโฆสํ ฯ
     [๒๐๗]   สิกฺเข   นิพฺพานมตฺตโนติ   สิกฺเขติ  ๒  ติสฺโส  สิกฺขา
อธิสีลสิกฺขา  อธิจิตฺตสิกฺขา  อธิปญฺญาสิกฺขา  ฯเปฯ  อยํ  อธิปญฺญาสิกฺขา ฯ
นิพฺพานมตฺตโนติ   [๓]   ราคสฺส   นิพฺพาปนาย   โทสสฺส  นิพฺพาปนาย
โมหสฺส      นิพฺพาปนาย      โกธสฺส     นิพฺพาปนาย     อุปนาหสฺส
นิพฺพาปนาย     ฯเปฯ    สพฺพากุสลาภิสงฺขารานํ    สมาย    อุปสมาย
วูปสมาย    นิพฺพาปนาย    ปฏินิสฺสคฺคาย    ปฏิปฺปสฺสทฺธิยา    อธิสีลมฺปิ
สิกฺเขยฺย    อธิจิตฺตมฺปิ    สิกฺเขยฺย    อธิปญฺญมฺปิ    สิกฺเขยฺย    อิมา
ติสฺโส  สิกฺขา  อาวชฺเชนฺโต  ๔  สิกฺเขยฺย  ชานนฺโต สิกฺเขยฺย ปสฺสนฺโต
สิกฺเขยฺย    ปจฺจเวกฺขนฺโต   สิกฺเขยฺย   จิตฺตํ   อธิฏฺฐหนฺโต   สิกฺเขยฺย
สทฺธาย   อธิมุจฺจนฺโต   สิกฺเขยฺย   วิริยํ   ปคฺคณฺหนฺโต   สิกฺเขยฺย  สตึ
อุปฏฺฐเปนฺโต    สิกฺเขยฺย    จิตฺตํ    สมาทหนฺโต   สิกฺเขยฺย   ปญฺญาย
ปชานนฺโต  สิกฺเขยฺย  อภิญฺญาย  ๕  อภิชานนฺโต  สิกฺเขยฺย ปริญฺญาย ๖
ปริชานนฺโต    สิกฺเขยฺย   ปหาตพฺพํ   ปชหนฺโต   สิกฺเขยฺย   ภาเวตพฺพํ
ภาเวนฺโต   สิกฺเขยฺย   สจฺฉิกาตพฺพํ   สจฺฉิกโรนฺโต  สิกฺเขยฺย  สมาทาย
จเรยฺย  ๗  สมาทาย  วตฺเตยฺยาติ  สิกฺเข  นิพฺพานมตฺตโน  ฯ  เตนาห
#๑ ม. อุคฺคเหตฺวา ฯ ๒ ม. สิกฺขาติ ฯ ๓ ม. อตฺตโน ฯ เอวมุปริปิ ฯ ๔ ม.
#อาวชฺชนฺโต ฯ ๕ ม. อภิญฺเญยฺยํ ฯ ๖ ม. ปริญฺญายํ ฯ ๗ ม. อาจเรยฺย
#สมาจเรยฺย ฯ เอวมุปริปิ ฯ
