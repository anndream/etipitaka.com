                อนตฺถทสฺสึ วิสเม นิวิฏฺฐํ
                สยํ น เสเว ปสุตํ ปมตฺตํ
                เอโก จเร ขคฺควิสาณกปฺโป ฯ
     [๗๔๙]   ปาปํ   สหายํ  ปริวชฺชเยถาติ  ปาปสหาโย  วุจฺจติ  โย
โส   สหาโย   ทสวตฺถุกาย   มิจฺฉาทิฏฺฐิยา   สมนฺนาคโต   นตฺถิ  ทินฺนํ
นตฺถิ   ยิฏฺฐํ   [๑]  นตฺถิ  สุกตทุกฺกฏานํ  กมฺมานํ  ผลํ  วิปาโก  นตฺถิ
อยํ   โลโก   นตฺถิ   ปโร   โลโก   นตฺถิ  มาตา  นตฺถิ  ปิตา  นตฺถิ
สตฺตา    โอปปาติกา    นตฺถิ    โลเก    สมณพฺราหฺมณา   สมฺมคฺคตา
สมฺมาปฏิปนฺนา    เย   อิมญฺจ   โลกํ   ปรญฺจ   โลกํ   สยํ   อภิญฺญา
สจฺฉิกตฺวา  ปเวเทนฺตีติ  อยํ  ปาปสหาโย  ฯ  ปาปํ สหายํ ปริวชฺชเยถาติ
ปาปํ    สหายํ   ปริวชฺชเยถ   ๒   วิวชฺเชยฺย   ๓   ปริวชฺเชยฺยาติ
ปาปํ สหายํ ปริวชฺชเยถ ฯ
     [๗๕๐]    อนตฺถทสฺสึ    วิสเม   นิวิฏฺฐนฺติ   อนตฺถทสฺสี   วุจฺจติ
โย   โส   สหาโย   ทสวตฺถุกาย   มิจฺฉาทิฏฺฐิยา   สมนฺนาคโต   นตฺถิ
ทินฺนํ   นตฺถิ   ยิฏฺฐํ   ฯเปฯ   เย   อิมญฺจ   โลกํ  ปรญฺจ  โลกํ  สยํ
อภิญฺญา   สจฺฉิกตฺวา   ปเวเทนฺตีติ   อยํ   อนตฺถทสฺสี   ๔  ฯ  วิสเม
นิวิฏฺฐนฺติ   วิสเม   กายกมฺเม  นิวิฏฺฐํ  วิสเม  วจีกมฺเม  นิวิฏฺฐํ  วิสเม
มโนกมฺเม   นิวิฏฺฐํ   วิสเม  ปาณาติปาเต  นิวิฏฺฐํ  วิสเม  อทินฺนาทาเน
นิวิฏฺฐํ    วิสเม   กาเมสุ   มิจฺฉาจาเร   นิวิฏฺฐํ   วิสเม   มุสาวาเท
นิวิฏฺฐํ   วิสมาย   ปิสุณาย   วาจาย  นิวิฏฺฐํ  วิสมาย  ผรุสาย  วาจาย
นิวิฏฺฐํ    วิสเม   สมฺผปฺปลาเป   นิวิฏฺฐํ   วิสมาย   อภิชฺฌาย   นิวิฏฺฐํ
วิสเม   พฺยาปาเท   นิวิฏฺฐํ   วิสมาย   มิจฺฉาทิฏฺฐิยา   นิวิฏฺฐํ  วิสเมสุ
#๑ ม. นตฺถิ หุตํ ฯ ๒ ม. วชฺเชยฺย ฯ ๓ ม. อยํ ปาโฐ นตฺถิ ฯ ๔ ม. อิเม
#เทฺว ปาฐา นตฺถิ ฯ
