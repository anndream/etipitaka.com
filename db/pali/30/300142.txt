                  นนฺทมาณวกปญฺหานิทฺเทโส
          [๒๘๑] สนฺติ โลเก มุนโย (อิจฺจายสฺมา นนฺโท)
                ชนา วทนฺติ ตยิทํ กถํสุ
                ญาณูปปนฺนํ มุนิ โน วทนฺติ
                อุทาหุ เว ชีวิเกนูปปนฺนํ ๑ ฯ
     [๒๘๒]   สนฺติ   โลเก  มุนโยติ  สนฺตีติ  สนฺติ  สํวิชฺชนฺติ  [๒]
อุปลพฺภนฺติ    ฯ    โลเกติ   อปายโลเก   ฯเปฯ   อายตนโลเก   ฯ
มุนโยติ   มุนินามกา   อาชีวกา   นิคฺคนฺถา   ชฏิลา   ตาปสาติ   สนฺติ
โลเก    มุนโย   ฯ   อิจฺจายสฺมา   นนฺโทติ   อิจฺจาติ   ปทสนฺธิ   ฯ
อายสฺมาติ   ปิยวจนํ   ฯ   นนฺโทติ   ตสฺส   พฺราหฺมณสฺส  นามํ  ฯเปฯ
อภิลาโปติ อิจฺจายสฺมา นนฺโท ฯ
     [๒๘๓]   ชนา   วทนฺติ   ตยิทํ   กถํสูติ   ชนาติ   ขตฺติยา   จ
พฺราหฺมณา   จ   เวสฺสา   จ   สุทฺทา   จ  คหฏฺฐา  จ  ปพฺพชิตา  จ
เทวา   จ   มนุสฺสา   จ   ฯ   วทนฺตีติ   กเถนฺติ   ภณนฺติ   ทีปยนฺติ
โวหรนฺติ   ฯ   ตยิทํ   กถํสูติ   สํสยปุจฺฉา   วิมติปุจฺฉา  เทฺวฬฺหกปุจฺฉา
อเนกํสปุจฺฉา    เอวํ    นุโข   น   นุโข   กึ   นุโข   กถํ   นุโขติ
ชนา วทนฺติ ตยิทํ กถํสุ ฯ
     [๒๘๔]   ญาณูปปนฺนํ   มุนิ   โน   วทนฺตีติ   อฏฺฐสมาปตฺติญาเณน
วา   ปญฺจาภิญฺญาญาเณน   วา   อุเปตํ   สมุเปตํ   อุปาคตํ   สมุปาคตํ
#๑ ม. ชีวเตนูปปนฺนํ ฯ เอวมุปริปิ ฯ ๒ ม. อตฺถิ ฯ
