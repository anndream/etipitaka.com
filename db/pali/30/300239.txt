ปรมตฺโถ    วา    สพฺพนฺตํ    อนฺโตพุทฺธญาเณ   ปริวตฺตติ   ฯ   สพฺพํ
กายกมฺมํ    พุทฺธสฺส    ภควโต    ญาณานุปริวตฺตติ    สพฺพํ    วจีกมฺมํ
ญาณานุปริวตฺตติ    สพฺพํ    มโนกมฺมํ    ญาณานุปริวตฺตติ    ฯ   อตีเต
พุทฺธสฺส  ภควโต  อปฺปฏิหตํ  ญาณํ  อนาคเต  พุทฺธสฺส  ๑  ภควโต  ๑
อปฺปฏิหตํ   ญาณํ   ปจฺจุปฺปนฺเน   พุทฺธสฺส   ๑  ภควโต  ๑  อปฺปฏิหตํ
ญาณํ   ฯ   ยาวตกํ   เนยฺยํ   ตาวตกํ   ญาณํ  ยาวตกํ  ญาณํ  ตาวตกํ
เนยฺยํ     เนยฺยปริยนฺติกํ    ญาณํ    ญาณปริยนฺติกํ    เนยฺยํ    เนยฺยํ
อติกฺกมิตฺวา    ญาณํ    นปฺปวตฺตติ    ญาณํ    อติกฺกมิตฺวา   เนยฺยปโถ
นตฺถิ   อญฺญมญฺญํ   ปริยนฺตฏฺฐายิโน   ๒  เต  ธมฺมา  ฯ  ยถา  ทฺวินฺนํ
สมุคฺคปฏลานํ   ผุสิตานํ   ๓   เหฏฺฐิมํ   สมุคฺคปฏลํ  อุปริมํ  นาติวตฺตติ
อุปริมํ       สมุคฺคปฏลํ       เหฏฺฐิมํ      นาติวตฺตติ      อญฺญมญฺญํ
ปริยนฺตฏฺฐายิโน    เอวเมว    พุทฺธสฺส   ภควโต   เนยฺยญฺจ   ญาณญฺจ
อญฺญมญฺญํ     ปริยนฺตฏฺฐายิโน    ยาวตกํ    เนยฺยํ    ตาวตกํ    ญาณํ
ยาวตกํ   ญาณํ   ตาวตกํ   เนยฺยํ   เนยฺยปริยนฺติกํ  ญาณํ  ญาณปริยนฺติกํ
เนยฺยํ      เนยฺยํ     อติกฺกมิตฺวา     ญาณํ     นปฺปวตฺตติ     ญาณํ
อติกฺกมิตฺวา    เนยฺยปโถ    นตฺถิ    อญฺญมญฺญํ   ปริยนฺตฏฺฐายิโน   เต
ธมฺมา   ฯ   สพฺพธมฺเมสุ   พุทฺธสฺส  ภควโต  ญาณํ  ปวตฺตติ  ฯ  สพฺเพ
ธมฺมา     พุทฺธสฺส     ภควโต    อาวชฺชนปฏิพทฺธา    อากงฺขปฏิพทฺธา
มนสิการปฏิพทฺธา    จิตฺตุปฺปาทปฏิพทฺธา    ฯ    สพฺพสตฺเตสุ    พุทฺธสฺส
ภควโต   ญาณํ   ปวตฺตติ  ฯ  สพฺเพสํ  สตฺตานํ  ภควา  อาสยํ  ชานาติ
#๑ ม. อิเม ปาฐา นตฺถิ ฯ ๒ ม. อญฺญมญฺญปริยนฺตฏฺฐายิโน ฯ เอวมุปริปิ ฯ
#๓ ม. สมฺมาผุสิตานํ ฯ
