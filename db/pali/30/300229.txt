มนสา     สพฺพนฺตํ    ตถาคเตน    อภิสมฺพุทฺธํ    ตสฺมา    ตถาคโตติ
วุจฺจติ   ฯ   ยญฺจ   จุนฺท   รตฺตึ   ตถาคโต   อนุตฺตรํ   สมฺมาสมฺโพธึ
อภิสมฺพุชฺฌติ      ยญฺจ     รตฺตึ     อนุปาทิเสสาย     นิพฺพานธาตุยา
ปรินิพฺพายติ   ยํ   เอตสฺมึ   อนฺตเร   ภาสติ   ลปติ  นิทฺทิสติ  สพฺพนฺตํ
ตเถว    โหติ    โน    อญฺญถา    ตสฺมา   ตถาคโตติ   วุจฺจติ   ฯ
ยถาวาที    จุนฺท    ตถาคโต   ตถาการี   ยถาการี   ตถาวาที   อิติ
ยถาวาที   ตถาการี  ยถาการี  ตถาวาที  ตสฺมา  ตถาคโตติ  วุจฺจติ  ฯ
สเทวเก    จุนฺท   โลเก   สมารเก   สพฺรหฺมเก   สสฺสมณพฺราหฺมณิยา
ปชาย    สเทวมนุสฺสาย    ตถาคโต   อภิภู   อนภิภูโต   อญฺญทตฺถุทโส
วสวตฺตี ตสฺมา ตถาคโตติ วุจฺจตีติ อภิชานํ ตถาคโต ฯ
     [๔๘๑]  ติฏฺฐนฺตเมนํ  ชานาตีติ  ภควา  อิธฏฺฐญฺเญว  ๑  ชานาติ
กมฺมาภิสงฺขารวเสน    อยํ    ปุคฺคโล    กายสฺส   เภทา   ปรมฺมรณา
อปายํ   ทุคฺคตึ   วินิปาตํ   นิรยํ  อุปปชฺชิสฺสตีติ  ฯ  ภควา  อิธฏฺฐญฺเญว
ชานาติ    กมฺมาภิสงฺขารวเสน    อยํ    ปุคฺคโล    กายสฺส    เภทา
ปรมฺมรณา    ติรจฺฉานโยนึ    อุปปชฺชิสฺสตีติ   ฯ   ภควา   อิธฏฺฐญฺเญว
ชานาติ    กมฺมาภิสงฺขารวเสน    อยํ    ปุคฺคโล    กายสฺส    เภทา
ปรมฺมรณา    ปิตฺติวิสยํ    อุปปชฺชิสฺสตีติ    ฯ    ภควา    อิธฏฺฐญฺเญว
ชานาติ   กมฺมาภิสงฺขารวเสน  อยํ  ปุคฺคโล  กายสฺส  เภทา  ปรมฺมรณา
มนุสฺเสสุ     อุปปชฺชิสฺสตีติ     ฯ    ภควา    อิธฏฺฐญฺเญว    ชานาติ
กมฺมาภิสงฺขารวเสน    อยํ    ปุคฺคโล    กายสฺส   เภทา   ปรมฺมรณา
#๑ ม. อิตฺถญฺเญว ฯ เอวมุปริปิ ฯ
