                โก อิธ สิพฺพนิมจฺจคาติ ฯ
          [๑๐๗] กาเมสุ พฺรหฺมจริยวา (เมตฺเตยฺยาติ ภควา)
                วีตตโณฺห สทา สโต
                สงฺขาย นิพฺพุโต ภิกฺขุ
                ตสฺส โน สนฺติ อิญฺชิตา
                โส อุภนฺตมภิญฺญาย
                มชฺเฌ มนฺตา น ลิมฺปติ
                ตํ พฺรูมิ มหาปุริโสติ
                โส อิธ สิพฺพนิมจฺจคาติ ฯ
       [๑๐๘] กาเมสุ พฺรหฺมจริยวาติ กามาติ อุทฺทานโต เทฺว
กามา  วตฺถุกามา  จ  กิเลสกามา  จ  ฯเปฯ  อิเม  วุจฺจนฺติ วตฺถุกามา
ฯเปฯ   อิเม  วุจฺจนฺติ  กิเลสกามา  ฯ  พฺรหฺมจริยวาติ  ๑  พฺรหฺมจริยํ
วุจฺจติ    อสฺสทฺธมฺมสมาปตฺติยา    อารติ    วิรติ    ปฏิวิรติ    เวรณี
อกิริยา   อกรณํ   อนชฺฌาปตฺติ  เวลาอนติกฺกโม  ฯ  อปิจ  นิปฺปริยาเยน
พฺรหฺมจริยํ     วุจฺจติ     อริโย     อฏฺฐงฺคิโก    มคฺโค    เสยฺยถีทํ
สมฺมาทิฏฺฐิ   สมฺมาสงฺกปฺโป   สมฺมาวาจา   สมฺมากมฺมนฺโต  สมฺมาอาชีโว
สมฺมาวายาโม     สมฺมาสติ     สมฺมาสมาธิ     ฯ     โย    อิมินา
อริเยน   อฏฺฐงฺคิเกน  มคฺเคน  อุเปโต  สมุเปโต  อุปาคโต  สมุปาคโต
อุปปนฺโน   สมุปปนฺโน   สมนฺนาคโต   โส   วุจฺจติ   พฺรหฺมจริยวา   ฯ
ยถา   จ   ธเนน   ธนวาติ  วุจฺจติ  โภเคน  โภควาติ  วุจฺจติ  ยเสน
#๑ ม. อยํ ปาโฐ นตฺถิ ฯ
