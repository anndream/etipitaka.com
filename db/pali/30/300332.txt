                อาทีนวํ เสฺนหชํ เปกฺขมาโน
                เอโก จเร ขคฺควิสาณกปฺโปติ ฯ
          [๖๗๒] มิตฺเต สุหชฺเช อนุกมฺปมาโน
                หาเปติ อตฺถํ ปฏิพทฺธจิตฺโต
                เอตํ ภยํ สนฺถเว เปกฺขมาโน
                เอโก จเร ขคฺควิสาณกปฺโป ฯ
     [๖๗๓]  มิตฺเต  สุหชฺเช  อนุกมฺปมาโน หาเปติ อตฺถํ ปฏิพทฺธจิตฺโตติ
มิตฺโตุํ ๑ เทฺว มิตฺตา อาคาริกมิตฺโต จ อนาคาริกมิตฺโต จ ฯ
     กตโม   อาคาริกมิตฺโต   ฯ   อิเธกจฺโจ   ทุทฺททํ  ททาติ  ทุจฺจชํ
จชติ     ทุกฺกรํ    กโรติ    ทุกฺขมํ    ขมติ    คุยฺหมสฺส    อาจิกฺขติ
คุยฺหมสฺส  ปริคุยฺหติ  ๒  อาปทาสุ  น  วิชหติ  ชีวิตํ  จสฺส  ๓ อตฺถาย
ปริจฺจตฺตํ โหติ ขีเณ นาติมญฺญติ อยํ อาคาริกมิตฺโต ฯ
     กตโม   อนาคาริกมิตฺโต  ฯ  อิธ  ภิกฺขุ  ปิโย  จ  โหติ  มนาโป
จ  โหติ  ๔  ครุ จ ภาวนิโย จ [๕] วจนกฺขโม จ คมฺภีรญฺจ กถํ กตฺตา
อฏฺฐาเน   จ   น  นิโยเชติ  อธิสีเล  สมาทเปติ  จตุนฺนํ  สติปฏฺฐานานํ
ภาวนานุโยเค     สมาทเปติ     จตุนฺนํ     สมฺมปฺปธานานํ     ฯเปฯ
จตุนฺนํ     อิทฺธิปฺปาทานํ    ปญฺจนฺนํ    อินฺทฺริยานํ    ปญฺจนฺนํ    พลานํ
สตฺตนฺนํ   โพชฺฌงฺคานํ   อริยสฺส   อฏฺฐงฺคิกสฺส   มคฺคสฺส  ภาวนานุโยเค
สมาทเปติ อยํ อนาคาริกมิตฺโต ฯ
#๑ ม. มิตฺตาติ ฯ ๒ ม. ปริคูหติ ฯ เอวมุปริปิ ฯ ๓ ม. ชีวิตมฺปิสฺส ฯ
#๔ ม. อยํ ปาโฐ นตฺถิ ฯ ๕ ม. วตฺตา จ ฯ
