อวิจิ  สนฺตติ  ๑  สหิตํ  ผุสิตํ ปุเรภตฺตํ ปจฺฉาภตฺตํ ปุริมยาเม มชฺฌิมยาเม
ปจฺฉิมยาเม    กาเฬ    ชุเณฺห    วสฺเส   เหมนฺเต   คิเมฺห   ปุริเม
วโยขนฺเธ   มชฺฌิเม   วโยขนฺเธ   ปจฺฉิเม   วโยขนฺเธ   จรติ  วิจรติ
อิริยติ    วตฺเตติ    ปาเลติ    ยเปติ    ยาเปตีติ    ธมฺเมสุ   นิจฺจํ
อนุธมฺมจารี ฯ
     [๗๙๘]   อาทีนวํ  สมฺมสิตา  ภเวสูติ  สพฺเพ  สงฺขารา  อนิจฺจาติ
อาทีนวํ   สมฺมสิตา   ภเวสุ   สพฺเพ  สงฺขารา  ทุกฺขาติ  สพฺเพ  ธมฺมา
อนตฺตาติ    ฯเปฯ    ยงฺกิญฺจิ    สมุทยธมฺมํ    สพฺพนฺตํ   นิโรธธมฺมนฺติ
อาทีนวํ    สมฺมสิตา    ภเวสูติ    อาทีนวํ    สมฺมสิตา    ภเวสุ   ฯ
เอโก จเร ขคฺควิสาณกปฺโป ฯ เตนาห โส ปจฺเจกสมฺพุทฺโธ
                ปฏิสลฺลานํ ฌานมริญฺจมาโน
                ธมฺเมสุ นิจฺจํ อนุธมฺมจารี
                อาทีนวํ สมฺมสิตา ภเวสุ
                เอโก จเร ขคฺควิสาณกปฺโปติ ฯ
          [๗๙๙] ตณฺหกฺขยํ ปตฺถยํ อปฺปมตฺโต
                อเนลมูโค ๒ สุตวา สติมา ๓
                สงฺขาตธมฺโม นิยโต ปธานวา
                เอโก จเร ขคฺควิสาณกปฺโป ฯ
     [๘๐๐]    ตณฺหกฺขยํ   ปตฺถยํ   อปฺปมตฺโตติ   ตณฺหาติ   รูปตณฺหา
สทฺทตณฺหา    คนฺธตณฺหา    รสตณฺหา   โผฏฺฐพฺพตณฺหา   ธมฺมตณฺหา   ฯ
#๑ ม. อิเม เทฺว ปาฐา นตฺถิ ฯ ๒ ม. อเนฬมูโค ฯ เอวมุปริปิ ฯ ๓ ม. สตีมา ฯ
#เอวมุปริปิ ฯ
