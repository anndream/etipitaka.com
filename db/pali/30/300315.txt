         อธิเทเว อภิญฺญาย          สพฺพํ เวทิ ปโรวรํ
         ปญฺหานนฺตกโร สตฺถา        กงฺขีนํ ปฏิชานตนฺติ ฯ
   [๖๕๘] อสํหิรํ ๑ อสงฺกุปฺปํ         ยสฺส นตฺถิ อุปมา กฺวจิ
                อทฺธา คมิสฺสามิ น เมตฺถ กงฺขา
                เอวํ มํ ธาเรหิ อธิมุตฺตจิตฺตํ ฯ
     [๖๕๙]   อสํหิรํ   อสงฺกุปฺปนฺติ   อสํหิรํ   วุจฺจติ   อมตํ  นิพฺพานํ
โย   โส   สพฺพสงฺขารสมโถ   สพฺพูปธิปฏินิสฺสคฺโค   ตณฺหกฺขโย  วิราโค
นิโรโธ   นิพฺพานํ   ฯ   อสํหิรนฺติ   ราเคน  โทเสน  โมเหน  โกเธน
อุปนาเหน    มกฺเขน    ปฬาเสน    อิสฺสาย    มจฺฉริเยน    มายาย
สาเฐยฺเยน   ถมฺเภน  สารมฺเภน  มาเนน  อติมาเนน  มเทน  ปมาเทน
สพฺพกิเลเสหิ   สพฺพทุจฺจริเตหิ   สพฺพปริฬาเหหิ   [๒]   สพฺพสนฺตาเปหิ
สพฺพากุสลาภิสงฺขาเรหิ  อสํหาริยํ  [๓] นิจฺจํ ธุวํ สสฺสตํ อวิปริณามธมฺมนฺติ
อสํหิรํ    ฯ    อสงฺกุปฺปนฺติ    อสงฺกุปฺปํ    วุจฺจติ    อมตํ    นิพฺพานํ
โย   โส   สพฺพสงฺขารสมโถ   สพฺพูปธิปฏินิสฺสคฺโค   ตณฺหกฺขโย  วิราโค
นิโรโธ  นิพฺพานํ  ฯ  ยสฺส  ๔  อุปฺปาโท  ปญฺญายติ  วโย  นตฺถิ [๕]
ตสฺส    อญฺญทตฺถุ    ๖    ปญฺญายติ   นิพฺพานํ   นิจฺจํ   ธุวํ   สสฺสตํ
อวิปริณามธมฺมนฺติ อสํหิรํ อสงฺกุปฺปํ ฯ
     [๖๖๐]   ยสฺส   นตฺถิ   อุปมา   กฺวจีติ  ยสฺสาติ  นิพฺพานสฺส  ฯ
นตฺถิ   อุปมาติ   อุปมา   นตฺถิ   อุปนิธา  นตฺถิ  สทิสํ  นตฺถิ  ปฏิภาโค
นตฺถิ   น   สํวิชฺชติ   นุปลพฺภตีติ   นตฺถิ  อุปมา  ๗  ฯ  กฺวจีติ  กฺวจิ
#๑ ม. อสํหีรํ ฯ เอวมุปริปิ ฯ ๒ ม. สพฺพาสเวหิ สพฺพทรเถหิ ฯ ๓ ม. นิพฺพานํ ฯ
#๔ ม. นิพฺพานสฺส ... ฯ ๕ ม. น ฯ ๖ ม. อญฺญถตฺตํ ฯ ๗ ม. อิเม เทฺว
#ปาฐา นตฺถิ ฯ
