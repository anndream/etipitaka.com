ทิฏฺโฐฆํ    ติณฺโณ    อวิชฺโชฆํ   ติณฺโณ   [๑]   อุตฺติณฺโณ   นิตฺติณฺโณ
อติกฺกนฺโต   สมติกฺกนฺโต   วีติวตฺโต  โส  วุฏฺฐวาโส  จิณฺณจรโณ  ฯเปฯ
ชาติชรามรณสํสาโร     นตฺถิ    ตสฺส    ปุนพฺภโวติ    โอฆติณฺณํ    ฯ
อนาสวนฺติ    จตฺตาโร    อาสวา   กามาสโว   ภวาสโว   ทิฏฺฐาวโส
อวิชฺชาสโว   ฯ   เต   อาสวา  พุทฺธสฺส  ภควโต  ปหีนา  อุจฺฉินฺนมูลา
ตาลาวตฺถุกตา   อนภาวงฺคตา   อายตึ   อนุปฺปาทธมฺมา   ตสฺมา  พุทฺโธ
อนาสโวติ โอฆติณฺณมนาสวํ ฯ เตนาห ปิงฺคิยตฺเถโร
                ปงฺเก สยาโน ปริผนฺทมาโน
                ทีปา ทีปํ อุปลฺลวึ
                อถทฺทสาสึ สมฺพุทฺธํ
                โอฆติณฺณมนาสวนฺติ ฯ
          [๖๔๔] ยถา อหู วกฺกลิ มุตฺตสทฺโธ
                ภทฺราวุโธ อาฬวิโคตโม จ
                เอวเมว ตฺวมฺปิ ปมุญฺจสฺสุ สทฺธํ
                คมิสฺสสิ (ตฺวํ) ปิงฺคิย มจฺจุเธยฺยสฺส ปารํ ฯ
     [๖๔๕]   ยถา  อหู  วกฺกลิ  มุตฺตสทฺโธ  ภทฺราวุโธ  อาฬวิโคตโม
จาติ   ยถา   วกฺกลิ   มุตฺตสทฺโธ   ๒   สทฺธาครุโก  สทฺธาปุพฺพงฺคโม
สทฺธาธิมุตฺโต   สทฺธาธิปเตยฺโย  อรหตฺตปฺปตฺโต  ยถา  ภทฺราวุโธ  [๓]
มุตฺตสทฺโธ     ๔     สทฺธาครุโก    สทฺธาปุพฺพงฺคโม    สทฺธาธิมุตฺโต
สทฺธาธิปเตยฺโย  อรหตฺตปฺปตฺโต  ยถา  อาฬวิโคตโม [๓] มุตฺตสทฺโธ ๔
#๑ ม. สพฺพสํสารปถํ ติณฺโณ ฯ ๒ ม. วกฺกลิตฺเถโร สทฺโธ ฯ ๓ ม. เถโร ฯ
#๔ ม. สทฺโธ ฯ
