กิเลสกามานํ  ปหีนตฺตา  ภควา  น  กาเม  กาเมติ  กามา ๑ เสฏฺฐาติ
น   กาเม  ปโมทติ  ๒  น  กาเม  อภิชปฺปติ  ตสฺมา  พุทฺโธ  อกาโม
นิกฺกาโม  จตฺตกาโม  วนฺตกาโม  มุตฺตกาโม  ปหีนกาโม  ปฏินิสฺสฏฺฐกาโม
วีตราโค      วิคตราโค     จตฺตราโค     วนฺตราโค     มุตฺตราโค
ปหีนราโค   ปฏินิสฺสฏฺฐราโค   นิจฺฉาโต   นิพฺพุโต  สีติภูโต  สุขปฏิสํเวที
พฺรหฺมภูเตน    อตฺตนา    วิหรตีติ    สุตฺวานหํ   วีร   อกามกามึ   ฯ
อิจฺจายสฺมา    ชตุกณฺณีติ   อิจฺจาติ   ปทสนฺธิ   ฯเปฯ   ปทานุปุพฺพกเมตํ
อิจฺจาติ     ฯ     อายสฺมาติ    ปิยวจนํ    สคารวสปฺปติสฺสาธิวจนเมตํ
อายสฺมาติ    ฯ    ชตุกณฺณีติ    ตสฺส    พฺราหฺมณสฺส   โคตฺตํ   ฯเปฯ
โวหาโรติ อิจฺจายสฺมา ชตุกณฺณี ฯ
     [๓๙๐]      โอฆาติคํ      ปุฏฺฐุมกามมาคมนฺติ      โอฆาติคนฺติ
โอฆาติคํ    โอฆํ   อติกฺกนฺตํ   สมติกฺกนฺตํ   วีติวตฺตนฺติ   โอฆาติคํ   ฯ
ปุฏฺฐุนฺติ   ปุฏฺฐฐ   ปุจฺฉิตุํ  ยาจิตุํ  อชฺเฌสิตุํ  ปสาเทตุํ  ฯ  อกามมาคมนฺติ
อกามํ     ปุฏฺฐฐ     นิกฺกามํ     จตฺตกามํ     วนฺตกามํ     มุตฺตกามํ
ปหีนกามํ  ปฏินิสฺสฏฺฐกามํ  วีตราคํ  [๓]  จตฺตราคํ  วนฺตราคํ  มุตฺตราคํ
ปหีนราคํ     ปฏินิสฺสฏฺฐราคํ     อาคมฺหา    อาคตมฺหา    อุปาคตมฺหา
สมฺปตฺตมฺหา ตยา สทฺธึ สมาคตมฺหาติ โอฆาติคํ ปุฏฺฐุมกามมาคมํ ฯ
     [๓๙๑]    สนฺติปทํ    พฺรูหิ    สหาชเนตฺตาติ   สนฺตีติ   เอเกน
อากาเรน  สนฺติปิ สนฺติปทํปิ ตญฺเญว อมตํ นิพฺพานํ โย โส สพฺพสงฺขารสมโถ
สพฺพูปธิปฏินิสฺสคฺโค         ตณฺหกฺขโย        วิราโค        นิโรโธ
#๑-๒ ม. อิเม ปาฐา นตฺถิ ฯ เอตฺถนฺตเร น กาเม ปตฺเถติ น กาเม ปิเหติ น กาเม
#อภิชปฺปติ ฯ เย กาเม กาเมนฺติ กาเม ปตฺเถนฺติ กาเม ปิเหนฺติ กาเม อภิชปฺปนฺติ ฯ
#เต กามกามิโน ราคราคิโน สญฺญาสญฺญิโน ฯ ภควา น กาเม กาเมติ น กาเม ปตฺเถติ น
#กาเม ปิเหติ น กาเม อภิชปฺปติ ฯ ๓ ม. วิคตราคํ ฯ
