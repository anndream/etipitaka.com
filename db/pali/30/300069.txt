ปรมตฺถปุจฺฉา ฯ
     อปราปิ    ติสฺโส    ปุจฺฉา   อนวชฺชตฺถปุจฺฉา   นิกฺกิเลสตฺถปุจฺฉา
โวทานตฺถปุจฺฉา ฯ
     อปราปิ ติสฺโส ปุจฺฉา อตีตปุจฺฉา อนาคตปุจฺฉา ปจฺจุปฺปนฺนปุจฺฉา ฯ
     อปราปิ     ติสฺโส     ปุจฺฉา     อชฺฌตฺตปุจฺฉา    พหิทฺธาปุจฺฉา
อชฺฌตฺตพหิทฺธาปุจฺฉา ฯ
     อปราปิ ติสฺโส ปุจฺฉา กุสลปุจฺฉา อกุสลปุจฺฉา อพฺยากตปุจฺฉา ฯ
     อปราปิ ติสฺโส ปุจฺฉา ขนฺธปุจฺฉา ธาตุปุจฺฉา อายตนปุจฺฉา ฯ
     อปราปิ    ติสฺโส    ปุจฺฉา   สติปฏฺฐานปุจฺฉา   สมฺมปฺปธานปุจฺฉา
อิทฺธิปาทปุจฺฉา ฯ
     อปราปิ ติสฺโส ปุจฺฉา อินฺทฺริยปุจฺฉา พลปุจฺฉา โพชฺฌงฺคปุจฺฉา ฯ
     อปราปิ ติสฺโส ปุจฺฉา มคฺคปุจฺฉา ผลปุจฺฉา นิพฺพานปุจฺฉา ฯ
     ปุจฺฉามิ  ตนฺติ  ปุจฺฉามิ  ตํ  ยาจามิ  ตํ  อชฺเฌสามิ  ตํ  ปสาเทมิ
ตํ  กถสฺสุ  ๑  เมติ  ปุจฺฉามิ  ตํ  ฯ  ภควาติ  คารวาธิวจนเมตํ ฯเปฯ
สจฺฉิกา    ปญฺญตฺติ   ยทิทํ   ภควาติ   ฯ   พฺรูหิ   เม   ตนฺติ   พฺรูหิ
อาจิกฺขาหิ   เทเสหิ  ปญฺญเปหิ  ปฏฺฐเปหิ  วิวราหิ  วิภชาหิ  อุตานีกโรหิ
ปกาเสหีติ   ปุจฺฉามิ   ตํ   ภควา   พฺรูหิ   เม   ตํ   ฯ  อิจฺจายสฺมา
เมตฺตคูติ อิจฺจาติ ปทสนฺธิ ฯเปฯ อิจฺจายสฺมา เมตฺตคู ฯ
     [๑๔๘]   มญฺญามิ   ตํ  เวทคุํ  ภาวิตตฺตนฺติ  เวทคูติ  ตํ  มญฺญามิ
#๑ ม. กถยสฺสุ ฯ
