     [๘๑๖]     อสนฺตสํ    ชีวิตสงฺขยมฺหีติ    โส    ปจฺเจกสมฺพุทฺโธ
ชีวิตปริโยสาเน  อสนฺตาสี  อปริสนฺตาสี  ๑  อนุตฺราสี อนุพฺพิคฺโค อนุสฺสุกี
อนุตฺราโส    อภิรุ    อจฺฉมฺภี    อนุตฺราสี    อปลายี   ปหีนภยเภรโว
วิคตโลมหํโสติ    [๒]   อสนฺตสํ   ชีวิตสงฺขยมฺหิ   ฯ   เอโก   จเร
ขคฺควิสาณกปฺโป ฯ เตนาห โส ปจฺเจกสมฺพุทฺโธ
                ราคญฺจ โทสญฺจ ปหาย โมหํ
                สนฺทาลยิตฺวาน สญฺโญชนานิ
                อสนฺตสํ ชีวิตสงฺขยมฺหิ
                เอโก จเร ขคฺควิสาณกปฺโปติ ฯ
          [๘๑๗] ภชนฺติ เสวนฺติ จ การณตฺถา
                นิกฺการณา ทุลฺลภา อชฺช มิตฺตา
                อตฺตตฺถปญฺญา อสุจี มนุสฺสา
                เอโก จเร ขคฺควิสาณกปฺโป ฯ
     [๘๑๘]    ภชนฺติ    เสวนฺติ   จ   การณตฺถาติ   อตฺตตฺถการณา
ปรตฺถการณา   อุภยตฺถการณา   ทิฏฺฐธมฺมิกตฺถการณา  สมฺปรายิกตฺถการณา
ปรมตฺถการณา       ภชนฺติ       สมฺภชนฺติ      เสวนฺติ      [๓]
ปฏิเสวนฺตีติ ภชนฺติ เสวนฺติ จ การณตฺถา ฯ
     [๘๑๙]   นิกฺการณา   ทุลฺลภา   อชฺช   มิตฺตาติ   เทฺว   มิตฺตา
อาคาริกมิตฺโต  ๔  จ  อนาคาริกมิตฺโต  จ  ฯเปฯ  อยํ  อาคาริกมิตฺโต
ฯเปฯ   อยํ   อนาคาริกมิตฺโต   ฯ  นิกฺการณา  ทุลฺลภา  อชฺช  มิตฺตาติ
#๑ ม. อยํ ปาโฐ นตฺถิ ฯ ๒ ม. วีหรตีติ ฯ ๓ ม. นิเสวนฺติ สํเสวนฺติ ฯ
#๔ ม. อคาริกมิตฺโต ฯ เอวมุปริปิ ฯ
