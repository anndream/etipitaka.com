นิพฺพานํ   ฯ   วุตฺตเญฺหตํ   ภควตา   สนฺตเมตํ   ปทํ   ปณีตเมตํ   ปทํ
ยทิทํ    สพฺพสงฺขารสมโถ    สพฺพูปธิปฏินิสฺสคฺโค    ตณฺหกฺขโย   วิราโค
นิโรโธ   นิพฺพานนฺติ   ฯ  อถาปเรนากาเรน  เย  ธมฺมา  สนฺตาธิคมาย
สนฺติผุสนาย  สจฺฉิกิริยาย  ๑  สํวตฺตนฺติ  เสยฺยถีทํ  จตฺตาโร สติปฏฺฐานา
จตฺตาโร         สมฺมปฺปธานา         จตฺตาโร         อิทฺธิปาทา
ปญฺจินฺทฺริยานิ  ปญฺจ  พลานิ  สตฺต  โพชฺฌงฺคา  อริโย  อฏฺฐงฺคิโก  มคฺโค
อิเม   วุจฺจนฺติ   สนฺติปทา   ฯ   สนฺติปทํ   ตาณปทํ   เลณปทํ  สรณปทํ
อภยปทํ   อจฺจุตปทํ   อมตปทํ   นิพฺพานปทํ   พฺรูหิ   อาจิกฺขาหิ  เทเสหิ
ปญฺญเปหิ   ปฏฺฐเปหิ   วิวราหิ   วิภชาหิ   อุตฺตานีกโรหิ   ปกาเสหิ  ฯ
สหาชเนตฺตาติ   เนตฺตํ   วุจฺจติ   สพฺพญฺญุตญาณํ   ฯ   พุทฺธสฺส  ภควโต
เนตฺตญฺจ   ชินภาโว   จ  โพธิยา  มูเล  อปุพฺพํ  อจริมํ  เอกสฺมึ  ขเณ
อุปฺปนฺโน     ตสฺมา     พุทฺโธ     สหาชเนตฺโตติ    สนฺติปทํ    พฺรูหิ
สหาชเนตฺต ฯ
     [๓๙๒]   ยถาตจฺฉํ   ภควา   พฺรูหิ  เม  ตนฺติ  ยถาตจฺฉํ  วุจฺจติ
อมตํ    นิพฺพานํ    โย    โส   สพฺพสงฺขารสมโถ   สพฺพูปธิปฏินิสฺสคฺโค
ตณฺหกฺขโย   วิราโค   นิโรโธ   นิพฺพานํ  ฯ  ภควาติ  คารวาธิวจนเมตํ
ฯเปฯ   สจฺฉิกา   ปญฺญตฺติ   ยทิทํ  ภควาติ  ฯ  พฺรูหิ  เม  ตนฺติ  พฺรูหิ
อาจิกฺขาหิ   ฯเปฯ   ปกาเสหีติ   ยถาตจฺฉํ   ภควา  พฺรูหิ  เม  ตํ  ฯ
เตนาห โส พฺราหฺมโณ
                สุตฺวานหํ วีร อกามกามึ (อิจฺจายสฺมา ชตุกณฺณี)
#๑ ม. สนฺติสจฺฉิกิริยาย ฯ
