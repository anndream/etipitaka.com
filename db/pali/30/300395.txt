คณฺโฑ  เอโส  อิติ  ญตฺวา  มติมา  ฯ  เอโก  จเร  ขคฺควิสาณกปฺโป ฯ
เตนาห โส ปจฺเจกสมฺพุทฺโธ
                สงฺโค เอโส ปริตฺตเมตฺถ โสขฺยํ
                อปฺปสฺสาโท ทุกฺขเมตฺถ ภิยฺโย
                คณฺโฑ เอโส อิติ ญตฺวา มติมา
                เอโก จเร ขคฺควิสาณกปฺโปติ ฯ
          [๗๖๘] สนฺทาลยิตฺวาน สญฺโญชนานิ
                ชาลํว เภตฺวา สลิลมฺพุจารี
                อคฺคีว ทฑฺฒํ อนิวตฺตมาโน
                เอโก จเร ขคฺควิสาณกปฺโป ฯ
     [๗๖๙]    สนฺทาลยิตฺวาน    สญฺโญชนานีติ    ทส    สญฺโญชนานิ
กามราคสญฺโญชนํ      ปฏิฆสญฺโญชนํ     มานสญฺโญชนํ     ทิฏฺฐิสญฺโญชนํ
วิจิกิจฺฉาสญฺโญชนํ        สีลพฺพตปรามาสสญฺโญชนํ       ภวราคสญฺโญชนํ
อิสฺสาสญฺโญชนํ   มจฺฉริยสญฺโญชนํ   อวิชฺชาสญฺโญชนํ   ฯ   สนฺทาลยิตฺวาน
สญฺโญชนานีติ     ทส     สญฺโญชนานิ     ทาลยิตฺวา     สนฺทาลยิตฺวา
ปชหิตฺวา   วิโนเทตฺวา  พฺยนฺตีกริตฺวา  อนภาวงฺคเมตฺวาติ  สนฺทาลยิตฺวาน
สญฺโญชนานิ ฯ
     [๗๗๐]  ชาลํว  เภตฺวา  สลิลมฺพุจารีติ  ชาลํ  วุจฺจติ  สุตฺตชาลํ ฯ
สลิลํ   วุจฺจติ   อุทกํ   ฯ   อมฺพุจารี  วุจฺจติ  มจฺโฉ  ฯ  [๑]  ชาลํ
ภินฺทิตฺวา  สํภินฺทิตฺวา  ๒  ผาลยิตฺวา  ปทาลยิตฺวา  สมฺปทาลยิตฺวา  จรติ
#๑ ม. ยถา มจฺโฉ ฯ ๒ ม. ปภินฺทิตฺวา ทาลยิตฺวา ฯ
