สาธุวิหารึ    วิญฺญาณญฺจายตนสมาปตฺติยาปิ    อากิญฺจญฺจายตนสมาปตฺติยาปิ
เนวสญฺญานาสญฺญายตนสมาปตฺติยาปิ สาธุวิหารึ
นิโรธสมาปตฺติยาปิ    สาธุวิหารึ    ผลสมาปตฺติยาปิ    สาธุวิหารึ    ฯ
ธีรนฺติ     ธีรํ     ปณฺฑิตํ    ปญฺญวนฺตํ    พุทฺธิมนฺตํ    ญาณึ    วิภาวึ
เมธาวินฺติ สทฺธึจรํ สาธุวิหาริ ธีรํ ฯ
     [๗๐๔]    อภิภุยฺย    สพฺพานิ   ปริสฺสยานีติ   ปริสฺสยาติ   เทฺว
ปริสฺสยา   ปากฏปริสฺสยา   จ   ปฏิจฺฉนฺนปริสฺสยา   จ   ฯเปฯ   อิเม
วุจฺจนฺติ  ปากฏปริสฺสยา  ฯเปฯ  อิเม  วุจฺจนฺติ ปฏิจฺฉนฺนปริสฺสยา ฯ [๑]
อภิภุยฺย   สพฺพานิ   ปริสฺสยานีติ   สพฺพานิ   ปริสฺสยานิ   ๒   อภิภุยฺย
อภิภวิตฺวา    อชฺโฌตฺถริตฺวา   ปริยาทยิตฺวาติ   ๓   อภิภุยฺย   สพฺพานิ
ปริสฺสยานิ ฯ
     [๗๐๕]   จเรยฺย   เตนตฺตมโน   สติมาติ   โส  ปจฺเจกสมฺพุทฺโธ
เตน    นิปเกน    ปณฺฑิเตน    ปญฺญวนฺเตน    พุทฺธิมนฺเตน    ญาณินา
วิภาวินา     เมธาวินา    สหาเยน    สทฺธึ    อตฺตมโน    ตุฏฺฐมโน
หฏฺฐมโน   ปหฏฺฐมโน   อุทคฺคมโน   ปมุทิตมโน  ๔  จเรยฺย  วิจเรยฺย
อิริเยยฺย    วตฺเตยฺย    ปาเลยฺย    ยเปยฺย    ยาเปยฺยาติ   จเรยฺย
เตนตฺตมโน   ฯ   สติมาติ  โส  ปจฺเจกสมฺพุทฺโธ  สติมา  โหติ  ปรเมน
สติเนปกฺเกน   สมนฺนาคโต   จิรกตํปิ   จิรภาสิตํปิ   สริตา  อนุสฺสริตาติ
จเรยฺย เตนตฺตมโน สติมา ฯ เตนาห โส ปจฺเจกสมฺพุทฺโธ
                สเจ ลเภถ นิปกํ สหายํ
#๑ ม. เอวมฺปิ ตตฺราสยาติ ปริสฺสยา ฯ ๒ ม. สพฺเพ ปริสฺสเย ฯ ๓ ม. ปริยาทิยิตฺวา
#มทฺทิตฺวาติ ฯ ๔ ม. มุทิตมาโน ฯ
