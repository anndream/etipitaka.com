ตีหิ      ปริญฺญาหิ     ปริชานิตฺวา     ญาตปริญฺญาย     ตีรณปริญฺญาย
ปหานปริญฺญาย ฯ
     กตมา   ญาตปริญฺญา   ฯ   ตณฺหํ   ปชานาติ  อยํ  รูปตณฺหา  อยํ
สทฺทตณฺหา    อยํ   คนฺธตณฺหา   อยํ   รสตณฺหา   อยํ   โผฏฺฐพฺพตณฺหา
อยํ ธมฺมตณฺหาติ ปชานาติ ปสฺสติ อยํ ญาตปริญฺญา ฯ
     กตมา   ตีรณปริญฺญา   ฯ   เอวํ   ญาตํ   กตฺวา   ตณฺหํ  ตีเรติ
อนิจฺจโต  ทุกฺขโต  โรคโต  คณฺฑโต  สลฺลโต  อฆโต  อาพาธโต  ปรโต
ปโลกโต   อีติโต   อุปทฺทวโต   ภยโต   อุปสคฺคโต   จลโต  ปภงฺคุโต
อทฺธุวโต    อตาณโต    อเลณโต    อสรณโต   อสรณีภูตโต   ริตฺตโต
ตุจฺฉโต      สุญฺญโต     อนตฺตโต     อาทีนวโต     วิปริณามธมฺมโต
อสารกโต   อฆมูลกโต   วธกโต  สาสวโต  ๑  สงฺขตโต  มารามิสโต
ชาติธมฺมโต        ชราธมฺมโต       พฺยาธิธมฺมโต       มรณธมฺมโต
โสกปริเทวทุกฺขโทมนสฺสุปายาสธมฺมโต สมุทยโต อตฺถงฺคมโต อนสฺสาทโต ๒-e
อาทีนวโต อนิสฺสรณโต ตีเรติ อยํ ตีรณปริญฺญา ฯ
     กตมา    ปหานปริญฺญา    ฯ   เอวํ   ตีเรตฺวา   ตณฺหํ   ปชหติ
วิโนเทติ   พฺยนฺตีกโรติ   อนภาวงฺคเมติ   อยํ   ปหานปริญฺญา   ฯ   ตํ
ตณฺหํ อิมาหิ ตีหิ ปริญฺญาหิ ปริชานิตฺวาติ ตณฺหํ ปริญฺญาย ฯ
     อนาสวาติ   จตฺตาโร   อาสวา  กามาสโว  ภวาสโว  ทิฏฺฐาสโว
อวิชฺชาสโว    ฯ    เยสํ    อิเม    อาสวา    ปหีนา   อุจฺฉินฺนมูลา
ตาลาวตฺถุกตา   อนภาวงฺคตา   อายตึ   อนุปฺปาทธมฺมา   เต   วุจฺจนฺติ
#๑ ม. วิภวโต ฯ ๒ ม. อสฺสาทโต ฯ เอวมุปริปิ ฯ
