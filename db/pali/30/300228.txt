ภควา      ปฏิสนฺธิวเสน      สตฺต      วิญฺญาณฏฺฐิติโย     ชานาตีติ
วิญฺญาณฏฺฐิติโย   สพฺพา   ฯ  โปสาลาติ  ภควาติ  โปสาลาติ  ภควา  ตํ
พฺราหฺมณํ   นาเมน   อาลปติ   ฯ   ภควาติ   คารวาธิวจนเมตํ  ฯเปฯ
สจฺฉิกา ปญฺญตฺติ ยทิทํ ภควาติ โปสาลาติ ภควา ฯ
     [๔๘๐]   อภิชานํ   ตถาคโตติ   อภิชานนฺติ   อภิชานนฺโต  [๑]
ปฏิวิชานนฺโต    ปฏิวิชฺฌนฺโต    ฯ    ตถาคโตติ   วุตฺตเญฺหตํ   ภควตา
อตีตญฺเจปิ    จุนฺท    โหติ    อภูตํ    อตจฺฉํ   อนตฺถสญฺหิตํ   น   ตํ
ตถาคโต   พฺยากโรติ   อตีตญฺเจปิ  จุนฺท  โหติ  ภูตํ  ตจฺฉํ  อนตฺถสญฺหิตํ
ตมฺปิ    ตถาคโต    น   พฺยากโรติ   อตีตญฺเจปิ   จุนฺท   โหติ   ภูตํ
ตจฺฉํ   อตฺถสญฺหิตํ   ตตฺร  กาลญฺญู  ตถาคโต  โหติ  ตสฺส  ๒  ปญฺหสฺส
เวยฺยากรณาย   อนาคตญฺเจปิ   จุนฺท   โหติ   ฯเปฯ   ปจฺจุปฺปนฺนญฺเจปิ
จุนฺท    โหติ    อภูตํ    อตจฺฉํ    อนตฺถสญฺหิตํ    น   ตํ   ตถาคโต
พฺยากโรติ   ปจฺจุปฺปนฺนญฺเจปิ   โหติ   [๓]   ภูตํ   ตจฺฉํ  อนตฺถสญฺหิตํ
ตมฺปิ    ตถาคโต    น    พฺยากโรติ   ปจฺจุปฺปนฺนญฺเจปิ   จุนฺท   โหติ
ภูตํ    ตจฺฉํ    อตฺถสญฺหิตํ   ตตฺร   กาลญฺญู   ตถาคโต   โหติ   ตสฺส
ปญฺหสฺส    เวยฺยากรณาย   อิติ   โข   จุนฺท   อตีตานาคตปจฺจุปฺปนฺเนสุ
ธมฺเมสุ   ตถาคโต   กาลวาที   ภูตวาที  อตฺถวาที  ธมฺมวาที  วินยวาที
ตสฺมา   ตถาคโตติ   วุจฺจติ   ฯ   ยํ   โข  จุนฺท  สเทวกสฺส  โลกสฺส
สมารกสฺส    สพฺรหฺมกสฺส   สสฺสมณพฺราหฺมณิยา   ปชาย   สเทวมนุสฺสาย
ทิฏฺฐํ     สุตํ     มุตํ     วิญฺญาตํ     ปตฺตํ    ปริเยสิตํ    อนุวิจริตํ
#๑ ม. วิชานนฺโต ฯ ๒ ม. ตสฺเสว ฯ ๓ ม. จุนฺท ฯ
