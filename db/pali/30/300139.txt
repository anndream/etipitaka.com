สสฺสติยา อโรโค ฯ
     [๒๗๔]   ตมฺเม   มุนี   สาธุ   วิยากโรหีติ   ตนฺติ  ยํ  ปุจฺฉามิ
ยํ   ยาจามิ   ยํ   อชฺเฌสามิ   ยํ   ปสาเทมิ  ฯ  มุนีติ  โมนํ  วุจฺจติ
ญาณํ   ฯเปฯ   สงฺคชาลมติจฺจ   โส  มุนิ  ฯ  สาธุ  วิยากโรหีติ  สาธุ
อาจิกฺขาหิ  เทเสหิ  ปญฺญเปหิ  ปฏฺฐเปหิ  วิวราหิ  วิภชาหิ  อุตฺตานีกโรหิ
ปกาเสหีติ ตมฺเม มุนี สาธุ วิยากโรหิ ฯ
     [๒๗๕]   ตถาหิ  เต  วิทิโต  เอส  ธมฺโมติ  ตถาหิ  เต  วิทิโต
ญาโต   ๑   ตุลิโต   ตีริโต  วิภาวิโต  วิภูโต  เอส  ธมฺโมติ  ตถาหิ
เต วิทิโต เอส ธมฺโม ฯ เตนาห โส พฺราหฺมโณ
                อตฺถงฺคโต โส อุทวา โส นตฺถิ
                อุทาหุ เว สสฺสติยา อโรโค
                ตมฺเม มุนี สาธุ วิยากโรหิ
                ตถาหิ เต วิทิโต เอส ธมฺโมติ ฯ
          [๒๗๖] อตฺถงฺคตสฺส น ปมาณมตฺถิ (อุปสีวาติ ภควา)
                เยน นํ วชฺชุ ๒ ตํ ตสฺส นตฺถิ
                สพฺเพสุ ธมฺเมสุ สมูหเตสุ
                สมูหตา วาทปถาปิ สพฺเพ ฯ
     [๒๗๗]  อตฺถงฺคตสฺส  น  ปมาณมตฺถีติ  อตฺถงฺคตสฺส  อนุปาทิเสสาย
นิพฺพานธาตุยา     ปรินิพฺพุตสฺส    รูปปฺปมาณํ    นตฺถิ    เวทนาปฺปมาณํ
นตฺถิ       สญฺญาปฺปมาณํ       นตฺถิ       สงฺขารปฺปมาณํ      นตฺถิ
#๑ ม. อยํ ปาโฐ นตฺถิ ฯ ๒ ม. วชฺชุํ ฯ เอวมุปริปิ ฯ
