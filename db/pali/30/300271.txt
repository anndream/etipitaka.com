เสยฺยถีทํ   สมฺมาทิฏฺฐิ  ฯเปฯ  สมฺมาสมาธิ  ฯ  อธิวจนนฺติ  นามํ  สงฺขา
สมญฺญา      ปญฺญตฺติ      ฯเปฯ      อภิลาโปติ     ปารายนนฺเตฺวว
อธิวจนํ ๑ ฯ
   [๕๔๕] อชิโต ติสฺสเมตฺเตยฺโย       ปุณฺณโก อถ เมตฺตคู
         โธตโก อุปสีโว จ          นนฺโท จ อถ เหมโก
         โตเทยฺยกปฺปา ทุภโย        ชตุกณฺณี จ ปณฺฑิโต
         ภทฺราวุโธ อุทโย จ         โปสาโล จาปิ พฺราหฺมโณ
         โมฆราชา จ เมธาวี        ปิงฺคิโย จ มหาอิสิ
         เอเต พุทฺธํ อุปาคญฺฉฉ        สมฺปนฺนจรณํ อิสึ
         ปุจฺฉนฺตา นิปุเณ ปเญฺห       พุทฺธเสฏฺฐํ อุปาคมม ฯ
     [๕๔๖]  เอเต  พุทฺธํ  อุปาคญฺฉุนฺติ  เอเตติ  [๒]  พฺราหฺมณา ฯ
พุทฺธนฺติ   โย   โส   ภควา   สยมฺภู  อนาจริยโก  ปุพฺเพ  อนนุสฺสุเตสุ
ธมฺเมสุ   สามํ   สจฺจานิ   อภิสมฺพุชฺฌิ   ตตฺถ   จ   สพฺพญฺญุตํ   ปตฺโต
พเลสุ   จ   วสีภาวํ   ฯ   พุทฺโธติ   เกนตฺเถน   พุทฺโธ  ฯ  พุชฺฌิตา
สจฺจานีติ   พุทฺโธ   ฯ   โพเธตา   ปชายาติ   พุทฺโธ  ฯ  สพฺพญฺญุตาย
พุทฺโธ   ฯ   สพฺพทสฺสาวิตาย   พุทฺโธ   ฯ   อภิญฺเญยฺยตาย  พุทฺโธ  ฯ
วิกสิตาย  พุทฺโธ  ฯ  ขีณาสวสงฺขาเตน  พุทฺโธ  ฯ  นิรุปกฺกิเลสสงฺขาเตน
พุทฺโธ     ฯ    เอกนฺตวีตราโคติ    พุทฺโธ    ฯ    เอกนฺตวีตโทโสติ
พุทฺโธ   ฯ  เอกนฺตวีตโมโหติ  พุทฺโธ  ฯ  เอกนฺตนิกฺกิเลโสติ  พุทฺโธ  ฯ
เอกายนมคฺคํ    คโตติ   พุทฺโธ   ฯ   เอโก   อนุตฺตรํ   สมฺมาสมฺโพธึ
#๑ ม. อธิวจนนฺติ ฯ ๒ ม. โสฬส ปารายนิยา ฯ
