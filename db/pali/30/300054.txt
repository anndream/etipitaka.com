                ขตฺติยา พฺราหฺมณา เทวตานํ=
                ยญฺญมกปฺปึสุ ปุถูธ โลเก
                กจฺจิสฺสุ ๑ เต ภควา ยญฺญปเถ อปฺปมตฺตา
                อตารุํ ๒ ชาติญฺจ ชรญฺจ มาริส
                ปุจฺฉามิ ตํ ภควา พฺรูหิ เม ตํ ฯ
     [๑๓๐]  เยเกจิเม  อิสโย  มนุชาติ  เยเกจิเมติ  ฯเปฯ  กจฺจิสฺสุ
เต     ภควา     ยญฺญปเถ    อปฺปมตฺตาติ    กจฺจิสฺสูติ    สํสยปุจฺฉา
วิมติปุจฺฉา  เทฺวฬฺหกปุจฺฉา  อเนกํสปุจฺฉา  เอวํ  นุโข  น  นุ  โข  กินฺนุ
โข   กถํ  นุ  โขติ  กจฺจิสฺสุ  ฯ  เตติ  ยญฺญยชกา  [๓]  ฯ  ภควาติ
คารวาธิวจนเมตํ  ฯเปฯ  สจฺฉิกา  ปญฺญตฺติ  ยทิทํ  ภควาติ  กจฺจิสฺสุ  เต
ภควา   ฯ   ยญฺญปเถ   อปฺปมตฺตาติ   ยญฺโญเยว  วุจฺจติ  ยญฺญปโถ  ฯ
ยถา    อริยมคฺโค    อริยปโถ    เทวมคฺโค   เทวปโถ   พฺรหฺมมคฺโค
พฺรหฺมปโถ   เอวเมว   ยญฺโญเยว   วุจฺจติ   ยญฺญปโถ  ฯ  อปฺปมตฺตาติ
ยญฺญปเถ    อปฺปมตฺตา   ลกฺกจฺจการิโน   สาตจฺจการิโน   อฏฺฐิตการิโน
อโนลีนวุตฺติโน       อนิกฺขิตฺตจฺฉนฺทา      อนิกฺขิตฺตธุรา      ตจฺจริตา
ตพฺพหุลา    ตคฺครุกา   ตนฺนินฺนา   ตปฺโปณา   ตปฺปพฺภารา   ตทธิมุตฺตา
ตทาธิปเตยฺยาติ   [๔]  ยญฺญปเถ  อปฺปมตฺตา  ฯ  เยปิ  ยญฺญํ  เอสนฺติ
คเวสนฺติ    ปริเยสนฺติ    จีวรปิณฺฑปาตเสนาสนคิลานปจฺจยเภสชฺชปริกฺขารํ
อนฺนํ    ปานํ    วตฺถํ    ยานํ    มาลาคนธํ    วิเลปนํ   เสยฺยาวสถํ
ปทีเปยฺยํ    สกฺกจฺจการิโน   ฯเปฯ   ตทาธิปเตยฺยา   เตปิ   ยญฺญปเถ
#๑ ม. กจฺจิสุ ฯ เอวมุปริ ฯ ๒ ม. อตารุ ฯ ๓ ม. วุจฺจนฺติ ฯ ๔ ม. เตปิ ฯ
