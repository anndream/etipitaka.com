อปฺปมตฺตา    ฯ   เยปิ   ยญฺญํ   อภิสงฺขโรนฺติ   จีวรปิณฺฑปาตเสนาสน-
คิลานปจฺจยเภสชฺชปริกฺขารํ    อนฺนํ   ปานํ   วตฺถํ   ยานํ   มาลาคนฺธํ
วิเลปนํ   เสยฺยาวสถํ   ปทีเปยฺยํ  สกฺกจฺจการิโน  ฯเปฯ  ตทาธิปเตยฺยา
ปเตปิ     ยญฺญปเถ     อปฺปมตฺตา     ฯ    เยปิ    ยญฺญํ    เทนฺติ
ยชนฺติ     ปริจฺจชนฺติ     จีวรปิณฺฑปาตเสนาสนคิลานปจฺจยเภสชฺชปริกฺขารํ
อนฺนํ    ปานํ    วตฺถํ    ยานํ    มาลาคนฺธํ    วิเลปนํ   เสยฺยาวสถํ
ปทีเปยฺยํ    สกฺกจฺจการิโน   ฯเปฯ   ตทาธิปเตยฺยา   เตปิ   ยญฺญปเถ
อปฺปมตฺตาติ กจฺจิสฺสุ เต ภควา ยญฺญปเถ อปฺปมตฺตา ฯ
     [๑๓๑]    อตารุํ    ชาติญฺจ   ชรญฺจ   มาริสาติ   ชาติชรามรณํ
อตารึสุ    อุตฺตรึสุ    ปตรึสุ    สมติกฺกมึสุ   วีติวตฺตึสุ   ฯ   มาริสาติ
ปิยวจนํ    ครุวจนํ    สคารวสปฺปติสฺสาธิวจนเมตํ    มาริสาติ    อตารุํ
ชาติญฺจ ชรญฺจ มาริส ฯ
     [๑๓๒]   ปุจฺฉามิ   ตํ   ภควา  พฺรูหิ  เม  ตนฺติ  ปุจฺฉามิ  ตนฺติ
ปุจฺฉามิ   ตํ   ยาจามิ   ตํ  อชฺเฌสามิ  ตํ  ปสาเทมิ  ตํ  กถสฺสุ  เมติ
ปุจฺฉามิ    ตํ    ฯ    ภควาติ    คารวาธิวจนเมตํ   ฯเปฯ   สจฺฉิกา
ปญฺญตฺติ  ยทิทํ  ภควาติ  ฯ  พฺรูหิ  เม  ตนฺติ  พฺรูหิ  อาจิกฺขาหิ  เทเสหิ
ปญฺญเปหิ    ปฏฺฐเปหิ    วิวราหิ   วิภชาหิ   อุตฺตานีกโรหิ   ปกาเสหีติ
ปุจฺฉามิ ตํ ภควา พฺรูหิ เม ตํ ฯ เตนาห โส พฺราหฺมโณ
                เยเกจิเม อิสโย มนุชา (อิจฺจายสฺมา ปุณฺณโก)
                ขตฺติยา พฺราหฺมณา เทวตานํ
