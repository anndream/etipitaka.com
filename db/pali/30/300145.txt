         โย จตฺตานํ สมุกฺกํเส        ปเร จ อวชานติ ๑
         เอสา เต นมุจิ เสนา ๒    กณฺหสฺสาภิปฺปหาริณี
         น นํ อสูโร ชินาติ          เชตฺวา จ ลภเต สุขนฺติ ฯ
ยโต  จตูหิ  อริยมคฺเคหิ  สพฺพา  จ  มารเสนา  สพฺเพ จ [๓] กิเลสา
ชิตา  ปราชิตา  ปภญฺชิตา  วิปฺปลุตฺตา  ๔  ปรมฺมุขา  เต  ๕  วุจฺจนฺติ
วิเสนิกตฺวา   ฯ   อนิฆาติ   ราโค   นีโฆ  โทโส  นีโฆ  โมโห  นีโฆ
โกโธ   นีโฆ   อุปนาโห  นีโฆ  ฯเปฯ  สพฺพากุสลาภิสงฺขารา  นีฆา  ฯ
เยสํ    เอเต   นีฆา   ปหีนา   สมุจฺฉินฺนา   วูปสนฺตา   ปฏิปฺปสฺสทฺธา
อภพฺพุปฺปตฺติกา    ญาณคฺคินา    ทฑฺฒา    เต    วุจฺจนฺติ   อนิฆา   ฯ
นิราสาติ   อาสา   วุจฺจติ   ตณฺหา   โย   ราโค   สาราโค   ฯเปฯ
อภิชฺฌา   โลโภ   อกุสลมูลํ   ฯ   เยสํ  เอสา  อาสา  ตณฺหา  ปหีนา
สมุจฺฉินฺนา    วูปสนฺตา    ปฏิปฺปสฺสทฺธา    อภพฺพุปฺปตฺติกา    ญาณคฺคินา
ทฑฺฒา   เต  วุจฺจนฺติ  นิราสา  ฯ  [๖]  วิเสนิกตฺวา  อนิฆา  นิราสา
จรนฺติ   เย   เต  มุนโยติ  พฺรูมีติ  เย  เต  อรหนฺโต  ขีณาสวา  ๗
วิเสนิกตฺวา   จ   อนิฆา   จ   นิราสา  จ  จรนฺติ  อิริยนฺติ  วตฺเตนฺติ
ปาเลนฺติ   ยเปนฺติ   ยาเปนฺติ   เต  โลเก  มุนโยติ  พฺรูมิ  อาจิกฺขามิ
เทเสมิ    ปญฺญเปมิ    ปฏฺฐเปมิ    วิวรามิ    วิภชามิ   อุตฺตานีกโรมิ
ปกาเสมีติ   วิเสนิกตฺวา   อนิฆา   นิราสา   จรนฺติ  เย  เต  มุนโยติ
พฺรูมิ ฯ เตนาห ภควา
                น ทิฏฺฐิยา น สุติยา น ญาเณน
#๑ ม. อวชานาติ ฯ ๒ ม. เอสา นมุจิ เต เสนา ฯ ๓ ม. ปฏิเสนิกรา ฯ ๔ ม. ชิตา
#จ ปราชิตา จ ภคฺคา วิปฺปลุคฺคา ฯ ๕ ม. เตน ฯ ๖ ม. อรหนฺโต ขีณาสวา ฯ
#๗ ม. อิเม เทฺว ปาฐา นตฺถิ ฯ
