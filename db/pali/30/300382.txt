วิย   ติฏฺฐติ   สมาหิโต   วิย   นิสีทติ  สมาหิโต  วิย  เสยฺยํ  กปฺเปติ
อาปาถกชฺฌายีว   โหติ   ฯ   ยา   เอวรูปา   อิริยาปถสฺส   อาฐปนา
ฐปนา   สณฺฐปนา   ภากุฏิกา   ภากุฏิยํ   กุหนา   กุหายนา  กุหายิตตฺตํ
อิทํ อิริยาปถสงฺขาตํ กุหนวตฺถุ ฯ
     กตมํ   สามนฺตชปฺปนสงฺขาตํ   กุหนวตฺถุ   ฯ  อิเธกจฺโจ  ปาปิจฺโฉ
อิจฺฉาปกโต    สมฺภาวนาธิปฺปาโย    เอวํ   มํ   ชโน   สมฺภาเวสฺสตีติ
อริยธมฺมสนฺนิสฺสิตํ   วาจํ   ภาสติ   โย   เอวรูปํ   จีวรํ  ธาเรติ  โส
สมโณ    มเหสกฺโขติ    ภณติ    ฯ   โย   เอวรูปํ   ปตฺตํ   ธาเรติ
โลหถาลกํ   ธาเรติ   ธมฺมกรกํ   ธาเรติ   ปริสฺสาวนํ  ธาเรติ  กุญฺจิกํ
ธาเรติ   อุปาหนํ   ธาเรติ   กายพนฺธนํ   ธาเรติ   อาโยคพนฺธนํ  ๑
ธาเรติ    โส    สมโณ   มเหสกฺโขติ   ภณติ   ฯ   ยสฺส   เอวรูโป
อุปชฺฌาโย   โส   สมโณ   มเหสกฺโขติ   ภณติ   ฯ   ยสฺส   เอวรูโป
อาจริโย   [๒]   สมานุปชฺฌายกา   สมานาจริยกา   มิตฺตา  สนฺทิฏฺฐา
สมฺภตฺตา    สหายา    โส    สมโณ   มเหสกฺโขติ   ภณติ   ฯ   โย
เอวรูเป   วิหาเร   วสติ   โส   สมโณ   มเหสกฺโขติ  ภณติ  ฯ  โย
เอวรูเป อฑฺฒโยเค ๓ วสติ หมฺมิเย วสติ [๔] คุหายํ วสติ [๕] กุฏิยา
วสติ    กูฏาคาเร   วสติ   อฏฺเฏ   วสติ   มาเฬ   วสติ   อุทฺทณฺเฑ
วสติ    อุปฏฺฐานสาลายํ    วสติ    มณฺฑเป   วสติ   รุกฺขมูเล   วสติ
โส    สมโณ    มเหสกฺโขติ    ภณติ    ฯ   อถวา   โกรชิกโกรชิโก
ภากุฏิกภากุฏิโก   กุหกุโห   ลปลโป   มุขสมฺภาวิโต   ๖   อยํ  สมโณ
#๑ ม. อาโยคํ ฯ ๒ ม. เอวรูปา ฯ ๓ ม. วิหาเร อฑฺฒโยเค ฯ ๔ ม. ปาสาเท
#วสติ หมฺมิเย วสติ ฯ ๕ ม. เลเณ วสติ ฯ ๖ ม. กุหกกุหโก ลปกลปโก
#มุขสมฺภาวิโก ฯ
