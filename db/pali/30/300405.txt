อปริฑยฺหมาโนติ    อนวสฺสุโต    อปริฑยฺหมาโน    ฯ    เอโก   จเร
ขคฺควิสาณกปฺโป ฯ เตนาห โส ปจฺเจกสมฺพุทฺโธ
                โอกฺขิตฺตจกฺขู น จ ปาทโลโล
                คุตฺตินฺทฺริโย รกฺขิตมานสาโน
                อนวสฺสุโต อปริฑยฺหมาโน
                เอโก จเร ขคฺควิสาณกปฺโปติ ฯ
          [๗๗๖] โอหารยิตฺวา คิหิพฺยญฺชนานิ
                สญฺฉินฺนปตฺโต ยถา ปาริฉตฺโต ๑
                กาสายวตฺโถ อภินิกฺขมิตฺวา
                เอโก จเร ขคฺควิสาณกปฺโป ฯ
     [๗๗๗]   โอหารยิตฺวา   คิหิพฺยญฺชนานีติ   คิหิพฺยญฺชนานิ   วุจฺจนฺติ
เกสา   จ   มสฺสู   จ  ฯเปฯ  ทีฆรสฺสานิ  อิติ  วา  ฯ  โอหารยิตฺวา
คิหิพฺยญฺชนานีติ    คิหิพฺยญฺชนานิ   โอโรปยิตฺวา   สโมโรปยิตฺวา   [๒]
ปฏิปฺปสฺสมฺภิตฺวาติ โอหารยิตฺวา คิหิพฺยญฺชนานิ ฯ
     [๗๗๘]  สญฺฉินฺนปตฺโต  ยถา  ปาริฉตฺโตติ  ยถา [๓] ปาริฉตฺตโก
โกวิฬาโร  พหลปตฺตปลาโส  สณฺฑจฺฉาโย ๔ เอวเมว โส ปจฺเจกสมฺพุทฺโธ
ปริปุณฺณปตฺตจีวรธโรติ สญฺฉินฺนปตฺโต ยถา ปาริฉตฺโต ฯ
     [๗๗๙]    กาสายวตฺโถ   อภินิกฺขมิตฺวาติ   โส   ปจฺเจกสมฺพุทฺโธ
สพฺพํ  ฆราวาสปลิโพธํ  ฉินฺทิตฺวา  ปุตฺตทารปลิโพธํ  ฉินฺทิตฺวา  ญาติปลิโพธํ
#๑ ม. ปาริฉตฺตโก ฯ เอวมุปริปิ ฯ ๒ ม. นิกฺขิปิตฺวา ฯ ๓ ม. โส ฯ ๔ ม. สนฺทจฺฉาโย ฯ
