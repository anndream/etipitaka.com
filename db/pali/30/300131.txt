                ตณฺหกฺขยํ รตฺตมหาภิปสฺสาติ ฯ
          [๒๕๒] สพฺเพสุ กาเมสุ โย วีตราโค (อิจฺจายสฺมา อุปสีโว)
                อากิญฺจญฺญํ นิสฺสิโต หิตฺวมญฺญํ ๑
                สญฺญาวิโมกฺเข ปรเมธิมุตฺโต ๒-่
                ติฏฺเฐ นุ โส ตตฺถ อนานุยายี ฯ
     [๒๕๓]   สพฺเพสุ   กาเมสุ   โย  วีตราโคติ  สพฺเพสูติ  สพฺเพน
สพฺพํ   สพฺพถา  สพฺพํ  อเสสํ  นิสฺเสสํ  ปริยาทายวจนเมตํ  สพฺเพสูติ  ฯ
กาเมสูติ  [๓]  อุทฺทานโต  เทฺว  กามา  วตฺถุกามา  จ กิเลสกามา จ
ฯเปฯ  อิเม  วุจฺจนฺติ  วตฺถุกามา  ฯเปฯ  อิเม  วุจฺจนฺติ  กิเลสกามา ฯ
สพฺเพสุ   กาเมสุ   โย   วีตราโคติ   สพฺเพสุ  กาเมสุ  โย  วีตราโค
จตฺตราโค    วนฺตราโค    มุตฺตราโค    ปหีนราโค    ปฏินิสฺสฏฺฐราโค
วิกฺขมฺภิตราโคติ   ๔  สพฺเพสุ  กาเมสุ  โย  วีตราโค  ฯ  อิจฺจายสฺมา
อุปสีโวติ   อิจฺจาติ   ปทสนฺธิ   ฯ   อายสฺมาติ   ปิยวจนํ  ฯ  อุปสีโวติ
ตสฺส พฺราหฺมณสฺส นามํ ฯเปฯ อภิลาโปติ อิจฺจายสฺมา อุปสีโว ฯ
     [๒๕๔]    อากิญฺจญฺญํ    นิสฺสิโต    หิตฺวมญฺญนฺติ   เหฏฺฐิมา   ฉ
สมาปตฺติโย  หิตฺวา  วชฺเชตฺวา  ๖ ปริจฺจชิตฺวา อติกฺกมิตฺวา สมติกฺกมิตฺวา
วีติวตฺติตฺวา       อากิญฺจญฺญายตนสมาปตฺตึ       นิสฺสิโต      อลฺลีโน
อุปาคโต      สมุปาคโต     อชฺโฌสิโต     อธิมุตฺโตติ     อากิญฺจญฺญํ
#๑ ม. หิตฺวา มญฺญํ ฯ เอวมุปริปิ ฯ ๒ ยุ. วิมุตฺโต ฯ ๓ ม. กามาติ ฯ เอวมุปริปิ ฯ
#๔ ม. วิกฺขมฺภนโตติ ฯ ๕ ม. จชิตฺวา ฯ เอวมุปริปิ ฯ
