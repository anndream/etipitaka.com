โสภณา   นาสา   วา   โสภณา   โอฏฺฐํ   วา   โสภณํ   ทนฺตา  วา
โสภณา   มุขํ   วา   โสภณํ   คิวา  วา  โสภณา  ถนา  วา  โสภณา
อุรํ   วา  โสภณํ  อุทรํ  วา  โสภณํ  กฏิ  วา  โสภณา  อุรุ  ๑  วา
โสภณา   ชงฺฆา   วา   โสภณา   หตฺถา  วา  โสภณา  องฺคุลิโย  วา
โสภณา    นขา    วา    โสภณาติ    ทิสฺวา    ปสฺสิตฺวา   อภินนฺทติ
อภิวทติ    อภิปตฺเถติ    อนุปฺปาเทติ    อนุพนฺธติ    ราคพนฺธนํ    อยํ
ทสฺสนสํสคฺโค ฯ
     กตโม   สวนสํสคฺโค   ฯ   อิเธกจฺโจ   สุณาติ   อมุกสฺมึ   นาม
คาเม   วา   นิคเม   วา  อิตฺถี  วา  กุมารี  วา  อภิรูปา  ทสฺสนียา
ปาสาทิกา     ปรมาย     วณฺณโปกฺขรตาย     สมนฺนาคตาติ    สุตฺวา
สุณิตฺวา    อภินนฺทติ    อภิวทติ    อภิปตฺเถติ   อนุปฺปาเทติ   อนุพนฺธติ
ราคพนฺธนํ อยํ สวนสํสคฺโค ฯ
     เสฺนหาติ เทฺว เสฺนหา ตณฺหาเสฺนโห จ ทิฏฺฐิเสฺนโห จ ฯ
     กตโม    ตณฺหาเสฺนโห   ฯ   ยาวตา   ตณฺหาสงฺขาเตน   สีมกตํ
มริยาทิกตํ   ๒   โอธิกตํ   ปริยนฺติกตํ   ปริคฺคหิตํ   มมายิตํ  อิทํ  มมํ
เอตํ   มมํ   เอตฺตกํ  มมํ  เอตฺตาวตา  มมํ  มม  รูปา  สทฺทา  คนฺธา
รสา  โผฏฺฐพฺพา  อตฺถรณา  ปาปุรณา  ทาสีทาสา  อเชฬกา  กุกฺกุฏสูกรา
หตฺถิควาสฺสวฬวา   เขตฺตํ   วตฺถุ   หิรญฺญํ   สุวณฺณํ  คามนิคมราชธานิโย
รฏฺฐญฺจ      ชนปโท      จ      โกโส      จ     โกฏฺฐาคารญฺจ
เกวลมฺปิ   มหาปฐวึ  ตณฺหาวเสน  มมายติ  ยาวตา  อฏฺฐสตตณฺหาวิปรีตา
#๑ ม. อูรู ฯ ๒ ม. อยํ ปาโฐ นตฺถิ ฯ
