         ตณฺหาทุติโย ปุริโส          ทีฆมทฺธาน สํสรํ
         อิตฺถภาวญฺญถาภาวํ          สํสารํ นาติวตฺตติ
         เอวมาทีนวํ ญตฺวา          ตณฺหา ทุกฺขสฺส สมฺภวํ
         วีตตโณฺห อนาทาโน         สโต ภิกฺขุ ปริพฺพเชติ ฯ
เอวํ โส ปจฺเจกสมฺพุทฺโธ ตณฺหาปหานฏฺเฐน เอโก ฯ
     กถํ   โส  ปจฺเจกสมฺพุทฺโธ  เอกนฺตวีตราโคติ  เอโก  ฯ  ราคสฺส
ปหีนตฺตา     เอกนฺตวีตราโคติ    เอโก    ฯ    โทสสฺส    ปหีนตฺตา
เอกนฺตวีตโทโสติ   เอโก   ฯ   โมหสฺส   ปหีนตฺตา   เอกนฺตวีตโมโหติ
เอโก   ฯ   กิเลสานํ   ปหีนตฺตา  เอกนฺตนิกฺกิเลโสติ  เอโก  ฯ  เอวํ
โส ปจฺเจกสมฺพุทฺโธ เอกนฺตวีตราโคติ เอโก ฯ
     กถํ   โส   ปจฺเจกสมฺพุทฺโธ   เอกายนมคฺคํ   คโตติ   เอโก  ฯ
เอกายนมคฺโค   วุจฺจนฺติ  จตฺตาโร  สติปฏฺฐานา  จตฺตาโร  สมฺมปฺปธานา
จตฺตาโร     อิทฺธิปาทา     ปญฺจินฺทฺริยานิ     ปญฺจ    พลานิ    สตฺต
โพชฺฌงฺคา อริโย อฏฺฐงฺคิโก มคฺโค ฯ
                เอกายนํ ชาติขยนฺตทสฺสี
                มคฺคํ ปชานาติ หิตานุกมฺปี
                เอเตน มคฺเคน ตรึสุ ปุพฺเพ
                ตริสฺสนฺติ เจว ตรนฺติ โอฆนฺติ ฯ
เอวํ โส ปจฺเจกสมฺพุทฺโธ เอกายนมคฺคํ คโตติ เอโก ฯ
     กถํ    โส   ปจฺเจกสมฺพุทฺโธ   เอโก   อนุตฺตรํ   ปจฺเจกสมฺโพธึ
