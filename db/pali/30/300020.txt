สนฺทนฺติ    นปฺปวตฺตนฺตีติ    ปญฺญาย    เอเต   โสตา   ปิถิยฺยเร   ฯ
เตนาห ภควา
                ยานิ โสตานิ โลกสฺมึ (อชิตาติ ภควา)
                สติ เตสํ นิวารณํ
                โสตานํ สํวรํ พฺรูมิ
                ปญฺญาเยเต ปิถิยฺยเรติ ฯ
           [๘๐] ปญฺญา เจว สติ จาปิ (อิจฺจายสฺมา อชิโต)
                นามรูปญฺจ มาริส
                เอตมฺเม ปุฏฺโฐ ปพฺรูหิ
                กตฺเถตํ อุปรุชฺฌติ ฯ
     [๘๑]    ปญฺญา   เจว   สติ   จาปีติ   ปญฺญาติ   ยา   ปญฺญา
ปชานนา   วิจโย  ปวิจโย  [๑]  สลฺลกฺขณา  อุปลกฺขณา  ปจฺจุปลกฺขณา
ปณฺฑิจฺจํ   โกสลฺลํ   เนปุญฺญํ   เวภพฺยา  จินฺตา  อุปปริกฺขา  ภูรี  เมธา
ปริณายิกา    วิปสฺสนา    สมฺปชญฺญํ    ปโตโท    ปญฺญา    ปญฺญินฺทฺริยํ
ปญฺญาพลํ   ปญฺญาสตฺถํ   ปญฺญาปาสาโท   ปญฺญาอาโลโก   ปญฺญาโอภาโส
ปญฺญาปชฺโชโต    ปญฺญารตนํ    อโมโห    ธมฺมวิจโย   สมฺมาทิฏฺฐิ   ฯ
สตีติ     ยา     สติ     อนุสฺสติ     ฯเปฯ    สมฺมาสตีติ    ปญฺญา
เจว สติ จาปิ อิจฺจายสฺมา อชิโต ฯ
     [๘๒]    นามรูปญฺจ    มาริสาติ   นามนฺติ   จตฺตาโร   อรูปิโน
ขนฺธา   ฯ   รูปนฺติ   จตฺตาโร   จ   มหาภูตา   จตุนฺนญฺจ  มหาภูตานํ
#๑ ม. ธมฺมวิจโย ฯ
