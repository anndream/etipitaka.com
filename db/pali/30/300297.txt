อิมาย   ๑   ปฐวีสมาย   วิปุลาย  วิตฺถตาย  ปญฺญาย  สมนฺนาคโต  ฯ
เมธา    วุจฺจติ   ปญฺญา   ยา   ปญฺญา   ปชานนา   ฯเปฯ   อโมโห
ธมฺมวิจโย   สมฺมาทิฏฺฐิ   ฯ   ภควา  อิมาย  เมธาย  ปญฺญาย  อุเปโต
สมุเปโต   อุปาคโต   สมุปาคโต   อุปปนฺโน   สมุปปนฺโน   สมนฺนาคโต
ตสฺมา   พุทฺโธ   ภูริเมธโสติ   โคตมา   ภูริเมธสา   ฯ  เตนาห  โส
พาวรี ๒ พฺราหฺมโณ
         กินฺนุ ตมฺหา วิปฺปวสสิ        มุหุตฺตมปิ ปิงฺคิย
         โคตมา ภูริปญฺญาณา         โคตมา ภูริเมธสาติ ฯ
   [๖๐๙] โย เต ธมฺมมเทเสสิ        สนฺทิฏฺฐิกมกาลิกํ
         ตณฺหกฺขยมนีติกํ             ยสฺส นตฺถิ อุปมา กฺวจิ ฯ
     [๖๑๐]  โย  เต  ธมฺมมเทเสสีติ  โยติ  โย  โส  ภควา  ฯเปฯ
ตตฺถ   จ   สพฺพญฺญุตํ   ปตฺโต   พเลสุ  จ  วสีภาวํ  ฯ  ธมฺมมเทเสสีติ
ธมฺมนฺติ         อาทิกลฺยาณํ         ฯเปฯ         นิพฺพานคามินิญฺจ
ปฏิปทํ  อาจิกฺขิ  เทเสสิ  ปญฺญเปสิ  ปฏฺฐเปสิ  วิวริ  วิภชิ  อุตฺตานีมกาสิ
ปกาเสสีติ โย เต ธมฺมมเทเสสิ ฯ
     [๖๑๑]    สนฺทิฏฺฐิกมกาลิกนฺติ    สนฺทิฏฺฐิกํ   อกาลิกํ   เอหิปสฺสิกํ
โอปนยิกํ   ปจฺจตฺตํ   เวทิตพฺพํ   วิญฺญูหีติ   เอวํ   สนฺทิฏฺฐิกมกาลิกํ   ฯ
อถวา   โย   ทิฏฺเฐว   ธมฺเม   อริยํ  อฏฺฐงฺคิกํ  มคฺคํ  ภาเวติ  ตสฺส
มคฺคสฺส   อนนฺตรา   สมนนฺตรา   อธิคจฺฉเตว   ผลํ   วินฺทติ  ปฏิลภตีติ
เอวมฺปิ   สนฺทิฏฺฐิกมกาลิกํ   ฯ   [๓]   ยถา   มนุสฺสา   กาลิกํ  ธนํ
#๑ ม. ตาย ฯ ๒ ม. อยํ ปาโฐ นตฺถิ ฯ เอวมุปริปิ ฯ ๓ ม. อกาลิกนฺติ ฯ
