โวหรนฺติ   วตฺเตนปิ   สุทฺธึ   วิสุทฺธึ  ปริสุทฺธึ  มุตฺตึ  วิมุตฺตึ  ปริมุตฺตึ
วทนฺติ    กเถนฺติ    ภณนฺติ   ทีปยนฺติ   โวหรนฺติ   สีลพฺพเตนปิ   สุทฺธึ
วิสทฺธึ   ปริสุทฺธึ   มุตฺตึ   วิมุตฺตึ   ปริมุตฺตึ   วทนฺติ   กเถนฺติ   ภณนฺติ
ทีปยนฺติ โวหรนฺตีติ สีลพฺพเตนาปิ วทนฺติ สุทฺธึ ฯ
     [๓๐๒]   อเนกรูเปน  วทนฺติ  สุทฺธินฺติ  อเนกวิธวตฺตกุตูหลมงฺคเลน
สุทฺธึ     วิสุทฺธึ     ปริสุทฺธึ     มุตฺตึ    วิมุตฺตึ    ปริมุตฺตึ    วทนฺติ
กเถนฺติ ภณนฺติ ทีปยนฺติ โวหรนฺตีติ อเนกรูเปน วทนฺติ สุทฺธึ ฯ
     [๓๐๓]    กิญฺจาปิ    เต    ตตฺถ   ยตา   จรนฺตีติ   กิญฺจาปีติ
ปทสนฺธิ    ปทสํสคฺโค    ปทปาริปูริ    อกฺขรสมวาโย   พฺยญฺชนสิลิฏฺฐตา
ปทานุปุพฺพกเมตํ    กิญฺจาปีติ    ฯ    เตติ   ทิฏฺฐิคติกา   ฯ   ตตฺถาติ
สกาย   ทิฏฺฐิยา   สกาย   ขนฺติยา  สกาย  รุจิยา  สกาย  ลทฺธิยา  ฯ
ยตาติ   ยตา   ปฏิยตา   โคปิตา  รกฺขิตา  สํวุตา  ฯ  จรนฺตีติ  จรนฺติ
วิจรนฺติ   อิริยนฺติ   วตฺเตนฺติ   ปาเลนฺติ   ยเปนฺติ  ยาเปนฺตีติ  กิญฺจาปิ
เต ตตฺถ ยตา จรนฺติ ฯ
     [๓๐๔]   นาตรึสุ   ชาติชรนฺติ   พฺรูมีติ   ชาติชรามรณํ  น  ตรึสุ
น   อุตฺตรึสุ   น   ปตรึสุ  น  สมติกฺกมึสุ  น  วีติวตฺตึสุ  ชาติชรามรณา
อนิกฺขนฺตา  อนิสฺสฏฺฐา  อนติกฺกนฺตา  [๑] อวีติวตฺตา อนฺโตชาติชรามรเณ
ปริวตฺเตนฺติ        อนฺโตสํสารปเถ        ปริวตฺเตนฺติ       ชาติยา
อนุคตา   ชราย   อนุสฏา   พฺยาธินา   อภิภูตา   มรเณน   อพฺภาหตา
อตาณา     อเลณา     อสรณา    อสรณีภูตาติ    พฺรูมิ    อาจิกฺขามิ
#๑ ม. สมติกฺกนฺตา ฯ เอวมุปริปิ ฯ
