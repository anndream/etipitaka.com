มโนติ   ยํ   จิตฺตํ   มโน   มานสํ   หทยํ   ปณฺฑรํ   มโน   มนายตนํ
มนินฺทฺริยํ วิญฺญาณํ วิญฺญาณกฺขนฺโธ ตชฺชา มโนวิญฺญาณธาตุ ฯ [๑]
     [๗๒๔]     วิรูปรูเปน     มเถนฺติ     จิตฺตนฺติ    นานาวณฺเณหิ
รูเปหิ  ฯเปฯ  นานาวณฺเณหิ  โผฏฺฐพฺเพหิ  จิตฺตํ  มเถนฺติ  ตาเสนฺติ  ๒
หาเปนฺติ ๓ ปหาเปนฺตีติ ๔ วิรูปรูเปน มเถนฺติ จิตฺตํ ฯ
     [๗๒๕]   อาทีนวํ   กามคุเณสุ   ทิสฺวาติ   วุตฺตํ   เหตํ  ภควตา
โก   จ   ภิกฺขเว   กามานํ   อาทีนโว  อิธ  ภิกฺขเว  กุลปุตฺโต  เยน
สิปฺปฏฺฐาเนน   ชีวิกํ   กปฺเปติ   ยทิ   มุทฺธาย  ๕  ยทิ  คณนาย  ยทิ
สงฺขาย  ๖  ยทิ  กสิยา  ยทิ วณิชฺชาย ยทิ โครกฺเขน ยทิ อิสฺสฏฺเฐน ๗
ยทิ   ราชโปริเสน   ยทิ   สิปฺปายตเนน   สีตสฺส   ปุรกฺขโต   อุณฺหสฺส
ปุรกฺขโต   ฑํสมกสวาตาตปสิรึสปสมฺผสฺเสหิ   ริสฺสมาโน  ๘  ขุปฺปิปาสาย
มิยฺยมาโน   อยํ   ภิกฺขเว   กามานํ  อาทีนโว  สนฺทิฏฺฐิโก  ทุกฺขกฺขนฺโธ
กามเหตุ    กามนิทานํ    กามาธิกรณํ    กามานเมว    เหตุ    ตสฺส
เจ   ภิกฺขเว   กุลปุตฺตสฺส   เอวํ   อุฏฺฐหโต   ฆฏโต   วายมโต  เต
โภคา    นาภินิปฺผชฺชนฺติ   โส   โสจติ   กิลมติ   ปริเทวติ   อุรตฺตาฬึ
กนฺทติ   สมฺโมหํ   อาปชฺชติ   โมฆํ   วต   เม   อุฏฺฐานํ  อผโล  วต
เม    วายาโมติ   อยมฺปิ   ภิกฺขเว   กามานํ   อาทีนโว   สนฺทิฏฺฐิโก
ทุกฺขกฺขนฺโธ   กามเหตุ   กามนิทานํ   กามาธิกรณํ   กามานเมว   เหตุ
ตสฺส   เจ   ภิกฺขเว   กุลปุตฺตสฺส   เอวํ   อุฏฺฐหโต  ฆฏโต  วายมโต
เต    โภคา    อภินิปฺผชฺชนฺติ   โส   เตสํ   โภคานํ   อารกฺขาธิกรณํ
#๑ ม. มโน รเมนฺติ โถเมนฺติ โตเสนฺติ ปหาเสนฺตีติ กามา หิ จิตฺรา มธุรา มโนรมา ฯ
#๒ ม. โตเสนฺติ ฯ ๓ ม. อยํ ปาโฐ นตฺถิ ฯ ๔ ม. ปหาเสนฺตีติ ฯ
#๕ ม. มุทฺทาย ฯ ๖ ม. สงฺขาเรน ฯ ๗ ม. อิสฺสตฺเถน ฯ ๘ ม. สมฺผสฺสมาโน ฯ
