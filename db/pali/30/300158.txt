     [๓๒๐]    สุกิตฺติตํ   โคตม   นูปธีกนฺติ   สุกิตฺติตนฺติ   สุอาจิกฺขิตํ
สุเทสิตํ    สุปญฺญปิตํ    สุปฏฺฐปิตํ    สุวิวริตํ    สุวิภตฺตํ    สุอุตฺตานีกตํ
สุปกาสิตํ   ฯ   โคตม   นูปธีกนฺติ   อุปธี  วุจฺจนฺติ  กิเลสา  จ  ขนฺธา
จ   อภิสงฺขารา   จ   ฯ   อุปธิปหานํ   อุปธิวูปสโม   อุปธิปฏินิสฺสคฺโค
อุปธิปฏิปฺปสฺสทฺธิ ๑ อมตํ นิพฺพานนฺติ สุกิตฺติตํ โคตม นูปธีกํ ฯ
     [๓๒๑]   เยสีธ   ทิฏฺฐํว   สุตํ  มุตํ  วา  สีลพฺพตํ  วาปิ  ปหาย
สพฺพนฺติ   เย   สพฺพา   ทิฏฺฐสุทฺธิโย   ปหาย   ปชหิตฺวา   วิโนเทตฺวา
พฺยนฺตีกริตฺวา    อนภาวงฺคเมตฺวา    เย    สพฺพา    สุตสุทฺธิโย   เย
สพฺพา    ทิฏฺฐสุตสุทฺธิโย    เย    สพฺพา    มุตสุทฺธิโย   เย   สพฺพา
สีลสุทฺธิโย   เย   สพฺพา   วตฺตสุทฺธิโย   เย   สพฺพา  สีลพฺพตฺตสุทฺธิโย
ปหาย    ปชหิตฺวา    วิโนเทตฺวา    พฺยนฺตีกริตฺวา   อนภาวงฺคเมตฺวาติ
เยสีธ     ทิฏฺฐํว    สุตํ    มุตํ    วา    สีลพฺพตํ    วาปิ    ปหาย
สพฺพํ ฯ
     [๓๒๒]   อเนกรูปมฺปิ  ปหาย  สพฺพนฺติ  อเนกวิธวตฺตกุตูหลมงฺคเลน
สุทฺธึ     วิสุทฺธึ     ปริสุทฺธึ     มุตฺตึ    วิมุตฺตึ    ปริมุตฺตึ    ปหาย
ปชหิตฺวา   วิโนเทตฺวา   พฺยนฺตีกริตฺวา   อนภาวงฺคเมตฺวาติ  อเนกรูปมฺปิ
ปหาย สพฺพํ ฯ
     [๓๒๓]  ตณฺหํ  ปริญฺญาย  อนาสวา  เย  อหมฺปิ  เต  โอฆติณฺณาติ
พฺรูมีติ    ตณฺหนฺติ    รูปตณฺหา    สทฺทตณฺหา    คนฺธตณฺหา    รสตณฺหา
โผฏฺฐพฺพตณฺหา     ธมฺมตณฺหา     ฯ     ตณฺหํ    ปริญฺญายาติ    ตณฺหํ
#๑ ม. อุปธิวูปสมํ อุปธินิสฺสคฺคํ อุปธิปฏิปฺปสฺสทฺธํ ฯ
