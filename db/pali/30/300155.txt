วิวรามิ   วิภชามิ   อุตฺตานีกโรมีติ   นาหํ   สพฺเพ  สมณพฺราหฺมณา  เส
(นนฺทาติ ภควา) ชาติชราย นิวุตาติ พฺรูมิ ฯ
     [๓๑๕]   เยสีธ   ทิฏฺฐํว   สุตํ  มุตํ  วา  สีลพฺพตํ  วาปิ  ปหาย
สพฺพนฺติ  เย  สพฺพา  ทิฏฺฐสุทฺธิโย  ปหาย  [๑]  ปชหิตฺวา  วิโนเทตฺวา
พฺยนฺตีกริตฺวา    อนภาวงฺคเมตฺวา    เย    สพฺพา    สุตสุทฺธิโย   เย
สพฺพา    ทิฏฺฐสุตสุทฺธิโย    เย    สพฺพา    มุตสุทฺธิโย   เย   สพฺพา
สีลสุทฺธิโย   เย   สพฺพา   วตฺตสุทฺธิโย   เย   สพฺพา  สีลพฺพตฺตสุทฺธิโย
ปหาย    ปชหิตฺวา    วิโนเทตฺวา    พฺยนฺตีกริตฺวา   อนภาวงฺคเมตฺวาติ
เยสีธ ทิฏฺฐํว สุตํ มุตํ วา สีลพฺพตํ วาปิ ปหาย สพฺพํ ฯ
     [๓๑๖]   อเนกรูปมฺปิ  ปหาย  สพฺพนฺติ  อเนกวิธวตฺตกุตูหลมงฺคเลน
สุทฺธึ     วิสุทฺธึ     ปริสุทฺธึ     มุตฺตึ    วิมุตฺตึ    ปริมุตฺตึ    ปหาย
ปชหิตฺวา   วิโนเทตฺวา   พฺยนฺตีกริตฺวา   อนภาวงฺคเมตฺวาติ  อเนกรูปมฺปิ
ปหาย สพฺพํ ฯ
     [๓๑๗]  ตณฺหํ  ปริญฺญาย  อนาสวา  เย  เต เว นรา โอฆติณฺณาติ
พฺรูมีติ       ตณฺหนฺติ       รูปตณฺหา      สทฺทตณฺหา      คนฺธตณฺหา
รสตณฺหา    โผฏฺฐพฺพตณฺหา    ธมฺมตณฺหา    ฯ    ปริญฺญายาติ    ตณฺหํ
ตีหิ      ปริญฺญาหิ     ปริชานิตฺวา     ญาตปริญฺญาย     ตีรณปริญฺญาย
ปหานปริญฺญาย ฯ
     กตมา  ญาตปริญฺญา  ฯ  ตณฺหํ  ปชานาติ  ๒  อยํ  รูปตณฺหา  อยํ
สทฺทตณฺหา    อยํ   คนฺธตณฺหา   อยํ   รสตณฺหา   อยํ   โผฏฺฐพฺพตณฺหา
#๑ ม. ชหิตฺวา ฯ เอวมุปริปิ ฯ ๒ ม. ชานาติ ฯ
