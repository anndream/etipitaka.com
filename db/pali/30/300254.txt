ตมฺปิ ตสฺส น โหตีติ ฯ เอวมฺปิ สุญฺญโต โลกํ อเวกฺขติ ฯr
     สุญฺญโต    โลกํ    อเวกฺขสฺสูติ    สุญฺญโต    โลกํ   อเวกฺขสฺสุ
ปจฺจเวกฺขสฺสุ    ตุเลหิ   ตีเรหิ   วิภาเวหิ   วิภูตํ   กโรหีติ   สุญฺญโต
โลกํ อเวกฺขสฺสุ ฯ
     [๕๐๖]    โมฆราช   สทา   สโตติ   โมฆราชาติ   ภควา   ตํ
พฺราหฺมณํ   นาเมน   อาลปติ   ฯ   สทาติ   สพฺพกาลํ  ฯเปฯ  ปจฺฉิเม
วโยขนฺเธ  ฯ  สโตติ  จตูหิ การเณหิ สโต กาเย กายานุปสฺสนาสติปฏฺฐานํ
ภาเวนฺโต       สโต      ฯเปฯ      โส      วุจฺจติ      สโตติ
โมฆราช สทา สโต ฯ
     [๕๐๗]   อตฺตานุทิฏฺฐึ  อูหจฺจาติ  อตฺตานุทิฏฺฐิ  วุจฺจติ  วีสติวตฺถุกา
สกฺกายทิฏฺฐิ    ฯ    อิธ    อสฺสุตวา   ปุถุชฺชโน   อริยานํ   อทสฺสาวี
อริยธมฺมสฺส    อโกวิโท   อริยธมฺเม   อวินีโต   สปฺปุริสานํ   อทสฺสาวี
สปฺปุริสธมฺมสฺส    อโกวิโท    สปฺปุริสธมฺเม    อวินีโต   รูปํ   อตฺตโต
สมนุปสฺสติ   รูปวนฺตํ   วา   อตฺตานํ   อตฺตนิ   วา   รูปํ  รูปสฺมึ  วา
อตฺตานํ      เวทนํ      สญฺญํ     สงฺขาเร     วิญฺญาณํ     อตฺตโต
สมนุปสฺสติ    วิญฺญาณวนฺตํ    วา    อตฺตานํ    อตฺตนิ   วา   วิญฺญาณํ
วิญฺญาณสฺมึ   วา   อตฺตานํ   ยา   เอวรูปา   ทิฏฺฐิ  ทิฏฺฐิคตํ  ทิฏฺฐิคหนํ
ทิฏฺฐิกนฺตาโร    ทิฏฺฐิวิสูกายิกํ    ทิฏฺฐิวิปฺผนฺทิตํ    ทิฏฺฐิสํโยชนํ    คาโห
ปฏิคฺคาโห    อภินิเวโส   ปรามาโส   กุมฺมคฺโค   มิจฺฉาปโถ   มิจฺฉตฺตํ
ติตฺถายตนํ      วิปริเยสคฺคาโห     วิปรีตคฺคาโห     วิปฺปลฺลาสคฺคาโห
