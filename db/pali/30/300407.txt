อติตฺติกํ    ปริเยสนฺติ    อติตฺติกํ    ลภิตฺวา   ติตฺติกํ   ปริเยสนฺติ   ฯ
กฏุกํ  ลภิตฺวา  อกฏุกํ  ปริเยสนฺติ  อกฏุกํ  ลภิตฺวา  กฏุกํ  ปริเยสนฺติ  ฯ
โลณิกํ     ลภิตฺวา     อโลณิกํ     ปริเยสนฺติ     อโลณิกํ    ลภิตฺวา
โลณิกํ   ปริเยสนฺติ   ฯ   ขาริกํ  ลภิตฺวา  อขาริกํ  ปริเยสนฺติ  อขาริกํ
ลภิตฺวา  ขาริกํ  ปริเยสนฺติ  ฯ  ลมฺพิลํ  ๑ ลภิตฺวา กสาวํ ๒ ปริเยสนฺติ
กสาวํ  ๒  ลภิตฺวา  ลมฺพิลํ  ๓ ปริเยสนฺติ ฯ [๔] สาทุํ ลภิตฺวา อสาทุํ
ปริเยสนฺติ   อสาทุํ   ลภิตฺวา  สาทุํ  ปริเยสนฺติ  ฯ  สีตํ  ลภิตฺวา  อุณฺหํ
ปริเยสนฺติ   อุณฺหํ   ลภิตฺวา   สีตํ   ปริเยสนฺติ  ฯ  เต  ยํ  ยํ  ลภนฺติ
เตน  เตน  น  ตุสฺสนฺติ  อปราปรํ  ปริเยสนฺติ  [๕] รเสสุ รตา คิทฺธา
คธิตา   มุจฺฉิตา   ปชฺฌายนฺตา  ๖  ลคฺคา  ลคฺคิตา  ปลิพุทฺธา  ฯ  สา
รสตณฺหา   ตสฺส   ปจฺเจกสมฺพุทฺธสฺส  ปหีนา  อุจฺฉินฺนมูลา  ตาลาวตฺถุกตา
อนภาวงฺคตา    อายตึอนุปฺปาทธมฺมา    ตสฺมา    โส   ปจฺเจกสมฺพุทฺโธ
ปฏิสงฺขา    โยนิโส    อาหารํ    อาหาเรติ    เนว    ทวาย    น
มทาย    น   มณฺฑนาย   น   วิภูสนาย   ยาวเทว   อิมสฺส   กายสฺส
ฐิติยา   ยาปนาย  วิหึสุปรติยา  ๗  พฺรหฺมจริยานุคฺคหาย  อิติ  ปุราณญฺจ
เวทนํ    ปฏิหงฺขามิ    นวญฺจ   เวทนํ   น   อุปฺปาเทสฺสามิ   ยาตฺรา
จ   เม   ภวิสฺสติ   อนวชฺชตา   จ  ผาสุวิหาโร  จาติ  ฯ  ยถา  วณํ
อาลิมฺเปยฺย   ยาวเทว  โรปนตฺถาย  ๘  ยถา  วา  สตฺโถ  ๙  อกฺขํ
อพฺภญฺเชยฺย  ยาวเทว  ภารสฺส  นิตฺถรณตฺถาย  ยถา  วา  ๑๐  ปุตฺตมํสํ
(๑๑)   อาหเรยฺย  ยาวเทว  กนฺตารสฺส  นิตฺถโณตฺถาย  เอวเมว  โส
#๑ ม. กสาวํ ฯ ๒ ม. อกสาวํ ฯ ๓ ม. กสาวํ ฯ ๔ ม. ลมฺพิกํ ลภิตฺวา
#อลมฺพิกํ ปริเยสนฺติ อลมฺพิกํ ลภิตวา ลมฺพิกํ ปริเยสนฺติ ฯ ๕ ม. มนาปิเกสุ ฯ
#๖ ม. อชฺโฌสนฺนา ฯ ๗ ม. วิหึสูปรติยา ฯ เอวมุปริปิ ฯ ๘ ม. อารุหณตฺถาย ฯ
#๙ ม. อยํ ปาโฐ นตฺถิ ฯ ๑๐ ม. วาสทฺโท นตฺถิ ฯ ๑๑ ม. อาหารํ ฯ
