สมุปฺปนฺนํ    นิพฺพตฺตํ    อภินิพฺพตฺตํ    ปาตุภูตนฺติ   อุปฺปนฺนญาโณมฺหิ   ฯ
อนญฺญเนยฺโยติ   โส   ปจฺเจกสมฺพุทฺโธ   น   ปรเนยฺโย  น  ปรปตฺติโย
น    ปรปจฺจโย    น    ปรปฏิพทฺธคู    ยถาภูตํ    ชานาติ    ปสฺสติ
อสมฺมูโฬฺห   สมฺปชาโน   ปฏิสฺสโต   สพฺเพ  สงฺขารา  อนิจฺจาติ  ฯเปฯ
ยงฺกิญฺจิ    สมุทยธมฺมํ    สพฺพนฺตํ   นิโรธธมฺมนฺติ   น   ปรเนยฺโย   น
ปรปตฺติโย    น    ปรปจฺจโย    น   ปรปฏิพทฺธคู   ยถาภูตํ   ชานาติ
ปสฺสติ     อสมฺมูโฬฺห     สมฺปชาโน     ปฏิสฺสโตติ    อุปฺปนฺนญาโณมฺหิ
อนญฺญเนยฺโย   ฯ   เอโก   จเร   ขคฺควิสาณกปฺโป   ฯ  เตนาห  โส
ปจฺเจกสมฺพุทฺโธ
                ทิฏฺฐีวิสูกานิ อุปาติวตฺโต
                ปตฺโต นิยามํ ปฏิลทฺธมคฺโค
                อุปฺปนฺนญาโณมฺหิ อนญฺญเนยฺโย
                เอโก จเร ขคฺควิสาณกปฺโปติ ฯ
          [๗๔๔] นิลฺโลลุโป นิกฺกุโห นิปฺปิปาโส
                นิมฺมกฺโข นิทฺธนฺตกสาวโมโห
                นิราสโส ๑ สพฺพโลเก ภวิตฺวา
                เอโก จเร ขคฺควิสาณกปฺโป ฯ
     [๗๔๕]   นิลฺโลลุโป  นิกฺกุโห  นิปฺปิปาโสติ  โลลุปฺปา  ๒  วุจฺจติ
ตณฺหา   โย   ราโค   สาราโค  ฯเปฯ  อภิชฺฌา  โลโภ  อกุสลมูลํ  ฯ
สา   โลลุปฺปา   ตณฺหา   ตสฺส   ปจฺเจกสมฺพุทฺธสฺส  ปหีนา  อุจฺฉินฺนมูลา
#๑ สี. นิราสโย ฯ ๒ ม. โลลุปฺปํ ฯ
