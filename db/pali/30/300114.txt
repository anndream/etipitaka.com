                อโถ อวิญฺญาตมชานิตพฺพํ
                สพฺพํ อภิญฺญาสิ ยทตฺถิ เนยฺยํ
                ตถาคโต เตน สมนฺตจกฺขูติ ฯ
ตนฺตํ นมสฺสามิ สมนฺตจกฺขุ ฯ
     [๒๑๗]   ปมุญฺจ   มํ  สกฺก  กถงฺกถาหีติ  สกฺกาติ  [๑]  ภควา
สกฺยกุลา   ปพฺพชิโตติปิ   สกฺโก  ฯ  อถวา  อทฺโธ  มหทฺธโน  ธนวาติปิ
สกฺโก   ฯ   ตสฺสิมานิ   ธนานิ   เสยฺยถีทํ   สทฺธาธนํ   สีลธนํ  หิริธนํ
โอตฺตปฺปธนํ   สุตธนํ   จาคธนํ   ปญฺญาธนํ  สติปฏฺฐานธนํ  สมฺมปฺปธานธนํ
อิทฺธิปาทธนํ      อินฺทฺริยธนํ      พลธนํ      โพชฺฌงฺคธนํ     มคฺคธนํ
ผลธนํ  นิพฺพานธนํ  ฯ  อิเมหิ  อเนกวิเธหิ  ธนรตเนหิ  อทฺโธ  มหทฺธโน
ธนวาติปิ   สกฺโก   ฯ   อถวา   สกฺโก   ปหุ   วิสวี  อลมตฺโต  สูโร
วีโร   วิกฺกนฺโต  อภิรุ  ๒  อจฺฉมฺภี  อนุตฺราสี  อปลายี  ปหีนภยเภรโว
วิคตโลมหํโสติปิ    สกฺโก   ฯ   กถงฺกถา   วุจฺจติ   วิจิกิจฺฉา   ทุกฺเข
กงฺขา   ทุกฺขสมุทเย   กงฺขา   ทุกฺขนิโรเธ   กงฺขา  ทุกฺขนิโรธคามินิยา
ปฏิปทาย   กงฺขา   ปุพฺพนฺเต  กงฺขา  อปรนฺเต  กงฺขา  ปุพฺพนฺตาปรนฺเต
กงฺขา       อิทปฺปจฺจยตาปฏิจฺจสมุปฺปนฺเนสุ       ธมฺเมสุ       กงฺขา
ยา  เอวรูปา  กงฺขา  กงฺขายนา  กงฺขายิตตฺตํ  วิมติ  วิจิกิจฺฉา เทฺวฬฺหกํ
เทฺวธาปโถ     สํสโย     อเนกํสคฺคาโห     อาสปฺปนา    ปริสปฺปนา
อปริโยคาหนา   ฉมฺภิตตฺตํ   จิตฺตสฺส   มโนวิเลโข  ฯ  ปมุญฺจ  มํ  สกฺก
กถงฺกถาหีติ   มุญฺจ   มํ  โมเจหิ  มํ  ปโมเจหิ  มํ  อุทฺธร  มํ  สมุทฺธร
#๑ ม. สกฺโก ฯ ๒ ม. อภีรู ฯ เอวมุปริปิ ฯ
