     [๖๑๕]   นาหํ   ตมฺหา  วิปฺปวสามีติ  อหํ  ๑  ตมฺหา  พุทฺธมฺหา
น  ๒  วิปฺปวสามิ น ๒ อเปมิ น ๒ อปคจฺฉามิ น ๒ วินา โหมีติ นาหํ
ตมฺหา วิปฺปวสามิ ฯ
     [๖๑๖]    มุหุตฺตมปิ    พฺราหฺมณาติ   มุหุตฺตมฺปิ   ขณมฺปิ   ลยมฺปิ
วสฺสมฺปิ    อตฺถมฺปีติ   มุหุตฺตมปิ   ฯ   พฺราหฺมณาติ   คารเวน   มาตุลํ
อาลปติ ฯ
     [๖๑๗]  โคตมา  ภูริปญฺญาณาติ  โคตมา  ภูริปญฺญาณา ญาณปญฺญาณา
ปญฺญาธชา      ปญฺญาเกตุมฺหา      ปญฺญาธิปเตยฺยมฺหา      วิจยพหุลา
ปวิจยพหุลา     โอกฺขายนพหุลา     สโมกฺขายนธมฺมา    วิภูตวิหาริมฺหา
ตจฺจริตา    ตพฺพหุลา    ตคฺครุกา   ตนฺนินฺนา   ตปฺโปณา   ตปฺปพฺภารา
ตทธิมุตฺตา ตทาธิปเตยฺยมฺหาติ โคตมา ภูริปญฺญาณา ฯ
     [๖๑๘]   โคตมา   ภูริเมธสาติ   ภูริ   วุจฺจติ  ปฐวี  ฯ  ภควา
อิมาย    ปฐวีสมาย   วิปุลาย   วิตฺถตาย   ปญฺญาย   สมนฺนาคโต   ฯ
เมธา    วุจฺจติ   ปญฺญา   ยา   ปญฺญา   ปชานนา   ฯเปฯ   อโมโห
ธมฺมวิจโย   สมฺมาทิฏฺฐิ   ฯ   ภควา  อิมาย  เมธาย  ปญฺญาย  อุเปโต
สมุเปโต   อุปาคโต   สมุปาคโต   อุปปนฺโน   สมุปปนฺโน   สมนฺนาคโต
ตสฺมา พุทฺโธ ภูริเมธโสติ โคตมา ภูริเมธสา ฯ เตนาห ปิงฺคิยตฺเถโร
         นาหํ ตมฺหา วิปฺปวสามิ       มุหุตฺตมปิ พฺราหฺมณ
         โคตมา ภูริปญฺญาณา         โคตมา ภูริเมธสาติ ฯ
   [๖๑๙] โย เม ธมฺมมเทเสสิ        สนฺทิฏฺฐิกมกาลิกํ
#๑ ม. นาหํ ฯ ๒ ม. นสทฺโท นตฺถิ ฯ
