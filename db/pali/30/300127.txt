     [๒๔๔]   อนิสฺสิโต   โน   วิสหามิ  ตาริตุนฺติ  อนิสฺสิโตติ  ปุคฺคลํ
วา  อนิสฺสิโต  ธมฺมํ  วา  อนิสฺสิโต  ฯ  โน  วิสหามีติ  ๑ น อุสฺสหามิ
น   สกฺโกมิ   น   ปฏิพโล  ฯ  ตาริตุนฺติ  ๒  มหนฺตํ  กาโมฆํ  ภโวฆํ
ทิฏฺโฐฆํ  อวิชฺโชฆํ  ตาริตุํ  ๓  อุตฺตริตุํ  ปตริตุํ  สมติกฺกมิตุํ วีติวตฺติตุนฺติ
อนิสฺสิโต โน วิสหามิ ตาริตุํ ฯ
     [๒๔๕]   อารมฺมณํ   พฺรูหิ   สมนฺตจกฺขูติ   อารมฺมณํ  พฺรูหีติ  ๔
อารมฺมณํ   อาลมฺพณํ   นิสฺสยํ   อุปนิสฺสยํ   พฺรูหิ   อาจิกฺขาหิ   เทเสหิ
ปญฺญเปหิ    ปฏฺฐเปหิ    วิวราหิ   วิภชาหิ   อุตฺตานีกโรหิ   ปกาเสหีติ
อารมฺมณํ  พฺรูหิ  ๔  ฯ  สมนฺตจกฺขูติ  สมนฺตจกฺขุ  วุจฺจติ สพฺพญฺญุตญาณํ ฯ
ภควา    เตน    สพฺพญฺญุตญาเณน    อุเปโต    สมุเปโต    อุปาคโต
สมุปาคโต อุปปนฺโน สมุปปนฺโน สมนฺนาคโต ฯ
                น ตสฺส อทิฏฺฐมิธตฺถิ กิญฺจิ
                อโถ อวิญฺญาตมชานิตพฺพํ
                สพฺพํ อภิญฺญาสิ ยทตฺถิ เนยฺยํ
                ตถาคโต เตน สมนฺตจกฺขูติ ฯ
อารมฺมณํ พฺรูหิ สมนฺตจกฺขุ ฯ
     [๒๔๖]   ยํ   นิสฺสิโต   โอฆมิมํ   ตเรยฺยนฺติ   ยํ  นิสฺสิโตติ  ยํ
วา   ปุคฺคลํ  นิสฺสิโต  ธมฺมํ  วา  นิสฺสิโต  ฯ  โอฆมิมํ  ตเรยฺยนฺติ  ๕
มหนฺตํ    กาโมฆํ   ภโวฆํ   ทิฏฺโฐฆํ   อวิชฺโชฆํ   ตเรยฺยํ   อุตฺตเรยฺยํ
ปตเรยฺยํ    สมติกฺกเมยฺยํ    วีติวตฺเตยฺยนฺติ    ยํ    นิสฺสิโต   โอฆมิมํ
#๑ ม. อิติสทฺโท นตฺถิ ฯ ๒ ม. อยํ ปาโฐ นตฺถิ ฯ ๓ ม. ตริตุํ ฯ ๔-๕ ม.
#อิเม เทฺว ปาฐา นตฺถิ ฯ
