อนุสยํ    ชานาติ    จริตํ   ชานาติ   อธิมุตฺตึ   ชานาติ   อปฺปรชกฺเข
มหารชกฺเข  ติกฺขินฺทฺริเย  มุทินฺทฺริเย  สฺวากาเร  ทฺวากาเร  สุวิญฺญาปเย
ทุวิญฺญาปเย   ภพฺพาภพฺเพ   สตฺเต   ปชานาติ   ฯ   สเทวโก   โลโก
สมารโก  [๑]  สพฺรหฺมโก  [๒]  สสฺสมณพฺราหฺมณี  ปชา สเทวมนุสฺสา
อนฺโตพุทฺธญาเณ   ปริวตฺตติ   ฯ   ยถา  เยเกจิ  มจฺฉกจฺฉปา  อนฺตมโส
ติมิติมิงฺคลํ     อุปาทาย    อนฺโตมหาสมุทฺเท    ปริวตฺตนฺติ    เอวเมว
สเทวโก    โลโก    สมารโก    สพฺรหฺมโก   สสฺสมณพฺราหฺมณี   ปชา
สเทวมนุสฺสา   อนฺโตพุทฺธญาเณ   ปริวตฺตติ   ฯ   ยถา   เยเกจิ  ปกฺขี
อนฺตมโส   ครุฬํ   เวนเตยฺยํ  อุปาทาย  อากาสสฺส  ปเทเส  ปริวตฺตนฺติ
เอวเมว   เยปิ  เต  สารีปุตฺตสมา  ปญฺญาย  [๓]  เตปิ  พุทฺธญาณสฺส
ปเทเส    ปริวตฺตนฺติ   ฯ   พุทฺธญาณํ   เทวมนุสฺสานํ   ปญฺญํ   ผริตฺวา
อภิภวิตฺวา   ติฏฺฐติ   ฯ   เยปิ   เต   ขตฺติยปณฺฑิตา   พฺราหฺมณปณฺฑิตา
คหปติปณฺฑิตา    สมณปณฺฑิตา    นิปุณา    กตปรปฺปวาทา   วาลเวธิรูปา
เต   ภินฺทนฺตา   ๔   มญฺเญ   จรนฺติ   ปญฺญาคเตน   ทิฏฺฐิคตานิ   ฯ
เต   ปญฺหํ   ๕   อภิสงฺขริตฺวา   อภิสงฺขริตฺวา  ตถาคตํ  อุปสงฺกมิตฺวา
ปุจฺฉนฺติ  [๖]  ฯ  กถิตา  วิสชฺชิตา  จ  เต  ปญฺหา  ภควตา โหนฺติ ฯ
นิทฺทิฏฺฐการณา    อุปกฺขิตฺตกา    จ    เต   ภควโต   สมฺปชฺชนฺติ   ฯ
อถโข   ภควา   ตตฺถ   อติวิโรจติ   ยทิทํ   ปญฺญายาติ   เอวํ  ภควา
ปญฺญาจกฺขุนาปิ จกฺขุมา ฯ
     กถํ   ภควา   พุทฺธจกฺขุนาปิ   จกฺขุมา   ฯ   ภควา  พุทฺธจกฺขุนา
#๑-๒ ม. โลโก ฯ เอวมุปริปิ ฯ ๓ ม. สมนฺนาคตา ฯ ๔ ม. โวภินฺทนฺตา ฯ
#๕ ม. ปเญฺห ฯ ๖ ม. คูฬฺหานิ จ ปฏิจฺฉนฺนานิ ฯ
