อาสวนิโรโธติ   พุชฺฌิ   อยํ   อาสวนิโรธคามินี   ปฏิปทาติ  พุชฺฌิ  อิเม
ธมฺมา    อภิญฺญาตพฺพาติ    พุชฺฌิ   อิเม   ธมฺมา   ปหาตพฺพาติ   พุชฺฌิ
อิเม   ธมฺมา   ภาเวตพฺพาติ   พุชฺฌิ   ฉนฺนํ   ผสฺสายตนานํ   สมุทยญฺจ
อตฺถงฺคมญฺจ  [๒]  อาทีนวญฺจ  นิสฺสรณญฺจ  พุชฺฌิ  ฉนฺนํ อุปาทานกฺขนฺธานํ
สมุทยญฺจ      อตฺถงฺคมญฺจ      อาทีนวญฺจ      นิสฺสรณญฺจ      พุชฺฌิ
จตุนฺนํ      มหาภูตานํ      สมุทยญฺจ      อตฺถงฺคมญฺจ     อาทีนวญฺจ
นิสฺสรณญฺจ    พุชฺฌิ    ยงฺกิญฺจิ    สมุทยธมฺมํ    สพฺพนฺตํ   นิโรธธมฺมนฺติ
พุชฺฌิ     ยํ     พุชฺฌิตพฺพํ     อนุพุชฺฌิตพฺพํ    สมฺพุชฺฌิตพฺพํ    ผุสิตพฺพํ
สจฺฉิกาตพฺพํ    สพฺพนฺตํ    เตน    ปจฺเจกโพธิญาเณน   พุชฺฌิ   อนุพุชฺฌิ
สมฺพุชฺฌิ  [๒]  ผุเสสิ  สจฺฉากาสีติ  เอวํ  โส  ปจฺเจกสมฺพุทฺโธ  เอโก
อนุตฺตรํ ปจฺเจกสมฺโพธึ อภิสมฺพุทฺโธติ เอโก ฯ
     จเรติ   อฏฺฐ   จริยาโย  อิริยาปถจริยา  อายตนจริยา  สติจริยา
สมาธิจริยา   ญาณจริยา   มคฺคจริยา   ปฏิปตฺติจริยา   โลกตฺถจริยา  ฯ
อิริยาปถจริยาติ  จตูสุ  อิริยาปเถสุ ฯ อายตนจริยาติ ฉสุ อชฺฌตฺติกพาหิเรสุ
อายตเนสุ      ฯ      สติจริยาติ     จตูสุ     สติปฏฺฐาเนสุ     ฯ
สมาธิจริยาติ   จตูสุ   ฌาเนสุ   ฯ  ญาณจริยาติ  จตูสุ  อริยสจฺเจสุ  ฯ
มคฺคจริยาติ  จตูสุ  มคฺเคสุ  ๓  ฯ  ปฏิปตฺติจริยาติ จตูสุ สามญฺญผเลสุ ฯ
โลกตฺถจริยาติ    ตถาคเตสุ    อรหนฺเตสุ   สมฺมาสมฺพุทฺเธสุ   ปเทสโต
ปจฺเจกสมฺพุทฺเธสุ    ปเทสโต    สาวเกสุ    ฯ    อิริยาปถจริยา   จ
ปณิธิสมฺปนฺนานํ     อายตนจริยา     จ     อินฺทฺริเยสุ    คุตฺตทฺวารานํ
#๑ ม. อสฺสาทญฺจ ฯ เอวมีทิเสสุ ปเทสุ ฯ ๒ ม. อธิคจฺฉิ ฯ ๓ ม. อริยมคฺเคสุ ฯ
