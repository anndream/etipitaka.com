     กถํ   ภควา   เอกายนมคฺคํ   คโตติ   เอโก  ฯ  เอกายนมคฺโค
วุจฺจนฺติ จตฺตาโร สติปฏฺฐานา ฯเปฯ อริโย อฏฺฐงฺคิโก มคฺโค ฯ
                เอกายนํ ชาติขยนฺตทสฺสี
                มคฺคํ ปชานาติ หิตานุกมฺปี
                เอเตน มคฺเคน ตรึสุ ปุพฺเพ
                ตริสฺสนฺติ เจว ๑ ตรนฺติ โอฆนฺติ ฯ
เอวํ ภควา เอกายนมคฺคํ คโตติ เอโก ฯ
     กถํ    ภควา    เอโก   อนุตฺตรํ   สมฺมาสมฺโพธึ   อภิสมฺพุทฺโธติ
เอโก   ฯ   โพธิ   วุจฺจติ   จตูสุ   มคฺเคสุ  ญาณํ  ปญฺญา  ปญฺญินฺทฺริยํ
ปญฺญาพลํ     ฯเปฯ     ธมฺมวิจยสมฺโพชฺฌงฺโค     วีมํสา     วิปสฺสนา
สมฺมาทิฏฺฐิ    ฯ    ภควา    เตน    โพธิญาเณน   สพฺเพ   สงฺขารา
อนิจฺจาติ   พุชฺฌิ   ฯเปฯ   ยงฺกิญฺจิ   สมุทยธมฺมํ  สพฺพนฺตํ  นิโรธธมฺมนฺติ
พุชฺฌิ    ฯ    อถวา    ยํ    พุชฺฌิตพฺพํ    อนุพุชฺฌิตพฺพํ    ปฏิพุชฺฌิตพฺพํ
สมฺพุชฺฌิตพฺพํ    อธิคนฺตพฺพํ    ผุสิตพฺพํ    สจฺฉิกาตพฺพํ    สพฺพนฺตํ   เตน
โพธิญาเณน    พุชฺฌิ    อนุพุชฺฌิ   ปฏิพุชฺฌิ   สมฺพุชฺฌิ   อธิคจฺฉิ   ผุเสสิ
สจฺฉากาสิ  ฯ  เอวํ  ภควา  เอโก  อนุตฺตรํ  สมฺมาสมฺโพธึ อภิสมฺพุทฺโธติ
เอโก ฯ
     ตมนุโทติ   ภควา   ราคตมํ   โทสตมํ  โมหตมํ  มานตมํ  ทิฏฺฐิตมํ
กิเลสตมํ      ทุจฺจริตตมํ      อนฺธกรณํ     อจกฺขุกรณํ     อญาณกรณํ
ปญฺญานิโรธิกํ    วิฆาตปกฺขิกํ    อนิพฺพานสํวตฺตนิกํ    นุทิ   ปนุทิ   ปชหิ
#๑ ม. เย จ ฯ เอวมุปริปิ ฯ
