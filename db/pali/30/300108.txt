                  โธตกมาณวกปญฺหานิทฺเทโส
          [๒๐๓] ปุจฺฉามิ ตํ ภควา พฺรูหิ เม ตํ (อิจฺจายสฺมา โธตโก)
                วาจาภิกงฺขามิ มเหสิ ตุยฺหํ
                ตว สุตฺวาน นิคฺโฆสํ
                สิกฺเข นิพฺพานมตฺตโน ฯ
     [๒๐๔]   ปุจฺฉามิ   ตํ   ภควา   พฺรูหิ   เม   ตนฺติ   ปุจฺฉามีติ
ติสฺโส  ปุจฺฉา  อทิฏฺฐโชตนา  ปุจฺฉา  ทิฏฺฐสํสนฺทนา  ปุจฺฉา  วิมติจฺเฉทนา
ปุจฺฉา    ฯเปฯ   อิมา   ติสฺโส   ปุจฺฉา   ฯเปฯ   นิพฺพานปุจฺฉา   ฯ
ปุจฺฉามิ   ตนฺติ   ปุจฺฉามิ   ตํ   ยาจามิ   ตํ  อชฺเฌสามิ  ตํ  ปสาเทมิ
ตํ    กถสฺสุ    เมติ   ปุจฺฉามิ   ตํ   ฯ   ภควาติ   คารวาธิวจนเมตํ
ฯเปฯ   สจฺฉิกา   ปญฺญตฺติ   ยทิทํ   ภควาติ   ฯ   พฺรูหิ   เม   ตนฺติ
พฺรูหิ   อาจิกฺขาหิ   เทเสหิ   ปญฺญเปหิ   ปฏฺฐเปหิ   วิวราหิ   วิภชาหิ
อุตฺตานีกโรหิ    ปกาเสหีติ    ปุจฺฉามิ    ตํ    ภควา    พฺรูหิ    เม
ตํ   ฯ   อิจฺจายสฺมา   โธตโกติ   อิจฺจาติ   ปทสนฺธิ   ฯ   อายสฺมาติ
ปิยวจนํ   ฯ   โธตโกติ   ตสฺส   พฺราหฺมณสฺส  นามํ  ฯเปฯ  อภิลาโปติ
อิจฺจายสฺมา โธตโก ฯ
     [๒๐๕]   วาจาภิกงฺขามิ   มเหสิ   ตุยฺหนฺติ   ตุยฺหํ  วจนํ  พฺยปถํ
เทสนํ   อนุสนฺธึ   กงฺขามิ   อภิกงฺขามิ   อิจฺฉามิ   สาทิยามิ  ปตฺถยามิ
ปิเหมิ  ๑  อภิชปฺปามิ  ฯ  มเหสีติ  เกนตฺเถน  มเหสี  ฯ ภควา มหนฺตํ
#๑ ม. ปิหยามิ ฯ
