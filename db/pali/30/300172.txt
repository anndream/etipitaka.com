อุทาหุ   สตโณฺห   รูปํ   อาสึสติ  สทฺเท  คนฺเธ  รเส  โผฏฺฐพฺเพ  กุลํ
คณํ    อาวาสํ    ลาภํ    ยสํ    ปสํสํ   สุขํ   จีวรปิณฺฑปาตเสนาสน-
คิลานปจฺจยเภสชฺชปริกฺขารํ    กามธาตุํ   รูปธาตุํ   อรูปธาตุํ   กามภวํ
รูปภวํ     อรูปภวํ     สญฺญาภวํ    อสญฺญาภวํ    เนวสญฺญานาสญฺญาภวํ
เอกโวการภวํ     จตุโวการภวํ     ปญฺจโวการภวํ    อตีตํ    อนาคตํ
ปจฺจุปฺปนฺนํ    ทิฏฺฐสุตมุตวิญฺญาตพฺเพ    ธมฺเม    อาสึสติ   อิจฺฉติ   ๑
สาทิยติ    ปตฺเถติ    ปิเหติ    อภิชปฺปตีติ    นิราสโส    โส    อุท
อาสสาโน ฯ
     [๓๕๘]    ปญฺญาณวา    โส    อุท    ปญฺญกปฺปีติ    ปญฺญาณวา
โสติ   ปณฺฑิโต   ปญฺญวา   พุทฺธิมา   ญาณี   วิภาวี   เมธาวี  ฯ  อุท
ปญฺญกปฺปีติ    อุทาหุ    อฏฺฐสมาปตฺติญาเณน    วา   ปญฺจาภิญฺญาญาเณน
วา     มิจฺฉาญาเณน    วา    ตณฺหากปฺปํ    วา    ทิฏฺฐิกปฺปํ    วา
กปฺเปติ    ชเนติ   สญฺชเนติ   นิพฺพตฺเตติ   อภินิพฺพตฺเตตีติ   ปญฺญาณวา
โส อุท ปญฺญกปฺปี ฯ
     [๓๕๙]   มุนึ   อหํ   สกฺก  ยถา  วิชญฺญนฺติ  สกฺกาติ  สกฺโก  ฯ
อถวา    ๒   สกฺยกุลา   ปพฺพชิโตติปิ   สกฺโก   ฯ   อถวา   อทฺโธ
มหทฺธโน    ธนวาติปิ    สกฺโก    ฯ    ตสฺสิมานิ   ธนานิ   เสยฺยถีทํ
สทฺธาธนํ   สีลธนํ   หิริธนํ   โอตฺตปฺปธนํ   สุตธนํ   จาคธนํ   ปญฺญาธนํ
สติปฏฺฐานธนํ    สมฺมปฺปธานธนํ    อิทฺธิปฺปาทธนํ    อินฺทฺริยธนํ    พลธนํ
โพชฺฌงฺคธนํ    มคฺคธนํ   ผลธนํ   นิพฺพานธนํ   ฯ   เตหิ   อเนกวิเธหิ
#๑ ม. อยํ ปาโฐ นตฺถิ ฯ ๒ ม. อยํ สทฺโท นตฺถิ ฯ
