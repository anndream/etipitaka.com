โปโนพฺภวิกา สทรา ทุกฺขวิปากา อายตึ ชาติชรามรณียา ฯ
                อาคุํ น กโรตีติ ๑ กิญฺจิ โลเก
                สพฺพสํโยเค วิสชฺช พนฺธนานิ
                สพฺพตฺถ น สชฺชติ วิปฺปมุตฺโต
                นาโค ตาทิ ปวุจฺจเต ตถตฺตา ฯ
     เอวํ  โส  ปจฺเจกสมฺพุทฺโธ  อาคุํ  น  กโรตีติ  นาโค  ฯ กถํ โส
ปจฺเจกสมฺพุทฺโธ   น   คจฺฉตีติ   นาโค   ฯ   โส  ปจฺเจกสมฺพุทฺโธ  น
ฉนฺทาคตึ   คจฺฉติ   น   โทสาคตึ   คจฺฉติ   น   โมหาคตึ  คจฺฉติ  น
ภยาคตึ   คจฺฉติ   น   ราควเสน   คจฺฉติ   น  โทสวเสน  คจฺฉติ  น
โมหวเสน   คจฺฉติ   น   มานวเสน  คจฺฉติ  น  ทิฏฺฐิวเสน  คจฺฉติ  น
อุทฺธจฺจวเสน   คจฺฉติ   น   วิจิกิจฺฉาวเสน   คจฺฉติ   น   อนุสยวเสน
คจฺฉติ  น  วคฺเคหิ  ธมฺเมหิ  ยายติ  นิยฺยติ  วุยฺหติ  สํหริยติ  ๒  เอวํ
โส   ปจฺเจกสมฺพุทฺโธ   น   คจฺฉตีติ   นาโค  ฯ  กถํ  ปจฺเจกสมฺพุทฺโธ
น   อาคจฺฉตีติ   นาโค   ฯ   โสตาปตฺติมคฺเคน   เย  กิเลสา  ปหีนา
เต  กิเลเส  น  ปุเนติ  น  ปจฺเจติ  น  ปจฺจาคจฺฉติ  สกทาคามิมคฺเคน
อนาคามิมคฺเคน      อรหตฺตมคฺเคน      เย      กิเลสา     ปหีนา
เต   กิเลเส   น   ปุเนติ   น   ปจฺเจติ  น  ปจฺจาคจฺฉติ  เอวํ  โส
ปจฺเจกสมฺพุทฺโธ  น  อาคจฺฉตีติ  นาโค  ฯ  นาโคว  ยูถานิ วิวชฺชยิตฺวาติ
ยถา     โส     หตฺถินาโค    ยูถานิ    วิวชฺเชตฺวา    ปริวชฺเชตฺวา
อภินิวชฺเชตฺวา  เอโกว  อรญฺเญ  วนมชฺฌสฺส  อชฺโฌคาเหตฺวา  ๓  จรติ
#๑ ม. กโรติ ฯ ๒ ม. สํหรียติ ฯ ๓ ม. อรญฺญวนมชฺโฌคาเหตฺวา ฯ
