                ตสฺมา ปชานํ อุปธึ น กยิรา
                ทุกฺขสฺส ชาติปฺปภวานุปสฺสีติ ฯ
          [๑๖๑] ยนฺตํ อปุจฺฉิมฺห อกิตฺตยี โน
                อญฺญํ ตํ ปุจฺฉาม ตทิงฺฆ พฺรูหิ
                กถํ นุ ธีรา วิตรนฺติ โอฆํ
                ชาติชฺชรํ ๑ โสกปริทฺทวญฺจ
                ตมฺเม มุนี สาธุ วิยากโรหิ
                ตถา หิ เต วิทิโต เอส ธมฺโม ฯ
     [๑๖๒]   ยนฺตํ   อปุจฺฉิมฺห   อกิตฺตยี   โนติ   ยํ   ตํ  อปุจฺฉิมฺห
อยาจิมฺห  อชฺเฌสิมฺห  ปสาทิมฺห  ฯ  อกิตฺตยี  โนติ  โน  ๒  อกิตฺติ ๓
ตํ   อาจิกฺขิ   ตํ   เทเสสิ  ตํ  ปญฺญปิ  ตํ  ปฏฺฐปิ  ตํ  วิวริ  ตํ  วิภชิ
ตํ อุตฺตานีมกาสิ ตํ ปกาสิ ตนฺติ ยนฺตํ อปุจฺฉิมฺห อกิตฺตยี โน ฯ
     [๑๖๓]  [๔]  อญฺญํ  ตํ  ปุจฺฉาม ตทิงฺฆ พฺรูหิ กถํ นุ ธีรา วิตรนฺติ
โอฆํ    ชาติชฺชรํ   โสกปริทฺทวญฺจาติ   กถํนูติ   สํสยปุจฺฉา   วิมติปุจฺฉา
เทฺวฬฺหกปุจฺฉา   อเนกํสปุจฺฉา   เอวํ   นุโข   น   นุ   โข   กึ   นุ
โข   กถํนุ   โขติ   กถํนุ   ฯ   ธีราติ   ธีรา   ปณฺฑิตา   ปญฺญวนฺโต
พุทฺธิมนฺโต    ญาณิโน   วิภาวิโน   เมธาวิโน   ฯ   โอฆนฺติ   กาโมฆํ
ภโวฆํ   ทิฏฺโฐฆํ   อวิชฺโชฆํ   ฯ   ชาตีติ   ยา   เตสํ  เตสํ  สตฺตานํ
ตมฺหิ    ตมฺหิ    สตฺตนิกาเย    ชาติ    สญฺชาติ   โอกฺกนฺติ   นิพฺพตฺติ
อภินิพฺพตฺติ   ขนฺธานํ   ปาตุภาโว   อายตนานํ   ปฏิลาโภ   ฯ   ชราติ
#๑ ม. ชาตึ ชรํ ฯ ๒ ม. โนสทฺโท นตฺถิ ฯ ๓ ม. อกิตฺติตํ ปกิตฺติตํ เทสิตํ ฯ
#เอวมุปริปิ ฯ ๔ ม. อญฺญํ ตํ ปุจฺฉาม ตทิงฺฆ พฺรูหีติ อญฺญํ ตํ ปุจฺฉาม อญฺญํ ตํ
#ยาจาม อญฺญํ ตํ อชฺเฌสาม อญฺญํ ตํ ปสาเทม อุตฺตริ ตํ ปุจฺฉาม ฯ ตทิงฺฆ พฺรูหีติ
#อิงฺฆ พฺรูหิ อาจิกฺขาหิ เทเสหิ ปญฺญเปหิ ปฏฺฐเปหิ วิวราหิ วิภชาหิ
#อุตฺตานีกโรหิ ปกาเสหีติ ฯ
