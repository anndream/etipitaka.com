สีตา   วาตา   อุณฺหา   วาตา   ปริตฺตา   วาตา   อธิมตฺตา   วาตา
เวรมฺภวาตา   [๑]   สุปณฺณวาตา   ตาลปณฺณวาตา   วิธูปนวาตา   ฯ
อาตโป   วุจฺจติ   สุริยสนฺตาโป   ฯ   ฑํสา  วุจฺจนฺติ  ปิงฺคลมกฺขิกา  ฯ
สิรึสปา วุจฺจนฺติ อหีติ วาตาตเป ฑํสสิรึสเป จ ฯ
     [๗๓๒]  สพฺพานิ  เปตานิ  อภิสํภวิตฺวาติ  อภิภวิตฺวา อชฺโฌตฺถริตฺวา
ปริยาทิยิตฺวา    มทฺทิตฺวาติ    สพฺพานิ    เปตานิ    อภิสํภวิตฺวา    ฯ
เอโก จเร ขคฺควิสาณกปฺโป ฯ เตนาห โส ปจฺเจกสมฺพุทฺโธ
                สีตญฺจ อุณฺหญฺจ ขุทํ ปิปาสํ
                วาตาตเป ฑํสสิรึสเป จ
                สพฺพานิ เปตานิ อภิสํภวิตฺวา
                เอโก จเร ขคฺควิสาณกปฺโปติ ฯ
          [๗๓๓] นาโคว ยูถานิ วิวชฺชยิตฺวา
                สญฺชาตขนฺโธ ปทุมี อุฬาโร
                ยถาภิรนฺตํ วิหเร อรญฺเญ
                เอโก จเร ขคฺควิสาณกปฺโป ฯ
     [๗๓๔]    นาโคว    ยูถานิ    วิวชฺชยิตฺวาติ    นาโค   วุจฺจติ
หตฺถินาโค   ฯ  ปจฺเจกสมฺพุทฺโธปิ  นาโค  ฯ  กึการณา  ปจฺเจกสมฺพุทฺโธ
นาโค   ฯ   อาคุํ  น  กโรตีติ  นาโค  ฯ  น  คจฺฉตีติ  นาโค  ฯ  น
อาคจฺฉตีติ   นาโค   ฯ   กถํ  โส  ปจฺเจกสมฺพุทฺโธ  อาคุํ  น  กโรตีติ
นาโค   ฯ   อาคู   วุจฺจนฺติ   ปาปกา   อกุสลา   ธมฺมา  สงฺกิเลสิกา
#๑ ม. ปกฺขวาตา ฯ เอวมุปริปิ ฯ
