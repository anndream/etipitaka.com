     [๗๓๘]   อฏฺฐาน   ตํ   สงฺคณิการตสฺส   ยํ   ผุสฺสเย   สามยิกํ
วิมุตฺตินฺติ   วุตฺตํ   เหตํ   ภควตา   ยาวตานนฺท   ภิกฺขุ  สงฺคณิการาโม
สงฺคณิกรโต     สงฺคณิการามตํ     อนุยุตฺโต     คณาราโม    คณรโต
คณสมฺมุทิโต      คณารามตํ      อนุยุตฺโต      ยนฺตํ     เนกฺขมฺมสุขํ
ปวิเวกสุขํ     อุปสมสุขํ    สมฺโพธิสุขํ    ตสฺส    สุขสฺส    นิกามลาภี
ภวิสฺสติ   อกิจฺฉลาภี   อกสิรลาภีติ   เนตํ   ฐานํ   วิชฺชติ  ฯ  โย  จ
โข   โส   อานนฺท   ภิกฺขุ  เอโก  คณสฺมา  วูปกฏฺโฐ  วิหรติ  ตสฺเสตํ
ภิกฺขุโน    ปาฏิกงฺขํ    ยนฺตํ    เนกฺขมฺมสุขํ    ปวิเวกสุขํ    อุปสมสุขํ
สมฺโพธิสุขํ     ตสฺส     สุขสฺส    นิกามลาภี    ภวิสฺสติ    อกิจฺฉลาภี
อกสิรลาภีติ   ฐานเมตํ   วิชฺชติ   ฯ  ยาวตานนฺท  ภิกฺขุ  สงฺคณิการาโม
สงฺคณิกรโต     สงฺคณิการามตํ     อนุยุตฺโต     คณาราโม    คณรโต
คณสมฺมุทิโต   คณารามตํ   อนุยุตฺโต   สามยิกํ   ๑   วา  เจโตวิมุตฺตึ
อุปสมฺปชฺช   วิหริสฺสติ  อสามยิกํ  วา  อกุปฺปนฺติ  เนตํ  ฐานํ  วิชฺชติ  ฯ
โย   จ   โข   โส  อานนฺท  ภิกฺขุ  เอโก  คณสฺมา  วูปกฏฺโฐ  วิหรติ
ตสฺเสตํ   ภิกฺขุโน   ปาฏิกงฺขํ   สามยิกํ   วา   เจโตวิมุตฺตึ  อุปสมฺปชฺช
วิหริสฺสติ   อสามยิกํ   วา   อกุปฺปนฺติ   ฐานเมตํ  วิชฺชตีติ  ฯ  อฏฺฐาน
ตํ สงฺคณิการตสฺส ยํ ผุสฺสเย สามยิกํ วิมุตฺตึ ฯ
     [๗๓๙]    อาทิจฺจพนฺธุสฺส   วโจ   นิสมฺมาติ   อาทิจฺโจ   วุจฺจติ
สุริโย    ฯ    โส   โคตโม   โคตฺเตน   ปจฺเจกสมฺพุทฺโธปิ   โคตโม
โคตฺเตน   โส   ปจฺเจกสมฺพุทฺโธปิ   สุริยสฺส   โคตฺตญาตโก  โคตฺตพนฺธุ
#๑ ม. สามายิกํ ฯ เอวมุปริปิ ฯ
