มโนโมเนยฺยํ ฯ
         กายมุนึ วาจามุนึ ๑        มโนมุนิมนาสวํ
         มุนึ โมเนยฺยสมฺปนฺนํ         อาหุ สพฺพปฺปหายินํ
         กายมุนึ วาจามุนึ ๑        มโนมุนิมนาสวํ
         มุนึ โมเนยฺยสมฺปนฺนํ         อาหุ นินฺหาตปาปกนฺติ ฯ
อิเมหิ  โมเนยฺเยหิ  ธมฺเมหิ  สมนฺนาคตา  ฉ  มุนโย  ๒  อาคารมุนโย
อนาคารมุนโย   เสกฺขมุนโย   อเสกฺขมุนโย  ปจฺเจกมุนโย  มุนิมุนโย  ฯ
กตเม  อาคารมุนโย  ฯ  เย  เต  อาคาริกา  ทิฏฺฐปทา  วิญฺญาตสาสนาพ
อิเม    อาคารมุนโย    ฯ   กตเม   อนาคารมุนโย   ฯ   เย   เต
ปพฺพชิตา    ทิฏฺฐปทา    วิญฺญาตสาสนา    อิเม    อนาคารมุนโย   ฯ
สตฺต    เสกฺขา    เสกฺขมุนโย    ฯ    อรหนฺโต   อเสกฺขมุนโย   ฯ
ปจฺเจกสมฺพุทฺธา      ปจฺเจกมุนโย      ฯ     ตถาคตา     อรหนฺโต
สมฺมาสมฺพุทฺธา มุนิมุนโย ฯ
         น โมเนน มุนิ ๓ โหติ      มูฬฺหรูโป อวิทฺทสุ
         โย จ ตุลํว ปคฺคยฺห         วรมาทาย ปณฺฑิโต
         ปาปานิ ปริวชฺเชติ          ส มุนิ ๓ เตน โส มุนิ
         โย มุนาติ อุโภ โลเก       มุนิ เตน ปวุจฺจติ ฯ
                อสตญฺจ สตญฺจ ญตฺวา ธมฺมํ
                อชฺฌตฺตญฺจ พหิทฺธา จ สพฺพโลเก
                เทวมนุสฺเสหิ ปูชิโต ๔
#๑ ม. วจีมุนึ ฯ ๒ ม. มุนิโน ฯ เอวมุปริปิ ฯ ๓ ม. มุนี ฯ ๔ ม. ปูชนีโย ฯ
