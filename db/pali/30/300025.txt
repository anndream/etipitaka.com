     กตมา  จ  อธิจิตฺตสิกฺขา  ฯ  อิธ  ภิกฺขุ  วิวิจฺเจว  กาเมหิ วิวิจฺจ
อกุสเลหิ   ธมฺเมหิ   สวิตกฺกํ   สวิจารํ   วิเวกชํ   ปีติสุขํ  ปฐมํ  ฌานํ
ทุติยํ    ฌานํ    ตติยํ    ฌานํ    จตุตฺถํ   ฌานํ   อุปสมฺปชฺช   วิหรติ
อยํ อธิจิตฺตสิกฺขา ฯ
     กตมา   จ   อธิปญฺญาสิกฺขา   ฯ   อิธ   ภิกฺขุ   ปญฺญวา   โหติ
อุยยตฺถคามินิยา     ปญฺญาย     สมนฺนาคโต    อริยาย    นิพฺเพธิกาย
สมฺมาทุกฺขกฺขยคามินิยา    โส    อิทํ    ทุกฺขนฺติ    ยถาภูตํ   ปชานาติ
อยํ    ทุกฺขสมุทโยติ    อยํ    ทุกฺขนิโรโธติ    อยํ    ทุกฺขนิโรธคามินี
ปฏิปทาติ   ยถาภูตํ   ปชานาติ   อิเม   อาสวาติ   อยํ  อาสวสมุทโยติ
อยํ    อาสวนิโรโธติ    อยํ    อาสวนิโรธคามินี   ปฏิปทาติ   ยถาภูตํ
ปชานาติ อยํ อธิปญฺญาสิกฺขา ฯ
     อิมา  ติสฺโส  สิกฺขา  อาวชฺเชนฺตา สิกฺขนฺติ ชานนฺตา สิกฺขนฺติ [๑]
จิตฺตํ   อธิฏฺฐหนฺตา   สิกฺขนฺติ  สทฺธาย  อธิมุจฺจนฺตา  สิกฺขนฺติ  วิริยํ  ๒
ปคฺคณฺหนฺตา     สิกฺขนฺติ     สตึ     อุปฏฺฐเปนฺตา    สิกฺขนฺติ    จิตฺตํ
สมาทหนฺตา    สิกฺขนฺติ    ปญฺญาย    ปชานนฺตา   สิกฺขนฺติ   อภิญฺเญยฺยํ
อภิชานนฺตา    สิกฺขนฺติ   ปริญฺเญยฺยํ   ปริชานนฺตา   สิกฺขนฺติ   ปหาตพฺพํ
ปชหนฺตา    สิกฺขนฺติ    ภาเวตพฺพํ   ภาเวนฺตา   สิกฺขนฺติ   สจฺฉิกาตพฺพํ
สจฺฉิกโรนฺตา   สิกฺขนฺติ   จรนฺติ   ๓   อาจรนฺติ  สมาจรนฺติ  สมาทาย
วตฺตนฺติ    ตํการณา   วุจฺจนฺติ   เสกฺขา   ฯ   ปุถูติ   พหุกา   เอเต
เสกฺขา   โสตาปนฺนา   จ   ปฏิปนฺนา   จ  สกทาคามิโน  จ  ปฏิปนฺนา
#๑ ม. ปสฺสนฺตา สิกฺขนฺติ ฯ ๒ ม. วีริยํ ฯ เอวมีทิเสสุ ปเทสุ ฯ ๓ ม. อยํ ปาโฐ
#นตฺถิ ฯ
