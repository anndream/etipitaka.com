ปหาสิ     ทุกฺขนฺติ    ชาติทุกฺขํ    ชราทุกฺขํ    พฺยาธิทุกฺขํ    มรณทุกฺขํ
โสกปริเทวทุกฺขโทมนสฺสุปายาสทุกฺขํ      ปหาสิ      ปชหิ     วิโนเทสิ
พฺยนฺตีกโรสิ อนภาวงฺคเมสีติ อทฺธา หิ ภควา ปหาสิ ทุกฺขํ ฯ
     [๑๘๘]  ตถา  หิ  เต  วิทิโต  เอส  ธมฺโมติ  ตถา หิ เต วิทิโต
ญาโต   ๑  ตุลิโต  ตีริโต  วิภาวิโต  วิภูโต  เอส  ธมฺโมติ  ตถา  หิ
เต วิทิโต เอส ธมฺโม ฯ เตนาห โส พฺราหฺมโณ
                เอตาภินนฺทามิ วโจ มเหสิโน
                สุกิตฺติตํ โคตม นูปธีกํ
                อทฺธา หิ ภควา ปหาสิ ทุกฺขํ
                ตถา หิ เต วิทิโต เอส ธมฺโมติ ฯ
          [๑๘๙] เต จาปิ นูน ปชเหยฺยุ ๒ ทุกฺขํ
                เย ตฺวํ มุนี อฏฺฐิตํ โอวเทยฺย
                ตนฺตํ นมสฺสามิ สเมจฺจ นาคํ
                อปฺเปว มํ ภควา อฏฺฐิตํ โอวเทยฺย ฯ
     [๑๙๐]  เต  จาปิ  นูน  ปชเหยฺยุ  ทุกฺขนฺติ  เต  จาปีติ  ขตฺติยา
จ   พฺราหฺมณา   จ   เวสฺสา   จ   สุทฺทา  จ  คหฏฺฐา  จ  ปพฺพชิตา
จ   เทวา  จ  มนุสฺสา  จ  ปชเหยฺยุํ  ฯ  ทุกฺขนฺติ  ชาติทุกฺขํ  ชราทุกฺขํ
พฺยาธิทุกฺขํ    มรณทุกฺขํ    โสกปริเทวทุกฺขโทมนสฺสุปายาสทุกฺขํ   ปชเหยฺยุํ
วิโนเทยฺยุํ    พฺยนฺตีกเรยฺยุํ    อนภาวงฺคเมยฺยุนฺติ    เต    จาปิ   นูน
ปชเหยฺยุ ทุกฺขํ ฯ
#๑ ม. อยํ ปาโฐ นตฺถิ ฯ ๒ ม. นนู นปฺปชเหยฺยุ ฯ
