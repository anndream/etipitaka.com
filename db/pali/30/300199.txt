ตสฺส    ปุนพฺภโวติ    นนฺทิญฺชหํ    โอฆติณฺณํ   ฯ   วิมุตฺตนฺติ   ภควโต
ราคา   จิตฺตํ   มุตฺตํ   วิมุตฺตํ   สุวิมุตฺตํ   โทสา  จิตฺตํ  มุตฺตํ  วิมุตฺตํ
สุวิมุตฺตํ     โมหา     จิตฺตํ     มุตฺตํ    วิมุตฺตํ    สุวิมุตฺตํ    โกธา
อุปนาหา    ฯเปฯ    สพฺพากุสลาภิสงฺขาเรหิ    จิตฺตํ    มุตฺตํ   วิมุตฺตํ
สุวิมุตฺตนฺติ นนฺทิญฺชหํ โอฆติณฺณํ วิมุตฺตํ ฯ
     [๔๑๖]   กปฺปญฺชหํ   อภิยาเจ   สุเมธนฺติ  กปฺปาติ  เทฺว  กปฺปา
ตณฺหากปฺโป   จ   ทิฏฺฐิกปฺโป   จ   ฯเปฯ   อยํ   ตณฺหากปฺโป  ฯเปฯ
อยํ    ทิฏฺฐิกปฺโป    ฯ    พุทฺธสฺส    ภควโต    ตณฺหากปฺโป   ปหีโน
ทิฏฺฐิกปฺโป     ปฏินิสฺสฏฺโฐ    ตณฺหากปฺปสฺส    ปหีนตฺตา    ทิฏฺฐิกปฺปสฺส
ปฏินิสฺสฏฺฐตฺตา     พุทฺโธ    กปฺปญฺชโห    ฯ    อภิยาเจติ    ยาจามิ
อภิยาจามิ   อชฺเฌสามิ   สาทิยามิ   ปตฺถยามิ   ปิเหมิ   อภิชปฺปามิ  ฯ
สุเมธนฺติ   เมธา   วุจฺจติ   ปญฺญา   ยา   ปญฺญา   ปชานนา   ฯเปฯ
อโมโห   ธมฺมวิจโย   สมฺมาทิฏฺฐิ   ฯ  ภควา  อิมาย  เมธาย  ปญฺญาย
อุเปโต    สมุเปโต    อุปาคโต    สมุปาคโต   อุปปนฺโน   สมุปปนฺโน
สมนฺนาคโต     ตสฺมา    พุทฺโธ    สุเมโธติ    กปฺปญฺชหํ    อภิยาเจ
สุเมธํ ฯ
     [๔๑๗]    สุตฺวาน   นาคสฺส   อปนมิสฺสนฺติ   อิโตติ   นาคสฺสาติ
นาโค  ฯ  ภควา  อาคุํ  น  กโรตีติ  นาโค  ฯ  น  คจฺฉตีติ  นาโค ฯ
น   อาคจฺฉตีติ  นาโค  ฯเปฯ  เอวํ  ภควา  น  อาคจฺฉตีติ  นาโค  ฯ
สุตฺวาน   นาคสฺส   อปนมิสฺสนฺติ   อิโตติ   ตุยฺหํ   วจนํ  พฺยปถํ  เทสนํ
