ตตฺราปาสึ     เอวํนาโม    เอวํโคตฺโต    เอวํวณฺโณ    เอวมาหาโร
เอวํสุขทุกฺขปฏิสํเวที   เอวมายุปริยนฺโต   โส   ตโต  จุโต  อิธุปปนฺโนติ
อิติ   สาการํ  สอุทฺเทสํ  อเนกวิหิตํ  ปุพฺเพนิวาสํ  อาทิสติ  เอวํ  ภควา
อตฺตโน อตีตํ อาทิสติ ฯ
     กถํ  ภควา  ปเรสํ  อตีตํ  อาทิสติ  ฯ  ภควา ปเรสํ อตีตํ เอกมฺปิ
ชาตึ  อาทิสติ  เทฺวปิ  ชาติโย  อาทิสติ ฯเปฯ อเนเกปิ สํวฏฺฏวิวฏฺฏกปฺเป
อาทิสติ      อมุตฺราสิ      เอวํนาโม     เอวํโคตฺโต     เอวํวณฺโณ
เอวมาหาโร    เอวํสุขทุกฺขปฏิสํเวที    เอวมายุปริยนฺโต    โส   ตโต
จุโต     อมุตฺร    อุทปาทิ    ตตฺราปาสิ    เอวํนาโม    เอวํโคตฺโต
เอวํวณฺโณ   เอวมาหาโร   เอวํสุขทุกฺขปฏิสํเวที   เอวมายุปริยนฺโต  โส
ตโต    จุโต    อิธุปปนฺโนติ    อิติ   สาการํ   สอุทฺเทสํ   อเนกวิหิตํ
ปุพฺเพนิวาสํ อาทิสติ เอวํ ภควา ปเรสํ อตีตํ อาทิสติ ฯ
     ภควา   ปญฺจ   ชาตกสตานิ   ภาสนฺโต   อตฺตโน   จ  ปเรสญฺจ
อตีตํ   อาทิสติ   มหาธนิยสุตฺตํ   ๑   ภาสนฺโต  อตฺตโน  จ  ปเรสญฺจ
อตีตํ   อาทิสติ   มหาสุทสฺสนสุตฺตํ   ภาสนฺโต   อตฺตโน   จ   ปเรสญฺจ
อตีตํ   อาทิสติ   มหาโควินฺทสุตฺตํ   ภาสนฺโต   อตฺตโน   จ   ปเรสญฺจ
อตีตํ    อาทิสติ    มฆเทวสุตฺตํ    ภาสนฺโต   อตฺตโน   จ   ปเรสญฺจ
อตีตํ อาทิสติ ฯ
     วุตฺตเญฺหตํ    ภควตา    อตีตํ   โข   จุนฺท   อทฺธานํ   อารพฺภ
ตถาคตสฺส   สตานุสาริ   ญาณํ   ๒   โหติ   โส   ยาวตกํ  อากงฺขติ
#๑ ม. มหาปธานิยสุตฺตนฺตํ ฯ เอวมีทิเสสุ ปเทสุ ฯ ๒ ม. สตานุสาริญาณํ ฯ
