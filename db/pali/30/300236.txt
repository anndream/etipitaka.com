อายสฺมาติ    ปิยวจนํ    ฯ   โมฆราชาติ   ตสฺส   พฺราหฺมณสฺส   นามํ
ฯเปฯ อภิลาโปติ อิจฺจายสฺมา โมฆราชา ฯ
     [๔๙๒]  น  เม  พฺยากาสิ  จกฺขุมาติ  น  เม  พฺยากาสีติ เม ๑
น   อาจิกฺขิ   น   เทเสสิ   น  ปญฺญเปสิ  น  ปฏฺฐเปสิ  น  วิวริ  น
วิภชิ  น  อุตฺตานีมกาสิ  ๒  น  ปกาเสสิ  ฯ  จกฺขุมาติ  ภควา  ปญฺจหิ
จกฺขูหิ    จกฺขุมา    มํสจกฺขุนาปิ    จกฺขุมา    ทิพฺพจกฺขุนาปิ   จกฺขุมา
ปญฺญาจกฺขุนาปิ    จกฺขุมา    พุทฺธจกฺขุนาปิ    จกฺขุมา    สมนฺตจกฺขุนาปิ
จกฺขุมา ฯ
     กถํ   ภควา  มํสจกฺขุนาปิ  จกฺขุมา  ฯ  มํสจกฺขุมฺหิ  ภควโต  ปญฺจ
วณฺณา   สํวิชฺชนฺติ   นีโล   จ   วณฺโณ   ปีตโก   จ  วณฺโณ  โลหิตโก
จ   วณฺโณ   กโณฺห   จ   วณฺโณ   โอทาโต  จ  วณฺโณ  ฯ  ยตฺถ  จ
อกฺขิโลมานิ   ปติฏฺฐิตานิ   ตํ   นีลํ   โหติ  สุนีลํ  ปาสาทิกํ  ทสฺสเนยฺยํ
อุมฺมารปุปฺผสมานํ  ๓  ฯ  ตสฺส  ปรโต  ปีตกํ  โหติ  สุปีตกํ  สุวณฺณวณฺณํ
ปาสาทิกํ    ทสฺสเนยฺยํ    กณฺณิการปุปฺผสมานํ   ๔   ฯ   อุภยโต   จ
อกฺขิกูปานิ   ๕   ภควโต  โลหิตกานิ  โหนฺติ  สุโลหิตกานิ  ปาสาทิกานิ
ทสฺสเนยฺยานิ   อินฺทโคปกสมานานิ   ฯ   มชฺเฌ   กณฺหํ   โหติ   สุกณฺหํ
อลูขํ  สินิทฺธํ  ปาสาทิกํ  ทสฺสเนยฺยํ  อฬาริฏฺฐกสมานํ  ๖  ฯ ตสฺส ปรโต
โอทาตํ โหติ สุโอทาตํ เสตํ ปณฺฑรํ ปาสาทิกํ ทสฺสเนยฺยํ โอสธิตารกสมานํ ฯ
เตน      ภควา     ปกติมํสจกฺขุนา     ๗     อตฺตภาวปริยาปนฺเนน
ปุริมสุจริตกมฺมาภินิพฺพตฺเตน    สมนฺตา    โยชนํ   ปสฺสติ   ทิวา   เจว
#๑ ม. น เม พฺยากาสิ ฯ ๒ ม. อุตฺตานีอกาสิ ฯ เอวมีทิเสสุ ปเทสุ ฯ
#๓ ม. อุมาปุปฺผสมานํ ฯ ๔ ม. กณิการปุปฺผสมานํ ฯ ๕ ม. อกฺขิกูฏานิ ฯ
#๖ ม. อทฺทาริฏฺฐกสมานํ ฯ ๗ ม. ปากติเกน มํสจกฺขุนา ฯ
