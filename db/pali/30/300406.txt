ฉินฺทิตฺวา   [๑]  สนฺนิธิปลิโพธํ  ฉินฺทิตฺวา  เกสมสฺสุํ  โอหารยิตฺวา  ๒
กาสายานิ   วตฺถานิ   อจฺฉาเทตฺวา   อคารสฺมา   อนคาริยํ  ปพฺพชิตฺวา
อกิญฺจนภาวํ   อุปคนฺตฺวา  เอโก  จรติ  วิจรติ  อิริยติ  วตฺเตติ  ปาเลติ
ยเปติ    ยาเปตีติ   กาสายวตฺโถ   อภินิกฺขมิตฺวา   ฯ   เอโก   จเร
ขคฺควิสาณกปฺโป ฯ เตนาห โส ปจฺเจกสมฺพุทฺโธ
                โอหารยิตฺวา คิหิพฺยญฺชนานิ
                สญฺฉินฺนปตฺโต ยถา ปาริฉตฺโต
                กาสายวตฺโถ อภินิกฺขมิตฺวา
                เอโก จเร ขคฺควิสาณกปฺโปติ ฯ
          [๗๘๐] รเสสุ เคธํ อกรํ อโลโล
                อนญฺญโปสี สปทานจารี
                กุเล กุเล อปฺปฏิพทฺธจิตฺโต
                เอโก จเร ขคฺควิสาณกปฺโป ฯ
     [๗๘๑]    รเสสุ   เคธํ   อกรํ   อโลโลติ   รเสสูติ   มูลรโส
ขนฺธรโส   ตจรโส   ปตฺตรโส  ปุปฺผรโส  ผลรโส  อมฺพิลํ  มธุรํ  ติตฺติกํ
กฏุกํ  โลณิกํ  ขาริกํ  ลมฺพิลํ  ๓  กสาโว  สาทุํ  อสาทุํ ๔ สีตํ อุณฺหํ ฯ
สนฺติ  โลเก  ๕  สมณพฺราหฺมณา  รสคิทฺธา  เต  ชิวฺหคฺเคน  รเส  ๖
ปริเยสนฺตา   อาหิณฺฑนฺติ   ฯ   อมฺพิลํ   ลภิตฺวา   อนมฺพิลํ   ปริเยสนฺติ
อนมฺพิลํ   ลภิตฺวา   อมฺพิลํ   ปริเยสนฺติ   ฯ   มธุรํ   ลภิตฺวา   อมธุรํ
ปริเยสนฺติ   อมธุรํ   ลภิตฺวา   มธุรํ   ปริเยสนฺติ   ฯ  ติตฺติกํ  ลภิตฺวา
#๑ ม. มิตฺตามจฺจปลิโพธํ ฉินฺทิตฺวา ฯ ๒ ม. โอหาเรตฺวา ฯ ๓ ม. ลมฺพิกํ ฯ
#๔ ม. สาทุ อสาทุ ฯ ๕ ม. สนฺเตเก ฯ ๖ ม. รสคฺคานิ ฯ
