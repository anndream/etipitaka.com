อุปจฺจคา     อติกฺกนฺโต     สมติกฺกนฺโต     วีติวตฺโตติ    โส    อิธ
สิพฺพนิมจฺจคา ฯ เตนาห ภควา
                กาเมสุ พฺรหฺมจริยวา (เมตฺเตยฺยาติ ภควา)
                วีตตโณฺห สทา สโต
                สงฺขาย นิพฺพุโต ภิกฺขุ
                ตสฺส โน สนฺติ อิญฺชิตา
                โส อุภนฺตมภิญฺญาย
                มชฺเฌ มนฺตา น ลิมฺปติ
                ตํ พฺรูมิ มหาปุริโสติ
                โส อิธ สิพฺพนิมจฺจคาติ ฯ
     [๑๑๕]  สห  คาถาปริโยสานา  เตน พฺราหฺมเณน สทฺธึ เอกจฺฉนฺทา
เอกปฺปโยคา  เอกาธิปฺปายา  เอกวาสนวาสิตา  เตสํ  อเนกปาณสหสฺสานํ
วิรชํ     วีตมลํ     ธมฺมจกฺขุํ     อุทปาทิ     ยงฺกิญฺจิ     สมุทยธมฺมํ
สพฺพนฺตํ     นิโรธธมฺมนฺติ     ตสฺส    จ    พฺราหฺมณสฺส    อนุปาทาย
อาสเวหิ จิตฺตํ วิมุจฺจิ ฯ สห อรหตฺตปฺปตฺตา อชินชฏาวากจีรทณฺฑกมณฺฑลุเกสา
จ      มสฺสู      จ     อนฺตรหิตา     ฯ     ภณฺฑกาสายวตฺถวสโน
สงฺฆาฏิปตฺตจีวรธโร            อนฺวตฺถปฏิปตฺติยา           ปญฺชลิโก
ภควนฺตํ   นมสฺสมาโน   นิสินฺโน   โหติ   สตฺถา   เม   ภนฺเต  ภควา
สาวโกหมสฺมีติ ฯ
              ติสฺสเมตฺเตยฺยมาณวกปญฺหานิทฺเทโส ทุติโย ฯ
