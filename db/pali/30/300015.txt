                อวิชฺชาย นิวุโต โลโก (อชิตาติ ภควา)
                เววิจฺฉา (ปมาทา) นปฺปกาสติ
                ชปฺปาภิเลปนํ พฺรูมิ
                ทุกฺขมสฺส มหพฺภยนฺติ ฯ
           [๖๙] สวนฺติ สพฺพธิ โสตา (อิจฺจายสฺมา อชิโต)
                โสตานํ กินฺนิวารณํ
                โสตานํ สํวรํ พฺรูหิ
                เกน โสตา ปิถิยฺยเร ๑ ฯ
     [๗๐]   สวนฺติ  สพฺพธิ  โสตาติ  โสตาติ  ตณฺหาโสโต  ทิฏฺฐิโสโต
กิเลสโสโต    ทุจฺจริตโสโต    อวิชฺชาโสโต    ฯ   สพฺพธีติ   สพฺเพสุ
อายตเนสุ    ฯ    สวนฺตีติ    สวนฺติ   อาสวนฺติ   สนฺทนฺติ   ปวตฺตนฺติ
จกฺขุโต    รูเป    สวนฺติ    อาสวนฺติ   สนฺทนฺติ   ปวตฺตนฺติ   โสตโต
สทฺเท   สวนฺติ   ฆานโต   คนฺเธ   สวนฺติ   ชิวฺหาโต   รเส   สวนฺติ
กายโต    โผฏฺฐพฺเพ    สวนฺติ    มนโต   ธมฺเม   สวนฺติ   อาสวนฺติ
สนฺทนฺติ     ปวตฺตนฺติ     จกฺขุโต     รูปตณฺหา    สวนฺติ    อาสวนฺติ
สนฺทนฺติ   ปวตฺตนฺติ   โสตโต   สทฺทตณฺหา   สวนฺติ   อาสวนฺติ  สนฺทนฺติ
ปวตฺตนฺติ     ฆานโต    คนฺธตณฺหา    สวนฺติ    ชิวฺหาโต    รสตณฺหา
สวนฺติ     กายโต    โผฏฺฐพฺพตณฺหา    สวนฺติ    มนโต    ธมฺมตณฺหา
สวนฺติ อาสวนฺติ สนฺทนฺติ ปวตฺตนฺตีติ สวนฺติ สพฺพธิ โสตา ฯ
     [๗๑]    อิจฺจายสฺมา   อชิโตติ   อิจฺจาติ   ปทสนฺธิ   ปทสํสคฺโค
#๑ สี. ปิถียเร ฯ ม. ปิธียเร ฯ เอวมุปริปิ ฯ
