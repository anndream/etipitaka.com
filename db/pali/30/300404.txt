ลภติ    มาโร   โอตารํ   น   ลภติ   มาโร   อารมฺมณํ   เสยฺยถาปิ
อาวุโส   กูฏาคารสาลา   วา   สนฺถาคารสาลา  ๑  วา  พหลมตฺติกา
อลฺลาวเลปนา   ๒   ปุรตฺถิมาย   เจปิ  นํ  ทิสาย  ปุริโส  อาทิตฺตาย
ติณุกฺกาย    อุปสงฺกเมยฺย   เนว   ลภติ   อคฺคิ   โอตารํ   น   ลภติ
อคฺคิ    อารมฺมณํ    ปจฺฉิมาย   เจปิ   นํ   ทิสาย   อุตฺตราย   เจปิ
นํ   ทิสาย   ทกฺขิณาย   เจปิ   นํ  ทิสาย  ปจฺฉโต  เจปิ  นํ  อุปริโต
เจปิ   นํ   ยโต   กุโตจิ   เจปิ   นํ   ปุริโส   อาทิตฺตาย  ติณุกฺกาย
อุปสงฺกเมยฺย   เนว   ลภติ   อคฺคิ  โอตารํ  น  ลภติ  อคฺคิ  อารมฺมณํ
เอวเมว   โข   อาวุโส   เอวํวิหารี  ภิกฺขุ  จกฺขุโต  เจปิ  นํ  มาโร
อุปสงฺกมติ   เนว   ลภติ   มาโร  โอตารํ  น  ลภติ  มาโร  อารมฺมณํ
โสตโต   เจปิ   นํ  ฯเปฯ  มนโต  เจปิ  นํ  มาโร  อุปสงฺกมติ  เนว
ลภติ   มาโร   โอตารํ  น  ลภติ  มาโร  อารมฺมณํ  เอวํวิหาริญฺจาวุโส
ภิกฺขุํ   น   รูปา   อภิภวึสุ   ภิกฺขุ   รูเป   อภิภวิ   น  สทฺทา  ภิกฺขุํ
อภิภวึสุ   ภิกฺขุ   สทฺเท   อภิภวิ   ฯเปฯ   น   ธมฺมา  ภิกฺขุํ  อภิภวึสุ
ภิกฺขุ   ธมฺเม   อภิภวิ   อยํ   วุจฺจตาวุโส   ภิกฺขุ   รูปาภิภู  สทฺทาภิภู
คนฺธาภิภู  รสาภิภู  โผฏฺฐพฺพาภิภู  ธมฺมาภิภู  อนภิภูโต  ๓ เตหิ กิเลเสหิ
อภิภู  หิ  โส  ปาปเก  ๓  อกุสเล  ธมฺเม  สงฺกิเลสิเก  โปโนพฺภวิเก
สทเร    ทุกฺขวิปาเก    อายตึชาติชรามรณีเย    เอวํ   โข   อาวุโส
อนวสฺสุโต   โหตีติ   อนวสฺสุโต   ฯ   อปริฑยฺหมาโนติ  ราคคฺคินา  ๔
อปริฑยฺหมาโน    โทสคฺคินา    ๕   อปริฑยฺหมาโน   โมหคฺคินา   ๖
#๑ ม. กูฏาคารา วา กูฏาคารสาลา วา ฯ ๒ ม. อทฺทาวเลปนา ฯ
#๓ ม. อธิภู อนธิภูโต อธิโภสิ เต ปาปเก ... ฯ ๔ ม. ราคเชน ปริฬาเหน ฯ
#๕ ม. โทสเชน ปริฬาเหน ฯ ๖ ม. โมหเชน ปริฬาเหน ฯ
