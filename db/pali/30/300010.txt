ปุพฺพนฺตาปรนฺเต     อญาณํ     อิทปฺปจฺจยตาปฏิจฺจสมุปฺปนฺเนสุ    ธมฺเมสุ
อญาณํ      ยํ      เอวรูปํ      อญาณํ      อทสฺสนํ     อนภิสมโย
อนนุโพโธ    อสมฺโพโธ    อปฺปฏิเวโธ    อสงฺคาหนา   อปริโยคาหนา
อสมเปกฺขนา   อปจฺจเวกฺขนา   อปจฺจกฺขกมฺมํ   ๑   ทุมฺเมชฺฌํ   พาลฺยํ
อสมฺปชญฺญํ  [๒]  ปโมโห  สมฺปโมโห ๓ [๔] อวิชฺโชโฆ อวิชฺชาโยโค
อวิชฺชานุสโย  อวิชฺชาปริยุฏฺฐานํ  อวิชฺชาชาลํ  ๕  โมโห  อกุสลมูลํ  อยํ
วุจฺจติ   อวิชฺชา  ฯ  โลโกติ  นิรยโลโก  ติรจฺฉานโลโก  ปิตฺติวิสยโลโก
มนุสฺสโลโก     เทวโลโก    ขนฺธโลโก    ธาตุโลโก    อายตนโลโก
อยํ   โลโก   ปโร   โลโก   พฺรหฺมโลโก   สเทวโลโก   อยํ  วุจฺจติ
โลโก   ฯ   [๖]  อิมาย  อวิชฺชาย  อาวุโต  นิวุโต  โอผุโฏ  ปิหิโต
ปฏิจฺฉนฺโน ปฏิกุชฺชิโตติ อวิชฺชาย นิวุโต โลโก ฯ
     [๖๕]   อชิตาติ   ภควา   ตํ   พฺราหฺมณํ   นาเมน  อาลปติ  ฯ
ภควาติ    คารวาธิวจนเมตํ    ฯ    อปิจ   ภคฺคราโคติ   ภควา   ฯ
ภคฺคโทโสติ  ภควา  ฯ  ภคฺคโมโหติ  ภควา  ฯ  ภคฺคมาโนติ  ภควา  ฯ
ภคฺคทิฏฺฐีติ    ภควา    ฯ   ภคฺคกณฺฏโกติ   ภควา   ฯ   ภคฺคกิเลโสติ
ภควา   ฯ   ภชิ   วิภชิ   ปฏิวิภชิ   ธมฺมรตนนฺติ   ภควา   ฯ  ภวานํ
อนฺตกโรติ    ภควา    ฯ    ภาวิตกาโยติ   ภควา   ฯ   ภาวิตสีโลติ
ภาวิตจิตฺโตติ    ภาวิตปญฺโญติ   ๗   ภควา   ฯ   ภชิ   วา   ภควา
อรญฺญวนปตฺถานิ    ปนฺตานิ   เสนาสนานิ   อปฺปสทฺทานิ   อปฺปนิคฺโฆสานิ
วิชนวาตานิ   มนุสฺสราหเสยฺยกานิ   ๘  ปฏิสลฺลานสารูปานีติ  ภควา  ฯ
#๑ ม. อปจฺจเวกฺขณา อปจฺจเวกฺขณกมฺมํ ฯ ๒ ม. โมโห ฯ ๓ ม. สมฺโมโห ฯ
#๔ ม. อวิชฺชา ฯ ๕ ม. อวิชฺชาลงฺคี ฯ ๖ ม. อยํ โลโก ฯ ๗ ม. ภาวิตกาโย, ภาวิตสีโล,
#ภาวิตจิตฺโต, ภาวิตปญฺโญติ ฯ ๘ ม. มนุสฺสราหสฺเสยฺยกานิ ฯ เอวมุปริปิ ฯ
