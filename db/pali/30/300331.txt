         อภินิกฺขมิตาสา เต          สตฺตา โมกฺขํ คเวสิโน ฯ
         น เต ตโต นิกฺขมิตุํ         ลภนฺติ กมฺมปจฺจยา
         เตสญฺจ ปาปกํ กมฺมํ ๑      อวิปกฺกํ กตํ พหุนฺติ ฯ
เอตํ   ภยํ   ทุกฺขโทมนสฺสํ   กุโต   ชาตํ   ฯ  ตสฺส  เสฺนหปจฺจยา  จ
นนฺทิปจฺจยา   จ   ราคปจฺจยา  จ  นนฺทิราคปจฺจยา  จ  ชาตํ  ฯ  ยานิ
จ   เนรยิกานิ   ทุกฺขานิ   ยานิ   จ  ติรจฺฉานโยนิกานิ  ทุกฺขานิ  ยานิ
จ   ปิตฺติวิสยิกานิ   ทุกฺขานิ   ยานิ   จ   มานุสกานิ   ทุกฺขานิ   ตานิ
กุโต   ชาตานิ  กุโต  สญฺชาตานิ  กุโต  นิพฺพตฺตานิ  กุโต  อภินิพฺพตฺตานิ
กุโต   ปาตุภูตานิ   ฯ   [๒]   เสฺนหปจฺจยา   จ   นนฺทิปจฺจยา   จ
ราคปจฺจยา    จ   นนฺทิราคปจฺจยา   จ   ภวนฺติ   สมฺภวนฺติ   ชายนฺติ
สญฺชายนฺติ     นิพฺพตฺตนฺติ    อภินิพฺพตฺตนฺติ    ปาตุภวนฺตีติ    เสฺนหนฺวยํ
ทุกฺขมิทํ ปโหติ ฯ
     [๖๗๑]  อาทีนวํ  เสฺนหชํ  เปกฺขมาโนติ  เสฺนโหติ  เทฺว  เสฺนหา
ตณฺหาเสฺนโห   จ   ทิฏฺฐิเสฺนโห   จ  ฯเปฯ  อยํ  ตณฺหาเสฺนโห  ฯเปฯ
อยํ   ทิฏฺฐิเสฺนโห   ฯ   อาทีนวํ   เสฺนหชํ  เปกฺขมาโนติ  ตณฺหาเสฺนเห
จ   ทิฏฺฐิเสฺนเห   ๓  จ  อาทีนวํ  เปกฺขมาโน  [๔]  โอโลกยมาโน
นิชฺฌายมาโน  อุปปริกฺขมาโนติ  อาทีนวํ  เสฺนหชํ  เปกฺขมาโน  ฯ  เอโก
จเร ขคฺควิสาณกปฺโป ฯ เตนาห โส ปจฺเจกสมฺพุทฺโธ
                สํสคฺคชาตสฺส ภวนฺติ เสฺนหา
                เสฺนหนฺวยํ ทุกฺขมิทํ ปโหติ
#๑ ม. ปาปกมฺมนฺตํ ฯ ๒ ม. ตสฺส ฯ ๓ ม. ตณฺหาเสฺนโห จ ทิฏฺฐิเสฺนโห จ ฯ
#๔ ม. ทกฺขมาโน ฯ เอวมีทิเสสุ ปเทสุ ฯ
