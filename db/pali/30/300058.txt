อาสึสนฺติ โถมยนฺติ อภิชปฺปนฺติ ฯ
     ชุหนฺตีติ       ชุหนฺติ       เทนฺติ      ยชนฺติ      ปริจฺจชนฺติ
จีวรปิณฺฑปาตเสนาสนคิลานปจฺจยเภสชฺชปริกฺขารํ   อนฺนํ  ปานํ  วตฺถํ  ยานํ
มาลาคนฺธํ   วิเลปนํ   เสยฺยาวสถํ   ปทีเปยฺยนฺติ   อาสึสนฺติ   โถมยนฺติ
อภิชปฺปนฺติ    ชุหนฺติ    ฯ    ปุณฺณกาติ    ภควาติ   ปุณฺณกาติ   ภควา
ตํ   พฺราหฺมณํ   นาเมน  อาลปติ  ฯ  ภควาติ  คารวาธิวจนเมตํ  ฯเปฯ
ยทิทํ ภควาติ ปุณฺณกาติ ภควา ฯ
     [๑๓๕]   กามาภิชปฺปนฺติ   ปฏิจฺจ   ลาภนฺติ   รูปปฏิลาภํ   ปฏิจฺจ
กาเม   อภิชปฺปนฺติ   สทฺทปฏิลาภํ   ปฏิจฺจ   กาเม   อภิชปฺปนฺติ  ฯเปฯ
พฺรหฺมกายิเกสุ   เทเวสุ   อตฺตภาวปฏิลาภํ   ปฏิจฺจ   กาเม  อภิชปฺปนฺติ
ชปฺปนฺติ ปชปฺปนฺตีติ กามาภิชปฺปนฺติ ปฏิจฺจ ลาภํ ฯ
     [๑๓๖]   เต   ยาชโยคา   ภวราครตฺตา   นาตรึสุ   ชาติชรนฺติ
พฺรูมีติ  เตติ  ยญฺญยชกา  [๑]  ฯ  ยาชโยคาติ ยาเคสุ ยุตฺตา อายุตฺตา
สมายุตฺตา    ตจฺจริตา    ตพฺพหุลา    ตคฺครุกา   ตนฺนินฺนา   ตปฺโปณา
ตปฺปพฺภารา    ตทธิมุตฺตา    ตทาธิปเตยฺยาติ    เต    ยาชโยคา   ฯ
ภวราครตฺตาติ   ภวราโค   วุจฺจติ  ตณฺหา  ๒  โย  ภเวสุ  ภวจฺฉนฺโท
ภวราโค    ภวนนฺทิ   ภวตณฺหา   ภวสิเนโห   ภวปิปาสา   ภวปริฬาโห
ภวมุจฺฉา     ภวชฺโฌสานํ     ภวราเคน    ภเวสุ    รตฺตา    คธิตา
มุจฺฉิตา   อชฺโฌปนฺนา   ลคฺคา   ลคฺคิตา   ปลิพุทฺธาติ   เต  ยาชโยคา
ภวราครตฺตา    ฯ    นาตรึสุ   ชาติชรนฺติ   พฺรูมีติ   เต   ยาชโยคา
#๑ ม. วุจฺจนฺติ ฯ ๒ ม. อยํ ปาโฐ นตฺถิ ฯ
