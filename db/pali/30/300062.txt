อาลปติ    ฯ    ภควาติ    คารวาธิวจเมตํ   ฯเปฯ   ยทิทํ   ภควาติ
ปุณฺณกาติ ภควา ฯ
     [๑๔๔]   ยสฺสิญฺชิตํ   นตฺถิ   กุหิญฺจิ   โลเกติ   ยสฺสาติ  อรหโต
ขีณาสวสฺส     ฯ     อิญฺชิตนฺติ    ตณฺหิญฺชิตํ    ทิฏฺฐิญฺชิตํ    กิเลสิญฺชตํ
มานิญฺชิตํ   กมฺมิญฺชิตํ   ฯ  ยสฺสิเม  อิญฺชิตา  นตฺถิ  [๑]  น  สํวิชฺชนฺติ
นุปลพฺภนฺติ      ปหีนา      สมุจฺฉินฺนา     วูปสนฺตา     ปฏิปฺปสฺสทฺธา
อภพฺพุปฺปตฺติกา    ญาณคฺคินา    ทฑฺฒา   ฯ   กุหิญฺจีติ   กุหิญฺจิ   กิมฺหิจิ
กตฺถจิ   อชฺฌตฺตํ   วา   พหิทฺธา  วา  อชฺฌตฺตพหิทฺธา  วา  ฯ  โลเกติ
อปายโลเก    ฯเปฯ    อายตนโลเกติ    ยสฺสิญฺชิตํ    นตฺถิ    กุหิญฺจิน
โลเก ฯ
     [๑๔๕]   สนฺโต  วิธูโม  อนิโฆ  นิราโส  อตาริ  โส  ชาติชรนฺติ
พฺรูมีติ    สนฺโตติ    ราคสฺส   สนฺตตฺตา   สนฺโต   โทสสฺส   สนฺตตฺตา
สนฺโต    โมหสฺส   สนฺตตฺตา   สนฺโต   โกธสฺส   อุปนาหสฺส   มกฺขสฺส
ปฬาสสฺส    อิสฺสาย    มจฺฉริยสฺส    มายาย    สาเฐยฺยสฺส   ถมฺภสฺส
สารมฺภสฺส    มานสฺส    อติมานสฺส   มทสฺส   ปมาทสฺส   สพฺพกิเลสานํ
สพฺพทุจฺจริตานํ      สพฺพทรถานํ      สพฺพปริฬาหานํ     สพฺพสนฺตาปานํ
สพฺพากุสลาภิสงฺขารานํ   สนฺตตฺตา   สมิตตฺตา   วูปสมิตตฺตา  วิชฺฌาตตฺตา
นิพฺพุตตฺตา      วิคตตฺตา     ปฏิปฺปสฺสทฺธตฺตา     สนฺโต     อุปสนฺโต
วูปสนฺโต   นิพฺพุโต   ปฏิปฺปสฺสทฺโธติ   สนฺโต   ฯ  วิธูโมติ  กายทุจฺจริตํ
วิธูมิตํ  วิธมิตํ  [๒]  วิโสสิตํ พฺยนฺตีกตํ วจีทุจฺจริตํ มโนทุจฺจริตํ วิธูมิตํ
#๑ ม. น สนฺติ ฯ เอวมุปริปิ ฯ ๒ ม. โสสิตํ ฯ เอวมุปริปิ ฯ
