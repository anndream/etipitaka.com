ปญฺญาเกตุ   ปญฺญาธิปเตยฺโย   วิจยพหุโล   ปวิจยพหุโล  โอกฺขายนพหุโล
สโมกฺขายนธมฺโม     วิภูตวิหารี     ตจฺจริโต    ตพฺพหุโล    ตคฺครุโก
ตนฺนินฺโน     ตปฺโปโณ    ตปฺปพฺภาโร    ตทธิมุตฺโต    ตทาธิปเตยฺโยติ
โคตโม ภูริปญฺญาโณ ฯ
     [๕๙๘]  โคตโม  ภูริเมธโสติ  ภูริ วุจฺจติ ปฐวี ฯ [๑] ปฐวีสมาย
วิปุลาย    วิตฺถตาย    ปญฺญาย    สมนฺนาคโต    ฯ   เมธา   วุจฺจติ
ปญฺญา    ยา    ปญฺญา    ปชานนา    ฯเปฯ    อโมโห   ธมฺมวิจโย
สมฺมาทิฏฺฐิ   ฯ   ภควา   อิมาย   เมธาย  ปญฺญาย  อุเปโต  สมุเปโต
อุปาคโต    สมุปาคโต    อุปปนฺโน   สมุปปนฺโน   สมนฺนาคโต   ตสฺมา
พุทฺโธ ภูริเมธโสติ ๒ โคตโม ภูริเมธโส ฯ เตนาห ปิงฺคิยตฺเถโร
         เอโก ตมนุทาสีโน          ชุติมา โส ปภงฺกโร
         โคตโม ภูริปญฺญาโณ         โคตโม ภูริเมธโสติ ฯ
   [๕๙๙] โย เม ธมฺมมเทเสสิ        สนฺทิฏฺฐิกมกาลิกํ
         ตณฺหกฺขยมนีติกํ             ยสฺส นตฺถิ อุปมา กฺวจิ ฯ
     [๖๐๐]  โย  เม  ธมฺมมเทเสสีติ  โยติ  โย  โส  ภควา  สยมฺภู
อนาจริยโก   ปุพฺเพ   อนนุสฺสุเตสุ   ธมฺเมสุ  สามํ  สจฺจานิ  อภิสมฺพุชฺฌิ
ตตฺถ     จ     สพฺพญฺญุตํ    ปตฺโต    พเลสุ    จ    วสีภาวํ    ฯ
ธมฺมมเทเสสีติ   ธมฺมนฺติ   อาทิกลฺยาณํ   มชฺเฌกลฺยาณํ  ปริโยสานกลฺยาณํ
สาตฺถํ      สพฺยญฺชนํ      เกวลปริปุณฺณํ      ปริสุทฺธํ      พฺรหฺมจริยํ
สติปฏฺฐาเน   ฯเปฯ  อริยํ  อฏฺฐงฺคิกํ  มคฺคํ  นิพฺพานญฺจ  นิพฺพานคามินิญฺจ
#๑ ม. ภควา ตาย ฯ เอวมีทิเสสุ ฐาเนสุ ฯ ๒ ม. สุเมธโสติ ฯ
