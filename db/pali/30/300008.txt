		   อชิตมาณวกปญฺหานิทฺเทโส ๑
		[๕๗] เกนสฺสุ นิวุโต โลโก (อิจฺจายสฺมา อชิโต)
		  เกนสฺสุ นปฺปกาสติ
		  กิสฺสาภิเลปนํ พฺรูหิ ๒
		  กึสุ ตสฺส มหพฺภยํ ฯ
        [๕๘] เกนสฺสุ นิวุโต โลโกติ นิรยโลโก ติรจฺฉานโลโก
ปิตฺติวิสยโลโก   ๓   มนุสฺสโลโก   เทวโลโก   ขนฺธโลโก  ธาตุโลโก
อายตนโลโก   อยํ  โลโก  ปโร  โลโก  พฺรหฺมโลโก  สเทวโลโก  ๔
อยํ  วุจฺจติ  โลโก  ฯ  อยํ  โลโก  เกน  อาวุโต  นิวุโต  โอผุโฏ ๕
ปิหิโต ปฏิจฺฉนฺโน ปฏิกุชฺชิโตติ เกนสฺสุ นิวุโต โลโก ฯ
     [๕๙]    อิจฺจายสฺมา   อชิโตติ   อิจฺจาติ   ปทสนฺธิ   ปทสํสคฺโค
ปทปาริปูริ   ๖   อกฺขรสมวาโย  พฺยญฺชนสิลิฏฺฐตา  ปทานุปุพฺพกเมตํ  ๗
อิจฺจาติ   ฯ   อายสฺมาติ  ปิยวจนํ  ครุกวจนํ  สคารวสปฺปติสฺสาธิวจนเมตํ
อายสฺมาติ    ฯ    อชิโตติ    ตสฺส    พฺราหฺมณสฺส    นามํ    สงฺขา
สมญฺญา    ปญฺญตฺติ   โวหาโร   นามํ   นามกมฺมํ   นามเธยฺยํ   นิรุตฺติ
พฺยญฺชนํ อภิลาโปติ อิจฺจายสฺมา อชิโต ฯ
     [๖๐]  เกนสฺสุ  นปฺปกาสตีติ  เกน  โลโก  นปฺปกาสติ  น  ภาสติ
น   ตปติ   น   วิโรจติ   น   สญฺญายติ  ๘  น  ปญฺญายตีติ  เกนสฺสุ
#๑ ม. มาณวปุจฺฉานิทฺเทโส ฯ เอวมุปริปิ ฯ ๒ ม. ยุ. พฺรูสิ ฯ เอวมุปริปิ ฯ
#๓ ม. สพฺพตฺถ เปตฺติวิสยโลโก ฯ ๔ ม เทวโลโก ฯ ๕ ม. โอวุโต ฯ
#๖ ม. ปทปาริปูรี ฯ เอวมุปริปิ ฯ ๗ ม. ปทานุปพฺพตาเปตํ ฯ
#๘ ม. ญายติ ฯ เอวมุปริปิ ฯ
