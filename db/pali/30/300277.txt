         มคฺโค โส ปารคมนาย ๑    ตสฺมา ปารายนํ อิติ ฯ
     [๕๖๖]   อปารา   ปารํ   คจฺเฉยฺยาติ  อปารํ  วุจฺจนฺติ  กิเลสา
จ   ขนฺธา   จ   อภิสงฺขารา   จ   ฯ   ปารํ  วุจฺจติ  อมตํ  นิพฺพานํ
โย   โส   สพฺพสงฺขารสมโถ   สพฺพูปธิปฏินิสฺสคฺโค   ตณฺหกฺขโย  วิราโค
นิโรโธ   นิพฺพานํ   ฯ   อปารา   ปารํ   คจฺเฉยฺยาติ   อปารา  ปารํ
คจฺเฉยฺย   ปารํ   อธิคจฺเฉยฺย   ปารํ   ผุเสยฺย   ปารํ  สจฺฉิกเรยฺยาติ
อปารา ปารํ คจฺเฉยฺย ฯ
     [๕๖๗]   ภาเวนฺโต   มคฺคมุตฺตมนฺติ  มคฺคนฺติ  ๒  มคฺโค  วุจฺจติ
อริโย     อฏฺฐงฺคิโก     มคฺโค     เสยฺยถีทํ    สมฺมาทิฏฺฐิ    ฯเปฯ
สมฺมาสมาธิ   ฯ   อุตฺตมนฺติ   อคฺคํ   เสฏฺฐํ  วิเสฏฺฐํ  ปาโมกฺขํ  อุตฺตมํ
ปวรนฺติ    มคฺคมุตฺตมํ    ฯ    ภาเวนฺโตติ    ภาเวนฺโต   อาเสวนฺโต
พหุลีกโรนฺโตติ ภาเวนฺโต มคฺคมุตฺตมํ ฯ
     [๕๖๘]  มคฺโค  โส  ปารคมนายาติ  มคฺโค  ปนฺโถ  ปโถ  ปชฺโช
อญฺชสํ  วฏุมายนํ  นาวา  อุตฺตรเสตุ  [๓] ปกุลฺโล [๓] สงฺกโม ๔ ฯ
ปารคมนายาติ     ปารคมนาย     ปารสมฺปาปนาย    ปารสมนุปาปนาย
ชรามรณสฺส ตรณายาติ มคฺโค โส ปารคมนาย ฯ
     [๕๖๙]  ตสฺมา  ปารายนํ  อิตีติ  [๕]  ตสฺมา  ตํการณา  ตํเหตุ
ตปฺปจฺจยา   ตํนิทานา   ฯ   ปารํ   วุจฺจติ   อมตํ   นิพฺพานํ  โย  โส
สพฺพสงฺขารสมโถ    สพฺพูปธิปฏินิสฺสคฺโค   ตณฺหกฺขโย   วิราโค   นิโรโธ
นิพฺพานํ   ฯ   อายนํ   วุจฺจติ   มคฺโค   ฯ   อิตีติ   ปทสนฺธิ   ฯเปฯ
#๑ ม. ปารํ คมนาย ฯ เอวมุปริปิ ฯ ๒ ม. มคฺคมุตฺตมํ วุจฺจติ อริโย อฏฺฐงฺคิโก
#มคฺโค ฯ ๓ ม. จ ฯ ๔ ม. ภิสิสงฺกโม ฯ ๕ ม. ตสฺมาติ ฯ
