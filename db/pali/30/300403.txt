ภิกฺขุํ    อภิภวึสุ    น    ภิกฺขุ    โผฏฺฐพฺเพ   อภิภวิ   ธมฺมา   ภิกฺขุํ
อภิภวึสุ    น    ภิกฺขุ    ธมฺเม    อภิภวิ   อยํ   วุจฺจตาวุโส   ภิกฺขุ
รูปาภิภูโต   ๑   สทฺทาภิภูโต  คนฺธาภิภูโต  รสาภิภูโต  โผฏฺฐพฺพาภิภูโต
อภิภูโต  ๒  เตหิ  กิเลเสหิ  น  อภิภู  หิ  โส  ปาปเก อกุสเล ธมฺเม
สงฺกิเลสิเก  โปโนพฺภวิเก  สทเร  ทุกฺขวิปาเก  อายตึชาติชรามรณีเย ๒
เอวํ   โข   อาวุโส   อวสฺสุโต   โหติ   ฯ   กถญฺจาวุโส  อนวสฺสุโต
โหติ   อิธาวุโส  ภิกฺขุ  จกฺขุนา  รูปํ  ทิสฺวา  ปิยรูเป  รูเป  นาธิมุจฺจติ
อปฺปิยรูเป    รูเป    น    พฺยาปชฺชติ    อุปฏฺฐิตกายสติ   จ   วิหรติ
อปฺปมาณเจตโส     ตญฺจ     เจโตวิมุตฺตึ     ปญฺญาวิมุตฺตึ     ยถาภูตํ
ปชานาติ    ยตฺถสฺส    เต    อุปฺปนฺนา    ปาปกา   อกุสลา   ธมฺมา
อปริเสสา   นิรุชฺฌนฺติ   โสเตน   สทฺทํ   สุตฺวา   ฯเปฯ  มนสา  ธมฺมํ
วิญฺญาย    ปิยรูเป    ธมฺเม    นาธิมุจฺจติ    อปฺปิยรูเป   ธมฺเม   น
พฺยาปชฺชติ    อุปฏฺฐิตกายสติ    จ    วิหรติ    อปฺปมาณเจตโส   ตญฺจ
เจโตวิมุตฺตึ     ปญฺญาวิมุตฺตึ    ยถาภูตํ    ปชานาติ    ยตฺถสฺส    เต
อุปฺปนฺนา    ปาปกา    อกุสลา   ธมฺมา   อปริเสสา   นิรุชฺฌนฺติ   อยํ
วุจฺจตาวุโส   ภิกฺขุ   อนวสฺสุโต   จกฺขุวิญฺเญยฺเยสุ   รูเปสุ   อนวสฺสุโต
โสตวิญฺเญยฺเยสุ     สทฺเทสุ    ฯเปฯ    อนวสฺสุโต    มโนวิญฺเญยฺเยสุ
ธมฺเมสุ    เอวํวิหารี   อาวุโส   ภิกฺขุ   จกฺขุโต   เจปิ   นํ   มาโร
อุปสงฺกมติ   เนว   ลภติ   มาโร  โอตารํ  น  ลภติ  มาโร  อารมฺมณํ
โสตโต   เจปิ   นํ  ฯเปฯ  มนโต  เจปิ  นํ  มาโร  อุปสงฺกมติ  เนว
#๑ ม. รูปาธิภูโต ฯ เอวมีทิเสสุ ปเทสุ ฯ ๒ ม. ธมฺมาธิภูโต อภิภู อนภิภูโต
#อธิภํสุ นํ ปาปกา อกุสลา ธมฺมา ... ชาติชรามรณิยา ฯ
