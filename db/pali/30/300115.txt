มํ   วุฏฺฐาเปหิ   มํ  กถงฺกถาสลฺลโตติ  ปมุญฺจ  มํ  สกฺก  กถงฺกถาหิ  ฯ
เตนาห โส พฺราหฺมโณ
                ปสฺสามหํ เทว มนุสฺสโลเก
                อกิญฺจนํ พฺราหฺมณํ อิริยมานํ
                ตนฺตํ นมสฺสามิ สมนฺตจกฺขุ
                ปมุญฺจ มํ สกฺก กถงฺกถาหีติ ฯ
          [๒๑๘] นาหํ สมิสฺสามิ ปโมจนาย
                กถงฺกถึ โธตก กญฺจิ โลเก
                ธมฺมญฺจ เสฏฺฐํ อาชานมาโน
                เอวํ ตุวํ โอฆมิมํ ตเรสิ ฯ
     [๒๑๙]    นาหํ    สมิสฺสามิ   ปโมจนายาติ   นาหนฺตํ   สกฺโกมิ
มุญฺจิตุํ   ปมุญฺจิตุํ   โมเจตุํ   ปโมเจตุํ  อุทฺธริตุํ  อุทฺธราเปตุํ  วุฏฺฐาเปตุํ
กถงฺกถาสลฺลโตติ   เอวมฺปิ   นาหํ   สมิสฺสามิ   ปโมจนาย   ฯ  อถวา
น   อีหามิ  น  สหามิ  น  อุสฺสหามิ  น  วายมามิ  น  อุสฺสาหํ  กโรมิ
น  อุสฺโสฬฺหึ  กโรมิ  น  ถามํ  กโรมิ  น  ธิตึ  กโรมิ  น  วิริยํ กโรมิ
น   ฉนฺทํ   ชเนมิ   น   สญฺชเนมิ   น   นิพฺพตฺเตมิ  น  อภินิพฺพตฺเตมิ
อสฺสทฺเธ    ปุคฺคเล   อจฺฉนฺทิเก   กุสีเต   หีนวิริเย   อปฺปฏิปชฺชมาเน
ธมฺมเทสนายาติ   เอวมฺปิ   นาหํ   สมิสฺสามิ   ปโมจนาย   ฯ   อถวา
นตฺถญฺโญ   โกจิ   โมเจตุํ   ๑   เต  ยทิ  มุญฺเจยฺยุํ  สเกน  ถาเมน
#๑ กตฺถจี สฺยามโปตฺถเก โมเจตาติปิ ปาโฐ ฯ ม. อีทิสเมว ฯ
