น   กาเม   ปตฺเถติ   น  กาเม  ปิเหติ  น  กาเม  อภิชปฺปติ  ตสฺมา
พุทฺโธ  อกาโม  นิกฺกาโม  จตฺตกาโม  วนฺตกาโม  มุตฺตกาโม  ปหีนกาโม
ปฏินิสฺสฏฺฐกาโม     วีตราโค    วิคตราโค    จตฺตราโค    วนฺตราโค
มุตฺตราโค   ปหีนราโค   ปฏินิสฺสฏฺฐราโค   นิจฺฉาโต   นิพฺพุโต  สีติภูโต
สุขปฏิสํเวที     พฺรหฺมภูเตน     อตฺตนา    วิหรตีติ    นิกฺกาโม    ฯ
นิพฺพโนติ   ราโค  วนํ  โทโส  วนํ  โมโห  วนํ  โกโธ  วนํ  อุปนาโหh
วนํ   ฯเปฯ   สพฺพากุสลาภิสงฺขารา   วนา   ฯ   เต   วนา  พุทฺธสฺส
ภควโต     ปหีนา     อุจฺฉินฺนมูลา     ตาลาวตฺถุกตา    อนภาวงฺคตา
อายตึ   อนุปฺปาทธมฺมา   ตสฺมา   พุทฺโธ   อวโน   นิพฺพโน  วนาปคโต
วนวิปฺปหีโน   วนวิปฺปมุตฺโต   สพฺพวนวีติวตฺโตติ   นิพฺพโน   ฯ   นาโคติ
ภควา   อาคุํ   น   กโรตีติ   นาโค   ฯ  น  คจฺฉตีติ  นาโค  ฯ  น
อาคจฺฉตีติ   นาโค   ฯเปฯ   เอวํ   ภควา   น   อาคจฺฉตีติ  นาโคติ
นิกฺกาโม นิพฺพโน นาโค ฯ
     [๕๗๕]  กิสฺส  เหตุ  มุสา  ภเณติ  กิสฺส  เหตูติ กิสฺส เหตุ [๑]
กึการณา  [๒]  กึปจฺจยาติ  กิสฺส  เหตุ  ฯ [๓] มุสา ภเณติ โมสวชฺชํ
ภเณยฺย    มุสาวาทํ   ภเณยฺย   อนริยวาทํ   ภเณยฺย   ฯ   อิเธกจฺโจ
สภคฺคโต   วา   ปริสคฺคโต   วา  ญาติมชฺฌคโต  วา  ปูคมชฺฌคโต  วา
ราชกุลมชฺฌคโต  วา  อภินีโต  สกฺขิปุฏฺโฐ  เอหิ  โภ ๔ ปุริส ยํ ชานาสิ
ตํ   วเทหีติ   อชานํ   อาห  ชานามีติ  ชานํ  วา  อาห  น  ชานามีติ
อปสฺสํ    วา   อาห   ปสฺสามีติ   ปสฺสํ   วา   อาห   น   ปสฺสามีติ
#๑ ม. กึเหตุ ฯ ๒ ม. กึนิทานา ฯ ๓ ม. มุสา ภเณติ มุสา ภเณยฺย กเถยฺย
#ทีเปยฺย โวหเรยฺย ฯ ๔ ม. เอหมฺโภ ฯ
