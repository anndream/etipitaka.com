     [๕๐๕]    สุญฺญโต    โลกํ   อเวกฺขสฺสูติ   โลกนฺติ   นิรยโลโก
ติรจฺฉานโลโก       ปิตฺติวิสยโลโก       มนุสฺสโลโก      เทวโลโก
ขนฺธโลโก    ธาตุโลโก   อายตนโลโก   อยํ   โลโก   ปโร   โลโก
พฺรหฺมโลโก สเทวโก ฯ
     อญฺญตโร   ภิกฺขุ   ภควนฺตํ   เอตทโวจ   โลโก  โลโกติ  ภนฺเต
ภควตา   วุจฺจติ   กิตฺตาวตา   นุ   โข   ภนฺเต   โลโกติ  วุจฺจติ  ฯ
ลุชฺชตีติ  โข  ภิกฺขุ  [๑]  โลโกติ  วุจฺจติ ฯ กิญฺจ ลุชฺชติ ฯ จกฺขุ [๒]
ลุชฺชติ   รูปา   ลุชฺชนฺติ   จกฺขุวิญฺญาณํ   ลุชฺชติ   จกฺขุสมฺผสฺโส   ลุชฺชติ
ยมฺปิทํ   จกฺขุสมฺผสฺสปจฺจยา   อุปฺปชฺชติ   เวทยิตํ   สุขํ  วา  ทุกฺขํ  วา
อทุกฺขมสุขํ    วา    ตมฺปิ   ลุชฺชติ   โสตํ   ลุชฺชติ   สทฺทา   ลุชฺชนฺติ
ฆานํ    ลุชฺชติ    คนฺธา   ลุชฺชนฺติ   ชิวฺหา   ลุชฺชติ   รสา   ลุชฺชนฺติ
กาโย   ลุชฺชติ   โผฏฺฐพฺพา   ลุชฺชนฺติ   มโน   ลุชฺชติ  ธมฺมา  ลุชฺชนฺติ
มโนวิญฺญาณํ   ลุชฺชติ   มโนสมฺผสฺโส   ลุชฺชติ  ยมฺปิทํ  มโนสมฺผสฺสปจฺจยา
อุปฺปชฺชติ    เวทยิตํ    สุขํ    วา    ทุกฺขํ    วา   อทุกฺขมสุขํ   วา
ตมฺปิ   ลุชฺชติ   ลุชฺชตีติ   โข   ภิกฺขุ   ตสฺมา   โลโกติ   วุจฺจติ   ฯ
สุญฺญโต    โลกํ    อเวกฺขสฺสูติ    ทฺวีหิ    การเณหิ   สุญฺญโต   โลกํ
อเวกฺขติ  อวสฺสิยปวตฺตสลฺลกฺขณวเสน  ๓ วา ตุจฺฉสงฺขารสมนุปสฺสนาวเสน
วา ฯ
     กถํ   อวสฺสิยปวตฺตสลฺลกฺขณวเสน   สุญฺญโต   โลกํ   อเวกฺขติ  ฯ
รูเป    วโส   น   ลพฺภติ   เวทนาย   วโส   น   ลพฺภติ   สญฺญาย
#๑ ม. ตสฺมา ฯ ๒ ม. โข ฯ ๓ ม. อวสิย ... ฯ เอวมุปริปิ ฯ
