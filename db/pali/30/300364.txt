(๑)  มาลากถํ  (๒) ญาติกถํ ยานกถํ คามกถํ นิคมกถํ นครกถํ ชนปทกถํ
อิตฺถีกถํ  ปุริสกถํ  ๓  สูรกถํ  วิสิกฺขากถํ กุมฺภฏฺฐานกถํ [๔] โลกกฺขายิกํ
สมุทฺทกฺขายิกํ   อิติภวาภวกถํ   อิติ  วา  ๕  กเถติ  เอวํ  ปุคฺคลทุติโย
โหตีติ เอวํ ทุตีเยน สหา มมสฺส ฯ
     [๗๒๐]   วาจาภิลาโป   อภิสชฺชนา   วาติ  วาจาภิลาโป  วุจฺจติ
พตฺตึส   ๖   ติรจฺฉานกถา   เสยฺยถีทํ   ราชกถา   โจรกถา   ฯเปฯ
อิติภวาภวกถา   อิติ  วา  ฯ  อภิสชฺชนาติ  เทฺว  สชฺชนา  ตณฺหาสชฺชนา
จ     ทิฏฺฐิสชฺชนา     จ    ฯเปฯ    อยํ    ตณฺหาสชฺชนา    ฯเปฯ
อยํ ทิฏฺฐิสชฺชนาติ วาจาภิลาโป อภิสชฺชนา วา ฯ
     [๗๒๑]   เอตํ   ภยํ   อายตึ   เปกฺขมาโนติ   ภยนฺติ   ชาติภยํ
ชราภยํ    พฺยาธิภยํ   มรณภยํ   ราชภยํ   โจรภยํ   อคฺคิภยํ   อุทกภยํ
อตฺตานุวาทภยํ   ปรานุวาทภยํ   ทณฺฑภยํ   ทุคฺคติภยํ   อูมิภยํ   กุมฺภิลภยํ
อาวฏฺฏภยํ   สสสุกาภยํ   อาชีวิกาภยํ   อสิโลกภยํ  ปริสสารชฺชภยํ  [๗]
ภยานกํ    ฉมฺภิตตฺตํ   โลมหํโส   เจตโส   อุพฺเพคฺโค   อุตฺราโส   ฯ
เอตํ   ภยํ   อายตึ   เปกฺขมาโนติ   เอตํ   ภยํ   อายตึ  เปกฺขมาโน
ทกฺขมาโน    โอโลกยมาโน    นิชฺฌายมาโน    อุปปริกฺขมาโนติ   เอตํ
ภยํ  อายตึ  เปกฺขมาโน  ฯ  เอโก  จเร  ขคฺควิสาณกปฺโป  ฯ  เตนาห
โส ปจฺเจกสมฺพุทฺโธ
                เอวํ ทุตีเยน สหา มมสฺส
                วาจาภิลาโป อภิสชฺชนา วา
#๑ ม. สยนกถํ ฯ ๒ ม. คนฺธกถํ ฯ ๓ ม. อยํ ปาโฐ นตฺถิ ฯ ๔ ม. ปุพฺพเปตกถํ
#นานตฺตกถํ ฯ ๕ ม. อิติ วาติ สทฺโท นตฺถิ ฯ ๖ ม. พาตฺตึส ฯ ๗ ม. มทนภยํ ฯ
