                เอโก จเร ขคฺควิสาณกปฺโปติ ฯ
          [๗๗๒] โอกฺขิตฺตจกฺขู น จ ปาทโลโล๕
                คุตฺตินฺทฺริโย รกฺขิตมานสาโนฑ
                อนวสฺสุโต อปริฑยฺหมาโน
                เอโก จเร ขคฺควิสาณกปฺโป ฯ
     [๗๗๓]   โอกฺขิตฺตจกฺขู   น   จ   ปาทโลโลติ   กถํ   ขิตฺตจกฺขุ
โหติ  ฯ  อิเธกจฺโจ  [๑]  จกฺขุโลโล  จกฺขุโลลิเยน  สมนฺนาคโต โหติ
อทิฏฺฐํ    ทกฺขิตพฺพํ    ทิฏฺฐํ    สมติกฺกมิตพฺพนฺติ    อาราเมน   อารามํ
อุยฺยาเนน   อุยฺยานํ   คาเมน   คามํ   นิคเมน   นิคมํ  นคเรน  นครํ
รฏฺเฐน  รฏฺฐํ  ชนปเทน  ชนปทํ  ทีฆจาริกํ  อนฺวตฺถจาริกํ  ๒  อนุยุตฺโต
โหติ    รูปทสฺสนาย    เอวํ    ขิตฺตจกฺขุ   โหติ   ฯ   อถวา   ภิกฺขุ
อนฺตรฆรํ   ปวิฏฺโฐ  วีถึ  ปฏิปนฺโน  อสํวุโต  คจฺฉติ  หตฺถึ  โอโลเกนฺโต
อสฺสํ   โอโลเกนฺโต   รถํ  โอโลเกนฺโต  ปตฺตึ  โอโลเกนฺโต  กุมารเก
โอโลเกนฺโต    กุมาริกาโย    โอโลเกนฺโต    อิตฺถิโย   โอโลเกนฺโต
ปุริเส     โอโลเกนฺโต     อนฺตราปณํ     โอโลเกนฺโต     ฆรมุขานิ
โอโลเกนฺโต    อุทฺธํ   โอโลเกนฺโต   อโธ   โอโลเกนฺโต   ทิสาวิทิสํ
เปกฺขมาโน  ๓  คจฺฉติ  เอวมฺปิ  ขิตฺตจกฺขุ โหติ ฯ อถวา [๔] จกฺขุนา
รูปํ    ทิสฺวา   นิมิตฺตคฺคาหี   โหติ   อนุพฺยญฺชนคฺคาหี   ยตฺวาธิกรณเมนํ
จกฺขุนฺทฺริยํ      อสํวุตํ      วิหรนฺตํ     อภิชฺฌาโทมนสฺสา     ปาปกา
อกุสลา    ธมฺมา    อนฺวาสฺสเวยฺยุํ    ตสฺส   สํวราย   น   ปฏิปชฺชติ
#๑ ม. ภิกฺขุ ฯ ๒ ม. อนวฏฺฐิตจาริกํ ฯ ๓ ม. วิเปกฺขมาโน ฯ เอวมุปริปิ ฯ
#๔ ม. ภิกฺขุ ฯ
