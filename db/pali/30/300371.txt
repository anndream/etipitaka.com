     [๗๒๘]   เอตํ   ภยํ  กามคุเณสุ  ทิสฺวาติ  เอตํ  ภยํ  กามคุเณสุ
ทิสฺวา   ปสฺสิตฺวา   ตุลยิตฺวา   ตีรยิตฺวา   วิภาวยิตฺวา   วิภูตํ  กตฺวาติ
เอตํ   ภยํ   กามคุเณสุ   ทิสฺวา  ฯ  เอโก  จเร  ขคฺควิสาณกปฺโป  ฯ
เตนาห โส ปจฺเจกสมฺพุทฺโธ
                อีตี จ คณฺโฑ จ อุปทฺทโว จ
                โรโค จ สลฺลญฺจ ภยญฺจ เมตํ
                เอตํ ภยํ กามคุเณสุ ทิสฺวา
                เอโก จเร ขคฺควิสาณกปฺโปติ ฯ
          [๗๒๙] สีตญฺจ อุณฺหญฺจ ขุทํ ปิปาสํ
                วาตาตเป ฑํสสิรึสเป ๑ จ
                สพฺพานิ เปตานิ อภิสํภวิตฺวา
                เอโก จเร ขคฺควิสาณกปฺโป ฯ
     [๗๓๐]    สีตญฺจ    อุณฺหญฺจ    ขุทํ   ปิปาสนฺติ   [๒]   ทฺวีหิ
การเณหิ    สีตํ    โหติ   อพฺภนฺตรธาตุปโกปวเสน   วา   สีตํ   โหติ
พหิทฺธาอุตุวเสน   วา   สีตํ   โหติ  ฯ  อุณฺหนฺติ  ทฺวีหิ  การเณหิ  อุณฺหํ
โหติ    อพฺภนฺตรธาตุปโกปวเสน   วา   อุณฺหํ   โหติ   พหิทฺธาอุตุวเสน
วา   อุณฺหํ  โหติ  ฯ  ขุทฺทา  ๓  วุจฺจติ  ฉาตโก  ฯ  ปิปาสา  วุจฺจติ
อุทกมฺปีติ ๔ สีตญฺจ อุณฺหญฺจ ขุทํ ปิปาสํ ฯ
     [๗๓๑]   วาตาตเป  ฑํสสิรึสเป  จาติ  วาตาติ  ปุรตฺถิมา  วาตา
ปจฺฉิมา  วาตา  อุตฺตรา  วาตา  ทกฺขิณา  วาตา  สรชา  วาตา  [๕]
#๑ ม. ฑํสสรีสเป ฯ เอวมุปริปิ ฯ ๒ ม. สีตนฺติ ฯ ๓ ม. ขุทา ฯ ๔ ม. อุทกปิปาสาติ ฯ
#๕ อรชา วาตา ฯ เอวมีทิเสสุ ฐาเนสุ ฯ
