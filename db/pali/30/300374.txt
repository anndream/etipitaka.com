วิจรติ   อิริยติ   วตฺเตติ   ปาเลติ   ยเปติ  ยาเปติ  ปจฺเจกสมฺพุทฺโธปิ
คณํ    วชฺเชตฺวา   ๑   ปริวชฺเชตฺวา   อภิวชฺเชตฺวา   เอโก   จเร
ขคฺควิสาณกปฺโป   ๒   อรญฺญวนปตฺถานิ  ปนฺตานิ  เสนาสนานิ  ปฏิเสวติ
อปฺปสทฺทานิ     อปฺปนิคฺโฆสานิ     วิชนวาตานิ     มนุสฺสราหเสยฺยกานิ
ปฏิสลฺลานสารุปฺปานิ    โส   เอโก   คจฺฉติ   เอโก   ติฏฺฐติ   เอโก
นิสีทติ  เอโก  เสยฺยํ  กปฺเปติ  เอโก  คามํ ปิณฺฑาย ปวิสติ [๓] เอโก
ปฏิกฺกมติ   เอโก   รโห   นิสีทติ   เอโก   จงฺกมํ   อธิฏฺฐาติ  เอโก
จรติ   วิจรติ   อิริยติ   วตฺเตติ   ปาเลติ   ยเปติ  ยาเปตีติ  นาโคว
ยูถานิ วิวชฺชยิตฺวา ฯ
     [๗๓๕]     สญฺชาตขนฺโธ     ปทุมี    อุฬาโรติ    ยถา    โส
หตฺถินาโค   สญฺชาตขนฺโธ   สตฺตรตโน   วา   โหติ   อฏฺฐรตโน   วา
ปจฺเจกสมฺพุทฺโธปิ   สญฺชาตขนฺโธ   อเสกฺเขน   สีลกฺขนฺเธน   อเสกฺเขน
สมาธิกฺขนฺเธน   อเสกฺเขน   ปญฺญากฺขนฺเธน   อเสกฺเขน  วิมุตฺติกฺขนฺเธน
อเสกฺเขน    วิมุตฺติญาณทสฺสนกฺขนฺเธน    ฯ    ยถา   โส   หตฺถินาโค
ปทุมี  ปจฺเจกสมฺพุทฺโธปิ  สตฺตหิ โพชฺฌงฺคปุปฺเผหิ ปทุมี สติสมฺโพชฺฌงฺคปุปฺเผน
ธมฺมวิจยสมฺโพชฺฌงฺคปุปฺเผน วิริยสมฺโพชฺฌงฺคปุปฺเผน
ปีติสมฺโพชฺฌงฺคปุปฺเผน   ปสฺสทฺธิสมฺโพชฺฌงฺคปุปฺเผน  สมาธิสมฺโพชฺฌงฺคปุปฺเผน
อุเปกฺขาสมฺโพชฺฌงฺคปุปฺเผน          ฯ          ยถา          โส
หตฺถินาโค   อุฬาโร   ถาเมน  พเลน  ชเวน  สูเรน  ปจฺเจกสมฺพุทฺโธปิ
อุฬาโร   สีเลน   สมาธินา   ปญฺญาย   วิมุตฺติยา  วิมุตฺติญาณทสฺสเนนาติ
#๑ ม. วิวชฺเชตฺวา ฯ ๒ ม. อิเม เทฺว ปาฐา นตฺถิ ฯ ๓ สพฺพตฺถ โปตฺถเก
#เอโก อภิกฺกมตีติ ปเทน ภวิตพฺพํ ฯ
