ปุณฺณโกติ ตสฺส พฺราหฺมณสฺส นามํ ฯ
     [๑๑๘]   อตฺถิ   ปเญฺหน   อาคมนฺติ  ปญฺหตฺถิกมฺหา  ๑  อาคตา
ปญฺหํ   ปุจฺฉิตุกามมฺหา   อาคตา   ปญฺหํ   โสตุกามา   อาคตมฺหาติ  ๒
เอวมฺปิ  อตฺถิ  ปเญฺหน  อาคมํ  ฯ  อถวา ปญฺหตฺถิกานํ ปญฺหํ ปุจฺฉิตุกามานํ
ปญฺหํ    โสตุกามานํ    อาคมํ    อภิกฺกมนํ    อุปสงฺกมนํ    ปยิรุปาสนํ
อตฺถีติ    เอวมฺปิ   อตฺถิ   ปเญฺหน   อาคมํ   ฯ   อถวา   ปญฺหาคโม
ตุยฺหํ   อตฺถิ   ตฺวมฺปิ   ปหุ  วิสวี  อลมตฺโต  มยา  ปุจฺฉิตุํ  ๓  กเถตุํ
วิสชฺเชตุํ สนฺทสฺเสตุํ ๔ ภณิตุนฺติ ๕ เอวมฺปิ อตฺถิ ปเญฺหน อาคมํ ฯ
     [๑๑๙]   กึนิสฺสิตา   อิสโย   มนุชาติ   กึนิสฺสิตาติ   กึ  นิสฺสิตา
อาสิตา    อลฺลีนา    อุปคตา    อชฺโฌสิตา   อธิมุตฺตา   ฯ   อิสโยติ
อิสินามกา   เยเกจิ   อิสิปพฺพชฺชํ  ปพฺพชิตา  อาชีวกา  นิคฺคนฺถา  ชฏิลา
ตาปสา ฯ มนุชาติ มนุสฺสา วุจฺจนฺตีติ กึนิสฺสิตา อิสโย มนุชา ฯ
     [๑๒๐]   ขตฺติยา   พฺราหฺมณา   เทวตานนฺติ   ขตฺติยาติ  เยเกจิ
ขตฺติยชาติกา   ฯ   พฺราหฺมณาติ   เยเกจิ   โภวาทิกา  ฯ  เทวตานนฺติ
อาชีวกสาวกานํ    อาชีวกา    เทวตา    นิคฺคนฺถสาวกานํ    นิคฺคนฺถา
เทวตา     ชฏิลสาวกานํ     ชฏิลา     เทวตา    ปริพฺพาชกสาวกานํ
ปริพฺพาชกา   เทวตา   อวรุทฺธกสาวกานํ  ๖  อวรุทฺธกา  ๗  เทวตา
หตฺถิวติกานํ   หตฺถี   เทวตา   อสฺสวติกานํ  อสฺสา  เทวตา  โควติกานํ
คาโว    เทวตา    กุกฺกุรวติกานํ    กุกฺกุรา    เทวตา   กากวติกานํ
กากา   เทวตา   วาสุเทววติกานํ   วาสุเทโว  เทวตา  พลเทววติกานํ
#๑-๒ ม. ปญฺเหน อตฺถิโก อาคโตมฺหิ ปญฺหํ ปุจฺฉิตุกาโม อาคโตมฺหิ ปญฺหํ โสตุกาโม
#อาคโตมฺหีติ ฯ ๓ ม. ปุจฺฉิตํ ฯ ๔-๕ ม. วหสฺเสตํ ภารนฺติ ฯ ๖-๗ ม. อวิรุทฺธ ... ฯ
