นิคฺคนฺถา   ชฏิลา   ตาปสา  ฯ  มนุชาติ  มนุสฺสา  วุจฺจนฺตีติ  เยเกจิเม
อิสโย    มนุชา    ฯ    ปุณฺณกาติ   ภควา   ตํ   พฺราหฺมณํ   นาเมน
อาลปติ   ฯ   ภควาติ   คารวาธิวจนเมตํ   ฯเปฯ   สจฺฉิกา   ปญฺญตฺติ
ยทิทํ ภควาติ ปุณฺณกาติ ภควา ฯ
     [๑๒๕]   ขตฺติยา   พฺราหฺมณา   เทวตานนฺติ   ขตฺติยาติ  เยเกจิ
ขตฺติยชาติกา   ฯ   พฺราหฺมณาติ   เยเกจิ   โภวาทิกา  ฯ  เทวตานนฺติ
อาชีวกสาวกานํ    อาชีวกา    เทวตา    ฯเปฯ   ทิสาวติกานํ   ทิสา
เทวตา   เย   เยสํ   ทกฺขิเณยฺยา   เต   เตสํ   เทวตาติ   ขตฺติยา
พฺราหฺมณา เทวตานํ ฯ
     [๑๒๖]   ยญฺญมกปฺปึสุ  ปุถูธ  โลเกติ  ยญฺโญ  วุจฺจติ  เทยฺยธมฺโม
จีวรปิณฺฑปาตเสนาสนคิลานปจฺจยเภสชฺชปริกฺขารํ อนฺนํ
ปานํ   วตฺถํ   ยานํ   มาลาคนฺธํ   วิเลปนํ   เสยฺยาวสถํ  ปทีเปยฺยํ  ฯ
ยญฺญมกปฺปึสูติ     เยปิ     ยญฺญํ    เอสนฺติ    คเวสนฺติ    ปริเยสนฺติ
จีวรปิณฺฑปาตเสนาสนคิลานปจฺจยเภสชฺชปริกฺขารํ    อนฺนํ    ปานํ    วตฺถํ
ยานํ    มาลาคนฺธํ    วิเลปนํ   เสยฺยาวสถํ   ปทีเปยฺยํ   เตปิ   ยญฺญํ
กปฺเปนฺติ   ฯ   ปุถูติ   ยญฺญา   วา   เอเต   ปุถู   ยญฺญยชกา   วา
เอเต   ปุถู   ทกฺขิเณยฺยา   วา   เอเต   ปุถู   ฯ  กถํ  ยญฺญา  วา
เอเต  ปุถู  ฯเปฯ  เอวํ  ทกฺขิเณยฺยา  วา  เอเต  ปุถู  ฯ อิธ โลเกติ
มนุสฺสโลเกติ ยญฺญมกปฺปึสุ ปุถูธ โลเก ฯ
     [๑๒๗]     อาสึสมานา     ปุณฺณก    อิตฺถตนฺติ    อาสึสมานาติ
