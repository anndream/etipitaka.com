                ภชนฺติ เสวนฺติ จ การณตฺถา
                นิกฺการณา ทุลฺลภา อชฺช มิตฺตา
                อตฺตตฺถปญฺญา อสุจี มนุสฺสา
                เอโก จเร ขคฺควิสาณกปฺโปติ ฯ
                ขคฺควิสาณสุตฺตนิทฺเทโส นิฏฺฐิโต ๑ ฯ
         อชิโต ติสฺสเมตฺเตยฺโย       ปุณฺณโก อถ เมตฺตคู
         โธตโก อุปสีโว จ          นนฺโท จ อถ เหมโก
         โตเทยฺยกปฺปา ทุภโย        ชตุกณฺณี จ ปณฺฑิโต
         ภทฺราวุโธ อุทโย จ         โปสาโล จาปิ พฺราหฺมโณ
         โมฆราชา จ เมธาวี        ปิงฺคิโย จ มหาอิสิ
         โสฬสนฺนํ ๒ ปเนเตสํ       พฺราหฺมณานํว สาสนํ
         ปารายนานํ นิทฺเทโส        ตตฺตกา จ ภวนฺติ หิ
         ขคฺควิสาณสุตฺตานํ           นิทฺเทสาปิ ตตฺเถว ๓ จ
         นิทฺเทสา ทุวิธา เญยฺยา      ปริปุณฺณา สุลิกฺขิตา ๔ ฯ
                    สุตฺตนิทฺเทโส สมตฺโต ฯ
                      ______________
#๑ ม. เอกูนวีสติโม ฯ ๒ ม. โสฬสานํ ฯ ๓ ม. ตเถว ฯ ๔ ม. สุลกฺขิตาติ ฯ
