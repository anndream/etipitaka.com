อนิสฺสฏฺฐา   อนติกฺกนฺตา   อสมติกฺกนฺตา  อวีติวตฺตา  อนฺโตชาติชรามรเณ
ปริวตฺตนฺติ         อนฺโตสํสารปเถ        ปริวตฺตนฺติ        ชาติยา
อนุคตา   ชราย   อนุสฏา   พฺยาธินา   อภิภูตา   มรเณน   อพฺภาหตา
อตาณา    อเลณา    อสรณา    อสรณีภูตาติ    เต    เจ   นาตรึสุ
ยาชโยคา    ฯ   อิจฺจายสฺมา   ปุณฺณโกติ   อิจฺจาติ   ปทสนฺธิ   ฯเปฯ
อายสฺมา ปุณฺณโกติ ฯ
     [๑๓๙]    ยญฺเญหิ    ชาติญฺจ    ชรญฺจ    มาริสาติ    ยญฺเญหิ
ปหุเตหิ  ยญฺเญหิ  วิวิเธหิ  ยญฺเญหิ  ปุถูหิ  ฯ  มาริสาติ  ปิยวจนํ ครุวจนํ
สคารวสปฺปติสฺสาธิวจนเมตํ       มาริสาติ       ยญฺเญหิ      ชาติญฺจ
ชรญฺจ มาริส ฯ
     [๑๔๐]  อถ  โก  จรหิ  เทวมนุสฺสโลเก  อตาริ  ชาติญฺจ  ชรญฺจ
มาริสาติ   อถ   โก   เอโส   สเทวเก  โลเก  สมารเก  สพฺรหฺมเก
สสฺสมณพฺราหฺมณิยา    ปชาย    สเทวมนุสฺสาย    ชาติชรามรณํ   อตาริ
อุตฺตริ   ปตริ   สมติกฺกมิ   วีติวตฺตยิ   ฯ   มาริสาติ  ปิยวจนํ  ครุวจนํ
สคารวสปฺปติสฺสาธิวจนเมตํ   มาริสาติ   อถ  โก  จรหิ  เทวมนุสฺสโลเก
อตาริ ชาติญฺจ ชรญฺจ มาริส ฯ
     [๑๔๑]   ปุจฺฉามิ   ตํ   ภควา  พฺรูหิ  เม  ตนฺติ  ปุจฺฉามิ  ตนฺติ
ปุจฺฉามิ  ตํ  ยาจามิ  ตํ  อชฺเฌสามิ  ตํ  ปสาเทมิ  ตํ  กถสฺสุ  เมติ ๑
ปุจฺฉามิ   ตํ   ฯ  ภควาติ  สคารวาธิวจนเมตํ  ฯเปฯ  สจฺฉิกา  ปญฺญตฺติ
ยทิทํ   ภควาติ   ฯ   พฺรูหิ   เม   ตนฺติ   พฺรูหิ   อาจิกฺขาหิ  เทเสหิ
#๑ ม. เมตนฺติ ฯ
