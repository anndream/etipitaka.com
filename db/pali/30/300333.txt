     สุหชฺชา   วุจฺจนฺติ   เยหิ   สห   คมนํ   ผาสุ   อาคมนํ   ผาสุ
คมนาคมนํ    ผาสุ    ฐานํ    ผาสุ   นิสฺสชฺชนํ   ผาสุ   สยนํ   ผาสุ
อาลปนํ     ผาสุ    สลฺลปนํ    ผาสุ    อุลฺลปนํ    ผาสุ    สมุลฺลปนํ
ผาสุ ฯ
     มิตฺเต   สุหชฺเช   อนุกมฺปมาโน   หาเปติ   อตฺถนฺติ   มิตฺเต  จ
สุหชฺเช   จ   สนฺทิฏฺเฐ   จ   สมฺภตฺเต  จ  สหาเย  จ  อนุกมฺปมาโน
อนุเปกฺขมาโน     อนุคฺคยฺหมาโน    อตฺตตฺถมฺปิ    ปรตฺถมฺปิ    หาเปติ
อุภยตฺถมฺปิ    หาเปติ    ทิฏฺฐธมฺมิกมฺปิ   อตฺถํ   หาเปติ   สมฺปรายิกมฺปิ
อตฺถํ   หาเปติ   ปรมตฺถมฺปิ  หาเปติ  [๑]  ปริธํเสติ  ปริสชฺเชติ  ๒
อนฺตรธาเปตีติ มิตฺเต สุหชฺเช อนุกมฺปมาโน หาเปติ อตฺถํ ฯ
     ปฏิพทฺธจิตฺโตติ   ทฺวีหิ   การเณหิ   ปฏิพทฺธจิตฺโต   โหติ  อตฺตานํ
วา    นีจํ   ฐเปนฺโต   ปรํ   อุจฺจํ   ฐเปนฺโต   ปฏิพทฺธจิตฺโต   โหติ
อตฺตานํ   วา   อุจฺจํ   ฐเปนฺโต   ปรํ   นีจํ   ฐเปนฺโต  ปฏิพทฺธจิตฺโต
โหติ ฯ
     กถํ   อตฺตานํ  นีจํ  ฐเปนฺโต  ปรํ  อุจฺจํ  ฐเปนฺโต  ปฏิพทฺธจิตฺโต
โหติ   ฯ   ตุเมฺห  เม  พหูปการกา  ๓  อหํ  ตุเมฺห  นิสฺสาย  ลภามิ
จีวรปิณฺฑปาตเสนาสนคิลานปจฺจยเภสชฺชปริกฺขารํ        ยมฺปิ        เม
อญฺเญ   ทาตุํ   วา   กาตุํ   วา   มญฺญนฺติ   ตุเมฺห   นิสฺสาย  ตุเมฺห
สมฺปสฺสนฺตา  ยมฺปิ  เม  โปราณํ  มาตาเปตฺติกํ  นามโคตฺตํ  ตมฺปิ  [๔]
อนฺตรหิตํ    ตุเมฺหหิ    อหํ    ญายามิ    อสุกสฺส   กุลุปโก   อสุกาย
#๑ ม. ปหาเปติ ปริหาเปติ ฯ ๒ ม. ปริวชฺเชติ ฯ ๓ ม. พหูปการา ฯ ๔ ม. เม ฯ
