กิมฺหิจิ   กตฺถจิ   อชฺฌตฺตํ   วา   พหิทฺธา   วา   อชฺฌตฺตพหิทฺธา  วาติ
ยสฺส นตฺถิ อุปมา กฺวจิ ฯ
     [๖๖๑]  อทฺธา  คมิสฺสามิ  น  เมตฺถ  กงฺขาติ  [๑]  อทฺธา ๒
คมิสฺสามีติ  อทฺธา  ๒  คมิสฺสามิ  อธิคมิสฺสามิ  ผุสยิสฺสามิ สจฺฉิกริสฺสามีติ
อทฺธา  คมิสฺสามิ  ฯ  น  เมตฺถ  กงฺขาติ  เอตฺถ  ๓  นิพฺพาเน  กงฺขา
นตฺถิ   วิจิกิจฺฉา   นตฺถิ   เทฺวฬฺหกํ   นตฺถิ   สํสโย  นตฺถิ  น  สํวิชฺชติ
นุปลพฺภติ      ปหีโน      สมุจฺฉินโน      วูปสนฺโต     ปฏิปฺปสฺสทฺโธ
อภพฺพุปฺปตฺติโก     ญาณคฺคินา     ทฑฺโฒติ    อทฺธา    คมิสฺสามิ    น
เมตฺถ กงฺขา ฯ
     [๖๖๒]   เอวํ   มํ  ธาเรหิ  อธิมุตฺตจิตฺตนฺติ  เอวํ  มํ  ธาเรหีติ
เอวํ   มํ   อุปลกฺเขหิ   ฯ   อธิมุตฺตจิตฺตนฺติ   นิพฺพานนินฺนํ  นิพฺพานโปณํ
นิพฺพานปพฺภารํ  นิพฺพานาธิมุตฺตนฺติ  เอวํ  มํ  ธาเรหิ  อธิมุตฺตจิตฺตํ  ๔ ฯ
เตนาห ปิงฺคิยตฺเถโร
         อสํหิรํ อสงฺกุปฺปํ            ยสฺส นตฺถิ อุปมา กฺวจิ
                อทฺธา คมิสฺสามิ น เมตฺถ กงฺขา
                เอวํ มํ ธาเรหิ อธิมุตฺตจิตฺตนฺติ ฯ
                         [๕]
                  ปารายนวคฺโค นิฏฺฐิโต ๖ ฯ
                      ______________
#๑ ม. อทฺธาติ เอกํสวจนํ นิสฺสํสยวจนํ นิกฺกงฺขวจนํ อเทฺวชฺฌวจนํ อเทฺวฬฺหกวจนํ
#นิโยควจนํ อวิปณฺณกวจนํ อวิรทฺธวจนํ อวตฺถาปนวจนเมตํ อทฺธาติ ฯ ๒ ม. อยํ
#ปาโฐ นตฺถิ ฯ ๓ ม. เอตฺถาติ ฯ ๔ ม. อธิมุตฺตจิตฺตนฺติ ฯ ๕ ม.
#ปารายนานุคีติคาถานิทฺเทโส อฏฺฐารสโม ฯ ๖ ม. สมตฺโต ฯ
