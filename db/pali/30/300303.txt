                นาเมนฺติเม ๑ โคตมสาสนมฺหา
                ยํ ยํ ทิสํ วชฺชติ ๒ ภูริปญฺโญ
                ส เตน เตเนว นโตหมสฺมิ ฯ
     [๖๓๐]   สทฺธา   จ   ปีติ   จ  มโน  สติ  จาติ  สทฺธาติ  ยา
จ    ภควนฺตํ   อารพฺภ   สทฺธา   สทฺทหนา   โอกปฺปนา   อภิปฺปสาโท
สทฺธา   สทฺธินฺทฺริยํ   สทฺธาพลํ   ฯ   ปีตีติ   ยา  จ  ภควนฺตํ  อารพฺภ
ปีติ  ปามุชฺชํ  ๓ โมทนา ปโมทนา วิตฺติ โอทคฺยํ อตฺตมนตา อติปฺปสาทนตา
จิตฺตสฺส    ฯ    มโนติ    ยญฺจ    ภควนฺตํ    อารพฺภ   จิตฺตํ   มโน
มานสํ  หทยํ  ปณฺฑรํ  มโน  มนายตนํ  มนินฺทฺริยํ  วิญฺญาณํ  วิญฺญาณกฺขนฺโธ
ตชฺชา     มโนวิญฺญาณธาตุ     ฯ     สตีติ     ยา    จ    ภควนฺตํ
อารพฺภ   สติ   อนุสฺสติ   ฯเปฯ  สมฺมาสตีติ  สทฺธา  จ  ปีติ  จ  มโน
สติ จ ฯ
     [๖๓๑]   นาเมนฺติเม   โคตมสาสนมฺหาติ  อิเม  จตฺตาโร  ธมฺมา
โคตมสาสนา   พุทฺธสาสนา   ชินสาสนา   ตถาคตสาสนา  อรหนฺตสาสนา
นาเมนฺติ     นาคจฺฉนฺติ    ๔    น    วิชหนฺติ    น    วินาเสนฺตีติ
นาเมนฺติเม โคตมสาสนมฺหา ฯ
     [๖๓๒]   ยํ   ยํ   ทิสํ   วชฺชติ   ภูริปญฺโญติ   ยํ   ยํ   ทิสนฺติ
ปุรตฺถิมํ   วา   ทิสํ   ปจฺฉิมํ   วา  ทิสํ  ทกฺขิณํ  วา  ทิสํ  อุตฺตรํ  วา
ทิสํ    วชติ    คจฺฉติ   กมติ   อติกฺกมติ   ฯ   ภูริปญฺโญติ   ภูริปญฺโญ
มหาปญฺโญ      ติกฺขปญฺโญ     ปุถุปญฺโญ     หาสปญฺโญ     ชวนปญฺโญ
#๑ ม. นาเปนฺติเม ฯ เอวมุปริปิ ฯ ๒ ม. วชติ ฯ เอวมุปริปิ ฯ ๓ ม. สพฺพตฺถ
#ปาโมชฺชํ ฯ ๔ ม. น คจฺฉนฺติ ฯ
