วิโมกฺโข ตสฺส กีทิโส ฯ เตนาห โส พฺราหฺมโณ
                ยสฺมึ กามา น วสนฺติ (อิจฺจายสฺมา โตเทยฺโย)
                ตณฺหา ยสฺส น วิชฺชติ
                กถงฺกถา จ โย ติณฺโณ
                วิโมกฺโข ตสฺส กีทิโสติ ฯ
          [๓๕๑] ยสฺมึ กามา น วสนฺติ (โตเทยฺยาติ ภควา)
                ตณฺหา ยสฺส น วิชฺชติ
                กถงฺกถา จ โย ติณฺโณ
                วิโมกฺโข ตสฺส นาปโร ฯ
     [๓๕๒]   ยสฺมึ   กามา   น  วสนฺตีติ  ยสฺมินฺติ  [๑]  อรหนฺเต
ขีณาสเว  ฯ  กามาติ  อุทฺทานโต  เทฺว  กามา วตฺถุกามา จ กิเลสกามา
จ    ฯเปฯ    อิเม   วุจฺจนฺติ   วตฺถุกามา   ฯเปฯ   อิเม   วุจฺจนฺติ
กิเลสกามา   ฯ   น   วสนฺตีติ   ยสฺมึ  กามา  น  วสนฺติ  น  สํวสนฺติ
น  อาวสนฺตีติ  [๒]  ยสฺมึ  กามา  น  วสนฺติ  ฯ  โตเทยฺยาติ ภควาติ
โตเทยฺยาติ   ภควา   ตํ   พฺราหฺมณํ   นาเมน   อาลปติ   ฯ  ภควาติ
คารวาธิวจนเมตํ     ฯเปฯ    สจฺฉิกา    ปญฺญตฺติ    ยทิทํ    ภควาติ
โตเทยฺยาติ ภควา ฯ
     [๓๕๓]    ตณฺหา    ยสฺส    น   วิชฺชตีติ   ตณฺหาติ   รูปตณฺหา
สทฺทตณฺหา    คนฺธตณฺหา    รสตณฺหา   โผฏฺฐพฺพตณฺหา   ธมฺมตณฺหา   ฯ
ยสฺสาติ   อรหโต   ขีณาสวสฺส   ฯ   ตณฺหา  ยสฺส  น  วิชฺชตีติ  ตณฺหา
#๑ ม. ยสฺมึ ปุคฺคเล ฯ ๒ ม. ปริวสนฺตีติ ฯ เอวมุปริปิ ฯ
