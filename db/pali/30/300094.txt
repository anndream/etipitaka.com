ชเหยฺยํ    อภาวิตํ   วา   มคฺคํ   ภาเวยฺยํ   อสจฺฉิกตํ   วา   นิโรธํ
สจฺฉิกเรยฺยนฺติ   โย   ตตฺถ   ฉนฺโท   จ   วายาโม  จ  อุสฺสาโห  จ
อุสฺโสฬฺหี   จ   อปฺปฏิวานี   จ   สติ  จ  สมฺปชญฺญญฺจ  อาตปฺปํ  ปธานํ
อธิฏฺฐานํ    อนุโยโค    อปฺปมาโท    กุสเลสุ   ธมฺเมสูติ   เอวํวิหารี
สโต อปฺปมตฺโต ฯ
     [๑๘๒]  ภิกฺขุ  จรํ  หิตฺวา  มมายิตานีติ ภิกฺขูติ กลฺยาณปุถุชฺชโน ๑
วา   ภิกฺขุ   เสกฺโข   วา   ภิกฺขุ   ฯ   จรนฺติ   จรนฺโต   วิจรนฺโต
อิริยนฺโต   วตฺเตนฺโต   ปาเลนฺโต   ยเปนฺโต  ยาเปนฺโต  ฯ  มมตฺตาติ
เทฺว    มมตฺตา    ตณฺหามมตฺตํ    จ   ทิฏฺฐิมมตฺตํ   จ   ฯเปฯ   อิทํ
ตณฺหามมตฺตํ    ฯเปฯ    อิทํ    ทิฏฺฐิมมตฺตํ   ฯ   ตณฺหามมตฺตํ   ปหาย
ทิฏฺฐิมมตฺตํ  ปฏินิสฺสชฺชิตฺวา  มมตฺเต  หิตฺวา  ปริจฺจชิตฺวา  ๒ วิโนเทตฺวา
พฺยนฺตีกตฺวา อนภาวงฺคเมตฺวาติ ภิกฺขุ จรํ หิตฺวา มมายิตานิ ฯ
     [๑๘๓]   ชาติชฺชรํ   โสกปริทฺทวญฺจ   อิเธว   วิทฺวา   ปชเหยฺย
ทุกฺขนฺติ   ชาตีติ   ยา   เตสํ  เตสํ  สตฺตานํ  ตมฺหิ  ตมฺหิ  สตฺตนิกาเย
ชาติ   สญฺชาติ   โอกฺกนฺติ   นิพฺพตฺติ   อภินิพฺพตฺติ   ขนฺธานํ  ปาตุภาโว
อายตนานํ  ปฏิลาโภ  ฯ  ชราติ  ยา  เตสํ  เตสํ  สตฺตานํ  ตมฺหิ  ตมฺหิ
สตฺตนิกาเย   ชรา   ชิรณตา   ขณฺฑิจฺจํ   ปาลิจฺจํ   วลิตฺตจตา  อายุโน
สํหานิ   อินฺทฺริยานํ   ปริปาโก  ฯ  โสโกติ  ญาติพฺยสเนน  วา  ผุฏฺฐสฺส
โภคพฺยสเนน   วา   ผุฏฺฐสฺส   โรคพฺยสเนน  วา  ผุฏฺฐสฺส  สีลพฺยสเนน
วา    ผุฏฺฐสฺส   ทิฏฺฐิพฺยสเนน   วา   ผุฏฺฐสฺส   อญฺญตรญฺญตเรน   วา
#๑ ม. ปุถุชฺชนกลฺยาณโก ฯ ๒ ม. ชหิตฺวา จชิตฺวา ปชหิตฺวา ฯ
