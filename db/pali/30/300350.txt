สยนฺติ    รุกฺเข    รุกฺขาสยา   ปาณา   สยนฺติ   เอวเมว   ตตฺเถเต
ปาปกา    อกุสลา    ธมฺมา    อุปฺปชฺชนฺติ   อตฺตภาวสนฺนิสฺสยา   เอวํ
ตตฺราสยาติ ปริสฺสยา ฯ
     วุตฺตํ   เหตํ   ภควตา  สานฺเตวาสิโก  ภิกฺขเว  ภิกฺขุ  สาจริยโก
ทุกฺขํ  น  ผาสุ  วิหรติ  กถญฺจ  ภิกฺขเว  ภิกฺขุ สานฺเตวาสิโก [๑] ทุกฺขํ
น   ผาสุ   วิหรติ   อิธ   ภิกฺขเว   ภิกฺขุโน   จกฺขุนา   รูปํ   ทิสฺวา
อุปฺปชฺชนฺติ   เย   ปาปกา   อกุสลา   ธมฺมา  สรสงฺกปฺปา  สญฺโญชนียา
ตฺยสฺส    อนฺโต   วสนฺติ   อนฺวาสฺสวนฺติ   ปาปกา   อกุสลา   ธมฺมาติ
ตสฺมา  สานฺเตวาสิโกติ  ๒  วุจฺจติ  เต  นํ  สมุทาจรนฺติ  ๓  ปาปกา
อกุสลา   ธมฺมาติ   ตสฺมา   สาจริยโกติ   วุจฺจติ   ปุน  จปรํ  ภิกฺขเว
ภิกฺขุโน   โสเตน   สทฺทํ   สุตฺวา   ฆาเนน   คนฺธํ  ฆายิตฺวา  ชิวฺหาย
รสํ   สายิตฺวา   กาเยน   โผฏฺฐพฺพํ   ผุสิตฺวา   มนสา  ธมฺมํ  วิญฺญาย
อุปฺปชฺชนฺติ   เย   ปาปกา   อกุสลา   ธมฺมา  สรสงฺกปฺปา  สญฺโญชนียา
ตฺยสฺส    อนฺโต   วสนฺติ   อนฺวาสฺสวนฺติ   ปาปกา   อกุสลา   ธมฺมาติ
ตสฺมา   สานฺเตวาสิโกติ   วุจฺจติ   เต   นํ  สมุทาจรนฺติ  ๔  ปาปกา
อกุสลา   ธมฺมาติ   ตสฺมา   สาจริยโกติ   วุจฺจติ   เอวํ  โข  ภิกฺขเว
ภิกฺขุ   สานฺเตวาสิโก  สาจริยโก  ทุกฺขํ  น  ผาสุ  วิหรตีติ  ฯ  เอวมฺปิ
ตตฺราสยาติ ปริสฺสยา ฯ
     วุตฺตํ  เหตํ  ภควตา  ตโยเม  ภิกฺขเว  อนฺตรามลา อนฺตราอมิตฺตา
อนฺตราสปตฺตา       อนฺตราวธกา       อนฺตราปจฺจตฺถิกา      กตเม
#๑ ม. สาจริยโก ฯ ๒ ม. สานฺเตวาสีโก ฯ ๓-๔ ม. เตน สมุทาจเรน สมุทาจรนฺตินํ ฯ
