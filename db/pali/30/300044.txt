ปกฺขิกา   สพฺเพ  เต  อวิชฺชามูลกา  อวิชฺชาสโมสรณา  อวิชฺชาสมุคฺฆาตา
สพฺเพ      เต      สมุคฺฆาตํ      คจฺฉนฺตีติ     ภควา     ชานาติ
ปสฺสติ   ฯ   เอวมฺปิ   ภควา   มูลทสฺสาวี   ฯเปฯ   สมุทยทสฺสาวี  ฯ
วุตฺตเญฺหตํ   ภควตา   เยเกจิ   ภิกฺขเว   ธมฺมา   กุสลา  กุสลภาคิยา
กุสลปกฺขิกา     สพฺเพ     เต    อปฺปมาทมูลกา    อปฺปมาทสโมสรณา
อปฺปมาโท   เตสํ   ธมฺมานํ  อคฺคมกฺขายตีติ  ภควา  ชานาติ  ปสฺสติ  ฯ
เอวมฺปิ   ภควา   มูลทสฺสาวี   ฯเปฯ  สมุทยทสฺสาวี  ฯ  อถวา  ภควา
ชานาติ   ปสฺสติ   อวิชฺชา   มูลํ  สงฺขารานํ  สงฺขารา  มูลํ  วิญฺญาณสฺส
วิญฺญาณํ      มูลํ     นามรูปสฺส     นามรูปํ     มูลํ     สฬายตนสฺส
สฬายตนํ     มูลํ    ผสฺสสฺส    ผสฺโส    มูลํ    เวทนาย    เวทนา
มูลํ    ตณฺหาย   ตณฺหา   มูลํ   อุปาทานสฺส   อุปาทานํ   มูลํ   ภวสฺส
ภโว   มูลํ   ชาติยา   ชาติ   มูลํ   ชรามรณสฺสาติ   ภควา   ชานาติ
ปสฺสติ   ฯ   เอวมฺปิ   ภควา   มูลทสฺสาวี   ฯเปฯ   สมุทยทสฺสาวี  ฯ
วุตฺตเญฺหตํ  ๑  ภควตา  เยเกจิ  ภิกฺขเว  ธมฺมา  อกุสลา อกุสลภาคิยา
อกุสลปกฺขิกา     สพฺเพ     เต     อวิชฺชามูลกา    อวิชฺชาสโมสรณา
อวิชฺชาสมุคฺฆาตา  สพฺเพ  เต  สมุคฺฆาตํ  คจฺฉนฺตีติ  ๒  ภควา  ชานาติ
ปสฺสติ   ฯ   เอวมฺปิ   ภควา   มูลทสฺสาวี   เหตุทสฺสาวี  นิทานทสฺสาวี
สมฺภวทสฺสาวี     สมุฏฺฐานทสฺสาวี     อาหารทสฺสาวี    อารมฺมณทสฺสาวี
ปจฺจยทสฺสาวี    สมุทยทสฺสาวีติ   อเนชํ   มูลทสฺสาวึ   ฯ   อิจฺจายสฺมา
ปุณฺณโกติ     อิจฺจาติ    ปทสนฺธิ    ฯ    อายสฺมาติ    ปิยวจนํ    ฯ
#๑-๒ ม. อถวา ภควา ชานาติ ปสฺสติ จกฺขุ มูลํ จกฺขุโรคานํ โสตํ มูลํ โสตโรคานํ
#ฆานํ มูลํ ฆานโรคานํ ชิวฺหา มูลํ ชิวฺหาโรคานํ กาโย มูลํ กายโรคานํ มโน มูลํ
#เจตสิกานํ ทุกฺขานนฺติ ฯ
