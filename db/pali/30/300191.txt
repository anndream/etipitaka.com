เอวเมว  ภควา  ญาณเตชี  ญาณเตเชน สมนฺนาคโต สพฺพํ อภิสงฺขารสมุทยํ
ฯเปฯ      กิเลสตมํ      อวิชฺชนฺธการํ      วิธมิตฺวา     ญาณาโลกํ
ทสฺเสตฺวา    วตฺถุกาเม   ปริชานิตฺวา   กิเลสกาเม   ปหาย   อภิภุยฺย
อภิภวิตฺวา     อชฺโฌตฺถริตฺวา     ปริยาทยิตฺวา     มทฺทิตฺวา     จรติ
อิริยติ   วตฺเตติ   ปาเลติ   ยเปติ   ยาเปตีติ  อาทิจฺโจว  ปฐวึ  เตชี
เตชสา ฯ
     [๓๙๖]   ปริตฺตปญฺญสฺส   เม   ภูริปญฺโญติ   อหมสฺมิ  ปริตฺตปญฺโญ
โอมกปญฺโญ   [๑]   ชตุกปญฺโญ   ๒   ตฺวํปิ   มหาปญฺโญ   ปุถุปญฺโญ
หาสปญฺโญ      ชวนปญฺโญ      ติกฺขปญฺโญ     นิพฺเพธิกปญฺโญ     ภูริ
วุจฺจติ    ปฐวี    ตาย    ปฐวีสมาย    ปญฺญาย   วิปุลาย   วิตฺถตาย
สมนฺนาคโตติ ปริตฺตปญฺญสฺส เม ภูริปญฺโญ ฯ
     [๓๙๗]   อาจิกฺข   ธมฺมํ   ยมหํ   วิชญฺญนฺติ   อาจิกฺข   ธมฺมนฺติ
อาทิกลฺยาณํ    มชฺเฌกลฺยาณํ    ปริโยสานกลฺยาณํ    สาตฺถํ    สพฺยญฺชนํ
เกวลปริปุณฺณํ    ปริสุทฺธํ   พฺรหฺมจริยํ   จตฺตาโร   สติปฏฺฐาเน   ฯเปฯ
นิพฺพานญฺจ      นิพฺพานคามินิญฺจ     ปฏิปทํ     อาจิกฺขาหิ     เทเสหิ
ปญฺญเปหิ    ปฏฺฐเปหิ    วิวราหิ   วิภชาหิ   อุตฺตานีกโรหิ   ปกาเสหีติ
อาจิกฺข   ธมฺมํ   ฯ   ยมหํ   วิชญฺญนฺติ   ยมหํ   ชาเนยฺยํ   วิชาเนยฺยํ
ปฏิวิชาเนยฺยํ   ปฏิวิชฺเฌยฺยํ   อธิคจฺเฉยฺยํ   ผุเสยฺยํ  ๓  สจฺฉิกเรยฺยนฺติ
อาจิกฺข ธมฺมํ ยมหํ วิชญฺญํ ฯ
     [๓๙๘]  ชาติชฺชราย  อิธ  วิปฺปหานนฺติ  อิเธว ชาติยา ชรามรณสฺส
#๑ ม. ลามกปญฺโญ ฯ ๒ ม. ฉตุกปญฺโญ ฯ ๓ ม. ผสฺเสยฺยํ ฯ เอวมีทิเสสุ ปเทสุ ฯ
