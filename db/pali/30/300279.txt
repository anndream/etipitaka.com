ปกาเสสีติ ยถา อทฺทกฺขิ ตถา อกฺขาสิ ฯ
     [๕๗๓]   วิมโล   ภูริเมธโสติ   วิมโลติ   ราโค   มลํ   โทโส
มลํ  โมโห  มลํ  โกโธ  มลํ  อุปนาโห  มลํ ฯเปฯ สพฺพากุสลาภิสงฺขารา
มลา    ฯ    เต    มลา   พุทฺธสฺส   ภควโต   ปหีนา   อุจฺฉินฺนมูลา
ตาลาวตฺถุกตา    อนภาวงฺคตา   อายตึ   อนุปฺปาทธมฺมา   ตสฺมา   ๑
พุทฺโธ   อมโล   วิมโล  นิมฺมโล  มลาปคโต  มลวิปฺปหีโน  มลวิปฺปมุตฺโต
สพฺพมลวีติวตฺโต   ฯ   ภูริ   วุจฺจติ   ปฐวี   ฯ   ภควา   อิมาย  ๒
ปฐวีสมาย    วิปุลาย   วิตฺถตาย   ปญฺญาย   สมนฺนาคโต   ฯ   เมธา
วุจฺจติ   ปญฺญา   ยา   ปญฺญา   ปชานนา   ฯเปฯ  อโมโห  ธมฺมวิจโย
สมฺมาทิฏฺฐิ   ฯ   ภควา   อิมาย   เมธาย  ปญฺญาย  อุเปโต  สมุเปโตะ
อุปาคโต    สมุปาคโต    อุปปนฺโน   สมุปปนฺโน   สมนฺนาคโต   ตสฺมา
พุทฺโธ ภูริเมธโสติ วิมโล ภูริเมธโส ฯ
     [๕๗๔]    นิกฺกาโม    นิพฺพโน   นาโคติ   กามาติ   อุทฺทานโต
เทฺว   กามา   วตฺถุกามา   จ  กิเลสกามา  จ  ฯเปฯ  อิเม  วุจฺจนฺติ
วตฺถุกามา   ฯเปฯ   อิเม   วุจฺจนฺติ  กิเลสกามา  ฯ  พุทฺธสฺส  ภควโต
วตฺถุกามา  ปริญฺญาตา  กิเลสกามา  ปหีนา  ฯ  วตฺถุกามานํ ปริญฺญาตตฺตา
กิเลสกามานํ   ปหีนตฺตา  ภควา  น  กาเม  กาเมติ  [๓]  น  กาเม
ปตฺเถติ  น  กาเม ปิเหติ น กาเม อภิชปฺปติ ฯ เย กาเม กาเมนฺติ [๔]
กาเม    ปตฺเถนฺติ    กาเม    ปิหยนฺติ    กาเม    อภิชปฺปนฺติ   เต
กามกามิโน   ราคราคิโน   สญฺญสญฺญิโน  ฯ  ภควา  น  กาเม  กาเมติ
#๑ ม. อยํ ปาโฐ นตฺถิ ฯ ๒ ม. ตาย ฯ ๓ ม. น กาเม อิจฺฉติ ฯ ๔ ม. กาเม
#อิจฺฉนฺติ ฯ เอวมีทิเสสุ ฐาเนสุ ฯ
