โสกปริเทวทุกฺขโทมนสฺสุปายาสทุกฺขํ     ฯเปฯ    ทิฏฺฐิพฺยสนทุกฺขํ    ปหีนํ
สมุจฺฉินฺนํ    ปฏิปฺปสฺสทฺธํ    อภพฺพุปฺปตฺติกํ    ญาณคฺคินา   ทฑฺฒํ   ตสฺมา
พุทฺโธ สพฺพทุกฺขปฺปหีโนติ อนาสโว สพฺพทุกฺขปฺปหีโน ฯ
     [๕๘๔]   สจฺจวฺหโย   พฺรหฺมุปาสิโต   เมติ   สจฺจวฺหโยติ  [๑]
สจฺจสทิสวฺหโย   ฯ   วิปสฺสี   ภควา   สิขี   ภควา   เวสฺสภู   ภควา
กกุสนฺโธ  ภควา  โกนาคมโน ภควา กสฺสโป ภควา [๒] พุทฺธา ภควนฺโต
สทิสนามา  สจฺจสทิสวฺหยา  ๓  ฯ  ภควา  ๔  สกฺยมุนิ  เตสํ  พุทฺธานํ
ภควนฺตานํ  สทิสนาโม  สจฺจสทิสวฺหโยติ  ๕  ตสฺมา  พุทฺโธ สจฺจวฺหโย ฯ
พฺรหฺมุปาสิโต   เมติ  โส  ภควา  มยา  อาสิโต  อุปาสิโต  ปยิรุปาสิโต
ปริปุจฺฉิโต     ปริปญฺหิโตติ    สจฺจวฺหโย    พฺรหฺมุปาสิโต    เม    ฯ
เตนาห ปิงฺคิยตฺเถโร
                ตโมนุโท พุทฺโธ สมนฺตจกฺขุ
                โลกนฺตคู สพฺพภวาติวตฺโต
                อนาสโว สพฺพทุกฺขปฺปหีโน
                สจฺจวฺหโย พฺรหฺมุปาสิโต เมติ ฯ
          [๕๘๕] ทิโช ยถา กุพฺพนกํ ปหาย
                พหุปฺผลํ กานนํ อาวเสยฺย
                เอวมาหํ ๖ อปฺปทสฺเส ปหาย
                มโหทธึ หํสริวชฺฌปตฺโต ๗ ฯ
     [๕๘๖]    ทิโช    ยถา    กุพฺพนกํ   ปหาย   พหุปฺผลํ   กานนํ
#๑ ม. สจฺจวฺหโย สทิสนาโม สทิสวฺหโย ฯ ๒ ม. เต ฯ ๓ ม. สทิสวฺหยา ฯ
#๔ ม. ภควาปิ ฯ ๕ ม. สทิสวฺหโยติ ฯ ๖ ม. เอวมหํ ฯ ๗ ม. หํโสริว
#อชฺฌปตฺโต ฯ เอวมุปริปิ ฯ
