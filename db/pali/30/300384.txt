อสมฺโพโธ   ๑  อปฺปฏิเวโธ  อสงฺคาหนา  อปริโยคาหนา  อสมเปกฺขนา
อปจฺจเวกฺขนา     อปจฺจกฺขกมฺมํ     ทุมฺเมชฺฌํ     พาลฺยํ    อสมฺปชญฺญํ
โมโห  [๒]  สมฺโมโห  [๓]  อวิชฺโชโฆ  อวิชฺชาโยโค  อวิชฺชานุสโย
อวิชฺชาปริยุฏฺฐานํ   อวิชฺชาชาลํ   ๔  อวิชฺชาลงฺคี  โมโห  อกุสลมูลํ  ฯ
ตสฺส  ปจฺเจกสมฺพุทฺธสฺส  มกฺโข  จ  กสาโว  จ  โมโห  จ วนฺตา [๕]
นิทฺธนฺตา   ปหีนา   สมุจฺฉินฺนา   วูปสนฺตา  ปฏิปฺปสฺสทฺธา  อภพฺพุปฺปตฺติกา
ญาณคฺคินา     ทฑฺฒา    ตสฺมา    โส    ปจฺเจกสมฺพุทฺโธ    นิมฺมกฺโข
นิทฺธนฺตกสาวโมโห ฯ
     [๗๔๗]    นิราสโส    สพฺพโลเก    ภวิตฺวาติ   อาสา   วุจฺจติ
ตณฺหา   โย   ราโค   สาราโค  ฯเปฯ  อภิชฺฌา  โลโภ  อกุสลมูลํ  ฯ
สพฺพโลเกติ     สพฺพอปายโลเก     สพฺพมนุสฺสโลเก     สพฺพเทวโลเก
สพฺพขนฺธโลเก    สพฺพธาตุโลเก    สพฺพอายตนโลเก    ฯ    นิราสโส
สพฺพโลเก    ภวิตฺวาติ    สพฺพโลเก    นิราสโส   ภวิตฺวา   นิตฺตโณฺห
ภวิตฺวา   นิปฺปิปาโส   ภวิตฺวาติ   นิราสโส   สพฺพโลเก   ภวิตฺวา   ฯ
เอโก จเร ขคฺควิสาณกปฺโป ฯ เตนาห โส ปจฺเจกสมฺพุทฺโธ
                นิลฺโลลุโป นิกฺกุโห นิปฺปิปาโสท
                นิมฺมกฺโข นิทฺธนฺตกสาวโมโห
                นิราสโส สพฺพโลเก ภวิตฺวา
                เอโก จเร ขคฺควิสาณกปฺโปติ ฯ
          [๗๔๘] ปาปํ สหายํ ปริวชฺชเยถ
#๑-๔ ม. อยํ ปาโฐ นตฺถิ ฯ ๒ ม. ปโมโห ฯ ๓ ม. อวิชฺชา ฯ ๕ ม. สํวนฺตา ฯ
