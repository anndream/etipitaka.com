สตฺต  สญฺญาสมาปตฺติโย  ฯ  ตาสํ สญฺญาสมาปตฺตีนํ อากิญฺจญฺญายตนสมาปตฺติ
วิโมกฺขา      อคฺคา     จ     เสฏฺฐา     จ     วิเสฏฺฐา     จ
ปาโมกฺขา   จ   อุตฺตมา   จ   ปวรา  จ  ฯ  ปรเม  อคฺเค  เสฏฺเฐ
วิเสฏฺเฐ   ปาโมกฺเข   อุตฺตเม   ปวเร   อธิมุตฺติวิโมกฺเขน   อธิมุตฺโต
ตตฺราธิมุตฺโต   ตทธิมุตฺโต   ตจฺจริโต   ตพฺพหุโล   ตคฺครุโก   ตนฺนินฺโน
ตปฺโปโณ       ตปฺปพฺภาโร       ตทาธิปเตยฺโยติ      สญฺญาวิโมกฺเข
ปรเมธิมุตฺโต ฯ
     [๒๖๑]  ติฏฺเฐยฺย  โส  ตตฺถ  อนานุยายีติ  ติฏฺเฐยฺยาติ  ติฏฺเฐยฺย
สฏฺฐีกปฺปสหสฺสานิ    ฯ   ตตฺถาติ   อากิญฺจญฺญายตเน   ฯ   อนานุยายีติ
อนานุยายี  อเวธมาโน  อวิคจฺฉมาโน  อนนฺตรธายมาโน  อปริหิยมาโน ฯ
อถวา     อรชฺชมาโน     อทุสฺสมาโน    อมุยฺหมาโน    อกิลิยมาโนติ
ติฏฺเฐยฺย โส ตตฺถ อนานุยายี ฯ เตนาห ภควา
                สพฺเพสุ กาเมสุ โย วีตราโค (อุปสีวาติ ภควา)
                อากิญฺจญฺญํ นิสฺสิโต หิตฺวมญฺญํ
                สญฺญาวิโมกฺเข ปรเมธิมุตฺโต
                ติฏฺเฐยฺย โส ตตฺถ อนานุยายีติ ฯ
          [๒๖๒] ติฏฺเฐ เจ โส ตตฺถ อนานุยายี
                ปูคมฺปิ วสฺสานํ ๑ สมนฺตจกฺขุ
                ตตฺเถว โส สีติสิยา วิมุตฺโต
#๑ วสฺสานีติปิ ปาโฐ ฯ
