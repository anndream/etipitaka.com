ปรินิพฺพาเยยฺย     ฯ    อถวา    ตสฺส    วิญฺญาณํ    จเวยฺย    ปุน
ปฏิสนฺธิวิญฺญาณํ    นิพฺพตฺเตยฺย    กามธาตุยา    วา   รูปธาตุยา   วา
อรูปธาตุยา    วาติ    อากิญฺจญฺญายตเน    อุปฺปนฺนสฺส    ปรินิพฺพานญฺจ
ปฏิสนฺธิญฺจ     ปุจฺฉติ    ฯ    ตถาวิธสฺสาติ    ตถาวิธสฺส    ตาทิสสฺส
ตสฺสณฺฐิตสฺส      ตปฺปการสฺส      ตปฺปฏิภาคสฺส      อากิญฺจญฺญายตเน
อุปฺปนฺนสฺสาติ     ตตฺเถว     โส     สีติสิยา     วิมุตฺโต     ภเวถ
วิญฺญาณํ ตถาวิธสฺส ฯ เตนาห โส พฺราหฺมโณ
                ติฏฺเฐ เจ โส ตตฺถ อนานุยายี
                ปูคมฺปิ วสฺสานํ สมนฺตจกฺขุ
                ตตฺเถว โส สีติสิยา วิมุตฺโต
                ภเวถ วิญฺญาณํ ตถาวิธสฺสาติ ฯ
          [๒๖๖] อจฺจิ ยถา วาตเวเคน ขิตฺตํ ๑ (อุปสีวาติ ภควา)
                อตฺถํ ปเลติ น อุเปติ สงฺขํ
                เอวํ มุนิ นามกายา วิมุตฺโต
                อตฺถํ ปเลติ น อุเปติ สงฺขํ ฯ
     [๒๖๗]  อจฺจิ  ยถา  วาตเวเคน  ขิตฺตนฺติ อจฺจิ วุจฺจติ ชาลสิขา ฯ
วาตาติ    ปุรตฺถิมา    วาตา    ปจฺฉิมา    วาตา   อุตฺตรา   วาตา
ทกฺขิณา  วาตา  สรชา  วาตา  อปรชา  ๒  วาตา  สีตา วาตา อุณฺหา
วาตา    อธิมตฺตา    วาตา   เวรมฺภวาตา   ปกฺขวาตา   สุปณฺณวาตา
ตาลปณฺณวาตา   วิธูปนวาตา   ฯ   วาตเวเคน   ขิตฺตนฺติ   วาตเวเคน
#๑ ม. ขิตฺตา ฯ เอวมุปริปิ ฯ ๒ ม. อรชา ฯ เอวมีทิเสสุ ฐาเนสุ ฯ
