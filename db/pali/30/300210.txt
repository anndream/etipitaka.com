วสิปฺปตฺโต   ปารมิปฺปตฺโต   อริยสฺมึ  สมาธิสฺมึ  วสิปฺปตฺโต  ปารมิปฺปตฺโต
อริยาย    ปญฺญาย    วสิปฺปตฺโต    ปารมิปฺปตฺโต   อริยาย   วิมุตฺติยา
โส    ปารคโต    ปารปฺปตฺโต    อนฺตคโต    อนฺตปฺปตฺโต   โกฏิคโต
โกฏิปฺปตฺโต   ปริยนฺตคโต   ปริยนฺตปฺปตฺโต   โวสานคโต  โวสานปฺปตฺโต
ตาณคโต  ตาณปฺปตฺโต  เลณคโต  เลณปฺปตฺโต  จรณคโต  จรณปฺปตฺโต ๑
อภยคโต   อภยปฺปตฺโต  อจฺจุตคโต  อจฺจุตปฺปตฺโต  อมตคโต  อมตปฺปตฺโต
นิพฺพานคโต    นิพฺพานปฺปตฺโต    โส   วุฏฺฐวาโส   จิณฺณจรโณ   ฯเปฯ
ชาติชรามรณสํสาโร นตฺถิ ตสฺส ปุนพฺภโวติ ปารคุํ สพฺพธมฺมานํ ฯ
     [๔๓๗]   อตฺถี   ปเญฺหน   อาคมนฺติ  ปญฺหตฺถิกมฺหา  ๒  อาคตา
ปญฺหาปุจฺฉกมฺหา   อาคตา   ปญฺหํ  โสตุกามา  อาคตมฺหาติ  ๒  เอวมฺปิ
อตฺถี   ปญฺเหน   อาคมํ   ฯ   อถวา  ปญฺหตฺถิกานํ  ปญฺหาปุจฺฉกานํ  ๓
ปญฺหํ  โสตุกามานํ  อาคมํ  ๔  อภิกฺกมนํ อุปสงฺกมนํ [๕] อตฺถีติ เอวมฺปิ
อตฺถี    ปเญฺหน    อาคมํ    ฯ    อถวา   ปญฺหาคโม   ตุยฺหํ   อตฺถิ
ตฺวมฺปิ  ปหุ  วิสวี  อลมตฺโต  มยา  สทฺธึ  ปุจฺฉิตุํ  ๖  กเถตุํ  วิชฺเสชตุํ
สนฺทสฺเสตุํ ภณิตุนฺติ ๗ เอวมฺปิ อตฺถี ปเญฺหน อาคมํ ฯ
     [๔๓๘]     อญฺญาวิโมกฺขํ    สํพฺรูหีติ    อญฺญาวิโมกฺโข    วุจฺจติ
อรหตฺตวิโมกฺโข    ฯ    อรหตฺตวิโมกฺขํ   สํพฺรูหิ   อาจิกฺขาหิ   เทเสหิ
ปญฺญเปหิ    ปฏฺฐเปหิ    วิวราหิ   วิภชาหิ   อุตฺตานีกโรหิ   ปกาเสหีติ
อญฺญาวิโมกฺขํ สํพฺรูหิ ฯ
#๑ ม. สรณคโต สรณปฺปตฺโต ฯ ๒ ม. ปญฺเหน อตฺถิโก อาคโตมฺหิ ปญฺหํ ปุจฺฉิตุกาโม
#อาคโตมฺหิ ปญฺหํ โสตุกาโม อาคโตมฺหีติ ฯ เอวมุปริปิ ฯ ๓ ม. ปญฺหํ
#ปุจฺฉิตุกามานํ ฯ ๔ ม. อาคมนํ ฯ ๕ ม. ปยิรุปาสนํ ฯ ๖ ม. มยา ปุจฺฉิตุํ ฯ
#เอวมุปริปิ ฯ ๗ ม. วหสฺเสตํ ภารนฺติ ฯ เอวมุปริปิ ฯ
