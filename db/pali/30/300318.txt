     [๖๖๕]   อเหฐยํ   อญฺญตรมฺปิ   เตสนฺติ  เอกมตฺตมฺปิ  ๑  สตฺตํ
ปาณินา  วา  เลฑฺฑุนา  วา  ทณฺเฑน  วา  สตฺเถน  วา  อรุยา ๒ วา
รชฺชุยา   วา   อวิเหฐยนฺโต   สพฺเพปิ  สตฺเต  ปาณินา  วา  เลฑฺฑุนา
วา  ทณฺเฑน  วา  สตฺเถน  วา อรุยา ๒ วา รชฺชุยา วา อวิเหฐยนฺโตติ
อเหฐยํ อญฺญตรมฺปิ เตสํ ฯ
     [๖๖๖]   น  ปุตฺตมิจฺเฉยฺย  กุโต  สหายนฺติ  นาติ  ปฏิกฺเขโป  ฯ
ปุตฺตาติ  จตฺตาโร  ปุตฺตา  อตฺตโช  ๓  ปุตฺโต  เขตฺตโช ปุตฺโต ทินฺนโก
ปุตฺโต   อนฺเตวาสิโก   ปุตฺโต   ฯ   สหายนฺติ  สหายา  วุจฺจนฺติ  เยหิ
สห  คมนํ  ๔ ผาสุ อาคมนํ ๕ ผาสุ คมนาคมนํ ผาสุ [๖] นิสชฺชนํ ผาสุ
นิปชฺชนํ  ๗  ผาสุ  อาลปนํ  ผาสุ  สลฺลปนํ ผาสุ [๘] สมุลฺลปนํ ผาสุ ฯ
น    ปุตฺตมิจฺเฉยฺย    กุโต   สหายนฺติ   ปุตฺตมฺปิ   น   อิจฺเฉยฺย   น
สาทิเยยฺย  [๙]  น  ปิหเยยฺย  นาภิชปฺเปยฺย  กุโต  มิตฺตํ  วา สนฺทิฏฺฐํ
วา   สมฺภตฺตํ   วา   สหายํ   วา   อิจฺฉิสฺสติ   สาทิยิสฺสติ   ปิหยิสฺสติ
อภิชปฺปิสฺสตีติ ๑๐ น ปุตฺตมิจฺเฉยฺย กุโต สหายํ ฯ
     [๖๖๗]    เอโก    จเร    ขคฺควิสาณกปฺโปติ    เอโกติ   โส
ปจฺเจกสมฺพุทฺโธ    ปพฺพชฺชาสงฺขาเตน    เอโก    อทุติยฏฺเฐน   เอโก
ตณฺหาปหานฏฺเฐน   เอโก   เอกนฺตวีตราโคติ   เอโก  เอกนฺตวีตโทโสติ
เอโก     เอกนฺตวีตโมโหติ     เอโก    เอกนฺตนิกฺกิเลโสติ    เอโก
เอกายนมคฺคํ    คโตติ    เอโก    เอโก    อนุตฺตรํ   ปจฺเจกสมฺโพธึ
อภิสมฺพุทฺโธติ เอโก ฯ
#๑ ม. เอกเมกมฺปิ ฯ ๒ ม. อนฺทุยา ฯ ๓ ม. อตฺรโช ฯ ๔ ม. อาคมนํ ฯ
#๕ ม. คมนํ ฯ เอวมุปริปิ ฯ ๖ ม. ฐานํ ผาสุ ฯ ๗ ม. สยนํ ฯ ๘ ม. อฺลฺลปนํ
#ผาสุ ฯ ๙ ม. น ปตฺถเยยฺย ฯ ๑๐ ม. อิจฺเฉยฺย สาทิเยยฺย ปตฺถเยยฺย ปิหเยยฺย
#อภิชปฺเปยฺยาติ ฯ เอวมีทิเสสุ ปเทสุ ฯ
