ฉ   โลกา   ฉ   อชฺฌตฺติกานิ   อายตนานิ   ฯ   สตฺต   โลกา  สตฺต
วิญฺญาณฏฺฐิติโย    ฯ    อฏฺฐ    โลกา   อฏฺฐ   โลกธมฺมา   ฯ   นว
โลกา  นว  สตฺตาวาสา  ฯ  ทส  โลกา ทส อุปกฺกิเลสา ๑ ฯ เอกาทส
โลกา  เอกาทส  กามภวา  ๒  ฯ  ทฺวาทส  โลกา  ทฺวาทสายตนานิ ฯ
อฏฺฐารส    โลกา    อฏฺฐารส    ธาตุโย    ฯ   โลกนฺตคูติ   ภควา
โลกสฺส    อนฺตคโต    อนฺตปฺปตฺโต    โกฏิคโต   โกฏิปฺปตฺโต   ฯเปฯ
นิพฺพานคโต    นิพฺพานปฺปตฺโต    โส   วุฏฺฐวาโส   จิณฺณจรโณ   ฯเปฯ
ชาติชรามรณสํสาโร     นตฺถิ    ตสฺส    ปุนพฺภโวติ    โลกนฺตคู    ฯ
สพฺพภวาติวตฺโตติ   ภวาติ   เทฺว   ภวา   กมฺมภโว  จ  ปฏิสนฺธิโก  จ
ปุนพฺภโว   ฯ   กตโม  กมฺมภโว  ฯ  ปุญฺญาภิสงฺขาโร  อปุญฺญาภิสงฺขาโร
อาเนญฺชาภิสงฺขาโร     อยํ    กมฺมภโว    ฯ    กตโม    ปฏิสนฺธิโก
ปุนพฺภโว    ฯ    ปฏิสนฺธิกา    รูปา    เวทนา    สญฺญา   สงฺขารา
วิญฺญาณํ    อยํ    ปฏิสนฺธิโก    ปุนพฺภโว    ฯ    ภควา   กมฺมภวญฺจ
ปฏิสนฺธิกญฺจ    ปุนพฺภวํ   อติวตฺโต   อติกฺกนฺโต   วีติวตฺโตติ   โลกนฺตคู
สพฺพภวาติวตฺโต ฯ
     [๕๘๓]    อนาสโว    สพฺพทุกฺขปฺปหีโนติ   อนาสโวติ   จตฺตาโร
อาสวา  กามาสโว  ภวาสโว  ทิฏฺฐาสโว  อวิชฺชาสโว  ฯ  เต  อาสวา
พุทฺธสฺส   ภควโต   ปหีนา   อุจฺฉินฺนมูลา   ตาลาวตฺถุกตา  อนภาวงฺคตา
อายตึ   อนุปฺปาทธมฺมา   ตสฺมา  พุทฺโธ  อนาสโว  ฯ  สพฺพทุกฺขปฺปหีโนติ
สพฺพํ   ตสฺส   ปฏิสนฺธิกํ   ชาติทุกฺขํ   ชราทุกฺขํ   พฺยาธิทุกฺขํ   มรณทุกฺขํ
#๑ ม. อายตนานิ ฯ ๒ ม. อิเม ปาฐา นตฺถิ ฯ
