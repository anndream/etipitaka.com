ฯเปฯ สจฺฉิกา ปญฺญตฺติ ยทิทํ ภควาติ อุทยาติ ภควา ฯ
     [๔๔๒]    โทมนสฺสาน    จูภยนฺติ    โทมนสฺสาติ   ยํ   เจตสิกํ
อสาตํ    เจตสิกํ    ทุกฺขํ    เจโตสมฺผสฺสชํ   อสาตํ   ทุกฺขํ   เวทยิตํ
เจโตสมฺผสฺสชา   อสาตา   ทุกฺขา   เวทนา   ฯ  โทมนสฺสาน  จูภยนฺติ
กามจฺฉนฺทสฺส    จ    โทมนสฺสสฺส    จ    อุภินฺนํ    ปหานํ   วูปสโม
ปฏินิสฺสคฺโค ปฏิปฺปสฺสทฺธิ อมตํ นิพฺพานนฺติ โทมนสฺสาน จูภยํ ฯ
     [๔๔๓]   ถีนสฺส   จ   ปนูทนนฺติ  [๑]  ยา  จิตฺตสฺส  อกลฺลตา่
อกมฺมญฺญตา  โอลียนา  สลฺลียนา  ลีนํ  ๒  ลียนา  ลียิตตฺตํ  ถีนํ  ถียนา
ถียิตตฺตํ    ฯ   ถีนสฺส   จ   ปนูทนนฺติ   ถีนสฺส   จ   ปนูทนํ   ปหานํ
วูปสโม    ปฏินิสฺสคฺโค    ปฏิปฺปสฺสทฺธิ    อมตํ    นิพฺพานนฺติ    ถีนสฺส
จ ปนูทนํ ฯ
     [๔๔๔]   กุกฺกุจฺจานํ   นิวารณนฺติ   กุกฺกุจฺจานนฺติ   หตฺถกุกฺกุจฺจมฺปิ
กุกฺกุจฺจํ    ปาทกุกฺกุจฺจมฺปิ   กุกฺกุจฺจํ   หตฺถปาทกุกฺกุจฺจมฺปิ   กุกฺกุจฺจํ
อกปฺปิเย      กปฺปิยสญฺญิตา     กปฺปิเย     อกปฺปิยสญฺญิตา     วชฺเช
อวชฺชสญฺญิตา     อวชฺเช     วชฺชสญฺญิตา    ยํ    เอวรูปํ    กุกฺกุจฺจํ
กุกฺกุจฺจายนา    กุกฺกุจฺจายิตตฺตํ    เจตโส    วิปฺปฏิสาโร   มโนวิเลโข
อิทํ   วุจฺจติ   กุกฺกุจฺจํ   ฯ   อปิจ  ทฺวีหิ  การเณหิ  อุปฺปชฺชติ  กุกฺกุจฺจํ
เจตโส   วิปฺปฏิสาโร   มโนวิเลโข  กตตฺตา  จ  อกตตฺตา  จ  ฯ  กถํ
กตตฺตา   จ   อกตตฺตา   จ   อุปฺปชฺชติ  กุกฺกุจฺจํ  เจตโส  วิปฺปฏิสาโร
มโนวิเลโข   ฯ   กตํ   เม   กายทุจฺจริตํ   อกตํ   เม  กายสุจริตนฺติ
#๑ ม. ถินนฺติ ฯ ๒ ม. ลีนา ฯ
