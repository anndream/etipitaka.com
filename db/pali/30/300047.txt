วตฺถํ    ยานํ    มาลาคนฺธํ   วิเลปนํ   เสยฺยาวสถํ   ปทีเปยฺยํ   เตปิ
ยญฺญํ   กปฺเปนฺติ   ฯ   ปุถูติ  ยญฺญา  วา  เอเต  ปุถู  ยญฺญยชกา  ๑
วา   เอเต   ปุถู   ทกฺขิเณยฺยา   วา   เอเต   ปุถู  ฯ  กถํ  ยญฺญา
วา   เอเต   ปุถู  ฯ  เอเต  ยญฺญา  ปุถู  ๒  จีวรปิณฺฑปาตเสนาสน-
คิลานปจฺจยเภสชฺชปริกฺขารา   อนฺนํ   ปานํ   วตฺถํ   ยานํ   มาลาคนฺธํ
วิเลปนํ   เสยฺยาวสถํ   ปทีเปยฺยํ   เอวํ   ยญฺญา  วา  เอเต  ปุถู  ฯ
กถํ  ยญฺญยชกา  วา  เอเต  ปุถู  ฯ [๓] เอเต ยญฺญยชกา ปุถู ขตฺติยา
จ   พฺราหฺมณา   จ   เวสฺสา   จ   สุทฺทา  จ  คหฏฺฐา  จ  ปพฺพชิตา
จ   เทวา   จ   มนุสฺสา   จ  เอวํ  ยญฺญยชกา  วา  เอเต  ปุถู  ฯ
กถํ   ทกฺขิเณยฺยา   วา  เอเต  ปุถู  ฯ  ๔  เอเต  ทกฺขิเณยฺยา  ปุถู
สมณพฺราหฺมณา  ยาจก  วณิพฺพก  สาวกา  ๕ เอวํ ทกฺขิเณยฺยา วา เอเต
ปุถู ฯ อิธ โลเกติ มนุสฺสโลเกติ ยญฺญมกปฺปึสุ ปุถูธ โลเก ฯ
     [๑๒๒]   ปุจฺฉามิ   ตํ  ภควา  พฺรูหิ  เม  ตนฺติ  ปุจฺฉาติ  ติสฺโส
ปุจฺฉา    อทิฏฺฐโชตนา   ปุจฺฉา   ทิฏฺฐสํสนฺทนา   ปุจฺฉา   วิมติจฺเฉทนา
ปุจฺฉา ฯ
     กตมา   อทิฏฺฐโชตนา   ปุจฺฉา  ฯ  ปกติยา  ลกฺขณํ  อญาตํ  โหติ
อทิฏฺฐํ   อตุลิตํ   อติริตํ   อวิภาวิตํ   อวิภูตํ   ตสฺส  ญาณาย  ทสฺสนาย
ตุลนาย    ติรณาย    วิภาวนตฺถาย   วิภูตตฺถาย   ปญฺหํ   ปุจฺฉติ   อยํ
อทิฏฺฐโชตนา ปุจฺฉา ฯ
     กตมา   ทิฏฺฐสํสนฺทนา   ปุจฺฉา   ฯ  ปกติยา  ลกฺขณํ  ญาตํ  โหติ
#๑ ม. ยญฺญยาชกา ฯ เอวมุปริปิ ฯ ๒ ม. พหุกานํ เอเต ยญฺญา ฯ ๓-๔ ม. พหุกา ฯ
#๕ ม. กปณทฺธิกวนิพฺพกยาจกา ฯ
