ตโต   ปรํ   น   วตฺตติ   เหวํ   นตฺถิ   เอวมฺปิ   สํสารสฺส   ปุริมา
โกฏิ น ปญฺญายติ ฯ
     วุตฺตํ   เหตํ   ภควตา   อนมตคฺโคยํ   ภิกฺขเว   สํสารสฺส   ๑
ปุพฺพโกฏิ  ๒  น  ปญฺญายติ  อวิชฺชานีวรณานํ  สตฺตานํ  ตณฺหาสญฺโญชนานํ
สนฺธาวตํ     สํสรตํ     เอวํ     ทีฆรตฺตํ    โข    ภิกฺขเว    ทุกฺขํ
ปจฺจนุภูตํ  ติพฺพํ  [๓]  พฺยสนํ  [๔]  กฏสีววฑฺฒิตํ ๕ ยาวญฺจิทํ ภิกฺขเว
อลเมว   สพฺพสงฺขาเรสุ   นิพฺพินฺทิตุํ   อลํ   วิรชฺชิตุํ  อลํ  มุจฺจิตุนฺติ  ฯ
เอวมฺปิ สํสารสฺส ปุริมา โกฏิ น ปญฺญายติ ฯ
     กถํ   สํสารสฺส   ปจฺฉิมา   โกฏิ   น   ปญฺญายติ   ฯ  เอตฺตกา
ชาติโย   วฏฺฏํ   วตฺติสฺสติ   ตโต  ปรํ  น  วตฺติสฺสติ  ๖  เหวํ  นตฺถิ
เอวมฺปิ   สํสารสฺส   ปจฺฉิมา   โกฏิ   น   ปญฺญายติ   ฯ   เอตฺตกานิ
ชาติสตานิ    เอตฺตกานิ    ชาติสหสฺสานิ   เอตฺตกานิ   ชาติสตสหสฺสานิ
ฯเปฯ   เอตฺตกา   ชาติโกฏิโย   เอตฺตกานิ  ชาติโกฏิสตานิ  เอตฺตกานิ
ชาติโกฏิสหสฺสานิ     เอตฺตกานิ     ชาติโกฏิสตสหสฺสานิ     เอตฺตกานิ
วสฺสานิ   เอตฺตกานิ   วสฺสสตานิ   เอตฺตกานิ  วสฺสสหสฺสานิ  เอตฺตกานิ
วสฺสสตสหสฺสานิ    เอตฺตกา   วสฺสโกฏิโย   เอตฺตกานิ   วสฺสโกฏิสตานิ
เอตฺตกานิ     วสฺสโกฏิสหสฺสานิ     เอตฺตกานิ     วสฺสโกฏิสตสหสฺสานิ
เอตฺตกานิ   กปฺปานิ   เอตฺตกานิ   กปฺปสตานิ  เอตฺตกานิ  กปฺปสหสฺสานิ
เอตฺตกานิ    กปฺปสตสหสฺสานิ    เอตฺตกา    กปฺปโกฏิโย    เอตฺตกานิ
กปฺปโกฏิสตานิ  เอตฺตกานิ กปฺปโกฏิสหสฺสานิ เอตฺตกานิ กปฺปโกฏิสตสหสฺสานิ
#๑ ม. สํสาโร ฯ ๒ ม. ปุพฺพา โกฏิ ฯ ๓-๔ ม. ปจฺจนุภูตํ ฯ ๕ ม. กฏสี วฑฺฒิตา ฯ
#๖ ม. วตฺติสฺสตีติ ฯ เอวมุปริปิ ฯ
