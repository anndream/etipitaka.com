                ทิฏฺฐสุเตนาปิ วทนฺติ สุทฺธึ
                สีลพฺพเตนาปิ วทนฺติ สุทฺธึ
                อเนกรูเปน วทนฺติ สุทฺธึ
                กิญฺจาปิ เต ตตฺถ ยตา จรนฺติ
                นาตรึสุ ชาติชรนฺติ พฺรูมิ ฯ
     [๒๙๙]  เยเกจีติ  สพฺเพน  สพฺพํ  สพฺพถา  สพฺพํ  อเสสํ  นิสฺเสสํ
ปริยาทายวจนเมตํ   เยเกจีติ   ฯ   สมณาติ   เยเกจิ   อิโต  พหิทฺธา
ปพฺพชฺชูปคตา     ปริพฺพาชกสมาปนฺนา     ฯ    พฺราหฺมณาติ    เยเกจิ
โภวาทิกาติ   เยเกจิเม   สมณพฺราหฺมณา   เส   ฯ   นนฺทาติ  ภควาติ
นนฺทาติ    ภควา    ตํ   พฺราหฺมณํ   นาเมน   อาลปติ   ฯ   ภควาติ
คารวาธิวจนเมตํ     ฯเปฯ    สจฺฉิกา    ปญฺญตฺติ    ยทิทํ    ภควาติ
นนฺทาติ ภควา ฯ
     [๓๐๐]   ทิฏฺฐสุเตนาปิ   วทนฺติ  สุทฺธินฺติ  ทิฏฺเฐนปิ  สุทฺธึ  วิสุทฺธึ
ปริสุทฺธึ   มุตฺตึ   วิมุตฺตึ   ปริมุตฺตึ   วทนฺติ   กเถนฺติ   ภณนฺติ  ทีปยนฺติ
โวหรนฺติ     สุเตนปิ    สุทฺธึ    วิสุทฺธึ    ปริสุทฺธึ    มุตฺตึ    วิมุตฺตึ
ปริมุตฺตึ   วทนฺติ   กเถนฺติ   ภณนฺติ   ทีปยนฺติ   โวหรนฺติ   ทิฏฺฐสุเตนปิ
สุทฺธึ   วิสุทฺธึ   ปริสุทฺธึ   มุตฺตึ   วิมุตฺตึ   ปริมุตฺตึ   วทนฺติ  กเถนฺติ
ภณนฺติ ทีปยนฺติ โวหรนฺตีติ ทิฏฺฐสุเตนาปิ วทนฺติ สุทฺธึ ฯ
     [๓๐๑]   สีลพฺพเตนาปิ   วทนฺติ   สุทฺธินฺติ  สีเลนปิ  สุทฺธึ  วิสุทฺธึ
ปริสุทฺธึ   มุตฺตึ   วิมุตฺตึ   ปริมุตฺตึ   วทนฺติ   กเถนฺติ   ภณนฺติ  ทีปยนฺติ
