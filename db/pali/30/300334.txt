กุลุปโกติ    เอวํ   อตฺตานํ   นีจํ   ฐเปนฺโต   ปรํ   อุจฺจํ   ฐเปนฺโต
ปฏิพทฺธจิตฺโต โหติ ฯ
     กถํ   อตฺตานํ  อุจฺจํ  ฐเปนฺโต  ปรํ  นีจํ  ฐเปนฺโต  ปฏิพทฺธจิตฺโต
โหติ   ฯ   อหํ   ตุมฺหากํ  พหูปกาโร  ตุเมฺห  มํ  อาคมฺม  พุทฺธํ  สรณํ
คตา   ธมฺมํ   สรณํ   คตา  สงฺฆํ  สรณํ  คตา  ปาณาติปาตา  ปฏิวิรตา
อทินฺนาทานา    ปฏิวิรตา    กาเมสุมิจฺฉาจารา   ปฏิวิรตา   มุสาวาทา
ปฏิวิรตา     สุราเมรยมชฺชปมาทฏฺฐานา    ปฏิวิรตา    อหํ    ตุมฺหากํ
อุทฺเทสมฺปิ   ปริปุจฺฉมฺปิ   สีลมฺปิ   อุโปสถมฺปิ   ๑  อาจิกฺขามิ  นวกมฺมํ
อธิฏฺฐามิ  อถ  จ  ๒  ปน  ตุเมฺห  มํ  ปริจฺจชิตฺวา ๓ อญฺเญ สกฺกโรถ
ครุกโรถ   มาเนถ   ปูเชถาติ   เอวํ   อตฺตานํ   อุจฺจํ  ฐเปนฺโต  ปรํ
นีจํ   ฐเปนฺโต   ปฏิพทฺธจิตฺโต   โหตีติ   มิตฺเต  สุหชฺเช  อนุกมฺปมาโน
หาเปติ อตฺถํ ปฏิพทฺธจิตฺโต ฯ
     [๖๗๔]   เอตํ   ภยํ   สนฺถเว   เปกฺขมาโนติ   ภยนฺติ  ชาติภยํ
ชราภยํ    พฺยาธิภยํ   มรณภยํ   ราชภยํ   โจรภยํ   อคฺคิภยํ   อุทกภยํ
อตฺตานุวาทภยํ   ปรานุวาทภยํ   ทณฺฑภยํ   ทุคฺคติภยํ   อูมิภยํ   กุมฺภิลภยํ
อาวฏฺฏภยํ  สสสุมารภยํ ๔ อาชีวิกาภยํ ๕ อสิโลกภยํ ปริสสารชฺชภยํ [๖]
ภยานกํ   ฉมฺภิตตฺตํ   โลมหํโส   เจตโส  อุพฺเพคฺโค  ๗  อุตฺราโส  ฯ
สนฺถเวติ   เทฺว   สนฺถวา   ตณฺหาสนฺถโว   จ  ทิฏฺฐิสนฺถโว  จ  ฯเปฯ8
อยํ   ตณฺหาสนฺถโว   ฯเปฯ   อยํ  ทิฏฺฐิสนฺถโว  ฯ  เอตํ  ภยํ  สนฺถเว
เปกฺขมาโนติ    เอตํ    ภยํ    สนฺถเว   เปกฺขมาโน   โอโลกยมาโน
#๑ ม. อุทฺเทสํ เทมิ ปริปุจฺฉํ เทมิ อุโปสถํ ... ฯ ๒ ม. จสทฺโท นตฺถิ ฯ ๓ ม.
#อุชฺฌิตฺวา ฯ ๔ ม. สุสุมารภยํ ฯ เอวมุปริปิ ฯ ๕ ม. อาชีวกภยํ ฯ ๖ ม. มทนภยํ ฯ
#๗ ม. อุพฺเพโค ฯ
