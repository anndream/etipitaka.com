อิมาสํ    เอวรูปานํ    สนฺตานํ    วิหารสมาปตฺตีนํ    ลาภีติ    ตาทิสํ
คมฺภีรํ    คูฬฺหํ    นิปุณํ    ปฏิจฺฉนฺนํ    โลกุตฺตรสุญฺญตาปฏิสญฺญุตํ    กถํ
กเถติ   ฯ   ยา   เอวรูปา   ภากุฏิกา   ภากุฏิยํ   กุหนา   กุหายนา
กุหายิตตฺตํ ๑ อิทํ สามนฺตชปฺปนสงฺขาตํ กุหนวตฺถุ ฯ
     ตสฺส    ปจฺเจกสมฺพุทฺธสฺส    อิมานิ   ตีณิ   กุหนวตฺถูนิ   ปหีนานิ
สมุจฺฉินฺนานิ       วูปสนฺตานิ      ปฏิปฺปสฺสทฺธานิ      อภพฺพุปฺปตฺติกานิ
ญาณคฺคินา    ทฑฺฒานิ    ตสฺมา   โส   ปจฺเจกสมฺพุทฺโธ   นิกฺกุโห   ฯ
นิปฺปิปาโสติ   ปิปาสา   วุจฺจติ   ตณฺหา   โย  ราโค  สาราโค  ฯเปฯ
อภิชฺฌา    โลโภ    อกุสลมูลํ    ฯ    สา   ปิปาสา   ตณฺหา   ตสฺส
ปจฺเจกสมฺพุทฺธสฺส   ปหีนา   อุจฺฉินฺนมูลา   ตาลาวตฺถุกตา   อนภาวงฺคตา
อายตึ    อนุปฺปาทธมฺมา   ตสฺมา   โส   ปจฺเจกสมฺพุทฺโธ   นิปฺปิปาโสติ
นิลฺโลลุโป นิกฺกุโห นิปฺปิปาโส ฯ
     [๗๔๖]   นิมฺมกฺโข   นิทฺธนฺตกสาวโมโหติ   มกฺขาติ   โย  มกฺโข
มกฺขายนา   มกฺขายิตตฺตํ   นิฏฺฐุริยํ   นิฏฺฐุริยกมฺมํ   ฯ  กสาวาติ  ราโค
กสาโว   โทโส   กสาโว   โมโห   กสาโว  โกโธ  อุปนาโห  มกฺโข
ปฬาโส   ฯเปฯ   สพฺพากุสลาภิสงฺขารา   กสาวา   ฯ  โมโหติ  ทุกฺเข
อญาณํ   ทุกฺขสมุทเย   อญาณํ   ทุกฺขนิโรเธ   อญาณํ  ทุกฺขนิโรธคามินิยา
ปฏิปทาย     อญาณํ     ปุพฺพนฺเต     อญาณํ     อปรนฺเต     อญาณํ
ปุพฺพนฺตาปรนฺเต     อญาณํ     อิทปฺปจฺจยตาปฏิจฺจสมุปฺปนฺเนสุ    ธมฺเมสุ
อญาณํ    ยํ    เอวรูปํ    อญาณํ    อทสฺสนํ   อนภิสมโย   อนนุโรโธ
#๑ ม. กุหิตตฺตํ ฯ
