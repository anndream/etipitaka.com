มุตฺตเคธสฺส       ปหีนเคธสฺส       ปฏินิสฺสฏฺฐเคธสฺส      วีตราคสฺส
วิคตราคสฺส    จตฺตราคสฺส    วนฺตราคสฺส    มุตฺตราคสฺส   ปหีนราคสฺส
ปฏินิสฺสฏฺฐราคสฺสาติ สพฺพโส นามรูปสฺมึ วีตเคธสฺส พฺราหฺมณ ฯ
     [๔๑๑]   อาสวสฺส   น   วิชฺชนฺตีติ  อาสวาติ  จตฺตาโร  อาสวา
กามาสโว   ภวาสโว   ทิฏฺฐาสโว   อวิชฺชาสโว   ฯ  อสฺสาติ  อรหโต
ขีณาสวสฺส   ฯ   น   วิชฺชนฺตีติ   อิเม  อาสวา  ตสฺส  นตฺถิ  น  สนฺติ
น     สํวิชฺชนฺติ     นุปลพฺภนฺติ     ปหีนา     สมุจฺฉินฺนา    วูปสนฺตา
ปฏิปฺปสฺสทฺธา     อภพฺพุปฺปตฺติกา     ญาณคฺคินา    ทฑฺฒาติ    อาสวสฺส
น วิชฺชนฺติ ฯ
     [๔๑๒]  เยหิ  มจฺจุวสํ  วเชติ  เยหิ  อาสเวหิ  มจฺจุโน  วา วสํ
คจฺเฉยฺย  มรณสฺส  วา  วสํ  คจฺเฉยฺย  มารปกฺขสฺส  วา  วสํ  คจฺเฉยฺย
เต   อาสวา   อสฺส   นตฺถิ   น   สนฺติ   น   สํวิชฺชนฺติ   นุปลพฺภนฺติ
ปหีนา     สมุจฺฉินฺนา     วูปสนฺตา     ปฏิปฺปสฺสทฺธา    อภพฺพุปฺปตฺติกา
ญาณคฺคินา ทฑฺฒาติ เยหิ มจฺจุวสํ วเช ฯ เตนาห ภควา
         สพฺพโส นามรูปสฺมึ          วีตเคธสฺส พฺราหฺมณ
         อาสวสฺส น วิชฺชนฺติ         เยหิ มจฺจุวสํ วเชติ ฯ
สห    คาถาปริโยสานา    ฯเปฯ    สตฺถา    เม    ภนฺเต   ภควา
สาวโกหมสฺมีติ ฯ
             ชตุกณฺณีมาณวกปญฺหานิทฺเทโส เอกาทสโม ฯ
                    ____________________
