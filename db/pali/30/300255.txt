มิจฺฉาคาโห   อยาถาวกสฺมึ   ยาถาวกนฺติ   คาโห   ยาวตา   ทฺวาสฏฺฐี
ทิฏฺฐิคตานิ   อยํ   อตฺตานุทิฏฺฐิ   ฯ  อตฺตานุทิฏฺฐึ  อูหจฺจาติ  อตฺตานุทิฏฺฐึ
อูหจฺจ   สมูหจฺจ   อุทฺธริตฺวา  สมุทฺธริตฺวา  อุปฺปาฏยิตฺวา  สมุปฺปาฏยิตฺวา
ปชหิตฺวา       วิโนเทตฺวา       พฺยนฺตีกตฺวา      อนภาวงฺคเมตฺวาติ
อตฺตานุทิฏฺฐึ อูหจฺจ ฯ
     [๕๐๘]  เอวํ  มจฺจุตฺตโร  สิยาติ  เอวํ  มจฺจุมฺปิ  ๑  ตเรยฺยาสิ
ชรมฺปิ   ๒   ตเรยฺยาสิ   มรณมฺปิ   ตเรยฺยาสิ   อุตฺตเรยฺยาสิ  [๓]
สมติกฺกเมยฺยาสิ วีติวตฺเตยฺยาสีติ เอวํ มจฺจุตฺตโร สิยา ฯ
     [๕๐๙]   เอวํ   โลกํ   อเวกฺขนฺตนฺติ   เอวํ   โลกํ  อเวกฺขนฺตํ
ปจฺจเวกฺขนฺตํ    ตุลยนฺตํ    ตีรยนฺตํ    วิภาวยนฺตํ    วิภูตํ   กโรนฺตนฺติ
เอวํ โลกํ อเวกฺขนฺตํ ฯ
     [๕๑๐]  มจฺจุราชา  น  ปสฺสตีติ  [๔] มาโรปิ มจฺจุราชา มรณมฺปิ
มจฺจุราชา   ฯ   น   ปสฺสตีติ   มจฺจุราชา   น   ปสฺสติ   น   ทกฺขติ
นาธิคจฺฉติ   น  วินฺทติ  น  ปฏิลภติ  ฯ  วุตฺตเญฺหตํ  ภควตา  เสยฺยถาปิ
ภิกฺขเว   อารญฺญโก   ๕   มิโค  อรญฺเญ  ปวเน  จรมาโน  วิสฺสตฺโถ
คจฺฉติ    วิสฺสตฺโถ    ติฏฺฐติ    วิสฺสตฺโถ   นิสีทติ   วิสฺสตฺโถ   เสยฺยํ
กปฺเปติ   ตํ   กิสฺส   เหตุ   อนาปาถคโต  ภิกฺขเว  ลุทฺทสฺส  เอวเมว
โข   ภิกฺขเว   ภิกฺขุ   วิวิจฺเจว   กาเมหิ   วิวิจฺจ  อกุสเลหิ  ธมฺเมหิ
สวิตกฺกํ   สวิจารํ   วิเวกชํ   ปีติสุขํ   ปฐมํ   ฌานํ  อุปสมฺปชฺช  วิหรติ
อยํ    วุจฺจติ    ภิกฺขเว   ภิกฺขุ   อนฺธมกาสิ   มารํ   อปทํ   วธิตฺวา
#๑ ม. มจฺจุปิ ฯ ๒ ม. ชราปิ ฯ ๓ ม. ปตเรยฺยาสิ ฯ ๔ ม. มจฺจุปิ มจฺจุราชา ฯ
#๕ ม. อรญฺญิโก ฯ
