อุตฺตานีกาตพฺพํ    ตถา    อุตฺตานีมกาสิ    ยถา    ปกาเสตพฺพํ   ตถา
ปกาเสสีติ ปญฺหํ ปุฏฺโฐ ยถาตถํ ฯ
     [๕๕๓]    ปญฺหานํ   เวยฺยากรเณนาติ   ปญฺหานํ   เวยฺยากรเณน
อาจิกฺขเณน    เทสเนน   ปญฺญปเนน   ปฏฺฐปเนน   วิวเรน   วิภชเนน
อุตฺตานีกมฺเมน ปกาสเนนาติ ปญฺหานํ เวยฺยากรเณน ฯ
     [๕๕๔]   โตเสสิ  พฺราหฺมเณ  มุนีติ  โตเสสีติ  โตเสสิ  วิโตเสสิ
ปสาเทสิ    อาราเธสิ   อตฺตมเน   อกาสิ   ฯ   พฺราหฺมเณติ   โสฬส
ปารายนิเย    พฺราหฺมเณ    ฯ    มุนีติ   โมนํ   วุจฺจติ   ญาณํ   ยา
ปญฺญา    ปชานนา    ฯเปฯ    สงฺคชาลมติจฺจ   โส   มุนีติ   โตเสสิ
พฺราหฺมเณ มุนิ ฯ เตเนตํ วุจฺจติ
         เตสํ พุทฺโธ พฺยากาสิ        ปญฺหํ ปุฏฺโฐ ยถาตถํ
         ปญฺหานํ เวยฺยากรเณน       โตเสสิ พฺราหฺมเณ มุนีติ ฯ
   [๕๕๕] เต โตสิตา จกฺขุมตา        พุทฺเธนาทิจฺจพนฺธุนา
         พฺรหฺมจริยมจรึสุ            วรปญฺญสฺส สนฺติเก ฯ
     [๕๕๖]   เต   โตสิตา   จกฺขุมตาติ   เตติ  โสฬส  ปารายนิยา
พฺราหฺมณา   ฯ   โตสิตาติ   โตสิตา   วิโตสิตา   ปสาทิตา  อาราธิตา
อตฺตมนา    กตาติ   เต   โตสิตา   ฯ   จกฺขุมตาติ   ภควา   ปญฺจหิ
จกฺขูหิ    จกฺขุมา    มํสจกฺขุนาปิ    จกฺขุมา    ทิพฺพจกฺขุนาปิ   จกฺขุมา
ปญฺญาจกฺขุนาปิ    จกฺขุมา    พุทฺธจกฺขุนาปิ    จกฺขุมา    สมนฺตจกฺขุนาปิ
จกฺขุมา    ฯ    กถํ   ภควา   มํสจกฺขุนาปิ   จกฺขุมา   ฯเปฯ   เอวํ
