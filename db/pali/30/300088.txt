วิสตฺติกนฺติ   ยา  สา  โลเก  วิสตฺติกา  ๑  โลเก  ตํ  วิสตฺติกํ  สโต
ตเรยฺย   อุตฺตเรยฺย   ปตเรยฺย   สมติกฺกเมยฺย   วีติวตฺเตยฺยาติ   ตเร
โลเก วิสตฺติกํ ฯ เตนาห ภควา
                กิตฺตยิสฺสามิ เต ธมฺมํ (เมตฺตคูติ ภควา)
                ทิฏฺเฐ ธมฺเม อนีติหํ
                ยํ วิทิตฺวา สโต จรํ
                ตเร โลเก วิสตฺติกนฺติ ฯ
   [๑๗๑] ตญฺจาหํ อภินนฺทามิ          มเหสี ๒ ธมฺมมุตฺตมํ
         ยํ วิทิตฺวา สโต จรํ         ตเร โลเก วิสตฺติกํ ฯ
     [๑๗๒]   ตญฺจาหํ   อภินนฺทามีติ   ตนฺติ  ตุยฺหํ  วจนํ  พฺยปถํ  ๓
เทสนํ  [๔]  อนุสนฺธึ  ๕  ฯ  อภินนฺทามีติ  นนฺทามิ อภินนฺทามิ โมทามิ
อนุโมทามิ     อิจฺฉามิ    สาทิยามิ    ยาจามิ    ปตฺถยามิ    ปิหยามิ
อภิชปฺปามีติ ตญฺจาหํ อภินนฺทามิ ฯ
     [๑๗๓]  มเหสี  ธมฺมมุตฺตมนฺติ  มเหสีติ  เกนตฺเถน  มเหสี  ๖ ฯ
ภควา  มหนฺตํ  สีลกฺขนฺธํ  เอสิ  คเวสิ  ๗  ปริเยสีติ  มเหสี  ฯ มหนฺตํ
สมาธิกฺขนฺธํ      มหนฺตํ      ปญฺญากฺขนฺธํ      มหนฺตํ     วิมุตฺติกฺขนฺธํ
มหนฺตํ   วิมุตฺติญาณทสฺสนกฺขนฺธํ   เอสิ   คเวสิ   ปริเยสีติ   มเหสี   ฯ
มหโต   วา   ตโมกายสฺส  ปทาลนํ  เอสิ  คเวสิ  ปริเยสีติ  มเหสี  ฯ
มหโต   วิปฺปลฺลาสสฺส   ปเภทนํ   เอสิ   คเวสิ   ปริเยสีติ  มเหสี  ฯ
มหโต   ตณฺหาสลฺลสฺส  อพฺพูหนํ  ๘  เอสิ  คเวสิ  ปริเยสีติ  มเหสี  ฯ
#๑ ม. โลเก เวสา วิสตฺติกา ฯ ๒ ม. มเหสิ ฯ เอวมุปริปิ ฯ ๓ ม. พฺยปฺปถํ ฯ
#๔ ม. อนุสาสนํ ฯ ๕ ม. อนุสิฏฺฐํ ฯ ๖ ม. กึ มเหสิ ฯ ๗ ม. เอสี คเวสี ฯ
#เอวมุปริปิ ฯ ๘ ม. อพฺพหนํ ฯ
