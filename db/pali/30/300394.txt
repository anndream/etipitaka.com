สุขํ  [๑]  โอมกํ  เอตํ สุขํ ลามกํ เอตํ สุขํ ทุกฺขํ ๒ เอตํ สุขนฺติ สงฺโค
เอโส ปริตฺตเมตฺถ โสขฺยํ ฯ
     [๗๖๖]     อปฺปสฺสาโท    ทุกฺขเมตฺถ    ภิยฺโยติ    อปฺปสฺสาทา
กามา   วุตฺตา   ภควตา  พหุทุกฺขา  พหูปายาสา  ๓  อาทีนโว  เอตฺถ
ภิยฺโย   ฯ   อฏฺฐิกงฺกลูปมา   กามา   วุตฺตา  ภควตา  ฯ  มํสเปสูปมา
กามา   วุตฺตา   ภควตา   ฯ   ติณุกฺกูปมา  กามา  วุตฺตา  ภควตา  ฯ
องฺคารกาสูปมา    กามา   วุตฺตา   ภควตา   ฯ   สุปินกูปมา   กามา
วุตฺตา    ภควตา    ฯ   ยาจิตกูปมา   กามา   วุตฺตา   ภควตา   ฯ
รุกฺขผลูปมา   กามา   วุตฺตา   ภควตา   ฯ  อสิสูนูปมา  กามา  วุตฺตา
ภควตา   ฯ   สตฺติสูลูปมา   กามา   วุตฺตา   ภควตา  ฯ  สปฺปสิรูปมา
กามา   วุตฺตา   ภควตา   พหุทุกฺขา   พหูปายาสา   อาทีนโว   เอตฺถ
ภิยฺโยติ อปฺปสฺสาโท ทุกฺขเมตฺถ ภิยฺโย ฯ
     [๗๖๗]   คณฺโฑ   เอโส   อิติ   ญตฺวา   มติมาติ  คณฺโฑติ  วา
พฬิสนฺติ   วา   อามิสนฺติ   วา  ลคฺคนนฺติ  วา  [๔]  ปลิโพโธติ  วา
ปญฺจนฺเนตํ    กามคุณานํ    อธิวจนํ   ฯ   อิตีติ   ปทสนฺธิ   ปทสํสคฺโค
ปทปาริปูริ      อกฺขรสมวาโย     พฺยญฺชนสิลิฏฺฐตา     ปทานุปุพฺพกเมตํ
อิตีติ    ฯ    มติมาติ    ปณฺฑิโต   ปญฺญวา   พุทฺธิมา   ญาณี   วิภาวี
เมธาวี  ฯ  คณฺโฑ  เอโส  อิติ  ญตฺวา  มติมาติ  คณฺโฑติ  มติมา ญตฺวา
พฬิสนฺติ   ญตฺวา  อามิสนฺติ  ญตฺวา  ลคฺคนนฺติ  ญตฺวา  [๕]  ปลิโพโธติ
ญตฺวา   ชานิตฺวา   ตุลยิตฺวา   ตีรยิตฺวา   วิภาวยิตฺวา   วิภูตํ  กตฺวาติ
#๑ ม. ปริตฺตกํ เอตํ สุขํ โถกกํ เอตํ สุขํ ฯ ๒ ม. ฉตุกฺกํ ฯ ๓ ม. พหุปายาสา ฯ
#เอวมุปริปิ ฯ ๔ ม. พนฺธนนฺติ วา ฯ เอวมีทิเสสุ ปเทสุ ฯ ๕ ม. พนฺธนนฺติ ญตฺวา ฯ
