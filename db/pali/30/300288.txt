เอวเมว   ปิงฺคิโย  พฺราหฺมโณ  ๑  พุทฺธํ  ภควนฺตํ  อกฺโขพฺภํ  อมิตเตชํ
ปภินฺนญาณํ       วิวฏจกฺขุํ       ปญฺญาปเภทกุสลํ       อธิคตปฏิสมฺภิทํ
จตุเวสารชฺชปฺปตฺตํ    สุทฺธาธิมุตฺตํ    เสตปจฺจตฺตํ    อทฺวยภาณึ    ตาทึ
ตถาปฏิญฺญํ    อปริตฺตํ    มหนฺตํ    คมฺภีรํ   อปฺปเมยฺยํ   ทุปฺปริโยคาฬฺหํ
พหุรตนํ   สาครสมํ   ฉฬงฺคุเปกฺขาย  สมนฺนาคตํ  อตุลํ  วิปุลํ  อปฺปเมยฺยํ
ตํ   ตาทิสํ   ปวทตมคฺควาทินํ   สิเนรุมิว   ๒  นคานํ  ครุฬมิว  ทิชานํ
สีหมิว   มิคานํ   อุทธิมิว   อณฺณวานํ   ชินปวรํ   ๓   อธิคจฺฉึ   วินฺทึ
ปฏิลภินฺติ   เอวมาหํ   อปฺปทสฺเส   ปหาย   มโหทธึ  หํสริวชฺฌปตฺโต  ฯ
เตนาห ปิงฺคิยตฺเถโร
                ทิโช ยถา กุพฺพนกํ ปหาย
                พหุปฺผลํ กานนํ อาวเสยฺย
                เอวมาหํ อปฺปทสฺเส ปหาย
                มโหทธึ หํสริวชฺฌปตฺโตติ ฯ
          [๕๘๘] เย เม ปุพฺเพ วิยากํสุ (หุรํ โคตมสาสนา)
                อิจฺจาสิ อิติ ภวิสฺสติ
                สพฺพนฺตํ อิติหีติหํ
                สพฺพนฺตํ ตกฺกวฑฺฒนํ ฯ
     [๕๘๙]  เย  เม  ปุพฺเพ  วิยากํสูติ  เยติ โย จ พาวรี พฺราหฺมโณ
เย   จญฺเญ   ตสฺส   อาจริยา   เต   สกํ   ทิฏฺฐึ   สกํ   ขนฺตึ  สกํ
รุจึ   สกํ   ลทฺธึ   สกํ   อชฺฌาสยํ   สกํ  อธิปฺปายํ  พฺยากํสุ  อาจิกฺขึสุ
#๑ ม. อิเม เทฺว ปาฐา นตฺถิ ฯ ๒ ม. ปวทตํ มคฺควาทินํ เมรุมิว ฯ ๓ ม. อธิคจฺฉึ
#ตํ สตฺถารํ ชินปวรํ มเหสินฺติ ฯ
