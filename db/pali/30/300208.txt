ตสฺมา พุทฺโธ อรโช วิรโช รชาปคโต รชวิปฺปหีโน รชวิปฺปมุตฺโต [๑] ฯ
                ราโค รโช น จ ปน เรณุ วุจฺจติ
                ราคสฺเสตํ อธิวจนํ รโชติ
                เอตํ รชํ วิปฺปชหิตฺว ๒ จกฺขุมา
                ตสฺมา ชิโน วิคตรโชติ วุจฺจติ
                โทโส รโช น จ ปน เรณุ วุจฺจติ
                โทสสฺเสตํ อธิวจนํ รโชติ
                เอตํ รชํ วิปฺปชหิตฺว จกฺขุมา
                ตสฺมา ชิโน วิคตรโชติ วุจฺจติ
                โมโห รโช น จ ปน เรณุ วุจฺจติ
                โมหสฺเสตํ อธิวจนํ รโชติ
                เอตํ รชํ วิปฺปชหิตฺว จกฺขุมา
                ตสฺมา ชิโน วิคตรโชติ วุจฺจตีติ ฯ
วิรชํ ฯ อาสีนนฺติ นิสินฺโน ภควา ปาสาณเก เจติเยติ อาสีโน ฯ
         นคสฺส ปสฺเส อาสินํ ๓      มุนึ ทุกฺขสฺส ปารคุํ
         สาวกา ปยิรุปาสนฺติ         เตวิชฺชา มจฺจุหายิโนติ ฯ
เอวมฺปิ   ภควา  อาสีโน  ฯ  อถวา  ภควา  สพฺโพสฺสุกฺกปฏิปฺปสฺสทฺธตฺตา
อาสีโน     วุฏฺฐวาโส     จิณฺณจรโณ    ฯเปฯ    ชาติชรามรณสํสาโร
นตฺถิ    ตสฺส    ปุนพฺภโวติ    เอวมฺปิ    ภควา    อาสีโนติ    ฌายึ
#๑ ม. สพฺพรชวีติวตฺโต ฯ ๒ ม. วิปฺปชหิตฺวา ฯ เอวมุปริปิ ฯ ๓ ม. อาสีนํ ฯ
