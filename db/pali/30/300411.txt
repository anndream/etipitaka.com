อนภาวงฺคเมตฺวา    พฺยาปาทนีวรณํ   ถีนมิทฺธนีวรณํ   อุทฺธจฺจกุกฺกุจฺจนีวรณํ
วิจิกิจฺฉานีวรณํ         ปหาย         ปชหิตฺวา         วิโนเทตฺวา
พฺยนฺตีกริตฺวา   อนภาวงฺคเมตฺวา   วิวิจฺเจว   กาเมหิ  วิวิจฺจ  อกุสเลหิ
ธมฺเมหิ   สวิตกฺกํ   สวิจารํ   วิเวกชํ   ปีติสุขํ  ปฐมํ  ฌานํ  อุปสมฺปชฺช
วิหรตีติ ปหาย ปญฺจาวรณานิ เจตโส ฯ
     [๗๘๖]    อุปกฺกิเลเส    พฺยปนุชฺช   สพฺเพติ   ราโค   จิตฺตสฺส
อุปกฺกิเลโส   โทโส  จิตฺตสฺส  อุปกฺกิเลโส  โมโห  จิตฺตสฺส  อุปกฺกิเลโส
โกโธ  อุปนาโห  ฯเปฯ  สพฺพากุสลาภิสงฺขารา  จิตฺตสฺส  อุปกฺกิเลสา  ฯ
อุปกฺกิเลเส    พฺยปนุชฺช    สพฺเพติ    จิตฺตสฺส    สพฺเพ   อุปกฺกิเลเส
พฺยปนุชฺช    ปนูทิตฺวา    ๑    ปชหิตฺวา   วิโนเทตฺวา   พฺยนฺตีกริตฺวา
อนภาวงฺคเมตฺวาติ อุปกฺกิเลเส พฺยปนุชฺช สพฺเพ ฯ
     [๗๘๗]   อนิสฺสิโต   เฉตฺวา   เสฺนหโทสนฺติ   อนิสฺสิโตติ   เทฺว
นิสฺสยา   ตณฺหานิสฺสโย   จ  ทิฏฺฐินิสฺสโย  จ  ฯเปฯ  อยํ  ตณฺหานิสฺสโย
ฯเปฯ     อยํ     ทิฏฺฐินิสฺสโย    ฯ    เสฺนโหติ    เทฺว    เสฺนหา
ตณฺหาเสฺนโห    จ    ทิฏฺฐิเสฺนโห    จ   ฯเปฯ   อยํ   ตณฺหาเสฺนโห
ฯเปฯ  อยํ  ทิฏฺฐิเสฺนโห  ฯ  โทโสติ  โย  จิตฺตสฺส  อาฆาโต  ปฏิฆาโต
ปฏิโฆ   ๒   ปฏิวิโรโธ   โกโป  ปโกโป  สมฺปโกโป  โทโส  ปโทโส
สมฺปโทโส    จิตฺตสฺส    พฺยาปตฺติ    มโนปโทโส    โกโธ    กุชฺฌนา
กุชฺฌิตตฺตํ    โทโส    ทุสฺสนา    ทุสฺสิตตฺตํ    พฺยาปตฺติ    พฺยาปชฺชนา
พฺยาปชฺชิตตฺตํ  วิโรโธ  ปฏิวิโรโธ  ๓  จณฺฑิกฺกํ  อสฺสุโรโป  อนตฺตมนตา
#๑ ม. ปนุทิตฺวา ฯ ๒ ม. ปฏิฆํ ฯ ๓ ม. อิเม เทฺว ปาฐา นตฺถิ ฯ
