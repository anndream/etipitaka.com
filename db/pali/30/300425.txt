เจตสา      วิปุเลน      มหคฺคเตน      อปฺปมาเณน      อเวเรน
อพฺยาปชฺเฌน  ๑  ผริตฺวา  วิหรติ  กรุณาสหคเตน เจตสา มุทิตาสหคเตน
เจตสา    อุเปกฺขาสหคเตน   เจตสา   เอกํ   ทิสํ   ผริตฺวา   วิหรติ
ตถา    ทุติยํ   ตถา   ตติยํ   ตถา   จตุตฺถํ   อิติ   อุทฺธมโธ   ติริยํ
สพฺพธิ    สพฺพตฺตตาย   สพฺพาวนฺตํ   โลกํ   อุเปกฺขาสหคเตน   เจตสา
วิปุเลน   มหคฺคเตน   อปฺปมาเณน   อเวเรน   อพฺยาปชฺเฌน   ผริตฺวา
วิหรตีติ    เมตฺตํ    อุเปกฺขํ   กรุณํ   วิมุตฺตึ   อาเสวมาโน   มุทิตญฺจ
กาเล ฯ
     [๘๑๒]    สพฺเพน   โลเกน   อวิรุชฺฌมาโนติ   เมตฺตาทีนํ   ๒
ภาวิตตฺตา   เย   ปุรตฺถิมาย   ทิสาย   สตฺตา  เต  อปฺปฏิกุลา  โหนฺติ
เย   ปจฺฉิมาย   ทิสาย   สตฺตา   เย   อุตฺตราย  ทิสาย  สตฺตา  เย
ทกฺขิณาย   ทิสาย   สตฺตา   เย   ปุรตฺถิมาย   อนุทิสาย   สตฺตา  เย
ปจฺฉิมาย   อนุทิสาย   สตฺตา   เย   อุตฺตราย   อนุทิสาย  สตฺตา  เย
ทกฺขิณาย   อนุทิสาย   สตฺตา  เย  อโธคมาย  ๓  ทิสาย  สตฺตา  เย
อุปริมาย   ทิสาย  สตฺตา  เย  ทสสุ  ทิสาสุ  วิทิสาสุ  ๔  สตฺตา  เต
อปฺปฏิกุลา  โหนฺติ  [๕]  ฯ  สพฺเพน  โลเกน  อวิรุชฺฌมาโนติ  สพฺเพน
สตฺตโลเกน   ๖   อวิรุชฺฌมาโน   อปฺปฏิวิรุชฺฌมาโน  อฆฏฺฏิยมาโน  ๗
อปฺปฏิหญฺญมาโนติ   สพฺเพน   โลเกน   อวิรุชฺฌมาโน   ฯ  เอโก  จเร
ขคฺควิสาณกปฺโป ฯ เตนาห โส ปจฺเจกสมฺพุทฺโธ
                เมตฺตํ อุเปกฺขํ กรุณํ วิมุตฺตึ
#๑ ม. อพฺยาปชฺเชน ฯ เอวมีทิเสสุ ปเทสุ ฯ ๒ ม. เมตฺตาย ฯ ๓ ม. เหฏฺฐิมาย ฯ
#๔ ม. อยํ ปาโฐ นตฺถิ ฯ ๕ ม. กรุณาย ภาวิตตฺตา ฯเปฯ มุทิตาย ภาวิตตฺตา
#ฯเปฯ อุเปกฺขาย ภาวิตตฺตา เย ปุรตฺถิมาย ทิสาย สตฺตา ฯเปฯ เย ทสสุ ทิสาสุ
#สตฺตา เต อปฺปฏิกูลา โหนฺติ ฯ ๖ ม. โลเกน ฯ ๗ ม. อนาฆามติยาโน ฯ
