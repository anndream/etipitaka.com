นิสฺสิโต หิตฺวมญฺญํ ฯ
     [๒๕๕]   สญฺญาวิโมกฺเข   ปรเมธิมุตฺโตติ  สญฺญาวิโมกฺขา  วุจฺจนฺติ
สตฺต  สญฺญาสมาปตฺติโย  ฯ  ตาสํ สญฺญาสมาปตฺตีนํ อากิญฺจญฺญายตนสมาปตฺติ
วิโมกฺขา      อคฺคา     จ     เสฏฺฐา     จ     วิเสฏฺฐา     จ
ปาโมกฺขา   จ   อุตฺตมา   จ   ปวรา  จ  ฯ  ปรเม  อคฺเค  เสฏฺเฐ
วิเสฏฺเฐ   ปาโมกฺเข   อุตฺตเม   ปวเร   อธิมุตฺติวิโมกฺเขน   อธิมุตฺโต
ตตฺราธิมุตฺโต   ตทธิมุตฺโต   ตจฺจริโต   ตพฺพหุโล   ตคฺครุโก   ตนฺนินฺโน
ตปฺโปโณ     ตปฺปพฺภาโร     ตทาธิปเตยฺโยติ    ๑    สญฺญาวิโมกฺเข
ปรเมธิมุตฺโต ฯ
     [๒๕๖]   ติฏฺเฐ   นุ   โส   ตตฺถ   อนานุยายีติ   ติฏฺเฐ   นูติ
สํสยปุจฺฉา   [๒]  เทฺวฬฺหกปุจฺฉา  อเนกํสปุจฺฉา  เอวํ  นุ  โข  น  นุ
โข  กึ  นุ  โข  กถํ  นุ  โขติ  ติฏฺเฐ นุ ฯ ตตฺถาติ อากิญฺจญฺญายตเน ฯ
อนานุยายีติ      อนานุยายี     อเวธมาโน     ๓     อวิคจฺฉมาโน
อนนฺตรธายมาโน  อปริหิยมาโน  ๔  ฯ  อถวา  อรชฺชมาโน อทุสฺสมาโน
อมุยฺหมาโน   อกิลิยมาโนติ   ๕  ติฏฺเฐ  นุ  โส  ตตฺถ  อนานุยายี  ฯ
เตนาห โส พฺราหฺมโณ
                สพฺเพสุ กาเมสุ โย วีตราโค (อิจฺจายสฺมา อุปสีโว)
                อากิญฺจญฺญํ นิสฺสิโต หิตฺวมญฺญํ
                สญฺญาวิโมกฺเข ปรเมธิมุตฺโต
                ติฏฺเฐ นุ โส ตตฺถ อนานุยายีติ ฯ
#๑ ม. ตทธิปเตยฺโยติ ฯ เอวมุปริปิ ฯ ๒ ม. วิมติปุจฺฉา ฯ ๓ ม. อวิจฺจมาโน ฯ
#เอวมุปริปิ ฯ ๔ ม. อปริหายมาโน ฯ เอวมุปริปิ ฯ ๕ ม. อกิลิสฺสมาโนติ ฯ
#เอวมุปริปิ ฯ
