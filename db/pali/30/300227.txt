วุฑฺฒึ  วิรูฬฺหึ  เวปุลฺลํ  อาปชฺชติ  ๑  เวทนูปายํ  ๒ วา ภิกฺขเว ฯเปฯ
สญฺญูปายํ  ๓  วา  ภิกฺขเว  ฯเปฯ  สงฺขารูปายํ ๔ วา ภิกฺขเว วิญฺญาณํ
ติฏฺฐมานํ   ติฏฺฐติ   สงฺขารารมฺมณํ   สงฺขารปฺปติฏฺฐํ   นนฺทูปเสวนํ  วุฑฺฒึ
วิรูฬฺหึ   เวปุลฺลํ  อาปชฺชตีติ  ฯ  เอวํ  ภควา  อภิสงฺขารวเสน  จตสฺโส
วิญฺญาณฏฺฐิติโย    ชานาติ    ฯ    กถํ   ภควา   ปฏิสนฺธิวเสน   สตฺต
วิญฺญาณฏฺฐิติโย    ชานาติ   ฯ   วุตฺตเญฺหตํ   ภควตา   สนฺติ   ภิกฺขเว
สตฺตา   นานตฺตกายา   นานตฺตสญฺญิโน   เสยฺยถาปิ   มนุสฺสา  เอกจฺเจ
จ    เทวา   เอกจฺเจ   จ   วินิปาติกา   อยํ   ปฐมา   วิญฺญาณฏฺฐิติ
สนฺติ    ภิกฺขเว    สตฺตา   นานตฺตกายา   เอกตฺตสญฺญิโน   เสยฺยถาปิ
เทวา    พฺรหฺมกายิกา    ปฐมาภินิพฺพตฺตา   อยํ   ทุติยา   วิญฺญาณฏฺฐิติ
สนฺติ      ภิกฺขเว      สตฺตา      เอกตฺตกายา      นานตฺตสญฺญิโน
เสยฺยถาปิ   [๕]  อาภสฺสรา  อยํ  ตติยา  วิญฺญาณฏฺฐิติ  สนฺติ  ภิกฺขเว
สตฺตา  เอกตฺตกายา  เอกตฺตสญฺญิโน  เสยฺยถาปิ  เทวา  สุภกิณฺหกา  ๖
อยํ   จตุตฺถา   ๗   วิญฺญาณฏฺฐิติ   สนฺติ   ภิกฺขเว   สตฺตา   สพฺพโส
รูปสญฺญานํ    สมติกฺกมา    ปฏิฆสญฺญานํ    อตฺถงฺคมา    นานตฺตสญฺญานํ
อมนสิการา     อนนฺโต    อากาโสติ    อากาสานญฺจายตนูปคา    อยํ
ปญฺจมา    ๘    วิญฺญาณฏฺฐิติ   สพฺพโส   อากิญฺจญฺญายตนํ   สมติกฺกมฺม
อนนฺตํ   วิญฺญาณนฺติ   วิญฺญาณญฺจายตนูปคา  อยํ  ฉฏฺฐา  ๙  วิญฺญาณฏฺฐิติ
สพฺพโส       วิญฺญาณญฺจายตนํ      สมติกฺกมฺม      นตฺถิ      กิญฺจีติ
อากิญฺจญฺญายตนูปคา   อยํ   สตฺตมา   ๑๐   วิญฺญาณฏฺฐิตีติ   ฯ   เอวํ
#๑ ม. อาปชฺเชยฺย ฯ เอวมีทิเสสุ ปเทสุ ฯ ๒ ม. เวทนุปยํ ฯ ๓ ม. สญฺญุปยํ ฯ
#๔ ม. สงฺขารุปยํ ฯ ๕ ม. เทวา ฯ ๖ ม. สุภกิณฺหา ฯ ๗ ม. จตุตฺถี ฯ ๘ ม. ปญฺจมี ฯ
#๙ ม. ฉฏฺฐี ฯ ๑๐ ม. สตฺตมี ฯ
