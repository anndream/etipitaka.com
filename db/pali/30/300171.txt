ยสฺส     นตฺถิ     น     สํวิชฺชติ    นุปลพฺภติ    ปหีนา    วูปสนฺตา
ปฏิปฺปสฺสทฺธา     อภพฺพุปฺปตฺติกา     ญาณคฺคินา     ทฑฺฒาติ     ตณฺหา
ยสฺส น วิชฺชติ ฯ
     [๓๕๔]   กถงฺกถา  จ  โย  ติณฺโณติ  กถงฺกถา  วุจฺจติ  วิจิกิจฺฉา
ทุกฺเข   กงฺขา   ฯเปฯ   ฉมฺภิตตฺตํ   จิตฺตสฺส   มโนวิเลโข   ฯ  โยติ
โย   โส   [๑]  ขีณาสโว  ฯ  กถงฺกถา  จ  โย  ติณฺโณติ  กถงฺกถา
จ    โย    ติณฺโณ    อุตฺติณฺโณ   นิตฺติณฺโณ   อติกฺกนฺโต   สมติกฺกนฺโต
วีติวตฺโตติ กถงฺกถา จ โย ติณฺโณ ฯ
     [๓๕๕]  วิโมกฺโข  ตสฺส  นาปโรติ  นตฺถิ  ตสฺส  อปโร  วิโมกฺโข
เยน   วิโมกฺเขน   วิมุจฺเจยฺย  [๒]  กถํ  ตสฺส  วิโมกฺเขน  กรณียนฺติ
วิโมกฺโข ตสฺส นาปโร ฯ เตนาห ภควา
                ยสฺมึ กามา น วสนฺติ (โตเทยฺยาติ ภควา)
                ตณฺหา ยสฺส น วิชฺชติ
                กถงฺกถา จ โย ติณฺโณ
                วิโมกฺโข ตสฺส นาปโรติ ฯ
          [๓๕๖] นิราสโส โส อุท อาสสาโน
                ปญฺญาณวา โส อุท ปญฺญกปฺปี
                มุนึ อหํ สกฺก ยถา วิชญฺญํ
                ตมฺเม วิยาจิกฺข สมนฺตจกฺขุ ฯ
     [๓๕๗]    นิราสโส   โส   อุท   อาสสาโนติ   นิตฺตโณฺห   โส
#๑ ม. อรหํ ฯ ๒ ม. วิมุตฺโต โส ฯ
