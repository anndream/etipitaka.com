                  เหมกมาณวกปญฺหานิทฺเทโส
          [๓๒๔] เยเม ปุพฺเพ วิยากํสุ (อิจฺจายสฺมา เหมโก)
                หุรํ โคตมสาสนา
                อิจฺจาสิ อิติ ภวิสฺสติ
                สพฺพนฺตํ อิติหีติหํ
                สพฺพนฺตํ ตกฺกวฑฺฒนํ
                นาหํ ตตฺถ อภิรมึ ฯ
     [๓๒๕]  เยเม  ปุพฺเพ  วิยากํสูติ  เยติ  โย  จ พาวรี พฺราหฺมโณ
เย   จญฺเญ   ตสฺส   อาจริยา   เต  สกํ  ทิฏฺฐึ  สกํ  ขนฺตึ  สกํ  รุจึ
สกํ   ลทฺธึ   สกํ   อชฺฌาสยํ   สกํ  อธิปฺปายํ  พฺยากรึสุ  ๑  อาจิกฺขึสุ
เทสยึสุ   ปญฺญปึสุ   ปฏฺฐปึสุ   วิวรึสุ   วิภชึสุ  อุตฺตานีมกํสุ  ปกาเสสุนฺติ
เยเม    ปุพฺเพ    วิยากํสุ    ฯ    อิจฺจายสฺมา   เหมโกติ   อิจฺจาติ
ปทสนฺธิ   ฯเปฯ   ปทานุปุพฺพกเมตํ   อิจฺจาติ   ฯ   อายสฺมาติ  ปิยวจนํ
ครุวจนํ     สคารวสปฺปติสฺสาธิวจนเมตํ    อายสฺมาติ    ฯ    เหมโกติ
นามํ ฯเปฯ อภิลาโปติ อิจฺจายสฺมา เหมโก ฯ
     [๓๒๖]  หุรํ  โคตมสาสนาติ  หุรํ  โคตมสาสนา  ปรํ โคตมสาสนา
ปุเร   โคตมสาสนา   ปฐมตรํ   โคตมสาสนา   พุทฺธสาสนา  ชินสาสนา
ตถาคตสาสนา อรหนฺตสาสนาติ หุรํ โคตมสาสนา ฯ
     [๓๒๗]   อิจฺจาสิ   อิติ   ภวิสฺสตีติ   เอวํ  กิร  อสิ  เอวํ  กิร
#๑ ม. พฺยากํสุ ฯ
