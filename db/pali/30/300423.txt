เจตสา    วิหรตีติ    ปทุมํว    โตเยน    อลิมฺปมาโน    ฯ   เอโก
จเร ขคฺควิสาณกปฺโป ฯ เตนาห โส ปจฺเจกสมฺพุทฺโธ
                สีโหว สทฺเทสุ อสนฺตสนฺโต
                วาโตว ชาลมฺหิ อสชฺชมาโน
                ปทุมํว โตเยน อลิมฺปมาโน
                เอโก จเร ขคฺควิสาณกปฺโปติ ฯ
          [๘๐๗] สีโห ยถา ทาฐพลี ปสยฺห
                ราชา มิคานํ อภิภุยฺยจารี
                เสเวถ ปนฺตานิ เสนาสนานิ
                เอโก จเร ขคฺควิสาณกปฺโป ฯ
     [๘๐๘]  สีโห  ยถา  ทาฐพลี  ปสยฺห  ราชา  มิคานํ อภิภุยฺยจารีติ
ยถา   สีโห   มิคราชา   ทาฐพลี   ทาฐาวุโธ   สพฺเพ   ติรจฺฉานคเต
ปาเณ     อภิภุยฺย     อภิภวิตฺวา     อชฺโฌตฺถริตฺวา     ปริยาทิยิตฺวา
มทฺทิตฺวา   จรติ   วิจรติ   อิริยติ   วตฺเตติ   ปาเลติ  ยเปติ  ยาเปติ
เอวเมว  ๑  ปจฺเจกสมฺพุทฺโธปิ  ปญฺญาพลี ปญฺญาวุโธ สพฺพปาณภูเต [๒]
ปญฺญาย     อภิภุยฺย     อภิภวิตฺวา     อชฺโฌตฺถริตฺวา    ปริยาทิยิตฺวาg
มทฺทิตฺวา    จรติ    วิจรติ    อิริยติ    วตฺเตติ    ปาเลติ    ยเปติ
ยาเปตีติ สีโห ยถา ทาฐพลี ปสยฺห ราชา มิคานํ อภิภุยฺยจารี ฯ
     [๘๐๙]   เสเวถ   ปนฺตานิ  เสนาสนานีติ  ยถา  สีโห  มิคราชา
อรญฺญวนปตฺถานิ   อชฺโฌคาเหตฺวา   ๓   จรติ  วิจรติ  อิริยติ  วตฺเตติ
#๑ ม. อยํ ปาโฐ นตฺถิ ฯ ๒ ม. ปุคฺคเล ฯ ๓ ม. อรญฺญวนมชฺโฌคาเหตฺวา ฯ
#เอวมุปริปิ ฯ
