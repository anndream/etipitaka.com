                ภิกฺขุ จรํ หิตฺวา มมายิตานิ
                ชาติชฺชรํ โสกปริทฺทวญฺจ
                อิเธว วิทฺวา ปชเหยฺย ทุกฺขํ ฯ
     [๑๘๑]   เอวํวิหารี   สโต   อปฺปมตฺโตติ   เอวํวิหารีติ  นนฺทิญฺจ
นิเวสนญฺจ    อภิสงฺขารสหคตญฺจ    วิญฺญาณํ    กมฺมภวญฺจ   ปฏิสนฺธิกญฺจ
ปุนพฺภวํ    ปชหนฺโต   วิโนเทนฺโต   พฺยนฺตีกโรนฺโต   อนภาวงฺคเมนฺโตติ
เอวํวิหารี     ฯ     สโตติ     จตูหิ    การเณหิ    สโต    กาเย
กายานุปสฺสนาสติปฏฺฐานํ   ภาเวนฺโต   ฯเปฯ   โส   วุจฺจติ   สโต  ฯ
อปฺปมตฺโตติ    สกฺกจฺจการี    สาตจฺจการี    อฏฺฐิตการี    อโนลีนวุตฺตี
อนิกฺขิตฺตจฺฉนฺโท  อนิกฺขิตฺตธุโร  อปฺปมตฺโต  กุสเลสุ  ธมฺเมสุ  กทาหํ  ๑
อปริปูรํ   วา   สีลกฺขนฺธํ   ปริปูเรยฺยํ   ปริปูรํ   วา   สีลกฺขนฺธํ  ตตฺถ
ปญฺญาย    อนุคฺคเณฺหยฺยนฺติ   โย   ตตฺถ   ฉนฺโท   จ   วายาโม   จ
อุสฺสาโห   จ   อุสฺโสฬฺหี   จ   อปฺปฏิวานี   จ   สติ  จ  สมฺปชญฺญญฺจ
อาตปฺปํ   ปธานํ   อธิฏฺฐานํ   อนุโยโค   อปฺปมาโท   กุสเลสุ  ธมฺเมสุ
กทาหํ   อปริปูรํ   วา   สมาธิกฺขนฺธํ  วิมุตฺติกฺขนฺธํ  วิมุตฺติญาณทสฺสนกฺขนฺธํ
ปริปูเรยฺยํ         ปริปูรํ         วา         วิมุตฺติญาณทสฺสนกฺขนฺธํ
ตตฺถ   ปญฺญาย   อนุคฺคเณฺหยฺยนฺติ   โย   ตตฺถ   ฉนฺโท   จ  วายาโม
จ   อุสฺสาโห   จ   อุสฺโสฬฺหี  จ  อปฺปฏิวานี  จ  สติ  จ  สมฺปชญฺญญฺจ
อาตปฺปํ   ปธานํ   อธิฏฺฐานํ   อนุโยโค   อปฺปมาโท   กุสเลสุ  ธมฺเมสุ
กทาหํ   อปริญฺญาตํ   วา   ทุกฺขํ   ปริชาเนยฺยํ  อปฺปหีเน  วา  กิเลเส
#๑ ม. กถาหํ ฯ เอวมุปริปิ ฯ
