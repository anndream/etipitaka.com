อปริเสสา  นิรุชฺฌนฺติ  อยํ  วุจฺจตาวุโส  ภิกฺขุ  อวสฺสุโต  จกฺขุวิญฺเญยฺเยสุ
รูเปสุ       อวสฺสุโต      โสตวิญฺเญยฺเยสุ      สทฺเทสุ      ฯเปฯ
อวสฺสุโต   มโนวิญฺเญยฺเยสุ   ธมฺเมสุ   เอวํวิหารี   อาวุโส  ภิกฺขุ  ๑
จกฺขุโต  เจปิ  นํ  มาโร  อุปสงฺกมติ ลภเตว ๒ มาโร โอตารํ ลภติ ๓
มาโร   อารมฺมณํ   โสตโต  เจปิ  นํ  ฯเปฯ  มนโต  เจปิ  นํ  มาโร
อุปสงฺกมติ    ลภเตว    มาโร    โอตารํ   ลภติ   มาโร   อารมฺมณํ
เสยฺยถาปิ   อาวุโส   นฬาคารํ   วา   ติณาคารํ   วา  สุกฺขํ  โกลาปํ
โจโรวสฺสิกํ   ๔   ปุรตฺถิมาย   เจปิ   นํ   ทิสาย  ปุริโส  อาทิตฺตาย
ติณุกฺกาย    อุปสงฺกเมยฺย    ลภเตว    อคฺคิ   โอตารํ   ลภติ   อคฺคิ
อารมฺมณํ   ปจฺฉิมาย   เจปิ   นํ   ทิสาย   อุตฺตราย  เจปิ  นํ  ทิสาย
ทกฺขิณาย  เจปิ  นํ  ทิสาย  ปจฺฉโต  ๕ เจปิ นํ [๖] อุปริโต ๗ เจปิ
นํ  [๘]  ยโต  กุโตจิ  เจปิ นํ ปุริโส อาทิตฺตาย ติณุกฺกาย อุปสงฺกเมยฺย
ลภเตว    อคฺคิ   โอตารํ   ลภติ   อคฺคิ   อารมฺมณํ   เอวเมว   โข
อาวุโส   เอวํวิหารี   ภิกฺขุ  ๙  จกฺขุโต  เจปิ  นํ  มาโร  อุปสงฺกมติ
ลภเตว   มาโร   โอตารํ   ลภติ   มาโร   อารมฺมณํ   โสตโต  เจปิ
นํ   ฯเปฯ   มนโต   เจปิ   นํ   มาโร   อุปสงฺกมติ  ลภเตว  มาโร
โอตารํ   ลภติ   มาโร   อารมฺมณํ   เอวํวิหาริญฺจาวุโส   ภิกฺขุํ   รูปา
อภิภวึสุ   ๑๐   น   ภิกฺขุ   รูเป   อภิภวิ  สทฺทา  ภิกฺขุํ  อภิภวึสุ  น
ภิกฺขุ   สทฺเท   อภิภวิ   ๑๑  คนฺธา  ภิกฺขุํ  อภิภวึสุ  น  ภิกฺขุ  คนฺเธ
อภิภวิ   รสา   ภิกฺขุํ   อภิภวึสุ   น   ภิกฺขุ   รเส  อภิภวิ  โผฏฺฐพฺพา
#๑ เอวํวิหารึ จาวุโส ภิกฺขุํ ฯ เอวมุปริปิ ฯ ๒ ม. ลเภเถว ฯ เอวมีทิเสสุ ปเทสุ ฯ
#๓ ม. ลเภถ ฯ เอวมีทิเสสุ ปเทสุ ฯ ๔ ม. เตโจรวสฺสิกํ ฯ ๕ ม. เหฏฺฐิมโต ฯ
#๖-๘ ม. ทิสาย ฯ ๗ ม. อุปริมโต ฯ ๙ ม. เอวํวิหารึ ภิกฺขุํ ฯ เอวมุปริปี ฯ
#๑๐ ม. อธิภํสุ ฯ เอวมุปริปิ ฯ ๑๑ ม. อธิโภสิ ฯ เอวมีทิเสสุ ปเทสุ ฯ
