อภิสมฺพุทฺโธติ   พุทฺโธ   ฯ   อพุทฺธิวิหตตฺตา   พุทฺธิปฏิลาภา   พุทฺโธ  ฯ
พุทฺโธติ   เนตํ   นามํ  มาตรา  กตํ  น  ปิตรา  กตํ  น  ภาตรา  กตํ
น   ภคินิยา   กตํ   น   มิตฺตามจฺเจหิ   กตํ  น  ญาติสาโลหิเตหิ  กตํ
น    สมณพฺราหฺมเณหิ    กตํ    น   เทวตาหิ   กตํ   วิโมกฺขนฺติกเมตํ
พุทฺธานํ     ภควนฺตานํ     โพธิยา    มูเล    สห    สพฺพญฺญุตญาณสฺส
ปฏิลาภา   สจฺฉิกา   ปญฺญตฺติ   ยทิทํ   พุทฺโธติ  พุทฺธํ  ฯ  เอเต  พุทฺธํ
อุปาคญฺฉุนฺติ    เอเต    พุทฺธํ    อุปาคมึสุ    อุปสงฺกมึสุ    ปยิรุปาสึสุ
ปริปุจฺฉึสุ ปริปญฺหึสูติ เอเต พุทฺธํ อุปาคญฺฉฉ ฯ
     [๕๔๗]   สมฺปนฺนจรณํ   อิสินฺติ  จรณํ  วุจฺจติ  สีลาจารนิปฺผตฺติ  ฯ
สีลสํวโรปิ    จรณํ    อินฺทฺริยสํวโรปิ    จรณํ    โภชเน   มตฺตญฺญุตาปิ
จรณํ   ชาคริยานุโยโคปิ   จรณํ   สตฺตปิ   สทฺธมฺมา   จรณํ   จตฺตาริปิ
ฌานานิ     จรณํ    ฯ    สมฺปนฺนจรณนฺติ    สมฺปนฺนจรณํ    เสฏฺฐจรณํ
(๑)    ปาโมกฺขจรณํ    อุตฺตมจรณํ    ปวรจรณนฺติ   สมฺปนฺนจรณํ   ฯ
อิสินฺติ   อิสิ   ฯ   ภควา   มหนฺตํ   สีลกฺขนฺธํ  เอสิ  คเวสิ  ปริเยสีติ
อิสิ   ฯเปฯ   มเหสกฺเขหิ  วา  สตฺเตหิ  เอสิโต  คเวสิโต  ปริเยสิโต
กหํ   พุทฺโธ   กหํ   ภควา   กหํ   เทวเทโว   กหํ  นราสโภติ  อิสีติ
สมฺปนฺนจรณํ อิสึ ฯ
     [๕๔๘]    ปุจฺฉนฺตา    นิปุเณ   ปเญฺหติ   ปุจฺฉนฺตาติ   ปุจฺฉนฺตา
ยาจนฺตา   อชฺเฌสนฺตา   ปสาเทนฺตา   ฯ   นิปุเณ   ปเญฺหติ   คมฺภีเร
ทุทฺทเส  ทุรนุโพเธ  สนฺเต  ปณีเต  อตกฺกาวจเร  นิปุเณ  ปณฺฑิตเวทนีเย
#๑ ม. วิเสฏฺฐจรณํ ฯ
