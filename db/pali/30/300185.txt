เตนาห ภควา
         อกิญฺจนํ อนาทานํ           เอตํ ทีปํ อนาปรํ
         นิพฺพานํ อิติ นํ พฺรูมิ         ชรามจฺจุปริกฺขยนฺติ ฯ
   [๓๘๓] เอตทญฺญาย เย สตา        ทิฏฺฐธมฺมาภินิพฺพุตา
         น เต มารวสานุคา         น เต มารสฺส ปฏฺฐคู ๑ ฯ
     [๓๘๔]   เอตทญฺญาย   เย   สตาติ   เอตนฺติ   อมตํ   นิพฺพานํ
โย   โส   สพฺพสงฺขารสมโถ   สพฺพูปธิปฏินิสฺสคฺโค   ตณฺหกฺขโย  วิราโค
นิโรโธ    นิพฺพานํ    ฯ   อญฺญายาติ   อญฺญาย   ชานิตฺวา   ตุลยิตฺวา
ตีรยิตฺวา   วิภาวยิตฺวา   วิภูตํ   กตฺวา   สพฺเพ   สงฺขารา   อนิจฺจาติ
ฯเปฯ    ยงฺกิญฺจิ    สมุทยธมฺมํ    สพฺพนฺตํ    นิโรธธมฺมนฺติ    อญฺญาย
ชานิตฺวา   ตุลยิตฺวา   ตีรยิตฺวา   วิภาวยิตฺวา   วิภูตํ  กตฺวา  ฯ  เยติ
อรหนฺโต    ขีณาสวา   ฯ   สตาติ   จตูหิ   การเณหิ   สตา   กาเย
กายานุปสฺสนาสติปฏฺฐานํ  ภาเวนฺตา  ๒  สตา ฯเปฯ เตน วุจฺจนฺติ สตาติ
เอตทญฺญาย เย สตา ฯ
     [๓๘๕]   ทิฏฺฐธมฺมาภินิพฺพุตาติ   ทิฏฺฐธมฺมา  ญาตธมฺมา  ตุลิตธมฺมา
ตีริตธมฺมา      วิภาวิตธมฺมา      วิภูตธมฺมา      ฯ     อภินิพฺพุตาติ
ราคสฺส    นิพฺพาปิตตฺตา    นิพฺพุตา   โทสสฺส   นิพฺพาปิตตฺตา   นิพฺพุตา
โมหสฺส    นิพฺพาปิตตฺตา    นิพฺพุตา    โกธสฺส    อุปนาหสฺส    ฯเปฯ
สพฺพากุสลาภิสงฺขารานํ   [๓]   นิพฺพาปิตตฺตา   นิพฺพุตา  ปฏิปฺปสฺสทฺธาติ
ทิฏฺฐธมฺมาภินิพฺพุตา ฯ
#๑ ม. ปทฺธคู ฯ เอวมุปริปิ ฯ ๒ ม. ภาเวนฺโต ฯ ๓ ม. สนฺตตฺตา สมิตตฺตา วูปสมิตตฺตา
#นิชฺฌาตตฺตา นิพฺพุตตฺตา ปฏิปฺปสฺสทฺธตฺตา สนฺตา อุปสนฺตา วูปสนฺตา ฯ
