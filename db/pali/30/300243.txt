เอวํ   มยา  อุคฺคหิตํ  เอวํ  มยา  อุปธาริตํ  เอวํ  มยา  อุปลกฺขิตํ  ฯ
เทวิสีติ  ภควา  เทโว ๑ เจว อิสิ จาติ เทวิสิ ฯ ยถา ราชปพฺพชิตา ๒
วุจฺจนฺติ    ราชิสโย   พฺราหฺมณปพฺพชิตา   ๓   วุจฺจนฺติ   พฺราหฺมณิสโย
เอวเมว  ภควา  เทโว  ๔  เจว  อิสิ  จาติ  เทวิสิ  ฯ อถวา ภควา
ปพฺพชิโตติปิ   อิสิ   ฯ   มหนฺตํ   สีลกฺขนฺธํ   เอสิ   คเวสิ  ปริเยสีติปิ
อิสิ    ฯ    มหนฺตํ    สมาธิกฺขนฺธํ    มหนฺตํ    ปญฺญากฺขนฺธํ    มหนฺตํ
วิมุตฺติกฺขนฺธํ      มหนฺตํ     วิมุตฺติญาณทสฺสนกฺขนฺธํ     เอสิ     คเวสิ
ปริเยสีติปิ    อิสิ    ฯ    มหโต    ตโมกายสฺส    ปทาลนํ    มหโต
วิปฺปลฺลาสสฺส    ปเภทนํ    มหโต    ตณฺหาสลฺลสฺส   อพฺพุฬฺหนํ   มหโต
ทิฏฺฐิสงฺฆาตสฺส  วินิพฺเพฐนํ  ๕  มหโต  มานทฺธชสฺส  ปาตนํ  ๖  มหโต
อภิสงฺขารสฺส    วูปสมํ   มหโต   โอฆสฺส   นิตฺถรณํ   มหโต   ภารสฺส
นิกฺเขปนํ    มหโต    สํสารวฏฺฏสฺส    อุปจฺเฉทํ    มหโต   สนฺตาปสฺส
นิพฺพาปนํ    มหโต    ปริฬาหสฺส    ปฏิปฺปสฺสทฺธึ   มหโต   ธมฺมทฺธชสฺส
อุสฺสาปนํ   เอสิ   คเวสิ   ปริเยสีติปิ   อิสิ   ฯ  มหนฺเต  สติปฏฺฐาเน
มหนฺเต    สมฺมปฺปธาเน   มหนฺเต   อิทฺธิปาเท   มหนฺตานิ   อินฺทฺริยานิ
มหนฺตานิ    พลานิ    มหนฺเต   โพชฺฌงฺเค   มหนฺตํ   อริยํ   อฏฺฐงฺคิกํ
มคฺคํ    มหนฺตํ    นิพฺพานํ    เอสิ    คเวสิ    ปริเยสีติปิ   อิสิ   ฯ
มเหสกฺเขหิ   วา   สตฺเตหิ  เอสิโต  คเวสิโต  ปริเยสิโต  กหํ  พุทฺโธ
กหํ   ภควา   กหํ   เทวเทโว   กหํ   นราสโภติปิ  อิสีติ  ยาวตติยญฺจ
เทวิสิ พฺยากโรตีติ เม สุตํ ฯ เตนาห โส พฺราหฺมโณ
#๑-๔ ม. อยํ ปาโฐ นตฺถิ ฯ ๒ ม. ราชา ปพฺพชิตา ฯ ๓ ม. พฺราหฺมณา
#ปพฺพชิตา ฯ ๕ ม. วินิเวฐนํ ฯ ๖ ม. ปปาตนํ ฯ
