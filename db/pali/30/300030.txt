ผลกุสโล   นิพฺพานกุสโล   เอวมฺปิ   กุสโล   สพฺพธมฺมานํ   ฯ   อถวา
สพฺพธมฺมา   วุจฺจนฺติ   ทฺวาทสายตนานิ   จกฺขุ  เจว  รูปา  จ  โสตญฺจ
สทฺทา  จ  ฆานญฺจ  คนฺธา  จ  ชิวฺหา  จ  รสา  จ กาโย จ โผฏฺฐพฺพา
จ    มโน    จ    ธมฺมา    จ   ฯ   ยโต   จ   อชฺฌตฺติกพาหิเรสุ
อายตเนสุ   ราโค   ๑   ปหีโน   โหติ   อุจฺฉินฺนมูโล  ตาลาวตฺถุกโต
อนภาวงฺคโต       อายตึอนุปฺปาทธมฺโม      เอตฺตาวตาปิ      กุสโล
สพฺพธมฺมานนฺติ กุสโล สพฺพธมฺมานํ ฯ
     [๙๘]   สโต   ภิกฺขุ   ปริพฺพเชติ  สโตติ  จตูหิ  การเณหิ  สโต
กาเย     กายานุปสฺสนาสติปฏฺฐานํ     ภาเวนฺโต    สโต    เวทนาสุ
เวทนานุปสฺสนาสติปฏฺฐานํ  ภาเวนฺโต  สโต จิตฺเต จิตฺตานุปสฺสนาสติปฏฺฐานํ
ภาเวนฺโต    สโต    ธมฺเมสุ    ธมฺมานุปสฺสนาสติปฏฺฐานํ    ภาเวนฺโต
สโต    ฯ    อปเรหิปิ    จตูหิ    การเณหิ   สโต   อสติปริวชฺชนาย
สโต    สติกรณียานํ    ธมฺมานํ   กตตฺตา   สโต   สติปฏิปกฺขานํ   ๒
ธมฺมานํ  หตตฺตา  สโต  สตินิมิตฺตานํ  ธมฺมานํ  อปฺปมุฏฺฐตฺตา  ๓ สโต ฯ
อปเรหิปิ    จตูหิ    การเณหิ   สโต   สติยา   สมนฺนาคตตฺตา   สโต
สติยา   วสิตตฺตา   สโต   สติยา   ปาคุญฺญตาย   ๔   สโต   สติยา
อปจฺโจโรหณตาย  สโต  ฯ  อปเรหิปิ  จตูหิ  การเณหิ  สโต สตตฺตา ๕
สโต    สนฺตตฺตา    สโต    สมิตตฺตา   สโต   สนฺตธมฺมสมนฺนาคตตฺตา
สโต   ฯ   พุทฺธานุสฺสติยา   สโต  ธมฺมานุสฺสติยา  สโต  สงฺฆานุสฺสติยา
สโต    สีลานุสฺสติยา   สโต   จาคานุสฺสติยา   สโต   เทวตานุสฺสติยา
#๑ ม. ฉนฺทราโค ฯ ๒ ม. สติปริพนฺธานํ ฯ ๓ ม. อสมฺมุฏฺฐตฺตา ฯ ๔ ม. ปาคุญฺเญน
#สมนฺนาคตตฺตา ฯ ๕ ม. สติยา สมนฺนาคตตฺตา ฯ
