ปฏิภาณวา ฯ เตนาห ปิงฺคิยตฺเถโร
         เอส ภิยฺโย ปสีทามิ         สุตฺวาน มุนิโน วโจ
         วิวฏจฺฉโท สมฺพุทฺโธ         อขิโล ปฏิภาณวาติ ฯ
   [๖๕๓] อธิเทเว อภิญฺญาย          สพฺพํ เวทิ ปโรวรํ ๑
         ปญฺหานนฺตกโร สตฺถา        กงฺขีนํ ปฏิชานตํ ฯ
     [๖๕๔]    อธิเทเว    อภิญฺญายาติ    เทวาติ    ตโย   เทวา
สมฺมติเทวา จ อุปปตฺติเทวา จ วิสุทฺธิเทวา จ ฯ
     กตเม  สมฺมติเทวา  ฯ  [๒]  ราชาโน จ ราชกุมารา จ เทวิโย
จ อิเม สมฺมติเทวา วุจฺจนฺติ ฯ
     กตเม  อุปปตฺติเทวา  ฯ  [๓]  จาตุมฺมหาราชิกา เทวา ตาวตึสา
เทวา  ฯเปฯ  พฺรหฺมกายิกา  เทวา  เย  จ  เทวา  ตตฺรุปริ  ๔ อิเม
อุปปตฺติเทวา วุจฺจนฺติ ฯ
     กตเม  วิสุทฺธิเทวา  ฯ  [๕]  ตถาคตสาวกา  อรหนฺโต ขีณาสวา
เย จ ปจฺเจกสมฺพุทฺธา อิเม วิสุทฺธิเทวา วุจฺจนฺติ ฯ
     ภควา    สมฺมติเทเว    อธิเทวาติ    อภิญฺญาย    อุปปตฺติเทเว
อธิเทวาติ   อภิญฺญาย   วิสุทฺธิเทเว   อธิเทวาติ   อภิญฺญาย   ชานิตฺวา
ตุลยิตฺวา     ตีรยิตฺวา    วิภาวยิตฺวา    วิภูตํ    กตฺวาติ    อธิเทเว
อภิญฺญาย ฯ
     [๖๕๕]   สพฺพํ   เวทิ  ปโรวรนฺติ  ภควา  อตฺตโน  จ  ปเรสญฺจ
อธิเทวกเร    ธมฺเม   เวทิ   อญฺญาสิ   อผุสิ   ปฏิวิชฺฌิ   ฯ   กตเม
#๑ ม. ปโรปรํ ฯ เอวมุปริปิ ฯ ๒ ม. สมฺมุติเทวา วุจฺจนฺติ ฯ ๓ ม. อุปปตฺติเทวา
#วุจฺจนฺติ ฯ ๔ ม. ตทุตฺตริ ฯ ๕ ม. วิสุทฺธิเทวา วุจฺจนฺติ ตถาคตา ฯ
