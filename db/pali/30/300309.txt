สทฺธาครุโก      สทฺธาปุพฺพงฺคโม     สทฺธาธิมุตฺโต     สทฺธาธิปเตยฺโย
อรหตฺตปฺปตฺโตติ     ยถา    อหู    วกฺกลิ    มุตฺตสทฺโธ    ภทฺราวุโธ
อาฬวิโคตโม จ ฯ
     [๖๔๖]   เอวเมว   ตฺวมฺปิ   ปมุญฺจสฺสุ   สทฺธนฺติ  เอวเมว  ตฺวํ
สทฺธํ    มุญฺจสฺสุ    ปมุญฺจสฺสุ    สมฺปมุญฺจสฺสุ    อธิมุญฺจสฺสุ   โอกปฺเปหิ
สพฺเพ   สงฺขารา   อนิจฺจาติ   ฯเปฯ   ยงฺกิญฺจิ   สมุทยธมฺมํ   สพฺพนฺตํ
นิโรธธมฺมนฺติ    สทฺธํ    มุญฺจสฺสุ   ปมุญฺจสฺสุ   สมฺปมุญฺจสฺสุ   อธิมุญฺจสฺสุ
โอกปฺเปหีติ เอวเมว ตฺวมฺปิ ปมุญฺจสฺสุ สทฺธํ ฯ
     [๖๔๗]    คมิสฺสสิ    (ตฺวํ)    ปิงฺคิย   มจฺจุเธยฺยสฺส   ปารนฺติ
มจฺจุเธยฺยา   ๑  วุจฺจนฺติ  กิเลสา  จ  ขนฺธา  จ  อภิสงฺขารา  จ  ฯ
มจฺจุเธยฺยสฺส     ปารํ     วุจฺจติ     อมตํ    นิพฺพานํ    โย    โส
สพฺพสงฺขารสมโถ    สพฺพูปธิปฏินิสฺสคฺโค   ตณฺหกฺขโย   วิราโค   นิโรโธ
นิพฺพานํ   ฯ  คมิสฺสสิ  (ตฺวํ)  ปิงฺคิย  มจฺจุเธยฺยสฺส  ปารนฺติ  ตฺวํ  ปารํ
คมิสฺสสิ  [๒]  อธิคมิสฺสสิ  [๒]  ผุสิสฺสสิ  [๒] สจฺฉิกริสฺสสีติ คมิสฺสสิ
(ตฺวํ) ปิงฺคิย มจฺจุเธยฺยสฺส ปารํ ฯ เตนาห ภควา
                ยถา อหู วกฺกลิ มุตฺตสทฺโธ
                ภทฺราวุโธ อาฬวิโคตโม จ
                เอวเมว ตฺวมฺปิ ปมุญฺจสฺสุ สทฺธํ
                คมิสฺสสิ (ตฺวํ) ปิงฺคิย มจฺจุเธยฺยสฺส ปารนฺติ ฯ
     [๖๔๘] เอส ภิยฺโย ปสีทามิ สุตฺวาน มุนิโน วโจ
#๑ ม. มจฺจุเธยฺยํ ฯ ๒ ม. ปารํ ฯ
