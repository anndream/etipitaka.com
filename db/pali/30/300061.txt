ปญฺญเปหิ    ปฏฺฐเปหิ    วิวราหิ   วิภชาหิ   อุตฺตานีกโรหิ   ปกาเสหีติ
ปุจฺฉามิ ตํ ภควา พฺรูหิ เม ตํ ฯ เตนาห โส พฺราหฺมโณ
                เต เจ นาตรึสุ ยาชโยคา (อิจฺจายสฺมา ปุณฺณโก)
                ยญฺเญหิ ชาติญฺจ ชรญฺจ มาริส
                อถ โก จรหิ เทวมนุสฺสโลเก
                อตาริ ชาติญฺจ ชรญฺจ มาริส
                ปุจฺฉามิ ตํ ภควา พฺรูหิ เม ตนฺติ ฯ
          [๑๔๒] สงฺขาย โลกสฺมึ ปโรปรานิ (ปุณฺณกาติ ภควา)
                ยสฺสิญฺชิตํ นตฺถิ กุหิญฺจิ โลเก
                สนฺโต วิธูโม อนิโฆ นิราโส
                อตาริ โส ชาติชรนฺติ พฺรูมิ ฯ
     [๑๔๓]   สงฺขาย   โลกสฺมึ   ปโรปรานีติ   สงฺขา  วุจฺจติ  ญาณํ
ยา   ปญฺญา   ปชานนา   ฯเปฯ   อโมโห   ธมฺมวิจโย  สมฺมาทิฏฺฐิ  ฯ
ปโรปรานีติ  [๑]  โอปารํ  ๒  วุจฺจติ  มนุสฺสโลโก  ปารํ  ๓ วุจฺจติ
เทวโลโก  โอปารํ  วุจฺจติ กามธาตุ ปารํ วุจฺจติ รูปธาตุ อรูปธาตุ โอปารํ
วุจฺจติ  กามธาตุ  รูปธาตุ  ปารํ  วุจฺจติ  อรูปธาตุ  ฯ  สงฺขาย  โลกสฺมึ
ปโรปรานีติ   ปโรปรานิ   อนิจฺจโต  สงฺขาย  ทุกฺขโต  โรคโต  คณฺฑโต
สลฺลโต   ฯเปฯ   อนิสฺสรณโต   สงฺขาย  ชานิตฺวา  ตุลยิตฺวา  ตีรยิตฺวา
วิภาวยิตฺวา    วิภูตํ    กตฺวาติ    สงฺขาย   โลกสฺมึ   ปโรปรานิ   ฯ
ปุณฺณกาติ    ภควาติ    ปุณฺณกาติ    ภควา    ตํ   พฺราหฺมณํ   นาเมน
#๑ ม. โอรํ วุจฺจติ สกตฺตภาโว ปรํ วุจฺจติ ปรตฺตภาโว โอรํ วุจจติ
#สกรูปเวทนาสญฺญาสงฺขารวิญฺญาณํ ปรํ วุจฺจติ ปรรูปเวทนาสญฺญาสงฺขารวิญฺญาณํ โอรํ
#วุจฺจติ ฉ อชฺฌตฺติกานิ อายตนานิ ปรํ วุจฺจติ ฉ พาหิรานิ อายตนานิ ฯ ๒ ม. โอรํ ฯ
#๓ ม. ปรํ ฯ เอวมุปริปิ ฯ
