         กาเมสุ นาภิคิชฺเฌยฺย        มนสานาวิโล สิยา
         กุสโล สพฺพธมฺมานํ          สโต ภิกฺขุ ปริพฺพเชติ ฯ
     [๙๙]  สห คาถาปริโยสานา เตน ๑ พฺราหฺมเณน สทฺธึ เอกจฺฉนฺทา
เอกปฺปโยคา  เอกาธิปฺปายา  เอกวาสนวาสิตา  เตสํ  อเนกปาณสหสฺสานํ
วิรชํ     วีตมลํ     ธมฺมจกฺขุํ     อุทปาทิ     ยงฺกิญฺจิ     สมุทยธมฺมํ
สพฺพนฺตํ     นิโรธธมฺมนฺติ     ตสฺส    จ    พฺราหฺมณสฺส    อนุปาทาย
อาสเวหิ จิตฺตํ วิมุจฺจิ ฯ สห อรหตฺตปฺปตฺตา อชินชฏาวากจีรทณฺฑกมณฺฑลุเกสา
จ     มสฺสู    จ    อนฺตรหิตา    ฯ    ภณฺฑกาสายวตฺถวสโน    ๓
สงฺฆาฏิปตฺตจีวรธโร     ภิกฺขุ     ๔    อนฺวตฺถปฏิปตฺติยา    ปญฺชลิโก
ภควนฺตํ   นมสฺสมาโน   นิสินฺโน   โหติ   สตฺถา   เม   ภนฺเต  ภควา
สาวโกหมสฺมีติ ฯ
                อชิตมาณวกปญฺหานิทฺเทโส ปฐโม ฯ
                    ____________________
#๑ ม. เย เต ฯ ๒ ม.-ติทณฺฑก .. ฯ เอวมุปริปิ ฯ ๓ ม. ภณฺฑุ .. ฯ เอวมุปริปิ ฯ
#๔ ม. อยํ ปาโฐ นตฺถิ ฯ
