ฯเปฯ   อยํ   ทิฏฺฐินิเวสนา  ฯ  ปนุชฺช  วิญฺญาณนฺติ  ปุญฺญาภิสงฺขารสหคตํ
วิญฺญาณํ อปุญฺญาภิสงฺขารสหคตํ วิญฺญาณํ
อาเนญฺชาภิสงฺขารสหคตํ   วิญฺญาณํ   ฯ   เอเตสุ   นนฺทิญฺจ   นิเวสนญฺจ
อภิสงฺขารสหคตญฺจ   วิญฺญาณํ   นุชฺช   ปนุชฺช   นุท   ปนุท   ชห  ปชห
วิโนเทหิ     พฺยนฺตีกโรหิ     อนภาวงฺคเมหีติ     เอเตสุ     นนฺทิญฺจ
นิเวสนญฺจ   ปนุชฺช  วิญฺญาณํ  ฯ  ภเว  น  ติฏฺเฐติ  ภวาติ  เทฺว  ภวา
กมฺมภโว   จ   ปฏิสนฺธิโก   จ   ปุนพฺภโว   ฯ   กตโม  กมฺมภโว  ฯ
ปุญฺญาภิสงฺขาโร      อปุญฺญาภิสงฺขาโร     อาเนญฺชาภิสงฺขาโร     อยํ
กมฺมภโว   ฯ   กตโม  ปฏิสนฺธิโก  ปุนพฺภโว  ฯ  ปฏิสนฺธิกา  รูปา  ๑
เวทนา   สญฺญา   สงฺขารา   วิญฺญาณํ   อยํ   ปฏิสนฺธิโก  ปุนพฺภโว  ฯ
ภเว   น   ติฏฺเฐติ   นนฺทิญฺจ   นิเวสนญฺจ  อภิสงฺขารสหคตญฺจ  วิญฺญาณํ
กมฺมภวญฺจ      ปฏิสนฺธิกญฺจ     ปุนพฺภวํ     ปชหนฺโต     วิโนเทนฺโต
พฺยนฺตีกโรนฺโต   อนภาวงฺคเมนฺโต   กมฺมภเว   น  ติฏฺเฐยฺย  ปฏิสนฺธิเก
ปุนพฺภเว   น   ติฏฺเฐยฺย   น   สนฺติฏฺเฐยฺยาติ   ปนุชฺช  วิญฺญาณํ  ภเว
น ติฏฺเฐ ฯ เตนาห ภควา
                ยงฺกิญฺจิ สมฺปชานาสิ (เมตฺตคูติ ภควา)
                อุทฺธํ อโธ ติริยญฺจาปิ มชฺเฌ
                เอเตสุ นนฺทิญฺจ นิเวสนญฺจ
                ปนุชฺช วิญฺญาณํ ภเว น ติฏฺเฐติ ฯ
          [๑๘๐] เอวํวิหารี สโต อปฺปมตฺโต
#๑ ม. รุปํ ฯ
