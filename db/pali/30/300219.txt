คาหํ     ปรามาสํ     อภินิเวสํ    ปชหติ    วิโนเทติ    พฺยนฺตีกโรติ
อนภาวงฺคเมติ    ฯ    อชฺฌตฺตํ   สมุทยธมฺมานุปสฺสี   เวทนาสุ   [๑]
วิหรนฺโต    อชฺฌตฺตํ    วยธมฺมานุปสฺสี   เวทนาสุ   วิหรนฺโต   อชฺฌตฺตํ
สมุทยวยธมฺมานุปสฺสี   เวทนาสุ   วิหรนฺโต   พหิทฺธา   สมุทยธมฺมานุปสฺสี
เวทนาสุ    วิหรนฺโต   พหิทฺธา   วยธมฺมานุปสฺสี   เวทนาสุ   วิหรนฺโต
พหิทฺธา    สมุทยวยธมฺมานุปสฺสี    เวทนาสุ   วิหรนฺโต   อชฺฌตฺตพหิทฺธา
สมุทยธมฺมานุปสฺสี       เวทนาสุ       วิหรนฺโต       อชฺฌตฺตพหิทฺธา
วยธมฺมานุปสฺสี   เวทนาสุ  วิหรนฺโต  อชฺฌตฺตพหิทฺธา  สมุทยวยธมฺมานุปสฺสี
เวทนาสุ     วิหรนฺโต     เวทนํ     นาภินนฺทติ     นาภิวทติ     น
อชฺโฌสาย   ติฏฺฐติ   อภินนฺทนํ   อภิวทนํ   อชฺโฌสานํ   คาหํ  ปรามาสํ
อภินิเวสํ   ปชหติ   วิโนเทติ   พฺยนฺตีกโรติ   อนภาวงฺคเมติ  ฯ  อิเมหิ
ทฺวาทสหากาเรหิ   เวทนาสุ  เวทนานุปสฺสี  วิหรนฺโต  เวทนํ  นาภินนฺทติ
นาภิวทติ      น     อชฺโฌสาย     ติฏฺฐติ     อภินนฺทนํ     อภิวทนํ
อชฺโฌสานํ    ฯเปฯ   อนภาวงฺคเมติ   ฯ   อถวา   เวทนํ   อนิจฺจโต
ปสฺสนฺโต    เวทนํ    นาภินนฺทติ   นาภิวทติ   น   อชฺโฌสาย   ติฏฺฐติ
อภินนฺทนํ   อภิวทนํ   อชฺโฌสานํ   คาหํ   ปรามาสํ   อภินิเวสํ   ปชหติ
วิโนเทติ   พฺยนฺตีกโรติ   อนภาวงฺคเมติ   ฯ   เวทนํ  ทุกฺขโต  โรคโต
คณฺฑโต     สลฺลโต     อฆโต    อาพาธโต    ฯเปฯ    อนิสฺสรณโต
ปสฺสนฺโต    เวทนํ    นาภินนฺทติ   นาภิวทติ   น   อชฺโฌสาย   ติฏฺฐติ
อภินนฺทนํ   อภิวทนํ   อชฺโฌสานํ   คาหํ   ปรามาสํ   อภินิเวสํ   ปชหติ
#๑ ม. เวทนานุปสฺสี ฯ เอวมีทิเสสุ ปเทสุ ฯ
