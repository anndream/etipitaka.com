เอวมฺปิ อากาโส จ อพฺยาปชฺฌมาโน ฯ
     [๒๒๗]   อิเธว   สนฺโต   อสิโต   จเรยฺยนฺติ   อิเธว  สนฺโตติ
อิเธว   สนฺโต   [๒]  สมาโน  อิเธว  นิสีทนฺโต  สมาโน  อิมสฺมึเยว
อาสเน   นิสินฺโน   สมาโน   อิมิสฺสาเยว   ปริสาย  นิสินฺโน  สมาโนติ
เอวมฺปิ    อิเธว    สนฺโต   ฯ   อถวา   อิเธว   สนฺโต   อุปสนฺโต
วูปสนฺโต    นิพฺพุโต    ปฏิปฺปสฺสทฺโธติ   เอวมฺปิ   อิเธว   สนฺโต   ฯ
อสิโตติ   เทฺว   นิสฺสยา   ตณฺหานิสฺสโย   จ   ทิฏฺฐินิสฺสโย  จ  ฯเปฯ
อยํ    ตณฺหานิสฺสโย    ฯเปฯ    อยํ   ทิฏฺฐินิสฺสโย   ฯ   ตณฺหานิสฺสยํ
ปหาย   ทิฏฺฐินิสฺสยํ   ปฏินิสฺสชฺชิตฺวา   จกฺขุํ   อนิสฺสิโต  โสตํ  อนิสฺสิโต
ฆานํ   อนิสฺสิโต   ชิวฺหํ   อนิสฺสิโต   กายํ   อนิสฺสิโต   มนํ  อนิสฺสิโต
รูเป   สทฺเท   คนฺเธ  รเส  โผฏฺฐพฺเพ  กุลํ  คณํ  อาวาสํ  ลาภํ  ยสํ
ปสํสํ    สุขํ   จีวรํ   ปิณฺฑปาตํ   เสนาสนํ   คิลานปจฺจยเภสชฺชปริกฺขารํ
กามธาตุํ     รูปธาตุํ     อรูปธาตุํ     กามภวํ     รูปภวํ    อรูปภวํ
สญฺญาภวํ      อสญฺญาภวํ      เนวสญฺญานาสญฺญาภวํ     เอกโวการภวํ
จตุโวการภวํ      ปญฺจโวการภวํ     อตีตํ     อนาคตํ     ปจฺจุปฺปนฺนํ
ทิฏฺฐสุตมุตวิญฺญาตพฺเพ   ธมฺเม   [๓]   อนิสฺสิโต   อนลฺลีโน  อนุปคโต
อนชฺโฌสิโต    อนธิมุตฺโต    นิกฺขนฺโต    นิสฺสฏฺโฐ    ๔   วิปฺปมุตฺโต
วิมริยาทิกเตน  เจตสา  วิหรตีติ  ๕  อสิโต  ๕  ฯ จเรยฺยนฺติ จเรยฺยํ
วิจเรยฺยํ  ๖  อิริเยยฺยํ วตฺเตยฺยํ ปาเลยฺยํ ๗ ยเปยฺยํ ยาเปยฺยนฺติ อิเธว
สนฺโต อสิโต จเรยฺยํ ฯ เตนาห โส พฺราหฺมโณ
#๑ ม. อปฺปฏิหตมาโนติ ฯ ๒ ม. อิเธว ฯ ๓ ม. อสิโต ฯ ๔ ม. นิสฺสโฏ ฯ
#เอวมุปริ ฯ ๕ ม. อิเม เทฺว ปาฐา นตฺถิ ฯ ๖ ม. วิหเรยฺยํ ฯ ๗ ม. อยํ
#ปาโฐ นตฺถิ ฯ
