     [๓๘๖]   น   เต   มารวสานุคาติ   มาราติ   โย  โส  มาโร
กโณฺห   อธิปติ   อนฺตภู   นมุจิ  ปมตฺตพนฺธุ  ฯ  น  เต  มารวสานุคาติ
น   เต   มารสฺส   วเส   วตฺเตนฺติ   ๑   นปิ   มาโร  เตสุ  วสํ
วตฺเตติ    เต    มารญฺจ    มารปกฺขญฺจ    มารปาสญฺจ   มารพฬิสญฺจ
มารามิสญฺจ   มารวิสยญฺจ   มารนิวาสญฺจ   มารโคจรญฺจ   มารพนฺธนญฺจ
อภิภุยฺย  อภิภวิตฺวา  อชฺโฌตฺถริตฺวา  ปริยาทยิตฺวา  ๒  มทฺทิตฺวา  [๓]
วิหรนฺติ   อิริยนฺติ   วตฺเตนฺติ   ปาเลนฺติ   ยเปนฺติ  ยาเปนฺตีติ  น  เต
มารวสานุคา ฯ
     [๓๘๗]   น   เต   มารสฺส   ปฏฺฐคูติ  น  เต  มารสฺส  ปฏฺฐา
ปฏฺฐจรา   ๔  ปริจาริกา  เปสิยา  ๕  เต  พุทฺธสฺส  ภควโต  ปฏฺฐา
ปฏฺฐจรา   ๔  ปริจาริกา  เปสิยาติ  ๕  น  เต  มารสฺส  ปฏฺฐคู  ฯ
เตนาห ภควา
         เอตทญฺญาย เย สตา        ทิฏฺฐธมฺมาภินิพฺพุตา
         น เต มารวสานุคา         น เต มารสฺส ปฏฺฐคูติ ฯ
สห    คาถาปริโยสานา    ฯเปฯ    สตฺถา    เม    ภนฺเต   ภควา
สาวโกหมสฺมีติ ฯ
                กปฺปมาณวกปญฺหานิทฺเทโส ทสโม ฯ
                       ____________
#๑ ม. วตฺตนฺติ ฯ ๒ ม. ปริยาทิยิตฺวา ฯ เอวมุปริปิ ฯ ๓ ม. จรนฺติ ฯ
#๔ ม. ปทฺธา ปทฺธจรา ฯ ๕ ม. สิยา ฯ
