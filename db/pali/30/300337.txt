วิสาโลว ยถา วิสตฺโต ฯ
     [๖๗๗]    ปุตฺเตสุ    ทาเรสุ   จ   ยา   อเปกฺขาติ   ปุตฺตาติ
จตฺตาโร   ปุตฺตา   อตฺรโช   ปุตฺโต  เขตฺตโช  ปุตฺโต  ทินฺนโก  ปุตฺโต
อนฺเตวาสิโก  ปุตฺโต  ฯ  ทารา  วุจฺจติ ภริยา ๑ ฯ อเปกฺขา วุจฺจติ ๒
ตณฺหา   โย   ราโค   สาราโค   ฯเปฯ  อภิชฺฌา  โลโภ  อกุสลมูลนฺติ
ปุตฺเตสุ ทาเรสุ จ ยา อเปกฺขา ฯ
     [๖๗๘]   วํสกฬีโรว   อสชฺชมาโนติ  วํโส  วุจฺจติ  เวฬุคุมฺโพ  ฯ
ยถา  เวฬุคุมฺพมฺหิ  ตรุณกฬีรา  ๓  อสตฺตา  อลคฺคา  อปลิเวฏฺฐิตา  ๔-#
อปลิพุทฺธา  นิกฺขนฺตา นิสฺสฏฺฐา ๕ วิปฺปมุตฺตา เอวเมว [๖] เทฺว สชฺชนา
ตณฺหาสชฺชนา    จ    ทิฏฺฐิสชฺชนา    จ   ฯเปฯ   อยํ   ตณฺหาสชฺชนา
ฯเปฯ    อยํ    ทิฏฺฐิสชฺชนา   ตสฺส   ปจฺเจกสมฺพุทฺธสฺส   ตณฺหาสชฺชนา
ปหีนา     ทิฏฺฐิสชฺชนา     ปฏินิสฺสฏฺฐา     ตณฺหาสชฺชนาย    ปหีนตฺตา
ทิฏฺฐิสชฺชนาย   ปฏินิสฺสฏฺฐตฺตา   โส   ปจฺเจกสมฺพุทฺโธ  รูเป  น  สชฺชติ
สทฺเท   น   สชฺชติ   คนฺเธ   น  สชฺชติ  รเส  น  สชฺชติ  โผฏฺฐพฺเพ
น   สชฺชติ   กุเล   คเณ   อาวาเส   ลาเภ   ยเส   ปสํสาย  สุเข
จีวเร      ปิณฺฑปาเต      เสนาสเน     คิลานปจฺจยเภสชฺชปริกฺขาเร
กามธาตุยา   รูปธาตุยา   อรูปธาตุยา   กามภเว   รูปภเว   อรูปภเว
สญฺญาภเว     อสญฺญาภเว    เนวสญฺญานาสญฺญาภเว    เอกโวการภเว
จตุโวการภเว         ปญฺจโวการภเว         อตีตานาคตปจฺจุปฺปนฺเน
ทิฏฺฐสุตมุตวิญฺญาตพฺเพสุ   ธมฺเมสุ  น  สชฺชติ  น  คยฺหติ  ๗  น  พชฺฌติ
#๑ ม. วุจฺจนฺติ ภริยาโย ฯ ๒ ม. วุจฺจนฺติ ฯ ๓ ม. ตรุณกา กฬีรกา ฯ
#๔ ม. อคธิตา ฯ ๕ ม. นิสฺสฏา ฯ เอวมุปริปิ ฯ ๖ ม. สชฺชาติ ฯ ๗ น คณฺหาติ ฯ
