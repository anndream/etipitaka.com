วิธมิตํ    วิโสสิตํ    พฺยนฺตีกตํ   ราโค   วิธูมิโต   วิธมิโต   วิโสสิโต
พฺยนฺตีกโต   โทโส   โมโห   โกโธ  อุปนาโห  มกฺโข  ปฬาโส  อิสฺสา
มจฺฉริยํ   มายา   สาเฐยฺยํ   ถมฺโภ  สารมฺโภ  มาโน  อติมาโน  มโท
ปมาโท   วิธูมิโต   วิธมิโต   วิโสสิโต   พฺยนฺตีกโต   สพฺเพ   กิเลสา
สพฺเพ   ทุจฺจริตา   สพฺเพ   ทรถา  สพฺเพ  ปริฬาหา  สพฺเพ  สนฺตาปา
สพฺพากุสลาภิสงฺขารา    วิธูมิตา   วิธมิตา   วิโสสิตา   พฺยนฺตีกตา   ฯ
อปิจ โกโธ วุจฺจติ ธูโม
                มาโน หิ เต พฺราหฺมณ ขาริภาโร
                โกโธ ธูโม คมฺมนิ ๑ โมสวชฺชํ
                ชิวฺหา สุชา ตปฺปรสฺส ๒ โชติฏฺฐานํ
                อตฺตา สุทนฺโต ปุริสสฺส ชาติ ๓ ฯ
อปิจ   ทสหากาเรหิ   โกโธ   ชายติ   อนตฺถํ   เม   อจรีติ   โกโธ
ชายติ   อนตฺถํ   เม   จรตีติ   โกโธ   ชายติ  อนตฺถํ  เม  จริสฺสตีติ
โกโธ    ชายติ    ปิยสฺส   เม   มนาปสฺส   อนตฺถํ   อจรีติ   อนตฺถํ
จรตีติ   อนตฺถํ   จริสฺสตีติ   โกโธ   ชายติ  อปฺปิยสฺส  เม  อมนาปสฺส
อตฺถํ    อจรีติ    อตฺถํ    จรตีติ   อตฺถํ   จริสฺสตีติ   โกโธ   ชายติ
อฏฺฐาเน  วา  ปน  โกโธ  ชายติ  ฯ  โย  เอวรูโป  จิตฺตสฺส อาฆาโต
ปฏิฆาโต   ปฏิโฆ   ๔  ปฏิวิโรโธ  โกโป  ปโกโป  สมฺปโกโป  โทโส
ปโทโส   สมฺปโทโส   จิตฺตสฺส   พฺยาปตฺติ  มโนปโทโส  โกโธ  กุชฺฌนา
กุชฺฌิตตฺตํ    โทโส    ทุสฺสนา    ทุสฺสิตตฺตํ    พฺยาปตฺติ    พฺยาปชฺชนา
#๑ ม. ภสฺมนิ ฯ ๒ ม. หทยํ ฯ ๓ ม. โชติ ฯ ๔ ปฏิฆํ ฯ
