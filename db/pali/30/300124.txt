         ยํ วิทิตฺวา สโต จรํ         ตเร โลเก วิสตฺติกนฺติ ฯ
          [๒๓๗] ยงฺกิญฺจิ สมฺปชานาสิ (โธตกาติ ภควา)
                อุทฺธํ อโธ ติริยญฺจาปิ มชฺเฌ
                เอตํ วิทิตฺวา สงฺโคติ โลเก
                ภาวาภวาย มากาสิ ตณฺหํ ฯ
     [๒๓๘]  ยงฺกิญฺจิ  สมฺปชานาสีติ  ยงฺกิญฺจิ  สมฺปชานาสิ วิชานาสิ ๑
ปฏิวิชานาสิ    ปฏิวิชฺฌสีติ    ยงฺกิญฺจิ    สมฺปชานาสิ    ฯ    โธตกาติ
ภควาติ    โธตกาติ   ภควา   ตํ   พฺราหฺมณํ   นาเมน   อาลปติ   ฯ
ภควาติ   คารวาธิวจนเมตํ   ฯเปฯ   สจฺฉิกา   ปญฺญตฺติ  ยทิทํ  ภควาติ
โธตกาติ ภควา ฯ
     [๒๓๙]   อุทฺธํ   อโธ   ติริยญฺจาปิ   มชฺเฌติ   อุทฺธนฺติ   วุจฺจติ
อนาคตํ    อโธติ    อตีตํ    ติริยญฺจาปิ    มชฺเฌติ    ปจฺจุปฺปนฺนํ   ฯ
อถวา   อุทฺธนฺติ   สุขา   เวทนา   อโธติ  ทุกฺขา  เวทนา  ติริยญฺจาปิ
มชฺเฌติ   อทุกฺขมสุขา   เวทนา   ฯ   อุทฺธนฺติ   กุสลา  ธมฺมา  อโธติ
อกุสลา    ธมฺมา    ติริยญฺจาปิ    มชฺเฌติ    อพฺยากตา   ธมฺมา   ฯ
อุทฺธนฺติ    เทวโลโก    อโธติ    อปายโลโก    ติริยญฺจาปิ   มชฺเฌติ
มนุสฺสโลโก   ฯ   อุทฺธนฺติ   อรูปธาตุ   อโธติ   กามธาตุ   ติริยญฺจาปิ
มชฺเฌติ    รูปธาตุ    ฯ   อุทฺธนฺติ   อุทฺธํ   ปาทตลา   อโธติ   อโธ
เกสมตฺถกา     ติริยญฺจาปิ     มชฺเฌติ    เวมชฺเฌติ    อุทฺธํ    อโธ๔
ติริยญฺจาปิ มชฺเฌ ฯ
#๑ ม. อาชานาสิ ฯ
