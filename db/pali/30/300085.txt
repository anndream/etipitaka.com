                โย ๑ โส ๒ สงฺคชาลมติจฺจ โส มุนีติ ฯ
     สาธุ  วิยากโรหีติ  สาธุ  อาจิกฺขาหิ  เทเสหิ  ปญฺญเปหิ  ปฏฺฐเปหิ
วิวราหิ    วิภชาหิ    อุตฺตานีกโรหิ   ปกาเสหีติ   ตมฺเม   มุนี   สาธุ
วิยากโรหิ ฯ
     [๑๖๕]   ตถา   หิ   เต  วิทิโต  เอส  ธมฺโมติ  ตถา  หิ  เต
วิทิโต   ญาโต   ตุลิโต   ตีริโต   วิภาวิโต   วิภูโต   เอส   ธมฺโมติ
ตถา หิ เต วิทิโต เอส ธมฺโม ฯ เตนาห โส พฺราหฺมโณ
                ยนฺตํ อปุจฺฉิมฺห อกิตฺตยี โน
                อญฺญํ ตํ ปุจฺฉาม ตทิงฺฆ พฺรูหิ
                กถํ นุ ธีรา วิตรนฺติ โอฆํ
                ชาติชฺชรํ โสกปริทฺทวญฺจ
                ตมฺเม มุนี สาธุ วิยากโรหิ
                ตถา หิ เต วิทิโต เอส ธมฺโมติ ฯ
          [๑๖๖] กิตฺตยิสฺสามิ เต ธมฺมํ (เมตฺตคูติ ภควา)
                ทิฏฺเฐ ธมฺเม อนีติหํ
                ยํ วิทิตฺวา สโต จรํ
                ตเร โลเก วิสตฺติกํ ฯ
     [๑๖๗]   กิตฺตยิสฺสามิ   เต   ธมฺมนฺติ  อาทิกลฺยาณํ  มชฺเฌกลฺยาณํ
ปริโยสานกลฺยาณํ     สาตฺถํ     สพฺยญฺชนํ     เกวลปริปุณฺณํ    ปริสุทฺธํ
พฺรหฺมจริยํ   จตฺตาโร   สติปฏฺฐาเน   จตฺตาโร  สมฺมปฺปธาเน  จตฺตาโร
#๑-๒ ม. อิเม เทฺว ปาฐา นตฺถิ ฯ
