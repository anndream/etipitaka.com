นตฺถิ   [๑]   น  สํวิชฺชติ  นุปลพฺภติ  ฯ  กฺวจีติ  กฺวจิ  กิมฺหิจิ  กตฺถจิ
อชฺฌตฺตํ    วา   พหิทฺธา   วา   อชฺฌตฺตพหิทฺธา   วาติ   ยสฺส   นตฺถิ
อุปมา กฺวจิ ฯ เตนาห ปิงฺคิยตฺเถโร
         โย เม ธมฺมมเทเสสิ        สนฺทิฏฺฐิกมกาลิกํ
         ตณฺหกฺขยมนีติกํ             ยสฺส นตฺถิ อุปมา กฺวจีติ ฯ
   [๖๐๔] กินฺนุ ตมฺหา วิปฺปวสสิ ๒     มุหุตฺตมปิ ปิงฺคิย
         โคตมา ภูริปญฺญาณา         โคตมา ภูริเมธสา ฯ
     [๖๐๕]   กินฺนุ   ตมฺหา  วิปฺปวสสีติ  กินฺนุ  ตมฺหา  ๓  พุทฺธมฺหา
วิปฺปวสสิ อเปสิ อปคจฺฉสิ ๔ วินา โหสีติ กินฺนุ ตมฺหา วิปฺปวสสิ ฯ
     [๖๐๖]  มุหุตฺตมปิ  ปิงฺคิยาติ  มุหุตฺตมฺปิ  ขณมฺปิ  ลยมฺปิ วสฺสมฺปิ ๕
อตฺถมฺปีติ   มุหุตฺตมปิ   ฯ   ปิงฺคิยาติ   พาวรี   ตํ   นตฺตารํ   นาเมน
อาลปติ ฯ
     [๖๐๗]  โคตมา  ภูริปญฺญาณาติ  โคตมา  ภูริปญฺญาณา ญาณปญฺญาณา
ปญฺญาธชา      ปญฺญาเกตุมฺหา      ปญฺญาธิปเตยฺยมฺหา      วิจยพหุลา
ปวิจยพหุลา     โอกฺขายนพหุลา     สโมกฺขายนธมฺมา    วิภูตวิหาริมฺหา
ตจฺจริตา    ตพฺพหุลา    ตคฺครุกา   ตนฺนินฺนา   ตปฺโปณา   ตปฺปพฺภารา
ตทธิมุตฺตา ตทาธิปเตยฺยมฺหาติ โคตมา ภูริปญฺญาณา ฯ
     [๖๐๘]   โคตมา   ภูริเมธสาติ   ภูริ   วุจฺจติ  ปฐวี  ฯ  ภควา
#๑ ม. น สติ ฯ เอวมุปริปิ ฯ ๒ ม. วิปฺปวสิ ฯ เอวมุปริปิ ฯ ๓ ม. อยํ ปาโฐ
#นตฺถิ ฯ ๔ ม. อปคจฺฉิ ฯ ๕ ม. วยมฺปิ อทฺธมฺปีติ ฯ เอวมุปริปิ ฯ
