อนุสนฺธึ   สุตฺวา   สุณิตฺวา   อุคฺคเหตฺวา   อุปธารยิตฺวา   อุปลกฺขยิตฺวา
อิโต    อปนมิสฺสนฺติ    วชิสฺสนฺติ    ทิสาวิทิสํ    คมิสฺสนฺตีติ    สุตฺวาน
นาคสฺส อปนมิสฺสนฺติ อิโต ฯ เตนาห โส พฺราหฺมโณ
                โอกญฺชหํ ตณฺหจฺฉิทํ อเนชํ (อิจฺจายสฺมา ภทฺราวุโธ)
                นนฺทิญฺชหํ โอฆติณฺณํ วิมุตฺตํ
                กปฺปญฺชหํ อภิยาเจ สุเมธํ
                สุตฺวาน นาคสฺส อปนมิสฺสนฺติ อิโตติ ฯ
          [๔๑๘] นานาชนา ชนปเทหิ สงฺคตา
                ตว วีร วากฺยํ อภิกงฺขมานา
                เตสํ ตุวํ สาธุ วิยากโรหิ
                ตถา หิ เต วิทิโต เอส ธมฺโม ฯ
     [๔๑๙]   นานาชนา   ชนปเทหิ   สงฺคตาติ  นานาชนาติ  ขตฺติยา
จ   พฺราหฺมณา   จ   เวสฺสา   จ   สุทฺทา  จ  คหฏฺฐา  จ  ปพฺพชิตา
จ  เทวา  จ  มนุสฺสา  จ  ฯ  ชนปเทหิ  สงฺคตาติ  องฺคา  จ มคธา จ
(๑)  กาสิยา  จ  โกสลา  จ  วชฺชิยา  จ  มลฺลา  จ  เจติยมฺหา  จ
สาครมฺหา  ๒ จ (๓) ปญฺจาลา จ (๔) อวนฺติยา จ โยนา จ กมฺโพชา
จ    ฯ    สงฺคตาติ    สงฺคตา    สมาคตา   สโมหิตา   สนฺนิปติตาติ
นานาชนา ชนปเทหิ สงฺคตา ฯ
     [๔๒๐]   ตว   วีร   วากฺยํ   อภิกงฺขมานาติ   วีราติ  วีโร  ฯ
ภควา   วิริยวาติ   วีโร   ฯ   ปหูติ   วีโร   ฯ   วิสวีติ   วีโร  ฯ
#๑ กลิงฺคา จ ฯ ๒ ม. วํสา ฯ ๓ ม. กุรุมฺหา จ ฯ ๔ ม. มจฺฉา จ สุรเสนา จ
#อสฺสกา จ ฯ
