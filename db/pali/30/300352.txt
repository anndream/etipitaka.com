กตเม      ตโย      โลโภ     โข     มหาราช     ปริสฺสยธมฺโม
อชฺฌตฺตํ   อุปฺปชฺชมาโน   อุปฺปชฺชติ   อหิตาย   ทุกฺขาย   อผาสุวิหาราย
โทโส   โข   มหาราช   ฯเปฯ   โมโห  โข  มหาราช  ปริสฺสยธมฺโม
อชฺฌตฺตํ   อุปฺปชฺชมาโน   อุปฺปชฺชติ   อหิตาย   ทุกฺขาย   อผาสุวิหาราย
อิเม   โข   มหาราช   ตโย   ปริสฺสยธมฺมา   อชฺฌตฺตํ   อุปฺปชฺชมานา
อุปฺปชฺชนฺติ อหิตาย ทุกฺขาย อผาสุวิหารายาติ ฯ
         โลโภ โทโส จ โมโห จ     ปุริสํ ปาปเจตสํ
         หึสนฺติ อตฺตสมฺภูตา          ตจสารํว สมฺผลนฺติ ฯ
เอวมฺปิ ตตฺราสยาติ ปริสฺสยา ฯ
     วุตฺตํ เหตํ ภควตา
                ราโค โทโส จ โมโห จ อิโตนิทานา
                อรตี รติ ๑ โลมหํโส อิโตชา
                อิโต สมุฏฺฐาย มโนวิตกฺกา
                กุมารกา ธงฺกมิโวสฺสชฺชนฺตีติ ๒ ฯ
เอวมฺปิ ตตฺราสยาติ ปริสฺสยา ฯ
     ปริสฺสยานํ  สหิตาติ  ปริสฺสเย  สหิตา  อคธิตา  ๓  อชฺโฌตฺถริตา
ปีฬวา  ฆาตวาติ  ๔  ปริสฺสยานํ  สหิตา  ฯ อฉมฺภีติ โส ปจฺเจกสมฺพุทฺโธ
อภิรุ       อจฺฉมฺภี       อนุตฺราสี      อปลายี      ปหีนภยเภรโว
วิคตโลมหํโส   วิหรตีติ   ปริสฺสยานํ   สหิตา   อฉมฺภี  ฯ  เอโก  จเร
ขคฺควิสาณกปฺโป ฯ เตนาห โส ปจฺเจกสมฺพุทฺโธ
#๑ ม. รตี ฯ ๒ ม. ธงฺกมิโวสฺสชนฺตีติ ฯ ๓ ม. อารธิตา ฯ ๔ ม. ปริยาทิตา
#ปฏินิสฺสตาติ ฯ
