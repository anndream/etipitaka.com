     [๖๓๗]    สงฺกปฺปยนฺตาย    วชามิ    นิจฺจนฺติ    สงฺกปฺปคมเนน
วิตกฺกคมเนน     ญาณคมเนน    ปญฺญาคมเนน    พุทฺธิคมเนน    วชามิ
คจฺฉามิ อภิกฺกมามีติ สงฺกปฺปยนฺตาย วชามิ นิจฺจํ ฯ
     [๖๓๘]   มโน   หิ   เม   พฺราหฺมณ  เตน  ยุตฺโตติ  มโนติ  ยํ
จิตฺตํ    มโน    มานสํ   หทยํ   ปณฺฑรํ   มโน   มนายตนํ   มนินฺทฺริยํ
วิญฺญาณํ    วิญฺญาณกฺขนฺโธ    ตชฺชา    มโนวิญฺญาณธาตุ   ฯ   พฺราหฺมณ
เตน  ยุตฺโตติ  มโน  มม  ๑  เยน  พุทฺโธ เตน ยุตฺโต [๒] สํยุตฺโตติ
มโน หิ เม พฺราหฺมณ เตน ยุตฺโต ฯ เตนาห ปิงฺคิยตฺเถโร
                ชิณฺณสฺส เม ทุพฺพลถามกสฺส
                เตเนว กาโย น ปเลติ ตตฺถ
                สงฺกปฺปยนฺตาย วชามิ นิจฺจํ
                มโน หิ เม พฺราหฺมณ เตน ยุตฺโตติ ฯ
          [๖๓๙] ปงฺเก สยาโน ปริผนฺทมาโน
                ทีปา ทีปํ อุปลฺลวึ
                อถทฺทสาสึ สมฺพุทฺธํ
                โอฆติณฺณมนาสวํ ฯ
     [๖๔๐]    ปงฺเก   สยาโน   ปริผนฺทมาโนติ   ปงฺเก   สยาโนติ
กามปงฺเก    กามกทฺทเม    กามกิเลเส    กามพลิเส    กามปริฬาเห
กามปลิโพเธ  เสมาโน  อวเสมาโน  ๓  ปริเสมาโนติ ปงฺเก สยาโน ฯ
ปริผนฺทมาโนติ       ตณฺหาผนฺทนาย      ผนฺทมาโน      ทิฏฺฐิผนฺทนาย
#๑ อยํ ปาโฐ นตฺถิ ฯ ๒ ม. ปยุตฺโต ฯ ๓ ม. สยมาโน วสมาโน อาวสมาโน
#ปริวสมาโนติ ฯ
