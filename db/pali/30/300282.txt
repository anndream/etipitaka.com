     [๕๗๗]   ปหีนมลโมหสฺสาติ   มลาติ   ราโค   มลํ   โทโส  มลํ
โมโห   มลํ   มาโน   มลํ   ทิฏฺฐิ   มลํ   กิเลโส   มลํ  สพฺพทุจฺจริตํ
มลํ   [๑]   ฯ   โมหาติ  ทุกฺเข  อญาณํ  ฯเปฯ  อวิชฺชาลงฺคี  โมโห
อกุสลมูลํ   อยํ  วุจฺจติ  โมโห  ฯ  มลญฺจ  โมโห  จ  พุทฺธสฺส  ภควโต
ปหีนา     อุจฺฉินฺนมูลา     ตาลาวตฺถุกตา     อนภาวงฺคตา     อายตึ
อนุปฺปาทธมฺมา ตสฺมา พุทฺโธ ปหีนมลโมโหติ ปหีนมลโมหสฺส ฯ
     [๕๗๘]    มานมกฺขปฺปหายิโนติ    มานาติ    เอกวิเธน   มาโน
โย   ๒   จิตฺตสฺส   อุณฺณติ  ๓  ฯ  ทุวิเธน  มาโน  อตฺตุกฺกํสนมาโน
ปรวมฺภนมาโน     ฯ    ติวิเธน    มาโน    เสยฺโยหมสฺมีติ    มาโน
สทิโสหมสฺมีติ   มาโน   หีโนหมสฺมีติ   มาโน   ฯ   จตุพฺพิเธน   มาโน
ลาเภน  มานํ  ชเนติ  ยเสน  มานํ  ชเนติ  ปสํสาย  มานํ ชเนติ สุเขน
มานํ   ชเนติ   ฯ   ปญฺจวิเธน   มาโน  ลาภิมฺหิ  มนาปิกานํ  รูปานนฺติ
มานํ    ชเนติ    ลาภิมฺหิ    มนาปิกานํ    สทฺทานํ   คนฺธานํ   รสานํ
โผฏฺฐพฺพานนฺติ   มานํ   ชเนติ   ฯ   ฉพฺพิเธน   มาโน   จกฺขุสมฺปทาย
มานํ     ชเนติ     โสตสมฺปทาย     ฆานสมฺปทาย     ชิวฺหาสมฺปทาย
กายสมฺปทาย   มโนสมฺปทาย   มานํ   ชเนติ   ฯ   สตฺตวิเธน   มาโน
มาโน    อติมาโน    มานาติมาโน   โอมาโน   อวมาโน   อสฺมิมาโน
มิจฺฉามาโน   ฯ   อฏฺฐวิเธน   มาโน  ลาเภน  มานํ  ชเนติ  อลาเภน
โอมานํ   ชเนติ   ยเสน   มานํ   ชเนติ   อยเสน   โอมานํ   ชเนติ
ปสํสาย    มานํ   ชเนติ   นินฺทาย   โอมานํ   ชเนติ   สุเขน   มานํ
#๑ ม. สพฺพภวคามิกมฺมํ มลํ ฯ ๒ ม. ยา ฯ ๓ ม. อุนฺนติ ฯ เอวมุปริปิ ฯ
