อปฺปนิคฺโฆสานิ   วิชนวาตานิ   มนุสฺสราหเสยฺยกานิ   ปฏิสลฺลานสารุปฺปานิ
โส    เอโก    คจฺฉติ    เอโก    ติฏฺฐติ   เอโก   นิสีทติ   เอโก
เสยฺยํ  กปฺเปติ  เอโก  คามํ  ปิณฺฑาย  ปวิสติ  เอโก  อภิกฺกมติ  เอโก
ปฏิกฺกมติ   เอโก  รโห  นิสีทติ  เอโก  จงฺกมํ  อธิฏฺฐาติ  เอโก  จรติ
วิจรติ   อิริยติ   วตฺเตติ   ปาเลติ   ยเปติ   ยาเปตีติ   เอวํ  ภควา
อทุติยฏฺเฐน เอโก ฯ
     กถํ   ภควา   ตณฺหาปหานฏฺเฐน   เอโก   ฯ  โส  เอวํ  เอโก
อทุติโย   อปฺปมตฺโต   อาตาปี  ปหิตตฺโต  วิหรนฺโต  นชฺชา  เนรญฺชราย
ตีเร   โพธิรุกฺขมูเล   มหาปธานํ  ปทหนฺโต  มารํ  สเสนํ  [๑]  นมุจึ
ปมตฺตพนฺธธ    วิธมิตฺวา   ตณฺหํ   ชาลินึ   สริตํ   ๒   วิสตฺติกํ   ปชหิ
วิโนเทสิ พฺยนฺตีมกาสิ อนภาวงฺคเมสิ ฯ
         ตณฺหาทุติโย ปุริโส          ทีฆมทฺธาน สํสรํ
         อิตฺถภาวญฺญถาภาวํ          สํสารํ นาติวตฺตติ
         เอตมาทีนวํ ญตฺวา          ตณฺหา ๓ ทุกฺขสฺส สมฺภวํ
         วีตตโณฺห อนาทาโน         สโต ภิกฺขุ ปริพฺพเชติ ฯ
เอวํ ภควา ตณฺหาปหานฏฺเฐน เอโก ฯ
     กถํ   ภควา   เอกนฺตวีตราโคติ   เอโก   ฯ  ราคสฺส  ปหีนตฺตา
เอกนฺตวีตราโคติ   เอโก   ฯ   โทสสฺส   ปหีนตฺตา   เอกนฺตวีตโทโสติ
เอโก   ฯ   โมหสฺส  ปหีนตฺตา  เอกนฺตวีตโมโหติ  เอโก  ฯ  กิเลสานํ
ปหีนตฺตา เอกนฺตนิกฺกิเลโสติ เอโก ฯ
#๑ ม. กณฺหํ ฯ ๒ ม. วิสฏํ ฯ ๓ ม. ตณฺหํ ฯ เอวมุปริปิ ฯ
