เอวํ   สตฺตา   รูปเหตุ   รูปปจฺจยา   รูปการณา   หญฺญนฺติ   วิหญฺญนฺติ
อุปหญฺญนฺติ   อุปฆาตยนฺติ   ฯ   เอวํ   หญฺญมาเน   วิหญฺญมาเน  ทิสฺวา
ปสฺสิตฺวา  ตุลยิตฺวา  ตีรยิตฺวา  วิภาวยิตฺวา  วิภูตํ  กตฺวาติ [๑] ทิสฺวาน
รูเปสุ   วิหญฺญมาเน   ฯ   ปิงฺคิยาติ   ภควาติ   ปิงฺคิยาติ   ภควา  ตํ
พฺราหฺมณํ   นาเมน   อาลปติ   ฯ   ภควาติ   คารวาธิวจนเมตํ  ฯเปฯ
ยทิทํ ภควาติ ปิงฺคิยาติ ภควา ฯ
     [๕๑๙]   รุปฺปนฺติ   รูเปสุ   ชนา   ปมตฺตาติ  รุปฺปนฺตีติ  รุปฺปนฺติ
กุปฺปนฺติ  ปีฬิยนฺติ ๒ ฆฏฺฏยนฺติ พฺยตฺถิตา ๓ โทมนสฺสิตา โหนฺติ จกฺขุโรเคน
รุปฺปนฺติ    กุปฺปนฺติ    ปีฬิยนฺติ    ฆฏฺฏยนฺติ    พฺยตฺถิตา    โทมนสฺสิตา
โหนฺติ      โสตโรเคน      ฯเปฯ     ฑํสมกสวาตาตปสิรึสปสมฺผสฺเสหิ
รุปฺปนฺติ    กุปฺปนฺติ    ปีฬิยนฺติ    ฆฏฺฏยนฺติ    พฺยตฺถิตา    โทมนสฺสิตา
โหนฺตีติ     รุปฺปนฺติ    รูเปสุ    ฯ    อถวา    จกฺขุสฺมึ    หียมาเน
หายมาเน    ปริหายมาเน    เวมาเน   วิคจฺฉมาเน   อนฺตรธายมาเน
รุปฺปนฺติ     ฯเปฯ     โทมนสฺสิตา     โหนฺติ     โสตสฺมึ    ฆานสฺมึ
ชิวฺหาย    กายสฺมึ   รูปสฺมึ   สทฺทสฺมึ   คนฺธสฺมึ   รสสฺมึ   โผฏฺฐพฺพสฺมึ
กุลสฺมึ    คณสฺมึ    อาวาสสฺมึ    ลาภสฺมึ    ยสสฺมึ   ปสํสาย   สุขสฺมึ
จีวรสฺมึ     ปิณฺฑปาตสฺมึ    เสนาสนสฺมึ    คิลานปจฺจยเภสชฺชปริกฺขารสฺมึ
หียมาเน  หายมาเน  ปริหายมาเน  เวมาเน วิคจฺฉมาเน อนฺตรธายมาเน
รุปฺปนฺติ    กุปฺปนฺติ    ปีฬิยนฺติ    ฆฏฺฏยนฺติ    พฺยตฺถิตา    โทมนสฺสิตา
โหนฺตีติ   เอวมฺปิ   รุปฺปนฺติ  รูเปสุ  ฯ  ชนาติ  ขตฺติยา  จ  พฺราหฺมณา
#๑ ม. อุปหญฺญมาเน อุปฆาติยมาเน ฯ ๒ ม. ปีฬยนฺติ ฯ เอวมุปริปิ ฯ ๓ ม. พฺยาธิตา ฯ
#เอวมุปริปิ ฯ
