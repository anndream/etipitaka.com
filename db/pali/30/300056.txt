                ยญฺญมกปฺปึสุ ปุถูธ โลเก
                กจฺจิสฺสุ เต ภควา ยญฺญปเถ อปฺปมตฺตา
                อตารุํ ชาติญฺจ ชรญฺจ มาริส
                ปุจฺฉามิ ตํ ภควา พฺรูหิ เมตนฺติ ฯ
     [๑๓๓] อาสึสนฺติ โถมยนฺติ (อภิชปฺปนฺติ) ชุหนฺติ (ปุณฺณกาติ ภควา)
                กามาภิชปฺปนฺติ ปฏิจฺจ ลาภํ
                เต ยาชโยคา ภวราครตฺตา
                นาตรึสุ ชาติชรนฺติ พฺรูมิ ฯ
     [๑๓๔]   อาสึสนฺติ   โถมยนฺติ   อภิชปฺปนฺติ   ชุหนฺตีติ  อาสึสนฺตีติ
รูปปฏิลาภํ     อาสึสนฺติ     สทฺทปฏิลาภํ     อาสึสนฺติ     คนฺธปฏิลาภํ
อาสึสนฺติ     รสปฏิลาภํ     อาสึสนฺติ     โผฏฺฐพฺพปฏิลาภํ    อาสึสนฺติ
ปุตฺตปฏิลาภํ   อาสึสนฺติ   ทารปฏิลาภํ   อาสึสนฺติ   ธนปฏิลาภํ  อาสึสนฺติ
ยสปฏิลาภํ    อาสึสนฺติ   อิสฺสริยปฏิลาภํ   อาสึสนฺติ   ขตฺติยมหาสาลกุเล
อตฺตภาวปฏิลาภํ    อาสึสนฺติ   พฺราหฺมณมหาสาลกุเล   คหปติมหาสาลกุเล
จาตุมฺมหาราชิเกสุ        เทเวสุ        ฯเปฯ       พฺรหฺมกายิเกสุ
เทเวสุ   อตฺตภาวปฏิลาภํ   อาสึสนฺติ   สาทิยนฺติ   ปตฺถยนฺติ   ปิหยนฺตีติ
อาสึสนฺติ ฯ
     โถมยนฺตีติ   ยญฺญํ  วา  โถเมนฺติ  ผลํ  วา  โถเมนฺติ  ทกฺขิเณยฺยํ
วา  โถเมนฺติ  ฯ  กถํ  ยญฺญํ  โถเมนฺติ  ฯ  ปิยํ  ๑  ทินฺนํ มนาปํ ทินฺนํ
ปณีตํ   ทินฺนํ   กปฺปิยํ   ทินฺนํ   วิเจยฺยํ   ทินฺนํ  อนวชฺชํ  ทินฺนํ  อภิณฺหํ
#๑ ม. สุจึ ฯ
