อุปปนฺนํ    สมุปปนฺนํ    สมนฺนาคตํ    มุนึ    วทนฺติ   กเถนฺติ   ภณนฺติ
ทีปยนฺติ โวหรนฺตีติ ญาณูปปนฺนํ มุนิ โน วทนฺติ ฯ
     [๒๘๕]   อุทาหุ  เว  ชีวิเกนูปปนฺนนฺติ  อุทาหุ  อเนกวิวิธอติปรม-
ทุกฺกรการิกลูขชีวิกานุโยเคน    อุเปตํ    สมุเปตํ   อุปาคตํ   สมุปาคตํ
อุปปนฺนํ    สมุปปนฺนํ    สมนฺนาคตํ    มุนึ    วทนฺติ   กเถนฺติ   ภณนฺติ
ทีปยนฺติ   โวหรนฺตีติ   อุทาหุ   เว   ชีวิเกนูปปนฺนํ   ฯ   เตนาห  โส
พฺราหฺมโณ
                สนฺติ โลเก มุนโย (อิจฺจายสฺมา นนฺโท)
                ชนา วทนฺติ ตยิทํ กถํสุ
                ญาณูปปนฺนํ มุนิ โน วทนฺติ
                อุทาหุ เว ชีวิเกนูปปนฺนนฺติ ฯ
          [๒๘๖] น ทิฏฺฐิยา น สุติยา น ญาเณน
                มุนีธ นนฺท กุสลา วทนฺติ
                วิเสนิกตฺวา อนิฆา ๑ นิราสา
                จรนฺติ เย เต มุนโยติ พฺรูมิ ฯ
     [๒๘๗]   น   ทิฏฺฐิยา   น  สุติยา  น  ญาเณนาติ  น  ทิฏฺฐิยาติ
น   ทิฏฺฐสุทฺธิยา   ฯ   น   สุติยาติ  น  สุตสุทฺธิยา  ฯ  น  ญาเณนาติ
นปิ   อฏฺฐสมาปตฺติญาเณน   [๒]   นปิ   มิจฺฉาญาเณนาติ  น  ทิฏฺฐิยา
น สุติยา น ญาเณน ฯ
     [๒๘๘]   มุนีธ   นนฺท   กุสลา   วทนฺตีติ   กุสลาติ   เย   เต
#๑ ม. อนีฆา ฯ เอวมุปริปิ ฯ ๒ ม. นปิ ปญฺจาภิญฺญาญาเณน ฯ เอวมุปริปิ ฯ
