                      สพฺพนฺตํ อิติหีติหํ
                   สพฺพนฺตํ ตกฺกวฑฺฒนนฺติ ฯ
   [๕๙๔] เอโก ตมนุทาสีโน ๑       ชุติมา โส ปภงฺกโร
         โคตโม ภูริปญฺญาโณ         โคตโม ภูริเมธโส ฯ
     [๕๙๕]  เอโก  ตมนุทาสีโนติ เอโกติ ภควา ปพฺพชฺชาสงฺขาเตน ๒
เอโก   อทุติยฏฺเฐน  เอโก  ตณฺหาปหานฏฺเฐน  เอโก  เอกนฺตวีตราโคติ
เอโก        เอกนฺตวีตโทโสติ        เอโก       เอกนฺตวีตโมโหติ
เอโก    เอกนฺตนิกฺกิเลโสติ    เอโก   เอกายนมคฺคํ   คโตติ   เอโก
เอโก อนุตฺตรํ สมฺมาสมฺโพธึ อภิสมฺพุทฺโธติ เอโก ฯ
     กถํ  ภควา  ปพฺพชฺชาสงฺขาเตน ๒ เอโก ฯ ภควา ทหโรว สมาโน
สุสูกาฬเกโส   ๓   ภเทฺรน  โยพฺพญฺเญน  สมนฺนาคโต  ปฐเมน  วยสา
อกามกานํ   มาตาปิตูนํ   อสฺสุมุขานํ   โรทนฺตานํ   วิลปนฺตานํ  ญาติสงฺฆํ
ปหาย    ๔    สพฺพํ    ฆราวาสปลิโพธํ   ฉินฺทิตฺวา   ปุตฺตทารปลิโพธํ
ฉินฺทิตฺวา     ญาติปลิโพธํ    ฉินฺทิตฺวา    มิตฺตามจฺจปลิโพธํ    ฉินฺทิตฺวา
เกสมสฺสุํ   โอหาเรตฺวา   กาสายานิ  วตฺถานิ  อจฺฉาเทตฺวา  อคารสฺมา
อนคาริยํ   ปพฺพชิตฺวา   อกิญฺจนภาวํ   อุปคนฺตฺวา   เอโก  จรติ  วิจรติ
อิริยติ  วตฺเตติ  ปาเลติ  ยเปติ  ยาเปตีติ เอวํ ภควา ปพฺพชฺชาสงฺขาเตน
เอโก ฯ
     กถํ  ภควา  อทุติยฏฺเฐน  เอโก  ฯ โส ๔ เอวํ ปพฺพชิโต สมาโน
(๕)   อรญฺญวนปตฺถานิ   ปนฺตานิ   เสนาสนานิ  ปฏิเสวติ  อปฺปสทฺทานิ
#๑ ม. ตโมนุทาสีโน ฯ เอวมุปริปิ ฯ ๒ ม. ปพฺพชฺชสงฺขาเตน ฯ ๓ ม. สุสุกาฬเกโส ฯ
#๔ ม. อยํ ปาโฐ นตฺถิ ฯ ๕ ม. เอโก ฯ
