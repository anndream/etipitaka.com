วิรชมาสีนํ    ฯ    อิจฺจายสฺมา   อุทโยติ   อิจฺจาติ   ปทสนฺธิ   ฯเปฯ
ปทานุปุพฺพกเมตํ     อิจฺจาติ    ฯ    อายสฺมาติ    ปิยวจนํ    ครุวจนํ
สคารวสปฺปติสฺสาธิวจนเมตํ   อายสฺมาติ   ฯ  อุทโยติ  ตสฺส  พฺราหฺมณสฺส
นามํ ฯเปฯ อภิลาโปติ อิจฺจายสฺมา อุทโย ฯ
     [๔๓๕]  กตกิจฺจํ  อนาสวนฺติ  พุทฺธสฺส  ภควโต  กิจฺจํ กรณียากรณียํ
ปหีนํ   อุจฺฉินฺนมูลํ   ตาลาวตฺถุกตํ   อนภาวงฺคตํ   อายตึ   อนุปฺปาทธมฺมํ
ตสฺมา พุทฺโธ กตกิจฺโจ ฯ
         ยสฺส ปริปตา ๑ นตฺถิ       ฉินฺนโสตสฺส ภิกฺขุโน
         กิจฺจากิจฺจํ ปหีนสฺส ๒       ปริฬาโห น วิชฺชตีติ ฯ
กตกิจฺจํ   อนาสวนฺติ  อาสวาติ  จตฺตาโร  อาสวา  กามาสโว  ภวาสโว
ทิฏฺฐาสโว    อวิชฺชาสโว    ฯ    เต    อาสวา   พุทฺธสฺส   ภควโต
ปหีนา     อุจฺฉินฺนมูลา     ตาลาวตฺถุกตา     อนภาวงฺคตา     อายตึ
อนุปฺปาทธมฺมา       ตสฺมา      พุทฺโธ      อนาสโวติ      กตกิจฺจํน
อนาสวํ ฯ
     [๔๓๖]  ปารคุํ  สพฺพธมฺมานนฺติ  ภควา  สพฺพธมฺมานํ  อภิญฺญาปารคู
ปริญฺญาปารคู      ปหานปารคู      ภาวนาปารคู      สจฺฉิกิริยาปารคู
สมาปตฺติปารคู       อภิญฺญาปารคู      สพฺพธมฺมานํ      ปริญฺญาปารคู
สพฺพทุกฺขานํ     ปหานปารคู    สพฺพกิเลสานํ    ภาวนาปารคู    จตุนฺนํ
มคฺคานํ        สจฺฉิกิริยาปารคู        นิโรธสฺส       สมาปตฺติปารคู
สพฺพสมาปตฺตีนํ   ฯ   โส   วสิปฺปตฺโต   ปารมิปฺปตฺโต   อริยสฺมึ  สีลสฺมึ
#๑ ม. วิสตา ฯ ม. กิจฺจากิจฺจปฺปหีนสฺส ฯ
