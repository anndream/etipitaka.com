		วเน วาฬมิคากิณฺเณ         กจฺจิ หึสา น วิชฺชติ ฯ
	[๑๑๔๕] กุสลญฺเจว เม พฺรเหฺม       อโถ พฺรเหฺม อนามยํ
		อโถ อุญฺเฉน ยาเปมิ        อโถ มูลผลา พหู ฯ
		อโถ ฑํสา มกสา จ         อปฺปเมว สิรึสปา
		วเน วาฬมิคากิณฺเณ         หึสา มยฺหํ น วิชฺชติ ฯ
		พหูนิ วสฺสปูคานิ            อสฺสเม สมฺมโต มม
		นาภิชานามิ อุปฺปนฺนํ         อาพาธํ อมโนรมํ ฯ
		สฺวาคตนฺเต มหาพฺรเหฺม      อโถ เต อทุราคตํ
		อนฺโต ปวิส ภทฺทนฺเต        ปาเท ปกฺขาลยสฺสุ เต ฯ
		ติณฺฑุกานิ ปิยาลานิ          มธุเก กาสมาริโย
		ผลานิ ขุทฺทกปฺปานิ          ภุญฺช พฺรเหฺม วรํ วรํ ฯ
		อิทํปิ ปานิยํ สีตํ            อาภตํ คิริคพฺภรา
		ตโต ปิว มหาพฺรเหฺม        สเจ ตฺวํ อภิกงฺขสิ ฯ
	[๑๑๔๖] ปฏิคฺคหิตํ ยํ ทินฺนํ           สพฺพสฺส อคฺฆิยํ กตํ
		สญฺชยสฺส สกํ ปุตฺตํ          สิวีหิ วิปฺปวาสิตํ
		ตมหํ ทสฺสนมาคโต          ยทิ ชานาสิ สํส เม ฯ
	[๑๑๔๗] น ภวํ เอติ ปุญฺญตฺถํ         สิวิราชสฺส ทสฺสนํ
		มญฺเญ ภวํ ปตฺถยติ          รญฺโญ ภริยํ ปติพฺพตํ ฯ
		มญฺเญ กณฺหาชินํ ทาสึ        ชาลึ ทาสญฺจ อิจฺฉสิ
		อถวา ตโย มาตาปุตฺเต      อรญฺญา เนตุมาคโต
