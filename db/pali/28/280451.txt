		สตฺติกฺขมํ สรกฺขมํ           อีสาทนฺตํ อุรุฬฺหวํ ฯ
	[๑๒๖๖] สพฺพมฺหิ ตํ อรญฺญมฺหิ         ยาวนฺเตตฺถ มิคา อหุ
		เวสฺสนฺตรสฺส เตเชน        นาญฺญมญฺญํ วิเหฐยุํ ฯ
		สพฺพมฺหิ ตํ อรญฺญมฺหิ         ยาวนฺเตตฺถ ทิชา อหุ
		เวสฺสนฺตรสฺส เตเชน        นาญฺญมญฺญํ วิเหฐยุํ ฯ
		สพฺพมฺหิ ตํ อรญฺญมฺหิ         ยาวนฺเตตฺถ มิคา อหุ
			เอกชฺฌํ สนฺนิปาตึสุ
		เวสฺสนฺตเร ปยาตมฺหิ        สิวีนํ รฏฺฐวฑฺฒเน ฯ
		สพฺพมฺหิ ตํ อรญฺญมฺหิ         ยาวนฺเตตฺถ ทิชา อหุ
			เอกชฺฌํ สนฺนิปาตึสุ
		เวสฺสนฺตเร ปยาตมฺหิ        สิวีนํ รฏฺฐวฑฺฒเน ฯ
		สพฺพมฺหิ ตํ อรญฺญมฺหิ         ยาวนฺเตตฺถ มิคา อหุ
			นาสฺส มญฺชูนิ กูชึสุ
		เวสฺสนฺตเร ปยาตมฺหิ        สิวีนํ รฏฺฐวฑฺฒเน ฯ
		สพฺพมฺหิ ตํ อรญฺญมฺหิ         ยาวนฺเตตฺถ ทิชา อหุ
			นาสฺส มญฺชูนิ กูชึสุ
		เวสฺสนฺตเร ปยาตมฺหิ        สิวีนํ รฏฺฐวฑฺฒเน ฯ
	[๑๒๖๗] ปฏิยตฺโต ราชมคฺโค         วิจิตฺโต ปุปฺผสนฺถโต
		วสิ เวสฺสนฺตโร ราชา ๑    ยตฺถ ยาว ๒ เชตุตฺตรา ฯ
		ตโต สฏฺฐี สหสฺสานิ         โยธิโน จารุทสฺสนา
#๑ ม. ยตฺถ ฯ      ๒ ม. ยาว ตาว ฯ
