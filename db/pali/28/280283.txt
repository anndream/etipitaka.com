		ยทิ สกุณิ มํสมิจฺฉสิ          อุยฺยสฺสุ ปุพฺเพน ปุปฺผวติยายํ
		ยชเตตฺถ เอกราชา         สมฺมุโฬฺห จตูหิ อสฺเสหิ ฯ
		ยทิ สกุณิ มํสมิจฺฉสิ          อุยฺยสฺสุ ปุพฺเพน ปุปฺผวติยายํ
		ยชเตตฺถ เอกราชา         สมฺมุโฬฺห จตูหิ อุสเภหิ ฯ
		ยทิ สกุณิ มํสมิจฺฉสิ          อุยฺยสฺสุ ปุพฺเพน ปุปฺผวติยายํ
		ยชเตตฺถ เอกราชา         สมฺมุโฬฺห สพฺพจตุกฺเกน ฯ
	[๘๑๔] อยมสฺส ปาสาโท           โสวณฺโณ ปุปฺผมาลฺยาภิกิณฺโณ ๑
		เตทานิ อยฺยปุตฺตา          จตฺตาโร วธาย นินฺนีตา ฯ
		อิทมสฺส กูฏาคารํ           โสวณฺณํ ปุปฺผมาลฺยาภิกิณฺณํ ๒
		เตทานิ อยฺยปุตฺตา          จตฺตาโร วธาย นินฺนีตา ฯ
		อิทมสฺส อุยฺยานํ            สุปุปฺผิตํ สพฺพกาลิกํ รมฺมํ
		เตทานิ อยฺยปุตฺตา          จตฺตาโร วธาย นินฺนีตา ฯ
		อิทมสฺส อโสกวนํ           สุปุปฺผิตํ สพฺพกาลิกํ รมฺมํ
		เตทานิ อยฺยปุตฺตา          จตฺตาโร วธาย นินฺนีตา ฯ
		อิทมสฺส กณิการวนํ          สุปุปฺผิตํ สพฺพกาลิกํ รมฺมํ
		เตทานิ อยฺยปุตฺตา          จตฺตาโร วธาย นินฺนีตา ฯ
		อิทมสฺส ปาฏลิวนํ           สุปุปฺผิตํ สพฺพกาลิกํ รมฺมํ
		เตทานิ อยฺยปุตฺตา          จตฺตาโร วธาย นินฺนีตา ฯ
		อิทมสฺส อมฺพวนํ            สุปุปฺผิตํ สพฺพกาลิกํ รมฺมํ
#๑ สี. ม. อิทํ อนฺเตปุรํ สุรมฺมณียํ ฯ    ๒ ม. ปุปฺผมลฺยวิกิณฺณํ ฯ
