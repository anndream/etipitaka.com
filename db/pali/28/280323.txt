	[๙๑๕] โส อคมา ๑ นครํ อินฺทปตฺตํ
			โอรุยฺหุปาคญฺฉิ สภํ กุรูนํ
			สมาคเต เอกสตํ สมคฺเค
			อเวฺหตฺถ ยกฺโข อวิกมฺปมาโน ฯ
			โกนีธ รญฺญํ วรมาภิเชติ
			กมาภิเชยฺยาม วรทฺธเนน
			กมนุตฺตรํ รตนวรํ ชินาม
			โก วาปิ โน เชติ วรทฺธเนน ฯ
	[๙๑๖] กุหึ นุ รฏฺเฐ ตว ชาติภูมิ
			น โกรพฺยสฺเสว วโจ ตเวทํ
			อภีโตสิ ๒ โน วณฺณนิภาย สพฺเพ
			อกฺขาหิ เม นามญฺจ พนฺธเว จ ฯ
	[๙๑๗] กจฺจายโน มาณวโกสฺมิ ราช
			อนูนนาโม อิติ มวฺหยนฺติ
			องฺเคสุ เม ญาตโย พนฺธวา จ
			อกฺเขน เทวสฺมิ อิธานุปตฺโต ฯ
	[๙๑๘] กึ มาณวสฺส รตนานิ อตฺถิ
			เย ตํ ชินนฺโต หเร อกฺขธุตฺโต
			พหูนิ รญฺโญ รตนานิ อตฺถิ
			เต ตฺวํ ทลิทฺโท กถมวฺหเยสิ ฯ
#๑ ม. อคฺคมา ฯ     ๒ ยุ. อภิโภสิ ฯ
