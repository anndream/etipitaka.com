		กทาหํ หตฺถาโรเห จ        สพฺพาลงฺการภูสิเต
		นีลจมฺมธเร สูเร           โตมรงฺกุสปาณิโน
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ อสฺสาโรเห จ        สพฺพาลงฺการภูสิเต
		นีลจมฺมธเร สูเร           อินฺทิยาจาปธาริโน ๑
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ รถาโรเห จ         สพฺพาลงฺการภูสิเต
		นีลจมฺมธเร สูเร           จาปหตฺเถ กลาปิโน ๒
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ ธนุคฺคเห จ          สพฺพาลงฺการภูสิเต
		นีลจมฺมธเร สูเร           จาปหตฺเถ กลาปิโน ๒
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ ราชปุตฺเต จ         สพฺพาลงฺการภูสิเต
		จิตฺรจมฺมธเร ๓ สูเร       กญฺจนาเวฬุธาริโน ๔
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ อริยคเณ            วตฺถวนฺเต ๕ อลงฺกเต
		หริจนฺทนลิตฺตงฺเค           กาสิกุตฺตมธาริโน ๖
		ปหาย ปพฺพชิสฺสามิ          ตํ กทา สุ ภวิสฺสติ ฯโ
		กทาหํ อมจฺจคเณ           สพฺพาลงฺการภูสิเต
		ปีตจมฺมธเร สูเร           ปุรโต คจฺฉมาลิโน ๗
#๑ ม. อิลฺลิยาจาปธาริเน ฯ   ๒ ม. กลาปิเน ฯ  ๓ ม. จิตฺรวมฺมธเร ฯ  ๔-๖ ม. ...
#ธาริเน ฯ  ๕ ม. วตวนฺเต ฯ  ๗ ม. คจฺฉมาลิเน ฯ
