		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ สตฺตสตา ภริยา       สพฺพาลงฺการภูสิตา
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ สตฺตสตา ภริยา       สุสญฺญา ตนุมชฺฌิมา
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ สตฺตสตา ภริยา       อสฺสวา ปิยภาณินี
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ สตปลกํสํ            โสวณฺณํ สตราชิกํ
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทา สุ มํ หตฺถิคุมฺพา        สพฺพาลงฺการภูสิตา
		สุวณฺณกจฺฉา มาตงฺคา        เหมกปฺปนิวาสสา
		อารุฬฺหา คามนีเยภิ         โตมรงฺกุสปาณิภิ
		ยนฺตํ มํ นานุยิสฺสนฺติ         ตํ กทา สุ ภวิสฺสติ ฯ
		กทา สุ มํ อสฺสคุมฺพา        สพฺพาลงฺการภูสิตา
		อาชานียาว ชาติยา         สินฺธวา สีฆวาหนา
		อารุฬฺหา คามนีเยภิ         อินฺทิยาจาปธาริภิ
		ยนฺตํ มํ นานุยิสฺสนฺติ         ตํ กทา สุ ภวิสฺสติ ฯ
		กทา สุ มํ รถเสนิโย        สนฺนทฺธา อุสฺสิตทฺธชา
		ทีปา อโถปิ เวยฺยคฺฆา       สพฺพาลงฺการภูสิตา
		อารุฬฺหา คามนีเยภิ         จาปหตฺเถหิ จมฺมิภิ
