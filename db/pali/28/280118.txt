			ปริทหิตฺวา สยติ ปรมฺมุขี
			เอเต ปทุฏฺฐาย ภวนฺติ ลกฺขณา ฯ
			ปริวตฺตชาตา จ ภวติ กุงฺกุมี
			ทีฆญฺจ อสฺสาสติ ทุกฺขเวทินี
			อุจฺจารปสฺสาวมภิณฺห คจฺฉติ
			เอเต ปทุฏฺฐาย ภวนฺติ ลกฺขณา ฯ
			วิโลมมาจรติ อกิจฺจการินี
			สทฺทํ นิสาเมติ ปรสฺส ภาสโต
			นีหตโภคา จ กโรติ สนฺถวํ
			เอเต ปทุฏฺฐาย ภวนฺติ ลกฺขณา ฯ
			กิจฺเฉน ลทฺธํ กสิราภตํ ธนํ
			วิตฺตํ วินาเสติ ทุกฺเขน สมฺภตํ
			ปฏิวิสฺสเกหิ จ กโรติ สนฺถวํ
			เอเต ปทุฏฺฐาย ภวนฺติ ลกฺขณา ฯ
			นิกฺขนฺตปาทา วิสิขานุจารินี
			นิจฺจญฺจ สามิมฺหิ ปทุฏฺฐมานสา
			อติจารินี โหติ อเปตคารวา
			เอเต ปทุฏฺฐาย ภวนฺติ ลกฺขณา ฯ
			อภิกฺขณํ ติฏฺฐติ ทฺวารมูเล
			ถนานิ กจฺฉานิ จ ทสฺสยนฺตี
