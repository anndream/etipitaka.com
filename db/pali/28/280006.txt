		อมสฺสุชาโต อปุราณวณฺณี
		อาธารรูปญฺจ ปนสฺส กณฺเฐ
		เทฺว ยมา ๑ คณฺฑา อุเร สุชาตา ๒
		สุวณฺณติณฺฑุสนฺนิภา ๓ ปภสฺสรา ฯ
		มุขญฺจ ตสฺส ภุสทสฺสเนยฺยํ
		กณฺเณสุ ลมฺพนฺติ จ กุญฺจิตคฺคา
		เต โชตเร จรโต มาณวสฺส
		สุตฺตญฺจ ยํ สํยมานํ ชฏานํ
		อญฺญา จ ตสฺส สํยมานิ จตสฺโส
		นีลา ปีตา โลหิตกา จ เสตา
		ตา สํสเร จรโต มาณวสฺส
		ติริฏิสงฺฆาริว ปาวุสมฺหิ ฯ
		น เมขลํ มุญฺชมยํ ธาเรติ
		น สนฺถเร โน ปน ปพฺพชสฺส
		ตา โชตเร ชงฺฆนนฺตเร ๔ วิลคฺคา
		สเตริตา ๕ วิชฺชุริวนฺตลิกฺเข ฯ
		อขิลกานิ จ อวณฺฏกานิ
		เหฏฺฐา นภฺยา กฏิสโมหิตานิ
		อฆฏฺฏิตา นิจฺจกีฬํ กโรนฺติ
		หนฺตาต กึ รุกฺขผลานิ ตานิ ฯ
#๑ สี. เทฺวปสฺส ฯ ยุ. ทฺวาสฺส ฯ ๒ ม. อุเรสุ ชาตา ฯ  ๓ ม. สุวณฺณตินฺทุกนิภา ฯ
#ย. โสวณฺณปิณฺฑูปนิภา ฯ  ๔ ม. ชฆนนฺตเร ฯ   ๕ ม. สเตรตา ฯ
