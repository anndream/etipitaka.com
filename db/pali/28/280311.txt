			สญฺฉินฺนคตฺตํ รุหิรํ สวนฺตํ
			โก โจทเย ปรโลเก สหสฺสํ ฯ
	[๘๘๑] สตฺตี อุสู โตมรภิณฺฑิวาลา
			วิวิธาวุธํ วสฺสติ ตตฺถ เทโว
			ปตนฺติ องฺคารมิวจฺจิมนฺโต
			สีลาสนี วสฺสติ ลุทฺทกมฺเม ฯ
			อุโณฺห จ วาโต นิรยมฺหิ ทุสฺสโห
			น ตมฺหิ สุขํ ลภติ ๑ อิตฺตรํปิ
			ตนฺตํ วิธาวนฺตมเลนมาตุรํ
			โก โจทเย ปรโลเก สหสฺสํ ฯ
	[๘๘๒] สนฺธาวมานํปิ ๒ รเถสุ ยุตฺตํ
			สญฺโชติภูตํ ปฐวึ กมนฺตํ
			ปโตทลฏฺฐีหิ สุโจทยนฺตํ ๓
			โก โจทเย ปรโลเก สหสฺสํ ฯ
	[๘๘๓] ตมารุหนฺตํ ขุรสญฺจิตํ คิรึ
			วิภึสนํ ปชฺชลิตํ ภยานกํ
			สญฺฉินฺนคตฺตํ รุหิรํ สวนฺตํ
			โก โจทเย ปรโลเก สหสฺสํ ฯ
	[๘๘๔] ตมารุหนฺตํ ปพฺพตสนฺนิกาสํ
			องฺคารราสึ ชลิตํ ภยานกํ
#๑ ม. ลพฺภติ ฯ    ๒ สี. ยุ. สนฺธาวมานํ ตํ ฯ   ๓ สี. ยุ. สุโจทิยนฺตํ ฯ
