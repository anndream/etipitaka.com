		อสฺสมนฺตํ คมิสฺสามิ          ยตฺถ สมฺมติ โกสิโย ฯ
	[๑๔๒] ตโต จ ราชา ปายาสิ       เสนาย จตุรงฺคินี
		อคมาสิ อสฺสมํ รมฺมํ         ยตฺถ สมฺมติ โกสิโย ฯ
	[๑๔๓] กสฺส กาทมฺพโย กาโช       เวหาสํ จตุรงฺคุลํ
		อํสํ อสํผุสํ เอติ            อุทหารสฺส ๑ คจฺฉโต ฯ
	[๑๔๔] อหํ โสโณ มหาราช         ตาปโส สหิตพฺพโต
		ภรามิ มาตาปิตโร          รตฺตินฺทิวมตนฺทิโต ฯ
		วนผลญฺจ มูลญฺจ            อาหริตฺวา ทิสมฺปติ
		โปเสมิ มาตาปิตโร         ปุพฺเพกตมนุสฺสรํ ฯ๙
	[๑๔๕] อิจฺฉาม อสฺสมํ คนฺตุํ         ยตฺถ สมฺมติ โกสิโย
		มคฺคํ โน โสณ อกฺขาหิ       เยน คจฺเฉมุ ๒ อสฺสมํ ฯ
	[๑๔๖] อยํ เอกปที ราช           เยเนตํ เมฆสนฺนิภํ
		โกวิลาเรหิ สญฺฉนฺนํ         เอตฺถ สมฺมติ โกสิโย ฯ
	[๑๔๗] อิทํ วตฺวาน ปกฺกามิ         ตรมาโน มหาอิสิ
		เวหาเส อนฺตลิกฺขสฺมึ        อนุสาเสตฺวาน ขตฺติเย ฯ
		อสฺสมํ ปริมชฺชิตฺวา          ปญฺญเปตฺวาน ๓ อาสนํ
		ปณฺณสาลํ ปวิสิตฺวา          ปิตรํ ปฏิโพธยิ ฯ
		อิเม อายนฺติ ราชาโน       อภิชาตา ยสสฺสิโน
		อสฺสมา นิกฺขมิตฺวาน         นิสีท ตฺวํ ๔ มหาอิเส ฯ
		ตสฺส ตํ วจนํ สุตฺวา         ตรมาโน มหาอิสิ
#๑ ม. อุทหาราย ฯ   ๒ สี. คจฺฉาม ฯ  ๓ ม. ปญฺญาเปตฺวาน ฯ  ๔ สี. นิสีทาหิ ฯ
