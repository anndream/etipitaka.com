		ยาว น ปสฺสามิ ตํ พฺรหฺมจารึ ฯ
		อทฺธา ปชานาสิ ตุวํปิ ตาต
		ยสฺสํ ทิสายํ ๑ วสเต พฺรหฺมจารี
		ตํ มํ ทิสํ ปาปย ตาต ขิปฺปํ
		มา เต อหํ อมริมสฺสมมฺหิ ฯ
		วิจิตฺรผุลฺลญฺหิ ๒ วนํ สุตํ มยา
		ทิชาภิฆุฏฺฐํ ทิชสงฺฆเสวิตํ
		ตํ มํ วนํ ปาปย ตาต ขิปฺปํ
		ปุรา เต ปาณํ วิชหามิ อสฺสเม ฯ
	[๑๙] อิมสฺมาหํ โชติรเส วนมฺหิ
		คนฺธพฺพเทวจฺฉรสงฺฆเสวิเต
		อิสีนมาวาเส สนนฺตนมฺหิ
		เนตาทิสํ อรตึ ปาปุเณถ ฯ
		ภวนฺติ มิตฺตานิ อโถ น โหนฺติ
		ญาตีสุ มิตฺเตสุ กโรนฺติ เปมํ
		อยญฺจ ชมฺโม กิสฺส ทิวา ๓ นิวิฏฺโฐ
		โย เนว ชานาติ กุโตมฺหิ อาคโต ฯ
		สํวาเสน หิ มิตฺตานิ         สนฺธิยนฺติ ปุนปฺปุนํ
		เสฺวว มิตฺโต ๔ อสงฺคนฺตุ    อสํวาเสน ชีรติ ฯ
#๑ ม. ทิสํ ฯ ๒ สี.ยุ. วิจิตรปุปฺผํ ฯ  ๓ สี. ริวา ฯ ม. วา ฯ  ๔ ยุ. สา จ เมตฺติ ฯ
