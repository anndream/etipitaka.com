			อิเม นุ มจฺจา กิมกํสุ ปาปํ
			เยเม ชนา (อวํสิรา) นรเก ปาตยนฺติ ฯ
	[๕๖๗] ตสฺส ปุฏฺโฐ วิยากาสิ        มาตลิ เทวสารถิ
		วิปากํ ปาปกมฺมานํ          ชานํ อกฺขาสิชานโต ฯ
			เย ชีวโลกสฺมึ อสาธุกมฺมิโน
			ปรสฺส ทารานิ อติกฺกมนฺติ
			เต ตาทิสา อุตฺตมภณฺฑเถนา
			เตเม ชนา (อวํสิรา) นรเก ปาตยนฺติ ฯ
			เต วสฺสปูคานิ พหูนิ ตตฺถ
			นิรเยสุ ทุกฺขํ เวทนํ เวทยนฺติ
			น หิ ปาปการิสฺส ภวนฺติ ตาณา
			สเกหิ กมฺเมหิ ปุรกฺขิตสฺส
			เต ลุทฺทกมฺมา ปสเวตฺว ปาปํ
			เตเม ชนา (อวํสิรา) นรเก ปาตยนฺติ ฯ
	[๕๖๘] อุจฺจาวจาเม วิวิธา อุปกฺกมา
			นิรเยสุ ทิสฺสนฺติ สุโฆรรูปา
			ภยํ หิ มํ วินฺทติ สูต ทิสฺวา
			ปุจฺฉามิ ตํ มาตลิ เทวสารถิ
			อิเม นุ มจฺจา กิมกํสุ ปาปํ
			เยเม ชนา อธิมตฺตา ทุกฺขา ติปฺปา ๑
#๑ ม. ติพฺพา ฯ อิโต ปรํ อีทิสเมว ฯ
