		ยนฺตํ มํ นานุยิสฺสนฺติ         ตํ กทา สุ ภวิสฺสติ ฯ
		กทา สุ มํ อชรถา          สนฺนทฺธา อุสฺสิตทฺธชา
		ทีปา อโถปิ เวยฺยคฺฆา       สพฺพาลงฺการภูสิตา
		อารุฬฺหา คามนีเยภิ         จาปหตฺเถหิ จมฺมิภิ
		ยนฺตํ มํ นานุยิสฺสนฺติ         ตํ กทา สุ ภวิสฺสติ ฯ
		กทา สุ มํ เมณฺฑรถา        สนฺนทฺธา อุสฺสิตทฺธชา
		ทีปา อโถปิ เวยฺยคฺฆา       สพฺพาลงฺการภูสิตา
		อารุฬฺหา คามนีเยภิ         จาปหตฺเถหิ จมฺมิภิ
		ยนฺตํ มํ นานุยิสฺสนฺติ         ตํ กทา สุ ภวิสฺสติ ฯ
		กทา สุ มํ มิครถา          สนฺนทฺธา อุสฺสิตทฺธชา
		ทีปา อโถปิ เวยฺยคฺฆา       สพฺพาลงฺการภูสิตา
		อารุฬฺหา คามนีเยภิ         จาปหตฺเถหิ จมฺมิภิ
		ยนฺตํ มํ นานุยิสฺสนฺติ         ตํ กทา สุ ภวิสฺสติ ฯ
		กทา สุ มํ หตฺถาโรหา       สพฺพาลงฺการภูสิตา
		นีลจมฺมธรา สูรา           โตมรงฺกุสปาณิโน
		ยนฺตํ มํ นานุยิสฺสนฺติ         ตํ กทา สุ ภวิสฺสติ ฯ
		กทา สุ มํ อสฺสาโรหา       สพฺพาลงฺการภูสิตา
		นีลจมฺมธรา สูรา           อินฺทิยาจาปธาริโน
		ยนฺตํ มํ นานุยิสฺสนฺติ         ตํ กทา สุ ภวิสฺสติ ฯ
		กทา สุ มํ รถาโรหา        สพฺพาลงฺการภูสิตา
