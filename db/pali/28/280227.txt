		น จ เมสิ อิโต ปุพฺเพ       ทิฏฺโฐ วา ยทิ วา สุโต ฯ
	[๖๑๑] อโหสึ สิวิราชสฺส           ปาสาเท สยนปาลโก
		ตโต โส ธมฺมิโก ราชา      พนฺเธ โมเจติ พนฺธนา ฯ
		ตสฺส เมกา ทุติยาสิ         สาลิกา มญฺชุภาณิกา
		ตํ ตตฺถ อวธิ เสโน         เปกฺขโต สุฆเร มม ฯ
		ตสฺสา กามา หิ สมฺมตฺโต     อาคโตสฺมิ ตวนฺติเก
		สเจ กเรยุ ๑ โอกาสํ      อุภเยว วเสมฺหเส ๒ ฯ
	[๖๑๒] สุโว จ สุวึ กาเมยฺย        สาลิโก ปน สาลิกํ
		สุวสฺส สาลิกาเยว          สํวาโส โหติ กีทิโส ฯ
	[๖๑๓] โย ยํ กาเม ๓ กามยติ     อปิ จณฺฑาลิกามปิ
		สพฺโพ หิ สทิโส โหติ        นตฺถิ กาเม อสาทิโส ฯ
		อตฺถิ ชมฺพาวตี ๔ นาม      มาตา สิวิสฺส ราชิโน
		สา ปิยา วาสุเทวสฺส        กณฺหสฺส จ มเหสิยา ๕ ฯ
		รตนวตี ๖ กึปุริสี          สาปิ วจฺฉํ อกามยิ
		มนุสฺโส มิคิยา สทฺธึ         นตฺถิ กาเม อสาทิโส ฯ
		หนฺท โขหํ คมิสฺสามิ         สาลิเก มญฺชุภาณิเก
		ปจฺจกฺขานุปทํ เหตํ          อติมญฺญสิ นูน มํ ฯ
	[๖๑๔] น สิรี ตรมานสฺส           มาธุร สุวปณฺฑิต
		อิเธว ตาว อจฺฉสฺสุ         ยาว ราชาน ทกฺขสิ
		โสสฺสิ สทฺทํ มุทิงฺคานํ        อานุภาวญฺจ ราชิโน ฯ
#๑ ม. กเรยฺย ฯ   ๒ ม. วสาเมฺห ฯ  ๓ สี. ยุ. ยํ ยํ กามี ฯ  ๔ ม. ชมฺปาวตี ฯ
#๕ ม. กณฺหสฺส มเหสี ปิยา ฯ   ๖ ม. รฏฺฐวตี ฯ สี. ยุ. รถวตี ฯ
