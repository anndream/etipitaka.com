		เยน สจฺเจนยํ สาโม        มาตาเปติภโร อหุ
		เอเตน สจฺจวชฺเชน         วิสํ สามสฺส หญฺญตุ ฯ
		เยน สจฺเจนยํ สาโม        กุเล เชฏฺฐาปจายิโก
		เอเตน สจฺจวชฺเชน         วิสํ สามสฺส หญฺญตุ ฯ
		เยน สจฺเจนยํ สาโม        ปาณา ปิยตโร มม
		เอเตน สจฺจวชฺเชน         วิสํ สามสฺส หญฺญตุ ฯ
		ยงฺกิญฺจิตฺถิ กตํ ปุญฺญํ         มยฺหญฺเจว มาตุจฺจ เต
		สพฺเพน เตน กุสเลน        วิสํ สามสฺส หญฺญตุ ฯ
	[๕๑๗] สา เทวตา อนฺตรหิตา       ปพฺพเต คนฺธมาทเน
		สามสฺส อนุกมฺปาย          อิมํ สจฺจํ อภาสถ ฯ
		ปพฺพตฺยาหํ คนฺธมาทเน       จิรํ รตฺตํ นิวาสินี ๑
		น เม ปิยตโร โกจิ         อญฺโญ สาเมน วิชฺชติ
		เอเตน สจฺจวชฺเชน         วิสํ สามสฺส หญฺญตุ ฯ
		สพฺเพ วนา คนฺธมยา        ปพฺพเต คนฺธมาทเน
		เอเตน สจฺจวชฺเชน         วิสํ สามสฺส หญฺญตุ ฯ
		เตสํ ลาลปฺปมานานํ         พหุํ การุญฺญสญฺหิตํ
		ขิปฺปํ สาโม สมุฏฺฐาสิ        ยุวา กลฺยาณทสฺสโน ฯ
	[๕๑๘] สาโมหมสฺมิ ภทฺทํ โว        โสตฺถินามฺหิ สมุฏฺฐิโต
		มา พาฬฺหํ ปริเทเวถ        มญฺชุนาภิวเทถ มํ ฯ
	[๕๑๙] สฺวาคตนฺเต มหาราช        อโถ เต อทุราคตํ
#๑ ม. จิรรตฺตนิวาสนี ฯ
