			กาฬา ตรุณาว อุคฺคตา
			ปุจิมนฺทตฺถนี ๑ จารุทสฺสนา ฯ
			ลาขารสรตฺตสุจฺฉวี
			กณิการาว นิวาตปุปฺผิตา
			ติทิโวกฺกจราว อจฺฉรา
			วิชฺชุวพฺภฆนาว นิสฺสฏา ฯ
			สา โทหฬินี สุวิมฺหิตา
			วิธุรสฺส หทยํ ธนิยฺยติ
			ตํ เนสํ ททามิ อิสฺสร
			เตน เต เทนฺติ อิรนฺทตึ มมํ ฯ
	[๙๑๒] โส ปุณฺณโก ภูตปตึ ยสสฺสึ
			อามนฺติย เวสฺสวณํ กุเวรํ
			ตตฺเถว สนฺโต ๒ ปุริสํ อสํสิ
			อาเนหิ อาชญฺญมิเธว ยุตฺตํ ฯ
		ชาตรูปมยา กณฺณา          กาจมฺหิจมยา ขุรา
		ชมฺโพนทสฺส ปากสฺส         สุวณฺณสฺส อุรจฺฉโท ฯ
		เทววาหวหํ ยานํ           อสฺสมารุยฺห ปุณฺณโก
			อลงฺกโต กปฺปิตเกสมสฺสุ
			ปกฺกามิ เวหายสมนฺตลิกฺเข ฯ
	[๙๑๓] โส อคมา ราชคหํ สุรมฺมํ
#๑ ปิจุมณฺฑตฺถนีติปิ ปาโฐ ฯ    ๒ ยุ. สนฺตํ ฯ
