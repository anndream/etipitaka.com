		สฏฺฐี อสฺสสหสฺสานิ          สพฺพาลงฺการภูสิตา
		อาชานียา จ ๑ ชาติยา     สินฺธวา สีฆวาหนา
		อารูฬฺหา คามณีเยภิ         อินฺทิยาจาปธาริภิ
		เต ปุตฺต ปฏิปชฺชสฺสุ         รชฺชํ นิยฺยาทยามิ เต ฯ
		อชฺเชว ปพฺพชิสฺสามิ         โก ชญฺญา มรณํ สุเว
		มาหํ กาโกว ทุมฺเมโธ       กามานํ วสมนฺวคํ ฯ
		สฏฺฐี รถสหสฺสานิ           สนฺนทฺธา อุสฺสิตทฺธชา
		ทีปา อโถปิ เวยฺยคฺฆา       สพฺพาลงฺการภูสิตา ฯ
		อารูฬฺหา คามณีเยภิ         จาปหตฺเถหิ จมฺมิภิ ๒
		เต ปุตฺต ปฏิปชฺชสฺสุ         รชฺชํ นิยฺยาทยามิ เต ฯ
		อชฺเชว ปพฺพชิสฺสามิ         โก ชญฺญา มรณํ สุเว
		มาหํ กาโกว ทุมฺเมโธ       กามานํ วสมนฺวคํ ฯ
		สฏฺฐี เธนุสหสฺสานิ          โรหญฺญา ปุงฺควูสภา
		ตา ปุตฺต ปฏิปชฺชสฺสุ         รชฺชํ นิยฺยาทยามิ เต ฯ
		อชฺเชว ปพฺพชิสฺสามิ         โก ชญฺญา มรณํ สุเว
		มาหํ กาโกว ทุมฺเมโธ       กามานํ วสมนฺวคํ ฯ
		โสฬสิตฺถีสหสฺสานิ           สพฺพาลงฺการภูสิตา
		วิจิตฺรวตฺถาภรณา           อามุตฺตมณิกุณฺฑลา
		ตา ปุตฺต ปฏิปชฺชสฺสุ         รชฺชํ นิยฺยาทยามิ เต ฯ
		อชฺเชว ปพฺพชิสฺสามิ         โก ชญฺญา มรณํ สุเว
#๑ ม. ว ฯ  ๒ ม. วมฺมิภิ ฯ
