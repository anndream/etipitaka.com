		ยถาสุขํ สีวิ ๑ กโรหิ กามํ ฯ
		โย เนว นินฺทํ น ปุนปฺปสํสํ ๒
		อาทิยติ ครหํ โนปิ ปูชํ
		สิรี จ ลกฺขี จ อเปติ ตมฺหา
		อาโป สุวุฏฺฐีว ยถา ถลมฺหา ฯ
		ยงฺกิญฺจิ ทุกฺขญฺจ สุขญฺจ เอตฺโต
		ธมฺมาติสารญฺจ มโนวิฆาตํ
		อุรสา อหํ ปฏิจฺฉิสฺสามิ ๓ สพฺพํ
		ปฐวี ยถา ถาวรานํ ตสานํ ฯ
	[๔๒] ธมฺมาติสารญฺจ มโนวิฆาตํ
		ทุกฺขญฺจ นิจฺฉามิ อหํ ปเรสํ
		เอโกปิมํ ตารยิสฺสามิ ๔ ภารํ
		ธมฺเม ฐิโต กิญฺจิ อหาปยนฺโต ฯ
	[๔๓] สคฺคูปคํ ปุญฺญกมฺมํ ชนินฺท
		มา เม ตุวํ อนฺตรายํ อกาสิ
		ททามิ เต อุมฺมาทนฺตึ ปสนฺโน
		ราชาว ยญฺเญ ธนํ พฺราหฺมณานํ ฯ
	[๔๔] อทฺธา ตุวํ กตฺเต หิโตสิ มยฺหํ
		สขา มมํ อุมฺมาทนฺตี ตุวญฺจ
		นินฺเทยฺยุ เทวา ปิตโร จ สพฺเพ
#๑ ยุ. สิพฺพ ฯ  ๒ ม. ปนปฺปสํสํ ฯ  ๓ ม. ปจฺจุตฺตริสฺสามิ ฯ ยุ. ปจฺจุปทิสฺสามิ ฯ
#๔ ม. หารยิสฺสามิ ฯ
