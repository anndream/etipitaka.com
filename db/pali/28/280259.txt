			อนฺเนน ปาเนน ยถานุภาวํ
			ปสนฺนจิตฺโต อนุโมทมาโน
			สุโภค เทวญฺญตโร อโหสิ ฯ
	[๗๖๔] มหาสนํ เทวมโนมวณฺณํ
			โย สปฺปินา อสกฺขิ โภเชตุมคฺคึ
			โส ยญฺญตนฺตํ วรโต ยชิตฺวา
			ทิพฺพํ คตึ มุจลินฺทชฺฌคจฺฉิ ฯ
	[๗๖๕] มหานุภาโว วสฺสสหสฺสขีวี
			โย ปพฺพชิ ทสฺสเนยฺโย อุฬาโร
			หิตฺวา อปริยนฺตํ รฏฺฐํ ๑ สเสนํ
			ราชา ทุทีโปปชฺฌคามิ ๒ สคฺคํ ฯ
	[๗๖๖] โย สาคโร สาครนฺตํ วิชิตฺวา
			ยูปํ สุภํ โสวณฺณมยํ ๓ อุฬารํ
			อุสฺเสสิ เวสฺสานรมาทหาโน
			สุโภค เทวญฺญตโร อโหสิ ฯ
			ยสฺสานุภาเวน สุโภค คงฺคา
			ปวตฺตติ ๔ ทธิสนฺนินฺนํ สมุทฺทํ
			โส โลมปาโท ปริจริยมคฺคึ
			องฺโค สหสฺสกฺขปุรมชฺฌคจฺฉิ ฯ
	[๗๖๗] มหิทฺธิโก เทววโร ยสสฺสี
#๑ สี. ยุ. รถํ ฯ    ๒ ม. ทุทีโปปิ ชคาม ฯ   ๓ ม. โสณฺณมยํ ฯ   ๔ ม. ปวตฺตถ ฯ
