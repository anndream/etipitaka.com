			มุณฺฑํ กริตฺวา ยญฺญปโถสชนฺติ ๑ ฯ
			เอวํ หิ โส วญฺจิโต พฺราหฺมเณหิ
			เอโก สมาโน พหุกา สเมจฺจ
			เต โยคโยเคน วิลุมฺปมานา
			ทิฏฺฐํ อทิฏฺเฐน ธนํ หรนฺติ ฯ
			อกาสิยา ราชูหิ วานุสิฏฺฐา
			ตทสฺส อาทาย ธนํ หรนฺติ
			เต ตาทิสา โจรสมา อสนฺตา
			วชฺฌา น หญฺญนฺติ อริฏฺฐ โลเก ฯ
			อินฺทสฺส พาหารสิ ทกฺขิณาติ
			ยญฺเญสุ ฉินฺทนฺติ ปลาสยฏฺฐึ
			ตญฺเจปิ สจฺจํ มฆวา ฉินฺนพาหุ
			เกนสฺส อินฺโท อสุเร ชินาติ ฯ
			ตญฺเจว ตุจฺฉํ มฆวา สมงฺคี
			หนฺตฺวา อวชฺโฌ ปรโม สุเทโว ๒
			มนฺตา อิเม พฺราหฺมณา ตุจฺฉรูปา
			สนฺทิฏฺฐิกา วญฺจนา เอส โลเก ฯ
			มาลาคิริ หิมวา โย จ วิชฺฌา
			สุทสฺสโน นิสโภ กากเวรุ ๓
			เอเต จ อญฺเญ จ นคา มหนฺตา
#๑ ม. ...ปโถสฺสชนฺติ ฯ     ๒ ม. ส เทโว ฯ    ๓ ม. กุเวรุ ฯ
