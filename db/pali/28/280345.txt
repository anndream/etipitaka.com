			หนฺตฺวานิมํ หทยํ อานยิสฺสํ ๑ ฯ
	[๙๘๖] โส ตตฺถ คนฺตฺวา ปพฺพตมนฺตรสฺมึ ๒
			อนฺโต ปวิสิตฺวาน ปทุฏฺฐจิตฺโต
			อสํวุตสฺมึ ๓ ชคติปฺปเทเส
			อโธสิรํ ธารยิ กาติยาโน ฯ
	[๙๘๗] โส ลมฺพมาโน นรเก ปปาเต
			มหพฺภเย โลมหํเส วิทุคฺเค
			อสนฺตสนฺโต กุรูนํ กตฺตุเสฏฺโฐ
			อิจฺจพฺรวิ ปุณฺณกํ นาม ยกฺขํ ฯ
			อริยาวกาโสสิ อนรียรูโป
			อสญฺญโต สญฺญตสนฺนิกาโส
			อจฺจาหิตํ กมฺมํ กโรสิ ลุทฺทํ ๔
			ภาเว จ เต กุสลํ นตฺถิ กิญฺจิ ฯ
			ยํ มํ ปปาตสฺมึ ปปาตุมิจฺฉสิ
			โก นุ ตวตฺโถ มรเณน มยฺหํ
			อมานุสสฺเสว ตวชฺช วณฺโณ
			อาจิกฺข เม ตฺวํ กตมาสิ เทวตา ฯ
	[๙๘๘] ยทิ เต สุโต ปุณฺณโก นาม ยกฺโข
			รญฺโญ กุเวรสฺส หิ โส สชิพฺโพ ๕
#๑ สี. ยุ. อาทิยิสฺสํ ฯ    ๒ ม. ปพฺพตนฺตรสฺมึ ฯ    ๓ อสมฺผุตสฺมินฺติปิ ปาโฐ ฯ
#๔ ม. ลุทฺรํ ฯ   ๕ สี. ยุ. สชีโว ฯ
