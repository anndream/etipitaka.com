			สจฺจปฺปฏิญฺญํ เต ปฏิสุโณม ฯ
	[๓๘๙] ยถา ปิตา วา อถวาปิ มาตา
			อนุกมฺปกา อตฺถกามา ปชานํ
			เอวมฺปิ ๑ โว โหตุ อยญฺจ ราชา
			ตุเมฺห จ โว โหถ ยเถว ปุตฺตา ฯ
	[๓๙๐] ยถา ปิตา วา อถวาปิ มาตา
			อนุกมฺปกา อตฺถกามา ปชานํ
			เอวมฺปิ ๑ โน โหตุ อยญฺจ ราชา
			มยมฺปิ เหสฺสาม ยเถว ปุตฺตา ฯ
	[๓๙๑] จตุปฺปทํ สกุณญฺจาปิ มํสํ
			สูเทหิ รนฺธํ สุกตํ สุนิฏฺฐิตํ
			สุธํว อินฺโท ปริภุญฺชิยาโน
			หิตฺวา กเถโก รมสี อรญฺเญ ฯ
			ตา ขตฺติยา เวลฺลิวิลากมชฺฌา
			อลงฺกตา สมฺปริวารยิตฺวา
			อินฺทํว เทเวสุ ปโมทยึสุ
			หิตฺวา กเถโก รมสี อรญฺเญ ฯ
			ตมฺพูปธาเน พหุโคณกมฺหิ
			สุภมฺหิ ๒ สพฺพสฺสยนมฺหิลงฺกเต
			สยนสฺส ๓ มชฺฌมฺหิ สุขํ สยิตฺวา
#๑ ม. เอวเมว ฯ  ๒ สี. ยุ. สุจิมฺหิ ฯ  ๓ ม. เสยฺยสฺส ฯ
