อุฑฺเฑนฺติ     มา    นํ    ปุณฺณมุขํ    ปุสฺสโกกิลํ    อทฺธานปริยายปเถ
กิลมโถ   อุพฺพาเหตฺถาติ   ฯ  ปญฺญาส  ทิชกญฺญาโย  เหฏฺฐโต  เหฏฺฐโต
เฑนฺติ     สจายํ    ปุณฺณมุโข    ปุสฺสโกกิโล    อาสนา    ปริปติสฺสติ
มยํ    ตํ    ปกฺเขหิ    ปฏิคฺคเหสฺสามาติ   ฯ   ปญฺญาส   ทิชกญฺญาโย
อุปรูปริ     เฑนฺติ    มา    นํ    ปุณฺณมุขํ    ปุสฺสโกกิลํ    อาตาโป
ปริตาเปสีติ    ฯ   ปญฺญาส   ปญฺญาส   ทิชกญฺญาโย   อุภโต   ปสฺเสน
เฑนฺติ   มา   นํ   ปุณฺณมุขํ   ปุสฺสโกกิลํ   สีตํ   วา   อุณฺหํ  วา  ติณํ
วา   รโช   วา   วาโต   วา  อุสฺสาโว  วา  อุปปฺผุสีติ  ฯ  ปญฺญาส
ทิชกญฺญาโย   ปุรโต   ปุรโต   เฑนฺติ   มา   นํ   ปุณฺณมุขํ  ปุสฺสโกกิลํ
โคปาลกา    วา    ปสุปาลกา   วา   ติณหารกา   วา   กฏฺฐหารกา
วา   วนกมฺมิกา   วา   กฏฺเฐน  วา  กถลาย  ๑  วา  ปาณินา  วา
(ปาสาเณน  วา)  เลฑฺฑุนา  วา  ทณฺเฑน  วา  สตฺเถน  วา  สกฺขราหิ
วา    ปหารํ   อทํสุ   มายํ   ปุณฺณมุโข   ปุสฺสโกกิโล   คจฺเฉหิ   วา
ลตาหิ   วา  รุกฺเขหิ  วา  สาขาหิ  วา  ถมฺเภหิ  วา  ปาสาเณหิ  วา
พลวนฺเตหิ    วา    ปกฺขีหิ   สงฺคาเมสีติ   ฯ   ปญฺญาส   ทิชกญฺญาโย
ปจฺฉโต   ปจฺฉโต   เฑนฺติ   สณฺหาหิ  สขิลาหิ  มญฺชูหิ  มธุราหิ  วาจาหิ
สมุทาจรนฺติโย   มายํ   ปุณฺณมุโข  ปุสฺสโกกิโล  อาสเน  ปริยุกฺกณฺฐีติ  ฯ
ปญฺญาส   ทิชกญฺญาโย   ทิโสทิสํ  เฑนฺติ  อเนกรุกฺขวิวิธวิกติผลมาหรนฺติโย
มายํ           ปุณฺณมุโข           ปุสฺสโกกิโล           ขุทฺทาย
ปริกิลมิตฺถาติ   ฯ   อถ   ขลุ   โภ   ตา   ทิชกญฺญาโย   ตํ  ปุณฺณมุขํ
#๑ ม. กฐเลน วา ฯ
