		เตทานิ อยฺยปุตฺตา          จตฺตาโร วธาย นินฺนีตา ฯ
		อยมสฺส โปกฺขรณี           สญฺฉนฺนา ปทุมปุณฺฑรีเกหิ
		นาวา จ โสวณฺณวิกตา       ปุปฺผวลฺลิยา ๑ จิตฺตา สุรมฺมณียา
		เตทานิ อยฺยปุตฺตา          จตฺตาโร วธาย นินฺนีตา ฯ
	[๘๑๕] อิทมสฺส หตฺถิรตนํ           เอราวโณ คโช พลี ทนฺตี
		เตทานิ อยฺยปุตฺตา          จตฺตาโร วธาย นินฺนีตา ฯ
		อิทมสฺส อสฺสรตนํ           เอกขุโร เวโค อสฺโส ๒
		เตทานิ อยฺยปุตฺตา          จตฺตาโร วธาย นินฺนีตา ฯ
		อยมสฺส อสฺสรโถ           สาลิยา วิย นิคฺโฆโส ๓
		สุโภ รตนวิจิตฺโต ยตฺถสฺสุ     อยฺยปุตฺตาโสภึสุนนฺทเนวิยเทวา
		เตทานิ อยฺยปุตฺตา          จตฺตาโร วธาย นินฺนีตา ฯ
		กถนฺนาม สามสมสุนฺทเรหิ     จนฺทนมุทุกคตฺเตหิ
		ราชา ยชิสฺสเต ยญฺญํ        สมฺมุโฬฺห จตูหิ ปุตฺเตหิ ฯ
		กถนฺนาม สามสมสุนฺทราหิ     จนฺทนมุทุกคตฺตาหิ
		ราชา ยชิสฺสเต ยญฺญํ        สมฺมุโฬฺห จตูหิ กญฺญาหิ ฯ
		กถนฺนาม สามสมสุนฺทราหิ     จนฺทนมุทุกคตฺตาหิ
		ราชา ยชิสฺสเต ยญฺญํ        สมฺมุโฬฺห จตูหิ มเหสีหิ ฯ
		กถนฺนาม สามสมสุนฺทเรหิ     จนฺทนมุทุกคตฺเตหิ
		ราชา ยชิสฺสเต ยญฺญํ        สมฺมุโฬฺห จตูหิ คหปตีหิ ฯ
		ยถา โหนฺติ คามนิคมา สุญฺญา  อมนุสฺสกา พฺรหารญฺญา
#๑ สี. ยุ. ปุปฺผาวลิยา ฯ   ๒ ม. เอกขูโร อสฺโส ฯ  ๓ ม. สาฬิย นิคฺโฆโส ฯ
