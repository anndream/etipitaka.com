			สมนฺตา  ปริกรึสุ
		เวสฺสนฺตเร ปยาตมฺหิ        สิวีนํ รฏฺฐวฑฺฒเน ฯ
		โอโรธา จ กุมารา จ       เวสิยานา จ พฺราหฺมณา
			สมนฺตา ปริกรึสุ
		เวสฺสนฺตเร ปยาตมฺหิ        สิวีนํ รฏฺฐวฑฺฒเน ฯ
		หตฺถาโรหา อนีกฏฺฐา        รถิกา ปตฺติการกา
			สมนฺตา ปริกรึสุ
		เวสฺสนฺตเร ปยาตมฺหิ        สิวีนํ รฏฺฐวฑฺฒเน ฯ
		สมาคตา ชานปทา          เนคมา จ สมาคตา
			สมนฺตา ปริกรึสุ
		เวสฺสนฺตเร ปยาตมฺหิ        สิวีนํ รฏฺฐวฑฺฒเน ฯ
		กโรฏิยา จมฺมธรา          อินฺทิหตฺถา สุวมฺมิกา ๑
			ปุรโต ปฏิปชฺชึสุ
		เวสฺสนฺตเร ปยาตมฺหิ        สิวีนํ รฏฺฐวฑฺฒเน ฯ
	[๑๒๖๘] เต ปาวึสุ ๒ ปุรํ รมฺมํ      พหุปาการโตรณํ ๓
		อุเปตํ อนฺนปาเนหิ          นจฺจคีเตหิ จูภยํ ฯ
		วิตฺตา ชานปทา อาสุํ        เนคมา จ สมาคตา
		อนุปฺปตฺเต กุมารมฺหิ         สิวีนํ รฏฺฐวฑฺฒเน ฯ
		เจลุกฺเขโป ปวตฺติตฺถ ๔     อาคเต ธนทายเก
		นนฺทิปฺปเวสิ ๕ นคเร       พนฺธนา โมกฺโข อโฆสถ ฯ
#๑ ม. อิลฺลีหตฺถา ฯ สี. ยุ. ขคฺคหตฺถา ฯ  ๒ ม. ปาวิสุํ ฯ  ๓ ม. มหาปาการ- ฯ
#๔ ม. อวตฺติตฺถ ฯ  ๕ ม. นนฺทึ ปเวสิ ฯ
