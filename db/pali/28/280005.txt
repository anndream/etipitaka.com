		ยาว ปิตา มูลผลโต เอตุ ฯ
	[๑๖] อญฺเญ พหู อิสโย สาธุรูปา
		ราชีสโย อนุมคฺเค วสนฺติ
		เตเยว ปุจฺเฉสิ มมสฺสมนฺตํ
		เต ตํ นยิสฺสนฺติ มมํ สกาเส ฯ
	[๑๗] น เต กฏฺฐานิ ภินฺนานิ       น เต อุทกมาภตํ
		อคฺคิปิ เต น หาปิโต        กินฺนุ มนฺโทว ฌายสิ ฯ
		ภินฺนานิ กฏฺฐานิ หุโต จ อคฺคิ
		ตปนีปิ เต สมิตา พฺรหฺมจารี
		ปีฐญฺจ มยฺหํ อุทกญฺจ โหติ
		รมสิ ตุวํ พฺรหฺมภูโต ปุรตฺถา ฯ
		อภินฺนกฏฺโฐสิ อนาภโตทโก
		อหาสิตคฺคีสิ อสิทฺธโภชโน
		น เม ตุวํ อาลปสิ มมชฺช
		นฏฺฐํ นุ กึ เจตสิกญฺจ ทุกฺขํ ฯ
	[๑๘] อิธาคมา ชฏิโล พฺรหฺมจารี
		สุทสฺสเนยฺโย สุตนู วิเนติ
		เนวาติทีโฆ น ปนาติรสฺโส
		สุกณฺหกณฺหจฺฉทเนหิ โภโต ฯ
