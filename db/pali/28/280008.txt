		อกกฺกสํ อคฺคฬิตํ มุหุํ มุทุํ
		อุชุํ อนุทฺธตํ อจปลมสฺส ภาสิตํ
		รุทํ มนุญฺญํ กรวีกสุสฺสรํ
		หทยงฺคมํ รญฺชยเตว เม มโน ฯ
		พินฺทุสฺสโร นาติวิสฺสฏฺฐวาโกฺย ๑
		น นูน สชฺฌายมติปฺปยุตฺโต
		อิจฺฉามิ โข ๒ ตํ ปุนเทว ทฏฺฐุํ
		มิตฺตญฺหิ ๓ เม มาณวาหุ ๔ ปุรตฺถา ฯ
		สุสนฺธิ สพฺพตฺถ วิมฏฺฐิมํ วณํ
		ปุถุ สุชาตํ ขรปตฺตสนฺนิภํ
		เตเนว มํ อุตฺตริยาน มาณโว
		วิวริย อูรํ ชฆเนน ปีฬยิ ฯ
		ตปนฺติ อาภนฺติ วิโรจเร จ
		สเตริตา ๕ วิชฺชุริวนฺตลิกฺเข
		พาหา มุทู อญฺชนโลมสทิสา
		วิจิตฺรวฏฺฏงฺคุลิกสฺส โสภเร ฯ
		อกกฺกสงฺโค น จ ทีฆโลโม
		นขสฺส ทีฆา อปิ โลหิตคฺคา
		มุทูหิ พาหาหิ ปลิสฺสชนฺโต
		กลฺยาณรูโป รมยํ อุปฏฺฐหิ ฯ
#๑ ม. นาติวิสฬวาโกฺย ฯ   ๒ ม. โภ ฯ  ๓ ม. มิตฺโต หิ ฯ  ๔ ม. มาณโวหุ ฯ
#๕ ม. สเตรตา ฯ
