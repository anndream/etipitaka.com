			อตฺตาว เสยฺโย ปรมาว ๑ เสยฺโย
			ลพฺภา ปิยา โอจิตตฺเตน ปจฺฉา ฯ
	[๓๗๖] ปิยํ เม มานุสํ มํสํ          สุตโสม วิชานหิ
		นมฺหิ สกฺโก นิวาเรตุํ        อญฺญํ ตุวํ สมฺม วรํ วรสฺสุ ฯ
	[๓๗๗] โย เว ปิยํ เมติ ปิยานุรกฺขี
			อตฺตํ นิรงฺกตฺว ๒ ปิยานิ เสวติ
			โสณฺโฑว ปิตฺวา วิสมิสฺสถาลํ ๓
			เตเนว โส โหติ ทุกฺขี ปรตฺถ ฯ
			โย จีธ สงฺขาย ปิยานิ หิตฺวา
			กิจฺเฉนปิ เสวติ อริยธมฺเม
			ทุกฺขิโตว ปิตฺวาน ยโถสธานิ
			เตเนว โส โหติ สุขี ปรตฺถ ฯ
	[๓๗๘] โอหายหํ ปิตรํ มาตรญฺจ
			มนาปิเก กามคุเณปิ ๔ ปญฺจ
			เอตสฺส เหตุมฺหิ วนํ ปวิฏฺโฐ
			ตนฺเต วรํ กินฺติมหํ ททามิ ฯ
	[๓๗๙] น ปณฺฑิตา ทิคุณมาหุ วากฺยํ
			สจฺจปฺปฏิญฺญาว ภวนฺติ สนฺโต
			วรสฺสุ สมฺม อิติ มํ อโวจ
			อิจฺจาพฺรวี ตฺวํ น หิ เต สเมติ ฯ
#๑ ม. จ ฯ  ๒ ม. นิรงฺกจฺจ ฯ  ๓ ม. วิสมิสฺสปานํ ฯ  ๔ ม. มนาปิเย กามคุเณ จ ฯ
