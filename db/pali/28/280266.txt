			ธญฺญํ ธนํ รชตํ ชาตรูปํ
			สุกฺเขสุ กฏฺเฐสุ นเวสุ จาปิ
			สเจ ทุเห ติทิเว สพฺพกาเม
			เตวิชฺชสงฺฆาว ปุถู ยเชยฺยุํ
			น พฺราหฺมณา ๑ กิญฺจิ น ยาชเยยฺยุํ ฯ
			กุโต จ ยูเป มณิสงฺขมุตฺตํ
			ธญฺญํ ธนํ รชตํ ชาตรูปํ
			สุกฺเขสุ กฏฺเฐสุ นเวสุ จาปิ
			กุโต ทุเห ติทิเว สพฺพกาเม ฯ
			สฐา จ ลุทฺทา จ ปลุทฺธพาลา ๒
			จิเตฺรหิ ๓ วณฺเณหิ มุขํ นยนฺติ
			อาทาย อคฺคึ มม เทหิ วิตฺตํ
			ตโต สุขี โหหิสิ สพฺพกาเม ฯ
			ตมคฺคิหุตฺตํ สรณํ ปวิสฺส
			จิเตฺรหิ ๓ วณฺเณหิ มุขํ นยนฺติ
			โอโรปยิตฺวา เกสมสฺสุํ นขญฺจ
			เวเทหิ วิตฺตํ อติคาฬฺหยนฺติ ฯ
			กากา อุลูกํว รโห ลภิตฺวา
			เอกํ สมานํ พหุกา สเมจฺจ
			อนฺนานิ ภุตฺวา กุหกา กุหิตฺวา
#๑ ม. อพฺราหฺมณํ ฯ    ๒ สี. ยุ. อุปลทธพาลา ฯ      ๓ ม. จิตเตหิ ฯ
