			สตฺติสิมฺพลิวนญฺจ อายสํ
			อาวสิตฺวาน ติรจฺฉานโยนิยํ
			เปตราชวิสยํ น มุญฺจติ ฯ
			ทิพฺยา ขิฑฺฑา รติโย จ นนฺทเน
			จกฺกวตฺติจริตญฺจ มานุเส
			นาสยนฺติ ปมุทา ปมาทินํ
			ทุคฺคติญฺจ ปฏิปาทยนฺติ นํ ฯ
			ทิพฺยา ขิฑฺฑา รติโย น ทุลฺลภา
			จกฺกวตฺติจริตญฺจ มานุเส
			โสวณฺณพฺยมฺหนิลยา จ อจฺฉรา
			เย จรนฺติ ปมุทาหนตฺถิกา ฯ
			กามธาตุสมติกฺกมา คติ
			รูปธาตุสมฺภโว น ทุลฺลโภ
			วีตราควิสยูปปตฺติ ยา
			เย จรนฺติ ปมุทาหนตฺถิกา ฯ
			สพฺพทุกฺขสมติกฺกมํ สิวํ
			อจฺจนฺตํ อจลิตํ อสงฺขตํ
			นิพฺพุเตหิ สุจีหิ น ทุลฺลภํ
			เย จรนฺติ ปมุทาหนตฺถิกาติ ฯ
	[๓๑๔] กุณาโลหํ ตทา อาสึ        อุทายี ปุสฺสโกกิโล
