		กทาหํ อสฺสคุมฺเพ จ         สพฺพาลงฺการภูสิเต
		อาชานีเยว ชาติยา         สินฺธเว สีฆวาหเน
		อารุเฬฺห คามนีเยภิ         อินฺทิยาจาปธาริภิ ๑
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ รถเสนิโย           สนฺนทฺเธ อุสฺสิตทฺธเช
		ทีเป อโถปิ เวยฺยคฺเฆ       สพฺพาลงฺการภูสิเต
		อารุเฬฺห คามนีเยภิ         จาปหตฺเถหิ จมฺมิภิ ๒
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ โสวณฺณรเถ          สนฺนทฺเธ อุสฺสิตทฺธเช
		ทีเป อโถปิ เวยฺยคฺเฆ       สพฺพาลงฺการภูสิเต
		อารุเฬฺห คามนีเยภิ         จาปหตฺเถหิ จมฺมิภิ
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ สชฺฌุรเถ จ          สนฺนทฺเธ อุสฺสิตทฺธเช
		ทีเป อโถปิ เวยฺยคฺเฆ       สพฺพาลงฺการภูสิเต
		อารุเฬฺห คามนีเยภิ         จาปหตฺเถหิ จมฺมิภิ
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ อสฺสรเถ จ          สนฺนทฺเธ อุสฺสิตทฺธเช
		ทีเป อโถปิ เวยฺยคฺเฆ       สพฺพาลงฺการภูสิเต
		อารุเฬฺห คามนีเยภิ         จาปหตฺเถหิ จมฺมิภิ
		ปหาย ปพฺพชิสฺสามิ          ตํ กทา สุ ภวิสฺสติ ฯ
#๑ ม. อิลฺลิยาจาปธาริภิ ฯ  ๒ ม. วมฺมิภิ ฯ อิโต ปรํ อีทิสเมว ฯ
