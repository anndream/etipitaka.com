		หทยํ เมภิสิญฺเจถ           กโรถ วจนํ มม ฯ
		ยานนาวาว ๑ เม โหถ     อจลา ภวสาคเร
		ชาติปารํ ตริสฺสามิ          สนฺตาเรสฺสํ สเทวกํ ฯ
		เอหิ อมฺม ปิยา ธีตา ๒     ปิยา เม ทานปารมี ๓
		หทยํ เมภิสิญฺเจถ           กโรถ วจนํ มม ฯ
		ยานนาวาว ๔ เม โหถ     อจลา ภวสาคเร
		ชาติปารํ ตริสฺสามิ          อุทฺธริสฺสํ สเทวกํ ฯ
	[๑๑๗๑] ตโต กุมาเร อาทาย        ชาลึ กณฺหาชินํ จุโภ
		พฺราหฺมณสฺส อทา ทานํ       สิวีนํ รฏฺฐวฑฺฒโน ฯ
		ตโต กุมาเร อาทาย        ชาลึ กณฺหาชินํ จุโภ
		พฺราหฺมณสฺส อทา จิตฺโต ๕   ปุตฺตเก ทานมุตฺตมํ ฯ
		ตทาสิ ยํ ภึสนกํ            ตทาสิ โลมหํสนํ
		ยํ กุมาเร ปทินฺนมฺหิ         เมทนี สมกมฺปถ ๖ ฯ
		ตทาสิ ยํ ภึสนกํ            ตทาสิ โลมหํสนํ
		ยํ ปญฺชลิกโต ราชา         กุมาเร สุขวจฺฉิเต
		พฺราหฺมณสฺส อทา ทานํ       สิวีนํ รฏฺฐวฑฺฒโน ฯ
	[๑๑๗๒] ตโต โส พฺราหฺมโณ ลุทฺโท    ลตํ ทนฺเตหิ ฉินฺทิย
		ลตาย หตฺเถ พนฺธิตฺวา       ลตาย อนุปชฺชถ ๗ ฯ
		ตโต โส รชฺชุมาทาย        ทณฺฑญฺจาทาย พฺราหฺมโณ
#๑-๔ ม. ยานา นาวา จ ฯ  ๒ ม. ปิยธีติ ฯ   ๓ ม. ปูเรถ มม ปารมึ ฯ
#๕ วิตฺโตติปิ ปาโฐ ฯ   ๖ ม. สมฺปกมฺปถ ฯ    ๗ ม. อนุมชฺชถ ฯ
