			เยเกจิ ปูคาย ธนสฺส ๑ เหตุ
			สกฺขึ กริตฺวา อิณํ ชาปยนฺติ
			เต ชาปยิตฺวา ชนตํ ชนินฺท
			เต ลุทฺทกมฺมา ปสเวตฺว ปาปํ
			เตเม ชนา องฺคารกาสุํ ถุนนฺติ ฯ
	[๕๔๘] สญฺโชติภูตา ชลิตา ปทิตฺตา
			ปทิสฺสติ มหตี โลหกุมฺภี
			ภยํ หิ มํ วินฺทติ สูต ทิสฺวา
			ปุจฺฉามิ ตํ มาตลิ เทวสารถิ
			อิเม นุ มจฺจา กิมกํสุ ปาปํ
			เยเม ชนา (อวํสิรา) โลหกุมฺภึ ปตนฺติ ฯ
	[๕๔๙] ตสฺส ปุฏฺโฐ วิยากาสิ        มาตลิ เทวสารถิ
		วิปากํ ปาปกมฺมานํ          ชานํ อกฺขาสิชานโต ฯ
			เย สีลวนฺตํ สมณํ พฺราหฺมณํ วา
			หึเสนฺติ โรเสนฺติ สุปาปธมฺมา
			เต ลุทฺทกมฺมา ปสเวตฺว ปาปํ
			เตเม ชนา (อวํสิรา) โลหกุมฺภึ ปตนฺติ ฯ
	[๕๕๐] ลุญฺจนฺติ คีวํ อถ เวฐยิตฺวา
			อุโณฺหทกสฺมึ ปกิโลทยิตฺวา ๒
			ภยํ หิ มํ วินฺทติ สูต ทิสฺวา
#๑ สี. ยุ. ปูคายตนสฺส ฯ   ๒ ม. ปกิโลตยิตฺวา ฯ สี. ยุ. ปกิเลทยิตฺวา ฯ
