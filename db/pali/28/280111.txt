มนาปภาณีนนฺติ    ฯ   เอวํ   วุตฺเต   กุณาโล   สกุโณ   ตํ   ปุณฺณมุขํ
ปุสฺสโกกิลํ    เอวํ    อปสาเทสิ    นสฺส   ตฺวํ   สมฺม   ชมฺม   วสล
วินสฺส  ตฺวํ  สมฺม  ชมฺม  วสล  โก  นุ  ตยา  วิยตฺโต ชายาชิเนนาติ ฯ
เอวํ    อปสาทิโต    จ    ปน    ปุณฺณมุโข   ปุสฺสโกกิโล   ตโตเยว
ปฏินิวตฺติ ฯ
	[๒๙๙]    อถ   ขลุ   โภ   ปุณฺณมุขสฺส   ปุสฺสโกกิลสฺส   อปเรน
สมเยน    อจิรสฺเสว    อจฺจเยน    ขโร    อาพาโธ   อุปฺปชฺชิ   ฯ
โลหิตปกฺขนฺทิกา    พาฬฺหา   เวทนา   วตฺตนฺติ   มรณนฺติกา   ฯ   อถ
ขลุ    โภ    ปุณฺณมุขสฺส    ปุสฺสโกกิลสฺส    ปริจาริกานํ    ทิชกญฺญานํ
เอตทโหสิ     อาพาธิโก     โข     อยํ    ปุณฺณมุโข    ปุสฺสโกกิโล
อปฺเปวนาม  อิมมฺหา  อาพาธา  วุฏฺฐเหยฺยาติ  ฯ ตํ ๑ เอกกํ ๒ อทุติยํ
โอหาย   เยน   กุณาโล   สกุโณ   เตนุปสงฺกมึสุ   ฯ   อทฺทสา   โข
กุณาโล   สกุโณ   ตา   ทิชกญฺญาโย   ทูรโตว   อาคจฺฉนฺติโย  ทิสฺวาน
ตา   ทิชกญฺญาโย   เอตทโวจ   กหํ   ปน  ตุมฺหํ  วสลิโย  ภตฺตาติ  ฯ
อาพาธิโก   โข   สมฺม   กุณาล   ปุณฺณมุโข   ปุสฺสโกกิโล  อปฺเปวนาม
ตมฺหา    อาพาธา    วุฏฺฐเหยฺยาติ    ฯ    เอวํ    วุตฺเต   กุณาโล
สกุโณ    ตา    ทิชกญฺญาโย    เอวํ    อปสาเทสิ    นสฺสถ   ตุเมฺห
วสลิโย    วินสฺสถ    ตุเมฺห    วสลิโย   โจริโย   ธุตฺติโย   อสติโย
ลหุจิตฺตาโย   กตสฺส   อปฺปฏิการิกาโย   อนิโล  วิย  เยนกามงฺคมาโยติ
วตฺวา    เยน    ปุณฺณมุโข   ปุสฺสโกกิโล   เตนุปสงฺกมิ   อุปสงฺกมิตฺวา
#๑ ม. ตนฺติสทฺโท นตฺถิ ฯ  ๒ ม. เอกํ ฯ
