	[๘๒๓] มยฺหํ ปิยา ๑ ปุตฺตา อโถปิ   ปิยา ๒ ตุเมฺห จ ภริยาโย
		สคฺคญฺจ ปตฺถยมาโน ๓      เตนาหํ ฆาตยิสฺสามิ ฯ
	[๘๒๔] มํ ปฐมํ ฆาเตหิ            มา เม หทยํ ทุกฺขํ อผาเลสิ
		อลงฺกโต สุนฺทรโก ปุตฺโต     เทว ตว สุขุมาโล ฯ
		หนฺทยฺย มํ หนสฺสุ           สโสกา ๔ จนฺทเกน ๕ เหสฺสามิ
		ปุญฺญํ กรสฺสุ วิปุลํ           วิจราม อุโภ ปรโลเก ฯ
	[๘๒๕] มา ตฺวํ จนฺเท รุจฺจิ (มรณํ)   พหุกา ตว เทวรา วิสาลกฺขิ
		เต ตํ รมยิสฺสนฺติ           ยิฏฺฐสฺมึ โคตมิปุตฺเต ฯ
	[๘๒๖] เอวํ วุตฺเต จนฺทา อตฺตานํ    หนฺติ หตฺถตลเกหิ
		อลเมตฺถ ๖ ชีวิเตน        ปิสฺสามิ วิสํ มริสฺสามิ ฯ
		น หิ นูนิมสฺส รญฺโญ         ญาติมิตฺตา ๗ จ วิชฺชเร
		สุหทา เยน วทนฺติ ราชานํ    มา ฆาตยิ โอรเส ปุตฺเต
		น หิ นูนิมสฺส รญฺโญ         ญาติมิตฺตา ๗ จ วิชฺชเร
		สุหทา เยน วทนฺติ ราชานํ    มา ฆาตยิ อตฺรเช ปุตฺเต ฯ
		อิเม เตปิ มยฺหํ ปุตฺตา       คุณิโน กายุรธาริโน
		ราชา เตหิปิ ยชสฺสุ ยญฺญํ     อถ มุญฺจตุ โคตมิปุตฺเต ฯ
		วิลสตมฺปิ มํ กตฺวา          ยชสฺสุ สตฺตธา มหาราช
		มา เชฏฺฐปุตฺตํ อวธิ         อทูสกํ สีหสงฺกาสํ ฯ
		วิลสตมฺปิ มํ กตฺวา          ยชสฺสุ สตฺตธา มหาราช
#๑ ม. มยฺหมฺปิ ฯ   ๒ อตฺตาปิ ปิโยติปิ ปาโฐ ฯ ม. อตฺตา จ ปิโย ฯ  ๓ ม. ปตฺถยาโน ฯ
#๔ ม. ปรโลเก ฯ  ๕ สี. ยุ. จนฺทิเยน ฯ  ๖ สี. ยุ. อลมตถุ ฯ  ๗ ม. มิตฺตามจฺจา จ ฯ
