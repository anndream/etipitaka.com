		นีลจมฺมธรา สูรา           จาปหตฺถา กลาปิโน
		ยนฺตํ มํ นานุยิสฺสนฺติ         ตํ กทา สุ ภวิสฺสติ ฯ
		กทา สุ มํ ธนุคฺคหา         สพฺพาลงฺการภูสิตา
		นีลจมฺมธรา สูรา           จาปหตฺถา กลาปิโน
		ยนฺตํ มํ นานุยิสฺสนฺติ         ตํ กทา สุ ภวิสฺสติ ฯ
		กทา สุ มํ ราชปุตฺตา        สพฺพาลงฺการภูสิตา
		จิตฺรจมฺมธรา สูรา          กญฺจนาเวฬธาริโน
		ยนฺตํ มํ นานุยิสฺสนฺติ         ตํ กทา สุ ภวิสฺสติ ฯ
		กทา สุ มํ อริยคณา         วตฺถวนฺตา ๑ อลงฺกตา
		หริจนฺทนลิตฺตงฺคา           กาสิกุตฺตมธาริโน
		ยนฺตํ มํ นานุยิสฺสนฺติ         ตํ กทา สุ ภวิสฺสติ ฯ
		กทา สุ มํ อมจฺจคณา        สพฺพาลงฺการภูสิตา
		ปีตจมฺมธรา สูรา           ปุรโต คจฺฉมาลินี ๒
		ยนฺตํ มํ นานุยิสฺสนฺติ         ตํ กทา สุ ภวิสฺสติ ฯ
		กทา สุ มํ สตฺตสตา ภริยา    สพฺพาลงฺการภูสิตา
		ยนฺตํ มํ นานุยิสฺสนฺติ         ตํ กทา สุ ภวิสฺสติ ฯ
		กทา สุ มํ สตฺตสตา ภริยา    สุสญฺญา ตนุมชฺฌิมา
		ยนฺตํ มํ นานุยิสฺสนฺติ         ตํ กทา สุ ภวิสฺสติ ฯ
		กทา สุ มํ สตฺตสตา ภริยา    อสฺสวา ปิยภาณินี
		ยนฺตํ มํ นานุยิสฺสนฺติ         ตํ กทา สุ ภวิสฺสติ ฯ
#๑ ม. วตวนฺตา ฯ   ๒ ม. คจฺฉมาลิโน ฯ
