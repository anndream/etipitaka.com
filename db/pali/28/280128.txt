			ทุฏฺฐจิตฺโตว สมาคตํ อรึ
			เตน ภิยฺโย พฺยสนํ นิคจฺฉติ
			นารีนํ วสงฺคโต อเปกฺขวา ฯ
			เกสลูนนขฉินฺนตชฺชิตา
			ปาทปาณิกสทณฺฑตาฬิตา
			หีนเมวุปคตา หิ นาริโย
			ตา รมนฺติ กุณเปว มกฺขิกา ฯ
			ตา กุเลสุ วิสิขนฺตเรสุ วา
			ราชธานีสุ นิคเมสุ วา ปน ๑
			โอฑฺฑิตํ นมุจิปาสวาคุรํ ๒
			จกฺขุมา ปริวชฺเชยฺย สุขตฺถิโก ฯ
			โอสฺสชิตฺวา กุสลํ ตโปคุณํ
			โย อนริยจริตานิ มาจริ
			เทวตาหิ นิรยํ นิมิสฺสติ
			เฉทคามิมณิยํว วาณิโช ฯ
			โส อิธ ครหิโต ปรตฺถ จ
			ทุมฺมตี อุปหโต ๓ สกมฺมุนา
			คจฺฉติ อนิยโต คลาคลํ
			ทุฏฺฐคทฺรภรโถว อุปฺปเถ ฯ
			โส อุเปติ นิรยํ ปตาปนํ
#๑ ม. ปุน ฯ  ๒ ม. -วากรํ ฯ  ๓ สี. ยุ. อุปคโต ฯ
