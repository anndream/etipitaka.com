			อุสภมฺปิ เม ยูถปตึ
			อโนชํ นิสภํ ควมฺปตึ
			เตปิ มยฺหํ อาเนถ สมฺมุขา ๑ กโรนฺตุ สพฺพํ
			ยชิสฺสามิ ททามิ ทานานิ ฯ
			สพฺพํปิ ปฏิยาเทถ
			ยญฺญํ ปน อุคฺคตมฺหิ สุริยมฺหิ
			อาณาเปถ จนฺทกุมาเร ๒
			อภิรมนฺตุ อิมํ รตฺตึ ฯ
			สพฺพํปิ อุปฏฺฐเปถ
			ยญฺญํ ปน อุคฺคตมฺหิ สุริยมฺหิ
			วเทถทานิ กุมาเร
			อชฺช โข ปจฺฉิมา รตฺติ ฯ
	[๗๘๖] ตํ ตํ มาตา อโวจ          โรทนฺตี อาคตา ๓ วิมานโต ๔
		ยญฺโญ กิร เต ปุตฺต         ภวิสฺสติ จตูหิ ปุตฺเตหิ ฯ
	[๗๘๗] สพฺเพปิ มยฺหํ ปุตฺตา จตฺตา    จนฺทสฺมึ หญฺญมานสฺมึ
		ปุตฺเตหิ ยญฺญํ ยชิตฺวาน       สุคตึ สคฺคํ คมิสฺสามิ ฯ
	[๗๘๘] มา ตํ ปุตฺต สทฺทเหสิ        สุคติ กิร โหติ ปุตฺตยญฺเญน
		นิรยาเนโส มคฺโค          เนโส มคฺโค หิ สคฺคานํ ฯ
		ทานานิ เทหิ โกณฺฑญฺญ       อหึสา สพฺพภูตภพฺยานํ
		เอส มคฺโค สุคติยา         น จ มคฺโค ปุตฺตยญฺเญน ฯ
#๑ ม. สมูห ฯ   ๒ ม. -จ กุมาเร ฯ   ๓ ม. อาคนฺตฺวา ฯ   ๔ สวิมานโตติปิ ฯ
