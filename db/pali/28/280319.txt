			อกฺขาหิ เม วิปฺปวทนฺติ เอตฺถ
			กํ ปณฺฑิตํ นาค ตุวํ วเทสิ ฯ
	[๙๐๙] โกรพฺยราชสฺส ธนญฺชยสฺส ๑
			ยทิ เต สุโต วิธุโร นาม กตฺตา
			อาเนหิ ตํ ปณฺฑิตํ ธมฺมลทฺธา
			อิรนฺทตี ปฏฺฐจราว ๒ เต โหตุ ฯ
	[๙๑๐] อิทญฺจ สุตฺวา วรุณสฺส วากฺยํ
			อุฏฺฐาย ยกฺโข ปรมปฺปตีโต
			ตตฺเถว สนฺโต ปุริสํ อสํสิ
			อาเนหิ อาชญฺญมิเธว ยุตฺตํ ฯ
		ชาตรูปมยา กณฺณา          กาจมฺหิจมยา ขุรา
		ชมฺโพนทสฺส ปากสฺส         สุวณฺณสฺส อุรจฺฉโท ฯ
	[๙๑๑] เทววาหวหํ ยานํ           อสฺสมารุยฺห ปุณฺณโก
			อลงฺกโต กปฺปิตเกสมสฺสุ
			ปกฺกามิ เวหายสมนฺตลิกฺเข ฯ
			โส ปุณฺณโก กามราเคน ๓ คิทฺโธ
			อิรนฺทตึ นาคกญฺญํ ชิคึสํ
			คนฺตฺวาน ตํ ภูตปตึ ยสสฺสึ
			อิจฺจพฺรวิ เวสฺสวณํ กุเวรํ ฯ
			โภควตี นาม มนฺทิเร
#๑ ม. ธนญฺจยสฺส ฯ    ๒ ม. ปทจรา ฯ    ๓ สี. ยุ. กามเวเคน ฯ
