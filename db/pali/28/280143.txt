		สพฺภิเรว สมาเสถ          สพฺภิ กุพฺเพถ สนฺถวํ
		สตํ สทฺธมฺมมญฺญาย          เสยฺโย โหติ น ปาปีโย ฯ
			ชีรนฺติ เว ราชรถา สุจิตฺตา
			อโถ สรีรํปิ ชรํ อุเปติ
			สตญฺจ ธมฺโม น ชรํ อุเปติ
			สนฺโต หเว สพฺภิ ปเวทยนฺติ ฯ
			นภญฺจ ทูเร ปฐวี จ ทูเร
			ปารํ สมุทฺทสฺส ตทาหุ ทูเร
			ตโต หเว ทูรตรํ วทนฺติ
			สตญฺจ ธมฺโม อสตญฺจ ราช ฯ
	[๓๖๔] คาถา อิมา อตฺถวตี สุพฺยญฺชนา
			สุภาสิตา ตุยฺห ชนินฺท สุตฺวา
			อานนฺทิ วิตฺโต สุมโน ปตีโต
			จตฺตาริ เต สมฺม วเร ททามิ ฯ
	[๓๖๕] โย นตฺตโน มรณํ พุชฺฌเส ๒ ตุวํ
			หิตาหิตํ วินิปาตญฺจ สคฺคํ
			คิทฺโธ รเส ทุจฺจริเต นิวิฏฺโฐ
			กึ ตฺวํ วรํ ทสฺสสิ ปาปธมฺม ฯ
			อหญฺจ ตํ เทหิ วรนฺติ วชฺชํ
			ตฺวญฺจาปิ ทตฺวาน อวากเรยฺย๔
#๑ ม. พุชฺฌสิ ฯ
