			น ตาทิเส ภูมิปตี อเทมิ
			เอตํ วรานํ ทุติยํ ททามิ ฯ
	[๓๗๑] ปโรสตํ ขตฺติยา เต คหีตา
			ตลาวุตา อสฺสุมุขา รุทนฺตา
			สเก เต รฏฺเฐ ปฏิปาทยาหิ
			เอตํ วรานํ ตติยํ วรามิ ฯ
	[๓๗๒] ปโรสตํ ขตฺติยา เม คหีตา
			ตลาวุตา อสฺสุมุขา รุทนฺตา
			สเก เต รฏฺเฐ ปฏิปาทยามิ ๑
			เอตํ วรานํ ตติยํ ททามิ ฯ
	[๓๗๓] ฉิทฺทํ เต รฏฺฐํ พฺยถิตา ๒ ภยา หิ
			ปุถู นรา เลณมนุปฺปวิฏฺฐา
			มนุสฺสมํสํ วิรมาหิ ราช
			เอตํ วรานํ จตุตฺถํ วรามิ ฯ
	[๓๗๔] อทฺธา หิ โส ภกฺโข มมํ มนาโป
			เอตสฺส เหตุมฺหิ วนํ ปวิฏฺโฐ
			โสหํ กถํ เอตฺโต อุปารเมยฺยํ
			อญฺญํ วรานํ จตุตฺถํ วรสฺสุ ฯ
	[๓๗๕] น เว ปิยํ เมติ ชนินฺท ตาทิโส
			อตฺตํ นิรงฺกตฺว ๓ ปิยานิ เสวติ
#๑ สี. สเกน รฏฺเฐ ปฏิปาทยามิ เต ฯ  ๒ สี. พฺยถิตํ ฯ ยุ. พฺยาธิตํ ฯ
#๓ ม. นิรงฺกจฺจ ฯ
