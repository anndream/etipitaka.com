		ถิโย นํ ปริภาสึสุ           สมาคนฺตฺวา กุตูหลา ฯ
		อมิตฺตา นูน เต มาตา       อมิตฺโต นูน เต ปิตา
		เย ตํ ชิณฺณสฺส ปาทํสุ        เอวํ ทหริยํ สตึ ฯ
		อหิตํ วต เต ญาตี          มนฺตยึสุ รโหคตา
		เย ตํ ชิณฺณสฺส ปาทํสุ        เอวํ ทหริยํ สตึ ฯ
			[๑]
		ทุกฺกฏํ วต เต ญาตี         มนฺตยึสุ รโหคตา
		เย ตํ ชิณฺณสฺส ปาทํสุ        เอวํ ทหริยํ สตึ ฯ
		ปาปกํ วต เต ญาตี         มนฺตยึสุ รโหคตา
		เย ตํ ชิณฺณสฺส ปาทํสุ        เอวํ ทหริยํ สตึ ฯ
		อมนาปํ วต เต ญาตี        มนฺตยึสุ รโหคตา
		เย ตํ ชิณฺณสฺส ปาทํสุ        เอวํ ทหริยํ สตึ ฯ
		อมนาปวาสํ วสิ            ชิณฺเณน ปตินา สห ๒
		ยา ตฺวํ วสสิ ชิณฺณสฺส        มตนฺเต ชีวิตา วรํ ฯ
		น หิ นูน ตุยฺหํ กลฺยาณี       ปิตา มาตา จ โสภเน
			อญฺญํ ภตฺตารํ วินฺทึสุ
		เย ตํ ชิณฺณสฺส ปาทํสุ        เอวํ ทหริยํ สตึ ฯ
		ทุยิฏฺฐนฺเต นวมิยํ           อกตํ อคฺคิหุตฺตกํ
		เย ตํ ชิณฺณสฺส ปาทํสุ        เอวํ ทหริยํ สตึ ฯ
		สมเณ พฺราหฺมเณ นูน        พฺรหฺมจริยปรายเน
#๑ ม.    อมิตฺตา วต เต ญฺาตี        มนฺตยึสุ รโหคตา
#        เย ตํ ชิณฺณสฺส ปาทํสุ        เอวํ ทหาริยํ สตึ ฯ
#๒ สี. ยุ. เอวํ ทหริยา สตี ฯ
