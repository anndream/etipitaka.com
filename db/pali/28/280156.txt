		อโถ สพฺพกุมารานํ          นตฺถิ มยฺหํ สกํ ฆรํ ฯ
		อนุญฺญาโต อหํ มตฺยา        สญฺจตฺโต ปิตรา อหํ
		เอโก อรญฺเญ ปพฺพชิโต      น กาเม อภิปตฺถเย ฯ
	[๔๐๖] อปิ อตรมานานํ            ผลาสาว สมิชฺฌติ
		วิปกฺกพฺรหฺมจริโยสฺมิ         เอวํ ชานาหิ สารถิ ฯ
		อปิ อตรมานานํ            สมฺมทตฺโถ วิปจฺจติ
		วิปกฺกพฺรหฺมจริโยสฺมิ         นิกฺขนฺโต อกุโตภโย ฯ
	[๔๐๗] เอวํ วคฺคุกโถ สนฺโต        วิสฺสฏฺฐวจโน จ โส ๑
		กสฺมา ปิตุ จ มาตุ จ        สนฺติเก น ภณี ตทา ฯ
	[๔๐๘] นาหํ อสนฺธิตา ปกฺโข        น พธิโร อโสตตา
		นาหํ อชิวฺหตา มูโค         มา มํ มูคมธารยิ ฯ
		ปุริมํ สรามหํ ชาตึ          ยตฺถ รชฺชมการยึ
		การยิตฺวา ตหึ รชฺชํ         ปาปตฺถํ นิรยํ ภุสํ ฯ
		วีสติญฺเจว วสฺสานิ          ตหึ รชฺชมการยึ
		อสีติวสฺสสหสฺสานิ           นิรยมฺหิ อปจฺจสึ ๒ ฯ
		ตสฺส รชฺชสฺสหํ ภีโต         มา มํ รชฺเชภิเสจยุํ
		ตสฺมา ปิตุ จ มาตุ จ        สนฺติเก น ภณึ ตทา ฯ
		อุจฺจงฺเก มํ นิสีเทตฺวา       ปิตา อตฺถานุสาสติ
		เอกํ หนถ พนฺธถ           เอกํ ขราปติจฺฉกํ ฯ
		เอกํ สูลสฺมิ อุพฺเพถ         อิจฺจสฺส อนุสาสติ
#๑ ม. จสิ ฯ  ๒ ม. อปจฺจิสํ ฯ ยุ. อปจฺจยึ ฯ
