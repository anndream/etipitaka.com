			คนฺตฺวา สกํ มนฺทิรํ กามกามี
			มธุรํ ปิยํ ชีวิตํ ลทฺธ ราช
			กุโต ตุวํ เอหิสิ เม สกาสํ ฯ
	[๓๓๖] มตํ วเรยฺย ปริสุทฺธสีโล
			น ชีวิตํ ครหิโต ปาปธมฺโม
			น หิ ตํ นรํ ตายเต ๑ ทุคฺคตีภิ
			ยสฺสาปิ เหตุ อลิกํ ภเณยฺย ฯ
			สเจปิ วาโต คิริมาวเหยฺย
			จนฺโท จ สุริโย จ ฉมา ปเตยฺยุํ
			สพฺพา จ นชฺโช ปฏิโสตํ วเชยฺยุํ
			น เตฺววาหํ ราช มุสา ภเณยฺยํ ฯ
	[๓๓๗] นภํ ผเลยฺย อุทธิ วิสุสฺเส ๒
			สํวตฺเตยฺย ๓ ภูตธรา วสุนฺธรา
			สิลุจฺจโย เมรุ สมูลมุปฺปเตยฺย ๔
			น เตฺววาหํ ราช มุสา ภเณยฺยํ ฯ
	[๓๓๘] อสิญฺจ สตฺติญฺจ ปรามสามิ
			สปถํปิ เต สมฺม อหํ กโรมิ
			ตยา ปมุตฺโต อนโณ ภวิตฺวา
			สจฺจานุรกฺขี ปุนราวชิสฺสํ ฯ
	[๓๓๙] โย เต กโต สงฺคโร พฺราหฺมเณน
#๑ ม. ตายติ ฯ  ๒ ม. อุทธีปิ สุสฺเส ฯ  ๓ ม. สํวฏฺฏเย ฯ  ๔ ม. -มุปฺปเต ฯ
