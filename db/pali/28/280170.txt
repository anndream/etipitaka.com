		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ กูฏาคาเร จ         สุธามตฺติกเลปเน
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ กูฏาคาเร จ         สุจิคนฺเธ มโนรเม
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ กูฏาคาเร จ         ลิตฺเต จนฺทนโผสิเต
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ สุวณฺณปลฺลงฺเก        โคณเก จิตฺตสนฺถเต
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ มณิปลฺลงฺเก          โคณเก จิตฺตสนฺถเต
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ กปฺปาสโกเสยฺยํ       โขมโกทุมฺพรานิ จ
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ โปกฺขรณี รมฺมา       จากวากปกูชิตา ๑
		มณฺฑาลเกหิ สญฺฉนฺนา        ปทุมุปฺปลเกหิ จ
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ หตฺถิคุมฺเพ จ         สพฺพาลงฺการภูสิเต
		สุวณฺณกจฺเฉ มาตงฺเค        เหมกปฺปนิวาสเส
		อารุเฬฺห คามนีเยภิ         โตมรงฺกุสปาณิภิ
		ปหาย ปพฺพชิสฺสามิ          ตํ กทา สุ ภวิสฺสติ ฯ
#๑ ม. จกฺกวากปกูชิตา ฯ
