		กจฺจิ สจฺเจ จ ธมฺเม จ      ทาเน เต รมตี มโน ฯ
	[๔๒๕] อมชฺชโป อหํ ปุตฺต          อโถ เม สุรมปฺปิยํ
		อโถ สจฺเจ จ ธมฺเม จ      ทาเน เม รมตี มโน ฯ
	[๔๒๖] กจฺจิ อโรคํ โยคฺคนฺเต       กจฺจิ วหติ วาหนํ
		กจฺจิ เต พฺยาธิโย ๑ นตฺถิ   สรีรสฺสุปตาปิยา ฯ
	[๔๒๗] อโถ อโรคํ โยคฺคํ เม       อโถ วหติ วาหนํ
		อโถ เม พฺยาธิโย ๑ นตฺถิ   สรีรสฺสุปตาปิยา ฯ
	[๔๒๘] กจฺจิ อนฺตา จ เต ผีตา      มชฺเฌ จ พหลา ตว
		โกฏฺฐาคารญฺจ โกสญฺจ       กจฺจิ เต ปฏิสณฺฐิตํ ๒ ฯ
	[๔๒๙] อโถ อนฺตา จ เม ผีตา      มชฺเฌ จ พหลา มม
		โกฏฺฐาคารญฺจ โกสญฺจ       สพฺพํ เม ปฏิสณฺฐิตํ ๒ ฯ
	[๔๓๐] สฺวาคตนฺเต มหาราช        อโถ เต อทุราคตํ
		ปติฏฺฐาเปนฺตุ ๓ ปลฺลงฺกํ     ยตฺถ ราชา นิสกฺกติ ฯ
	[๔๓๑] อิเธว เต นิสินฺนสฺส ๔      นิยเต ปณฺณสนฺถเร
		เอตฺโต อุทกมาทาย         ปาเท ปกฺขาลยสฺสุ เต ฯ
	[๔๓๒] อิทมฺปิ ปณฺณกํ มยฺหํ          รนฺธํ ราช อโลณกํ
		ปริภุญฺช มหาราช           ปาหุโน เมสิ อาคโต ๕ ฯ
	[๔๓๓] น จาหํ ปณฺณกํ ภุญฺเช        น เหตํ มยฺห โภชนํ
		สาลีนํ โอทนํ ภุญฺเช         สุจิมํสูปเสจนํ ฯ
	[๔๓๔] อจฺเฉรกํ มํ ปฏิภาติ         เอกกมฺปิ รโหคตํ
#๑ ม. พฺยาธโย ฯ   ๒ ม. ปฏิสนฺถตํ  ฯ   ๓ ม. ปติฏฺฐเปนฺตุ ฯ    ๔ ม. นิสินฺทสฺสุ ฯ
#๕ ม. เมสิธาคโต ฯ
