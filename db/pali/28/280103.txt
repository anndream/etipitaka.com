	[๒๘๘] ตเมว อสํสี ปุนเทว มาตลึ
			สหสฺสเนตฺโต ติทสานมินฺโท
			คนฺตฺวาน วากฺยํ มม พฺรูหิ โกสิยํ
			อาสาย สทฺธาย สิริยา จ โกสิย
			หิรี สุธํ เกนมลตฺถ เหตุนา ฯ
	[๒๘๙] ตํ สุปฺลวตฺถํ อุทตารยี รถํ
			ททฺทลฺลมานํ อุปกฺรียสาทิสํ
			ชมฺโพนทีสํ ตปเนยฺยสนฺนิภํ
			อลงฺกตํ กญฺจนจิตฺตสนฺถตํ ฯ
			สุวณฺณจนฺเทตฺถ พหู นิปาติตา
			หตฺถี ควสฺสา กึปุริสพฺยคฺฆทีปิโย
			เอเณยฺยกา ลงฺฆมเยตฺถ ปกฺขิโน
			มิเคตฺถ เวฬุริยมยา ยูถายุตา ฯ
			ตตฺถสฺสราชหริโย อโยชยุํ
			ทสสตานิ สุสุนาคสาทิเส
			อลงฺกเต กญฺจนชาลุรจฺฉเท
			อาเวลิเน สทฺทคเม อสงฺคิเต ฯ
			ตํ ยานเสฏฺฐํ อภิรุยฺห มาตลิ
			ทส ทิสา อิมา อภินาทยิตฺถ
			นภญฺจ เสลญฺจ วนปฺปติญฺจ
