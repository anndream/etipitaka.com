			ตํ มํ สุธาย วรปญฺญ ภาชย ฯ
	[๒๗๖] สิปฺเปน วิชฺชาจรเณน พุทฺธิยา
			นรา อุเปตา ปคุณา สกมฺมุนา
			ตยา วิหีนา น ลภนฺติ กิญฺจิ นํ ๑
			ตยิทํ น สาธุ ยทิทํ ยตา กตํ ฯ
			ปสฺสามิ โปสํ อลสํ มหคฺฆสํ
			สุทุกฺกุลีนํปิ อรูปิมํ นรํ
			ตยานุคุตฺโต สิริ ชาติมามปิ
			เปเสติ ทาสํ วิย โภควา สุขี ฯ
			ตนฺตํ อสจฺจํ อวิภชฺชเสวินึ
			ชานามิ มุฬฺหํ วิทุรานุปาตินึ
			น ตาทิสี อรหติ อาสนูทกํ
			กุโต สุธา คจฺฉ น มยฺห รุจฺจสิ ฯ
	[๒๗๗] กา สุกฺกทาฐา ปฏิมุตฺตกุณฺฑลา
			จิตฺตงฺคทา กมฺพุวิมฏฺฐธารินี
			โอสิตฺตวณฺณํ ปริทยฺห โสภติ ๒
			กุสคฺคิรตฺตํ อปิฬยฺห มญฺชรึ ฯ
			มิคีว ภนฺตา สรจาปธารินา
			วิราธิตา มนฺทมิว อุทิกฺขสิ
			โก เต ทุติโย อิธ มนฺทโลจเน
#๑ ม. กิญฺจนํ ฯ  ๒ ม. โสภสิ ฯ
