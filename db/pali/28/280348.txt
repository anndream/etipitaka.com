	[๙๙๓] สมุทฺธโต ตฺยสฺมิ อหํ ปปาตา
			หทเยน เม ยทิ เต อตฺถิ กิจฺจํ
			เยเกจิ เม สาธุ นรสฺส ธมฺมา
			สพฺเพว เต ปาตุกโรมิ อชฺช ฯ
	[๙๙๔] ยาตานุยายี จ ภวาหิ มาณว
			อลฺลญฺจ ปาณึ ปริวชฺชยสฺสุ
			มา จสฺสุ มิตฺเตสุ กทาจิ ทุพฺภี
			มา จ วสํ อสตีนํ นิคจฺเฉ ฯ
	[๙๙๕] กถํ นุ ยาตํ อนุยายี โหติ
			อลฺลญฺจ ปาณึ ทหเต กถํ โส
			อสตี จ กา โก ปน มิตฺตทุพฺโภ
			อกฺขาหิ เม ปุจฺฉิโต เอตมตฺถํ ฯ
	[๙๙๖] อสฺสตฺถตํ ๑ โนปิจ ทิฏฺฐปุพฺพํ
			โย อาสเนนาปิ นิมนฺตเยยฺย
			ตสฺเสว อตฺถํ ปุริโส กเรยฺย
			ยาตานุยายีติ ตมาหุ ปณฺฑิตา ฯ
			ยสฺเสกรตฺติมฺปิ ฆเร วเสยฺย
			ยตฺถนฺนปานํ ปุริโส ลเภถ ๒
			น ตสฺส ปาปํ มนสาปิ จินฺตเย
#๑ อสนฺถุตนฺติปิ ปาโฐ ฯ      ๒ ม. ลเภยฺย ฯ
