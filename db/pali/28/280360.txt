			อจฺฉมฺภี อพฺภีโต อโลมหฏฺโฐ
			อิจฺจพฺรวิ วรุณํ นาคราชํ ฯ
			มา โรธยิ ๑ นาค อายาหมสฺมิ
			เยน ตว อตฺโถ อิทํ สรีรํ
			หทเยน มํเสน กโรหิ กิจฺจํ
			สยํ กริสฺสามิ ยถามตินฺเต ฯ
	[๑๐๓๕] ปญฺญา หเว หทยํ ปณฺฑิตานํ
			เต ตฺยมฺห ปญฺญาย มยํ สุตุฏฺฐา
			อนูนนาโม ลภตชฺช ทารํ
			อชฺเชว ตํ กุรุโย ปาปยาตุ ฯ
	[๑๐๓๖] ส ปุณฺณโก อตฺตมโน อุทคฺโค
			อิรนฺทตึ ๒ นาคกญฺญํ ลภิตฺวา
			หฏฺเฐน ภาเวน ปตีตรูโป
			อิจฺจพฺรวิ กุรูนํ กตฺตุเสฏฺฐํ ฯ
			ภริยาย มํ ตฺวํ อกรี สมงฺคึ
			อหญฺจ เต วิธุร กโรมิ กิจฺจํ
			อิทญฺจ เต มณิรตนํ ททามิ
			อชฺเชว ตํ กุรุโย ปาปยามิ ฯ
	[๑๐๓๗] อเชยฺยเมสา ตว โหตุ มิตฺตี ๓
#๑ สี. ยุ. มา เหฐยิ ฯ    ๒ ม. อิรนฺธตึ ฯ     ๓ ม เมตฺติ ฯ
