			ชนปโท  น  ปเวเทติ ฯ
	[๘๐๓] คจฺฉถ โว ฆรณิโย          ตาตญฺจ วเทถ ขณฺฑหาลญฺจ
		มา ฆาเตถ กุมาเร         อทูสเก สีหสงฺกาเส
		คจฺฉถ โว ฆรณิโย          ตาตญฺจ วเทถ ขณฺฑหาลญฺจ
		มา ฆาเตถ กุมาเร         อเปกฺขิเต สพฺพโลกสฺส ฯ
	[๘๐๔] ยนฺนูนาหํ ชาเยยฺยํ รถการกุเล ๑ วา
			ปุกฺกุสกุเล ๒ วา เวสฺเสสุ วา ชาเยยฺยํ
			น หชฺช มํ ราชา ยญฺเญ ๓ ฆาเตยฺย ฯ
	[๘๐๕] สพฺพาปิ มนฺตินิโย ๔        คจฺฉถ อยฺยสฺส ขณฺฑหาลสฺส
		ปาเทสุ นิปตถ             อปราธาหํ น ปสฺสามิ ฯ
		สพฺพาปิ ฆรณิโย ๕         คจฺฉถ อยฺยสฺส ขณฺฑหาลสฺส
		ปาเทสุ นิปตถ             กินฺเต ภนฺเต มยํ อทูเสม ฯ
	[๘๐๖] กปณา ๖ วิลปติ เสลา      ทิสฺวาน ภาตโร อุปนีตตฺเต
		ยญฺโญ กิร เม อุกฺขิปิโต      ตาเตน สคฺคกาเมน ฯ
	[๘๐๗] อาวตฺติ จ ปริวตฺติ จ        วสุโล สมฺมุขา รญฺโญ
		มา โน เทว ปิตรํ อวธิ      ทหรมฺหา อโยพฺพนปฺปตฺตา ฯ
	[๘๐๘] เอโส เต วสุล ปิตา        สเมหิ ปิตรา สห
		ทุกฺขํ โข เม ชนยสิ         วิลปนฺโต อนฺเตปุรสฺมึ
		มุญฺจถทานิ กุมาเร          อลํปิ เม โหตุ ปุตฺตยญฺเญน ฯ
	[๘๐๙] ปุพฺเพว โขสิ เม วุตฺโต      ทุกฺกรํ ทุรภิสมฺภวํ เจตํ
#๑ ม. รถการกุเลสุ วา ฯ   ๒ ม. ปุกฺกุสกุเลสุ วา ฯ   ๓ สี. ยุ. ยญฺญตฺถาย ฯ
#๔-๕ ม. สพฺพา สีมนฺตินิโย ฯ    ๖ สี. ยุ. กปณํ ฯ
