	[๘๐๑] ยทิ กิร ยชิตฺวา ปุตฺเตหิ       เทวโลกํ อิโต จุตา ยนฺติ
	พฺราหฺมโณ ตาว ยชตุ         ปจฺฉาปิ ยชิสฺสสิ ราช ๑ ฯ
	ยทิ กิร ยชิตฺวา ปุตฺเตหิ       เทวโลกํ อิโต จุตา ยนฺติ
	เอเสว ขณฺฑหาโล           ยชตุ สเกหิ ปุตฺเตหิ ฯ
	เอวํ ชานํ เจ ๒ ขณฺฑหาโล   กึ ปุตฺตเก น ฆาเตสิ
	สพฺพญฺจ ญาติชนํ             อตฺตานญฺจ น ฆาเตสิ ฯ
	สพฺเพ วชนฺติ นิรยํ           เย ยชนฺติ เยปิ เจว ยชาเปนฺติ
	เย จาปิ อนุโมทนฺติ          ยชนฺตานํ เอทิสํ มหายญฺญํ ฯ
			[๓]
	[๘๐๒] กถญฺจ กิร ปุตฺตกามาโย
			คหปตโย ฆรณิโย จ
			นครมฺหิ น อุปวทนฺติ ราชานํ
			มา ฆาตยิ โอรสํ ปุตฺตํ ฯ
			กถญฺจ กิร ปุตฺตกามาโย
			คหปตโย ฆรณิโย จ
			นครมฺหิ น อุปวทนฺติ ราชานํ
			มา ฆาตยิ อตฺรชํ ปุตฺตํ ฯ
			รญฺโญ จมฺหิ อตฺถกาโม
			หิโต จ สพฺพชนปทสฺส ๔
			น โกจิ อสฺส ปฏิฆํ มยา
#๑ สี. ปจฺฉาปิ ยขิสฺสเต ราชา ฯ ม. ปจฺฉาปิ ยชสิ ตุวํ ราชา ฯ  ๒ ม. ชานนฺโต ฯ
#๓ ม. สเจ หิ โส สฺชฺฌติ โย หนาติ   หโตปิ โส สคฺคมุเปติ ฐานํ
#         โภวาทิ โภวาทิน มารเยยฺยุํ      เย จาปิ เตสํ อภิสทฺทเหยฺยุํ ฯ
#๔ สี. ยุ. สพฺพทา ชนปทสฺส ฯ
