		มา จ ปุตฺเต มา จ ปตึ      อทฺทกฺขิ ขณฺฑหาล ตว ชายา
		โย ฆาเตสิ กุมาเร         อทูสเก สีหสงฺกาเส ฯ
		มา จ ปุตฺเต มา จ ปตึ      อทฺทกฺขิ ขณฺฑหาล ตว ชายา
		โย ฆาเตสิ กุมาเร         อเปกฺขิเต สพฺพโลกสฺส ฯ
	[๘๑๙] มา โน เทว อวธิ          ทาเส โน เทหิ ขณฺฑหาลสฺส
		อปิ นิคฬพนฺธกาปิ           หตฺถี อสฺเส จ ปาเลม ฯ
		มา โน เทว อวธิ          ทาเส โน เทหิ ขณฺฑหาลสฺส
		อปิ นิคฬพนฺธกาปิ           หตฺถิฉกณานิ อุชฺเฌม ฯ
		มา โน เทว อวธิ          ทาเส โน เทหิ ขณฺฑหาลสฺส
		อปิ นิคฬพนฺธกาปิ           อสฺสฉกณานิ อุชฺเฌม ฯ
		มา โน เทว อวธิ          ทาเส โน เทหิ ขณฺฑหาลสฺส
		ยสฺส โหนฺติ ตว กามา       อปิ รฏฺฐา ปพฺพาชิตา
			ภิกฺขาจริยํ จริสฺสาม ฯ
		ทิพฺยํ เทว อุปยาจนฺติ        ปุตฺตตฺถิกา ทลิทฺทาปิ
		ปฏิภาณานิปิ หิตฺวา          ปุตฺเต น ลภนฺติ เอกจฺจา
		อาสาสิกานิ ๑ กโรนฺติ      ปุตฺตา โน ชายนฺตุ ตโต ปปุตฺตา
		อถ โน อการณสฺมา         ยญฺญตฺถาย เทว ฆาเตสิ ฯ
		อุปยาจิตเกน ปุตฺตํ ลภนฺติ     มา ตาต โน อฆาเตสิ
		มา กิจฺฉลทฺธเกหิ ปุตฺเตหิ     ยชิตฺโถ อิมํ ยญฺญํ ฯ
		อุปยาจิตเกน ปุตฺตํ ลภนฺติ     มา ตาต โน อฆาเตสิ
#๑ ม. อาสีสิกานิ ฯ
