	[๓๖๐] กตา เม กลฺยาณา อเนกรูปา
			ยญฺญา ยิฏฺฐา เย วิปุลา ปสตฺถา
			วิโสธิโต ปรโลกสฺส มคฺโค
			ธมฺเม ฐิโต โก มรณสฺส ภาเย ฯ
			กตา เม กลฺยาณา อเนกรูปา
			ยญฺญา ยิฏฺฐา เย วิปุลา ปสตฺถา
			อนานุตปฺปํ ปรโลกํ คมิสฺสํ
			ยชสฺสุ ยญฺญํ ขาท ๑ มํ โปริสาท ฯ
			ปิตา จ มาตา จ อุปฏฺฐิตา เม
			ธมฺเมน เม อิสฺสริยํ ปสตฺถํ
			วิโสธิโต ปรโลกสฺส มคฺโค
			ธมฺเม ฐิโต โก มรณสฺส ภาเย ฯ
			ปิตา จ มาตา จ อุปฏฺฐิตา เม
			ธมฺเมน เม อิสฺสริยํ ปสตฺถํ
			อนานุตปฺปํ ปรโลกํ คมิสฺสํ
			ยชสฺสุ ยญฺญํ ขาท มํ โปริสาท ฯ
			ญาตีสุ มิตฺเตสุ กตูปกาโร ๒
			ธมฺเมน เม อิสฺสริยํ ปสตฺถํ
			วิโสธิโต ปรโลกสฺส มคฺโค
			ธมฺเม ฐิโต โก มรณสฺส ภาเย ฯ
#๑ ม. อท ฯ อิโต ปรํ อีทิสเมว ฯ  ๒ ม. กตา เม การา ฯ อิโต ปรํ อีทิสเมว ฯ
