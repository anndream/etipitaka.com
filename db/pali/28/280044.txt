		เอตาทิสํ พฺรหฺมทตฺต         มาตุโฆ ลภเต ทุขํ ฯ
		ขุรธารมนุกฺกมฺม            ติกฺขํ ทูรภิสมฺภวํ
		ปตนฺติ คพฺภปาตินิโย ๑      ทุคฺคํ เวตฺตรณึ นทึ ฯ
		อโยมยา สิมฺพลิโย          โสฬสงฺคุลิกณฺฏกา
		อุภโต มภิลมฺพนฺติ           ทุคฺคํ เวตฺตรณึ นทึ ฯ
		เต อจฺจิมนฺโต ติฏฺฐนฺติ       อคฺคิกฺขนฺธาว อารกา
		อาทิตฺตา ชาตเวเทน        อุทฺธํ โยชนมุคฺคตา ฯ
		เอเต ปชฺชนฺติ ๒ นิรเย     ตตฺเต ติขิณกณฺฏเก
		นาริโย จ อติจารินิโย ๓    นรา จ ปรทารคู ฯ
		เต ปตนฺติ อโธกฺขนฺธา       วิวตฺตา วิหตา ปุถู
		สยนฺติ วินิวิทฺธงฺคา          ทีฆํ ชคฺคนฺติ สพฺพทา ๔ ฯ
		ตโต รตฺยา วิวสเน ๕      มหตึ ปพฺพตูปมํ
		โลหกุมฺภึ ปวชฺชนฺติ          ตตฺตํ อคฺคิสมูทกํ ฯ
		เอวํ ทิวา จ รตฺโต จ       ทุสฺสีลา โมหปารุตา๑
		อนุโภนฺติ สกํ กมฺมํ          ปุพฺเพ ทุกฺกฏมตฺตโน ฯ
		ยา จ ภริยา ธนกฺกีตา       สามิกํ อติมญฺญติ
		สสฺสุํ วา สสฺสุรํ วาปิ        เชฏฺฐํ วาปิ นนนฺทนํ ๖
		ตสฺสา วงฺเกน ชิวฺหคฺคํ       นิพฺพหนฺติ สพนฺธนํ ฯ
		ส พฺยามมตฺตํ กิมินํ          ชิวฺหํ ปสฺสติ อตฺตโน ๗
#๑ ม. คพฺภปาติโย ฯ  ๒ ม. วชนฺติ ฯ สี. ยุ. สชนฺติ ฯ  ๓ ม. อติจารา ฯ
#๔ สี. ยุ. สํวรึ ฯ  ๕ ม. วิวสาเน ฯ  ๖ ม. นนนฺทรํ ฯ  ๗ ม. อตฺตนิ ฯ
