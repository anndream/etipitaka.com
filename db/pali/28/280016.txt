		กตฺวา จ โส นุตฺตปเต ๑ ปเรสํ
		น เตน โส ชีวติ ทีฆมายุํ ๒
		เทวาปิ ปาเปน สเมกฺขเร นํ ฯ
	[๓๒] อญฺญาตกํ สามิเกหิ ปทินฺนํ
		ธมฺเม ฐิตา เย ปฏิจฺฉนฺติ ทานํ
		ปฏิจฺฉกา ทายกา จาปิ ตตฺถ
		สุขปฺผลญฺเญว กโรนฺติ กมฺมํ ฯ
	[๓๓] อญฺโญ นุ เต โกจิ นโร ปฐพฺยา
		สทฺเธยฺย โลกสฺมิ น เม ปิยาติ
		ภุโส จ ตฺยสฺส มนโส วิฆาโต
		ทตฺวา ปิยํ อุมฺมาทนฺตึ อทิฏฺฐา ฯ
	[๓๔] อทฺธา ปิยา มยฺห ชนินฺท เอสา
		น สา มมํ อปฺปิยา ภูมิปาล
		ยนฺเต มยา อุมฺมาทนฺตี ปทินฺนา
		ภุเสหิ ราชา วนถํ สชาหิ ฯ
	[๓๕] โย อตฺตทุกฺเขน ปรสฺส ทุกฺขํ
		สุเขน วา อตฺตสุขํ ทหติ ๓
		ยเถวิทํ มยฺห ตถา ปเรสํ
		โย เอวํ ปชานาติ ส เวทิ ธมฺมํ ฯ
	[๓๖] อญฺโญ นุ เต โกจิ ปโร ปฐพฺยา
#๑ นุตฺตสเตติปิ ฯ   ๒ ม. ทีฆมายุ ฯ  ๓ ม. ทหาติ ฯ
