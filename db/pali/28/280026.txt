		โส เจ อตฺโถ จ ธมฺโม จ    กลฺยาโณ น จ ปาปโก
		โภโต เจ วจนํ สจฺจํ        สุหโต วานโร มยา ฯ
		อตฺตโน เจ หิ วาทสฺส       อปราธํ วิชานิย
		น มํ ตฺวํ ครเหยฺยาสิ        โภโต วาโท หิ ตาทิโส ฯ
	[๖๒] อาหุ ขตฺตวิธา ๑ โลเก     พาลา ปณฺฑิตมานิโน
		มาตรํ ปิตรํ หญฺเญ          อโถ เชฏฺฐํปิ ภาตรํ
		หเนยฺย ปุตฺตทาเร จ        อตฺโถ เจ ตาทิโส สิยา ฯ
	[๖๓] ยสฺส รุกฺขสฺส ฉายาย        นิสีเทยฺย สเยยฺย วา
		น ตสฺส สาขํ ภญฺเชยฺย       มิตฺตทุพฺโภ ๒ หิ ปาปโก ฯ
		อถ อตฺเถ สมุปฺปนฺเน        สมูลมปิ อพฺภุเห
		อตฺโถ เม สมฺพเลนาปิ       สุหโต วานโร มยา ฯ
		โส เจ อตฺโถ จ ธมฺโม จ    กลฺยาโณ น จ ปาปโก
		โภโต เจ วจนํ สจฺจํ        สุหโต วานโร มยา ฯ
		อตฺตโน เจ หิ วาทสฺส       อปราธํ วิชานิย
		น มํ ตฺวํ ครเหยฺยาสิ        โภโต วาโท หิ ตาทิโส ฯ
	[๖๔] อเหตุวาโท ปุริโส          โย จ อิสฺสรกุตฺติโก
		ปุพฺเพกตี จ อุจฺเฉที         โย จ ขตฺตวิโธ ๓ นโร ฯ
		เอเต อสปฺปุริสา โลเก      พาลา ปณฺฑิตมานิโน
		กเรยฺย ตาทิโส ปาปํ        อโถ อญฺญมฺปิ การเย
#๑ ม. ขตฺตวิทา ฯ  ๒ ยุ. มิตฺตทูภี ฯ  ๓ ม. ขตฺตวิโท ฯ
