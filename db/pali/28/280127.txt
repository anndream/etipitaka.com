			ฉนฺทสา วา รติยา วา ธเนน วา
			ชาตเวทสทิสํปิ ตาทิสํ
			ราคโทสวธิโย ๑ ทหนฺติ นํ ฯ
			อทฺธํ ญตฺวา ปุริสํ มหทฺธนํ
			โอสรนฺติ สธนํ ๒ สหตฺตนา
			รตฺตจิตฺตํ อติเวฐยนฺติ นํ
			สาลํ มาลุวลตาว กานเน ฯ
			ตา อุเปนฺติ วิวิเธน ฉนฺทสา
			จิตฺรพิมฺพมุขิโย อลงฺกตา
			โอหสนฺติ ๓ ปหสนฺติ นาริโย
			สํวโรว ๔ สตมายโกวิทา ฯ
			ชาตรูปมณิมุตฺตภูสิตา
			สกฺกตา ปติกุเลสุ นาริโย
			รกฺขิตา อติจรนฺติ สามิกํ
			ทานวํว หทยนฺตรนิสฺสิตา ๕ ฯ
			เตชวาปิ หิ นโร วิจกฺขโณ
			สกฺกโต พหุชนสฺส ปูชิโต
			นารีนํ วสงฺคโต น ภาสติ
			ราหุนา อุปหโตว จนฺทิมา ฯ
			ยํ กเรยฺย กุปิโต ทิโส ทิสํ
#๑ สี. ยุ. -วติโย ฯ   ๒ ม. สธนา ฯ  ๓ ม. อุหสนฺติ ฯ สี. ยุ. อูหสนฺติ ฯ
#๔ ม. สมฺพโรว ฯ   ๕ ม. -รสฺสิตา ฯ
