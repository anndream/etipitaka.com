		อิจฺฉา โลโภ จ กุมฺมคฺโค     อุชุมคฺโค จ สญฺญโม ฯ
		รูเป สทฺเท รเส คนฺเธ      วาหนสฺส ปธาวโต
		ปญฺญา อาโกฏนี ราช        ตตฺถ อตฺตาว สารถิ ฯ
		สเจ เอเตน ยาเนน        สมจริยา ทฬฺหา ธิติ
		สพฺพกามทุโห ราช          น ชาตุ นิรยํ วเชติ ฯ
	[๘๙๒] อลาโต เทวทตฺโตสิ         สุนาโม อาสิ ภทฺทชิ
		วิชโย สารีปุตฺโตสิ          โมคฺคลฺลาโนสิ วีชโก ฯ
		สุนกฺขตฺโต ลิจฺฉวิปุตฺโต       คุโณ อาสิ อเจลโก
		อานนฺโท สา รุจา อาสิ      ยา ราชานํ ปสาทยิ ฯ
		อุรุเวลกสฺสโป ราชา        ปาปทิฏฺฐิ ตทา อหุ
		มหาพฺรหฺมา โพธิสตฺโต       เอวํ ธาเรถ ชาตกนฺติ ฯ
		มหานารทกสฺสปชาตกํ อฏฺฐมํ ฯ
			___________________
			๙ วิธุรชาตกํ
	[๘๙๓] ปณฺฑุ กีสิยาสิ ทุพฺพลา
			วณฺณรูปํ น ตเวทิสํ ปุเร
			วิมเล อกฺขาหิ ปุจฺฉิตา
			กีทิสี ตุยฺหํ สรีรเวทนา ฯ
	[๘๙๔] ธมฺโม มนุเชสุ มาตีนํ
			โทหโฬ นาม ชนินฺท วจฺจติ
