			เอวํ เม โหติ อสตํ สมาคโม
			อนทฺธเนยฺโย อุทกํ ถเลว ฯ
			สเร ยถา วาริ ชนินฺท วุฏฺฐํ
			จิรฏฺฐิตีกํ นรวีรเสฏฺฐ
			เอวํปิ เม ๑ โหติ สตํ สมาคโม
			จิรฏฺฐิตีโก อุทกํ สเรว ฯ
			อพฺยายิโก โหติ สตํ สมาคโม
			ยาวมฺปิ ติฏฺเฐยฺย ตเถว โหติ
			ขิปฺปํ หิ เวติ อสตํ สมาคโม
			ตสฺมา สตํ ธมฺโม อสพฺภิ อารกา ฯ
	[๓๙๓] น โส ราชา โย อเชยฺยํ ชินาติ
			น โส สขา โย สขารํ ชินาติ
			น สา ภริยา ยา ปติโน น วิเภติ
			น เต ปุตฺตา เย น ภรนฺติ ชิณฺณํ ฯ
			น สา สภา ยตฺถ น สนฺติ สนฺโต
			น เต สนฺโต เย น ภณนฺติ ธมฺมํ
			ราคญฺจ โทสญฺจ ปหาย โมหํ
			ธมฺมํ ภณนฺตาว ภวนฺติ สนฺโต ฯj
		นาภาสมานํ ชานนฺติ         มิสฺสํ พาเลหิ ปณฺฑิตํ
		ภาสมานญฺจ ชานนฺติ         เทเสนฺตํ อมตํปทํ ฯ
#๑ ม. เว ฯ
