		อทาสิ อุชุภูเตสุ            วิปฺปสนฺเนน เจตสา ฯ
		จาตุทฺทสึ ปญฺจทสึ           ยา จ ปกฺขสฺส อฏฺฐมี
		ปาฏิหาริยปกฺขญฺจ           อฏฺฐงฺคสุสมาหิตํ
		อุโปสถํ อุปวสิ             สทา สีเลสุ สํวุโต
		สญฺญโม สํวิภาโค จ         โส วิมานสฺมิ โมทติ ฯ
	[๕๗๕] ปภาสติมิทํ พฺยมฺหํ           ผลิกาสุ สุนิมฺมิตํ
		นารีวรคณากิณฺณํ            กูฏาคารวิโรจิตํ
		อุเปตํ อนฺนปาเนหิ          นจฺจคีเตหิ จูภยํ ฯ
			วิตฺตี หิ มํ วินฺทติ สูต ทิสฺวา
			ปุจฺฉามิ ตํ มาตลิ เทวสารถิ
			อิมา นุ นารี ๑ กิมกํสุ สาธุํ
			ยา ๒ โมทเร สคฺคปฺปตฺตา วิมาเน ฯ
	[๕๗๖] ตสฺส ปุฏฺโฐ วิยากาสิ        มาตลิ เทวสารถิ
		วิปากํ ปุญฺญกมฺมานํ          ชานํ อกฺขาสิชานโต ฯ
			ยากาจิ นารี อิธ ชีวโลเก
			สีลวนฺติโย อุปาสิกา
			ทาเน รตา นิจฺจปสนฺนจิตฺตา
			สจฺเจ ฐิตา อุโปสเถ อปฺปมตฺตา
		สญฺญมา สํวิภาคา จ         ตา วิมานสฺมิ โมทเร ฯ
	[๕๗๗] ปภาสติมิทํ พฺยมฺหํ          เวฬุริยาสุ นิมฺมิตํ
#๑ ม. อิเม นุ มจฺจา ฯ    ๒ ม. เย ฯ
