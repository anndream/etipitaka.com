	[๙๗๙] สเจ หิ กตฺเต อนุสาสิตา เต
			ปุตฺตา จ ทารา อนุชีวิโน จ
			หนฺเทหิทานิ ตรมานรูโป
			ทีโฆ หิ อทฺธาปิ อยํ ปุรตฺถา ฯ
		อสมฺภีโตว ๑ คณฺหาหิ       อาชานียสฺส ๒ วาลธึ
		อิทํ ปจฺฉิมกํ ตุยฺหํ           ชีวโลกสฺส ทสฺสนํ ฯ
	[๙๘๐] โสหํ กิสฺสานุภายิสฺสํ ๓      ยสฺส เม นตฺถิ ทุกฺกฏํ
		กาเยน วาจา มนสา        เยน คจฺเฉยฺย ทุคฺคตึ ฯ
	[๙๘๑] โส อสฺสราชา วิธุรํ วหนฺโต
			ปกฺกามิ เวหายสมนฺตลิกฺเข
			สาขาสุ เสเลสุ อสชฺชมาโน
			กาฬาคิรึ ขิปฺปมุปาคมาสิ ฯ
	[๙๘๒] อิตฺถีสหสฺสํ ภริยานํ          ทาสีสตฺตสตานิ จ
			พาหา ปคฺคยฺห ปกฺกนฺทุํ
		ยกฺโข พฺราหฺมณวณฺเณน       วิธุรํ อาทาย คจฺฉติ ฯ
		โอโรธา จ กุมารา จ       เวสิยานา จ พฺราหฺมณา
			พาหา ปคฺคยฺห ปกฺกนฺทุํ
		ยกฺโข พฺราหฺมณวณฺเณน       วิธุรํ อาทาย คจฺฉติ ฯ
		หตฺถาโรหา อนีกฏฺฐา        รถิกา ปตฺติการกา
			พาหา ปคฺคยฺห ปกฺกนฺทุํ
#๑ ม. อฉมฺภิโตว ฯ   ๒ ม. อาชาเนยฺยสฺส ฯ   ๓ ม. ...กิสฺส นุ ภายิสฺสํ ฯ
