	[๙๐๔] ยาว อามนฺตเย ญาตี        มิตฺเต จ สุหทชฺชเน
		อนามนฺตกตกมฺมํ            ตํ ปจฺฉา อนุตปฺปติ ฯ
	[๙๐๕] ตโต โส วรุโณ นาโค       ปวิสิตฺวา นิเวสนํ
		ภริยํ อามนฺตยิตฺวาน         อิทํ วจนมพฺรวิ ฯ
		อยํ โส ปุณฺณโก ยกฺโข       ยาจติ มํ อิรนฺทตึ
		พหุนา วิตฺตลาเภน          ตสฺส เทม ปิยํ มม ฯ
	[๙๐๖] น ธเนน น วิตฺเตน         ลพฺภา อมฺหํ อิรนฺทตี
			สเจ จ โข หทยํ ปณฺฑิตสฺส
			ธมฺเมน ลทฺธา อิธ มาหเรยฺย
			เอเตน วิตฺเตน กุมาริ ลพฺภา
			นาญฺญํ ธนํ อุตฺตรึ ปตฺถยาม ฯ
	[๙๐๗] ตโต โส วรุโณ นาโค       นิกฺขมิตฺวา นิเวสนา
		ปุณฺณกามนฺตยิตฺวาน          อิทํ วจนมพฺรวิ ฯ
		น ธเนน น วิตฺเตน         ลพฺภา อมฺหํ อิรนฺทตี
			สเจ ตุวํ ทหยํ ปณฺฑิตสฺส
			ธมฺเมน ลทฺธา อิธมาหเรสิ
			เอเตน วิตฺเตน กุมาริ ลพฺภา
			นาญฺญํ ธนํ อุตฺตรึ ปตฺถยาม ฯ
	[๙๐๘] ยํ ปณฺฑิโตเตฺยเก วทนฺติ โลเก
			ตเมว พาโลติ ปุนาหุ อญฺเญ
