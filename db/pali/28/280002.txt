	[๕] ตญฺจ ทิสฺวาน อายนฺตึ        อามุตฺตมณิกุณฺฑลํ
		อิสิสิงฺโค ปาวิสิ ภีโต        อสฺสมํ ปณฺณฉาทนํ ฯ
		อสฺสมสฺส จ สา ทฺวาเร      เคณฺฑุเกนสฺส กีฬติ
		วิทํสยนฺตี องฺคานิ           คุยฺหํ ปกาสิตานิ จ ฯ
		ตญฺจ ทิสฺวาน กีฬนฺตึ         ปณฺณสาลคโต ชฏี
		อสฺสมา นิกฺขมิตฺวาน         อิทํ วจนมพฺรวิ ฯ
	[๖] อมฺโภ โก นาม โส รุกฺโข    ยสฺส เตวํ คตํ ผลํ
		ทูเรปิ ขิตฺตํ ปจฺเจติ         น ตํ โอหาย คจฺฉติ ฯ
	[๗] อสฺสมสฺส มม พฺรหฺเม        สมีเป คนฺธมาทเน
		พหโว ๑ ตาทิสา รุกฺขา     ยสฺส เตวํ คตํ ผลํ
		ทูเรปิ ขิตฺตํ ปจฺเจติ         น มํ โอหาย คจฺฉติ ฯ
	[๘] เอตุ ภวํ อสฺสมิมํ อเทตุ
		ปชฺชญฺจ ภกฺขญฺจ ปฏิจฺฉ ทมฺมิ
		อิทมาสนํ อตฺร ภวํ นิสีทตุ
		อิโต ภวํ มูลผลานิ ภุญฺชตุ ๒ ฯ
	[๙] กินฺเต อิทํ อูรูนมนฺตรสฺมึ
		สุปิจฺฉิตํ กณฺหริวปฺปกาสติ
		อกฺขาหิ เม ปุจฺฉิโต เอตมตฺถํ
		โกเส นุ เต อุตฺตมงฺคํ ปวิฏฺฐํ ฯ
	[๑๐] อหํ วเน มูลผเลสนํ จรํ
#๑ สี. ปพฺพเต ฯ      ๒ สี. ขาทตุ ฯ
