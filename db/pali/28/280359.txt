			ทุกฺขูปนีโตปิ ตยา สเมจฺจ
			วินฺเทยฺย โปโส สุขมาตุโรปิ ฯ
	[๑๐๓๑] อทฺธา สตํ ภาสสิ นาคิ ธมฺมํ
			อนุตฺตรํ อตฺถปทํ สุจิณฺณํ
			เอตาทิสิยาสุ หิ อาปทาสุ
			ปญฺญายเต มาทิสานํ วิเสโส ฯ
	[๑๐๓๒] อกฺขาหิ โน ตายํ มุธา นุ ลทฺโธ
			อกฺเขหิ โน ตายํ อเชสิ ชูเต
			ธมฺเมน ลทฺโธ อิติมายมาห ๑
			กถํ [๒] ตุวํ หตฺถมิมสฺสมาคโต ฯ
	[๑๐๓๓] โย มิสฺสโร ตตฺถ อโหสิ ราชา
			ตมายมกฺเขหิ อเชสิ ชูเต
			โส มํ ชิโต ราชา อิมสฺสทาสิ
			ธมฺเมน ลทฺโธสฺมิ อสาหเสน ฯ
	[๑๐๓๔] ยเถว วรุโณ นาโค       ปญฺหํ ปุจฺฉิตฺถ ปณฺฑิตํ
		ตเถว นาคกญฺญาปิ        ปญฺหํ ปุจฺฉิตฺถ ปณฺฑิตํ ฯ
		ยเถว วรุณํ นาคํ         ธีโร โตเสสิ ปุจฺฉิโต
		ตเถว นาคกญฺญมฺปิ        ธีโร โตเสสิ ปุจฺฉิโต ฯ
			อุโภปิ เต อตฺตมเน วิทิตฺวา
			มโหรคํ นาคกญฺญญฺจ ธีโร
#๑ ม. อิติ ตายมาห ฯ      ๒ ม. นุ ฯ
