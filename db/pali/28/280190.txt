		ผลานิ ขุทฺทกปฺปานิ          ภุญฺช ราช วรํ วรํ ฯ
		อิทมฺปิ ปานียํ สีตํ           อาภตํ คิริคพฺภรา
		อิโต ๑ ปิว มหาราช       สเจ ตฺวํ อภิกงฺขสิ ฯ
	[๕๐๐] นาลํ อนฺธา วเน ทฏฺฐุํ       โก นุ โว ผลมาหริ
		อนนฺธสฺเสวายํ สมฺมา        นิวาโป มยฺห ขายติ ฯ
	[๕๐๑] ทหโร ยุวา นาติพฺรหา       สาโม กลฺยาณทสฺสโน
		ทีฆสฺส เกสา อสิตา         อโถ สุนคฺคเวลฺลิตา ฯ
		โส หเว ผลมาหริตฺวา       อิโต อาทาย กมณฺฑลุํ
		นทึ คโต อุทหาโร          มญฺเญ น ทูรมาคโต ฯ
	[๕๐๒] อหนฺตํ อวธึ สามํ           โย ตุยฺหํ ปริจารโก
		ยํ กุมารํ ปเวเทถ          สามํ กลฺยาณทสฺสนํ ฯ
		ทีฆสฺส เกสา อสิตา         อโถ สุนคฺคเวลฺลิตา
		เตสุ โลหิตลิตฺเตสุ          เสติ สาโม มยา หโต ฯ
	[๕๐๓] เกน ทุกูล มนฺเตสิ          หโต สาโมติ วาทินา
		หโต สาโมติ สุตฺวาน        หทยํ เม ปเวธติ ฯ
		อสฺสตฺถสฺเสว ตรุณํ          ปวาลํ มาลุเตริตํ
		หโต สาโมติ สุตฺวาน        หทยํ เม ปเวธติ ฯ
	[๕๐๔] ปาริเก กาสิราชายํ         โส สามํ มิคสมฺมเต
		โกธสา อุสุนา วิชฺฌิ         ตสฺส มา ปาปมิจฺฉิมฺหา ฯ
	[๕๐๕] กิจฺฉา ลทฺโธ ปิโย ปุตฺโต     โย อนฺเธ อภรี วเน
#๑ ม. ตโต ฯ
