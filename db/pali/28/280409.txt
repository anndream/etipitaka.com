	วารณา วุยฺหนา ๑ รุกฺขา      มุจลินฺทมุภโต ๒ สรํ ฯ
	สิรีสา เสตปาริสา ๓         สาธุ วายนฺติ ปทฺมกา
	นิคฺคณฺฑี สรนิคฺคณฺฑี ๔         อสนา เจตฺถ ปุปฺผิตา ฯ
	ปงฺกุรา ๕ พหุลา เสลา       โสภญฺชนา จ ปุปฺผิตา
	เกตกา กณิการา จ           กณเวรา จ ปุปฺผิตา ฯ
	อชฺชุนา อชฺชุกณฺณา จ          มหานามา จ ปุปฺผิตา
	สมฺปุปฺผิตคฺคา ติฏฺฐนฺติ          ปชฺชลนฺเตว กึสุกา ฯ
	เสตปณฺณิ สตฺตปณฺณา           กทลิโย กุสุมฺภรา
	ธนุตกฺการิปุปฺเผหิ             สีสปาวรณานิ จ ฯ
	อจฺฉิปา สิมฺพลีรุกฺขา ๖        สลฺลกิโย จ ปุปฺผิตา
	เสตเครูตคริกา              มํสิโกฏฺฐกุลาวรา ๗ ฯ
	ทหรา รุกฺขา วุฑฺฒา จ         อกุฏิลา เจตฺถ ปุปฺผิตา
	อสฺสมํ อุภโต ฐนฺติ            อคฺยาคารํ สมนฺตโต ฯ
	[๑๑๕๒] อเถตฺถ อุทกนฺตสฺมึ          พหู ชาตา ผณิชฺชกา
	มุคฺคติโย กรติโย             เสวาลํ สีสกํ พหุ ๘ ฯ
	อุทฺธาปวตฺตํ ๙ อุลฺลุฬิตํ        มกฺขิกา หิงฺคุชาลิกา
	ทาสิมกญฺจโก เจตฺถ           พหู นีเจ กลมฺพกา ฯ
	เอฬมฺพเกหิ สญฺฉนฺนา          รุกฺขา ติฏฺฐนฺติ พฺราหฺมณ
	สตฺตาหํ ธาริยมานานํ          คนฺโธ เตสํ น ฉิชฺชติ ฯ
#๑ ม. วยนา ฯ สี. ยุ. สายนา ฯ  ๒ สี. ยุ. ...มภิโต ฯ   ๓ สี. ยุ. เสตวาริสา ฯ
#๔ ม. นิคฺคุณฺฑี สิรีนิคฺคุณฺฑี ฯ  ๕ ม. ปงฺคุรา ฯ  ๖ ม. อจฺฉิวา สลฺลวา ฯ สี. ..
#สพลา ฯ ยุ. ... สิมลา ฯ   ๗ ม. ...กฏฺฐ... ฯ   ๘ ม. เสวาลสีสกา พหู ฯ   ๙ ม.
#อุทฺทาปวตฺตํ ฯ
