	[๘๗] ตํ ตตฺถ อวจุํ กญฺญา         ทีฆาวว รฏฺฐวฑฺฒนํ
		กุหึ ราชา อนุปฺปตฺโต        อิโต ราชา กุหึ คโต ฯ
	[๘๘] ปงฺกํ ราชา อติกฺกนฺโต       ถเล ราชา ปติฏฺฐิโต
		อกณฺฏกํ อคหนํ             ปฏิปนฺโน มหาปถํ ฯ
		อหญฺจ ปฏิปนฺโนสฺมิ          มคฺคํ ทุคฺคติคามินํ
		สกณฺฏกํ สคหนํ             เยน คจฺฉนฺติ ทุคฺคตึ ฯ
	[๘๙] ตสฺส เต สฺวาคตํ ราช       สีหสฺเสว คิริพฺพชํ
		อนุสาส มหาราช           ตฺวํ โน สพฺพาสมิสฺสโรติ ฯ
			โสณกชาตกํ ปฐมํ ฯ
			____________
			๒ สงฺกิจฺจชาตกํ
	[๙๐] ทิสฺวา นิสินฺนํ ราชานํ        พฺรหฺมทตฺตํ รเถสภํ
		อถสฺส ปฏิเวเทสิ           ยสฺสาสิ อนุกมฺปโก ฯ
		สงฺกิจฺจายํ อนุปฺปตฺโต        อิสีนํ สาธุสมฺมโต
		ตรมานรูโป นิยฺยาหิ         ขิปฺปํ ปสฺส มเหสินํ ฯ
		ตโต จ ราชา ตรมาโน      ยุตฺตมารุยฺห สนฺทนํ
		มิตฺตามจฺจปริพฺยูโฬฺห ๑      อคมาสิ รเถสโภ ฯ
		นิกฺขิปฺป ปญฺจ กกุธานิ        กาสีนํ รฏฺฐวฑฺฒโน
		วาลวีชนิมุณฺหีสํ             ขคฺคํ ฉตฺตญฺจุปาหนํ ฯ
		โอรุยฺห ราชา ยานมฺหา      ฐปยิตฺวา ปฏิจฺฉทํ
#๑ สี. ยุ. -ปริพฺพูโฬฺห ฯ
