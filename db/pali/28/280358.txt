			อิทฺธี ชุตี พลวิริยูปปตฺติ
			อิทญฺจ เม ธีร มหาวิมานํ ฯ
	[๑๐๒๗] เอวญฺจ เต ลทฺธมิทํ วิมานํ
			ชานาสิ ปุญฺญาน ผลูปปตฺตึ
			ตสฺมาหิ ธมฺมญฺจร อปฺปมตฺตา
			ยถา วิมานํ ปุน มาวเสสิ ฯ
	[๑๐๒๘] นยีธ สนฺติ สมณพฺราหฺมณา จ
			เยสนฺนปานานิ ทเทมุ กตฺเต
			อกฺขาหิ เม ปุจฺฉิโต เอตมตฺถํ
			ยถา วิมานํ ปุน มาวเสม ฯ
	[๑๐๒๙] โภคี หิ เต สนฺติ อิธูปปนฺนา
			ปุตฺตา จ สามี ๑ อนุชีวิโน จ
			เตสุ ตุวํ วจสา กมฺมุนา จ
			อสมฺปทุฏฺฐา จ ภวาหิ นิจฺจํ ฯ
			เอวํ ตุวํ นาคิ อสมฺปโทสํ
			อนุปาลย วจสา กมฺมุนา จ
			ฐตฺวา อิธ ยาวตายุกํ วิมาเน
			อุทฺธํ อิโต คจฺฉสิ เทวโลกํ ฯ
	[๑๐๓๐] อทฺธา หิ โส โสจติ ราชเสฏฺโฐ
			ตยา วินา ยสฺส ตุวํ สชิพฺโพ
#๑ ม. ทารา ฯ
