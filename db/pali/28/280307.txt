		มุฬฺหสฺส มคฺคมาจิกฺขิ         ธมฺมมกฺขาสิ สุพฺพตา ฯ
	[๘๖๖] อถาคมา พฺรหฺมโลกา        นารโท มานุสึ ปถํ
		ชมฺพูทีปํ อเวกฺขนฺโต         อทฺทส ๑ ราชานมงฺคตึ ฯ
		ตโต ปติฏฺฐ ปาสาเท        เวเทหสฺส ปุรกฺขโต ๒
		ตญฺจ ทิสฺวา อนุปฺปตฺตํ        รุจา อิสิมวนฺทถ ฯ
	[๘๖๗] อถาสนมฺหา โอรุยฺห         ราชา พฺยมฺหิตมานโส ๓
		นารทํ ปริปุจฺฉนฺโต          อิทํ วจนมพฺรวิ ฯ
			กุโต นุ อาคจฺฉสิ เทววณฺณี
			โอภาสยํ สพฺพทิสา ๔ จนฺทิมา ว
			อกฺขาหิ เม ปุจฺฉิโต นามโคตฺตํh
			กถนฺนุ ชานนฺติ มนุสฺสโลเก ฯ
	[๘๖๘] อหญฺหิ เทวโต อิทานิ เอมิ
			โอภาสยํ สพฺพทิสา ๔ จนฺทิมา ว
			อกฺขามิ เต ปุจฺฉิโต นามโคตฺตํ
			ชานนฺติ มํ นารโท กสฺสโป จาติ ฯ
	[๘๖๙] อจฺฉริยรูปํ ๕ ตว ยาทิสญฺจ
			เวหายสํ คจฺฉสิ ติฏฺฐสิ จ
			ปุจฺฉามิ ตํ นารท เอตมตฺถํ
			อถ เกน วณฺเณน ตวายมิทฺธิ ฯ
#๑ ม. อทฺทา ฯ    ๒ ม. ปุรตฺถโต ฯ   ๓ ม. พฺยถิตมานโส ฯ  ๔ สี. ยุ. สํวรึ ฯ
#๕ ม. อจฺเฉรรูปํ ฯ
