		สุวณฺเณน ปฏิจฺฉนฺนํ          ทาสีคณปุรกฺขิตํ ฯ
	[๖๒๗] ททามิทานิ เต ภริยํ         นารึ สพฺพงฺคโสภนึ
		สุวณฺเณน ปฏิจฺฉนฺนํ          ทาสีคณปุรกฺขิตํ ฯ
	[๖๒๘] หตฺถี อสฺสา รถา ปตฺติ       เสนา ติฏฺฐนฺติ จมฺมิกา
		อุกฺกา ปทิตฺตา ฌายนฺติ       กินฺนุ มญฺญนฺติ ปณฺฑิตา ฯ
	[๖๒๙] หตฺถี อสฺสา รถา ปตฺติ       เสนา ติฏฺฐนฺติ จมฺมิกา
		อุกฺกา ปทิตฺตา ฌายนฺติ       กินฺนุ กาหนฺติ ปณฺฑิต ฯ
	[๖๓๐] รกฺขติ ตํ มหาราช          จูฬเนยฺโย มหพฺพโล
		ปทุฏฺโฐ เต พฺรหฺมทตฺโต ๑   ปาโต ตํ ฆาตยิสฺสติ ฯ
	[๖๓๑] อุพฺเพธติ เม หทยํ          มุขญฺจ ปริสุสฺสติ
		นิพฺพุตึ นาธิคจฺฉามิ          อคฺคิทฒฺโฒว อาตเป ฯ
		กมฺมารานํ ยถา อุกฺกา       อนฺโต ฌายติ โน พหิ
		เอวมฺปิ หทยํ มยฺหํ          อนฺโต ฌายติ โน พหิ ฯ
	[๖๓๒] ปมตฺโต มนฺตนาตีโต         ภินฺนมนฺโตสิ ขตฺติย
		อิทานิ โข ตํ ตายนฺตุ        ปณฺฑิตา มนฺติโน ชนา ฯ
		อกตฺวามจฺจสฺส วจนํ         อตฺถกามหิเตสิโน
		อตฺตปีติรโต ราช           มิโค กูเฏว โอหิโต ฯ
		ยถาปิ มจฺโฉ พลิสํ          วงฺกํ มํเสน ฉาทิตํ
		อามคิทฺโธ น ชานาติ        มจฺโฉ มรณมตฺตโน ฯ
		เอวเมว ตุวํ ราช          จูฬเนยฺยสฺส ธีตรํ
#๑ ม. ปทุฏฺโฐ พฺรหฺมทตฺเตน ฯ
