		มคฺโค สคฺคสฺส โลกสฺส       ยถา ชานาสิ ตฺวํ อิเส ฯ
		อุฏฺฐานปาริจริยาย          มาตาปิตุสุขาวหํ
		ตํ มํ ปุญฺญานิ วาเรติ        อริยมคฺคาวโร นโร ฯ
	[๑๕๕] สุณนฺตุ โภนฺโต วจนํ         ภาตุรชฺฌาวรา มม
		กุลวํสํ มหาราช            โปราณํ ปริหาปยํ
		อธมฺมจารี เชฏฺเฐสุ ๑      นิรยํ โส อุปปชฺชติ ๒ ฯ
		เย จ ธมฺมสฺส กุสลา        โปราณสฺส ทิสํปติ
		จาริตฺเตน จ สมฺปนฺนา       น เต คจฺฉนฺติ ทุคฺคตึ ฯ
		มาตา ปิตา จ ภาตา จ      ภคินี ญาติพนฺธวา
		สพฺเพ เชฏฺฐสฺส เต ภารา    เอวํ ชานาหิ ภารถ ๓ ฯ
		อาทิยิตฺวา ครุํ ภารํ         นาวิโก วิย อุสฺสเห
		ธมฺมญฺจ นปฺปมชฺชามิ         เชฏฺโฐ จสฺมิ รเถสภ ฯ
	[๑๕๖] อธิคตมฺหา ตเม ญาณํ        ชาลํว ชาตเวทโต
		เอวเมว โน ภวํ ธมฺมํ       โกสิโย ปวิทํสยิ ฯ
		ยถา อุทยมาทิจฺโจ          วาสุเทโว ปภงฺกโร
		ปาณีนํ ปวิทํเสติ            รูปํ กลฺยาณปาปกํ
		เอวเมว โน ภวํ ธมฺมํ       โกสิโย ปวิทํสยิ ฯ
	[๑๕๗] เอวํ เม ยาจมานสฺส        อญฺชลึ นาวพุชฺฌถ
		ตว ปฏฺฐจโร ๔ เหสฺสํ      วุฏฺฐิโต ปริจารโก ฯ
	[๑๕๘] อทฺธา นนฺท วิชานาสิ        สทฺธมฺมํ สพฺภิเทสิตํ
#๑ สี. โย เชฏฺโฐ ฯ  ๒ ม. โสปปชฺชติ ฯ  ๓ ม. ภารธ ฯ  ๔ ม. ปทฺธจโร ฯ
#ยุ. พทฺธญฺจโร ฯ
