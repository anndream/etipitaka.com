		มตํ วา ยทิ วา ชีวํ         ภูริทตฺตํ ยสสฺสินํ ฯ
	[๗๓๒] สกุณี หตปุตฺตาว            สุญฺญํ ทิสฺวา กุลาวกํ
		จิรํ ทุกฺเขน ฌายิสฺสํ         ภูริทตฺตํ อปสฺสตี ฯ
		กุรุรี หตจฺฉาปาว ๑        สุญฺญํ ทิสฺวา กุลาวกํ
		จิรํ ทุกฺเขน ฌายิสฺสํ         ภูริทตฺตํ อปสฺสตี ฯ
		สา นูน จกฺกวกฺกีว          ปลฺลลสฺมึ อนูทเก
		จิรํ ทุกฺเขน ฌายิสฺสํ         ภูริทตฺตํ อปสฺสตี ฯ
		กมฺมารานํ ยถา อุกฺกา       อนฺโต ฌายติ โน พหิ
		เอวํ ฌายามิ โสเกน        ภูริทตฺตํ อปสฺสตี ฯ
	[๗๓๓] สาลาว สมฺปมทฺทิตา ๒      มาลุเตน ปมทฺทิตา
		เสนฺติ ปุตฺตา จ ทารา จ     ภูริทตฺตนิเวสเน ฯ
	[๗๓๔] เตสํ สุตฺวาน นิคฺโฆสํ        ภูริทตฺตนิเวสเน
		อริฏฺโฐ จ สุโภโค ๓ จ     ปธาวึสุ ๔ อนนฺตรา
		อมฺม อสฺสาส มา โสจิ       เอวํธมฺมา หิ ปาณิโน
		จวนฺติ อุปปชฺชนฺติ           เอสาสฺส ปริณามตา ฯ
	[๗๓๕] อหํปิ ตาต ชานามิ          เอวํธมฺมา หิ ปาณิโน
		โสเกน จ ปเรตสฺมึ         ภูริทตฺตํ อปสฺสตี
		อชฺช เจ เม อิมํ รตฺตึ       สุทสฺสน วิชานาหิ
		ภูริทตฺตํ อปสฺสนฺตี           มญฺเญ หิสฺสามิ ชีวิตํ ฯ
	[๗๓๖] อมฺม อสฺสาส มา โสจิ       อานยิสฺสาม ภาตรํ
#๑ ม. กุรรี หตฉาปาว ฯ   ๒ ม. สมฺปมถิตา ฯ    ๓ สี. ยุ. สุภโค ฯ   ๔ สี. ยุ.
#อุปธาวึสุ ฯ
