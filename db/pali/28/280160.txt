		ขิปฺปํ ยานานิ โยเชนฺตุ       คจฺฉํ ปุตฺตนิวาทโก ฯ
		สมาคตา ชานปทา          เนคมา จ สมาคตา
		ขิปฺปํ ยานานิ โยเชนฺตุ       คจฺฉํ ปุตฺตนิวาทโก ฯ
	[๔๑๙] อสฺเส จ สารถี ยุตฺเต       สินฺธเว สีฆวาหเน
		ราชทฺวารํ อุปาคญฺฉฉ         ยุตฺตา เทว อิเม หยา ฯ
	[๔๒๐] ถูลา ชเวน หายนฺติ         กีสา หายนฺติ ถามสา
		กีเส ถูเล วิวชฺชิตฺวา ๑     สํสฏฺฐา โยชิตา หยา ฯ
	[๔๒๑] ตโต ราชา ตรมาโน        ยุตฺตมารุยฺห สนฺทนํ
		อิตฺถาคารํ อชฺฌภาสิ         สพฺพาว อนุยาถ มํ ฯ
		วาลวีชนิมุณฺหีสํ             ขคฺคํ ฉตฺตญฺจ ปณฺฑรํ
		อุปาธี รถมารุยฺห           สุวณฺเณหิ อลงฺกตา ฯ
		ตโต จ ราชา ปายาสิ       ปุรกฺขิตฺวาน สารถึ
		ขิปฺปเมว อุปาคญฺฉิ          ยตฺถ สมฺมติ เตมิโย ฯ
	[๔๒๒] ตญฺจ ทิสฺวาน อายนฺตํ        ชลนฺตมิว เตชสา
		ขตฺตสงฺฆปริพฺยูฬฺหํ           เตมิโย เอตทพฺรวิ ฯ
		กจฺจิ นุ ตาต กุสลํ          กจฺจิ ตาต อนามยํ
		สพฺพา จ ราชกญฺญาโย       อโรคา มยฺห มาตโร ฯ
	[๔๒๓] กุสลญฺเจว เม ปุตฺต         อโถ ปุตฺต อนามยํ
		สพฺพา จ ราชกญฺญาโย       อโรคา ตุยฺห มาตโร ฯ
	[๔๒๔] กจฺจิ อมชฺชโป ๒ ตาต      กจฺจิ เต สุรมปฺปิยํ
#๑ ม. วิวชฺเชตฺวา   ๒ สี. กจฺจิสฺสมชฺชโป ฯ
