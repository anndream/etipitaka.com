		ปาปญฺจ ปสฺสํ อภิสมฺปรายํ ฯ
	[๔๕] น เหตํ ธมฺมํ ๑ สีวิราช วชฺชุํ
		สเนคมา ชานปทา จ สพฺเพ
		ยนฺเต มยา อุมฺมาทนฺตี ปทินฺนา
		ภุเสหิ ราชา วนถํ สชาหิ ฯ
	[๔๖] อทฺธา ตุวํ กตฺเต หิโตสิ มยฺหํ
		สขา มมํ อุมฺมาทนฺตี ตุวญฺจ
		สตญฺจ ธมฺมานิ สุกิตฺติตานิ
		สมุทฺทเวลาว ทุรจฺจยานิ ฯ
	[๔๗] อาหุเนยฺโย เมสิ หิตานุกมฺปี
		ธาตา วิธาตา จสิ กามปาโล
		ตยี หุตา ราช มหปฺผลา หิ ๒
		กาเมน เม อุมฺมาทนฺตึ ปฏิจฺฉ ฯ
	[๔๘] อทฺธา หิ สพฺพํ อภิปารก ตุวํ
		ธมฺมํ อจารี มม กตฺตุปุตฺต
		อญฺโญ นุ เต โก อิธ โสตฺถิกตฺตา
		ทฺวิปโท นโร อรุเณ ชีวโลเก ฯ
	[๔๙] ตฺวํ นุ เสฏฺโฐ ตฺวมนุตฺตโรสิ
		ตฺวํ ธมฺมคู ธมฺมวิทู สุเมโธ
		โส ธมฺมคุตฺโต จิรเมว ชีว
#๑ ม. น เหตธมฺมํ ฯ  ๒ ยุ. มหปฺผลา หิ เม ฯ
