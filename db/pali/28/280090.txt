			กายสฺส เภทา นิรยํ วชนฺติ ฯ
			เยเกจิเม สุคติมาสสานา ๑
			ธมฺเม ฐิตา สํยเม สํวิภาเค
			อิเธว นิกฺขิปฺป สรีรเทหํ
			กายสฺส เภทา สุคตึ วชนฺติ ฯ
	[๒๕๙] ตฺวํ โน ๒ ญาติ ปุริมาสุ ชาติสุ
			โส มจฺฉรี โกสิโย ๓ ปาปธมฺโม
			ตเวว อตฺถาย อิธาคตมฺหา
			มา ปาปธมฺโม นิรยํ อปตฺถ ๔ ฯ
	[๒๖๐] อทฺธา หิ เม เต ๕ หิตกามา ยํ มํ สมนุสาสถ
		โสหํ ตถา กริสฺสามิ         สพฺพํ วุตฺตํ หิเตสิภิ ฯ
			เอโสหมชฺเชว อุปารมามิ
			น จาปิหํ กิญฺจิ กเรยฺย ปาปํ
			น จาปิ เม กิญฺจิ อเทยฺยมตฺถิ
			น จาปิทตฺวา อุทกํ ปิวามิ ๖ ฯ
			เอวญฺจ เม ททโต สพฺพกาลํ
			โภคาปิ เม ๗ วาสว ขียิสฺสนฺติ
			ตโต อหํ ปพฺพชิสฺสามิ สกฺก
			หิตฺวา กามานิ ยโถธิกานิ ฯ
	[๒๖๑] นคุตฺตเม คิริวเร คนฺธมาทเน
#๑ ม. สุคฺคติมาสมานา ฯ  ๒ ม. โนสิ ฯ  ๓ ม. โรสโก ฯ  ๔ ม. คมิตฺถ ฯ
#๕ ม. มํ โว ฯ   ๖ สี. อุทกมฺปหํ ปิเพ ฯ   ๗ ม. โภคา อิเม ฯ
