			พหุสฺสุตา เย พหุฐานจินฺติโน
			ทีปํ หิ เอตํ ปรมํ นรานํ
			ยํ ปณฺฑิตา โสกนุทา ภวนฺติ ฯ
			อตฺตาน ญาตี อุทาหุ ปุตฺตทารํ
			ธญฺญํ ธนํ รชตํ ชาตรูปํ
			กิเมว ตฺวํ สุตโสมานุตปฺเป
			โกรพฺยเสฏฺฐ วจนํ สุโณม เต ฯ
	[๓๓๔] น จาหมตฺตานมนุตฺถุนามิ
			น ปุตฺตทารํ น ธนํ น รฏฺฐํ
			สตญฺจ ธมฺโม จริโต ปุราโณ
			ตํ สงฺครํ ๑ พฺราหฺมณสฺสานุตปฺเป ฯ
			กโต มยา สงฺคโร พฺราหฺมเณน
			รฏฺเฐ สเก อิสฺสริเย ฐิเตน
			ตํ สงฺครํ พฺราหฺมณสมฺปทาย
			สจฺจานุรกฺขี ปุนราวชิสฺสํ ฯ
	[๓๓๕] น วาหเมตํ อภิสทฺทหามิ
			สุขี นโร มจฺจุมุขา ปมุตฺโต
			อมิตฺตหตฺถํ ปุนราวเชยฺย
			โกรพฺยเสฏฺฐ น หิ มํ อุเปสิ ฯ
			มุตฺโต ตุวํ โปริสาทสฺส หตฺถา
#๑ ม. สงฺกรํ ฯ อิโต ปรํ อีทิสเมว ฯ
