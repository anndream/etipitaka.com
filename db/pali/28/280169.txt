		กทาหํ มิถิลํ ผีตํ            อารามวนมาลินึ
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ มิถิลํ ผีตํ            อุยฺยานวนมาลินึ
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ มิถิลํ ผีตํ            ปาสาทวรมาลินึ
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ มิถิลํ ผีตํ            ติปุรํ ราชพนฺธุนึ
		มาปิตํ โสมนสฺเสน          เวเทเหน ยสสฺสินา
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ วิเทเห ๑ ผีเต      นิจิเต ธมฺมรกฺขิเต
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ วิเทเห ผีเต         อเชยฺเย ธมฺมรกฺขิเต
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ อนฺเตปุรํ รมฺมํ        วิภตฺตํ ภาคโส มิตํ
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ อนฺเตปุรํ รมฺมํ        สุธามตฺติกเลปนํ
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ อนฺเตปุรํ รมฺมํ        สุจิคนฺธํ มโนรมํ
		ปหาย ปพฺพชิสฺสามิ          ตํ กทา สุ ภวิสฺสติ ฯ
		กทาหํ กูฏาคาเร จ         วิภตฺเต ภาคโส มิเต
#๑ ม. เวเทเห ฯ อิโต ปรํ อีทิสเมว ฯ
