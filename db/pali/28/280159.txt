		ยนฺเต สุตํ วา ทิฏฺฐํ วา      ราชปุตฺตสฺส สนฺติเก ฯ
	[๔๑๗] น โส มูโค น โส ปกฺโข     วิสฏฺฐวจโน จ โส
		รชฺชสฺส กิร โส ภีโต        อกรา ๑ อาลเย พหู ฯ
		ปุริมํ สรติ โส ชาตึ         ยตฺถ รชฺชมการยิ
		การยิตฺวา ตหึ รชฺชํ         ปาปตฺถํ นิรยํ ภุสํ ฯ
		วีสติ เจว วสฺสานิ          ตหึ รชฺชมการยิ
		อสีติวสฺสสหสฺสานิ           นิรยมฺหิ อปจฺจิ โส ฯ
		ตสฺส รชฺชสฺส โส ภีโต       มา มํ รชฺเชภิเสจยุํ
		ตสฺมา ปิตุ จ มาตุ จ        สนฺติเก น ภณี ตทา ฯ
		องฺคปจฺจงฺคสมฺปนฺโน         อาโรหปริณาหวา
		วิสฺสฏฺฐวจโน ปญฺโญ         มคฺเค สคฺคสฺส ติฏฺฐติ ฯ
		สเจ ตฺวํ ทฏฺฐุกามาสิ        ราชปุตฺตํ ตวตฺรชํ
		เอหิ ตํ ปาปยิสฺสามิ         ยตฺถ สมฺมติ เตมิโย ฯ
	[๔๑๘] โยชยนฺตุ รเถ อสฺเส        กจฺฉํ นาคานิ ๒ พนฺธถ
		อุทีรยนฺตุ สงฺขปณฺฑวา        นทนฺตุ เอกโปกฺขรา ฯ
		นทนฺตุ เภรี สนฺนทฺธา        วคฺคู นทนฺตุ ๓ ทุนฺทุภี
		เนคมา จ มํ อเนฺวนฺตุ       คจฺฉํ ปุตฺตนิวาทโก ๔ ฯ
		โอโรธา จ กุมารา จ       เวสิยานา จ พฺราหฺมณา
		ขิปฺปํ ยานานิ โยเชนฺตุ       คจฺฉํ ปุตฺตนิวาทโก ฯ
		หตฺถาโรหา อนีกฏฺฐา        รถิกา ปตฺติการกา
#๑ สี. ยุ. อกรี ฯ  ๒ ม. นาคาน ฯ  ๓ ม. วาทนฺตุ ฯ  ๔ ม. นิเวทโก ฯ อิโต ปรํ
#อีทิสเมว ฯ
