	[๓๑๓]  อถ  ขลุ  โภ  กุณาโล  สกุโณ  นารทสฺส  เทวพฺราหฺมณสฺส
อาทิมชฺฌคาถาปริโยสานํ         วิทิตฺวา        ตายํ        เวลายํ
อิมา คาถาโย อภาสิ
			สลฺลเป นิสิตขคฺคปาณินา
			ปณฺฑิโต อปิ ปิสาจโทสินา
			อุคฺคเตชํ อุรคํปิ อาสิเท
			เอโก เอกาย ปมุทาย นาลเป ฯ
			โลกจิตฺตมถนา หิ นาริโย
			นจฺจคีตภณิตมฺหิตาวุธา
			พาธยนฺติ อนุปฏฺฐิตสฺสตึ
			ทีเป รกฺขสิคณาว วาณิเช ฯ
			นตฺถิ ตาสํ วินโย น สํวโร
			มชฺชมํสนิรตา อสญฺญตา
			ตา คิลนฺติ ปุริสสฺส ปาภตํ
			สาคเรว มกรํ ติมิงฺคโล ๑ ฯ
			ปญฺจกามคุณสาตโคจรา
			อุทฺธตา อนิยตา อสญฺญตา
			โอสรนฺติ ปมุทา ปมาทินํ
			โลณโตยวติยํว อาปคา ฯ
			ยํ นรํ อุปลเปนฺติ ๒ นาริโย
#๑ สี. ยุ. ติมิงฺคิโล ฯ    ๒ สี. ยุ. อุปรมนฺติ ฯ
