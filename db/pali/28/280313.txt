		ตตฺถ สญฺฉินฺนคตฺตนฺตํ         วุยฺหนฺตํ รุหิรมกฺขิตํ
		เวตรญฺเญ อนาลมฺเพ        โก ตํ ยาเจยฺย ตํ ธนํ ฯ
	[๘๘๙] เวธามิ รุกฺโข วิย ฉิชฺชมาโน๐
			ทิสํ น ชานามิ ปมุฬฺหสญฺโญ
			ภยานุตปฺปามิ มหาว ๑ เม ภยา
			สุตฺวาน คาถา ๒ ตว ภาสิตา อิเส ฯ
		อาทิตฺเต วาริมชฺฌํ ว        ทีปํโวเฆริวณฺณเว ๓
		อนฺธกาเรว ปชฺโชโต        ตฺวนฺโนสิ สรณํ อิเส ฯ
			อตฺถญฺจ ธมฺมญฺจ อนุสาส มํ อิเส
			อตีตมทฺธา อปราธิตํ มยา
			อาจิกฺข เม นารท สุทฺธิมคฺคํ
			ยถา อหํ โน นิรยํ ปเตยฺยํ ฯ
	[๘๙๐] ยถา อหุ ธตรฏฺโฐ          เวสฺสามิตฺโต จ อฏฺฐโก
		ยมทตฺติ ๔ อุสินฺนโร(สิวิราชา ๕) ปริจาริกา ๖ สมณพฺราหฺมณานํ
		เอเต จญฺเญ จ ราชาโน     เย สคฺควิสยํ ๗ คตา ฯ
		อธมฺมํ ปริวชฺเชตฺวา         ธมฺมญฺจร มหีปติ
		อนฺนหตฺถา จ เต พฺยเมฺห     โฆสยนฺตุ ปุเร ตว ฯ
		โก ฉาโต โก จ ตสิโต      โก มาลํ โก วิเลปนํ
		นานารตฺตานํ วตฺถานํ        โก นคฺโค ปริทหิสฺสติ ฯ
#๑ ม. มหา จ ฯ    ๒ ม. กถา ฯ   ๓ ม. ทีปํโวเฆ มหณฺณเว ฯ   ๔ สี. ยมตคฺคิ ฯ
#ม. ยามตคฺคิ ฯ    ๕ ม. อุสินฺทโร จาปิ สิวี จ ราชา ฯ   ๖ ม. ปริจารกา ฯ
#๗ สี. ยุ. สกฺกวิสยํ ฯ
