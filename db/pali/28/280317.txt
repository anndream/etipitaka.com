			เก ปณฺฑิเต สพฺพกามทเท
			ทีฆรตฺตํ ภตฺตา เม ภวิสฺสติ ฯ
	[๙๐๐] อสฺสาส เหสฺสามิ เต ปติ
			ภตฺตา เต เหสฺสามิ อนินฺทโลจเน
			ปญฺญาหิ มม ตถาวิธาหิ
			อสฺสาส เหสฺสสิ ภริยา มม ฯ
	[๙๐๑] อวจาสิ ปุณฺณกํ อิรนฺทตี
			ปุพฺพปถานุคเตน เจตสา
			เอหิ คจฺฉาม ปิตุ มมนฺติเก
			เอเสว เต เอตมตฺถํ ปวกฺขติ ฯ
	[๙๐๒] อลงฺกตา สุวสนา           มาลินี จนฺทนุสฺสทา
		ยกฺขํ หตฺเถ คเหตฺวาน       ปิตุ สนฺติกมุปาคมิ ฯ
	[๙๐๓] นาควร วโจ สุณาหิ เม
			ปฏิรูปํ ปฏิปชฺช สุงฺกิยํ
			ปตฺเถมิ อหํ อิรนฺทตึ
			ตาย สมงฺคึ กโรหิ มํ ตุวํ ฯ
		สตํ หตฺถี สตํ อสฺสา         สตํ อสฺสตรี รถา
		สตํ วลภิโย ปุณฺณา          นานารตฺนสฺส เกวลา
		เต นาค ปฏิปชฺชสฺสุ         ธีตรํ เทหิรนฺทตึ ฯ
