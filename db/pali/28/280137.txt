			ปารํ สมุทฺทสฺส ตทาหุ ทูเร
			ตโต หเว ทูรตรํ วทนฺติ
			สตญฺจ ธมฺโม อสตญฺจ ราช ฯ
	[๓๔๓] สาหสฺสิยา ๑ อิมา คาถา    นยิมา ๒ คาถา สตารหา
		จตฺตาริ ตฺวํ สหสฺสานิ        ขิปฺปํ คณฺหาหิ พฺราหฺมณ ฯ
	[๓๔๔] อาสีติยา นาวุติยา จ คาถา
			สตารหา จาปิ ภเวยฺยุ ๓ คาถา
			ปจฺจตฺตเมว สุตโสม ชานาหิ
			สาหสฺสิยา นาม กา อตฺถิ คาถา ฯ
	[๓๔๕] อิจฺฉามิ โวหํ สุตวุฑฺฒิมตฺตโน
			สนฺโต มมํ สปฺปุริสา ภเชยฺยุํ
			อหํ สวนฺตีหิ มโหทธีว
			น หิ ตาต ตปฺปามิ สุภาสิเตน ฯ
			อคฺคิ ยถา ติณกฏฺฐํ ทหนฺโต
			น ตปฺปติ สาคโรว นทีหิ
			เอวํปิ เต ปณฺฑิตา ราชเสฏฺฐ
			สุตฺวา น ตปฺปนฺติ สุภาสิเตน ฯ
			สกสฺส ทาสสฺส ยทา สุโณมิ
			คาถํ อหํ อตฺถวตึ ๔ ชนินฺท
			ตเมว สกฺกจฺจ นิสามยามิ
#๑ สี. ยุ. สหสฺสิโย ฯ  ๒ ม. นหิมา คาถา ฯ  ๓ ม. ภเวยฺย ฯ  ๔ สี. ยุ. คาถา อหํ
#อตฺถวตี ฯ
