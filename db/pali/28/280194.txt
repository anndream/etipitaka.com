		เยน สจฺเจนยํ สาโม        พฺรหฺมจารี ปุเร อหุ
		เอเตน สจฺจวชฺเชน         วิสํ สามสฺส หญฺญตุ ฯ
		เยน สจฺเจนยํ สาโม        สจฺจวาที ปุเร อหุ
		เอเตน สจฺจวชฺเชน         วิสํ สามสฺส หญฺญตุ ฯ
		เยน สจฺเจนยํ สาโม        มาตาเปติภโร อหุ
		เอเตน สจฺจวชฺเชน         วิสํ สามสฺส หญฺญตุ ฯ
		เยน สจฺเจนยํ สาโม        กุเล เชฏฺฐาปจายิโก
		เอเตน สจฺจวชฺเชน         วิสํ สามสฺส หญฺญตุ ฯ
		เยน สจฺเจนยํ สาโม        ปาณา ปิยตโร มม
		เอเตน สจฺจวชฺเชน         วิสํ สามสฺส หญฺญตุ ฯ
		ยงฺกิญฺจิตฺถิ กตํ ปุญฺญํ         มยฺหญฺเจว ปิตุจฺจ เต
		สพฺเพน เตน กุสเลน        วิสํ สามสฺส หญฺญตุ ฯ
	[๕๑๖] ทิสฺวาน ปติตํ สามํ          ปุตฺตกํ ปํสุกุณฺฐิตํ
		อฏฺฏิโต ปุตฺตโสเกน         ปิตา สจฺจํ อภาสถ ฯ
		เยน สจฺเจนยํ สาโม        ธมฺมจารี ปุเร อหุ
		เอเตน สจฺจวชฺเชน         วิสํ สามสฺส หญฺญตุ ฯ
		เยน สจฺเจนยํ สาโม        พฺรหฺมจารี ปุเร อหุ
		เอเตน สจฺจวชฺเชน         วิสํ สามสฺส หญฺญตุ ฯ
		เยน สจฺเจนยํ สาโม        สจฺจวาที ปุเร อหุ
		เอเตน สจฺจวชฺเชน         วิสํ สามสฺส หญฺญตุ ฯ
