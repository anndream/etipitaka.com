		โก โส โอทาตปาวาโร      ชยํ อินฺโทว โสภติ ฯ
		สุวณฺณปีฬกากิณฺณํ            มณิทณฺฑวิจิตฺตกํ
		โก โส ปริสโมคฺคยฺห        อํเส ๑ ขคฺคํ ปมุญฺจติ ฯ
		สุวณฺณวิกตา จิตฺรา          สุกตา จิตฺรสิพฺพินี ๒
		โก โส โอมุญฺจเต ปาทา     นโม กตฺวา มเหสิโน ฯ
	[๗๗๔] ธตรฏฺฐสฺส เต นาคา ๓     อิทฺธิมนฺโต ยสสฺสิโน
		สมุทฺทชาย อุปฺปนฺนา         เอเต นาคา มหิทฺธิกาติ ฯ
			ภูริทตฺตชาตกํ ฉฏฺฐํ ฯ
			_____________
			๗ จนฺทกุมารชาตกํ ๔
	[๗๗๕] ราชาสิ ลุทฺทกกมฺโม
			เอกราชา ปุปฺผวติตายํ ๕
			โส ปุจฺฉิ พฺรหฺมพนฺธุํ
			ขณฺฑหาลํ ปุโรหิตํ มุฬฺหํ
			สคฺคานมคฺคมาจิกฺข ๖
			ตฺวมสิ พฺราหฺมณ ธมฺมวินยกุสโล
			ยถา อิโต วชนฺติ สุคตึ
			นรา ปุญฺญานิ กตฺวาน ฯ
	[๗๗๖] อติทานํ ททตฺวาน ๗
#๑ ม. อีสํ ฯ สี. ยุ. อีโส ขคฺคํว ฯ     ๒ ม. จิตฺตสิพฺพนา ฯ   ๓ ม. ธตรฏฺฐา หิ
#เต นาคา ฯ   ๔ สี. ยุ. ขณฺฑหาลชาตกํ ฯ    ๕ ม. ปุปผวตียา ฯ   ๖ สี. ยุ.
#สคฺคมคฺคมาจิกฺข ฯ      ๗ ม. ททิตฺวาน ฯ
