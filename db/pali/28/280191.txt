		ตเมกปุตฺตฆาติมฺหิ           กถํ จิตฺตํ น โกปเย ฯ
	[๕๐๖] กิจฺฉา ลทฺโธ ปิโย ปุตฺโต     โย อนฺเธ อภรี วเน
		ตเมกปุตฺตฆาติมฺหิ           อกฺโกธํ อาหุ ปณฺฑิตา ฯ
	[๕๐๗] มา พาฬฺหํ ปริเทเวถ        หโต สาโมติ วาทินา
		อหํ กมฺมกโร หุตฺวา         ภริสฺสามิ พฺรหาวเน ฯ
		อิสฺสตฺเถ จสฺมิ กุสโล        ทฬฺหธมฺโมติ วิสฺสุโต
		อหํ กมฺมกโร หุตฺวา         ภริสฺสามิ พฺรหาวเน ฯ
		มิคานํ วิฆาสมเนฺวสํ         วนมูลผลานิ จ
		อหํ กมฺมกโร หุตฺวา         ภริสฺสามิ พฺรหาวเน ฯ
	[๕๐๘] เนส ธมฺโม มหาราช        เนตํ อเมฺหสุ กปฺปติ
		ราชา ตฺวมสิ อมฺหากํ        ปาเท วนฺทาม เต มยํ ฯ
	[๕๐๙] ธมฺมํ เนสาท ภณถ          กตา อปจิตี ตยา
		ปิตา ตฺวมสิ อมฺหากํ         มาตา ตฺวมสิ ปาริเก ฯ
	[๕๑๐] นโม เต กาสิราชตฺถุ        นโม เต กาสิวฑฺฒน
		อญฺชลินฺเต ปคฺคณฺหาม        ยาว สามานุปาปย ฯ
		ตสฺส ปาเท สมชฺชนฺตา ๑    มุขญฺจ ภุชทสฺสนํ
		สํสุมฺภมานา อตฺตานํ         กาลมาคมยามเส ฯ
	[๕๑๑] พฺรหา วาฬมิคากิณฺณํ         อากาสนฺตํว ทิสฺสติ
		ยตฺถ สาโม หโต เสติ       จนฺโทว ปติโต ฉมา ฯ
#๑ สิ. ยุ. ปวฏฺฏนฺตา ฯ
