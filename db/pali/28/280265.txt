			อธมฺมิโก ภูตปตี อริฏฺฐ
			ธมฺเม สตี โส วิทหี อธมฺมํ ฯ
			กีฏา ปฏงฺคา อุรคา จ เภงฺคา ๑
			หนฺตฺวา กิมึ สุชฺฌติ มกฺขิกา จ
			เอเต หิ ธมฺมา อนรียรูปา
			กมฺโพชกานํ วิตถา พหูนํ ฯ
	[๗๗๒] สเจ หิ โส สุชฺฌติ โย หนาติ
			หโตปิ โส สคฺคมุเปติ ฐานํ
			โภวาทิ โภวาทินมารเยยฺยุํ
			เย วาปิ เตสํ อภิสทฺทเหยฺยุํ ฯ
			เนว มิคา น ปสุโนปิ คาโว
			อายาจนฺติ อตฺตวธาย เกจิ
			วิปฺผนฺทมานา อิธ ชีวิกตฺถา
			ยญฺเญสุ ปาเณ ปสุมารภนฺติ ๒ ฯ
			ยูปสฺส เน ๓ ปสุพนฺเธ จ พาลา
			จิตฺเรหิ วณฺเณหิ มุขํ นยนฺติ
			อยนฺเต ยูโป กามทุโห ปรตฺถ
			ภวิสฺสติ สสฺสโต สมฺปราเย ฯ
			สเจ จ ยูเป มณิสงฺขมุตฺตํ
#๑ ม. เภกา ฯ  ๒ ปสุมาหรนฺตีติปิ ปาโฐ ฯ    ๓ สี. ยูปสฺส เต ฯ
