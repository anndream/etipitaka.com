				สตฺตตินิปาตํ
				๑ กุสชาตกํ
	[๙๔] อิทนฺเต รฏฺฐํ สธนํ สโยคฺคํ
		สกายุรํ สพฺพกามูปปนฺนํ
		อิทนฺเต รชฺชํ อนุสาส อมฺม
		คจฺฉามหํ ยตฺถ ปิยา ปภาวตี ฯ
	[๙๕] อนุชุภูเตน หรํ มหนฺตํ
		ทิวา จ รตฺโต จ นิสีถกาเล
		ปฏิคจฺฉ ตฺวํ ขิปฺปํ กุสาวตึ [๑]
		นิจฺฉามิ ทุพฺพณฺณมหํ วสนฺตํ ฯ
	[๙๖] นาหํ คมิสฺสามิ อิโต กุสาวตึ
		ปภาวตี วณฺณปโลภิโต ตว
		รมามิ มทฺทสฺส นิเกตรมฺเม
		หิตฺวาน รฏฺฐํ ตว ทสฺสเน รโต ฯ
		ปภาวตี วณฺณปโลภิโต ตว
		สมฺมูฬฺหรูโป วิจรามิ เมทนึ ๒
		ทิสํ น ชานามิ กุโตมฺหิ อาคโต
		ตยิมฺหิ มตฺโต มิคมนฺทโลจเน
		โสวณฺณจีรวสเน         ชาตรูปสุเมขเล
#๑ ม. กุส ฯ   ๒ ม. เมทินึ ฯ
