			สจฺจานุรกฺขี ปุนราคโตสฺมิ
			ยชสฺสุ ยญฺญํ ขาท มํ โปริสาท ฯ
	[๓๕๑] น หายเต ขาทิตุํ ๑ มยฺหํ ปจฺฉา
			จิตกา อยํ ตาว สธูมกา ๒ จ
			นิทฺธูมเก ปจิตํ สาธุ ปกฺกํ
			สุโณม คาถาโย สตารหาโย ฯ
	[๓๕๒] อธมฺมิโก ตฺวํ ปุริสาทกาสิ
			รฏฺฐา จ ภฏฺโฐ อุทรสฺส เหตุ
			ธมฺมญฺจิมา อภิวทนฺติ คาถา
			ธมฺโม อธมฺโม จ กุหึ สเมติ ฯ
		อธมฺมิกสฺส ลุทฺทสฺส          นิจฺจํ โลหิตปาณิโน
		นตฺถิ สจฺจํ กุโต ธมฺโม       กึ สุเตน กริสฺสสิ ฯ
	[๓๕๓] โย มํสเหตุ มิควํ จเรยฺย
			โย วา หเน ปุริสมตฺตเหตุ
			อุโภปิ เต เปจฺจ สมา ภวนฺติ
			กสฺมา โน อธมฺมิกํ พฺรูสิ มํ ตฺวํ ฯ
	[๓๕๔] ปญฺจ ปญฺจ น ขา ภกฺขา      ขตฺติเยน ปชานตา
		อภกฺขํ ราช ภกฺเขสิ         ตสฺมา อธมฺมิโก ตุวํ ฯ
	[๓๕๕] มุตฺโต ตุวํ โปริสาทสฺส หตฺถา
			คนฺตฺวา สกํ มนฺทิรํ กามกามี
#๑ ม. ขาทิตํ ฯ  ๒ ม. สธูมิกาว ฯ|
