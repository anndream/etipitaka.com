		เนกฺขํ คีวํ เต กาเรสฺสํ      ปตฺวา ขุชฺเช กุสาวตึ
		สเจ มํ นาคนาสูรุํ          อาลเปยฺย ปภาวตี ฯ
		เนกฺขํ คีวํ เต กาเรสฺสํ      ปตฺวา ขุชฺเช กุสาวตึ
		สเจ มํ นาคนาสูรุํ          อุมฺหาเยยฺย ปภาวตี ฯ
		เนกฺขํ คีวํ เต กาเรสฺสํ      ปตฺวา ขุชฺเช กุสาวตึ
		สเจ มํ นาคนาสูรุํ          ปมฺหาเยยฺย ปภาวตี ฯ
		เนกฺขํ คีวํ เต กาเรสฺสํ      ปตฺวา ขุชฺเช กุสาวตึ
		สเจ มํ นาคนาสูรุํ          ปาณีภิ อุปสํผุเส ฯ
	[๑๐๔] น หิ นูนายํ ราชปุตฺตี        กุเส สาตํปิ วินฺทติ
		อาฬาริเก ภเต โปเส       เวตฺตเนน อนตฺถิเก ฯ
	[๑๐๕] น หิ นูน อยํ ขุชฺชา         ลภติ ชิวฺหาย เฉทนํ
		สุนิสิเตน สตฺเถน           เอวํ ทุพฺภาสิตํ ภณํ ฯ
	[๑๐๖] มา นํ รูเปน ปาเมสิ        อาโรเหน ปภาวตี
		มหายโสติ กตฺวาน          กรสฺสุ รุจิเร ปิยํ ฯ
		มา นํ รูเปน ปาเมสิ        อาโรเหน ปภาวตี ๑
		มหทฺธโนติ กตฺวาน          กรสฺสุ รุจิเร ปิยํ ฯ
		มา นํ รูเปน ปาเมสิ        อาโรเหน ปภาวตี
		มหพฺพโลติ กตฺวาน          กรสฺสุ รุจิเร ปิยํ ฯ
		มา นํ รูเปน ปาเมสิ        อาโรเหน ปภาวตี
		มหารฏฺโฐติ กตฺวาน         กรสฺสุ รุจิเร ปิยํ ฯ
#๑ ยุ. ปภาวติ ฯ อิโต ปรํ อีทิสเมว ฯ
