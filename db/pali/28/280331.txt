			ธเนน กีตาปิ ภวนฺติ ทาสา
			สยํปิ ทาสา อุปยนฺติ เหเก ๑
			ภยา ปนุณฺณาปิ ๒ ภวนฺติ ทาสา
			เอเต นรานํ จตุโรว ทาสา ฯ
			อทฺธา หิ โยนิโต อหมฺปิ ชาโต
			ภโว จ รญฺโญ อภโว จ รญฺโญ
			ทาโสหํ เทวสฺส ปรํปิ คนฺตฺวา
			ธมฺเมน มํ มาณว ตุยฺห ทชฺชา ฯ
	[๙๔๖] อยํปิ ๓ ทุติโย วิชโย มมชฺช
			ปุฏฺโฐ หิ กตฺตา วิวริตฺถ ๔ ปญฺหํ
			อธมฺมรูโป วต ราชเสฏฺโฐ
			สุภาสิตํ นานุชานาสิ มยฺหํ ฯ
	[๙๔๗] เอวญฺเจ โน โส วิวริตฺถ ๕ ปญฺหํ
			ทาโสหมสฺมิ น จ โขสฺมิ ญาติ
			คณฺหาหิ กจฺจาน วรํ ธนานํ
			อาทาย เยนิจฺฉสิ เตน คจฺฉ ฯ
			อกฺขกณฺฑํ นาม ฯ
	[๙๔๘] วิธุร วสมานสฺส            คหฏฺฐสฺส สกํ ฆรํ
		เขมา วุตฺติ กถํ อสฺส        กถนฺนุ อสฺส สงฺคโห ฯ
		อพฺยาปชฺฌํ กถํ อสฺส         สจฺจวาที จ มาณโว
#๑ ม. สยมฺปิ เหเก อุปยนฺติ ทาสา ฯ ๒ ม. ปณุนฺนาปิ ฯ ๓ ม. อยํ ฯ ๔-๕ ม. วิวเรตฺถ ฯ
