			ภวนฺติ เวทชฺฌคตา อริฏฺฐ
			มรีจิธมฺมํ อสเมกฺขิตตฺตา
			มายาคุณา นาติวหนฺติ ปญฺญํ ฯ
			เวทา น ตาณาย ภวนฺติรสฺส ๑
			มิตฺตทฺทุโน ภูนหุโน นรสฺส
			น ตายเต ปริจิณฺโณว ๒ อคฺคิ
			โทสนฺตรํ มจฺจมนริยกมฺมํ ฯ
			สพฺพญฺจ มจฺจา สธนา สโภคา ๓
			อาทีปิตํ ทารุ ติเณน มิสฺสํ
			ทหํ น ตปฺเป อสมตฺถเตโช
			โก ตํ สุภิกฺขํ ทิรสญฺญุ กยิรา ฯ
			ยถาปิ ขีรํ วิปริณามธมฺมํ
			ทธิ ภวิตฺวา นวนีตํปิ โหติ
			เอวํปิ อคฺคิ วิปริณามธมฺโม
			เตโช สมารูหติ โยคยุตฺโต ฯ
			น ทิสฺสติ อคฺคิมนุปฺปวิฏฺโฐ
			สุกฺเขสุ กฏฺเฐสุ นเวสุ จาปิ
			นามตฺถมาโน ๔ อรณีนเรน
			นากมฺมุนา ชายติ ชาตเวโท ฯ
			สเจ หิ อคฺคิ อนฺตรโต วเสยฺย
#๑ ม. ภวนฺติ ทสฺส ฯ  ๒ ม. ...จ ฯ  ๓ ม. สธนํ สโภคํ ฯ  ๔ สี.ยุ. นามนฺถมาโน ฯ
