	[๘๗๕] อตฺถีติ เจ นารท สทฺทหาสิ
			นิเวสนํ ปรโลเก มตานํ
			อิเธว เม ปญฺจสตานิ เทหิ
			ทสฺสามิ เต ปรโลเก สหสฺสํ ฯ
	[๘๗๖] ทชฺเชมุ โข ปญฺจสตานิ โภโต
			ชญฺญามุ เจ สีลวนฺตํ วทญฺญญ
			ลุทฺทนฺตํ โภนฺตํ นิรเย วสนฺตํ
			โก โจทเย ปรโลเก สหสฺสํ ฯ
			อิเธว โย โหติ อธมฺมสีโล ๑
			ปาปาจาโร อลโส ลุทฺทกมฺโม
			น ปณฺฑิตา ตสฺมึ อิณํ ททนฺติ
			น หิ อาคโม โหติ ตถาวิธมฺหา ฯ
			ทกฺขญฺจ โปสํ มนุชา วิทิตฺวา
			อุฏฺฐานกํ สีลวนฺตํ วทญฺญญ
			สยเมว โภเคหิ นิมนฺตยนฺติ
			กมฺมํ กริตฺวา ปุนมาหเรสิ ฯ
	[๘๗๗] อิโต จุโต ๒ ทกฺขสิ ตตฺถ ราช
			กาโกลสงฺเฆหิ วิกสฺสมานํ ๓
			ตํ ขชฺชมานํ นิรเย วสนฺตํ
			กาเกหิ คิชฺเฌหิ จ โสณเกหิ ๔
#๑ ยุ. อกมฺมสีโล ฯ   ๒ สี. ยุ. คโต ฯ   ๓ สี. ยุ. กาโกฬสงฺเฆหิปิ กฑฺฒมานํ ฯ
#๔ ม. เสนเกหิ ฯ
