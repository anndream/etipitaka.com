		กามคิทฺโธ น ชานาสิ        มจฺโฉว มรณมตฺตโน ฯ
		สเจ คจฺฉสิ ปญฺจาลํ         ขิปฺปมตฺตํ ชหิสฺสสิ
		มิคํ ปนฺถานุปนฺนํว           มหนฺตํ ภยเมสฺสสิ ฯ
			อนริยรูโป ปุริโส ชนินฺท
			อหีว อุจฺจงฺกคโต ฑเสยฺย
			น เตน มิตฺตึ กยิราถ ธีโร
			ทุกฺโข หเว กาปุริเสน สงฺคโม ฯ
			ยํ เตฺวว ๑ ชญฺญา ปุริโส ๒ ชนินฺท
			สีลวายํ พหุสฺสุโต
			เตเนว มิตฺตึ กยิราถ ธีโร
			สุโข หเว สปฺปุริเสหิ สงฺคโม ฯ
	[๖๓๓] พาโล ตุวํ เอลมูโคสิ ราช
			โย อุตฺตมตฺถานิ มยี ลปิตฺโถ
			กิเมวหํ นงฺคลโกฏิวฑฺโฒ
			อตฺถานิ ชานิสฺสํ ๓ ยถาปิ อญฺเญ ฯ
		อิมํ คเล คเหตฺวาน         นาเสถ วิชิตา มม
		โย เม รตนลาภสฺส         อนฺตรายาย ภาสติ ฯ
	[๖๓๔] มโหสธ อตีเตน            นานุวิชฺฌนฺติ ปณฺฑิตา
		กึ มํ อสฺสํว สมฺพนฺธํ         ปโตเทเนว วิชฺฌสิ ฯ
		สเจ ปสฺสสิ โมกฺขํ ๔ เม    เขมํ วา ปน ปสฺสสิ
#๑ ม. ยเทว ฯ   ๒ ม. ปุริสํ ฯ  ๓ ม. ชานามิ ฯ  ๔ ม. โมกฺขํ วา ฯ
