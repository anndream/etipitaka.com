		อถ โน อุปกฺขตสฺส ยญฺญสฺส    กสฺมา กโรสิ วิกฺเขปํ
		สพฺเพ วชนฺติ สุคตึ          เย ยชนฺติ เยปิ เจว ยชาเปนฺติ
		เย จาปิ อนุโมทนฺติ         ยชนฺตานํ เอทิสํ มหายญฺญํ ฯ
	[๘๑๐] สพฺพรตนสฺส ยญฺโญ อุปกฺขโต   เอกราช ตว ปฏิยตฺโต
		อภินิกฺขมสฺสุ เทว           สคฺคํ คโต ตฺวํ ปโมทิสฺสสิ ฯ
	[๘๑๑] ทหรา สตฺตสตา เอตา       จนฺทกุมารสฺส ภริยาโย
		เกเส วิกิริตฺวาน           โรทนฺติโย มคฺคมนุยายนฺติ ๑ ฯ
		อปรา ปน โสเกน          นิกฺขนฺตา นนฺทเน วิย เทวา
		เกสา วิกิริตฺวาน ๒        โรทนฺติโย มคฺคมนุยายนฺติ ๓ ฯ
	[๘๑๒] กาสิกสุจิวตฺถธรา           กุณฺฑลิโน อคฺคลุจนฺทนวิลิตฺตา
		นียนฺติ จนฺทสุริยา           ยญฺญตฺถาย เอกราชสฺส ฯ
		กาสิกสุจิวตฺถธรา           กุณฺฑลิโน อคฺคลุจนฺทนวิลิตฺตา
		นียนฺติ จนฺทสุริยา           มาตุ กตฺวา หทยโสกํ ฯ
		กาสิกสุจิวตฺถธรา           กุณฺฑลิโน อคฺคลุจนฺทนวิลิตฺตา
		นียนฺติ จนฺทสุริยา           ชนสฺส กตฺวา หทยโสกํ ฯ
		มํสรสโภชนา นฺหาปกสุนฺหาตา ๔ กุณฺฑลิโน อคฺคลุจนฺทนวิลิตฺตา
		นียนฺติ จนฺทสุริยา           ยญฺญตฺถาย เอกราชสฺส ฯ
		มํสรสโภชนา นฺหาปกสุนฺหาตา กุณฺฑลิโน อคฺคลุจนฺทนวิลิตฺตา
		นียนฺติ จนฺทสุริยา           มาตุ กตฺวา หทยโสกํ ฯ
		มํสรสโภชนา นฺหาปกสุนฺหาตา กุณฺฑลิโน อคฺคลุจนฺทนวิลิตฺตา
#๑-๓ ม. มคฺคมนุยายึสุ ฯ สี. ยุ. มคฺคมนุยนฺติ ฯ    ๒ ม. ปกิริตฺวาน ฯ
#๔ ม. สุนฺหาปิตา ฯ อิโต ปรํ อีทิสเมว ฯ
