			อาโป อเปยฺโย ทิรสญฺญุราหุ ๑ ฯ
			ปุเร ปุรตฺถา กา กสฺส ภริยา
			มโน มนุสฺสํ อชเนสิ ปุพฺเพ
			เตนาปิ ธมฺเมน น โกจิ หีโน
			เอวมฺปิ โวสฺสคฺควิภงฺคมาหุ ฯ
			จณฺฑาลปุตฺโตปิ อธิจฺจ เวเท
			ภาเสยฺย มนฺเต กุสโล มตีมา ๒
			น ตสฺส มุทฺธา วิผเลยฺย สตฺตธา
			มนฺตา อิเม อตฺตวธาย กตา ๓ ฯ
			วาจา กตา คิทฺธิ กตา คหิตา
			ทุมฺโมจยา กาพฺยาปถานุปนฺนา
			พาลาน จิตฺตํ วิสเม นิวิฏฺฐํ
			ตทปฺปปญฺญา อภิสทฺทหนฺติ ฯ
			สีหสฺส พฺยคฺฆสฺส จ ทีปิโน จ
			น วิชฺชตี โปริสิยํพเลน
			มนุสฺสภาโว จ ควํว เปกฺโข
			ชาตี หิ เตสํ อสมา สมานํ ๔ ฯ
			สเจ จ ราชา ปฐวึ วิชิตฺวา
			สชีววา อสฺสวา ปาริสชฺโช
			สยเมว โส สตฺตุสงฺฆํ วิเชยฺย
#๑ ม. ทฺวรสญฺญุมาหุ ฯ  ๒ สี.ยุ. มุตีมา ฯ  ๓ สี.ยุ. กตฺตา ฯ  ๔ ม. สมานา ฯ
