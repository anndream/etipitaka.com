		ทุคฺคโณฺห หิ ๑ ตยา ราชา   ขลุงฺเกเนว สินฺธโว ฯ
		ติณฺโณ หิยฺโย ราชา คงฺคํ     สามจฺโจ สปริชฺชโน
		หํสราชํ ยถา ธงฺโก         อนุชฺชวํ ปติสฺสติ ฯ
	[๖๖๓] สิคาลา รตฺติภาเคน         ผุลฺลํ ทิสฺวาน กึสุกํ
		มํสเปสีติ มญฺญนฺตา          ปริพฺยูฬฺหา มิคาธมา ฯ
		วีติวตฺตาสุ รตฺตีสุ           อุคฺคตสฺมึ ทิวากเร ๒
		กึสุกํ ผุลฺลิตํ ทิสฺวา          อาสาฉินฺนา มิคาธมา ฯ
		เอวเมว ตุวํ ราช          เวเทหํ ปริวารย ๓
		อาสจฺฉินฺโน คมิสฺสสิ         สิคาลา กึสุกํ ยถา ฯ
	[๖๖๔] อิมสฺส หตฺถปาเท จ         กณฺณนาสญฺจ ฉินฺทถ
		โย เม อมิตฺตํ หตฺถคตํ       เวเทหํ ปริโมจยิ ฯ
		อิมํ มํสํว ปาตพฺยํ ๔        สูเล กตฺวา ปจนฺตุ นํ
		โย เม อมิตฺตํ หตฺถคตํ       เวเทหํ ปริโมจยิ ฯ
		ยถาปิ อุสภจมฺมํ            ปฐพฺยา วิหนียติ ๕
		สีหสฺส อโถ พฺยคฺฆสฺส        โหติ สงฺกุสมาหตํ ฯ
		เอวนฺตํ วิหนิตฺวาน          เวธยิสฺสามิ สตฺติยา
		โย เม อมิตฺตํ หตฺถคตํ       เวเทหํ ปริโมจยิ ฯ
	[๖๖๕] สเจ เม หตฺถปาเท จ       กณฺณนาสญฺจ เฉทสิ ๖
		เอวํ ปญฺจาลจนฺทสฺส         เวเทโห เฉทยิสฺสติ ฯ
		สเจ เม หตฺถปาเท จ       กณฺณนาสญฺจ เฉทสิ
#๑ ม. ทุคฺคโณฺหสิ ฯ    ๒ ม. ทิวงฺกเร ฯ   ๓ ม. ปริวาริย ฯ  ๔ สี. ยุ. ปาตพฺพํ ฯ
#๕ วิตนียติ อิติปิ ฯ     ๖ ม. เฉจฺฉสิ ฯ อิโต ปรํ อีทิสเมว ฯ
