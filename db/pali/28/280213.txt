	[๕๗๒] ตสฺส ปุฏฺโฐ วิยากาสิ        มาตลิ เทวสารถิ
		วิปากํ ปุญฺญกมฺมานํ          ชานํ อกฺขาสิชานโต ฯ
			ยทิ เต สุตา พิรณี ๑ ชีวโลเก
			อามายทาสี อหุ พฺราหฺมณสฺส
			สา ปตฺตกาลํ ๒ อติถึ วิทิตฺวา
			มาตาว ปุตฺตํ สกิมาภินนฺที
		สญฺญมา สํวิภาคา จ         สา วิมานสฺมิ โมทติ ฯ
	[๕๗๓] ททฺทลฺลมานา อาภนฺติ ๓     วิมานา สตฺต นิมฺมิตา
		ตตฺถ ยกฺโข มหิทฺธิโก        สพฺพาภรณภูสิโต
		สมนฺตา อนุปริยายติ         นารีคณปุรกฺขิโต ฯ
			วิตฺตี หิ มํ วินฺทติ สูต ทิสฺวา
			ปุจฺฉามิ ตํ มาตลิ เทวสารถิ
			อยํ นุ มจฺโจ กิมกาสิ สาธุํ
			โย โมทติ สคฺคปฺปตฺโต วิมาเน ฯ
	[๕๗๔] ตสฺส ปุฏฺโฐ วิยากาสิ        มาตลิ เทวสารถิ
		วิปากํ ปุญฺญกมฺมานํ          ชานํ อกฺขาสิชานโต ฯ
		โสณทินฺโน คหปติ           เอส ทานปตี อหุ
		เอส ปพฺพชิตุทฺทิสฺส          วิหาเร สตฺต การยิ ฯ
		สกฺกจฺจนฺเต อุปฏฺฐาสิ        ภิกฺขโว ตตฺถ วาสิเก
		อจฺฉาทนญฺจ ภตฺตญฺจ         เสนาสนํ ปทีปยํ
#๑ วรุณีติปิ ฯ   ๒ ม. ปตฺตกาเล ฯ    ๓ ม. อาเภนฺติ ฯ
