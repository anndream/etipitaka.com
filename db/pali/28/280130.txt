		อานนฺโท คิชฺฌราชาสิ        สารีปุตฺโต จ นารโท
		ปริสา พุทฺธปริสา           เอวํ ธาเรถ ชาตกนฺติ ฯ
			กุณาลชาตกํ จตุตฺถํ ฯ
			____________
			๕ มหาสุตโสมชาตกํ
	[๓๑๕] กสฺมา ตุวํ รสก เอทิสานิ
			กโรสิ กมฺมานิ สุทารุณานิ
			หนาสิ อิตฺถี ปุริเส จ มุโฬฺห
			มํสสฺส เหตุ อาทู ธนสฺส การณา ฯ
	[๓๑๖] น อตฺตเหตุ น ธนสฺส การณา
			น ปุตฺตทารสฺส สหายญาตินํ
			ภตฺตา จ เม ภควา ภูมิปาโล
			โส ขาทติ มํสํ ภทนฺเต เอทิสํ ฯ
	[๓๑๗] สเจ ตุวํ ภตฺตุรตฺเถ ปยุตฺโต
			กโรสิ กมฺมานิ สุทารุณานิ
			ปาโตว อนฺเตปุรํ ปาปุณิตฺวา
			ลเปยฺยาสิ เม ราชิโน สมฺมุเข ตํ ฯ
	[๓๑๘] ตถา กริสฺสามิ อหํ ภทนฺเต
			ยถา ตุวํ ๑ ภาสสิ กาฬหตฺถิ
			ปาโตว อนฺเตปุรํ ปาปุณิตฺวา
#๑ สี. ยเมว ตฺวํ ฯ
