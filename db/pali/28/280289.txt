		มา เชฏฺฐปุตฺตํ อวธิ         อเปกฺขิตํ สพฺพโลกสฺส ฯ
	[๘๒๗] พหุกา ตว ทินฺนา อาภรณา    อุจฺจาวจา สุภณิตมฺหิ
		มุตฺตา มณิ เวฬุริยา         เอตนฺเต ปจฺฉิมกํ ทานํ ฯ
	[๘๒๘] เยสํ ปุพฺเพ ขนฺเธสุ ผุลฺลา    มาลาคุณา วิวตฺตึสุ
		เตสชฺชปิ สุนิสิโต ๑ เนตฺตึโส วิวตฺติสฺสติ ขนฺเธสุ ฯ
		เยสํ ปุพฺเพ ขนฺเธสุ จิตฺตา    มาลาคุณา วิวตฺตึสุ
		เตสชฺชปิ สุนิสิโต ๑ เนตฺตึโส วิวตฺติสฺสติ ขนฺเธสุ ฯ
		อจิรา วต เนตฺตึโส         วิวตฺติสฺสติ ราชปุตฺตานํ ขนฺเธสุ
		อถ มม หทยํ น ผลติ        ตาว ทฬฺหพนฺธนญฺจ เม อาสิ ฯ
		กาสิกสุจิวตฺถธรา           กุณฺฑลิโน อคฺคลุจนฺทนวิลิตฺตา
		นิยฺยาถ จนฺทสุริยา          ยญฺญตฺถาย เอกราชสฺส ฯ
		กาสิกสุจิวตฺถธรา           กุณฺฑลิโน อคฺคลุจนฺทนวิลิตฺตา
		นิยฺยาถ จนฺทสุริยา          มาตุ กตฺวา หทยโสกํ ฯ
		กาสิกสุจิวตฺถธรา           กุณฺฑลิโน อคฺคลุจนฺทนวิลิตฺตา
		นิยฺยาถ จนฺทสุริยา          ชนสฺส กตฺวา หทยโสกํ ฯ
		มํสรสโภชนา นฺหาปกสุนฺหาตา  กุณฺฑลิโน อคฺคลุจนฺทนวิลิตฺตา
		นิยฺยาถ จนฺทสุริยา          ยญฺญตฺถาย เอกราชสฺส ฯ
		มํสรสโภชนา นฺหาปกสุนฺหาตา  กุณฺฑลิโน อคฺคลุจนฺทนวิลิตฺตา
		นิยฺยาถ จนฺทสุริยา          มาตุ กตฺวา หทยโสกํ ฯ
		มํสรสโภชนา นฺหาปกสุนฺหาตา  กุณฺฑลิโน อคฺคลุจนฺทนวิลิตฺตา
#๑ สี. ยุ. ปีตนิสิโต ฯ     ๒ ม. อจิรํ ฯ
