			สนฺทิฏฺฐิกํ กลหมิมํ วิวาทํ
			โก ปณฺฑิโต ชานมุปพฺพเชยฺย ฯ
	[๓๖๖] น ตํ วรํ อรหติ ชนฺตุ ทาตุํ
			ยํ วาปิ ทตฺวาน อวากเรยฺย
			วรสฺสุ สมฺม อวิกมฺปมาโน
			ปาณํ จชิตฺวานปิ ทสฺสเมว ฯ
	[๓๖๗] อริยสฺส อริเยน สเมติ สกฺขิ ๑
			ปญฺญสฺส ปญฺญาณวตา สเมติ
			ปสฺเสยฺย ตํ วสฺสสตํ อโรคํ
			เอตํ วรานํ ปฐมํ วรามิ ฯ
	[๓๖๘] อริยสฺส อริเยน สเมติ สกฺขิ ๑
			ปญฺญสฺส ปญฺญาณวตา สเมติ
			ปสฺเสสิ มํ วสฺสสตํ อโรคํ
			เอวํ วรานํ ปฐมํ ททามิ ฯ
	[๓๖๙] เย ขตฺติยาเส อิธ ภูมิปาลา
			มุทฺธาภิสิตฺตา กตนามเธยฺยา
			น ตาทิเส ภูมิปตี อเทสิ
			เอตํ วรานํ ทุติยํ วรามิ ฯ
	[๓๗๐] เย ขตฺติยาเส อิธ ภูมิปาลา
			มุทฺธาภิสิตฺตา กตนามเธยฺยา
#๑ ม. สขฺยํ ฯ
