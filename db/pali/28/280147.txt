	[๓๘๐] อปุญฺญลาภํ อยสํ อกิตฺตึ
			ปาปํ พหุํ ทุจฺจริตํ กิเลสํ
			มนุสฺสมํสสฺส ภโว ๑ อุปาคา
			ตนฺเต วรํ กินฺติมหํ ทเทยฺยํ ฯ
	[๓๘๑] น ตํ วรํ อรหติ ชนฺตุ ทาตุํ
			ยํ วาปิ ทตฺวา น อวากเรยฺย
			วรสฺสุ สมฺม อวิกมฺปมาโน
			ปาณํ จชิตฺวานปิ ทสฺสเมว ฯ
	[๓๘๒] ปาณํ จชนฺติ สตาเนส ธมฺโม ๒
			สจฺจปฺปฏิญฺญาว ภวนฺติ สนฺโต
			ทตฺวา วรํ ขิปฺปมวากโรหิ
			เอเตน สมฺปชฺช สุราชเสฏฺฐ ฯ
			จเช ธนํ ๓ องฺควรสฺส เหตุ
			องฺคํ จเช ชีวิตํ รกฺขมาโน
			องฺคํ ธนํ ชีวิตญฺจาปิ สพฺพํ
			จเช นโร ธมฺมมนุสฺสรนฺโต ฯ
	[๓๘๓] ยสฺมา หิ ธมฺมํ ปุริโส วิชญฺญา(
			เย จสฺส กงฺขํ วินยนฺติ สนฺโต
			ตญฺหิสฺส ทีปญฺจ ปรายนญฺจ
#๑ ม. กเต ฯ  ๒ ม. ปาณํ จชนฺติ สนฺโต นาปิ ธมฺมํ ฯ  ๓ สี. ธนํ จเช ฯ
