	[๑๔] อิโต อุชุํ อุตฺตรายํ ทิสายํ
		เขมา นที หิมวนฺตา ปภาติ
		ตสฺสา ตีเร อสฺสโม มยฺห รมฺโม
		อโห ภวํ อสฺสมํ มยฺห ปสฺเส ฯ
		อมฺพา จ สาลา ติลกา ๑ จ ชมฺพุโย
		อุทฺทาลกา ปาฏลิโย จ ผุลฺลา
		สมนฺตโต กึปุริสาภิคีตํ
		อโห ภวํ อสฺสมํ มยฺห ปสฺเส ฯ
		ตาลา จ มูลา จ ผลา จ เมตฺถ
		วณฺเณน คนฺเธน อุเปตรูปํ
		ตํ ภูมิภาเคหิ อุเปตรูปํ
		อโห ภวํ อสฺสมํ มยฺห ปสฺเส ฯ
		ผลา จ มูลา จ ปหูตเมตฺถ
		วณฺเณน คนฺเธน รเสนุเปตา
		อายนฺติ จ ลุทฺทกา ตํ ปเทสํ
		มา เม ตโต มูลผลํ อหาสุํ ฯ
	[๑๕] ปิตา มม มูลผเลสนํ คโต
		อิทานิ อาคจฺฉติ สายกาเล
		อุโภว คจฺฉามเส อสฺสมนฺตํ
#๑ ติณฺฑุกาติปิ ฯ
