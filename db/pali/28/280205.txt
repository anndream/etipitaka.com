			ปุจฺฉามิ ตํ มาตลิ เทวสารถิ
			อิเม นุ มจฺจา กิมกํสุ ปาปํ
			เยเม ชนา ลุตฺตสิรา สยนฺติ ฯ
	[๕๕๑] ตสฺส ปุฏฺโฐ วิยากาสิ        มาตลิ เทวสารถิ
		วิปากํ ปาปกมฺมานํ          ชานํ อกฺขาสิชานโต ฯ
			เย ชีวโลกสฺมึ สุปาปธมฺมิโน
			ปกฺขี คเหตฺวาน วิเหฐยนฺติ
			เต เหฐยิตฺวา สกุณํ ชนินฺท
			เต ลุทฺทกมฺมา ปสเวตฺว ปาปํ
			เตเม ชนา ลุตฺตสิรา สยนฺติ ฯ
	[๕๕๒] พหุตโตยา อนิขาตกูลา ๑
			นที อยํ สนฺทติ สุปฺปติตฺถา
			ฆมฺมาภิตตฺตา มนุชา ปิวนฺติ
			ปิวตญฺจ ๒ เตสํ ถุส ๓ โหติ ปานิ
			ภยํ หิ มํ วินฺทติ สูต ทิสฺวา
			ปุจฺฉามิ ตํ มาตลิ เทวสารถิ
			อิเม นุ มจฺจา กิมกํสุ ปาปํ
			ปิวตญฺจ เตสํ ถุส โหติ ปานิ ฯ
	[๕๕๓] ตสฺส ปุฏฺโฐ วิยากาสิ        มาตลิ เทวสารถิ
#๑ ม. อนิคาธกูลา ฯ  ๒ ม. ปีตญฺจ ฯ อิโต ปรํ อีทิสเมว ฯ  ๓ ม. ภุส ฯ อิโต ปรํ
#อีทิสเมว ฯ
