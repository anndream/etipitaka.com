			น เตน เมตฺตึ ชิรเยถ ปญฺโญ ฯ
	[๓๘๔] อทฺธา หิ โส ภกฺโข มม มนาโป
			เอตสฺส เหตุมฺหิ วนํ ปวิฏฺโฐ
			สเจ จ มํ ยาจสิ เอตมตฺถํ
			เอตํปิ เต สมฺม วรํ ททามิ ฯ
	[๓๘๕] สตฺถา จ เม โหสิ สขา จ เมสิ
			วจนํปิ เต สมฺม อหํ อกาสึ
			ตฺวํปิ เม สมฺม กโรหิ วากฺยํ
			อุโภปิ คนฺตฺวาน ปโมจยาม ฯ
	[๓๘๖] สตฺถา จ เต โหมิ สขา จ ตฺยมฺหิ
			วจนํปิ เม สมฺม ตุวํ อกาสิ
			อหํปิ เต สมฺม กโรมิ วากฺยํ
			อุโภปิ คนฺตฺวาน ปโมจยาม ฯ
	[๓๘๗] กมฺมาสปาเทน วิเหฐิตตฺถ
			ตลาวุตา อสฺสุมุขา รุทนฺตา
			น ชาตุ ทุพฺเภถ อิมสฺส รญฺโญ
			สจฺจปฺปฏิญฺญํ เม ปฏิสุณาถ ฯ
	[๓๘๘] กมฺมาสปาเทน วิเหฐิตมฺหา
			ตลาวุตา อสฺสุมุขา รุทนฺตา
			น ชาตุ ทุพฺเภม อิมสฺส รญฺโญ
