		อสฺมา โลกา ปรํ โลกํ       กถํ เปจฺจ น โสจติ ฯ
	[๙๔๙] ตํ ตตฺถ คติมา ธิติมา        มติมา อตฺถทสฺสิมา้
		สงฺขาตา สพฺพธมฺมานํ        วิธุโร เอตทพฺรวิ ฯ
		น สาธารณทารสฺส          น ภุญฺเช สาธุเมกโก ๑
		น เสเว โลกายติกํ         เนตํ ปญฺญาย วฑฺฒนํ ฯ
		สีลวา วตฺตสมฺปนฺโน         อปฺปมตฺโต วิจกฺขโณ
		นิวาตวุตฺติ อตฺถทฺโธ         สุรโต สขิโล มุทุ ฯ
		สงฺคเหตา จ มิตฺตานํ        สํวิภาคี วิธานวา
		ตปฺเปยฺย อนฺนปาเนน        สทา สมณพฺราหฺมเณ ฯ
		ธมฺมกาโม สุตาธาโร        ภเวยฺย ปริปุจฺฉโก
		สกฺกจฺจํ ปยิรุปาเสยฺย        สีลวนฺเต พหุสฺสุเต ฯ
		ฆรมาวสมานสฺส            คหฏฺฐสฺส สกํ ฆรํ
		เขมา วุตฺติ สิยา เอวํ       เอวํ นุ อสฺส สงฺคโห ฯ
		อพฺยาปชฺโฌ สิยา เอวํ       สจฺจวาที จ มาณโว
		อสฺมา โลกา ปรํ โลกํ       เอวํ เปจฺจ น โสจติ ฯ
			ฆราวาสปญฺหา นาม ฯ
	[๙๕๐] เอหิ ทานิ คมิสฺสาม          ทินฺโน โน อิสฺสเรน เม
	มเมวตฺถํ ปฏิปชฺช            เอส ธมฺโม สนนฺตโน ฯ
	[๙๕๑] ชานามิ มาณว ตยาหมสฺมิ
			ทินฺโนหมสฺมิ ตว อิสฺสเรน
#๑ ม. สาทุเมกโก ฯ
