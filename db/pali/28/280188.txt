		อหนฺเต ตถา ภริสฺสํ         ยถา เต อภรี ตุวํ ฯ
	[๔๙๑] อยํ เอกปที ราช           โยยํ อุสฺสีสเก มม
		อิโต คนฺตฺวา อฑฺฒโฆสํ ๑    ตตฺถ เนสํ อคารกํ
		ยตฺถ มาตาปิตา มยฺหํ        เต ภรสฺสุ อิโต คโต ฯ
	[๔๙๒] นโม เต กาสิราชตฺถุ        นโม เต กาสิวฑฺฒน
		อนฺธา มาตาปิตา มยฺหํ       เต ภรสฺสุ พฺรหาวเน ฯ
		อญฺชลินฺเต ปคฺคณฺหามิ        กาสิราช นมตฺถุ เต
		มาตรํ ปิตรํ มยฺหํ           วุตฺโต วชฺชาสิ วนฺทนํ ฯ
	[๔๙๓] อิทํ วตฺวาน โส สาโม       ยุวา กลฺยาณทสฺสโน
		มุจฺฉิโต วิสเวเคน          วิสญฺญี สมปชฺชถ ฯ
	[๔๙๔] ส ราชา ปริเทเวสิ         พหุํ การุญฺญสญฺหิตํ
		อชรามโรหํ อาสึ           อชฺเชตํ ญามิ โน ปุเร ฯ
		สามํ กาลกตํ ทิสฺวา         นตฺถิ มจฺจุสฺส นาคโม
		ยสฺสุ มํ ปฏิมนฺเตติ          สวิเสน สมปฺปิโต ฯ
		สฺวาชฺเชวงฺคเต กาเล       น กิญฺจิมภิภาสติ
		นิรยํ นูน คจฺฉามิ           เอตฺถ เม นตฺถิ สํสโย ฯ
		ตทา หิ ปกตํ ปาปํ          จิรํ รตฺตาย กิพฺพิสํ
		ภวนฺติ ตสฺส วตฺตาโร        คาเม กิพฺพิสการโก
		อรญฺเญ นิมฺมนุสฺสมฺหิ         โก มํ วตฺตุมรหติ ฯ
		สารยนฺติ หิ กมฺมานิ         คาเม สงฺคจฺฉ มาณวา
#๑ อฑฺฒโสนฺติปิ ฯ
