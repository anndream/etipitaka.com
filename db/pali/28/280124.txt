		นตฺถิตฺถีนํ ปิโย นาม         อปฺปิโยปิ น วิชฺชติ
			เสวนฺติ เหตา ปิยมปฺปิยญฺจ
			นาวา ยถา โอรกุลํ ปรญฺจ ฯ
		นตฺถิตฺถีนํ ปิโย นาม         อปฺปิโยปิ น วิชฺชติ
		ธนตฺถา ปฏิเวลฺลนฺติ         ลตาว ทุมนิสฺสิตา ฯ
		หตฺถิพนฺธํ อสฺสพนฺธํ          โคปุริสญฺจ จณฺฑาลํ
		ฉวทาหกํ ปุปฺผฉฑฺฑกํ         สธนํ อนุปตนฺติ นาริโย ฯ
		กุลปุตฺตํปิ ชหนฺติ            อกิญฺจินํ ฉวกสมํ
		สทิสํ อนุปตนฺติ             ธนเหตุ จ นาริโยติ ฯ
	[๓๑๒]   อถ   ขลุ   โภ   นารโท   เทวพฺราหฺมโณ   อานนฺทสฺส
คิชฺฌราชสฺส   อาทิมชฺฌคาถาปริโยสานํ   วิทิตฺวา   ตายํ   เวลายํ  อิมา
คาถาโย อภาสิ
		จตฺตาโรเม น ปูเรนฺติ       เต เม สุณาถ ภาสโต
		สมุทฺโท พฺราหฺมโณ ราชา     อิตฺถี จาปิ ทิชมฺปติ ฯ
		สริตา สาครํ ยนฺติ          ยากาจิ ปฐวิสฺสิตา
		ตา สมุทฺทํ น ปูเรนฺติ        โอนตฺตา ๑ หิ น ปูรติ ฯ
		พฺราหฺมโณ จ อธิยาน ๒     เวทมกฺขานปญฺจมํ
		ภิยฺโยปิ สุตมิจฺเฉยฺย         โอนตฺตา หิ น ปูรติ ฯ
		ราชา จ ปฐวึ สพฺพํ         สสมุทฺทํ สปพฺพตํ
		อชฺฌาวสํ วิชินิตฺวา          อนนฺตรตโนจิตํ
#๑ ม. อูนตฺตา ฯ อิโต ปรํ อิทิสเมว ฯ   ๒ อธิยานํ อิติปิ ฯ
