			อาทาย เยนิจฺฉสิ เตน คจฺฉ ฯ
	[๙๔๐] หตฺถี ควสฺสา มณิกุณฺฑลา จ
			ยญฺจาปิ ตุยฺหํ รตนํ ปฐพฺยา
			เตสํ วโร วิธุโร นาม กตฺตา
			โส เม ชิโต ตํ เม อวากโรหิ ฯ
	[๙๔๑] อตฺตา จ เม โส สรณํ คตี จ
			ทีโป จ เลโณ จ ปรายโน จ
			อสนฺตุเลยฺโย มม โส ธเนน
			ปาเณน เม สทิโส เอส กตฺตา ฯ
	[๙๔๒] จิรํ วิวาโท มม ตุยฺหมสฺส ๑
			กามญฺจ ปุจฺฉาม ตเมว คนฺตฺวา
			เอเสว โน วิวรตุ เอตมตฺถํ
			ยํ วกฺขติ โหตุ ตถา ๒ อุภินฺนํ ฯ
	[๙๔๓] อทฺธา หิ สจฺจํ ภณสิ         น จ มาณว สาหสํ
		ตเมว คนฺตฺวา ปุจฺฉาม       เตน ตุสฺสามุโภ ชนา ฯ
	[๙๔๔] สจฺจํ นุ เทวา วิทหู กุรูนํ
			ธมฺเม ฐิตํ วิธุรนฺนามมจฺจํ
			ทาโสสิ รญฺโญ อุท วาสิ ญาติ
			วิธุโรติ สงฺขฺยา ๓ กตโมสิ โลเก ฯ
	[๙๔๕] อามายทาสาปิ ภวนฺติ เหเก
#๑ ม. ตุยฺหญฺจสฺส ฯ     ๒ ม. กถา ฯ     ๓ ม. สงฺขา ฯ
