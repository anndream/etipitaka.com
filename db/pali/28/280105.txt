			เต สมฺปฏิจฺฉนฺติ ปุน หิรีมนา ฯ
			เวลา ยถา สาครเวควาริณี
			อยํ หิรี ๑ ปาปชนํ นิวาริณี
			ตํ สพฺพโลเก หิริมรียปูชิตํ
			อินฺทสฺส ตํ เวทย เทวสารถิ ฯ
	[๒๙๒] โก เต อิมํ โกสิย ทิฏฺฐิโมทหิ
			พฺรหฺมา มหินฺโท อถวา ปชาปติ
			หิราย เทเวสุปิ เสฏฺฐสมฺมตา
			ธีตา มหินฺทสฺส มเหสิ ชายถ ฯ
	[๒๙๓] หนฺเทหิทานิ ติทิวํ อปกฺกม
			รถํ สมารุยฺห มมายิตํ อิทํ ๒
			อินฺโท จ ตํ อินฺทสโคตฺต กงฺขติ
			อชฺเชว ตฺวํ อินฺทสหพฺยตํ วช ฯ
	[๒๙๔] เอวํ วิสุชฺฌนฺติ ๓ อปาปกมฺมิโน
			อโถ สุจิณฺณสฺส ผลํ น นสฺสติ
			เยเกจิ อทฺทกฺขุํ สุธาโภชนํ ๔
			สพฺเพว เต อินฺทสหพฺยตํ คตาติ ฯ
	[๒๙๕]   หิรี อุปฺปลวณฺณาสิ        โกสิโย ทานปติ ภิกฺขุ
		อนุรุทฺโธ ปญฺจสิโข          อานนฺโท อาสิ มาตลิ
		สุริโย กสฺสโป ภิกฺขุ         โมคฺคลฺลาโนสิ จนฺทิมา
#๑ ม. หิราย หิ ฯ ๒ ม. อิมํ ฯ  ๓ สี.ยุ. สมิชฺฌนฺติ ฯ ๔ ม. มทฺทกฺขุ สุธาย โภชนํ ฯ
