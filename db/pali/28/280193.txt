		พาฬฺหํ โข ตฺวํ ปทิตฺโตสิ      สาม กลฺยาณทสฺสน
		โย อชฺเชวงฺคเต กาเล      น กิญฺจิมภิภาสสิ
		พาฬฺหํ โข ตฺวํ ปกุทฺโธสิ      สาม กลฺยาณทสฺสน
		โย อชฺเชวงฺคเต กาเล      น กิญฺจิมภิภาสสิ ฯ
		พาฬฺหํ โข ตฺวํ ปสุตฺโตสิ      สาม กลฺยาณทสฺสน
		โย อชฺเชวงฺคเต กาเล      น กิญฺจิมภิภาสสิ ฯ
		พาฬฺหํ โข ตฺวํ วิมโนสิ       สาม กลฺยาณทสฺสน
		โย อชฺเชวงฺคเต กาเล      น กิญฺจิมภิภาสสิ ฯ
		ชฏํ วลินํ ปํสุคตํ            โกทานิ สณฺฐเปสฺสติ ๑
		สาโม อยํ กาลกโต         อนฺธานํ ปริจาริโก ฯ
		โก โน ๒ สมฺมชฺชนาทาย    สมฺมชฺชิสฺสติ อสฺสมํ
		สาโม อยํ กาลกโต         อนฺธานํ ปริจาริโก ฯ
		โกทานิ นฺหาปยิสฺสติ         สีเตนุโณฺหทเกน จ
		สาโม อยํ กาลกโต         อนฺธานํ ปริจาริโก ฯ
		โกทานิ โภชยิสฺสติ          วนมูลผลานิ จ
		สาโม อยํ กาลกโต         อนฺธานํ ปริจาริโก ฯ
	[๕๑๕] ทิสฺวาน ปติตํ สามํ          ปุตฺตกํ ปํสุกุณฺฐิตํ
		อฏฺฏิตา ปุตฺตโสเกน         มาตา สจฺจํ อภาสถ ฯ
		เยน สจฺเจนยํ สาโม        ธมฺมจารี ปุเร อหุ
		เอเตน สจฺจวชฺเชน         วิสํ สามสฺส หญฺญตุ ฯ
#๑ ม. สนฺตเปสฺสติ ฯ        ๒ ม. เม ฯ
