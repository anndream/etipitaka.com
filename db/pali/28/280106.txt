		นารโท สารีปุตฺโตสิ         สมฺพุทฺโธ อาสิ วาสโวติ   ฯ
			สุธาโภชนชาตกํ ตติยํ ฯ
			____________
			๔ กุณาลชาตกํ
	[๒๙๖]      เอวมกฺขายติ     เอวมนุสุยฺยติ     สพฺโพสธธรณีธเร
เนกปุปฺผมาลฺยวิตเต   คชควยมหิสรุรุจามริปสทขคฺคโคกณฺณสีหพฺยคฺฆ-
ทีปิอจฺฉโกกตรจฺฉอุทฺทารกทลิมิควิฬารสสกณฺณิกานุจริเต    อากิณฺณ-
เนลมณฺฑลมหาวราหนาคกุลกเรณุสงฺฆาธิวุตฺเถ   อิสฺสมิคสาขมิคสรภ-
มิคเอณิมิควาตมิคปสทมิคปุริสาลุกึปุริสยกฺขรกฺขสนิเสวิเต     อมชฺชว-
มญฺชริธรปหฏฺฐปุปฺผผุสิตคฺคาเนกปาทปคณวิตเต    กุรุรจงฺโกรวารณ-
มยูรปราภูตชีวชีวกเจลาวก  ๑ (พลาก)   ภิงฺการกรวิกมตฺตวิหงฺคสตสงฺฆุฏฺเฐ ๒
อญฺชนมโนสิลาหริตาลหิงฺคุลกเหมรชตกนกาเนกธาตุสตวินทฺธปฏิ-
มณฺฑิตปฺปเทเส    เอวรูเป    ขลุ    โภ    รมฺเม   วนสณฺเฑ   กุณาโล   นาม
สกุโณ   ปฏิวสติ   อติวิย   จิตฺโต   อติวิย  จิตฺตปตฺตฉทโน  ฯ  ตสฺเสว
ขลุ     โภ     กุณาลสฺส     สกุณสฺส     อฑฺฒุฑฺฒานิ    อิตฺถีสหสฺสานิ
ปริจาริกา   ทิชกญฺญาโย   ฯ   อถ  ขลุ  โภ  เทฺว  ทิชกญฺญาโย  กฏฺฐํ
มุเขน   ฑํสิตฺวา   ตํ   กุณาลํ   สกุณํ   มชฺเฌ  นิสีทาเปตฺวา  อุฑฺเฑนฺติ
มา  นํ  กุณาลํ  สกุณํ  อทฺธานปริยายปเถ  กิลมโถ  อุพฺพาเหตฺถาติ ๔ ฯ
ปญฺจสตา     ทิชกญฺญาโย    เหฏฺฐโต    เหฏฺฐโต    เฑนฺติ    สจายํ
# อิทํ มรมฺม โปตฺถเกเยว ทิสฺสติ ฯ  ๑ ม. -ชีวญฺชีวก- ฯ  ๒ ม. สตตสมฺปฆุฏฺเฐ ฯ
