		เอวมายุ มนุสฺสานํ          คจฺฉํ น ปริวตฺตติ ๑ ฯ
		ยถา วาริวโห ปูโร         วเห รุกฺเขปกูลเช
		เอวํ ชราย มรเณน         วุยฺหนฺเต สพฺพปาณิโน ฯ
	[๔๔๐] หตฺถานีกํ รถานีกํ           อสฺเส ปตฺติญฺจ จมฺมิโน
		นิเวสนานิ รมฺมานิ          อหํ ปุตฺต ททามิ เต ฯ
		อิตฺถาคารญฺจ เต ทมฺมิ       สพฺพาลงฺการภูสิตํ
		ตา ปุตฺต ปฏิปชฺชสฺสุ         ตฺวํ โน ราชา ภวิสฺสสิ ฯ
		กุสลา นจฺจคีตสฺส           สิกฺขิตา จาตุริตฺถิโย
		กาเม ตํ รมยิสฺสนฺติ         กึ อรญฺเญ กริสฺสสิ ฯ
		ปฏิราชูหิ เต กญฺญา         อานยิสฺสํ อลงฺกตา
		ตาสุ ปุตฺเต ชเนตฺวาน       อถ ปจฺฉา ปพฺพชิสฺสสิ ฯ
		ยุวา จ ทหโร จาปิ         ปฐมุปฺปตฺติโต สุสู
		รชฺชํ กาเรหิ ภทฺทนฺเต       กึ อรญฺเญ กริสฺสสิ ฯ
		โกฏฺฐาคารญฺจ โกสญฺจ       วาหนานิ พลานิ จ
		นิเวสนานิ รมฺมานิ          อหํ ปุตฺต ททามิ เต ฯ
		โคมณฺฑลปริพฺยูโฬฺห          ทาสีสงฺฆปุรกฺขิโต ๒
		รชฺชํ กาเรหิ ภทฺทนฺเต       กึ อรญฺเญ กริสฺสสิ ฯ
	[๔๔๑] กึ มํ ธเนน ขิยฺเยถ ๓      กึ ภริยาย มริสฺสติ
		กึ โยพฺพเนน ชิณฺเณน ๔     ยํ ชรายาภิภุยฺยติ ฯ
		ตตฺถ กา นนฺทิ กา ขิฑฺฑา     กา รติ กา ธเนสนา
#๑ ม. นุปนิวตฺตติ ฯ  ๒ ม. ...ปุรกฺขโต ฯ อปรํปิ อีทิสเมว ฯ  ๓ ม. กึ ธเนน
#ยํ ขีเยถ ฯ สี. กึ ธเนน ยํ ชีเยถ ฯ  ๔ สี. ยุ. จิณฺเณน ฯ
