			ทูเร มิตฺโต ปาปสหายโก จ
			กิจฺเจ ชาเต อนตฺถจรานิ ภวนฺตีติ ฯ
	[๓๐๓]   อฏฺฐหิ   ขลุ   สมฺม   ปุณฺณมุข   ฐาเนหิ   อิตฺถี  สามิกํ
อวชานาติ   ทลิทฺทตา   อาตุรตา  ชิณฺณกตา  ๑  สุราโสณฺฑตา  มุทฺธตา
ปมตฺตตา    สพฺพกิจฺเจสุ    อนุวตฺตนตา    สพฺพธนมนุปฺปาทเนน   อิเมหิ
ขลุ   สมฺม   ปุณฺณมุข   อฏฺฐหิ   ฐาเนหิ   อิตฺถี  สามิกํ  อวชานาติ  ฯ
ภวติ จ ปนุตฺตเรตฺถ วากฺยํ
		ทลิทฺทํ อาตุรญฺจาปิ          ชิณฺณกํ สุรโสณฺฑกํ
		ปมตฺตํ มุทฺธปตฺตญฺจ          ทตฺตํ กิจฺเจสุ ๒ หาปนํ
		สพฺพกามปณิธาเนน ๓       อวชานาติ สามิกนฺติ ฯ
	[๓๐๔]   นวหิ   ขลุ  สมฺม  ปุณฺณมุข  ฐาเนหิ  อิตฺถี  ปโทสมาหรติ
อารามคมนสีลา     จ     โหติ     อุยฺยานคมนสีลา     จ     โหติ
นทีติตฺถคมนสีลา   จ   โหติ   ญาติกุลคมนสีลา  จ  โหติ  ปรกุลคมนสีลา
จ   โหติ   อาทาสทุสฺสมณฺฑนานุโยคมนุยุตฺตสีลา   จ   โหติ   มชฺชปายินี
จ   โหติ   นิลฺโลกนสีลา   จ   โหติ   ปทฺวารฏฺฐายินี   ๔  จ  โหติ
อิเมหิ   ขลุ   สมฺม   ปุณฺณมุข  นวหิ  ฐาเนหิ  อิตฺถี  ปโทสมาหรตีติ  ฯ
ภวติ จ ปนุตฺตเรตฺถ วากฺยํ
			อารามคมนสีลา ๕ จ อุยฺยานํ
			นทึ ญาติปรกุลํ
		(๖) ทุสฺสมณฺฑนมนุยุตฺตา
#๑ ม. ชิณฺณตา ฯ  ๒ ม. สพฺพกิจฺเจสุ ฯ สี. ยุ. รตฺตํ ฯ  ๓ ม. สพฺพกามปฺปทาเนน ฯ
#๔ ม. สทฺวารฐายินี ฯ  ๕ ม. อารามสีลา จ ฯ  ๖ ม. อาทาส ฯ
