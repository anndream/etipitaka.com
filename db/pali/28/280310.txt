			สญฺฉินฺนคตฺตํ รุหิรํ สวนฺตํ
			โก โจทเย ปรโลเก สหสฺสํ ฯ
	[๘๗๘] อนฺธตมํ ตตฺถ น จนฺทสุริยา
			นิรโย สทา ตุมุโล โฆรรูโป
			สา เนว รตฺติ น ทิวา ปญฺญายติ
			ตถาวิเธ โก วิจเร ธนตฺถิโก ฯ
	[๘๗๙] สวโล จ สาโม จ ทุเว สุวาณา
			ปวฑฺฒกายา พลิโน มหนฺตา
			ขาทนฺติ ทนฺเตหิ อโยมเยหิ
			อิโต ปนุณฺณํ ปรโลเก ปตนฺตํ ๑ ฯ
			ตํ ขชฺชมานํ นิรเย วสนฺตํ
			ลุทฺเทหิ วาเฬหิ อฆมฺมิเคหิ
			สญฺฉินฺนคตฺตํ รุหิรํ สวนฺตํ
			โก โจทเย ปรโลเก สหสฺสํ ฯ
	[๘๘๐] อุสูหิ สตฺตีหิ [๒] สุนิสฺสิตาหิ
			หนนฺติ วิชฺฌนฺติ จ ปจฺจามิตฺตา
			กาลูปกาลา นิรยมฺหิ โฆเร
			ปุพฺเพ นรํ ทุกฺกฏกมฺมการึ ฯ
			ตํ หญฺญมานํ นิรเย วชนฺตํ
			กุจฺฉิสฺมึ ปสฺสสฺมึ วิปฺผาลิตูทรํ
#๑ ม. ปรโลกปตฺตํ ฯ     ๒ ม. จ ฯ
