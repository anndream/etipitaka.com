			รฏฺเฐ สเก อิสฺสริเย ฐิเตน
			ตํ สงฺครํ พฺราหฺมณสมฺปทาย
			สจฺจานุรกฺขี ปุนราวชสฺสุ ฯ
	[๓๔๐] โย เม กโต สงฺคโร พฺราหฺมเณน
			รฏฺเฐ สเก อิสฺสริเย ฐิเตน
			ตํ สงฺครํ พฺราหฺมณสมฺปทาย
			สจฺจานุรกฺขี ปุนราวชิสฺสํ ฯ
	[๓๔๑] มุตฺโต จ โส โปริสาทสฺส หตฺถา
			คนฺตฺวาน ตํ พฺราหฺมณํ เอตทโวจ
			สุโณมิ ๑ คาถาโย สตารหาโย
			ยา เม สุตา อสฺสุ หิตาย พฺรหฺเม ฯ
	[๓๔๒] สกิเทว สุตโสม            สพฺภิ โหติ ๒ สมาคโม
		สา นํ สงฺคติ ปาเลติ        นาสพฺภิ พหุ สงฺคโม ฯ
		สพฺภิเรว สมาเสถ          สพฺภิ กุพฺเพถ สนฺถวํ
		สตํ สทฺธมฺมมญฺญาย          เสยฺโย โหติ น ปาปิโย ฯ
			ชีรนฺติ เว ราชรถา สุจิตฺตาl
			อโถ สรีรมฺปิ ชรํ อุเปติ
			สตญฺจ ธมฺโม น ชรํ อุเปติ
			สนฺโต หเว สพฺภิ ปเวทยนฺติ ฯ
			นภญฺจ ทูเร ปฐวี จ ทูเร
#๑ ม. สุโณม ฯ  ๒ ยุ. โหตุ ฯ
