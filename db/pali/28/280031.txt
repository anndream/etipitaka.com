				สฏฺฐินิปาตํ
			๑ โสณกชาตกํ
	[๖๖] กสฺส สุตฺวา สตํ ทมฺมิ        สหสฺสํ ทิฏฺฐโสณกํ ๑
		โก เม โสณกมกฺขาติ        สหายํ ปํสุกีฬิตํ ฯ
		อถ พฺรวิ มาณวโก          ทหโร ปญฺจจูฬโก
		มยฺหํ สุตฺวา สตํ เทหิ        สหสฺสํ ทิฏฺฐโสณกํ ๒
		อหํ เต ๓ โสณกมกฺขิสฺสํ     สหายํ ปํสุกีฬิตํ ฯ
	[๖๗] กตรสฺมึ โส ชนปเท         รฏฺเฐสุ นิคเมสุ จ
		กตฺถ โสณกมทฺทกฺขิ ๔       ตํ เม อกฺขาหิ ปุจฺฉิโต ฯ
	[๖๘] ตเวว เทว วิชิเต          ตเววุยฺยานภูมิยา
		อุชุวํสา มหาสาลา          นีโลภาสา มโนรมา ฯ
		ติฏฺฐนฺติ เมฆสมานา         รมฺมา อญฺโญญฺญนิสฺสิตา
		เตสํ มูลสฺมิ โสณโก         ฌายติ อนุปาทิโน
		อุปาทาเนสุ โลเกสุ         ฑยฺหมาเนสุ นิพฺพุโต ฯ
	[๖๙] ตโต จ ราชา ปายาสิ       เสนาย จตุรงฺคิยา
		การาเปตฺวา สมํ มคฺคํ       อคมา เยน โสณโก ฯ
		อุยฺยานภูมึ คนฺตฺวาน         วิจรนฺโต พฺรหาวเน
#๑-๒ สี. ยุ. ทฏฺฐุ-ฯ   ๓ สี. ยุ. อยํ ปาโฐ นตฺถิ ฯ  ๔ สี. ยุ. กตฺถ เต โสณโก
#ทิฏฺโฐ ฯ
