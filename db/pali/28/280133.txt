		เอวเมว ตุวํ ราช          ทิปทินฺท สุโณหิ เม
		อภกฺขํ ราช ภกฺเขสิ         ตสฺมา ปพฺพาชิสฺสนฺติ ๑ ตํ ฯ
	[๓๒๙] ติฏฺฐาหีติ มยา วุตฺโต        โส ตฺวํ คจฺฉสิ ปมฺมุโข
		อฏฺฐิโต ตฺวํ ฐิโตมฺหีติ        ลปสิ พฺรหฺมจารินิ
		อิทํ เต สมณายุตฺตํ          อสิญฺจ เม มญฺญสิ กงฺขปตฺตํ ๒ ฯ
	[๓๓๐] ฐิโตหมสฺมิ สธมฺเมสุ ราช
			น นามโคตฺตํ ปริวตฺตยามิ
			โจรญฺจ โลเก อฐิตํ วทนฺติ
			อาปายิกํ เนรยิกํ อิโต จุตํ ฯ
		สเจ ตฺวํ สทฺทหสิ ๓ ราช    สุตํ คณฺหาหิ ขตฺติยํ ๔
		เตน ยญฺญํ ยชิตฺวาน         เอวํ สคฺคํ คมิสฺสสิ ฯ
	[๓๓๑] กิสฺมึ นุ รฏฺเฐ ตว ชาติภูมิ
			อถ เกน อตฺเถน อิธานุปตฺโต
			อกฺขาหิ เม พฺราหฺมณ เอตมตฺถํ
			กิมิจฺฉสิ เทมิ ตยชฺช ปตฺถิตํ ฯ
	[๓๓๒] คาถา จตสฺโส ธรณีมหิสฺสร
			สุคมฺภีรตฺถวรา สาครูปมา
			ตเวว อตฺถาย อิธาคโตสฺมิ
			สุโณหิ คาถา ปรมตฺถสญฺหิตา ฯ
	[๓๓๓] น เว รุทนฺติ มติมนฺโต สปญฺญา
#๑ ม. ปพฺพาชยนฺติ ฯ  ๒ ม. กงฺกปตฺตํ ฯ  ๓ สี. ยุ. สเจปิ สหสิ ฯ  ๔. ม. ขตฺติย ฯS
