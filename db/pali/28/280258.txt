		โชตเต สพฺพโสวณฺณํ         คิริมาหจฺจ ยามุนํ ฯ
		ตตฺถ เต ปุริสพฺยคฺฆา        โสทริยา มม ภาตโร
		ยถา เต ตตฺถ วกฺขนฺติ       ตถา เหสฺสสิ พฺราหฺมณ ฯ
	[๗๖๐] อนิตฺตรา อิตฺตรสมฺปยุตฺตา
			ยญฺญา จ เวทา จ สุโภค โลเก
			ตทคฺครยฺหํ หิ วินินฺทมาโน
			ชหาติ วิตฺตญฺจ สตญฺจ ธมฺมํ ฯ
	[๗๖๑] อชฺเฌนมริยา ปฐวึ ชนินฺทา
			เวสฺสา กสึ ปาริจริยญฺจ สุทฺทา
			อุปาคู ปจฺเจกํ ยถาปเทสํ
			กตาหุ เอเต วสินาติ อาหุ ฯ
	[๗๖๒] ธาตา วิธาตา วรุโณ กุเวโร
			โสโม ยโม จนฺทิมา วายุ สุริโย
			เอเตปิ ยญฺญํ ปุถุโส ยชิตฺวา
			อชฺฌายกานํ อถ ๑ สพฺพกาเม ฯ
			วิกาสิตา จาปสตานิ ปญฺจ
			โย อชฺชุโน พลวา ภีมเสโน
			สหสฺสพาหุ อสโม ปฐพฺยา
			โสปิ ตทา อาทหิ ๒ ชาตเวทํ ฯ
	[๗๖๓] โย พฺราหฺมเณ โภชยิ ทีฆรตฺตํ
#๑ ม. อโถ ฯ     ๒ ม. มาทหิ ฯ
