			ยสฺสิจฺฉสิ ตสฺสมนุปฺปเวจฺฉสุ
			ยสฺสา หิ โน นารท ตฺวํ ปทสฺสสิ
			สาเยว โน เหหิติ เสฏฺฐสมฺมตา ฯ
	[๒๖๓] อกลฺลเมตํ วจนํ สุคตฺเต
			โก พฺราหฺมโณ โก กลหํ ๑ อุทีรเย
			คนฺตฺวาน ภูตาธิปเมว ปุจฺฉถ
			สเจ น ชานาถ อิธุตฺตมธมฺมํ ฯ
	[๒๖๔] ตา นารเทน ปรมปฺปโกปิตา
			อุทีริตา วณฺณมเทน มตฺตา
			สกาสํ ๒ คนฺตฺวาน สหสฺสจกฺขุโน
			ปุจฺฉึสุ ภูตาธิปํ กา นุ เสยฺยสิ ฯ
	[๒๖๕] ตา ทิสฺวา อายตฺตมนา ปุรินฺทโท
			อิจฺจาพฺรวี เทววโร กตญฺชลี
			สพฺพาว โว โหถ สุภคฺเค ๓ สาทิสี
			โก เนว ๔ ภทฺเท กลหํ อทีรยิ ฯ
	[๒๖๖] โย สพฺพโลกญฺจรโก ๕ มหามุนิ
			ธมฺเม ฐิโต นารโท สจฺจนิกฺกโม
			โส โน พฺรวี คิริวเร คนฺธมาทเน
			คนฺตฺวาน ภูตาธิปเมว ปุจฺฉถ
			สเจ น ชานาถ อิธุตฺตมธมฺมํ ฯ
#๑ ม. สงฺกลหํ ฯ   ๒ ม. สกาเส ฯ  ๓ ม. สุคตฺเต ฯ  ๔ โก เนธ อิติปิ ฯ
#๕ ม. สพฺพโลกจฺจริโต ฯ
