		สพฺพญฺญุตํ ปิยํ มยฺหํ          ตสฺมา ปิเย อทาสหํ ๑ ฯ
	[๑๒๐๙] โกมารี ยสฺสาหํ ภริยา       สามิโก มม อิสฺสโร
		ยสฺสิจฺเฉ ตสฺส มํ ทชฺชา      วิกฺกีเณยฺย หเนยฺย วา ฯ
	[๑๒๑๐] เตสํ สงฺกปฺปมญฺญาย         เทวินฺโท เอตทพฺรวิ
		สพฺเพ ชิตา เต ปจฺจุหา      เย ทิพฺพา เย จ มานุสา
		นินฺนาทิตา เต ปฐวี         สทฺโท เต ติทิวงฺคโต
		สมนฺตา วิชฺชุตา อาคู        คิรีนํว ปฏิสฺสุตา ฯ
		ตสฺส เต อนุโมทนฺติ         อุโภ นารทปพฺพตา
			อินฺโท จ พฺรหฺมา จ ปชาปตี จ
			โสโม ยโม เวสฺสวโณ จ ราชา
		สพฺเพ เทวานุโมทนฺติ        ทุกฺกรํ หิ กโรติ โส ฯ
		ทุทฺททํ ททมานานํ           ทุกฺกรํ กมฺมกุพฺพตํ
		อสนฺโต นานุกุพฺพนฺติ         สตํ ธมฺโม ทุรนฺวโย ฯ
		ตสฺมา สตญฺจ อสตญฺจ ๒     นานา โหติ อิโต คติ
		อสนฺโต นิรยํ ยนฺติ          สนฺโต สคฺคปรายนา ฯ
		ยเมตํ กุมาเร อททา ๓     ภริยํ อททา ๓ วเน วสํ
		พฺรหฺมยานมโนกฺกมฺม         สคฺเค เต ตํ วิปจฺจตุ ฯ
	[๑๒๑๑] ททามิ โภโต ภริยํ          มทฺทึ สพฺพงฺคโสภินึ
		ตฺวญฺเจว มทฺทิยา ฉนฺโน      มทฺที จ ปตินา สห ฯ
#๑  ม. อิมา เทฺว คาถา น ทิสฺสนฺติ ฯ      ๒ ม. อสตํ ฯ    ๓ อทา ฯ
