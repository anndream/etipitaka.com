	[๙๙๘] หนฺท ตุวํ ยกฺข มมมฺปิ เนหิ
			สสฺสุรํ นุ เต ๑ อตฺถํ มยี จรสฺสุ
			อหมฺปิ นาคาธิปตีวิมานํ ๒
			ทกฺเขมิ ๓ นาคสฺส อทิฏฺฐปุพฺพํ ฯ
	[๙๙๙] ยํ เว นรสฺส อหิตาย อสฺส
			น ตํ ปญฺโญ อรหติ ทสฺสนาย
			อถ เกน วณฺเณน อมิตฺตคามํ
			ตุวมิจฺฉสิ อุตฺตมปญฺญ คนฺตุํ ฯ
	[๑๐๐๐] อทฺธา ปชานามิ อหมฺปิ เอตํ
			น ตํ ปญฺโญ อรหติ ทสฺสนาย
			ปาปญฺจ เม นตฺถิ กตํ กุหิญฺจิ
			ตสฺมา น สงฺเก มรณาคมาย ฯ
	[๑๐๐๑] หนฺท จ ฐานํ อตุลานุภาวํ
			มยา สห ทกฺขสิ เอหิ กตฺเต
			ยถจฺฉติ ๔ นจฺจคีเตหิ นาโค
			ราชา ยถา เวสฺสวโณ นิฬิญฺญํ ๕ ฯ
			ตํ นาคกญฺญา จริตํ คเณน
			นิกีฬิตํ นิจฺจมโห จ รตฺตึ
			ปหุตมาลฺยํ พหุปุปฺผฉนฺนํ
#๑ สสุรนฺติเกติปิ ปาโฐ ฯ   ม. สสุรํ เต ฯ   ๒ ม. มยํ จ นาคาธิปตึ วิมานํ ฯ
#๓ ม. ทกฺเขมุ ฯ    ๔ ม. ยตฺถจฺฉติ ฯ     ๕ ม. นฬิญฺญํ ฯ
