			สามากนิวารมโถปิ จีนกา
			โมจา กทลี พหุเกตฺถ สาลิโย
			ปวีหโย อาภุชิโน จ ตณฺฑุลา ฯ
		ตสฺส จ อุตฺตรปสฺเสน ๑     ชาตา โปกฺขรณี สิวา
		อกกฺกสา อปพฺภารา         สาธุ อปฺปฏิคนฺธิกา ฯ
		ตตฺถ มจฺฉา สนฺนิรตา        เขมิโน พหุโภชนา
		สิงฺคุสวงฺกา สกุลา ๒       สตวงฺกา จ โรหิตา
		อาลิคคฺครกากิณฺณา          ปาฏินา กากมจฺฉกา ฯ
		ตตฺถ ปกฺขี สนฺนิรตา         เขมิโน พหุโภชนา
		หํสา โกญฺจา มยูรา จ       จากวากา ๓ จ กุกฺกุหา
		กุณาลกา พหู จิตฺรา         สิขณฺฑี ชีวชีวกา ฯ
		ตตฺถ ปาณา สมายนฺติ        นานามิคคณา พหู
		สีหา พฺยคฺฆา วราหา จ      อจฺฉโกกตรจฺฉโย ฯ
		ปลสทา จ ควชา ๔        มหิสา โรหิตา รุรู
		เอเณยฺยา จ วราหา จ      คณิโน นีกสูกรา ฯ
		กทลิมิคา พหูเกตฺถ          วิฬารา สสกณฺณิกา
			ฉมาคิรี ปุปฺผวิจิตฺรสนฺถตา
			ทิชาภิฆุฏฺฐา ทิชสงฺฆเสวิตา ฯ
	[๒๘๗] สา สุตฺตจา นีลทุมาภิลมฺพิตา
			วิชฺชุมหาเมฆริวานุปชฺชถ
#๑ ม. ตสฺเสวุตฺตรปสฺเสน ฯ  ๒ ม. สงฺกุลา ฯ  ๓ ม. จกฺกวากา ฯ
#๔ ม. ปลาสาทา ควชา จ ฯ
