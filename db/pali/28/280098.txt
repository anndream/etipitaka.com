			ตปนฺติ ลูขํปิ ตปํ จิรตฺตรํ
			กุมฺมคฺคมารุยฺห ปเรนฺติ ทุคฺคตึ ฯ
			อาสา วิสํวาทิกสมฺมตา อิเม
			อาเส สุธาย ๑ วินยสฺสุ อตฺตนิ
			น ตาทิสี อรหติ อาสนูทกํ
			กุโต สุธา คจฺฉ น มยฺห รุจฺจสิ ฯ
	[๒๘๐] ททฺทลฺลมานา ยสสา ยสสฺสินี
			ชิฆญฺญนามวฺหยนํ ทิสํปติ
			ปุจฺฉามิ ตํ กญฺจนเวลฺลิวิคฺคเห
			อาจิกฺข เม ตฺวํ กตมาสิ เทวตา ฯ
	[๒๘๑] สทฺธาห เทวี มนุเชสุ ๒ ปูชิตา
			อปาปสตฺตูปนิเสวินี สทา
			สุธาวิวาเทน ตวนฺติมาคตา
			ตํ มํ สุธาย วรปญฺญ ภาชย ฯ
	[๒๘๒] ทานํ ทมํ จาคมโถปิ สํยมํ
			อาทาย สทฺธาย กโรนฺติ เหกทา
			เถยฺยํ มุสา กูฏมโถปิ เปสุณํ
			กโรนฺติ เหเก ปุน วิจฺจุตา ตยา ฯ
			ภริยาสุ โปโส สทิสีสุ เปกฺขวา
			สีลูปปนฺนาสุ ปติพฺพตาสุปิ
#๑ ม. สุธาสํ ฯ  ๒ ม. -มนุเชหิ ฯ อิโต ปรํ อีทิสเมว ฯ
