		สสฺสุ สุณฺหาย ปาเหสิ        เยหิ มทฺที อโสภถ ฯ
		ตโต โขมญฺจ กายูรํ         คีเวยฺยํ รตนามยํ
		สสฺสุ สุณฺหาย ปาเหสิ        เยหิ มทฺที อโสภถ ฯ
		ตโต โขมญฺจ กายูรํ         องฺคทํ มณิเมขลํ
		สสฺสุ สุณฺหาย ปาเหสิ        เยหิ มทฺที อโสภถ ฯ
		อุณฺณตํ มุขผุลฺลญฺจ           นานารตฺเต จ มาณิเย ๑
		สสฺสุ สุณฺหาย ปาเหสิ        เยหิ มทฺที อโสภถ ฯ
		อุคฺคตฺถนํ คิงฺคมกํ           เมขลํ ปฏิปาทุกํ ๒
		สสฺสุ สุณฺหาย ปาเหสิ        เยหิ มทฺที อโสภถ ฯ
		สุตฺตญฺจ สุตฺตวชฺชญฺจ         อุปนิชฺฌาย เสยฺยสิ
		อโสภถ ราชปุตฺตี           เทวกญฺญาว นนฺทเน ฯ
		สีสนฺหาตา สุจิวตฺถา         สพฺพาภรณภูสิตา
		อโสภถ ราชปุตฺตี           ตาวตึสาว อจฺฉรา ฯ
		กทลีว วาตจฺฉุปิตา          ชาตา จิตฺตลตาวเน
		ทนฺตาวรณสมฺปนฺนา          ราชปุตฺตี อโสภถ ฯ
		สกุณี มานุสินีว             ชาตา จิตฺตปฺปตฺตา ปติ
		นิโคฺรธปกฺกพิมฺโพฏฺฐี         ราชปุตฺตี อโสภถ ฯ
	[๑๒๖๕] ตสฺสา จ นาคมาเนสุํ        นาติวุฑฺฒํว กุญฺชรํ
		สตฺติกฺขมํ สรกฺขมํ           อีสาทนฺตํ อุรุฬฺหวํ ฯ
		สา มทฺที นาคมารุหิ         นาติวุฑฺฒํว กุญฺชรํ
#๑ ม. มาณิเก ฯ   ๒ ม. ปฏิปาทกํ ฯ ยุ. ปาลิปาทกํ ฯ
