		ปสฺสสนฺโต มุหุํ อุณฺหํ         รุทํ อสฺสูนิ วตฺตยิ ฯ
		ยาว รุเจ ชีวมานา ๑      มา ภตฺตมปนามยิ
		นตฺถิ ภทฺเท ปโร โลโก      กึ นิรตฺถํ วิหญฺญสิ ฯ
	[๘๕๙] เวเทหสฺส วโจ สุตฺวา       รุจา รุจิรวณฺณินี
		ชานํ ปุพฺพาปรํ ธมฺมํ         ปิตรํ เอตทพฺรวิ ฯ
		สุตเมว ปุเร อาสิ          ปจฺจกฺขํ ๒ ทิฏฺฐมิทํ มยา
		พาลูปเสวี โย โหติ         พาโลว สมปชฺชถ ฯ
		มุโฬฺห หิ มุฬฺหมาคมฺม        ภิยฺโย โมหํ นิคจฺฉติ
		ปฏิรูปํ อลาเตน            วีชเกน จ มุยฺหิตุํ ฯ
	[๘๖๐] ตฺวญฺจ เทวาสิ สปฺปญฺโญ      ธีโร อตฺถสฺส โกวิโท
		กถํ พาเลหิ สทิโส          หีนทิฏฺฐิมุปาคมิ ฯ
			สเจ หิ สํสารปเถน สุชฺฌติ
			นิรตฺถิยา ปพฺพชฺชา คุณสฺส
			กีโฏว อคฺคึ ชลิตํ อปาปตํ
			อาปชฺชติ โมหมุโฬฺห ๓ นคฺคภาวํ ฯ
			สํสารสุทฺธีติ ปุเร นิวิฏฺฐา
			กมฺมํ วิทูเสนฺติ พหู อชานํ
			ปุพฺเพ กลิ ทุคฺคหิโตว อตฺโถ ๔
			ทุมฺโมจโย พลิสา อมฺพุโชว ฯ
	[๘๖๑] อุปมนฺเต กริสฺสามิ          มหาราช ตวตฺถิยา
#๑ สี. ยุ. ชีวสิโน ฯ   ๒ ม. สกฺขิ ฯ    ๓ สี. ยุ. โมมุโห ฯ   ๔ กลี ทุคฺคหิตา
#วนตฺถาติปิ ฯ
