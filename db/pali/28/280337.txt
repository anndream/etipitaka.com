		สมฺมโตมฺหีติ อารูเยฺห        ส ราชวสตึ วเส ฯ
		นาติทูเร ภเช ๑ รญฺโญ     นาจฺจาสนฺเน วิจกฺขโณ
		สเมกฺขญฺจสฺส ๒ ติฏฺเฐยฺย    สนฺทิสฺสนฺโต สภตฺตุโน ฯ
		น เม ๓ ราชา สขา โหติ   น ราชา โหติ เมถุโน
		ขิปฺปํ กุชฺฌนฺติ ราชาโน       สุเกนกฺขีว ฆฏฺฏิตํ ฯ
		น ปูชิโต มญฺญมาโน         เมธาวี ปณฺฑิโต นโร
		ผรุสํ ปฏิมนฺเตยฺย           ราชานํ ปริสํ คตํ ฯ
	[๙๖๔] ลทฺธทฺวาโร ลเภ ทฺวารํ ๔   เนว ราชูสุ วิสฺสเส
		อคฺคิว สํยโต ติฏฺเฐ ๕      ส ราชวสตึ วเส ฯ
		ปุตฺตํ วา ภาตรํ สํ วา       สมฺปคฺคณฺหาติ ขตฺติโย
		คาเมหิ นิคเมหิ วา         รฏฺเฐหิ ชนปเทหิ วา
		ตุณฺหีภูโต อุเปกฺเขยฺย        น ภเณ เฉกปาปกํ ฯ
	[๙๖๕] หตฺถาโรหา อนีกฏฺฐา        รถิกา ปตฺติการกา ๖
		เตสํ กมฺมาปทาเนน ๗      ราชา วฑฺเฒติ เวตฺตนํ
		น เตสํ อนฺตรา คจฺเฉ       ส ราชวสตึ วเส ฯ
		จาโปว โอนเม ๘ ธีโร     วํโส วาปิ ปกมฺปเย
		ปฏิโลมํ น วตฺเตยฺย         ส ราชวสตึ วเส ฯ
		จาโปวูนูทโร อสฺส          มจฺโฉวสฺส อชิวฺหตา ๙
		อปฺปาสี นิปโก สูโร         ส ราชวสตึ วเส ฯ
#๑ สี. ยุ. ภเว ฯ    ๒ ม. สมฺมุขญฺจสฺส ฯ    ๓ ม. เว ฯ   ๔ ยุ. ลทฺธวาโร ลเภ
#วารํ ฯ    ๕ สี. ยุ. อคฺคีว ยโต ติฏฺเฐยฺย ฯ   ๖ ม. หตฺกาโรเห อนีกฏฺเฐ รถิเก
#ปตฺติการเก ฯ   ๗ ม. กมฺมาวทาเนน ฯ    ๘ ม. จาโปวูนุทโร ฯ   ๙ ม. อชิวฺหวา ฯ
