			ภริยาย กจฺจาน ปิยาย สทฺธึ
			อานนฺทจิตฺโต ๑ สุมโน ปตีโต
			ทตฺวา มณึ มญฺจ นยินฺทปตฺตํ ฯ
	[๑๐๓๘] ส ปุณฺณโก กุรูนํ กตฺตุเสฏฺฐํ
			นิสีทยิ ปุรโต อาสนสฺมึ
			อาชญฺญมารุยฺห อโนมวณฺณํ
			ปกฺกามิ เวหายสมนฺตลิกฺเข ๒ ฯ
			มโน มนุสฺสสฺส ยถาปิ คจฺเฉ
			ตโตปิสฺส ขิปฺปตรํ อโหสิ
			ส ปุณฺณโก กุรูนํ กตฺตุเสฏฺฐํ
			อุปานยิ นครํ อินฺทปตฺตํ ฯ
	[๑๐๓๙] เอตินฺทปตฺตํ นครํ ปทิสฺสติซ
			รมฺมานิ จ อมฺพวนานิ ภาคโส
			อหญฺจ ภริยาย สมงฺคิภูโต
			ตุวญฺจ ปตฺโตสิ สกํ นิเกตํ ฯ
	[๑๐๔๐] ส ปุณฺณโก กุรูนํ กตฺตุเสฏฺฐํ
			โอโรปยิตฺวา ธมฺมสภาย มชฺเฌ
			อาชญฺญมารุยฺห อโนมวณฺโณ
#๑ ม. อนนฺทิ วิตฺโต ฯ   ๒ อิทํ ปาททฺวยํ สี. ม. โปตฺถเกสุ น ทิสฺสติ ฯ อาทาย
#กตฺตารมโนมปญฺญํ อุปานยิ นครํ อินฺทปตฺตนฺติ ตตฺเถว ทิสฺสติ ฯ
