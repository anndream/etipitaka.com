	[๕๔๑] ตสฺส ปุฏฺโฐ วิยากาสิ        มาตลิ เทวสารถิ
		วิปากํ ปาปกมฺมานํ          ชานํ อกฺขาสิชานโต ฯ
			เย ทุพฺพเล พลวนฺโต ชีวโลเก
			หึเสนฺติ โรเสนฺติ ๑ สุปาปธมฺมา
			เต ลุทฺทกมฺมา ปสเวตฺว ปาปํ
			เตเม ชนา เวตรณึ ปตนฺติ ฯ
	[๕๔๒] สามา จ โสณา สวลา จ คิชฺฌา
			กาโกลุสงฺฆา จ อเทนฺติ ๒ เภรวาh
			ภยํ หิ มํ วินฺทติ สูต ทิสฺวา
			ปุจฺฉามิ ตํ มาตลิ เทวสารถิ
			อิเม นุ มจฺจา กิมกํสุ ปาปํ
			เยเม ชเน กาโกลุสงฺฆา อเทนฺติ ฯ
	[๕๔๓] ตสฺส ปุฏฺโฐ วิยากาสิ        มาตลิ เทวสารถิ
		วิปากํ ปาปกมฺมานํ          ชานํ อกฺขาสิชานโต ฯ
			เยเกจิเม มจฺฉริโน กทริยา
			ปริภาสกา สมณพฺราหฺมณานํ
			หึเสนฺติ โรเสนฺติ สุปาปธมฺมา
			เต ลุทฺทกมฺมา ปสเวตฺว ปาปํ
			เตเม ชเน กาโกลุสงฺฆา อเทนฺติ ฯ
	[๕๔๔] สญฺโชติภูตา ปฐวึ กมนฺติ
#๑ ม. หึสนฺติ โรสนฺติ ฯ อิโต ปรํ อีทิสเมว ฯ  ๒ ม. กาโกลสงฺฆา อทนฺติ ฯ
#อิโต ปรํ อีทิสเมว ฯ
