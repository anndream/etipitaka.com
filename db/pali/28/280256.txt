	[๗๕๐] มยาเปตํ สุตํ สมฺม          สญฺญตานํ ตปสฺสินํ
		อิธ ทานานิ ทตฺวาน         สคฺคํ คจฺฉนฺติ ทายกา
		ตฺวเมว เทหิ ชีวนฺโต        ยทิ เต อตฺถิ ทาตเว ฯ
		อยํ อจฺจิมุขี ๑ นาม        ปุณฺณา อุคฺคสฺส เตชสา
		ตาย ตํ ฑํสยิสฺสามิ          สา ตํ ภสฺมํ กริสฺสติ ฯ
		ยา ธีตา ธตรฏฺฐสฺส         เวมาตา ภคินี มม
		สา ฑํสตุ อจฺจิมุขี ๒        ปุณฺณา อุคฺคสฺส เตชสา ฯ
	[๗๕๑] ฉมายญฺเจ นิสิญฺจิสฺสํ         พฺรหฺมทตฺต วิชานาหิ
		ติณลตานิ โอสโธฺย          อุสฺสุสฺเสยฺยุํ อสํสยํ ฯ
	[๗๕๒] อุทฺธญฺเจ ปาตยิสฺสามิ        พฺรหฺมทตฺต วิชานาหิ
		สตฺต วสฺสานิ ยํ เทโว       น วสฺเส น หิมํ ปเต ฯ
	[๗๕๓] อุทเก เจ นิสิญฺจิสฺสํ         พฺรหฺมทตฺต วิชานาหิ
		ยาวนฺโตทกชา ปาณา        มเรยฺยุํ มจฺฉกจฺฉปา ฯ
	[๗๕๔] โลกฺยํ สชนฺตํ อุทกํ          ปยาคสฺมึ ปติฏฺฐิตํ
		โก มํ อชฺโฌหรี ภูโต        โอคาฬฺหํ ยมุนํ นทึ ฯ
	[๗๕๕] ยเทส โลกาธิปตี ยสสฺสี
			พาราณสึ ปกีรหรี ๓ สมนฺตโต
			ตสฺสาห ปุตฺโต อุรคูสภสฺส
			สุโภโคติ มํ พฺราหฺมณ เวทยนฺติ ฯ
	[๗๕๖] สเจสิ ปุตฺโต อุรคูสภสฺส
#๑ ม. อชมุขี ฯ     ๒ ม. สา ตํ ฑํสตฺอชมุขี ฯ  สี. ยุ. สา ทิสฺสตุ อจฺจิมุขี ฯ
#๓ ม. ปกฺริย ฯ สี. ยุ. ปกิรปรี ฯ
