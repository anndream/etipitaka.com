		นตฺถิ เทว ปรโลโก ๑      โก ตโต หิ อิธาคโต ฯ
		นตฺถิ เทว ปิตโร วา        กุโต มาตา กุโต ปิตา
		นตฺถิ อาจริโย นาม         อทนฺตํ โก ทเมสฺสติ ฯ
		สมตุลฺยานิ ภูตานิ           นตฺถิ เชฏฺฐาปจายิกา
		นตฺถิ พลํ วิริยํ วา          กุโต อุฏฺฐานโปริโส ๒ ฯ
		นิยตานิ หิ ภูตานิ           ยถา โคฏวิโส ตถา
		ลทฺเธยฺยํ ลภเต มจฺโจ       ตตฺถ ทานผลํ กุโต ฯ
		นตฺถิ ทานผลํ เทว          อวโส เทววีริโย
		พาเลหิ ทานํ ปญฺญตฺตํ        ปณฺฑิเตหิ ปฏิจฺฉิตํ
		อวสา เทนฺติ ธีรานํ         พาลา ปณฺฑิตมานิโน ฯ
	[๘๔๖] สตฺติเม สสฺสตา กายา       อจฺเฉชฺชา อวิโกปิโน
		เตโช ปฐวี อาโป จ        วาโย สุขทุกฺขญฺจิเม ฯ
		ชีเว จ สตฺติเม กายา       เยสํ เฉตฺตา น วิชฺชติ
		นตฺถิ หนฺตา ว เฉตฺตา วา    หญฺญเร วาปิ โกจินํ ๓ ฯ
		อนฺตเรเยว ๔ กายานํ      สตฺถานิ วีติวตฺตเร
		โย จายํ ๕ สิรมาทาย      ปเรสํ นิสิตาสินา
		น โส ฉินฺทติ เต กาเย      ตตฺถ ปาปผลํ กุโต ฯ๊
		จุลฺลาสีติมหากปฺเป          สพฺเพ สุชฺฌนฺติ สํสรํ
		อนาคเต ตมฺหิ กาเล        สญฺญโตปิ น สุชฺฌติ ฯ
		จริตฺวาปิ พหุํ ภทฺรํ          เนว สุชฺฌนฺติ นาคเต
#๑ ม. ปโร โลโก ฯ    ๒ ม. -โปริสํ ฯ      ๓ ม. หญฺเญ เยวาปิ โกจิ นํ ฯ
#๔ ม. อนฺตเรเนว ฯ      ๕ ม. จาปิ ฯ
