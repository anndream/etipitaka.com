	[๑๐๒๐] ทิสฺวาน ตํ วิมลา ภูริปญฺญํ
			ทสงฺคุลึ อญฺชลึ ปคฺคเหตฺวา
			หฏฺเฐน ภาเวน ปตีตรูปา
			อิจฺจพฺรวิ กุรูนํ กตฺตุเสฏฺฐํ ฯ
		อทิฏฺฐปุพฺพํ ทิสฺวาน          มจฺโจ มจฺจุภยฏฺฏิโต
		พฺยมฺหิโต นาภิวาเทสิ        น อิทํ ปญฺญวตามิว ฯ
	[๑๐๒๑] น จมฺหิ พฺยมฺหิโต นาคิ       น จ มจฺจุภยฏฺฏิโต
		น วชฺโฌ อภิวาเทยฺย        วชฺฌํ วา นาภิวาทเย ฯ
		กถํ นุ ๑ อภิวาเทยฺย       อภิวาทาปเยถ เว
		ยํ นโร หนฺตุมิจฺเฉยฺย        ตํ กมฺมํ นุปปชฺชติ ฯ
	[๑๐๒๒] เอวเมตํ ยถา พฺรูสิ         สจฺจํ ภาสสิ ปณฺฑิต
		น วชฺโฌ อภิวาเทยฺย        วชฺฌํ วา นาภิวาทเย ฯ
		กถํ นุ ๒ อภิวาเทยฺย       อภิวาทาปเยถ เว
		ยํ นโร หนฺตุมิจฺเฉยฺย        ตํ กมฺมํ นุปปชฺชติ ฯ
	[๑๐๒๓] อสสฺสตํ สสฺสตํ นุ ตวยิทํ วิมานํ
			อิทฺธี ชุตี พลวิริยูปปตฺติ
			ปุจฺฉามิ ตํ นาคกญฺเญตมตฺถํ
			กถํ นุ เต ลทฺธมิทํ วิมานํ ฯ
			อธิจฺจลทฺธํ ปริณามชนฺเต
			สยํ กตํ อุทาหุ เทเวหิ ทินฺนํ
#๑-๒ ม. โน ฯ
