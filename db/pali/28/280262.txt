			สุกฺเขสุ กฏฺเฐสุ นเวสุ จาปิ
			สพฺพานิ สุสฺเสยฺยุํ วนานิ โลเก
			สุกฺขานิ กฏฺฐานิ จ ปชฺชเลยฺยุํ ฯ
			กโรติ เจ ทารุติเณน ปุญฺญํ
			โภชํ นโร ธูมสิขึ ปตาปวํ
			องฺคาริกา โลณกรา จ สูทา
			สรีรทาหาปิ กเรยฺยุ ปุญฺญํ ฯ
			อถ เจ หิ เอเตปิ กโรนฺติ ปุญฺญํ
			อชฺเฌนมคฺคึ อิธ ตปฺปยิตฺวา
			น โกจิ โลกสฺมึ กโรติ ปุญฺญํ
			โภชํ นโร ธูมสิขึ ปตาปวํ ฯ
			กถํ หิ โลกาปจิโต สมาโน
			อมนุญฺญคนฺธํ พหูนํ อกนฺตํ
			ยเทว มจฺจา ปริวชฺชยนฺติ
			ตทปฺปสฏฺฐํ ทิรสญฺญุ ภุญฺเช ฯ
			สิขิญฺหิ ๑ เทเวสุ วทนฺติ เอเก
			อาปํ มิลกฺขู ๒ ปน เทวมาหุ
			สพฺเพว เอเต วิตถํ ภณนฺติ
			อคฺคิ น เทวญฺญตโร น อาโป ฯ
			อนินฺทฺริยํ สนฺตมสญฺญกายํ
#๑ ม. สิขิมฺหิ ฯ         ๒ สี. ยุ. มิลกฺขา ฯ
