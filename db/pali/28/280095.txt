			ภวนฺติ เหเต สุจิสจฺจสมฺมตา ฯ
	[๒๗๔] อโต มตา เทววเรน เปสิตา
			กญฺญา จตสฺโส กนกตฺตจูปมา
			อาสา จ สทฺธา จ สิรี ตโต หิรี
			ตํ อสฺสมํ อาคมุ ๑ ยตฺถ โกสิโย ฯ
			ตา ทิสฺวา สพฺพา ปรมปฺปโมทิตา ๒
			สุเภน วณฺเณน สิขาริวคฺคิโน
			กญฺญา จตสฺโส จตุโร จตุทฺทิสา
			อิจฺจาพฺรวี มาตลิโนว ๓ สมฺมุขา ฯ
			ปุริมํ ทิสํ กา ตฺวํ ปภาสิ เทวเต๕
			อลงฺกตา ตารวราว โอสธี
			ปุจฺฉามิ ตํ กญฺจนเวลฺลิวิคฺคเห
			อาจิกฺข เม ตฺวํ กตมาสิ เทวตา ฯ
	[๒๗๕] สิราห เทวี มนุเชสุ ๔ ปูชิตา
			อปาปสตฺตูปนิเสวินี สทา
			สุธาวิวาเทน ตวนฺติมาคตา
			ตํ มํ สุธาย วรปญฺญ ภาชย ฯ
			ยสฺสาหมิจฺฉามิ สุธํ มหามุนิ
			โส สพฺพกาเมหิ นโร ปโมทติ
			สิรีติ มํ ชานาหิ ชูหตุตฺตม
#๑ สี. ยุ. อาคมม ฯ  ๒ ม. สพฺโพ ปรมปฺปโมทิโต ฯ  ๓ ม. จ ฯ  ๔ ม. มนุเชภิ ฯ
