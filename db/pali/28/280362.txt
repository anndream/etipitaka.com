			ปกฺกามิ เวหายสมนฺตลิกฺเข ฯ
			ตํ ทิสฺวา ราชา ปรมปฺปตีโต
			อุฏฺฐาย พาหาหิ ปลิสฺสชิตฺวา
			อวิกมฺปยํ ธมฺมสภาย มชฺเฌ
			นิสีทยิ ปมุขํ อาสนสฺมึ ฯ
	[๑๐๔๑] ตฺวํ โน วิเนตาสิ รถํว นฏฺฐํ ๑
			นนฺทนฺติ ตํ กุรุโย ทสฺสเนน
			อกฺขาหิ เม ปุจฺฉิโต เอตมตฺถํ
			กถํ ปโมกฺโข อหุ มาณวสฺส ฯ
	[๑๐๔๒] ยํ มาณโวตฺยาภิวทิ ชนินฺท
			น โส มนุสฺโส นรวีรเสฏฺฐ
			ยทิ เต สุโต ปุณฺณโก นาม ยกฺโข
			รญฺโญ กุเวรสฺส หิ โส สชิพฺโพ ฯ
			ภูมินฺธโร วรุโณ นาม นาโค
			พฺรหา สุจี วณฺณพลูปปนฺโน
			ตสฺสานุชํ ธีตรํ กามยาโน
			อิรนฺทตี นาม สา นาคกญฺญา ฯ
			ตสฺสา สุมชฺฌาย ปิยาย เหตุ
			ปตารยิตฺถ มรณาย มยฺหํ
			โส เจว ภริยาย สมงฺคิภูโต
#๑ ม. นทฺธํ ฯ
