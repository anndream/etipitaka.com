		ธมฺมญฺจ เม เทสย ธมฺมปาล ฯ
	[๕๐] ตทิงฺฆ อภิปารก            สุโณหิ วจนํ มม
		ธมฺมนฺเต เทสยิสฺสามิ        สตํ อาเสวิตํ อหํ ฯ
		สาธุ ธมฺมรุจี ราชา         สาธุ ปญฺญาณวา นโร
		สาธุ มิตฺตานมทฺทุพฺโภ        ปาปสฺสากรณํ สุขํ ฯ
		อกฺโกธนสฺส วิชิเต          ฐิตธมฺมสฺส ราชิโน
		สุขํ มนุสฺสา อาเสถ         สีตจฺฉายาย สงฺฆเร ฯ
		น จาหเมตํ อภิโรจยามิ
		กมฺมํ อสเมกฺขกตํ อสาธุ
		เยวาปิ ญตฺวาน สยํ กโรนฺติ
		อุปมา อิมา มยฺห ตุวํ สุโณหิ ฯ
		ควญฺเจ ตรมานานํ          ชิมฺหํ คจฺฉติ ปุงฺคโว
		สพฺพา ตา ชิมฺหํ คจฺฉนฺติ      เนตฺเต ชิมฺหํ คเต สติ ฯ
		เอวเมว มนุสฺเสสุ          โย โหติ เสฏฺฐสมฺมโต
		โส เจ อธมฺมํ จรติ         ปเคว อิตรา ปชา
		สพฺพํ รฏฺฐํ ทุกฺขํ เสติ        ราชา เจ โหติ อธมฺมิโก ฯ
		ควญฺเจ ตรมานานํ          อุชุํ คจฺฉติ ปุงฺคโว
		สพฺพา ตา อุชุํ คจฺฉนฺติ       เนตฺเต อุชุํ คเต สติ ฯ
		เอวเมว มนุสฺเสสุ          โย โหติ เสฏฺฐสมฺมโต
		โส เจปิ ๑ ธมฺมํ จรติ      ปเคว อิตรา ปชา
#๑ ม. สเจ ฯ
