		สกรฏฺฐานิ ปายึสุ           ขตฺติยา สตฺต ตาวเท ฯ
		ปภาวติญฺจ อาทาย          มณึ เวโรจนํ สุภํ ๑
		กุสาวตึ กุโส ราชา         อคมาสิ มหพฺพโล ฯ
		ตฺยสฺสุ เอกรเถ ยนฺตา       ปวิสนฺตา กุสาวตึ
		สมานา วณฺณรูเปน          นาญฺญมญฺญาติโรจิสุํ ๒ ฯ
		มาตา ปุตฺเตน สงฺคญฺฉิ       อุภโย จ ชยมฺปตี
		สมคฺคา เต ตทา อาสุํ       ผีตํ ธรณิมาวสุนฺติ ฯ
			กุสชาตกํ ปฐมํ ฯ
			____________
			๒ โสณนนฺทชาตกํ
	[๑๓๔] เทวตา นุสิ คนฺธพฺโพ        อาทู ๓ สกฺโก ปุรินฺทโท
		มนุสฺสภูโต อิทฺธิมา          กถํ ชาเนมุ ตํ มยํ ฯ
	[๑๓๕] นมฺหิ ๔ เทโว น คนฺธพฺโพ   นมฺหิ ๕ สกฺโก ปุรินฺทโท
		มนุสฺสภูโต อิทฺธิมา          เอวํ ชานาหิ ภารถ ฯ
	[๑๓๖] กตรูปมิทํ โภโต ๖         เวยฺยาวจฺจํ อนปฺปกํ
		เทวมฺหิ วสฺสนามมฺหิ         อโนวสฺสํ ภวํ อกา ฯ
		ตโต วาตาตเป โฆเร       สีตจฺฉายํ ภวํ อกา ฯ
		ตโต อมิตฺตมชฺเฌสุ          สรตาณํ ภวํ อกา ฯ
		ตโต ผีตานิ รฏฺฐานิ         วสิโน เต ภวํ อกา
		ตโต เอกสตํ ขเตฺย         อนุยนฺเต ๗ ภวํ อกา ฯ
#๑ ยุ. ตทา ฯ  ๒ สี. นาญฺญมญฺญมติโรจยุํ ฯ  ๓ ม. อทุ ฯ สี. ยุ. อาทฺ ฯ
#๔-๕ ม. นาปิ ฯ  ๖ สี. ยุ. โภตา ฯ  ๗ ยุ. อนุยุตฺเต ฯ อิโต ปรํ อีทิสเมว ฯ
