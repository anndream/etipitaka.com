		ยกฺโข พฺราหฺมณวณฺเณน       วิธุรํ อาทาย คจฺฉติ ฯ
		สมาคตา ชานปทา          เนคมา จ สมาคตา
			พาหา ปคฺคยฺห ปกฺกนฺทุํ
		ยกฺโข พฺราหฺมณวณฺเณน       วิธุรํ อาทาย คจฺฉติ ฯ
		อิตฺถีสหสฺสํ ภริยานํ          ทาสีสตฺตสตานิ จ
		พาหา ปคฺคยฺห ปกฺกนฺทุํ       ปณฺฑิโต โส กุหึ คโต ฯ
		โอโรธา จ กุมารา จ       เวสิยานา จ พฺราหฺมณา
		พาหา ปคฺคยฺห ปกฺกนฺทุํ       ปณฺฑิโต โส กุหึ คโต ฯ
		หตฺถาโรหา อนีกฏฺฐา        รถิกา ปตฺติการกา
		พาหา ปคฺคยฺห ปกฺกนฺทุํ       ปณฺฑิโต โส กุหึ คโต ฯ
		สมาคตา ชานปทา          เนคมา จ สมาคตา
		พาหา ปคฺคยฺห ปกฺกนฺทุํ       ปณฺฑิโต โส กุหึ คโต ฯ
	[๙๘๓] สเจ โส สตฺตรตฺเตน        ปณฺฑิโต นาคมิสฺสติ
		สพฺเพ อคฺคึ ปวิสฺสาม ๑     นตฺถตฺโถ ชีวิเตน โน ฯ
	[๙๘๔] ปณฺฑิโต จ วิยตฺโต จ        วิภาวี จ วิจกฺขโณ
		ขิปฺปํ โมเจสิ อตฺตานํ        มา ภายิตฺถาคมิสฺสติ ๒ ฯ
			อนฺตรเปยฺยาลํ นาม ฯ
	[๙๘๕] โส ตตฺถ คนฺตฺวาน วิจินฺตยนฺโต
			อุจฺจาวจา เจตนกา ภวนฺติ
			นยิมสฺส ชีเวน มมตฺถิ กิญฺจิ
#๑ ม. ปเวกฺขาม ฯ   ๒ สี. ยุ. ขิปฺปํ โมเจสฺสตตฺตานํ มา ภาถ อาคมิสฺสติ ฯ
