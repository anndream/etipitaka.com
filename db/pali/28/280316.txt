			ธมฺมาหตํ นาคกุญฺชร
			วิธุรสฺส หทยาภิปตฺถเย ฯ
	[๘๙๕] จนฺทํ โข ตฺวํ วิมเล โทหฬายสิ
			สุริยํ วา อถวาปิ มาลุตํ
			ทุลฺลภํ ๑ หิ วิธุรสฺส ทสฺสนํ ๒
			โก วิธุรํ อิธมานยิสฺสติ ฯ
	[๘๙๖] กินฺนุ ตาต ตุวํ ปชฺฌายสิ
			ปทุมํ หตฺถคตํว เต มุขํ
			กินฺนุ ทุมฺมนรูโปสิ อิสฺสร
			มา ตฺวํ โสจิ อมิตฺตตาปน ฯ
	[๘๙๗] มาตา หิ ตว อิรนฺทติ ๓
			วิธุรสฺส หทยํ ธนิยฺยติ
			ทุลฺลภํ หิ วิธุรสฺส ทสฺสนํ
			โก วิธุรํ อิธมานยิสฺสติ ฯ
	[๘๙๘] ตํ ภตฺตารํ ๔ ปริเยสนํ จร
			โย วิธุรํ อิธมานยิสฺสติ ฯ
			ปิตุโน จ สา สุตฺวาน วากฺยํ
			รตฺตึ นิกฺขมฺม อวสฺสุตี จริ ฯ
	[๘๙๙] เก คนฺธพฺเพ เก รกฺขเส จ นาเค
			เก กึปุริเส อถวาปิ มานุเส
#๑-๒ สี. ยุ. ทุลฺลเภ ... ทสฺสเน ฯ   ๓ ม. อิรนฺธติ ฯ อิโต ปรํ อีทิสเมว ฯ
#๔ ม. ตสฺส ภตฺตุปริเยสนํ ฯ
