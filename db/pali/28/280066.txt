		เอวํ กิจฺฉาภโต โปโส       มาตุ อปริจารโก
		มาตริ มิจฺฉาจริตฺวาน        นิรยํ โส อุปปชฺชติ ๑ ฯ
		เอวํ กิจฺฉาภโต โปโส       ปิตุ อปริจารโก
		ปิตริ มิจฺฉาจริตฺวาน         นิรยํ โส อุปปชฺชติ ฯ
		ธนมฺปิ ๒ ธนกามานํ        นสฺสติ อิติ เม สุตํ
		มาตรํ อปริจริตฺวาน         กิจฺฉํ วา โส นิคจฺฉติ ฯ
		ธนมฺปิ ๓ ธนกามานํ        นสฺสติ อิติ เม สุตํ
		ปิตรํ อปริจริตฺวาน          กิจฺฉํ วา โส นิคจฺฉติ ฯ
		อานนฺโท จ ปโมโท จ       สทา หสิตกีฬิตํ
		มาตรํ ปริจริตฺวาน          ลพฺภเมตํ วิชานโต ฯ
		อานนฺโท จ ปโมโท จ       สทา หสิตกีฬิตํ
		ปิตรํ ปริจริตฺวาน           ลพฺภเมตํ วิชานโต ฯ
		ทานญฺจ ปิยวาจญฺจ ๔       อตฺถจริยา จ ยา อิธ
		สมานตฺตตา จ ธมฺเมสุ       ตตฺถ ตตฺถ ยถารหํ ฯ
		เอเต โข สงฺคหา โลเก     รถสฺสาณีว ยายโต
		เอเต จ สงฺคหา นาสฺสุ      น มาตา ปุตฺตการณา
		ลเภถ มานํ ปูชํ วา         ปิตา วา ปุตฺตการณา ฯ
		ยสฺมา จ สงฺคหา เอเต      สมเวกฺขนฺติ ๕ ปณฺฑิตา
		ตสฺมา มหตฺตํ ปปฺโปนฺติ       ปาสํสา จ ภวนฺติ เต ฯ
		พฺรหฺมาติ มาตาปิตโร        ปุพฺพาจริยาติ วุจฺจเร
#๑ ม. โสปปชฺชติ ฯ อิโต ปรํ อีทิสเมว ฯ  ๒-๓ ม. ธนาปิ ฯ  ๔ ม. เปยฺยวชฺชญฺจ ฯ
#๕ ม. สมฺมเวกฺขนฺติ ฯ
