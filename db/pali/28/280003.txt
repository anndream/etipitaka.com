		อสาทยึ อจฺฉํ สุโฆรรูปํ
		โส มํ ปติตฺวา สหสชฺฌปฺปตฺโต
		ปนุชฺช มํ อพฺพุหิ อุตฺตมงฺคํ ฯ
		สฺวายํ วโณ ขชฺชติ กณฺฑุวายติ
		สพฺพญฺจ กาลํ น ลภามิ สาตํ
		ปโห ภวํ กณฺฑุมิมํ วิเนตตU
		กุรุตํ ภวํ ยาจิโต พฺราหฺมณตฺถํ ฯ
	[๑๑] คมฺภีรรูโป เต วโณ สโลหิโต
		อปูติโก ปนฺนคนฺโธ ๑ มหา จ
		กโรมิ เต กิญฺจิ กสายโยคํ
		ยถา ภวํ ปรมสุขี ภเวยฺย ฯ
	[๑๒] น มนฺตโยคา น กสายโยคา
		น โอสธา พฺรหฺมจาริ กมนฺติ
		ฆฏฺเฏ มุทุเกน องฺเคน ๒ วิเนหิ กณฺฑฑ ๓
		ยถา อหํ ปรมสุขี ภเวยฺยํ ฯ
	[๑๓] อิโต นุ โภโต กตเมน อสฺสโม
		กจฺจิ ภวํ อภิรมสิ อรญฺเญ
		กจฺจิ นุ เต มูลผลํ ปหูตํ
		กจฺจิ ภวนฺตํ น วิหึสนฺติ วาฬา ฯ
#๑ สี. ปกฺกคนฺโธ ฯ ม. วณคนฺโธ ฯ   ๒ สี. ยํ เต มุทุ เตน ฯ  ๓ ยุ. กณฺฑูกํ ฯ
