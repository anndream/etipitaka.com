		สนฺตานํ วิสเมตารํ          กิลนฺตานํ ปฏิคฺคหํ
		ตถูปมํ มหาราชํ            โก เม เวสฺสนฺตรํ วิทู ฯ
		อมฺพํ อิว ปเถ ชาตํ         สีตจฺฉายํ มโนรมํ
		สนฺตานํ วิสเมตารํ          กิลนฺตานํ ปฏิคฺคหํ
		ตถูปมํ มหาราชํ            โก เม เวสฺสนฺตรํ วิทู ฯ
		สาลํ อิว ปเถ ชาตํ         สีตจฺฉายํ มโนรมํ
		สนฺตานํ วิสเมตารํ          กิลนฺตานํ ปฏิคฺคหํ
		ตถูปมํ มหาราชํ            โก เม เวสฺสนฺตรํ วิทู ฯ
		ทุมํ อิว ปเถ ชาตํ          สีตจฺฉายํ มโนรมํ
		สนฺตานํ วิสเมตารํ          กิลนฺตานํ ปฏิคฺคหํ
		ตถูปมํ มหาราชํ            โก เม เวสฺสนฺตรํ วิทู ฯ
		เอวญฺจ เม วิลปโต         ปวิฏฺฐสฺส พฺรหาวเนน
		อหํ ชานนฺติ โย วชฺชา       นนฺทึ โส ชนเย มม ฯ
		เอวญฺจ เม วิลปโต         ปวิฏฺฐสฺส พฺรหาวเน
		อหํ ชานนฺติ โย วชฺชา       เวสฺสนฺตรนิวาสนํ ๑
		ตาย โส เอกวาจาย        ปสเว ปุญฺญํ อนปฺปกํ ฯ
	[๑๑๓๖] ตสฺส เจโต ปฏิสฺโสสิ        อรญฺญํ ลุทฺทโก จโร
		ตุเมฺหหิ พฺรหฺเม ปกโต       อติทาเนน ขตฺติโย
		ปพฺพาชิโต สกา รฏฺฐา       วงฺเก วสติ ปพฺพเต ฯ
		ตุเมฺหหิ พฺรหฺเม ปกโต       อติทาเนน ขตฺติโย
#๑ ม. อยํ คาถาปาโท นตฺถิ ฯ
