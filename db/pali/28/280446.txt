		มทฺที อหญฺหิ เต เทว        ปาเท วนฺทามิ เต หุสา ๑
		เตสุ ตตฺถ ปลิสชฺช          ปาณินา ปริมชฺชถ ฯ
	[๑๒๔๖] กจฺจิ โว กุสลํ ปุตฺต         กจฺจิ ปุตฺต อนามยํ
		กจฺจิ อุญฺเฉน ยาเปถ        กจฺจิ มูลผลา พหู ฯ
		กจฺจิ ฑํสา มกสา จ         อปฺปเมว สิรึสปา
		วเน วาฬมิคากิณฺเณ         กจฺจิ หึสา น วิชฺชติ ฯ
	[๑๒๔๗] อตฺถิ โน ชีวิกา เทว        สา จ ยาทิสิกีทิสา
		กสิรา ชีวิกา โหม          อุญฺฉาจริยาย ชีวิตํ ฯ
		อนิทฺธินํ มหาราช           ทเมตฺยสฺสํว ๒ สารถิ
		ตฺยมฺหา อนิทฺธิกา ทนฺตา      อสมิทฺธิ ทเมติ โน ฯ
		อปิ โน กีสานิ มํสานิ        ปิตุ มาตุ อทสฺสนา
		อวรุทฺธานํ มหาราช         อรญฺเญ ชีวิโสกินํ ฯ
	[๑๒๔๘] เยปิ เต สิวิเสฏฺฐสฺส        ทายาทปฺปตฺตมานสา
		ชาลี กณฺหาชินา จุโภ        พฺราหฺมณสฺส วสานุคา
		อจฺจายิกสฺส ลุทฺทสฺส         โย เน คาโวว สุมฺภติ ฯ
		เต ราชปุตฺติยา ปุตฺเต       ยทิ ชานาถ สํสถ
		ปริยาปุณาถ โน ขิปฺปํ        สปฺปทฏฺฐํว มาณวํ ฯ
	[๑๒๔๙] เอเต ๓ กุมารา นิกฺกีตา    ชาลี กณฺหาชินา จุโภ
		พฺราหฺมณสฺส ธนํ ทตฺวา       ปุตฺต มา ภายิ อสฺสุํ ฯ
	[๑๒๕๐] กจฺจิ นุ ตาต กุสลํ          กจฺจิ ตาต อนามยํ
#๑ ม. สุณฺหา ฯ   ๒ ม. ทเมตสฺสํว ฯ   ๓ ม. อุโภ ฯ
