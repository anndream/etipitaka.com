	[๙๖๐] ทิวา วา ยทิ วา รตฺตึ       ราชกิจฺเจสุ ปณฺฑิโต
		อชฺฌิฏฺโฐ น วิกมฺเปยฺย       ส ราชวสตึ วเส ฯ
		ทิวา วา ยทิ วา รตฺตึ       ราชกิจฺเจสุ ปณฺฑิโต
		สพฺพานิ อภิสมฺโภนฺโต        ส ราชวสตึ วเส ฯ
		โย จสฺส สุกโต มคฺโค       รญฺโญ สุปฏิยาทิโต
		น เตน วุตฺโต คจฺเฉยฺย      ส ราชวสตึ วเส ฯ
	[๙๖๑] น รญฺโญ สมกํ ภุญฺเช        กามโภเค กุทาจนํ
		สพฺพตฺถ ปจฺฉโต คจฺเฉ       ส ราชวสตึ วเส ฯ
		น รญฺโญ สทิสํ วตฺถํ         น มาลํ น วิเลปนํ
		อากปฺปํ สรกุตฺตึ วา         น รญฺโญ สทิสมาจเร
		อญฺญํ กเรยฺย อากปฺปํ        สราชวสตึ วเส ฯ๙
	[๙๖๒] กีเฬ ราชา อมจฺเจหิ        ภริยาหิ ปริวาริโต
		นามจฺโจ ราชภริยาสุ        ภาวํ กุพฺเพถ ปณฺฑิโต ฯ
		อนุทฺธโต อจปโล           นิปโก สํวุตินฺทฺริโย
		มโนปณิธิสมฺปนฺโน           ส ราชวสตึ วเส ฯ
	[๙๖๓] นาสฺส ภริยาหิ กีเฬยฺย       น มนฺเตยฺย รโหคโต
		นาสฺส โกสา ธนํ คเณฺห      ส ราชวสตึ วเส ฯ
		น นิทฺทํ พหุ มญฺเญยฺย        น มทาย สุรํ ปิเว
		นาสฺส ทาเย มิเค หญฺเญ     ส ราชวสตึ วเส ฯ
		นาสฺส ปีฐํ น ปลฺลงฺกํ        น โกจฺฉํ น นาวํ รถํ
