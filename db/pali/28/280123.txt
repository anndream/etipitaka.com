			น วิสฺสเส มิตฺตปุราณโจรํ
			น วิสฺสเส ราช สขา ๑ มนนฺติ
			น วิสฺสเส อิตฺถิ ทสนฺน มาตรํ ฯ
			น วิสฺสเส รามกราสุ นาริสุ
			อจฺจนฺตสีลาสุ อสญฺญตาสุ
			อจฺจนฺตเปมานุคตสฺส ภริยา
			น วิสฺสเส ติตฺถสมา หิ นาริโย ฯ
			หเนยฺยยปิ ฉินฺเทยฺยยปิ เฉทาเปยฺยยปิ ๒
			กณฺฐํปิ ๓ เฉตฺวา รุธิรํ ปิเวยฺยุํ
			มา ทีนกามาสุ อสญฺญตาสุ
			ภาวํกเร คงฺคติตฺถูปมาสุ ฯ
		มุสา ตาสํ ยถา สจฺจํ        สจฺจํ ตาสํ ยถา มุสา
		คาโว พหิ ติณสฺเสว         โอมสนฺติ วรํ วรํ ฯ
		คเตน ตา ปโลเภนฺติ        เปกฺขิเตน หสิเตน จ ๔
		อโถปิ ทุนฺนิวตฺเถน          มญฺชุนา ภณิเตน จ ฯ
		โจริโย กฐินา ๕ เหตา     วาฬา จ ลปสกฺขรา
		น ตา กิญฺจิ น ชานนฺติ       ยํ มนุสฺเสสุ วญฺจนํ ฯ
		อสา โลกิตฺถิโย นาม        เวลา ตาสํ น วิชฺชติ
		สารตฺตา จ ปคพฺภา จ       สิขี สพฺพฆโส ยถา ฯ
#๑ ม. ราชานํ สขา ฯ สี.ยุ. ราชา สขา ฯ  ๒ ม. หเนยฺยุํ ฉินฺเทยฺยุํ ฯ สี.ยุ. หเนยฺยุ
#ฉินฺเทยฺยยปิ เฉทเยยฺยุํ ฯ ๓ ม. กณฺเฐปิ ฯ ๔ ม. เปกฺขิเตนมฺหิเตน จ ฯ ๕ ม. กถินา ฯ
