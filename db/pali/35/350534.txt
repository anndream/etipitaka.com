สญฺญี  ตถาหํ เนวสญฺญีนาสญฺญี สิยนฺติ วา เอวํ เอวํ สิยนฺติ โหติ ฯ
	[๑๐๔๗]   กถญฺจ   อญฺญถา  สิยนฺติ  โหติ  ปรํ  ปุคฺคลํ  อุปนิธาย
ยถา   โส   ขตฺติโย   นาหํ   ตถา   ขตฺติโย  สิยนฺติ  วา  ยถา  โส
พฺราหฺมโณ   นาหํ   ตถา   พฺราหฺมโณ   สิยนฺติ  วา  ฯเปฯ  ยถา  โส
เนวสญฺญีนาสญฺญี   นาหํ   ตถา   เนวสญฺญีนาสญฺญี   สิยนฺติ   วา   เอวํ
อญฺญถา สิยนฺติ โหติ ฯ
	[๑๐๔๘]   กถญฺจ   อปาหํ   สิยนฺติ  โหติ  กญฺจิ  ธมฺมํ  อนวการึ
กริตฺวา    รูปํ   เวทนํ   สญฺญํ   สงฺขาเร   วิญฺญาณํ   อปาหํ   สิยนฺติ
ฉนฺทํ   ปฏิลภติ   อปาหํ   สิยนฺติ   มานํ  ปฏิลภติ  อปาหํ  สิยนฺติ  ทิฏฺฐึ
ปฏิลภติ    ตสฺมึ    สติ   อิมานิ   ปปญฺจิตานิ   โหนฺติ   อปาหํ   อิตฺถํ
สิยนฺติ วา อปาหํ เอวํ สิยนฺติ วา อปาหํ อญฺญถา สิยนฺติ วา ฯ
	[๑๐๔๙]   กถญฺจ   อปาหํ   อิตฺถํ  สิยนฺติ  โหติ  อปาหํ  ขตฺติโย
สิยนฺติ   วา   อปาหํ   พฺราหฺมโณ  สิยนฺติ  วา  อปาหํ  เวสฺโส  สิยนฺติ
วา   อปาหํ   สุทฺโท  สิยนฺติ  วา  อปาหํ  คหฏฺโฐ  สิยนฺติ  วา  อปาหํ
ปพฺพชิโต   สิยนฺติ   วา   อปาหํ   เทโว  สิยนฺติ  วา  อปาหํ  มนุสฺโส
สิยนฺติ   วา   อปาหํ   รูปี   สิยนฺติ   วา   อปาหํ  อรูปี  สิยนฺติ  วา
อปาหํ   สญฺญี   สิยนฺติ   วา   อปาหํ   อสญฺญี   สิยนฺติ   วา   อปาหํ
เนวสญฺญีนาสญฺญี สิยนฺติ วา เอวํ อปาหํ อิตฺถํ สิยนฺติ โหติ ฯ
	[๑๐๕๐]  กถญฺจ  อปาหํ  เอวํ  สิยนฺติ  โหติ  ปรํ ปุคฺคลํ อุปนิธาย
ยถา   โส   ขตฺติโย   อปาหํ   ตถา  ขตฺติโย  สิยนฺติ  วา  ยถา  โส
