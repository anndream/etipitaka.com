รูปายตนํ   ฯเปฯ   มนายตนํ   ธมฺมายตนํ  อิมานิ  วุจฺจนฺติ  กามธาตุยา
ทฺวาทสายตนานิ     ฯ     ตตฺถ    กตมา    กามธาตุยา    อฏฺฐารส
ธาตุโย    จกฺขุธาตุ    รูปธาตุ    จกฺขุวิญฺญาณธาตุ   ฯเปฯ   มโนธาตุ
ธมฺมธาตุ    มโนวิญฺญาณธาตุ   อิมา   วุจฺจนฺติ   กามธาตุยา   อฏฺฐารส
ธาตุโย   ฯ   ตตฺถ   กตมานิ   กามธาตุยา   ตีณิ   สจฺจานิ  ทุกฺขสจฺจํ
สมุทยสจฺจํ   มคฺคสจฺจํ   อิมานิ   วุจฺจนฺติ  กามธาตุยา  ตีณิ  สจฺจานิ  ฯ
ตตฺถ    กตมานิ    กามธาตุยา   พาวีสตินฺทฺริยานิ   จกฺขุนฺทฺริยํ   ฯเปฯ
อญฺญาตาวินฺทฺริยํ   อิมานิ   วุจฺจนฺติ   กามธาตุยา   พาวีสตินฺทฺริยานิ   ฯ
ตตฺถ  กตเม  กามธาตุยา  นว  เหตู  ตโย  กุสลเหตู  ตโย  อกุสลเหตู
ตโย   อพฺยากตเหตู   อิเม  วุจฺจนฺติ  กามธาตุยา  นว  เหตู  ฯ  ตตฺถ
กตเม  กามธาตุยา  จตฺตาโร  อาหารา กพฬิงฺกาโร อาหาโร ผสฺสาหาโร
มโนสญฺเจตนาหาโร    วิญฺญาณาหาโร    อิเม    วุจฺจนฺติ   กามธาตุยา
จตฺตาโร    อาหารา    ฯ    ตตฺถ    กตเม    กามธาตุยา    สตฺต
ผสฺสา     จกฺขุสมฺผสฺโส     ฯเปฯ    มโนวิญฺญาณธาตุสมฺผสฺโส    อิเม
วุจฺจนฺติ   กามธาตุยา   สตฺต   ผสฺสา   ฯ   ตตฺถ  กตมา  กามธาตุยา
สตฺต    เวทนา    สตฺต    สญฺญา   สตฺต   เจตนา   สตฺต   จิตฺตานิ
จกฺขุวิญฺญาณํ    ฯเปฯ    มโนธาตุ   มโนวิญฺญาณธาตุ   อิมานิ   วุจฺจนฺติ
กามธาตุยา สตฺต จิตฺตานิ ฯ
	[๑๐๘๘]   รูปธาตุยา   กติ   ขนฺธา   ฯเปฯ   กติ  จิตฺตานิ  ฯ
รูปธาตุยา    ปญฺจกฺขนฺธา    ฉ    อายตนานิ    นว    ธาตุโย   ตีณิ
