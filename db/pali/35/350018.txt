วิญฺญาเณหิ วิญฺเญยฺยํ อนิจฺจํ ชราภิภูตํ เอวํ เอกวิเธน รูปกฺขนฺโธ ฯ
	[๓๔]   ทุวิเธน   รูปกฺขนฺโธ   อตฺถิ   รูปํ   อุปาทา  อตฺถิ  รูปํ
โน   อุปาทา   ฯ   อตฺถิ   รูปํ   อุปาทินฺนํ  อตฺถิ  รูปํ  อนุปาทินฺนํ  ฯ
อตฺถิ    รูปํ   อุปาทินฺนุปาทานิยํ   อตฺถิ   รูปํ   อนุปาทินฺนุปาทานิยํ   ฯ
อตฺถิ   รูปํ   สนิทสฺสนํ   อตฺถิ   รูปํ  อนิทสฺสนํ  ฯ  อตฺถิ  รูปํ  สปฺปฏิฆํ
อตฺถิ  รูปํ  อปฺปฏิฆํ  ฯ  อตฺถิ  รูปํ  อินฺทฺริยํ  อตฺถิ  รูปํ  น  อินฺทฺริยํ ฯ
อตฺถิ   รูปํ   มหาภูตํ   อตฺถิ  รูปํ  น  มหาภูตํ  ฯ  อตฺถิ  รูปํ  วิญฺญตฺติ
อตฺถิ   รูปํ   น   วิญฺญตฺติ   ฯ   อตฺถิ   รูปํ  จิตฺตสมุฏฺฐานํ  อตฺถิ  รูปํ
น  จิตฺตสมุฏฺฐานํ  ฯ  อตฺถิ  รูปํ  จิตฺตสหภู  อตฺถิ  รูปํ  น  จิตฺตสหภู  ฯ
อตฺถิ   รูปํ   จิตฺตานุปริวตฺติ   อตฺถิ   รูปํ  น  จิตฺตานุปริวตฺติ  ฯ  อตฺถิ
รูปํ   อชฺฌตฺติกํ   อตฺถิ   รูปํ   พาหิรํ   ฯ  อตฺถิ  รูปํ  โอฬาริกํ  อตฺถิ
รูปํ  สุขุมํ  ฯ  อตฺถิ  รูปํ  ทูเร  อตฺถิ  รูปํ  สนฺติเก  ฯเปฯ  อตฺถิ  รูปํ
กพฬิงฺกาโร   อาหาโร  อตฺถิ  รูปํ  น  กพฬิงฺกาโร  อาหาโร  ฯ  เอวํ
ทุวิเธน รูปกฺขนฺโธ ฯ
	[๓๕]   ติวิเธน   รูปกฺขนฺโธ   ยนฺตํ  รูปํ  อชฺฌตฺติกํ  ตํ  อุปาทา
ยนฺตํ   รูปํ   พาหิรํ  ตํ  อตฺถิ  อุปาทา  อตฺถิ  อนุปาทา  ฯ  ยนฺตํ  รูปํ
อชฺฌตฺติกํ   ตํ   อุปาทินฺนํ  ยนฺตํ  รูปํ  พาหิรํ  ตํ  อตฺถิ  อุปาทินฺนํ  อตฺถิ
อนุปาทินฺนํ   ฯ   ยนฺตํ  รูปํ  อชฺฌตฺติกํ  ตํ  อุปาทินฺนุปาทานิยํ  ยนฺตํ  รูปํ
พาหิรํ   ตํ   อตฺถิ   อุปาทินฺนุปาทานิยํ  อตฺถิ  อนุปาทินฺนุปาทานิยํ  ฯเปฯ
ยนฺตํ   รูปํ  อชฺฌตฺติกํ  ตํ  น  กพฬิงฺกาโร  อาหาโร  ยนฺตํ  รูปํ  พาหิรํ
