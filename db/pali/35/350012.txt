หีนา   สุขาย   จ   อทุกฺขมสุขาย   จ  เวทนาหิ  สมฺปยุตฺตา  สงฺขารา
ปณีตา   สุขทุกฺขาหิ  เวทนาหิ  สมฺปยุตฺตา  สงฺขารา  หีนา  อทุกฺขมสุขาย
เวทนาย      สมฺปยุตฺตา      สงฺขารา      ปณีตา     อสมาปนฺนสฺส
สงฺขารา   หีนา   สมาปนฺนสฺส   สงฺขารา   ปณีตา   สาสวา  สงฺขารา
หีนา   อนาสวา   สงฺขารา   ปณีตา   เต   เต   วา  ปน  สงฺขาเร
อุปาทาย อุปาทาย สงฺขารา หีนา ปณีตา ทฏฺฐพฺพา ฯ
	[๒๕]  ตตฺถ กตเม สงฺขารา ทูเร อกุสลา สงฺขารา กุสลาพฺยากเตหิ
สงฺขาเรหิ    ทูเร   กุสลาพฺยากตา   สงฺขารา   อกุสเลหิ   สงฺขาเรหิ
ทูเร  กุสลา  สงฺขารา  อกุสลาพฺยากเตหิ สงฺขาเรหิ ทูเร อกุสลาพฺยากตา
สงฺขารา  กุสเลหิ  สงฺขาเรหิ  ทูเร  อพฺยากตา  สงฺขารา  กุสลากุสเลหิ
สงฺขาเรหิ    ทูเร   กุสลากุสลา   สงฺขารา   อพฺยากเตหิ   สงฺขาเรหิ
ทูเร  ทุกฺขาย  เวทนาย  สมฺปยุตฺตา  สงฺขารา  สุขาย  จ  อทุกฺขมสุขาย
จ   เวทนาหิ   สมฺปยุตฺเตหิ  สงฺขาเรหิ  ทูเร  สุขาย  จ  อทุกฺขมสุขาย
จ   เวทนาหิ   สมฺปยุตฺตา   สงฺขารา   ทุกฺขาย  เวทนาย  สมฺปยุตฺเตหิ
สงฺขาเรหิ   ทูเร   สุขาย  เวทนาย  สมฺปยุตฺตา  สงฺขารา  ทุกฺขาย  จ
อทุกฺขมสุขาย   จ  เวทนาหิ  สมฺปยุตฺเตหิ  สงฺขาเรหิ  ทูเร  ทุกฺขาย  จ
อทุกฺขมสุขาย  จ เวทนาหิ สมฺปยุตฺตา สงฺขารา สุขาย เวทนาย สมฺปยุตฺเตหิ
สงฺขาเรหิ  ทูเร  อทุกฺขมสุขาย  เวทนาย  สมฺปยุตฺตา สงฺขารา สุขทุกฺขาหิ
เวทนาหิ    สมฺปยุตฺเตหิ    สงฺขาเรหิ    ทูเร   สุขทุกฺขาหิ   เวทนาหิ
สมฺปยุตฺตา   สงฺขารา   อทุกฺขมสุขาย  เวทนาย  สมฺปยุตฺเตหิ  สงฺขาเรหิ
