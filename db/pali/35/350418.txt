	[๗๙๓]  โน  สญฺโญชนา  ฯเปฯ  โน  คนฺถา  ฯเปฯ  โน  โอฆา
ฯเปฯ  โน  โยคา  ฯเปฯ  โน  นีวรณา  ฯเปฯ  โน  ปรามาสา ฯเปฯ
สารมฺมณา    โน    จิตฺตา    เจตสิกา   จิตฺตสมฺปยุตฺตา   จิตฺตสํสฏฺฐา
จิตฺตสมุฏฺฐานา    จิตฺตสหภุโน    จิตฺตานุปริวตฺติโน   จิตฺตสํสฏฺฐสมุฏฺฐานา
จิตฺตสํสฏฺฐสมุฏฺฐานสหภุโน จิตฺตสํสฏฺฐสมุฏฺฐานานุปริวตฺติโน
พาหิรา        นุปาทา       อนุปาทินฺนา       ฯ       นุปาทานา
ฯเปฯ โน กิเลสา ฯเปฯ
	[๗๙๔]   น   ทสฺสเนน   ปหาตพฺพา   น   ภาวนาย  ปหาตพฺพา
น   ทสฺสเนน   ปหาตพฺพเหตุกา   น   ภาวนาย   ปหาตพฺพเหตุกา   ฯ
ติสฺโส    ปฏิสมฺภิทา    สวิตกฺกา    อตฺถปฏิสมฺภิทา    สิยา   สวิตกฺกา
สิยา   อวิตกฺกา   ฯ   ติสฺโส   ปฏิสมฺภิทา   สวิจารา   อตฺถปฏิสมฺภิทา
สิยา   สวิจารา   สิยา  อวิจารา  ฯ  สิยา  สปฺปีติกา  สิยา  อปฺปีติกา
สิยา   ปีติสหคตา   สิยา   น   ปีติสหคตา  สิยา  สุขสหคตา  สิยา  น
สุขสหคตา   สิยา   อุเปกฺขาสหคตา   สิยา   น   อุเปกฺขาสหคตา   ฯ
ติสฺโส   ปฏิสมฺภิทา   กามาวจรา   อตฺถปฏิสมฺภิทา   สิยา   กามาวจรา
สิยา   น   กามาวจรา  ฯ  น  รูปาวจรา  น  อรูปาวจรา  ฯ  ติสฺโส
ปฏิสมฺภิทา    ปริยาปนฺนา   อตฺถปฏิสมฺภิทา   สิยา   ปริยาปนฺนา   สิยา
อปริยาปนฺนา    ฯ   ติสฺโส   ปฏิสมฺภิทา   อนิยฺยานิกา   อตฺถปฏิสมฺภิทา
สิยา   นิยฺยานิกา   สิยา   อนิยฺยานิกา  ฯ  ติสฺโส  ปฏิสมฺภิทา  อนิยตา
อตฺถปฏิสมฺภิทา   สิยา   นิยตา   สิยา   อนิยตา  ฯ  ติสฺโส  ปฏิสมฺภิทา
