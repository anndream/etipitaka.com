นาเสกฺโข   ภิกฺขุ   อคฺโค  ภิกฺขุ  ภโทฺร  ภิกฺขุ  มณฺโฑ  ภิกฺขุ
สาโร   ภิกฺขุ   สมคฺเคน   สงฺเฆน   ญตฺติจตุตฺเถน   กมฺเมน  อกุปฺเปน
ฐานารเหน อุปสมฺปนฺโนติ ภิกฺขุ ฯ
	[๖๐๒]   ปาติโมกฺขนฺติ   สีลํ   ปติฏฺฐา   อาทิ   จรณํ   สญฺญโม
สํวโร   มุขํ  ปมุขํ  กุสลานํ  ธมฺมานํ  สมาปตฺติยา  ฯ  สํวโรติ  กายิโก
อวีติกฺกโม  วาจสิโก  อวีติกฺกโม  กายิกวาจสิโก  อวีติกฺกโม  ฯ  สํวุโตติ
อิมินา  ปาติโมกฺขสํวเรน  อุเปโต  โหติ  สมุเปโต  อุปาคโต  สมุปาคโต
อุปปนฺโน สมุปปนฺโน สมนฺนาคโต เตน วุจฺจติ ปาติโมกฺขสํวรสํวุโตติ ฯ
	[๖๐๓]   วิหรตีติ  อิริยติ  วตฺตติ  ปาเลติ  ยเปติ  ยาเปติ  จรติ
วิหรติ เตน วุจฺจติ วิหรตีติ ฯ
	[๖๐๔]  อาจารโคจรสมฺปนฺโนติ  อตฺถิ  อาจาโร อตฺถิ อนาจาโร ฯ
ตตฺถ   กตโม   อนาจาโร   กายิโก   วีติกฺกโม   วาจสิโก   วีติกฺกโม
กายิกวาจสิโก   วีติกฺกโม   อยํ   วุจฺจติ   อนาจาโร  สพฺพมฺปิ  ทุสฺสีลฺยํ
อนาจาโร   อิเธกจฺโจ  เวฬุทาเนน  วา  ปตฺตทาเนน  วา  ปุปฺผทาเนน
วา  ผลทาเนน  วา  สินานทาเนน  วา ทนฺตกฏฺฐทาเนน วา ปาตุกมฺยตาย
วา    มุคฺคสูปตาย    วา   ปาริภฏฺยตาย   วา   ชงฺฆเปสนิเกน   วา
อญฺญตรญฺญตเรน   พุทฺธปฏิกุฏฺเฐน   มิจฺฉาอาชีเวน   ชีวิตํ   กปฺเปติ  อยํ
วุจฺจติ   อนาจาโร   ฯ   ตตฺถ   กตโม  อาจาโร  กายิโก  อวีติกฺกโม
วาจสิโก    อวีติกฺกโม    กายิกวาจสิโก    อวีติกฺกโม    อยํ   วุจฺจติ
