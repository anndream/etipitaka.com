	[๙๓]   รูปกฺขนฺโธ  อนารมฺมโณ  จตฺตาโร  ขนฺธา  สารมฺมณา  ฯ
จตฺตาโร   ขนฺธา   โน  จิตฺตา  วิญฺญาณกฺขนฺโธ  จิตฺตํ  ฯ  ตโย  ขนฺธา
เจตสิกา   เทฺว   ขนฺธา   อเจตสิกา  ฯ  ตโย  ขนฺธา  จิตฺตสมฺปยุตฺตา
รูปกฺขนฺโธ    จิตฺตวิปฺปยุตฺโต   วิญฺญาณกฺขนฺโธ   น   วตฺตพฺโพ   จิตฺเตน
สมฺปยุตฺโตติปิ   จิตฺเตน   วิปฺปยุตฺโตติปิ   ฯ   ตโย  ขนฺธา  จิตฺตสํสฏฺฐา
รูปกฺขนฺโธ    จิตฺตวิสํสฏฺโฐ    วิญฺญาณกฺขนฺโธ   น   วตฺตพฺโพ   จิตฺเตน
สํสฏฺโฐติปิ   จิตฺเตน   วิสํสฏฺโฐติปิ   ฯ   ตโย   ขนฺธา  จิตฺตสมุฏฺฐานา
วิญฺญาณกฺขนฺโธ   โน   จิตฺตสมุฏฺฐาโน   รูปกฺขนฺโธ  สิยา  จิตฺตสมุฏฺฐาโน
สิยา    โน    จิตฺตสมุฏฺฐาโน    ฯ    ตโย    ขนฺธา    จิตฺตสหภุโน
วิญฺญาณกฺขนฺโธ   โน   จิตฺตสหภู   รูปกฺขนฺโธ   สิยา   จิตฺตสหภู   สิยา
โน   จิตฺตสหภู   ฯ   ตโย   ขนฺธา   จิตฺตานุปริวตฺติโน  วิญฺญาณกฺขนฺโธ
โน   จิตฺตานุปริวตฺติ   รูปกฺขนฺโธ   สิยา   จิตฺตานุปริวตฺติ   สิยา   โน
จิตฺตานุปริวตฺติ   ฯ   ตโย   ขนฺธา   จิตฺตสํสฏฺฐสมุฏฺฐานา  เทฺว  ขนฺธา
โน   จิตฺตสํสฏฺฐสมุฏฺฐานา   ฯ   ตโย  ขนฺธา  จิตฺตสํสฏฺฐสมุฏฺฐานสหภุโน
เทฺว    ขนฺธา    โน   จิตฺตสํสฏฺฐสมุฏฺฐานสหภุโน   ฯ   ตโย   ขนฺธา
จิตฺตสํสฏฺฐสมุฏฺฐานานุปริวตฺติโน  เทฺว  ขนฺธา  โน  จิตฺตสํสฏฺฐสมุฏฺฐานานุ-
*ปริวตฺติโน   ฯ   ตโย   ขนฺธา   พาหิรา   วิญฺญาณกฺขนฺโธ  อชฺฌตฺติโก
รูปกฺขนฺโธ   สิยา   อชฺฌตฺติโก   สิยา   พาหิโร   ฯ  จตฺตาโร  ขนฺธา
นุปาทา   รูปกฺขนฺโธ   สิยา   อุปาทา  สิยา  นุปาทา  สิยา  อุปาทินฺนา
สิยา อนุปาทินฺนา ฯ
