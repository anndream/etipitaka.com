ธมฺมา   ภิยฺโยภาวาย   เวปุลฺลาย   ภาวนาย   ปาริปูริยา   สํวตฺตนฺตีติ
ยา   ตตฺถ   ปญฺญา   ปชานนา  ฯเปฯ  อโมโห  ธมฺมวิจโย  สมฺมาทิฏฺฐิ
อิทํ   วุจฺจติ   อายโกสลฺลํ  ฯ  ตตฺถ  กตมํ  อปายโกสลฺลํ  อิเม  ธมฺเม
มนสิกโรโต   อนุปฺปนฺนา  เจว  กุสลา  ธมฺมา  น  อุปฺปชฺชนฺติ  อุปฺปนฺนา
จ   กุสลา   ธมฺมา   นิรุชฺฌนฺติ  อิเม  วา  ปนิเม  ธมฺเม  มนสิกโรโต
อนุปฺปนฺนา   เจว   อกุสลา   ธมฺมา  อุปฺปชฺชนฺติ  อุปฺปนฺนา  จ  อกุสลา
ธมฺมา    ภิยฺโยภาวาย   เวปุลฺลาย   สํวตฺตนฺตีติ   ยา   ตตฺถ   ปญฺญา
ปชานนา    ฯเปฯ    อโมโห   ธมฺมวิจโย   สมฺมาทิฏฺฐิ   อิทํ   วุจฺจติ
อปายโกสลฺลํ ฯ สพฺพาปิ ตตฺรุปายา ปญฺญา อุปายโกสลฺลํ ฯ
	[๘๐๘]   จตูสุ   ภูมีสุ   วิปาเก   ปญฺญา  วิปากา  ปญฺญา  จตูสุ
ภูมีสุ    กุสเล    ปญฺญา    วิปากธมฺมธมฺมา    ปญฺญา    ตีสุ    ภูมีสุ
กิริยาพฺยากเต ปญฺญา เนว วิปากนวิปากธมฺมธมฺมา ปญฺญา ฯ
	[๘๐๙]   ตีสุ   ภูมีสุ  วิปาเก  ปญฺญา  อุปาทินฺนุปาทานิยา  ปญฺญา
ตีสุ  ภูมีสุ  กุสเล  ตีสุ  ภูมีสุ  กิริยาพฺยากเต  ปญฺญา อนุปาทินฺนุปาทานิยา
ปญฺญา       จตูสุ       มคฺเคสุ      จตูสุ      ผเลสุ      ปญฺญา
อนุปาทินฺนอนุปาทานิยา ปญฺญา ฯ
	[๘๑๐]   วิตกฺกวิจารสมฺปยุตฺตา   ปญฺญา   สวิตกฺกสวิจารา  ปญฺญา
วิตกฺกวิปฺปยุตฺตา   วิจารสมฺปยุตฺตา   ปญฺญา   อวิตกฺกวิจารมตฺตา   ปญฺญา
วิตกฺกวิจารวิปฺปยุตฺตา ปญฺญา อวิตกฺกอวิจารา ปญฺญา ฯ
	[๘๑๑]   ปีติสมฺปยุตฺตา   ปญฺญา  ปีติสหคตา  ปญฺญา  สุข-
