ขนฺโธ  สญฺญากฺขนฺโธ     สงฺขารกฺขนฺโธ    อิทํ    วุจฺจติ    ฉฏฺฐายตน-
ปจฺจยาปิ  นามํ ฯ
	[๓๓๓]   ตตฺถ   กตโม   ฉฏฺฐายตนปจฺจยา   ผสฺโส  โย  ผสฺโส
ผุสนา    สมฺผุสนา    สมฺผุสิตตฺตํ    อยํ    วุจฺจติ    ฉฏฺฐายตนปจฺจยา
ผสฺโส   ฯ   ตตฺถ   กตมํ   ผสฺสปจฺจยาปิ   ฉฏฺฐายตนํ  ยํ  จิตฺตํ  มโน
มานสํ   ฯเปฯ   ตชฺชา   มโน  วิญฺญาณธาตุ  อิทํ  วุจฺจติ  ผสฺสปจฺจยาปิ
ฉฏฺฐายตนํ ฯ
	[๓๓๔]   ตตฺถ   กตมา  ผสฺสปจฺจยา  เวทนา  ยํ  เจตสิกํ  สาตํ
เจตสิกํ   สุขํ   เจโตสมฺผสฺสชํ   สาตํ   สุขํ   เวทยิตํ  เจโตสมฺผสฺสชา
สาตา   สุขา   เวทนา   อยํ   วุจฺจติ  ผสฺสปจฺจยา  เวทนา  ฯ  ตตฺถ
กตโม    เวทนาปจฺจยาปิ    ผสฺโส   โย   ผสฺโส   ผุสนา   สมฺผุสนา
สมฺผุสิตตฺตํ อยํ วุจฺจติ เวทนาปจฺจยาปิ ผสฺโส ฯ
	[๓๓๕]  ตตฺถ  กตมา  เวทนาปจฺจยา  ตณฺหา  โย ราโค สาราโค
ฯเปฯ   จิตฺตสฺส   สาราโค   อยํ   วุจฺจติ   เวทนาปจฺจยา  ตณฺหา  ฯ
ตตฺถ   กตมา  ตณฺหาปจฺจยาปิ  เวทนา  ยํ  เจตสิกํ  สาตํ  เจตสิกํ  สุขํ
เจโตสมฺผสฺสชํ  สาตํ  สุขํ  เวทยิตํ  เจโตสมฺผสฺสชา  สาตา สุขา เวทนา
อยํ วุจฺจติ ตณฺหาปจฺจยาปิ เวทนา ฯ
	[๓๓๖]  ตตฺถ  กตมํ  ตณฺหาปจฺจยา  อุปาทานํ  ยา  ทิฏฺฐิ  ทิฏฺฐิคตํ
ฯเปฯ    ติตฺถายตนํ    วิปริเยสคฺคาโห    อิทํ   วุจฺจติ   ตณฺหาปจฺจยา
อุปาทานํ  ฯ  ตตฺถ  กตมา  อุปาทานปจฺจยาปิ  ตณฺหา โย ราโค สาราโค
