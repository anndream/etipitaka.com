	[๓๕๐]   ตตฺถ   กตมา   อวิชฺชา   ยํ  อญฺญาณํ  อทสฺสนํ  ฯเปฯ
อวิชฺชาลงฺคี   โมโห   อกุสลมูลํ   อยํ   วุจฺจติ   อวิชฺชา  ฯเปฯ  ตตฺถ
กตมา   ผสฺสปจฺจยา   เวทนา   ยํ   เจตสิกํ   เนว   สาตํ   นาสาตํ
เจโตสมฺผสฺสชํ    อทุกฺขมสุขํ    เวทยิตํ   เจโตสมฺผสฺสชา   อทุกฺขมสุขา
เวทนา   อยํ   วุจฺจติ   ผสฺสปจฺจยา   เวทนา   ฯเปฯ   เตน  วุจฺจติ
เอวเมตสฺส เกวลสฺส ทุกฺขกฺขนฺธสฺส สมุทโย โหตีติ ฯเปฯ
	[๓๕๑]   กตเม   ธมฺมา   อกุสลา   ยสฺมึ  สมเย  อกุสลํ  จิตฺตํ
อุปฺปนฺนํ   โหติ   อุเปกฺขาสหคตํ   ทิฏฺฐิคตสมฺปยุตฺตํ   สสงฺขาเรน  ฯเปฯ
อุเปกฺขาสหคตํ   ทิฏฺฐิคตวิปฺปยุตฺตํ  ฯเปฯ  อุเปกฺขาสหคตํ  ทิฏฺฐิคตวิปฺปยุตฺตํ
สสงฺขาเรน     รูปารมฺมณํ     วา     ฯเปฯ     ธมฺมารมฺมณํ    วา
ยํ    ยํ   วา   ปนารพฺภ   ตสฺมึ   สมเย   อวิชฺชาปจฺจยา   สงฺขาโร
สงฺขารปจฺจยา     วิญฺญาณํ     วิญฺญาณปจฺจยา     นามํ    นามปจฺจยา
