มาณารมฺมณนฺติปิ ฯ  สิยา      มชฺฌิมา      สิยา      ปณีตา     สิยา     สมฺมตฺต-
นิยตา  สิยา    อนิยตา    ฯ    ตีณิ    ฌานา    น    มคฺคารมฺมณา   สิยา
มคฺคเหตุกา   สิยา   มคฺคาธิปติโน   สิยา  น  วตฺตพฺพา  มคฺคเหตุกาติปิ
มคฺคาธิปติโนติปิ   จตุตฺถํ   ฌานํ   สิยา   มคฺคารมฺมณํ  สิยา  มคฺคเหตุกํ
สิยา   มคฺคาธิปติ   สิยา   น  วตฺตพฺพํ  มคฺคารมฺมณนฺติปิ  มคฺคเหตุกนฺติปิ
มคฺคาธิปตีติปิ    ฯ    สิยา    อุปฺปนฺนา    สิยา    อนุปฺปนฺนา   สิยา
อุปฺปาทิโน   สิยา   อตีตา   สิยา   อนาคตา   สิยา   ปจฺจุปฺปนฺนา  ฯ
ตีณิ    ฌานา    น    วตฺตพฺพา   อตีตารมฺมณาติปิ   อนาคตารมฺมณาติปิ
ปจฺจุปฺปนฺนารมฺมณาติปิ    จตุตฺถํ    ฌานํ    สิยา    อตีตารมฺมณํ   สิยา
อนาคตารมฺมณํ     สิยา    ปจฺจุปฺปนฺนารมฺมณํ    สิยา    น    วตฺตพฺพํ
อตีตารมฺมณนฺติปิ   อนาคตารมฺมณนฺติปิ   ปจฺจุปฺปนฺนารมฺมณนฺติปิ   ฯ   สิยา
อชฺฌตฺตา   สิยา   พหิทฺธา   สิยา   อชฺฌตฺตพหิทฺธา   ฯ   ตีณิ   ฌานา
พหิทฺธารมฺมณา     จตุตฺถํ     ฌานํ    สิยา    อชฺฌตฺตารมฺมณํ    สิยา
พหิทฺธารมฺมณํ    สิยา    อชฺฌตฺตพหิทฺธารมฺมณํ    สิยา    น    วตฺตพฺพํ
อชฺฌตฺตารมฺมณนฺติปิ    พหิทฺธารมฺมณนฺติปิ    อชฺฌตฺตพหิทฺธารมฺมณนฺติปิ    ฯ
อนิทสฺสนอปฺปฏิฆา ฯ
	[๗๓๙]   น   เหตู   สเหตุกา   เหตุสมฺปยุตฺตา   น   วตฺตพฺพา
เหตู  เจว  สเหตุกา  จาติ  สเหตุกา  เจว  น  จ  เหตู  น วตฺตพฺพา
เหตู  เจว  เหตุสมฺปยุตฺตา  จาติ  เหตุสมฺปยุตฺตา  เจว  น  จ  เหตู น
เหตู    สเหตุกา    ฯ   สปฺปจฺจยา   สงฺขตา   อนิทสฺสนา   อปฺปฏิฆา
