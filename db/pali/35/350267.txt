อุปฺปนฺนสฺส   กามจฺฉนฺทสฺส   ปหานํ   โหติ   ตญฺจ   ปชานาติ  ยถา  จ
ปหีนสฺส   กามจฺฉนฺทสฺส   อายตึ   อนุปฺปาโท   โหติ   ตญฺจ   ปชานาติ
สนฺตํ   วา   อชฺฌตฺตํ   พฺยาปาทํ   ฯเปฯ  สนฺตํ  วา  อชฺฌตฺตํ  ถีนมิทฺธํ
ฯเปฯ   สนฺตํ   วา    อชฺฌตฺตํ   อุทฺธจฺจกุกฺกุจฺจํ   ฯเปฯ   สนฺตํ   วา
อชฺฌตฺตํ    วิจิกิจฺฉํ    อตฺถิ    เม    อชฺฌตฺตํ   วิจิกิจฺฉาติ   ปชานาติ
อสนฺตํ    วา   อชฺฌตฺตํ   วิจิกิจฺฉํ   นตฺถิ   เม   อชฺฌตฺตํ   วิจิกิจฺฉาติ
ปชานาติ   ยถา   จ   อนุปฺปนฺนาย   วิจิกิจฺฉาย  อุปฺปาโท  โหติ  ตญฺจ
ปชานาติ   ยถา   จ   อุปฺปนฺนาย   วิจิกิจฺฉาย   ปหานํ   โหติ   ตญฺจ
ปชานาติ   ยถา   จ   ปหีนาย   วิจิกิจฺฉาย   อายตึ  อนุปฺปาโท  โหติ
ตญฺจ   ปชานาติ   ฯ   สนฺตํ   วา  อชฺฌตฺตํ  สติสมฺโพชฺฌงฺคํ  อตฺถิ  เม
อชฺฌตฺตํ     สติสมฺโพชฺฌงฺโคติ    ปชานาติ    อสนฺตํ    วา    อชฺฌตฺตํ
สติสมฺโพชฺฌงฺคํ    นตฺถิ    เม   อชฺฌตฺตํ   สติสมฺโพชฺฌงฺโคติ   ปชานาติ
ยถา    จ   อนุปฺปนฺนสฺส   สติสมฺโพชฺฌงฺคสฺส   อุปฺปาโท   โหติ   ตญฺจ
ปชานาติ    ยถา   จ   อุปฺปนฺนสฺส   สติสมฺโพชฺฌงฺคสฺส   ภาวนาปาริปูริ
โหติ    ตญฺจ   ปชานาติ   สนฺตํ   วา   อชฺฌตฺตํ   ธมฺมวิจยสมฺโพชฺฌงฺคํ
ฯเปฯ   สนฺตํ   วา   อชฺฌตฺตํ   วิริยสมฺโพชฺฌงฺคํ   ฯเปฯ   สนฺตํ   วา
อชฺฌตฺตํ   ปีติสมฺโพชฺฌงฺคํ  ฯเปฯ  สนฺตํ  วา  อชฺฌตฺตํ  ปสฺสทฺธิสมฺโพชฺฌงฺคํ
ฯเปฯ     สนฺตํ     วา     อชฺฌตฺตํ     สมาธิสมฺโพชฺฌงฺคํ     ฯเปฯ
สนฺตํ    วา    อชฺฌตฺตํ    อุเปกฺขาสมฺโพชฺฌงฺคํ   อตฺถิ   เม   อชฺฌตฺตํ
อุเปกฺขาสมฺโพชฺฌงฺโคติ  ปชานาติ  อสนฺตํ  วา อชฺฌตฺตํ อุเปกฺขา-
