	[๙๓๗]   ตตฺถ   กตมา   ติสฺโส   วิธา   เสยฺโยหมสฺมีติ   วิธา
สทิโสหมสฺมีติ วิธา หีโนหมสฺมีติ วิธา อิมา ติสฺโส วิธา ฯ
	[๙๓๘]  ตตฺถ  กตมานิ  ตีณิ  ภยานิ  ชาติภยํ  ชราภยํ  มรณภยํ ฯ
ตตฺถ   กตมํ   ชาติภยํ  ชาตึ  ปฏิจฺจ  ภยํ  ภยานกํ  ฉมฺภิตตฺตํ  โลมหํโสฅ
เจตโส   อุตฺราโส   อิทํ   วุจฺจติ   ชาติภยํ   ฯ  ตตฺถ  กตมํ  ชราภยํ
ชรํ   ปฏิจฺจ   ภยํ   ภยานกํ   ฉมฺภิตตฺตํ   โลมหํโส  เจตโส  อุตฺราโส
อิทํ   วุจฺจติ   ชราภยํ   ฯ   ตตฺถ   กตมํ  มรณภยํ  มรณํ  ปฏิจฺจ  ภยํ
ภยานกํ    ฉมฺภิตตฺตํ    โลมหํโส    เจตโส   อุตฺราโส   อิทํ   วุจฺจติ
มรณภยํ ฯ อิมานิ ตีณิ ภยานิ ฯ
	[๙๓๙]   ตตฺถ   กตมานิ   ตีณิ   ตมานิ  อตีตํ  อทฺธานํ  อารพฺภ
กงฺขติ    วิจิกิจฺฉติ    นาธิมุจฺจติ    น   สมฺปสีทติ   อนาคตํ   อทฺธานํ
อารพฺภ    กงฺขติ   วิจิกิจฺฉติ   นาธิมุจฺจติ   น   สมฺปสีทติ   ปจฺจุปฺปนฺนํ
อทฺธานํ   อารพฺภ   กงฺขติ   วิจิกิจฺฉติ  นาธิมุจฺจติ  น  สมฺปสีทติ  อิมานิ
ตีณิ ตมานิ ฯ
	[๙๔๐]   ตตฺถ   กตมานิ   ตีณิ  ติตฺถายตนานิ  อิเธกจฺโจ  สมโณ
วา  พฺราหฺมโณ  วา  เอวํวาที  โหติ  เอวํทิฏฺฐิ  ยงฺกิญฺจายํ  ปุริสปุคฺคโล
ปฏิสํเวเทติ   สุขํ   วา   ทุกฺขํ   วา  อทุกฺขมสุขํ  วา  สพฺพนฺตํ  ปุพฺเพ
กตเหตูติ   อิธ   ปเนกจฺโจ   สมโณ   วา   พฺราหฺมโณ  วา  เอวํวาที
โหติ   เอวํทิฏฺฐิ   ยงฺกิญฺจายํ  ปุริสปุคฺคโล  ปฏิสํเวเทติ  สุขํ  วา  ทุกฺขํ
วา   อทุกฺขมสุขํ   วา   สพฺพนฺตํ   อิสฺสรนิมฺมานเหตูติ   อิธ  ปเนกจฺโจ
