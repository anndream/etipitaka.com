กิตฺตกํ    โหติ    นว   จ   วสฺสโกฏิสตานิ   เอกวีสญฺจ   วสฺสโกฏิโย
สฏฺฐิญฺจ วสฺสสตสหสฺสานีติ ฯ
	   ฉปฺปิ เต กามาวจรา      สพฺพกามสมิทฺธิโน
	   สพฺเพสํ เอกสงฺขาโต      อายุ ภวติ กิตฺตโก
	   ทฺวาทสโกฏิสตํ เตสํ       อฏฺฐวีสญฺจ โกฏิโย
	   ปญฺญาส สตสหสฺสานิ       วสฺสคฺเคน ปกาสิตาติ ฯ
	[๑๑๐๗]   ปฐมํ   ฌานํ   ปริตฺตํ   ภาเวตฺวา   กตฺถ  อุปปชฺชนฺติ
ปฐมํ   ฌานํ   ปริตฺตํ   ภาเวตฺวา   พฺรหฺมปาริสชฺชานํ  เทวานํ  สหพฺยตํ
อุปปชฺชนฺติ    เตสํ   กิตฺตกํ   อายุปฺปมาณํ   กปฺปสฺส   ตติโย   จตุตฺโถ
ภาโค   ฯ   ปฐมํ   ฌานํ   มชฺฌิมํ  ภาเวตฺวา  กตฺถ  อุปปชฺชนฺติ  ปฐมํ
ฌานํ   มชฺฌิมํ  ภาเวตฺวา  พฺรหฺมปุโรหิตานํ  เทวานํ  สหพฺยตํ  อุปปชฺชนฺติ
เตสํ     กิตฺตกํ    อายุปฺปมาณํ    อุปฑฺฒกปฺโป    ฯ    ปฐมํ    ฌานํ
