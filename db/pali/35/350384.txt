เมตฺตา   เจโตวิมุตฺติ  อยํ  วุจฺจติ  เมตฺตา  อวเสสา  ธมฺมา  เมตฺตาย
สมฺปยุตฺตา  ฯ  ตตฺถ  กตมา  กรุณา  ฯเปฯ  ตตฺถ  กตมา  มุทิตา ฯเปฯ
ตตฺถ  กตมา  อุเปกฺขา  อิธ  ภิกฺขุ  ยสฺมึ  สมเย  รูปาวจรํ ฌานํ ภาเวติ
กิริยํ  เนว  กุสลํ  นากุสลํ  น  จ  กมฺมวิปากํ  ทิฏฺฐธมฺมสุขวิหารํ  สุขสฺส
จ   ปหานา   ฯเปฯ   จตุตฺถํ  ฌานํ  อุปสมฺปชฺช  วิหรติ  อุเปกฺขาสหคตํ
ยา   ตสฺมึ   สมเย   อุเปกฺขา  อุเปกฺขายนา  อุเปกฺขายิตตฺตํ  อุเปกฺขา
เจโตวิมุตฺติ   อยํ   วุจฺจติ   อุเปกฺขา   อวเสสา   ธมฺมา   อุเปกฺขาย
สมฺปยุตฺตา ฯ
		     อภิธมฺมภาชนียํ ฯ
	[๗๖๒]   จตสฺโส   อปฺปมญฺญาโย  ฯ  อิธ  ภิกฺขุ  เมตฺตาสหคเตน
เจตสา   เอกํ   ทิสํ   ผริตฺวา  วิหรติ  ตถา  ทุติยํ  ตถา  ตติยํ  ตถา
จตุตฺถํ   อิติ   อุทฺธมโธ   ติริยํ   สพฺพธิ  สพฺพตฺตตาย  สพฺพาวนฺตํ  โลกํ
เมตฺตาสหคเตน   เจตสา   วิปุเลน   มหคฺคเตน  อปฺปมาเณน  อเวเรน
อพฺยาปชฺเฌน   ผริตฺวา   วิหรติ  ฯ  กรุณาสหคเตน  เจตสา  เอกํ  ทิสํ
ผริตฺวา   วิหรติ  ตถา  ทุติยํ  ตถา  ตติยํ  ตถา  จตุตฺถํ  อิติ  อุทฺธมโธ
ติริยํ   สพฺพธิ   สพฺพตฺตตาย   สพฺพาวนฺตํ  โลกํ  กรุณาสหคเตน  เจตสา
วิปุเลน   มหคฺคเตน   อปฺปมาเณน   อเวเรน   อพฺยาปชฺเฌน   ผริตฺวา
วิหรติ   ฯ   มุทิตาสหคเตน  เจตสา  เอกํ  ทิสํ  ผริตฺวา  วิหรติ  ตถา
ทุติยํ   ตถา   ตติยํ   ตถา   จตุตฺถํ   อิติ   อุทฺธมโธ   ติริยํ   สพฺพธิ
สพฺพตฺตตาย    สพฺพาวนฺตํ    โลกํ   มุทิตาสหคเตน   เจตสา   วิปุเลน
