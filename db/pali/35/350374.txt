อิทํ    วุจฺจติ   จิตฺตํ   อิทํ   จิตฺตํ   อิมาย   มุทิตาย   สหคตํ   โหติ
สหชาตํ   สํสฏฺฐํ   สมฺปยุตฺตํ  เตน  วุจฺจติ  มุทิตาสหคเตน  เจตสาติ  ฯ
วิปุเลนาติ    ยํ   วิปุลํ   ตํ   มหคฺคตํ   ยํ   มหคฺคตํ   ตํ   อปฺปมาณํ
ยํ   อปฺปมาณํ   โส   อเวโร   โย   อเวโร   โส   อพฺยาปชฺโฌ  ฯ
ผริตฺวาติ   ผริตฺวา   อธิมุจฺจิตฺวา   ฯ   วิหรตีติ  อิริยติ  ฯเปฯ  วิหรติ
เตน วุจฺจติ วิหรตีติ ฯ
	[๗๔๘]  กถญฺจ  ภิกฺขุ  อุเปกฺขาสหคเตน  เจตสา เอกํ ทิสํ ผริตฺวา
วิหรติ   เสยฺยถาปิ   นาม   เอกํ   ปุคฺคลํ   เนว  มนาปํ  น  อมนาปํ
ทิสฺวา อุเปกฺขโก อสฺส เอวเมว สพฺเพ สตฺเต อุเปกฺขาย ผรติ ฯ
	[๗๔๙]    ตตฺถ   กตมา   อุเปกฺขา   ยา   สตฺเตสุ   อุเปกฺขา
อุเปกฺขายนา    อุเปกฺขายิตตฺตํ   อุเปกฺขา   เจโตวิมุตฺติ   อยํ   วุจฺจติ
อุเปกฺขา  ฯ  ตตฺถ  กตมํ  จิตฺตํ  ยํ  จิตฺตํ  มโน  มานสํ  ฯเปฯ  ตชฺชา
มโนวิญฺญาณธาตุ   อิทํ   วุจฺจติ  จิตฺตํ  ฯ  อิทํ  จิตฺตํ  อิมาย  อุเปกฺขาย
สหคตํ  โหติ  สหชาตํ  สํสฏฺฐํ  สมฺปยุตฺตํ  เตน  วุจฺจติ  อุเปกฺขาสหคเตน
เจตสาติ    ฯ    เอกํ   ทิสนฺติ   ปุรตฺถิมํ   วา   ทิสํ   ปจฺฉิมํ   วา
ทิสํ  อุตฺตรํ  วา  ทิสํ  ทกฺขิณํ  วา  ทิสํ  อุทฺธํ  วา  อโธ  วา ติริยํ วา
วิทิสํ   วา   ฯ   ผริตฺวาติ   ผริตฺวา  อธิมุจฺจิตฺวา  ฯ  วิหรตีติ  อิริยติ
ฯเปฯ   วิหรติ   เตน   วุจฺจติ   วิหรตีติ   ฯ   ตถา  ทุติยนฺติ  ยเถว
เอกํ   สํทิ   ตถา   ทุติยํ   ทิสํ   ตถา  ตติยํ  ทิสํ  ตถา  จตุตฺถํ  ทิสํ
ตถา   อุทฺธํ   ตถา   อโธ   ตถา   ติริยํ   ตถา   วิทิสํ   ฯ  สพฺพธิ
