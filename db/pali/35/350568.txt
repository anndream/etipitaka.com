คหปติมหาสาลานํ   สหพฺยตํ   อุปปชฺชนฺติ  อปฺเปกจฺเจ  จาตุมฺมหาราชิกานํ
เทวานํ      สหพฺยตํ      อุปปชฺชนฺติ      อปฺเปกจฺเจ     ตาวตึสานํ
เทวานํ   สหพฺยตํ   อุปปชฺชนฺติ   อปฺเปกจฺเจ  ยามานํ  เทวานํ  สหพฺยตํ
อุปปชฺชนฺติ    อปฺเปกจฺเจ    ตุสิตานํ    เทวานํ   สหพฺยตํ   อุปปชฺชนฺติ
อปฺเปกจฺเจ   นิมฺมานรตีนํ   เทวานํ   สหพฺยตํ   อุปปชฺชนฺติ  อปฺเปกจฺเจ
ปรนิมฺมิตวสวตฺตีนํ เทวานํ สหพฺยตํ อุปปชฺชนฺติ ฯ
	[๑๑๐๖]   มนุสฺสานํ   กิตฺตกํ   อายุปฺปมาณํ   วสฺสสตํ  อปฺปํ  วา
ภิยฺโย   วา   ฯ   จาตุมฺมหาราชิกานํ   เทวานํ   กิตฺตกํ   อายุปฺปมาณํ
ยานิ     มานุสกานิ    ปญฺญาสวสฺสานิ    จาตุมฺมหาราชิกานํ    เทวานํ
เอโส   เอโก   รตฺตินฺทิโว   ตาย   รตฺติยา  ตึสรตฺติโย  มาโส  เตน
มาเสน   ทฺวาทสมาสิโย   สํวจฺฉโร   เตน   สํวจฺฉเรน  ทิพฺพานิ  ปญฺจ
วสฺสสตานิ    จาตุมฺมหาราชิกานํ    เทวานํ    อายุปฺปมาณํ    มนุสฺสานํ
คณนาย   กิตฺตกํ   โหติ  นวุติ  วสฺสสตสหสฺสานิ  ฯ  ตาวตึสานํ  เทวานํ
กิตฺตกํ    อายุปฺปมาณํ    ยํ   มานุสกํ   วสฺสสตํ   ตาวตึสานํ   เทวานํ
เอโส   เอโก   รตฺตินฺทิโว   ตาย   รตฺติยา  ตึสรตฺติโย  มาโส  เตน
มาเสน   ทฺวาทสมาสิโย   สํวจฺฉโร  เตน  สํวจฺฉเรน  ทิพฺพํ  วสฺสสหสฺสํ
ตาวตึสานํ    เทวานํ    อายุปฺปมาณํ    มนุสฺสานํ    คณนาย    กิตฺตกํ
โหติ   ติสฺโส   จ   วสฺสโกฏิโย  สฏฺฐิญฺจ  วสฺสสตสหสฺสานิ  ฯ  ยามานํ
เทวานํ   กิตฺตกํ   อายุปฺปมาณํ   ยานิ   มานุสกานิ   เทฺว   วสฺสสตานิ
ยามานํ   เทวานํ  เอโส  เอโก  รตฺตินฺทิโว  ตาย  รตฺติยา  ตึสรตฺติโย
