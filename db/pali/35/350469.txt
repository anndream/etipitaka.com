อปฺปฏิสนฺถาโร   จ  อินฺทฺริเยสุ  อคุตฺตทฺวารตา  จ  โภชเน  อมตฺตญฺญุตา
จ    มุฏฺฐสจฺจญฺจ    อสมฺปชญฺญญฺจ    สีลวิปตฺติ    จ   ทิฏฺฐิวิปตฺติ   จ
อชฺฌตฺตํ สญฺโญชนญฺจ พหิทฺธา สญฺโญชนญฺจ ฯ
	[๘๕๑]    ตีณิ    อกุสลมูลานิ    ตโย    อกุสลวิตกฺกา   ติสฺโส
อกุสลสญฺญา     ติสฺโส     อกุสลธาตุโย    ตีณิ    ทุจฺจริตานิ    ตโย
อาสวา    ตีณิ    สญฺโญชนานิ    ติสฺโส    ตณฺหา    อปราปิ   ติสฺโส
ตณฺหา    อปราปิ   ติสฺโส   ตณฺหา   ติสฺโส   เอสนา   ติสฺโส   วิธา
ตีณิ    ภยานิ    ตีณิ    ตมานิ   ตีณิ   ติตฺถายตนานิ   ตโย   กิญฺจนา
ตีณิ    องฺคณานิ    ตีณิ    มลานิ    ตีณิ    วิสมานิ   อปรานิปิ   ตีณิ
วิสมานิ    ตโย    อคฺคี   ตโย   กสาวา   อปเรปิ   ตโย   กสาวา
อสฺสาททิฏฺฐิ    อตฺตานุทิฏฺฐิ   มิจฺฉาทิฏฺฐิ   อรติ   วิเหสา   อธมฺมจริยา
โทวจสฺสตา   ปาปมิตฺตตา   นานตฺตสญฺญา   อุทฺธจฺจํ   โกสชฺชํ   ปมาโท
อสนฺตุฏฺฐิตา    อสมฺปชญฺญตา   มหิจฺฉตา   อหิริกํ   อโนตฺตปฺปํ   ปมาโท
อนาทริยํ   โทวจสฺสตา   ปาปมิตฺตตา   อสฺสทฺธิยํ   อวทญฺญุตา   โกสชฺชํ
อุทฺธจฺจํ  อสํวโร  ทุสฺสีลฺยํ  อริยานํ  อทสฺสนกมฺยตา  สทฺธมฺมํ อโสตุกมฺยตา
อุปารมฺภจิตฺตตา     มุฏฺฐสจฺจํ     อสมฺปชญฺญํ     เจตโส     วิกฺเขโป
อโยนิโส มนสิกาโร กุมฺมคฺคเสวนา เจตโส ลีนตฺตํ ฯ
	[๘๕๒]   จตฺตาโร   อาสวา  จตฺตาโร  คนฺถา  จตฺตาโร  โอฆา
จตฺตาโร    โยคา    จตฺตาริ    อุปาทานานิ   จตฺตาโร   ตณฺหุปฺปาทา
จตฺตาริ   อคติคมนานิ   จตฺตาโร   วิปริเยสา  จตฺตาโร  อนริยโวหารา
