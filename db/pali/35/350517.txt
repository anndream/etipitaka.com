อสฺส   สจฺจโต  เถตโต  ทิฏฺฐิ  อุปฺปชฺชติ  อตฺตนา  อตฺตานํ  สญฺชานามีติ
วา   อสฺส   สจฺจโต   เถตโต   ทิฏฺฐิ   อุปฺปชฺชติ   อตฺตนา  อนตฺตานํ
สญฺชานามีติ   วา   อสฺส   สจฺจโต  เถตโต  ทิฏฺฐิ  อุปฺปชฺชติ  อนตฺตนา
อตฺตานํ   สญฺชานามีติ   วา   อสฺส   สจฺจโต  เถตโต  ทิฏฺฐิ  อุปฺปชฺชติ
โส  เม  อยํ  อตฺตา  วโท เวเทยฺโย ตตฺร ตตฺร ทีฆรตฺตํ กลฺยาณปาปกานํ
ธมฺมานํ  วิปากํ  ปจฺจนุโภติ  น  โส  ชาโต  นาโหสิ  น  โส  ชาโต น
ภวิสฺสติ   นิจฺโจ   ธุโว  สสฺสโต  อวิปริณามธมฺโมติ  วา  อสฺส  สจฺจโต
เถตโต ทิฏฺฐิ อุปฺปชฺชติ  อิมา ฉ ทิฏฺฐิโย ฯ
		         ฉกฺกํ ฯ
	[๑๐๐๕]  ตตฺถ  กตเม  สตฺต  อนุสยา กามราคานุสโย ปฏิฆานุสโย
มานานุสโย       ทิฏฺฐานุสโย      วิจิกิจฺฉานุสโย      ภวราคานุสโย
อวิชฺชานุสโย อิเม สตฺต อนุสยา ฯ
	[๑๐๐๖]   ตตฺถ  กตมานิ  สตฺต  ปริยุฏฺฐานานิ  กามราคปริยุฏฺฐานํ
ปฏิฆปริยุฏฺฐานํ    มานปริยุฏฺฐานํ    ทิฏฺฐิปริยุฏฺฐานํ    วิจิกิจฺฉาปริยุฏฺฐานํ
ภวราคปริยุฏฺฐานํ อวิชฺชาปริยุฏฺฐานํ อิมานิ สตฺต ปริยุฏฺฐานานิ ฯ
	[๑๐๐๗]   ตตฺถ   กตมานิ   สตฺต   สญฺโญชนา  กามราคสญฺโญชนํ
ปฏิฆสญฺโญชนํ      มานสญฺโญชนํ     ทิฏฺฐิสญฺโญชนํ     วิจิกิจฺฉาสญฺโญชนํ
ภวราคสญฺโญชนํ อวิชฺชาสญฺโญชนํ อิมานิ สตฺต สญฺโญชนานิ ฯ
	[๑๐๐๘]   ตตฺถ   กตเม   สตฺต   อสทฺธมฺมา   อสฺสทฺโธ   โหติ
อหิริโก   โหติ   อโนตฺตปฺปี   โหติ   อปฺปสฺสุโต   โหติ   กุสีโต  โหติ
