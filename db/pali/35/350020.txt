รูปกฺขนฺโธ ฯ
	[๔๐]  อฏฺฐวิเธน  รูปกฺขนฺโธ จกฺขุวิญฺเญยฺยํ รูปํ ฯเปฯ กายวิญฺเญยฺยํ
รูปํ    อตฺถิ    สุขสมฺผสฺสํ    อตฺถิ    ทุกฺขสมฺผสฺสํ    มโนธาตุวิญฺเญยฺยํ
รูปํ      มโนวิญฺญาณธาตุวิญฺเญยฺยํ      รูปํ      เอวํ      อฏฺฐวิเธน
รูปกฺขนฺโธ ฯ
	[๔๑]   นววิเธน   รูปกฺขนฺโธ  จกฺขุนฺทฺริยํ  โสตินฺทฺริยํ  ฆานินฺทฺริยํ
ชิวฺหินฺทฺริยํ  กายินฺทฺริยํ  อิตฺถินฺทฺริยํ ปุริสินฺทฺริยํ ชีวิตินฺทฺริยํ ยญฺจ
รูปํ น อินฺทฺริยํ เอวํ นววิเธน รูปกฺขนฺโธ ฯ
	[๔๒]   ทสวิเธน   รูปกฺขนฺโธ   จกฺขุนฺทฺริยํ   ฯเปฯ   ชีวิตินฺทฺริยํ
น   อินฺทฺริยํ   รูปํ   อตฺถิ   สปฺปฏิฆํ   อตฺถิ   อปฺปฏิฆํ  เอวํ  ทสวิเธน
รูปกฺขนฺโธ ฯ
	[๔๓]  เอกาทสวิเธน  รูปกฺขนฺโธ  จกฺขายตนํ โสตายตนํ ฆานายตนํ
ชิวฺหายตนํ      กายายตนํ     รูปายตนํ     สทฺทายตนํ     คนฺธายตนํ
รสายตนํ  โผฏฺฐพฺพายตนํ  ยญฺจ  รูปํ อนิทสฺสนํ อปฺปฏิฆํ ธมฺมายตนปริยาปนฺนํ
เอวํ เอกาทสวิเธน รูปกฺขนฺโธ ฯ
		   อยํ วุจฺจติ รูปกฺขนฺโธ ฯ
		  ตตฺถ กตโม เวทนากฺขนฺโธ
	[๔๔]   เอกวิเธน   เวทนากฺขนฺโธ   ผสฺสสมฺปยุตฺโต  ฯ  ทุวิเธน
เวทนากฺขนฺโธ  อตฺถิ  สเหตุโก  อตฺถิ  อเหตุโก ฯ ติวิเธน เวทนากฺ-
ขนฺโธ  อตฺถิ    กุสโล   อตฺถิ   อกุสโล   อตฺถิ   อพฺยากโต   ฯ   จตุพฺพิเธน
