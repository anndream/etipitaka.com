เวทนากฺขนฺโธ  อตฺถิ  คนฺถวิปฺปยุตฺตคนฺถนิโย อตฺถิ คนฺถวิปฺปยุตฺตอคนฺถนิโย ฯ
ติวิเธน       เวทนากฺขนฺโธ      อตฺถิ      มคฺคารมฺมโณ      อตฺถิ
มคฺคเหตุโก  อตฺถิ  มคฺคาธิปติ  ฯเปฯ  เอวํ  ทสวิเธน  เวทนากฺขนฺโธ ฯ
เอกวิเธน   เวทนากฺขนฺโธ   ผสฺสสมฺปยุตฺโต  ฯ  ทุวิเธน  เวทนากฺขนฺโธ
อตฺถิ   โอฆนิโย   อตฺถิ   อโนฆนิโย  ฯ  ติวิเธน  เวทนากฺขนฺโธ  อตฺถิ
อุปฺปนฺโน   อตฺถิ   อนุปฺปนฺโน   อตฺถิ   อุปฺปาที  ฯเปฯ  เอวํ  ทสวิเธน
เวทนากฺขนฺโธ  ฯ  เอกวิเธน  เวทนากฺขนฺโธ  ผสฺสสมฺปยุตฺโต  ฯ ทุวิเธน
เวทนากฺขนฺโธ   อตฺถิ  โอฆสมฺปยุตฺโต  อตฺถิ  โอฆวิปฺปยุตฺโต  ฯ  ติวิเธน
เวทนากฺขนฺโธ  อตฺถิ  อตีโต  อตฺถิ  อนาคโต  อตฺถิ  ปจฺจุปฺปนฺโน  ฯเปฯ
เอวํ ทสวิเธน เวทนากฺขนฺโธ ฯ เอกวิเธน เวทนากฺขนฺโธ ผสฺสสมฺปยุตฺโต ฯ
ทุวิเธน        เวทนากฺขนฺโธ       อตฺถิ       โอฆวิปฺปยุตฺตโอฆนิโย
อตฺถิ  โอฆวิปฺปยุตฺตอโนฆนิโย  ฯ ติวิเธน เวทนากฺขนฺโธ อตฺถิ อตีตารมฺมโณ
อตฺถิ      อนาคตารมฺมโณ     อตฺถิ     ปจฺจุปฺปนฺนารมฺมโณ     ฯเปฯ
เอวํ ทสวิเธน เวทนากฺขนฺโธ ฯ เอกวิเธน เวทนากฺขนฺโธ ผสฺสสมฺปยุตฺโต ฯ
ทุวิเธน    เวทนากฺขนฺโธ    อตฺถิ   โยคนิโย   อตฺถิ   อโยคนิโย   ฯ
ติวิเธน  เวทนากฺขนฺโธ  อตฺถิ  อชฺฌตฺโต อตฺถิ พหิทฺโธ อตฺถิ อชฺฌตฺตพหิทฺโธ
ฯเปฯ   เอวํ   ทสวิเธน  เวทนากฺขนฺโธ  ฯ  เอกวิเธน  เวทนากฺขนฺโธ
ผสฺสสมฺปยุตฺโต    ฯ   ทุวิเธน   เวทนากฺขนฺโธ   อตฺถิ   โยคสมฺปยุตฺโต
อตฺถิ  โยควิปฺปยุตฺโต  ฯ  ติวิเธน  เวทนากฺขนฺโธ  อตฺถิ  อชฺฌตฺตารมฺมโณ
อตฺถิ        พหิทฺธารมฺมโณ        อตฺถิ        อชฺฌตฺตพหิทฺธารมฺมโณ
ฯเปฯ เอวํ ทสวิเธน เวทนากฺขนฺโธ ฯ
		       อุภโตวฑฺฒกํ
	[๕๐]  สตฺตวิเธน  เวทนากฺขนฺโธ  อตฺถิ  กุสโล อตฺถิ อกุสโล อตฺถิ
อพฺยากโต   อตฺถิ   กามาวจโร   อตฺถิ   รูปาวจโร  อตฺถิ  อรูปาวจโร
อตฺถิ  อปริยาปนฺโน  เอวํ  สตฺตวิเธน เวทนากฺขนฺโธ ฯ อปโรปิ สตฺตวิเธน
เวทนากฺขนฺโธ    อตฺถิ    วิปาโก    อตฺถิ    วิปากธมฺมธมฺโม    อตฺถิ
เนววิปากนวิปากธมฺมธมฺโม    ฯเปฯ    อตฺถิ    อชฺฌตฺตารมฺมโณ   อตฺถิ
