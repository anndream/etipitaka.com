สีหนาทํ นทติ พฺรหฺมจกฺกํ ปวตฺเตติ เอวํ ทสวิเธน ญาณวตฺถุ ฯ
		        มาติกา ฯ
	[๘๐๑]  ปญฺจวิญฺญาณํ  น  เหตุเมว  อเหตุกเมว  เหตุวิปฺปยุตฺตเมว
สปฺปจฺจยเมว     สงฺขตเมว     อรูปเมว     โลกิยเมว    สาสวเมว
สญฺโญชนิยเมว    คนฺถนิยเมว   โอฆนิยเมว   โยคนิยเมว   นีวรณิยเมว
ปรามฏฺฐเมว      อุปาทานิยเมว      สงฺกิเลสิกเมว     อพฺยากตเมว
สารมฺมณเมว     อเจตสิกเมว     วิปากเมว     อุปาทินฺนุปาทานิยเมว
อสงฺกิลิฏฺฐสงฺกิเลสิกเมว    นสวิตกฺกสวิจารเมว    นอวิตกฺกวิจารมตฺตเมว
อวิตกฺกอวิจารเมว     น     ปีติสหคตเมว     เนวทสฺสเนนนภาวนาย-
*ปหาตพฺพเมว เนวทสฺสเนนนภาวนายปหาตพฺพเหตุกเมว
เนวอาจยคามึนอปจยคามิเมว      เนวเสกฺขํนาเสกฺขเมว     ปริตฺตเมว
กามาวจรเมว   น   รูปาวจรเมว   น   อรูปาวจรเมว  ปริยาปนฺนเมว
โน     อปริยาปนฺนเมว     อนิยตเมว     อนิยฺยานิกเมว     อุปฺปนฺนํ
มโนวิญฺญาณวิญฺเญยฺยเมว อนิจฺจเมว ชราภิภูตเมว ฯ
	[๘๐๒]    ปญฺจ    วิญฺญาณา   อุปฺปนฺนวตฺถุกา   อุปฺปนฺนารมฺมณาติ
อุปฺปนฺนสฺมึ  วตฺถุสฺมึ  อุปฺปนฺเน  อารมฺมเณ  อุปฺปชฺชนฺติ  ฯ ปุเรชาตวตฺถุกา
ปุเรชาตารมฺมณาติ     ปุเร     ชาตสฺมึ    วตฺถุสฺมึ    ปุเร    ชาเต
อารมฺมเณ     อุปฺปชฺชนฺติ     ฯ    อชฺฌตฺติกวตฺถุกา    พาหิรารมฺมณาติ
ปญฺจนฺนํ    วิญฺญาณานํ    วตฺถู   อชฺฌตฺติกา   อารมฺมณา   พาหิรา   ฯ
อสมฺภินฺนวตฺถุกา      อสมฺภินฺนารมฺมณาติ      อสมฺภินฺนสฺมึ      วตฺถุสฺมึ
