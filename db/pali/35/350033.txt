ฺผสฺสชา  สญฺญา      มโนธาตุสมฺผสฺสชา     สญฺญา     มโนวิญฺญาณธาตุสมฺ-
ผสฺสชา  สญฺญา     เอวํ     สตฺตวิเธน     สญฺญากฺขนฺโธ     ฯ    อฏฺฐวิเธน
สญฺญากฺขนฺโธ   จกฺขุสมฺผสฺสชา   สญฺญา   ฯเปฯ   กายสมฺผสฺสชา  สญฺญา
อตฺถิ    สุขสหคตา    อตฺถิ   ทุกฺขสหคตา   มโนธาตุสมฺผสฺสชา   สญฺญา
มโนวิญฺญาณธาตุสมฺผสฺสชา   สญฺญา   เอวํ   อฏฺฐวิเธน  สญฺญากฺขนฺโธ  ฯ
นววิเธน   สญฺญากฺขนฺโธ   จกฺขุสมฺผสฺสชา  สญฺญา  ฯเปฯ  กายสมฺผสฺสชา
สญฺญา      มโนธาตุสมฺผสฺสชา     สญฺญา     มโนวิญฺญาณธาตุสมฺผสฺสชา
สญฺญา   อตฺถิ  กุสลา  อตฺถิ  อกุสลา  อตฺถิ  อพฺยากตา  เอวํ  นววิเธน
สญฺญากฺขนฺโธ    ฯ   ทสวิเธน   สญฺญากฺขนฺโธ   จกฺขุสมฺผสฺสชา   สญฺญา
ฯเปฯ   กายสมฺผสฺสชา   สญฺญา   อตฺถิ   สุขสหตา   อตฺถิ  ทุกฺขสหคตา
มโนธาตุสมฺผสฺสชา      สญฺญา     มโนวิญฺญาณธาตุสมฺผสฺสชา     สญฺญา
อตฺถิ กุสลา อตฺถิ อกุสลา อตฺถิ อพฺยากตา เอวํ ทสวิเธน สญฺญากฺขนฺโธ ฯ
	[๕๕]   เอกวิเธน   สญฺญากฺขนฺโธ   ผสฺสสมฺปยุตฺโต   ฯ  ทุวิเธน
สญฺญากฺขนฺโธ  อตฺถิ  สเหตุโก  อตฺถิ  อเหตุโก  ฯ  ติวิเธน สญฺญากฺขนฺโธ
อตฺถิ    สุขาย    เวทนาย    สมฺปยุตฺโต   อตฺถิ   ทุกฺขาย   เวทนาย
สมฺปยุตฺโต   อตฺถิ   อทุกฺขมสุขาย   เวทนาย  สมฺปยุตฺโต  อตฺถิ  วิปาโก
อตฺถิ    วิปากธมฺมธมฺโม    อตฺถิ    เนววิปากนวิปากธมฺมธมฺโม    อตฺถิ
อุปาทินฺนุปาทานิโย    อตฺถิ    อนุปาทินฺนุปาทานิโย   อตฺถิ   อนุปาทินฺนา
นุปาทานิโย   อตฺถิ   สงฺกิลิฏฺฐสงฺกิเลสิโก   อตฺถิ   อสงฺกิลิฏฺฐสงฺกิเลสิโก
