วุจฺจติ    โกสชฺชํ   ฯ   ตตฺถ   กตโม   ปมาโท   กายทุจฺจริเต   วา
วจีทุจฺจริเต   วา   มโนทุจฺจริเต  วา  ปญฺจสุ  วา  กามคุเณสุ  จิตฺตสฺส
โวสฺสคฺโค    โวสฺสคฺคานุปฺปทานํ    กุสลานํ   วา   ธมฺมานํ   ภาวนาย
อสกฺกจฺจกิริยตา     อสาตจฺจกิริยตา     อนฏฺฐิตกิริยตา    โอลีนวุตฺติตา
นิกฺขิตฺตจฺฉนฺทตา    นิกฺขิตฺตธุรตา    อนาเสวนา   อภาวนา   อพหุลีกมฺมํ
อนธิฏฺฐานํ   อนนุโยโค   ปมาโท   โย   เอวรูโป   ปมาโท  ปมชฺชนา
ปมชฺชิตตฺตํ อยํ วุจฺจติ ปมาโท ฯ
	[๙๕๓]   ตตฺถ  กตมา  อสนฺตุฏฺฐิตา  อิตริตรจีวรปิณฺฑปาตเสนาสน-
*คิลานปจฺจยเภสชฺชปริกฺขาเรหิ   ปญฺจหิ   วา   กามคุเณหิ   อสนฺตุฏฺฐสฺส
ภิยฺโยกมฺยตา   ยา   เอวรูปา   อิจฺฉา   อิจฺฉาคตํ  อสนฺตุฏฺฐิตา  ราโค
สาราโค   ฯเปฯ   จิตฺตสฺส   สาราโค   อยํ   วุจฺจติ  อสนฺตุฏฺฐิตา  ฯ
ตตฺถ    กตมา    อสมฺปชญฺญตา    ยํ    อญฺญาณํ    อทสฺสนํ    ฯเปฯ
อวิชฺชาลงฺคี   โมโห   อกุสลมูลํ   อยํ   วุจฺจติ  อสมฺปชญฺญตา  ฯ  ตตฺถ
กตมา  มหิจฺฉตา  อิตริตรจีวรปิณฺฑปาตเสนาสนคิลานปจฺจยเภสชฺชปริกฺขาเรหิ
ปญฺจหิ       วา      กามคุเณหิ      อสนฺตุฏฺฐสฺส      ภิยฺโยกมฺยตา
ยา   เอวรูปา   อิจฺฉา   อิจฺฉาคตํ  มหิจฺฉตา  ราโค  สาราโค  ฯเปฯ
จิตฺตสฺส สาราโค อยํ วุจฺจติ มหิจฺฉตา ฯก
	[๙๕๔]   ตตฺถ   กตมํ   อหิริกํ   ยํ  น  หิริยติ  หิริยิตพฺเพน  น
หิริยติ    ปาปกานํ    อกุสลานํ   ธมฺมานํ   สมาปตฺติยา   อิทํ   วุจฺจติ
อหิริกํ   ฯ  ตตฺถ  กตมํ  อโนตฺตปฺปํ  ยํ  น  โอตฺตปฺปติ  โอตฺตปฺปิตพฺเพน
