ภาวนามยา ปญฺญา ฯ
	[๘๐๕]  ตตฺถ  กตมา  ทานมยา  ปญฺญา  ทานํ อารพฺภ ทานาธิคจฺฉ
คจฺฉ   ยา   อุปฺปชฺชติ   ปญฺญา   ปชานนา  ฯเปฯ  อโมโห  ธมฺมวิจโย
สมฺมาทิฏฺฐิ    อยํ    วุจฺจติ    ทานมยา   ปญฺญา   ฯ   ตตฺถ   กตมา
สีลมยา   ปญฺญา   สีลํ   อารพฺภ   สีลาธิคจฺฉ   ยา   อุปฺปชฺชติ  ปญฺญา
ปชานนา    ฯเปฯ    อโมโห   ธมฺมวิจโย   สมฺมาทิฏฺฐิ   อยํ   วุจฺจติ
สีลมยา    ปญฺญา    ฯ   สพฺพาปิ   สมาปนฺนสฺส   ปญฺญา   ภาวนามยา
ปญฺญา ฯ
	[๘๐๖]   ตตฺถ   กตมา   อธิสีเล   ปญฺญา  ปาติโมกฺขสํวรสํวุตสฺส
ยา  อุปฺปชฺชติ  ปญฺญา  ปชานนา  ฯเปฯ  อโมโห  ธมฺมวิจโย  สมฺมาทิฏฺฐิ
อยํ    วุจฺจติ    อธิสีเล    ปญฺญา    ฯ    ตตฺถ   กตมา   อธิจิตฺเต
ปญฺญา    รูปาวจรอรูปาวจรสมาปตฺตึ    สมาปชฺชนฺตสฺส   ยา   อุปฺปชฺชติ
ปญฺญา     ปชานนา     ฯเปฯ    อโมโห    ธมฺมวิจโย    สมฺมาทิฏฺฐิ
อยํ   วุจฺจติ   อธิจิตฺเต   ปญฺญา   ฯ  ตตฺถ  กตมา  อธิปญฺญาย  ปญฺญา
จตูสุ    มคฺเคสุ    จตูสุ   ผเลสุ   ปญฺญา   อยํ   วุจฺจติ   อธิปญฺญาย
ปญฺญา ฯ
	[๘๐๗]   ตตฺถ   กตมํ   อายโกสลฺลํ   อิเม  ธมฺเม  มนสิกโรโต
อนุปฺปนฺนา   เจว   อกุสลา   ธมฺมา   น   อุปฺปชฺชนฺติ   อุปฺปนฺนา   จ
อกุสลา   ธมฺมา   ปหียนฺติ   อิเม   วา   ปนิเม   ธมฺเม  มนสิกโรโต
อนุปฺปนฺนา   เจว   กุสลา   ธมฺมา   อุปฺปชฺชนฺติ   อุปฺปนฺนา  จ  กุสลา
