วาทา ฯ
	[๘๕๗]   นว   อาฆาตวตฺถูนิ   นว   ปุริสมลานิ  นววิธา  มานา
นว    ตณฺหามูลกา    ธมฺมา   นว   อิญฺชิตานิ   นว   มญฺญิตานิ   นว
ผนฺทิตานิ นว ปปญฺจิตานิ นว สงฺขตานิ ฯ
	[๘๕๘]  ทส  กิเลสวตฺถูนิ  ทส  อาฆาตวตฺถูนิ  ทส  อกุสลกมฺมปถา
ทส     สญฺโญชนานิ     ทส     มิจฺฉตฺตา    ทสวตฺถุกา    มิจฺฉาทิฏฺฐิ
ทสวตฺถุกา อนฺตคฺคาหิกา ทิฏฺฐิ ฯ
	[๘๕๙]    อฏฺฐารส    ตณฺหาวิจริตานิ    อชฺฌตฺติกสฺส   อุปาทาย
อฏฺฐารส   ตณฺหาวิจริตานิ   พาหิรสฺส  อุปาทาย  ตเทกชฺฌํ  อภิสญฺญูหิตฺวา
อภิสงฺขิปิตฺวา       ฉตฺตึส       ตณฺหาวิจริตานิ      โหนฺติ      อิติ
อตีตานิ   ฉตฺตึส   ตณฺหาวิจริตานิ   อนาคตานิ   ฉตฺตึส   ตณฺหาวิจริตานิ
ปจฺจุปฺปนฺนานิ     ฉตฺตึส    ตณฺหาวิจริตานิ    ตเทกชฺฌํ    อภิสญฺญูหิตฺวา
อภิสงฺขิปิตฺวา   อฏฺฐสตํ  ตณฺหาวิจริตํ  โหติ  ยานิ  จ  ทฺวาสฏฺฐิทิฏฺฐิคตานิ
พฺรหฺมชาเล เวยฺยากรเณ วุตฺตานิ ภควตา ฯ
		        มาติกา ฯ
	[๘๖๐]   ตตฺถ   กตโม   ชาติมโท  ชาตึ  ปฏิจฺจ  มโท  มชฺชนา
มชฺชิตตฺตํ     มาโน     มญฺญนา     มญฺญิตตฺตํ     อุณฺณติ    อุณฺณาโม
ธโช สมฺปคฺคาโห เกตุกมฺยตา จิตฺตสฺส อยํ วุจฺจติ ชาติมโท ฯ
	[๘๖๑]    ตตฺถ   กตโม   โคตฺตมโท   โคตฺตํ   ปฏิจฺจ   ฯเปฯ
อาโรคฺยํ   ปฏิจฺจ   ฯเปฯ   โยพฺพนํ   ปฏิจฺจ   ฯเปฯ   ชีวิตํ   ปฏิจฺจ
