ปฏิภาณปฏิสมฺภิทา ฯ อิมา จตสฺโส ปฏิสมฺภิทา ฯ
	[๘๓๐]    ตตฺถ   กตมา   จตสฺโส   ปฏิปทา   ทุกฺขา   ปฏิปทา
ทนฺธาภิญฺญา     ปญฺญา     ทุกฺขา    ปฏิปทา    ขิปฺปาภิญฺญา    ปญฺญา
สุขา    ปฏิปทา   ทนฺธาภิญฺญา   ปญฺญา   สุขา   ปฏิปทา   ขิปฺปาภิญฺญา
ปญฺญา    ฯ   ตตฺถ   กตมา   ทุกฺขา   ปฏิปทา   ทนฺธาภิญฺญา   ปญฺญา
กิจฺเฉน   กสิเรน   สมาธึ  อุปฺปาเทนฺตสฺส  ทนฺธํ  ตณฺฐานํ  อภิชานนฺตสฺส
ยา    อุปฺปชฺชติ    ปญฺญา    ปชานนา   ฯเปฯ   อโมโห   ธมฺมวิจโย
สมฺมาทิฏฺฐิ   อยํ   วุจฺจติ   ทุกฺขา   ปฏิปทา   ทนฺธาภิญฺญา   ปญฺญา  ฯ
ตตฺถ    กตมา    ทุกฺขา    ปฏิปทา    ขิปฺปาภิญฺญา   ปญฺญา   กิจฺเฉน
กสิเรน   สมาธึ   อุปฺปาเทนฺตสฺส   ขิปฺปํ   ตณฺฐานํ   อภิชานนฺตสฺส  ยา
อุปฺปชฺชติ   ปญฺญา   ปชานนา   ฯเปฯ   อโมโห  ธมฺมวิจโย  สมฺมาทิฏฺฐิ
อยํ   วุจฺจติ   ทุกฺขา   ปฏิปทา   ขิปฺปาภิญฺญา  ปญฺญา  ฯ  ตตฺถ  กตมา
สุขา    ปฏิปทา   ทนฺธาภิญฺญา   ปญฺญา   อกิจฺเฉน   อกสิเรน   สมาธึ
อุปฺปาเทนฺตสฺส   ทนฺธํ   ตณฺฐานํ   อภิชานนฺตสฺส   ยา  อุปฺปชฺชติ  ปญฺญา
ปชานนา    ฯเปฯ    อโมโห   ธมฺมวิจโย   สมฺมาทิฏฺฐิ   อยํ   วุจฺจติ
สุขา   ปฏิปทา   ทนฺธาภิญฺญา   ปญฺญา  ฯ  ตตฺถ  กตมา  สุขา  ปฏิปทา
ขิปฺปาภิญฺญา    ปญฺญา    อกิจฺเฉน   อกสิเรน   สมาธึ   อุปฺปาเทนฺตสฺส
ขิปฺปํ    ตณฺฐานํ    อภิชานนฺตสฺส   ยา   อุปฺปชฺชติ   ปญฺญา   ปชานนา
ฯเปฯ   อโมโห   ธมฺมวิจโย   สมฺมาทิฏฺฐิ   อยํ  วุจฺจติ  สุขา  ปฏิปทา
ขิปฺปาภิญฺญา ปญฺญา ฯ อิมา จตสฺโส ปฏิปทา ฯ
