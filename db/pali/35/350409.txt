ติสฺโส  ปฏิสมฺภิทา  อตฺถปฏิสมฺภิทา  นิรุตฺติปฏิสมฺภิทา  ปฏิภาณปฏิสมฺภิทา  ฯ
กตเม     ธมฺมา     อพฺยากตา     ยสฺมึ     สมเย     รูปูปปตฺติยา
มคฺคํ   ภาเวติ   วิวิจฺเจว   กาเมหิ   ฯเปฯ   ปฐมํ  ฌานํ  อุปสมฺปชฺช
วิหรติ   ปฐวีกสิณํ   ตสฺมึ   สมเย   ผสฺโส   โหติ   ฯเปฯ  อวิกฺเขโป
โหติ   อิเม   ธมฺมา   กุสลา   ตสฺเสว  รูปาวจรสฺส  กุสลสฺส  กมฺมสฺส
กตตฺตา   อุปจิตตฺตา   วิปากํ   วิวิจฺเจว   กาเมหิ  ฯเปฯ  ปฐมํ  ฌานํ
อุปสมฺปชฺช   วิหรติ   ปฐวีกสิณํ   ตสฺมึ   สมเย   ผสฺโส   โหติ  ฯเปฯ
อวิกฺเขโป   โหติ   อิเม   ธมฺมา   อพฺยากตา   อิเมสุ  ธมฺเมสุ  ญาณํ
อตฺถปฏิสมฺภิทา    ยาย    นิรุตฺติยา   เตสํ   ธมฺมานํ   ปญฺญตฺติ   โหติ
ตตฺร    ธมฺมนิรุตฺตาภิลาเป    ญาณํ   นิรุตฺติปฏิสมฺภิทา   เยน   ญาเณน
ตานิ   ญาณานิ   ชานาติ   อิมานิ   ญาณานิ  อิทมตฺถโชตกานีติ  ญาเณสุ
ญาณํ    ปฏิภาณปฏิสมฺภิทา    ฯ    ติสฺโส   ปฏิสมฺภิทา   อตฺถปฏิสมฺภิทา
นิรุตฺติปฏิสมฺภิทา    ปฏิภาณปฏิสมฺภิทา   ฯ   กตเม   ธมฺมา   อพฺยากตา
ยสฺมึ   สมเย   อรูปูปปตฺติยา   มคฺคํ  ภาเวติ  สพฺพโส  อากิญฺจญฺญายตนํ
สมติกฺกมฺม          เนวสญฺญานาสญฺญายตนสญฺญาสหคตํ          สุขสฺส
จ   ปหานา   ฯเปฯ   จตุตฺถํ   ฌานํ  อุปสมฺปชฺช  วิหรติ  ตสฺมึ  สมเย
ผสฺโส   โหติ   ฯเปฯ  อวิกฺเขโป  โหติ  อิเม  ธมฺมา  กุสลา  ตสฺเสว
อรูปาวจรสฺส   กุสลสฺส   กมฺมสฺส   กตตฺตา  อุปจิตตฺตา  วิปากํ  สพฺพโส
อากิญฺจญฺญายตนํ       สมติกฺกมฺม      เนวสญฺญานาสญฺญายตนสญฺญาสหคตํ
สุขสฺส    จ    ปหานา   ฯเปฯ   จตุตฺถํ   ฌานํ   อุปสมฺปชฺช   วิหรติ
