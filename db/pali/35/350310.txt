	[๕๕๕]    ตตฺถ    กตโม   ธมฺมวิจยสมฺโพชฺฌงฺโค   ยา   ปญฺญา
ปชานนา   ฯเปฯ  อโมโห  ธมฺมวิจโย  สมฺมาทิฏฺฐิ  ธมฺมวิจยสมฺโพชฺฌงฺโค
มคฺคงฺคํ มคฺคปริยาปนฺนํ อยํ วุจฺจติ ธมฺมวิจยสมฺโพชฺฌงฺโค ฯ
	[๕๕๖]    ตตฺถ    กตโม    วิริยสมฺโพชฺฌงฺโค   โย   เจตสิโก
วิริยารมฺโภ    ฯเปฯ    สมฺมาวายาโม    วิริยสมฺโพชฺฌงฺโค    มคฺคงฺคํ
มคฺคปริยาปนฺนํ อยํ วุจฺจติ วิริยสมฺโพชฺฌงฺโค ฯ
	[๕๕๗]   ตตฺถ   กตโม   ปีติสมฺโพชฺฌงฺโค   ยา   ปีติ  ปาโมชฺชํ
อาโมทนา   ปโมทนา   หาโส   ปหาโส   วิตฺติ   โอทคฺยํ   อตฺตมนตา
จิตฺตสฺส ปีติสมฺโพชฺฌงฺโค อยํ วุจฺจติ ปีติสมฺโพชฺฌงฺโค ฯ
	[๕๕๘]   ตตฺถ  กตโม  ปสฺสทฺธิสมฺโพชฺฌงฺโค  ยา  เวทนากฺขนฺธสฺส
สญฺญากฺขนฺธสฺส      สงฺขารกฺขนฺธสฺส      วิญฺญาณกฺขนฺธสฺส      ปสฺสทฺธิ
ปฏิปฺปสฺสทฺธิ      ปสฺสมฺภนา      ปฏิปฺปสฺสมฺภนา       ปฏิปฺปสฺสมฺภิตตฺตํ
ปสฺสทฺธิสมฺโพชฺฌงฺโค อยํ วุจฺจติ ปสฺสทฺธิสมฺโพชฺฌงฺโค ฯ
	[๕๕๙]   ตตฺถ   กตโม   สมาธิสมฺโพชฺฌงฺโค   ยา  จิตฺตสฺส  ฐิติ
ฯเปฯ    สมฺมาสมาธิ    สมาธิสมฺโพชฺฌงฺโค    มคฺคงฺคํ   มคฺคปริยาปนฺนํ
อยํ วุจฺจติ สมาธิสมฺโพชฺฌงฺโค ฯ
	[๕๖๐]   ตตฺถ   กตโม   อุเปกฺขาสมฺโพชฺฌงฺโค   ยา   อุเปกฺขา
อุเปกฺขนา   อชฺฌุเปกฺขนา   มชฺฌตฺตตา   จิตฺตสฺส   อุเปกฺขาสมฺโพชฺฌงฺโค
อยํ วุจฺจติ อุเปกฺขาสมฺโพชฺฌงฺโค ฯ
	อิเม   วุจฺจนฺติ   สตฺต   โพชฺฌงฺคา   อวเสสา   ธมฺมา   สตฺตหิ
