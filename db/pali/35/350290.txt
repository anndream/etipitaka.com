เวปุลฺลาย   ภาวนาย  ปาริปูริยา  ฉนฺทํ  ชเนติ  วายมติ  วิริยํ  อารภติ
จิตฺตํ   ปคฺคณฺหาติ   ปทหติ   ฯ   จตุนฺนํ   สมฺมปฺปธานานํ   กติ  กุสลา
กติ อกุสลา กติ อพฺยากตา ฯเปฯ กติ สรณา กติ อรณา ฯ
	[๕๐๓]   กุสลาเยว   สิยา   สุขาย  เวทนาย  สมฺปยุตฺตา  สิยา
อทุกฺขมสุขาย  เวทนาย  สมฺปยุตฺตา วิปากธมฺมธมฺมา อนุปาทินฺนอนุปาทานิยา
อสงฺกิลิฏฺฐอสงฺกิเลสิกา        สิยา       สวิตกฺกสวิจารา       สิยา
อวิตกฺกวิจารมตฺตา   สิยา   อวิตกฺกอวิจารา   สิยา   ปีติสหคตา   สิยา
สุขสหคตา    สิยา    อุเปกฺขาสหคตา   เนวทสฺสเนนนภาวนายปหาตพฺพา
เนวทสฺสเนนนภาวนายปหาตพฺพเหตุกา       อปจยคามิโน       เสกฺขา
อปฺปมาณา      อปฺปมาณารมฺมณา      ปณีตา     สมฺมตฺตนิยตา     น
มคฺคารมฺมณา    มคฺคเหตุกา   สิยา   มคฺคาธิปติโน  สิยา  น  วตฺตพฺพา
มคฺคาธิปติโนติ    สิยา   อุปฺปนฺนา   สิยา   อนุปฺปนฺนา   น   วตฺตพฺพา
อุปฺปาทิโนติ    สิยา    อตีตา   สิยา   อนาคตา   สิยา   ปจฺจุปฺปนฺนา
น   วตฺตพฺพา  อตีตารมฺมณาติปิ  อนาคตารมฺมณาติปิ  ปจฺจุปฺปนฺนารมฺมณาติปิ
สิยา     อชฺฌตฺตา     สิยา     พหิทฺธา     สิยา     อชฺฌตฺตพหิทฺธา
พหิทฺธารมฺมณา อนิทสฺสนอปฺปฏิฆา ฯ
	[๕๐๔]   น   เหตู   สเหตุกา   เหตุสมฺปยุตฺตา   น   วตฺตพฺพา่
เหตู  เจว  สเหตุกา  จาติ  สเหตุกา  เจว  น  จ  เหตู  น วตฺตพฺพา
เหตู   เจว   เหตุสมฺปยุตฺตา  จาติ  เหตุสมฺปยุตฺตา  เจว  น  จ  เหตู
น   เหตู   สเหตุกา   ฯ   สปฺปจฺจยา   สงฺขตา  อนิทสฺสนา  อปฺปฏิฆา
