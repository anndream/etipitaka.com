ตตฺถ   กตมํ   สงฺขารปจฺจยา   วิญฺญาณํ   สงฺขารเหตุกํ  ยํ  จิตฺตํ  มโน
มานสํ   ฯเปฯ   ตชฺชา   มโนวิญฺญาณธาตุ   อิทํ  วุจฺจติ  สงฺขารปจฺจยา
วิญฺญาณํ    สงฺขารเหตุกํ   ฯ   ตตฺถ   กตมํ   วิญฺญาณปจฺจยา   นามรูปํ
วิญฺญาณเหตุกํ  อตฺถิ  นามํ  อตฺถิ  รูปํ  ฯ  ตตฺถ กตมํ นามํ เวทนากฺขนฺโธ
สญฺญากฺขนฺโธ    สงฺขารกฺขนฺโธ    อิทํ    วุจฺจติ    นามํ    ฯ   ตตฺถ
กตมํ   รูปํ   จกฺขายตนสฺส   อุปจโย  ฯเปฯ  กายายตนสฺส  อุปจโย  ยํ
วา   ปนญฺญมฺปิ   อตฺถิ   รูปํ   จิตฺตชํ   จิตฺตเหตุกํ   จิตฺตสมุฏฺฐานํ  อิทํ
วุจฺจติ  รูปํ  ฯ  อิติ  อิทญฺจ  นามํ  อิทญฺจ  รูปํ อิทํ วุจฺจติ วิญฺญาณปจฺจยา
นามรูปํ      วิญฺญาณเหตุกํ      ฯ      นามรูปปจฺจยา     ฉฏฺฐายตนํ
นามรูปเหตุกนฺติ  อตฺถิ  นามํ  อตฺถิ  รูปํ ฯ ตตฺถ กตมํ นามํ เวทนากฺขนฺโธ
สญฺญากฺขนฺโธ   สงฺขารกฺขนฺโธ   อิทํ   วุจฺจติ   นามํ   ฯ   ตตฺถ  กตมํ
รูปํ   ยํ   รูปํ   นิสฺสาย  มโนวิญฺญาณธาตุ  วตฺตติ  อิทํ  วุจฺจติ  รูปํ  ฯ
อิติ   อิทญฺจ   นามํ  อิทญฺจ  รูปํ  อิทํ  วุจฺจติ  นามรูปํ  ฯ  ตตฺถ  กตมํ
นามรูปปจฺจยา   ฉฏฺฐายตนํ   นามรูปเหตุกํ   ยํ   จิตฺตํ   มโน   มานสํ
ฯเปฯ    ตชฺชา    มโนวิญฺญาณธาตุ    อิทํ    วุจฺจติ    นามรูปปจฺจยา
ฉฏฺฐายตนํ   นามรูปเหตุกํ   ฯ   ตตฺถ  กตโม  ฉฏฺฐายตนปจฺจยา  ผสฺโส
ฉฏฺฐายตนเหตุโก  โย  ผสฺโส  ผุสนา  สมฺผุสนา  สมฺผุสิตตฺตํ  อยํ  วุจฺจติ
ฉฏฺฐายตนปจฺจยา    ผสฺโส   ฉฏฺฐายตนเหตุโก   ฯเปฯ   เตน   วุจฺจติ
เอวเมตสฺส เกวลสฺส ทุกฺขกฺขนฺธสฺส สมุทโย โหตีติ ฯ
	[๓๑๗]   ตสฺมึ   สมเย  อวิชฺชาปจฺจยา  สงฺขาโร  อวิชฺชาเหตุโก
