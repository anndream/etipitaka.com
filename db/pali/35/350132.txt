เอตฺถ   นิวิสมานา   นิวิสติ   ฯ  จกฺขุสมฺผสฺโส  โลเก  ปิยรูปํ  สาตรูปํ
เอตฺเถสา   ตณฺหา   อุปฺปชฺชมานา  อุปฺปชฺชติ  เอตฺถ  นิวิสมานา  นิวิสติ
โสตสมฺผสฺโส    ฯเปฯ    ฆานสมฺผสฺโส   ชิวฺหาสมฺผสฺโส   กายสมฺผสฺโส
มโนสมฺผสฺโส   โลเก  ปิยรูปํ  สาตรูปํ  เอตฺเถสา  ตณฺหา  อุปฺปชฺชมานา
อุปฺปชฺชติ   เอตฺถ   นิวิสมานา   นิวิสติ   ฯ   จกฺขุสมฺผสฺสชา   เวทนา
โลเก   ปิยรูปํ   สาตรูปํ   เอตฺเถสา   ตณฺหา  อุปฺปชฺชมานา  อุปฺปชฺชติ
เอตฺถ  นิวิสมานา  นิวิสติ  โสตสมฺผสฺสชา  เวทนา  ฯเปฯ ฆานสมฺผสฺสชา
เวทนา     ชิวฺหาสมฺผสฺสชา     เวทนา     กายสมฺผสฺสชา    เวทนา
มโนสมฺผสฺสชา   เวทนา   โลเก   ปิยรูปํ   สาตรูปํ  เอตฺเถสา  ตณฺหา
อุปฺปชฺชมานา   อุปฺปชฺชติ   เอตฺถ   นิวิสมานา   นิวิสติ   ฯ   รูปสญฺญา
โลเก   ปิยรูปํ   สาตรูปํ   เอตฺเถสา   ตณฺหา  อุปฺปชฺชมานา  อุปฺปชฺชติ
เอตฺถ   นิวิสมานา   นิวิสติ    สทฺทสญฺญา  ฯเปฯ  คนฺธสญฺญา  รสสญฺญา
โผฏฺฐพฺพสญฺญา    ธมฺมสญฺญา    โลเก    ปิยรูปํ   สาตรูปํ   เอตฺเถสา
ตณฺหา    อุปฺปชฺชมานา    อุปฺปชฺชติ   เอตฺถ   นิวิสมานา   นิวิสติ   ฯ
รูปสญฺเจตนา   โลเก  ปิยรูปํ  สาตรูปํ  เอตฺเถสา  ตณฺหา  อุปฺปชฺชมานา
อุปฺปชฺชติ    เอตฺถ    นิวิสมานา    นิวิสติ    สทฺทสญฺเจตนา    ฯเปฯ
คนฺธสญฺเจตนา     รสสญฺเจตนา    โผฏฺฐพฺพสญฺเจตนา    ธมฺมสญฺเจตนา
โลเก   ปิยรูปํ   สาตรูปํ   เอตฺเถสา   ตณฺหา  อุปฺปชฺชมานา  อุปฺปชฺชติ
เอตฺถ   นิวิสมานา   นิวิสติ   ฯ   รูปตณฺหา   โลเก   ปิยรูปํ  สาตรูปํ
เอตฺเถสา    ตณฺหา    อุปฺปชฺชมานา    อุปฺปชฺชติ   เอตฺถ   นิวิสมานา
