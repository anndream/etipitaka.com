เมตฺตาสหคตํ   ตสฺมึ   สมเย   ผสฺโส   โหติ  ฯเปฯ  อวิกฺเขโป  โหติ
อิเม    ธมฺมา    กุสลา    ตสฺเสว   รูปาวจรสฺส   กุสลสฺส   กมฺมสฺส
กตตฺตา   อุปจิตตฺตา   วิปากํ   วิตกฺกวิจารานํ   วูปสมา   ฯเปฯ  ทุติยํ
ฌานํ   ฯเปฯ   ตติยํ   ฌานํ   ฯเปฯ   ปฐมํ   ฌานํ   ฯเปฯ   จตุตฺถํ
ฌานํ   อุปสมฺปชฺช   วิหรติ   เมตฺตาสหคตํ   ยา   ตสฺมึ  สมเย  เมตฺติ
เมตฺตายนา   เมตฺตายิตตฺตํ   เมตฺตา  เจโตวิมุตฺติ  อยํ  วุจฺจติ  เมตฺตา
อวเสสา ธมฺมา เมตฺตาย สมฺปยุตฺตา ฯ
	[๗๕๗]  ตตฺถ  กตมา  กรุณา  อิธ  ภิกฺขุ  ยสฺมึ สมเย รูปูปปตฺติยา
มคฺคํ     ภาเวติ     วิวิจฺเจว    กาเมหิ    ฯเปฯ    ปฐมํ    ฌานํ
อุปสมฺปชฺช   วิหรติ   กรุณาสหคตํ   ตสฺมึ   สมเย  ผสฺโส  โหติ  ฯเปฯ
อวิกฺเขโป    โหติ    อิเม    ธมฺมา   กุสลา   ตสฺเสว   รูปาวจรสฺส
กุสลสฺส   กมฺมสฺส   กตตฺตา   อุปจิตตฺตา   วิปากํ   วิวิจฺเจว   กาเมหิ
ฯเปฯ   ปฐมํ   ฌานํ   อุปสมฺปชฺช   วิหรติ   กรุณาสหคตํ   ยา   ตสฺมึ
สมเย   กรุณา   กรุณายนา   กรุณายิตตฺตํ   กรุณา   เจโตวิมุตฺติ   อยํ
วุจฺจติ   กรุณา   อวเสสา   ธมฺมา   กรุณาย   สมฺปยุตฺตา   ฯ   ตตฺถ
กตมา   กรุณา   อิธ   ภิกฺขุ  ยสฺมึ  สมเย  รูปูปปตฺติยา  มคฺคํ  ภาเวติ
วิตกฺกวิจารานํ    วูปสมา   ฯเปฯ   ทุติยํ   ฌานํ   อุปสมฺปชฺช   วิหรติ
กรุณาสหคตํ   ตสฺมึ   สมเย   ผสฺโส   โหติ   ฯเปฯ  อวิกฺเขโป  โหติ
อิเม    ธมฺมา    กุสลา    ตสฺเสว   รูปาวจรสฺส   กุสลสฺส   กมฺมสฺส
กตตฺตา   อุปจิตตฺตา   วิปากํ   วิตกฺกวิจารานํ   วูปสมา   ฯเปฯ  ทุติยํ
