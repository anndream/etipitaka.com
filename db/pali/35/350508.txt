	[๙๖๗]  ตตฺถ  กตเม  จตฺตาโร อนริยโวหารา อทิฏฺเฐ ทิฏฺฐวาทิตา
อสุเต       สุตวาทิตา       อมุเต      มุตวาทิตา      อวิญฺญาเต
วิญฺญาตวาทิตา อิเม จตฺตาโร อนริยโวหารา ฯ
	[๙๖๘]   ตตฺถ  กตเม  อปเรปิ  จตฺตาโร  อนริยโวหารา  ทิฏฺเฐ
อทิฏฺฐวาทิตา    สุเต    อสุตวาทิตา    มุเต   อมุตวาทิตา   วิญฺญาเต
อวิญฺญาตวาทิตา อิเม จตฺตาโร อนริยโวหารา ฯ
	[๙๖๙]    ตตฺถ   กตมานิ   จตฺตาริ   ทุจฺจริตานิ   ปาณาติปาโต
อทินฺนาทานํ     กาเมสุมิจฺฉาจาโร     มุสาวาโท    อิมานิ    จตฺตาริ
ทุจฺจริตานิ ฯ
	[๙๗๐]  ตตฺถ  กตมานิ  อปรานิปิ  จตฺตาริ  ทุจฺจริตานิ  มุสาวาโท
ปิสุณา    วาจา    ผรุสา    วาจา   สมฺผปฺปลาโป   อิมานิ   จตฺตาริ
ทุจฺจริตานิ ฯ
	[๙๗๑]   ตตฺถ   กตมานิ   จตฺตาริ   ภยานิ   ชาติภยํ   ชราภยํ
พฺยาธิภยํ มรณภยํ อิมานิ จตฺตาริ ภยานิ ฯ
	[๙๗๒]   ตตฺถ   กตมานิ   อปรานิปิ   จตฺตาริ   ภยานิ  ราชภยํ
โจรภยํ อคฺคิภยํ อุทกภยํ อิมานิ จตฺตาริ ภยานิ ฯ
	[๙๗๓]   ตตฺถ   กตมานิ   อปรานิปิ   จตฺตาริ   ภยานิ   อูมิภยํ
กุมฺภิลภยํ อาวฏฺฏภยํ สุสุกาภยํ อิมานิ จตฺตาริ ภยานิ ฯ
	[๙๗๔]  ตตฺถ  กตมานิ  อปรานิปิ  จตฺตาริ  ภยานิ  อตฺตานุวาทภยํ
ปรานุวาทภยํ ทณฺฑภยํ ทุคฺคติภยํ อิมานิ จตฺตาริ ภยานิ ฯ
