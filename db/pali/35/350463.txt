อิเม  เต  สตฺตา  มุทินฺทฺริยา  ฯ  กตเม  เต  สตฺตา  ติกฺขินฺทฺริยา เยสํ
สตฺตานํ    อิมานิ   ปญฺจินฺทฺริยานิ   อาเสวิตานิ   ภาวิตานิ   พหุลีกตานิ
อุสฺสทคตานิ   อิเม   เต   สตฺตา  ติกฺขินฺทฺริยา  ฯ  กตเม  เต  สตฺตา
ทฺวาการา   เย   เต   สตฺตา   ปาปาสยา   ปาปานุสยา   ปาปจริตา
ปาปาธิมุตฺติกา  มหารชกฺขา  มุทินฺทฺริยา  อิเม  เต  สตฺตา  ทฺวาการา ฯ
กตเม  เต  สตฺตา  สฺวาการา  เย เต สตฺตา กลฺยาณาสยา กลฺยาณจริตา
กลฺยาณาธิมุตฺติกา    อปฺปรชกฺขา    ติกฺขินฺทฺริยา    อิเม   เต   สตฺตา
สฺวาการา   ฯ   กตเม  เต  สตฺตา  ทูวิญฺญาปยา  เย  จ  เต  สตฺตา
ทฺวาการา  เตว  เต  สตฺตา  ทูวิญฺญาปยา  เย  จ เต สตฺตา สฺวาการา
เตว   เต   สตฺตา  สุวิญฺญาปยา  ฯ  กตเม  เต  สตฺตา  อภพฺพา  เย
เต   สตฺตา   กมฺมาวรเณน   สมนฺนาคตา   กิเลสาวรเณน  สมนฺนาคตา
วิปากาวรเณน   สมนฺนาคตา   อสฺสทฺธา   อจฺฉนฺทิกา  ทุปฺปญฺญา  อภพฺพา
นิยามํ   โอกฺกมิตุํ   กุสเลสุ   ธมฺเมสุ   สมฺมตฺตํ   อิเม   เต   สตฺตา
อภพฺพา  ฯ  กตเม  เต  สตฺตา  ภพฺพา  เย  เต สตฺตา น กมฺมาวรเณน
สมนฺนาคตา    น    กิเลสาวรเณน   สมนฺนาคตา   น   วิปากาวรเณน
สมนฺนาคตา   สทฺธา   ฉนฺทิกา   ปญฺญวนฺโต   ภพฺพา   นิยามํ  โอกฺกมิตุํ
กุสเลสุ  ธมฺเมสุ  สมฺมตฺตํ  อิเม  เต  สตฺตา  ภพฺพาติ  ยา  ตตฺถ ปญฺญา
ปชานนา   ฯเปฯ   อโมโห   ธมฺมวิจโย   สมฺมาทิฏฺฐิ   อิทํ  ตถาคตสฺส
ปรสตฺตานํ ปรปุคฺคลานํ อินฺทฺริยปโรปริยตฺตํ ยถาภูตํ ญาณํ ฯ
	[๘๔๕]    ตตฺถ   กตมํ   ตถาคตสฺส   ฌานวิโมกฺขสมาธิสมาปตฺตีนํ
