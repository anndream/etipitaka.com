กุสลสฺส   กมฺมสฺส   กตตฺตา   อุปจิตตฺตา   วิปากํ  จกฺขุวิญฺญาณํ  อุปฺปนฺนํ
โหติ    อุเปกฺขาสหคตํ    รูปารมฺมณํ    ตสฺมึ   สมเย   กุสลมูลปจฺจยา
สงฺขาโร   สงฺขารปจฺจยา   วิญฺญาณํ   วิญฺญาณปจฺจยา  นามํ  นามปจฺจยา
ฉฏฺฐายตนํ     ฉฏฺฐายตนปจฺจยา     ผสฺโส     ผสฺสปจฺจยา    เวทนา
เวทนาปจฺจยา    ภโว    ภวปจฺจยา    ชาติ   ชาติปจฺจยา   ชรามรณํ
เอวเมตสฺส เกวลสฺส ทุกฺขกฺขนฺธสฺส สมุทโย โหติ ฯ
	[๔๑๐]   ตตฺถ   กตโม   กุสลมูลปจฺจยา  สงฺขาโร  ยา  เจตนา
สญฺเจตนา    สญฺเจตยิตตฺตํ    อยํ   วุจฺจติ   กุสลมูลปจฺจยา   สงฺขาโร
ฯเปฯ   เตน   วุจฺจติ   เอวเมตสฺส   เกวลสฺส  ทุกฺขกฺขนฺธสฺส  สมุทโย
โหตีติ ฯ
	[๔๑๑]   กตเม   ธมฺมา  อพฺยากตา  ยสฺมึ  สมเย  กามาวจรสฺส
กุสลสฺส   กมฺมสฺส   กตตฺตา   อุปจิตตฺตา   วิปากํ  โสตวิญฺญาณํ  อุปฺปนฺนํ
โหติ   อุเปกฺขาสหคตํ   สทฺทารมฺมณํ  ฯเปฯ  ฆานวิญฺญาณํ  อุปฺปนฺนํ  โหติ
อุเปกฺขาสหคตํ    คนฺธารมฺมณํ   ฯเปฯ   ชิวฺหาวิญฺญาณํ   อุปฺปนฺนํ   โหติ
อุเปกฺขาสหคตํ    รสารมฺมณํ    ฯเปฯ    กายวิญฺญาณํ   อุปฺปนฺนํ   โหติ
สุขสหคตํ  โผฏฺฐพฺพารมฺมณํ  ฯเปฯ มโนธาตุ อุปฺปนฺนา โหติ อุเปกฺขาสหคตา
รูปารมฺมณา     วา    ฯเปฯ    โผฏฺฐพฺพารมฺมณา    วา    ยํ    ยํ
วา  ปนารพฺภ  ฯเปฯ  มโนวิญฺญาณธาตุ  อุปฺปนฺนา  โหติ  โสมนสฺสสหคตา
รูปารมฺมณา     วา     ฯเปฯ     ธมฺมารมฺมณา     วา    ยํ    ยํ
วา     ปนารพฺภ     ฯเปฯ     มโนวิญฺญาณธาตุ    อุปฺปนฺนา    โหติ
