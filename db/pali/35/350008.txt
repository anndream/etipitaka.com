โอฬาริกา    อทุกฺขมสุขาย    เวทนาย    สมฺปยุตฺตา   สญฺญา   สุขุมา
อสมาปนฺนสฺส    สญฺญา    โอฬาริกา    สมาปนฺนสฺส    สญฺญา   สุขุมา
สาสวา    สญฺญา    โอฬาริกา   อนาสวา   สญฺญา   สุขุมา   ตํ   ตํ
วา   ปน   สญฺญํ   อุปาทาย   อุปาทาย   สญฺญา   โอฬาริกา   สุขุมา
ทฏฺฐพฺพา ฯ
	[๑๘]  ตตฺถ  กตมา  สญฺญา  หีนา  ปณีตา  อกุสลา  สญฺญา  หีนา
กุสลาพฺยากตา   สญฺญา   ปณีตา   กุสลากุสลา  สญฺญา  หีนา  อพฺยากตา
สญฺญา     ปณีตา     ทุกฺขาย     เวทนาย     สมฺปยุตฺตา     สญฺญา
หีนา   สุขาย   จ   อทุกฺขมสุขาย   จ   เวทนาหิ   สมฺปยุตฺตา  สญฺญา
ปณีตา   สุขทุกฺขาหิ   เวทนาหิ   สมฺปยุตฺตา  สญฺญา  หีนา  อทุกฺขมสุขาย
เวทนาย       สมฺปยุตฺตา      สญฺญา      ปณีตา      อสมาปนฺนสฺส
สญฺญา   หีนา   สมาปนฺนสฺส   สญฺญา   ปณีตา   สาสวา   สญฺญา  หีนา
อนาสวา   สญฺญา   ปณีตา  ตํ  ตํ  วา  ปน  สญฺญํ  อุปาทาย  อุปาทาย
สญฺญา หีนา ปณีตา ทฏฺฐพฺพา ฯ
	[๑๙]  ตตฺถ  กตมา  สญฺญา  ทูเร  อกุสลา สญฺญา กุสลาพฺยากตาหิ
สญฺญาหิ     ทูเร     กุสลาพฺยากตา    สญฺญา    อกุสลาย    สญฺญาย
ทูเร   กุสลา  สญฺญา  อกุสลาพฺยากตาหิ  สญฺญาหิ  ทูเร  อกุสลาพฺยากตา
สญฺญา      กุสลาย      สญฺญาย     ทูเร     อพฺยากตา     สญฺญา
กุสลากุสลาหิ    สญฺญาหิ    ทูเร    กุสลากุสลา   สญฺญา   อพฺยากตาย
สญฺญาย   ทูเร   ทุกฺขาย   เวทนาย   สมฺปยุตฺตา   สญฺญา   สุขาย  จ
