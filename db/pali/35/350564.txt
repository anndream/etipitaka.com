มโนวิญฺญาณธาตุสมฺผสฺโส    รูปธาตุยา    อุปปตฺติกฺขเณ    อยํ    เอโก
ผสฺโส    ปาตุภวติ    ฯ   รูปธาตุยา   อุปปตฺติกฺขเณ   กตมา   เอกา
เวทนา   เอกา   สญฺญา   เอกา   เจตนา   เอกํ   จิตฺตํ   ปาตุภวติ
มโนวิญฺญาณธาตุ    รูปธาตุยา    อุปปตฺติกฺขเณ    อิทํ    เอกํ    จิตฺตํ
ปาตุภวติ ฯ
	[๑๐๙๙]   อสญฺญสตฺตานํ   เทวานํ   อุปปตฺติกฺขเณ   กติ   ขนฺธา
ปาตุภวนฺติ    ฯเปฯ    กติ   จิตฺตานิ   ปาตุภวนฺติ   ฯ   อสญฺญสตฺตานํ
เทวานํ   อุปปตฺติกฺขเณ   เอโก  ขนฺโธ  ปาตุภวติ  รูปกฺขนฺโธ  ฯ  เทฺว
อายตนานิ    ปาตุภวนฺติ   รูปายตนํ   ธมฺมายตนํ   ฯ   เทฺว   ธาตุโย
ปาตุภวนฺติ   รูปธาตุ  ธมฺมธาตุ  ฯ  เอกํ  สจฺจํ  ปาตุภวติ  ทุกฺขสจฺจํ  ฯ
เอกินฺทฺริยํ      ปาตุภวติ      รูปชีวิตินฺทฺริยํ      ฯ      อสญฺญสตฺตา
เทวา  อเหตุกา  อนาหารา  อผสฺสกา  อเวทนกา  อสญฺญกา  อเจตนกา
อจิตฺตกา ปาตุภวนฺติ ฯ
	[๑๑๐๐]   อรูปธาตุยา   อุปปตฺติกฺขเณ   กติ  ขนฺธา  ฯเปฯ  กติ
จิตฺตานิ   ปาตุภวนฺติ   ฯ   อรูปธาตุยา  อุปปตฺติกฺขเณ  จตฺตาโร  ขนฺธา
ปาตุภวนฺติ   เทฺว   อายตนานิ   ปาตุภวนฺติ   เทฺว  ธาตุโย  ปาตุภวนฺติ
เอกํ    สจฺจํ    ปาตุภวติ    อฏฺฐินฺทฺริยานิ   ปาตุภวนฺติ   ตโย   เหตู
ปาตุภวนฺติ   ตโย   อาหารา   ปาตุภวนฺติ   เอโก   ผสฺโส   ปาตุภวติ
เอกา    เวทนา    เอกา   สญฺญา   เอกา   เจตนา   เอกํ   จิตฺตํ
ปาตุภวติ ฯ
