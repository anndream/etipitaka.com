อุณฺณาโม    ธโช   สมฺปคฺคาโห   เกตุกมฺยตา   จิตฺตสฺส   อยํ   วุจฺจติ
อติมาโน ฯ
	[๘๙๗]   ตตฺถ   กตโม   มานาติมาโน  อิเธกจฺโจ  ชาติยา  วา
โคตฺเตน   วา   โกลปุตฺติเยน   วา   ฯเปฯ  อญฺญตรญฺญตเรน  วตฺถุนา
ปุพฺพกาลํ   ปเรหิ   สทิสํ   อตฺตานํ   ทหติ   อปรกาลํ  อตฺตานํ  เสยฺยํ
ทหติ    ปเรหิ   หีนํ   น   ทหติ   โย   เอวรูโป   มาโน   มญฺญนา
มญฺญิตตฺตํ    อุณฺณติ    อุณฺณาโม    ธโช    สมฺปคฺคาโห    เกตุกมฺยตา
จิตฺตสฺส อยํ วุจฺจติ มานาติมาโน ฯ
	[๘๙๘]  ตตฺถ  กตโม  โอมาโน  อิเธกจฺโจ  ชาติยา วา โคตฺเตน
วา   โกลปุตฺติเยน   วา  วณฺณโปกฺขรตาย  วา  ธเนน  วา  อชฺเฌเนน
วา   กมฺมายตเนน   วา  สิปฺปายตเนน  วา  วิชฺชฏฺฐาเนน  วา  สุเตน
วา   ปฏิภาเณน   วา   อญฺญตรญฺญตเรน   วตฺถุนา   โอมานํ   ชปฺเปติ
โย   เอวรูโป   โอมาโน   โอมญฺญนา   โอมญฺญิตตฺตํ  หีฬนา  โอหีฬนา
โอหีฬิตตฺตํ    อตฺตุญฺญา    อตฺตาวญฺญา    อตฺตปริภโว    อยํ    วุจฺจติ
โอมาโน ฯ
	[๘๙๙]   ตตฺถ   กตโม  อธิมาโน  อปฺปตฺเต  ปตฺตสญฺญิตา  อกเต
กตสญฺญิตา    อนธิคเต    อธิคตสญฺญิตา    อสจฺฉิกเต    สจฺฉิกตสญฺญิตา
โย    เอวรูโป    มาโน    มญฺญนา    มญฺญิตตฺตํ   อุณฺณติ   อุณฺณาโม
ธโช สมฺปคฺคาโห เกตุกมฺยตา จิตฺตสฺส อยํ วุจฺจติ อธิมาโน ฯ
	[๙๐๐]   ตตฺถ   กตโม  อสฺมิมาโน  รูเป  อสฺมีติ  มาโน  อสฺมีติ
