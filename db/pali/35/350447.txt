จตูสุ   มคฺเคสุ   ปญฺญา   นิพฺพิทาย  เจว  ปฏิเวธาย  จ  ฯ  อวเสสา
ปญฺญา เนว นิพฺพิทาย โน ปฏิเวธาย ฯ
	[๘๒๘]   ตตฺถ   กตมา   หานภาคินี   ปญฺญา   ปฐมสฺส  ฌานสฺส
ลาภึ   กามสหคตา   สญฺญามนสิการา   สมุทาจรนฺติ   หานภาคินี  ปญฺญา
ตทนุธมฺมตา    สติ    สนฺติฏฺฐติ    ฐิติภาคินี    ปญฺญา   อวิตกฺกสหคตา
สญฺญามนสิการา    สมุทาจรนฺติ    วิเสสภาคินี   ปญฺญา   นิพฺพิทาสหคตา
สญฺญามนสิการา   สมุทาจรนฺติ   วิราคูปสญฺหิตา  นิพฺเพธภาคินี  ปญฺญา  ฯ
ทุติยสฺส   ฌานสฺส   ลาภึ   วิตกฺกสหคตา   สญฺญามนสิการา  สมุทาจรนฺติ
หานภาคินี     ปญฺญา     ตทนุธมฺมตา    สติ    สนฺติฏฺฐติ    ฐิติภาคินี
ปญฺญา    อุเปกฺขาสหคตา   สญฺญามนสิการา   สมุทาจรนฺติ   วิเสสภาคินี
ปญฺญา        นิพฺพิทาสหคตา       สญฺญามนสิการา       สมุทาจรนฺติ
วิราคูปสญฺหิตา   นิพฺเพธภาคินี   ปญฺญา   ฯ   ตติยสฺส   ฌานสฺส   ลาภึ
ปีติสหคตา  สญฺญามนสิการา  สมุทาจรนฺติ  หานภาคินี  ปญฺญา  ตทนุธมฺมตา
สติ       สนฺติฏฺฐติ      ฐิติภาคินี      ปญฺญา      อทุกฺขมสุขสหคตา
สญฺญามนสิการา    สมุทาจรนฺติ    วิเสสภาคินี   ปญฺญา   นิพฺพิทาสหคตา
สญฺญามนสิการา   สมุทาจรนฺติ   วิราคูปสญฺหิตา  นิพฺเพธภาคินี  ปญฺญา  ฯ
จตุตฺถสฺส   ฌานสฺส   ลาภึ   สุขสหคตา   สญฺญามนสิการา   สมุทาจรนฺติ
หานภาคินี   ปญฺญา   ตทนุธมฺมตา   สติ   สนฺติฏฺฐติ   ฐิติภาคินี   ปญฺญา
อากาสานญฺจายตนสหคตา    สญฺญามนสิการา   สมุทาจรนฺติ   วิเสสภาคินี
ปญฺญา   นิพฺพิทาสหคตา   สญฺญามนสิการา   สมุทาจรนฺติ   วิราคูป-
