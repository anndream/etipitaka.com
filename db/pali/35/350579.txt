ทสินฺทฺริยา   อพฺยากตา   โทมนสฺสินฺทฺริยํ   อกุสลํ  อนญฺญตญฺญสฺสามีตินฺทฺริยํ
กุสลํ     จตฺตารินฺทฺริยา     สิยา     กุสลา     สิยา     อพฺยากตา
ฉ   อินฺทฺริยา  สิยา  กุสลา  สิยา  อกุสลา  สิยา  อพฺยากตา  ฯ  ตโย
อกุสลเหตู   อกุสลา   ตโย   กุสลเหตู   กุสลา   ตโย   อพฺยากตเหตู
อพฺยากตา   ฯ   กพฬิงฺกาโร   อาหาโร   อพฺยากโต   ตโย  อาหารา
สิยา  กุสลา  สิยา  อกุสลา  สิยา  อพฺยากตา  ฯ  ฉ  ผสฺสา อพฺยากตา
มโนวิญฺญาณธาตุสมฺผสฺโส    สิยา    กุสโล    สิยา    อกุสโล    สิยา
อพฺยากโต   ฯ   ฉ   เวทนา   ฉ   สญฺญา   ฉ   เจตนา  ฉ  จิตฺตา
อพฺยากตา    มโนวิญฺญาณธาตุ   สิยา   กุสลา   สิยา   อกุสลา   สิยา
อพฺยากตา  ฯ
	[๑๑๑๓]   ปญฺจนฺนํ   ขนฺธานํ   กติ  สุขาย  เวทนาย  สมฺปยุตฺตา
กติ    ทุกฺขาย   เวทนา   สมฺปยุตฺตา   กติ   อทุกฺขมสุขาย   เวทนาย
สมฺปยุตฺตา   ฯเปฯ  สตฺตนฺนํ  จิตฺตานํ  กติ  สุขาย  เวทนาย  สมฺปยุตฺตา
กติ   ทุกฺขาย   เวทนาย   สมฺปยุตฺตา   กติ   อทุกฺขมสุขาย   เวทนาย
สมฺปยุตฺตา  ฯ  เทฺว  ขนฺธา  น  วตฺตพฺพา  สุขาย เวทนาย สมฺปยุตฺตาติปิ
ทุกฺขาย   เวทนาย  สมฺปยุตฺตาติปิ  อทุกฺขมสุขาย  เวทนาย  สมฺปยุตฺตาติปิ
ตโย  ขนฺธา  สิยา  สุขาย  เวทนาย  สมฺปยุตฺตา  สิยา ทุกฺขาย เวทนาย
สมฺปยุตฺตา   สิยา   อทุกฺขมสุขาย   เวทนาย  สมฺปยุตฺตา  ฯ  ทสายตนาบ
น   วตฺตพฺพา   สุขาย   เวทนาย   สมฺปยุตฺตาติปิ   ทุกฺขาย   เวทนาย
สมฺปยุตฺตาติปิ    อทุกฺขมสุขาย    เวทนาย    สมฺปยุตฺตาติปิ    มนายตนํ
