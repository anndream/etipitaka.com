มาโส   เตน   มาเสน   ทฺวาทสมาสิโย   สํวจฺฉโร   เตน  สํวจฺฉเรน
ทิพฺพานิ   เทฺว   วสฺสสหสฺสานิ  ยามานํ  เทวานํ  อายุปฺปมาณํ  มนุสฺสานํ
คณนาย    กิตฺตกํ    โหติ    จุทฺทส    จ   วสฺสโกฏิโย   จตฺตาลีสญฺจ
วสฺสสตสหสฺสานิ   ฯ   ตุสิตานํ   เทวานํ   กิตฺตกํ   อายุปฺปมาณํ   ยานิ
มานุสกานิ   จตฺตาริ   วสฺสสตานิ   ตุสิตานํ   เทวานํ   เอโส   เอโก
รตฺตินฺทิโว  ตาย  รตฺติยา  ตึสรตฺติโย  มาโส เตน มาเสน ทฺวาทสมาสิโย
สํวจฺฉโร    เตน    สํวจฺฉเรน    ทิพฺพานิ    จตฺตาริ    วสฺสสหสฺสานิ
ตุสิตานํ    เทวานํ   อายุปฺปมาณํ   มนุสฺสานํ   คณนาย   กิตฺตกํ   โหติ
สตฺตปญฺญาส   วสฺสโกฏิโย   สฏฺฐิญฺจ   วสฺสสตสหสฺสานิ   ฯ  นิมฺมานรตีนํ
เทวานํ   กิตฺตกํ   อายุปฺปมาณํ   ยานิ   มานุสกานิ   อฏฺฐ   วสฺสสตานิ
นิมฺมานรตีนํ    เทวานํ   เอโส   เอโก   รตฺตินฺทิโว   ตาย   รตฺติยา
ตึสรตฺติโย   มาโส   เตน   มาเสน   ทฺวาทสมาสิโย   สํวจฺฉโร  เตน
สํวจฺฉเรน    ทิพฺพานิ    อฏฺฐ    วสฺสสหสฺสานิ   นิมฺมานรตีนํ   เทวานํ
อายุปฺปมาณํ   มนุสฺสานํ   คณนาย   กิตฺตกํ   โหติ  เทฺว  วสฺสโกฏิสตานิ
ตึสญฺจ      วสฺสโกฏิโย      จตฺตาลีสญฺจ      วสฺสสตสหสฺสานิ     ฯ
ปรนิมฺมิตวสวตฺตีนํ    เทวานํ   กิตฺตกํ   อายุปฺปมาณํ   ยานิ   มานุสกานิ
โสฬส  วสฺสสตานิ  ปรนิมฺมิตวสวตฺตีนํ  เทวานํ  เอโส  เอโก  รตฺตินฺทิโว
ตาย   รตฺติยา   ตึสรตฺติโย   มาโส   เตน   มาเสน   ทฺวาทสมาสิโย
สํวจฺฉโร     เตน    สํวจฺฉเรน    ทิพฺพานิ    โสฬส    วสฺสสหสฺสานิ
ปรนิมฺมิตวสวตฺตีนํ     เทวานํ     อายุปฺปมาณํ     มนุสฺสานํ    คณนาย
