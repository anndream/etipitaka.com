	[๕๘๑]    ตตฺถ   กตมา   สมฺมาทิฏฺฐิ   ยา   ปญฺญา   ปชานนา
ฯเปฯ     อโมโห    ธมฺมวิจโย    สมฺมาทิฏฺฐิ    ธมฺมวิจยสมฺโพชฺฌงฺโค
มคฺคงฺคํ มคฺคปริยาปนฺนํ อยํ วุจฺจติ สมฺมาทิฏฺฐิ ฯ
	[๕๘๒]   ตตฺถ   กตโม   สมฺมาสงฺกปฺโป   โย   ตกฺโก  วิตกฺโก
สงฺกปฺโป   อปฺปนา   พฺยปฺปนา   เจตโส   อภินิโรปนา   สมฺมาสงฺกปฺโป
มคฺคงฺคํ มคฺคปริยาปนฺนํ อยํ วุจฺจติ สมฺมาสงฺกปฺโป ฯ
	[๕๘๓]   ตตฺถ   กตมา   สมฺมาวาจา   ยา  จตูหิ  วจีทุจฺจริเตหิ
อารติ    วิรติ    ปฏิวิรติ    เวรมณี   อกิริยา   อกรณํ   อนชฺฌาปตฺติ
เวลาอนติกฺกโม    เสตุฆาโต    สมฺมาวาจา   มคฺคงฺคํ   มคฺคปริยาปนฺนํ
อยํ วุจฺจติ สมฺมาวาจา ฯ
	[๕๘๔]   ตตฺถ   กตโม  สมฺมากมฺมนฺโต  ยา  ตีหิ  กายทุจฺจริเตหิ
อารติ    วิรติ    ปฏิวิรติ    เวรมณี   อกิริยา   อกรณํ   อนชฺฌาปตฺติ
เวลาอนติกฺกโม   เสตุฆาโต   สมฺมากมฺมนฺโต   มคฺคงฺคํ   มคฺคปริยาปนฺนํ
อยํ วุจฺจติ สมฺมากมฺมนฺโต ฯ
	[๕๘๕]   ตตฺถ   กตโม  สมฺมาอาชีโว  ยา  มิจฺฉาอาชีวา  อารติ
วิรติ   ปฏิวิรติ   เวรณี   อกิริยา  อกรณํ  อนชฺฌาปตฺติ  เวลาอนติกฺกโม
เสตุฆาโต    สมฺมาอาชีโว    มคฺคงฺคํ    มคฺคปริยาปนฺนํ   อยํ   วุจฺจติ
สมฺมาอาชีโว ฯ
	[๕๘๖]  ตตฺถ  กตโม  สมฺมาวายาโม  โย  เจตสิโก  วิริยารมฺโภ
ฯเปฯ    สมฺมาวายาโม    วิริยสมฺโพชฺฌงฺโค   มคฺคงฺคํ   มคฺคปริยาปนฺนํ
