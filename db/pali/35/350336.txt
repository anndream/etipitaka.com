ภิกฺขุ ปุพฺพรตฺตาปรรตฺตํ ชาคริยานุโยคมนุยุตฺโต โหติ ฯ
	[๖๑๐] สาตจฺจนฺติ โย เจตสิโก วิริยารมฺโภ ฯเปฯ สมฺมาวายาโม ฯ
 เนปกฺกนฺติ      ยา     ปญฺญา     ปชานนา     ฯเปฯ     อโมโห
ธมฺมวิจโย สมฺมาทิฏฺฐิ ฯ
	[๖๑๑]   โพธิปกฺขิกานํ   ธมฺมานํ   ภาวนานุโยคมนุยุตฺโตติ   ตตฺถ
กตเม    โพธิปกฺขิกา    ธมฺมา    สตฺต   โพชฺฌงฺคา   สติสมฺโพชฺฌงฺโค
ธมฺมวิจยสมฺโพชฺฌงฺโค วิริยสมฺโพชฺฌงฺโค ปีติสมฺโพชฺฌงฺโค ปสฺสทฺธิสมฺโพชฺฌงฺโค
สมาธิสมฺโพชฺฌงฺโค อุเปกฺขาสมฺโพชฺฌงฺโค อิเม
วุจฺจนฺติ   โพธิปกฺขิกา   ธมฺมา   อิเม   โพธิปกฺขิเก   ธมฺเม  อาเสวติ
ภาเวติ     พหุลีกโรติ     เตน    วุจฺจติ    โพธิปกฺขิกานํ    ธมฺมานํ
ภาวนานุโยคมนุยุตฺโตติ ฯ
	[๖๑๒]  กถญฺจ  ภิกฺขุ  อภิกฺกนฺเต  ปฏิกฺกนฺเต  สมฺปชานการี  โหติ
อาโลกิเต    วิโลกิเต    สมฺปชานการี   โหติ   สมฺมิญฺชิเต   ปสาริเต
สมฺปชานการี    โหติ    สงฺฆาฏิปตฺตจีวรธารเณ    สมฺปชานการี   โหติ
อสิเต  ปีเต  ขายิเต  สายิเต  สมฺปชานการี  โหติ  อุจฺจารปสฺสาวกมฺเม
สมฺปชานการี   โหติ   คเต   ฐิเต  นิสินฺเน  สุตฺเต  ชาคริเต  ภาสิเต
ตุณฺหีภาเว  สมฺปชานการี  โหติ  ฯ  อิธ  ภิกฺขุ  สโต สมฺปชาโน อภิกฺกมติ
สโต     สมฺปชาโน     ปฏิกฺกมติ    สโต    สมฺปชาโน    อาโลเกติ
สโต    สมฺปชาโน   วิโลเกติ   สโต   สมฺปชาโน   สมฺมิญฺเชติ   สโต
สมฺปชาโน   ปสาเรติ  สโต  สมฺปชานการี  โหติ  สงฺฆาฏิปตฺตจีวร-
