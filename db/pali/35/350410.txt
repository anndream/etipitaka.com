ตสฺมึ   สมเย   ผสฺโส   โหติ   ฯเปฯ  อวิกฺเขโป  โหติ  อิเม  ธมฺมา
อพฺยากตา   อิเมสุ   ธมฺเมสุ   ญาณํ   อตฺถปฏิสมฺภิทา   ยาย  นิรุตฺติยา
เตสํ    ธมฺมานํ    ปญฺญตฺติ   โหติ   ตตฺร   ธมฺมนิรุตฺตาภิลาเป   ญาณํ
นิรุตฺติปฏิสมฺภิทา    เยน   ญาเณน   ตานิ   ญาณานิ   ชานาติ   อิมานิ
ญาณานิ    อิทมตฺถโชตกานีติ    ญาเณสุ   ญาณํ   ปฏิภาณปฏิสมฺภิทา   ฯ
ติสฺโส  ปฏิสมฺภิทา  อตฺถปฏิสมฺภิทา  นิรุตฺติปฏิสมฺภิทา  ปฏิภาณปฏิสมฺภิทา  ฯ
กตเม      ธมฺมา      อพฺยากตา     ยสฺมึ     สมเย     โลกุตฺตรํ
ฌานํ   ภาเวติ   นิยฺยานิกํ   อปจยคามึ   ทิฏฺฐิคตานํ  ปหานาย  ปฐมาย
ภูมิยา   ปตฺติยา   วิวิจฺเจว   กาเมหิ   ฯเปฯ  ปฐมํ  ฌานํ  อุปสมฺปชฺช
วิหรติ    ทุกฺขาปฏิปทํ    ทนฺธาภิญฺญํ    ตสฺมึ    สมเย   ผสฺโส   โหติ
ฯเปฯ   อวิกฺเขโป   โหติ   อิเม  ธมฺมา  กุสลา  ตสฺเสว  โลกุตฺตรสฺส
กุสลสฺส   ฌานสฺส   กตตฺตา   ภาวิตตฺตา   วิปากํ   วิวิจฺเจว   กาเมหิ
ฯเปฯ    ปฐมํ   ฌานํ   อุปสมฺปชฺช   วิหรติ   ทุกฺขาปฏิปทํ   ทนฺธาภิญฺญํ
สุญฺญตํ   ตสฺมึ   สมเย   ผสฺโส   โหติ  ฯเปฯ  อวิกฺเขโป  โหติ  อิเม
ธมฺมา    อพฺยากตา   อิเมสุ   ธมฺเมสุ   ญาณํ   อตฺถปฏิสมฺภิทา   ยาย
นิรุตฺติยา   เตสํ   ธมฺมานํ   ปญฺญตฺติ   โหติ   ตตฺร  ธมฺมนิรุตฺตาภิลาเป
ญาณํ    นิรุตฺติปฏิสมฺภิทา    เยน   ญาเณน   ตานิ   ญาณานิ   ชานาติ
อิมานิ   ญาณานิ  อิทมตฺถโชตกานีติ  ญาเณสุ  ญาณํ  ปฏิภาณปฏิสมฺภิทา  ฯ
ติสฺโส        ปฏิสมฺภิทา        อตฺถปฏิสมฺภิทา       นิรุตฺติปฏิสมฺภิทา
ปฏิภาณปฏิสมฺภิทา    ฯ    กตเม   ธมฺมา   อพฺยากตา   ยสฺมึ   สมเย
