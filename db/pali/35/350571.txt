ปณีตํ   ภาเวตฺวา   กตฺถ   อุปปชฺชนฺติ   ปฐมํ   ฌานํ  ปณีตํ  ภาเวตฺวา
มหาพฺรหฺมานํ   เทวานํ   สหพฺยตํ  อุปปชฺชนฺติ  เตสํ  กิตฺตกํ  อายุปฺปมาณํ
เอโก    กปฺโป    ฯ    ทุติยํ    ฌานํ    ปริตฺตํ   ภาเวตฺวา   กตฺถ
อุปปชฺชนฺติ   ทุติยํ   ฌานํ   ปริตฺตํ   ภาเวตฺวา   ปริตฺตาภานํ   เทวานํ
สหพฺยตํ   อุปปชฺชนฺติ   เตสํ   กิตฺตกํ   อายุปฺปมาณํ   เทฺว   กปฺปา  ฯ
ทุติยํ    ฌานํ   มชฺฌิมํ   ภาเวตฺวา   กตฺถ   อุปปชฺชนฺติ   ทุติยํ   ฌานํ
มชฺฌิมํ    ภาเวตฺวา    อปฺปมาณาภานํ   เทวานํ   สหพฺยตํ   อุปปชฺชนฺติ
เตสํ    กิตฺตกํ    อายุปฺปมาณํ   จตฺตาโร   กปฺปา   ฯ   ทุติยํ   ฌานํ
ปณีตํ   ภาเวตฺวา   กตฺถ   อุปปชฺชนฺติ   ทุติยํ   ฌานํ  ปณีตํ  ภาเวตฺวา
อาภสฺสรานํ   เทวานํ   สหพฺยตํ   อุปปชฺชนฺติ  เตสํ  กิตฺตกํ  อายุปฺปมาณํ
อฏฺฐ    กปฺปา    ฯ    ตติยํ    ฌานํ    ปริตฺตํ    ภาเวตฺวา   กตฺถ
อุปปชฺชนฺติ   ตติยํ   ฌานํ   ปริตฺตํ   ภาเวตฺวา   ปริตฺตสุภานํ   เทวานํ
สหพฺยตํ   อุปปชฺชนฺติ   เตสํ   กิตฺตกํ   อายุปฺปมาณํ   โสฬส  กปฺปา  ฯ
ตติยํ    ฌานํ   มชฺฌิมํ   ภาเวตฺวา   กตฺถ   อุปปชฺชนฺติ   ตติยํ   ฌานํ
มชฺฌิมํ    ภาเวตฺวา    อปฺปมาณสุภานํ   เทวานํ   สหพฺยตํ   อุปปชฺชนฺติ
เตสํ    กิตฺตกํ    อายุปฺปมาณํ    ทฺวตฺตึส   กปฺปา   ฯ   ตติยํ   ฌานํ
ปณีตํ   ภาเวตฺวา   กตฺถ   อุปปชฺชนฺติ   ตติยํ   ฌานํ  ปณีตํ  ภาเวตฺวา
สุภกิณฺหานํ   เทวานํ   สหพฺยตํ   อุปปชฺชนฺติ   เตสํ  กิตฺตกํ  อายุปฺปมาณํ
จตุสฏฺฐี   กปฺปา   ฯ   จตุตฺถํ   ฌานํ   ภาเวตฺวา   อารมฺมณนานตฺตตา
มนสิการนานตฺตตา   ฉนฺทนานตฺตตา   ปณิธินานตฺตตา   อธิโมกฺขนานตฺตตา
อภินิหารนานตฺตตา     ปญฺญานานตฺตตา     อปฺเปกจฺเจ    อสญฺญสตฺตานํ
เทวานํ      สหพฺยตํ      อุปปชฺชนฺติ     อปฺเปกจฺเจ     เวหปฺผลานํ
เทวานํ   สหพฺยตํ   อุปปชฺชนฺติ   อปฺเปกจฺเจ  อวิหานํ  เทวานํ  สหพฺยตํ
อุปปชฺชนฺติ    อปฺเปกจฺเจ    อตปฺปานํ   เทวานํ   สหพฺยตํ   อุปปชฺชนฺติ
อปฺเปกจฺเจ    สุทสฺสานํ   เทวานํ   สหพฺยตํ   อุปปชฺชนฺติ   อปฺเปกจฺเจ
สุทสฺสีนํ   เทวานํ  สหพฺยตํ  อุปปชฺชนฺติ  อปฺเปกจฺเจ  อกนิฏฺฐานํ  เทวานํ
สหพฺยตํ    อุปปชฺชนฺติ   อปฺเปกจฺเจ   อากาสานญฺจายตนูปคานํ   เทวานํ
สหพฺยตํ    อุปปชฺชนฺติ    อปฺเปกจฺเจ    วิญฺญาณญฺจายตนูปคานํ   เทวานํ
สหพฺยตํ    อุปปชฺชนฺติ    อปฺเปกจฺเจ    อากิญฺจญฺญายตนูปคานํ   เทวานํ
