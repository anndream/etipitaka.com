ปาตุภาโว อายตนานํ ปฏิลาโภ อยํ วุจฺจติ ภวปจฺจยา ชาติ ฯ
	[๒๖๗]   ตตฺถ   กตมํ  ชาติปจฺจยา  ชรามรณํ  อตฺถิ  ชรา  อตฺถิ
มรณํ   ฯ   ตตฺถ  กตมา  ชรา  ยา  เตสํ  เตสํ  สตฺตานํ  ตมฺหิ  ตมฺหิ
สตฺตนิกาเย   ชรา   ชีรณตา   ขณฺฑิจฺจํ   ปาลิจฺจํ   วลิตฺตจตา  อายุโน
สํหานิ   อินฺทฺริยานํ   ปริปาโก   อยํ   วุจฺจติ   ชรา   ฯ  ตตฺถ  กตมํ
มรณํ   ยา   เตสํ   เตสํ   สตฺตานํ   ตมฺหา  ตมฺหา  สตฺตนิกายา  จุติ
จวนตา   เภโท   อนฺตรธานํ   มจฺจุ  มรณํ  กาลกิริยา  ขนฺธานํ  เภโท
กเฬวรสฺส   นิกฺเขโป   ชีวิตินฺทฺริยสฺส  อุปจฺเฉโท  อิทํ  วุจฺจติ  มรณํ  ฯ
อิติ    อยญฺจ    ชรา    อิทญฺจ    มรณํ   อิทํ   วุจฺจติ   ชาติปจฺจยา
ชรามรณํ ฯ
	[๒๖๘]  ตตฺถ  กตโม โสโก ญาติพฺยสเนน วา ผุฏฺฐสฺส โภคพฺยสเนน
วา    ผุฏฺฐสฺส    โรคพฺยสเนน    วา    ผุฏฺฐสฺส   สีลพฺยสเนน   วา
ผุฏฺฐสฺส    ทิฏฺฐิพฺยสเนน    วา   ผุฏฺฐสฺส   อญฺญตรญฺญตเรน   พฺยสเนน
สมนฺนาคตสฺส   อญฺญตรญฺญตเรน   ทุกฺขธมฺเมน   ผุฏฺฐสฺส  โสโก  โสจนา
โสจิตตฺตํ   อนฺโตโสโก   อนฺโตปริโสโก  เจตโส  ปริชฺฌายนา  โทมนสฺสํ
โสกสลฺลํ อยํ วุจฺจติ โสโก ฯ
	[๒๖๙]   ตตฺถ   กตโม   ปริเทโว   ญาติพฺยสเนน  วา  ผุฏฺฐสฺส
โภคพฺยสเนน   วา   ผุฏฺฐสฺส   โรคพฺยสเนน  วา  ผุฏฺฐสฺส  สีลพฺยสเนน
วา   ผุฏฺฐสฺส   ทิฏฺฐิพฺยสเนน   วา  ผุฏฺฐสฺส  อญฺญตรญฺญตเรน  พฺยสเนน
สมนฺนาคตสฺส    อญฺญตรญฺญตเรน    ทุกฺขธมฺเมน    ผุฏฺฐสฺส    อาเทโว
