จตฺตาริ   สจฺจานิ   พาวีสตินฺทฺริยานิ   นว   เหตู   จตฺตาโร  อาหารา
สตฺต    ผสฺสา    สตฺต    เวทนา    สตฺต   สญฺญา   สตฺต   เจตนา
สตฺต จิตฺตานิ ฯ
	[๑๐๗๕]   ตตฺถ   กตเม  ปญฺจกฺขนฺธา  รูปกฺขนฺโธ  เวทนากฺขนฺโธ
สญฺญากฺขนฺโธ     สงฺขารกฺขนฺโธ     วิญฺญาณกฺขนฺโธ    อิเม    วุจฺจนฺติ
ปญฺจกฺขนฺธา ฯ
	[๑๐๗๖]   ตตฺถ   กตมานิ  ทฺวาทสายตนานิ  จกฺขายตนํ  รูปายตนํ
โสตายตนํ   สทฺทายตนํ   ฆานายตนํ   คนฺธายตนํ   ชิวฺหายตนํ  รสายตนํ
กายายตนํ    โผฏฺฐพฺพายตนํ   มนายตนํ   ธมฺมายตนํ   อิมานิ   วุจฺจนฺติ
ทฺวาทสายตนานิ ฯ
	[๑๐๗๗]   ตตฺถ   กตมา   อฏฺฐารส  ธาตุโย  จกฺขุธาตุ  รูปธาตุ
จกฺขุวิญฺญาณธาตุ    โสตธาตุ    สทฺทธาตุ    โสตวิญฺญาณธาตุ   ฆานธาตุ
คนฺธธาตุ    ฆานวิญฺญาณธาตุ    ชิวฺหาธาตุ   รสธาตุ   ชิวฺหาวิญฺญาณธาตุ
กายธาตุ     โผฏฺฐพฺพธาตุ    กายวิญฺญาณธาตุ    มโนธาตุ    ธมฺมธาตุ
มโนวิญฺญาณธาตุ อิมา วุจฺจนฺติ อฏฺฐารส ธาตุโย ฯ
	[๑๐๗๘]   ตตฺถ  กตมานิ  จตฺตาริ  สจฺจานิ  ทุกฺขสจฺจํ  สมุทยสจฺจํ
มคฺคสจฺจํ นิโรธสจฺจํ อิมานิ วุจฺจนฺติ จตฺตาริ สจฺจานิ ฯ
	[๑๐๗๙]   ตตฺถ  กตมานิ  พาวีสตินฺทฺริยานิ  จกฺขุนฺทฺริยํ  โสตินฺทฺริยํ
ฆานินฺทฺริยํ    ชิวฺหินฺทฺริยํ    กายินฺทฺริยํ    มนินฺทฺริยํ    อิตฺถินฺทฺริยํ ปุริสินฺทฺริยํ
ชีวิตินฺทฺริยํ        สุขินฺทฺริยํ        ทุกฺขินฺทฺริยํ โสมนสฺสินฺทฺริยํ      โทมนสฺสินฺทฺริยํ
