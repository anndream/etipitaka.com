โสตธาตุ   ฯ   ตตฺถ  กตมา  สทฺทธาตุ  โย  สทฺโท  จตุนฺนํ  มหาภูตานํ
อุปาทาย   อนิทสฺสโน   สปฺปฏิโฆ   ฯเปฯ   สทฺทธาตุเปสา  อยํ  วุจฺจติ
สทฺทธาตุ   ฯ   ตตฺถ   กตมา   โสตวิญฺญาณธาตุ   โสตญฺจ  ปฏิจฺจสทฺเท
จ   อุปฺปชฺชติ   จิตฺตํ   มโน   มานสํ   หทยํ   ปณฺฑรํ  มโน  มนายตนํ
มนินฺทฺริยํ    วิญฺญาณํ    วิญฺญาณกฺขนฺโธ   ตชฺชา   โสตวิญฺญาณธาตุ   อยํ
วุจฺจติ โสตวิญฺญาณธาตุ ฯ
	[๑๒๗]   ตตฺถ   กตมา   ฆานธาตุ  ยํ  ฆานํ  จตุนฺนํ  มหาภูตานํ
อุปาทาย    ปสาโท    ฯเปฯ    สุญฺโญ    คาโมเปโส   อยํ   วุจฺจติ
ฆานธาตุ   ฯ   ตตฺถ  กตมา  คนฺธธาตุ  โย  คนฺโธ  จตุนฺนํ  มหาภูตานํ
อุปาทาย   อนิทสฺสโน   สปฺปฏิโฆ   ฯเปฯ   คนฺธธาตุเปสา  อยํ  วุจฺจติ
คนฺธธาตุ    ฯ    ตตฺถ    กตมา   ฆานวิญฺญาณธาตุ   ฆานญฺจ   ปฏิจฺจ
คนฺเธ  จ  อุปฺปชฺชติ  จิตฺตํ  มโน  มานสํ  หทยํ  ปณฺฑรํ  มโน  มนายตนํ
มนินฺทฺริยํ    วิญฺญาณํ    วิญฺญาณกฺขนฺโธ   ตชฺชา   ฆานวิญฺญาณธาตุ   อยํ
วุจฺจติ ฆานวิญฺญาณธาตุ ฯ
	[๑๒๘]  ตตฺถ  กตมา  ชิวฺหาธาตุ  ยา  ชิวฺหา  จตุนฺนํ  มหาภูตานํ
อุปาทาย    ปสาโท    ฯเปฯ    สุญฺโญ    คาโมเปโส   อยํ   วุจฺจติ
ชิวฺหาธาตุ   ฯ   ตตฺถ   กตมา  รสธาตุ  โย  รโส  จตุนฺนํ  มหาภูตานํ
อุปาทาย   อนิทสฺสโน   สปฺปฏิโฆ   ฯเปฯ   รสธาตุเปสา   อยํ  วุจฺจติ
รสธาตุ    ฯ    ตตฺถ    กตมา   ชิวฺหาวิญฺญาณธาตุ   ชิวฺหญฺจ   ปฏิจฺจ
รเส   จ  อุปฺปชฺชติ  จิตฺตํ  มโน  มานสํ  หทยํ  ปณฺฑรํ  มโน  มนายตนํ
