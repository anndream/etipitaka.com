สมฺโพชฺฌงฺโค  อวเสสา ธมฺมา อุเปกฺขาสมฺโพชฺฌงฺคสมฺปยุตฺตา ฯ
		     อภิธมฺมภาชนียํ ฯ
	[๕๖๔]   สตฺต  โพชฺฌงฺคา  สติสมฺโพชฺฌงฺโค  ธมฺมวิจยสมฺโพชฺฌงฺโค
วิริยสมฺโพชฺฌงฺโค         ปีติสมฺโพชฺฌงฺโค         ปสฺสทฺธิสมฺโพชฺฌงฺโค
สมาธิสมฺโพชฺฌงฺโค    อุเปกฺขาสมฺโพชฺฌงฺโค   ฯ   สตฺตนฺนํ   โพชฺฌงฺคานํ
กติ   กุสลา   กติ   อกุสลา  กติ  อพฺยากตา  ฯเปฯ  กติ  สรณา  กติ
อรณา ฯ
	[๕๖๕]  สิยา  กุสลา  สิยา  อพฺยากตา  ฯ ปีติสมฺโพชฺฌงฺโค สุขาย
เวทนาย  สมฺปยุตฺโต  ฉ  โพชฺฌงฺคา  สิยา  สุขาย  เวทนาย  สมฺปยุตฺตา
สิยา   อทุกฺขมสุขาย   เวทนาย   สมฺปยุตฺตา   ฯ  สิยา  วิปากา  สิยา
วิปากธมฺมธมฺมา      อนุปาทินฺนอนุปาทานิยา      อสงฺกิลิฏฺฐอสงฺกิเลสิกา
สิยา  สวิตกฺกสวิจารา  สิยา  อวิตกฺกวิจารมตฺตา  สิยา อวิตกฺกอวิจารา ฯ
ปีติสมฺโพชฺฌงฺโค    น    ปีติสหคโต   สุขสหคโต   น   อุเปกฺขาสหคโต
ฉ    โพชฺฌงฺคา    สิยา    ปีติสหคตา    สิยา    สุขสหคตา    สิยา
อุเปกฺขาสหคตา    ฯ   เนวทสฺสเนนนภาวนายปหาตพฺพา   เนวทสฺสเนน-
*นภาวนายปหาตพฺพเหตุกา  สิยา  อปจยคามิโน  สิยา  เนวอาจยคามิโน-
*นอปจยคามิโน    สิยา    เสกฺขา    สิยา    อเสกฺขา    อปฺปมาณา
อปฺปมาณารมฺมณา    ปณีตา    สิยา    สมฺมตฺตนิยตา    สิยา   อนิยตา
น    มคฺคารมฺมณา   สิยา   มคฺคเหตุกา   สิยา   มคฺคาธิปติโน   สิยา
น    วตฺตพฺพา    มคฺคเหตุกาติปิ    มคฺคาธิปติโนติปิ   สิยา   อุปฺปนฺนา
