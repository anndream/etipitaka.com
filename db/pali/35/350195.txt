ปจฺจยา  เวทนา      เวทนาปจฺจยา     ตณฺหา     ตณฺหาปจฺจยา     อุปาทานํ
อุปาทานปจฺจยา    ภโว    ภวปจฺจยา   ชาติ   ชาติปจฺจยา   ชรามรณํ
เอวเมตสฺส เกวลสฺส ทุกฺขกฺขนฺธสฺส สมุทโย โหติ ฯ
	[๓๐๖]   ตตฺถ   กตมา   อวิชฺชา   ยํ  อญฺญาณํ  อทสฺสนํ  ฯเปฯ
อวิชฺชาลงฺคี   โมโห   อกุสลมูลํ  อยํ  วุจฺจติ  อวิชฺชา  ฯ  ตตฺถ  กตโม
อวิชฺชาปจฺจยา    สงฺขาโร   ยา   เจตนา   สญฺเจตนา   สญฺเจตยิตตฺตํ
อยํ   วุจฺจติ   อวิชฺชาปจฺจยา  สงฺขาโร  ฯ  ตตฺถ  กตมํ  สงฺขารปจฺจยา
วิญฺญาณํ   ยํ   จิตฺตํ   มโน   มานสํ   ฯเปฯ   ตชฺชา  มโนวิญฺญาณธาตุ
อิทํ   วุจฺจติ   สงฺขารปจฺจยา   วิญฺญาณํ  ฯ  ตตฺถ  กตมํ  วิญฺญาณปจฺจยา
นามํ      เวทนากฺขนฺโธ     สญฺญากฺขนฺโธ     สงฺขารกฺขนฺโธ     อิทํ
วุจฺจติ    วิญฺญาณปจฺจยา    นามํ    ฯ   นามปจฺจยา   ผสฺโสติ   ตตฺถ
กตมํ     นามํ    ฐเปตฺวา    ผสฺสํ    เวทนากฺขนฺโธ    สญฺญากฺขนฺโธ
สงฺขารกฺขนฺโธ   วิญฺญาณกฺขนฺโธ   อิทํ   วุจฺจติ   นามํ  ฯ  ตตฺถ  กตโม
นามปจฺจยา    ผสฺโส    โย   ผสฺโส   ผุสนา   สมฺผุสนา   สมฺผุสิตตฺตํ
อยํ   วุจฺจติ   นามปจฺจยา   ผสฺโส   ฯเปฯ  เตน  วุจฺจติ  เอวเมตสฺส
เกวลสฺส ทุกฺขกฺขนฺธสฺส สมุทโย โหตีติ ฯ
	[๓๐๗]   ตสฺมึ   สมเย  อวิชฺชาปจฺจยา  สงฺขาโร  สงฺขารปจฺจยา
วิญฺญาณํ     วิญฺญาณปจฺจยา     นามรูปํ    นามรูปปจฺจยา    ฉฏฺฐายตนํ
ฉฏฺฐายตนปจฺจยา    ผสฺโส    ผสฺสปจฺจยา    เวทนา    เวทนาปจฺจยา
ตณฺหา   ตณฺหาปจฺจยา   อุปาทานํ   อุปาทานปจฺจยา   ภโว   ภวปจฺจยา
