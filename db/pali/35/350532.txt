กริตฺวา   รูปํ   เวทนํ   สญฺญํ   สงฺขาเร   วิญฺญาณํ   ภวิสฺสนฺติ   ฉนฺทํ
ปฏิลภติ    ภวิสฺสนฺติ    มานํ    ปฏิลภติ    ภวิสฺสนฺติ   ทิฏฺฐึ   ปฏิลภติ
ตสฺมึ   สติ   อิมานิ   ปปญฺจิตานิ   โหนฺติ   อิตฺถํ  ภวิสฺสนฺติ  วา  เอวํ
ภวิสฺสนฺติ วา อญฺญถา ภวิสฺสนฺติ วา ฯ
	[๑๐๓๙]   กถญฺจ   อิตฺถํ   ภวิสฺสนฺติ   โหติ   ขตฺติโย  ภวิสฺสนฺติ
วา   พฺราหฺมโณ   ภวิสฺสนฺติ   วา   เวสฺโส   ภวิสฺสนฺติ   วา   สุทฺโท
ภวิสฺสนฺติ   วา   คหฏฺโฐ   ภวิสฺสนฺติ   วา   ปพฺพชิโต   ภวิสฺสนฺติ  วา
เทโว   ภวิสฺสนฺติ   วา   มนุสฺโส   ภวิสฺสนฺติ  วา  รูปี  ภวิสฺสนฺติ  วา
อรูปี    ภวิสฺสนฺติ    วา   สญฺญี   ภวิสฺสนฺติ   วา   อสญฺญี   ภวิสฺสนฺติ
วา เนวสญฺญีนาสญฺญี ภวิสฺสนฺติ วา เอวํ อิตฺถํ ภวิสฺสนฺติ โหติ ฯ
	[๑๐๔๐]   กถญฺจ   เอวํ  ภวิสฺสนฺติ  โหติ  ปรํ  ปุคฺคลํ  อุปนิธาย
ยถา   โส   ขตฺติโย   ตถาหํ   ขตฺติโย   ภวิสฺสนฺติ   วา   ยถา  โส
พฺราหฺมโณ   ตถาหํ   พฺราหฺมโณ   ภวิสฺสนฺติ   วา   ฯเปฯ   ยถา  โส
เนวสญฺญีนาสญฺญี    ตถาหํ    เนวสญฺญีนาสญฺญี    ภวิสฺสนฺติ   วา   เอวํ
เอวํ ภวิสฺสนฺติ โหติ ฯ
	[๑๐๔๑]    กถญฺจ    อญฺญถา   ภวิสฺสนฺติ   โหติ   ปรํ   ปุคฺคลํ
อุปนิธาย   ยถา   โส   ขตฺติโย   นาหํ  ตถา  ขตฺติโย  ภวิสฺสนฺติ  วา
ยถา   โส   พฺราหฺมโณ  นาหํ  ตถา  พฺราหฺมโณ  ภวิสฺสนฺติ  วา  ฯเปฯ
ยถา     โส     เนวสญฺญีนาสญฺญี    นาหํ    ตถา    เนวสญฺญีนาสญฺญี
ภวิสฺสนฺติ วา เอวํ อญฺญถา ภวิสฺสนฺติ โหติ ฯ
