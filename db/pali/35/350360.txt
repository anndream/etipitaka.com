	[๗๒๕]   ตตฺถ   กตมํ   จตุตฺถํ   ฌานํ  อิธ  ภิกฺขุ  ยสฺมึ  สมเย
โลกุตฺตรํ   ฌานํ   ภาเวติ   นิยฺยานิกํ  อปจยคามึ  ทิฏฺฐิคตานํ  ปหานาย
ปฐมาย   ภูมิยา   ปตฺติยา   สุขสฺส   จ  ปหานา  ฯเปฯ  จตุตฺถํ  ฌานํ
อุปสมฺปชฺช     วิหรติ     ทุกฺขาปฏิปทํ    ทนฺธาภิญฺญํ    ตสฺมึ    สมเย
ทุวงฺคิกํ   ฌานํ   โหติ   อุเปกฺขา   จิตฺตสฺส   เอกคฺคตา   อิทํ  วุจฺจติ
จตุตฺถํ ฌานํ อวเสสา ธมฺมา ฌานสมฺปยุตฺตา ฯ
	[๗๒๖]  อิธ  ภิกฺขุ  ยสฺมึ  สมเย  โลกุตฺตรํ ฌานํ ภาเวติ นิยฺยานิกํ
อปจยคามึ     ทิฏฺฐิคตานํ    ปหานาย    ปฐมาย    ภูมิยา    ปตฺติยา
วิวิจฺเจว   กาเมหิ  ฯเปฯ  ปฐมํ  ฌานํ  อุปสมฺปชฺช  วิหรติ  ทุกฺขาปฏิปทํ
ทนฺธาภิญฺญํ    ตสฺมึ    สมเย    ปญฺจงฺคิกํ    ฌานํ    โหติ    วิตกฺโก
วิจาโร   ปีติ   สุขํ   จิตฺตสฺส   เอกคฺคตา   อิทํ   วุจฺจติ  ปฐมํ  ฌานํ
อวเสสา ธมฺมา ฌานสมฺปยุตฺตา ฯ
	[๗๒๗]   อิธ   ภิกฺขุ   ยสฺมึ   สมเย   โลกุตฺตรํ  ฌานํ  ภาเวติ
นิยฺยานิกํ   อปจยคามึ   ทิฏฺฐิคตานํ   ปหานาย  ปฐมาย  ภูมิยา  ปตฺติยา
อวิตกฺกํ    วิจารมตฺตํ    วิเวกชํ    ปีติสุขํ   ทุติยํ   ฌานํ   อุปสมฺปชฺช
วิหรติ    ทุกฺขาปฏิปทํ    ทนฺธาภิญฺญํ   ตสฺมึ   สมเย   จตุรงฺคิกํ   ฌานํ
โหติ   วิจาโร   ปีติ   สุขํ   จิตฺตสฺส   เอกคฺคตา   อิทํ  วุจฺจติ  ทุติยํ
ฌานํ อวเสสา ธมฺมา ฌานสมฺปยุตฺตา ฯ๐
	[๗๒๘]   อิธ   ภิกฺขุ   ยสฺมึ   สมเย   โลกุตฺตรํ  ฌานํ  ภาเวติ
นิยฺยานิกํ   อปจยคามึ   ทิฏฺฐิคตานํ   ปหานาย  ปฐมาย  ภูมิยา  ปตฺติยา
