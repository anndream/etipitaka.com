ชาติ   ชาติปจฺจยา   ชรามรณํ   เอวเมตสฺส   เกวลสฺส   ทุกฺขกฺขนฺธสฺส
สมุทโย โหติ ฯ
		    อพฺยากตนิทฺเทโส ฯ
	[๔๐๐]   กตเม   ธมฺมา  กุสลา  ยสฺมึ  สมเย  กามาวจรํ  กุสลํ
จิตฺตํ    อุปฺปนฺนํ    โหติ    โสมนสฺสสหคตํ   ญาณสมฺปยุตฺตํ   รูปารมฺมณํ
วา   ฯเปฯ   ธมฺมารมฺมณํ   วา   ยํ  ยํ  วา  ปนารพฺภ  ตสฺมึ  สมเย(
อวิชฺชาปจฺจยา    สงฺขาโร    สงฺขารปจฺจยา   วิญฺญาณํ   วิญฺญาณปจฺจยา
นามํ      นามปจฺจยา     ฉฏฺฐายตนํ     ฉฏฺฐายตนปจฺจยา     ผสฺโส
ผสฺสปจฺจยา     เวทนา     เวทนาปจฺจยา    ปสาโท    ปสาทปจฺจยา
อธิโมกฺโข    อธิโมกฺขปจฺจยา   ภโว   ภวปจฺจยา   ชาติ   ชาติปจฺจยา
ชรามรณํ เอวเมตสฺส เกวลสฺส ทุกฺขกฺขนฺธสฺส สมุทโย โหติ ฯ
	[๔๐๑]   ตตฺถ   กตโม   อวิชฺชาปจฺจยา  สงฺขาโร  ยา  เจตนา
สญฺเจตนา    สญฺเจตยิตตฺตํ    อยํ   วุจฺจติ   อวิชฺชาปจฺจยา   สงฺขาโร
ฯเปฯ    ตตฺถ   กตมา   ผสฺสปจฺจยา   เวทนา   ยํ   เจตสิกํ   สาตํ
เจตสิกํ   สุขํ   เจโตสมฺผสฺสชํ   สาตํ   สุขํ   เวทยิตํ  เจโตสมฺผสฺสชา
สาตา   สุขา   เวทนา   อยํ   วุจฺจติ  ผสฺสปจฺจยา  เวทนา  ฯ  ตตฺถ
กตโม   เวทนาปจฺจยา   ปสาโท   ยา   สทฺธา   สทฺทหนา  โอกปฺปนา
อภิปฺปสาโท   อยํ   วุจฺจติ   เวทนาปจฺจยา   ปสาโท  ฯ  ตตฺถ  กตโม
ปสาทปจฺจยา    อธิโมกฺโข    โย    จิตฺตสฺส   อธิโมกฺโข   อธิมุจฺจนา
ตทธิมุตฺตตา   อยํ   วุจฺจติ   ปสาทปจฺจยา  อธิโมกฺโข  ฯ  ตตฺถ  กตโม
อธิโมกฺขปจฺจยา  ภโว  ฐเปตฺวา  อธิโมกฺขํ  เวทนากฺขนฺโธ  สญฺญากฺ-
