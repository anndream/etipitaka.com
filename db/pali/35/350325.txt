สงฺกปฺเปน  สมฺปยุตฺตา      ฯเปฯ      อวเสสา      ธมฺมา     สมฺมาวายาเมน
สมฺปยุตฺตา   ฯเปฯ   อวเสสา   ธมฺมา   สมฺมาสติยา   สมฺปยุตฺตา   ฯ
ตตฺถ    กตโม   สมฺมาสมาธิ   อิธ   ภิกฺขุ   ยสฺมึ   สมเย   โลกุตฺตรํ
ฌานํ   ภาเวติ   นิยฺยานิกํ   อปจยคามึ   ทิฏฺฐิคตานํ  ปหานาย  ปฐมาย
ภูมิยา   ปตฺติยา   วิวิจฺเจว   กาเมหิ   ฯเปฯ  ปฐมํ  ฌานํ  อุปสมฺปชฺช
วิหรติ    ทุกฺขาปฏิปทํ    ทนฺธาภิญฺญํ    ตสฺมึ    สมเย   ผสฺโส   โหติ
ฯเปฯ   อวิกฺเขโป   โหติ   อิเม  ธมฺมา  กุสลา  ตสฺเสว  โลกุตฺตรสฺส
กุสลสฺส   ฌานสฺส   กตตฺตา   ภาวิตตฺตา   วิปากํ   วิวิจฺเจว   กาเมหิ
ฯเปฯ    ปฐมํ   ฌานํ   อุปสมฺปชฺช   วิหรติ   ทุกฺขาปฏิปทํ   ทนฺธาภิญฺญํ
สุญฺญตํ    ยา    ตสฺมึ    สมเย    จิตฺตสฺส    ฐิติ   สณฺฐิติ   อวฏฺฐิติ
อวิสาหาโร  อวิกฺเขโป  อวิสาหฏมานสตา  สมโถ  สมาธินฺทฺริยํ  สมาธิพลํ
สมฺมาสมาธิ     สมาธิสมฺโพชฺฌงฺโค    มคฺคงฺคํ    มคฺคปริยาปนฺนํ    อยํ
วุจฺจติ สมฺมาสมาธิ อวเสสา ธมฺมา สมฺมาสมาธินา สมฺปยุตฺตา ฯ
		     อภิธมฺมภาชนียํ ฯ
	[๕๙๔]    อริโย    อฏฺฐงฺคิโก   มคฺโค   เสยฺยถีทํ   สมฺมาทิฏฺฐิ
สมฺมาสงฺกปฺโป  สมฺมาวาจา  สมฺมากมฺมนฺโต  สมฺมาอาชีโว  สมฺมาวายาโม
สมฺมาสติ    สมฺมาสมาธิ    ฯ    อฏฺฐนฺนํ    มคฺคงฺคานํ   กติ   กุสลา
กติ อกุสลา กติ อพฺยากตา ฯเปฯ กติ สรณา กติ อรณา ฯ
	[๕๙๕]  สิยา  กุสลา  สิยา  อพฺยากตา  ฯ  สมฺมาสงฺกปฺโป สุขาย
เวทนาย    สมฺมปยุตฺโต   สตฺต   มคฺคงฺคา   สิยา   สุขาย   เวทนาย
