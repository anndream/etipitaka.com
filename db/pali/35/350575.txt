สจฺฉิกาตพฺพา    สิยา   น   สจฺฉิกาตพฺพา   ฯ   กพฬึกาโร   อาหาโร
อภิญฺเญยฺโย  ปริญฺเญยฺโย  น  ปหาตพฺโพ  น  ภาเวตพฺโพ น สจฺฉิกาตพฺโพ
ตโย   อาหารา   อภิญฺเญยฺยา   ปริญฺเญยฺยา   สิยา   ปหาตพฺพา  สิยา
ภาเวตพฺพา   สิยา  สจฺฉิกาตพฺพา  สิยา  น  ปหาตพฺพา  น  ภาเวตพฺพา
น    สจฺฉิกาตพฺพา   ฯ   ฉ   ผสฺสา   อภิญฺเญยฺยา   ปริญฺเญยฺยา   น
ปหาตพฺพา   น   ภาเวตพฺพา  น  สจฺฉิกาตพฺพา  มโนวิญฺญาณธาตุสมฺผสฺโส
อภิญฺเญยฺโย    ปริญฺเญยฺโย    สิยา    ปหาตพฺโพ   สิยา   ภาเวตพฺโพ
สิยา    สจฺฉิกาตพฺโพ   สิยา   น   ปหาตพฺโพ   น   ภาเวตพฺโพ   น
สจฺฉิกาตพฺโพ   ฯ   ฉ   เวทนา   ฉ   สญฺญา  ฉ  เจตนา  ฉ  จิตฺตา
อภิญฺเญยฺยา    ปริญฺเญยฺยา    น    ปหาตพฺพา   น   ภาเวตพฺพา   น
สจฺฉิกาตพฺพา    มโนวิญฺญาณธาตุ    อภิญฺเญยฺยา    ปริญฺเญยฺยา    สิยา
ปหาตพฺพา  สิยา  ภาเวตพฺพา  สิยา  สจฺฉิกาตพฺพา  สิยา  น  ปหาตพฺพา
น ภาเวตพฺพา น สจฺฉิกาตพฺพา ฯ
		       ______________
	[๑๑๐๙]   ปญฺจนฺนํ   ขนฺธานํ   กติ  สารมฺมณา  กติ  อนารมฺมณา
ฯเปฯ   สตฺตนฺนํ   จิตฺตานํ   กติ   สารมฺมณา   กติ   อนารมฺมณา   ฯ
รูปกฺขนฺโธ   อนารมฺมโณ   จตฺตาโร   ขนฺธา  สารมฺมณา  ฯ  ทสายตนา
อนารมฺมณา    มนายตนํ    สารมฺมณํ    ธมฺมายตนํ    สิยา   สารมฺมณํ
สิยา   อนารมฺมณํ   ฯ   ทส   ธาตุโย   อนารมฺมณา   สตฺต   ธาตุโย
สารมฺมณา    ธมฺมธาตุ    สิยา   สารมฺมณา   สิยา   อนารมฺมณา   ฯ
