อุปฺปาทิโน   ฯ   สิยา   อตีตา  สิยา  อนาคตา  สิยา  ปจฺจุปฺปนฺนา  ฯ
สตฺตินฺทฺริยา   อนารมฺมณา   ทฺวินฺทฺริยา   ปจฺจุปฺปนฺนารมฺมณา   ตีณินฺทฺริยา
น   วตฺตพฺพา  อตีตารมฺมณาติปิ  อนาคตารมฺมณาติปิ  ปจฺจุปฺปนฺนารมฺมณาติปิ
ทสินฺทฺริยา      สิยา      อตีตารมฺมณา     สิยา     อนาคตารมฺมณา
สิยา    ปจฺจุปฺปนฺนารมฺมณา    สิยา    น   วตฺตพฺพา   อตีตารมฺมณาติปิ
อนาคตารมฺมณาติปิ        ปจฺจุปฺปนฺนารมฺมณาติปิ        ฯ       สิยา
อชฺฌตฺตา    สิยา   พหิทฺธา   สิยา   อชฺฌตฺตพหิทฺธา   ฯ   สตฺตินฺทฺริยา
อนารมฺมณา     ตีณินฺทฺริยา    พหิทฺธารมฺมณา    จตฺตารินฺทฺริยา    สิยา
อชฺฌตฺตารมฺมณา    สิยา   พหิทฺธารมฺมณา   สิยา   อชฺฌตฺตพหิทฺธารมฺมณา
อฏฺฐินฺทฺริยา     สิยา     อชฺฌตฺตารมฺมณา     สิยา     พหิทฺธารมฺมณา
สิยา   อชฺฌตฺตพหิทฺธารมฺมณา   สิยา   น   วตฺตพฺพา  อชฺฌตฺตารมฺมณาติปิ
พหิทฺธารมฺมณาติปิ      อชฺฌตฺตพหิทฺธารมฺมณาติปิ      ฯ     ปญฺจินฺทฺริยา
อนิทสฺสนสปฺปฏิฆา สตฺตรสินฺทฺริยา อนิทสฺสนอปฺปฏิฆา ฯ
	[๒๔๔]   จตฺตารินฺทฺริยา   เหตู   อฏฺฐารสินฺทฺริยา   น  เหตู  ฯ
สตฺตินฺทฺริยา   สเหตุกา   นวินฺทฺริยา   อเหตุกา   ฉ   อินฺทฺริยา   สิยา
สเหตุกา   สิยา   อเหตุกา  ฯ  สตฺตินฺทฺริยา  เหตุสมฺปยุตฺตา  นวินฺทฺริยา
เหตุวิปฺปยุตฺตา     ฉ     อินฺทฺริยา    สิยา    เหตุสมฺปยุตฺตา    สิยา
เหตุวิปฺปยุตฺตา  ฯ  จตฺตารินฺทฺริยา  เหตู  เจว  สเหตุกา  จ  นวินฺทฺริยา
น   วตฺตพฺพา   เหตู   เจว  สเหตุกา  จาติปิ  สเหตุกา  เจว  น  จ
เหตูติปิ   ตีณินฺทฺริยา   น   วตฺตพฺพา   เหตู   เจว   สเหตุกา   จาติ
