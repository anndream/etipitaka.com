กติ อกุสลา กติ อพฺยากตา ฯเปฯ กติ สรณา กติ อรณา ฯ
	[๘๕]   รูปกฺขนฺโธ   อพฺยากโต   จตฺตาโร  ขนฺธา  สิยา  กุสลา
สิยา  อกุสลา  สิยา  อพฺยากตา  ฯ  เทฺว  ขนฺธา  น  วตฺตพฺพา  สุขาย
เวทนาย   สมฺปยุตฺตาติปิ  ทุกฺขาย  เวทนาย  สมฺปยุตฺตาติปิ  อทุกฺขมสุขาย
เวทนาย    สมฺปยุตฺตาติปิ    ตโย   ขนฺธา   สิยา   สุขาย   เวทนาย
สมฺปยุตฺตา   สิยา   ทุกฺขาย   เวทนาย  สมฺปยุตฺตา  สิยา  อทุกฺขมสุขาย
เวทนาย    สมฺปยุตฺตา    ฯ    รูปกฺขนฺโธ   เนววิปากนวิปากธมฺมธมฺโม
จตฺตาโร    ขนฺธา    สิยา   วิปากา   สิยา   วิปากธมฺมธมฺมา   สิยา
เนววิปากนวิปากธมฺมธมฺมา   ฯ   รูปกฺขนฺโธ   สิยา   อุปาทินฺนุปาทานิโย
สิยา   อนุปาทินฺนุปาทานิโย   จตฺตาโร  ขนฺธา  สิยา  อุปาทินฺนุปาทานิยา
สิยา   อนุปาทินฺนุปาทานิยา  สิยา  อนุปาทินฺนานุปาทานิยา  ฯ  รูปกฺขนฺโธ
อสงฺกิลิฏฺฐสงฺกิเลสิโก    จตฺตาโร   ขนฺธา   สิยา   สงฺกิลิฏฺฐสงฺกิเลสิกา
สิยา  อสงฺกิลิฏฺฐสงฺกิเลสิกา  สิยา  อสงฺกิลิฏฺฐอสงฺกิเลสิกา  ฯ  รูปกฺขนฺโธ
อวิตกฺกอวิจาโร    ตโย     ขนฺธา    สิยา    สวิตกฺกสวิจารา   สิยา
อวิตกฺกวิจารมตฺตา    สิยา    อวิตกฺกอวิจารา    สงฺขารกฺขนฺโธ   สิยา
สวิตกฺกสวิจาโร   สิยา  อวิตกฺกวิจารมตฺโต  สิยา  อวิตกฺกอวิจาโร  สิยา
น  วตฺตพฺโพ สวิตกฺกสวิจาโรติปิ อวิตกฺกวิจารมตฺโตติปิ อวิตกฺกอวิจาโรติปิ ฯ
รูปกฺขนฺโธ      น      วตฺตพฺโพ      ปีติสหคโตติปิ     สุขสหคโตติปิ
อุเปกฺขาสหคโตติปิ   เวทนากฺขนฺโธ   สิยา   ปีติสหคโต   น  สุขสหคโต
น   อุเปกฺขาสหคโต   สิยา   น   วตฺตพฺโพ  ปีติสหคโตติ  ตโย  ขนฺธา
