มคฺคงฺคา  น  วตฺตพฺพา  เหตู  เจว  เหตุสมฺปยุตฺตา  จาติ เหตุสมฺปยุตฺตาx
เจว   น   จ   เหตู   ฯ   สตฺต   มคฺคงฺคา   น   เหตู   สเหตุกา
สมฺมาทิฏฺฐิ น วตฺตพฺพา น เหตุ สเหตุกาติปิ น เหตุ อเหตุกาติปิ ฯ
	[๕๙๗]    สปฺปจฺจยา   สงฺขตา   อนิทสฺสนา   อปฺปฏิฆา   อรูปา
โลกุตฺตรา   เกนจิ  วิญฺเญยฺยา  เกนจิ  น  วิญฺเญยฺยา  ฯ  โน  อาสวา
อนาสวา   อาสววิปฺปยุตฺตา   น   วตฺตพฺพา   อาสวา   เจว   สาสวา
จาติปิ   สาสวา   เจว   โน   จ   อาสวาติปิ  น  วตฺตพฺพา  อาสวา
เจว  อาสวสมฺปยุตฺตา  จาติปิ  อาสวสมฺปยุตฺตา  เจว  โน  จ อาสวาติปิ
อาสววิปฺปยุตฺตอนาสวา   ฯ  โน  สญฺโญชนา  ฯเปฯ  โน  คนฺถา  ฯเปฯ
โน   โอฆา   ฯเปฯ   โน   โยคา  ฯเปฯ  โน  นีวรณา  ฯเปฯ  โน
ปรามาสา   ฯเปฯ   สารมฺมณา   โน  จิตฺตา  เจตสิกา  จิตฺตสมฺปยุตฺตา
จิตฺตสํสฏฺฐา      จิตฺตสมุฏฺฐานา      จิตฺตสหภุโน     จิตฺตานุปริวตฺติโน
จิตฺตสํสฏฺฐสมุฏฺฐานา จิตฺตสํสฏฺฐสมุฏฺฐานสหภุโน
จิตฺตสํสฏฺฐสมุฏฺฐานานุปริวตฺติโน    พาหิรา    นุปาทา   อนุปาทินฺนา   ฯ
นุปาทานา ฯเปฯ โน กิเลสา ฯเปฯ
	[๕๙๘]   น   ทสฺสเนน  ปหาตพฺพา  น  ภาวนาย  ปหาตพฺพา  น
ทสฺสเนน  ปหาตพฺพเหตุกา  น  ภาวนาย ปหาตพฺพเหตุกา ฯ สมฺมาสงฺกปฺโป
อวิตกฺโก      สตฺต      มคฺคงฺคา      สิยา     สวิตกฺกา     สิยา
อวิตกฺกา  ฯ  สมฺมาสงฺกปฺโป  สวิจาโร  สตฺต  มคฺคงฺคา  สิยา  สวิจารา
สิยา    อวิจารา    ฯ   สมฺมาสงฺกปฺโป   สปฺปีติโก   สตฺต   มคฺคงฺคา
