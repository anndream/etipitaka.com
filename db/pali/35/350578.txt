น  มุตา  วิญฺญาตา   ฯ  รูปธาตุ  ทิฏฺฐา  น  สุตา  น  มุตา  วิญฺญาตา
สทฺทธาตุ   น   ทิฏฺฐา   สุตา   น  มุตา  วิญฺญาตา  คนฺธธาตุ  รสธาตุ
โผฏฺฐพฺพธาตุ   น   ทิฏฺฐา   น  สุตา  มุตา  วิญฺญาตา  เตรส  ธาตุโย
น   ทิฏฺฐา   น  สุตา  น  มุตา  วิญฺญาตา  ฯ  ตีณิ  สจฺจา  น  ทิฏฺฐา
น   สุตา  น  มุตา  วิญฺญาตา  ทุกฺขสจฺจํ  สิยา  ทิฏฺฐํ  สิยา  สุตํ  สิยา
มุตํ   สิยา   น   ทิฏฺฐํ   น  สุตํ  น  มุตํ  วิญฺญาตํ  ฯ  พาวีสตินฺทฺริยา
น   ทิฏฺฐา   น   สุตา  น  มุตา  วิญฺญาตา  ฯ  นว  เหตู  น  ทิฏฺฐา
น   สุตา   น  มุตา  วิญฺญาตา  ฯ  จตฺตาโร  อาหารา  น  ทิฏฺฐา  น
สุตา   น   มุตา  วิญฺญาตา  ฯ  สตฺต  ผสฺสา  น  ทิฏฺฐา  น  สุตา  น
มุตา   วิญฺญาตา   ฯ   สตฺต   เวทนา   สตฺต   สญฺญา  สตฺต  เจตนา
สตฺต จิตฺตา น ทิฏฺฐา น สุตา น มุตา วิญฺญาตา ฯ
		      ______________
	[๑๑๑๒]   ปญฺจนฺนํ   ขนฺธานํ   กติ   กุสลา   กติ  อกุสลา  กติ
อพฺยากตา   ฯเปฯ   สตฺตนฺนํ   จิตฺตานํ  กติ  กุสลา  กติ  อกุสลา  กติ
อพฺยากตา   ฯ   รูปกฺขนฺโธ  อพฺยากโต  จตฺตาโร  ขนฺธา  สิยา  กุสลา
สิยา   อกุสลา   สิยา   อพฺยากตา   ฯ   ทสายตนา  อพฺยากตา  เทฺว
อายตนา   สิยา   กุสลา   สิยา  อกุสลา  สิยา  อพฺยากตา  ฯ  โสฬส
ธาตุโย   อพฺยากตา  เทฺว  ธาตุโย  สิยา  กุสลา  สิยา  อกุสลา  สิยา
อพฺยากตา    ฯ    สมุทยสจฺจํ   อกุสลํ   มคฺคสจฺจํ   กุสลํ   นิโรธสจฺจํ
อพฺยากตํ   ทุกฺขสจฺจํ   สิยา   กุสลํ   สิยา  อกุสลํ  สิยา  อพฺยากตํ  ฯ
