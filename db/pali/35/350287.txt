ธมฺมา สมฺมปฺปธานสมฺปยุตฺตา ฯ
	[๔๙๒]   กถญฺจ  ภิกฺขุ  อนุปฺปนฺนานํ  กุสลานํ  ธมฺมานํ  อุปฺปาทาย
ฉนฺทํ   ชเนติ   วายมติ   วิริยํ  อารภติ  จิตฺตํ  ปคฺคณฺหาติ  ปทหติ  อิธ
ภิกฺขุ   ยสฺมึ   สมเย   โลกุตฺตรํ   ฌานํ  ภาเวติ  นิยฺยานิกํ  อปจยคามึ
ทิฏฺฐิคตานํ   ปหานาย   ปฐมาย   ภูมิยา   ปตฺติยา   วิวิจฺเจว  กาเมหิ
ฯเปฯ   ปฐมํ   ฌานํ   อุปสมฺปชฺช   วิหรติ    ทุกฺขาปฏิปทํ   ทนฺธาภิญฺญํ
ตสฺมึ    สมเย    อนุปฺปนฺนานํ   กุสลานํ   ธมฺมานํ   อุปฺปาทาย   ฉนฺทํ
ชเนติ วายมติ วิริยํ อารภติ จิตฺตํ ปคฺคณฺหาติ ปทหติ ฯ
	[๔๙๓]  ฉนฺทํ  ชเนตีติ  ฯเปฯ  วายมตีติ  ฯเปฯ  วิริยํ  อารภตีติ
ฯเปฯ   จิตฺตํ   ปคฺคณฺหาตีติ   ฯเปฯ  ปทหตีติ  ตตฺถ  กตมํ  สมฺมปฺปธานํ
โย   เจตสิโก   วิริยารมฺโภ   ฯเปฯ  สมฺมาวายาโม  วิริยสมฺโพชฺฌงฺโค
มคฺคงฺคํ    มคฺคปริยาปนฺนํ    อิทํ    วุจฺจติ    สมฺมปฺปธานํ    อวเสสา
ธมฺมา สมฺมปฺปธานสมฺปยุตฺตา ฯ
	[๔๙๔]   กถญฺจ   ภิกฺขุ   อุปฺปนฺนานํ   กุสลานํ   ธมฺมานํ  ฐิติยา
อสมฺโมสาย   ภิยฺโยภาวาย   เวปุลฺลาย   ภาวนาย   ปาริปูริยา   ฉนฺทํ
ชเนติ    วายมติ   วิริยํ   อารภติ   จิตฺตํ   ปคฺคณฺหาติ   ปทหติ   อิธ
ภิกฺขุ   ยสฺมึ   สมเย   โลกุตฺตรํ   ฌานํ  ภาเวติ  นิยฺยานิกํ  อปจยคามึ
ทิฏฺฐิคตานํ   ปหานาย   ปฐมาย   ภูมิยา   ปตฺติยา   วิวิจฺเจว  กาเมหิ
ฯเปฯ    ปฐมํ   ฌานํ   อุปสมฺปชฺช   วิหรติ   ทุกฺขาปฏิปทํ   ทนฺธาภิญฺญํ
ตสฺมึ    สมเย   อุปฺปนฺนานํ   กุสลานํ   ธมฺมานํ   ฐิติยา   อสมฺโมสาย
