อตฺถิ   อนีวรณิโย   ฯ   ติวิเธน   สญฺญากฺขนฺโธ  อตฺถิ  อชฺฌตฺตารมฺมโณ
อตฺถิ    พหิทฺธารมฺมโณ    อตฺถิ   อชฺฌตฺตพหิทฺธารมฺมโณ   ฯเปฯ   เอวํ
ทสวิเธน สญฺญากฺขนฺโธ ฯ
		      อุภโตวฑฺฒกํ ฯ
	[๖๐]   สตฺตวิเธน   สญฺญากฺขนฺโธ   อตฺถิ  กุสโล  อตฺถิ  อกุสโล
อตฺถิ  อพฺยากโต  อตฺถิ  กามาวจโร  อตฺถิ  รูปาวจโร  อตฺถิ อรูปาวจโร
อตฺถิ   อปริยาปนฺโน   เอวํ   สตฺตวิเธน   สญฺญากฺขนฺโธ   ฯ   อปโรปิ
สตฺตวิเธน    สญฺญากฺขนฺโธ    อตฺถิ    สุขาย    เวทนาย   สมฺปยุตฺโต
อตฺถิ   ทุกฺขาย   เวทนาย   สมฺปยุตฺโต   อตฺถิ  อทุกฺขมสุขาย  เวทนาย
สมฺปยุตฺโต    ฯเปฯ    อตฺถิ   อชฺฌตฺตารมฺมโณ   อตฺถิ   พหิทฺธารมฺมโณ
อตฺถิ    อชฺฌตฺตพหิทฺธารมฺมโณ   อตฺถิ   กามาวจโร   อตฺถิ   รูปาวจโร
อตฺถิ อรูปาวจโร อตฺถิ อปริยาปนฺโน เอวํ สตฺตวิเธน สญฺญากฺขนฺโธ ฯ
	[๖๑]     จตุวีสติวิเธน     สญฺญากฺขนฺโธ     จกฺขุสมฺผสฺสปจฺจยา
สญฺญากฺขนฺโธ  อตฺถิ กุสโล อตฺถิ อกุสโล อตฺถิ อพฺยากโต โสตสมฺผสฺสปจฺจยา
ฯเปฯ       ฆานสมฺผสฺสปจฺจยา       ฯเปฯ      ชิวฺหาสมฺผสฺสปจฺจยา
ฯเปฯ   กายสมฺผสฺสปจฺจยา   ฯเปฯ   มโนสมฺผสฺสปจฺจยา   สญฺญากฺขนฺโธ
อตฺถิ   กุสโล   อตฺถิ  อกุสโล  อตฺถิ  อพฺยากโต  จกฺขุสมฺผสฺสชา  สญฺญา
โสตสมฺผสฺสชา    สญฺญา    ฆานสมฺผสฺสชา    สญฺญา    ชิวฺหาสมฺผสฺสชา
สญฺญา  กายสมฺผสฺสชา  สญฺญา  มโนสมฺผสฺสชา  สญฺญา  เอวํ จตุวีสติ-
