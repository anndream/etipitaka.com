ฐานเมตํ    วิชฺชตีติ    ปชานาติ    ฯ   อฏฺฐานเมตํ   อนวกาโส   ยํ
วจีสุจริตสมงฺคี   ยํ   มโนสุจริตสมงฺคี   ตนฺนิทานํ   ตปฺปจฺจยา   กายสฺส
เภทา   ปรํ   มรณา   อปายํ   ทุคฺคตึ   วินิปาตํ   นิรยํ   อุปปชฺเชยฺย
เนตํ  ฐานํ  วิชฺชตีติ  ปชานาติ  ฐานญฺจ โข เอตํ วิชฺชติ ยํ วจีสุจริตสมงฺคี
ยํ     มโนสุจริตสมงฺคี    ตนฺนิทานํ    ตปฺปจฺจยา    กายสฺส    เภทา
ปรํ   มรณา   สุคตึ   สคฺคํ   โลกํ   อุปปชฺเชยฺย   ฐานเมตํ   วิชฺชตีติ
ปชานาติ  ฯ  เย  เย  ธมฺมา เยสํ เยสํ ธมฺมานํ เหตู ปจฺจยา อุปฺปาทาย
ตํ  ตํ  ฐานํ  เย  เย  ธมฺมา  เยสํ  เยสํ  ธมฺมานํ  น เหตู น ปจฺจยา
อุปฺปาทาย   ตํ   ตํ   อฏฺฐานนฺติ   ยา  ตตฺถ  ปญฺญา  ปชานนา  ฯเปฯ
อโมโห   ธมฺมวิจโย   สมฺมาทิฏฺฐิ   อิทํ   ตถาคตสฺส   ฐานญฺจ  ฐานโต
อฏฺฐานญฺจ อฏฺฐานโต ยถาภูตํ ญาณํ ฯ
	[๘๔๐]    ตตฺถ    กตมํ    ตถาคตสฺส   อตีตานาคตปจฺจุปฺปนฺนานํ
กมฺมสมาทานานํ  ฐานโส  เหตุโส  วิปากํ  ยถาภูตํ  ญาณํ ฯ อิธ ตถาคโต
ปชานาติ  อตฺเถกจฺจานิ  ปาปกานิ  กมฺมสมาทานานิ  คติสมฺปตฺติปฏิพาฬฺหานิ
น      วิปจนฺติ      อตฺเถกจฺจานิ      ปาปกานิ     กมฺมสมาทานานิ
อุปธิสมฺปตฺติปฏิพาฬฺหานิ  น  วิปจนฺติ อตฺเถกจฺจานิ ปาปกานิ กมฺมสมาทานานิ
กาลสมฺปตฺติปฏิพาฬฺหานิ        น        วิปจนฺติ        อตฺเถกจฺจานิ
ปาปกานิ    กมฺมสมาทานานิ    ปโยคสมฺปตฺติปฏิพาฬฺหานิ    น   วิปจนฺติ
อตฺเถกจฺจานิ   ปาปกานิ   กมฺมสมาทานานิ   คติวิปตฺตึ  อาคมฺม  วิปจนฺติ
อตฺเถกจฺจานิ   ปาปกานิ   กมฺมสมาทานานิ  อุปธิวิปตฺตึ  อาคมฺม  วิปจนฺติ
