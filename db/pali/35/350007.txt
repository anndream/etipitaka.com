อสมุปฺปนฺนา     อนุฏฺฐิตา     อสมุฏฺฐิตา     อนาคตา     อนาคตํเสน
สงฺคหิตา    จกฺขุสมฺผสฺสชา    สญฺญา   ฯเปฯ   มโนสมฺผสฺสชา   สญฺญา
อยํ   วุจฺจติ   สญฺญา   อนาคตา  ฯ  ตตฺถ  กตมา  สญฺญา  ปจฺจุปฺปนฺนา
ยา    สญฺญา    ชาตา    ภูตา    สญฺชาตา   นิพฺพตฺตา   อภินิพฺพตฺตา
ปาตุภูตา    อุปฺปนฺนา    สมุปฺปนฺนา   อุฏฺฐิตา   สมุฏฺฐิตา   ปจฺจุปฺปนฺนา
ปจฺจุปฺปนฺนํเสน   สงฺคหิตา  จกฺขุสมฺผสฺสชา  สญฺญา  ฯเปฯ  มโนสมฺผสฺสชา
สญฺญา อยํ วุจฺจติ สญฺญา ปจฺจุปฺปนฺนา ฯ
	[๑๖]   ตตฺถ  กตมา  สญฺญา  อชฺฌตฺตา  ยา  สญฺญา  เตสํ  เตสํ
สตฺตานํ  อชฺฌตฺตํ  ปจฺจตฺตํ  นิยกา  ปาฏิปุคฺคลิกา อุปาทินฺนา จกฺขุสมฺผสฺสชา
สญฺญา      ฯเปฯ      มโนสมฺผสฺสชา     สญฺญา     อยํ     วุจฺจติ
สญฺญา   อชฺฌตฺตา   ฯ   ตตฺถ   กตมา   สญฺญา   พหิทฺธา  ยา  สญฺญา
เตสํ    เตสํ    ปรสตฺตานํ   ปรปุคฺคลานํ   อชฺฌตฺตํ   ปจฺจตฺตํ   นิยกา
ปาฏิปุคฺคลิกา   อุปาทินฺนา  จกฺขุสมฺผสฺสชา  สญฺญา  ฯเปฯ  มโนสมฺผสฺสชา
สญฺญา อยํ วุจฺจติ สญฺญา พหิทฺธา ฯ
	[๑๗]   ตตฺถ   กตมา  สญฺญา  โอฬาริกา  สุขุมา  ปฏิฆสมฺผสฺสชา
สญฺญา   โอฬาริกา   อธิวจนสมฺผสฺสชา   สญฺญา  สุขุมา  อกุสลา  สญฺญา
โอฬาริกา    กุสลาพฺยากตา    สญฺญา    สุขุมา   กุสลากุสลา   สญฺญา
โอฬาริกา   อพฺยากตา   สญฺญา   สุขุมา  ทุกฺขาย  เวทนาย  สมฺปยุตฺตา
สญฺญา    โอฬาริกา    สุขาย    จ    อทุกฺขมสุขาย    จ   เวทนาหิ
สมฺปยุตฺตา   สญฺญา   สุขุมา   สุขทุกฺขาหิ   เวทนาหิ  สมฺปยุตฺตา  สญฺญา
