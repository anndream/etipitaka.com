อิทฺธิปาทํ ภาเวติ ฯ
	[๕๒๓]   ตตฺถ   กตมํ  วิริยํ  โย  เจตสิโก  วิริยารมฺโภ  ฯเปฯ
สมฺมาวายาโม    วิริยสมฺโพชฺฌงฺโค    มคฺคงฺคํ    มคฺคปริยาปนฺนํ    อิทํ
วุจฺจติ   วิริยํ   ฯ   ตตฺถ   กตโม   สมาธิ  ยา  จิตฺตสฺส  ฐิติ  ฯเปฯ
สมฺมาสมาธิ     สมาธิสมฺโพชฺฌงฺโค    มคฺคงฺคํ    มคฺคปริยาปนฺนํ    อยํ
วุจฺจติ  สมาธิ  ฯ  ตตฺถ  กตโม  ปธานสงฺขาโร โย เจตสิโก วิริยารมฺโภ
ฯเปฯ    สมฺมาวายาโม    วิริยสมฺโพชฺฌงฺโค   มคฺคงฺคํ   มคฺคปริยาปนฺนํ
อยํ    วุจฺจติ    ปธานสงฺขาโร    ฯ    อิติ    อิมินา   จ   วิริเยน
อิมินา  จ  สมาธินา  อิมินา  จ  ปธานสงฺขาเรน  อุเปโต  โหติ  ฯเปฯ
สมนฺนาคโต เตน วุจฺจติ วิริยสมาธิปธานสงฺขารสมนฺนาคโตติ ฯ
	[๕๒๔]   อิทฺธีติ   ยา   เตสํ   ธมฺมานํ   อิทฺธิ  สมิทฺธิ  อิชฺฌนา
สมิชฺฌนา    ลาโภ    ปฏิลาโภ   ปตฺติ   สมฺปตฺติ   ผุสนา   สจฺฉิกิริยา
อุปสมฺปทา   ฯ   อิทฺธิปาโทติ   ตถาภูตสฺส   ผสฺโส   ฯเปฯ   ปคฺคาโห
อวิกฺเขโป   ฯ   อิทฺธิปาทํ   ภาเวตีติ   เต  ธมฺเม  อาเสวติ  ภาเวติ
พหุลีกโรติ เตน วุจฺจติ อิทฺธิปาทํ ภาเวตีติ ฯ
	[๕๒๕]   กถญฺจ  ภิกฺขุ  จิตฺตสมาธิปธานสงฺขารสมนฺนาคตํ  อิทฺธิปาทํ
ภาเวติ    อิธ    ภิกฺขุ    ยสฺมึ   สมเย   โลกุตฺตรํ   ฌานํ   ภาเวติ
นิยฺยานิกํ   อปจยคามึ   ทิฏฺฐิคตานํ   ปหานาย  ปฐมาย  ภูมิยา  ปตฺติยา
วิวิจฺเจว   กาเมหิ  ฯเปฯ  ปฐมํ  ฌานํ  อุปสมฺปชฺช  วิหรติ  ทุกฺขา-
ปฏิปทํ  ทนฺธาภิญฺญํ      ตสฺมึ      สมเย      จิตฺตสมาธิปธานสงฺขารสมนฺนาคตํ
