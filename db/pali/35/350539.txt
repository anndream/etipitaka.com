อิมินา   สญฺญี   สิยนฺติ   วา   อิมินา   อสญฺญี   สิยนฺติ   วา   อิมินา
เนวสญฺญีนาสญฺญี สิยนฺติ วา เอวํ อิมินา อิตฺถํ สิยนฺติ โหติ ฯ
	[๑๐๖๕]   กถญฺจ   อิมินา   เอวํ   สิยนฺติ   โหติ   ปรํ  ปุคฺคลํ
อุปนิธาย   ยถา   โส   ขตฺติโย   อิมินา  ตถาหํ  ขตฺติโย  สิยนฺติ  วา
ยถา   โส   พฺราหฺมโณ  อิมินา  ตถาหํ  พฺราหฺมโณ  สิยนฺติ  วา  ฯเปฯ
ยถา   โส   เนวสญฺญีนาสญฺญี   อิมินา   ตถาหํ  เนวสญฺญีนาสญฺญี  สิยนฺติ
วา เอวํ อิมินา เอวํ สิยนฺติ โหติ ฯ
	[๑๐๖๖]   กถญฺจ   อิมินา   อญฺญถา   สิยนฺติ  โหติ  ปรํ  ปุคฺคลํ
อุปนิธาย   ยถา   โส   ขตฺติโย   อิมินา  นาหํ  ตถา  ขตฺติโย  สิยนฺติ
วา   ยถา   โส   พฺราหฺมโณ   อิมินา  นาหํ  ตถา  พฺราหฺมโณ  สิยนฺติ
วา  ฯเปฯ  ยถา  โส  เนวสญฺญีนาสญฺญี อิมินา นาหํ ตถา เนวสญฺญีนาสญฺญี
สิยนฺติ วา เอวํ อิมินา อญฺญถา สิยนฺติ โหติ ฯ
	[๑๐๖๗]   กถญฺจ   อิมินา   อปาหํ   สิยนฺติ   โหติ  กญฺจิ  ธมฺมํ
อวการึ   กริตฺวา   รูปํ   เวทนํ   สญฺญํ   สงฺขาเร   วิญฺญาณํ   อิมินา
อปาหํ   สิยนฺติ   ฉนฺทํ   ปฏิลภติ  อิมินา  อปาหํ  สิยนฺติ  มานํ  ปฏิลภติ
อิมินา   อปาหํ   สิยนฺติ   ทิฏฺฐึ  ปฏิลภติ  ตสฺมึ  สติ  อิมานิ  ปปญฺจิตานิ
โหนฺติ   อิมินา  อปาหํ  อิตฺถํ  สิยนฺติ  วา  อิมินา  อปาหํ  เอวํ  สิยนฺติh
วา อิมินา อปาหํ อญฺญถา สิยนฺติ วา ฯ
	[๑๐๖๘]   กถญฺจ   อิมินา   อปาหํ   อิตฺถํ  สิยนฺติ  โหติ  อิมินา
อปาหํ   ขตฺติโย   สิยนฺติ   วา  อิมินา  อปาหํ  พฺราหฺมโณ  สิยนฺติ  วา
