ตตฺถ     กตมา    อวทญฺญุตา    ปญฺจ    มจฺฉริยานิ    อาวาสมจฺฉริยํ
กุลมจฺฉริยํ    ลาภมจฺฉริยํ    วณฺณมจฺฉริยํ    ธมฺมมจฺฉริยํ   ยํ   เอวรูปํ
มจฺเฉรํ    มจฺฉรายนา   มจฺฉรายิตตฺตํ   เววิจฺฉํ   กทริยํ   กฏุกญฺจุกตา
อคฺคหิตตฺตํ    จิตฺตสฺส    อยํ   วุจฺจติ   อวทญฺญุตา   ฯ   ตตฺถ   กตมํ
โกสชฺชํ   กายทุจฺจริเต   วา   วจีทุจฺจริเต   วา   มโนทุจฺจริเต   วา
ปญฺจสุ    วา    กามคุเณสุ   จิตฺตสฺส   โวสฺสคฺโค   โวสฺสคฺคานุปฺปทานํ
กุสลานํ   วา   ธมฺมานํ   ภาวนาย   อสกฺกจฺจกิริยตา   อสาตจฺจกิริยตา
อนฏฺฐิตกิริยตา      โอลีนวุตฺติตา     นิกฺขิตฺตจฺฉนฺทตา     นิกฺขิตฺตธุรตา
อนาเสวนา   อภาวนา   อพหุลีกมฺมํ   อนธิฏฺฐานํ   อนนุโยโค   ปมาโท
อิทํ วุจฺจติ โกสชฺชํ ฯ
	[๙๕๗]   ตตฺถ   กตมํ   อุทฺธจฺจํ  ยํ  จิตฺตสฺส  อุทฺธจฺจํ  อวูปสโม
เจตโส   วิกฺเขโป   ภนฺตตฺตํ   จิตฺตสฺส  อิทํ  วุจฺจติ  อุทฺธจฺจํ  ฯ  ตตฺถ
กตโม    อสํวโร    อิเธกจฺโจ   จกฺขุนา   รูปํ   ทิสฺวา   นิมิตฺตคฺคาหี
โหติ   อนุพฺยญฺชนคฺคาหี   ยตฺวาธิกรณเมนํ   จกฺขุนฺทฺริยํ   อสํวุตํ  วิหรนฺตํ
อภิชฺฌาโทมนสฺสา    ปาปกา   อกุสลา   ธมฺมา   อนฺวาสฺสเวยฺยุํ   ตสฺส
สํวราย    น   ปฏิปชฺชติ   น   รกฺขติ   จกฺขุนฺทฺริยํ   จกฺขุนฺทฺริเย   น
สํวรํ  อาปชฺชติ  โสเตน  สทฺทํ  สุตฺวา  ฯเปฯ  ฆาเนน  คนฺธํ  ฆายิตฺวา
ฯเปฯ   ชิวฺหาย   รสํ   สายิตฺวา   ฯเปฯ  กาเยน  โผฏฺฐพฺพํ  ผุสิตฺวา
ฯเปฯ   มนสา   ธมฺมํ   วิญฺญาย   นิมิตฺตคฺคาหี   โหติ  อนุพฺยญฺชนคฺคาหี
ยตฺวาธิกรณเมนํ   มนินฺทฺริยํ   อสํวุตํ  วิหรนฺตํ  อภิชฺฌาโทมนสฺสา  ปาปกา
