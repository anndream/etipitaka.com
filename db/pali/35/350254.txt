สงฺขารปจฺจยา     วิญฺญาณํ     วิญฺญาณปจฺจยา     นามํ    นามปจฺจยา
ฉฏฺฐายตนํ     ฉฏฺฐายตนปจฺจยา     ผสฺโส     ผสฺสปจฺจยา    เวทนา
เวทนาปจฺจยา    ภโว    ภวปจฺจยา    ชาติ   ชาติปจฺจยา   ชรามรณํ
เอวเมตสฺส เกวลสฺส ทุกฺขกฺขนฺธสฺส สมุทโย โหติ ฯ
	[๔๑๗]   ตตฺถ   กตโม  อกุสลมูลปจฺจยา  สงฺขาโร  ยา  เจตนา
สญฺเจตนา    สญฺเจตยิตตฺตํ   อยํ   วุจฺจติ   อกุสลมูลปจฺจยา   สงฺขาโร
ฯเปฯ   เตน   วุจฺจติ   เอวเมตสฺส   เกวลสฺส  ทุกฺขกฺขนฺธสฺส  สมุทโย
โหตีติ ฯ
	[๔๑๘]   กตเม   ธมฺมา   อพฺยากตา   ยสฺมึ   สมเย  อกุสลสฺส
กมฺมสฺส   กตตฺตา   อุปจิตตฺตา   วิปากํ   โสตวิญฺญาณํ   อุปฺปนฺนํ   โหติ
อุเปกฺขาสหคตํ    สทฺทารมฺมณํ    ฯเปฯ   ฆานวิญฺญาณํ   อุปฺปนฺนํ   โหติ
อุเปกฺขาสหคตํ    คนฺธารมฺมณํ   ฯเปฯ   ชิวฺหาวิญฺญาณํ   อุปฺปนฺนํ   โหติ
อุเปกฺขาสหคตํ    รสารมฺมณํ    ฯเปฯ    กายวิญฺญาณํ   อุปฺปนฺนํ   โหติ
ทุกฺขสหคตํ    โผฏฺฐพฺพารมฺมณํ    ฯเปฯ    มโนธาตุ   อุปฺปนฺนา   โหติ
อุเปกฺขาสหคตา    รูปารมฺมณา   วา   ฯเปฯ   โผฏฺฐพฺพารมฺมณา   วา
ยํ   ยํ   วา   ปนารพฺภ   ตสฺมึ   สมเย   อกุสลมูลปจฺจยา   สงฺขาโร
สงฺขารปจฺจยา     วิญฺญาณํ     วิญฺญาณปจฺจยา     นามํ    นามปจฺจยา
ฉฏฺฐายตนํ     ฉฏฺฐายตนปจฺจยา     ผสฺโส     ผสฺสปจฺจยา    เวทนา
เวทนาปจฺจยา   อธิโมกฺโข   อธิโมกฺขปจฺจยา   ภโว   ภวปจฺจยา  ชาติ
ชาติปจฺจยา     ชรามรณํ     เอวเมตสฺส    เกวลสฺส    ทุกฺขกฺขนฺธสฺส
