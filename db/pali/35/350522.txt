ภิกฺขุนา   มคฺโค   คโต   โหติ   ตสฺส   เอวํ   โหติ  อหํ  โข  มคฺคํ
อคมาสึ   มคฺคํ   โข   ปน   เม  คจฺฉนฺตสฺส  กาโย  กิลนฺโต  หนฺทาหํ
นิปชฺชามีติ   โส   นิปชฺชติ   น   วิริยํ   อารภติ   อปฺปตฺตสฺส  ปตฺติยา
อนธิคตสฺส  อธิคมาย  อสจฺฉิกตสฺส  สจฺฉิกิริยาย  อิทํ  จตุตฺถํ  กุสีตวตฺถุํ ฯ
ปุน   จ   ปรํ   ภิกฺขุ   คามํ   วา   นิคมํ  วา  ปิณฺฑาย  จรนฺโต  น
ลภติ    ลูขสฺส   วา   ปณีตสฺส   วา   โภชนสฺส   ยาวทตฺถํ   ปาริปูรึ
ตสฺส   เอวํ   โหติ  อหํ  โข  คามํ  วา  นิคมํ  วา  ปิณฺฑาย  จรนฺโต
นาลตฺถํ   ลูขสฺส   วา   ปณีตสฺส   วา   โภชนสฺส   ยาวทตฺถํ  ปาริปูรึ
ตสฺส   เม   กาโย   กิลนฺโต   อกมฺมญฺโญ   หนฺทาหํ   นิปชฺชามีติ  โส
นิปชฺชติ   น   วิริยํ  อารภติ  อปฺปตฺตสฺส  ปตฺติยา  อนธิคตสฺส  อธิคมาย
อสจฺฉิกตสฺส    สจฺฉิกิริยาย    อิทํ   ปญฺจมํ   กุสีตวตฺถุํ   ฯ   ปุน   จ
ปรํ   ภิกฺขุ   คามํ   วา   นิคมํ   วา  ปิณฺฑาย  จรนฺโต  ลภติ  ลูขสฺส
วา   ปณีตสฺส   วา   โภชนสฺส   ยาวทตฺถํ  ปาริปูรึ  ตสฺส  เอวํ  โหติ
อหํ   โข   คามํ   วา   นิคมํ   วา  ปิณฺฑาย  จรนฺโต  อลตฺถํ  ลูขสฺส
วา   ปณีตสฺส   วา   โภชนสฺส   ยาวทตฺถํ  ปาริปูรึ  ตสฺส  เม  กาโย
ครุโก    อกมฺมญฺโญ    มาสาจิตํ   มญฺเญ   หนฺทาหํ   นิปชฺชามีติ   โส
นิปชฺชติ   น   วิริยํ  อารภติ  อปฺปตฺตสฺส  ปตฺติยา  อนธิคตสฺส  อธิคมาย
อสจฺฉิกตสฺส   สจฺฉิกิริยาย   อิทํ   ฉฏฺฐํ   กุสีตวตฺถุํ   ฯ   ปุน  จ  ปรํ
ภิกฺขุโน    อุปฺปนฺโน    โหติ    อปฺปมตฺตโก   อาพาโธ   ตสฺส   เอวํ
โหติ   อุปฺปนฺโน   โข   เม  อยํ  อปฺปมตฺตโก  อาพาโธ  อตฺถิ  กปฺโป
