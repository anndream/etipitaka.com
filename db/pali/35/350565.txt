	[๑๑๐๑]   อรูปธาตุยา   อุปปตฺติกฺขเณ   กตเม  จตฺตาโร  ขนฺธา
ปาตุภวนฺติ   เวทนากฺขนฺโธ  สญฺญากฺขนฺโธ  สงฺขารกฺขนฺโธ  วิญฺญาณกฺขนฺโธ
อรูปธาตุยา       อุปปตฺติกฺขเณ      อิเม      จตฺตาโร      ขนฺธา
ปาตุภวนฺติ   ฯ   อรูปธาตุยา   อุปปตฺติกฺขเณ  กตมานิ  เทฺว  อายตนานิ
ปาตุภวนฺติ     มนายตนํ     ธมฺมายตนํ    อรูปธาตุยา    อุปปตฺติกฺขเณ
อิมานิ   เทฺว   อายตนานิ   ปาตุภวนฺติ   ฯ  อรูปธาตุยา  อุปปตฺติกฺขเณ
กตมา    เทฺว    ธาตุโย    ปาตุภวนฺติ    มโนวิญฺญาณธาตุ   ธมฺมธาตุ
อรูปธาตุยา    อุปปตฺติกฺขเณ   อิมา   เทฺว   ธาตุโย   ปาตุภวนฺติ   ฯ
อรูปธาตุยา   อุปปตฺติกฺขเณ   กตมํ   เอกํ   สจฺจํ   ปาตุภวติ  ทุกฺขสจฺจํ
อรูปธาตุยา    อุปปตฺติกฺขเณ    อิทํ    เอกํ    สจฺจํ    ปาตุภวติ   ฯ
อรูปธาตุยา     อุปปตฺติกฺขเณ    กตมานิ    อฏฺฐินฺทฺริยานิ    ปาตุภวนฺติ
มนินฺทฺริยํ   ชีวิตินฺทฺริยํ   อุเปกฺขินฺทฺริยํ   สทฺธินฺทฺริยํ  วิริยินฺทฺริยํ
สตินฺทฺริยํ   สมาธินฺทฺริยํ   ปญฺญินฺทฺริยํ   อรูปธาตุยา  อุปปตฺติกฺขเณ  อิมานิ
อฏฺฐินฺทฺริยานิ   ปาตุภวนฺติ   ฯ  อรูปธาตุยา  อุปปตฺติกฺขเณ  กตเม  ตโย
เหตู   ปาตุภวนฺติ   อโลโภ   วิปากเหตุ   อโทโส  วิปากเหตุ  อโมโห
วิปากเหตุ  อรูปธาตุยา  อุปปตฺติกฺขเณ  อิเม  ตโย  เหตู  ปาตุภวนฺติ  ฯ
อรูปธาตุยา    อุปปตฺติกฺขเณ    กตเม    ตโย   อาหารา   ปาตุภวนฺติ
ผสฺสาหาโร     มโนสญฺเจตนาหาโร     วิญฺญาณาหาโร     อรูปธาตุยา
อุปปตฺติกฺขเณ   อิเม   ตโย   อาหารา   ปาตุภวนฺติ   ฯ   อรูปธาตุยา
อุปปตฺติกฺขเณ   กตโม  เอโก  ผสฺโส  ปาตุภวติ  มโนวิญฺญาณธาตุ-
