สพฺพตฺตตาย   สพฺพาวนฺตํ  โลกนฺติ  สพฺเพน  สพฺพํ  สพฺพถา  สพฺพํ  อเสสํ
นิสฺเสสํ    ปริยาทาย    วจนเมตํ    สพฺพธิ   สพฺพตฺตตาย   สพฺพาวนฺตํ
โลกนฺติ   ฯ   อุเปกฺขาสหคเตน   เจตสาติ   ตตฺถ   กตมา   อุเปกฺขา
ยา  สตฺเตสุ  อุเปกฺขา  อุเปกฺขายนา อุเปกฺขายิตตฺตํ อุเปกฺขา เจโตวิมุตฺติ
อยํ     วุจฺจติ     อุเปกฺขา    ตตฺถ    กตมํ    จิตฺตํ    ยํ    จิตฺตํ
มโน   มานสํ   ฯเปฯ   ตชฺชา   มโนวิญฺญาณธาตุ   อิทํ   วุจฺจติ  จิตฺตํ
อิทํ   จิตฺตํ  อิมาย  อุเปกฺขาย  สหคตํ  โหติ  สหชาตํ  สํสฏฺฐํ  สมฺปยุตฺตํ
เตน   วุจฺจติ   อุเปกฺขาสหคเตน   เจตสาติ   ฯ  วิปุเลนาติ  ยํ  วิปุลํ
ตํ    มหคฺคตํ    ยํ    มหคฺคตํ   ตํ   อปฺปมาณํ   ยํ   อปฺปมาณํ   โส
อเวโร   โย   อเวโร   โส   อพฺยาปชฺโฌ   ฯ   ผริตฺวาติ   ผริตฺวา
อธิมุจฺจิตฺวา    ฯ   วิหรตีติ   อิริยติ   ฯเปฯ   วิหรติ   เตน   วุจฺจติ
วิหรตีติ ฯ
		     สุตฺตนฺตภาชนียํ ฯ
	[๗๕๐] จตสฺโส อปฺปมญฺญาโย เมตฺตา กรุณา มุทิตา อุเปกฺขา ฯ
	[๗๕๑]  ตตฺถ  กตมา  เมตฺตา  อิธ  ภิกฺขุ ยสฺมึ สมเย รูปูปปตฺติยา
มคฺคํ     ภาเวติ     วิวิจฺเจว    กาเมหิ    ฯเปฯ    ปฐมํ    ฌานํ
อุปสมฺปชฺช  วิหรติ  เมตฺตาสหคตํ  ยา  ตสฺมึ  สมเย  เมตฺติ  เมตฺตายนา
เมตฺตายิตตฺตํ   เมตฺตา   เจโตวิมุตฺติ   อยํ   วุจฺจติ  เมตฺตา  อวเสสา
ธมฺมา   เมตฺตาย   สมฺปยุตฺตา   ฯ   ตตฺถ  กตมา  เมตฺตา  อิธ  ภิกฺขุ
ยสฺมึ   สมเย   รูปูปปตฺติยา   มคฺคํ   ภาเวติ   วิตกฺกวิจารานํ  วูปสมา
