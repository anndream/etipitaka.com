ฯเปฯ   ผสฺสปจฺจยา   อวิชฺชา   ฯเปฯ  เวทนาปจฺจยา  อวิชฺชา  ฯเปฯ
ตณฺหาปจฺจยา  อวิชฺชา ฯเปฯ อุปาทานปจฺจยา อวิชฺชา ฯเปฯ อวิชฺชาปจฺจยา
สงฺขาโร        สงฺขารปจฺจยา        วิญฺญาณํ        วิญฺญาณปจฺจยา
นามรูปํ   นามรูปปจฺจยา  สฬายตนํ  สฬายตนปจฺจยา  ผสฺโส  ผสฺสปจฺจยา
เวทนา      เวทาปจฺจยา      ตณฺหา     ตณฺหาปจฺจยา     อุปาทานํ
อุปาทานปจฺจยา    ภโว    ภวปจฺจยา   ชาติ   ชาติปจฺจยา   ชรามรณํ
เอวเมตสฺส เกวลสฺส ทุกฺขกฺขนฺธสฺส สมุทโย โหติ ฯ
		        มาติกา ฯ
	[๒๙๑]   กตเม   ธมฺมา   อกุสลา   ยสฺมึ  สมเย  อกุสลํ  จิตฺตํ
อุปฺปนฺนํ    โหติ    โสมนสฺสสหคตํ   ทิฏฺฐิคตสมฺปยุตฺตํ   รูปารมฺมณํ   วา
สทฺทารมฺมณํ   วา   คนฺธารมฺมณํ   วา  รสารมฺมณํ  วา  โผฏฺฐพฺพารมฺมณํ
วา    ธมฺมารมฺมณํ    วา   ยํ   ยํ   วา   ปนารพฺภ   ตสฺมึ   สมเย
อวิชฺชาปจฺจยา    สงฺขาโร    สงฺขารปจฺจยา   วิญฺญาณํ   วิญฺญาณปจฺจยา
นามํ      นามปจฺจยา     ฉฏฺฐายตนํ     ฉฏฺฐายตนปจฺจยา     ผสฺโส
ผสฺสปจฺจยา     เวทนา     เวทนาปจฺจยา     ตณฺหา    ตณฺหาปจฺจยา
อุปาทานํ    อุปาทานปจฺจยา    ภโว   ภวปจฺจยา   ชาติ   ชาติปจฺจยา
ชรามรณํ เอวเมตสฺส เกวลสฺส ทุกฺขกฺขนฺธสฺส สมุทโย โหติ ฯ
	[๒๙๒]   ตตฺถ   กตมา   อวิชฺชา   ยํ  อญฺญาณํ  อทสฺสนํ  ฯเปฯ
อวิชฺชาลงฺคี โมโห อกุสลมูลํ อยํ วุจฺจติ อวิชฺชา ฯ
	[๒๙๓]   ตตฺถ   กตโม   อวิชฺชาปจฺจยา  สงฺขาโร  ยา  เจตนา
