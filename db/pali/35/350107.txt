วุจฺจติ   กามธาตุ   ฯ   ตตฺถ  กตมา  พฺยาปาทธาตุ  พฺยาปาทปฏิสํยุตฺโต
ตกฺโก   วิตกฺโก   ฯเปฯ   มิจฺฉาสงฺกปฺโป   อยํ   วุจฺจติ  พฺยาปาทธาตุ
ทสสุ  วา  อาฆาตวตฺถูสุ  จิตฺตสฺส  อาฆาโต  ปฏิฆาโต  ปฏิฆํ  ปฏิวิโรโธ
โกโป   ปโกโป   สมฺปโกโป   โทโส   ปโทโส   สมฺปโทโส   จิตฺตสฺส
พฺยาปตฺติ   มโนปโทโส   โกโธ   กุชฺฌนา   กุชฺฌิตตฺตํ   โทโส   ทูสนา
ทูสิตตฺตํ   พฺยาปตฺติ   พฺยาปชฺชนา   พฺยาปชฺชิตตฺตํ   วิโรโธ   ปฏิวิโรโธ
จณฺฑิกฺกํ   อสุโรโป  อนตฺตมนตา  จิตฺตสฺส  อยํ  วุจฺจติ  พฺยาปาทธาตุ  ฯ
ตตฺถ       กตมา       วิหึสาธาตุ      วิหึสาปฏิสํยุตฺโต      ตกฺโก
วิตกฺโก   ฯเปฯ   มิจฺฉาสงฺกปฺโป   อยํ   วุจฺจติ  วิหึสาธาตุ  อิเธกจฺโจ
ปาณินา   วา  เลฑฺฑุนา  วา  ทณฺเฑน  วา  สตฺเถน  วา  รชฺชุยา  วา
อญฺญตรญฺญตเรน   สตฺเต   วิเหเฐติ   ยา  เอวรูปา  เหฐนา  วิเหฐนา
หึสนา  วิหึสนา  โรสนา  วิโรสนา  ปรูปฆาโต  อยํ  วุจฺจติ วิหึสาธาตุ ฯ
ตตฺถ    กตมา    เนกฺขมฺมธาตุ   เนกฺขมฺมปฏิสํยุตฺโต   ตกฺโก   วิตกฺโก
ฯเปฯ   สมฺมาสงฺกปฺโป   อยํ   วุจฺจติ   เนกฺขมฺมธาตุ   สพฺเพปิ  กุสลา
ธมฺมา  เนกฺขมฺมธาตุ  ฯ  ตตฺถ  กตมา อพฺยาปาทธาตุ อพฺยาปาทปฏิสํยุตฺโต
ตกฺโก      วิตกฺโก     ฯเปฯ     สมฺมาสงฺกปฺโป     อยํ     วุจฺจติ
อพฺยาปาทธาตุ    ยา    สตฺเตสุ   เมตฺติ   เมตฺตายนา   เมตฺตายิตตฺตํ
เมตฺตาเจโตวิมุตฺติ   อยํ   วุจฺจติ   อพฺยาปาทธาตุ   ฯ   ตตฺถ   กตมา
อวิหึสาธาตุ   อวิหึสาปฏิสํยุตฺโต   ตกฺโก   วิตกฺโก   สงฺกปฺโป   อปฺปนา
พฺยปฺปนา    เจตโส    อภินิโรปนา    สมฺมาสงฺกปฺโป    อยํ    วุจฺจติ
