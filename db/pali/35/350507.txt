อตฺตานํ   อตฺตนิ   วา   รูปํ   รูปสฺมึ   วา   อตฺตานํ   เวทนํ  ฯเปฯ
สญฺญํ    ฯเปฯ    สงฺขาเร    ฯเปฯ   วิญฺญาณํ   อตฺตโต   สมนุปสฺสติ
วิญฺญาณวนฺตํ    วา    อตฺตานํ    อตฺตนิ    วา   วิญฺญาณํ   วิญฺญาณสฺมึ
วา   อตฺตานํ   ยา   เอวรูปา  ทิฏฺฐิ  ทิฏฺฐิคตํ  ฯเปฯ  วิปริเยสคฺคาโห
อิทํ วุจฺจติ อตฺตวาทุปาทานํ อิมานิ จตฺตาริ อุปาทานานิ ฯ
	[๙๖๔]   ตตฺถ   กตเม   จตฺตาโร   ตณฺหุปฺปาทา  จีวรเหตุ  วา
ภิกฺขุโน    ตณฺหา    อุปฺปชฺชมานา    อุปฺปชฺชติ    ปิณฺฑปาตเหตุ    วา
ภิกฺขุโน   ตณฺหา   อุปฺปชฺชมานา   อุปฺปชฺชติ  เสนาสนเหตุ  วา  ภิกฺขุโน
ตณฺหา    อุปฺปชฺชมานา    อุปฺปชฺชติ    อิติภวาภวเหตุ    วา   ภิกฺขุโน
ตณฺหา อุปฺปชฺชมานา อุปฺปชฺชติ อิเม จตฺตาโร ตณฺหุปฺปาทา ฯ
	[๙๖๕]   ตตฺถ   กตมานิ  จตฺตาริ  อคติคมนานิ  ฉนฺทาคตึ  คจฺฉติ
โทสาคตึ   คจฺฉติ   โมหาคตึ   คจฺฉติ   ภยาคตึ  คจฺฉติ  ยา  เอวรูปา
อคติ    อคติคมนํ   ฉนฺทคมนํ   วคฺคคมนํ   วาริคมนํ   อิมานิ   จตฺตาริ
อคติคมนานิ ฯ
	[๙๖๖]   ตตฺถ   กตเม   จตฺตาโร  วิปริเยสา  อนิจฺเจ  นิจฺจนฺติ
สญฺญาวิปริเยโส    จิตฺตวิปริเยโส    ทิฏฺฐิวิปริเยโส    ทุกฺเข    สุขนฺติ
สญฺญาวิปริเยโส    จิตฺตวิปริเยโส    ทิฏฺฐิวิปริเยโส   อนตฺตนิ   อตฺตาติ
สญฺญาวิปริเยโส    จิตฺตวิปริเยโส    ทิฏฺฐิวิปริเยโส    อสุเภ    สุภนฺติ
สญฺญาวิปริเยโส    จิตฺตวิปริเยโส    ทิฏฺฐิวิปริเยโส    อิเม   จตฺตาโร
วิปริเยสา ฯ
