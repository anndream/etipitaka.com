ภโว   ภวปจฺจยา   ชาติ   ชาติปจฺจยา  ชรามรณํ  เอวเมเตสํ  ธมฺมานํ
สมุทโย โหติ ฯ
	[๓๙๐]   กตเม   ธมฺมา   อพฺยากตา   ยสฺมึ   สมเย  อกุสลสฺส
กมฺมสฺส   กตตฺตา   อุปจิตตฺตา   วิปากํ   จกฺขุวิญฺญาณํ   อุปฺปนฺนํ   โหติ
อุเปกฺขาสหคตํ    รูปารมฺมณํ    ฯเปฯ    โสตวิญฺญาณํ   อุปฺปนฺนํ   โหติ
อุเปกฺขาสหคตํ    สทฺทารมฺมณํ    ฯเปฯ   ฆานวิญฺญาณํ   อุปฺปนฺนํ   โหติ
อุเปกฺขาสหคตํ    คนฺธารมฺมณํ   ฯเปฯ   ชิวฺหาวิญฺญาณํ   อุปฺปนฺนํ   โหติ
อุเปกฺขาสหคตํ    รสารมฺมณํ    ฯเปฯ    กายวิญฺญาณํ   อุปฺปนฺนํ   โหติ
ทุกฺขสหคตํ     โผฏฺฐพฺพารมฺมณํ     ตสฺมึ     สมเย     สงฺขารปจฺจยา
วิญฺญาณํ      วิญฺญาณปจฺจยา      นามํ     นามปจฺจยา     ฉฏฺฐายตนํ
ฉฏฺฐายตนปจฺจยา   ผสฺโส   ผสฺสปจฺจยา   เวทนา  เวทนาปจฺจยา  ภโว
ภวปจฺจยา    ชาติ    ชาติปจฺจยา   ชรามรณํ   เอวเมตสฺส   เกวลสฺส
ทุกฺขกฺขนฺธสฺส สมุทโย โหติ ฯ
	[๓๙๑]   ตตฺถ   กตโม   สงฺขาโร   ยา   เจตนา   สญฺเจตนา
สญฺเจตยิตตฺตํ   อยํ   วุจฺจติ   สงฺขาโร  ฯ  ตตฺถ  กตมํ  สงฺขารปจฺจยา
วิญฺญาณํ   ยํ   จิตฺตํ   มโน   มานสํ   ฯเปฯ   ตชฺชา  กายวิญฺญาณธาตุ
อิทํ   วุจฺจติ  สงฺขารปจฺจยา  วิญฺญาณํ  ฯเปฯ  ตตฺถ  กตมา  ผสฺสปจฺจยา
เวทนา     ยํ    กายิกํ    อสาตํ    กายิกํ    ทุกฺขํ    กายสมฺผสฺสชํ
อสาตํ   ทุกฺขํ   เวทยิตํ   กายสมฺผสฺสชา  อสาตา  ทุกฺขา  เวทนา  อยํ
วุจฺจติ   ผสฺสปจฺจยา   เวทนา   ฯ  ตตฺถ  กตโม  เวทนาปจฺจยา  ภโว
