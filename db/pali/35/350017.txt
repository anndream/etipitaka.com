ยุตฺตํ  วิญฺญาณํ     อทุกฺขมสุขาย     เวทนาย     สมฺปยุตฺตสฺส     วิญฺญาณสฺส
สนฺติเก   อสมาปนฺนสฺส   วิญฺญาณํ   อสมาปนฺนสฺส   วิญฺญาณสฺส   สนฺติเก
สมาปนฺนสฺส    วิญฺญาณํ    สมาปนฺนสฺส    วิญฺญาณสฺส   สนฺติเก   สาสวํ
วิญฺญาณํ     สาสวสฺส     วิญฺญาณสฺส    สนฺติเก    อนาสวํ    วิญฺญาณํ
อนาสวสฺส   วิญฺญาณสฺส   สนฺติเก   อิทํ   วุจฺจติ   วิญฺญาณํ  สนฺติเก  ฯ
ตํ   ตํ  วา  ปน  วิญฺญาณํ  อุปาทาย  อุปาทาย  วิญฺญาณํ  ทูเร  สนฺติเก
ทฏฺฐพฺพํ ฯ
					สุตฺตนฺตภาชนียํ ฯ
	[๓๒]   ปญฺจกฺขนฺธา   รูปกฺขนฺโธ   เวทนากฺขนฺโธ   สญฺญากฺขนฺโธ
สงฺขารกฺขนฺโธ วิญฺญาณกฺขนฺโธ ฯ
		   ตตฺถ กตโม รูปกฺขนฺโธ
	[๓๓]  เอกวิเธน รูปกฺขนฺโธ สพฺพํ รูปํ น เหตุ อเหตุกํ เหตุวิปฺปยุตฺตํ
สปฺปจฺจยํ   สงฺขตํ   รูปํ   โลกิยํ   สาสวํ  สญฺโญชนิยํ  คนฺถนิยํ  โอฆนิยํ
โยคนิยํ  นีวรณิยํ  ปรามฏฺฐํ  อุปาทานิยํ  สงฺกิเลสิกํ  อพฺยากตํ  อนารมฺมณํ
อเจตสิกํ  จิตฺตวิปฺปยุตฺตํ  เนววิปาก  นวิปากธมฺมธมฺมํ  อสงฺกิลิฏฺฐสงฺกิเลสิกํ
นสวิตกฺกสวิจารํ           นอวิตกฺกวิจารมตฺตํ          อวิตกฺกอวิจารํ
นปีติสหคตํ   นสุขสหคตํ   นอุเปกฺขาสหคตํ  เนวทสฺสเนนนภาวนายปหาตพฺพํ
เนวทสฺสเนนนภาวนายปหาตพฺพเหตุกํ เนวาจยคามินาปจยคามิ
เนวเสกฺขนาเสกฺขํ    ปริตฺตํ    กามาวจรํ    นรูปาวจรํ    นอรูปาวจรํ
ปริยาปนฺนํ    โนอปริยาปนฺนํ    อนิยตํ    อนิยฺยานิกํ    อุปฺปนฺนํ    ฉหิ
