วิหรติ     ทุกฺขาปฏิปทํ     ทนฺธาภิญฺญํ     ตสฺมึ     สมเย     ผสฺโส
โหติ    ฯเปฯ   อวิกฺเขโป   โหติ   อิเม   ธมฺมา   กุสลา   ตสฺเสว
โลกุตฺตรสฺส  กุสลสฺส  ฌานสฺส  กตตฺตา  ภาวิตตฺตา  วิปากํ วิตกฺกวิจารานํ
วูปสมา    ฯเปฯ    ทุติยํ    ฌานํ    ฯเปฯ    ตติยํ   ฌานํ   ฯเปฯ
จตุตฺถํ   ฌานํ   ฯเปฯ   ปฐมํ   ฌานํ  ฯเปฯ  ปญฺจมํ  ฌานํ  อุปสมฺปชฺช
วิหรติ    ทุกฺขาปฏิปทํ    ทนฺธาภิญฺญํ   สุญฺญตํ   ตสฺมึ   สมเย   ทุวงฺคิกํ
ฌานํ   โหติ   อุเปกฺขา   จิตฺตสฺส   เอกคฺคตา   อิทํ   วุจฺจติ   ปญฺจมํ
ฌานํ อวเสสา ธมฺมา ฌานสมฺปยุตฺตา ฯ
	[๗๓๕]   จตฺตาริ   ฌานานิ   ปฐมํ   ฌานํ   ทุติยํ   ฌานํ  ตติยํ
ฌานํ จตุตฺถํ ฌานํ ฯ
	[๗๓๖]   ตตฺถ   กตมํ   ปฐมํ   ฌานํ   อิธ  ภิกฺขุ  ยสฺมึ  สมเย
รูปาวจรํ  ฌานํ  ภาเวติ  กิริยํ  เนว  กุสลํ  นากุสลํ  น  จ  กมฺมวิปากํ
ทิฏฺฐธมฺมสุขวิหารํ     วิวิจฺเจว     กาเมหิ    ฯเปฯ    ปฐมํ    ฌานํ
อุปสมฺปชฺช    วิหรติ    ปฐวีกสิณํ    ตสฺมึ    สมเย   ปญฺจงฺคิกํ   ฌานํ
โหติ    วิตกฺโก    วิจาโร    ปีติ   สุขํ   จิตฺตสฺส   เอกคฺคตา   อิทํ
วุจฺจติ   ปฐมํ   ฌานํ   อวเสสา   ธมฺมา   ฌานสมฺปยุตฺตา   ฯ   ตตฺถ
กตมํ    ทุติยํ   ฌานํ   อิธ   ภิกฺขุ   ยสฺมึ   สมเย   รูปาวจรํ   ฌานํ
ภาเวติ  กิริยํ  เนว  กุสลํ  นากุสลํ  น  จ  กมฺมวิปากํ ทิฏฺฐธมฺมสุขวิหารํ
วิตกฺกวิจารานํ      วูปสมา     ฯเปฯ     ทุติยํ     ฌานํ     ฯเปฯ
ตติยํ   ฌานํ   ฯเปฯ   จตุตฺถํ   ฌานํ   ฯเปฯ   ปฐมํ   ฌานํ   ฯเปฯ
