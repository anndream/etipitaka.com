ปจฺจุปฺปนฺนารมฺมณา      สิยา     น     วตฺตพฺพา     อตีตารมฺมณาติปิ
อนาคตารมฺมณาติปิ   ปจฺจุปฺปนฺนารมฺมณาติปิ   ฯ   สิยา   อชฺฌตฺตา  สิยา
พหิทฺธา   สิยา   อชฺฌตฺตพหิทฺธา   ฯ   นิรุตฺติปฏิสมฺภิทา   พหิทฺธารมฺมณา
ติสฺโส    ปฏิสมฺภิทา    สิยา   อชฺฌตฺตารมฺมณา   สิยา   พหิทฺธารมฺมณา
สิยา อชฺฌตฺตพหิทฺธารมฺมณา ฯ อนิทสฺสนอปฺปฏิฆา ฯ
	[๗๙๑]  เหตู  สเหตุกา  เหตุสมฺปยุตฺตา  เหตู  เจว  สเหตุกา จ
เหตู   เจว   เหตุสมฺปยุตฺตา   จ  น  วตฺตพฺพา  น  เหตู  สเหตุกาติปิ
น   เหตู   อเหตุกาติปิ   ฯ  สปฺปจฺจยา  สงฺขตา  อนิทสฺสนา  อปฺปฏิฆา
อรูปา     ติสฺโส     ปฏิสมฺภิทา    โลกิยา    อตฺถปฏิสมฺภิทา    สิยา
โลกิยา    สิยา    โลกุตฺตรา    เกนจิ    วิญฺเญยฺยา    เกนจิ    น
วิญฺเญยฺยา ฯ
	[๗๙๒]  โน  อาสวา  ฯ  ติสฺโส ปฏิสมฺภิทา สาสวา อตฺถปฏิสมฺภิทา
สิยา   สาสวา   สิยา   อนาสวา   ฯ   อาสววิปฺปยุตฺตา   ฯ   ติสฺโส
ปฏิสมฺภิทา   น  วตฺตพฺพา  อาสวา  เจว  สาสวา  จาติ  สาสวา  เจว
โน    จ   อาสวา   อตฺถปฏิสมฺภิทา   น   วตฺตพฺพา   อาสวา   เจว
สาสวา  จาติ  สิยา  สาสวา  เจว  โน  จ  อาสวา  สิย  น วตฺตพฺพา
สาสวา   เจว   โน   จ   อาสวาติ  ฯ  น  วตฺตพฺพา  อาสวา  เจว
อาสวสมฺปยุตฺตา   จาติปิ  อาสวสมฺปยุตฺตา  เจว  โน  จ  อาสวาติปิ  ฯ
ติสฺโส    ปฏิสมฺภิทา    อาสววิปฺปยุตฺตสาสวา    อตฺถปฏิสมฺภิทา    สิยา
อาสววิปฺปยุตฺตสาสวา สิยา อาสววิปฺปยุตฺตอนาสวา ฯ
