	[๑๐๓๓]   ตตฺถ   กตมานิ  อฏฺฐารส  ตณฺหาวิจริตานิ  อชฺฌตฺติกสฺส
อุปาทาย    ฯ    อสฺมีติ   โหติ   อิตฺถสฺมีติ   โหติ   เอวสฺมีติ   โหติ
อญฺญถาสฺมีติ  โหติ  ภวิสฺสนฺติ  โหติ  อิตฺถํ  ภวิสฺสนฺติ  โหติ เอวํ ภวิสฺสนฺติ
โหติ   อญฺญถา   ภวิสฺสนฺติ   โหติ   อสสฺมีติ   โหติ   สาตสฺมีติ   โหติ
สิยนฺติ   โหติ   อิตฺถํ   สิยนฺติ   โหติ   เอวํ   สิยนฺติ   โหติ  อญฺญถา
สิยนฺติ   โหติ   อปาหํ   สิยนฺติ   โหติ   อปาหํ   อิตฺถํ   สิยนฺติ  โหติ
อปาหํ เอวํ สิยนฺติ โหติ อปาหํ อญฺญถา สิยนฺติ โหติ ฯ
	[๑๐๓๔]   กถญฺจ   อสฺมีติ  โหติ  กญฺจิ  ธมฺมํ  อนวการึ  กริตฺวา
รูปํ    เวทนํ    สญฺญํ   สงฺขาเร   วิญฺญาณํ   อสฺมีติ   ฉนฺทํ   ปฏิลภติ
อสฺมีติ   มานํ   ปฏิลภติ   อสฺมีติ   ทิฏฺฐึ   ปฏิลภติ   ตสฺมึ  สติ  อิมานิ
ปปญฺจิตานิ โหนฺติ อิตฺถสฺมีติ วา เอวสฺมีติ วา อญฺญถาสฺมีติ วา ฯ
	[๑๐๓๕]  กถญฺจ  อิตฺถสฺมีติ  โหติ  ขตฺติโยสฺมีติ  วา พฺราหฺมโณสฺมีติ
วา    เวสฺโสสฺมีติ    วา    สุทฺโทสฺมีติ    วา    คหฏฺโฐสฺมีติ    วา
ปพฺพชิโตสฺมีติ    วา    เทโวสฺมีติ   วา   มนุสฺโสสฺมีติ   วา   รูปีสฺมีติ
วา  อรูปีสฺมีติ  วา  สญฺญีสฺมีติ  วา  อสญฺญีสฺมีติ  วา  เนวสญฺญีนาสญฺญีสฺมีติ
วา เอวํ อิตฺถสฺมีติ โหติ ฯ
	[๑๐๓๖]    กถญฺจ   เอวสฺมีติ   โหติ   ปรํ   ปุคฺคลํ   อุปนิธาย
ยถา   โส   ขตฺติโย   ตถาหํ  ขตฺติโยสฺมีติ  วา  ยถา  โส  พฺราหฺมโณ
ตถาหํ   พฺราหฺมโณสฺมีติ   วา   ยถา  โส  เวสฺโส  ตถาหํ  เวสฺโสสฺมีติ
วา   ยถา   โส   สุทฺโท  ตถาหํ  สุทฺโทสฺมีติ  วา  ยถา  โส  คหฏฺโฐ
