อุปจโย  ยํ  วา  ปนญฺญมฺปิ  อตฺถิ  รูปํ  จิตฺตชํ  จิตฺตเหตุกํ  จิตฺตสมุฏฺฐานํ
อิทํ    วุจฺจติ    รูปํ    ฯ    อิติ    อิทญฺจ    นามํ    อิทญฺจ   รูปํ
อิทํ   วุจฺจติ   วิญฺญาณปจฺจยา   นามรูปํ  ฯ  นามรูปปจฺจยา  สฬายตนนฺติ
อตฺถิ   นามํ   อตฺถิ   รูปํ   ฯ   ตตฺถ   กตมํ   นามํ   เวทนากฺขนฺโธ
สญฺญากฺขนฺโธ   สงฺขารกฺขนฺโธ   อิทํ   วุจฺจติ   นามํ   ฯ   ตตฺถ  กตมํ8
รูปํ   จตฺตาโร   จ   มหาภูตา   ยญฺจ   รูปํ  นิสฺสาย  มโนวิญฺญาณธาตุ
วตฺตติ   อิทํ   วุจฺจติ   รูปํ   ฯ   อิติ   อิทญฺจ   นามํ   อิทญฺจ   รูปํ
อิทํ   วุจฺจติ   นามรูปํ   ฯ   ตตฺถ   กตมํ   นามรูปปจฺจยา   สฬายตนํ
จกฺขายตนํ   โสตายตนํ   ฆานายตนํ   ชิวฺหายตนํ   กายายตนํ  มนายตนํ
อิทํ  วุจฺจติ  นามรูปปจฺจยา  สฬายตนํ  ฯ  ตตฺถ  กตโม  สฬายตนปจฺจยา
ผสฺโส     โย     ผสฺโส    ผุสนา    สมฺผุสนา    สมฺผุสิตตฺตํ    อยํ
วุจฺจติ   สฬายตนปจฺจยา   ผสฺโส   ฯเปฯ   เตน   วุจฺจติ  เอวเมตสฺส
เกวลสฺส ทุกฺขกฺขนฺธสฺส สมุทโย โหตีติ ฯ
		      ปจฺจยจตุกฺกํ ฯ
	[๓๑๑]   ตสฺมึ   สมเย  อวิชฺชาปจฺจยา  สงฺขาโร  อวิชฺชาเหตุโก
สงฺขารปจฺจยา     วิญฺญาณํ     สงฺขารเหตุกํ    วิญฺญาณปจฺจยา    นามํ
วิญฺญาณเหตุกํ   นามปจฺจยา   ฉฏฺฐายตนํ   นามเหตุกํ   ฉฏฺฐายตนปจฺจยา
ผสฺโส     ฉฏฺฐายตนเหตุโก     ผสฺสปจฺจยา    เวทนา    ผสฺสเหตุกา
เวทนาปจฺจยา    ตณฺหา    เวทนาเหตุกา    ตณฺหาปจฺจยา    อุปาทานํ
ตณฺหาเหตุกํ   อุปาทานปจฺจยา   ภโว   ภวปจฺจยา   ชาติ   ชาติปจฺจยา
