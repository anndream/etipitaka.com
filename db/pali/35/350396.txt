สหคตํ  ญาณสมฺปยุตฺตํ        สสงฺขาเรน        ฯเปฯ        อุเปกฺขาสหคตํ
ญาณวิปฺปยุตฺตํ    ฯเปฯ    อุเปกฺขาสหคตํ    ญาณวิปฺปยุตฺตํ   สสงฺขาเรน
รูปารมฺมณํ   วา   ฯเปฯ   ธมฺมารมฺมณํ   วา   ยํ   ยํ  วา  ปนารพฺภ
ตสฺมึ   สมเย   ผสฺโส   โหติ   ฯเปฯ  อวิกฺเขโป  โหติ  อิเม  ธมฺมา
สิกฺขา   ฯ   กตเม   ธมฺมา   สิกฺขา  ยสฺมึ  สมเย  รูปูปปตฺติยา  มคฺคํ
ภาเวติ    ฯเปฯ   อรูปูปปตฺติยา   มคฺคํ   ภาเวติ   ฯเปฯ   โลกุตฺตรํ
ฌานํ   ภาเวติ   นิยฺยานิกํ   อปจยคามึ   ทิฏฺฐิคตานํ  ปหานาย  ปฐมาย
ภูมิยา   ปตฺติยา   วิวิจฺเจว   กาเมหิ   ฯเปฯ  ปฐมํ  ฌานํ  อุปสมฺปชฺช
วิหรติ   ทุกฺขาปฏิปทํ   ทนฺธาภิญฺญํ   ตสฺมึ   สมเย  ผสฺโส  โหติ  ฯเปฯ
อวิกฺเขโป โหติ อิเม ธมฺมา สิกฺขา ฯ
		     อภิธมฺมภาชนียํ ฯ
	[๗๗๔]   ปญฺจ   สิกฺขาปทานิ   ปาณาติปาตา   เวรมณี  สิกฺขาปทํ
อทินฺนาทานา    เวรมณี    สิกฺขาปทํ   กาเมสุ   มิจฺฉาจารา   เวรมณี
สิกฺขาปทํ   มุสาวาทา   เวรมณี   สิกฺขาปทํ   สุราเมรยมชฺชปมาทฏฺฐานา
เวรมณี    สิกฺขาปทํ   ฯ   ปญฺจนฺนํ   สิกฺขาปทานํ   กติ   กุสลา   กติ
อกุสลา กติ อพฺยากตา ฯเปฯ กติ สรณา กติ อรณา ฯ
	[๗๗๕]   กุสลาเยว   สิยา   สุขาย  เวทนาย  สมฺปยุตฺตา  สิยา
อทุกฺขมสุขาย        เวทนาย       สมฺปยุตฺตา       วิปากธมฺมธมฺมา
อนุปาทินฺนุปาทานิยา    อสงฺกิลิฏฺฐสงฺกิเลสิกา    สวิตกฺกสวิจารา    สิยา
ปีติสหคตา      สิยา      สุขสหคตา      สิยา      อุเปกฺขาสหคตา  เนวทสฺสเนน
