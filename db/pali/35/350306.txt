กามาวจรา   น   รูปาวจรา  น  อรูปาวจรา  อปริยาปนฺนา  นิยฺยานิกา
นิยตา อนุตฺตรา อรณาติ ฯ
		      ปญฺหาปุจฺฉกํ ฯ
		  อิทฺธิปาทวิภงฺโค สมตฺโต ฯ
		      ______________
		     โพชฺฌงฺควิภงฺโค
	[๕๔๒]   สตฺต  โพชฺฌงฺคา  สติสมฺโพชฺฌงฺโค  ธมฺมวิจยสมฺโพชฺฌงฺโค
วิริยสมฺโพชฺฌงฺโค         ปีติสมฺโพชฺฌงฺโค         ปสฺสทฺธิสมฺโพชฺฌงฺโค
สมาธิสมฺโพชฺฌงฺโค อุเปกฺขาสมฺโพชฺฌงฺโค ฯ
	[๕๔๓]   ตตฺถ   กตโม   สติสมฺโพชฺฌงฺโค   อิธ   ภิกฺขุ   สติมา
โหติ    ปรเมน   สติเนปกฺเกน   สมนฺนาคโต   จิรกตมฺปิ   จิรภาสิตมฺปิ
สริตา   อนุสฺสริตา   อยํ   วุจฺจติ   สติสมฺโพชฺฌงฺโค  ฯ  โส  ตถาสโต
วิหรนฺโต   ตํ   ธมฺมํ   ปญฺญาย   วิจินติ   ปวิจินติ   ปริวีมํสํ  อาปชฺชติ
อยํ   วุจฺจติ   ธมฺมวิจยสมฺโพชฺฌงฺโค   ฯ   ตสฺส   ตํ   ธมฺมํ   ปญฺญาย
วิจินโต   ปวิจินโต   ปริวีมํสํ  อาปชฺชโต  อารทฺธํ  โหติ  วิริยํ  อสลฺลีนํ
อยํ   วุจฺจติ   วิริยสมฺโพชฺฌงฺโค   ฯ   อารทฺธวิริยสฺส   อุปฺปชฺชติ   ปีติ
นิรามิสา    อยํ    วุจฺจติ   ปีติสมฺโพชฺฌงฺโค   ฯ   ปีติมนสฺส   กาโยปิ
ปสฺสมฺภติ   จิตฺตํปิ   ปสฺสมฺภติ   อยํ   วุจฺจติ   ปสฺสทฺธิสมฺโพชฺฌงฺโค   ฯ
ปสฺสทฺธกายสฺส  สุขิโน  จิตฺตํ    สมาธิยติ    อยํ    วุจฺจติ   สมาธิ
