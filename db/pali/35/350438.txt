อนิยตา   ปญฺญา   ฯ   ตีสุ   ภูมีสุ   กุสลาพฺยากเต   ปญฺญา  สอุตฺตรา
ปญฺญา   จตูสุ   มคฺเคสุ   จตูสุ   ผเลสุ   ปญฺญา  อนุตฺตรา  ปญฺญา  ฯ
ตตฺถ   กตมา   อตฺถชาปิกา   ปญฺญา   จตูสุ   ภูมีสุ   กุสเล   อรหโต
อภิญฺญํ    อุปฺปาเทนฺตสฺส    สมาปตฺตึ    อุปฺปาเทนฺตสฺส   กิริยาพฺยากตา
ปญฺญา    อตฺถชาปิกา    ปญฺญา    จตูสุ    ภูมีสุ    วิปาเก   อรหโต
อุปฺปนฺนาย     อภิญฺญาย    อุปฺปนฺนาย    สมาปตฺติยา    กิริยาพฺยากตา
ปญฺญา ชาปิตตฺถา ปญฺญา ฯ เอวํ ทุวิเธน ญาณวตฺถุ ฯ
	[๘๐๔]   ตตฺถ   กตมา   จินฺตามยา   ปญฺญา   โยควิหิเตสุ  วา
กมฺมายตเนสุ  โยควิหิเตสุ  วา สิปฺปายตเนสุ โยควิหิเตสุ วา วิชฺชฏฺฐาเนสุ
กมฺมสฺสกตํ     วา    สจฺจานุโลมิกํ    วา    รูปํ    อนิจฺจนฺติ    วา
เวทนา   อนิจฺจาติ   วา   สญฺญา   อนิจฺจาติ  วา  สงฺขารา  อนิจฺจาติ
วา   วิญฺญาณํ   อนิจฺจนฺติ   วา   ยํ   เอวรูปึ   อนุโลมิกํ  ขนฺตึ  ทิฏฺฐึ
รุจึ   มุตึ   เปกฺขํ   ธมฺมนิชฺฌานกฺขนฺตึ   ปรโต  อสฺสุตฺวา  ปฏิลภติ  อยํ
วุจฺจติ    จินฺตามยา    ปญฺญา   ฯ   ตตฺถ   กตมา   สุตมยา   ปญฺญา
โยควิหิเตสุ  วา  กมฺมายตเนสุ  โยควิหิเตสุ วา สิปฺปายตเนสุ โยควิหิเตสุ
วา    วิชฺชฏฺฐาเนสุ    กมฺมสฺสกตํ    วา    สจฺจานุโลมิกํ   วา   รูปํ
อนิจฺจนฺติ  วา  เวทนา  อนิจฺจาติ  วา  สญฺญา  อนิจฺจาติ  วา  สงฺขารา
อนิจฺจาติ   วา   วิญฺญาณํ   อนิจฺจนฺติ  วา  ยํ  เอวรูปึ  อนุโลมิกํ  ขนฺตึ
ทิฏฺฐึ   รุจึ   มุตึ   เปกฺขํ   ธมฺมนิชฺฌานกฺขนฺตึ   ปรโต  สุตฺวา  ปฏิลภติ
อยํ    วุจฺจติ   สุตมยา   ปญฺญา   ฯ   สพฺพาปิ   สมาปนฺนสฺส   ปญฺญา
