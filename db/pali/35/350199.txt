ชรามรณํ เอวเมตสฺส เกวลสฺส ทุกฺขกฺขนฺธสฺส สมุทโย โหติ ฯ
	[๓๑๒]   ตตฺถ   กตมา   อวิชฺชา   ยํ  อญฺญาณํ  อทสฺสนํ  ฯเปฯ
อวิชฺชาลงฺคี   โมโห   อกุสลมูลํ  อยํ  วุจฺจติ  อวิชฺชา  ฯ  ตตฺถ  กตโม
อวิชฺชาปจฺจยา   สงฺขาโร   อวิชฺชาเหตุโก   ยา   เจตนา   สญฺเจตนา
สญฺเจตยิตตฺตํ   อยํ  วุจฺจติ  อวิชฺชาปจฺจยา  สงฺขาโร  อวิชฺชาเหตุโก  ฯ
ตตฺถ   กตมํ   สงฺขารปจฺจยา   วิญฺญาณํ   สงฺขารเหตุกํ  ยํ  จิตฺตํ  มโน
มานสํ   ฯเปฯ   ตชฺชา   มโนวิญฺญาณธาตุ   อิทํ  วุจฺจติ  สงฺขารปจฺจยา
วิญฺญาณํ    สงฺขารเหตุกํ    ฯ    ตตฺถ   กตมํ   วิญฺญาณปจฺจยา   นามํ
วิญฺญาณเหตุกํ    เวทนากฺขนฺโธ    สญฺญากฺขนฺโธ    สงฺขารกฺขนฺโธ   อิทํ
วุจฺจติ  วิญฺญาณปจฺจยา  นามํ  วิญฺญาณเหตุกํ   ฯ  ตตฺถ  กตมํ นามปจฺจยา
ฉฏฺฐายตนํ     นามเหตุกํ     ยํ    จิตฺตํ    มโน    มานสํ    ฯเปฯ
ตชฺชา    มโนวิญฺญาณธาตุ    อิทํ    วุจฺจติ    นามปจฺจยา   ฉฏฺฐายตนํ
นามเหตุกํ  ฯ  ตตฺถ  กตโม  ฉฏฺฐายตนปจฺจยา  ผสฺโส  ฉฏฺฐายตนเหตุโก
โย     ผสฺโส     ผุสนา    สมฺผุสนา    สมฺผุสิตตฺตํ    อยํ    วุจฺจติ
ฉฏฺฐายตนปจฺจยา  ผสฺโส  ฉฏฺฐายตนเหตุโก  ฯ  ตตฺถ  กตมา ผสฺสปจฺจยา
เวทนา   ผสฺสเหตุกา   ยํ  เจตสิกํ  สาตํ  เจตสิกํ  สุขํ  เจโตสมฺผสฺสชํ
สาตํ  สุขํ  เวทยิตํ  เจโตสมฺผสฺสชา  สาตา  สุขา  เวทนา  อยํ  วุจฺจติ
ผสฺสปจฺจยา   เวทนา   ผสฺสเหตุกา   ฯ   ตตฺถ  กตมา  เวทนาปจฺจยา
ตณฺหา  เวทนาเหตุกา  โย  ราโค  สาราโค  ฯเปฯ  จิตฺตสฺส  สาราโค
อยํ   วุจฺจติ   เวทนาปจฺจยา   ตณฺหา   เวทนาเหตุกา  ฯ  ตตฺถ  กตมํ
