อยํ   อตฺตา   สมฺมา   สมุจฺฉินฺโน   โหตีติ   อิตฺเถเก   สโต  สตฺตสฺส
อุจฺเฉทํ วินาสํ วิภวํ ปญฺญาเปนฺติ ฯ อิมานิ สตฺต ทิฏฺฐิโย ฯ
		        สตฺตกํ ฯ
	[๑๐๑๒]   ตตฺถ   กตมานิ   อฏฺฐ   กิเลสวตฺถูนิ   โลโภ  โทโส
โมโห    มาโน    ทิฏฺฐิ    วิจิกิจฺฉา   ถีนํ   อุทฺธจฺจํ   อิมานิ   อฏฺฐ
กิเลสวตฺถูนิ ฯ
	[๑๐๑๓]  ตตฺถ  กตมานิ  อฏฺฐ  กุสีตวตฺถูนิ  ฯ  อิธ  ภิกฺขุนา กมฺมํ
กตฺตพฺพํ   โหติ   ตสฺส   เอวํ  โหติ  กมฺมํ  โข  เม  กตฺตพฺพํ  ภวิสฺสติ
กมฺมํ   โข  ปน  เม  กโรนฺตสฺส  กาโย  กิลมิสฺสติ  หนฺทาหํ  นิปชฺชามีติ
โส   นิปชฺชติ   น   วิริยํ   อารภติ   อปฺปตฺตสฺส   ปตฺติยา  อนธิคตสฺส
อธิคมาย    อสจฺฉิกตสฺส    สจฺฉิกิริยาย    อิทํ   ปฐมํ   กุสีตวตฺถุํ   ฯ
ปุน   จ   ปรํ   ภิกฺขุนา   กมฺมํ   กตํ   โหติ  ตสฺส  เอวํ  โหติ  อหํ
โข   กมฺมํ   อกาสึ   กมฺมํ  โข  ปน  เม  กโรนฺตสฺส  กาโย  กิลนฺโต
หนฺทาหํ   นิปชฺชามีติ   โส   นิปชฺชติ   น   วิริยํ   อารภติ  อปฺปตฺตสฺส
ปตฺติยา    อนธิคตสฺส    อธิคมาย    อสจฺฉิกตสฺส    สจฺฉิกิริยาย   อิทํ
ทุติยํ   กุสีตวตฺถุํ   ฯ   ปุน   จ  ปรํ  ภิกฺขุนา  มคฺโค  คนฺตพฺโพ  โหติ
ตสฺส   เอวํ   โหติ   มคฺโค   โข  เม  คนฺตพฺโพ  ภวิสฺสติ  มคฺคํ  โข
ปน   เม   คจฺฉนฺตสฺส   กาโย   กิลมิสฺสติ   หนฺทาหํ   นิปชฺชามีติ  โส
นิปชฺชติ   น   วิริยํ  อารภติ  อปฺปตฺตสฺส  ปตฺติยา  อนธิคตสฺส  อธิคมาย
อสจฺฉิกตสฺส   สจฺฉิกิริยาย   อิทํ   ตติยํ   กุสีตวตฺถุํ   ฯ   ปุน  จ  ปรํ
