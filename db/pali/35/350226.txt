อพฺยาปาโท   อพฺยาปชฺโช   อโทโส   กุสลมูลํ  อยํ  วุจฺจติ  อโทโส  ฯ
ตตฺถ  กตโม  อโมโห  ยา  ปญฺญา  ปชานนา  ฯเปฯ  อโมโห ธมฺมวิจโย
สมฺมาทิฏฺฐิ   อยํ   วุจฺจติ   อโมโห   ฯ   อิเม  วุจฺจนฺติ  กุสลมูลา  ฯ
ตตฺถ   กตโม   กุสลมูลปจฺจยา   สงฺขาโร   ยา   เจตนา   สญฺเจตนา
สญฺเจตยิตตฺตํ   อยํ   วุจฺจติ   กุสลมูลปจฺจยา   สงฺขาโร   ฯเปฯ  ตตฺถ
กตมา  ผสฺสปจฺจยา  เวทนา  ยํ  เจตสิกํ สาตํ เจตสิกํ สุขํ เจโตสมฺผสฺสชํ
สาตํ    สุขํ    เวทยิตํ    เจโตสมฺผสฺสชา    สาตา   สุขา   เวทนา
อยํ   วุจฺจติ   ผสฺสปจฺจยา   เวทนา   ฯ  ตตฺถ  กตโม  เวทนาปจฺจยา
ปสาโท   ยา   สทฺธา   สทฺทหนา  โอกปฺปนา  อภิปฺปสาโท  อยํ  วุจฺจติ
เวทนาปจฺจยา   ปสาโท   ฯ   ตตฺถ   กตโม  ปสาทปจฺจยา  อธิโมกฺโข
โย  จิตฺตสฺส  อธิโมกฺโข  อธิมุจฺจนา  ตทธิมุตฺตตา อยํ วุจฺจติ ปสาทปจฺจยา
อธิโมกฺโข    ฯ    ตตฺถ   กตโม   อธิโมกฺขปจฺจยา   ภโว   ฐเปตฺวา
อธิโมกฺขํ   เวทนากฺขนฺโธ   สญฺญากฺขนฺโธ  สงฺขารกฺขนฺโธ  วิญฺญาณกฺขนฺโธ
อยํ    วุจฺจติ    อธิโมกฺขปจฺจยา    ภโว    ฯเปฯ    เตน    วุจฺจติ
เอวเมตสฺส เกวลสฺส ทุกฺขกฺขนฺธสฺส สมุทโย โหตีติ ฯ
	[๓๖๐]  กตเม  ธมฺมา  กุสลา  ยสฺมึ  สมเย กามาวจรํ กุสลํ จิตฺตํ
อุปฺปนฺนํ    โหติ   โสมนสฺสสหคตํ   ญาณสมฺปยุตฺตํ   สสงฺขาเรน   ฯเปฯ
โสมนสฺสสหคตํ    ญาณวิปฺปยุตฺตํ   ฯเปฯ   โสมนสฺสสหคตํ   ญาณวิปฺปยุตฺตํ
สสงฺขาเรน    รูปารมฺมณํ    วา    ฯเปฯ    ธมฺมารมฺมณํ    วา   ยํ
ยํ  วา  ปนารพฺภ  ตสฺมึ  สมเย  กุสลมูลปจฺจยา  สงฺขาโร สงฺขาร-
