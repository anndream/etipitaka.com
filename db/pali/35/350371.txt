ผริตฺวาติ   ผริตฺวา   อธิมุจฺจิตฺวา   ฯ  วิหรตีติ  อิริยติ  วตฺตติ  ปาเลติ
ยเปติ  ยาเปติ  จรติ  วิหรติ  เตน  วุจฺจติ  วิหรตีติ  ฯ  ตถา  ทุติยนฺติ
ยเถว  เอกํ  ทิสํ  ตถา  ทุติยํ  ทิสํ  ตถา  ตติยํ  ทิสํ  ตถา  จตุตฺถํ ทิสํ
ตถา   อุทฺธํ   ตถา   อโธ   ตถา   ติริยํ   ตถา   วิทิสํ   ฯ  สพฺพธิ
สพฺพตฺตตาย    สพฺพาวนฺตํ   โลกนฺติ   สพฺเพน   สพฺพํ   สพฺพถา   สพฺพํ
อเสสํ     นิสฺเสสํ    ปริยาทาย    วจนเมตํ    สพฺพธิ    สพฺพตฺตตาย
สพฺพาวนฺตํ  โลกนฺติ  ฯ  เมตฺตาสหคเตน  เจตสาติ  ตตฺถ  กตมา เมตฺตา
ยา   สตฺเตสุ   เมตฺติ  เมตฺตายนา  เมตฺตายิตตฺตํ  เมตฺตา  เจโตวิมุตฺติ
อยํ   วุจฺจติ   เมตฺตา   ตตฺถ   กตมํ   จิตฺตํ   ยํ  จิตฺตํ  มโน  มานสํ
ฯเปฯ    ตชฺชา   มโนวิญฺญาณธาตุ   อิทํ   วุจฺจติ   จิตฺตํ   อิทํ   จิตฺตํ
อิมาย   เมตฺตาย   สหคตํ   โหติ   สหชาตํ   สํสฏฺฐํ   สมฺปยุตฺตํ  เตน
วุจฺจติ  เมตฺตาสหคเตน  เจตสาติ  ฯ  วิปุเลนาติ  ยํ  วิปุลํ  ตํ  มหคฺคตํ
ยํ   มหคฺคตํ   ตํ   อปฺปมาณํ  ยํ  อปฺปมาณํ  โส  อเวโร  โย  อเวโร
โส   อพฺยาปชฺโฌ   ฯ   ผริตฺวาติ   ผริตฺวา   อธิมุจฺจิตฺวา  ฯ  วิหรตีติ
อิริยติ ฯเปฯ วิหรติ เตน วุจฺจติ วิหรตีติ ฯ
	[๗๔๔]  กถญฺจ  ภิกฺขุ  กรุณาสหคเตน  เจตสา  เอกํ  ทิสํ ผริตฺวา
วิหรติ   เสยฺยถาปิ   นาม   เอกํ   ปุคฺคลํ   ทุคฺคตํ   ทุรุเปตํ   ทิสฺวา
กรุณาเยยฺย เอวเมว สพฺเพ สตฺเต กรุณาย ผรติ ฯ
	[๗๔๕]   ตตฺถ   กตมา  กรุณา  ยา  สตฺเตสุ  กรุณา  กรุณายนา
กรุณายิตตฺตํ   กรุณา   เจโตวิมุตฺติ   อยํ   วุจฺจติ   กรุณา   ฯ   ตตฺถ
