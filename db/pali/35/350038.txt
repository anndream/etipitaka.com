ทสวิเธน สญฺญากฺขนฺโธ ฯ
		        ติกมูลกํ ฯ
	[๕๙]   เอกวิเธน   สญฺญากฺขนฺโธ   ผสฺสสมฺปยุตฺโต   ฯ  ทุวิเธน
สญฺญากฺขนฺโธ  อตฺถิ  สเหตุโก  อตฺถิ  อเหตุโก  ฯ  ติวิเธน สญฺญากฺขนฺโธ
อตฺถิ    กุสโล    อตฺถิ   อกุสโล   อตฺถิ   อพฺยากโต   ฯเปฯ   เอวํ
ทสวิเธน  สญฺญากฺขนฺโธ  ฯ  เอกวิเธน  สญฺญากฺขนฺโธ  ผสฺสสมฺปยุตฺโต  ฯ
ทุวิเธน       สญฺญากฺขนฺโธ      อตฺถิ      เหตุสมฺปยุตฺโต      อตฺถิ
เหตุวิปฺปยุตฺโต   ฯ   ติวิเธน   สญฺญากฺขนฺโธ   อตฺถิ   สุขาย  เวทนาย
สมฺปยุตฺโต   อตฺถิ   ทุกฺขาย   เวทนาย  สมฺปยุตฺโต  อตฺถิ  อทุกฺขมสุขาย
เวทนาย    สมฺปยุตฺโต   ฯเปฯ   เอวํ   ทสวิเธน   สญฺญากฺขนฺโธ   ฯ
เอกวิเธน   สญฺญากฺขนฺโธ   ผสฺสสมฺปยุตฺโต   ฯ   ทุวิเธน  สญฺญากฺขนฺโธ
อตฺถิ    น    เหตุ    สเหตุโก    อตฺถิ   น   เหตุ   อเหตุโก   ฯ
ติวิเธน   สญฺญากฺขนฺโธ   อตฺถิ   วิปาโก   อตฺถิ  วิปากธมฺมธมฺโม  อตฺถิ
เนววิปากนวิปากธมฺมธมฺโม   ฯเปฯ   เอวํ   ทสวิเธน  สญฺญากฺขนฺโธ  ฯ
เอกวิเธน   สญฺญากฺขนฺโธ   ผสฺสสมฺปยุตฺโต   ฯ   ทุวิเธน  สญฺญากฺขนฺโธ
อตฺถิ   โลกิโย   อตฺถิ   โลกุตฺตโร   ฯ   ติวิเธน  สญฺญากฺขนฺโธ  อตฺถิ
อุปาทินฺนุปาทานิโย  อตฺถิ  อนุปาทินฺนุปาทานิโย อตฺถิ อนุปาทินฺนานุปาทานิโย
ฯเปฯ     เอวํ     ทสวิเธน     สญฺญากฺขนฺโธ     ฯ     เอกวิเธน
สญฺญากฺขนฺโธ    ผสฺสสมฺปยุตฺโต    ฯ    ทุวิเธน   สญฺญากฺขนฺโธ   อตฺถิ
เกนจิ  วิญฺเญยฺโย  อตฺถิ  เกนจิ  น  วิญฺเญยฺโย  ฯ ติวิเธน สญฺญากฺ-
