กิเลโส  กิเลโส   อนุสโย   ปริยุฏฺฐานํ   ลตา   เววิจฺฉํ   ทุกฺขมูลํ   ทุกฺขนิทานํ
ทุกฺขปฺปภโว   มารปาโส   มารพลิสํ   มารวิสโย   ตณฺหานที  ตณฺหาชาลํ
ตณฺหาคทฺทุลํ      ตณฺหาสมุทฺโท      อภิชฺฌา      โลโภ     อกุสลมูลํ
อยํ  วุจฺจติ  โลโภ  ฯ  ตตฺถ  กตโม  โทโส  อนตฺถํ เม อจรีติ อาฆาโต
ชายติ   อนตฺถํ   เม   จรตีติ  อาฆาโต  ชายติ  อนตฺถํ  เม  จริสฺสตีติ
อาฆาโต    ชายติ   ปิยสฺส   เม   มนาปสฺส   อนตฺถํ   อจริ   อนตฺถํ
จรติ   อนตฺถํ   จริสฺสตีติ   อาฆาโต  ชายติ  อปฺปิยสฺส  เม  อมนาปสฺส
อตฺถํ    อจริ    อตฺถํ    จรติ   อตฺถํ   จริสฺสตีติ   อาฆาโต   ชายติ
อฏฺฐาเน  วา  ปน  อาฆาโต  ชายติ  โย  เอวรูโป  จิตฺตสฺส  อาฆาโต#
ปฏิฆาโต    ปฏิฆํ   ปฏิวิโรโธ   โกโป   ปโกโป   สมฺปโกโป   โทโส
ปโทโส    สมฺปโทโส    จิตฺตสฺส    พฺยาปตฺติ    มโนปโทโส    โกโธ
กุชฺฌนา   กุชฺฌิตตฺตํ   โทโส   ทูสนา   ทูสิตตฺตํ   พฺยาปตฺติ  พฺยาปชฺชนา
พฺยาปชฺชิตตฺตํ      วิโรโธ      ปฏิวิโรโธ     จณฺฑิกฺกํ     อสฺสุโรโป
อนตฺตมนตา   จิตฺตสฺส   อยํ   วุจฺจติ   โทโส  ฯ  ตตฺถ  กตโม  โมโห
ทุกฺเข    อญฺญาณํ    ทุกฺขสมุทเย    อญฺญาณํ    ทุกฺขนิโรเธ    อญฺญาณํ
ทุกฺขนิโรธคามินิยา     ปฏิปทาย     อญฺญาณํ     ปุพฺพนฺเต     อญฺญาณํ
อปรนฺเต          อญฺญาณํ         ปุพฺพนฺตาปรนฺเต         อญฺญาณํ
อิทปฺปจฺจยตาปฏิจฺจสมุปฺปนฺเนสุ   ธมฺเมสุ   อญฺญาณํ   ยํ  เอวรูปํ  อญฺญาณํ
อทสฺสนํ    ฯเปฯ    อวิชฺชาลงฺคี    โมโห    อกุสลมูลํ   อยํ   วุจฺจติ
โมโห ฯ อิมานิ ตีณิ อกุสลมูลานิ ฯ
