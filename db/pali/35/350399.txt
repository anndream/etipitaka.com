อตฺถปฏิสมฺภิทา    ทุกฺขนิโรธคามินิยา   ปฏิปทาย   ญาณํ   ธมฺมปฏิสมฺภิทา
ตตฺร         ธมฺมนิรุตฺตาภิลาเป        ญาณํ        นิรุตฺติปฏิสมฺภิทา
ญาเณสุ ญาณํ ปฏิภาณปฏิสมฺภิทา ฯ
    [๗๗๙]    จตสฺโส    ปฏิสมฺภิทา   อตฺถปฏิสมฺภิทา   ธมฺมปฏิสมฺภิทา
นิรุตฺติปฏิสมฺภิทา   ปฏิภาณปฏิสมฺภิทา   ฯ   เหตุมฺหิ  ญาณํ  ธมฺมปฏิสมฺภิทา
เหตุผเล     ญาณํ     อตฺถปฏิสมฺภิทา     ตตฺร     ธมฺมนิรุตฺตาภิลาเป
ญาณํ นิรุตฺติปฏิสมฺภิทา ญาเณสุ ญาณํ ปฏิภาณปฏิสมฺภิทา ฯ
	[๗๘๐]    จตสฺโส   ปฏิสมฺภิทา   อตฺถปฏิสมฺภิทา   ธมฺมปฏิสมฺภิทา
นิรุตฺติปฏิสมฺภิทา   ปฏิภาณปฏิสมฺภิทา   ฯ   เย   ธมฺมา   ชาตา   ภูตา
สญฺชาตา   นิพฺพตฺตา   อภินิพฺพตฺตา   ปาตุภูตา   อิเมสุ   ธมฺเมสุ  ญาณํ
อตฺถปฏิสมฺภิทา   เยหิ   ธมฺเมหิ   เต   ธมฺมา  ชาตา  ภูตา  สญฺชาตา
นิพฺพตฺตา   อภินิพฺพตฺตา   ปาตุภูตา  เตสุ  ธมฺเมสุ  ญาณํ  ธมฺมปฏิสมฺภิทา
ตตฺร         ธมฺมนิรุตฺตาภิลาเป        ญาณํ        นิรุตฺติปฏิสมฺภิทา
ญาเณสุ ญาณํ ปฏิภาณปฏิสมฺภิทา ฯ
	[๗๘๑]    จตสฺโส   ปฏิสมฺภิทา   อตฺถปฏิสมฺภิทา   ธมฺมปฏิสมฺภิทา
นิรุตฺติปฏิสมฺภิทา   ปฏิภาณปฏิสมฺภิทา  ฯ  ชรามรเณ  ญาณํ  อตฺถปฏิสมฺภิทา
ชรามรณสมุทเย       ญาณํ       ธมฺมปฏิสมฺภิทา      ชรามรณนิโรเธ
ญาณํ       อตฺถปฏิสมฺภิทา       ชรามรณนิโรธคามินิยา      ปฏิปทาย
ญาณํ   ธมฺมปฏิสมฺภิทา   ตตฺร  ธมฺมนิรุตฺตาภิลาเป  ญาณํ  นิรุตฺติปฏิสมฺภิทา
ญาเณสุ ญาณํ ปฏิภาณปฏิสมฺภิทา ฯ
