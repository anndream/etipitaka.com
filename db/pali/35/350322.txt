กตโม  สมฺมาวายาโม  โย  เจตสิโก  วิริยารมฺโภ  ฯเปฯ สมฺมาวายาโม
วิริยสมฺโพชฺฌงฺโค      มคฺคงฺคํ      มคฺคปริยาปนฺนํ     อยํ     วุจฺจติ
สมฺมาวายาโม   ฯ   ตตฺถ  กตมา  สมฺมาสติ  ยา  สติ  อนุสฺสติ  ฯเปฯl
สมฺมาสติ    สติสมฺโพชฺฌงฺโค    มคฺคงฺคํ   มคฺคปริยาปนฺนํ   อยํ   วุจฺจติ
สมฺมาสติ   ฯ   ตตฺถ   กตโม   สมฺมาสมาธิ  ยา  จิตฺตสฺส  ฐิติ  ฯเปฯ
สมฺมาสมาธิ    สมาธิสมฺโพชฺฌงฺโค     มคฺคงฺคํ    มคฺคปริยาปนฺนํ    อยํ
วุจฺจติ   สมฺมาสมาธิ   ฯ   อยํ   วุจฺจติ   ปญฺจงฺคิโก  มคฺโค  อวเสสา
ธมฺมา ปญฺจงฺคิเกน มคฺเคน สมฺปยุตฺตา ฯ
	[๕๙๐]  ปญฺจงฺคิโก  มคฺโค สมฺมาทิฏฺฐิ สมฺมาสงฺกปฺโป สมฺมาวายาโม
สมฺมาสติ    สมฺมาสมาธิ    ฯ    ตตฺถ    กตมา    สมฺมาทิฏฺฐิ    อิธ
ภิกฺขุ   ยสฺมึ   สมเย   โลกุตฺตรํ   ฌานํ  ภาเวติ  นิยฺยานิกํ  อปจยคามึ
ทิฏฺฐิคตานํ   ปหานาย   ปฐมาย   ภูมิยา   ปตฺติยา   วิวิจฺเจว  กาเมหิ
ฯเปฯ    ปฐมํ   ฌานํ   อุปสมฺปชฺช   วิหรติ   ทุกฺขาปฏิปทํ   ทนฺธาภิญฺญํ
ยา   ตสฺมึ   สมเย   ปญฺญา   ปชานนา   ฯเปฯ   อโมโห  ธมฺมวิจโย
สมฺมาทิฏฺฐิ    ธมฺมวิจยสมฺโพชฺฌงฺโค    มคฺคงฺคํ    มคฺคปริยาปนฺนํ    อยํ
วุจฺจติ    สมฺมาทิฏฺฐิ    อวเสสา    ธมฺมา   สมฺมาทิฏฺฐิยา   สมฺปยุตฺตา
ฯเปฯ   อวเสสา  ธมฺมา  สมฺมาสงฺกปฺเปน  สมฺปยุตฺตา  ฯเปฯ  อวเสสา
ธมฺมา  สมฺมาวายาเมน  สมฺปยุตฺตา  ฯเปฯ  อวเสสา  ธมฺมา สมฺมาสติยา
สมฺปยุตฺตา    ฯ    ตตฺถ    กตโม   สมฺมาสมาธิ   อิธ   ภิกฺขุ   ยสฺมึ
สมเย   โลกุตฺตรํ   ฌานํ   ภาเวติ   นิยฺยานิกํ   อปจยคามึ  ทิฏฺฐิคตานํ
