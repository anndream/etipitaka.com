	[๗๘๒]    จตสฺโส   ปฏิสมฺภิทา   อตฺถปฏิสมฺภิทา   ธมฺมปฏิสมฺภิทา
นรุตฺติปฏิสมฺภิทา    ปฏิภาณปฏิสมฺภิทา    ฯ    ชาติยา    ญาณํ   ฯเปฯ
ภเว   ญาณํ   ฯเปฯ   อุปาทาเน  ญาณํ  ฯเปฯ  ตณฺหาย  ญาณํ  ฯเปฯ
เวทนาย   ญาณํ   ฯเปฯ   ผสฺเส   ญาณํ   ฯเปฯ   สฬายตเน   ญาณํ
ฯเปฯ   นามรูเป   ญาณํ   ฯเปฯ   วิญฺญาเณ  ญาณํ  ฯเปฯ  สงฺขาเรสุ
ญาณํ     อตฺถปฏิสมฺภิทา     สงฺขารสมุทเย     ญาณํ    ธมฺมปฏิสมฺภิทา
สงฺขารนิโรเธ   ญาณํ   อตฺถปฏิสมฺภิทา   สงฺขารนิโรธคามินิยา  ปฏิปทาย
ญาณํ      ธมฺมปฏิสมฺภิทา      ตตฺร      ธมฺมนิรุตฺตาภิลาเป     ญาณํ
นิรุตฺติปฏิสมฺภิทา ญาเณสุ ญาณํ ปฏิภาณปฏิสมฺภิทา ฯ
	[๗๘๓]    จตสฺโส   ปฏิสมฺภิทา   อตฺถปฏิสมฺภิทา   ธมฺมปฏิสมฺภิทา
นิรุตฺติปฏิสมฺภิทา   ปฏิภาณปฏิสมฺภิทา   ฯ   ตตฺถ   กตมา  ธมฺมปฏิสมฺภิทา
อิธ    ภิกฺขุ    ธมฺมํ    ชานาติ   สุตฺตํ   เคยฺยํ   เวยฺยากรณํ   คาถํ
อุทานํ  อิติวุตฺตกํ  ชาตกํ  อพฺภูตธมฺมํ  เวทลฺลํ  อยํ  วุจฺจติ ธมฺมปฏิสมฺภิทา
โส     ตสฺส     ตสฺเสว     ภาสิตสฺส     อตฺถํ     ชานาติ    อยํ
อิมสฺส    ภาสิตสฺส   อตฺโถ   อยํ   อิมสฺส   ภาสิตสฺส   อตฺโถติ   อยํ
วุจฺจติ   อตฺถปฏิสมฺภิทา  ตตฺร  ธมฺมนิรุตฺตาภิลาเป  ญาณํ  นิรุตฺติปฏิสมฺภิทา
ญาเณสุ ญาณํ ปฏิภาณปฏิสมฺภิทา ฯ
		     สุตฺตนฺตภาชนียํ ฯ
	[๗๘๔]    จตสฺโส   ปฏิสมฺภิทา   อตฺถปฏิสมฺภิทา   ธมฺมปฏิสมฺภิทา
นิรุตฺติปฏิสมฺภิทา    ปฏิภาณปฏิสมฺภิทา    ฯ    กตเม    ธมฺมา   กุสลา
