อุณฺณติ    อุณฺณาโม   ธโช   สมฺปคฺคาโห   เกตุกมฺยตา   จิตฺตสฺส   อยํ
วุจฺจติ หีนสฺส เสยฺโยหมสฺมีติ มาโน ฯ
	[๘๙๓]   ตตฺถ   กตโม  หีนสฺส  สทิโสหมสฺมีติ  มาโน  อิเธกจฺโจ
หีโน   โหติ   ชาติยา   วา  โคตฺเตน  วา  โกลปุตฺติเยน  วา  ฯเปฯ
อญฺญตรญฺญตเรน   วตฺถุนา   ปเรหิ   สทิสํ   อตฺตานํ   ทหติ   โส   ตํ
นิสฺสาย   มานํ   ชปฺเปติ   โย   เอวรูโป   มาโน  มญฺญนา  มญฺญิตตฺตํ
อุณฺณติ     อุณฺณาโม    ธโช    สมฺปคฺคาโห    เกตุกมฺยตา    จิตฺตสฺส
อยํ วุจฺจติ หีนสฺส สทิโสหมสฺมีติ มาโน
	[๘๙๔]   ตตฺถ   กตโม   หีนสฺส  หีโนหมสฺมีติ  มาโน  อิเธกจฺโจ
หีโน   โหติ   ชาติยา   วา  โคตฺเตน  วา  โกลปุตฺติเยน  วา  ฯเปฯ
อญฺญตรญฺญตเรน   วตฺถุนา  ปเรหิ  หีนํ  อตฺตานํ  ทหติ  โส  ตํ  นิสฺสาย
โอมานํ   ชปฺเปติ   โย   เอวรูโป   โอมาโน  โอมญฺญนา  โอมญฺญิตตฺตํ
หีฬนา    โอหีฬนา   โอหีฬิตตฺตํ   อตฺตุญฺญา   อตฺตาวญฺญา   อตฺตปริภโว
อยํ วุจฺจติ หีนสฺส หีโนหมสฺมีติ มาโน ฯ
	[๘๙๕]   ตตฺถ   กตโม   มาโน  โย  มาโน  มญฺญนา  มญฺญิตตฺตํ
อุณฺณติ     อุณฺณาโม    ธโช    สมฺปคฺคาโห    เกตุกมฺยตา    จิตฺตสฺส
อยํ วุจฺจติ มาโน ฯ
	[๘๙๖]  ตตฺถ  กตโม  อติมาโน  อิเธกจฺโจ  ชาติยา วา โคตฺเตน
วา    โกลปุตฺติเยน   วา   ฯเปฯ   อญฺญตรญฺญตเรน   วตฺถุนา   ปเร
อติมญฺญติ    โย    เอวรูโป    มาโน    มญฺญนา   มญฺญิตตฺตํ   อุณฺณติ
