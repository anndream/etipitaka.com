อกุสลา   ธมฺมา   อนฺวาสฺสเวยฺยุํ   ตสฺส   สํวราย   น   ปฏิปชฺชติ  น
รกฺขติ    มนินฺทฺริยํ   มนินฺทฺริเย   น   สํวรํ   อาปชฺชติ   อยํ   วุจฺจติ
อสํวโร   ฯ   ตตฺถ   กตมํ   ทุสฺสีลฺยํ   กายิโก   วีติกฺกโม   วาจสิโก
วีติกฺกโม กายิกวาจสิโก วีติกฺกโม อิทํ วุจฺจติ ทุสฺสีลฺยํ ฯ
	[๙๕๘]   ตตฺถ   กตมา   อริยานํ   อทสฺสนกมฺยตา  ตตฺถ  กตเม
อริยา   อริยา   วุจฺจนฺติ   พุทฺธา   จ   พุทฺธสาวกา   จ  ยา  อิเมสํ
อริยานํ   อทสฺสนกมฺยตา  อทฏฺฐุกมฺยตา  อสเมตุกมฺยตา  อสมาคนฺตุกมฺยตา
อยํ     วุจฺจติ     อริยานํ    อทสฺสนกมฺยตา    ฯ    ตตฺถ    กตมา
สทฺธมฺมํ   อโสตุกมฺยตา   ตตฺถ  กตโม  สทฺธมฺโม  จตฺตาโร  สติปฏฺฐานา
จตฺตาโร         สมฺมปฺปธานา         จตฺตาโร         อิทฺธิปาทา
ปญฺจินฺทฺริยานิ   ปญฺจ   พลานิ   สตฺต   โพชฺฌงฺคา   อริโย   อฏฺฐงฺคิโก
มคฺโค   อยํ   วุจฺจติ   สทฺธมฺโม  ยา  อิมสฺส  สทฺธมฺมสฺส  อโสตุกมฺยตา
อสฺสวนกมฺยตา    อนุคฺคเหตุกมฺยตา    อธาเรตุกมฺยตา    อยํ    วุจฺจติ
สทฺธมฺมํ    อโสตุกมฺยตา   ฯ   ตตฺถ   กตมา   อุปารมฺภจิตฺตตา   ตตฺถ
กตโม    อุปารมฺโภ    โย    อุปารมฺโภ    อนูปารมฺโภ   อุปารมฺภนา
อนูปารมฺภนา   อนูปารมฺภิตตฺตํ   อุญฺญา   อวญฺญา  ปริภโว  รนฺธคเวสิตา
อยํ วุจฺจติ อุปารมฺภจิตฺตตา ฯ
	[๙๕๙]    ตตฺถ    กตมํ    มุฏฺฐสจฺจํ    ยา   อสฺสติ   อนุสฺสติ
อปฺปฏิสฺสติ    อสฺสติ    อสรณตา   อธารณตา   ปิลาปนตา   สมฺมุสนตา
อิทํ   วุจฺจติ   มุฏฺฐสจฺจํ   ฯ   ตตฺถ   กตมํ   อสมฺปชญฺญํ   ยํ  อญฺญาณํ
