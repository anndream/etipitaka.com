สมฺปนฺโน  ปุคฺคโล     กญฺจิ    ธมฺมํ    อตฺตโต    อุปคจฺเฉยฺย    เนตํ    ฐานํ
วิชฺชตีติ   ปชานาติ   ฐานญฺจ   โข   เอตํ  วิชฺชติ  ยํ  ปุถุชฺชโน  กญฺจิ
ธมฺมํ  อตฺตโต  อุปคจฺเฉยฺย  ฐานเมตํ  วิชฺชตีติ  ปชานาติ  ฯ อฏฺฐานเมตํ
อนวกาโส   ยํ   ทิฏฺฐิสมฺปนฺโน   ปุคฺคโล   มาตรํ   ชีวิตา  โวโรเปยฺย
เนตํ  ฐานํ  วิชฺชตีติ  ปชานาติ  ฐานญฺจ  โข  เอตํ  วิชฺชติ  ยํ ปุถุชฺชโน
มาตรํ  ชีวิตา  โวโรเปยฺย  ฐานเมตํ  วิชฺชตีติ  ปชานาติ  ฯ อฏฺฐานเมตํ
อนวกาโส      ยํ     ทิฏฺฐิสมฺปนฺโน     ปุคฺคโล     ปิตรํ     ชีวิตา
โวโรเปยฺย  ฯเปฯ  อรหนฺตํ  ชีวิตา  โวโรเปยฺย  ฯเปฯ ทุฏฺเฐน จิตฺเตน
ตถาคตสฺส    โลหิตํ   อุปฺปาเทยฺย   ฯเปฯ   สงฺฆํ   ภินฺเทยฺย   ฯเปฯ
อญฺญํ   สตฺถารํ   อุทฺทิเสยฺย   ฯเปฯ   อฏฺฐมํ   ภวํ  นิพฺพตฺเตยฺย  เนตํ
ฐานํ   วิชฺชตีติ   ปชานาติ   ฐานญฺจ   โข  เอตํ  วิชฺชติ  ยํ  ปุถุชฺชโน
อฏฺฐมํ   ภวํ  นิพฺพตฺเตยฺย  ฐานเมตํ  วิชฺชตีติ  ปชานาติ  ฯ  อฏฺฐานเมตํ
อนวกาโส   ยํ   เอกิสฺสา  โลกธาตุยา  เทฺว  อรหนฺโต  สมฺมาสมฺพุทฺธา
อปุพฺพํ    อจริมํ    อุปฺปชฺเชยฺยุํ    เนตํ    ฐานํ   วิชฺชตีติ   ปชานาติ
ฐานญฺจ   โข   เอตํ   วิชฺชติ  ยํ  เอกิสฺสา  โลกธาตุยา  เอโก  อรหํ
สมฺมาสมฺพุทฺโธ  อุปฺปชฺเชยฺย  ฐานเมตํ  วิชฺชตีติ  ปชานาติ  ฯ อฏฺฐานเมตํ
อนวกาโส   ยํ   เอกิสฺสา   โลกธาตุยา   เทฺว  ราชาโน  จกฺกวตฺติโน
อปุพฺพํ    อจริมํ    อุปฺปชฺเชยฺยุํ    เนตํ    ฐานํ   วิชฺชตีติ   ปชานาติ
ฐานญฺจ   โข   เอตํ  วิชฺชติ  ยํ  เอกิสฺสา  โลกธาตุยา  เอโก  ราชา
จกฺกวตฺติ   อุปฺปชฺเชยฺย   ฐานเมตํ   วิชฺชตีติ  ปชานาติ  ฯ  อฏฺฐานเมตํ
