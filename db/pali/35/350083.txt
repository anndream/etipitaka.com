โน   จ   กิเลโสติปิ   ฯ   รูปกฺขนฺโธ   น   วตฺตพฺโพ  กิเลโส  เจว
กิเลสสมฺปยุตฺโต   จาติปิ   กิเลสสมฺปยุตฺโต   เจว   โน  จ  กิเลโสติปิ
ตโย   ขนฺธา   น   วตฺตพฺพา   กิเลสา   เจว  กิเลสสมฺปยุตฺตา  จาติ
สิยา   กิเลสสมฺปยุตฺตา   เจว   โน   จ  กิเลสา  สิยา  น  วตฺตพฺพา
กิเลสสมฺปยุตฺตา    เจว   โน   จ   กิเลสาติ   สงฺขารกฺขนฺโธ   สิยา
กิเลโส   เจว   กิเลสสมฺปยุตฺโต   จ   สิยา   กิเลสสมฺปยุตฺโต   เจว
โน   จ   กิเลโส   สิยา  น  วตฺตพฺโพ  กิเลโส  เจว  กิเลสมฺปยุตฺโต
จาติปิ   กิเลสสมฺปยุตฺโต   เจว   โน   จ   กิเลโสติปิ  ฯ  รูปกฺขนฺโธ
กิเลสวิปฺปยุตฺตสงฺกิเลสิโก  จตฺตาโร  ขนฺธา สิยา กิเลสวิปฺปยุตฺตสงฺกิเลสิกา
สิยา      กิเลสวิปฺปยุตฺตอสงฺกิเลสิกา      สิยา      น     วตฺตพฺพา
กิเลสวิปฺปยุตฺตสงฺกิเลสิกาติปิ กิเลสวิปฺปยุตฺตอสงฺกิเลสิกาติปิ ฯ
	[๙๖]   รูปกฺขนฺโธ   น   ทสฺสเนน  ปหาตพฺโพ  จตฺตาโร  ขนฺธา
สิยา   ทสฺสเนน   ปหาตพฺพา   สิยา   น   ทสฺสเนน   ปหาตพฺพา   ฯ
รูปกฺขนฺโธ   น  ภาวนาย  ปหาตพฺโพ  จตฺตาโร  ขนฺธา  สิยา  ภาวนาย
ปหาตพฺพา  สิยา  น  ภาวนาย  ปหาตพฺพา  ฯ  รูปกฺขนฺโธ  น  ทสฺสเนน
ปหาตพฺพเหตุโก   จตฺตาโร   ขนฺธา   สิยา   ทสฺสเนน  ปหาตพฺพเหตุกา
สิยา   น   ทสฺสเนน   ปหาตพฺพเหตุกา   ฯ   รูปกฺขนฺโธ  น  ภาวนาย
ปหาตพฺพเหตุโก   จตฺตาโร   ขนฺธา   สิยา   ภาวนาย  ปหาตพฺพเหตุกา
สิยา  น  ภาวนาย  ปหาตพฺพเหตุกา  ฯ  รูปกฺขนฺโธ  อวิตกฺโก  จตฺตาโร
ขนฺธา   สิยา   สวิตกฺกา   สิยา   อวิตกฺกา   ฯ  รูปกฺขนฺโธ  อวิจาโร
