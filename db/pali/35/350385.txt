มหคฺคเตน   อปฺปมาเณน   อเวเรน   อพฺยาปชฺเฌน  ผริตฺวา  วิหรติ  ฯ
อุเปกฺขาสหคเตน   เจตสา   เอกํ   ทิสํ   ผริตฺวา  วิหรติ  ตถา  ทุติยํ
ตถา   ตติยํ   ตถา   จตุตฺถํ  อิติ  อุทฺธมโธ  ติริยํ  สพฺพธิ  สพฺพตฺตตาย
สพฺพาวนฺตํ    โลกํ   อุเปกฺขาสหคเตน   เจตสา   วิปุเลน   มหคฺคเตน
อปฺปมาเณน   อเวเรน   อพฺยาปชฺเฌน   ผริตฺวา   วิหรติ   ฯ   จตุนฺนํ
อปฺปมญฺญานํ   กติ   กุสลา   กติ   อกุสลา   กติ   อพฺยากตา   ฯเปฯ
กติ สรณา กติ อรณา ฯ
	[๗๖๓]  สิยา  กุสลา  สิยา  อพฺยากตา  ฯ  ติสฺโส  อปฺปมญฺญาโย
สุขาย    เวทนาย    สมฺปยุตฺตา   อุเปกฺขา   อทุกฺขมสุขาย   เวทนาย
สมฺปยุตฺตา    ฯ    สิยา    วิปากา    สิยา   วิปากธมฺมธมฺมา   สิยา
เนววิปากนวิปากธมฺมธมฺมา      สิยา      อุปาทินฺนุปาทานิยา     สิยา
อนุปาทินฺนุปาทานิยา  อสงฺกิลิฏฺฐสงฺกิเลสิกา  ฯ  ติสฺโส  อปฺปมญฺญาโย สิยา
สวิตกฺกสวิจารา    สิยา    อวิตกฺกวิจารมตฺตา   สิยา   อวิตกฺกอวิจารา
อุเปกฺขา   อวิตกฺกอวิจารา   ฯ  ติสฺโส  อปฺปมญฺญาโย  สิยา  ปีติสหคตา
สิยา   สุขสหคตา  น  อุเปกฺขาสหคตา  สิยา  น  วตฺตพฺพา  ปีติสหคตาติ
อุเปกฺขา     อุเปกฺขาสหคตา     ฯ    เนวทสฺสเนนนภาวนายปหาตพฺพา
เนวทสฺสเนนนภาวนายปหาตพฺพเหตุกา     สิยา    อาจยคามิโน    สิยา
เนวอาจยคามิโนนอปจยคามิโน    เนวเสกฺขานาเสกฺขา    มหคฺคตา   น
วตฺตพฺพา    ปริตฺตารมฺมณาติปิ   มหคฺคตารมฺมณาติปิ   อปฺปมาณา-
รมฺมณาติปิ  มชฺฌิมา       อนิยตา       น       วตฺตพฺพา      มคฺคารมฺมณาติปิ
