อปฺปมาณารมฺมณา ปญฺญา ฯ
	[๘๑๖]   ตตฺถ   กตมา  มคฺคารมฺมณา  ปญฺญา  อริยมคฺคํ  อารพฺภ
ยา  อุปฺปชฺชติ  ปญฺญา  ปชานนา  ฯเปฯ  อโมโห  ธมฺมวิจโย  สมฺมาทิฏฺฐิ
อยํ     วุจฺจติ     มคฺคารมฺมณา     ปญฺญา    ฯ    จตูสุ    มคฺเคสุ
ปญฺญา   มคฺคเหตุกา   ปญฺญา   ฯ   ตตฺถ   กตมา  มคฺคาธิปตินี  ปญฺญา
อริยมคฺคํ   อธิปตึ   กริตฺวา   ยา   อุปฺปชฺชติ  ปญฺญา  ปชานนา  ฯเปฯ
อโมโห ธมฺมวิจโย สมฺมาทิฏฺฐิ อยํ วุจฺจติ มคฺคาธิปตินี ปญฺญา ฯ
	[๘๑๗]   จตูสุ   ภูมีสุ   วิปาเก   ปญฺญา  สิยา  อุปฺปนฺนา  สิยา
อุปฺปาทินี    น   วตฺตพฺพา   อนุปฺปนฺนาติ   จตูสุ   ภูมีสุ   กุสเล   ตีสุ
ภูมีสุ   กิริยาพฺยากเต   ปญฺญา   สิยา   อุปฺปนฺนา  สิยา  อนุปฺปนฺนา  น
วตฺตพฺพา อุปฺปาทินีติ ฯ
	[๘๑๘]   สพฺพาว   ปญฺญา   สิยา  อตีตา  สิยา  อนาคตา  สิยา
ปจฺจุปฺปนฺนา ฯ
	[๘๑๙]   ตตฺถ   กตมา   อตีตารมฺมณา   ปญฺญา   อตีเต  ธมฺเม
อารพฺภ   ยา   อุปฺปชฺชติ  ปญฺญา  ปชานนา  ฯเปฯ  อโมโห  ธมฺมวิจโย
สมฺมาทิฏฺฐิ   อยํ   วุจฺจติ   อตีตารมฺมณา   ปญฺญา   ฯ   ตตฺถ   กตมา
อนาคตารมฺมณา   ปญฺญา   อนาคเต   ธมฺเม   อารพฺภ   ยา  อุปฺปชฺชติ
ปญฺญา    ปชานนา    ฯเปฯ   อโมโห   ธมฺมวิจโย   สมฺมาทิฏฺฐิ   อยํ
วุจฺจติ   อนาคตารมฺมณา   ปญฺญา   ฯ  ตตฺถ  กตมา  ปจฺจุปฺปนฺนารมฺมณา
ปญฺญา    ปจฺจุปฺปนฺเน    ธมฺเม    อารพฺภ    ยา   อุปฺปชฺชติ   ปญฺญา
