โหติ สงฺโฆ ภินฺโน โหติ อิมานิ ปญฺจ กมฺมานิ อานนฺตริกานิ ฯ
	[๙๘๕]   ตตฺถ   กตมา   ปญฺจ   ทิฏฺฐิโย   สญฺญี   อตฺตา  โหติ
อโรโค    ปรมฺมรณาติ   อิตฺเถเก   อภิวทนฺติ   อสญฺญี   อตฺตา   โหติ
อโรโค     ปรมฺมรณาติ     อิตฺเถเก     อภิวทนฺติ    เนวสญฺญีนาสญฺญี
อตฺตา    โหติ    อโรโค   ปรมฺมรณาติ   อิตฺเถเก   อภิวทนฺติ   สโต
วา   ปน  สตฺตสฺส  อุจฺเฉทํ  วินาสํ  วิภวํ  ปญฺญาเปนฺติ  ทิฏฺฐธมฺมนิพฺพานํ
วา ปเนเก อภิวทนฺติ อิมา ปญฺจ ทิฏฺฐิโย ฯ
	[๙๘๖]   ตตฺถ   กตเม  ปญฺจ  เวรา  ปาณาติปาโต  อทินฺนาทานํ
กาเมสุ    มิจฺฉาจาโร    มุสาวาโท   สุราเมรยมชฺชปมาทฏฺฐานํ   อิเม
ปญฺจ เวรา ฯ
	[๙๘๗]   ตตฺถ   กตเม   ปญฺจ   พฺยสนา  ญาติพฺยสนํ  โภคพฺยสนํ
โรคพฺยสนํ สีลพฺยสนํ ทิฏฺฐิพฺยสนํ  อิเม ปญฺจ พฺยสนา ฯ
	[๙๘๘]   ตตฺถ   กตเม   ปญฺจ   อกฺขนฺติยา   อาทีนวา   พหุโน
ชนสฺส    อปฺปิโย    โหติ   อมนาโป   เวรพหุโล   โหติ   วชฺชพหุโล
สมฺมูฬฺโห   กาลํ   กโรติ   กายสฺส   เภทา  ปรมฺมรณา  อปายํ  ทุคฺคตึ
วินิปาตํ นิรยํ อุปปชฺชติ อิเม ปญฺจ อกฺขนฺติยา อาทีนวา ฯ
	[๙๘๙]   ตตฺถ   กตมานิ   ปญฺจ   ภยานิ  อาชีวกภยํ  อสิโลกภยํ
ปริสสารชฺชภยํ มรณภยํ ทุคฺคติภยํ อิมานิ ปญฺจ ภยานิ ฯ
	[๙๙๐]  ตตฺถ  กตเม  ปญฺจ  ทิฏฺฐธมฺมนิพฺพานวาทา  ฯ  อิเธกจฺโจ
สมโณ   วา   พฺราหฺมโณ   วา   เอวํวาที  โหติ  เอวํทิฏฺฐิ  ยโต  โข
