อุเปกฺขินฺทฺริยํ      สทฺธินฺทฺริยํ วิริยินฺทฺริยํ         สตินฺทฺริยํ         สมาธินฺทฺริยํ
ปญฺญินฺทฺริยํ  อนญฺญตญฺญสฺสามีตินฺทฺริยํ      อญฺญินฺทฺริยํ      อญฺญาตาวินฺทฺริยํ
อิมานิ  วุจฺจนฺติ พาวีสตินฺทฺริยานิ ฯ
	[๑๐๘๐]   ตตฺถ   กตเม   นว   เหตู   ตโย   กุสลเหตู  ตโย
อกุสลเหตู   ตโย   อพฺยากตเหตู   ฯ   ตตฺถ   กตเม  ตโย  กุสลเหตู
อโลโภ    กุสลเหตุ   อโทโส   กุสลเหตุ   อโมโห   กุสลเหตุ   อิเม
ตโย   กุสลเหตู  ฯ  ตตฺถ  กตเม  ตโย  อกุสลเหตู  โลโภ  อกุสลเหตุ
โทโส   อกุสลเหตุ   โมโห   อกุสลเหตุ   อิเม   ตโย  อกุสลเหตู  ฯ
ตตฺถ   กตเม   ตโย   อพฺยากตเหตู   กุสลานํ  วา  ธมฺมานํ  วิปากโต
กิริยาพฺยากเตสุ    วา   ธมฺเมสุ   อโลโภ   อโทโส   อโมโห   อิเม
ตโย อพฺยากตเหตู ฯ อิเม วุจฺจนฺติ นว เหตู ฯ
	[๑๐๘๑]  ตตฺถ  กตเม  จตฺตาโร  อาหารา  กพฬึกาโร  อาหาโร
ผสฺสาหาโร    มโนสญฺเจตนาหาโร    วิญฺญาณาหาโร    อิเม   วุจฺจนฺติ
จตฺตาโร อาหารา ฯ
	[๑๐๘๒]  ตตฺถ  กตเม  สตฺต  ผสฺสา  จกฺขุสมฺผสฺโส  โสตสมฺผสฺโส
ฆานสมฺผสฺโส     ชิวฺหาสมฺผสฺโส     กายสมฺผสฺโส     มโนธาตุสมฺผสฺโส
มโนวิญฺญาณธาตุสมฺผสฺโส อิเม วุจฺจนฺติ สตฺต ผสฺสา ฯ
	[๑๐๘๓]   ตตฺถ   กตมา  สตฺต  เวทนา  จกฺขุสมฺผสฺสชา  เวทนา
โสตสมฺผสฺสชา    เวทนา    ฆานสมฺผสฺสชา   เวทนา   ชิวฺหาสมฺผสฺสชา
เวทนา     กายสมฺผสฺสชา    เวทนา    มโนธาตุสมฺผสฺสชา    เวทนา  มโน
