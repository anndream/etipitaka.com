ทุปฺปญฺโญ   สมาโน   ปญฺญวาติ   มํ  ชโน  ชานาตูติ  อิจฺฉติ  อขีณาสโว
สมาโน   ขีณาสโวติ   มํ   ชโน   ชานาตูติ   อิจฺฉติ   ยา   เอวรูปา
อิจฺฉา    อิจฺฉาคตํ   ปาปิจฺฉตา   ราโค   สาราโค   ฯเปฯ   จิตฺตสฺส
สาราโค อยํ วุจฺจติ ปาปิจฺฉตา ฯ
	[๘๖๙]   ตตฺถ   กตมํ   สิงฺคํ   ยํ   สิงฺคํ   สิงฺคารตา  จตุรตา
จาตุริยํ ปริกฺขตตา ปาริกฺขติยํ อิทํ วุจฺจติ สิงฺคํ ฯ
	[๘๗๐]  ตตฺถ  กตมํ  ตินฺติณํ  ยํ  ตินฺติณํ  ตินฺติณายนา ตินฺติณายิตตฺตํ
โลลุปฺปํ         โลลุปฺปายนา        โลลุปฺปายิตตฺตํ        ปุญฺจิกตา
สาธุกมฺยตา อิทํ วุจฺจติ ตินฺติณํ ฯ
	[๘๗๑]    ตตฺถ    กตมํ    จาปลฺยํ   จีวรมณฺฑนา   ปตฺตมณฺฑนา
เสนาสนมณฺฑนา     อิมสฺส     วา     ปูติกายสฺส    พาหิรานํ    วา
ปริกฺขารานํ    มณฺฑนา    วิภูสนา    เกฬนา    ปริเกฬนา   คิทฺธิกตา
คิทฺธิกตฺตํ จปลตา จาปลฺยํ อิทํ วุจฺจติ จาปลฺยํ ฯ
	[๘๗๒]   ตตฺถ   กตมา   อสภาควุตฺติ   มาตริ   วา  ปิตริ  วา
เชฏฺเฐ  วา  ภาตริ  วา  อาจริเยสุ  วา  อุปชฺฌาเย  วา  พุทฺเธ  วา
สาวเกสุ    วา    อญฺญตรญฺญตเรสุ    ครุฏฺฐานิเกสุ    วิปฺปฏิกูลคาหิตา
วิปจฺจนีกสาตตา    อนาทริยํ    อนาทรตา    อคารวตา   อปฺปฏิสฺสวตา
อยํ วุจฺจติ อสภาควุตฺติ ฯ
	[๘๗๓]  ตตฺถ  กตมา อรติ ปนฺเตสุ วา เสนาสเนสุ อญฺญต-
รญฺญตเรสุ  วา    อธิกุสเลสุ    ธมฺเมสุ    อรติ   อรติกา   อนภิรติ   อนภิรมนา
