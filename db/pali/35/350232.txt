	[๓๗๒]   กตเม   ธมฺมา  อพฺยากตา  ยสฺมึ  สมเย  กามาวจรสฺส
กุสลสฺส   กมฺมสฺส   กตตฺตา   อุปจิตตฺตา   วิปากํ  จกฺขุวิญฺญาณํ  อุปฺปนฺนํ
โหติ    อุเปกฺขาสหคตํ    รูปารมฺมณํ    ตสฺมึ   สมเย   สงฺขารปจฺจยา
วิญฺญาณํ      วิญฺญาณปจฺจยา      นามํ     นามปจฺจยา     ฉฏฺฐายตนํ
ฉฏฺฐายตนปจฺจยา   ผสฺโส   ผสฺสปจฺจยา   เวทนา  เวทนาปจฺจยา  ภโว
ภวปจฺจยา    ชาติ    ชาติปจฺจยา   ชรามรณํ   เอวเมตสฺส   เกวลสฺส
ทุกฺขกฺขนฺธสฺส สมุทโย โหติ ฯ
	[๓๗๓]   ตตฺถ   กตโม   สงฺขาโร   ยา   เจตนา   สญฺเจตนา
สญฺเจตยิตตฺตํ   อยํ   วุจฺจติ  สงฺขาโร   ฯ  ตตฺถ  กตมํ  สงฺขารปจฺจยา
วิญฺญาณํ   ยํ   จิตฺตํ   มโน   มานสํ   ฯเปฯ   ตชฺชา  จกฺขุวิญฺญาณธาตุ
อิทํ   วุจฺจติ   สงฺขารปจฺจยา   วิญฺญาณํ  ฯ  ตตฺถ  กตมํ  วิญฺญาณปจฺจยา
นามํ    เวทนากฺขนฺโธ    สญฺญากฺขนฺโธ   สงฺขารกฺขนฺโธ   อิทํ   วุจฺจติ
วิญฺญาณปจฺจยา    นามํ    ฯ   ตตฺถ   กตมํ   นามปจฺจยา   ฉฏฺฐายตนํ
ยํ    จิตฺตํ    มโน   มานสํ   ฯเปฯ   ตชฺชา   จกฺขุวิญฺญาณธาตุ   อิทํ
วุจฺจติ   นามปจฺจยา   ฉฏฺฐายตนํ   ฯ   ตตฺถ  กตโม  ฉฏฺฐายตนปจฺจยา
ผสฺโส    โย   ผสฺโส   ผุสนา   สมฺผุสนา   สมฺผุสิตตฺตํ   อยํ   วุจฺจติ
ฉฏฺฐายตนปจฺจยา   ผสฺโส   ฯ   ตตฺถ   กตมา   ผสฺสปจฺจยา   เวทนา
ยํ   เจตสิกํ   เนว  สาตํ  นาสาตํ  เจโตสมฺผสฺสชํ  อทุกฺขมสุขํ  เวทยิตํ
เจโตสมฺผสฺสชา    อทุกฺขมสุขา    เวทนา   อยํ   วุจฺจติ   ผสฺสปจฺจยา
เวทนา   ฯ   ตตฺถ   กตโม   เวทนาปจฺจยา   ภโว  ฐเปตฺวา  เวทนํ
