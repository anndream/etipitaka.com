โพชฺฌงฺเคหิ สมฺปยุตฺตา ฯ
	[๕๖๑]     สตฺต     โพชฺฌงฺคา     สติสมฺโพชฺฌงฺโค     ฯเปฯ
อุเปกฺขาสมฺโพชฺฌงฺโค  ฯ  ตตฺถ  กตโม  สติสมฺโพชฺฌงฺโค  อิธ  ภิกฺขุ ยสฺมึ
สมเย   โลกุตฺตรํ   ฌานํ   ภาเวติ   นิยฺยานิกํ   อปจยคามึ  ทิฏฺฐิคตานํ
ปหานาย   ปฐมาย   ภูมิยา   ปตฺติยา  วิวิจฺเจว  กาเมหิ  ฯเปฯ  ปฐมํ
ฌานํ    อุปสมฺปชฺช    วิหรติ    ทุกฺขาปฏิปทํ   ทนฺธาภิญฺญํ   ยา   ตสฺมึ
สมเย   สติ   อนุสฺสติ   ฯเปฯ   สมฺมาสติ   สติสมฺโพชฺฌงฺโค   มคฺคงฺคํ
มคฺคปริยาปนฺนํ    อยํ    วุจฺจติ    สติสมฺโพชฺฌงฺโค   อวเสสา   ธมฺมา
สติสมฺโพชฺฌงฺคสมฺปยุตฺตา   ฯเปฯ  อวเสสา  ธมฺมา  ธมฺมวิจยสมฺโพชฺฌงฺค-
*สมฺปยุตฺตา    ฯเปฯ    อวเสสา    ธมฺมา   วิริยสมฺโพชฺฌงฺคสมฺปยุตฺตา
ฯเปฯ        อวเสสา        ธมฺมา        ปีติสมฺโพชฺฌงฺคสมฺปยุตฺตา
ฯเปฯ     อวเสสา    ธมฺมา    ปสฺสทฺธิสมฺโพชฺฌงฺคสมฺปยุตฺตา    ฯเปฯ
อวเสสา    ธมฺมา    สมาธิสมฺโพชฺฌงฺคสมฺปยุตฺตา    ฯ   ตตฺถ   กตโม
อุเปกฺขาสมฺโพชฺฌงฺโค    อิธ   ภิกฺขุ   ยสฺมึ   สมเย   โลกุตฺตรํ   ฌานํ
ภาเวติ   นิยฺยานิกํ   อปจยคามึ   ทิฏฺฐิคตานํ  ปหานาย  ปฐมาย  ภูมิยา
ปตฺติยา   วิวิจฺเจว   กาเมหิ   ฯเปฯ   ปฐมํ  ฌานํ  อุปสมฺปชฺช  วิหรติ
ทุกฺขาปฏิปทํ   ทนฺธาภิญฺญํ   ยา   ตสฺมึ   สมเย   อุเปกฺขา   อุเปกฺขนา
อชฺฌุเปกฺขนา     มชฺฌตฺตตา    จิตฺตสฺส    อุเปกฺขาสมฺโพชฺฌงฺโค    อยํ
วุจฺจติ         อุเปกฺขาสมฺโพชฺฌงฺโค         อวเสสา        ธมฺมา
อุเปกฺขาสมฺโพชฺฌงฺคสมฺปยุตฺตา ฯ
