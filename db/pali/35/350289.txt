เตน วุจฺจติ จิตฺตํ ปคฺคณฺหาตีติ ฯ
	[๕๐๐]   ปทหตีติ   ตตฺถ   กตมํ   สมฺมปฺปธานํ   โย   เจตสิโก
วิริยารมฺโภ    ฯเปฯ    สมฺมาวายาโม    วิริยสมฺโพชฺฌงฺโค    มคฺคงฺคํ
มคฺคปริยาปนฺนํ     อิทํ    วุจฺจติ    สมฺมปฺปธานํ    อวเสสา    ธมฺมา
สมฺมปฺปธานสมฺปยุตฺตา ฯ
	[๕๐๑]   ตตฺถ   กตมํ   สมฺมปฺปธานํ   อิธ   ภิกฺขุ  ยสฺมึ  สมเย
โลกุตฺตรํ   ฌานํ   ภาเวติ   นิยฺยานิกํ  อปจยคามึ  ทิฏฺฐิคตานํ  ปหานาย
ปฐมาย   ภูมิยา   ปตฺติยา   วิวิจฺเจว   กาเมหิ   ฯเปฯ   ปฐมํ  ฌานํ
อุปสมฺปชฺช    วิหรติ    ทุกฺขาปฏิปทํ   ทนฺธาภิญฺญํ   โย   ตสฺมึ   สมเย
เจตสิโก  วิริยารมฺโภ  ฯเปฯ  สมฺมาวายาโม  วิริยสมฺโพชฺฌงฺโค  มคฺคงฺคํ
มคฺคปริยาปนฺนํ     อิทํ    วุจฺจติ    สมฺมปฺปธานํ    อวเสสา    ธมฺมา
สมฺมปฺปธานสมฺปยุตฺตา ฯ
		     อภิธมฺมภาชนียํ ฯ
	[๕๐๒]    จตฺตาโร    สมฺมปฺปธานา   อิธ   ภิกฺขุ   อนุปฺปนฺนานํ
ปาปกานํ   อกุสลานํ   ธมฺมานํ   อนุปฺปาทาย   ฉนฺทํ   ชเนติ   วายมติ
วิริยํ    อารภติ    จิตฺตํ   ปคฺคณฺหาติ   ปทหติ   อุปฺปนฺนานํ   ปาปกานํ
อกุสลานํ   ธมฺมานํ   ปหานาย   ฉนฺทํ   ชเนติ  วายมติ  วิริยํ  อารภติ
จิตฺตํ   ปคฺคณฺหาติ   ปทหติ   อนุปฺปนฺนานํ   กุสลานํ  ธมฺมานํ  อุปฺปาทาย
ฉนฺทํ   ชเนติ   วายมติ   วิริยํ   อารภติ   จิตฺตํ   ปคฺคณฺหาติ   ปทหติ
อุปฺปนฺนานํ    กุสลานํ    ธมฺมานํ   ฐิติยา   อสมฺโมสาย   ภิยฺโยภาวาย
