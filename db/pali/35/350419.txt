สอุตฺตรา    อตฺถปฏิสมฺภิทา    สิยา   สอุตฺตรา   สิยา   อนุตฺตรา   ฯ
อรณาติ ฯ
		       ปญฺหาปุจฺฉกํ
		 ปฏิสมฺภิทาวิภงฺโค สมตฺโต ฯ
		      ______________
		       ญาณวิภงฺโค
	[๗๙๕]   เอกวิเธน   ญาณวตฺถุ   ฯ   ปญฺจ  วิญฺญาณา  น  เหตู
อเหตุกา    เหตุวิปฺปยุตฺตา    สปฺปจฺจยา    สงฺขตา   อรูปา   โลกิยา
สาสวา    สญฺโญชนิยา    คนฺถนิยา    โอฆนิยา   โยคนิยา   นีวรณิยา
ปรามฏฺฐา   อุปาทานิยา  สงฺกิเลสิกา  อพฺยากตา  สารมฺมณา  อเจตสิกา
วิปากา   อุปาทินฺนุปาทานิยา   อสงฺกิลิฏฺฐสงฺกิเลสิกา  น  สวิตกฺกสวิจารา
น   อวิตกฺกวิจารมตฺตา   อวิตกฺกอวิจารา  น  ปีติสหคตา  เนวทสฺสเนน-
*นภาวนายปหาตพฺพา เนวทสฺสเนนนภาวนายปหาตพฺพเหตุกา
เนวอาจยคามิโนนอปจยคามิโน  เนวเสกฺขานาเสกฺขา  ปริตฺตา กามาวจรา
น  รูปาวจรา  น  อรูปาวจรา  ปริยาปนฺนา  โน  อปริยาปนฺนา  อนิยตา
อนิยฺยานิกา   อุปฺปนฺนา   มโนวิญฺญาณวิญฺเญยฺยา   อนิจฺจา  ชราภิภูตา  ฯ
ปญฺจ    วิญฺญาณา    อุปฺปนฺนวตฺถุกา   อุปฺปนฺนารมฺมณา   ปุเรชาตวตฺถุกา
ปุเรชาตารมฺมณา    อชฺฌตฺติกวตฺถุกา    พาหิรารมฺมณา   อสมฺภินฺน-
วตฺถุกา  อสมฺภินฺนารมฺมณา        นานาวตฺถุกา        นานารมฺมณา        น
