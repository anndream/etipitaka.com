สติสมฺโพชฺฌงฺโค    มคฺคงฺคํ   มคฺคปริยาปนฺนํ   อิทํ   วุจฺจติ   สติปฏฺฐานํ
อวเสสา ธมฺมา สติปฏฺฐานสมฺปยุตฺตา ฯ
		     อภิธมฺมภาชนียํ ฯ
	[๔๖๒]   จตฺตาโร   สติปฏฺฐานา  อิธ  ภิกฺขุ  กาเย  กายานุปสฺสี
วิหรติ   อาตาปี   สมฺปชาโน   สติมา  วิเนยฺย  โลเก  อภิชฺฌาโทมนสฺสํ
เวทนาสุ   เวทนานุปสฺสี   วิหรติ   อาตาปี  สมฺปชาโน  สติมา  วิเนยฺย
โลเก  อภิชฺฌาโทมนสฺสํ  จิตฺเต  จิตฺตานุปสฺสี  วิหรติ  อาตาปี  สมฺปชาโน
สติมา    วิเนยฺย    โลเก    อภิชฺฌาโทมนสฺสํ   ธมฺเมสุ   ธมฺมานุปสฺสี
วิหรติ  อาตาปี  สมฺปชาโน  สติมา  วิเนยฺย  โลเก  อภิชฺฌาโทมนสฺสํ  ฯ
จตุนฺนํ     สติปฏฺฐานานํ     กติ     กุสลา    กติ    อกุสลา    กติ
อพฺยากตา ฯเปฯ กติ สรณา กติ อรณา ฯ
	[๔๖๓]   สิยา  กุสลา  สิยา  อพฺยากตา  สิยา  สุขาย  เวทนาย
สมฺปยุตฺตา   สิยา   อทุกฺขมสุขาย   เวทนาย  สมฺปยุตฺตา  สิยา  วิปากา
สิยา   วิปากธมฺมธมฺมา   อนุปาทินฺนอนุปาทานิยา   อสงฺกิลิฏฺฐอสงฺกิเลสิกา
สิยา      สวิตกฺกสวิจารา      สิยา     อวิตกฺกวิจารมตฺตา     สิยา
อวิตกฺกอวิจารา     สิยา    ปีติสหคตา    สิยา    สุขสหคตา    สิยา
อุเปกฺขาสหคตา      เนวทสฺสเนนนภาวนายปหาตพฺพา     เนวทสฺสเนน-
*นภาวนายปหาตพฺพเหตุกา  สิยา  อปจยคามิโน  สิยา  เนวอาจยคามิโน-
*นอปจยคามิโน    สิยา    เสกฺขา    สิยา    อเสกฺขา    อปฺปมาณา  อปฺป-
มาณารมฺมณา    ปณีตา    สิยา    สมฺมตฺตนิยตา    สิยา   อนิยตา
