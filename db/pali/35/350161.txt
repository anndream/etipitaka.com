ตีณิ   สจฺจา   สิยา   สุขสหคตา   สิยา  น  สุขสหคตา  ฯ  นิโรธสจฺจํ
น    อุเปกฺขาสหคตํ    ตีณิ    สจฺจา   สิยา   อุเปกฺขาสหคตา   สิยา
น   อุเปกฺขาสหคตา   ฯ   สมุทยสจฺจํ   กามาวจรํ   เทฺว   สจฺจา  น
กามาวจรา   ทุกฺขสจฺจํ   สิยา   กามาวจรํ   สิยา   น  กามาวจรํ  ฯ
ตีณิ   สจฺจา   น   รูปาวจรา   ทุกฺขสจฺจํ   สิยา   รูปาวจรํ  สิยา  น
รูปาวจรํ   ฯ  ตีณิ  สจฺจา  น  อรูปาวจรา  ทุกฺขสจฺจํ  สิยา  อรูปาวจรํ
สิยา   น   อรูปาวจรํ   ฯ   เทฺว   สจฺจา  ปริยาปนฺนา  เทฺว  สจฺจา
อปริยาปนฺนา   ฯ   มคฺคสจฺจํ   นิยฺยานิกํ   ตีณิ  สจฺจา  อนิยฺยานิกา  ฯ
มคฺคสจฺจํ   นิยตํ   นิโรธสจฺจํ   อนิยตํ   เทฺว   สจฺจา   สิยา   นิยตา
สิยา   อนิยตา  ฯ  เทฺว  สจฺจา  สอุตฺตรา  เทฺว  สจฺจา  อนุตฺตรา  ฯ
สมุทยสจฺจํ    สรณํ   เทฺว   สจฺจา   อรณา   ทุกฺขสจฺจํ   สิยา   สรณํ
สิยา อรณนฺติ ฯ
		      ปญฺหาปุจฺฉกํ ฯ
		   สจฺจวิภงฺโค สมตฺโต ฯ
		        _________
		      อินฺทฺริยวิภงฺโค
	[๒๓๖]    พาวีสตินฺทฺริยานิ   จกฺขุนฺทฺริยํ   โสตินฺทฺริยํ   ฆานินฺทฺริยํ
ชิวฺหินฺทฺริยํ    กายินฺทฺริยํ    มนินฺทฺริยํ   อิตฺถินฺทฺริยํ   ปุริสินฺทฺริยํ  ชีวิตินฺทฺริยํ
สุขินฺทฺริยํ  ทุกฺขินฺทฺริยํ  โสมนสฺสินฺทฺริยํ โทมนสฺสินฺทฺริยํ   อุเปกฺขินฺทฺริยํ
