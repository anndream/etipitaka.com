วา   ฯเปฯ   เนว  โหติ  น  น  โหติ  ตถาคโต  ปรมฺมรณา  อิทเมว
สจฺจํ    โมฆมญฺญนฺติ   วา   ยา   เอวรูปา   ทิฏฺฐิ   ทิฏฺฐิคตํ   ฯเปฯ
วิปริเยสคฺคาโห  อยํ  วุจฺจติ  อิทํสจฺจาภินิเวโส  กายคนฺโถ  ฯ  ฐเปตฺวา
สีลพฺพตปรามาสํ    กายคนฺถํ    สพฺพาปิ   มิจฺฉาทิฏฺฐิ   อิทํสจฺจาภินิเวโส
กายคนฺโถ ฯ อิเม จตฺตาโร คนฺถา ฯ
	[๙๖๓]   ตตฺถ   กตเม  จตฺตาโร  โอฆา  ฯเปฯ  โยคา  ฯเปฯ
จตฺตาริ    อุปาทานานิ    กามุปาทานํ    ทิฏฺฐุปาทานํ    สีลพฺพตุปาทานํ
อตฺตวาทุปาทานํ  ฯ  ตตฺถ  กตมํ  กามุปาทานํ  โย  กาเมสุ  กามจฺฉนฺโท
ฯเปฯ    กามชฺโฌสานํ    อิทํ    วุจฺจติ    กามุปาทานํ    ฯ    ตตฺถ
กตมํ   ทิฏฺฐุปาทานํ   นตฺถิ   ทินฺนํ   นตฺถิ   ยิฏฺฐํ   ฯเปฯ  เย  อิมญฺจ
โลกํ   ปรญฺจ   โลกํ   สยํ   อภิญฺญา   สจฺฉิกตฺวา   ปเวเทนฺตีติ   ยา
เอวรูปา    ทิฏฺฐิ    ทิฏฺฐิคตํ   ฯเปฯ   วิปริเยสคฺคาโห   อิทํ   วุจฺจติ
ทิฏฺฐุปาทานํ    ฯ    ฐเปตฺวา    สีลพฺพตุปาทานญฺจ   อตฺตวาทุปาทานญฺจ
สพฺพาปิ   มิจฺฉาทิฏฺฐิ   ทิฏฺฐุปาทานํ   ฯ   ตตฺถ   กตมํ   สีลพฺพตุปาทานํ
อิโต   พหิทฺธา  สมณพฺราหฺมณานํ  สีเลน  สุทฺธิ  วเตน  สุทฺธิ  สีลพฺพเตน
สุทฺธีติ    ยา    เอวรูปา   ทิฏฺฐิ   ทิฏฺฐิคตํ   ฯเปฯ   วิปริเยสคฺคาโห
อิทํ   วุจฺจติ   สีลพฺพตุปาทานํ   ฯ   ตตฺถ   กตมํ  อตฺตวาทุปาทานํ  อิธ
อสฺสุตวา    ปุถุชฺชโน    อริยานํ    อทสฺสาวี   อริยธมฺมสฺส   อโกวิโท
อริยธมฺเม   อวินีโต   สปฺปุริสานํ   อทสฺสาวี   สปฺปุริสธมฺมสฺส  อโกวิโท
สปฺปุริสธมฺเม    อวินีโต    รูปํ   อตฺตโต   สมนุปสฺสติ   รูปวนฺตํ   วา
