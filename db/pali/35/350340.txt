ราโค   สาราโค   ฯเปฯ  จิตฺตสฺส  สาราโค  อยํ  วุจฺจติ  อภิชฺฌา  ฯ
ตตฺถ  กตโม  โลโก  ปญฺจุปาทานกฺขนฺธา  โลโก  อยํ  วุจฺจติ  โลโก  ฯ
อยํ  อภิชฺฌา  อิมมฺหิ  โลเก  สนฺตา  โหติ  สมิตา  วูปสนฺตา  อตฺถงฺคตา
อพฺภตฺถงฺคตา    อปฺปิตา    พฺยปฺปิตา   โสสิตา   วิโสสิตา   พฺยนฺตีกตา
เตน วุจฺจติ อภิชฺฌํ โลเก ปหายาติ ฯ
	[๖๒๖]   วิคตาภิชฺเฌน   เจตสาติ   ตตฺถ  กตมํ  จิตฺตํ  ยํ  จิตฺตํ
มโน   มานสํ   ฯเปฯ   ตชฺชา   มโนวิญฺญาณธาตุ   อิทํ   วุจฺจติ  จิตฺตํ
อิทํ จิตฺตํ วิคตาภิชฺฌํ โหติ เตน วุจฺจติ วิคตาภิชฺเฌน เจตสาติ ฯ
	[๖๒๗]   วิหรตีติ  อิริยติ  วตฺตติ  ปาเลติ  ยเปติ  ยาเปติ  จรติ
วิหรติ เตน วุจฺจติ วิหรตีติ ฯ
	[๖๒๘]   อภิชฺฌาย   จิตฺตํ   ปริโสเธตีติ   ตตฺถ  กตมา  อภิชฺฌา
โย  ราโค  สาราโค  ฯเปฯ  จิตฺตสฺส  สาราโค  อยํ  วุจฺจติ อภิชฺฌา ฯ
ตตฺถ  กตมํ  จิตฺตํ   ยํ  จิตฺตํ  มโน  มานสํ ฯเปฯ ตชฺชา มโนวิญฺญาณธาตุ
อิทํ     วุจฺจติ     จิตฺตํ    ฯ    อิทํ    จิตฺตํ    อิมาย    อภิชฺฌาย
โสเธติ   วิโสเธติ   ปริโสเธติ   โมเจติ   วิโมเจติ  ปริโมเจติ  เตน
วุจฺจติ อภิชฺฌาย จิตฺตํ ปริโสเธตีติ ฯ
	[๖๒๙]    พฺยาปาทปโทสํ   ปหายาติ   อตฺถิ   พฺยาปาโท   อตฺถิ
ปโทโส  ฯ  ตตฺถ  กตโม  พฺยาปาโท  โย  จิตฺตสฺส  อาฆาโต  ปฏิฆาโต
ปฏิฆํ    ปฏิวิโรโธ    โกโป   ปโกโป   สมฺปโกโป   โทโส   ปโทโส
สมฺปโทโส   จิตฺตสฺส   พฺยาปตฺติ  มโนปโทโส  โกโธ  กุชฺฌนา  กุชฺฌิตตฺตํ
