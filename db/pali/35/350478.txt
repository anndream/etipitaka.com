อุณฺณติ     อุณฺณาโม    ธโช    สมฺปคฺคาโห    เกตุกมฺยตา    จิตฺตสฺส
อยํ วุจฺจติ เสยฺยสฺส เสยฺโยหมสฺมีติ มาโน ฯ
	[๘๘๗]  ตตฺถ  กตโม  เสยฺยสฺส  สทิโสหมสฺมีติ  มาโน  อิเธกจฺโจ
เสยฺโย  โหติ  ชาติยา วา โคตฺเตน วา โกลปุตฺติเยน วา วณฺณโปกฺขรตาย
วา     ธเนน     วา     อชฺเฌเนน    วา    กมฺมายตเนน    วา
สิปฺปายตเนน   วา   วิชฺชฏฺฐาเนน   วา   สุเตน  วา  ปฏิภาเณน  วา
อญฺญตรญฺญตเรน   วตฺถุนา   ปเรหิ   สทิสํ   อตฺตานํ   ทหติ   โส   ตํ
นิสฺสาย   มานํ   ชปฺเปติ   โย   เอวรูโป   มาโน  มญฺญนา  มญฺญิตตฺตํ
อุณฺณติ     อุณฺณาโม    ธโช    สมฺปคฺคาโห    เกตุกมฺยตา    จิตฺตสฺส
อยํ วุจฺจติ เสยฺยสฺส สทิโสหมสฺมีติ มาโน ฯ
	[๘๘๘]   ตตฺถ  กตโม  เสยฺยสฺส  หีโนหมสฺมีติ  มาโน  อิเธกจฺโจ
เสยฺโย  โหติ  ชาติยา วา โคตฺเตน วา โกลปุตฺติเยน วา วณฺณโปกฺขรตาย
วา     ธเนน     วา     อชฺเฌเนน    วา    กมฺมายตเนน    วา
สิปฺปายตเนน   วา   วิชฺชฏฺฐาเนน   วา   สุเตน  วา  ปฏิภาเณน  วา
อญฺญตรญฺญตเรน    วตฺถุนา   ปเรหิ   หีนํ   อตฺตานํ   ทหติ   โส   ตํ
นิสฺสาย    โอมานํ   ชปฺเปติ   โย   เอวรูโป   โอมาโน   โอมญฺญนา
โอมญฺญิตตฺตํ      หีฬนา      โอหีฬนา      โอหีฬิตตฺตํ      อตฺตุญฺญา
อตฺตาวญฺญา อตฺตปริภโว อยํ วุจฺจติ เสยฺยสฺส หีโนหมสฺมีติ มาโน ฯ
	[๘๘๙]  ตตฺถ  กตโม  สทิสสฺส  เสยฺโยหมสฺมีติ  มาโน  อิเธกจฺโจ
สทิโส   โหติ   ชาติยา  วา  โคตฺเตน  วา  โกลปุตฺติเยน  วา  ฯเปฯ
