สงฺกิเลสํ   โวทานํ  วุฏฺฐานํ  ยถาภูตํ  ญาณํ  ฯ  ฌายีติ  จตฺตาโร  ฌายี
อตฺเถกจฺโจ   ฌายี   สมฺปตฺตึเยว  สมานํ  วิปตฺตีติ  ปจฺเจติ  อตฺเถกจฺโจ
ฌายี     วิปตฺตึเยว     สมานํ    สมฺปตฺตีติ    ปจฺเจติ    อตฺเถกจฺโจ
ฌายี   สมฺปตฺตึเยว   สมานํ   สมฺปตฺตีติ   ปจฺเจติ   อตฺเถกจฺโจ   ฌายี
วิปตฺตึเยว   สมานํ   วิปตฺตีติ   ปจฺเจติ   อิเม   จตฺตาโร   ฌายี   ฯ
อปเรปิ    จตฺตาโร    ฌายี   อตฺเถกจฺโจ   ฌายี   ทนฺธํ   สมาปชฺชติ
ขิปฺปํ   วุฏฺฐาติ   อตฺเถกจฺโจ   ฌายี   ขิปฺปํ  สมาปชฺชติ  ทนฺธํ  วุฏฺฐาติ
อตฺเถกจฺโจ   ฌายี   ทนฺธํ   สมาปชฺชติ   ทนฺธํ   วุฏฺฐาติ   อตฺเถกจฺโจ
ฌายี   ขิปฺปํ   สมาปชฺชติ   ขิปฺปํ   วุฏฺฐาติ   อิเม  จตฺตาโร  ฌายี  ฯ
อปเรปิ   จตฺตาโร   ฌายี   อตฺเถกจฺโจ   ฌายี  สมาธิสฺมึ  สมาธิกุสโล
โหติ   น   สมาธิสฺมึ   สมาปตฺติกุสโล   อตฺเถกจฺโจ   ฌายี   สมาธิสฺมึ
สมาปตฺติกุสโล   โหติ   น   สมาธิสฺมึ   สมาธิกุสโล  อตฺเถกจฺโจ  ฌายี
สมาธิสฺมึ    สมาธิกุสโล    จ   โหติ   สมาธิสฺมึ   สมาปตฺติกุสโล   จ
อตฺเถกจฺโจ   ฌายี   เนว   สมาธิสฺมึ  สมาธิกุสโล  โหติ  น  สมาธิสฺมึ
สมาปตฺติกุสโล   อิเม   จตฺตาโร   ฌายี  ฯ  ฌานนฺติ  จตฺตาริ  ฌานานิ
ปฐมํ   ฌานํ   ทุติยํ   ฌานํ   ตติยํ  ฌานํ  จตุตฺถํ  ฌานํ  ฯ  วิโมกฺโขติ
อฏฺฐ    วิโมกฺขา    รูปี    รูปานิ   ปสฺสติ   อยํ   ปฐโม   วิโมกฺโข
อชฺฌตฺตํ   อรูปสญฺญี   พหิทฺธา   รูปานิ   ปสฺสติ   อยํ  ทุติโย  วิโมกฺโข
สุภนฺเตฺวว   อธิมุตฺโต  โหติ  อยํ  ตติโย  วิโมกฺโข  สพฺพโส  รูปสญฺญานํ
สมติกฺกมา    ปฏิฆสญฺญานํ    อตฺถงฺคมา    นานตฺตสญฺญานํ   อมนสิการา
