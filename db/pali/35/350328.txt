สิยา   สปฺปีติกา   สิยา  อปฺปีติกา  ฯ  สมฺมาสงฺกปฺโป  ปีติสหคโต  สตฺต
มคฺคงฺคา   สิยา   ปีติสหคตา   สิยา  น  ปีติสหคตา  ฯ  สมฺมาสงฺกปฺโป
สุขสหคโต   สตฺต  มคฺคงฺคา  สิยา  สุขสหคตา  สิยา  น  สุขสหคตา  ฯ
สมฺมาสงฺกปฺโป  น  อุเปกฺขาสหคโต  สตฺต  มคฺคงฺคา สิยา อุเปกฺขาสหคตา
สิยา    น   อุเปกฺขาสหคตา   ฯ   น   กามาวจรา   น   รูปาวจรา
น   อรูปาวจรา   อปริยาปนฺนา   สิยา   นิยฺยานิกา  สิยา  อนิยฺยานิกา
สิยา นิยตา สิยา อนิยตา อนุตฺตรา อรณาติ ฯ
		      ปญฺหาปุจฺฉกํ ฯ
		   มคฺควิภงฺโค สมตฺโต ฯ
		     _______________
		       ฌานวิภงฺโค
	[๕๙๙]  อิธ  ภิกฺขุ ปาติโมกฺขสํวรสํวุโต วิหรติ อาจารโคจรสมฺปนฺโน
อณุมตฺเตสุ    วชฺเชสุ    ภยทสฺสาวี    สมาทาย   สิกฺขติ   สิกฺขาปเทสุ
อินฺทฺริเยสุ     คุตฺตทฺวาโร     โภชเน    มตฺตญฺญู    ปุพฺพรตฺตาปรรตฺตํ
ชาคริยานุโยคมนุยุตฺโต    สาตจฺจํ    เนปกฺกํ    โพธิปกฺขิกานํ   ธมฺมานํ
ภาวนานุโยคมนุยุตฺโต   ฯ   โส   อภิกฺกนฺเต   ปฏิกฺกนฺเต  สมฺปชานการี
โหติ   อาโลกิเต   วิโลกิเต  สมฺปชานการี  โหติ  สมฺมิญฺชิเต  ปสาริเต
สมฺปชานการี    โหติ    สงฺฆาฏิปตฺตจีวรธารเณ    สมฺปชานการี   โหติ
อสิเต  ปีเต  ขายิเต  สายิเต  สมฺปชานการี  โหติ  อุจฺจารปสฺสาวกมฺเม
