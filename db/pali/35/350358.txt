	[๗๑๗]   อิธ   ภิกฺขุ   ยสฺมึ  สมเย  รูปูปปตฺติยา  มคฺคํ  ภาเวติ
วิตกฺกวิจารานํ   วูปสมา   ฯเปฯ   ตติยํ    ฌานํ   อุปสมฺปชฺช   วิหรติ
ปฐวีกสิณํ   ตสฺมึ   สมเย   ติวงฺคิกํ   ฌานํ   โหติ   ปีติ  สุขํ  จิตฺตสฺส
เอกคฺคตา อิทํ วุจฺจติ ตติยํ ฌานํ อวเสสา ธมฺมา ฌานสมฺปยุตฺตา ฯ
	[๗๑๘]   อิธ   ภิกฺขุ   ยสฺมึ  สมเย  รูปูปปตฺติยา  มคฺคํ  ภาเวติ
ปีติยา   จ  วิราคา  ฯเปฯ  จตุตฺถํ  ฌานํ  อุปสมฺปชฺช  วิหรติ  ปฐวีกสิณํ
ตสฺมึ    สมเย    ทุวงฺคิกํ   ฌานํ   โหติ   สุขํ   จิตฺตสฺส   เอกคฺคตา
อิทํ วุจฺจติ จตุตฺถํ ฌานํ อวเสสา ธมฺมา ฌานสมฺปยุตฺตา ฯ
	[๗๑๙]   อิธ   ภิกฺขุ   ยสฺมึ  สมเย  รูปูปปตฺติยา  มคฺคํ  ภาเวติ
สุขสฺส    จ    ปหานา   ฯเปฯ   ปญฺจมํ   ฌานํ   อุปสมฺปชฺช   วิหรติ
ปฐวีกสิณํ   ตสฺมึ   สมเย   ทุวงฺคิกํ   ฌานํ   โหติ   อุเปกฺขา  จิตฺตสฺส
เอกคฺคตา อิทํ วุจฺจติ ปญฺจมํ ฌานํ อวเสสา ธมฺมา ฌานสมฺปยุตฺตา ฯเปฯ
	[๗๒๐]   อิธ   ภิกฺขุ  ยสฺมึ  สมเย  อรูปูปปตฺติยา  มคฺคํ  ภาเวติ
สพฺพโส   อากิญฺจญฺญายตนํ   สมติกฺกมฺม  เนวสญฺญานาสญฺญายตน-
สญฺญาสหคตํ  สุขสฺส     จ     ปหานา     ฯเปฯ    จตุตฺถํ    ฌานํ    อุปสมฺปชฺช
วิหรติ    ตสฺมึ   สมเย   ทุวงฺคิกํ   ฌานํ   โหติ   อุเปกฺขา   จิตฺตสฺส
เอกคฺคตา อิทํ วุจฺจติ จตุตฺถํ ฌานํ อวเสสา ธมฺมา ฌาน-
สมฺปยุตฺตา ฯ
