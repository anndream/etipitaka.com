ทูเร  อสมาปนฺนสฺส  สงฺขารา  สมาปนฺนสฺส  สงฺขาเรหิ  ทูเร สมาปนฺนสฺส
สงฺขารา    อสมาปนฺนสฺส    สงฺขาเรหิ    ทูเร    สาสวา   สงฺขารา
อนาสเวหิ   สงฺขาเรหิ  ทูเร  อนาสวา  สงฺขารา  สาสเวหิ  สงฺขาเรหิ
ทูเร  อิเม  วุจฺจนฺติ  สงฺขารา  ทูเร  ฯ  ตตฺถ  กตเม สงฺขารา สนฺติเก
อกุสลา   สงฺขารา   อกุสลานํ   สงฺขารานํ   สนฺติเก  กุสลา  สงฺขารา
กุสลานํ  สงฺขารานํ  สนฺติเก  อพฺยากตา  สงฺขารา อพฺยากตานํ สงฺขารานํ
สนฺติเก   ทุกฺขาย   เวทนาย   สมฺปยุตฺตา  สงฺขารา  ทุกฺขาย  เวทนาย
สมฺปยุตฺตานํ  สงฺขารานํ  สนฺติเก  สุขาย  เวทนาย  สมฺปยุตฺตา  สงฺขารา
สุขาย    เวทนาย   สมฺปยุตฺตานํ   สงฺขารานํ   สนฺติเก   อทุกฺขมสุขาย
เวทนาย   สมฺปยุตฺตา   สงฺขารา   อทุกฺขมสุขาย  เวทนาย  สมฺปยุตฺตานํ
สงฺขารานํ   สนฺติเก   อสมาปนฺนสฺส  สงฺขารา  อสมาปนฺนสฺส  สงฺขารานํ
สนฺติเก    สมาปนฺนสฺส   สงฺขารา   สมาปนฺนสฺส   สงฺขารานํ   สนฺติเก
สาสวา   สงฺขารา   สาสวานํ  สงฺขารานํ  สนฺติเก  อนาสวา  สงฺขารา
อนาสวานํ   สงฺขารานํ   สนฺติเก  อิเม  วุจฺจนฺติ  สงฺขารา  สนฺติเก  ฯ
เต  เต  วา  ปน  สงฺขาเร  อุปาทาย  อุปาทาย สงฺขารา ทูเร สนฺติเก
ทฏฺฐพฺพา ฯ
	[๒๖]    ตตฺถ    กตโม    วิญฺญาณกฺขนฺโธ    ยงฺกิญฺจิ   วิญฺญาณํ
อตีตานาคตปจฺจุปฺปนฺนํ   อชฺฌตฺตํ  วา  พหิทฺธา  วา  โอฬาริกํ  วา  สุขุมํ
วา  หีนํ  วา  ปณีตํ  วา  ยํ  ทูเร  สนฺติเก  วา ตเทกชฺฌํ อภิสญฺญูหิตฺวา
อภิสงฺขิปิตฺวา อยํ วุจฺจติ วิญฺญาณกฺขนฺโธ ฯ
