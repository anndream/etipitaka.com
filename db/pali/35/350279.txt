อนุปาทินฺนา   ฯ  นุปาทานา  ฯเปฯ  โน  กิเลสา  ฯเปฯ  น  ทสฺสเนน
ปหาตพฺพา   น   ภาวนาย   ปหาตพฺพา   น  ทสฺสเนน  ปหาตพฺพเหตุกา
น    ภาวนาย   ปหาตพฺพเหตุกา   สิยา   สวิตกฺกา   สิยา   อวิตกฺกา
สิยา   สวิจารา   สิยา   อวิจารา   สิยา   สปฺปีติกา  สิยา  อปฺปีติกา
สิยา   ปีติสหคตา   สิยา   น   ปีติสหคตา   สิยา   สุขสหคตา   สิยา
น   สุขสหคตา   สิยา   อุเปกฺขาสหคตา   สิยา   น   อุเปกฺขาสหคตา
น    กามาวจรา    น   รูปาวจรา   น   อรูปาวจรา   อปริยาปนฺนา
สิยา   นิยฺยานิกา   สิยา   อนิยฺยานิกา   สิยา   นิยตา  สิยา  อนิยตา
อนุตฺตรา อรณาติ ฯ
		       ปญฺหาปุจฺฉกํ ฯ
		  สติปฏฺฐานวิภงฺโค สมตฺโต ฯ
		       ______________
		     สมฺมปฺปธานวิภงฺโค
	[๔๖๕]  จตฺตาโร  สมฺมปฺปธานา  อิธ  ภิกฺขุ  อนุปฺปนฺนานํ ปาปกานํ
อกุสลานํ    ธมฺมานํ    อนุปฺปาทาย    ฉนฺทํ   ชเนติ   วายมติ   วิริยํ
อารภติ   จิตฺตํ   ปคฺคณฺหาติ   ปทหติ   อุปฺปนฺนานํ   ปาปกานํ  อกุสลานํ
ธมฺมานํ   ปหานาย   ฉนฺทํ   ชเนติ   วายมติ   วิริยํ   อารภติ   จิตฺตํ
ปคฺคณฺหาติ   ปทหติ   อนุปฺปนฺนานํ   กุสลานํ   ธมฺมานํ  อุปฺปาทาย  ฉนฺทํ
ชเนติ   วายมติ   วิริยํ   อารภติ  จิตฺตํ  ปคฺคณฺหาติ  ปทหติ  อุปฺปนฺนานํ
