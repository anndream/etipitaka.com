อิมานิ    อฏฺฐารส    ตณฺหาวิจริตานิ   พาหิรสฺส   อุปาทาย   ตเทกชฺฌํ
อภิสญฺญูหิตฺวา    อภิสงฺขิปิตฺวา    ฉตฺตึส    ตณฺหาวิจริตานิ   โหนฺติ   ฯ
อิติ   เอวรูปานิ   อตีตานิ   ฉตฺตึส   ตณฺหาวิจริตานิ  อนาคตานิ  ฉตฺตึส
ตณฺหาวิจริตานิ    ปจฺจุปฺปนฺนานิ    ฉตฺตึส    ตณฺหาวิจริตานิ    ตเทกชฺฌํ
อภิสญฺญูหิตฺวา อภิสงฺขิปิตฺวา อฏฺฐสตํ ตณฺหาวิจริตํ โหติ ฯ
	[๑๐๗๒]    ตตฺถ    กตมานิ    ทฺวาสฏฺฐิทิฏฺฐิคตานิ   พฺรหฺมชาเล
เวยฺยากรเณ    วุตฺตานิ   ภควตา   จตฺตาโร   สสฺสตวาทา   จตฺตาโร
เอกจฺจสสฺสติกา   จตฺตาโร   อนฺตานนฺติกา   จตฺตาโร   อมราวิกฺเขปิกา
เทฺว    อธิจฺจสมุปฺปนฺนิกา    โสฬส    สญฺญิวาทา   อฏฺฐ   อสญฺญิวาทา
อฏฺฐ  เนวสญฺญินาสญฺญิวาทา  สตฺต อุจฺเฉทวาทา ปญฺจ ทิฏฺฐธมฺมนิพฺพานวาทา
อิมานิ       ทฺวาสฏฺฐิทิฏฺฐิคตานิ       พฺรหฺมชาเล       เวยฺยากรเณ
วุตฺตานิ ภควตาติ ฯ
		  ขุทฺทกวตฺถุวิภงฺโค สมตฺโต ฯ
		      ______________
		      ธมฺมหทยวิภงฺโค
	[๑๐๗๓]   กติ   ขนฺธา   กติ   อายตนานิ   กติ   ธาตุโย  กติ
สจฺจานิ   กติ   อินฺทฺริยานิ   กติ   เหตู   กติ   อาหารา  กติ  ผสฺสา
กติ เวทนา กติ สญฺญา กติ เจตนา กติ จิตฺตานิ ฯ
	[๑๐๗๔]    ปญฺจกฺขนฺธา    ทฺวาทสายตนานิ   อฏฺฐารส   ธาตุโย
