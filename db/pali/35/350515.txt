	[๙๙๘]  ตตฺถ  กตเม  ฉ  โสมนสฺสุปวิจารา  จกฺขุนา  รูปํ  ทิสฺวา
โสมนสฺสฏฺฐานิยํ    รูปํ    อุปวิจรติ   โสเตน   สทฺทํ   สุตฺวา   ฯเปฯ
ฆาเนน  คนฺธํ  ฆายิตฺวา  ฯเปฯ  ชิวฺหาย  รสํ  สายิตฺวา  ฯเปฯ กาเยน
โผฏฺฐพฺพํ   ผุสิตฺวา   ฯเปฯ   มนสา   ธมฺมํ   วิญฺญาย  โสมนสฺสฏฺฐานิยํ
ธมฺมํ อุปวิจรติ อิเม ฉ โสมนสฺสุปวิจารา ฯ
	[๙๙๙]  ตตฺถ  กตเม  ฉ  โทมนสฺสุปวิจารา  จกฺขุนา  รูปํ  ทิสฺวา
โทมนสฺสฏฺฐานิยํ    รูปํ    อุปวิจรติ   โสเตน   สทฺทํ   สุตฺวา   ฯเปฯ
ฆาเนน  คนฺธํ  ฆายิตฺวา  ฯเปฯ  ชิวฺหาย  รสํ  สายิตฺวา  ฯเปฯ กาเยน
โผฏฺฐพฺพํ   ผุสิตฺวา   ฯเปฯ   มนสา   ธมฺมํ   วิญฺญาย  โทมนสฺสฏฺฐานิยํ
ธมฺมํ อุปวิจรติ อิเม ฉ โทมนสฺสุปวิจารา ฯ
	[๑๐๐๐]  ตตฺถ  กตเม  ฉ  อุเปกฺขูปวิจารา  จกฺขุนา  รูปํ  ทิสฺวา
อุเปกฺขฏฺฐานิยํ   รูปํ   อุปวิจรติ  โสเตน  สทฺทํ  สุตฺวา  ฯเปฯ  ฆาเนน
คนฺธํ   ฆายิตฺวา   ฯเปฯ   ชิวฺหาย   รสํ   สายิตฺวา   ฯเปฯ  กาเยน
โผฏฺฐพฺพํ   ผุสิตฺวา   ฯเปฯ   มนสา   ธมฺมํ   วิญฺญาย   อุเปกฺขฏฺฐานิยํ
ธมฺมํ อุปวิจรติ อิเม ฉ อุเปกฺขูปวิจารา ฯ
	[๑๐๐๑]   ตตฺถ  กตมานิ  ฉ  เคหสิตานิ  โสมนสฺสานิ  มนาปิเกสุ
รูเปสุ  เคหสิตํ  เจตสิกํ  สาตํ  เจตสิกํ  สุขํ  เจโตสมฺผสฺสชํ  สาตํ  สุขํ
เวทยิตํ   เจโตสมฺผสฺสชา   สาตา   สุขา  เวทนา  มนาปิเกสุ  สทฺเทสุ
ฯเปฯ  มนาปิเกสุ  คนฺเธสุ  ฯเปฯ  มนาปิเกสุ  รเสสุ  ฯเปฯ มนาปิเกสุ
โผฏฺฐพฺเพสุ  ฯเปฯ  มนาปิเกสุ  ธมฺเมสุ  เคหสิตํ  เจตสิกํ  สาตํ เจตสิกํ
