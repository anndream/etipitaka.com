ธาตุยา  ฯเปฯ       ชิวฺหาวิญฺญาณธาตุยา       ฯเปฯ      กายวิญฺญาณธาตุยา
อุปฺปชฺชิตฺวา    นิรุทฺธสมนนฺตรา    อุปฺปชฺชติ    มโนธาตุ   มโนธาตุยาปิ
อุปฺปชฺชิตฺวา   นิรุทฺธสมนนฺตรา   อุปฺปชฺชติ   จิตฺตํ   มโน  มานสํ  ฯเปฯ
ตชฺชา    มโนวิญฺญาณธาตุ    มนญฺจ    ปฏิจฺจ   ธมฺเม   จ   อุปฺปชฺชติ
จิตฺตํ    มโน    มานสํ   หทยํ   ปณฺฑรํ   มโน   มนายตนํ   มนินฺทฺริยํ
วิญฺญาณํ    วิญฺญาณกฺขนฺโธ    ตชฺชา    มโนวิญฺญาณธาตุ    อยํ   วุจฺจติ
มโนวิญฺญาณธาตุ ฯ
		     อภิธมฺมภาชนียํ ฯ
	[๑๓๑]   อฏฺฐารส   ธาตุโย  จกฺขุธาตุ  รูปธาตุ  จกฺขุวิญฺญาณธาตุ
โสตธาตุ  สทฺทธาตุ  โสตวิญฺญาณธาตุ  ฆานธาตุ  คนฺธธาตุ ฆานวิญฺญาณธาตุ
ชิวฺหาธาตุ         รสธาตุ        ชิวฺหาวิญฺญาณธาตุ        กายธาตุ
โผฏฺฐพฺพธาตุ   กายวิญฺญาณธาตุ  มโนธาตุ  ธมฺมธาตุ  มโนวิญฺญาณธาตุ  ฯ
อฏฺฐารสนฺนํ     ธาตูนํ     กติ     กุสลา     กติ    อกุสลา    กติ
อพฺยากตา ฯเปฯ กติ สรณา กติ อรณา ฯ
	[๑๓๒]  โสฬส  ธาตุโย  อพฺยากตา  เทฺว  ธาตุโย  สิยา  กุสลา
สิยา   อกุสลา   สิยา   อพฺยากตา   ฯ   ทส   ธาตุโย  น  วตฺตพฺพา
สุขาย    เวทนาย   สมฺปยุตฺตาติปิ   ทุกฺขาย   เวทนาย   สมฺปยุตฺตาติปิ
อทุกฺขมสุขาย   เวทนาย   สมฺปยุตฺตาติปิ   ปญฺจ   ธาตุโย  อทุกฺขมสุขาย
เวทนาย    สมฺปยุตฺตา    กายวิญฺญาณธาตุ    สิยา   สุขาย   เวทนาย
สมฺปยุตฺตา    สิยา   ทุกฺขาย   เวทนาย   สมฺปยุตฺตา   มโนวิญฺญาณธาตุ
