นิรามิสํ   วา   สุขํ  เวทนํ  เวทยมานํ  นิรามิสํ  สุขํ  เวทนํ  เวทยตีติ
ปชานาติ   สามิสํ   วา  ทุกฺขํ  เวทนํ  เวทยมานํ  สามิสํ  ทุกฺขํ  เวทนํ
เวทยตีติ   ปชานาติ   นิรามิสํ   วา  ทุกฺขํ  เวทนํ  เวทยมานํ  นิรามิสํ
ทุกฺขํ   เวทนํ   เวทยตีติ   ปชานาติ   สามิสํ   วา  อทุกฺขมสุขํ  เวทนํ
เวทยมานํ   สามิสํ   อทุกฺขมสุขํ   เวทนํ   เวทยตีติ  ปชานาติ  นิรามิสํ
วา  อทุกฺขมสุขํ  เวทนํ  เวทยมานํ  นิรามิสํ  อทุกฺขมสุขํ  เวทนํ เวทยตีติ
ปชานาติ   ฯ  โส  ตํ  นิมิตฺตํ  อาเสวติ  ภาเวติ  พหุลีกโรติ  สฺววตฺถิตํ
อวตฺถเปติ   โส   ตํ   นิมิตฺตํ   อาเสวิตฺวา   ภาเวตฺวา   พหุลีกริตฺวา
สฺววตฺถิตํ อวตฺถเปตฺวา อชฺฌตฺตพหิทฺธา เวทนาสุ จิตฺตํ อุปสํหรติ ฯ
	[๔๔๓]   กถญฺจ   ภิกฺขุ   อชฺฌตฺตพหิทฺธา  เวทนาสุ  เวทนานุปสฺสี
วิหรติ   อิธ   ภิกฺขุ   สุขํ   เวทนํ   สุขา   เวทนาติ  ปชานาติ  ทุกฺขํ
เวทนํ   ทุกฺขา   เวทนาติ   ปชานาติ   อทุกฺขมสุขํ  เวทนํ  อทุกฺขมสุขา
เวทนาติ   ปชานาติ   สามิสํ   สุขํ   เวทนํ   สามิสา  สุขา  เวทนาติ
ปชานาติ   นิรามิสํ   สุขํ   เวทนํ  นิรามิสา  สุขา  เวทนาติ  ปชานาติ
สามิสํ   ทุกฺขํ   เวทนํ   สามิสา   ทุกฺขา  เวทนาติ  ปชานาติ  นิรามิสํ
ทุกฺขํ   เวทนํ  นิรามิสา  ทุกฺขา  เวทนาติ  ปชานาติ  สามิสํ  อทุกฺขมสุขํ
เวทนํ   สามิสา   อทุกฺขมสุขา  เวทนาติ  ปชานาติ  นิรามิสํ  อทุกฺขมสุขํ
เวทนํ    นิรามิสา   อทุกฺขมสุขา   เวทนาติ   ปชานาติ   เอวํ   ภิกฺขุ
อชฺฌตฺตพหิทฺธา   เวทนาสุ   เวทนานุปสฺสี   วิหรติ   อาตาปี  สมฺปชาโน
สติมา วิเนยฺย โลเก อภิชฺฌาโทมนสฺสํ ฯ
