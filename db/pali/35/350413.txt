นิรุตฺติปฏิสมฺภิทา    เยน   ญาเณน   ตานิ   ญาณานิ   ชานาติ   อิมานิ
ญาณานิ    อิทมตฺถโชตกานีติ    ญาเณสุ   ญาณํ   ปฏิภาณปฏิสมฺภิทา   ฯ
ติสฺโส  ปฏิสมฺภิทา  อตฺถปฏิสมฺภิทา  นิรุตฺติปฏิสมฺภิทา  ปฏิภาณปฏิสมฺภิทา  ฯ
กตเม     ธมฺมา     อพฺยากตา    ยสฺมึ    สมเย    มโนวิญฺญาณธาตุ
อุปฺปนฺนา    โหติ    กิริยา    เนว    กุสลา    นากุสลา    น   จ
กมฺมวิปากา   โสมนสฺสสหคตา   รูปารมฺมณา   วา  ฯเปฯ  ธมฺมารมฺมณา
วา     ฯเปฯ     มโนวิญฺญาณธาตุ     อุปฺปนฺนา     โหติ     กิริยา
เนว    กุสลา    นากุสลา    น   จ   กมฺมวิปากา   อุเปกฺขาสหคตา
รูปารมฺมณา   วา   ฯเปฯ   ธมฺมารมฺมณา   วา  ยํ  ยํ  วา  ปนารพฺภ
ตสฺมึ  สมเย  ผสฺโส  โหติ  เวทนา  โหติ  สญฺญา  โหติ  เจตนา  โหติ
จิตฺตํ   โหติ   วิตกฺโก   โหติ  วิจาโร  โหติ  อุเปกฺขา  โหติ  จิตฺตสฺส
เอกคฺคตา   โหติ   วิริยินฺทฺริยํ   โหติ   สมาธินฺทฺริยํ   โหติ   มนินฺทฺริยํ
โหติ   อุเปกฺขินฺทฺริยํ   โหติ   ชีวิตินฺทฺริยํ   โหติ   เย  วา  ปน  ตสฺมึ
สมเย    อญฺเญปิ    อตฺถิ   ปฏิจฺจสมุปฺปนฺนา   อรูปิโน   ธมฺมา   อิเม
ธมฺมา    อพฺยากตา   อิเมสุ   ธมฺเมสุ   ญาณํ   อตฺถปฏิสมฺภิทา   ยาย
นิรุตฺติยา   เตสํ   ธมฺมานํ   ปญฺญตฺติ   โหติ   ตตฺร  ธมฺมนิรุตฺตาภิลาเป
ญาณํ    นิรุตฺติปฏิสมฺภิทา    เยน   ญาเณน   ตานิ   ญาณานิ   ชานาติ
อิมานิ   ญาณานิ  อิทมตฺถโชตกานีติ  ญาเณสุ  ญาณํ  ปฏิภาณปฏิสมฺภิทา  ฯ
ติสฺโส        ปฏิสมฺภิทา        อตฺถปฏิสมฺภิทา       นิรุตฺติปฏิสมฺภิทา
ปฏิภาณปฏิสมฺภิทา    ฯ    กตเม   ธมฺมา   อพฺยากตา   ยสฺมึ   สมเย
