ญาณสมฺปยุตฺเตสุ      จิตฺตุปฺปาเทสุ      อุปฺปชฺชนฺติ      อตฺถปฏิสมฺภิทา
เอเตสุ เจว อุปฺปชฺชติ จตูสุ จ มคฺเคสุ จตูสุ จ ผเลสุ อุปฺปชฺชติ ฯ
		     อภิธมฺมภาชนียํ ฯ
	[๗๘๙]    จตสฺโส   ปฏิสมฺภิทา   อตฺถปฏิสมฺภิทา   ธมฺมปฏิสมฺภิทา
นิรุตฺติปฏิสมฺภิทา    ปฏิภาณปฏิสมฺภิทา    ฯ   จตุนฺนํ   ปฏิสมฺภิทานํ   กติ
กุสลา กติ อกุสลา กติ อพฺยากตา ฯเปฯ กติ สรณา กติ อรณา ฯ
	[๗๙๐]   สิยา  กุสลา  สิยา  อพฺยากตา  สิยา  สุขาย  เวทนาย
สมฺปยุตฺตา   สิยา   อทุกฺขมสุขาย   เวทนาย   สมฺปยุตฺตา   ฯ   ติสฺโส
ปฏิสมฺภิทา   สิยา   วิปากธมฺมธมฺมา   สิยา   เนววิปากนวิปากธมฺมธมฺมา
อตฺถปฏิสมฺภิทา    สิยา    วิปากา    สิยา    วิปากธมฺมธมฺมา    สิยา
เนววิปากนวิปากธมฺมธมฺมา   ฯ   ติสฺโส  ปฏิสมฺภิทา  อนุปาทินฺนุปาทานิยา
อตฺถปฏิสมฺภิทา         สิยา        อนุปาทินฺนุปาทานิยา        สิยา
อนุปาทินฺนอนุปาทานิยา   ฯ   ติสฺโส   ปฏิสมฺภิทา   อสงฺกิลิฏฺฐสงฺกิเลสิกา
อตฺถปฏิสมฺภิทา  สิยา  อสงฺกิลิฏฺฐสงฺกิเลสิกา สิยา อสงฺกิลิฏฺฐอสงฺกิเลสิกา ฯ
ติสฺโส        ปฏิสมฺภิทา        สวิตกฺกสวิจารา       อตฺถปฏิสมฺภิทา
สิยา      สวิตกฺกสวิจารา      สิยา     อวิตกฺกวิจารมตฺตา     สิยา
อวิตกฺกอวิจารา  ฯ  สิยา ปีติสหคตา สิยา สุขสหคตา สิยา อุเปกฺขาสหคตา
เนวทสฺสเนนนภาวนายปหาตพฺพา เนวทสฺสเนนนภาวนาย-
*ปหาตพฺพเหตุกา    ฯ    ติสฺโส    ปฏิสมฺภิทา    สิยา   อาจยคามิโน
สิยา      เนวอาจยคามิโนนอปจยคามิโน      อตฺถปฏิสมฺภิทา     สิยา
