โภ   อยํ   อตฺตา  ปญฺจหิ  กามคุเณหิ  สมปฺปิโต  สมงฺคิภูโต  ปริจาเรติ
เอตฺตาวตา   โข   โภ  อยํ  อตฺตา  ปรมทิฏฺฐธมฺมนิพฺพานปฺปตฺโต  โหตีติ
อิตฺเถเก    สโต    สตฺตสฺส    ปรมทิฏฺฐธมฺมนิพฺพานํ   ปญฺญาเปนฺติ   ฯ
ตมญฺโญ   เอวมาห   อตฺถิ   โข   โภ  เอโส  อตฺตา  ยํ  ตฺวํ  วเทสิ
เนโส   นตฺถีติ   วทามิ   โน   จ  โข  โภ  อยํ  อตฺตา  เอตฺตาวตา
ปรมทิฏฺฐธมฺมนิพฺพานปฺปตฺโต    โหติ    ตํ    กิสฺส   เหตุ   กามา   หิ
โภ    อนิจฺจา    ทุกฺขา   วิปริณามธมฺมา   เตสํ   วิปริณามญฺญถาภาวา
อุปฺปชฺชนฺติ    โสกปริเทวทุกฺขโทมนสฺสุปายาสา   ยโต   โข   โภ   อยํ
อตฺตา   วิวิจฺเจว   กาเมหิ   ฯเปฯ   ปฐมํ   ฌานํ  อุปสมฺปชฺช  วิหรติ
เอตฺตาวตา   โข   โภ  อยํ  อตฺตา  ปรมทิฏฺฐธมฺมนิพฺพานปฺปตฺโต  โหตีติ
อิตฺเถเก    สโต    สตฺตสฺส    ปรมทิฏฺฐธมฺมนิพฺพานํ   ปญฺญาเปนฺติ   ฯ
ตมญฺโญ   เอวมาห   อตฺถิ   โข   โภ  เอโส  อตฺตา  ยํ  ตฺวํ  วเทสิ
เนโส   นตฺถีติ   วทามิ   โน   จ  โข  โภ  อยํ  อตฺตา  เอตฺตาวตา
ปรมทิฏฺฐธมฺมนิพฺพานปฺปตฺโต    โหติ   ตํ   กิสฺส   เหตุ   ยเทว   ตตฺถ
วิตกฺกิตํ   วิจาริตํ   เอเตน  เอตํ  โอฬาริกํ  อกฺขายติ  ยโต  โข  โภ
อยํ   อตฺตา   วิตกฺกวิจารานํ   วูปสมา  ฯเปฯ  ทุติยํ  ฌานํ  อุปสมฺปชฺช
วิหรติ   เอตฺตาวตา   โข  โภ  อยํ  อตฺตา  ปรมทิฏฺฐธมฺมนิพฺพานปฺปตฺโต
โหตีติ   อิตฺเถเก   สโต  สตฺตสฺส  ปรมทิฏฺฐธมฺมนิพฺพานํ  ปญฺญาเปนฺติ  ฯ
ตมญฺโญ   เอวมาห   อตฺถิ   โข   โภ  เอโส  อตฺตา  ยํ  ตฺวํ  วเทสิ
เนโส   นตฺถีติ   วทามิ   โน   จ  โข  โภ  อยํ  อตฺตา  เอตฺตาวตา
