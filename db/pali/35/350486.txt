วิปริเย สคฺคาโห อยํ วุจฺจติ อนนฺตวา ทิฏฺฐิ ฯ
	[๙๑๖]   ตตฺถ   กตมา   ปุพฺพนฺตานุทิฏฺฐิ   ปุพฺพนฺตํ  อารพฺภ  ยา
อุปฺปชฺชติ    ทิฏฺฐิ    ทิฏฺฐิคตํ   ฯเปฯ   วิปริเยสคฺคาโห   อยํ   วุจฺจติ
ปุพฺพนฺตานุทิฏฺฐิ   ฯ   ตตฺถ   กตมา   อปรนฺตานุทิฏฺฐิ   อปรนฺตํ  อารพฺภ
ยา   อุปฺปชฺชติ   ทิฏฺฐิ   ทิฏฺฐิคตํ   ฯเปฯ  วิปริเยสคฺคาโห  อยํ  วุจฺจติ
อปรนฺตานุทิฏฺฐิ ฯ
	[๙๑๗]  ตตฺถ  กตมํ  อหิริกํ  ยํ  น  หิริยติ  หิริยิตพฺเพน น หิริยติ
ปาปกานํ   อกุสลานํ   ธมฺมานํ   สมาปตฺติยา   อิทํ   วุจฺจติ  อหิริกํ  ฯ
ตตฺถ   กตมํ   อโนตฺตปฺปํ   ยํ   น   โอตฺตปฺปติ   โอตฺตปฺปิตพฺเพน   น
โอตฺตปฺปติ   ปาปกานํ   อกุสลานํ   ธมฺมานํ   สมาปตฺติยา   อิทํ  วุจฺจติ
อโนตฺตปฺปํ ฯ
	[๙๑๘]    ตตฺถ   กตมา   โทวจสฺสตา   สหธมฺมิเก   วุจฺจมาเน
โทวจสฺสายํ   โทวจสฺสิยํ   โทวจสฺสตา  วิปฺปฏิกูลคาหิตา  วิปจฺจนีกสาตตา
อนาทริยํ      อนาทรตา      อคารวตา      อปฺปฏิสฺสวตา      อยํ8
วุจฺจติ   โทวจสฺสตา   ฯ  ตตฺถ  กตมา  ปาปมิตฺตตา  เย  เต  ปุคฺคลา
อสฺสทฺธา    ทุสฺสีลา    อปฺปสฺสุตา   มจฺฉริโน   ทุปฺปญฺญา   ยา   เตสํ
เสวนา    นิเสวนา    สํเสวนา   ภชนา   สมฺภชนา   ภตฺติ   สมฺภตฺติ
สมฺปวงฺกตา อยํ วุจฺจติ ปาปมิตฺตตา ฯ
	[๙๑๙]   ตตฺถ   กตโม  อนาชฺชโว  โย  อนาชฺชโว  อนาชฺชวตา
ชิมฺหตา   วงฺกตา   กุฏิลตา   อยํ  วุจฺจติ  อนาชฺชโว  ฯ  ตตฺถ  กตโม
