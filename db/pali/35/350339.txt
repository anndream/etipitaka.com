ทุรภิสมฺภวานเมตํ เสนาสนานํ อธิวจนํ ฯ
	[๖๑๙]   อปฺปสทฺทนฺติ   สนฺติเก   เจปิ   เสนาสนํ   โหติ  ตญฺจ
อนากิณฺณํ   คหฏฺเฐหิ   ปพฺพชิเตหิ   เตน  ตํ  อปฺปสทฺทํ  ฯ  ทูเร  เจปิ
เสนาสนํ   โหติ   ตญฺจ   อนากิณฺณํ   คหฏฺเฐหิ   ปพฺพชิเตหิ   เตน  ตํ
อปฺปสทฺทํ ฯ
	[๖๒๐]  อปฺปนิคฺโฆสนฺติ  ยเทว  ตํ  อปฺปสทฺทํ ตเทว ตํ อปฺปนิคฺโฆสํ
ยเทว    ตํ    อปฺปนิคฺโฆสํ    ตเทว    ตํ    วิชนวาตํ   ยเทว   ตํ
วิชนวาตํ   ตเทว   ตํ   มนุสฺสราหเสยฺยกํ  ยเทว  ตํ  มนุสฺสราหเสยฺยกํ
ตเทว ตํ ปฏิสลฺลานสารูปํ ฯ
	[๖๒๑]   อรญฺญคโต  วา  รุกฺขมูลคโต  วา  สุญฺญาคารคโต  วาติ
อรญฺญคโต วา โหติ รุกฺขมูลคโต วา สุญฺญาคารคโต วา ฯ
	[๖๒๒]   นิสีทติ   ปลฺลงฺกํ   อาภุชิตฺวาติ  นิสินฺโน  โหติ  ปลฺลงฺกํ
อาภุชิตฺวา ฯ
	[๖๒๓]   อุชุํ   กายํ   ปณิธายาติ   อุชุโก   โหติ  กาโย  ฐิโต
ปณิหิโต ฯ
	[๖๒๔]  ปริมุขํ  สตึ  อุปฏฺฐเปตฺวาติ  ตตฺถ  กตมา  สติ  ยา  สติ
อนุสฺสติ   ฯเปฯ   สมฺมาสติ   อยํ   วุจฺจติ   สติ   อยํ  สติ  อุปฏฺฐิตา
โหติ   สุปฏฺฐิตา  นาสิกคฺเค  วา  มุขนิมิตฺเต  วา  เตน  วุจฺจติ  ปริมุขํ
สตึ อุปฏฺฐเปตฺวาติ ฯ
	[๖๒๕]   อภิชฺฌํ   โลเก   ปหายาติ  ตตฺถ  กตมา  อภิชฺฌา  โย
