อิทํ วุจฺจติ อญฺญาตาวินฺทฺริยํ ฯ
		     อภิธมฺมภาชนียํ ฯ
	[๒๔๒]    พาวีสตินฺทฺริยานิ   จกฺขุนฺทฺริยํ   โสตินฺทฺริยํ   ฆานินฺทฺริยํ
ชิวฺหินฺทฺริยํ    กายินฺทฺริยํ    มนินฺทฺริยํ   อิตฺถินฺทฺริยํ   ปุริสินฺทฺริยํ
ชีวิตินฺทฺริยํ  สุขินฺทฺริยํ  ทุกฺขินฺทฺริยํ  โสมนสฺสินฺทฺริยํ โทมนสฺสินฺทฺริยํ
อุเปกฺขินฺทฺริยํ   สทฺธินฺทฺริยํ   วิริยินฺทฺริยํ   สตินฺทฺริยํ   สมาธินฺทฺริยํ
ปญฺญินฺทฺริยํ   อนญฺญตญฺญสฺสามีตินฺทฺริยํ   อญฺญินฺทฺริยํ  อญฺญาตาวินฺทฺริยํ  ฯ
พาวีสตินฺทฺริยานํ    กติ    กุสลา    กติ    อกุสลา   กติ   อพฺยากตา
ฯเปฯ กติ สรณา กติ อรณา ฯ
	[๒๔๓]     ทสินฺทฺริยา    อพฺยากตา    โทมนสฺสินฺทฺริยํ    อกุสลํ
อนญฺญตญฺญสฺสามีตินฺทฺริยํ    กุสลํ   จตฺตารินฺทฺริยา   สิยา   กุสลา   สิยา
อพฺยากตา  ฉ  อินฺทฺริยา  สิยา  กุสลา  สิยา  อกุสลา สิยา อพฺยากตา ฯ
ทฺวาทสินฺทฺริยา    น    วตฺตพฺพา    สุขาย    เวทนาย   สมฺปยุตฺตาติปิ
ทุกฺขาย   เวทนาย  สมฺปยุตฺตาติปิ  อทุกฺขมสุขาย  เวทนาย  สมฺปยุตฺตาติปิ
ฉ   อินฺทฺริยา   สิยา  สุขาย  เวทนาย  สมฺปยุตฺตา  สิยา  อทุกฺขมสุขาย
เวทนาย     สมฺปยุตฺตา     ตีณินฺทฺริยา    สิยา    สุขาย    เวทนาย
สมฺปยุตฺตา   สิยา   ทุกฺขาย   เวทนาย  สมฺปยุตฺตา  สิยา  อทุกฺขมสุขาย
เวทนาย     สมฺปยุตฺตา     ชีวิตินฺทฺริยํ    สิยา    สุขาย    เวทนาย
สมฺปยุตฺตํ   สิยา   ทุกฺขาย   เวทนาย   สมฺปยุตฺตํ   สิยา  อทุกฺขมสุขาย
เวทนาย   สมฺปยุตฺตํ  สิยา  น  วตฺตพฺพํ  สุขาย  เวทนาย  สมฺป
