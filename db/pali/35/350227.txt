ปจฺจยา  วิญฺญาณํ      วิญฺญาณปจฺจยา      นามํ     นามปจฺจยา     ฉฏฺฐายตนํ
ฉฏฺฐายตนปจฺจยา    ผสฺโส    ผสฺสปจฺจยา    เวทนา    เวทนาปจฺจยา
ปสาโท     ปสาทปจฺจยา     อธิโมกฺโข     อธิโมกฺขปจฺจยา     ภโว
ภวปจฺจยา    ชาติ    ชาติปจฺจยา   ชรามรณํ   เอวเมตสฺส   เกวลสฺส
ทุกฺขกฺขนฺธสฺส สมุทโย โหติ ฯ
	[๓๖๑]  ตตฺถ  กตเม  กุสลมูลา  อโลโภ  อโทโส  ฯ ตตฺถ กตโม
อโลโภ   โย   อโลโภ   อลุพฺภนา  อลุพฺภิตตฺตํ  อสาราโค  อสารชฺชนา
อสารชฺชิตตฺตํ   อนภิชฺฌา   อโลโภ   กุสลมูลํ   อยํ  วุจฺจติ  อโลโภ  ฯ
ตตฺถ   กตโม   อโทโส   โย  อโทโส  อทูสนา  อทูสิตตฺตํ  อพฺยาปาโท
อพฺยาปชฺโช   อโทโส  กุสลมูลํ  อยํ  วุจฺจติ  อโทโส  ฯ  อิเม  วุจฺจนฺติ
กุสลมูลา   ฯ   ตตฺถ   กตโม   กุสลมูลปจฺจยา  สงฺขาโร  ยา  เจตนา
สญฺเจตนา   สญฺเจตยิตตฺตํ  อยํ  วุจฺจติ  กุสลมูลปจฺจยา  สงฺขาโร  ฯเปฯ
เตน วุจฺจติ เอวเมตสฺส เกวลสฺส ทุกฺขกฺขนฺธสฺส สมุทโย โหตีติ ฯ
	[๓๖๒]   กตเม   ธมฺมา  กุสลา  ยสฺมึ  สมเย  กามาวจรํ  กุสลํ
จิตฺตํ     อุปฺปนฺนํ    โหติ    อุเปกฺขาสหคตํ    ญาณสมฺปยุตฺตํ    ฯเปฯ
อุเปกฺขาสหคตํ   ญาณสมฺปยุตฺตํ   สสงฺขาเรน   รูปารมฺมณํ   วา   ฯเปฯ
ธมฺมารมฺมณํ   วา   ยํ  ยํ  วา  ปนารพฺภ  ตสฺมึ  สมเย  กุสลมูลปจฺจยา
สงฺขาโร        สงฺขารปจฺจยา        วิญฺญาณํ        วิญฺญาณปจฺจยา
นามํ   นามปจฺจยา   ฉฏฺฐายตนํ   ฉฏฺฐายตนปจฺจยา  ผสฺโส  ผสฺส-
ปจฺจยา  เวทนา     เวทนาปจฺจยา     ปสาโท     ปสาทปจฺจยา    อธิโมกฺโข
