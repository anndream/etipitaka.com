ปญฺจินฺทฺริยา   อนารมฺมณารมฺมณา   นวินฺทฺริยา   สิยา   สารมฺมณารมฺมณา
สิยา     อนารมฺมณารมฺมณา     ชีวิตินฺทฺริยํ    สิยา    สารมฺมณารมฺมณํ
สิยา    อนารมฺมณารมฺมณํ    สิยา    อนารมฺมณํ    ฯ    นว    เหตู
สิยา   สารมฺมณารมฺมณา   สิยา   อนารมฺมณารมฺมณา   ฯ   กพฬิงฺกาโร
อาหาโร    อนารมฺมโณ    ตโย   อาหารา   สิยา   สารมฺมณารมฺมณา
สิยา    อนารมฺมณารมฺมณา    ฯ    ฉ    ผสฺสา    อนารมฺมณารมฺมณา
มโนวิญฺญาณธาตุสมฺผสฺโส       สิยา       สารมฺมณารมฺมโณ      สิยา
อนารมฺมณารมฺมโณ   ฯ   ฉ   เวทนา   ฉ   สญฺญา   ฉ   เจตนา  ฉ
จิตฺตา   อนารมฺมณารมฺมณา   มโนวิญฺญาณธาตุ   สิยา   สารมฺมณารมฺมณา
สิยา อนารมฺมณารมฺมณา ฯ
		      ______________
	[๑๑๑๑]  ปญฺจนฺนํ  ขนฺธานํ  กติ  ทิฏฺฐา  กติ  สุตา  กติ มุตา กติ
วิญฺญาตา   กติ   น   ทิฏฺฐา  น  สุตา  น  มุตา  น  วิญฺญาตา  ฯเปฯ
สตฺตนฺนํ   จิตฺตานํ   กติ   ทิฏฺฐา  กติ  สุตา  กติ  มุตา  กติ  วิญฺญาตา
กติ  น  ทิฏฺฐา  น  สุตา  น  มุตา  น  วิญฺญาตา  ฯ  รูปกฺขนฺโธ  สิยา
ทิฏฺโฐ   สิยา   สุโต   สิยา   มุโต   สิยา   น  ทิฏฺโฐ  น  สุโต  น
มุโต   วิญฺญาโต   จตฺตาโร   ขนฺธา   น   ทิฏฺฐา  น  สุตา  น  มุตา
วิญฺญาตา   ฯ   รูปายตนํ   ทิฏฺฐํ  น  สุตํ  น  มุตํ  วิญฺญาตํ  สทฺทายตนํ
น   ทิฏฺฐํ   สุตํ  น  มุตํ  วิญฺญาตํ  คนฺธายตนํ  รสายตนํ  โผฏฺฐพฺพายตนํ
น   ทิฏฺฐํ   น   สุตํ   มุตํ  วิญฺญาตํ  สตฺตายตนา  น  ทิฏฺฐา  น  สุตา
