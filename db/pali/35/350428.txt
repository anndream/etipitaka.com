ปวตฺเตติ    ฯ    ปุน   จ   ปรํ   ตถาคโต   อตีตานาคตปุจฺจุปฺปนฺนานํ
กมฺมสมาทานานํ   ฐานโส   เหตุโส   วิปากํ   ยถาภูตํ  ปชานาติ  ยมฺปิ
ตถาคโต   อตีตานาคตปจฺจุปฺปนฺนานํ   กมฺมสมาทานานํ   ฐานโส  เหตุโส
วิปากํ   ยถาภูตํ   ปชานาติ   อิทมฺปิ   ตถาคตสฺส  ตถาคตพลํ  โหติ  ยํ
พลํ   อาคมฺม   ตถาคโต   อาสภณฺฐานํ   ปฏิชานาติ   ปริสาสุ  สีหนาทํ
นทติ   พฺรหฺมจกฺกํ   ปวตฺเตติ  ฯ  ปุน  จ  ปรํ  ตถาคโต  สพฺพตฺถคามินึ
ปฏิปทํ   ยถาภูตํ   ปชานาติ   ยมฺปิ   ตถาคโต   สพฺพตฺถคามินึ   ปฏิปทํ
ยถาภูตํ   ปชานาติ   อิทมฺปิ   ตถาคตสฺส   ตถาคตพลํ   โหติ   ยํ  พลํ
อาคมฺม   ตถาคโต   อาสภณฺฐานํ   ปฏิชานาติ   ปริสาสุ  สีหนาทํ  นทติ
พฺรหฺมจกฺกํ  ปวตฺเตติ  ฯ  ปุน  จ  ปรํ  ตถาคโต  อเนกธาตุํ  นานาธาตุํ
โลกํ   ยถาภูตํ   ปชานาติ   ยมฺปิ   ตถาคโต   อเนกธาตุํ   นานาธาตุํ
โลกํ   ยถาภูตํ   ปชานาติ   อิทมฺปิ   ตถาคตสฺส   ตถาคตพลํ  โหติ  ยํ
พลํ   อาคมฺม   ตถาคโต   อาสภณฺฐานํ   ปฏิชานาติ   ปริสาสุ  สีหนาทํ
นทติ   พฺรหฺมจกฺกํ   ปวตฺเตติ   ฯ   ปุน   จ   ปรํ  ตถาคโต  สตฺตานํ
นานาธิมุตฺติกตํ  ยถาภูตํ  ปชานาติ  ยมฺปิ  ตถาคโต สตฺตานํ นานาธิมุตฺติกตํ
ยถาภูตํ     ปชานาติ     อิทมฺปิ     ตถาคตสฺส    ตถาคตพลํ    โหติ
ยํ    พลํ    อาคมฺม    ตถาคโต   อาสภณฺฐานํ   ปฏิชานาติ   ปริสาสุ
สีหนาทํ  นทติ  พฺรหฺมจกฺกํ  ปวตฺเตติ  ฯ  ปุน  จ ปรํ ตถาคโต ปรสตฺตานํ
ปรปุคฺคลานํ     อินฺทฺริยปโรปริยตฺตํ     ยถาภูตํ     ปชานาติ     ยมฺปิ
ตถาคโต    ปรสตฺตานํ    ปรปุคฺคลานํ    อินฺทฺริยปโรปริยตฺตํ    ยถาภูตํ
