สติสมฺโพชฺฌงฺโคติ   ปชานาติ   อสนฺตํ   วาสฺส   สติสมฺโพชฺฌงฺคํ  นตฺถิสฺส
สติสมฺโพชฺฌงฺโคติ   ปชานาติ   ยถา   จ  อนุปฺปนฺนสฺส  สติสมฺโพชฺฌงฺคสฺส
อุปฺปาโท     โหติ     ตญฺจ    ปชานาติ    ยถา    จ    อุปฺปนฺนสฺส
สติสมฺโพชฺฌงฺคสฺส    ภาวนาปาริปูริ    โหติ    ตญฺจ   ปชานาติ   สนฺตํ
วาสฺส   ธมฺมวิจยสมฺโพชฺฌงฺคํ   ฯเปฯ   สนฺตํ   วาสฺส   วิริยสมฺโพชฺฌงฺคํ
ฯเปฯ  สนฺตํ  วาสฺส  ปีติสมฺโพชฺฌงฺคํ ฯเปฯ สนฺตํ วาสฺส ปสฺสทฺธิสมฺโพชฺฌงฺคํ
ฯเปฯ     สนฺตํ     วาสฺส     สมาธิสมฺโพชฺฌงฺคํ      ฯเปฯ    สนฺตํ
วาสฺส   อุเปกฺขาสมฺโพชฺฌงฺคํ   อตฺถิสฺส  อุเปกฺขาสมฺโพชฺฌงฺโคติ  ปชานาติ
อสนฺตํ   วาสฺส   อุเปกฺขาสมฺโพชฺฌงฺคํ   นตฺถิสฺส   อุเปกฺขาสมฺโพชฺฌงฺโคติ
ปชานาติ   ยถา   จ   อนุปฺปนฺนสฺส   อุเปกฺขาสมฺโพชฺฌงฺคสฺส   อุปฺปาโท
โหติ   ตญฺจ   ปชานาติ   ยถา   จ  อุปฺปนฺนสฺส  อุเปกฺขาสมฺโพชฺฌงฺคสฺส
ภาวนาปาริปูริ   โหติ   ตญฺจ   ปชานาติ  ฯ  โส  ตํ  นิมิตฺตํ  อาเสวติ
ภาเวติ   พหุลีกโรติ  สฺววตฺถิตํ  อวตฺถเปติ  โส  ตํ  นิมิตฺตํ  อาเสวิตฺวา
ภาเวตฺวา    พหุลีกริตฺวา    สฺววตฺถิตํ    อวตฺถเปตฺวา   อชฺฌตฺตพหิทฺธา
ธมฺเมสุ จิตฺตํ อุปสํหรติ ฯ
	[๔๕๑]   กถญฺจ   ภิกฺขุ   อชฺฌตฺตพหิทฺธา   ธมฺเมสุ   ธมฺมานุปสฺสี
วิหรติ    อิธ   ภิกฺขุ   สนฺตํ   วา   กามจฺฉนฺทํ   อตฺถิ   กามจฺฉนฺโทติ
ปชานาติ   อสนฺตํ   วา   กามจฺฉนฺทํ   นตฺถิ   กามจฺฉนฺโทติ   ปชานาติ
ยถา    จ    อนุปฺปนฺนสฺส    กามจฺฉนฺทสฺส    อุปฺปาโท   โหติ   ตญฺจ
ปชานาติ   ยถา   จ   อุปฺปนฺนสฺส   กามจฺฉนฺทสฺส   ปหานํ  โหติ  ตญฺจ
