	[๑๐๕๗]   กถญฺจ   อิมินา  ภวิสฺสนฺติ  โหติ  กญฺจิ  ธมฺมํ  อวการึ
กริตฺวา   รูปํ   เวทนํ   สญฺญํ   สงฺขาเร   วิญฺญาณํ   อิมินา  ภวิสฺสนฺติ
ฉนฺทํ   ปฏิลภติ   อิมินา   ภวิสฺสนฺติ   มานํ   ปฏิลภติ  อิมินา  ภวิสฺสนฺติ
ทิฏฺฐึ    ปฏิลภติ    ตสฺมึ   สติ   อิมานิ   ปปญฺจิตานิ   โหนฺติ   อิมินา
อิตฺถํ   ภวิสฺสนฺติ   วา   อิมินา   เอวํ  ภวิสฺสนฺติ  วา  อิมินา  อญฺญถา
ภวิสฺสนฺติ วา ฯ
	[๑๐๕๘]   กถญฺจ  อิมินา  อิตฺถํ  ภวิสฺสนฺติ  โหติ  อิมินา  ขตฺติโย
ภวิสฺสนฺติ   วา   อิมินา   พฺราหฺมโณ   ภวิสฺสนฺติ   วา  อิมินา  เวสฺโส
ภวิสฺสนฺติ    วา   อิมินา   สุทฺโท   ภวิสฺสนฺติ   วา   อิมินา   คหฏฺโฐ
ภวิสฺสนฺติ   วา   อิมินา   ปพฺพชิโต   ภวิสฺสนฺติ   วา   อิมินา   เทโว
ภวิสฺสนฺติ   วา   อิมินา  มนุสฺโส  ภวิสฺสนฺติ  วา  อิมินา  รูปี  ภวิสฺสนฺติ
วา   อิมินา   อรูปี   ภวิสฺสนฺติ   วา   อิมินา   สญฺญี   ภวิสฺสนฺติ  วา
อิมินา   อสญฺญี   ภวิสฺสนฺติ   วา   อิมินา   เนวสญฺญีนาสญฺญี   ภวิสฺสนฺติ
วา เอวํ อิมินา อิตฺถํ ภวิสฺสนฺติ โหติ ฯ
	[๑๐๕๙]   กถญฺจ   อิมินา   เอวํ   ภวิสฺสนฺติ  โหติ  ปรํ  ปุคฺคลํ
อุปนิธาย   ยถา   โส  ขตฺติโย  อิมินา  ตถาหํ  ขตฺติโย  ภวิสฺสนฺติ  วา
ยถา   โส   พฺราหฺมโณ   อิมินา   ตถาหํ   พฺราหฺมโณ   ภวิสฺสนฺติ  วา
ฯเปฯ   ยถา   โส   เนวสญฺญีนาสญฺญี   อิมินา  ตถาหํ  เนวสญฺญีนาสญฺญี
ภวิสฺสนฺติ วา เอวํ อิมินา เอวํ ภวิสฺสนฺติ โหติ ฯ
	[๑๐๖๐]   กถญฺจ   อิมินา  อญฺญถา  ภวิสฺสนฺติ  โหติ  ปรํ  ปุคฺคลํ
