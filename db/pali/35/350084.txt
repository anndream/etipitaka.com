จตฺตาโร   ขนฺธา   สิยา   สวิจารา   สิยา   อวิจารา  ฯ  รูปกฺขนฺโธ
อปฺปีติโก   จตฺตาโร   ขนฺธา   สิยา   สปฺปีติกา   สิยา   อปฺปีติกา  ฯ
รูปกฺขนฺโธ    น    ปีติสหคโต   จตฺตาโร   ขนฺธา   สิยา   ปีติสหคตา
สิยา  น  ปีติสหคตา  ฯ  เทฺว  ขนฺธา  น  สุขสหคตา  ตโย ขนฺธา สิยา
สุขสหคตา   สิยา  น  สุขสหคตา  ฯ  เทฺว  ขนฺธา  น  อุเปกฺขาสหคตา
ตโย   ขนฺธา   สิยา   อุเปกฺขาสหคตา   สิยา  น  อุเปกฺขาสหคตา  ฯ
รูปกฺขนฺโธ   กามาวจโร   จตฺตาโร   ขนฺธา   สิยา  กามาวจรา  สิยา
น   กามาวจรา   ฯ   รูปกฺขนฺโธ   น   รูปาวจโร   จตฺตาโร  ขนฺธา
สิยา   รูปาววรา  สิยา  น  รูปาวจรา  ฯ  รูปกฺขนฺโธ  น  อรูปาวจโร
จตฺตาโร  ขนฺธา  สิยา  อรูปาวจรา  สิยา  น  อรูปาวจรา ฯ รูปกฺขนฺโธ
ปริยาปนฺโน  จตฺตาโร  ขนฺธา  สิยา  ปริยาปนฺนา  สิยา  อปริยาปนฺนา ฯ
รูปกฺขนฺโธ   อนิยฺยานิโก   จตฺตาโร   ขนฺธา   สิยา   นิยฺยานิกา  สิยา
อนิยฺยานิกา   ฯ   รูปกฺขนฺโธ   อนิยโต  จตฺตาโร  ขนฺธา  สิยา  นิยตา
สิยา   อนิยตา   ฯ   รูปกฺขนฺโธ   สอุตฺตโร   จตฺตาโร   ขนฺธา  สิยา
สอุตฺตรา   สิยา   อนุตฺตรา   ฯ   รูปกฺขนฺโธ  อรโณ  จตฺตาโร  ขนฺธา
สิยา สรณา สิยา อรณาติ ฯ
		      ปญฺหาปุจฺฉกํ ฯ
		   ขนฺธวิภงฺโค สมตฺโต ฯ
		     ___________________
