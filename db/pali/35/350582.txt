สิยา  สุขาย  เวทนาย  สมฺปยุตฺโต  สิยา  ทุกฺขาย  เวทนาย  สมฺปยุตฺโต
มโนวิญฺญาณธาตุสมฺผสฺโส     สิยา     สุขาย    เวทนาย    สมฺปยุตฺโต
สิยา   ทุกฺขาย   เวทนาย   สมฺปยุตฺโต   สิยา  อทุกฺขมสุขาย  เวทนาย
สมฺปยุตฺโต  ฯ  สตฺต  เวทนา  น  วตฺตพฺพา สุขาย เวทนาย สมฺปยุตฺตาติปิ
ทุกฺขาย  เวทนาย  สมฺปยุตฺตาติปิ  อทุกฺขมสุขาย  เวทนาย สมฺปยุตฺตาติปิ ฯ
ปญฺจ    สญฺญา    ปญฺจ    เจตนา    ปญฺจ    จิตฺตา    อทุกฺขมสุขาย
เวทนาย   สมฺปยุตฺตา   กายวิญฺญาณํ   สิยา  สุขาย  เวทนาย  สมฺปยุตฺตํ
สิยา   ทุกฺขาย   เวทนาย   สมฺปยุตฺตํ   มโนวิญฺญาณธาตุ   สิยา  สุขาย
เวทนาย   สมฺปยุตฺตา   สิยา   ทุกฺขาย   เวทนาย   สมฺปยุตฺตา   สิยา
อทุกฺขมสุขาย เวทนาย สมฺปยุตฺตา ฯ
	[๑๑๑๔]   ปญฺจนฺนํ   ขนฺธานํ  กติ  วิปากา  กติ  วิปากธมฺมธมฺมา
กติ   เนววิปากนวิปากธมฺมธมฺมา  ฯเปฯ  สตฺตนฺนํ  จิตฺตานํ  กติ  วิปากา
กติ   วิปากธมฺมธมฺมา   กติ   เนววิปากนวิปากธมฺมธมฺมา  ฯ  รูปกฺขนฺโธ
เนววิปากนวิปากธมฺมธมฺโม   จตฺตาโร   ขนฺธา   สิยา   วิปากา   สิยา
วิปากธมฺมธมฺมา    สิยา    เนววิปากนวิปากธมฺมธมฺมา   ฯ   ทสายตนา
เนววิปากนวิปากธมฺมธมฺมา    เทฺว   อายตนา   สิยา   วิปากา   สิยา
วิปากธมฺมธมฺมา   สิยา   เนววิปากนวิปากธมฺมธมฺมา   ฯ   ทส  ธาตุโย
เนววิปากนวิปากธมฺมธมฺมา     ปญฺจ    ธาตุโย    วิปากา    มโนธาตุ
สิยา   วิปากา   สิยา  เนววิปากนวิปากธมฺมธมฺมา  เทฺว  ธาตุโย  สิยา
วิปากา   สิยา   วิปากธมฺมธมฺมา   สิยา  เนววิปากนวิปากธมฺมธมฺมา  ฯ
