อุกฺกณฺฐิตา ปริตสิตา อยํ วุจฺจติ อรติ ฯ
	[๘๗๔]   ตตฺถ  กตมา  ตนฺทิ  ยา  ตนฺทิ   ตนฺทิยนา  ตนฺทิมนกตา
อาลสฺยํ อาลสายนา อาลสายิตตฺตํ อยํ วุจฺจติ ตนฺทิ ฯ
	[๘๗๕]  ตตฺถ  กตมา  วิชมฺภิกา  ยา  กายสฺส  ชมฺภนา  วิชมฺภนา
อานมนา    วินมนา    สนฺนมนา    ปณมนา   พฺยาธิยกํ   อยํ   วุจฺจติ
วิชมฺภิกา ฯ
	[๘๗๖]   ตตฺถ   กตโม  ภตฺตสมฺมโท  ยา  ภุตฺตาวิสฺส  ภตฺตมุจฺฉา
ภตฺตกิลมโถ ภตฺตปริฬาโห กายทุฏฺฐุลฺลํ อยํ วุจฺจติ ภตฺตสมฺมโท ฯ
	[๘๗๗]   ตตฺถ   กตมํ   เจตโส  ลีนตฺตํ  ยา  จิตฺตสฺส  อกลฺยตา
อกมฺมญฺญตา    โอลียนา    สลฺลียนา    ลีนํ    ลียนา   ลียิตตฺตํ   ถีนํ
ถียนา ถียิตตฺตํ จิตฺตสฺส อิทํ วุจฺจติ เจตโส ลีนตฺตํ ฯ
	[๘๗๘]    ตตฺถ    กตมา   กุหนา   ลาภสกฺการสิโลกสนฺนิสฺสิตสฺส
ปาปิจฺฉสฺส   อิจฺฉาปกตสฺส  ปจฺจยปฏิเสวนสงฺขาเตน  วา  สามนฺตชปฺปิเตน
วา    อิริยาปถสฺส    วา    อฏฺฐปนา   ฐปนา   สณฺฐปนา   ภากุฏิกา
ภากุฏิยํ กุหนา กุหายนา กุหิตตฺตํ อยํ วุจฺจติ กุหนา ฯ
	[๘๗๙]    ตตฺถ    กตมา   ลปนา   ลาภสกฺการสิโลกสนฺนิสฺสิตสฺส
ปาปิจฺฉสฺส   อิจฺฉาปกตสฺส   ยา   ปเรสํ   อาลปนา   ลปนา  สลฺลปนา
อุลฺลปนา   สมุลฺลปนา   อุนฺนหนา   สมุนฺนหนา   อุกฺกาปนา  สมุกฺกาปนา
อนุปฺปิยภาณิตา     ปาตุกมฺยตา     มุคฺคสูปตา     ปาริภฏฺยตา     อยํ
วุจฺจติ ลปนา ฯ
