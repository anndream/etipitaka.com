จิตฺตนฺติ    ปชานาติ   มหคฺคตํ   วา   จิตฺตํ   มหคฺคตํ   เม   จิตฺตนฺติ
ปชานาติ   อมหคฺคตํ   วา   จิตฺตํ   อมหคฺคตํ   เม  จิตฺตนฺติ  ปชานาติ
สอุตฺตรํ   วา   จิตฺตํ   สอุตฺตรํ   เม  จิตฺตนฺติ  ปชานาติ  อนุตฺตรํ  วา
จิตฺตํ   อนุตฺตรํ   เม   จิตฺตนฺติ  ปชานาติ  สมาหิตํ  วา  จิตฺตํ  สมาหิตํ
เม   จิตฺตนฺติ   ปชานาติ  อสมาหิตํ  วา  จิตฺตํ  อสมาหิตํ  เม  จิตฺตนฺติ
ปชานาติ   วิมุตฺตํ   วา  จิตฺตํ  วิมุตฺตํ  เม  จิตฺตนฺติ  ปชานาติ  อวิมุตฺตํ
วา   จิตฺตํ   อวิมุตฺตํ   เม   จิตฺตนฺติ   ปชานาติ   ฯ  โส  ตํ  นิมิตฺตํ
อาเสวติ   ภาเวติ   พหุลีกโรติ   สฺววตฺถิตํ  อวตฺถเปติ  โส  ตํ  นิมิตฺตํ
อาเสวิตฺวา   ภาเวตฺวา   พหุลีกริตฺวา  สฺววตฺถิตํ  อวตฺถเปตฺวา  พหิทฺธา
จิตฺเต จิตฺตํ อุปสํหรติ ฯ
	[๔๔๖]   กถญฺจ   ภิกฺขุ   พหิทฺธา   จิตฺเต   จิตฺตานุปสฺสี  วิหรติ
อิธ   ภิกฺขุ  สราคํ  วาสฺส  จิตฺตํ  สราคสฺส  จิตฺตนฺติ  ปชานาติ  วีตราคํ
วาสฺส   จิตฺตํ   วีตราคสฺส   จิตฺตนฺติ   ปชานาติ   สโทสํ  วาสฺส  จิตฺตํ
สโทสสฺส    จิตฺตนฺติ   ปชานาติ   วีตโทสํ   วาสฺส   จิตฺตํ   วีตโทสสฺส
จิตฺตนฺติ   ปชานาติ   สโมหํ  วาสฺส  จิตฺตํ  สโมหสฺส  จิตฺตนฺติ  ปชานาติ
วีตโมหํ   วาสฺส   จิตฺตํ  วีตโมหสฺส  จิตฺตนฺติ  ปชานาติ  สงฺขิตฺตํ  วาสฺส
จิตฺตํ  สงฺขิตฺตสฺส  จิตฺตนฺติ  ปชานาติ  วิกฺขิตฺตํ  วาสฺส  จิตฺตํ วิกฺขิตฺตสฺส
จิตฺตนฺติ    ปชานาติ    มหคฺคตํ   วาสฺส   จิตฺตํ   มหคฺคตสฺส   จิตฺตนฺติ
ปชานาติ   อมหคฺคตํ   วาสฺส   จิตฺตํ   อมหคฺคตสฺส   จิตฺตนฺติ  ปชานาติ
สอุตฺตรํ    วาสฺส    จิตฺตํ   สอุตฺตรสฺส   จิตฺตนฺติ   ปชานาติ   อนุตฺตรํ
