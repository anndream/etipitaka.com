	[๕๖๒]     สตฺต     โพชฺฌงฺคา     สติสมฺโพชฺฌงฺโค     ฯเปฯ
อุเปกฺขาสมฺโพชฺฌงฺโค  ฯ  ตตฺถ  กตเม  สตฺต  โพชฺฌงฺคา  อิธ ภิกฺขุ ยสฺมึ
สมเย   โลกุตฺตรํ   ฌานํ   ภาเวติ   นิยฺยานิกํ   อปจยคามึ  ทิฏฺฐิคตานํ
ปหานาย   ปฐมาย   ภูมิยา   ปตฺติยา  วิวิจฺเจว  กาเมหิ  ฯเปฯ  ปฐมํ
ฌานํ    อุปสมฺปชฺช   วิหรติ   ทุกฺขาปฏิปทํ   ทนฺธาภิญฺญํ   ตสฺมึ   สมเย
ผสฺโส   โหติ   ฯเปฯ  อวิกฺเขโป  โหติ  อิเม  ธมฺมา  กุสลา  ตสฺเสว
โลกุตฺตรสฺส   กุสลสฺส   ฌานสฺส   กตตฺตา  ภาวิตตฺตา  วิปากํ  วิวิจฺเจว
กาเมหิ    ฯเปฯ    ปฐมํ    ฌานํ   อุปสมฺปชฺช   วิหรติ   ทุกฺขาปฏิปทํ
ทนฺธาภิญฺญํ  สุญฺญตํ  ตสฺมึ  สมเย  สตฺต  โพชฺฌงฺคา โหนฺติ สติสมฺโพชฺฌงฺโค
ฯเปฯ    อุเปกฺขาสมฺโพชฺฌงฺโค    ฯ   ตตฺถ   กตโม   สติสมฺโพชฺฌงฺโค
ยา     สติ     อนุสฺสติ     ฯเปฯ     สมฺมาสติ     สติสมฺโพชฺฌงฺโค
มคฺคงฺคํ    มคฺคปริยาปนฺนํ    อยํ    วุจฺจติ    สติสมฺโพชฺฌงฺโค   ฯเปฯ
ตตฺถ  กตโม  อุเปกฺขาสมฺโพชฺฌงฺโค  ยา อุเปกฺขา อุเปกฺขนา อชฺฌุเปกฺขนา
มชฺฌตฺตตา      จิตฺตสฺส      อุเปกฺขาสมฺโพชฺฌงฺโค     อยํ     วุจฺจติ
อุเปกฺขาสมฺโพชฺฌงฺโค   ฯ   อิเม   วุจฺจนฺติ  สตฺต  โพชฺฌงฺคา  อวเสสา
ธมฺมา สตฺตหิ โพชฺฌงฺเคหิ สมฺปยุตฺตา ฯ
	[๕๖๓]     สตฺต     โพชฺฌงฺคา     สติสมฺโพชฺฌงฺโค     ฯเปฯ
อุเปกฺขาสมฺโพชฺฌงฺโค  ฯ  ตตฺถ  กตโม  สติสมฺโพชฺฌงฺโค  อิธ  ภิกฺขุ ยสฺมึ
สมเย   โลกุตฺตรํ   ฌานํ   ภาเวติ   นิยฺยานิกํ   อปจยคามึ  ทิฏฺฐิคตานํ
ปหานาย   ปฐมาย   ภูมิยา   ปตฺติยา  วิวิจฺเจว  กาเมหิ  ฯเปฯ  ปฐมํ
