สมาทิยตีติ   ปญฺจหิ   วิญฺญาเณหิ   น   กุสลากุสลํ   ธมฺมํ  สมาทิยติ  ฯ
ปญฺจนฺนํ   วิญฺญาณานํ   สมนนฺตราปิ   น   กุสลากุสลํ   ธมฺมํ  สมาทิยตีติ
ปญฺจนฺนํ    วิญฺญาณานํ    สมนนฺตรา    มโนธาตุยาปิ    น   กุสลากุสลํ
ธมฺมํ   สมาทิยติ   ฯ   ปญฺจหิ  วิญฺญาเณหิ  น  สมาปชฺชติ  น  วุฏฺฐาตีติ
ปญฺจหิ    วิญฺญาเณหิ    น    สมาปชฺชติ   น   วุฏฺฐาติ   ฯ   ปญฺจนฺนํ
วิญฺญาณานํ    สมนนฺตราปิ    น   สมาปชฺชติ   น   วุฏฺฐาตีติ   ปญฺจนฺนํ
วิญฺญาณานํ   สมนนฺตรา   มโนธาตุยาปิ   น  สมาปชฺชติ  น  วุฏฺฐาติ  ฯ
ปญฺจหิ   วิญฺญาเณหิ   น   จวติ   น   อุปปชฺชตีติ   ปญฺจหิ   วิญฺญาเณหิ
น   จวติ  น  อุปปชฺชติ  ฯ  ปญฺจนฺนํ  วิญฺญาณานํ  สมนนฺตราปิ  น  จวติ
น    อุปปชฺชตีติ    ปญฺจนฺนํ    วิญฺญาณานํ    สมนนฺตรา   มโนธาตุยาปิ
น    จวติ    น    อุปปชฺชติ    ฯ   ปญฺจหิ   วิญฺญาเณหิ   น   สุปติ
น   ปฏิพุชฺฌติ   น   สุปินํ   ปสฺสตีติ   ปญฺจหิ   วิญฺญาเณหิ   น   สุปติ
น    ปฏิพุชฺฌติ    น    สุปินํ    ปสฺสติ    ฯ    ปญฺจนฺนํ   วิญฺญาณานํ
สมนนฺตราปิ   น   สุปติ   น   ปฏิพุชฺฌติ   น   สุปินํ  ปสฺสตีติ  ปญฺจนฺนํ
วิญฺญาณานํ    สมนนฺตรา    มโนธาตุยาปิ    น   สุปติ   น   ปฏิพุชฺฌติ
น สุปินํ ปสฺสติ ฯ
	เอวํ ยาถาวกวตฺถุวิภาวนา ปญฺญา ฯ
		 เอวํ เอกวิเธน ญาณวตฺถุ ฯ
	[๘๐๓]   ตีสุ   ภูมีสุ   กุสลาพฺยากเต   ปญฺญา   โลกิยา  ปญฺญา
จตูสุ   มคฺเคสุ   จตูสุ   ผเลสุ  ปญฺญา  โลกุตฺตรา  ปญฺญา  ฯ  สพฺพาว
