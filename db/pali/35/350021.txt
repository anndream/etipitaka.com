เวทนากฺขนฺโธ   อตฺถิ  กามาวจโร  อตฺถิ  รูปาวจโร  อตฺถิ  อรูปาวจโร
อตฺถิ   อปริยาปนฺโน   ฯ   ปญฺจวิเธน   เวทนากฺขนฺโธ  อตฺถิ  สุขินฺทฺริยํ
อตฺถิ   ทุกฺขินฺทฺริยํ  อตฺถิ  โสมนสฺสินฺทฺริยํ  อตฺถิ  โทมนสฺสินฺทฺริยํ  อตฺถิ
อุเปกฺขินฺทฺริยํ   ฯ   ฉพฺพิเธน   เวทนากฺขนฺโธ   จกฺขุสมฺผสฺสชา  เวทนา
โสตสมฺผสฺสชา    เวทนา    ฆานสมฺผสฺสชา   เวทนา   ชิวฺหาสมฺผสฺสชา
เวทนา    กายสมฺผสฺสชา    เวทนา   มโนสมฺผสฺสชา   เวทนา   เอวํ
ฉพฺพิเธน   เวทนากฺขนฺโธ  ฯ  สตฺตวิเธน  เวทนากฺขนฺโธ  จกฺขุสมฺผสฺสชา
เวทนา   ฯเปฯ   กายสมฺผสฺสชา   เวทนา  มโนธาตุสมฺผสฺสชา  เวทนา
มโนวิญฺญาณธาตุสมฺผสฺสชา   เวทนา  เอวํ  สตฺตวิเธน  เวทนากฺขนฺโธ  ฯ
อฏฺฐวิเธน  เวทนากฺขนฺโธ  จกฺขุสมฺผสฺสชา  เวทนา  ฯเปฯ กายสมฺผสฺสชา
เวทนา     อตฺถิ     สุขา     อตฺถิ     ทุกฺขา    มโนธาตุสมฺผสฺสชา
เวทนา     มโนวิญฺญาณธาตุสมฺผสฺสชา    เวทนา    เอวํ    อฏฺฐวิเธน
เวทนากฺขนฺโธ   ฯ   นววิเธน   เวทนากฺขนฺโธ  จกฺขุสมฺผสฺสชา  เวทนา
ฯเปฯ     กายสมฺผสฺสชา     เวทนา    มโนธาตุสมฺผสฺสชา    เวทนา
มโนวิญฺญาณธาตุสมฺผสฺสชา   เวทนา   อตฺถิ  กุสลา  อตฺถิ  อกุสลา  อตฺถิ
อพฺยากตา  เอวํ  นววิเธน  เวทนากฺขนฺโธ  ฯ  ทสวิเธน  เวทนากฺขนฺโธ
จกฺขุสมฺผสฺสชา   เวทนา   ฯเปฯ   กายสมฺผสฺสชา  เวทนา  อตฺถิ  สุขา
อตฺถิ   ทุกฺขา   มโนธาตุสมฺผสฺสชา   เวทนา   มโนวิญฺญาณธาตุสมฺผสฺสชา
เวทนา     อตฺถิ    กุสลา    อตฺถิ    อกุสลา    อตฺถิ    อพฺยากตา
เอวํ ทสวิเธน เวทนากฺขนฺโธ ฯ
