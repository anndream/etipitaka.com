	[๖๘๔]    จตุตฺถนฺติ    คณนานุปุพฺพโต    จตุตฺถํ    อิทํ   จตุตฺถํ
สมาปชฺชตีติ จตุตฺถํ ฯ
	[๖๘๕] ฌานนฺติ อุเปกฺขา สติ จิตฺตสฺส เอกคฺคตา ฯ
	[๖๘๖]   อุปสมฺปชฺชาติ  โย  จตุตฺถสฺส  ฌานสฺส  ลาโภ  ปฏิลาโภ
ปตฺติ สมฺปตฺติ ผุสนา สจฺฉิกิริยา อุปสมฺปทา ฯ
	[๖๘๗] วิหรตีติ อิริยติ ฯเปฯ วิหรติ เตน วุจฺจติ วิหรตีติ ฯ
	[๖๘๘]    สพฺพโส    รูปสญฺญานํ    สมติกฺกมาติ   ตตฺถ   กตมา
รูปสญฺญาโย    ยา   รูปาวจรสมาปตฺตึ   สมาปนฺนสฺส   วา   อุปปนฺนสฺส
วา    ทิฏฺฐธมฺมสุขวิหาริสฺส    วา    สญฺญา   สญฺชานนา   สญฺชานิตตฺตํ
อิมา     วุจฺจนฺติ    รูปสญฺญาโย    อิมา    รูปสญฺญาโย    อติกฺกนฺโต
โหติ   วีติกฺกนฺโต   สมติกฺกนฺโต   เตน   วุจฺจติ   สพฺพโส   รูปสญฺญานํ
สมติกฺกมาติ ฯ
	[๖๘๙]   ปฏิฆสญฺญานํ   อตฺถงฺคมาติ   ตตฺถ  กตมา  ปฏิฆสญฺญาโย
รูปสญฺญา     สทฺทสญฺญา     คนฺธสญฺญา     รสสญฺญา    โผฏฺฐพฺพสญฺญา
อิมา       วุจฺจนฺติ       ปฏิฆสญฺญาโย      อิมา      ปฏิฆสญฺญาโย
สนฺตา   โหนฺติ   สมิตา   วูปสนฺตา   อตฺถงฺคตา  อพฺภตฺถงฺคตา  อปฺปิตา
พฺยปฺปิตา   โสสิตา   วิโสสิตา   พฺยนฺตีกตา   เตน  วุจฺจติ  ปฏิฆสญฺญานํ
อตฺถงฺคมาติ ฯ
	[๖๙๐]  นานตฺตสญฺญานํ  อมนสิการาติ  ตตฺถ กตมา นานตฺต-
สญฺญาโย  ยา    อสมาปนฺนสฺส   มโนธาตุสมงฺคิสฺส   วา   มโนวิญฺ-
