วิจิกิจฺฉา   เทฺวฬฺหกํ   เทฺวธาปโถ   สํสโย   อเนกํสคาโห   อาสปฺปนา
ปริสปฺปนา    อปริโยคาหนา    ถมฺภิตตฺตํ   จิตฺตสฺส   มโนวิเลโข   อยํ
วุจฺจติ  เวทนาปจฺจยา  วิจิกิจฺฉา  ฯ  ตตฺถ  กตโม  วิจิกิจฺฉาปจฺจยา ภโว
ฐเปตฺวา    วิจิกิจฺฉํ    เวทนากฺขนฺโธ    สญฺญากฺขนฺโธ   สงฺขารกฺขนฺโธ
วิญฺญาณกฺขนฺโธ   อยํ   วุจฺจติ   วิจิกิจฺฉาปจฺจยา   ภโว   ฯเปฯ   เตน
วุจฺจติ เอวเมตสฺส เกวลสฺส ทุกฺขกฺขนฺธสฺส สมุทโย โหตีติ ฯเปฯ
	[๓๕๖]   กตเม   ธมฺม   อกุสลา   ยสฺมึ   สมเย  อกุสลํ  จิตฺตํ
อุปฺปนฺนํ    โหติ    อุเปกฺขาสหคตํ   อุทฺธจฺจสมฺปยุตฺตํ   รูปารมฺมณํ   วา
ฯเปฯ   ธมฺมารมฺมณํ   วา   ยํ   ยํ   วา   ปนารพฺภ   ตสฺมึ   สมเย
อวิชฺชาปจฺจยา    สงฺขาโร    สงฺขารปจฺจยา   วิญฺญาณํ   วิญฺญาณปจฺจยา
นามํ      นามปจฺจยา     ฉฏฺฐายตนํ     ฉฏฺฐายตนปจฺจยา     ผสฺโส
ผสฺสปจฺจยา     เวทนา    เวทนาปจฺจยา    อุทฺธจฺจํ    อุทฺธจฺจปจฺจยา
อธิโมกฺโข    อธิโมกฺขปจฺจยา   ภโว   ภวปจฺจยา   ชาติ   ชาติปจฺจยา
ชรามรณํ เอวเมตสฺส เกวลสฺส ทุกฺขกฺขนฺธสฺส สมุทโย โหติ ฯ
	[๓๕๗]   ตตฺถ   กตมา   อวิชฺชา   ยํ  อญฺญาณํ  อทสฺสนํ  ฯเปฯ
อวิชฺชาลงฺคี  โมโห  อกุสลมูลํ  อยํ  วุจฺจติ  อวิชฺชา  ฯเปฯ  ตตฺถ กตมา
ผสฺสปจฺจยา   เวทนา  ยํ  เจตสิกํ  เนว  สาตํ  นาสาตํ  เจโตสมฺผสฺสชํไ
อทุกฺขมสุขํ     เวทยิตํ     เจโตสมฺผสฺสชา     อทุกฺขมสุขา    เวทนา
อยํ   วุจฺจติ   ผสฺสปจฺจยา   เวทนา   ฯ   ตตฺถ  กตมํ  เวทนาปจฺจยา
อุทฺธจฺจํ   ยํ   จิตฺตสฺส   อุทฺธจฺจํ  อวูปสโม  เจตโส  วิกฺเขโป  ภนฺตตฺตํ
