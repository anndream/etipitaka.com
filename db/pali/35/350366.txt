กติ อพฺยากตา ฯเปฯ กติ สรณา กติ อรณา ฯ
	[๗๓๘]  สิยา  กุสลา  สิยา  อพฺยากตา  ฯ ตีณิ ฌานา เอตฺถุปฺปนฺนํ
สุขํ    เวทนํ    ฐเปตฺวา    สุขาย    เวทนาย   สมฺปยุตฺตา   จตุตฺถํ
ฌานํ    เอตฺถุปฺปนฺนํ    อทุกฺขมสุขํ    เวทนํ   ฐเปตฺวา   อทุกฺขมสุขาย
เวทนาย   สมฺปยุตฺตํ   ฯ   สิยา  วิปากา  สิยา  วิปากธมฺมธมฺมา  สิยา
เนววิปากนวิปากธมฺมธมฺมา      สิยา      อุปาทินฺนุปาทานิยา     สิยา
อนุปาทินฺนุปาทานิยา       สิยา      อนุปาทินฺนอนุปาทานิยา      สิยา
อสงฺกิลิฏฺฐสงฺกิเลสิกา   สิยา   อสงฺกิลิฏฺฐอสงฺกิเลสิกา   ฯ   ปฐมํ  ฌานํ
เอตฺถุปฺปนฺเน   วิตกฺกวิจาเร   ฐเปตฺวา   สวิตกฺกสวิจารํ   ตีณิ   ฌานา
อวิตกฺกอวิจารา  ฯ  เทฺว  ฌานา  เอตฺถุปฺปนฺนํ  ปีตึ  ฐเปตฺวา ปีติสหคตา
ตีณิ   ฌานา   เอตฺถุปฺปนฺนํ   สุขํ   ฐเปตฺวา   สุขสหคตา  จตุตฺถํ  ฌานํ
เอตฺถุปฺปนฺนํ   อุเปกฺขํ   ฐเปตฺวา   อุเปกฺขาสหคตํ   ฯ   เนวทสฺสเนน-
*นภาวนายปหาตพฺพา     เนวทสฺสเนนนภาวนายปหาตพฺพเหตุกา     สิยา
อาจยคามิโน   สิยา  อปจยคามิโน  สิยา  เนวอาจยคามิโนนอปจยคามิโน
สิยา    เสกฺขา    สิยา    อเสกฺขา    สิยา    เนวเสกฺขานาเสกฺขา
สิยา   มหคฺคตา   สิยา   อปฺปมาณา   ฯ   ตีณิ   ฌานา  น  วตฺตพฺพา
ปริตฺตารมฺมณาติปิ     มหคฺคตารมฺมณาติปิ     สิยา     อปฺปมาณารมฺมณา
สิยา    น    วตฺตพฺพา    อปฺปมาณารมฺมณาติ    จตุตฺถํ   ฌานํ   สิยา
ปริตฺตารมฺมณํ     สิยา     มหคฺคตารมฺมณํ     สิยา    อปฺปมาณารมฺมณํ
สิยา น วตฺตพฺพํ ปริตฺตารมฺมณนฺติปิ มหคฺคตารมฺมณนฺติปิ อปฺป-
