อมทฺทโว    ยา   อมุทุตา   อมทฺทวตา   กกฺขฬิยํ   ผารุสิยํ   กกฺขฬตา
กถินตา อุชุจิตฺตตา อมุทุตา อยํ วุจฺจติ อมทฺทโว ฯ
	[๙๒๐]  ตตฺถ  กตมา  อกฺขนฺติ ยา อกฺขนฺติ อกฺขมนตา อนธิวาสนตา
จณฺฑิกฺกํ     อสฺสุโรโป     อนตฺตมนตา     จิตฺตสฺส     อยํ    วุจฺจติ
อกฺขนฺติ   ฯ   ตตฺถ   กตมํ   อโสรจฺจํ   กายิโก   วีติกฺกโม  วาจสิโก
วีติกฺกโม   กายิกวาจสิโก   วีติกฺกโม   อิทํ   วุจฺจติ  อโสรจฺจํ  สพฺพมฺปิ
ทุสฺสีลฺยํ อโสรจฺจํ ฯ
	[๙๒๑]   ตตฺถ   กตมํ   อสาขลฺยํ   ยา   สา   วาจา  อณฺฑกา
กกฺกสา    ปรกฏุกา    ปราภิสชฺชนี    โกธสามนฺตา   อสมาธิสํวตฺตนิกา
ตถารูปึ   วาจํ   ภาสิตา  โหติ  ยา  ตตฺถ  อสณฺหวาจตา  อสขิลวาจตา
ผรุสวาจตา   อิทํ   วุจฺจติ   อสาขลฺยํ  ฯ  ตตฺถ  กตโม  อปฺปฏิสนฺถาโร
เทฺว    ปฏิสนฺถารา    อามิสปฏิสนฺถาโร    จ    ธมฺมปฏิสนฺถาโร   จ
อิเธกจฺโจ  อปฺปฏิสนฺถารโก  โหติ อามิสปฏิสนฺถาเรน วา ธมฺมปฏิสนฺถาเรน
วา อยํ วุจฺจติ อปฺปฏิสนฺถาโร ฯ
	[๙๒๒]   ตตฺถ   กตมา   อินฺทฺริเยสุ   อคุตฺตทฺวารตา  อิเธกจฺโจ
จกฺขุนา  รูปํ  ทิสฺวา  นิมิตฺตคฺคาหี  โหติ  อนุพฺยญฺชนคฺคาหี ยตฺวาธิกรณเมนํ
จกฺขุนฺทฺริยํ      อสํวุตํ      วิหรนฺตํ     อภิชฺฌาโทมนสฺสา     ปาปกา
อกุสลา  ธมฺมา  อนฺวาสฺสเวยฺยุํ  ตสฺส  สํวราย  น  ปฏิปชฺชติ  น  รกฺขติ
จกฺขุนฺทฺริยํ   จกฺขุนฺทฺริเย   น   สํวรํ   อาปชฺชติ  โสเตน  สทฺทํ  สุตฺวา
ฯเปฯ   ฆาเนน   คนฺธํ   ฆายิตฺวา   ฯเปฯ   ชิวฺหาย   รสํ  สายิตฺวา
