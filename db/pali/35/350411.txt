อกุสลสฺส    กมฺมสฺส    กตตฺตา    อุปจิตตฺตา    วิปากํ    จกฺขุวิญฺญาณํ
อุปฺปนฺนํ    โหติ    อุเปกฺขาสหคตํ    รูปารมฺมณํ   ฯเปฯ   โสตวิญฺญาณํ
อุปฺปนฺนํ    โหติ    อุเปกฺขาสหคตํ   สทฺทารมฺมณํ   ฯเปฯ   ฆานวิญฺญาณํ
อุปฺปนฺนํ    โหติ   อุเปกฺขาสหคตํ   คนฺธารมฺมณํ   ฯเปฯ   ชิวฺหาวิญฺญาณํ
อุปฺปนฺนํ    โหติ    อุเปกฺขาสหคตํ    รสารมฺมณํ   ฯเปฯ   กายวิญฺญาณํ
อุปฺปนฺนํ   โหติ   ทุกฺขสหคตํ   โผฏฺฐพฺพารมฺมณํ   ตสฺมึ   สมเย   ผสฺโส
โหติ   เวทนา   โหติ  สญฺญา  โหติ  เจตนา  โหติ  จิตฺตํ  โหติ  ทุกฺขํ
โหติ   จิตฺตสฺส   เอกคฺคตา   โหติ   มนินฺทฺริยํ  โหติ  ทุกฺขินฺทฺริยํ  โหติ
ชีวิตินฺทฺริยํ   โหติ   เย   วา   ปน   ตสฺมึ   สมเย   อญฺเญปิ   อตฺถิ
ปฏิจฺจสมุปฺปนฺนา   อรูปิโน   ธมฺมา   อิเม   ธมฺมา   อพฺยากตา  อิเมสุ
ธมฺเมสุ    ญาณํ    อตฺถปฏิสมฺภิทา   ยาย   นิรุตฺติยา   เตสํ   ธมฺมานํ
ปญฺญตฺติ    โหติ    ตตฺร   ธมฺมนิรุตฺตาภิลาเป   ญาณํ   นิรุตฺติปฏิสมฺภิทา
เยน  ญาเณน  ตานิ  ญาณานิ  ชานาติ  อิมานิ  ญาณานิ อิทมตฺถโชตกานีติ
ญาเณสุ     ญาณํ     ปฏิภาณปฏิสมฺภิทา     ฯ    ติสฺโส    ปฏิสมฺภิทา
อตฺถปฏิสมฺภิทา     นิรุตฺติปฏิสมฺภิทา    ปฏิภาณปฏิสมฺภิทา    ฯ    กตเม
ธมฺมา    อพฺยากตา    ยสฺมึ    สมเย   อกุสลสฺส   กมฺมสฺส   กตตฺตา
อุปจิตตฺตา    วิปากา    มโนธาตุ   อุปฺปนฺนา   โหติ   อุเปกฺขาสหคตา
รูปารมฺมณา  วา  ฯเปฯ  โผฏฺฐพฺพารมฺมณา  วา  ฯเปฯ  มโนวิญฺญาณธาตุ
อุปฺปนฺนา     โหติ    อุเปกฺขาสหคตา    รูปารมฺมณา    วา    ฯเปฯ๕
ธมฺมารมฺมณา   วา   ยํ   ยํ   วา   ปนารพฺภ   ตสฺมึ   สมเย  ผสฺโส
