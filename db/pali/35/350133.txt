นิวิสติ    สทฺทตณฺหา    ฯเปฯ   คนฺธตณฺหา   รสตณฺหา   โผฏฺฐพฺพตณฺหา
ธมฺมตณฺหา   โลเก   ปิยรูปํ   สาตรูปํ  เอตฺเถสา  ตณฺหา  อุปฺปชฺชมานา
อุปฺปชฺชติ   เอตฺถ   นิวิสมานา   นิวิสติ   ฯ  รูปวิตกฺโก  โลเก  ปิยรูปํ
สาตรูปํ    เอตฺเถสา    ตณฺหา    อุปฺปชฺชมานา    อุปฺปชฺชติ    เอตฺถ
นิวิสมานา    นิวิสติ    สทฺทวิตกฺโก   ฯเปฯ   คนฺธวิตกฺโก   รสวิตกฺโก
โผฏฺฐพฺพวิตกฺโก    ธมฺมวิตกฺโก   โลเก   ปิยรูปํ   สาตรูปํ   เอตฺเถสา
ตณฺหา    อุปฺปชฺชมานา    อุปฺปชฺชติ   เอตฺถ   นิวิสมานา   นิวิสติ   ฯ
รูปวิจาโร   โลเก   ปิยรูปํ   สาตรูปํ  เอตฺเถสา  ตณฺหา  อุปฺปชฺชมานา
อุปฺปชฺชติ   เอตฺถ   นิวิสมานา  นิวิสติ  สทฺทวิจาโร  ฯเปฯ  คนฺธวิจาโร
รสวิจาโร      โผฏฺฐพฺพวิจาโร     ธมฺมวิจาโร     โลเก     ปิยรูปํ
สาตรูปํ    เอตฺเถสา    ตณฺหา    อุปฺปชฺชมานา    อุปฺปชฺชติ    เอตฺถ
นิวิสมานา นิวิสติ ฯ
	        อิทํ วุจฺจติ ทุกฺขสมุทโย อริยสจฺจํ ฯ
	[๑๖๐]   ตตฺถ   กตมํ   ทุกฺขนิโรโธ   อริยสจฺจํ  โย  ตสฺสาเยว
ตณฺหาย อเสสวิราคนิโรโธ จาโค ปฏินิสฺสคฺโค มุตฺติ อนาลโย ฯ
	[๑๖๑]   สา   โข   ปเนสา   ตณฺหา  กตฺถ  ปหียมานา  ปหียติ
กตฺถ   นิรุชฺฌมานา  นิรุชฺฌติ  ฯ  ยํ  โลเก  ปิยรูปํ  สาตรูปํ  เอตฺเถสา
ตณฺหา   ปหียมานา   ปหียติ   เอตฺถ   นิรุชฺฌมานา   นิรุชฺฌติ  ฯ  กิญฺจ
โลเก   ปิยรูปํ   สาตรูปํ  ฯ  จกฺขุํ  โลเก  ปิยรูปํ  สาตรูปํ  เอตฺเถสา
ตณฺหา    ปหียมานา    ปหียติ   เอตฺถ   นิรุชฺฌมานา   นิรุชฺฌติ   โสตํ
