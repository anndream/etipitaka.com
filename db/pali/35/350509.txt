	[๙๗๕]   ตตฺถ   กตมา   จตสฺโส   ทิฏฺฐิโย   สยํกตํ  สุขทุกฺขนฺติ
สจฺจโต    เถตโต    ทิฏฺฐิ   อุปฺปชฺชติ   ปรกตํ   สุขทุกฺขนฺติ   สจฺจโต
เถตโต   ทิฏฺฐิ   อุปฺปชฺชติ   สยํกตญฺจ   ปรกตญฺจ   สุขทุกฺขนฺติ  สจฺจโต
เถตโต   ทิฏฺฐิ   อุปฺปชฺชติ  อสยํกตํ  อปรกตํ  อธิจฺจสมุปฺปนฺนํ  สุขทุกฺขนฺติ
สจฺจโต เถตโต ทิฏฺฐิ อุปฺปชฺชติ อิมา จตสฺโส ทิฏฺฐิโย ฯ
		        จตุกฺกํ ฯ
	[๙๗๖]     ตตฺถ    กตมานิ    ปญฺโจรมฺภาคิยานิ    สญฺโญชนานิ
สกฺกายทิฏฺฐิ    วิจิกิจฺฉา    สีลพฺพตปรามาโส   กามจฺฉนฺโท   พฺยาปาโท
อิมานิ ปญฺโจรมฺภาคิยานิ สญฺโญชนานิ ฯ
	[๙๗๗]   ตตฺถ  กตมานิ  ปญฺจุทฺธมฺภาคิยานิ  สญฺโญชนานิ  รูปราโค
อรูปราโค    มาโน    อุทฺธจฺจํ    อวิชฺชา   อิมานิ   ปญฺจุทฺธมฺภาคิยานิ
สญฺโญชนานิ ฯ
	[๙๗๘]    ตตฺถ    กตมานิ   ปญฺจ   มจฺฉริยานิ   อาวาสมจฺฉริยํ
กุลมจฺฉริยํ    ลาภมจฺฉริยํ    วณฺณมจฺฉริยํ   ธมฺมมจฺฉริยํ   อิมานิ   ปญฺจ
มจฺฉริยานิ ฯ
	[๙๗๙]   ตตฺถ   กตเม   ปญฺจ   สงฺคา   ราคสงฺโค  โทสสงฺโค
โมหสงฺโค มานสงฺโค ทิฏฺฐิสงฺโค อิเม ปญฺจ สงฺคา ฯ
	[๙๘๐]    ตตฺถ   กตเม   ปญฺจ   สลฺลา   ราคสลฺลํ   โทสสลฺลํ
โมหสลฺลํ มานสลฺลํ ทิฏฺฐิสลฺลํ อิเม ปญฺจ สลฺลา ฯ
	[๙๘๑]  ตตฺถ  กตเม  ปญฺจ  เจโตขิลา  สตฺถริ  กงฺขติ  วิจิกิจฺฉติ
