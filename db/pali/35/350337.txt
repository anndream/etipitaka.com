ธารเณ  สโต   สมฺปชานการี   โหติ   อสิเต   ปีเต   ขายิเต   สายิเต  สโต
สมฺปชานการี   โหติ   อุจฺจารปสฺสาวกมฺเม   สโต   สมฺปชานการี  โหติ
คเต   ฐิเต  นิสินฺเน  สุตฺเต  ชาคริเต  ภาสิเต  ตุณฺหีภาเว  ฯ  สโตติ
ตตฺถ   กตมา  สติ  ยา  สติ  อนุสฺสติ  ปฏิสฺสติ  สติ  สรณตา  ธารณตา
อปิลาปนตา    อสมฺมุสนตา   สติ   สตินฺทฺริยํ   สติพลํ   สมฺมาสติ   อยํ
วุจฺจติ   สติ   ฯ   สมฺปชาโนติ   ตตฺถ   กตมํ   สมฺปชญฺญํ  ยา  ปญฺญา
ปชานนา    วิจโย    ปวิจโย    ธมฺมวิจโย    สลฺลกฺขณา   อุปลกฺขณา
ปจฺจุปลกฺขณา   ปณฺฑิจฺจํ   โกสลฺลํ  เนปุญฺญํ  เวภพฺยา  จินฺตา  อุปปริกฺขา
ภูรี    เมธา    ปริณายิกา    วิปสฺสนา   สมฺปชญฺญํ   ปโตโท   ปญฺญา
ปญฺญินฺทฺริยํ    ปญฺญาพลํ    ปญฺญาสตฺถํ    ปญฺญาปาสาโท   ปญฺญาอาโลโก
ปญฺญาโอภาโส        ปญฺญาปชฺโชโต        ปญฺญารตนํ       อโมโห
ธมฺมวิจโย    สมฺมาทิฏฺฐิ   อิทํ   วุจฺจติ   สมฺปชญฺญํ   ฯ   อิติ   อิมาย
จ  สติยา  อิมินา  จ  สมฺปชญฺเญน  อุเปโต  โหติ  ฯเปฯ สมนฺนาคโต ฯ
เอวํ    ภิกฺขุ    สโต    สมฺปชาโน    อภิกฺกมติ    สโต   สมฺปชาโน
ปฏิกฺกมติ   สโต   สมฺปชาโน   อาโลเกติ   สโต  สมฺปชาโน  วิโลเกติ
สโต    สมฺปชาโน   สมฺมิญฺเชติ   สโต   สมฺปชาโน   ปสาเรติ   สโต
สมฺปชานการี    โหติ    สงฺฆาฏิปตฺตจีวรธารเณ    สโต   สมฺปชานการี
โหติ  อสิเต  ปีเต  ขายิเต  สายิเต  สโต  สมฺปชานการี โหติ อุจฺจาร-
*ปสฺสาวกมฺเม   สโต  สมฺปชานการี  โหติ  คเต  ฐิเต  นิสินฺเน  สุตฺเต
ชาคริเต ภาสิเต ตุณฺหีภาเว ฯ
