วิปุเลน   มหคฺคเตน   อปฺปมาเณน   อเวเรน   อพฺยาปชฺเฌน   ผริตฺวา
วิหรติ   ฯ   มุทิตาสหคเตน  เจตสา  เอกํ  ทิสํ  ผริตฺวา  วิหรติ  ตถา
ทุติยํ  ตถา  ตติยํ  ตถา  จตุตฺถํ  อิติ  อุทฺธมโธ  ติริยํ สพฺพธิ สพฺพตฺตตาย
สพฺพาวนฺตํ    โลกํ    มุทิตาสหคเตน    เจตสา   วิปุเลน   มหคฺคเตน
อปฺปมาเณน  อเวเรน  อพฺยาปชฺเฌน  ผริตฺวา  วิหรติ ฯ อุเปกฺขาสหคเตน
เจตสา   เอกํ   ทิสํ   ผริตฺวา   วิหรติ   ตถา   ทุติยํ   ตถา   ตติยํ
ตถา   จตุตฺถํ   อิติ   อุทฺธมโธ   ติริยํ  สพฺพธิ  สพฺพตฺตตาย  สพฺพาวนฺตํ
โลกํ   อุเปกฺขาสหคเตน   เจตสา   วิปุเลน   มหคฺคเตน   อปฺปมาเณน
อเวเรน อพฺยาปชฺเฌน ผริตฺวา วิหรติ ฯ
	[๗๔๒]  กถญฺจ  ภิกฺขุ  เมตฺตาสหคเตน  เจตสา  เอกํ ทิสํ ผริตฺวา
วิหรติ  เสยฺยถาปิ  นาม  เอกํ  ปุคฺคลํ  ปิยํ  มนาปํ  ทิสฺวา เมตฺตาเยยฺยx
เอวเมว สพฺเพ สตฺเต เมตฺตาย ผรติ ฯ
	[๗๔๓]  ตตฺถ  กตมา  เมตฺตา  ยา  สตฺเตสุ  เมตฺติ  เมตฺตายนา
เมตฺตายิตตฺตํ   เมตฺตา   เจโตวิมุตฺติ   อยํ   วุจฺจติ  เมตฺตา  ฯ  ตตฺถ
กตมํ   จิตฺตํ   ยํ   จิตฺตํ   มโน  มานสํ  หทยํ  ปณฺฑรํ  มโน  มนายตนํ
มนินฺทฺริยํ     วิญฺญาณํ     วิญฺญาณกฺขนฺโธ     ตชฺชา    มโนวิญฺญาณธาตุ
อิทํ   วุจฺจติ   จิตฺตํ   ฯ   อิทํ   จิตฺตํ  อิมาย  เมตฺตาย  สหคตํ  โหติ
สหชาตํ   สํสฏฺฐํ  สมฺปยุตฺตํ  เตน  วุจฺจติ  เมตฺตาสหคเตน  เจตสาติ  ฯ
เอกํ   ทิสนฺติ   ปุรตฺถิมํ   วา   ทิสํ   ปจฺฉิมํ   วา   ทิสํ  อุตฺตรํ  วา
ทิสํ  ทกฺขิณํ  วา  ทิสํ  อุทฺธํ  วา  อโธ  วา  ติริยํ  วา  วิทิสํ  วา  ฯ
