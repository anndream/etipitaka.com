ฆานวิญฺญาณสฺส     อุปฺปนฺนสมนนฺตราปิ    กายวิญฺญาณํ    น    อุปฺปชฺชติ
กายวิญฺญาณสฺส     อุปฺปนฺนสมนนฺตรา    ชิวฺหาวิญฺญาณํ    น    อุปฺปชฺชติ
ชิวฺหาวิญฺญาณสฺส   อุปฺปนฺนสมนนฺตราปิ   กายวิญฺญาณํ   น   อุปฺปชฺชติ   ฯ
ปญฺจ     วิญฺญาณา     อนาโภคาติ     ปญฺจนฺนํ    วิญฺญาณานํ    นตฺถิ
อาวชฺชนา   วา  อาโภโค  วา  สมนฺนาหาโร  วา  มนสิกาโร  วา  ฯ
ปญฺจหิ    วิญฺญาเณหิ    น    กญฺจิ    ธมฺมํ    ปฏิวิชานาตีติ    ปญฺจหิ
วิญฺญาเณหิ   น   กญฺจิ  ธมฺมํ  ปฏิวิชานาติ  ฯ  อญฺญตฺร  อภินิปาตมตฺตาติ
อญฺญตฺร       อาปาถมตฺตา       ฯ       ปญฺจนฺนํ       วิญฺญาณานํ
สมนนฺตราปิ    น   กญฺจิ   ธมฺมํ   ปฏิวิชานาตีติ   ปญฺจนฺนํ   วิญฺญาณานํ
สมนนฺตรา   มโนธาตุยาปิ   น   กญฺจิ   ธมฺมํ   ปฏิวิชานาติ  ฯ  ปญฺจหิ
วิญฺญาเณหิ    น    กญฺจิ    อิริยาปถํ   กปฺเปตีติ   ปญฺจหิ   วิญฺญาเณหิ
น  กญฺจิ  อิริยาปถํ  กปฺเปติ  คมนํ  วา  ฐานํ  วา  นิสชฺชํ  วา  เสยฺยํ
วา    ฯ   ปญฺจนฺนํ   วิญฺญาณานํ   สมนนฺตราปิ   น   กญฺจิ   อิริยาปถํ
กปฺเปตีติ    ปญฺจนฺนํ    วิญฺญาณานํ    สมนนฺตรา    มโนธาตุยาปิ    น
กญฺจิ   อิริยาปถํ   กปฺเปติ   คมนํ  วา  ฐานํ  วา  นิสชฺชํ  วา  เสยฺยํ
วา   ฯ   ปญฺจหิ   วิญฺญาเณหิ   น   กายกมฺมํ  น  วจีกมฺมํ  ปฏฺฐเปตีติ
ปญฺจหิ   วิญฺญาเณหิ   น   กายกมฺมํ   วจีกมฺมํ   ปฏฺฐเปติ   ฯ  ปญฺจนฺนํ
วิญฺญาณานํ    สมนนฺตราปิ    น   กายกมฺมํ   น   วจีกมฺมํ   ปฏฺฐเปตีติ
ปญฺจนฺนํ    วิญฺญาณานํ    สมนนฺตรา    มโนธาตุยาปิ    น    กายกมฺมํ
วจีกมฺมํ   ปฏฺฐเปติ   ฯ   ปญฺจหิ   วิญฺญาเณหิ   น   กุสลากุสลํ   ธมฺมํ
