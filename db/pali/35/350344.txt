วิเลโข   อิทํ   วุจฺจติ   กุกฺกุจฺจํ   ฯ  อิติ  อิทญฺจ  อุทฺธจฺจํ  อิทญฺจ
กุกฺกุจฺจํ   สนฺตา   โหนฺติ   สมิตา   วูปสนฺตา  อตฺถงฺคตา  อพฺภตฺถงฺคตา
อปฺปิตา  พฺยปฺปิตา  โสสิตา วิโสสิตา พฺยนฺตีกตา เตน วุจฺจติ อุทฺธจฺจกุกฺกุจฺจํ
ปหายาติ ฯ
	[๖๓๙]   อนุทฺธโตติ  ตสฺส  อุทฺธจฺจกุกฺกุจฺจสฺส  จตฺตตฺตา  วนฺตตฺตา
มุตฺตตฺตา     ปหีนตฺตา    ปฏินิสฺสฏฺฐตฺตา    ปหีนปฏินิสฺสฏฺฐตฺตา    เตน
วุจฺจติ อนุทฺธโตติ ฯ
	[๖๔๐] วิหรตีติ อิริยติ ฯเปฯ วิหรติ เตน วุจฺจติ วิหรตีติ ฯ
	[๖๔๑]   อชฺฌตฺตนฺติ   ยํ   อชฺฌตฺตํ   ปจฺจตฺตํ  ฯ  วูปสนฺตจิตฺโตติ
ตตฺถ    กตมํ    จิตฺตํ    ยํ   จิตฺตํ   มโน   มานสํ   ฯเปฯ   ตชฺชา
มโนวิญฺญาณธาตุ   อิทํ   วุจฺจติ   จิตฺตํ   ฯ   อิทํ  จิตฺตํ  อชฺฌตฺตํ  สนฺตํ
โหติ สมิตํ วูปสนฺตํ เตน วุจฺจติ อชฺฌตฺตํ วูปสนฺตจิตฺโตติ ฯ
	[๖๔๒]   อุทฺธจฺจกุกฺกุจฺจา   จิตฺตํ   ปริโสเธตีติ   อตฺถิ   อุทฺธจฺจํ
อตฺถิ   กุกฺกุจฺจํ   ฯ   ตตฺถ   กตมํ   อุทฺธจฺจํ   ยํ   จิตฺตสฺส   อุทฺธจฺจํ
อวูปสโม  เจตโส  วิกฺเขโป  ภนฺตตฺตํ  จิตฺตสฺส  อิทํ  วุจฺจติ  อุทฺธจฺจํ  ฯ
ตตฺถ   กตมํ   กุกฺกุจฺจํ   อกปฺปิเย   กปฺปิยสญฺญิตา   ฯเปฯ  มโนวิเลโข
อิทํ   วุจฺจติ   กุกฺกุจฺจํ   ฯ  ตตฺถ  กตมํ  จิตฺตํ  ยํ  จิตฺตํ  มโน  มานสํ
ฯเปฯ   ตชฺชา   มโนวิญฺญาณธาตุ   อิทํ   วุจฺจติ   จิตฺตํ  ฯ  อิทํ  จิตฺตํ
อิมมฺหา    อุทฺธจฺจกุกฺกุจฺจา   โสเธติ   วิโสเธติ   ปริโสเธติ   โมเจติ
วิโมเจติ ปริโมเจติ เตน วุจฺจติ อุทฺธจฺจกุกฺกุจฺจา จิตฺตํ ปริโสเธตีติ ฯ
	[๖๔๓]   วิจิกิจฺฉํ  ปหายาติ  ตตฺถ  กตมา  วิจิกิจฺฉา  ยา  กงฺขา
