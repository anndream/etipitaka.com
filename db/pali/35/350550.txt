ตตฺถ   กตมา   อปริยาปนฺเน   เอกา   เวทนา  เอกา  สญฺญา  เอกา
เจตนา      เอกํ      จิตฺตํ     มโนวิญฺญาณธาตุ     อิทํ     วุจฺจติ
อปริยาปนฺเน เอกํ จิตฺตํ ฯ
		    ___________________
	[๑๐๙๑]   ปญฺจนฺนํ   ขนฺธานํ   กติ  กามธาตุปริยาปนฺนา  กติ  น
กามธาตุปริยาปนฺนา   ฯเปฯ  สตฺตนฺนํ  จิตฺตานํ  กติ  กามธาตุปริยาปนฺนา
กติ    น   กามธาตุปริยาปนฺนา   ฯ   รูปกฺขนฺโธ   กามธาตุปริยาปนฺโน
จตฺตาโร     ขนฺธา     สิยา     กามธาตุปริยาปนฺนา     สิยา    น
กามธาตุปริยาปนฺนา    ฯ    ทสายตนา    กามธาตุปริยาปนฺนา    เทฺว
อายตนา   สิยา  กามธาตุปริยาปนฺนา  สิยา  น  กามธาตุปริยาปนฺนา  ฯ
โสฬส  ธาตุโย กามธาตุปริยาปนฺนา เทฺว ธาตุโย สิยา กามธาตุปริยาปนฺนา
สิยา    น   กามธาตุปริยาปนฺนา   ฯ   สมุทยสจฺจํ   กามธาตุปริยาปนฺนํ
เทฺว     สจฺจา     น     กามธาตุปริยาปนฺนา     ทุกฺขสจฺจํ    สิยา
กามธาตุปริยาปนฺนํ    สิยา    น   กามธาตุปริยาปนฺนํ   ฯ   ทสินฺทฺริยา
กามธาตุปริยาปนฺนา   ตีณินฺทฺริยา   น   กามธาตุปริยาปนฺนา   นวินฺทฺริยา
สิยา   กามธาตุปริยาปนฺนา   สิยา   น   กามธาตุปริยาปนฺนา  ฯ  ตโย
อกุสลเหตู   กามธาตุปริยาปนฺนา   ฉ   เหตู  สิยา  กามธาตุปริยาปนฺนา
สิยา     น     กามธาตุปริยาปนฺนา    ฯ    กพฬิงฺกาโร    อาหาโร
กามธาตุปริยาปนฺโน    ตโย    อาหารา    สิยา   กามธาตุปริยาปนฺนา
สิยา   น   กามธาตุปริยาปนฺนา   ฯ   ฉ   ผสฺสา  กามธาตุปริยาปนฺนา
