วิเธน    สญฺญากฺขนฺโธ    ฯ    อปโรปิ   จตุวีสติวิเธน   สญฺญากฺขนฺโธ
จกฺขุสมฺผสฺสปจฺจยา  สญฺญากฺขนฺโธ  อตฺถิ  สุขาย  เวทนาย สมฺปยุตฺโต อตฺถิ
ทุกฺขาย  เวทนาย  สมฺปยุตฺโต  อตฺถิ  อทุกฺขมสุขาย  เวทนาย  สมฺปยุตฺโต
ฯเปฯ     อตฺถิ    อชฺฌตฺตารมฺมโณ    อตฺถิ    พหิทฺธารมฺมโณ    อตฺถิ
อชฺฌตฺตพหิทฺธารมฺมโณ    โสตสมฺผสฺสปจฺจยา   ฯเปฯ   ฆานสมฺผสฺสปจฺจยา
ฯเปฯ       ชิวฺหาสมฺผสฺสปจฺจยา       ฯเปฯ      กายสมฺผสฺสปจฺจยา
ฯเปฯ    มโนสมฺผสฺสปจฺจยา    สญฺญากฺขนฺโธ    อตฺถิ   อชฺฌตฺตารมฺมโณ
อตฺถิ    พหิทฺธารมฺมโณ    อตฺถิ   อชฺฌตฺตพหิทฺธารมฺมโณ   จกฺขุสมฺผสฺสชา
สญฺญา ฯเปฯ มโนสมฺผสฺสชา สญฺญา เอวํ จตุวีสติวิเธน สญฺญากฺขนฺโธ ฯ
	[๖๒]   ตึสวิเธน  สญฺญากฺขนฺโธ  จกฺขุสมฺผสฺสปจฺจยา  สญฺญากฺขนฺโธ
อตฺถิ    กามาวจโร    อตฺถิ   รูปาวจโร   อตฺถิ   อรูปาวจโร   อตฺถิ
อปริยาปนฺโน   โสตสมฺผสฺสปจฺจยา   ฯเปฯ   ฆานสมฺผสฺสปจฺจยา   ฯเปฯ
ชิวฺหาสมฺผสฺสปจฺจยา  ฯเปฯ  กายสมฺผสฺสปจฺจยา  ฯเปฯ มโนสมฺผสฺสปจฺจยา
สญฺญากฺขนฺโธ     อตฺถิ     กามาวจโร    อตฺถิ    รูปาวจโร    อตฺถิ
อรูปาวจโร    อตฺถิ    อปริยาปนฺโน   จกฺขุสมฺผสฺสชา   สญฺญา   ฯเปฯ
มโนสมฺผสฺสชา สญฺญา เอวํ ตึสวิเธน สญฺญากฺขนฺโธ ฯ
	[๖๓]   พหุวิเธน  สญฺญากฺขนฺโธ  จกฺขุสมฺผสฺสปจฺจยา  สญฺญากฺขนฺโธ
อตฺถิ   กุสโล   อตฺถิ   อกุสโล   อตฺถิ   อพฺยากโต  อตฺถิ  กามาวจโร
อตฺถิ   รูปาวจโร   อตฺถิ  อรูปาวจโร  อตฺถิ  อปริยาปนฺโน  โสตสมฺผสฺส
