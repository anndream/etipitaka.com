ทุกฺขสจฺจํ   สิยา   สงฺกิลิฏฺฐสงฺกิเลสิกํ   สิยา   อสงฺกิลิฏฺฐสงฺกิเลสิกํ   ฯ
สมุทยสจฺจํ    สวิตกฺกสวิจารํ    นิโรธสจฺจํ    อวิตกฺกอวิจารํ   มคฺคสจฺจํ
สิยา   สวิตกฺกสวิจารํ   สิยา   อวิตกฺกวิจารมตฺตํ   สิยา  อวิตกฺกอวิจารํ
ทุกฺขสจฺจํ    สิยา    สวิตกฺกสวิจารํ    สิยา   อวิตกฺกวิจารมตฺตํ   สิยา
อวิตกฺกอวิจารํ  สิยา  น  วตฺตพฺพํ สวิตกฺกสวิจารนฺติปิ อวิตกฺกวิจารมตฺตนฺติปิ
อวิตกฺกอวิจารนฺติปิ     ฯ     เทฺว     สจฺจา     สิยา    ปีติสหคตา
สิยา   สุขสหคตา   สิยา   อุเปกฺขาสหคตา   นิโรธสจฺจํ   น   วตฺตพฺพํ
ปีติสหคตนฺติปิ    สุขสหคตนฺติปิ    อุเปกฺขาสหคตนฺติปิ    ทุกฺขสจฺจํ   สิยา
ปีติสหคตํ   สิยา   สุขสหคตํ   สิยา   อุเปกฺขาสหคตํ  สิยา  น  วตฺตพฺพํ
ปีติสหคตนฺติปิ    สุขสหคตนฺติปิ   อุเปกฺขาสหคตนฺติปิ   ฯ   เทฺว   สจฺจา
เนวทสฺสเนนนภาวนายปหาตพฺพา   สมุทยสจฺจํ   สิยา  ทสฺสเนน  ปหาตพฺพํ
สิยา   ภาวนาย   ปหาตพฺพํ  ทุกฺขสจฺจํ  สิยา  ทสฺสเนน  ปหาตพฺพํ  สิยา
ภาวนาย     ปหาตพฺพํ    สิยา    เนวทสฺสเนนนภาวนายปหาตพฺพํ    ฯ
เทฺว     สจฺจา     เนวทสฺสเนนนภาวนายปหาตพฺพเหตุกา    สมุทยสจฺจํ
สิยา    ทสฺสเนน    ปหาตพฺพเหตุกํ   สิยา   ภาวนาย   ปหาตพฺพเหตุกํ
ทุกฺขสจฺจํ  สิยา  ทสฺสเนน  ปหาตพฺพเหตุกํ  สิยา  ภาวนาย ปหาตพฺพเหตุกํ
สิยา   เนวทสฺสเนนนภาวนายปหาตพฺพเหตุกํ   ฯ   สมุทยสจฺจํ  อาจยคามิ
มคฺคสจฺจํ      อปจยคามิ      นิโรธสจฺจํ     เนวอาจยคามินอปจยคามิ
ทุกฺขสจฺจํ   สิยา   อาจยคามิ   สิยา   เนวอาจยคามิ   นอปจยคามิ  ฯ
มคฺคสจฺจํ   เสกฺขํ   ตีณิ   สจฺจา   เนวเสกฺขานาเสกฺขา  ฯ  สมุทยสจฺจํ
