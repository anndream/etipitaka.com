อญฺญตรญฺญตเรน   วตฺถุนา   ปเรหิ   เสยฺยํ   อตฺตานํ   ทหติ   โส  ตํ
นิสฺสาย   มานํ   ชปฺเปติ   โย   เอวรูโป   มาโน  มญฺญนา  มญฺญิตตฺตํ
อุณฺณติ    อุณฺณาโม   ธโช   สมฺปคฺคาโห   เกตุกมฺยตา   จิตฺตสฺส   อยํ
วุจฺจติ สทิสสฺส เสยฺโยหมสฺมีติ มาโน ฯ
	[๘๙๐]   ตตฺถ  กตโม  สทิสสฺส  สทิโสหมสฺมีติ  มาโน  อิเธกจฺโจ
สทิโส   โหติ   ชาติยา  วา  โคตฺเตน  วา  โกลปุตฺติเยน  วา  ฯเปฯ
อญฺญตรญฺญตเรน   วตฺถุนา   ปเรหิ   สทิสํ   อตฺตานํ   ทหติ   โส   ตํ
นิสฺสาย   มานํ   ชปฺเปติ   โย   เอวรูโป   มาโน  มญฺญนา  มญฺญิตตฺตํฟ
อุณฺณติ     อุณฺณาโม    ธโช    สมฺปคฺคาโห    เกตุกมฺยตา    จิตฺตสฺส
อยํ วุจฺจติ สทิสสฺส สทิโสหมสฺมีติ มาโน ฯ
	[๘๙๑]   ตตฺถ   กตโม  สทิสสฺส  หีโนหมสฺมีติ  มาโน  อิเธกจฺโจ
สทิโส   โหติ   ชาติยา  วา  โคตฺเตน  วา  โกลปุตฺติเยน  วา  ฯเปฯ
อญฺญตรญฺญตเรน   วตฺถุนา  ปเรหิ  หีนํ  อตฺตานํ  ทหติ  โส  ตํ  นิสฺสาย
โอมานํ   ชปฺเปติ   โย   เอวรูโป   โอมาโน  โอมญฺญนา  โอมญฺญิตตฺตํ
หีฬนา    โอหีฬนา   โอหีฬิตตฺตํ   อตฺตุญฺญา   อตฺตาวญฺญา   อตฺตปริภโว
อยํ วุจฺจติ สทิสสฺส หีโนหมสฺมีติ มาโน ฯ
	[๘๙๒]   ตตฺถ  กตโม  หีนสฺส  เสยฺโยหมสฺมีติ  มาโน  อิเธกจฺโจ
หีโน   โหติ   ชาติยา   วา  โคตฺเตน  วา  โกลปุตฺติเยน  วา  ฯเปฯ
อญฺญตรญฺญตเรน   วตฺถุนา   ปเรหิ   เสยฺยํ   อตฺตานํ   ทหติ   โส  ตํ
นิสฺสาย   มานํ   ชปฺเปติ   โย   เอวรูโป   มาโน  มญฺญนา  มญฺญิตตฺตํ
