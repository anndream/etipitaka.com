สงฺขิตฺเตน ปญฺจุปาทานกฺขนฺธา ทุกฺขา ฯ
		 อิทํ วุจฺจติ ทุกฺขํ อริยสจฺจํ ฯ
	[๑๕๘]   ตตฺถ   กตมํ   ทุกฺขสมุทโย   อริยสจฺจํ   ยายํ   ตณฺหา
โปโนพฺภวิกา   นนฺทิราคสหคตา   ตตฺรตตฺราภินนฺทินี  เสยฺยถีทํ  กามตณฺหา
ภวตณฺหา วิภวตณฺหา ฯ
	[๑๕๙]  สา  โข  ปเนสา  ตณฺหา  กตฺถ  อุปฺปชฺชมานา  อุปฺปชฺชติ
กตฺถ   นิวิสมานา   นิวิสติ   ฯ  ยํ  โลเก  ปิยรูปํ  สาตรูปํ  เอตฺเถสา
ตณฺหา    อุปฺปชฺชมานา    อุปฺปชฺชติ   เอตฺถ   นิวิสมานา   นิวิสติ   ฯ
กิญฺจ   โลเก   ปิยรูปํ   สาตรูปํ   ฯ   จกฺขุํ   โลเก  ปิยรูปํ  สาตรูปํ
เอตฺเถสา    ตณฺหา    อุปฺปชฺชมานา    อุปฺปชฺชติ   เอตฺถ   นิวิสมานา
นิวิสติ   โสตํ   ฯเปฯ   ฆานํ   ชิวฺหา   กาโย   มโน  โลเก  ปิยรูปํ
สาตรูปํ    เอตฺเถสา    ตณฺหา    อุปฺปชฺชมานา    อุปฺปชฺชติ    เอตฺถ
นิวิสมานา   นิวิสติ   ฯ   รูปา   โลเก   ปิยรูปํ   สาตรูปํ  เอตฺเถสา
ตณฺหา   อุปฺปชฺชมานา   อุปฺปชฺชติ   เอตฺถ   นิวิสมานา   นิวิสติ  สทฺทา
ฯเปฯ   คนฺธา   รสา   โผฏฺฐพฺพา   ธมฺมา   โลเก   ปิยรูปํ  สาตรูปํ
เอตฺเถสา    ตณฺหา    อุปฺปชฺชมานา    อุปฺปชฺชติ   เอตฺถ   นิวิสมานา
นิวิสติ   ฯ   จกฺขุวิญฺญาณํ   โลเก   ปิยรูปํ  สาตรูปํ  เอตฺเถสา  ตณฺหา
อุปฺปชฺชมานา    อุปฺปชฺชติ    เอตฺถ   นิวิสมานา   นิวิสติ   โสตวิญฺญาณํ
ฯเปฯ     ฆานวิญฺญาณํ     ชิวฺหาวิญฺญาณํ    กายวิญฺญาณํ    มโนวิญฺญาณํ
โลเก   ปิยรูปํ   สาตรูปํ   เอตฺเถสา   ตณฺหา  อุปฺปชฺชมานา  อุปฺปชฺชติ
