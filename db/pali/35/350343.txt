อนุสฺสติ    ฯเปฯ   สมฺมาสติ   อยํ   วุจฺจติ   สติ   ฯ   ตตฺถ   กตมํ
สมฺปชญฺญํ    ยา    ปญฺญา    ปชานนา   ฯเปฯ   อโมโห   ธมฺมวิจโย
สมฺมาทิฏฺฐิ   อิทํ   วุจฺจติ   สมฺปชญฺญํ   ฯ   อิติ   อิมาย   จ   สติยา
อิมินา   จ   สมฺปชญฺเญน   อุเปโต   โหติ   ฯเปฯ  สมนฺนาคโต  เตน
วุจฺจติ สโต สมฺปชาโนติ ฯ
	[๖๓๗]  ถีนมิทฺธา  จิตฺตํ  ปริโสเธตีติ  อตฺถิ  ถีนํ  อตฺถิ  มิทฺธํ  ฯ
ตตฺถ   กตมํ   ถีนํ   ยา   จิตฺตสฺส  อกลฺยตา  ฯเปฯ  ถียิตตฺตํ  จิตฺตสฺส
อิทํ   วุจฺจติ   ถีนํ   ฯ   ตตฺถ   กตมํ   มิทฺธํ  ยา  กายสฺส  อกลฺยตา
ฯเปฯ   สุปิตตฺตํ   อิทํ   วุจฺจติ   มิทฺธํ   ฯ   ตตฺถ   กตมํ   จิตฺตํ  ยํ
จิตฺตํ   มโน   มานสํ   ฯเปฯ   ตชฺชา   มโนวิญฺญาณธาตุ   อิทํ  วุจฺจติ
จิตฺตํ   ฯ  อิทํ  จิตฺตํ  อิมมฺหา  ถีนมิทฺธา  โสเธติ  วิโสเธติ  ปริโสเธติ
โมเจติ    วิโมเจติ    ปริโมเจติ    เตน   วุจฺจติ   ถีนมิทฺธา   จิตฺตํ
ปริโสเธตีติ ฯ
	[๖๓๘]    อุทฺธจฺจกุกฺกุจฺจํ    ปหายาติ    อตฺถิ   อุทฺธจฺจํ   อตฺถิ
กุกฺกุจฺจํ   ฯ   ตตฺถ   กตมํ   อุทฺธจฺจํ   ยํ  จิตฺตสฺส  อุทฺธจฺจํ  อวูปสโม
เจตโส    วิกฺเขโป   ภนฺตตฺตํ   จิตฺตสฺส   อิทํ   วุจฺจติ   อุทฺธจฺจํ   ฯ
ตตฺถ   กตมํ   กุกฺกุจฺจํ  อกปฺปิเย  กปฺปิยสญฺญิตา  กปฺปิเย  อกปฺปิยสญฺญิตา
อวชฺเช     วชฺชสญฺญิตา     วชฺเช     อวชฺชสญฺญิตา    ยํ    เอวรูปํ
กุกฺกุจฺจํ     กุกฺกุจฺจายนา     กุกฺกุจฺจายิตตฺตํ    เจตโส    วิปฺปฏิสาโร  มโน-
