	[๔๔๑]   กถญฺจ   ภิกฺขุ  อชฺฌตฺตํ  เวทนาสุ  เวทนานุปสฺสี  วิหรติ
อิธ   ภิกฺขุ  สุขํ  เวทนํ  เวทยมาโน  สุขํ  เวทนํ  เวทยามีติ  ปชานาติ
ทุกฺขํ  เวทนํ  เวทยมาโน  ทุกฺขํ  เวทนํ  เวทยามีติ  ปชานาติ อทุกฺขมสุขํ
เวทนํ   เวทยมาโน   อทุกฺขมสุขํ   เวทนํ  เวทยามีติ  ปชานาติ  สามิสํ
วา  สุขํ  เวทนํ  เวทยมาโน  สามิสํ  สุขํ  เวทนํ  เวทยามีติ  ปชานาติ
นิรามิสํ  วา  สุขํ  เวทนํ  เวทยมาโน  นิรามิสํ  สุขํ  เวทนํ  เวทยามีติ
ปชานาติ   สามิสํ   วา   ทุกฺขํ   เวทนํ   เวทยมาโน   สามิสํ   ทุกฺขํ
เวทนํ   เวทยามีติ   ปชานาติ  นิรามิสํ  วา  ทุกฺขํ  เวทนํ  เวทยมาโน
นิรามิสํ   ทุกฺขํ   เวทนํ   เวทยามีติ  ปชานาติ  สามิสํ  วา  อทุกฺขมสุขํ
เวทนํ   เวทยมาโน   สามิสํ   อทุกฺขมสุขํ  เวทนํ  เวทยามีติ  ปชานาติ
นิรามิสํ   วา   อทุกฺขมสุขํ   เวทนํ   เวทยมาโน   นิรามิสํ  อทุกฺขมสุขํ
เวทนํ   เวทยามีติ   ปชานาติ   ฯ  โส  ตํ  นิมิตฺตํ  อาเสวติ  ภาเวติ
พหุลีกโรติ    สฺววตฺถิตํ    อวตฺถเปติ   โส   ตํ   นิมิตฺตํ   อาเสวิตฺวา
ภาเวตฺวา   พหุลีกริตฺวา    สฺววตฺถิตํ   อวตฺถเปตฺวา  พหิทฺธา  เวทนาสุ
จิตฺตํ อุปสํหรติ ฯ
	[๔๔๒]   กถญฺจ   ภิกฺขุ  พหิทฺธา  เวทนาสุ  เวทนานุปสฺสี  วิหรติ
อิธ   ภิกฺขุ   สุขํ   เวทนํ  เวทยมานํ  สุขํ  เวทนํ  เวทยตีติ  ปชานาติ
ทุกฺขํ   เวทนํ  เวทยมานํ  ทุกฺขํ  เวทนํ  เวทยตีติ  ปชานาติ  อทุกฺขมสุขํ
เวทนํ   เวทยมานํ   อทุกฺขมสุขํ   เวทนํ   เวทยตีติ   ปชานาติ  สามิสํ
วา   สุขํ   เวทนํ  เวทยมานํ  สามิสํ  สุขํ  เวทนํ  เวทยตีติ  ปชานาติ
