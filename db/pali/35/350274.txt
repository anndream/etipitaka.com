ปริยาปนฺนํ  อิทํ   วุจฺจติ   สติปฏฺฐานํ   อวเสสา   ธมฺมา   สติปฏฺฐาน
สมฺปยุตฺตา  ฯ  ตตฺถ     กตมํ     สติปฏฺฐานํ     อิธ     ภิกฺขุ     ยสฺมึ     สมเย
โลกุตฺตรํ   ฌานํ   ภาเวติ   นิยฺยานิกํ  อปจยคามึ  ทิฏฺฐิคตานํ  ปหานาย
ปฐมาย   ภูมิยา   ปตฺติยา   วิวิจฺเจว   กาเมหิ   ฯเปฯ   ปฐมํ  ฌานํ
อุปสมฺปชฺช    วิหรติ   ทุกฺขาปฏิปทํ   ทนฺธาภิญฺญํ   ธมฺเมสุ   ธมฺมานุปสฺสี
ยา   ตสฺมึ   สมเย   สติ   อนุสฺสติ  ฯเปฯ  สมฺมาสติ  สติสมฺโพชฺฌงฺโค
มคฺคงฺคํ       มคฺคปริยาปนฺนํ       อิทํ       วุจฺจติ      สติปฏฺฐานํ
อวเสสา ธมฺมา สติปฏฺฐานสมฺปยุตฺตา ฯ
	[๔๖๐]   จตฺตาโร   สติปฏฺฐานา  อิธ  ภิกฺขุ  กาเย  กายานุปสฺสี
วิหรติ   เวทนาสุ   เวทนานุปสฺสี   วิหรติ   จิตฺเต  จิตฺตานุปสฺสี  วิหรติ
ธมฺเมสุ ธมฺมานุปสฺสี วิหรติ ฯ
	[๔๖๑]   กถญฺจ   ภิกฺขุ   กาเย  กายานุปสฺสี  วิหรติ  อิธ  ภิกฺขุ
ยสฺมึ  สมเย  โลกุตฺตรํ  ฌานํ  ภาเวติ  นิยฺยานิกํ  อปจยคามึ  ทิฏฺฐิคตานํ
ปหานาย   ปฐมาย   ภูมิยา   ปตฺติยา  วิวิจฺเจว  กาเมหิ  ฯเปฯ  ปฐมํ
ฌานํ    อุปสมฺปชฺช   วิหรติ   ทุกฺขาปฏิปทํ   ทนฺธาภิญฺญํ   ตสฺมึ   สมเย
ผสฺโส   โหติ   ฯเปฯ  อวิกฺเขโป  โหติ  อิเม  ธมฺมา  กุสลา  ตสฺเสว
โลกุตฺตรสฺส   กุสลสฺส   ฌานสฺส   กตตฺตา  ภาวิตตฺตา  วิปากํ  วิวิจฺเจว
กาเมหิ    ฯเปฯ    ปฐมํ    ฌานํ   อุปสมฺปชฺช   วิหรติ   ทุกฺขาปฏิปทํ
ทนฺธาภิญฺญํ   สุญฺญตํ   กาเย   กายานุปสฺสี   ยา   ตสฺมึ   สมเย   สติ
อนุสฺสติ   ฯเปฯ   สมฺมาสติ   สติสมฺโพชฺฌงฺโค   มคฺคงฺคํ  มคฺค-
