อุปปตฺติกฺขเณ   เทฺว   เหตู   ปาตุภวนฺติ   อโลโภ  วิปากเหตุ  อโทโส
วิปากเหตุ   กามธาตุยา   อุปปตฺติกฺขเณ   เอเตสํ   อิเม   เทฺว  เหตู
ปาตุภวนฺติ  ฯ  อวเสสานํ  สตฺตานํ  อเหตุกา  ปาตุภวนฺติ  ฯ กามธาตุยา
อุปปตฺติกฺขเณ    สพฺเพสํ    กตเม    จตฺตาโร   อาหารา   ปาตุภวนฺติ
กพฬึกาโร   อาหาโร   ผสฺสาหาโร  มโนสญฺเจตนาหาโร  วิญฺญาณาหาโร
กามธาตุยา  อุปปตฺติกฺขเณ  สพฺเพสํ  อิเม จตฺตาโร อาหารา ปาตุภวนฺติ ฯ
กามธาตุยา     อุปปตฺติกฺขเณ    สพฺเพสํ    กตโม    เอโก    ผสฺโส
ปาตุภวติ     มโนวิญฺญาณธาตุสมฺผสฺโส     กามธาตุยา     อุปปตฺติกฺขเณ
สพฺเพสํ   อยํ   เอโก  ผสฺโส  ปาตุภวติ  ฯ  กามธาตุยา  อุปปตฺติกฺขเณ
สพฺเพสํ   กตมา   เอกา   เวทนา   เอกา   สญฺญา   เอกา  เจตนา
เอกํ   จิตฺตํ   ปาตุภวติ   มโนวิญฺญาณธาตุ   กามธาตุยา   อุปปตฺติกฺขเณ
สพฺเพสํ อิทํ เอกํ จิตฺตํ ปาตุภวติ ฯ
	[๑๐๙๗]   รูปธาตุยา   อุปปตฺติกฺขเณ   กติ   ขนฺธา   ปาตุภวนฺติ
ฯเปฯ    กติ    จิตฺตานิ   ปาตุภวนฺติ   ฯ   รูปธาตุยา   อุปปตฺติกฺขเณ
ฐเปตฺวา     อสญฺญสตฺตานํ     เทวานํ     ปญฺจกฺขนฺธา     ปาตุภวนฺติ
ปญฺจายตนานิ   ปาตุภวนฺติ   ปญฺจ   ธาตุโย   ปาตุภวนฺติ   เอกํ   สจฺจํ
ปาตุภวติ   ทสินฺทฺริยานิ   ปาตุภวนฺติ   ตโย   เหตู   ปาตุภวนฺติ   ตโย
อาหารา    ปาตุภวนฺติ   เอโก   ผสฺโส   ปาตุภวติ   เอกา   เวทนา
เอกา สญฺญา เอกา เจตนา เอกํ จิตฺตํ ปาตุภวติ ฯ
	[๑๐๙๘]  รูปธาตุยา  อุปปตฺติกฺขเณ  กตเม  ปญฺจกฺขนฺธา ปาตุ-
