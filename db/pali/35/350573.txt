	   ภาวยิตฺวา สุจึ มคฺคํ       นิพฺพาโนคธคามินํ
	   สพฺพาสเว ปริญฺญาย       ปรินิพฺพนฺติ อนาสวาติ ฯ
		    ___________________
	[๑๑๐๘]   ปญฺจนฺนํ   ขนฺธานํ  กติ  อภิญฺเญยฺยา  กติ  ปริญฺเญยฺยา
กติ    ปหาตพฺพา   กติ   ภาเวตพฺพา   กติ   สจฺฉิกาตพฺพา   กติ   น
ปหาตพฺพา   น  ภาเวตพฺพา  น  สจฺฉิกาตพฺพา  ฯเปฯ  สตฺตนฺนํ  จิตฺตานํ
กติ    อภิญฺเญยฺยา    กติ    ปริญฺเญยฺยา    กติ    ปหาตพฺพา    กติ
ภาเวตพฺพา  กติ  สจฺฉิกาตพฺพา  กติ  น  ปหาตพฺพา  น  ภาเวตพฺพา  น
สจฺฉิกาตพฺพา     ฯ    รูปกฺขนฺโธ    อภิญฺเญยฺโย    ปริญฺเญยฺโย    น
ปหาตพฺโพ  น  ภาเวตพฺโพ  น  สจฺฉิกาตพฺโพ จตฺตาโร ขนฺธา อภิญฺเญยฺยา
ปริญฺเญยฺยา     สิยา     ปหาตพฺพา     สิยา    ภาเวตพฺพา    สิยา
สจฺฉิกาตพฺพา  สิยา  น  ปหาตพฺพา  น  ภาเวตพฺพา  น  สจฺฉิกาตพฺพา ฯ
ทสายตนา   อภิญฺเญยฺยา   ปริญฺเญยฺยา   น  ปหาตพฺพา  น  ภาเวตพฺพา
น   สจฺฉิกาตพฺพา   เทฺว   อายตนา   อภิญฺเญยฺยา  ปริญฺเญยฺยา   สิยา
ปหาตพฺพา    สิยา    ภาเวตพฺพา    สิยา   สจฺฉิกาตพฺพา   สิยา   น
ปหาตพฺพา  น  ภาเวตพฺพา  น สจฺฉิกาตพฺพา ฯ โสฬส ธาตุโย อภิญฺเญยฺยา
ปริญฺเญยฺยา    น    ปหาตพฺพา   น   ภาเวตพฺพา   น   สจฺฉิกาตพฺพา
เทฺว   ธาตุโย   อภิญฺเญยฺยา   ปริญฺเญยฺยา   สิยา    ปหาตพฺพา  สิยา
ภาเวตพฺพา   สิยา  สจฺฉิกาตพฺพา  สิยา  น  ปหาตพฺพา  น  ภาเวตพฺพา
น   สจฺฉิกาตพฺพา   ฯ   สมุทยสจฺจํ   อภิญฺเญยฺยํ   ปริญฺเญยฺยํ  ปหาตพฺพํ
