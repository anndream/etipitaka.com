สิยา     น     วตฺตพฺพา     อชฺฌตฺตารมฺมณาติปิ     พหิทฺธารมฺมณาติปิ
อชฺฌตฺตพหิทฺธารมฺมณาติปิ     ฯ     รูปธาตุ    สนิทสฺสนสปฺปฏิฆา    นว
ธาตุโย อนิทสฺสนสปฺปฏิฆา อฏฺฐ ธาตุโย อนิทสฺสนอปฺปฏิฆา ฯ
	[๑๓๓]  สตฺตรส  ธาตุโย  น  เหตู  ธมฺมธาตุ  สิยา เหตุ สิยา น
เหตุ  ฯ  โสฬส  ธาตุโย  อเหตุกา  เทฺว  ธาตุโย  สิยา สเหตุกา สิยา
อเหตุกา   ฯ   โสฬส   ธาตุโย   เหตุวิปฺปยุตฺตา  เทฺว  ธาตุโย  สิยา
เหตุสมฺปยุตฺตา  สิยา  เหตุวิปฺปยุตฺตา  ฯ  โสฬส ธาตุโย น วตฺตพฺพา เหตู
เจว  สเหตุกา  จาติปิ  สเหตุกา  เจว  น  จ  เหตูติปิ มโนวิญฺญาณธาตุ
น  วตฺตพฺพา  เหตุ  เจว  สเหตุกา จาติปิ สิยา สเหตุกา เจว น จ เหตุ
สิยา  น  วตฺตพฺพา  สเหตุกา  เจว  น  จ  เหตูติ  ธมฺมธาตุ สิยา เหตุ
เจว  สเหตุกา  จ  สิยา  สเหตุกา  เจว  น  จ เหตุ สิยา น วตฺตพฺพา
เหตุ  เจว  สเหตุกา  จาติปิ  สเหตุกา  เจว  น  จ  เหตูติปิ ฯ โสฬส
ธาตุโย  น  วตฺตพฺพา  เหตุ  เจว  เหตุสมฺปยุตฺตา  จาติปิ เหตุสมฺปยุตฺตา
เจว  น  จ เหตูติปิ มโนวิญฺญาณธาตุ น วตฺตพฺพา เหตุ เจว เหตุสมฺปยุตฺตา
จาติ   สิยา   เหตุสมฺปยุตฺตา   เจว  น  จ  เหตุ  สิยา  น  วตฺตพฺพา
เหตุสมฺปยุตฺตา  เจว  น จ เหตูติ ธมฺมธาตุ สิยา เหตุ เจว เหตุสมฺปยุตฺตา
จ  สิยา  เหตุสมฺปยุตฺตา  เจว  น  จ  เหตุ  สิยา  น  วตฺตพฺพา  เหตุ
เจว   เหตุสมฺปยุตฺตา  จาติปิ  เหตุสมฺปยุตฺตา  เจว  น  จ  เหตูติปิ  ฯ
โสฬส   ธาตุโย   น  เหตุ  อเหตุกา  มโนวิญฺญาณธาตุ  สิยา  น  เหตุ
สเหตุกา  สิยา  น  เหตุ  อเหตุกา  ธมฺมธาตุ  สิยา  น  เหตุ สเหตุกา
