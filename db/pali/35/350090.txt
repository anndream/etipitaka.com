อนาคตารมฺมณา    สิยา    ปจฺจุปฺปนฺนารมฺมณา    สิยา   น   วตฺตพฺพา
อตีตารมฺมณาติปิ     อนาคตารมฺมณาติปิ    ปจฺจุปฺปนฺนารมฺมณาติปิ    สิยา
อชฺฌตฺตา    สิยา    พหิทฺธา   สิยา   อชฺฌตฺตพหิทฺธา   ฯ   ทสายตนา
อนารมฺมณา   ทฺวายตนา   สิยา   อชฺฌตฺตารมฺมณา  สิยา  พหิทฺธารมฺมณา
สิยา   อชฺฌตฺตพหิทฺธารมฺมณา   สิยา   น   วตฺตพฺพา  อชฺฌตฺตารมฺมณาติปิ
พหิทฺธารมฺมณาติปิ       อชฺฌตฺตพหิทฺธารมฺมณาติปิ      ฯ      รูปายตนํ
สนิทสฺสนสปฺปฏิฆํ      นวายตนา      อนิทสฺสนสปฺปฏิฆา      ทฺวายตนา
อนิทสฺสนอปฺปฏิฆา ฯ
	[๑๐๓]  เอกาทสายตนา  น  เหตู  ธมฺมายตนํ  สิยา เหตุ สิยา น
เหตุ  ฯ  ทสายตนา  อเหตุกา ทฺวายตนา สิยา สเหตุกา สิยา อเหตุกา ฯ
ทสายตนา   เหตุวิปฺปยุตฺตา   ทฺวายตนา   สิยา   เหตุสมฺปยุตฺตา   สิยา
เหตุวิปฺปยุตฺตา  ฯ  ทสายตนา  น  วตฺตพฺพา  เหตุ  เจว สเหตุกา จาติปิ
สเหตุกา   เจว   น   จ  เหตูติปิ  มนายตนํ  น  วตฺตพฺพํ  เหตุ  เจว
สเหตุกญฺจาติ   สิยา   สเหตุกญฺเจว   น   จ  เหตุ  สิยา  น  วตฺตพฺพํ
สเหตุกญฺเจว   น  จ  เหตูติ  ธมฺมายตนํ  สิยา  เหตุ  เจว  สเหตุกญฺจ
สิยา   สเหตุกญฺเจว   น   จ   เหตุ   สิยา  น  วตฺตพฺพํ  เหตุ  เจว
สเหตุกญฺจาติปิ  สเหตุกญฺเจว  น  จ  เหตูติปิ  ฯ  ทสายตนา น วตฺตพฺพา
เหตู  เจว  เหตุสมฺปยุตฺตา  จาติปิ  เหตุสมฺปยุตฺตา  เจว  น  จ เหตูติปิ
มนายตนํ    น    วตฺตพฺพํ    เหตุ   เจว   เหตุสมฺปยุตฺตญฺจาติ   สิยา  เหตุ-
สมฺปยุตฺตญฺเจว   น  จ  เหตุ  สิยา  น  วตฺตพฺพํ  เหตุสมฺปยุตฺตญฺเจว
