ปชานาติ   อิทมฺปิ   ตถาคตสฺส   ตถาคตพลํ   โหติ   ยํ   พลํ  อาคมฺม
ตถาคโต   อาสภณฺฐานํ   ปฏิชานาติ  ปริสาสุ  สีหนาทํ  นทติ  พฺรหฺมจกฺกํ
ปวตฺเตติ   ฯ   ปุน   จ   ปรํ   ตถาคโต   ฌานวิโมกฺขสมาธิสมาปตฺตีนํ
สงฺกิเลสํ    โวทานํ   วุฏฺฐานํ   ยถาภูตํ   ปชานาติ   ยมฺปิ   ตถาคโต
ฌานวิโมกฺขสมาธิสมาปตฺตีนํ    สงฺกิเลสํ    โวทานํ    วุฏฺฐานํ   ยถาภูตํ
ปชานาติ   อิทมฺปิ   ตถาคตสฺส   ตถาคตพลํ   โหติ   ยํ   พลํ  อาคมฺม
ตถาคโต   อาสภณฺฐานํ   ปฏิชานาติ  ปริสาสุ  สีหนาทํ  นทติ  พฺรหฺมจกฺกํ
ปวตฺเตติ   ฯ   ปุน   จ   ปรํ   ตถาคโต  ปุพฺเพนิวาสานุสฺสตึ  ยถาภูตํ
ปชานาติ    ยมฺปิ   ตถาคโต   ปุพฺเพนิวาสานุสฺสตึ   ยถาภูตํ   ปชานาติ
อิทมฺปิ   ตถาคตสฺส   ตถาคตพลํ   โหติ   ยํ   พลํ   อาคมฺม  ตถาคโต
อาสภณฺฐานํ  ปฏิชานาติ  ปริสาสุ  สีหนาทํ  นทติ  พฺรหฺมจกฺกํ  ปวตฺเตติ ฯ
ปุน   จ   ปรํ   ตถาคโต  สตฺตานํ  จุตูปปาตํ  ยถาภูตํ  ปชานาติ  ยมฺปิ
ตถาคโต   สตฺตานํ   จุตูปปาตํ   ยถาภูตํ   ปชานาติ  อิทมฺปิ  ตถาคตสฺส
ตถาคตพลํ   โหติ   ยํ  พลํ  อาคมฺม  ตถาคโต  อาสภณฺฐานํ  ปฏิชานาติ
ปริสาสุ   สีหนาทํ   นทติ   พฺรหฺมจกฺกํ   ปวตฺเตติ   ฯ   ปุน   จ  ปรํ
ตถาคโต   อาสวานํ  ขยํ  ยถาภูตํ  ปชานาติ  ยมฺปิ  ตถาคโต  อาสวานํ
ขยํ   ยถาภูตํ   ปชานาติ   อิทมฺปิ   ตถาคตสฺส   ตถาคตพลํ   โหติ  ยํ
พลํ   อาคมฺม   ตถาคโต   อาสภณฺฐานํ   ปฏิชานาติ   ปริสาสุ  สีหนาทํ
นทติ   พฺรหฺมจกฺกํ   ปวตฺเตติ  ฯ  อิมานิ  ทส  ตถาคตสฺส  ตถาคตพลานิ
เยหิ   พเลหิ   สมนฺนาคโต  ตถาคโต  อาสภณฺฐานํ  ปฏิชานาติ  ปริสาสุ
