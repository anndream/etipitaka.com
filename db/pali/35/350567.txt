นญฺจายตนูปเค  เทเว    ปริยนฺตํ     กริตฺวา    อุปริโต    เนวสญฺญานา-
สญฺญายตนูปเค  เทเว       อนฺโต      กริตฺวา      ยํ      เอตสฺมึ      อนฺตเร
เอตฺถาวจรา   เอตฺถ   ปริยาปนฺนา   สมาปนฺนสฺส  วา  อุปปนฺนสฺส  วา
ทิฏฺฐธมฺมสุขวิหาริสฺส    วา    จิตฺตเจตสิกา    ธมฺมา    อิเม   ธมฺมา
อรูปาวจรา  ฯ  กตเม  ธมฺมา  น  อรูปาวจรา  กามาวจรา  รูปาวจรา
อปริยาปนฺนา   อิเม   ธมฺมา   น   อรูปาวจรา   ฯ   กตเม   ธมฺมา
ปริยาปนฺนา    สาสวา    กุสลากุสลาพฺยากตา    ธมฺมา    กามาวจรา
รูปาวจรา    อรูปาวจรา    รูปกฺขนฺโธ   เวทนากฺขนฺโธ   สญฺญากฺขนฺโธ
สงฺขารกฺขนฺโธ   วิญฺญาณกฺขนฺโธ   อิเม   ธมฺมา  ปริยาปนฺนา  ฯ  กตเม
ธมฺมา    อปริยาปนฺนา   มคฺคา   จ   มคฺคผลานิ   จ   อสงฺขตา   จ
ธาตุ อิเม ธมฺมา อปริยาปนฺนา ฯ
		      ______________
	[๑๑๐๔]   เทวาติ   ตโย   เทวา   สมฺมติเทวา   อุปปตฺติเทวา
วิสุทฺธิเทวา  ฯ สมฺมติเทวา นาม ราชาโน เทวิโย กุมารา ฯ อุปปตฺติเทวา
นาม    จาตุมฺมหาราชิเก    เทเว    อุปาทาย   ตทุปริ   เทวา   ฯ
วิสุทฺธิเทวา นาม อรหนฺโต วุจฺจนฺติ ฯ
	[๑๑๐๕]   ทานํ   ทตฺวา   สีลํ  สมาทยิตฺวา  อุโปสถกมฺมํ  กตฺวา
กตฺถ   อุปปชฺชนฺติ   ฯ   ทานํ   ทตฺวา   สีลํ  สมาทยิตฺวา  อุโปสถกมฺมํ
กตฺวา   อปฺเปกจฺเจ  ขตฺติยมหาสาลานํ  สหพฺยตํ  อุปปชฺชนฺติ  อปฺเป-
กจฺเจ  พฺราหฺมณมหาสาลานํ       สหพฺยตํ       อุปปชฺชนฺติ       อปฺเปกจฺเจ
