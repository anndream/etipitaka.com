สญฺชาตา    นิพฺพตฺตา   อภินิพฺพตฺตา   ปาตุภูตา   อุปฺปนฺนา   สมุปฺปนฺนา
อุฏฺฐิตา    สมุฏฺฐิตา    ปจฺจุปฺปนฺนา   ปจฺจุปฺปนฺนํเสน   สงฺคหิตา   สุขา
เวทนา   ทุกฺขา   เวทนา   อทุกฺขมสุขา  เวทนา  อยํ  วุจฺจติ  เวทนา
ปจฺจุปฺปนฺนา ฯ
	[๑๐]  ตตฺถ  กตมา  เวทนา  อชฺฌตฺตา  ยา  เวทนา  เตสํ เตสํ
สตฺตานํ   อชฺฌตฺตํ   ปจฺจตฺตํ   นิยกา   ปาฏิปุคฺคลิกา   อุปาทินฺนา  สุขาพ
เวทนา   ทุกฺขา   เวทนา   อทุกฺขมสุขา  เวทนา  อยํ  วุจฺจติ  เวทนา
อชฺฌตฺตา   ฯ   ตตฺถ   กตมา   เวทนา   พหิทฺธา  ยา  เวทนา  เตสํ
เตสํ   ปรสตฺตานํ   ปรปุคฺคลานํ  อชฺฌตฺตํ  ปจฺจตฺตํ  นิยกา  ปาฏิปุคฺคลิกา
อุปาทินฺนา   สุขา   เวทนา   ทุกฺขา   เวทนา   อทุกฺขมสุขา   เวทนา
อยํ วุจฺจติ เวทนา พหิทฺธา ฯ
	[๑๑]  ตตฺถ  กตมา  เวทนา  โอฬาริกา  สุขุมา  อกุสลา เวทนา
โอฬาริกา    กุสลาพฺยากตา   เวทนา   สุขุมา   กุสลากุสลา   เวทนา
โอฬาริกา   อพฺยากตา   เวทนา   สุขุมา   ทุกฺขา  เวทนา  โอฬาริกา
สุขา    จ   อทุกฺขมสุขา   จ   เวทนา   สุขุมา   สุขทุกฺขา   เวทนา
โอฬาริกา    อทุกฺขมสุขา    เวทนา   สุขุมา   อสมาปนฺนสฺส   เวทนา
โอฬาริกา   สมาปนฺนสฺส   เวทนา  สุขุมา  สาสวา  เวทนา  โอฬาริกา
อนาสวา  เวทนา  สุขุมา  ตํ  ตํ  วา  ปน  เวทนํ  อุปาทาย  อุปาทาย
เวทนา โอฬาริกา สุขุมา ทฏฺฐพฺพา ฯ
	[๑๒]  ตตฺถ  กตมา  เวทนา  หีนา  ปณีตา  อกุสลา เวทนา หีนา
