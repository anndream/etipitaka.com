ทสายตนา   เนวเสกฺขานาเสกฺขา   ทฺวายตนา   สิยา   เสกฺขา   สิยา
อเสกฺขา  สิยา  เนวเสกฺขานาเสกฺขา  ฯ  ทสายตนา  ปริตฺตา ทฺวายตนา
สิยา   ปริตฺตา   สิยา   มหคฺคตา   สิยา   อปฺปมาณา   ฯ  ทสายตนา
อนารมฺมณา      ทฺวายตนา      สิยา      ปริตฺตารมฺมณา      สิยา
มหคฺคตารมฺมณา    สิยา    อปฺปมาณารมฺมณา    สิยา    น   วตฺตพฺพา
ปริตฺตารมฺมณาติปิ     มหคฺคตารมฺมณาติปิ     อปฺปมาณารมฺมณาติปิ     ฯ
ทสายตนา   มชฺฌิมา   ทฺวายตนา   สิยา   หีนา   สิยา  มชฺฌิมา  สิยา
ปณีตา    ฯ   ทสายตนา   อนิยตา   ทฺวายตนา   สิยา   มิจฺฉตฺตนิยตา
สิยา    สมฺมตฺตนิยตา   สิยา   อนิยตา   ฯ   ทสายตนา   อนารมฺมณา
ทฺวายตนา   สิยา  มคฺคารมฺมณา  สิยา  มคฺคเหตุกา  สิยา  มคฺคาธิปติโน
สิยา  น  วตฺตพฺพา  มคฺคารมฺมณาติปิ  มคฺคเหตุกาติปิ  มคฺคาธิปติโนติปิ  ฯ
ปญฺจายตนา      สิยา      อุปฺปนฺนา     สิยา     อุปฺปาทิโน     น
วตฺตพฺพา   อนุปฺปนฺนาติ   สทฺทายตนํ   สิยา   อุปฺปนฺนํ   สิยา  อนุปฺปนฺนํ
น    วตฺตพฺพํ    อุปฺปาทีติ    ปญฺจายตนา    สิยา    อุปฺปนฺนา   สิยา
อนุปฺปนฺนา    สิยา    อุปฺปาทิโน   ธมฺมายตนํ   สิยา   อุปฺปนฺนํ   สิยา
อนุปฺปนฺนํ   สิยา  อุปฺปาทิ  สิยา  น  วตฺตพฺพํ  อุปฺปนฺนนฺติปิ  อนุปฺปนฺนนฺติปิ
อุปฺปาทีติปิ   ฯ   เอกาทสายตนา   สิยา  อตีตา  สิยา  อนาคตา  สิยา
ปจฺจุปฺปนฺนา   ธมฺมายตนํ   สิยา  อตีตํ  สิยา  อนาคตํ  สิยา  ปจฺจุปฺปนฺนํ
สิยา    น    วตฺตพฺพํ    อตีตนฺติปิ   อนาคตนฺติปิ   ปจฺจุปฺปนฺนนฺติปิ   ฯ
ทสายตนา    อนารมฺมณา    ทฺวายตนา    สิยา   อตีตารมฺมณา   สิยา
