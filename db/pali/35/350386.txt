มคฺคเหตุกาติปิ   มคฺคาธิปติโนติปิ   สิยา   อุปฺปนฺนา   สิยา   อนุปฺปนฺนา
สิยา   อุปฺปาทิโน   สิยา   อตีตา   สิยา  อนาคตา  สิยา  ปจฺจุปฺปนฺนา
น   วตฺตพฺพา  อตีตารมฺมณาติปิ  อนาคตารมฺมณาติปิ  ปจฺจุปฺปนฺนารมฺมณาติปิ
สิยา     อชฺฌตฺตา     สิยา     พหิทฺธา     สิยา     อชฺฌตฺตพหิทฺธา
พหิทฺธารมฺมณา อนิทสฺสนอปฺปฏิฆา ฯ
	[๗๖๔]  เมตฺตา  เหตุ  ติสฺโส  อปฺปมญฺญาโย  น เหตู ฯ สเหตุกา
เหตุสมฺปยุตฺตา  ฯ  เมตฺตา  เหตุ  เจว  สเหตุกา จ ติสฺโส อปฺปมญฺญาโย
น    วตฺตพฺพา    เหตู    เจว   สเหตุกา   จาติ   สเหตุกา   เจว
น   จ   เหตู   ฯ   เมตฺตา   เหตุ  เจว  เหตุสมฺปยุตฺตา  จ  ติสฺโส
อปฺปมญฺญาโย  น  วตฺตพฺพา  เหตู เจว เหตุสมฺปยุตฺตา จาติ เหตุสมฺปยุตฺตา
เจว    น    จ    เหตู    ฯ    ติสฺโส   อปฺปมญฺญาโย   น   เหตู
สเหตุกา   เมตฺตา   น   วตฺตพฺพา   น   เหตุ  สเหตุกาติปิ  น  เหตุ
อเหตุกาติปิ ฯ
	[๗๖๕]    สปฺปจฺจยา   สงฺขตา   อนิทสฺสนา   อปฺปฏิฆา   อรูปา
โลกิยา   เกนจิ   วิญฺเญยฺยา   เกนจิ  น  วิญฺเญยฺยา  ฯ  โน  อาสวา
สาสวา    อาสววิปฺปยุตฺตา   น   วตฺตพฺพา   อาสวา   เจว   สาสวา
จาติ   สาสวา   เจว   โน  จ  อาสวา  น  วตฺตพฺพา  อาสวา  เจว
อาสวสมฺปยุตฺตา   จาติปิ   อาสวสมฺปยุตฺตา   เจว   โน  จ  อาสวาติปิ
อาสววิปฺปยุตฺตสาสวา   ฯ   โน  สญฺโญชนา  ฯเปฯ  โน  คนฺถา  ฯเปฯ
โน   โอฆา   ฯเปฯ   โน   โยคา  ฯเปฯ  โน  นีวรณา  ฯเปฯ  โน
