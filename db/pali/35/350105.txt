ยํ   อชฺฌตฺตํ   ปจฺจตฺตํ   อากาโส   อากาสคตํ   อฆํ   อฆคตํ   วิวโร
วิวรคตํ    อสมฺผุฏฺฐํ    มํสโลหิเตหิ    อชฺฌตฺตํ    อุปาทินฺนํ   เสยฺยถีทํ
กณฺณจฺฉิทฺทํ    นาสจฺฉิทฺทํ    มุขทฺวารํ    เยน   จ   อสิตปีตขายิตสายิตํ
อชฺโฌหรติ    ยตฺถ    จ    อสิตปีตขายิตสายิตํ   สนฺติฏฺฐติ   เยน   จ
อสิตปีตขายิตสายิตํ    อโธภาคํ   นิกฺขมติ   ยํ   วา   ปนญฺญมฺปิ   อตฺถิ
อชฺฌตฺตํ   ปจฺจตฺตํ   อากาโส   อากาสคตํ  อฆํ  อฆคตํ  วิวโร  วิวรคตํ
อสมฺผุฏฺฐํ   มํสโลหิเตหิ   อชฺฌตฺตํ   อุปาทินฺนํ   อยํ   วุจฺจติ  อชฺฌตฺติกา
อากาสธาตุ   ฯ   ตตฺถ   กตมา   พาหิรา   อากาสธาตุ   ยํ   พาหิรํ
อากาโส   อากาสคตํ   อฆํ   อฆคตํ   วิวโร  วิวรคตํ  อสมฺผุฏฺฐํ  จตูหิ
มหาภูเตหิ   พหิทฺธา   อนุปาทินฺนํ  อยํ  วุจฺจติ  พาหิรา  อากาสธาตุ  ฯ
ยา   จ   อชฺฌตฺติกา   อากาสธาตุ   ยา   จ   พาหิรา   อากาสธาตุ
ตเทกชฺฌํ อภิสญฺญูหิตฺวา อภิสงฺขิปิตฺวา อยํ วุจฺจติ อากาสธาตุ ฯ
	[๑๒๐]     ตตฺถ     กตมา     วิญฺญาณธาตุ    จกฺขุวิญฺญาณธาตุ
โสตวิญฺญาณธาตุ    ฆานวิญฺญาณธาตุ   ชิวฺหาวิญฺญาณธาตุ   กายวิญฺญาณธาตุ
มโนวิญฺญาณธาตุ อยํ วุจฺจติ วิญฺญาณธาตุ ฯ
		     อิมา ฉ ธาตุโย ฯ
	[๑๒๑]   อปราปิ   ฉ  ธาตุโย  สุขธาตุ  ทุกฺขธาตุ  โสมนสฺสธาตุ
โทมนสฺสธาตุ   อุเปกฺขาธาตุ   อวิชฺชาธาตุ   ฯ   ตตฺถ  กตมา  สุขธาตุ
ยํ   กายิกํ   สาตํ   กายิกํ   สุขํ   กายสมฺผสฺสชํ   สาตํ  สุขํ  เวทยิตํ
กายสมฺผสฺสชา   สาตา   สุขา  เวทนา  อยํ  วุจฺจติ  สุขธาตุ  ฯ  ตตฺถ
