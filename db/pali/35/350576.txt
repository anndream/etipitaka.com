เทฺว     สจฺจา    สารมฺมณา    นิโรธสจฺจํ    อนารมฺมณํ    ทุกฺขสจฺจํ
สิยา    สารมฺมณํ   สิยา   อนารมฺมณํ   ฯ   สตฺตินฺทฺริยา   อนารมฺมณา
จุทฺทสินฺทฺริยา    สารมฺมณา    ชีวิตินฺทฺริยํ    สิยา    สารมฺมณํ    สิยา
อนารมฺมณํ   ฯ   นว   เหตู   สารมฺมณา   ฯ   กพฬึกาโร   อาหาโร
อนารมฺมโณ   ตโย   อาหารา   สารมฺมณา   ฯ   สตฺต   ผสฺสา  สตฺต
เวทนา สตฺต สญฺญา สตฺต เจตนา สตฺต จิตฺตา สารมฺมณา ฯ
	[๑๑๑๐]    ปญฺจนฺนํ    ขนฺธานํ    กติ   สารมฺมณารมฺมณา   กติ
อนารมฺมณารมฺมณา   กติ   อนารมฺมณา   ฯเปฯ   สตฺตนฺนํ  จิตฺตานํ  กติ
สารมฺมณารมฺมณา    กติ    อนารมฺมณารมฺมณา   กติ   อนารมฺมณา   ฯ
รูปกฺขนฺโธ   อนารมฺมโณ   จตฺตาโร   ขนฺธา   สิยา   สารมฺมณารมฺมณา
สิยา    อนารมฺมณารมฺมณา    ฯ   ทสายตนา   อนารมฺมณา   มนายตนํ
สิยา    สารมฺมณารมฺมณํ   สิยา   อนารมฺมณารมฺมณํ   ธมฺมายตนํ   สิยา
สารมฺมณารมฺมณํ    สิยา    อนารมฺมณารมฺมณํ    สิยา   อนารมฺมณํ   ฯ
ทส     ธาตุโย    อนารมฺมณา    ฉ    ธาตุโย    อนารมฺมณารมฺมณา
มโนวิญฺญาณธาตุ    สิยา   สารมฺมณารมฺมณา   สิยา   อนารมฺมณารมฺมณา
ธมฺมธาตุ     สิยา     สารมฺมณารมฺมณา    สิยา    อนารมฺมณารมฺมณา
สิยา     อนารมฺมณา     ฯ     นิโรธสจฺจํ    อนารมฺมณํ    มคฺคสจฺจํ
อนารมฺมณารมฺมณํ     สมุทยสจฺจํ     สิยา     สารมฺมณารมฺมณํ    สิยา
อนารมฺมณารมฺมณํ     ทุกฺขสจฺจํ     สิยา     สารมฺมณารมฺมณํ     สิยา
อนารมฺมณารมฺมณํ    สิยา   อนารมฺมณํ   ฯ   สตฺตินฺทฺริยา   อนารมฺมณา
