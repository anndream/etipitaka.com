ปหานาย   ปฐมาย   ภูมิยา   ปตฺติยา  วิวิจฺเจว  กาเมหิ  ฯเปฯ  ปฐมํ
ฌานํ    อุปสมฺปชฺช    วิหรติ    ทุกฺขาปฏิปทํ   ทนฺธาภิญฺญํ   ยา   ตสฺมึ
สมเย   จิตฺตสฺส   ฐิติ  ฯเปฯ  สมฺมาสมาธิ  สมาธิสมฺโพชฺฌงฺโค  มคฺคงฺคํ
มคฺคปริยาปนฺนํ     อยํ    วุจฺจติ    สมฺมาสมาธิ    อวเสสา    ธมฺมา
สมฺมาสมาธินา สมฺปยุตฺตา ฯ
	[๕๙๑]   อฏฺฐงฺคิโก   มคฺโค  สมฺมาทิฏฺฐิ  ฯเปฯ  สมฺมาสมาธิ  ฯ
ตตฺถ   กตโม   อฏฺฐงฺคิโก   มคฺโค  อิธ  ภิกฺขุ  ยสฺมึ  สมเย  โลกุตฺตรํ
ฌานํ   ภาเวติ   นิยฺยานิกํ   อปจยคามึ   ทิฏฺฐิคตานํ  ปหานาย  ปฐมาย
ภูมิยา   ปตฺติยา   วิวิจฺเจว   กาเมหิ   ฯเปฯ  ปฐมํ  ฌานํ  อุปสมฺปชฺช
วิหรติ   ทุกฺขาปฏิปทํ   ทนฺธาภิญฺญํ   ตสฺมึ   สมเย  ผสฺโส  โหติ  ฯเปฯ
อวิกฺเขโป   โหติ   อิเม  ธมฺมา  กุสลา  ตสฺเสว  โลกุตฺตรสฺส  กุสลสฺส
ฌานสฺส   กตตฺตา   ภาวิตตฺตา  วิปากํ  วิวิจฺเจว  กาเมหิ  ฯเปฯ  ปฐมํ
ฌานํ    อุปสมฺปชฺช   วิหรติ   ทุกฺขาปฏิปทํ   ทนฺธาภิญฺญํ   สุญฺญตํ   ตสฺมึ
สมเย   อฏฺฐงฺคิโก   มคฺโค   โหติ   สมฺมาทิฏฺฐิ   ฯเปฯ   สมฺมาสมาธิ
อยํ    วุจฺจติ    อฏฺฐงฺคิโก   มคฺโค   อวเสสา   ธมฺมา   อฏฺฐงฺคิเกน
มคฺเคน สมฺปยุตฺตา ฯ
	[๕๙๒]  ปญฺจงฺคิโก  มคฺโค สมฺมาทิฏฺฐิ สมฺมาสงฺกปฺโป สมฺมาวายาโม
สมฺมาสติ    สมฺมาสมาธิ    ฯ    ตตฺถ    กตโม   ปญฺจงฺคิโก   มคฺโค
อิธ  ภิกฺขุ  ยสฺมึ  สมเย  โลกุตฺตรํ  ฌานํ  ภาเวติ  นิยฺยานิกํ  อปจยคามึ
ทิฏฺฐิคตานํ   ปหานาย   ปฐมาย   ภูมิยา   ปตฺติยา   วิวิจฺเจว  กาเมหิ
