ตํ  อตฺถิ  กพฬิงฺกาโร  อาหาโร  อตฺถิ  น  กพฬิงฺกาโร  อาหาโร  เอวํ
ติวิเธน รูปกฺขนฺโธ ฯ
	[๓๖]   จตุพฺพิเธน   รูปกฺขนฺโธ   ยนฺตํ   รูปํ  อุปาทา  ตํ  อตฺถิ
อุปาทินฺนํ   อตฺถิ   อนุปาทินฺนํ  ยนฺตํ  รูปํ  อนุปาทา  ตํ  อตฺถิ  อุปาทินฺนํ
อตฺถิ   อนุปาทินฺนํ   ฯ  ยนฺตํ  รูปํ  อุปาทา  ตํ  อตฺถิ  อุปาทินฺนุปาทานิยํ
อตฺถิ  อนุปาทินฺนุปาทานิยํ  ยนฺตํ  รูปํ  อนุปาทา  ตํ อตฺถิ อุปาทินฺนุปาทานิยํ
อตฺถิ      อนุปาทินฺนุปาทานิยํ      ฯ      ยนฺตํ     รูปํ     อุปาทา
ตํ   อตฺถิ   สปฺปฏิฆํ   อตฺถิ   อปฺปฏิฆํ   ยนฺตํ  รูปํ  อนุปาทา  ตํ  อตฺถิ
สปฺปฏิฆํ   อตฺถิ   อปฺปฏิฆํ   ฯ  ยนฺตํ  รูปํ  อุปาทา  ตํ  อตฺถิ  โอฬาริกํ
อตฺถิ   สุขุมํ  ยนฺตํ  รูปํ  อนุปาทา  ตํ  อตฺถิ  โอฬาริกํ  อตฺถิ  สุขุมํ  ฯ
ยนฺตํ  รูปํ  อุปาทา  ตํ  อตฺถิ  ทูเร  อตฺถิ  สนฺติเก  ยนฺตํ  รูปํ อนุปาทา
ตํ   อตฺถิ   ทูเร   อตฺถิ   สนฺติเก   ฯเปฯ   ทิฏฺฐํ  สุตํ  มุตํ  วิญฺญาตํ
เอวํ จตุพฺพิเธน รูปกฺขนฺโธ ฯ
	[๓๗]   ปญฺจวิเธน   รูปกฺขนฺโธ  ปฐวีธาตุ  อาโปธาตุ  เตโชธาตุ
วาโยธาตุ ยญฺจ รูปํ อุปาทา เอวํ ปญฺจวิเธน รูปกฺขนฺโธ ฯ
	[๓๘]   ฉพฺพิเธน   รูปกฺขนฺโธ   จกฺขุวิญฺเญยฺยํ  รูปํ  โสตวิญฺเญยฺยํ
รูปํ     ฆานวิญฺเญยฺยํ    รูปํ    ชิวฺหาวิญฺเญยฺยํ    รูปํ    กายวิญฺเญยฺยํ
รูปํ มโนวิญฺเญยฺยํ รูปํ เอวํ ฉพฺพิเธน รูปกฺขนฺโธ ฯ
	[๓๙]    สตฺตวิเธน    รูปกฺขนฺโธ   จกฺขุวิญฺเญยฺยํ   รูปํ   ฯเปฯ
มโนธาตุวิญฺเญยฺยํ   รูปํ   มโนวิญฺญาณธาตุวิญฺเญยฺยํ  รูปํ  เอวํ  สตฺตวิเธน
