นิโรธคามินี  ปฏิปทา ฯ
		     อภิธมฺมภาชนียํ ฯ
	[๒๒๓]   จตฺตาริ   อริยสจฺจานิ   ทุกฺขํ   อริยสจฺจํ   ทุกฺขสมุทโย
อริยสจฺจํ  ทุกฺขนิโรโธ  อริยสจฺจํ  ทุกฺขนิโรธคามินี  ปฏิปทา  อริยสจฺจํ  ฯ
จตุนฺนํ   อริยสจฺจานํ   กติ   กุสลา   กติ   อกุสลา   กติ   อพฺยากตา
ฯเปฯ กติ สรณา กติ อรณา ฯ
	[๒๒๔]  สมุทยสจฺจํ  อกุสลํ  มคฺคสจฺจํ  กุสลํ  นิโรธสจฺจํ  อพฺยากตํ
ทุกฺขสจฺจํ   สิยา   กุสลํ   สิยา   อกุสลํ   สิยา   อพฺยากตํ   ฯ  เทฺว
สจฺจา  สิยา  สุขาย  เวทนาย  สมฺปยุตฺตา  สิยา  อทุกฺขมสุขาย เวทนาย
สมฺปยุตฺตา   นิโรธสจฺจํ   น   วตฺตพฺพํ   สุขาย  เวทนาย  สมฺปยุตฺตนฺติปิ
ทุกฺขาย   เวทนาย  สมฺปยุตฺตนฺติปิ  อทุกฺขมสุขาย  เวทนาย  สมฺปยุตฺตนฺติปิ
ทุกฺขสจฺจํ    สิยา    สุขาย    เวทนาย    สมฺปยุตฺตํ   สิยา   ทุกฺขาย
เวทนาย   สมฺปยุตฺตํ   สิยา   อทุกฺขมสุขาย   เวทนาย  สมฺปยุตฺตํ  สิยา
น    วตฺตพฺพํ   สุขาย   เวทนาย   สมฺปยุตฺตนฺติปิ   ทุกฺขาย   เวทนาย
สมฺปยุตฺตนฺติปิ   อทุกฺขมสุขาย   เวทนาย  สมฺปยุตฺตนฺติปิ  ฯ  เทฺว  สจฺจา
วิปากธมฺมธมฺมา     นิโรธสจฺจํ    เนววิปากนวิปากธมฺมธมฺมํ    ทุกฺขสจฺจํ
สิยา   วิปากํ  สิยา  วิปากธมฺมธมฺมํ  สิยา  เนววิปากนวิปากธมฺมธมฺมํ  ฯ
สมุทยสจฺจํ   อนุปาทินฺนุปาทานิยํ   เทฺว   สจฺจา   อนุปาทินฺนอนุปาทานิยา
ทุกฺขสจฺจํ    สิยา    อุปาทินฺนุปาทานิยํ   สิยา   อนุปาทินฺนุปาทานิยํ   ฯ
สมุทยสจฺจํ   สงฺกิลิฏฺฐสงฺกิเลสิกํ   เทฺว   สจฺจา   อสงฺกิลิฏฺฐอสงฺกิเลสิกา
