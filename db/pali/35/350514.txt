ราโค   สาราโค   ฯเปฯ   จิตฺตสฺส   สาราโค   อิเม  ฉ  ฉนฺทราคา
เคหสิตา ธมฺมา ฯ
	[๙๙๓]   ตตฺถ   กตมานิ   ฉ   วิโรธวตฺถูนิ  อมนาปิเกสุ  รูเปสุ
จิตฺตสฺส   อาฆาโต   ปฏิฆาโต  ฯเปฯ  จณฺฑิกฺกํ  อสฺสุโรโป  อนตฺตมนตา
จิตฺตสฺส   อมนาปิเกสุ   สทฺเทสุ   ฯเปฯ   อมนาปิเกสุ  คนฺเธสุ  ฯเปฯ
อมนาปิเกสุ  รเสสุ  ฯเปฯ  อมนาปิเกสุ  โผฏฺฐพฺเพสุ  ฯเปฯ อมนาปิเกสุ
ธมฺเมสุ   จิตฺตสฺส   อาฆาโต   ปฏิฆาโต   ฯเปฯ   จณฺฑิกฺกํ  อสฺสุโรโป
อนตฺตมนตา จิตฺตสฺส อิมานิ ฉ วิโรธวตฺถูนิ ฯ
	[๙๙๔]   ตตฺถ   กตเม   ฉ   ตณฺหากายา  รูปตณฺหา  สทฺทตณฺหา
คนฺธตณฺหา     รสตณฺหา    โผฏฺฐพฺพตณฺหา    ธมฺมตณฺหา    อิเม    ฉ
ตณฺหากายา ฯ
	[๙๙๕]   ตตฺถ   กตเม   ฉ  อคารวา  สตฺถริ  อคารโว  วิหรติ
อปฺปฏิสฺโส   ธมฺเม   ฯเปฯ  สงฺเฆ  ฯเปฯ  สิกฺขาย  ฯเปฯ  อปฺปมาเท
ฯเปฯ ปฏิสนฺถาเร อคารโว วิหรติ อปฺปฏิสฺโส อิเม ฉ อคารวา ฯ
	[๙๙๖]   ตตฺถ   กตเม   ฉ   ปริหานิยา   ธมฺมา  กมฺมารามตา
ภสฺสารามตา      นิทฺทารามตา     สงฺคณิการามตา     สํสคฺคารามตา
ปปญฺจารามตา อิเม ฉ ปริหานิยา ธมฺมา ฯ
	[๙๙๗]  ตตฺถ  กตเม  อปเรปิ  ฉ  ปริหานิยา ธมฺมา กมฺมารามตา
ภสฺสารามตา   นิทฺทารามตา   สงฺคณิการามตา  โทวจสฺสตา  ปาปมิตฺตตา
อิเม ฉ ปริหานิยา ธมฺมา ฯ
