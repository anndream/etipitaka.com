โทโส    ทูสนา    ทูสิตตฺตํ    พฺยาปตฺติ    พฺยาปชฺชนา   พฺยาปชฺชิตตฺตํ
วิโรโธ    ปฏิวิโรโธ    จณฺฑิกฺกํ    อสฺสุโรโป   อนตฺตมนตา   จิตฺตสฺส
อยํ   วุจฺจติ   พฺยาปาโท   ฯ   ตตฺถ  กตโม  ปโทโส  โย  พฺยาปาโท
โส  ปโทโส  โย  ปโทโส  โส  พฺยาปาโท  ฯ  อิติ  อยญฺจ  พฺยาปาโท
อยญฺจ    ปโทโส    สนฺตา    โหนฺติ   สมิตา   วูปสนฺตา   อตฺถงฺคตา
อพฺภตฺถงฺคตา    อปฺปิตา    พฺยปฺปิตา   โสสิตา   วิโสสิตา   พฺยนฺตีกตา
เตน วุจฺจติ พฺยาปาทปโทสํ ปหายาติ ฯ
	[๖๓๐]    อพฺยาปนฺนจิตฺโตติ    ตตฺถ   กตมํ   จิตฺตํ   ยํ   จิตฺตํ
มโน   มานสํ   ฯเปฯ   ตชฺชา   มโนวิญฺญาณธาตุ   อิทํ   วุจฺจติ  จิตฺตํ
อิทํ จิตฺตํ อพฺยาปนฺนํ โหติ เตน วุจฺจติ อพฺยาปนฺนจิตฺโตติ ฯ
	[๖๓๑] วิหรตีติ อิริยติ ฯเปฯ วิหรติ เตน วุจฺจติ วิหรตีติ ฯ
	[๖๓๒]   พฺยาปาทปโทสา   จิตฺตํ   ปริโสเธตีติ  อตฺถิ  พฺยาปาโท
อตฺถิ   ปโทโส   ฯ   ตตฺถ  กตโม  พฺยาปาโท  โย  จิตฺตสฺส  อาฆาโต
ปฏิฆาโต    ปฏิฆํ   ปฏิวิโรโธ   โกโป   ปโกโป   สมฺปโกโป   โทโส
ปโทโส   สมฺปโทโส   จิตฺตสฺส   พฺยาปตฺติ  มโนปโทโส  โกโธ  กุชฺฌนา
กุชฺฌิตตฺตํ   โทโส  ทูสนา  ทูสิตตฺตํ  พฺยาปตฺติ  พฺยาปชฺชนา  พฺยาปชฺชิตตฺตํ
วิโรโธ      ปฏิวิโรโธ      จณฺฑิกฺกํ      อสฺสุโรโป     อนตฺตมนตา
จิตฺตสฺส   อยํ   วุจฺจติ   พฺยาปาโท   ฯ   ตตฺถ   กตโม  ปโทโส  โย
พฺยาปาโท   โส   ปโทโส   โย   ปโทโส   โส  พฺยาปาโท  ฯ  ตตฺถ
กตมํ   จิตฺตํ   ยํ   จิตฺตํ  มโน  มานสํ  ฯเปฯ  ตชฺชา  มโนวิญฺญาณธาตุ
