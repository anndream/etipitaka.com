จกฺขายตนํ    ฯ    ตตฺถ   กตมํ   โสตายตนํ   ฆานายตนํ   ชิวฺหายตนํ
กายายตนํ    โย    กาโย   จตุนฺนํ   มหาภูตานํ   อุปาทาย   ปสาโท
ฯเปฯ    สุญฺโญ   คาโมเปโส   อิทํ   วุจฺจติ   กายายตนํ   ฯ   ตตฺถ
กตมํ   มนายตนํ   เอกวิเธน   มนายตนํ   ผสฺสสมฺปยุตฺตํ   ฯ   ทุวิเธน
มนายตนํ   อตฺถิ   สเหตุกํ   อตฺถิ   อเหตุกํ   ฯ   ติวิเธน   มนายตนํ
อตฺถิ  กุสลํ  อตฺถิ  อกุสลํ  อตฺถิ  อพฺยากตํ  ฯเปฯ  ๑   เอวํ  พหุวิเธน
มนายตนํ   อิทํ   วุจฺจติ   มนายตนํ   ฯ   ตตฺถ   กตมํ   รูปายตนํ  ยํ
รูปํ   จตุนฺนํ   มหาภูตานํ   อุปาทาย   วณฺณนิภา   ฯเปฯ  รูปธาตุเปสา
อิทํ    วุจฺจติ   รูปายตนํ   ฯ   ตตฺถ   กตมํ   สทฺทายตนํ   คนฺธายตนํ
รสายตนํ    โผฏฺฐพฺพายตนํ    ปฐวีธาตุ    ฯเปฯ    โผฏฺฐพฺพธาตุเปสา
อิทํ   วุจฺจติ  โผฏฺฐพฺพายตนํ  ฯ  ตตฺถ  กตมํ  ธมฺมายตนํ  เวทนากฺขนฺโธ
สญฺญากฺขนฺโธ    สงฺขารกฺขนฺโธ    ยญฺจ     รูปํ    อนิทสฺสนํ   อปฺปฏิฆํ
ธมฺมายตนปริยาปนฺนํ  อสงฺขตา  จ  ธาตุ  ฯ  ตตฺถ  กตโม เวทนากฺขนฺโธ
เอกวิเธน   เวทนากฺขนฺโธ   ผสฺสสมฺปยุตฺโต   ฯเปฯ   เอวํ   พหุวิเธน
เวทนากฺขนฺโธ  อยํ  วุจฺจติ  เวทนากฺขนฺโธ  ฯ  ตตฺถ กตโม สญฺญากฺขนฺโธ
เอกวิเธน      สญฺญากฺขนฺโธ      ผสฺสสมฺปยุตฺโต     ฯเปฯ     เอวํ
พหุวิเธน   สญฺญากฺขนฺโธ   อยํ   วุจฺจติ  สญฺญากฺขนฺโธ  ฯ  ตตฺถ  กตโม
สงฺขารกฺขนฺโธ    เอกวิเธน    สงฺขารกฺขนฺโธ   จิตฺตสมฺปยุตฺโต   ฯเปฯ
เอวํ   พหุวิเธน   สงฺขารกฺขนฺโธ  อยํ  วุจฺจติ  สงฺขารกฺขนฺโธ  ฯ  ตตฺถ
#๑ [๗๔] ขนฺธวิภงฺเค โอโลเกตพฺพํ ฯ
