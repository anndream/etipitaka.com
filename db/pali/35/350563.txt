ภวนฺติ  รูปกฺขนฺโธ       เวทนากฺขนฺโธ      สญฺญากฺขนฺโธ      สงฺขารกฺขนฺโธ
วิญฺญาณกฺขนฺโธ     รูปธาตุยา     อุปปตฺติกฺขเณ    อิเม    ปญฺจกฺขนฺธา
ปาตุภวนฺติ    ฯ    รูปธาตุยา   อุปปตฺติกฺขเณ   กตมานิ   ปญฺจายตนานิ
ปาตุภวนฺติ   จกฺขายตนํ   รูปายตนํ   โสตายตนํ   มนายตนํ   ธมฺมายตนํ
รูปธาตุยา    อุปปตฺติกฺขเณ    อิมานิ    ปญฺจายตนานิ   ปาตุภวนฺติ   ฯ
รูปธาตุยา   อุปปตฺติกฺขเณ   กตมา  ปญฺจ  ธาตุโย  ปาตุภวนฺติ  จกฺขุธาตุ
รูปธาตุ     โสตธาตุ     มโนวิญฺญาณธาตุ     ธมฺมธาตุ     รูปธาตุยา
อุปปตฺติกฺขเณ    อิมา    ปญฺจ   ธาตุโย   ปาตุภวนฺติ   ฯ   รูปธาตุยา
อุปปตฺติกฺขเณ   กตมํ   เอกํ   สจฺจํ   ปาตุภวติ   ทุกฺขสจฺจํ   รูปธาตุยา
อุปปตฺติกฺขเณ   อิทํ  เอกํ  สจฺจํ  ปาตุภวติ  ฯ  รูปธาตุยา  อุปปตฺติกฺขเณ
กตมานิ      ทสินฺทฺริยานิ     ปาตุภวนฺติ     จกฺขุนฺทฺริยํ     โสตินฺทฺริยํ
มนินฺทฺริยํ    ชีวิตินฺทฺริยํ    โสมนสฺสินฺทฺริยํ    วา   อุเปกฺขินฺทฺริยํ   วา
สทฺธินฺทฺริยํ  วิริยินฺทฺริยํ สตินฺทฺริยํ สมาธินฺทฺริยํ ปญฺญินฺทฺริยํ รูปธาตุยา
อุปปตฺติกฺขเณ    อิมานิ    ทสินฺทฺริยานิ    ปาตุภวนฺติ    ฯ   รูปธาตุยา
อุปปตฺติกฺขเณ   กตเม   ตโย   เหตู   ปาตุภวนฺติ   อโลโภ  วิปากเหตุ
อโทโส   วิปากเหตุ   อโมโห   วิปากเหตุ   รูปธาตุยา   อุปปตฺติกฺขเณ
อิเม   ตโย   เหตู   ปาตุภวนฺติ   ฯ  รูปธาตุยา  อุปปตฺติกฺขเณ  กตเม
ตโย     อาหารา    ปาตุภวนฺติ    ผสฺสาหาโร    มโนสญฺเจตนาหาโร
วิญฺญาณาหาโร  รูปธาตุยา  อุปปตฺติกฺขเณ อิเม ตโย อาหารา ปาตุ-
ภวนฺติ ฯ  รูปธาตุยา     อุปปตฺติกฺขเณ    กตโม    เอโก    ผสฺโส    ปาตุภวติ
