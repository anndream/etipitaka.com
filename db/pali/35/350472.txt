ฯเปฯ    ลาภํ   ปฏิจฺจ   ฯเปฯ   สกฺการํ   ปฏิจฺจ   ฯเปฯ   ครุการํ
ปฏิจฺจ   ฯเปฯ   ปุเรกฺขารํ   ปฏิจฺจ   ฯเปฯ   ปริวารํ  ปฏิจฺจ  ฯเปฯ
โภคํ   ปฏิจฺจ   ฯเปฯ   วณฺณํ   ปฏิจฺจ   ฯเปฯ   สุตํ   ปฏิจฺจ  ฯเปฯ
ปฏิภาณํ    ปฏิจฺจ   ฯเปฯ   รตฺตญฺญุตํ   ปฏิจฺจ   ฯเปฯ   ปิณฺฑปาติกตฺตํ
ปฏิจฺจ   ฯเปฯ   อนวญฺญตฺตึ   ปฏิจฺจ   ฯเปฯ  อริยาปถํ  ปฏิจฺจ  ฯเปฯ
อิทฺธึ   ปฏิจฺจ   ฯเปฯ   ยสํ   ปฏิจฺจ   ฯเปฯ   สีลํ   ปฏิจฺจ   ฯเปฯ
ฌานํ   ปฏิจฺจ   ฯเปฯ   สิปฺปํ   ปฏิจฺจ  ฯเปฯ  อาโรหํ  ปฏิจฺจ  ฯเปฯ
ปริณาหํ   ปฏิจฺจ   ฯเปฯ   สณฺฐานํ   ปฏิจฺจ   ฯเปฯ   ปาริปูรึ  ปฏิจฺจ
มโท    มชฺชนา    มชฺชิตตฺตํ    มาโน    มญฺญนา   มญฺญิตตฺตํ   อุณฺณติ
อุณฺณาโม    ธโช   สมฺปคฺคาโห   เกตุกมฺยตา   จิตฺตสฺส   อยํ   วุจฺจติ
ปาริปูริมโท ฯ
	[๘๖๒]   ตตฺถ   กตโม   มโท   โย   มโท  มชฺชนา  มชฺชิตตฺตํ
มาโน    มญฺญนา   มญฺญิตตฺตํ   อุณฺณติ   อุณฺณาโม   ธโช   สมฺปคฺคาโห
เกตุกมฺยตา จิตฺตสฺส อยํ วุจฺจติ มโท ฯ
	[๘๖๓]   ตตฺถ   กตโม  ปมาโท  กายทุจฺจริเต  วา  วจีทุจฺจริเต
วา   มโนทุจฺจริเต   วา   ปญฺจสุ  วา  กามคุเณสุ  จิตฺตสฺส  โวสฺสคฺโค
โวสฺสคฺคานุปฺปทานํ   กุสลานํ   วา   ธมฺมานํ  ภาวนาย  อสกฺกจฺจกิริยตา
อสาตจฺจกิริยตา     อนฏฺฐิตกิริยตา     โอลีนวุตฺติตา    นิกฺขิตฺตจฺฉนฺทตา
นิกฺขิตฺตธุรตา   อนาเสวนา  อภาวนา  อพหุลีกมฺมํ  อนธิฏฺฐานํ  อนนุโยโค
ปมาโท    โย    เอวรูโป    ปมาโท    ปมชฺชนา   ปมชฺชิตตฺตํ   อยํ
