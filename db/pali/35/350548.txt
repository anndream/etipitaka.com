วิญฺญาณธาตุ  ธมฺมธาตุ    อิมา    วุจฺจนฺติ    อรูปธาตุยา    เทฺว    ธาตุโย    ฯ
ตตฺถ    กตมานิ   อรูปธาตุยา   ตีณิ   สจฺจานิ   ทุกฺขสจฺจํ   สมุทยสจฺจํ
มคฺคสจฺจํ  อิมานิ  วุจฺจนฺติ  อรูปธาตุยา  ตีณิ  สจฺจานิ  ฯ  ตตฺถ  กตมานิ
อรูปธาตุยา   เอกาทสินฺทฺริยานิ   มนินฺทฺริยํ   ชีวิตินฺทฺริยํ  โสมนสฺสินฺทฺริยํ
อุเปกฺขินฺทฺริยํ   สทฺธินฺทฺริยํ   วิริยินฺทฺริยํ   สตินฺทฺริยํ   สมาธินฺทฺริยํ
ปญฺญินฺทฺริยํ      อญฺญินฺทฺริยํ     อญฺญาตาวินฺทฺริยํ     อิมานิ     วุจฺจนฺติ
อรูปธาตุยา   เอกาทสินฺทฺริยานิ   ฯ   ตตฺถ   กตเม  อรูปธาตุยา  อฏฺฐ
เหตู   ตโย   กุสลเหตู   เทฺว   อกุสลเหตู  ตโย  อพฺยากตเหตู  อิเม
วุจฺจนฺติ   อรูปธาตุยา   อฏฺฐ   เหตู   ฯ   ตตฺถ   กตเม  อรูปธาตุยา
ตโย    อาหารา    ผสฺสาหาโร   มโนสญฺเจตนาหาโร   วิญฺญาณาหาโร
อิเม  วุจฺจนฺติ  อรูปธาตุยา  ตโย  อาหารา  ฯ  ตตฺถ กตเม อรูปธาตุยา
เอโก      ผสฺโส      มโนวิญฺญาณธาตุสมฺผสฺโส      อยํ      วุจฺจติ
อรูปธาตุยา   เอโก   ผสฺโส   ฯ   ตตฺถ   กตมา  อรูปธาตุยา  เอกา
เวทนา   เอกา   สญฺญา  เอกา  เจตนา  เอกํ  จิตฺตํ  มโนวิญฺญาณธาตุ
อิทํ วุจฺจติ อรูปธาตุยา เอกํ จิตฺตํ ฯ
	[๑๐๙๐]   อปริยาปนฺเน   กติ   ขนฺธา  ฯเปฯ  กติ  จิตฺตานิ  ฯ
อปริยาปนฺเน   จตฺตาโร   ขนฺธา   เทฺว   อายตนานิ   เทฺว   ธาตุโย
เทฺว  สจฺจานิ  ทฺวาทสินฺทฺริยานิ  ฉ  เหตู  ตโย  อาหารา  เอโก ผสฺโส
เอกา   เวทนา   เอกา   สญฺญา   เอกา   เจตนา   เอกํ  จิตฺตํ  ฯ
ตตฺถ  กตเม  อปริยาปนฺเน  จตฺตาโร  ขนฺธา เวทนากฺขนฺโธ สญฺญากฺ-
