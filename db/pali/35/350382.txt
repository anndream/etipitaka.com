ฌานํ   ฯเปฯ   ตติยํ   ฌานํ   ฯเปฯ   ปฐมํ   ฌานํ   ฯเปฯ   จตุตฺถํ
ฌานํ   อุปสมฺปชฺช   วิหรติ   กรุณาสหคตํ   ยา   ตสฺมึ   สมเย  กรุณา
กรุณายนา   กรุณายิตตฺตํ   กรุณา   เจโตวิมุตฺติ   อยํ   วุจฺจติ   กรุณา
อวเสสา ธมฺมา กรุณาย สมฺปยุตฺตา ฯ
	[๗๕๘]  ตตฺถ  กตมา  มุทิตา  อิธ  ภิกฺขุ  ยสฺมึ สมเย รูปูปปตฺติยา
มคฺคํ  ภาเวติ  วิวิจฺเจว  กาเมหิ  ฯเปฯ  ปฐมํ  ฌานํ  อุปสมฺปชฺช วิหรติ
มุทิตาสหคตํ   ตสฺมึ   สมเย   ผสฺโส   โหติ   ฯเปฯ  อวิกฺเขโป  โหติ
อิเม   ธมฺมา   กุสลา  ตสฺเสว  รูปาวจรสฺส  กุสลสฺส  กมฺมสฺส  กตตฺตา
อุปจิตตฺตา   วิปากํ   วิวิจฺเจว  กาเมหิ  ฯเปฯ  ปฐมํ  ฌานํ  อุปสมฺปชฺช
วิหรติ   มุทิตาสหคตํ  ยา  ตสฺมึ  สมเย  มุทิตา  มุทิตายนา  มุทิตายิตตฺตํ
มุทิตา   เจโตวิมุตฺติ   อยํ   วุจฺจติ   มุทิตา  อวเสสา  ธมฺมา  มุทิตาย
สมฺปยุตฺตา   ฯ   ตตฺถ   กตมา   มุทิตา   อิธ   ภิกฺขุ   ยสฺมึ   สมเย
รูปูปปตฺติยา   มคฺคํ   ภาเวติ   วิตกฺกวิจารานํ   วูปสมา   ฯเปฯ  ทุติยํ
ฌานํ   อุปสมฺปชฺช   วิหรติ   มุทิตาสหคตํ   ตสฺมึ   สมเย  ผสฺโส  โหติ
ฯเปฯ   อวิกฺเขโป   โหติ   อิเม  ธมฺมา  กุสลา  ตสฺเสว  รูปาวจรสฺส
กุสลสฺส   กมฺมสฺส   กตตฺตา  อุปจิตตฺตา  วิปากํ  วิตกฺกวิจารานํ  วูปสมา
ฯเปฯ   ทุติยํ   ฌานํ   ฯเปฯ  ตติยํ  ฌานํ  ฯเปฯ  ปฐมํ  ฌานํ  ฯเปฯ
จตุตฺถํ   ฌานํ   อุปสมฺปชฺช   วิหรติ   มุทิตาสหคตํ   ยา   ตสฺมึ  สมเย
มุทิตา   มุทิตายนา   มุทิตายิตตฺตํ   มุทิตา   เจโตวิมุตฺติ   อยํ   วุจฺจติ
มุทิตา อวเสสา ธมฺมา มุทิตาย สมฺปยุตฺตา ฯ
