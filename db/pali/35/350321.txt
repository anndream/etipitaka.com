อยํ วุจฺจติ สมฺมาวายาโม ฯ
	[๕๘๗]   ตตฺถ   กตมา   สมฺมาสติ   ยา   สติ  อนุสฺสติ  ฯเปฯ
สมฺมาสติ    สติสมฺโพชฺฌงฺโค    มคฺคงฺคํ   มคฺคปริยาปนฺนํ   อยํ   วุจฺจติ
สมฺมาสติ ฯ
	[๕๘๘]   ตตฺถ   กตโม   สมฺมาสมาธิ  ยา  จิตฺตสฺส  ฐิติ  ฯเปฯ
สมฺมาสมาธิ     สมาธิสมฺโพชฺฌงฺโค    มคฺคงฺคํ    มคฺคปริยาปนฺนํ    อยํ
วุจฺจติ สมฺมาสมาธิ ฯ
	อยํ   วุจฺจติ   อฏฺฐงฺคิโก   มคฺโค  อวเสสา  ธมฺมา  อฏฺฐงฺคิเกน
มคฺเคน สมฺปยุตฺตา ฯ
	[๕๘๙]  ปญฺจงฺคิโก  มคฺโค สมฺมาทิฏฺฐิ สมฺมาสงฺกปฺโป สมฺมาวายาโม
สมฺมาสติ    สมฺมาสมาธิ    ฯ    ตตฺถ    กตโม   ปญฺจงฺคิโก   มคฺโค
อิธ  ภิกฺขุ  ยสฺมึ  สมเย  โลกุตฺตรํ  ฌานํ  ภาเวติ  นิยฺยานิกํ  อปจยคามึ
ทิฏฺฐิคตานํ   ปหานาย   ปฐมาย   ภูมิยา   ปตฺติยา   วิวิจฺเจว  กาเมหิ
ฯเปฯ    ปฐมํ   ฌานํ   อุปสมฺปชฺช   วิหรติ   ทุกฺขาปฏิปทํ   ทนฺธาภิญฺญํ
ตสฺมึ   สมเย   ปญฺจงฺคิโก   มคฺโค   โหติ   สมฺมาทิฏฺฐิ  สมฺมาสงฺกปฺโป
สมฺมาวายาโม   สมฺมาสติ   สมฺมาสมาธิ   ฯ   ตตฺถ  กตมา  สมฺมาทิฏฺฐิ
ยา    ปญฺญา    ปชานนา   ฯเปฯ   อโมโห   ธมฺมวิจโย   สมฺมาทิฏฺฐิ
ธมฺมวิจยสมฺโพชฺฌงฺโค  มคฺคงฺคํ  มคฺคปริยาปนฺนํ  อยํ  วุจฺจติ  สมฺมาทิฏฺฐิ ฯ
ตตฺถ   กตโม   สมฺมาสงฺกปฺโป   โย  ตกฺโก  วิตกฺโก  สงฺกปฺโป  ฯเปฯ
มคฺคงฺคํ    มคฺคปริยาปนฺนํ    อยํ   วุจฺจติ   สมฺมาสงฺกปฺโป   ฯ   ตตฺถ
