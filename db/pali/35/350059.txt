วิญฺญาณธาตุ    เอวํ    สตฺตวิเธน    วิญฺญาณกฺขนฺโธ    ฯ   อฏฺฐวิเธน
วิญฺญาณกฺขนฺโธ      จกฺขุวิญฺญาณํ      ฯเปฯ     กายวิญฺญาณํ     อตฺถิ
สุขสหคตํ  อตฺถิ  ทุกฺขสหคตํ  มโนธาตุ  มโนวิญฺญาณธาตุ  เอวํ  อฏฺฐวิเธน
วิญฺญาณกฺขนฺโธ     ฯ     นววิเธน     วิญฺญาณกฺขนฺโธ     จกฺขุวิญฺญาณํ
ฯเปฯ    กายวิญฺญาณํ    มโนธาตุ    มโนวิญฺญาณธาตุ    อตฺถิ   กุสลา
อตฺถิ   อกุสลา   อตฺถิ   อพฺยากตา  เอวํ  นววิเธน  วิญฺญาณกฺขนฺโธ  ฯ
ทสวิเธน    วิญฺญาณกฺขนฺโธ   จกฺขุวิญฺญาณํ   ฯเปฯ   กายวิญฺญาณํ   อตฺถิ
สุขสหคตํ   อตฺถิ   ทุกฺขสหคตํ   มโนธาตุ  มโนวิญฺญาณธาตุ  อตฺถิ  กุสลา
อตฺถิ อกุสลา อตฺถิ อพฺยากตา เอวํ ทสวิเธน วิญฺญาณกฺขนฺโธ ฯ
	[๗๕]   เอกวิเธน   วิญฺญาณกฺขนฺโธ   ผสฺสสมฺปยุตฺโต  ฯ  ทุวิเธน
วิญฺญาณกฺขนฺโธ    อตฺถิ    สเหตุโก    อตฺถิ   อเหตุโก   ฯ   ติวิเธน
วิญฺญาณกฺขนฺโธ   อตฺถิ   สุขาย   เวทนาย   สมฺปยุตฺโต   อตฺถิ  ทุกฺขาย
เวทนาย    สมฺปยุตฺโต    อตฺถิ   อทุกฺขมสุขาย   เวทนาย   สมฺปยุตฺโต
อตฺถิ   วิปาโก  อตฺถิ  วิปากธมฺมธมฺโม  อตฺถิ  เนววิปากนวิปากธมฺมธมฺโม
อตฺถิ  อุปาทินฺนุปาทานิโย  อตฺถิ  อนุปาทินฺนุปาทานิโย  อตฺถิ อนุปาทินฺนานุ-
*ปาทานิโย   อตฺถิ   สงฺกิลิฏฺฐสงฺกิเลสิโก   อตฺถิ   อสงฺกิลิฏฺฐสงฺกิเลสิโก
อตฺถิ     อสงฺกิลิฏฺฐาสงฺกิเลสิโก     อตฺถิ     สวิตกฺกสวิจาโร    อตฺถิ
อวิตกฺกวิจารมตฺโต   อตฺถิ   อวิตกฺกาวิจาโร   อตฺถิ   ปีติสหคโต   อตฺถิ
สุขสหคโต    อตฺถิ    อุเปกฺขาสหคโต    อตฺถิ   ทสฺสเนน   ปหาตพฺโพ
อตฺถิ    ภาวนาย   ปหาตพฺโพ   อตฺถิ   เนวทสฺสเนนนภาวนายปหาตพฺโพ
