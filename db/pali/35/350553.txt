สญฺญา  ฉ  เจตนา  ฉ  จิตฺตา  น  อรูปธาตุปริยาปนฺนา  มโนวิญฺญาณธาตุ
สิยา อรูปธาตุปริยาปนฺนา สิยา น อรูปธาตุปริยาปนฺนา ฯ
	[๑๐๙๔]   ปญฺจนฺนํ  ขนฺธานํ  กติ  ปริยาปนฺนา  กติ  อปริยาปนฺนา
ฯเปฯ   สตฺตนฺนํ   จิตฺตานํ   กติ   ปริยาปนฺนา   กติ  อปริยาปนฺนา  ฯ
รูปกฺขนฺโธ   ปริยาปนฺโน   จตฺตาโร   ขนฺธา   สิยา  ปริยาปนฺนา  สิยา
อปริยาปนฺนา   ฯ   ทสายตนา   ปริยาปนฺนา   เทฺว   อายตนา   สิยา
ปริยาปนฺนา   สิยา   อปริยาปนฺนา   ฯ   โสฬส   ธาตุโย  ปริยาปนฺนา
เทฺว  ธาตุโย  สิยา  ปริยาปนฺนา  สิยา  อปริยาปนฺนา  ฯ  เทฺว  สจฺจา
ปริยาปนฺนา   เทฺว   สจฺจา   อปริยาปนฺนา  ฯ  ทสินฺทฺริยา  ปริยาปนฺนา
ตีณินฺทฺริยา    อปริยาปนฺนา    นวินฺทฺริยา    สิยา   ปริยาปนฺนา   สิยา
อปริยาปนฺนา   ฯ   ตโย   อกุสลเหตู   ปริยาปนฺนา   ฉ   เหตู  สิยา
ปริยาปนฺนา    สิยา    อปริยาปนฺนา    ฯ    กพฬิงฺกาโร    อาหาโร
ปริยาปนฺโน  ตโย  อาหารา  สิยา  ปริยาปนฺนา  สิยา  อปริยาปนฺนา  ฯ
ฉ      ผสฺสา      ปริยาปนฺนา     มโนวิญฺญาณธาตุสมฺผสฺโส     สิยา
ปริยาปนฺโน  สิยา  อปริยาปนฺโน  ฯ  ฉ  เวทนา  ฉ  สญฺญา  ฉ เจตนา
ฉ    จิตฺตา    ปริยาปนฺนา    มโนวิญฺญาณธาตุ    สิยา    ปริยาปนฺนา
สิยา อปริยาปนฺนา ฯ
		    ___________________
	[๑๐๙๕]   กามธาตุยา   อุปปตฺติกฺขเณ   กติ   ขนฺธา  ปาตุภวนฺติ
ฯเปฯ    กติ   จิตฺตานิ   ปาตุภวนฺติ   ฯ   กามธาตุยา   อุปปตฺติกฺขเฌ
