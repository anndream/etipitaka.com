อิทํ  วุจฺจติ  นามรูปปจฺจยา  ฉฏฺฐายตนํ  ฯ  ตตฺถ กตมํ ฉฏฺฐายตนปจฺจยาปิ
นามรูปํ    อตฺถิ    นามํ    อตฺถิ    รูปํ    ฯ   ตตฺถ   กตมํ   นามํ
เวทนากฺขนฺโธ   สญฺญากฺขนฺโธ   สงฺขารกฺขนฺโธ   อิทํ   วุจฺจติ  นามํ  ฯ
ตตฺถ    กตมํ    รูปํ   จกฺขายตนสฺส   อุปจโย   ฯเปฯ   กายายตนสฺส
อุปจโย  ยํ  วา  ปนญฺญมฺปิ  อตฺถิ  รูปํ  จิตฺตชํ  จิตฺตเหตุกํ  จิตฺตสมุฏฺฐานํ
อิทํ    วุจฺจติ    รูปํ   ฯ   อิติ   อิทญฺจ   นามํ   อิทญฺจ   รูปํ   อิทํ
วุจฺจติ  ฉฏฺฐายตนปจฺจยาปิ  นามรูปํ   ฯ  ตตฺถ  กตโม  ฉฏฺฐายตนปจฺจยา
ผสฺโส     โย     ผสฺโส    ผุสนา    สมฺผุสนา    สมฺผุสิตตฺตํ    อยํ
วุจฺจติ    ฉฏฺฐายตนปจฺจยา   ผสฺโส   ฯ   ตตฺถ   กตมํ   ผสฺสปจฺจยาปิ
ฉฏฺฐายตนํ   ยํ   จิตฺตํ   มโน   มานสํ  ฯเปฯ  ตชฺชา  มโนวิญฺญาณธาตุ
อิทํ  วุจฺจติ  ผสฺสปจฺจยาปิ  ฉฏฺฐายตนํ  ฯเปฯ  เตน  วุจฺจติ  เอวเมตสฺส
เกวลสฺส ทุกฺขกฺขนฺธสฺส สมุทโย โหตีติ ฯ
	[๓๔๕]   ตสฺมึ  สมเย  อวิชฺชาปจฺจยา  สงฺขาโร  สงฺขารปจฺจยาปิ
อวิชฺชา     สงฺขารปจฺจยา     วิญฺญาณํ    วิญฺญาณปจฺจยาปิ    สงฺขาโร
วิญฺญาณปจฺจยา    นามรูปํ    นามรูปจฺจยาปิ    วิญฺญาณํ   นามรูปปจฺจยา
สฬายตนํ     สฬายตนปจฺจยาปิ    นามรูปํ    สฬายตนปจฺจยา    ผสฺโส
ผสฺสปจฺจยาปิ   สฬายตนํ   ผสฺสปจฺจยา  เวทนา  เวทนาปจฺจยาปิ  ผสฺโส
เวทนาปจฺจยา     ตณฺหา    ตณฺหาปจฺจยาปิ    เวทนา    ตณฺหาปจฺจยา
อุปาทานํ   อุปาทานปจฺจยาปิ   ตณฺหา  อุปาทานปจฺจยา  ภโว  ภว-
ปจฺจยา  ชาติ      ชาติปจฺจยา      ชรามรณํ      เอวเมตสฺส      เกวลสฺส
