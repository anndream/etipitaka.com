อวิชฺชาปจฺจยา   สงฺขาโร   อวิชฺชาสมฺปยุตฺโต   ยา  เจตนา  สญฺเจตนา
สญฺเจตยิตตฺตํ  อยํ  วุจฺจติ  อวิชฺชาปจฺจยา  สงฺขาโร  อวิชฺชาสมฺปยุตฺโต ฯ
ตตฺถ      กตมํ      สงฺขารปจฺจยา      วิญฺญาณํ     สงฺขารสมฺปยุตฺตํ
ยํ   จิตฺตํ   มโน   มานสํ  ฯเปฯ  ตชฺชา  มโนวิญฺญาณธาตุ  อิทํ  วุจฺจติ
สงฺขารปจฺจยา  วิญฺญาณํ  สงฺขารสมฺปยุตฺตํ  ฯ  ตตฺถ  กตมํ  วิญฺญาณปจฺจยา
นามํ        วิญฺญาณสมฺปยุตฺตํ       เวทนากฺขนฺโธ       สญฺญากฺขนฺโธ
สงฺขารกฺขนฺโธ   อิทํ   วุจฺจติ  วิญฺญาณปจฺจยา  นามํ  วิญฺญาณสมฺปยุตฺตํ  ฯ
ตตฺถ     กตมํ     นามปจฺจยา     ฉฏฺฐายตนํ     นามสมฺปยุตฺตํ    ยํ
จิตฺตํ   มโน   มานสํ   ฯเปฯ   ตชฺชา   มโนวิญฺญาณธาตุ   อิทํ  วุจฺจติ
นามปจฺจยา  ฉฏฺฐายตนํ  นามสมฺปยุตฺตํ  ฯ  ตตฺถ  กตโม ฉฏฺฐายตนปจฺจยา
ผสฺโส     ฉฏฺฐายตนสมฺปยุตฺโต    โย    ผสฺโส    ผุสนา    สมฺผุสนา
สมฺผุสิตตฺตํ  อยํ  วุจฺจติ  ฉฏฺฐายตนปจฺจยา  ผสฺโส  ฉฏฺฐายตนสมฺปยุตฺโต ฯ
ตตฺถ       กตมา      ผสฺสปจฺจยา      เวทนา      ผสฺสสมฺปยุตฺตา
ยํ   เจตสิกํ   สาตํ   เจตสิกํ  สุขํ  เจโตสมฺผสฺสชํ  สาตํ  สุขํ  เวทยิตํ
เจโตสมฺผสฺสชา  สาตา  สุขา  เวทนา  อยํ  วุจฺจติ  ผสฺสปจฺจยา เวทนา
ผสฺสสมฺปยุตฺตา  ฯ  ตตฺถ  กตมา  เวทนาปจฺจยา  ตณฺหา เวทนาสมฺปยุตฺตา
โย    ราโค   สาราโค   ฯเปฯ   จิตฺตสฺส   สาราโค   อยํ   วุจฺจติ
เวทนาปจฺจยา   ตณฺหา  เวทนาสมฺปยุตฺตา  ฯ  ตตฺถ  กตมํ  ตณฺหาปจฺจยา
อุปาทานํ     ตณฺหาสมฺปยุตฺตํ     ยา     ทิฏฺฐิ     ทิฏฺฐิคตํ     ฯเปฯ
ติตฺถายตนํ    วิปริเยสคฺคาโห   อิทํ   วุจฺจติ   ตณฺหาปจฺจยา   อุปาทานํ
