ตีณิ สญฺโญชนานิ ฯ
	[๙๓๓]   ตตฺถ   กตมา   ติสฺโส   ตณฺหา   กามตณฺหา  ภวตณฺหา
วิภวตณฺหา  ฯ  ตตฺถ  กตมา  ภวตณฺหา  ภวทิฏฺฐิสหคโต  ราโค  สาราโค
ฯเปฯ   จิตฺตสฺส   สาราโค   อยํ   วุจฺจติ  ภวตณฺหา  ฯ  ตตฺถ  กตมา
วิภวตณฺหา    อุจฺเฉททิฏฺฐิสหคโต   ราโค   สาราโค   ฯเปฯ   จิตฺตสฺส
สาราโค   อยํ  วุจฺจติ  วิภวตณฺหา  ฯ  อวเสสา  ตณฺหา  กามตณฺหา  ฯ
ตตฺถ    กตมา    กามตณฺหา    กามธาตุปฏิสํยุตฺโต   ราโค   สาราโค
ฯเปฯ  จิตฺตสฺส สาราโค อยํ วุจฺจติ กามตณฺหา ฯ รูปธาตุอรูปธาตุปฏิสํยุตฺโต
ราโค        สาราโค        ฯเปฯ       จิตฺตสฺส       สาราโค
อยํ    วุจฺจติ   ภวตณฺหา   ฯ   อุจฺเฉททิฏฺฐิสหคโต   ราโค   สาราโค
ฯเปฯ    จิตฺตสฺส    สาราโค   อยํ   วุจฺจติ   วิภวตณฺหา   ฯ   อิมา
ติสฺโส ตณฺหา ฯ
	[๙๓๔]   ตตฺถ   กตมา   อปราปิ   ติสฺโส   ตณฺหา   กามตณฺหา
รูปตณฺหา   อรูปตณฺหา   ฯ  ตตฺถ  กตมา  กามตณฺหา  กามธาตุปฏิสํยุตฺโต
ราโค    สาราโค    ฯเปฯ    จิตฺตสฺส    สาราโค    อยํ    วุจฺจติ
กามตณฺหา   ฯ   ตตฺถ   กตมา   รูปตณฺหา   รูปธาตุปฏิสํยุตฺโต   ราโค
สาราโค   ฯเปฯ   จิตฺตสฺส   สาราโค   อยํ   วุจฺจติ   รูปตณฺหา   ฯ
ตตฺถ    กตมา    อรูปตณฺหา    อรูปธาตุปฏิสํยุตฺโต   ราโค   สาราโค
ฯเปฯ    จิตฺตสฺส    สาราโค   อยํ   วุจฺจติ   อรูปตณฺหา   ฯ   อิมา
ติสฺโส ตณฺหา ฯ
