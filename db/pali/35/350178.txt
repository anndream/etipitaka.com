ตีณินฺทฺริยา    สิยา   อุปาทานวิปฺปยุตฺตอุปาทานิยา  สิยา  อุปาทาน-
วิปฺปยุตฺตอนุปาทานิยา  ฉ  อินฺทฺริยา  สิยา อุปาทานวิปฺปยุตฺต-
อุปาทานิยา  สิยา      อุปาทานวิปฺปยุตฺตอนุปาทานิยา     สิยา   น   วตฺตพฺพา
อุปาทานวิปฺปยุตฺตอุปาทานิยาติปิ อุปาทานวิปฺปยุตฺตอนุปาทานิยาติปิ ฯ
	[๒๕๓]   โน   กิเลสา   ฯ  ทสินฺทฺริยา  สงฺกิเลสิกา  ตีณินฺทฺริยา
อสงฺกิเลสิกา   นวินฺทฺริยา   สิยา   สงฺกิเลสิกา  สิยา  อสงฺกิเลสิกา  ฯ
ปณฺณรสินฺทฺริยา     อสงฺกิลิฏฺฐา     โทมนสฺสินฺทฺริยํ     สงฺกิลิฏฺฐํ     ฉ
อินฺทฺริยา   สิยา   สงฺกิลิฏฺฐา   สิยา   อสงฺกิลิฏฺฐา   ฯ  ปณฺณรสินฺทฺริยา
กิเลสวิปฺปยุตฺตา     โทมนสฺสินฺทฺริยํ    กิเลสสมฺปยุตฺตํ    ฉ    อินฺทฺริยา
สิยา   กิเลสสมฺปยุตฺตา   สิยา   กิเลสวิปฺปยุตฺตา   ฯ   ทสินฺทฺริยา   น
วตฺตพฺพา   กิเลสา   เจว   สงฺกิเลสิกา  จาติ  สงฺกิเลสิกา  เจว  โน
จ   กิเลสา   ตีณินฺทฺริยา   น   วตฺตพฺพา   กิเลสา  เจว  สงฺกิเลสิกา
จาติปิ  สงฺกิเลสิกา  เจว  โน  จ  กิเลสาติปิ  นวินฺทฺริยา  น  วตฺตพฺพา
กิเลสา   เจว   สงฺกิเลสิกา   จาติ  สิยา  สงฺกิเลสิกา  เจว  โน  จ
กิเลสา   สิยา  น  วตฺตพฺพา  สงฺกิเลสิกา  เจว  โน  จ  กิเลสาติ  ฯ
ปณฺณรสินฺทฺริยา    น   วตฺตพฺพา   กิเลสา   เจว   สงฺกิลิฏฺฐา   จาติปิ
สงฺกิลิฏฺฐา   เจว   โน   จ   กิเลสาติปิ   โทมนสฺสินฺทฺริยํ  น  วตฺตพฺพํ
กิเลโส   เจว   สงฺกิลิฏฺฐญฺจาติ   สงฺกิลิฏฺฐญฺเจว   โน  จ  กิเลโส  ฉ
อินฺทฺริยา   น   วตฺตพฺพา   กิเลสา   เจว   สงฺกิลิฏฺฐา   จาติ   สิยา
สงฺกิลิฏฺฐา   เจว   โน   จ   กิเลสา  สิยา  น  วตฺตพฺพา  สงฺกิลิฏฺฐา
