รมฺมณาติปิ  มคฺคเหตุกาติปิ     มคฺคาธิปติโนติปิ  ฯ  สิยา  อุปฺปนฺนา    สิยา
อนุปฺปนฺนา   สิยา   อุปฺปาทิโน   สิยา   อตีตา   สิยา  อนาคตา  สิยา
ปจฺจุปฺปนฺนา   ฯ   รูปกฺขนฺโธ   อนารมฺมโณ   จตฺตาโร   ขนฺธา   สิยา
อตีตารมฺมณา    สิยา    อนาคตารมฺมณา    สิยา    ปจฺจุปฺปนฺนารมฺมณา
สิยา      น     วตฺตพฺพา     อตีตารมฺมณาติปิ     อนาคตารมฺมณาติปิ
ปจฺจุปฺปนฺนารมฺมณาติปิ    ฯ   สิยา   อชฺฌตฺตา   สิยา   พหิทฺธา   สิยา
อชฺฌตฺตพหิทฺธา   ฯ   รูปกฺขนฺโธ   อนารมฺมโณ   จตฺตาโร  ขนฺธา  สิยา
อชฺฌตฺตารมฺมณา    สิยา   พหิทฺธารมฺมณา   สิยา   อชฺฌตฺตพหิทฺธารมฺมณา
สิยา     น     วตฺตพฺพา     อชฺฌตฺตารมฺมณาติปิ     พหิทฺธารมฺมณาติปิ
อชฺฌตฺตพหิทฺธารมฺมณาติปิ    ฯ    จตฺตาโร    ขนฺธา   อนิทสฺสนอปฺปฏิฆา
รูปกฺขนฺโธ   สิยา   สนิทสฺสนสปฺปฏิโฆ   สิยา   อนิทสฺสนสปฺปฏิโฆ   สิยา
อนิทสฺสนอปฺปฏิโฆ ฯ
	[๘๖]   จตฺตาโร   ขนฺธา  น  เหตู  สงฺขารกฺขนฺโธ  สิยา  เหตุ
สิยา   น   เหตุ   ฯ   รูปกฺขนฺโธ   อเหตุโก  จตฺตาโร  ขนฺธา  สิยา
สเหตุกา   สิยา   อเหตุกา   ฯ   รูปกฺขนฺโธ  เหตุวิปฺปยุตฺโต  จตฺตาโร
ขนฺธา   สิยา   เหตุสมฺปยุตฺตา   สิยา   เหตุวิปฺปยุตฺตา   ฯ  รูปกฺขนฺโธ
น   วตฺตพฺโพ   เหตุ   เจว  สเหตุโก  จาติปิ  สเหตุโก  เจว  น  จ
เหตูติปิ   ตโย   ขนฺธา   น   วตฺตพฺพา   เหตู  เจว  สเหตุกา  จาติ
สิยา   สเหตุกา   เจว   น   จ  เหตู  สิยา  น  วตฺตพฺพา  สเหตุกา
เจว   น   จ  เหตูติ  สงฺขารกฺขนฺโธ  สิยา  เหตุ  เจว  สเหตุโก  จ
