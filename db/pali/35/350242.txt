ฐเปตฺวา    เวทนํ    สญฺญากฺขนฺโธ    สงฺขารกฺขนฺโธ    วิญฺญาณกฺขนฺโธ
อยํ   วุจฺจติ   เวทนาปจฺจยา   ภโว  ฯเปฯ  เตน  วุจฺจติ  เอวเมตสฺส
เกวลสฺส ทุกฺขกฺขนฺธสฺส สมุทโย โหตีติ ฯ
	[๓๙๒]   กตเม   ธมฺมา   อพฺยากตา   ยสฺมึ   สมเย  อกุสลสฺส
กมฺมสฺส   กตตฺตา   อุปจิตตฺตา   วิปากา   มโนธาตุ   อุปฺปนฺนา   โหติ
อุเปกฺขาสหคตา    รูปารมฺมณา   วา   ฯเปฯ   โผฏฺฐพฺพารมฺมณา   วา
ยํ    ยํ    วา   ปนารพฺภ   ตสฺมึ   สมเย   สงฺขารปจฺจยา   วิญฺญาณํ
วิญฺญาณปจฺจยา    นามํ    นามปจฺจยา    ฉฏฺฐายตนํ   ฉฏฺฐายตนปจฺจยา
ผสฺโส      ผสฺสปจฺจยา     เวทนา     เวทนาปจฺจยา     อธิโมกฺโข
อธิโมกฺขปจฺจยา    ภโว    ภวปจฺจยา   ชาติ   ชาติปจฺจยา   ชรามรณํ
เอวเมตสฺส เกวลสฺส ทุกฺขกฺขนฺธสฺส สมุทโย โหติ ฯ
	[๓๙๓]   ตตฺถ   กตโม   สงฺขาโร   ยา   เจตนา   สญฺเจตนา
สญฺเจตยิตตฺตํ   อยํ   วุจฺจติ   สงฺขาโร  ฯ  ตตฺถ  กตมํ  สงฺขารปจฺจยา
วิญฺญาณํ   ยํ   จิตฺตํ   มโน   มานสํ   ฯเปฯ   ตชฺชา   มโนธาตุ  อิทํ
วุจฺจติ   สงฺขารปจฺจยา   วิญฺญาณํ   ฯเปฯ   ตตฺถ   กตมา  ผสฺสปจฺจยา
เวทนา   ยํ   เจตสิกํ  เนว  สาตํ  นาสาตํ  เจโตสมฺผสฺสชํ  อทุกฺขมสุขํ
เวทยิตํ  เจโตสมฺผสฺสชา  อทุกฺขมสุขา  เวทนา  อยํ  วุจฺจติ  ผสฺสปจฺจยา
เวทนา    ฯ    ตตฺถ    กตโม    เวทนาปจฺจยา    อธิโมกฺโข   โย
จิตฺตสฺส  อธิโมกฺโข  อธิมุจฺจนา  ตทธิมุตฺตตา  อยํ  วุจฺจติ  เวทนา
ปจฺจยา  อธิโมกฺโข    ฯ    ตตฺถ   กตโม   อธิโมกฺขปจฺจยา   ภโว   ฐเปตฺวา
