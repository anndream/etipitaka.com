วุจฺจติ วิหรตีติ ฯ
	[๗๔๖]  กถญฺจ  ภิกฺขุ  มุทิตาสหคเตน  เจตสา  เอกํ  ทิสํ ผริตฺวา
วิหรติ   เสยฺยถาปิ   นาม   เอกํ   ปุคฺคลํ  ปิยํ  มนาปํ  ทิสฺวา  มุทิโต
อสฺส เอวเมว สพฺเพ สตฺเต มุทิตาย ผรติ ฯ
	[๗๔๗]   ตตฺถ   กตมา  มุทิตา  ยา  สตฺเตสุ  มุทิตา  มุทิตายนา
มุทิตายิตตฺตํ   มุทิตา   เจโตวิมุตฺติ   อยํ   วุจฺจติ   มุทิตา   ฯ   ตตฺถ
กตมํ   จิตฺตํ   ยํ   จิตฺตํ  มโน  มานสํ  ฯเปฯ  ตชฺชา  มโนวิญฺญาณธาตุ
อิทํ   วุจฺจติ   จิตฺตํ   ฯ   อิทํ   จิตฺตํ   อิมาย  มุทิตาย  สหคตํ  โหติ
สหชาตํ   สํสฏฺฐํ   สมฺปยุตฺตํ  เตน  วุจฺจติ  มุทิตาสหคเตน  เจตสาติ  ฯ
เอกํ   ทิสนฺติ   ปุรตฺถิมํ   วา  ทิสํ  ปจฺฉิมํ  วา  ทิสํ  อุตฺตรํ  วา  ทิสํ
ทกฺขิณํ   วา   ทิสํ   อุทฺธํ   วา  อโธ  วา  ติริยํ  วา  วิทิสํ  วา  ฯ
ผริตฺวาติ   ผริตฺวา   อธิมุจฺจิตฺวา   ฯ   วิหรตีติ  อิริยติ  ฯเปฯ  วิหรติ
เตน   วุจฺจติ   วิหรตีติ   ฯ   ตถา  ทุติยนฺติ  ยเถว  เอกํ  ทิสํ  ตถา
ทุติยํ   ทิสํ   ตถา   ตติยํ   ทิสํ  ตถา  จตุตฺถํ  ทิสํ  ตถา  อุทฺธํ  ตถา
อโธ   ตถา   ติริยํ   ตถา   วิทิสํ  ฯ  สพฺพธิ  สพฺพตฺตตาย  สพฺพาวนฺตํ
โลกนฺติ   สพฺเพน   สพฺพํ   สพฺพถา   สพฺพํ  อเสสํ  นิสฺเสสํ  ปริยาทาย
วจนเมตํ   สพฺพธิ   สพฺพตฺตตาย  สพฺพาวนฺตํ  โลกนฺติ  ฯ  มุทิตาสหคเตน
เจตสาติ   ตตฺถ   กตมา   มุทิตา   ยา   สตฺเตสุ   มุทิตา  มุทิตายนา
มุทิตายิตตฺตํ    มุทิตา    เจโตวิมุตฺติ    อยํ    วุจฺจติ   มุทิตา   ตตฺถ
กตมํ   จิตฺตํ   ยํ   จิตฺตํ  มโน  มานสํ  ฯเปฯ  ตชฺชา  มโนวิญฺญาณธาตุ
