ปหียมานา ปหียติ เอตฺถ นิรุชฺฌมานา นิรุชฺฌติ ฯ
	        อิทํ วุจฺจติ ทุกฺขนิโรโธ อริยสจฺจํ ฯ
	[๑๖๒]   ตตฺถ   กตมํ   ทุกฺขนิโรธคามินี   ปฏิปทา  อริยสจฺจํ  ฯ
อยเมว  อริโย  อฏฺฐงฺคิโก มคฺโค ฯ เสยฺยถีทํ ฯ สมฺมาทิฏฺฐิ สมฺมาสงฺกปฺโป
สมฺมาวาจา      สมฺมากมฺมนฺโต      สมฺมาอาชีโว      สมฺมาวายาโม
สมฺมาสติ สมฺมาสมาธิ ฯ
	[๑๖๓]   ตตฺถ   กตมา   สมฺมาทิฏฺฐิ   ทุกฺเข  ญาณํ  ทุกฺขสมุทเย
ญาณํ    ทุกฺขนิโรเธ    ญาณํ    ทุกฺขนิโรธคามินิยา    ปฏิปทาย   ญาณํ
อยํ วุจฺจติ สมฺมาทิฏฺฐิ ฯ
	[๑๖๔]    ตตฺถ    กตโม    สมฺมาสงฺกปฺโป    เนกฺขมฺมสงฺกปฺโป
อพฺยาปาทสงฺกปฺโป อวิหึสาสงฺกปฺโป อยํ วุจฺจติ สมฺมาสงฺกปฺโป ฯ
	[๑๖๕]   ตตฺถ  กตมา  สมฺมาวาจา  มุสาวาทา  เวรมณี  ปิสุณาย
วาจาย   เวรมณี   ผรุสาย   วาจาย   เวรมณี  สมฺผปฺปลาปา  เวรมณี
อยํ วุจฺจติ สมฺมาวาจา ฯ
	[๑๖๖]   ตตฺถ   กตโม   สมฺมากมฺมนฺโต   ปาณาติปาตา  เวรมณี
อทินฺนาทานา   เวรมณี   กาเมสุ   มิจฺฉาจารา   เวรมณี   อยํ  วุจฺจติ
สมฺมากมฺมนฺโต ฯ
	[๑๖๗]  ตตฺถ  กตโม  สมฺมาอาชีโว  อิธ  อริยสาวโก มิจฺฉาอาชีวํ
ปหาย สมฺมาอาชีเวน ชีวิตํ กปฺเปติ อยํ วุจฺจติ สมฺมาอาชีโว ฯ
