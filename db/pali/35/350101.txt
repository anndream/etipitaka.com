นิยฺยานิกา  สิยา  อนิยฺยานิกา  ฯ  ทสายตนา  อนิยตา  ทฺวายตนา  สิยา
นิยตา   สิยา   อนิยตา   ฯ   ทสายตนา   สอุตฺตรา  ทฺวายตนา  สิยา
สอุตฺตรา   สิยา   อนุตฺตรา   ฯ   ทสายตนา  อรณา  ทฺวายตนา  สิยา
สรณา สิยา อรณาติ ฯ
		      ปญฺหาปุจฺฉกํ ฯ
		   อายตนวิภงฺโค สมตฺโต ฯ
		       ______________
		       ธาตุวิภงฺโค
	[๑๑๔]  ฉ  ธาตุโย  ปฐวีธาตุ  อาโปธาตุ  เตโชธาตุ  วาโยธาตุ
อากาสธาตุ วิญฺญาณธาตุ ฯ
	[๑๑๕]   ตตฺถ  กตมา  ปฐวีธาตุ  ปฐวีธาตุทฺวยํ  อตฺถิ  อชฺฌตฺติกา
อตฺถิ   พาหิรา   ฯ   ตตฺถ   กตมา  อชฺฌตฺติกา  ปฐวีธาตุ  ยํ  อชฺฌตฺตํ
ปจฺจตฺตํ   กกฺขฬํ   ขริคตํ   กกฺขฬตฺตํ   กกฺขฬภาโว   อชฺฌตฺตํ  อุปาทินฺนํ
เสยฺยถีทํ   เกสา   โลมา   นขา   ทนฺตา   ตโจ   มํสํ  นฺหารู  อฏฺฐี
อฏฺฐิมิญฺชํ    วกฺกํ    หทยํ    ยกนํ   กิโลมกํ   ปิหกํ   ปปฺผาสํ   อนฺตํ
อนฺตคุณํ   อุทริยํ   กรีสํ   ยํ   วา   ปนญฺญมฺปิ  อตฺถิ  อชฺฌตฺตํ  ปจฺจตฺตํ
กกฺขฬํ    ขริคตํ    กกฺขฬตฺตํ   กกฺขฬภาโว   อชฺฌตฺตํ   อุปาทินฺนํ   อยํ
วุจฺจติ   อชฺฌตฺติกา   ปฐวีธาตุ   ฯ   ตตฺถ   กตมา  พาหิรา  ปฐวีธาตุ
ยํ   พาหิรํ   กกฺขฬํ  ขริคตํ  กกฺขฬตฺตํ  กกฺขฬภาโว  พหิทฺธา  อนุปาทินฺนํ
