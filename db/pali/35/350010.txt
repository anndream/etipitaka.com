สญฺญา   สาสวาย   สญฺญาย   สนฺติเก   อนาสวา   สญฺญา   อนาสวาย
สญฺญาย   สนฺติเก   อยํ   วุจฺจติ  สญฺญา  สนฺติเก  ฯ  ตํ  ตํ  วา  ปน
สญฺญํ อุปาทาย อุปาทาย สญฺญา ทูเร สนฺติเก ทฏฺฐพฺพา ฯ
	[๒๐]    ตตฺถ    กตโม    สงฺขารกฺขนฺโธ   เยเกจิ   สงฺขารา
อตีตานาคตปจฺจุปฺปนฺนา  อชฺฌตฺตา วา พหิทฺธา วา โอฬาริกา วา สุขุมา วา
หีนา  วา  ปณีตา  วา  เย  ทูเร  สนฺติเก  วา  ตเทกชฺฌํ อภิสญฺญูหิตฺวา
อภิสงฺขิปิตฺวา อยํ วุจฺจติ สงฺขารกฺขนฺโธ ฯ
	[๒๑]  ตตฺถ  กตเม  สงฺขารา  อตีตา เย สงฺขารา อตีตา นิรุทฺธา
วิคตา    วิปริณตา    อตฺถงฺคตา   อพฺภตฺถงฺคตา   อุปฺปชฺชิตฺวา   วิคตา
อตีตา   อตีตํเสน   สงฺคหิตา   จกฺขุสมฺผสฺสชา   เจตนา  โสตสมฺผสฺสชา
เจตนา  ฆานสมฺผสฺสชา  เจตนา  ชิวฺหาสมฺผสฺสชา  เจตนา กายสมฺผสฺสชา
เจตนา     มโนสมฺผสฺสชา    เจตนา    อิเม    วุจฺจนฺติ    สงฺขารา
อตีตา   ฯ   ตตฺถ  กตเม  สงฺขารา  อนาคตา  เย  สงฺขารา  อชาตา
อภูตา   อสญฺชาตา   อนิพฺพตฺตา   อนภินิพฺพตฺตา   อปาตุภูตา  อนุปฺปนฺนา
อสมุปฺปนฺนา     อนุฏฺฐิตา     อสมุฏฺฐิตา     อนาคตา     อนาคตํเสน
สงฺคหิตา   จกฺขุสมฺผสฺสชา   เจตนา   ฯเปฯ   มโนสมฺผสฺสชา   เจตนา
อิเม  วุจฺจนฺติ  สงฺขารา  อนาคตา  ฯ  ตตฺถ กตเม สงฺขารา ปจฺจุปฺปนฺนา
เย  สงฺขารา  ชาตา  ภูตา  สญฺชาตา  นิพฺพตฺตา  อภินิพฺพตฺตา  ปาตุภูตา
อุปฺปนฺนา      สมุปฺปนฺนา      อุฏฺฐิตา      สมุฏฺฐิตา     ปจฺจุปฺปนฺนา
ปจฺจุปฺปนฺนํเสน  สงฺคหิตา  จกฺขุสมฺผสฺสชา  เจตนา  ฯเปฯ  มโนสมฺ-
