วิญฺญาณเหตุกํ    เวทนากฺขนฺโธ    สญฺญากฺขนฺโธ    สงฺขารกฺขนฺโธ   อิทํ
วุจฺจติ   วิญฺญาณปจฺจยา   นามํ   วิญฺญาณเหตุกํ   ฯ  นามปจฺจยา  ผสฺโส
นามเหตุโกติ   ตตฺถ   กตมํ   นามํ   ฐเปตฺวา   ผสฺสํ   เวทนากฺขนฺโธ
สญฺญากฺขนฺโธ   สงฺขารกฺขนฺโธ   วิญฺญาณกฺขนฺโธ   อิทํ   วุจฺจติ  นามํ  ฯ
ตตฺถ   กตโม   นามปจฺจยา   ผสฺโส   นามเหตุโก  โย  ผสฺโส  ผุสนา
สมฺผุสนา   สมฺผุสิตตฺตํ  อยํ  วุจฺจติ  นามปจฺจยา  ผสฺโส  นามเหตุโก  ฯ
ฯเปฯ   เตน   วุจฺจติ   เอวเมตสฺส   เกวลสฺส  ทุกฺขกฺขนฺธสฺส  สมุทโย
โหตีติ ฯ
	[๓๑๕]   ตสฺมึ   สมเย  อวิชฺชาปจฺจยา  สงฺขาโร  อวิชฺชาเหตุโก
สงฺขารปจฺจยา    วิญฺญาณํ    สงฺขารเหตุกํ    วิญฺญาณปจฺจยา    นามรูปํ
วิญฺญาณเหตุกํ  นามรูปปจฺจยา  ฉฏฺฐายตนํ  นามรูปเหตุกํ  ฉฏฺฐายตนปจฺจยา
ผสฺโส     ฉฏฺฐายตนเหตุโก     ผสฺสปจฺจยา    เวทนา    ผสฺสเหตุกา
เวทนาปจฺจยา        ตณฺหา       เวทนาเหตุกา       ตณฺหาปจฺจยา
อุปาทานํ  ตณฺหาเหตุกํ  อุปาทานปจฺจยา  ภโว ภวปจฺจยา ชาติ ชาติปจฺจยา
ชรามรณํ      เอวเมตสฺส     เกวลสฺส     ทุกฺขกฺขนฺธสฺส     สมุทโย
โหติ ฯ
	[๓๑๖]   ตตฺถ   กตมา   อวิชฺชา   ยํ  อญฺญาณํ  อทสฺสนํ  ฯเปฯ
อวิชฺชาลงฺคี   โมโห   อกุสลมูลํ  อยํ  วุจฺจติ  อวิชฺชา  ฯ  ตตฺถ  กตโม
อวิชฺชาปจฺจยา   สงฺขาโร   อวิชฺชาเหตุโก   ยา   เจตนา   สญฺเจตนา
สญฺเจตยิตตฺตํ   อยํ  วุจฺจติ  อวิชฺชาปจฺจยา  สงฺขาโร  อวิชฺชาเหตุโก  ฯ
