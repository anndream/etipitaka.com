วิปฺปยุตฺตคนฺถนิยา  สิยา       คนฺถวิปฺปยุตฺตอคนฺถนิยา    สิยา   น   วตฺตพฺพา
คนฺถวิปฺปยุตฺตคนฺถนิยาติปิ คนฺถวิปฺปยุตฺตอคนฺถนิยาติปิ ฯ
	[๙๑]  จตฺตาโร  ขนฺธา  โน  โอฆา  ฯเปฯ  โน  โยคา  ฯเปฯ
โน   นีวรณา   สงฺขารกฺขนฺโธ   สิยา   นีวรณํ   สิยา  โน  นีวรณํ  ฯ
รูปกฺขนฺโธ    นีวรณิโย    จตฺตาโร   ขนฺธา   สิยา   นีวรณิยา   สิยา
อนีวรณิยา    ฯ    รูปกฺขนฺโธ    นีวรณวิปฺปยุตฺโต    จตฺตาโร   ขนฺธา
สิยา   นีวรณสมฺปยุตฺตา   สิยา   นีวรณวิปฺปยุตฺตา   ฯ   รูปกฺขนฺโธ   น
วตฺตพฺโพ   นีวรณญฺเจว   นีวรณิโย   จาติ   นีวรณิโย   เจว   โน  จ
นีวรณํ   ตโย   ขนฺธา   น   วตฺตพฺพา   นีวรณญฺเจว   นีวรณิยา  จาติ
สิยา   นีวรณิยา  เจว  โน  จ  นีวรณา  สิยา  น  วตฺตพฺพา  นีวรณิยา
เจว   โน   จ  นีวรณาติ  สงฺขารกฺขนฺโธ  สิยา  นีวรณญฺเจว  นีวรณิโย
จ   สิยา   นีวรณิโย   เจว   โน   จ   นีวรณํ   สิยา  น  วตฺตพฺโพ
นีวรณญฺเจว   นีวรณิโย  จาติปิ  นีวรณิโย  เจว  โน  จ  นีวรณนฺติปิ  ฯ
รูปกฺขนฺโธ    น    วตฺตพฺโพ    นีวรณญฺเจว   นีวรณสมฺปยุตฺโต   จาติปิ
นีวรณสมฺปยุตฺโต   เจว  โน  จ  นีวรณนฺติปิ  ตโย  ขนฺธา  น  วตฺตพฺพา
นีวรณา  เจว  นีวรณสมฺปยุตฺตา  จาติ  สิยา  นีวรณสมฺปยุตฺตา  เจว  โน
จ  นีวรณา  สิยา  น  วตฺตพฺพา  นีวรณสมฺปยุตฺตา  เจว  โน จ นีวรณาติ
สงฺขารกฺขนฺโธ    สิยา    นีวรณญฺเจว    นีวรณสมฺปยุตฺโต    จ   สิยา
นีวรณสมฺปยุตฺโต  เจว  โน  จ  นีวรณํ  สิยา  น  วตฺตพฺโพ  นีวรณญฺเจว
นีวรณสมฺปยุตฺโต   จาติปิ  นีวรณสมฺปยุตฺโต  เจว  โน  จ  นีวรณนฺติปิ  ฯ
