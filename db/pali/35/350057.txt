	[๗๒]  ตึสวิเธน  สงฺขารกฺขนฺโธ  จกฺขุสมฺผสฺสปจฺจยา สงฺขารกฺขนฺโธ
อตฺถิ    กามาวจโร    อตฺถิ   รูปาวจโร   อตฺถิ   อรูปาวจโร   อตฺถิ
อปริยาปนฺโน   โสตสมฺผสฺสปจฺจยา   ฯเปฯ   ฆานสมฺผสฺสปจฺจยา   ฯเปฯ
ชิวฺหาสมฺผสฺสปจฺจยา  ฯเปฯ  กายสมฺผสฺสปจฺจยา  ฯเปฯ มโนสมฺผสฺสปจฺจยา
สงฺขารกฺขนฺโธ      อตฺถิ      กามาวจโร      อตฺถิ      รูปาวจโร
อตฺถิ   อรูปาวจโร  อตฺถิ  อปริยาปนฺโน  จกฺขุสมฺผสฺสชา  เจตนา  ฯเปฯ
มโนสมฺผสฺสชา เจตนา เอวํ ตึสวิเธน สงฺขารกฺขนฺโธ ฯ
	[๗๓]  พหุวิเธน  สงฺขารกฺขนฺโธ  จกฺขุสมฺผสฺสปจฺจยา สงฺขารกฺขนฺโธ
อตฺถิ     กุสโล     อตฺถิ     อกุสโล    อตฺถิ    อพฺยากโต    อตฺถิ
กามาวจโร   อตฺถิ   รูปาวจโร  อตฺถิ  อรูปาวจโร  อตฺถิ  อปริยาปนฺโน
โสตสมฺผสฺสปจฺจยา  ฯเปฯ  ฆานสมฺผสฺสปจฺจยา  ฯเปฯ ชิวฺหาสมฺผสฺสปจฺจยา
ฯเปฯ       กายสมฺผสฺสปจฺจยา       ฯเปฯ       มโนสมฺผสฺสปจฺจยา
สงฺขารกฺขนฺโธ   อตฺถิ   กุสโล   อตฺถิ  อกุสโล  อตฺถิ  อพฺยากโต  อตฺถิ
กามาวจโร   อตฺถิ   รูปาวจโร  อตฺถิ  อรูปาวจโร  อตฺถิ  อปริยาปนฺโน
จกฺขุสมฺผสฺสชา    เจตนา    ฯเปฯ    มโนสมฺผสฺสชา   เจตนา   เอวํ
พหุวิเธน    สงฺขารกฺขนฺโธ    ฯ   อปโรปิ   พหุวิเธน   สงฺขารกฺขนฺโธ
จกฺขุสมฺผสฺสปจฺจยา   สงฺขารกฺขนฺโธ   อตฺถิ  สุขาย  เวทนาย  สมฺปยุตฺโต
อตฺถิ   ทุกฺขาย   เวทนาย   สมฺปยุตฺโต   อตฺถิ  อทุกฺขมสุขาย  เวทนาย
สมฺปยุตฺโต    ฯเปฯ    อตฺถิ   อชฺฌตฺตารมฺมโณ   อตฺถิ   พหิทฺธารมฺมโณ
อตฺถิ    อชฺฌตฺตพหิทฺธารมฺมโณ   อตฺถิ   กามาวจโร   อตฺถิ   รูปาวจโร
