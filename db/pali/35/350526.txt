สญฺญีติ  นํ    ปญฺญาเปนฺติ    รูปี    จ   อรูปี   จ   อตฺตา   โหติ   อโรโค
ปรมฺมรณาติ   เนวสญฺญีนาสญฺญีติ   นํ   ปญฺญาเปนฺติ   เนว   รูปี  นารูปี
อตฺตา     โหติ     อโรโค    ปรมฺมรณาติ    เนวสญฺญีนาสญฺญีติ    นํ
ปญฺญาเปนฺติ  อนฺตวา  อตฺตา  โหติ  อโรโค ปรมฺมรณาติ เนวสญฺญีนาสญฺญีติ
นํ    ปญฺญาเปนฺติ    อนนฺตวา   อตฺตา   โหติ   อโรโค   ปรมฺมรณาติ
เนวสญฺญีนาสญฺญีติ    นํ    ปญฺญาเปนฺติ    อนฺตวา   จ   อนนฺตวา   จ
อตฺตา     โหติ     อโรโค    ปรมฺมรณาติ    เนวสญฺญีนาสญฺญีติ    นํ
ปญฺญาเปนฺติ   เนวนฺตวา  นานนฺตวา  อตฺตา  โหติ  อโรโค  ปรมฺมรณาติ
เนวสญฺญีนาสญฺญีติ นํ ปญฺญาเปนฺติ อิเม อฏฺฐ เนวสญฺญินาสญฺญิวาทา ฯ
		        อฏฺฐกํ ฯ
	[๑๐๒๐]   ตตฺถ  กตมานิ  นว  อาฆาตวตฺถูนิ  อนตฺถํ  เม  อจรีติ
อาฆาโต   ชายติ   อนตฺถํ   เม  จรตีติ  อาฆาโต  ชายติ  อนตฺถํ  เม
จริสฺสตีติ   อาฆาโต   ชายติ   ปิยสฺส   เม   มนาปสฺส   อนตฺถํ  อจริ
อนตฺถํ   จรติ   อนตฺถํ   จริสฺสตีติ   อาฆาโต   ชายติ   อปฺปิยสฺส  เม
อมนาปสฺส   อตฺถํ   อจริ   อตฺถํ   จรติ   อตฺถํ   จริสฺสตีติ   อาฆาโต
ชายติ อิมานิ นว อาฆาตวตฺถูนิ ฯ
	[๑๐๒๑]   ตตฺถ  กตมานิ  นว  ปุริสมลานิ  โกโธ  มกฺโข  อิสฺสา
มจฺฉริยํ   มายา   สาเถยฺยํ   มุสาวาโท   ปาปิจฺฉา  มิจฺฉาทิฏฺฐิ  อิมานิ
นว ปุริสมลานิ ฯ
