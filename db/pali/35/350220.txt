	[๓๔๗]   กตเม   ธมฺมา   อกุสลา   ยสฺมึ  สมเย  อกุสลํ  จิตฺตํ
อุปฺปนฺนํ   โหติ   โสมนสฺสสหคตํ   ทิฏฺฐิคตสมฺปยุตฺตํ   สสงฺขาเรน  ฯเปฯ
โสมนสฺสสหคตํ   ทิฏฺฐิคตวิปฺปยุตฺตํ  ฯเปฯ  โสมนสฺสสหคตํ  ทิฏฺฐิคตวิปฺปยุตฺตํ
สสงฺขาเรน     รูปารมฺมณํ     วา     ฯเปฯ     ธมฺมารมฺมณํ    วา
ยํ  ยํ  วา  ปนารพฺภ  ตสฺมึ สมเย อวิชฺชาปจฺจยา สงฺขาโร สงฺขารปจฺจยา
วิญฺญาณํ      วิญฺญาณปจฺจยา      นามํ     นามปจฺจยา     ฉฏฺฐายตนํ
ฉฏฺฐายตนปจฺจยา    ผสฺโส    ผสฺสปจฺจยา    เวทนา    เวทนาปจฺจยา
ตณฺหา      ตณฺหาปจฺจยา     อธิโมกฺโข     อธิโมกฺขปจฺจยา     ภโว
ภวปจฺจยา    ชาติ    ชาติปจฺจยา   ชรามรณํ   เอวเมตสฺส   เกวลสฺส
ทุกฺขกฺขนฺธสฺส สมุทโย โหติ ฯ
	[๓๔๘]   ตตฺถ   กตมา   อวิชฺชา   ยํ  อญฺญาณํ  อทสฺสนํ  ฯเปฯ
อวิชฺชาลงฺคี   โมโห   อกุสลมูลํ  อยํ  วุจฺจติ  อวิชฺชา  ฯ  ตตฺถ  กตโม
อวิชฺชาปจฺจยา    สงฺขาโร   ยา   เจตนา   สญฺเจตนา   สญฺเจตยิตตฺตํ
อยํ   วุจฺจติ   อวิชฺชาปจฺจยา   สงฺขาโร   ฯเปฯ  ตตฺถ  กตโม  ตณฺหา
ปจฺจยา   อธิโมกฺโข   โย  จิตฺตสฺส  อธิโมกฺโข  อธิมุจฺจนา  ตทธิมุตฺตตา
อยํ  วุจฺจติ  ตณฺหาปจฺจยา  อธิโมกฺโข  ฯ  ตตฺถ  กตโม  อธิโมกฺขปจฺจยา
ภโว      ฐเปตฺวา     อธิโมกฺขํ     เวทนากฺขนฺโธ     สญฺญากฺขนฺโธ
สงฺขารกฺขนฺโธ     วิญฺญาณกฺขนฺโธ     อยํ    วุจฺจติ    อธิโมกฺขปจฺจยา
ภโว   ฯเปฯ   เตน   วุจฺจติ   เอวเมตสฺส   เกวลสฺส   ทุกฺขกฺขนฺธสฺส
สมุทโย โหตีติ ฯเปฯ
	[๓๔๙]   กตเม   ธมฺมา   อกุสลา   ยสฺมึ  สมเย  อกุสลํ  จิตฺตํ
อุปฺปนฺนํ   โหติ  อุเปกฺขาสหคตํ  ทิฏฺฐิคตสมฺปยุตฺตํ  รูปารมฺมณํ  วา  ฯเปฯ
ธมฺมารมฺมณํ   วา   ยํ  ยํ  วา  ปนารพฺภ  ตสฺมึ  สมเย  อวิชฺชาปจฺจยา
สงฺขาโร        สงฺขารปจฺจยา        วิญฺญาณํ        วิญฺญาณปจฺจยา
นามํ   นามปจฺจยา   ฉฏฺฐายตนํ   ฉฏฺฐายตนปจฺจยา  ผสฺโส  ผสฺสปจฺจยา
เวทนา      เวทนาปจฺจยา     ตณฺหา     ตณฺหาปจฺจยา     อุปาทานํ
อุปาทานปจฺจยา    ภโว    ภวปจฺจยา   ชาติ   ชาติปจฺจยา   ชรามรณํ
เอวเมตสฺส เกวลสฺส ทุกฺขกฺขนฺธสฺส สมุทโย โหติ ฯ
