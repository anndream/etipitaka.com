สมุฏฺฐานานุปริวตฺติโน  พาหิรา  นุปาทา อนุปาทินฺนา ฯ นุปาทานา
ฯเปฯ   โน   กิเลสา   ฯเปฯ   น   ทสฺสเนน  ปหาตพฺพา  นภาวนาย
ปหาตพฺพา   นทสฺสเนนปหาตพฺพเหตุกา   น   ภาวนาย   ปหาตพฺพเหตุกา
สวิตกฺกา    สวิจารา    สิยา    สปฺปีติกา    สิยา   อปฺปีติกา   สิยา
ปีติสหคตา  สิยา  น  ปีติสหคตา  สิยา  สุขสหคตา  สิยา  น  สุขสหคตา
สิยา   อุเปกฺขาสหคตา   สิยา   น   อุเปกฺขาสหคตา   กามาวจรา  น
รูปาวจรา    น    อรูปาวจรา    ปริยาปนฺนา   อนิยฺยานิกา   อนิยตา
สอุตฺตรา อรณาติ ฯ
		      ปญฺหาปุจฺฉกํ ฯ
		  สิกฺขาปทวิภงฺโค สมตฺโต ฯ
		      ______________
		     ปฏิสมฺภิทาวิภงฺโค
	[๗๗๗]    จตสฺโส   ปฏิสมฺภิทา   อตฺถปฏิสมฺภิทา   ธมฺมปฏิสมฺภิทา
นิรุตฺติปฏิสมฺภิทา   ปฏิภาณปฏิสมฺภิทา   ฯ   อตฺเถ   ญาณํ  อตฺถปฏิสมฺภิทา
ธมฺเม      ญาณํ      ธมฺมปฏิสมฺภิทา     ตตฺร     ธมฺมนิรุตฺตาภิลาเป
ญาณํ นิรุตฺติปฏิสมฺภิทา ญาเณสุ ญาณํ ปฏิภาณปฏิสมฺภิทา ฯ
	[๗๗๘]    จตสฺโส   ปฏิสมฺภิทา   อตฺถปฏิสมฺภิทา   ธมฺมปฏิสมฺภิทา
นิรุตฺติปฏิสมฺภิทา   ปฏิภาณปฏิสมฺภิทา   ฯ   ทุกฺเข   ญาณํ  อตฺถปฏิ-
สมฺภิทา  ทุกฺขสมุทเย      ญาณํ      ธมฺมปฏิสมฺภิทา      ทุกฺขนิโรเธ     ญาณํ
