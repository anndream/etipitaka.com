นีวรณํ   สิยา   น   วตฺตพฺพา  นีวรณญฺเจว  นีวรณิยา  จาติปิ  นีวรณิยา
เจว  โน  จ  นีวรณนฺติปิ  ฯ  โสฬส  ธาตุโย  น วตฺตพฺพา นีวรณา เจว
นีวรณสมฺปยุตฺตา   จาติปิ   นีวรณสมฺปยุตฺตา   เจว   โน  จ  นีวรณาติปิ
มโนวิญฺญาณธาตุ   น   วตฺตพฺพา   นีวรณญฺเจว   นีวรณสมฺปยุตฺตา   จาติ
สิยา   นีวรณสมฺปยุตฺตา   เจว   โน   จ   นีวรณํ  สิยา  น  วตฺตพฺพา
นีวรณสมฺปยุตฺตา   เจว  โน  จ  นีวรณนฺติ  ธมฺมธาตุ  สิยา  นีวรณญฺเจว
นีวรณสมฺปยุตฺตา   จ   สิยา   นีวรณสมฺปยุตฺตา   เจว   โน  จ  นีวรณํ
สิยา  น  วตฺตพฺพา  นีวรณญฺเจว  นีวรณสมฺปยุตฺตา  จาติปิ นีวรณสมฺปยุตฺตา
เจว   โน   จ  นีวรณนฺติปิ  ฯ  โสฬส  ธาตุโย  นีวรณวิปฺปยุตฺตนีวรณิยา
เทฺว       ธาตุโย      สิยา      นีวรณวิปฺปยุตฺตนีวรณิยา      สิยา
นีวรณวิปฺปยุตฺตอนีวรณิยา   สิยา   น  วตฺตพฺพา  นีวรณวิปฺปยุตฺตนีวรณิยาติปิ
นีวรณวิปฺปยุตฺตอนีวรณิยาติปิ ฯ
	[๑๓๙]   สตฺตรส   ธาตุโย   โน   ปรามาสา   ธมฺมธาตุ  สิยา
ปรามาโส  สิยา  โน  ปรามาโส  ฯ  โสฬส  ธาตุโย  ปรามฏฺฐา  เทฺว
ธาตุโย   สิยา   ปรามฏฺฐา   สิยา   อปรามฏฺฐา   ฯ  โสฬส  ธาตุโย
ปรามาสวิปฺปยุตฺตา   มโนวิญฺญาณธาตุ   สิยา   ปรามาสสมฺปยุตฺตา   สิยา
ปรามาสวิปฺปยุตฺตา     ธมฺมธาตุ    สิยา    ปรามาสสมฺปยุตฺตา    สิยา
ปรามาสวิปฺปยุตฺตา     สิยา    น    วตฺตพฺพา    ปรามาสสมฺปยุตฺตาติปิ
ปรามาสวิปฺปยุตฺตาติปิ  ฯ  โสฬส  ธาตุโย  น  วตฺตพฺพา  ปรามาสา เจว
ปรามฏฺฐา  จาติ  ปรามฏฺฐา  เจว  โน  จ  ปรามาสา  มโนวิญฺญาณธาตุ
