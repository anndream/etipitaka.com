สุขํ   เจโตสมฺผสฺสชํ  สาตํ  สุขํ  เวทยิตํ  เจโตสมฺผสฺสชา  สาตา  สุขา
เวทนา อิมานิ ฉ เคหสิตานิ โสมนสฺสานิ ฯ
	[๑๐๐๒]  ตตฺถ  กตมานิ  ฉ  เคหสิตานิ  โทมนสฺสานิ  อมนาปิเกสุ
รูเปสุ   เคหสิตํ  เจตสิกํ  อสาตํ  เจตสิกํ  ทุกฺขํ  เจโตสมฺผสฺสชํ  อสาตํ
ทุกฺขํ   เวทยิตํ   เจโตสมฺผสฺสชา  อสาตา  ทุกฺขา  เวทนา  อมนาปิเกสุ
สทฺเทสุ   ฯเปฯ   อมนาปิเกสุ   คนฺเธสุ   ฯเปฯ   อมนาปิเกสุ  รเสสุ
ฯเปฯ   อมนาปิเกสุ  โผฏฺฐพฺเพสุ  ฯเปฯ  อมนาปิเกสุ  ธมฺเมสุ  เคหสิตํ
เจตสิกํ   อสาตํ   เจตสิกํ  ทุกฺขํ  เจโตสมฺผสฺสชํ  อสาตํ  ทุกฺขํ  เวทยิตํ
เจโตสมฺผสฺสชา   อสาตา   ทุกฺขา   เวทนา   อิมานิ   ฉ   เคหสิตานิ
โทมนสฺสานิ ฯ
	[๑๐๐๓]  ตตฺถ  กตมา  ฉ  เคหสิตา  อุเปกฺขา  อุเปกฺขฏฺฐานิเกสุ
รูเปสุ  เคหสิตํ  เจตสิกํ  เนว  สาตํ  นาสาตํ  เจโตสมฺผสฺสชํ อทุกฺขมสุขํ
เวทยิตํ    เจโตสมฺผสฺสชา    อทุกฺขมสุขา   เวทนา   อุเปกฺขฏฺฐานิเกสุ
สทฺเทสุ   ฯเปฯ   อุเปกฺขฏฺฐานิเกสุ   คนฺเธสุ  ฯเปฯ  อุเปกฺขฏฺฐานิเกสุ
รเสสุ   ฯเปฯ  อุเปกฺขฏฺฐานิเกสุ  โผฏฺฐพฺเพสุ  ฯเปฯ  อุเปกฺขฏฺฐานิเกสุ
ธมฺเมสุ  เคหสิตํ  เจตสิกํ  เนว  สาตํ  นาสาตํ เจโตสมฺผสฺสชํ อทุกฺขมสุขํ
เวทยิตํ   เจโตสมฺผสฺสชา   อทุกฺขมสุขา   เวทนา   อิมา  ฉ  เคหสิตา
อุเปกฺขา ฯ
	[๑๐๐๔]   ตตฺถ   กตมา   ฉ  ทิฏฺฐิโย  อตฺถิ  เม  อตฺตาติ  วา
อสฺส   สจฺจโต   เถตโต   ทิฏฺฐิ   อุปฺปชฺชติ   นตฺถิ  เม  อตฺตาติ  วา
