เสยฺยถีทํ   อโย   โลหํ   ติปุ   สีสํ   สชฺฌุ   มุตฺตา   มณิ   เวฬุริโย
สงฺโข   สิลา   ปวาฬํ   รชตํ   ชาตรูปํ   โลหิตงฺโค   มสารคลฺลํ  ติณํ
กฏฺฐํ   สกฺขรา   กถลา   ภูมิ   ปาสาโณ   ปพฺพโต  ยํ  วา  ปนญฺญมฺปิ
อตฺถิ    พาหิรํ    กกฺขฬํ    ขริคตํ   กกฺขฬตฺตํ   กกฺขฬภาโว   พหิทฺธา
อนุปาทินฺนํ   อยํ   วุจฺจติ   พาหิรา   ปฐวีธาตุ  ฯ  ยา  จ  อชฺฌตฺติกา
ปฐวีธาตุ    ยา    จ   พาหิรา   ปฐวีธาตุ   ตเทกชฺฌํ   อภิสญฺญูหิตฺวา
อภิสงฺขิปิตฺวา อยํ วุจฺจติ ปฐวีธาตุ ฯ
	[๑๑๖]  ตตฺถ  กตมา  อาโปธาตุ  อาโปธาตุทฺวยํ  อตฺถิ อชฺฌตฺติกา
อตฺถิ   พาหิรา   ฯ   ตตฺถ  กตมา  อชฺฌตฺติกา  อาโปธาตุ  ยํ  อชฺฌตฺตํ
ปจฺจตฺตํ    อาโป   อาโปคตํ   เสฺนโห   เสฺนหคตํ   พนฺธนตฺตํ   รูปสฺส
อชฺฌตฺตํ   อุปาทินฺนํ   เสยฺยถีทํ   ปิตฺตํ   เสมฺหํ   ปุพฺโพ  โลหิตํ  เสโท
เมโท   อสฺสุ   วสา   เขโฬ   สิงฺฆาณิกา   ลสิกา   มุตฺตํ   ยํ   วา
ปนญฺญมฺปิ    อตฺถิ    อชฺฌตฺตํ    ปจฺจตฺตํ   อาโป   อาโปคตํ   เสฺนโห
เสฺนหคตํ    พนฺธนตฺตํ    รูปสฺส    อชฺฌตฺตํ    อุปาทินฺนํ   อยํ   วุจฺจติ
อชฺฌตฺติกา   อาโปธาตุ   ฯ   ตตฺถ   กตมา   พาหิรา   อาโปธาตุ  ยํ
พาหิรํ   อาโป  อาโปคตํ  เสนฺโห  เสฺนหคตํ  พนฺธนตฺตํ  รูปสฺส  พหิทฺธา
อนุปาทินฺนํ    เสยฺยถีทํ    มูลรโส    ขนฺธรโส    ตจรโส    ปตฺตรโส
ปุปฺผรโส   ผลรโส   ขีรํ   ทธิ   สปฺปิ   นวนีตํ   เตลํ   มธุ   ผาณิตํ
ภุมฺมานิ   วา   อุทกานิ   อนฺตลิกฺขานิ   วา   ยํ  วา  ปนญฺญมฺปิ  อตฺถิ
พาหิรํ   อาโป  อาโปคตํ  เสฺนโห  เสฺนหคตํ  พนฺธนตฺตํ  รูปสฺส  พหิทฺธา
