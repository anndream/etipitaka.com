	[๘๓๖]   ตตฺถ   กตมานิ  สตฺตสตฺตริ  ญาณวตฺถูนิ  ฯ  ชาติปจฺจยา
ชรามรณนฺติ   ญาณํ   อสติ   ชาติยา  นตฺถิ  ชรามรณนฺติ  ญาณํ  อตีตมฺปิ
อทฺธานํ    ชาติปจฺจยา    ชรามรณนฺติ   ญาณํ   อสติ   ชาติยา   นตฺถิ
ชรามรณนฺติ    ญาณํ   อนาคตมฺปิ   อทฺธานํ   ชาติปจฺจยา   ชรามรณนฺติ
ญาณํ    อสติ    ชาติยา    นตฺถิ   ชรามรณนฺติ   ญาณํ   ยมฺปิสฺส   ตํ
ธมฺมฏฺฐิติญาณํ    ตมฺปิ    ขยธมฺมํ   วยธมฺมํ   วิราคธมฺมํ   นิโรธธมฺมนฺติ
ญาณํ   ฯ   ภวปจฺจยา   ชาตีติ   ญาณํ  ฯเปฯ  อุปาทานปจฺจยา  ภโวติ
ญาณํ   ฯเปฯ   ตณฺหาปจฺจยา  อุปาทานนฺติ  ญาณํ  ฯเปฯ  เวทนาปจฺจยา
ตณฺหาติ      ญาณํ     ฯเปฯ     ผสฺสปจฺจยา     เวทนาติ     ญาณํ
ฯเปฯ    สฬายตนปจฺจยา    ผสฺโสติ    ญาณํ   ฯเปฯ   นามรูปปจฺจยา
สฬายตนนฺติ    ญาณํ    ฯเปฯ    วิญฺญาณปจฺจยา    นามรูปนฺติ    ญาณํ
ฯเปฯ    สงฺขารปจฺจยา    วิญฺญาณนฺติ   ญาณํ   ฯเปฯ   อวิชฺชาปจฺจยา
สงฺขาราติ   ญาณํ   อสติ   อวิชฺชาย   นตฺถิ  สงฺขาราติ  ญาณํ  อตีตมฺปิ
อทฺธานํ   อวิชฺชาปจฺจยา   สงฺขาราติ   ญาณํ   อสติ   อวิชฺชาย   นตฺถิ
สงฺขาราติ    ญาณํ   อนาคตมฺปิ   อทฺธานํ   อวิชฺชาปจฺจยา   สงฺขาราติ
ญาณํ  อสติ  อวิชฺชาย  นตฺถิ  สงฺขาราติ  ญาณํ  ยมฺปิสฺส  ตํ ธมฺมฏฺฐิติญาณํ
ตมฺปิ    ขยธมฺมํ    วยธมฺมํ    วิราคธมฺมํ    นิโรธธมฺมนฺติ   ญาณํ   ฯ
อิมานิ สตฺตสตฺตริ ญาณวตฺถูนิ ฯ เอวํ สตฺตวิเธน ญาณวตฺถุ ฯ
	[๘๓๗]   ตตฺถ   กตมา   จตูสุ   มคฺเคสุ   จตูสุ  ผเลสุ  ปญฺญา
โสตาปตฺติมคฺเค    ปญฺญา    โสตาปตฺติผเล    ปญฺญา   สกทาคามิมคฺเค
