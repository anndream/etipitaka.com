วิตกฺกวิจารานํ    วูปสมา   ฯเปฯ   ตติยํ   ฌานํ   อุปสมฺปชฺช   วิหรติ
ทุกฺขาปฏิปทํ    ทนฺธาภิญฺญํ    ตสฺมึ    สมเย    ติวงฺคิกํ   ฌานํ   โหติ
ปีติ   สุขํ   จิตฺตสฺส   เอกคฺคตา   อิทํ   วุจฺจติ  ตติยํ  ฌานํ  อวเสสา
ธมฺมา ฌานสมฺปยุตฺตา ฯ
	[๗๒๙]   อิธ   ภิกฺขุ   ยสฺมึ   สมเย   โลกุตฺตรํ  ฌานํ  ภาเวติ
นิยฺยานิกํ   อปจยคามึ   ทิฏฺฐิคตานํ   ปหานาย  ปฐมาย  ภูมิยา  ปตฺติยา
ปีติยา  จ  วิราคา  ฯเปฯ  จตุตฺถํ  ฌานํ  อุปสมฺปชฺช  วิหรติ ทุกฺขาปฏิปทํ
ทนฺธาภิญฺญํ     ตสฺมึ     สมเย     ทุวงฺคิกํ     ฌานํ    โหติ    สุขํ
จิตฺตสฺส   เอกคฺคตา   อิทํ   วุจฺจติ   จตุตฺถํ   ฌานํ   อวเสสา  ธมฺมา
ฌานสมฺปยุตฺตา ฯ
	[๗๓๐]  อิธ  ภิกฺขุ  ยสฺมึ  สมเย  โลกุตฺตรํ ฌานํ ภาเวติ นิยฺยานิกํ
อปจยคามึ   ทิฏฺฐิคตานํ   ปหานาย   ปฐมาย   ภูมิยา   ปตฺติยา  สุขสฺส
จ   ปหานา   ฯเปฯ   ปญฺจมํ   ฌานํ   อุปสมฺปชฺช  วิหรติ  ทุกฺขาปฏิปทํ
ทนฺธาภิญฺญํ    ตสฺมึ    สมเย    ทุวงฺคิกํ    ฌานํ    โหติ    อุเปกฺขา
จิตฺตสฺส   เอกคฺคตา   อิทํ   วุจฺจติ   ปญฺจมํ   ฌานํ   อวเสสา  ธมฺมา
ฌานสมฺปยุตฺตา ฯ
	[๗๓๑]   จตฺตาริ   ฌานานิ   ปฐมํ   ฌานํ   ทุติยํ   ฌานํ  ตติยํ
ฌานํ จตุตฺถํ ฌานํ ฯ
	[๗๓๒]   ตตฺถ   กตมํ   ปฐมํ   ฌานํ   อิธ  ภิกฺขุ  ยสฺมึ  สมเย
รูปูปปตฺติยา   มคฺคํ   ภาเวติ   วิวิจฺเจว   กาเมหิ  ฯเปฯ  ปฐมํ  ฌานํ
