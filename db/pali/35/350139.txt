ฯเปฯ    ปฐมํ   ฌานํ   อุปสมฺปชฺช   วิหรติ   ทุกฺขาปฏิปทํ   ทนฺธาภิญฺญํ
ตสฺมึ    สมเย    อฏฺฐงฺคิโก    มคฺโค    โหติ    สมฺมาทิฏฺฐิ   ฯเปฯ
สมฺมาสมาธิ ฯ
	[๑๗๖]    ตตฺถ   กตมา   สมฺมาทิฏฺฐิ   ยา   ปญฺญา   ปชานนา
ฯเปฯ     อโมโห    ธมฺมวิจโย    สมฺมาทิฏฺฐิ    ธมฺมวิจยสมฺโพชฺฌงฺโค
มคฺคงฺคํ มคฺคปริยาปนฺนํ อยํ วุจฺจติ สมฺมาทิฏฺฐิ ฯ
	[๑๗๗]   ตตฺถ   กตโม   สมฺมาสงฺกปฺโป   โย   ตกฺโก  วิตกฺโก
ฯเปฯ    สมฺมาสงฺกปฺโป    มคฺคงฺคํ    มคฺคปริยาปนฺนํ    อยํ    วุจฺจติ
สมฺมาสงฺกปฺโป ฯ
	[๑๗๘]   ตตฺถ   กตมา   สมฺมาวาจา   ยา  จตูหิ  วจีทุจฺจริเตหิ
อารติ    วิรติ    ปฏิวิรติ    เวรมณี   อกิริยา   อกรณํ   อนชฺฌาปตฺติ
เวลาอนติกฺกโม    เสตุฆาโต    สมฺมาวาจา   มคฺคงฺคํ   มคฺคปริยาปนฺนํ
อยํ วุจฺจติ สมฺมาวาจา ฯ
	[๑๗๙]   ตตฺถ   กตโม  สมฺมากมฺมนฺโต  ยา  ตีหิ  กายทุจฺจริเตหิ
อารติ    วิรติ    ปฏิวิรติ    เวรมณี   อกิริยา   อกรณํ   อนชฺฌาปตฺติ
เวลาอนติกฺกโม   เสตุฆาโต   สมฺมากมฺมนฺโต   มคฺคงฺคํ   มคฺคปริยาปนฺนํ
อยํ วุจฺจติ สมฺมากมฺมนฺโต ฯ
	[๑๘๐]   ตตฺถ   กตโม  สมฺมาอาชีโว  ยา  มิจฺฉาอาชีวา  อารติ
วิรติ   ปฏิวิรติ   เวรมณี  อกิริยา  อกรณํ  อนชฺฌาปตฺติ  เวลาอน
ติกฺกโม  เสตุฆาโต      สมฺมาอาชีโว      มคฺคงฺคํ     มคฺคปริยาปนฺนํ     อยํ
