นิโรธคามินิยา  ปฏิปทายเปตํ     ญาณํ     ฯ    ตตฺถ    กตมํ    ชรามรเณ    ญาณํ
ชรามรณํ   อารพฺภ   ยา   อุปฺปชฺชติ  ปญฺญา  ปชานนา  ฯเปฯ  อโมโห
ธมฺมวิจโย  สมฺมาทิฏฺฐิ  อิทํ  วุจฺจติ  ชรามรเณ  ญาณํ  ฯ  ชรามรณสมุทยํ
อารพฺภ       ฯเปฯ       ชรามรณนิโรธํ       อารพฺภ      ฯเปฯ
ชรามรณนิโรธคามินึ    ปฏิปทํ    อารพฺภ    ยา    อุปฺปชฺชติ    ปญฺญา
ปชานนา    ฯเปฯ    อโมโห   ธมฺมวิจโย   สมฺมาทิฏฺฐิ   อิทํ   วุจฺจติ
ชรามรณนิโรธคามินิยา    ปฏิปทาย    ญาณํ   ฯ   มคฺคสมงฺคิสฺส   ญาณํ
ชาติยาเปตํ   ญาณํ   ฯเปฯ   ภเวเปตํ   ญาณํ   ฯเปฯ  อุปาทาเนเปตํ
ญาณํ    ฯเปฯ    ตณฺหายเปตํ    ญาณํ   ฯเปฯ   เวทนายเปตํ   ญาณํ
ฯเปฯ    ผสฺเสเปตํ    ญาณํ   ฯเปฯ   สฬายตเนเปตํ   ญาณํ   ฯเปฯ
นามรูเปเปตํ   ญาณํ  ฯเปฯ  วิญฺญาเณเปตํ  ญาณํ  ฯเปฯ  สงฺขาเรสุเปตํ
ญาณํ     สงฺขารสมุทเยเปตํ     ญาณํ     สงฺขารนิโรเธเปตํ     ญาณํ
สงฺขารนิโรธคามินิยา   ปฏิปทายเปตํ   ญาณํ  ฯ  ตตฺถ  กตมํ  สงฺขาเรสุ
ญาณํ   สงฺขาเร   อารพฺภ   ยา   อุปฺปชฺชติ   ปญฺญา  ปชานนา  ฯเปฯ
อโมโห   ธมฺมวิจโย   สมฺมาทิฏฺฐิ   อิทํ   วุจฺจติ   สงฺขาเรสุ  ญาณํ  ฯ
สงฺขารสมุทยํ อารพฺภ ฯเปฯ สงฺขารนิโรธํ อารพฺภ ฯเปฯ สงฺขารนิโรธคามินึ
ปฏิปทํ      อารพฺภ      ยา      อุปฺปชฺชติ     ปญฺญา     ปชานนา
ฯเปฯ  อโมโห  ธมฺมวิจโย  สมฺมาทิฏฺฐิ  อิทํ  วุจฺจติ สงฺขารนิโรธคามินิยา
ปฏิปทาย ญาณํ ฯ
		 เอวํ จตุพฺพิเธน ญาณวตฺถุ ฯ
