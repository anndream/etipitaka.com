อตฺเถกจฺจานิ   ปาปกานิ   กมฺมสมาทานานิ  กาลวิปตฺตึ  อาคมฺม  วิปจนฺติ
อตฺเถกจฺจานิ   ปาปกานิ  กมฺมสมาทานานิ  ปโยควิปตฺตึ  อาคมฺม  วิปจนฺติ
อตฺเถกจฺจานิ    กลฺยาณานิ   กมฺมสมาทานานิ   คติวิปตฺติปฏิพาฬฺหานิ   น
วิปจนฺติ  อตฺเถกจฺจานิ  กลฺยาณานิ  กมฺมสมาทานานิ  อุปธิวิปตฺติปฏิพาฬฺหานิ
น      วิปจนฺติ      อตฺเถกจฺจานิ     กลฺยาณานิ     กมฺมสมาทานานิ
กาลวิปตฺติปฏิพาฬฺหานิ  น  วิปจนฺติ อตฺเถกจฺจานิ กลฺยาณานิ กมฺมสมาทานานิ
ปโยควิปตฺติปฏิพาฬฺหานิ        น        วิปจนฺติ        อตฺเถกจฺจานิ
กลฺยาณานิ   กมฺมสมาทานานิ  คติสมฺปตฺตึ  อาคมฺม  วิปจนฺติ  อตฺเถกจฺจานิ
กลฺยาณานิ     กมฺมสมาทานานิ     อุปธิสมฺปตฺตึ     อาคมฺม    วิปจนฺติ
อตฺเถกจฺจานิ    กลฺยาณานิ    กมฺมสมาทานานิ    กาลสมฺปตฺตึ   อาคมฺม
วิปจนฺติ    อตฺเถกจฺจานิ    กลฺยาณานิ   กมฺมสมาทานานิ   ปโยคสมฺปตฺตึ
อาคมฺม   วิปจนฺตีติ   ฯ   ยา  ตตฺถ  ปญฺญา  ปชานนา  ฯเปฯ  อโมโห
ธมฺมวิจโย    สมฺมาทิฏฺฐิ    อิทํ    ตถาคตสฺส   อตีตานาคตปจฺจุปฺปนฺนานํ
กมฺมสมาทานานํ ฐานโส เหตุโส วิปากํ ยถาภูตํ ญาณํ ฯ
	[๘๔๑]   ตตฺถ   กตมํ  ตถาคตสฺส  สพฺพตฺถคามินึ  ปฏิปทํ  ยถาภูตํ
ญาณํ   ฯ   อิธ   ตถาคโต   อยํ   มคฺโค   อยํ  ปฏิปทา  นิรยคามินีติ
ปชานาติ    อยํ   มคฺโค   อยํ   ปฏิปทา   ติรจฺฉานคามินีติ   ปชานาติ
อยํ   มคฺโค   อยํ   ปฏิปทา   ปิตฺติวิสยคามินีติ   ปชานาติ  อยํ  มคฺโค
อยํ   ปฏิปทา   มนุสฺสโลกคามินีติ   ปชานาติ  อยํ  มคฺโค  อยํ  ปฏิปทา
เทวโลกคามินีติ   ปชานาติ   อยํ   มคฺโค  อยํ  ปฏิปทา  นิพฺพานคามินีติ
