กามจฺฉนฺโท    ฯเปฯ    กามชฺโฌสานํ   อยํ   วุจฺจติ   กามาสโว   ฯ
ตตฺถ   กตโม   ภวาสโว   โย  ภเวสุ  ภวจฺฉนฺโท  ฯเปฯ  ภวชฺโฌสานํ
อยํ   วุจฺจติ   ภวาสโว  ฯ  ตตฺถ  กตโม  ทิฏฺฐาสโว  สสฺสโต  โลโกติ
วา   ฯเปฯ   เนว   โหติ   น  น  โหติ  ตถาคโต  ปรมฺมรณาติ  วา
ยา   เอวรูปา   ทิฏฺฐิ   ทิฏฺฐิคตํ   ฯเปฯ  วิปริเยสคฺคาโห  อยํ  วุจฺจติ
ทิฏฺฐาสโว    สพฺพาปิ    มิจฺฉาทิฏฺฐิ    ทิฏฺฐาสโว   ฯ   ตตฺถ   กตโม
อวิชฺชาสโว   ทุกฺเข   อญฺญาณํ   ฯเปฯ   อวิชฺชาลงฺคี  โมโห  อกุสลมูลํ
อยํ วุจฺจติ อวิชฺชาสโว ฯ อิเม จตฺตาโร อาสวา ฯ
	[๙๖๒]   ตตฺถ   กตเม   จตฺตาโร   คนฺถา  อภิชฺฌา  กายคนฺโถ
พฺยาปาโท   กายคนฺโถ   สีลพฺพตปรามาโส  กายคนฺโถ  อิทํสจฺจาภินิเวโส
กายคนฺโถ    ฯ   ตตฺถ   กตโม   อภิชฺฌา   กายคนฺโถ   โย   ราโค
สาราโค   ฯเปฯ   อภิชฺฌา   โลโภ   อกุสลมูลํ   อยํ  วุจฺจติ  อภิชฺฌา
กายคนฺโถ   ฯ   ตตฺถ   กตโม   พฺยาปาโท   กายคนฺโถ   อนตฺถํ  เม
อจรีติ    ฯเปฯ    จณฺฑิกฺกํ   อสฺสุโรโป   อนตฺตมนตา   จิตฺตสฺส   อยํ
วุจฺจติ   พฺยาปาโท   กายคนฺโถ   ฯ   ตตฺถ   กตโม  สีลพฺพตปรามาโส
กายคนฺโถ   อิโต   พหิทฺธา   สมณพฺราหฺมณานํ   สีเลน   สุทฺธิ   วเตน
สุทฺธิ   สีลพฺพเตน   สุทฺธีติ   ยา   เอวรูปา   ทิฏฺฐิ   ทิฏฺฐิคตํ   ฯเปฯ
วิปริเยสคฺคาโห   อยํ   วุจฺจติ   สีลพฺพตปรามาโส  กายคนฺโถ  ฯ  ตตฺถ
กตโม   อิทํสจฺจาภินิเวโส   กายคนฺโถ   สสฺสโต  โลโก  อิทเมว  สจฺจํ
โมฆมญฺญนฺติ    วา   อสสฺสโต   โลโก   อิทเมว   สจฺจํ   โมฆมญฺญนฺติ
