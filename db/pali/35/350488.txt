ฯเปฯ   กาเยน   โผฏฺฐพฺพํ   ผุสิตฺวา   ฯเปฯ   มนสา  ธมฺมํ  วิญฺญาย
นิมิตฺตคฺคาหี    โหติ    อนุพฺยญฺชนคฺคาหี    ยตฺวาธิกรณเมนํ    มนินฺทฺริยํ
อสํวุตํ  วิหรนฺตํ  อภิชฺฌาโทมนสฺสา  ปาปกา  อกุสลา ธมฺมา อนฺวาสฺสเวยฺยุํ
ตสฺส    สํวราย   น   ปฏิปชฺชติ   น   รกฺขติ   มนินฺทฺริยํ   มนินฺทฺริเย
น   สํวรํ   อาปชฺชติ   ยา  อิเมสํ  ฉนฺนํ  อินฺทฺริยานํ  อคุตฺติ  อโคปนา
อนารกฺโข   อสํวโร   อยํ  วุจฺจติ  อินฺทฺริเยสุ  อคุตฺตทฺวารตา  ฯ  ตตฺถ
กตมา    โภชเน    อมตฺตญฺญุตา    อิเธกจฺโจ   อปฺปฏิสํขา   อโยนิโส
อาหารํ   อาหาเรติ   ทวาย   มทาย   มณฺฑนาย  วิภูสนาย  ยา  ตตฺถ
อสนฺตุฏฺฐิตา    อมตฺตญฺญุตา    อปฺปฏิสงฺขา    โภชเน    อยํ    วุจฺจติ
โภชเน อมตฺตญฺญุตา ฯ
	[๙๒๓]    ตตฺถ    กตมํ    มุฏฺฐสจฺจํ   ยา   อสฺสติ   อนนุสฺสติ
อปฺปฏิสฺสติ    อสฺสติ    อสรณตา   อธารณตา   ปิลาปนตา   สมฺมุสนตา
อิทํ   วุจฺจติ   มุฏฺฐสจฺจํ   ฯ   ตตฺถ   กตมํ   อสมฺปชญฺญํ   ยํ  อญฺญาณํ
อทสฺสนํ    ฯเปฯ    อวิชฺชาลงฺคี    โมโห    อกุสลมูลํ   อิทํ   วุจฺจติ
อสมฺปชญฺญํ ฯ
	[๙๒๔]   ตตฺถ   กตมา   สีลวิปตฺติ  กายิโก  วีติกฺกโม  วาจสิโก
วีติกฺกโม   กายิกวาจสิโก   วีติกฺกโม   อยํ   วุจฺจติ  สีลวิปตฺติ  สพฺพมฺปิ
ทุสฺสีลฺยํ    สีลวิปตฺติ    ฯ   ตตฺถ   กตมา   ทิฏฺฐิวิปตฺติ   นตฺถิ   ทินฺนํ
นตฺถิ   ยิฏฺฐํ   ฯเปฯ   เย   อิมญฺจ  โลกํ  ปรญฺจ  โลกํ  สยํ  อภิญฺญา
สจฺฉิกตฺวา    ปเวเทนฺตีติ    ยา   เอวรูปา   ทิฏฺฐิ   ทิฏฺฐิคตํ   ฯเปฯ
