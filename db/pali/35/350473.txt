วุจฺจติ ปมาโท ฯ
	[๘๖๔]   ตตฺถ   กตโม   ถมฺโภ  โย  ถมฺโภ  ถมฺภนา  ถมฺภิตตฺตํ
กกฺขฬิยํ ผารุสิยํ อุชุจิตฺตตา อมุทุตา อยํ วุจฺจติ ถมฺโภ ฯ
	[๘๖๕]   ตตฺถ   กตโม   สารมฺโภ   โย  สารมฺโภ  ปฏิสารมฺโภ
สารมฺภนา ปฏิสารมฺภนา ปฏิสารมฺภิตตฺตํ อยํ วุจฺจติ สารมฺโภ ฯ
	[๘๖๖]   ตตฺถ   กตมา   อติจฺฉตา  อิตริตรจีวรปิณฺฑปาตเสนาสน-
*คิลานปจฺจยเภสชฺชปริกฺขาเรหิ   ปญฺจหิ   วา   กามคุเณหิ   อสนฺตุฏฺฐสฺส
ภิยฺโยกมฺยตา   ยา   เอวรูปา   อิจฺฉา   อิจฺฉาคตํ   อติจฺฉตา   ราโค
สาราโค ฯเปฯ จิตฺตสฺส สาราโค อยํ วุจฺจติ อติจฺฉตา ฯ
	[๘๖๗]   ตตฺถ   กตมา   มหิจฺฉตา  อิตริตรจีวรปิณฺฑปาตเสนาสน-่
*คิลานปจฺจยเภสชฺชปริกฺขาเรหิ   ปญฺจหิ   วา   กามคุเณหิ   อสนฺตุฏฺฐสฺส
ภิยฺโยกมฺยตา   ยา   เอวรูปา   อิจฺฉา   อิจฺฉาคตํ   มหิจฺฉตา   ราโค
สาราโค ฯเปฯ จิตฺตสฺส สาราโค อยํ วุจฺจติ มหิจฺฉตา ฯ
	[๘๖๘]   ตตฺถ  กตมา  ปาปิจฺฉตา  อิเธกจฺโจ  อสฺสทฺโธ  สมาโน
สทฺโธติ   มํ   ชโน   ชานาตูติ   อิจฺฉติ  ทุสฺสีโล  สมาโน  สีลวาติ  มํ
ชโน   ชานาตูติ   อิจฺฉติ   อปฺปสฺสุโต   สมาโน   พหุสฺสุโตติ  มํ  ชโน
ชานาตูติ    อิจฺฉติ   สงฺคณิการาโม   สมาโน   ปวิวิตฺโตติ   มํ   ชโน
ชานาตูติ   อิจฺฉติ   กุสีโต  สมาโน  อารทฺธวิริโยติ  มํ  ชโน  ชานาตูติ
อิจฺฉติ    มุฏฺฐสฺสติ    สมาโน    อุปฏฺฐิตสฺสตีติ   มํ   ชโน   ชานาตูติ
อิจฺฉติ   อสมาหิโต   สมาโน   สมาหิโตติ   มํ  ชโน  ชานาตูติ  อิจฺฉติ
