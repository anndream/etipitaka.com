ปฐมาย   ภูมิยา   ปตฺติยา   วิวิจฺเจว   กาเมหิ   ฯเปฯ   ปฐมํ  ฌานํ
อุปสมฺปชฺช    วิหรติ    ทุกฺขาปฏิปทํ   ทนฺธาภิญฺญํ   โย   ตสฺมึ   สมเย
ฉนฺโท    ฉนฺทีกตา   กตฺตุกมฺยตา   กุสโล   ธมฺมจฺฉนฺโท   อยํ   วุจฺจติ
ฉนฺทิทฺธิปาโท อวเสสา ธมฺมา ฉนฺทิทฺธิปาทสมฺปยุตฺตา ฯ
	[๕๓๓]   ตตฺถ   กตโม   วิริยิทฺธิปาโท  อิธ  ภิกฺขุ  ยสฺมึ  สมเย
โลกุตฺตรํ   ฌานํ   ภาเวติ   นิยฺยานิกํ  อปจยคามึ  ทิฏฺฐิคตานํ  ปหานาย
ปฐมาย   ภูมิยา   ปตฺติยา   วิวิจฺเจว   กาเมหิ   ฯเปฯ   ปฐมํ  ฌานํ
อุปสมฺปชฺช    วิหรติ   ทุกฺขาปฏิปทํ   ทนฺธาภิญฺญํ    โย   ตสฺมึ   สมเย
เจตสิโก    วิริยารมฺโภ    ฯเปฯ    สมฺมาวายาโม   วิริยสมฺโพชฺฌงฺโค
มคฺคงฺคํ    มคฺคปริยาปนฺนํ    อยํ    วุจฺจติ    วิริยิทฺธิปาโท   อวเสสา
ธมฺมา วิริยิทฺธิปาทสมฺปยุตฺตา ฯ
	[๕๓๔]   ตตฺถ   กตโม   จิตฺติทฺธิปาโท  อิธ  ภิกฺขุ  ยสฺมึ  สมเย
โลกุตฺตรํ   ฌานํ   ภาเวติ   นิยฺยานิกํ  อปจยคามึ  ทิฏฺฐิคตานํ  ปหานาย
ปฐมาย   ภูมิยา   ปตฺติยา   วิวิจฺเจว   กาเมหิ   ฯเปฯ   ปฐมํ  ฌานํ
อุปสมฺปชฺช    วิหรติ    ทุกฺขาปฏิปทํ    ทนฺธาภิญฺญํ   ยํ   ตสฺมึ   สมเย
จิตฺตํ   มโน   มานสํ   ฯเปฯ   ตชฺชา   มโนวิญฺญาณธาตุ   อยํ  วุจฺจติ
จิตฺติทฺธิปาโท อวเสสา ธมฺมา จิตฺติทฺธิปาทสมฺปยุตฺตา ฯ
	[๕๓๕]   ตตฺถ   กตโม   วีมํสิทฺธิปาโท  อิธ  ภิกฺขุ  ยสฺมึ  สมเย
โลกุตฺตรํ   ฌานํ   ภาเวติ   นิยฺยานิกํ  อปจยคามึ  ทิฏฺฐิคตานํ  ปหานาย
ปฐมาย   ภูมิยา   ปตฺติยา   วิวิจฺเจว   กาเมหิ   ฯเปฯ   ปฐมํ  ฌานํ
