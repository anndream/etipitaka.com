		      สิกฺขาปทวิภงฺโค
	[๗๖๗]   ปญฺจ   สิกฺขาปทานิ   ปาณาติปาตา   เวรมณี  สิกฺขาปทํ
อทินฺนาทานา    เวรมณี    สิกฺขาปทํ   กาเมสุ   มิจฺฉาจารา   เวรมณี
สิกฺขาปทํ   มุสาวาทา   เวรมณี   สิกฺขาปทํ   สุราเมรยมชฺชปมาทฏฺฐานา
เวรมณี สิกฺขาปทํ ฯ
	[๗๖๘]   ตตฺถ   กตมํ   ปาณาติปาตา   เวรมณี  สิกฺขาปทํ  ยสฺมึ
สมเย  กามาวจรํ  กุสลํ  จิตฺตํ  อุปฺปนฺนํ โหติ โสมนสฺสสหคตํ ญาณสมฺปยุตฺตํ
ปาณาติปาตา     วิรมนฺตสฺส    ยา    ตสฺมึ    สมเย    ปาณาติปาตา
อารติ    วิรติ    ปฏิวิรติ    เวรมณี   อกิริยา   อกรณํ   อนชฺฌาปตฺติ
เวลาอนติกฺกโม      เสตุฆาโต      อิทํ     วุจฺจติ     ปาณาติปาตา
เวรมณี    สิกฺขาปทํ   อวเสสา   ธมฺมา   เวรมณิยา   สมฺปยุตฺตา   ฯ
ตตฺถ    กตมํ    ปาณาติปาตา    เวรมณี    สิกฺขาปทํ   ยสฺมึ   สมเย
กามาวจรํ   กุสลํ   จิตฺตํ   อุปฺปนฺนํ  โหติ  โสมนสฺสสหคตํ  ญาณสมฺปยุตฺตํ
ปาณาติปาตา   วิรมนฺตสฺส   ยา   ตสฺมึ   สมเย   เจตนา   สญฺเจตนา
สญฺเจตยิตตฺตํ    อิทํ    วุจฺจติ    ปาณาติปาตา    เวรมณี    สิกฺขาปทํ
อวเสสา   ธมฺมา   เจตนาย  สมฺปยุตฺตา  ฯ  ตตฺถ  กตมํ  ปาณาติปาตา
เวรมณี   สิกฺขาปทํ   ยสฺมึ   สมเย   กามาวจรํ   กุสลํ  จิตฺตํ  อุปฺปนฺนํ
โหติ     โสมนสฺสสหคตํ    ญาณสมฺปยุตฺตํ    ปาณาติปาตา    วิรมนฺตสฺส
ผสฺโส    ฯเปฯ   ปคฺคาโห   อวิกฺเขโป   อิทํ   วุจฺจติ   ปาณาติปาตา
