น    จ   เหตูติ   ธมฺมายตนํ   สิยา   เหตุ   เจว   เหตุสมฺปยุตฺตญฺจ
สิยา   เหตุสมฺปยุตฺตญฺเจว  น  จ  เหตุ  สิยา  น  วตฺตพฺพํ  เหตุ  เจว
เหตุสมฺปยุตฺตญฺจาติปิ   เหตุสมฺปยุตฺตญฺเจว  น  จ  เหตูติปิ  ฯ  ทสายตนา
น   เหตู   อเหตุกา   มนายตนํ   สิยา   น  เหตุ  สเหตุกํ  สิยา  น
เหตุ   อเหตุกํ   ธมฺมายตนํ   สิยา  น  เหตุ  สเหตุกํ  สิยา  น  เหตุ
อเหตุกํ สิยา น วตฺตพฺพํ น เหตุ สเหตุกนฺติปิ น เหตุ อเหตุกนฺติปิ ฯ
	[๑๐๔]   เอกาทสายตนา  สปฺปจฺจยา  ธมฺมายตนํ  สิยา  สปฺปจฺจยํ
สิยา     อปฺปจฺจยํ     ฯ    เอกาทสายตนา    สงฺขตา    ธมฺมายตนํ
สิยา   สงฺขตํ  สิยา  อสงฺขตํ  ฯ  เอกาทสายตนา  อนิทสฺสนา  รูปายตนํ
สนิทสฺสนํ    ฯ    ทสายตนา    สปฺปฏิฆา   ทฺวายตนา   อปฺปฏิฆา   ฯ
ทสายตนา   รูปา   มนายตนํ   อรูปํ   ธมฺมายตนํ   สิยา   รูปํ   สิยา
อรูปํ   ฯ   ทสายตนา   โลกิยา   ทฺวายตนา   สิยา   โลกิยา   สิยา
โลกุตฺตรา ฯ เกนจิ วิญฺเญยฺยา เกนจิ น วิญฺเญยฺยา ฯ
	[๑๐๕]  เอกาทสายตนา  โน  อาสวา  ธมฺมายตนํ  สิยา  อาสโว
สิยา   โน  อาสโว  ฯ  ทสายตนา  สาสวา  ทฺวายตนา  สิยา  สาสวา
สิยา   อนาสวา   ฯ   ทสายตนา   อาสววิปฺปยุตฺตา   ทฺวายตนา  สิยา
อาสวสมฺปยุตฺตา   สิยา   อาสววิปฺปยุตฺตา   ฯ  ทสายตนา  น  วตฺตพฺพา
อาสวา  เจว  สาสวา  จาติ  สาสวา  เจว  โน  จ  อาสวา มนายตนํ
น   วตฺตพฺพํ   อาสโว   เจว  สาสวญฺจาติ  สิยา  สาสวญฺเจว  โน  จ
อาสโว   สิยา  น  วตฺตพฺพํ  สาสวญฺเจว  โน  จ  อาสโวติ  ธมฺมายตนํ
