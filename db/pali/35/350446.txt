ปชานาติ   สงฺขิตฺตํ   วา   จิตฺตํ   สงฺขิตฺตํ  จิตฺตนฺติ  ปชานาติ  วิกฺขิตฺตํ
วา   จิตฺตํ   วิกฺขิตฺตํ   จิตฺตนฺติ  ปชานาติ  มหคฺคตํ  วา  จิตฺตํ  มหคฺคตํ
จิตฺตนฺติ    ปชานาติ    อมหคฺคตํ    วา    จิตฺตํ   อมหคฺคตํ   จิตฺตนฺติ
ปชานาติ   สอุตฺตรํ   วา   จิตฺตํ   สอุตฺตรํ  จิตฺตนฺติ  ปชานาติ  อนุตฺตรํ
วา   จิตฺตํ   อนุตฺตรํ   จิตฺตนฺติ  ปชานาติ  สมาหิตํ  วา  จิตฺตํ  สมาหิตํ
จิตฺตนฺติ   ปชานาติ   อสมาหิตํ  วา  จิตฺตํ  อสมาหิตํ  จิตฺตนฺติ  ปชานาติ
วิมุตฺตํ   วา   จิตฺตํ   วิมุตฺตํ   จิตฺตนฺติ   ปชานาติ  อวิมุตฺตํ  วา  จิตฺตํ
อวิมุตฺตํ   จิตฺตนฺติ   ปชานาตีติ   ยา   ตตฺถ   ปญฺญา  ปชานนา  ฯเปฯ
อโมโห   ธมฺมวิจโย   สมฺมาทิฏฺฐิ   อิทํ   วุจฺจติ   ปริจฺเจ   ญาณํ   ฯ
ฐเปตฺวา   ธมฺเม   ญาณํ   อนฺวเย   ญาณํ   ปริจฺเจ   ญาณํ  อวเสสา
ปญฺญา สมฺมติญาณํ ฯ
	[๘๒๖]  ตตฺถ  กตมา ปญฺญา อาจยาย โน อปจยาย กามาวจรกุสเล
ปญฺญา    อาจยาย    โน    อปจยาย   ฯ   จตูสุ   มคฺเคสุ   ปญฺญา
อปจยาย   โน  อาจยาย  ฯ  รูปาวจรารูปาวจรกุสเล  ปญฺญา  อาจยาย
เจว อปจยาย จ ฯ อวเสสา ปญฺญา เนว อาจยาย โน อปจยาย ฯ
	[๘๒๗]   ตตฺถ   กตมา  ปญฺญา  นิพฺพิทาย  โน  ปฏิเวธาย  ยาย
ปญฺญาย   กาเมสุ   วีตราโค   โหติ   น  จ  อภิญฺญาโย  ปฏิวิชฺฌติ  น
จ   สจฺจานิ   อยํ   วุจฺจติ   ปญฺญา   นิพฺพิทาย   โน   ปฏิเวธาย  ฯ
เสฺวว   ปญฺญาย   กาเมสุ   วีตราโค   สมาโน   อภิญฺญาโย  ปฏิวิชฺฌติ
น   จ   สจฺจานิ   อยํ   วุจฺจติ  ปญฺญา  ปฏิเวธาย  โน  นิพฺพิทาย  ฯ
