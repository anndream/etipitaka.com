มุฏฺฐสฺสติ โหติ ทุปฺปญฺโญ โหติ อิเม สตฺต อสทฺธมฺมา ฯ
	[๑๐๐๙]    ตตฺถ    กตมานิ   สตฺต   ทุจฺจริตานิ   ปาณาติปาโต
อทินฺนาทานํ   กาเมสุมิจฺฉาจาโร   มุสาวาโท   ปิสุณา   วาจา   ผรุสา
วาจา สมฺผปฺปลาโป อิมานิ สตฺต ทุจฺจริตานิ ฯ
	[๑๐๑๐]  ตตฺถ  กตเม  สตฺต  มานา มาโน อติมาโน มานาติมาโน
โอมาโน     อธิมาโน     อสฺมิมาโน    มิจฺฉามาโน    อิเม    สตฺต
มานา ฯ
	[๑๐๑๑]  ตตฺถ  กตมา  สตฺต  ทิฏฺฐิโย  ฯ  อิเธกจฺโจ  สมโณ วา
พฺราหฺมโณ   วา   เอวํวาที   โหติ   เอวํทิฏฺฐิ   ยโต   โข  โภ  อยํ
อตฺตา    รูปี   จาตุมฺมหาภูติโก   มาตาเปติกสมฺภโว   กายสฺส   เภทา
อุจฺฉิชฺชติ   วินสฺสติ   น   โหติ   ปรมฺมรณา   เอตฺตาวตา   โข   โภ
อยํ   อตฺตา   สมฺมา   สมุจฺฉินฺโน   โหตีติ   อิตฺเถเก   สโต  สตฺตสฺส
อุจฺเฉทํ   วินาสํ   วิภวํ   ปญฺญาเปนฺติ   ฯ   ตมญฺโญ   เอวมาห  อตฺถิ
โข   โภ   เอโส   อตฺตา   ยํ   ตฺวํ   วเทสิ  เนโส  นตฺถีติ  วทามิ
โน   จ   โข  โภ  อยํ  อตฺตา  เอตฺตาวตา  สมฺมา  สมุจฺฉินฺโน  โหติ
อตฺถิ    โข    โภ    อญฺโญ    อตฺตา    ทิพฺโพ   รูปี   กามาวจโร
กพฬิงฺการาหารภกฺโข   ตํ   ตฺวํ  น  ชานาสิ  น  ปสฺสสิ  ตมหํ  ชานามิ
ปสฺสามิ   โส   โข   โภ   อตฺตา   ยโต   กายสฺส  เภทา  อุจฺฉิชฺชติ
วินสฺสติ   น   โหติ   ปรมฺมรณา   เอตฺตาวตา   โข  โภ  อยํ  อตฺตา
สมฺมา   สมุจฺฉินฺโน   โหตีติ   อิตฺเถเก  สโต  สตฺตสฺส  อุจฺเฉทํ  วินาสํ
