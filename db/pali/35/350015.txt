โอฬาริกา   อพฺยากตํ   วิญฺญาณํ   สุขุมํ   ทุกฺขาย   เวทนาย  สมฺปยุตฺตํ
วิญฺญาณํ   โอฬาริกํ   สุขาย  จ  อทุกฺขมสุขาย  จ  เวทนาหิ  สมฺปยุตฺตา
วิญฺญาณา    สุขุมา    สุขทุกฺขาหิ    เวทนาหิ    สมฺปยุตฺตา   วิญฺญาณา
โอฬาริกา    อทุกฺขมสุขาย    เวทนาย    สมฺปยุตฺตํ    วิญฺญาณํ   สุขุมํ
อสมาปนฺนสฺส    วิญฺญาณํ    โอฬาริกํ    สมาปนฺนสฺส    วิญฺญาณํ   สุขุมํ
สาสวํ   วิญฺญาณํ   โอฬาริกํ   อนาสวํ  วิญฺญาณํ  สุขุมํ  ตํ  ตํ  วา  ปน
วิญฺญาณํ อุปาทาย อุปาทาย วิญฺญาณํ โอฬาริกํ สุขุมํ ทฏฺฐพฺพํ ฯ
	[๓๐]   ตตฺถ   กตมํ   วิญฺญาณํ  หีนํ  ปณีตํ  อกุสลํ  วิญฺญาณํ  หีนํ
กุสลาพฺยากตา    วิญฺญาณา    ปณีตา    กุสลากุสลา   วิญฺญาณา   หีนา
อพฺยากตํ    วิญฺญาณํ   ปณีตํ   ทุกฺขาย   เวทนาย   สมฺปยุตฺตํ   วิญฺญาณํ
หีนํ   สุขาย   จ   อทุกฺขมสุขาย   จ   เวทนาหิ  สมฺปยุตฺตา  วิญฺญาณา
ปณีตา   สุขทุกฺขาหิ  เวทนาหิ  สมฺปยุตฺตา  วิญฺญาณา  หีนา  อทุกฺขมสุขาย
เวทนาย     สมฺปยุตฺตํ    วิญฺญาณํ    ปณีตํ    อสมาปนฺนสฺส    วิญฺญาณํ
หีนํ   สมาปนฺนสฺส   วิญฺญาณํ   ปณีตํ   สาสวํ   วิญฺญาณํ   หีนํ   อนาสวํ
วิญฺญาณํ   ปณีตํ   ตํ   ตํ   วา   ปน   วิญฺญาณํ   อุปาทาย   อุปาทาย
วิญฺญาณํ หีนํ ปณีตํ ทฏฺฐพฺพํ ฯ
	[๓๑]  ตตฺถ  กตมํ  วิญฺญาณํ  ทูเร  อกุสลํ วิญฺญาณํ กุสลาพฺยากเตหิ
วิญฺญาเณหิ    ทูเร    กุสลาพฺยากตา    วิญฺญาณา   อกุสลา   วิญฺญาณา
ทูเร  กุสลํ  วิญฺญาณํ  อกุสลาพฺยากเตหิ  วิญฺญาเณหิ  ทูเร อกุสลา-
พฺยากตา  วิญฺญาณา     กุสลา     วิญฺญาณา     ทูเร     อพฺยากตํ     วิญฺญาณํ
