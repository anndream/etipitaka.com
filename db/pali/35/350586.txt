มโนธาตุ    สวิตกฺกสวิจารา   มโนวิญฺญาณธาตุ   สิยา   สวิตกฺกสวิจารา
สิยา    อวิตกฺกวิจารมตฺตา   สิยา   อวิตกฺกอวิจารา   ธมฺมธาตุ   สิยา
สวิตกฺกสวิจารา    สิยา    อวิตกฺกวิจารมตฺตา   สิยา   อวิตกฺกอวิจารา
สิยา     น    วตฺตพฺพา    สวิตกฺกสวิจาราติปิ    อวิตกฺกวิจารมตฺตาติปิ
อวิตกฺกอวิจาราติปิ     ฯ    สมุทยสจฺจํ    สวิตกฺกสวิจารํ    นิโรธสจฺจํ
อวิตกฺกอวิจารํ   มคฺคสจฺจํ  สิยา  สวิตกฺกสวิจารํ  สิยา  อวิตกฺกวิจารมตฺตํ
สิยา      อวิตกฺกอวิจารํ      ทุกฺขสจฺจํ      สิยา     สวิตกฺกสวิจารํ
สิยา   อวิตกฺกวิจารมตฺตํ   สิยา   อวิตกฺกอวิจารํ   สิยา   น   วตฺตพฺพํ
สวิตกฺกสวิจารนฺติปิ     อวิตกฺกวิจารมตฺตนฺติปิ    อวิตกฺกอวิจารนฺติปิ    ฯ
นวินฺทฺริยา      อวิตกฺกอวิจารา      โทมนสฺสินฺทฺริยํ     สวิตกฺกสวิจารํ
อุเปกฺขินฺทฺริยํ  สิยา  สวิตกฺกสวิจารํ  สิยา  อวิตกฺกอวิจารํ เอกาทสินฺทฺริยา
สิยา  สวิตกฺกสวิจารา  สิยา  อวิตกฺกวิจารมตฺตา  สิยา อวิตกฺกอวิจารา ฯ
ตโย      อกุสลเหตู      สวิตกฺกสวิจารา     ฉ     เหตู     สิยา
สวิตกฺกสวิจารา   สิยา   อวิตกฺกวิจารมตฺตา   สิยา  อวิตกฺกอวิจารา  ฯ
กพฬิงฺกาโร  อาหาโร อวิตกฺกอวิจาโร ตโย อาหารา สิยา สวิตกฺกสวิจารา
สิยา     อวิตกฺกวิจารมตฺตา    สิยา    อวิตกฺกอวิจารา    ฯ    ปญฺจ
ผสฺสา      อวิตกฺกอวิจารา      มโนธาตุสมฺผสฺโส     สวิตกฺกสวิจาโร
มโนวิญฺญาณธาตุสมฺผสฺโส  สิยา  สวิตกฺกสวิจาโร  สิยา  อวิตกฺกวิจารมตฺโต
สิยา     อวิตกฺกอวิจาโร    ฯ    ปญฺจ    เวทนา    ปญฺจ    สญฺญา
ปญฺจ  เจตนา  ปญฺจ  จิตฺตา  อวิตกฺกอวิจารา  มโนธาตุ  สวิตกฺก-
