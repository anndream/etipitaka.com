อนุปาทินฺนํ   อยํ   วุจฺจติ   พาหิรา  อาโปธาตุ  ฯ  ยา  จ  อชฺฌตฺติกา
อาโปธาตุ   ยา   จ   พาหิรา   อาโปธาตุ   ตเทกชฺฌํ   อภิสญฺญูหิตฺวา
อภิสงฺขิปิตฺวา อยํ วุจฺจติ อาโปธาตุ ฯ
	[๑๑๗]  ตตฺถ  กตมา  เตโชธาตุ  เตโชธาตุทฺวยํ  อตฺถิ อชฺฌตฺติกา
อตฺถิ   พาหิรา   ฯ   ตตฺถ  กตมา  อชฺฌตฺติกา  เตโชธาตุ  ยํ  อชฺฌตฺตํ
ปจฺจตฺตํ   เตโช   เตโชคตํ   อุสฺมา  อุสฺมาคตํ  อุสุมํ  อุสุมคตํ  อชฺฌตฺตํ
อุปาทินฺนํ   เสยฺยถีทํ   เยน   จ   สนฺตปฺปติ   เยน   จ  ชีรติ   เยน
จ   ปริทยฺหติ   เยน   จ   อสิตปีตขายิตสายิตํ  สมฺมา  ปริณามํ  คจฺฉติ
ยํ    วา    ปนญฺญมฺปิ   อตฺถิ   อชฺฌตฺตํ   ปจฺจตฺตํ   เตโช   เตโชคตํ
อุสฺมา   อุสฺมาคตํ   อุสุมํ   อุสุมคตํ   อชฺฌตฺตํ   อุปาทินฺนํ   อยํ  วุจฺจติ
อชฺฌตฺติกา   เตโชธาตุ   ฯ   ตตฺถ   กตมา   พาหิรา   เตโชธาตุ  ยํ
พาหิรํ   เตโช   เตโชคตํ   อุสฺมา   อุสฺมาคตํ  อุสุมํ  อุสุมคตํ  พหิทฺธา
อนุปาทินฺนํ     เสยฺยถีทํ    กฏฺฐคฺคิ    สกลิกคฺคิ    ติณคฺคิ    โคมยคฺคิ
ถุสคฺคิ      สงฺการคฺคิ     อินฺทคฺคิ     อคฺคิสนฺตาโป     สุริยสนฺตาโป
กฏฺฐสนฺนิจยสนฺตาโป       ติณสนฺนิจยสนฺตาโป       ธญฺญสนฺนิจยสนฺตาโป
ภสฺมาสนฺนิจยสนฺตาโป  ยํ  วา  ปนญฺญมฺปิ  อตฺถิ  พาหิรํ  เตโช  เตโชคตํ
อุสฺมา   อุสฺมาคตํ   อุสุมํ   อุสุมคตํ   พหิทฺธา   อนุปาทินฺนํ  อยํ  วุจฺจติ
พาหิรา   เตโชธาตุ   ฯ   ยา   จ   อชฺฌตฺติกา   เตโชธาตุ  ยา  จ
พาหิรา    เตโชธาตุ    ตเทกชฺฌํ   อภิสญฺญูหิตฺวา   อภิสงฺขิปิตฺวา   อยํ
วุจฺจติ เตโชธาตุ ฯ
