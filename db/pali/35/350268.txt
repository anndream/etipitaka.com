สมฺโพชฺฌงฺคํ  นตฺถิ      เม      อชฺฌตฺตํ      อุเปกฺขาสมฺโพชฺฌงฺโคติ     ปชานาติ
ยถา    จ    อนุปฺปนฺนสฺส    อุเปกฺขาสมฺโพชฺฌงฺคสฺส   อุปฺปาโท   โหติ
ตญฺจ    ปชานาติ    ยถา    จ    อุปฺปนฺนสฺส   อุเปกฺขาสมฺโพชฺฌงฺคสฺส
ภาวนาปาริปูริ   โหติ   ตญฺจ   ปชานาติ  ฯ  โส  ตํ  นิมิตฺตํ  อาเสวติ
ภาเวติ   พหุลีกโรติ  สฺววตฺถิตํ  อวตฺถเปติ  โส  ตํ  นิมิตฺตํ  อาเสวิตฺวา
ภาเวตฺวา   พหุลีกริตฺวา   สฺววตฺถิตํ   อวตฺถเปตฺวา   พหิทฺธา   ธมฺเมสุ
จิตฺตํ อุปสํหรติ ฯ
	[๔๕๐]   กถญฺจ   ภิกฺขุ   พหิทฺธา   ธมฺเมสุ  ธมฺมานุปสฺสี  วิหรติ
อิธ   ภิกฺขุ   สนฺตํ  วาสฺส  กามจฺฉนฺทํ  อตฺถิสฺส  กามจฺฉนฺโทติ  ปชานาติ
อสนฺตํ   วาสฺส   กามจฺฉนฺทํ   นตฺถิสฺส   กามจฺฉนฺโทติ   ปชานาติ  ยถา
จ    อนุปฺปนฺนสฺส   กามจฺฉนฺทสฺส   อุปฺปาโท   โหติ   ตญฺจ   ปชานาติ
ยถา   จ   อุปฺปนฺนสฺส   กามจฺฉนฺทสฺส   ปหานํ   โหติ  ตญฺจ  ปชานาติ
ยถา   จ   ปหีนสฺส   กามจฺฉนฺทสฺส   อายตึ   อนุปฺปาโท   โหติ  ตญฺจ
ปชานาติ   สนฺตํ   วาสฺส   พฺยาปาทํ   ฯเปฯ   สนฺตํ   วาสฺส  ถีนมิทฺธํ
ฯเปฯ   สนฺตํ   วาสฺส   อุทฺธจฺจกุกฺกุจฺจํ   ฯเปฯ  สนฺตํ  วาสฺส  วิจิกิจฺฉํ
อตฺถิสฺส    วิจิกิจฺฉาติ   ปชานาติ   อสนฺตํ   วาสฺส   วิจิกิจฺฉํ   นตฺถิสฺส
วิจิกิจฺฉาติ   ปชานาติ   ยถา   จ   อนุปฺปนฺนาย   วิจิกิจฺฉาย  อุปฺปาโท
โหติ   ตญฺจ   ปชานาติ   ยถา   จ   อุปฺปนฺนาย   วิจิกิจฺฉาย   ปหานํ
โหติ  ตญฺจ  ปชานาติ  ยถา  จ  ปหีนาย  วิจิกิจฺฉาย  อายตึ  อนุปฺปาโท
โหติ   ตญฺจ   ปชานาติ   ฯ   สนฺตํ   วาสฺส   สติสมฺโพชฺฌงฺคํ  อตฺถิสฺส
