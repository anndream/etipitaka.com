พฺราหฺมโณ   วา   เอวํวาที   โหติ   เอวํทิฏฺฐิ  นตฺถิ  กาเมสุ  โทโสติ
โส   กาเมสุ   ปาตพฺยตํ   อาปชฺชติ   อยํ   วุจฺจติ   อสฺสาททิฏฺฐิ   ฯ
ตตฺถ    กตมา    อตฺตานุทิฏฺฐิ    อิธ   อสฺสุตวา   ปุถุชฺชโน   อริยานํ
อทสฺสาวี    อริยธมฺมสฺส   อโกวิโท   อริยธมฺเม   อวินีโต   สปฺปุริสานํ
อทสฺสาวี    สปฺปุริสธมฺมสฺส    อโกวิโท   สปฺปุริสธมฺเม   อวินีโต   รูปํ
อตฺตโต   สมนุปสฺสติ   รูปวนฺตํ   วา  อตฺตานํ  อตฺตนิ  วา  รูปํ  รูปสฺมึ
วา    อตฺตานํ    เวทนํ   ฯเปฯ   สญฺญํ   ฯเปฯ   สงฺขาเร   ฯเปฯ
วิญฺญาณํ    อตฺตโต   สมนุปสฺสติ   วิญฺญาณวนฺตํ   วา   อตฺตานํ   อตฺตนิ
วา    วิญฺญาณํ    วิญฺญาณสฺมึ   วา   อตฺตานํ   ยา   เอวรูปา   ทิฏฺฐิ
ทิฏฺฐิคตํ    ฯเปฯ    วิปริเยสคฺคาโห   อยํ   วุจฺจติ   อตฺตานุทิฏฺฐิ   ฯh
ตตฺถ   กตมา   มิจฺฉาทิฏฺฐิ   นตฺถิ   ทินฺนํ   นตฺถิ   ยิฏฺฐํ   ฯเปฯ  เย
อิมญฺจ   โลกํ   ปรญฺจ   โลกํ   สยํ   อภิญฺญา  สจฺฉิกตฺวา  ปเวเทนฺตีติ
ยา   เอวรูปา   ทิฏฺฐิ   ทิฏฺฐิคตํ   ฯเปฯ  วิปริเยสคฺคาโห  อยํ  วุจฺจติ
มิจฺฉาทิฏฺฐิ  ฯ  สสฺสตทิฏฺฐิ  อสฺสาททิฏฺฐิ  ฯ  สกฺกายทิฏฺฐิ  อตฺตานุทิฏฺฐิ  ฯ
อุจฺเฉททิฏฺฐิ มิจฺฉาทิฏฺฐิ ฯ
	[๙๕๐]  ตตฺถ  กตมา อรติ ปนฺเตสุ วา เสนาสเนสุ อญฺญตรญฺญตเรสุ
วา    อธิกุสเลสุ    ธมฺเมสุ    อรติ   อรติกา   อนภิรติ   อนภิรมนา
อุกฺกณฺฐิตา   ปริตสิตา   อยํ   วุจฺจติ   อรติ  ฯ  ตตฺถ  กตมา  วิเหสา
อิเธกจฺโจ   ปาณินา   วา   เลฑฺฑุนา  วา  ทณฺเฑน  วา  สตฺเถน  วา
รชฺชุยา  วา  อญฺญตรญฺญตเรน  สตฺเต  วิเหเฐติ  ยา  เอวรูปา  เหฐนา
