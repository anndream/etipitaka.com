กุสลาพฺยากตา   เวทนา  ปณีตา  กุสลากุสลา  เวทนา  หีนา  อพฺยากตา
เวทนา   ปณีตา   ทุกฺขา   เวทนา   หีนา   สุขา  จ  อทุกฺขมสุขา  จ
เวทนา    ปณีตา   สุขทุกฺขา   เวทนา   หีนา   อทุกฺขมสุขา   เวทนา
ปณีตา   อสมาปนฺนสฺส   เวทนา   หีนา   สมาปนฺนสฺส   เวทนา  ปณีตา
สาสวา   เวทนา   หีนา   อนาสวา  เวทนา  ปณีตา  ตํ  ตํ  วา  ปน
เวทนํ อุปาทาย อุปาทาย เวทนา หีนา ปณีตา ทฏฺฐพฺพา ฯ
	[๑๓]  ตตฺถ  กตมา  เวทนา ทูเร อกุสลา เวทนา กุสลาพฺยากตาหิ
เวทนาหิ    ทูเร    กุสลาพฺยากตา    เวทนา    อกุสลาย   เวทนาย
ทูเร  กุสลา  เวทนา  อกุสลาพฺยากตาหิ  เวทนาหิ  ทูเร อกุสลาพฺยากตา
เวทนา   กุสลาย   เวทนาย   ทูเร  อพฺยากตา  เวทนา  กุสลากุสลาหิ
เวทนาหิ    ทูเร    กุสลากุสลา    เวทนา    อพฺยากตาย   เวทนาย
ทูเร  ทุกฺขา  เวทนา  สุขาย  จ  อทุกฺขมสุขาย  จ  เวทนาหิ ทูเร สุขา
จ   อทุกฺขมสุขา   จ  เวทนา  ทุกฺขาย  เวทนาย  ทูเร  สุขา  เวทนา
ทุกฺขาย   จ  อทุกฺขมสุขาย  จ  เวทนาหิ  ทูเร  ทุกฺขา  จ  อทุกฺขมสุขา
จ   เวทนา   สุขาย  เวทนาย  ทูเร  อทุกฺขมสุขา  เวทนา  สุขทุกฺขาหิ
เวทนาหิ    ทูเร    สุขทุกฺขา    เวทนา    อทุกฺขมสุขาย    เวทนาย
ทูเร   อสมาปนฺนสฺส  เวทนา  สมาปนฺนสฺส  เวทนาย  ทูเร  สมาปนฺนสฺส
เวทนา     อสมาปนฺนสฺส     เวทนาย    ทูเร    สาสวา    เวทนา
อนาสวาย   เวทนาย   ทูเร   อนาสวา   เวทนา  สาสวาย  เวทนาย
ทูเร   อยํ   วุจฺจติ  เวทนา  ทูเร  ฯ  ตตฺถ  กตมา  เวทนา  สนฺติเก
