สจฺจานิ    จุทฺทสินฺทฺริยานิ   อฏฺฐ   เหตู   ตโย   อาหารา   จตฺตาโร
ผสฺสา    จตสฺโส    เวทนา    จตสฺโส    สญฺญา   จตสฺโส   เจตนา
จตฺตาริ   จิตฺตานิ  ฯ  ตตฺถ  กตเม  รูปธาตุยา  ปญฺจกฺขนฺธา  รูปกฺขนฺโธ
ฯเปฯ   วิญฺญาณกฺขนฺโธ   อิเม   วุจฺจนฺติ   รูปธาตุยา   ปญฺจกฺขนฺธา  ฯ
ตตฺถ    กตมานิ   รูปธาตุยา   ฉ   อายตนานิ   จกฺขายตนํ   รูปายตนํ
โสตายตนํ    สทฺทายตนํ    มนายตนํ    ธมฺมายตนํ    อิมานิ   วุจฺจนฺติ
รูปธาตุยา   ฉ   อายตนานิ  ฯ  ตตฺถ  กตมา  รูปธาตุยา  นว  ธาตุโย
จกฺขุธาตุ  รูปธาตุ  จกฺขุวิญฺญาณธาตุ  โสตธาตุ  สทฺทธาตุ  โสตวิญฺญาณธาตุ
มโนธาตุ      ธมฺมธาตุ      มโนวิญฺญาณธาตุ      อิมา      วุจฺจนฺติ
รูปธาตุยา   นว   ธาตุโย  ฯ  ตตฺถ  กตมานิ  รูปฺธาตุยา  ตีณิ  สจฺจานิ
ทุกฺขสจฺจํ   สมุทยสจฺจํ   มคฺคมจฺจํ   อิมานิ   วุจฺจนฺติ   รูปธาตุยา   ตีณิ
สจฺจานิ   ฯ   ตตฺถ   กตมานิ   รูปธาตุยา   จุทฺทสินฺทฺริยานิ  จกฺขุนฺทฺริยํ
โสตินฺทฺริยํ   มนินฺทฺริยํ   ชีวิตินฺทฺริยํ  โสมนสฺสินฺทฺริยํ  อุเปกฺขินฺทฺริยํ
สทฺธินฺทฺริยํ    วิริยินฺทฺริยํ    สตินฺทฺริยํ    สมาธินฺทฺริยํ   ปญฺญินฺทฺริยํ
อนญฺญตญฺญสฺสามีตินฺทฺริยํ   อญฺญินฺทฺริยํ  อญฺญาตาวินฺทฺริยํ  อิมานิ  วุจฺจนฺติ
รูปธาตุยา   จุทฺทสินฺทฺริยานิ   ฯ   ตตฺถ  กตเม  รูปธาตุยา  อฏฺฐ  เหตู
ตโย   กุสลเหตู   เทฺว   อกุสลเหตู   ตโย   อพฺยากตเหตู   ฯ  ตตฺถ
กตเม   ตโย  กุสลเหตู  อโลโภ  กุสลเหตุ  อโทโส  กุสลเหตุ  อโมโห
กุสลเหตุ   อิเม   ตโย   กุสลเหตู  ฯ  ตตฺถ  กตเม  เทฺว  อกุสลเหตู
โลโภ  อกุสลเหตุ  โมโห  อกุสลเหตุ  อิเม  เทฺว  อกุสลเหตู  ฯ  ตตฺถ
