ทสายตนานิ    ปาตุภวนฺติ    ฯ    กามธาตุยา    อุปปตฺติกฺขเณ   กสฺส
นวายตนานิ   ปาตุภวนฺติ   โอปปาติกานํ  เปตานํ  โอปปาติกานํ  อสุรานํ
โอปปาติกานํ   ติรจฺฉานคตานํ   เนรยิกานํ  ชจฺจนฺธพธิรานํ  อุปปตฺติกฺขเณ
นวายตนานิ     ปาตุภวนฺติ     รูปายตนํ     ฆานายตนํ     คนฺธายตนํ
ชิวฺหายตนํ     รสายตนํ     กายายตนํ     โผฏฺฐพฺพายตนํ    มนายตนํ
ธมฺมายตนํ   กามธาตุยา   อุปปตฺติกฺขเณ   เอเตสํ   อิมานิ  นวายตนานิ
ปาตุภวนฺติ    ฯ    กามธาตุยา    อุปปตฺติกฺขเณ   กสฺส   สตฺตายตนานิ
ปาตุภวนฺติ    คพฺภเสยฺยกานํ    สตฺตานํ    อุปปตฺติกฺขเณ   สตฺตายตนานิ
ปาตุภวนฺติ      รูปายตนํ      คนฺธายตนํ     รสายตนํ     กายายตนํ
โผฏฺฐพฺพายตนํ    มนายตนํ    ธมฺมายตนํ    กามธาตุยา   อุปปตฺติกฺขเณ
เอเตสํ     อิมานิ    สตฺตายตนานิ    ปาตุภวนฺติ    ฯ    กามธาตุยา
อุปปตฺติกฺขเณ    กสฺส   เอกาทส   ธาตุโย   ปาตุภวนฺติ   กามาวจรานํ
เทวานํ      ปฐมกปฺปิกานํ     มนุสฺสานํ     โอปปาติกานํ     เปตานํ
โอปปาติกานํ    อสุรานํ    โอปปาติกานํ    ติรจฺฉานคตานํ   เนรยิกานํ
ปริปุณฺณายตนานํ     อุปปตฺติกฺขเณ    เอกาทส    ธาตุโย    ปาตุภวนฺติ
จกฺขุธาตุ    รูปธาตุ    โสตธาตุ    ฆานธาตุ    คนฺธธาตุ   ชิวฺหาธาตุ
รสธาตุ     กายธาตุ     โผฏฺฐพฺพธาตุ    มโนวิญฺญาณธาตุ    ธมฺมธาตุ
กามธาตุยา  อุปปตฺติกฺขเณ  เอเตสํ  อิมา  เอกาทส ธาตุโย ปาตุภวนฺติ ฯ
กามธาตุยา  อุปปตฺติกฺขเณ  กสฺส  ทส  ธาตุโย  ปาตุภวนฺติ  โอป-
ปาติกานํ  เปตานํ     โอปปาติกานํ    อสุรานํ    โอปปาติกานํ    ติรจฺฉานคตานํ
