ผสฺโส  ฯ  ตตฺถ  กตมํ  ผสฺสปจฺจยาปิ  นามํ  เวทนากฺขนฺโธ สญฺญากฺขนฺโธ
สงฺขารกฺขนฺโธ     วิญฺญาณกฺขนฺโธ     อิทํ     วุจฺจติ     ผสฺสปจฺจยาปิ
นามํ   ฯเปฯ   เตน   วุจฺจติ   เอวเมตสฺส   เกวลสฺส   ทุกฺขกฺขนฺธสฺส
สมุทโย โหตีติ ฯ
	[๓๔๓]   ตสฺมึ  สมเย  อวิชฺชาปจฺจยา  สงฺขาโร  สงฺขารปจฺจยาปิ
อวิชฺชา     สงฺขารปจฺจยา     วิญฺญาณํ    วิญฺญาณปจฺจยาปิ    สงฺขาโร
วิญฺญาณปจฺจยา    นามรูปํ    นามรูปปจฺจยาปิ   วิญฺญาณํ   นามรูปปจฺจยา
ฉฏฺฐายตนํ      ฉฏฺฐายตนปจฺจยาปิ      นามรูปํ      ฉฏฺฐายตนปจฺจยา
ผสฺโส   ผสฺสปจฺจยาปิ  ฉฏฺฐายตนํ  ผสฺสปจฺจยา  เวทนา  เวทนาปจฺจยาปิ
ผสฺโส      เวทนาปจฺจยา      ตณฺหา     ตณฺหาปจฺจยาปิ     เวทนา
ตณฺหาปจฺจยา    อุปาทานํ   อุปาทานปจฺจยาปิ   ตณฺหา   อุปาทานปจฺจยา
ภโว    ภวปจฺจยา    ชาติ    ชาติปจฺจยา    ชรามรณํ    เอวเมตสฺส
เกวลสฺส ทุกฺขกฺขนฺธสฺส สมุทโย โหติ ฯ
	[๓๔๔]   ตตฺถ   กตมา   อวิชฺชา   ยํ  อญฺญาณํ  อทสฺสนํ  ฯเปฯ
อวิชฺชาลงฺคี   โมโห   อกุสลมูลํ  อยํ  วุจฺจติ  อวิชฺชา  ฯ  ตตฺถ  กตโม
อวิชฺชาปจฺจยา    สงฺขาโร   ยา   เจตนา   สญฺเจตนา   สญฺเจตยิตตฺตํ
อยํ   วุจฺจติ   อวิชฺชาปจฺจยา   สงฺขาโร  ตตฺถ  กตมา  สงฺขารปจฺจยาปิ
อวิชฺชา   ยํ   อญฺญาณํ   อทสฺสนํ  ฯเปฯ  อวิชฺชาลงฺคี  โมโห  อกุสลมูลํ
อยํ   วุจฺจติ   สงฺขารปจฺจยาปิ  อวิชฺชา  ฯ  ตตฺถ  กตมํ  สงฺขารปจฺจยา
วิญฺญาณํ   ยํ   จิตฺตํ   มโน   มานสํ   ฯเปฯ   ตชฺชา  มโนวิญฺญาณธาตุ
