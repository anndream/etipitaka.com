อตฺถิ   ปฏิจฺจสมุปฺปนฺนา   อรูปิโน   ธมฺมา   อิเม   ธมฺมา   อพฺยากตา
อิเมสุ    ธมฺเมสุ    ญาณํ    อตฺถปฏิสมฺภิทา   ยาย   นิรุตฺติยา   เตสํ
ธมฺมานํ  ปญฺญตฺติ  โหติ  ตตฺร  ธมฺมนิรุตฺตาภิลาเป  ญาณํ  นิรุตฺติปฏิสมฺภิทา
เยน     ญาเณน    ตานิ    ญาณานิ    ชานาติ    อิมานิ    ญาณานิ
อิทมตฺถโชตกานีติ    ญาเณสุ    ญาณํ    ปฏิภาณปฏิสมฺภิทา   ฯ   ติสฺโส
ปฏิสมฺภิทา    อตฺถปฏิสมฺภิทา    นิรุตฺติปฏิสมฺภิทา   ปฏิภาณปฏิสมฺภิทา   ฯ
กตเม     ธมฺมา     อพฺยากตา     ยสฺมึ     สมเย    กามาวจรสฺส
กุสลสฺส    กมฺมสฺส    กตตฺตา   อุปจิตตฺตา   วิปากา   มโนวิญฺญาณธาตุ
อุปฺปนฺนา      โหติ     โสมนสฺสสหคตา     ญาณสมฺปยุตฺตา     ฯเปฯ
โสมนสฺสสหคตา   ญาณสมฺปยุตฺตา   สสงฺขาเรน   ฯเปฯ  โสมนสฺสสหคตา
ญาณวิปฺปยุตฺตา       ฯเปฯ       โสมนสฺสสหคตา      ญาณวิปฺปยุตฺตา
สสงฺขาเรน  ฯเปฯ  อุเปกฺขาสหคตา ญาณสมฺปยุตฺตา ฯเปฯ อุเปกฺขาสหคตา
ญาณสมฺปยุตฺตา   สสงฺขาเรน   ฯเปฯ   อุเปกฺขาสหคตา   ญาณวิปฺปยุตฺตา
ฯเปฯ        อุเปกฺขาสหคตา       ญาณวิปฺปยุตฺตา       สสงฺขาเรน
รูปารมฺมณา   วา   ฯเปฯ   ธมฺมารมฺมณา   วา  ยํ  ยํ  วา  ปนารพฺภ
ตสฺมึ   สมเย   ผสฺโส   โหติ   ฯเปฯ  อวิกฺเขโป  โหติ  อิเม  ธมฺมา
อพฺยากตา   อิเมสุ   ธมฺเมสุ   ญาณํ   อตฺถปฏิสมฺภิทา   ยาย  นิรุตฺติยา
เตสํ    ธมฺมานํ    ปญฺญตฺติ   โหติ   ตตฺร   ธมฺมนิรุตฺตาภิลาเป   ญาณํ
นิรุตฺติปฏิสมฺภิทา    เยน   ญาเณน   ตานิ   ญาณานิ   ชานาติ   อิมานิ
ญาณานิ    อิทมตฺถโชตกานีติ    ญาเณสุ   ญาณํ   ปฏิภาณปฏิสมฺภิทา   ฯ
