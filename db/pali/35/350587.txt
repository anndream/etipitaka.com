สวิจารา  มโนวิญฺญาณธาตุ    สิยา    สวิตกฺกสวิจารา   สิยา   อวิตกฺก
วิจารมตฺตา  สิยา อวิตกฺกอวิจารา ฯ
	[๑๑๑๗]  ปญฺจนฺนํ  ขนฺธานํ  กติ  รูปา  กติ  อรูปา ฯเปฯ สตฺตนฺนํ
จิตฺตานํ   กติ   รูปา   กติ   อรูปา   ฯ   รูปกฺขนฺโธ   รูปํ  จตฺตาโร
ขนฺธา   อรูปา   ฯ   ทสายตนา   รูปา   มนายตนํ   อรูปํ  ธมฺมายตนํ
สิยา   รูปํ  สิยา  อรูปํ  ฯ  ทส  ธาตุโย  รูปา  สตฺต  ธาตุโย  อรูปา
ธมฺมธาตุ   สิยา  รูปา  สิยา  อรูปา  ฯ  ตีณิ  สจฺจา  อรูปา  ทุกฺขสจฺจํ
สิยา   รูปํ   สิยา   อรูปํ  ฯ  สตฺตินฺทฺริยา  รูปา  จุทฺทสินฺทฺริยา  อรูปา
ชีวิตินฺทฺริยํ  สิยา  รูปํ  สิยา  อรูปํ  ฯ   นว  เหตู อรูปา ฯ กพฬิงฺกาโร
อาหาโร   รูปํ   ตโย   อาหารา  อรูปา  ฯ  สตฺต  ผสฺสา  อรูปา  ฯ
สตฺต เวทนา สตฺต สญฺญา สตฺต เจตนา สตฺต จิตฺตา อรูปา ฯ
	[๑๑๑๘]  ปญฺจนฺนํ  ขนฺธานํ  กติ  โลกิยา  กติ  โลกุตฺตรา  ฯเปฯ
สตฺตนฺนํ   จิตฺตานํ   กติ   โลกิยา   กติ   โลกุตฺตรา   ฯ   รูปกฺขนฺโธ
โลกิโย   จตฺตาโร   ธนฺธา   สิยา   โลกิยา   สิยา   โลกุตฺตรา   ฯ
ทสายตนา  โลกิยา  เทฺว  อายตนา  สิยา  โลกิยา  สิยา  โลกุตฺตรา ฯ
โสฬส  ธาตุโย  โลกิยา  เทฺว  ธาตุโย  สิยา โลกิยา สิยา โลกุตฺตรา ฯ
เทฺว  สจฺจา  โลกิยา  เทฺว  สจฺจา  โลกุตฺตรา  ฯ  ทสินฺทฺริยา  โลกิยา
ตีณินฺทฺริยา   โลกุตฺตรา  นวินฺทฺริยา  สิยา  โลกิยา  สิยา  โลกุตฺตรา  ฯ
ตโย  อกุสลเหตู  โลกิยา  ฉ  เหตู  สิยา  โลกิยา  สิยา  โลกุตฺตรา ฯ
กพฬิงฺกาโร   อาหาโร   โลกิยา  ตโย  อาหารา  สิยา  โลกิยา  สิยา
