อตฺถิ   อกุสลา   อตฺถิ   อพฺยากตา  เอวํ  นววิเธน  สงฺขารกฺขนฺโธ  ฯ
ทสวิเธน  สงฺขารกฺขนฺโธ  จกฺขุสมฺผสฺสชา  เจตนา  ฯเปฯ  กายสมฺผสฺสชา
เจตนา    อตฺถิ   สุขสหคตา   อตฺถิ   ทุกฺขสหคตา   มโนธาตุสมฺผสฺสชา
เจตนา     มโนวิญฺญาณธาตุสมฺผสฺสชา     เจตนา     อตฺถิ     กุสลา
อตฺถิ อกุสลา อตฺถิ อพฺยากตา เอวํ ทสวิเธน สงฺขารกฺขนฺโธ ฯ
	[๖๕]   เอกวิเธน   สงฺขารกฺขนฺโธ   จิตฺตสมฺปยุตฺโต  ฯ  ทุวิเธน
สงฺขารกฺขนฺโธ  อตฺถิ  เหตุ  อตฺถิ  น  เหตุ  ฯ  ติวิเธน  สงฺขารกฺขนฺโธ
อตฺถิ  สุขาย  เวทนาย  สมฺปยุตฺโต  อตฺถิ  ทุกฺขาย  เวทนาย  สมฺปยุตฺโต
อตฺถิ    อทุกฺขมสุขาย   เวทนาย   สมฺปยุตฺโต   อตฺถิ   วิปาโก   อตฺถิ
วิปากธมฺมธมฺโม  อตฺถิ  เนววิปากนวิปากธมฺมธมฺโม อตฺถิ อุปาทินฺนุปาทานิโย
อตฺถิ       อนุปาทินฺนุปาทานิโย      อตฺถิ      อนุปาทินฺนานุปาทานิโย
อตฺถิ     สงฺกิลิฏฺฐสงฺกิเลสิโก    อตฺถิ    อสงฺกิลิฏฺฐสงฺกิเลสิโก    อตฺถิ
อสงฺกิลิฏฺฐาสงฺกิเลสิโก   อตฺถิ  สวิตกฺกสวิจาโร  อตฺถิ  อวิตกฺกวิจารมตฺโต
อตฺถิ   อวิตกฺกาวิจาโร   อตฺถิ   ปีติสหคโต   อตฺถิ   สุขสหคโต   อตฺถิ
อุเปกฺขาสหคโต    อตฺถิ    ทสฺสเนน    ปหาตพฺโพ    อตฺถิ   ภาวนาย
ปหาตพฺโพ    อตฺถิ   เนวทสฺสเนนนภาวนายปหาตพฺโพ   อตฺถิ   ทสฺสเนน
ปหาตพฺพเหตุโก   อตฺถิ  ภาวนาย  ปหาตพฺพเหตุโก  อตฺถิ  เนวทสฺสเนน-
*นภาวนายปหาตพฺพเหตุโก   อตฺถิ   อาจยคามิ   อตฺถิ  อปจยคามิ  อตฺถิ
เนวาจยคามินาปจยคามิ   อตฺถิ   เสกฺโข   อตฺถิ  อเสกฺโข  อตฺถิ  เนว
เสกฺโข   นาเสกฺโข   อตฺถิ  ปริตฺโต  อตฺถิ  มหคฺคโต  อตฺถิ  อปฺปมาโณ
อตฺถิ   ปริตฺตารมฺมโณ   อตฺถิ   มหคฺคตารมฺมโณ  อตฺถิ  อปฺปมาณารมฺมโณ
อตฺถิ    หีโน   อตฺถิ   มชฺฌิโม   อตฺถิ   ปณีโต   อตฺถิ   มิจฺฉตฺตนิยโต
อตฺถิ    สมฺมตฺตนิยโต    อตฺถิ   อนิยโต   อตฺถิ   มคฺคารมฺมโณ   อตฺถิ
มคฺคเหตุโก   อตฺถิ   มคฺคาธิปติ   อตฺถิ   อุปฺปนฺโน   อตฺถิ   อนุปฺปนฺโน
