	[๗๒๑]   จตฺตาริ   ฌานานิ   ปฐมํ   ฌานํ   ทุติยํ   ฌานํ  ตติยํ
ฌานํ จตุตฺถํ ฌานํ ฯ
	[๗๒๒]   ตตฺถ   กตมํ   ปฐมํ   ฌานํ   อิธ  ภิกฺขุ  ยสฺมึ  สมเย
โลกุตฺตรํ   ฌานํ   ภาเวติ   นิยฺยานิกํ  อปจยคามึ  ทิฏฺฐิคตานํ  ปหานาย
ปฐมาย   ภูมิยา   ปตฺติยา   วิวิจฺเจว   กาเมหิ   ฯเปฯ   ปฐมํ  ฌานํ
อุปสมฺปชฺช     วิหรติ     ทุกฺขาปฏิปทํ    ทนฺธาภิญฺญํ    ตสฺมึ    สมเย
ปญฺจงฺคิกํ   ฌานํ   โหติ  วิตกฺโก  วิจาโร  ปีติ  สุขํ  จิตสฺส  เอกคฺคตา
อิทํ วุจฺจติ ปฐมํ ฌานํ อวเสสา ธมฺมา ฌานสมฺปยุตฺตา ฯ
	[๗๒๓]   ตตฺถ   กตมํ   ทุติยํ   ฌานํ   อิธ  ภิกฺขุ  ยสฺมึ  สมเย
โลกุตฺตรํ   ฌานํ   ภาเวติ   นิยฺยานิกํ  อปจยคามึ  ทิฏฺฐิคตานํ  ปหานาย
ปฐมาย    ภูมิยา   ปตฺติยา   วิตกฺกวิจารานํ   วูปสมา   ฯเปฯ   ทุติยํ
ฌานํ    อุปสมฺปชฺช   วิหรติ   ทุกฺขาปฏิปทํ   ทนฺธาภิญฺญํ   ตสฺมึ   สมเย
ติวงฺคิกํ   ฌานํ   โหติ   ปีติ   สุขํ   จิตฺตสฺส   เอกคฺคตา  อิทํ  วุจฺจติ
ทุติยํ ฌานํ อวเสสา ธมฺมา ฌานสมฺปยุตฺตา ฯ
	[๗๒๔]   ตตฺถ   กตมํ   ตติยํ   ฌานํ   อิธ  ภิกฺขุ  ยสฺมึ  สมเย
โลกุตฺตรํ   ฌานํ   ภาเวติ   นิยฺยานิกํ  อปจยคามึ  ทิฏฺฐิคตานํ  ปหานาย
ปฐมาย   ภูมิยา   ปตฺติยา   ปีติยา   จ   วิราคา  ฯเปฯ  ตติยํ  ฌานํ
อุปสมฺปชฺช     วิหรติ     ทุกฺขาปฏิปทํ    ทนฺธาภิญฺญํ    ตสฺมึ    สมเย
ทุวงฺคิกํ    ฌานํ    โหติ    สุขํ   จิตฺตสฺส   เอกคฺคตา   อิทํ   วุจฺจติ
ตติยํ ฌานํ อวเสสา ธมฺมา ฌานสมฺปยุตฺตา ฯ
