ขนฺโธ  สงฺขารกฺขนฺโธ     วิญฺญาณกฺขนฺโธ     อิเม    วุจฺจนฺติ    อปริยาปนฺเน
จตฺตาโร    ขนฺธา    ฯ    ตตฺถ    กตมานิ    อปริยาปนฺเน    เทฺว
อายตนานิ    มนายตนํ    ธมฺมายตนํ   อิมานิ   วุจฺจนฺติ   อปริยาปนฺเน
เทฺว   อายตนานิ   ฯ   ตตฺถ   กตมานิ   อปริยาปนฺเน  เทฺว  ธาตุโย
มโนวิญฺญาณธาตุ    ธมฺมธาตุ    อิมา    วุจฺจนฺติ   อปริยาปนฺเน   เทฺว
ธาตุโย   ฯ   ตตฺถ   กตมานิ   อปริยาปนฺเน  เทฺว  สจฺจานิ  มคฺคสจฺจํ
นิโรธสจฺจํ   อิมานิ   วุจฺจนฺติ   อปริยาปนฺเน   เทฺว  สจฺจานิ  ฯ  ตตฺถ
กตมานิ     อปริยาปนฺเน    ทฺวาทสินฺทฺริยานิ    มนินฺทฺริยํ    ชีวิตินฺทฺริยํ
โสมนสฺสินฺทฺริยํ   อุเปกฺขินฺทฺริยํ  สทฺธินฺทฺริยํ  วิริยินฺทฺริยํ  สตินฺทฺริยํ
สมาธินฺทฺริยํ     ปญฺญินฺทฺริยํ     อนญฺญตญฺญสฺสามีตินฺทฺริยํ     อญฺญินฺทฺริยํ
อญฺญาตาวินฺทฺริยํ   อิมานิ   วุจฺจนฺติ   อปริยาปนฺเน   ทฺวาทสินฺทฺริยานิ  ฯ
ตตฺถ  กตเม  อปริยาปนฺเน  ฉ  เหตู ตโย กุสลเหตู ตโย อพฺยากตเหตู ฯ
ตตฺถ    กตเม    ตโย    กุสลเหตู    อโลโภ    กุสลเหตุ   อโทโส
กุสลเหตุ   อโมโห   กุสลเหตุ  อิเม  ตโย  กุสลเหตู  ฯ  ตตฺถ  กตเม
ตโย   อพฺยากตเหตู   กุสลานํ   ธมฺมานํ   วิปากโต   อโลโภ  อโทโส
อโมโห   อิเม   ตโย   อพฺยากตเหตู  ฯ  อิเม  วุจฺจนฺติ  อปริยาปนฺเน
ฉ   เหตู  ฯ  ตตฺถ  กตเม  อปริยาปนฺเน  ตโย  อาหารา  ผสฺสาหาโร
มโนสญฺเจตนาหาโร    วิญฺญาณาหาโร    อิเม   วุจฺจนฺติ   อปริยาปนฺเน
ตโย   อาหารา   ฯ   ตตฺถ   กตโม   อปริยาปนฺเน   เอโก   ผสฺโส
มโนวิญฺญาณธาตุสมฺผสฺโส   อยํ   วุจฺจติ  อปริยาปนฺเน  เอโก  ผสฺโส  ฯ
