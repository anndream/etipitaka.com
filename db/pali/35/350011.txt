ผสฺสชา  เจตนา อิเม วุจฺจนฺติ สงฺขารา ปจฺจุปฺปนฺนา ฯ
	[๒๒]  ตตฺถ  กตเม  สงฺขารา  อชฺฌตฺตา  เย สงฺขารา เตสํ เตสํ
สตฺตานํ  อชฺฌตฺตํ  ปจฺจตฺตํ  นิยกา  ปาฏิปุคฺคลิกา อุปาทินฺนา จกฺขุสมฺผสฺสชา
เจตนา     ฯเปฯ     มโนสมฺผสฺสชา     เจตนา    อิเม    วุจฺจนฺติ
สงฺขารา  อชฺฌตฺตา  ฯ  ตตฺถ  กตเม  สงฺขารา  พหิทฺธา  เย  สงฺขารา
เตสํ  เตสํ  ปรสตฺตานํ  ปรปุคฺคลานํ  อชฺฌตฺตํ ปจฺจตฺตํ นิยกา ปาฏิปุคฺคลิกา
อุปาทินฺนา     จกฺขุสมฺผสฺสชา     เจตนา     ฯเปฯ    มโนสมฺผสฺสชา
เจตนา อิเม วุจฺจนฺติ สงฺขารา พหิทฺธา ฯ
	[๒๓]  ตตฺถ  กตเม  สงฺขารา  โอฬาริกา สุขุมา อกุสลา สงฺขารา
โอฬาริกา   กุสลาพฺยากตา   สงฺขารา   สุขุมา   กุสลากุสลา  สงฺขารา
โอฬาริกา   อพฺยากตา  สงฺขารา  สุขุมา  ทุกฺขาย  เวทนาย  สมฺปยุตฺตา
สงฺขารา  โอฬาริกา  สุขาย  จ  อทุกฺขมสุขาย  จ  เวทนาหิ  สมฺปยุตฺตา
สงฺขารา  สุขุมา  สุขทุกฺขาหิ  เวทนาหิ  สมฺปยุตฺตา  สงฺขารา  โอฬาริกา
อทุกฺขมสุขาย   เวทนาย   สมฺปยุตฺตา   สงฺขารา   สุขุมา  อสมาปนฺนสฺส
สงฺขารา   โอฬาริกา  สมาปนฺนสฺส  สงฺขารา  สุขุมา  สาสวา  สงฺขารา
โอฬาริกา   อนาสวา   สงฺขารา  สุขุมา  เต  เต  วา  ปน  สงฺขาเร
อุปาทาย อุปาทาย สงฺขารา โอฬาริกา สุขุมา ทฏฺฐพฺพา ฯ
	[๒๔]   ตตฺถ  กตเม  สงฺขารา  หีนา  ปณีตา  อกุสลา  สงฺขารา
หีนา   กุสลาพฺยากตา   สงฺขารา   ปณีตา  กุสลากุสลา  สงฺขารา  หีนา
อพฺยาตตา   สงฺขารา   ปณีตา  ทุกฺขาย  เวทนาย  สมฺปยุตฺตา  สงฺขารา
