อุปปตฺติกฺขเณ   กสฺส   อปรานิ   นวินฺทฺริยานิ   ปาตุภวนฺติ  โอปปาติกานํ
เปตานํ  โอปปาติกานํ  อสุรานํ  โอปปาติกานํ  ติรจฺฉานคตานํ  เนรยิกานํ
ปริปุณฺณายตนานํ    อุปปตฺติกฺขเณ   นวินฺทฺริยานิ   ปาตุภวนฺติ   จกฺขุนฺทฺริยํ
โสตินฺทฺริยํ     ฆานินฺทฺริยํ     ชิวฺหินฺทฺริยํ    กายินฺทฺริยํ    มนินฺทฺริยํ
อิตฺถินฺทฺริยํ  วา  ปุริสินฺทฺริยํ วา ชีวิตินฺทฺริยํ อุเปกฺขินฺทฺริยํ กามธาตุยา
อุปปตฺติกฺขเณ     เอเตสํ    อิมานิ    นวินฺทฺริยานิ    ปาตุภวนฺติ    ฯ
กามธาตุยา  อุปปตฺติกฺขเณ  กสฺส  อฏฺฐินฺทฺริยานิ  ปาตุภวนฺติ  โอปปาติกานํ
เปตานํ     โอปปาติกานํ    อสุรานํ    โอปปาติกานํ    ติรจฺฉานคตานํ
เนรยิกานํ  ชจฺจนฺธานํ  อุปปตฺติกฺขเณ  อฏฺฐินฺทฺริยานิ  ปาตุภวนฺติ โสตินฺทฺริยํ
ฆานินฺทฺริยํ    ชิวฺหินฺทฺริยํ    กายินฺทฺริยํ    มนินฺทฺริยํ    อิตฺถินฺทฺริยํ
วา    ปุริสินฺทฺริยํ    วา    ชีวิตินฺทฺริยํ    อุเปกฺขินฺทฺริยํ    กามธาตุยา
อุปปตฺติกฺขเณ  เอเตสํ  อิมานิ  อฏฺฐินฺทฺริยานิ  ปาตุภวนฺติ  ฯ  กามธาตุยา
อุปปตฺติกฺขเณ   กสฺส   อปรานิ   อฏฺฐินฺทฺริยานิ  ปาตุภวนฺติ  โอปปาติกานํ
เปตานํ     โอปปาติกานํ    อสุรานํ    โอปปาติกานํ    ติรจฺฉานคตานํ
เนรยิกานํ    ชจฺจพธิรานํ    อุปปตฺติกฺขเณ    อฏฺฐินฺทฺริยานิ   ปาตุภวนฺติ
จกฺขุนฺทฺริยํ     ฆานินฺทฺริยํ    ชิวฺหินฺทฺริยํ    กายินฺทฺริยํ    มนินฺทฺริยํ
อิตฺถินฺทฺริยํ  วา  ปุริสินฺทฺริยํ วา ชีวิตินฺทฺริยํ อุเปกฺขินฺทฺริยํ กามธาตุยา
อุปปตฺติกฺขเณ  เอเตสํ  อิมานิ  อฏฺฐินฺทฺริยานิ  ปาตุภวนฺติ  ฯ  กามธาตุยา
อุปปตฺติกฺขเณ     กสฺส     สตฺตินฺทฺริยานิ    ปาตุภวนฺติ    โอปปาติกานํ
เปตานํ  โอปปาติกานํ  อสุรานํ  โอปปาติกานํ  ติรจฺฉานคตานํ  เนรยิกานํ
