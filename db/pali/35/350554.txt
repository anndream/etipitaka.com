สพฺเพสํ    ปญฺจกฺขนฺธา    ปาตุภวนฺติ    ฯ   กสฺสจิ   เอกาทสายตนานิ
ปาตุภวนฺติ    กสฺสจิ    ทสายตนานิ    ปาตุภวนฺติ    กสฺสจิ    อปรานิ
ทสายตนานิ    ปาตุภวนฺติ    กสฺสจิ   นวายตนานิ   ปาตุภวนฺติ   กสฺสจิ
สตฺตายตนานิ   ปาตุภวนฺติ   ฯ   กสฺสจิ   เอกาทส  ธาตุโย  ปาตุภวนฺติ
กสฺสจิ    ทส   ธาตุโย   ปาตุภวนฺติ   กสฺสจิ   อปรา   ทส   ธาตุโย
ปาตุภวนฺติ    กสฺสจิ    นว    ธาตุโย    ปาตุภวนฺติ    กสฺสจิ   สตฺต
ธาตุโย   ปาตุภวนฺติ   ฯ   สพฺเพสํ   เอกํ  สจฺจํ  ปาตุภวติ  ฯ  กสฺสจิ
จุทฺทสินฺทฺริยานิ     ปาตุภวนฺติ    กสฺสจิ    เตรสินฺทฺริยานิ    ปาตุภวนฺติ
กสฺสจิ   อปรานิ   เตรสินฺทฺริยานิ   ปาตุภวนฺติ   กสฺสจิ  ทฺวาทสินฺทฺริยานิ
ปาตุภวนฺติ    กสฺสจิ    ทสินฺทฺริยานิ   ปาตุภวนฺติ   กสฺสจิ   นวินฺทฺริยานิ
ปาตุภวนฺติ    กสฺสจิ    อปรานิ    นวินฺทฺริยานิ    ปาตุภวนฺติ    กสฺสจิ
อฏฺฐินฺทฺริยานิ   ปาตุภวนฺติ   กสฺสจิ   อปรานิ   อฏฺฐินฺทฺริยานิ  ปาตุภวนฺติ
กสฺสจิ      สตฺตินฺทฺริยานิ      ปาตุภวนฺติ     กสฺสจิ     ปญฺจินฺทฺริยานิ
ปาตุภวนฺติ   กสฺสจิ   จตฺตารินฺทฺริยานิ   ปาตุภวนฺติ   ฯ   กสฺสจิ   ตโย
เหตู   ปาตุภวนฺติ   กสฺสจิ   เทฺว   เหตู   ปาตุภวนฺติ  เกจิ  อเหตุกา
ปาตุภวนฺติ   ฯ   สพฺเพสํ   จตฺตาโร  อาหารา  ปาตุภวนฺติ  ฯ  สพฺเพสํ
เอโก   ผสฺโส   ปาตุภวติ  ฯ  สพฺเพสํ  เอกา  เวทนา  เอกา  สญฺญา
เอกา เจตนา เอกํ จิตฺตํ ปาตุภวติ ฯ
	[๑๐๙๖]  กามธาตุยา  อุปปตฺติกฺขเณ  สพฺเพสํ  กตเม  ปญฺจกฺ
ขนฺธา  ปาตุภวนฺติ     รูปกฺขนฺโธ     ฯเปฯ     วิญฺญาณกฺขนฺโธ    กาม-
