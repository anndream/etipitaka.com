กตมํ    รูปํ    อนิทสฺสนํ    อปฺปฏิฆํ   ธมฺมายตนปริยาปนฺนํ   อิตฺถินฺทฺริยํ
ฯเปฯ   กพฬิงฺกาโร   อาหาโร   อิทํ   วุจฺจติ  รูปํ  อนิทสฺสนํ  อปฺปฏิฆํ
ธมฺมายตนปริยาปนฺนํ   ฯ   ตตฺถ   กตมา   อสงฺขตา   ธาตุ  ราคกฺขโย
โทสกฺขโย   โมหกฺขโย   อยํ   วุจฺจติ  อสงฺขตา  ธาตุ  ฯ  อิทํ  วุจฺจติ
ธมฺมายตนํ ฯ
		     อภิธมฺมภาชนียํ ฯ
	[๑๐๑]   ทฺวาทสายตนานิ  จกฺขายตนํ  รูปายตนํ  ฯเปฯ  มนายตนํ
ธมฺมายตนํ   ฯ   ทฺวาทสนฺนํ  อายตนานํ  กติ  กุสลา  กติ  อกุสลา  กติ
อพฺยากตา ฯเปฯ กติ สรณา กติ อรณา ฯ
	[๑๐๒]   ทสายตนา   อพฺยากตา  ทฺวายตนา  สิยา  กุสลา  สิยา
อกุสลา  สิยา  อพฺยากตา  ฯ  ทสายตนา  น  วตฺตพฺพา  สุขาย เวทนาย
สมฺปยุตฺตาติปิ   ทุกฺขาย  เวทนาย  สมฺปยุตฺตาติปิ  อทุกฺขมสุขาย  เวทนาย
สมฺปยุตฺตาติปิ   มนายตนํ   สิยา   สุขาย   เวทนาย   สมฺปยุตฺตํ   สิยา
ทุกฺขาย   เวทนาย   สมฺปยุตฺตํ  สิยา  อทุกฺขมสุขาย  เวทนาย  สมฺปยุตฺตํ
ธมฺมายตนํ   สิยา  สุขาย  เวทนาย  สมฺปยุตฺตํ  สิยา  ทุกฺขาย  เวทนาย
สมฺปยุตฺตํ   สิยา   อทุกฺขมสุขาย  เวทนาย  สมฺปยุตฺตํ  สิยา  น  วตฺตพฺพํ
สุขาย    เวทนาย   สมฺปยุตฺตนฺติปิ   ทุกฺขาย   เวทนาย   สมฺปยุตฺตนฺติปิ
อทุกฺขมสุขาย  เวทนาย สมฺปยุตฺตนฺติปิ ทสายตนา เนววิปากนวิปากธมฺมธมฺมา
ทฺวายตนา     สิยา     วิปากา     สิยา    วิปากธมฺมธมฺมา    สิยา
เนววิปากนวิปากธมฺมธมฺมา     ฯ     ปญฺจายตนา    อุปาทินฺนุปาทานิยา
