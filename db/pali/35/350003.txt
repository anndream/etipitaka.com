ปน รูปํ อุปาทาย อุปาทาย รูปํ หีนํ ปณีตํ ทฏฺฐพฺพํ ฯ
	[๗]   ตตฺถ   กตมํ   รูปํ  ทูเร  อิตฺถินฺทฺริยํ  ฯเปฯ  กพฬิงฺกาโร
อาหาโร   ยํ   วา   ปนญฺญมฺปิ   อตฺถิ   รูปํ   อนาสนฺเน  อนุปกฺกฏฺเฐ
ทูเร   อสนฺติเก  อิทํ  วุจฺจติ  รูปํ  ทูเร  ฯ  ตตฺถ  กตมํ  รูปํ  สนฺติเก
จกฺขายตนํ   ฯเปฯ   โผฏฺฐพฺพายตนํ   ยํ   วา   ปนญฺญมฺปิ   อตฺถิ  รูปํ
อาสนฺเน   อุปกฺกฏฺเฐ   อวิทูเร  สนฺติเก  อิทํ  วุจฺจติ  รูปํ  สนฺติเก  ฯ
ตํ ตํ วา ปน รูปํ อุปาทาย อุปาทาย รูปํ ทูเร สนฺติเก ทฏฺฐพฺพํ ฯ
	[๘]    ตตฺถ    กตโม    เวทนากฺขนฺโธ    ยากาจิ    เวทนา
อตีตานาคตปจฺจุปฺปนฺนา  อชฺฌตฺตา วา พหิทฺธา วา โอฬาริกา วา สุขุมา วา
หีนา  วา  ปณีตา  วา  ยา  ทูเร  สนฺติเก  วา  ตเทกชฺฌํ อภิสญฺญูหิตฺวา
อภิสงฺขิปิตฺวา อยํ วุจฺจติ เวทนากฺขนฺโธ ฯ
	[๙]  ตตฺถ  กตมา  เวทนา  อตีตา  ยา  เวทนา  อตีตา นิรุทฺธา
วิคตา    วิปริณตา    อตฺถงฺคตา   อพฺภตฺถงฺคตา   อุปฺปชฺชิตฺวา   วิคตา
อตีตา  อตีตํเสน  สงฺคหิตา  สุขา  เวทนา  ทุกฺขา  เวทนา  อทุกฺขมสุขา
เวทนา    อยํ    วุจฺจติ    เวทนา    อตีตา    ฯ    ตตฺถ   กตมา
เวทนา  อนาคตา  ยา  เวทนา  อชาตา  อภูตา  อสญฺชาตา  อนิพฺพตฺตา
อนภินิพฺพตฺตา     อปาตุภูตา     อนุปฺปนฺนา    อสมุปฺปนฺนา    อนุฏฺฐิตา
อสมุฏฺฐิตา   อนาคตา   อนาคตํเสน   สงฺคหิตา   สุขา  เวทนา  ทุกฺขา
เวทนา   อทุกฺขมสุขา   เวทนา   อยํ   วุจฺจติ   เวทนา  อนาคตา  ฯ
ตตฺถ   กตมา   เวทนา   ปจฺจุปฺปนฺนา   ยา   เวทนา   ชาตา   ภูตา
