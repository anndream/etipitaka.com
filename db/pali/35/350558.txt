อุปปตฺติกฺขเณ    สพฺเพสํ    กตมํ   เอกํ   สจฺจํ   ปาตุภวติ   ทุกฺขสจฺจํ
กามธาตุยา   อุปปตฺติกฺขเณ   สพฺเพสํ   อิทํ   เอกํ  สจฺจํ  ปาตุภวติ  ฯ
กามธาตุยา  อุปปตฺติกฺขเณ  กสฺส  จุทฺทสินฺทฺริยานิ  ปาตุภวนฺติ กามาวจรานํ
เทวานํ        สเหตุกานํ        ญาณสมฺปยุตฺตานํ       อุปปตฺติกฺขเณ
จุทฺทสินฺทฺริยานิ    ปาตุภวนฺติ    จกฺขุนฺทฺริยํ    โสตินฺทฺริยํ   ฆานินฺทฺริยํ
ชิวฺหินฺทฺริยํ  กายินฺทฺริยํ  มนินฺทฺริยํ  อิตฺถินฺทฺริยํ  วา ปุริสินฺทฺริยํ วา
ชีวิตินฺทฺริยํ    โสมนสฺสินฺทฺริยํ   วา   อุเปกฺขินฺทฺริยํ   วา   สทฺธินฺทฺริยํ
วิริยินฺทฺริยํ     สตินฺทฺริยํ     สมาธินฺทฺริยํ     ปญฺญินฺทฺริยํ    กามธาตุยา
อุปปตฺติกฺขเณ  เอเตสํ  อิมานิ  จุทฺทสินฺทฺริยานิ  ปาตุภวนฺติ  ฯ กามธาตุยา
อุปปตฺติกฺขเณ     กสฺส    เตรสินฺทฺริยานิ    ปาตุภวนฺติ    กามาวจรานํ
เทวานํ        สเหตุกานํ        ญาณวิปฺปยุตฺตานํ       อุปปตฺติกฺขเณ
เตรสินฺทฺริยานิ     ปาตุภวนฺติ    จกฺขุนฺทฺริยํ    โสตินฺทฺริยํ    ฆานินฺทฺริยํ
ชิวฺหินฺทฺริยํ  กายินฺทฺริยํ  มนินฺทฺริยํ  อิตฺถินฺทฺริยํ  วา ปุริสินฺทฺริยํ วา
ชีวิตินฺทฺริยํ    โสมนสฺสินฺทฺริยํ   วา   อุเปกฺขินฺทฺริยํ   วา   สทฺธินฺทฺริยํ
วิริยินฺทฺริยํ  สตินฺทฺริยํ สมาธินฺทฺริยํ กามธาตุยา อุปปตฺติกฺขเณ เอเตสํ อิมานิ
เตรสินฺทฺริยานิ    ปาตุภวนฺติ    ฯ   กามธาตุยา   อุปปตฺติกฺขเณ   กสฺส
อปรานิ     เตรสินฺทฺริยานิ     ปาตุภวนฺติ    ปฐมกปฺปิกานํ    มนุสฺสานํ
สเหตุกานํ   ญาณสมฺปยุตฺตานํ   อุปปตฺติกฺขเณ   เตรสินฺทฺริยานิ  ปาตุภวนฺติ
จกฺขุนฺทฺริยํ    โสตินฺทฺริยํ    ฆานินฺทฺริยํ    ชิวฺหินฺทฺริยํ    กายินฺทฺริยํ
มนินฺทฺริยํ    ชีวิตินฺทฺริยํ    โสมนสฺสินฺทฺริยํ    วา   อุเปกฺขินฺทฺริยํ   วา
