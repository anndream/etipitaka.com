อทสฺสนํ    ฯเปฯ    อวิชฺชาลงฺคี    โมโห    อกุสลมูลํ   อิทํ   วุจฺจติ
อสมฺปชญฺญํ   ฯ   ตตฺถ  กตโม  เจตโส  วิกฺเขโป  ยํ  จิตฺตสฺส  อุทฺธจฺจํ
อวูปสโม   เจตโส   วิกฺเขโป   ภนฺตตฺตํ  จิตฺตสฺส  อยํ  วุจฺจติ  เจตโส
วิกฺเขโป ฯ
	[๙๖๐]   ตตฺถ   กตโม   อโยนิโส  มนสิกาโร  อนิจฺเจ  นิจฺจนฺติ
อโยนิโส   มนสิกาโร   ทุกฺเข   สุขนฺติ   อโยนิโส  มนสิกาโร  อนตฺตนิ
อตฺตาติ   อโยนิโส   มนสิกาโร   อสุเภ   สุภนฺติ  อโยนิโส  มนสิกาโร
สจฺจวิปฺปฏิกูเลน    วา   จิตฺตสฺส   อาวชฺชนา   อนาวชฺชนา   อาโภโค
สมนฺนาหาโร    มนสิกาโร   อยํ   วุจฺจติ   อโยนิโส   มนสิกาโร   ฯ
ตตฺถ   กตมา   กุมฺมคฺคเสวนา   ตตฺถ   กตโม   กุมฺมคฺโค   มิจฺฉาทิฏฺฐิ
มิจฺฉาสงฺกปฺโป  มิจฺฉาวาจา  มิจฺฉากมฺมนฺโต  มิจฺฉาอาชีโว  มิจฺฉาวายาโม
มิจฺฉาสติ      มิจฺฉาสมาธิ      อยํ     วุจฺจติ     กุมฺมคฺโค     ยา
อิมสฺส   กุมฺมคฺคสฺส   เสวนา   นิเสวนา   สํเสวนา   ภชนา  สมฺภชนา
ภตฺติ    สมฺภตฺติ    ตํสมฺปวงฺกตา    อยํ   วุจฺจติ   กุมฺมคฺคเสวนา   ฯ
ตตฺถ   กตมํ   เจตโส   ลีนตฺตํ   ยา   จิตฺตสฺส  อกลฺยตา  อกมฺมญฺญตา
โอลียนา   สลฺลียนา   ลีนํ   ลียนา   ลียิตตฺตํ   ถีนํ   ถียนา   ถียิตตฺตํ
จิตฺตสฺส อิทํ วุจฺจติ เจตโส ลีนตฺตํ ฯ
		         ติกํ ฯ
	[๙๖๑]   ตตฺถ   กตเม  จตฺตาโร  อาสวา  กามาสโว  ภวาสโว
ทิฏฺฐาสโว   อวิชฺชาสโว   ฯ   ตตฺถ   กตโม  กามาสโว  โย  กาเมสุ
