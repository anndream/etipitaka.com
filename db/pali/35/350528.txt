สงฺขตเมตํ    อยมหมสฺมีติ    สงฺขตเมตํ    ภวิสฺสนฺติ   สงฺขตเมตํ   รูปี
ภวิสฺสนฺติ   สงฺขตเมตํ   อรูปี   ภวิสฺสนฺติ   สงฺขตเมตํ   สญฺญี  ภวิสฺสนฺติ
สงฺขตเมตํ     อสญฺญี     ภวิสฺสนฺติ     สงฺขตเมตํ     เนวสญฺญีนาสญฺญี
ภวิสฺสนฺติ สงฺขตเมตํ อิมานิ นว สงฺขตานิ ฯ
		         นวกํ ฯ
	[๑๐๒๖]  ตตฺถ  กตมานิ  ทส  กิเลสวตฺถูนิ  โลโภ  โทโส  โมโห
มาโน   ทิฏฺฐิ   วิจิกิจฺฉา   ถีนํ   อุทฺธจฺจํ   อหิริกํ   อโนตฺตปฺปํ  อิมานิ
ทส กิเลสวตฺถูนิ ฯ
	[๑๐๒๗]   ตตฺถ  กตมานิ  ทส  อาฆาตวตฺถูนิ  อนตฺถํ  เม  อจรีติ
อาฆาโต   ชายติ   อนตฺถํ   เม  จรตีติ  อาฆาโต  ชายติ  อนตฺถํ  เม
จริสฺสตีติ   อาฆาโต   ชายติ   ปิยสฺส   เม   มนาปสฺส   อนตฺถํ  อจริ
อนตฺถํ   จรติ   อนตฺถํ   จริสฺสตีติ   อาฆาโต   ชายติ   อปฺปิยสฺส  เม
อมนาปสฺส   อตฺถํ   อจริ   อตฺถํ   จรติ   อตฺถํ   จริสฺสตีติ   อาฆาโต
ชายติ    อฏฺฐาเน    วา    ปน    อาฆาโต   ชายติ   อิมานิ   ทส
อาฆาตวตฺถูนิ ฯ
	[๑๐๒๘]    ตตฺถ   กตเม   ทส   อกุสลกมฺมปถา   ปาณาติปาโต
อทินฺนาทานํ   กาเมสุมิจฺฉาจาโร   มุสาวาโท   ปิสุณา   วาจา   ผรุสา
วาจา   สมฺผปฺปลาโป   อภิชฺฌา   พฺยาปาโท   มิจฺฉาทิฏฺฐิ   อิเม   ทส
อกุสลกมฺมปถา ฯ
	[๑๐๒๙]   ตตฺถ   กตมานิ   ทส   สญฺโญชนานิ  กามราคสญฺโญชนํ
