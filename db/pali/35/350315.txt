สิยา  อนุปฺปนฺนา  สิยา  อุปฺปาทิโน  สิยา  อตีตา  สิยา  อนาคตา  สิยา
ปจฺจุปฺปนฺนา    น    วตฺตพฺพา    อตีตารมฺมณาติปิ    อนาคตารมฺมณาติปิ
ปจฺจุปฺปนฺนารมฺมณาติปิ    สิยา    อชฺฌตฺตา    สิยา    พหิทฺธา    สิยา
อชฺฌตฺตพหิทฺธา พหิทฺธารมฺมณา อนิทสฺสนอปฺปฏิฆา ฯ
	[๕๖๖]  ธมฺมวิจยสมฺโพชฺฌงฺโค  เหตุ  ฉ  โพชฺฌงฺคา  น  เหตู  ฯ
สเหตุกา    เหตุสมฺปยุตฺตา    ฯ   ธมฺมวิจยสมฺโพชฺฌงฺโค   เหตุ   เจว
สเหตุโก  จ  ฉ  โพชฺฌงฺคา  น  วตฺตพฺพา  เหตู  เจว  สเหตุกา  จาติ
สเหตุกา เจว น จ เหตู ฯ ธมฺมวิจยสมฺโพชฺฌงฺโค เหตุ เจว เหตุสมฺปยุตฺโต
จ    ฉ    โพชฺฌงฺคา   น   วตฺตพฺพา   เหตู   เจว   เหตุสมฺปยุตฺตา
จาติ   เหตุสมฺปยุตฺตา  เจว  น  จ  เหตู  ฯ  ฉ  โพชฺฌงฺคา  น  เหตู
สเหตุกา   ธมฺมวิจยสมฺโพชฺฌงฺโค   น   วตฺตพฺโพ  น  เหตุ  สเหตุโกติปิ
น เหตุ อเหตุโกติปิ ฯ
	[๕๖๗]    สปฺปจฺจยา   สงฺขตา   อนิทสฺสนา   อปฺปฏิฆา   อรูปา
โลกุตฺตรา   เกนจิ  วิญฺเญยฺยา  เกนจิ  น  วิญฺเญยฺยา  ฯ  โน  อาสวา
อนาสวา   อาสววิปฺปยุตฺตา   น   วตฺตพฺพา   อาสวา   เจว   สาสวา
จาติปิ  สาสวา  เจว  โน  จ  อาสวาติปิ  น  วตฺตพฺพา  อาสวา  เจว
อาสวสมฺปยุตฺตา   จาติปิ   อาสวสมฺปยุตฺตา   เจว   โน  จ  อาสวาติปิ
อาสววิปฺปยุตฺตอนาสวา   ฯ  โน  สญฺโญชนา  ฯเปฯ  โน  คนฺถา  ฯเปฯ
โน  โอฆา  ฯเปฯ  โน  โยคา  ฯเปฯ โน นีวรณา ฯเปฯ โน ปรามาสา
ฯเปฯ   สารมฺมณา   โน  จิตฺตา  เจตสิกา  จิตฺตสมฺปยุตฺตา  จิตฺต-
