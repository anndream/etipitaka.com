สมฺปยุตฺตา  ปญฺญา      สุขสหคตา      ปญฺญา      อุเปกฺขาสมฺปยุตฺตา     ปญฺญา
อุเปกฺขาสหคตา ปญฺญา ฯ
	[๘๑๒]   ตีสุ   ภูมีสุ   กุสเล  ปญฺญา  อาจยคามินี  ปญฺญา  จตูสุ
มคฺเคสุ   ปญฺญา   อปจยคามินี   ปญฺญา   จตูสุ   ภูมีสุ   วิปาเก   ตีสุ
ภูมีสุ กิริยาพฺยากเต ปญฺญา เนวอาจยคามินีนอปจยคามินี ปญฺญา ฯ
	[๘๑๓]   จตูสุ   มคฺเคสุ   ตีสุ   ผเลสุ  ปญฺญา  เสกฺขา  ปญฺญา
อุปริฏฺฐิเม   อรหตฺตผเล   ปญฺญา   อเสกฺขา  ปญฺญา  ตีสุ  ภูมีสุ  กุสเล
ตีสุ  ภูมีสุ  วิปาเก  ตีสุ  ภูมีสุ กิริยาพฺยากเต ปญฺญา เนวเสกฺขานาเสกฺขา
ปญฺญา ฯ
	[๘๑๔]    กามาวจรกุสลาพฺยากเต    ปญฺญา    ปริตฺตา   ปญฺญา
รูปาวจรารูปาวจรกุสลาพฺยากเต  ปญฺญา  มหคฺคตา  ปญฺญา  จตูสุ  มคฺเคสุ
จตูสุ ผเลสุ ปญฺญา อปฺปมาณา ปญฺญา ฯ
	[๘๑๕]   ตตฺถ   กตมา   ปริตฺตารมฺมณา  ปญฺญา  ปริตฺเต  ธมฺเม
อารพฺภ   ยา   อุปฺปชฺชติ  ปญฺญา  ปชานนา  ฯเปฯ  อโมโห  ธมฺมวิจโย
สมฺมาทิฏฺฐิ   อยํ   วุจฺจติ   ปริตฺตารมฺมณา   ปญฺญา   ฯ   ตตฺถ  กตมา
มหคฺคตารมฺมณา   ปญฺญา   มหคฺคเต   ธมฺเม   อารพฺภ   ยา  อุปฺปชฺชติ
ปญฺญา    ปชานนา    ฯเปฯ   อโมโห   ธมฺมวิจโย   สมฺมาทิฏฺฐิ   อยํ
วุจฺจติ   มหคฺคตารมฺมณา   ปญฺญา   ฯ   ตตฺถ  กตมา  อปฺปมาณารมฺมณา
ปญฺญา    อปฺปมาเณ    ธมฺเม    อารพฺภ    ยา    อุปฺปชฺชติ   ปญฺญา
ปชานนา    ฯเปฯ    อโมโห   ธมฺมวิจโย   สมฺมาทิฏฺฐิ   อยํ   วุจฺจติ
