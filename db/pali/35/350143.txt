ปฏิปทาย สมฺปยุตฺตา ฯ
	[๑๙๖]   ตตฺถ   กตโม   ทุกฺขสมุทโย   ตณฺหา  จ  อวเสสา  จ
กิเลสา   อวเสสา   จ  อกุสลา  ธมฺมา  ตีณิ  จ  กุสลมูลานิ  สาสวานิ
อวเสสา จ สาสวา กุสลา ธมฺมา อยํ วุจฺจติ ทุกฺขสมุทโย ฯ
	[๑๙๗]   ตตฺถ   กตมํ   ทุกฺขํ   สาสวา   กุสลากุสลานํ  ธมฺมานํ
วิปากา  เย  จ  ธมฺมา  กิริยา  เนว  กุสลา นากุสลา น จ กมฺมวิปากา
สพฺพญฺจ รูปํ อิทํ วุจฺจติ ทุกฺขํ ฯ
	[๑๙๘]   ตตฺถ   กตโม   ทุกฺขนิโรโธ  ตณฺหาย  จ  อวเสสานญฺจ
กิเลสานํ   อวเสสานญฺจ   อกุสลานํ   ธมฺมานํ   ติณฺณนฺนญฺจ   กุสลมูลานํ
สาสวานํ   อวเสสานญฺจ   สาสวานํ   กุสลานํ   ธมฺมานํ   ปหานํ   อยํ
วุจฺจติ ทุกฺขนิโรโธ ฯ
	[๑๙๙]   ตตฺถ   กตมา   ทุกฺขนิโรธคามินี   ปฏิปทา   อิธ  ภิกฺขุ
ยสฺมึ  สมเย  โลกุตฺตรํ  ฌานํ  ภาเวติ  นิยฺยานิกํ  อปจยคามึ  ทิฏฺฐิคตานํ
ปหานาย   ปฐมาย   ภูมิยา   ปตฺติยา  วิวิจฺเจว  กาเมหิ  ฯเปฯ  ปฐมํ
ฌานํ    อุปสมฺปชฺช   วิหรติ   ทุกฺขาปฏิปทํ   ทนฺธาภิญฺญํ   ตสฺมึ   สมเย
อฏฺฐงฺคิโก    มคฺโค    โหติ   สมฺมาทิฏฺฐิ   ฯเปฯ   สมฺมาสมาธิ   อยํ
วุจฺจติ   ทุกฺขนิโรธคามินี   ปฏิปทา  อวเสสา  ธมฺมา  ทุกฺขนิโรธคามินิยา
ปฏิปทาย สมฺปยุตฺตา ฯ
	[๒๐๐]    จตฺตาริ   สจฺจานิ   ทุกฺขํ   ทุกฺขสมุทโย   ทุกฺขนิโรโธ
ทุกฺขนิโรธคามินี ปฏิปทา ฯ
