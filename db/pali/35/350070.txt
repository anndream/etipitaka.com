ชิวฺหาสมฺผสฺสปจฺจยา       ฯเปฯ       กายสมฺผสฺสปจฺจยา      ฯเปฯ
มโนสมฺผสฺสปจฺจยา   วิญฺญาณกฺขนฺโธ   อตฺถิ  กุสโล  อตฺถิ  อกุสโล  อตฺถิ
อพฺยากโต   อตฺถิ   กามาวจโร   อตฺถิ   รูปาวจโร  อตฺถิ  อรูปาวจโร
อตฺถิ    อปริยาปนฺโน    จกฺขุวิญฺญาณํ    ฯเปฯ    มโนวิญฺญาณํ    เอวํ
พหุวิเธน    วิญฺญาณกฺขนฺโธ    ฯ   อปโรปิ   พหุวิเธน   วิญฺญาณกฺขนฺโธ
จกฺขุสมฺผสฺสปจฺจยา   วิญฺญาณกฺขนฺโธ   อตฺถิ  สุขาย  เวทนาย  สมฺปยุตฺโต
อตฺถิ     ทุกฺขาย     เวทนาย    สมฺปยุตฺโต    อตฺถิ    อทุกฺขมสุขาย
เวทนาย  สมฺปยุตฺโต  ฯเปฯ  อตฺถิ  อชฺฌตฺตารมฺมโณ  อตฺถิ พหิทฺธารมฺมโณ
อตฺถิ      อชฺฌตฺตพหิทฺธารมฺมโณ      อตฺถิ      กามาวจโร     อตฺถิ
รูปาวจโร   อตฺถิ   อรูปาวจโร  อตฺถิ  อปริยาปนฺโน  โสตสมฺผสฺสปจฺจยา
ฯเปฯ       ฆานสมฺผสฺสปจฺจยา       ฯเปฯ      ชิวฺหาสมฺผสฺสปจฺจยา
ฯเปฯ   กายสมฺผสฺสปจฺจยา   ฯเปฯ   มโนสมฺผสฺสปจฺจยา  วิญฺญาณกฺขนฺโธ
อตฺถิ       อชฺฌตฺตารมฺมโณ      อตฺถิ      พหิทฺธารมฺมโณ      อตฺถิ
อชฺฌตฺตพหิทฺธารมฺมโณ    อตฺถิ   กามาวจโร   อตฺถิ   รูปาวจโร   อตฺถิ
อรูปาวจโร   อตฺถิ   อปริยาปนฺโน   จกฺขุวิญฺญาณํ   ฯเปฯ   มโนวิญฺญาณํ
เอวํ พหุวิเธน วิญฺญาณกฺขนฺโธ ฯ
		  อยํ วุจฺจติ วิญฺญาณกฺขนฺโธ ฯ
		     อภิธมฺมภาชนียํ ฯ
	[๘๔]   ปญฺจกฺขนฺธา   รูปกฺขนฺโธ   เวทนากฺขนฺโธ   สญฺญากฺขนฺโธ
สงฺขารกฺขนฺโธ   วิญฺญาณกฺขนฺโธ   ฯ   ปญฺจนฺนํ   ขนฺธานํ   กติ   กุสลา
