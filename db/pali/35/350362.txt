อุปสมฺปชฺช   วิหรติ   ปฐวีกสิณํ   ตสฺมึ   สมเย   ผสฺโส   โหติ  ฯเปฯ
อวิกฺเขโป    โหติ    อิเม    ธมฺมา   กุสลา   ตสฺเสว   รูปาวจรสฺส
กุสลสฺส   กมฺมสฺส   กตตฺตา   อุปจิตตฺตา   วิปากํ   วิวิจฺเจว   กาเมหิ
ฯเปฯ   ปฐมํ   ฌานํ   อุปสมฺปชฺช   วิหรติ   ปฐวีกสิณํ   ตสฺมึ   สมเย
ปญฺจงฺคิกํ    ฌานํ    โหติ    วิตกฺโก   วิจาโร   ปีติ   สุขํ   จิตฺตสฺส
เอกคฺคตา     อิทํ     วุจฺจติ    ปฐมํ    ฌานํ    อวเสสา    ธมฺมา
ฌานสมฺปยุตฺตา   ฯ   ตตฺถ  กตมํ  ทุติยํ  ฌานํ  อิธ  ภิกฺขุ  ยสฺมึ  สมเย
รูปูปปตฺติยา   มคฺคํ   ภาเวติ   วิตกฺกวิจารานํ   วูปสมา   ฯเปฯ  ทุติยํ
ฌานํ   อุปสมฺปชฺช   วิหรติ   ปฐวีกสิณํ   ตสฺมึ   สมเย   ผสฺโส   โหติ
ฯเปฯ   อวิกฺเขโป   โหติ   อิเม  ธมฺมา  กุสลา  ตสฺเสว  รูปาวจรสฺส
กุสลสฺส    กมฺมสฺส    กตตฺตา    อุปจิตตฺตา    วิปากํ   วิตกฺกวิจารานํ
วูปสมา   ฯเปฯ   ทุติยํ   ฌานํ   ฯเปฯ   ตติยํ   ฌานํ  ฯเปฯ  จตุตฺถํ
ฌานํ    ฯเปฯ    ปฐมํ    ฌานํ   ฯเปฯ   ปญฺจมํ   ฌานํ   อุปสมฺปชฺช
วิหรติ   ปฐวีกสิณํ   ตสฺมึ   สมเย   ทุวงฺคิกํ   ฌานํ   โหติ   อุเปกฺขา
จิตฺตสฺส   เอกคฺคตา   อิทํ   วุจฺจติ   ปญฺจมํ   ฌานํ   อวเสสา  ธมฺมา
ฌานสมฺปยุตฺตา    ฯเปฯ    อิธ   ภิกฺขุ   ยสฺมึ   สมเย   อรูปูปปตฺติยา
มคฺคํ    ภาเวติ   สพฺพโส   อากิญฺจญฺญายตนํ   สมติกฺกมฺม   เนวสญฺญา-
*นาสญฺญายตนสญฺญาสหคตํ    สุขสฺส    จ    ปหานา    ฯเปฯ   จตุตฺถํ
ฌานํ    อุปสมฺปชฺช    วิหรติ   ตสฺมึ   สมเย   ผสฺโส   โหติ   ฯเปฯ
อวิกฺเขโป    โหติ    อิเม   ธมฺมา   กุสลา   ตสฺเสว   อรูปาวจรสฺส
