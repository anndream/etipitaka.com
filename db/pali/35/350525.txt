สตฺตโม  ปุริสโทโส  ฯ  ปุน  จ  ปรํ  ภิกฺขู  ภิกฺขุํ  อาปตฺติยา  โจเทนฺติ
โส   ภิกฺขุ   ภิกฺขูหิ  อาปตฺติยา  โจทิยมาโน  เอวมาห  กินฺนุโข  ตุมฺเห
อายสฺมนฺโต   อติพาฬฺหํ   มยิ   พฺยาวฏา   อิทานาหํ   สิกฺขํ  ปจฺจกฺขาย
หีนายาวตฺติสฺสามีติ   โส   สิกฺขํ   ปจฺจกฺขาย  หีนายาวตฺติตฺวา  เอวมาห
อิทานิ   โข   ตุมฺเห   อายสฺมนฺโต   อตฺตมนา   โหถาติ  อยํ  อฏฺฐโม
ปุริสโทโส อิเม อฏฺฐ ปุริสโทสา ฯ
	[๑๐๑๘]   ตตฺถ   กตเม   อฏฺฐ  อสญฺญิวาทา  รูปี  อตฺตา  โหติ
อโรโค    ปรมฺมรณาติ    อสญฺญีติ    นํ   ปญฺญาเปนฺติ   อรูปี   อตฺตา
โหติ    อโรโค   ปรมฺมรณาติ   อสญฺญีติ   นํ   ปญฺญาเปนฺติ   รูปี   จ
อรูปี   จ  อตฺตา  โหติ  อโรโค  ปรมฺมรณาติ  อสญฺญีติ  นํ  ปญฺญาเปนฺติ
เนว   รูปี   นารูปี   อตฺตา   โหติ  อโรโค  ปรมฺมรณาติ  อสญฺญีติ  นํ
ปญฺญาเปนฺติ   อนฺตวา   อตฺตา   โหติ   อโรโค   ปรมฺมรณาติ  อสญฺญีติ
นํ    ปญฺญาเปนฺติ    อนนฺตวา   อตฺตา   โหติ   อโรโค   ปรมฺมรณาติ
อสญฺญีติ    นํ    ปญฺญาเปนฺติ    อนฺตวา   จ   อนนฺตวา   จ   อตฺตา
โหติ   อโรโค   ปรมฺมรณาติ   อสญฺญีติ   นํ   ปญฺญาเปนฺติ   เนวนฺตวา
นานนฺตวา    อตฺตา    โหติ    อโรโค    ปรมฺมรณาติ   อสญฺญีติ   นํ
ปญฺญาเปนฺติ อิเม อฏฺฐ อสญฺญิวาทา ฯ
	[๑๐๑๙]    ตตฺถ    กตเม   อฏฺฐ   เนวสญฺญินาสญฺญิวาทา   รูปี
อตฺตา     โหติ     อโรโค    ปรมฺมรณาติ    เนวสญฺญีนาสญฺญีติ    นํ
ปญฺญาเปนฺติ  อรูปี  อตฺตา  โหติ  อโรโค  ปรมฺมรณาติ  เนวสญฺญีนา-
