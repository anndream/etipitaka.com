อรูปาวจโร อตฺถิ อปริยาปนฺโน โสตสมฺผสฺสปจฺจยา ฯเปฯ ฆานสมฺผสฺสปจฺจยา
ฯเปฯ       ชิวฺหาสมฺผสฺสปจฺจยา       ฯเปฯ      กายสมฺผสฺสปจฺจยา
ฯเปฯ    มโนสมฺผสฺสปจฺจยา    เวทนากฺขนฺโธ   อตฺถิ   อชฺฌตฺตารมฺมโณ
อตฺถิ      พหิทฺธารมฺมโณ     อตฺถิ     อชฺฌตฺตพหิทฺธารมฺมโณ     อตฺถิ
กามาวจโร   อตฺถิ   รูปาวจโร  อตฺถิ  อรูปาวจโร  อตฺถิ  อปริยาปนฺโน
จกฺขุสมฺผสฺสชา  เวทนา  ฯเปฯ  มโนสมฺผสฺสชา  เวทนา  เอวํ  พหุวิเธน
เวทนากฺขนฺโธ ฯ
		 อยํ วุจฺจติ เวทนากฺขนฺโธ ฯ
		 ตตฺถ กตโม สญฺญากฺขนฺโธ
	[๕๔]   เอกวิเธน   สญฺญากฺขนฺโธ   ผสฺสสมฺปยุตฺโต   ฯ  ทุวิเธน
สญฺญากฺขนฺโธ  อตฺถิ  สเหตุโก  อตฺถิ  อเหตุโก  ฯ  ติวิเธน สญฺญากฺขนฺโธ
อตฺถิ  กุสโล  อตฺถิ  อกุสโล  อตฺถิ  อพฺยากโต ฯ จตุพฺพิเธน สญฺญากฺขนฺโธ
อตฺถิ    กามาวจโร    อตฺถิ   รูปาวจโร   อตฺถิ   อรูปาวจโร   อตฺถิ
อปริยาปนฺโน   ฯ   ปญฺจวิเธน   สญฺญากฺขนฺโธ  อตฺถิ  สุขินฺทฺริยสมฺปยุตฺโต
อตฺถิ    ทุกฺขินฺทฺริยสมฺปยุตฺโต    อตฺถิ    โสมนสฺสินฺทฺริยสมฺปยุตฺโต   อตฺถิ
โทมนสฺสินฺทฺริยสมฺปยุตฺโต   อตฺถิ   อุเปกฺขินฺทฺริยสมฺปยุตฺโต   ฯ   ฉพฺพิเธน
สญฺญากฺขนฺโธ     จกฺขุสมฺผสฺสชา     สญฺญา    โสตสมฺผสฺสชา    สญฺญา
ฆานสมฺผสฺสชา    สญฺญา    ชิวฺหาสมฺผสฺสชา    สญฺญา    กายสมฺผสฺสชา
สญฺญา   มโนสมฺผสฺสชา   สญฺญา   เอวํ   ฉพฺพิเธน   สญฺญากฺขนฺโธ   ฯ
สตฺตวิเธน   สญฺญากฺขนฺโธ  จกฺขุสมฺผสฺสชา  สญฺญา  ฯเปฯ  กายสม-
