รูปกฺขนฺโธ     นีวรณวิปฺปยุตฺตนีวรณิโย     จตฺตาโร     ขนฺธา    สิยา
นีวรณวิปฺปยุตฺตนีวรณิยา  สิยา  นีวรณวิปฺปยุตฺตอนีวรณิยา  สิยา  น วตฺตพฺพา
นีวรณวิปฺปยุตฺตนีวรณิยาติปิ นีวรณวิปฺปยุตฺตอนีวรณิยาติปิ ฯ
	[๙๒]   จตฺตาโร   ขนฺธา  โน  ปรามาสา  สงฺขารกฺขนฺโธ  สิยา
ปรามาโส    สิยา    โน    ปรามาโส   ฯ   รูปกฺขนฺโธ   ปรามฏฺโฐ
จตฺตาโร   ขนฺธา   สิยา  ปรามฏฺฐา  สิยา  อปรามฏฺฐา  ฯ  รูปกฺขนฺโธ
ปรามาสวิปฺปยุตฺโต    ตโย   ขนฺธา   สิยา   ปรามาสสมฺปยุตฺตา   สิยา
ปรามาสวิปฺปยุตฺตา    สงฺขารกฺขนฺโธ   สิยา   ปรามาสสมฺปยุตฺโต   สิยา
ปรามาสวิปฺปยุตฺโต     สิยา    น    วตฺตพฺโพ    ปรามาสสมฺปยุตฺโตติปิ
ปรามาสวิปฺปยุตฺโตติปิ   ฯ   รูปกฺขนฺโธ   น  วตฺตพฺโพ  ปรามาโส  เจว
ปรามฏฺโฐ   จาติ   ปรามฏฺโฐ  เจว  โน  จ  ปรามาโส  ตโย  ขนฺธา
น   วตฺตพฺพา   ปรามาสา   เจว   ปรามฏฺฐา  จาติ  สิยา  ปรามฏฺฐา
เจว   โน   จ  ปรามาสา  สิยา  น  วตฺตพฺพา  ปรามฏฺฐา  เจว  โน
จ   ปรามาสาติ   สงฺขารกฺขนฺโธ   สิยา   ปรามาโส  เจว  ปรามฏฺโฐ
จ   สิยา   ปรามฏฺโฐ   เจว  โน  จ  ปรามาโส  สิยา  น  วตฺตพฺโพ
ปรามาโส   เจว   ปรามฏฺโฐ   จาติปิ   ปรามฏฺโฐ   เจว   โน   จ
ปรามาโสติปิ    ฯ   รูปกฺขนฺโธ   ปรามาสวิปฺปยุตฺตปรามฏฺโฐ   จตฺตาโร
ขนฺธา  สิยา  ปรามาสวิปฺปยุตฺตปรามฏฺฐา สิยา ปรามาสวิปฺปยุตฺตอปรามฏฺฐา
สิยา        น        วตฺตพฺพา        ปรามาสวิปฺปยุตฺตปรามฏฺฐาติปิ
ปรามาสวิปฺปยุตฺตอปรามฏฺฐาติปิ ฯ
