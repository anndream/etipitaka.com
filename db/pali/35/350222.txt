ฉฏฺฐายตนํ     ฉฏฺฐายตนปจฺจยา     ผสฺโส     ผสฺสปจฺจยา    เวทนา
เวทนาปจฺจยา    ตณฺหา    ตณฺหาปจฺจยา   อธิโมกฺโข   อธิโมกฺขปจฺจยา
ภโว    ภวปจฺจยา    ชาติ    ชาติปจฺจยา    ชรามรณํ    เอวเมตสฺส
เกวลสฺส ทุกฺขกฺขนฺธสฺส สมุทโย โหติ ฯเปฯ
	[๓๕๒]   กตเม   ธมฺมา   อกุสลา   ยสฺมึ  สมเย  อกุสลํ  จิตฺตํ
อุปฺปนฺนํ   โหติ   โทมนสฺสสหคตํ   ปฏิฆสมฺปยุตฺตํ   ฯเปฯ  โทมนสฺสสหคตํ
ปฏิฆสมฺปยุตฺตํ    สสงฺขาเรน    รูปารมฺมณํ   วา   ฯเปฯ   ธมฺมารมฺมณํ
วา    ยํ    ยํ    วา    ปนารพฺภ    ตสฺมึ   สมเย   อวิชฺชาปจฺจยา
สงฺขาโร   สงฺขารปจฺจยา   วิญฺญาณํ   วิญฺญาณปจฺจยา  นามํ  นามปจฺจยา
ฉฏฺฐายตนํ        ฉฏฺฐายตนปจฺจยา        ผสฺโส        ผสฺสปจฺจยา
เวทนา   เวทนาปจฺจยา  ปฏิฆํ  ปฏิฆปจฺจยา  อธิโมกฺโข  อธิโมกฺขปจฺจยา
ภโว    ภวปจฺจยา    ชาติ    ชาติปจฺจยา    ชรามรณํ    เอวเมตสฺส
เกวลสฺส ทุกฺขกฺขนฺธสฺส สมุทโย โหติ ฯ
	[๓๕๓]   ตตฺถ   กตมา   อวิชฺชา   ยํ  อญฺญาณํ  อทสฺสนํ  ฯเปฯ
อวิชฺชาลงฺคี   โมโห   อกุสลมูลํ   อยํ   วุจฺจติ   อวิชฺชา  ฯเปฯ  ตตฺถ
กตมา   ผสฺสปจฺจยา   เวทนา   ยํ   เจตสิกํ   อสาตํ   เจตสิกํ  ทุกฺขํ
เจโตสมฺผสฺสชํ   อสาตํ  ทุกฺขํ  เวทยิตํ  เจโตสมฺผสฺสชา  อสาตา  ทุกฺขา
เวทนา  อยํ  วุจฺจติ  ผสฺสปจฺจยา  เวทนา  ฯ  ตตฺถ กตมํ เวทนาปจฺจยา
ปฏิฆํ    โย    จิตฺตสฺส    อาฆาโต    ปฏิฆาโต    ฯเปฯ    จณฺฑิกฺกํ
อสฺสุโรโป    อนตฺตมนตา    จิตฺตสฺส    อิทํ    วุจฺจติ   เวทนาปจฺจยา
