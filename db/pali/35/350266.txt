ภิกฺขุ   อชฺฌตฺตพหิทฺธา   จิตฺเต  จิตฺตานุปสฺสี  วิหรติ  อาตาปี  สมฺปชาโน
สติมา วิเนยฺย โลเก อภิชฺฌาโทมนสฺสํ ฯ
	[๔๔๘]   อนุปสฺสีติ   ฯเปฯ   วิหรตีติ   ฯเปฯ  อาตาปีติ  ฯเปฯ
สมฺปชาโนติ  ฯเปฯ  สติมาติ  ฯเปฯ  วิเนยฺย โลเก อภิชฺฌาโทมนสฺสนฺติ ฯ
ตตฺถ     กตโม     โลโก     ตํเยว     จิตฺตํ     โลโก    ปญฺจปิ
อุปาทานกฺขนฺธา   โลโก  อยํ  วุจฺจติ  โลโก  ฯ  ตตฺถ  กตมา  อภิชฺฌา
โย  ราโค  สาราโค  ฯเปฯ  จิตฺตสฺส  สาราโค  อยํ  วุจฺจติ อภิชฺฌา ฯ
ตตฺถ  กตมํ  โทมนสฺสํ  ยํ  เจตสิกํ  อสาตํ  เจตสิกํ  ทุกฺขํ เจโตสมฺผสฺสชํ
อสาตํ     ทุกฺขํ     เวทยิตํ     เจโตสมฺผสฺสชา    อสาตา    ทุกฺขา
เวทนา   อิทํ   วุจฺจติ   โทมนสฺสํ   ฯ   อิติ   อยญฺจ  อภิชฺฌา  อิทญฺจ
โทมนสฺสํ   อิมมฺหิ   โลเก   วินีตา   โหนฺติ   ปฏิวินีตา  สนฺตา  สมิตาจ
วูปสนฺตา    อตฺถงฺคตา    อพฺภตฺถงฺคตา   อปฺปิตา   พฺยปฺปิตา   โสสิตา
วิโสสิตา พฺยนฺตีกตา เตน วุจฺจติ วิเนยฺย โลเก อภิชฺฌาโทมนสฺสนฺติ ฯ
		  จิตฺตานุปสฺสนานิทฺเทโส ฯ
	[๔๔๙]   กถญฺจ   ภิกฺขุ   อชฺฌตฺตํ   ธมฺเมสุ  ธมฺมานุปสฺสี  วิหรติ
อิธ   ภิกฺขุ   สนฺตํ   วา   อชฺฌตฺตํ   กามจฺฉนฺทํ   อตฺถิ   เม  อชฺฌตฺตํ
กามจฺฉนฺโทติ    ปชานาติ   อสนฺตํ   วา   อชฺฌตฺตํ   กามจฺฉนฺทํ   นตฺถิ
เม    อชฺฌตฺตํ    กามจฺฉนฺโทติ    ปชานาติ   ยถา   จ   อนุปฺปนฺนสฺส
กามจฺฉนฺทสฺส    อุปฺปาโท    โหติ    ตญฺจ    ปชานาติ    ยถา    จ
