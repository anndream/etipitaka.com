สมฺโพชฺฌงฺโค ฯ  โส      ตถาสมาหิตํ     จิตฺตํ     สาธุกํ     อชฺฌุเปกฺขิตา     โหติ
อยํ วุจฺจติ อุเปกฺขาสมฺโพชฺฌงฺโค ฯ
	[๕๔๔]   สตฺต  โพชฺฌงฺคา  สติสมฺโพชฺฌงฺโค  ธมฺมวิจยสมฺโพชฺฌงฺโค
วิริยสมฺโพชฺฌงฺโค         ปีติสมฺโพชฺฌงฺโค         ปสฺสทฺธิสมฺโพชฺฌงฺโค
สมาธิสมฺโพชฺฌงฺโค อุเปกฺขาสมฺโพชฺฌงฺโค ฯ
	[๕๔๕]   ตตฺถ   กตโม  สติสมฺโพชฺฌงฺโค  อตฺถิ  อชฺฌตฺตํ  ธมฺเมสุ
สติ   อตฺถิ   พหิทฺธา   ธมฺเมสุ   สติ   ฯ   ยทปิ   อชฺฌตฺตํ   ธมฺเมสุ
สติ    ตทปิ    สติสมฺโพชฺฌงฺโค    อภิญฺญาย    สมฺโพธาย   นิพฺพานาย
สํวตฺตติ   ฯ   ยทปิ   พหิทฺธา   ธมฺเมสุ   สติ   ตทปิ  สติสมฺโพชฺฌงฺโค
อภิญฺญาย สมฺโพธาย นิพฺพานาย สํวตฺตติ ฯ
	[๕๔๖]   ตตฺถ   กตโม   ธมฺมวิจยสมฺโพชฺฌงฺโค   อตฺถิ   อชฺฌตฺตํ
ธมฺเมสุ    ปวิจโย    อตฺถิ   พหิทฺธา   ธมฺเมสุ   ปวิจโย   ฯ   ยทปิ
อชฺฌตฺตํ      ธมฺเมสุ      ปวิจโย     ตทปิ     ธมฺมวิจยสมฺโพชฺฌงฺโค
อภิญฺญาย   สมฺโพธาย   นิพฺพานาย  สํวตฺตติ  ฯ  ยทปิ  พหิทฺธา  ธมฺเมสุ
ปวิจโย     ตทปิ     ธมฺมวิจยสมฺโพชฺฌงฺโค     อภิญฺญาย    สมฺโพธาย
นิพฺพานาย สํวตฺตติ ฯ
	[๕๔๗]   ตตฺถ   กตโม   วิริยสมฺโพชฺฌงฺโค   อตฺถิ  กายิกํ  วิริยํ
อตฺถิ   เจตสิกํ   วิริยํ  ฯ  ยทปิ  กายิกํ  วิริยํ  ตทปิ  วิริยสมฺโพชฺฌงฺโค
อภิญฺญาย    สมฺโพธาย    นิพฺพานาย    สํวตฺตติ   ฯ   ยทปิ   เจตสิกํ
วิริยํ    ตทปิ    วิริยสมฺโพชฺฌงฺโค   อภิญฺญาย   สมฺโพธาย   นิพฺพานาย
