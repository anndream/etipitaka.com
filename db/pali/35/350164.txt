ฺปคฺคาโห  วิริยํ     วิริยินฺทฺริยํ     วิริยพลํ     สมฺมาวายาโม     อิทํ    วุจฺจติ
วิริยินฺทฺริยํ   ฯ   ตตฺถ   กตมํ   สตินฺทฺริยํ   ยา  สติ  อนุสฺสติ  ปฏิสฺสติ
สติ   สรณตา   ธารณตา   อปิลาปนตา   อสมฺมุสนตา   สติ   สตินฺทฺริยํ
สติพลํ   สมฺมาสติ   อิทํ  วุจฺจติ  สตินฺทฺริยํ  ฯ  ตตฺถ  กตมํ  สมาธินฺทฺริยํ
ยา    จิตฺตสฺส    ฐิติ    สณฺฐิติ    อวฏฺฐิติ   อวิสาหาโร   อวิกฺเขโป
อวิสาหฏมานสตา   สมโถ   สมาธินฺทฺริยํ   สมาธิพลํ   สมฺมาสมาธิ   อิทํ
วุจฺจติ    สมาธินฺทฺริยํ    ฯ   ตตฺถ   กตมํ   ปญฺญินฺทฺริยํ   ยา   ปญฺญา
ปชานนา   วิจโย   ปวิจโย   ฯเปฯ   อโมโห   ธมฺมวิจโย  สมฺมาทิฏฺฐิ
อิทํ วุจฺจติ ปญฺญินฺทฺริยํ ฯ
	[๒๔๑]    ตตฺถ    กตมํ    อนญฺญตญฺญสฺสามีตินฺทฺริยํ   ยา   เตสํ
ธมฺมานํ    อญฺญาตานํ   อทิฏฺฐานํ   อปฺปตฺตานํ   อวิทิตานํ   อสจฺฉิกตานํ
สจฺฉิกิริยาย   ปญฺญา   ปชานนา  ฯเปฯ  อโมโห  ธมฺมวิจโย  สมฺมาทิฏฺฐิ
ธมฺมวิจยสมฺโพชฺฌงฺโค     มคฺคงฺคํ     มคฺคปริยาปนฺนํ     อิทํ    วุจฺจติ
อนญฺญตญฺญสฺสามีตินฺทฺริยํ    ฯ    ตตฺถ   กตมํ   อญฺญินฺทฺริยํ   ยา   เตสํ
ธมฺมานํ   ญาตานํ   ทิฏฺฐานํ   ปตฺตานํ  วิทิตานํ  สจฺฉิกตานํ  สจฺฉิกิริยาย
ปญฺญา     ปชานนา     ฯเปฯ    อโมโห    ธมฺมวิจโย    สมฺมาทิฏฺฐิ
ธมฺมวิจยสมฺโพชฺฌงฺโค     มคฺคงฺคํ     มคฺคปริยาปนฺนํ     อิทํ    วุจฺจติ
อญฺญินฺทฺริยํ   ฯ   ตตฺถ   กตมํ  อญฺญาตาวินฺทฺริยํ  ยา  เตสํ  อญฺญาตาวีนํ
ธมฺมานํ    อญฺญา   ปญฺญา   ปชานนา    ฯเปฯ   อโมโห   ธมฺม
วิจโย  สมฺมาทิฏฺฐิ      ธมฺมวิจยสมฺโพชฺฌงฺโค      มคฺคงฺคํ      มคฺคปริยาปนฺนํ
