ยสฺมึ   สมเย   กามาวจรํ   กุสลํ  จิตฺตํ  อุปฺปนฺนํ  โหติ  โสมนสฺสสหคตํ
ญาณสมฺปยุตฺตํ    หีนํ    มชฺฌิมํ   ปณีตํ   ฉนฺทาธิปเตยฺยํ   วิริยาธิปเตยฺยํ
จิตฺตาธิปเตยฺยํ    วีมํสาธิปเตยฺยํ   ฉนฺทาธิปเตยฺยํ   หีนํ   มชฺฌิมํ   ปณีตํ
วิริยาธิปเตยฺยํ   หีนํ   มชฺฌิมํ   ปณีตํ  จิตฺตาธิปเตยฺยํ  หีนํ  มชฺฌิมํ  ปณีตํ
วีมํสาธิปเตยฺยํ   หีนํ   มชฺฌิมํ   ปณีตํ   ปาณาติปาตา  วิรมนฺตสฺส  ผสฺโส
ฯเปฯ   ปคฺคาโห   อวิกฺเขโป   อิทํ   วุจฺจติ   ปาณาติปาตา   เวรมณี
สิกฺขาปทํ   ฯ   ตตฺถ   กตมํ   ปาณาติปาตา   เวรมณี  สิกฺขาปทํ  ยสฺมึ
สมเย    กามาวจรํ    กุสลํ   จิตฺตํ   อุปฺปนฺนํ   โหติ   โสมนสฺสสหคตํ
ญาณสมฺปยุตฺตํ    สสงฺขาเรน    ฯเปฯ    โสมนสฺสสหคตํ   ญาณวิปฺปยุตฺตํ
ฯเปฯ  โสมนสฺสสหคตํ  ญาณวิปฺปยุตฺตํ  สสงฺขาเรน  ฯเปฯ  อุเปกฺขาสหคตํ
ญาณสมฺปยุตฺตํ        ฯเปฯ        อุเปกฺขาสหคตํ       ญาณสมฺปยุตฺตํ
สสงฺขาเรน  ฯเปฯ  อุเปกฺขาสหคตํ  ญาณวิปฺปยุตฺตํ  ฯเปฯ  อุเปกฺขาสหคตํ
ญาณวิปฺปยุตฺตํ    สสงฺขาเรน    หีนํ    มชฺฌิมํ    ปณีตํ   ฉนฺทาธิปเตยฺยํ
วิริยาธิปเตยฺยํ        จิตฺตาธิปเตยฺยํ        ฉนฺทาธิปเตยฺยํ       หีนํ
มชฺฌิมํ    ปณีตํ   วิริยาธิปเตยฺยํ   หีนํ   มชฺฌิมํ   ปณีตํ   จิตฺตาธิปเตยฺยํ
หีนํ   มชฺฌิมํ   ปณีตํ   ปาณาติปาตา   วิรมนฺตสฺส   ยา   ตสฺมึ   สมเย
ปาณาติปาตา    อารติ    วิรติ   ปฏิวิรติ   เวรมณี   อกิริยา   อกรณํ
อนชฺฌาปตฺติ   เวลาอนติกฺกโม   เสตุฆาโต   อิทํ   วุจฺจติ  ปาณาติปาตา
เวรมณี   สิกฺขาปทํ   อวเสสา   ธมฺมา   เวรมณิยา  สมฺปยุตฺตา  ฯเปฯ
อวเสสา  ธมฺมา  เจตนาย  สมฺปยุตฺตา  ฯเปฯ  ผสฺโส  ฯเปฯ  ปคฺคาโห
