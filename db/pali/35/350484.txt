ฐปนา    สณฺฐปนา    อนุสํสนฺทนา   อนุปฺปพนฺธนา   ทฬฺหีกมฺมํ   โกธสฺส
อยํ วุจฺจติ อุปนาโห ฯ
	[๙๐๙]   ตตฺถ  กตโม  มกฺโข  โย  มกฺโข  มกฺขิยนา  มกฺขิยิตตฺตํ
นิฏฺฐุริยํ   นิฏฺฐุริยกมฺมํ   อยํ   วุจฺจติ  มกฺโข  ฯ  ตตฺถ  กตโม  ปลาโส
โย   ปลาโส   ปลาสายนา   ปลาสายิตตฺตํ   ปลาสาหาโร  วิวาทฏฺฐานํ
ยุคคฺคาโห อปฺปฏินิสฺสคฺโค อยํ วุจฺจติ ปลาโส ฯ
	[๙๑๐]    ตตฺถ   กตมา   อิสฺสา   ยา   ปรลาภสกฺการครุการ-
*มานนวนฺทนปูชนาสุ   อิสฺสา   อิสฺสายนา   อิสฺสายิตตฺตํ  อุสูยา  อุสูยนา
อุสูยิตตฺตํ   อยํ   วุจฺจติ   อิสฺสา   ฯ   ตตฺถ   กตมํ   มจฺฉริยํ   ปญฺจ
มจฺฉริยานิ    อาวาสมจฺฉริยํ    กุลมจฺฉริยํ    ลาภมจฺฉริยํ   วณฺณมจฺฉริยํ
ธมฺมมจฺฉริยํ   ยํ   เอวรูปํ  มจฺเฉรํ  มจฺฉรายนา  มจฺฉรายิตตฺตํ  เววิจฺฉํ
กทริยํ กฏุกญฺจุกตา อคฺคหิตตฺตํ จิตฺตสฺส อิทํ วุจฺจติ มจฺฉริยํ ฯ
	[๙๑๑]   ตตฺถ   กตมา   มายา   อิเธกจฺโจ   กาเยน  ทุจฺจริตํ
จริตฺวา   วาจาย   ทุจฺจริตํ   จริตฺวา   มนสา  ทุจฺจริตํ  จริตฺวา  ตสฺส
ปฏิจฺฉาทนเหตุ   ปาปิกํ   อิจฺฉํ   ปณิทหติ   มา   มํ   ชญฺญาติ   อิจฺฉติ
มา   มํ   ชญฺญาติ   สงฺกปฺปติ  มา  มํ  ชญฺญาติ  วาจํ  ภาสติ  มา  มํ
ชญฺญาติ    กาเยน    ปรกฺกมติ   ยา   เอวรูปา   มายา   มายาวิตา
อจฺจาสรา    วญฺจนา   นิกติ   วิกีรณา   ปริหรณา   คุหนา   ปริคุหนา
ฉาทนา     ปริจฺฉาทนา     อนุตฺตานีกมฺมํ    อนาวิกมฺมํ    โวจฺฉาทนา
ปาปกิริยา   อยํ   วุจฺจติ  มายา  ฯ  ตตฺถ  กตมํ  สาเถยฺยํ  อิเธกจฺโจ
