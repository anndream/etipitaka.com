กตมํ   จิตฺตํ   ยํ   จิตฺตํ  มโน  มานสํ  ฯเปฯ  ตชฺชา  มโนวิญฺญาณธาตุ
อิทํ   วุจฺจติ   จิตฺตํ   ฯ   อิทํ   จิตฺตํ   อิมาย  กรุณาย  สหคตํ  โหติ
สหชาตํ   สํสฏฺฐํ   สมฺปยุตฺตํ  เตน  วุจฺจติ  กรุณาสหคเตน  เจตสาติ  ฯ
เอกํ   ทิสนฺติ   ปุรตฺถิมํ   วา   ทิสํ   ปจฺฉิมํ   วา   ทิสํ  อุตฺตรํ  วา
ทิสํ  ทกฺขิณํ  วา  ทิสํ  อุทฺธํ  วา  อโธ  วา  ติริยํ  วา  วิทิสํ  วา  ฯ
ผริตฺวาติ    ผริตฺวา    อธิมุจฺจิตฺวา    ฯ    วิหรตีติ   อิริยติ   วตฺตติ
ปาเลติ   ยเปติ   ยาเปติ   จรติ   วิหรติ   เตน  วุจฺจติ  วิหรตีติ  ฯ
ตถา   ทุติยนฺติ   ยเถว   เอกํ   ทิสํ   ตถา   ทุติยํ  ทิสํ  ตถา  ตติยํ
ทิสํ   ตถา   จตุตฺถํ  ทิสํ  ตถา  อุทฺธํ  ตถา  อโธ  ตถา  ติริยํ   ตถา
วิทิสํ   ฯ   สพฺพธิ   สพฺพตฺตตาย   สพฺพาวนฺตํ   โลกนฺติ  สพฺเพน  สพฺพํ
สพฺพถา    สพฺพํ    อเสสํ    นิสฺเสสํ   ปริยาทาย   วจนเมตํ   สพฺพธิ
สพฺพตฺตตาย   สพฺพาวนฺตํ   โลกนฺติ   ฯ  กรุณาสหคเตน  เจตสาติ  ตตฺถ
กตมา    กรุณา    ยา    สตฺเตสุ   กรุณา   กรุณายนา   กรุณายิตตฺตํ
กรุณา    เจโตวิมุตฺติ    อยํ    วุจฺจติ   กรุณา   ตตฺถ   กตมํ   จิตฺตํ
ยํ    จิตฺตํ    มโน   มานสํ   ฯเปฯ   ตชฺชา   มโนวิญฺญาณธาตุ   อิทํ
วุจฺจติ   จิตฺตํ   อิทํ   จิตฺตํ   อิมาย   กรุณาย   สหคตํ  โหติ  สหชาตํ
สํสฏฺฐํ    สมฺปยุตฺตํ    เตน    วุจฺจติ   กรุณาสหคเตน   เจตสาติ   ฯ
วิปุเลนาติ    ยํ   วิปุลํ   ตํ   มหคฺคตํ   ยํ   มหคฺคตํ   ตํ   อปฺปมาณํ
ยํ  อปฺปมาณํ  โส  อเวโร  โย  อเวโร  โส  อพฺยาปชฺโฌ  ฯ ผริตฺวาติ
ผริตฺวา   อธิมุจฺจิตฺวา   ฯ   วิหรตีติ   อิริยติ   ฯเปฯ   วิหรติ   เตน
