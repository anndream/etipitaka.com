พฺยาปาทวิตกฺโก     พฺยาปาทปฏิสํยุตฺโต     ตกฺโก    วิตกฺโก    ฯเปฯ
มิจฺฉาสงฺกปฺโป    อยํ    วุจฺจติ   พฺยาปาทวิตกฺโก   ฯ   ตตฺถ   กตโม
วิหึสาวิตกฺโก   วิหึสาปฏิสํยุตฺโต   ตกฺโก  วิตกฺโก  ฯเปฯ  มิจฺฉาสงฺกปฺโป
อยํ วุจฺจติ วิหึสาวิตกฺโก ฯ อิมา ติสฺโส อกุสลธาตุโย ฯ
	[๙๓๐]   ตตฺถ  กตมานิ  ตีณิ  ทุจฺจริตานิ  กายทุจฺจริตํ  วจีทุจฺจริตํ
มโนทุจฺจริตํ     ฯ     ตตฺถ     กตมํ    กายทุจฺจริตํ    ปาณาติปาโต
อทินฺนาทานํ    กาเมสุมิจฺฉาจาโร    อิทํ    วุจฺจติ    กายทุจฺจริตํ   ฯ
ตตฺถ   กตมํ   วจีทุจฺจริตํ   มุสาวาโท   ปิสุณา   วาจา  ผรุสา  วาจา
สมฺผปฺปลาโป   อิทํ   วุจฺจติ   วจีทุจฺจริตํ   ฯ  ตตฺถ  กตมํ  มโนทุจฺจริตํ
อภิชฺฌา    พฺยาปาโท    มิจฺฉาทิฏฺฐิ    อิทํ   วุจฺจติ   มโนทุจฺจริตํ   ฯ
ตตฺถ   กตมํ   กายทุจฺจริตํ   อกุสลํ   กายกมฺมํ  กายทุจฺจริตํ  ฯ  อกุสลํ
วจีกมฺมํ   วจีทุจฺจริตํ   ฯ   อกุสลํ   มโนกมฺมํ   มโนทุจฺจริตํ   ฯ  ตตฺถ
กตมํ   อกุสลํ   กายกมฺมํ  อกุสลา  กายสญฺเจตนา  อกุสลํ  กายกมฺมํ  ฯ
อกุสลา   วจีสญฺเจตนา   อกุสลํ   วจีกมฺมํ   ฯ  อกุสลา  มโนสญฺเจตนา
อกุสลํ มโนกมฺมํ ฯ อิมานิ ตีณิ ทุจฺจริตานิ ฯ
	[๙๓๑]   ตตฺถ   กตเม   ตโย   อาสวา   กามาสโว  ภวาสโว
อวิชฺชาสโว   ฯ   ตตฺถ   กตโม  กามาสโว  โย  กาเมสุ  กามจฺฉนฺโท
ฯเปฯ   กามชฺโฌสานํ   อยํ   วุจฺจติ   กามาสโว   ฯ   ตตฺถ   กตโม
ภวาสโว   โย   ภเวสุ   ภวจฺฉนฺโท   ฯเปฯ  ภวชฺโฌสานํ  อยํ  วุจฺจติ
ภวาสโว   ฯ   ตตฺถ   กตโม   อวิชฺชาสโว   ทุกฺเข   อญฺญาณํ  ฯเปฯ
