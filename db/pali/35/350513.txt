ปรมทิฏฺฐธมฺมนิพฺพานปฺปตฺโต    โหติ   ตํ   กิสฺส   เหตุ   ยเทว   ตตฺถ
ปีติคตํ   เจตโส   อุพฺพิลาวิตํ  เอเตน  เอตํ  โอฬาริกํ  อกฺขายติ  ยโต
โข  โภ  อยํ  อตฺตา  ปีติยา  จ  วิราคา  ฯเปฯ  ตติยํ ฌานํ อุปสมฺปชฺช
วิหรติ   เอตฺตาวตา   โข  โภ  อยํ  อตฺตา  ปรมทิฏฺฐธมฺมนิพฺพานปฺปตฺโต
โหตีติ   อิตฺเถเก   สโต  สตฺตสฺส  ปรมทิฏฺฐธมฺมนิพฺพานํ  ปญฺญาเปนฺติ  ฯ
ตมญฺโญ   เอวมาห   อตฺถิ   โข   โภ  เอโส  อตฺตา  ยํ  ตฺวํ  วเทสิ
เนโส   นตฺถีติ   วทามิ   โน   จ  โข  โภ  อยํ  อตฺตา  เอตฺตาวตา
ปรมทิฏฺฐธมฺมนิพฺพานปฺปตฺโต    โหติ   ตํ   กิสฺส   เหตุ   ยเทว   ตตฺถ
สุขํ   เจตโส  อาโภโค  เอเตน  เอตํ  โอฬาริกํ  อกฺขายติ  ยโต  โข
โภ   อยํ  อตฺตา  สุขสฺส  จ  ปหานา  ฯเปฯ  จตุตฺถํ  ฌานํ  อุปสมฺปชฺช
วิหรติ   เอตฺตาวตา   โข  โภ  อยํ  อตฺตา  ปรมทิฏฺฐธมฺมนิพฺพานปฺปตฺโต
โหตีติ   อิตฺเถเก   สโต  สตฺตสฺส  ปรมทิฏฺฐธมฺมนิพฺพานํ  ปญฺญาเปนฺติ  ฯ
อิเม ปญฺจ ทิฏฺฐธมฺมนิพฺพานวาทา ฯ
		        ปญฺจกํ ฯ
	[๙๙๑]   ตตฺถ   กตมานิ  ฉ  วิวาทมูลานิ  โกโธ  มกฺโข  อิสฺสา
สาเถยฺยํ ปาปิจฺฉตา สนฺทิฏฺฐิปรามาสิตา อิมานิ ฉ วิวาทมูลานิ ฯ
	[๙๙๒]  ตตฺถ  กตเม  ฉ  ฉนฺทราคา  เคหสิตา  ธมฺมา มนาปิเกสุ
รูเปสุ  เคหสิโต  ราโค  สาราโค  ฯเปฯ  จิตฺตสฺส  สาราโค มนาปิเกสุ
สทฺเทสุ    ฯเปฯ   มนาปิเกสุ   คนฺเธสุ   ฯเปฯ   มนาปิเกสุ   รเสสุ
ฯเปฯ   มนาปิเกสุ   โผฏฺฐพฺเพสุ  ฯเปฯ  มนาปิเกสุ  ธมฺเมสุ  เคหสิโต
