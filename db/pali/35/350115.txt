เทฺว  ธาตุโย  สิยา  มิจฺฉตฺตนิยตา  สิยา  สมฺมตฺตนิยตา  สิยา อนิยตา ฯ
ทส   ธาตุโย   อนารมฺมณา  ฉ  ธาตุโย  น  วตฺตพฺพา  มคฺคารมฺมณาติปิ
มคฺคเหตุกาติปิ   มคฺคาธิปติโนติปิ   เทฺว   ธาตุโย   สิยา  มคฺคารมฺมณา
สิยา    มคฺคเหตุกา    สิยา    มคฺคาธิปติโน    สิยา   น   วตฺตพฺพา
มคฺคารมฺมณาติปิ   มคฺคเหตุกาติปิ   มคฺคาธิปติโนติปิ   ฯ   ทส   ธาตุโย
สิยา   อุปฺปนฺนา  สิยา  อุปฺปาทิโน  น  วตฺตพฺพา  อนุปฺปนฺนาติ  สทฺทธาตุ
สิยา  อุปฺปนฺนา  สิยา  อนุปฺปนฺนา  น  วตฺตพฺพา  อุปฺปาทินีติ  ฉ  ธาตุโย
สิยา    อุปฺปนฺนา    สิยา   อนุปฺปนฺนา   สิยา   อุปฺปาทิโน   ธมฺมธาตุ
สิยา   อุปฺปนฺนา  สิยา  อนุปฺปนฺนา  สิยา  อุปฺปาทินี  สิยา  น  วตฺตพฺพา
อุปฺปนฺนาติปิ   อนุปฺปนฺนาติปิ   อุปฺปาทินีติปิ   ฯ   สตฺตรส  ธาตุโย  สิยา
อตีตา   สิยา   อนาคตา   สิยา   ปจฺจุปฺปนฺนา  ธมฺมธาตุ  สิยา  อตีตา
สิยา   อนาคตา   สิยา   ปจฺจุปฺปนฺนา   สิยา   น  วตฺตพฺพา  อตีตาติปิ
อนาคตาติปิ   ปจฺจุปฺปนฺนาติปิ  ฯ  ทส  ธาตุโย  อนารมฺมณา  ฉ  ธาตุโย
ปจฺจุปฺปนฺนารมฺมณา    เทฺว    ธาตุโย    สิยา    อตีตารมฺมณา   สิยา
อนาคตารมฺมณา    สิยา    ปจฺจุปฺปนฺนารมฺมณา    สิยา   น   วตฺตพฺพา
อตีตารมฺมณาติปิ     อนาคตารมฺมณาติปิ    ปจฺจุปฺปนฺนารมฺมณาติปิ    สิยา
อชฺฌตฺตา   สิยา   พหิทฺธา   สิยา   อชฺฌตฺตพหิทฺธา   ฯ   ทส  ธาตุโย
อนารมฺมณา   ฉ   ธาตุโย  สิยา  อชฺฌตฺตารมฺมณา  สิยา  พหิทฺธารมฺมณา
สิยา       อชฺฌตฺตพหิทฺธารมฺมณา       เทฺว      ธาตุโย      สิยา
อชฺฌตฺตารมฺมณา    สิยา   พหิทฺธารมฺมณา   สิยา   อชฺฌตฺตพหิทฺธารมฺมณา
