กตมา   ทุกฺขธาตุ   ยํ   กายิกํ   อสาตํ   กายิกํ   ทุกฺขํ  กายสมฺผสฺสชํ
อสาตํ    ทุกฺขํ   เวทยิตํ   กายสมฺผสฺสชา   อสาตา   ทุกฺขา   เวทนา
อยํ   วุจฺจติ   ทุกฺขธาตุ   ฯ   ตตฺถ  กตมา  โสมนสฺสธาตุ  ยํ  เจตสิกํ
สาตํ  เจตสิกํ  สุขํ  เจโตสมฺผสฺสชํ  สาตํ  สุขํ  เวทยิตํ  เจโตสมฺผสฺสชา
สาตา   สุขา   เวทนา   อยํ   วุจฺจติ  โสมนสฺสธาตุ  ฯ  ตตฺถ  กตมา
โทมนสฺสธาตุ   ยํ   เจตสิกํ   อสาตํ   เจตสิกํ   ทุกฺขํ   เจโตสมฺผสฺสชํ
อสาตํ   ทุกฺขํ   เวทยิตํ   เจโตสมฺผสฺสชา   อสาตา   ทุกฺขา   เวทนา
อยํ    วุจฺจติ   โทมนสฺสธาตุ   ฯ   ตตฺถ   กตมา   อุเปกฺขาธาตุ   ยํ
เจตสิกํ   เนว   สาตํ   นาสาตํ   เจโตสมฺผสฺสชํ   อทุกฺขมสุขํ  เวทยิตํ
เจโตสมฺผสฺสชา   อทุกฺขมสุขา   เวทนา   อยํ  วุจฺจติ  อุเปกฺขาธาตุ  ฯ
ตตฺถ  กตมา  อวิชฺชาธาตุ  ยํ  อญฺญาณํ  อทสฺสนํ  ฯเปฯ  ๑  อวิชฺชาลงฺคี
โมโห อกุสลมูลํ อยํ วุจฺจติ อวิชฺชาธาตุ ฯ อิมา ฉ ธาตุโย ฯ
	[๑๒๒]  อปราปิ  ฉ  ธาตุโย  กามธาตุ  พฺยาปาทธาตุ  วิหึสาธาตุ
เนกฺขมฺมธาตุ   อพฺยาปาทธาตุ   อวิหึสาธาตุ  ฯ  ตตฺถ  กตมา  กามธาตุ
กามปฏิสํยุตฺโต    ตกฺโก    วิตกฺโก    สงฺกปฺโป    อปฺปนา   พฺยปฺปนา
เจตโส   อภินิโรปนา   มิจฺฉาสงฺกปฺโป  อยํ  วุจฺจติ  กามธาตุ  เหฏฺฐโต
อวีจินิรยํ   ปริยนฺตํ   กริตฺวา   อุปริโต  ปรนิมฺมิตวสวตฺตี  เทเว  อนฺโต
กริตฺวา   ยํ   เอตสฺมึ   อนฺตเร   เอตฺถาวจรา   เอตฺถ   ปริยาปนฺนา
ขนฺธธาตุอายตนา    รูปํ   เวทนา   สญฺญา   สงฺขารา   วิญฺญาณํ   อยํ
#๑ [๓๐๐] ธมฺมสงฺคณิยํ โอโลเกตพฺพํ ฯ
