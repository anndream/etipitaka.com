อหํ  โข  กมฺมํ  อกาสึ  กมฺมํ  โข  ปน  เม  กโรนฺตสฺส  กาโย กิลนฺโต
หนฺทาหํ   นิปชฺชามีติ   โส   นิปชฺชติ   น   วิริยํ   อารภติ  อปฺปตฺตสฺส
ปตฺติยา    อนธิคตสฺส    อธิคมาย    อสจฺฉิกตสฺส    สจฺฉิกิริยาย   อิทํ
ภิกฺขเว ทุติยํ กุสีตวตฺถุ ฯ
     ปุน  จปรํ  ภิกฺขเว  ภิกฺขุนา  มคฺโค  คนฺตพฺโพ  โหติ  ตสฺส  เอวํ
โหติ   มคฺโค   โข   เม   คนฺตพฺโพ   ภวิสฺสติ   มคฺคํ  โข  ปน  เม
คจฺฉนฺตสฺส    กาโย   กิลมิสฺสติ   หนฺทาหํ   นิปชฺชามีติ   โส   นิปชฺชติ
น  วิริยํ  อารภติ  อปฺปตฺตสฺส  ปตฺติยา  อนธิคตสฺส  อธิคมาย อสจฺฉิกตสฺส
สจฺฉิกิริยาย อิทํ ภิกฺขเว ตติยํ กุสีตวตฺถุ ฯ
     ปุน   จปรํ   ภิกฺขเว   ภิกฺขุนา  มคฺโค  คโต  โหติ  ตสฺส  เอวํ
โหติ   อหํ   โข  มคฺคํ  อคมาสึ  มคฺคํ  โข  ปน  เม  คจฺฉโต  กาโย
กิลนฺโต    หนฺทาหํ   นิปชฺชามีติ   โส   นิปชฺชติ   น   วิริยํ   อารภติ
อปฺปตฺตสฺส   ปตฺติยา   อนธิคตสฺส   อธิคมาย   อสจฺฉิกตสฺส  สจฺฉิกิริยาย
อิทํ ภิกฺขเว จตุตฺถํ กุสีตวตฺถุ ฯ
     ปุน  จปรํ  ภิกฺขเว  ภิกฺขุ  คามํ  วา  นิคมํ  วา  ปิณฺฑาย จรนฺโต
น   ลภติ   ลูขสฺส   วา   ปณีตสฺส   วา  โภชนสฺส  ยาวทตฺถํ  ปาริปูรึ
ตสฺส   เอวํ   โหติ  อหํ  โข  คามํ  วา  นิคมํ  วา  ปิณฺฑาย  จรนฺโต
นาลตฺถํ   ลูขสฺส  วา  ปณีตสฺส  วา  โภชนสฺส  ยาวทตฺถํ  ปาริปูรึ  ตสฺส
เม   กาโย   กิลนฺโต   อกมฺมญฺโญ   หนฺทาหํ  นิปชฺชามีติ  โส  นิปชฺชติ
น วิริยํ อารภติ ฯเปฯ อิทํ ภิกฺขเว ปญฺจมํ กุสีตวตฺถุ ฯ
