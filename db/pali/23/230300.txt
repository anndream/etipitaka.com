โหติ   ฯเปฯ   สมาทาย   สิกฺขติ  สิกฺขาปเทสุ  พหุสฺสุโต  โหติ  ฯเปฯ
ทิฏฺฐิยา  สุปฺปฏิวิทฺธา  กลฺยาณมิตฺโต  โหติ กลฺยาณสหาโย กลฺยาณสมฺปวงฺโก
สมฺมาทิฏฺฐิโก      โหติ     สมฺมาทสฺสเนน     สมนฺนาคโต     จตุนฺนํ
ฌานานํ  อาภิเจตสิกานํ  ทิฏฺฐธมฺมสุขวิหารานํ  นิกามลาภี  โหติ อกิจฺฉลาภี
อกสิรลาภี    อเนกวิหิตํ   ปุพฺเพนิวาสํ   อนุสฺสรติ   เสยฺยถีทํ   เอกมฺปิ
ชาตึ   เทฺวปิ   ชาติโย   ฯเปฯ   อิติ   สาการํ  สอุทฺเทสํ  อเนกวิหิตํ
ปุพฺเพนิวาสํ   อนุสฺสรติ   ทิพฺเพน  จกฺขุนา  วิสุทฺเธน  อติกฺกนฺตมานุสเกน
ฯเปฯ    ยถากมฺมูปเค   สตฺเต   ปชานาติ   อาสวานํ   ขยา   ฯเปฯ
สจฺฉิกตฺวา  อุปสมฺปชฺช  วิหรติ  ฯ  อิเมหิ  โข  ภิกฺขเว  อฏฺฐหิ  ธมฺเมหิ
สมนฺนาคโต   ภิกฺขุ   อาหุเนยฺโย   โหติ   ฯเปฯ  อนุตฺตรํ  ปุญฺญกฺเขตฺตํ
โลกสฺสาติ ฯ
     [๑๔๘]   ๕๘   อฏฺฐหิ   ภิกฺขเว   ธมฺเมหิ   สมนฺนาคโต   ภิกฺขุ
อาหุเนยฺโย   โหติ   ฯเปฯ  อนุตฺตรํ  ปุญฺญกฺเขตฺตํ  โลกสฺส  ฯ  กตเมหิ
อฏฺฐหิ   อิธ   ภิกฺขเว   ภิกฺขุ   สีลวา  โหติ  ฯเปฯ  สมาทาย  สิกฺขติ
สิกฺขาปเทสุ  พหุสฺสุโต  โหติ  ฯเปฯ  ทิฏฺฐิยา  สุปฺปฏิวิทฺธา  อารทฺธวิริโย
โหติ    ถามวา    ทฬฺหปรกฺกโม    อนิกฺขิตฺตธุโร    กุสเลสุ   ธมฺเมสุ
อารญฺญโก    โหติ    ปนฺตเสนาสโน    อรติรติสโห    โหติ   อุปฺปนฺนํ
อรตึ   อภิภุยฺย   ๑   วิหรติ   ภยเภรวสโห  โหติ  อุปฺปนฺนํ  ภยเภรวํ
อภิภุยฺย   วิหรติ   จตุนฺนํ   ฌานานํ  อาภิเจตสิกานํ  ทิฏฺฐธมฺมสุขวิหารานํ
นิกามลาภี   โหติ   อกิจฺฉลาภี   อกสิรลาภี   อาสวานํ   ขยา   ฯเปฯ
#๑ ม. อาเมณฺฑิตํ ฯ
