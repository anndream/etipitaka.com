สงฺขารคตํ  วิญฺญาณคตํ  เต  ธมฺเม  อนิจฺจโต  ทุกฺขโต  โรคโต  คณฺฑโต
สลฺลโต   อฆโต   อาพาธโต   ปรโต   ปโลกโต   สุญฺญโต   อนตฺตโต
สมนุปสฺสติ    โส   เตหิ   ธมฺเมหิ   จิตฺตํ   ปติฏฺฐาเปติ   โส   เตหิ
ธมฺเมหิ   จิตฺตํ  ปติฏฺฐาเปตฺวา  อมตาย  ธาตุยา  จิตฺตํ  อุปสํหรติ  เอตํ
สนฺตํ    เอตํ    ปณีตํ    ยทิทํ   สพฺพสงฺขารสมโถ   สพฺพูปธิปฏินิสฺสคฺโค
ตณฺหกฺขโย   วิราโค   นิโรโธ   นิพฺพานนฺติ  โส  ตตฺถ  ฐิโต  อาสวานํ
ขยํ  ปาปุณาติ  โน  เจ  อาสวานํ  ขยํ  ปาปุณาติ  เตเนว  ธมฺมราเคน
ตาย  ธมฺมนนฺทิยา  ปญฺจนฺนํ โอรมฺภาคิยานํ สํโยชนานํ ปริกฺขยา โอปปาติโก
โหติ    ตตฺถปรินิพฺพายี    อนาวตฺติธมฺโม   ตสฺมา   โลกา   เสยฺยถาปิ
ภิกฺขเว  อิสฺสาโส  วา อิสฺสาสนฺเตวาสี วา ติณปุริสรูปเก วา มตฺติกาปุญฺเช
วา   โยคฺคํ   กริตฺวา   โส   อปเรน   สมเยน   ทูเรปาตี  จ  โหติ
อกฺขณเวธี   จ   มหโต  จ  กายสฺส  ปทาลิตา  เอวเมว  โข  ภิกฺขเว
ภิกฺขุ    สพฺพโส    รูปสญฺญานํ    สมติกฺกมา   ปฏิฆสญฺญานํ   อตฺถงฺคมา
นานตฺตสญฺญานํ   อมนสิการา   อนนฺโต   อากาโสติ   อากาสานญฺจายตนํ
อุปสมฺปชฺช   วิหรติ   โส   ยเทว   ตตฺถ   โหติ  เวทนาคตํ  สญฺญาคตํ
ฯเปฯ    อนาวตฺติธมฺโม    ตสฺมา    โลกา    อากาสานญฺจายตนมฺปาหํ
ภิกฺขเว   นิสฺสาย   อาสวานํ   ขยํ  วทามีติ  อิติ  ยนฺตํ  วุตฺตํ  อิทเมตํ
ปฏิจฺจ วุตฺตํ ฯ
     วิญฺญาณญฺจายตนมฺปาหํ  ภิกฺขเว  นิสฺสาย ฯเปฯ อากิญฺจญฺญายตนมฺปาหํ
ภิกฺขเว    นิสฺสาย    อาสวานํ    ขยํ   วทามีติ   อิติ   โข   ปเนตํ
