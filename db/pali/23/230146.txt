สํวตฺตนฺตีติ   เอกํเสน   อุปาลิ   ธาเรยฺยาสิ   เนโส   ธมฺโม   เนโส
วินโย   เนตํ   สตฺถุสาสนนฺติ   เย   จ   โข   ตฺวํ   อุปาลิ   ธมฺเม
ชาเนยฺยาสิ    อิเม    ธมฺมา   เอกนฺตนิพฺพิทาย   วิราคาย   นิโรธาย
อุปสมาย    อภิญฺญาย   สมฺโพธาย   นิพฺพานาย   สํวตฺตนฺตีติ   เอกํเสน
อุปาลิ ธาเรยฺยาสิ เอโส ธมฺโม เอโส วินโย เอตํ สตฺถุสาสนนฺติ ฯ
     [๘๑]   สตฺติเม   ภิกฺขเว  อธิกรณสมถา  ธมฺมา  อุปฺปนฺนุปฺปนฺนานํ
อธิกรณานํ  สมถาย  วูปสมาย  ฯ  กตเม  สตฺต  สมฺมุขาวินโย  ทาตพฺโพ
สติวินโย    ทาตพฺโพ   อมูฬฺหวินโย   ทาตพฺโพ   ปฏิญฺญาตกรณํ   [๑]
เยภุยฺยสิกา  [๒] ตสฺส ปาปิยสิกา [๓] ติณวตฺถารโก [๔] ฯ อิเม โข
ภิกฺขเว  สตฺต  อธิกรณสมถา  ธมฺมา  อุปฺปนฺนุปฺปนฺนานํ  อธิกรณานํ สมถาย
วูปสมายาติ ฯ
                     วินยวคฺโค ตติโย
                      ______________
                   วคฺคาสงฺคหิตา สุตฺตนฺตา
     [๘๒]  สตฺตนฺนํ  ภิกฺขเว  ธมฺมานํ  ภินฺนตฺตา  ภิกฺขุ โหติ ฯ กตเมสํ
สตฺตนฺนํ    สกฺกายทิฏฺฐิ    ภินฺนา    โหติ    วิจิกิจฺฉา   ภินฺนา   โหติ
สีลพฺพตปรามาโส    ภินฺโน    โหติ    ราโค   ภินฺโน   โหติ   โทโส
ภินฺโน    โหติ   โมโห   ภินฺโน   โหติ   มาโน   ภินฺโน   โหติ   ฯ
อิเมสํ โข ภิกฺขเว สตฺตนฺนํ ธมฺมานํ ภินฺนตฺตา ภิกฺขุ โหตีติ ฯ
     [๘๓]   สตฺตนฺนํ   ภิกฺขเว   ธมฺมานํ   สมิตตฺตา   สมโณ   โหติ
พาหิตตฺตา    พฺราหฺมโณ   โหติ   นิสฺสุตฺตตฺตา   โสตฺติโก   ๕   โหติ
#๑-๒-๓ ๔ ม. ทาตพฺพํ ทาตพฺพา ทาตพฺโพ ฯ   ๕ ม. โสตฺถิโย ฯ
