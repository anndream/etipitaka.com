อุสฺโสฬฺหิญฺจ   อปฺปฏิวานิญฺจ   สติญฺจ   สมฺปชญฺญญฺจ   กเรยฺย   เอวเมว
โข   ภิกฺขเว   เตน  ภิกฺขุนา  เตสญฺเญว  ปาปกานํ  อกุสลานํ  ธมฺมานํ
ปหานาย   อธิมตฺโต   ฉนฺโท  จ  วายาโม  จ  อุสฺสาโห  จ  อุสฺโสฬฺหี
จ    อปฺปฏิวานี    จ   สติ   จ   สมฺปชญฺญญฺจ   กรณียํ   สเจ   ปน
ภิกฺขเว   ภิกฺขุ   ปจฺจเวกฺขมาโน   เอวํ   ชานาติ  นตฺถิ  เม  ปาปกา
อกุสลา   ธมฺมา   อปฺปหีนา   เย   เม  อสฺสุ  รตฺตึ  กาลํ  กโรนฺตสฺส
อนฺตรายายาติ  เตน  ภิกฺขเว  ภิกฺขุนา  เตเนว  ปีติปาโมชฺเชน วิหาตพฺพํ
อโหรตฺตานุสิกฺขินา กุสเลสุ ธมฺเมสุ ฯ
     อิธ   ปน   ภิกฺขเว   ภิกฺขุ  รตฺติยา  นิกฺขนฺตาย  ทิวเส  ปฏิหิเต
อิติ    ปฏิสญฺจิกฺขติ    พหุกา    โข    เม   ปจฺจยา   มรณสฺส   อหิ
วา   มํ   ฑํเสยฺย  วิจฺฉิกา  วา  มํ  ฑํเสยฺย  สตปที  วา  มํ  ฑํเสยฺย
เตน   เม   อสฺส   กาลกิริยา   โส  มมสฺสนฺตราโย  อุปกฺขลิตฺวา  วา
ปปเตยฺยํ   ภตฺตํ   วา   เม   ภุตฺตํ   พฺยาปชฺเชยฺย   ปิตฺตํ   วา  เม
กุปฺเปยฺย   เสมฺหํ   วา   เม   กุปฺเปยฺย   สตฺถกา   วา  เม  วาตา
กุปฺเปยฺยุํ  มนุสฺสา  วา  มํ  อุปกฺกเมยฺยุํ  อมนุสฺสา  วา  มํ  อุปกฺกเมยฺยุํ
เตน   เม   อสฺส   กาลกิริยา   โส   มมสฺสนฺตราโยติ  เตน  ภิกฺขเว
ภิกฺขุนา   อิติ   ปฏิสญฺจิกฺขิตพฺพํ   อตฺถิ   นุ  โข  เม  ปาปกา  อกุสลา
ธมฺมา  อปฺปหีนา  เย  เม  อสฺสุ  ทิวา  กาลํ  กโรนฺตสฺส อนฺตรายายาติ
สเจ  ภิกฺขเว  ภิกฺขุ  ปจฺจเวกฺขมาโน  เอวํ  ชานาติ  อตฺถิ  เม ปาปกา
อกุสลา   ธมฺมา   อปฺปหีนา   เย   เม  อสฺสุ  ทิวา  กาลํ  กโรนฺตสฺส
