วายมติ    วิริยํ    อารภติ    จิตฺตํ   ปคฺคณฺหาติ   ปทหติ   อุปฺปนฺนานํ
ปาปกานํ   อกุสลานํ   ธมฺมานํ   ปหานาย  ฯเปฯ  อนุปฺปนฺนานํ  กุสลานํ
ธมฺมา  อุปฺปาทาย  ...  อุปฺปนฺนานํ  กุสลานํ  ธมฺมานํ ฐิติยา อสมฺโมสาย
ภิยฺโยภาวาย   เวปุลฺลาย   ภาวนาย  ปาริปูริยา  ฉนฺทํ  ชเนติ  วายมติ
วิริยํ   อารภติ   จิตฺตํ   ปคฺคณฺหาติ   ปทหติ   ฯ  อิเมสํ  โข  ภิกฺขเว
ปญฺจนฺนํ   เจตโส   วินิพนฺธานํ  ปหานาย  อิเม  จตฺตาโร  สมฺมปฺปธานา
ภาเวตพฺพาติ ฯ
                   สมฺมปฺปธานวคฺโค ตติโย ฯ
                     _______________
                   อิทฺธิปาทวคฺโค จตุตฺโถ
     [๒๗๙]  ๗๕  ปญฺจิมานิ  ภิกฺขเว  สิกฺขาทุพฺพลฺยานิ  ฯ กตมานิ ปญฺจ
ปาณาติปาโต  ฯเปฯ  สุราเมรยมชฺชปมาทฏฺฐานํ  ฯ  อิมานิ  โข  ภิกฺขเว
ปญฺจ สิกฺขาทุพฺพลฺยานิ ฯ
     อิเมสํ  โข  ภิกฺขเว  ปญฺจนฺนํ  สิกฺขาทุพฺพลฺยานํ  ปหานาย จตฺตาโร
อิทฺธิปาทา   ภาเวตพฺพา   ฯ   กตเม   จตฺตาโร   อิธ  ภิกฺขเว  ภิกฺขุ
ฉนฺทสมาธิปธานสงฺขารสมนฺนาคตํ  อิทฺธิปาทํ ภาเวติ วิริยสมาธิปธานสงฺขาร-
สมนฺนาคตํ  อิทฺธิปาทํ  ภาเวติ  จิตฺตสมาธิปธานสงฺขารสมนฺนาคตํ อิทฺธิปาทํ
ภาเวติ  วีมํสาสมาธิปธานสงฺขารสมนฺนาคตํ  อิทฺธิปาทํ  ภาเวติ  ฯ  อิเมสํ
โข   ภิกฺขเว   ปญฺจนฺนํ   สิกฺขาทุพฺพลฺยานํ   ปหานาย   อิเม  จตฺตาโร
อิทฺธิปาทา ภาเวตพฺพาติ ฯ (ทฺวิปทเสสา อิทฺธิปาทวเสน วิตฺถาเรตพฺพา ๑-)
#๑ ม. (ยถา สติปฏฺฐานวคฺเค ตถา อิทฺธิปาทวเสน วิตฺถาเรตพฺพา) ฯ
