ทาเน  สมาทเปติ  อปิ  จ  ภนฺเต  มยเมตฺถ  กาลํ  ชานิสฺสาม  เอสาหํ
ภนฺเต   ตติยกมฺปิ   ๑   ภควนฺตํ  สรณํ  คจฺฉามิ  ธมฺมญฺจ  ภิกฺขุสงฺฆญฺจ
อุปาสกํ มํ ภนฺเต ภควา ธาเรตุ อชฺชตคฺเค ปาณุเปตํ สรณงฺคตนฺติ ฯ
     อถโข  ภควา  สีหสฺส  เสนาปติสฺส  อนุปุพฺพิกถํ ๒ กเถสิ เสยฺยถีทํ
ทานกถํ  สีลกถํ  สคฺคกถํ  กามานํ  อาทีนวํ  โอการํ  สงฺกิเลสํ เนกฺขมฺเม
อานิสํสํ   ปกาเสสิ   ยทา   ภควา   อญฺญาสิ  สีหํ  เสนาปตึ  กลฺลจิตฺตํ
มุทุจิตฺตํ    วินีวรณจิตฺตํ   อุทคฺคจิตฺตํ   ปสนฺนจิตฺตํ   อถ   ยา   พุทฺธานํ
สามุกฺกํสิกา   ธมฺมเทสนา   ตํ   ปกาเสสิ   ทุกฺขํ  สมุทยํ  นิโรธํ  มคฺคํ
เสยฺยถาปิ   นาม  สุทฺธวตฺถํ  อปคตกาฬกํ  สมฺมเทว  รชนํ  ปฏิคฺคณฺเหยฺย
เอวเมว  สีหสฺส  เสนาปติสฺส  ตสฺมึเยว  อาสเน  วิรชํ  วีตมลํ ธมฺมจกฺขุํ
อุทปาทิ ยงฺกิญฺจิ สมุทยธมฺมํ สพฺพนฺตํ นิโรธธมฺมนฺติ ฯ
     อถโข    สีโห   เสนาปติ   ทิฏฺฐธมฺโม   ปตฺตธมฺโม   วิทิตธมฺโม
ปริโยคาฬฺหธมฺโม     ติณฺณวิจิกิจฺโฉ     วิคตกถํกโถ    เวสารชฺชปฺปตฺโต
อปรปฺปจฺจโย  สตฺถุ  สาสเน  ภควนฺตํ  เอตทโวจ  อธิวาเสตุ  เม ภนฺเต
ภควา   สฺวาตนาย   ภตฺตํ  สทฺธึ  ภิกฺขุสงฺเฆนาติ  ฯ  อธิวาเสสิ  ภควา
ตุณฺหีภาเวน   ฯ   อถโข   สีโห  เสนาปติ  ภควโต  อธิวาสนํ  วิทิตฺวา
อุฏฺฐายาสนา   ภควนฺตํ   อภิวาเทตฺวา  ปทกฺขิณํ  กตฺวา  ปกฺกามิ  อถโข
สีโห    เสนาปติ   อญฺญตรํ   ปุริสํ   อามนฺเตสิ   คจฺฉ   ตฺวํ   อมฺโภ
ปุริส   ปวตฺตมํสํ   ชานาหีติ   อถโข   สีโห  เสนาปติ  ตสฺสา  รตฺติยา
อจฺจเยน   สเก   นิเวสเน   ปณีตํ   ขาทนียํ   โภชนียํ   ปฏิยาเทตฺวา
#๑ ม. ตติยมฺปิ ฯ  ๒ ม. อนุปุพฺพึ กถํ ฯ เอวมุปริปิ ฯ
