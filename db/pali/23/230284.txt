วา  สกทาคามิผลํ  วา  อนาคามิผลํ  วา  อรหตฺตผลํ  วา สจฺฉิกาตุนฺติ ฯ
ภพฺโพ   อานนฺท   มาตุคาโม   ตถาคตปฺปเวทิเต  ธมฺมวินเย  อคารสฺมา
อนคาริยํ   ปพฺพชิตฺวา   โสตาปตฺติผลมฺปิ  สกทาคามิผลมฺปิ  อนาคามิผลมฺปิ
อรหตฺตผลมฺปิ สจฺฉิกาตุนฺติ ฯ สเจ ภนฺเต ภพฺโพ มาตุคาโม ตถาคตปฺปเวทิเต
ธมฺมวินเย     อคารสฺมา    อนคาริยํ    ปพฺพชิตฺวา    โสตาปตฺติผลมฺปิ
ฯเปฯ    อรหตฺตผลมฺปิ    สจฺฉิกาตุํ    พหุการา   ภนฺเต   มหาปชาปติ
โคตมี  ภควโต  มาตุจฺฉา  อาปาทิกา  โปสิกา  ขีรสฺส  ทายิกา  ภควนฺตํ
ชเนตฺติยา  กาลกตาย  ถญฺญํ  ปาเยสิ  สาธุ  ภนฺเต  ลเภยฺย  มาตุคาโม
ตถาคตปฺปเวทิเต  ธมฺมวินเย  อคารสฺมา  อนคาริยํ  ปพฺพชฺชนฺติ  ฯ  สเจ
อานนฺท   มหาปชาปติ   โคตมี   อฏฺฐ  ครุธมฺเม  ปฏิคฺคณฺหาติ  สาวสฺสา
โหตุ   อุปสมฺปทา   ฯ   วสฺสสตูปสมฺปนฺนาย   ภิกฺขุนิยา  ตทหุปสมฺปนฺนสฺส
ภิกฺขุโน    อภิวาทนํ    ปจฺจุฏฺฐานํ    อญฺชลิกมฺมํ   สามีจิกมฺมํ   กตฺตพฺพํ
อยมฺปิ   ธมฺโม   สกฺกตฺวา   ครุกตฺวา   มาเนตฺวา   ปูเชตฺวา  ยาวชีวํ
อนติกฺกมนีโย   ฯ   น  ภิกฺขุนิยา  อภิกฺขุเก  อาวาเส  วสฺสํ  อุปคนฺตพฺพํ
อยมฺปิ   ธมฺโม   สกฺกตฺวา   ครุกตฺวา   มาเนตฺวา   ปูเชตฺวา  ยาวชีวํ
อนติกฺกมนีโย   ฯ   อนฺวฑฺฒมาสํ   ภิกฺขุนิยา   ภิกฺขุสงฺฆโต  เทฺว  ธมฺมา
ปจฺจาสึสิตพฺพา    อุโปสถปุจฺฉกญฺจ   โอวาทูปสงฺกมนญฺจ   อยมฺปิ   ธมฺโม
สกฺกตฺวา  ครุกตฺวา  มาเนตฺวา  ปูเชตฺวา  ยาวชีวํ  อนติกฺกมนีโย ฯ วสฺสํ
วุตฺถาย  ภิกฺขุนิยา  อุภโตสงฺเฆ  ตีหิ  ฐาเนหิ  ปวาเรตพฺพํ  ทิฏฺเฐน  วา
สุเตน  วา  ปริสงฺกาย  วา  อยมฺปิ  ธมฺโม สกฺกตฺวา ครุกตฺวา มาเนตฺวา
