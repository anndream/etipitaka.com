จ   ครุ  จ  ภาวนีโย  จ  ฯ  กตเมหิ  สตฺตหิ  อิธ  ภิกฺขเว  ภิกฺขุ  น
ลาภกาโม  จ โหติ น สกฺการกาโม  จ [๑] น อนวญฺญตฺติกาโม จ หิรีมา
จ   โอตฺตปฺปี   จ   อปฺปิจฺโฉ  จ  สมฺมาทิฏฺฐิ  จ  อิเมหิ  โข  ภิกฺขเว
สตฺตหิ  ธมฺเมหิ  สมนฺนาคโต  ภิกฺขุ  สพฺรหฺมจารีนํ  ปิโย  จ โหติ มนาโป
จ ครุ จ ภาวนีโย จาติ ฯ
     [๒]   สตฺตหิ  ภิกฺขเว  ธมฺเมหิ  สมนฺนาคโต  ภิกฺขุ  สพฺรหฺมจารีนํ
อปฺปิโย   จ  โหติ  อมนาโป  จ  อครุ  จ  อภาวนีโย  จ  ฯ  กตเมหิ
สตฺตหิ   อิธ   ภิกฺขเว   ภิกฺขุ   ลาภกาโม  จ  โหติ  สกฺการกาโม  จ
อนวญฺญตฺติกาโม   จ  อหิริโก  จ  อโนตฺตปฺปี  จ  อิสฺสุกี  จ  มจฺฉรี  จ
อิเมหิ   โข  ภิกฺขเว  สตฺตหิ  ธมฺเมหิ  สมนฺนาคโต  ภิกฺขุ  สพฺรหฺมจารีนํ
อปฺปิโย   จ   โหติ  อมนาโป  จ  อครุ  จ  อภาวนีโย  จ  ฯ  สตฺตหิ
ภิกฺขเว  ธมฺเมหิ  สมนฺนาคโต  ภิกฺขุ  สพฺรหฺมจารีนํ  ปิโย จ โหติ มนาโป
จ   ครุ  จ  ภาวนีโย  จ  ฯ  กตเมหิ  สตฺตหิ  อิธ  ภิกฺขเว  ภิกฺขุ  น
ลาภกาโม  จ  โหติ  น  สกฺการกาโม  จ  น  อนวญฺญตฺติกาโม จ หิรีมา
จ   โอตฺตปฺปี   จ   อนิสฺสุกี   จ   อมจฺฉรี   จ  อิเมหิ  โข  ภิกฺขเว
สตฺตหิ  ธมฺเมหิ  สมนฺนาคโต  ภิกฺขุ  สพฺรหฺมจารีนํ  ปิโย  จ โหติ มนาโป
จ ครุ จ ภาวนีโย จาติ ฯ
     [๓]   สตฺติมานิ   ภิกฺขเว   พลานิ  ฯ  กตมานิ  สตฺต  สทฺธาพลํ
วิริยพลํ   หิรีพลํ   โอตฺตปฺปพลํ   สติพลํ   สมาธิพลํ   ปญฺญาพลํ   อิมานิ
โข ภิกฺขเว สตฺต พลานีติ ฯ
#๑ ม. โหติ ฯ เอวมีทิเสสุ ฐาเนสุปิ ฯ
