อหํปชฺช   อิมญฺจ   รตฺตึ  อิมญฺจ  ทิวสํ  สุราเมรยมชฺชปมาทฏฺฐานํ  ปหาย
สุราเมรยมชฺชปมาทฏฺฐานา   ปฏิวิรโต   อิมินาปงฺเคน   อรหตํ  อนุกโรมิ
อุโปสโถ   จ   เม   อุปวุตฺโถ   ภวิสฺสตีติ   อิมินา  ปญฺจเมน  องฺเคน
สมนฺนาคโต   โหติ   ฯเปฯ  ยาวชีวํ  อรหนฺโต  เอกภตฺติกา  รตฺตูปรตา
วิรตา    วิกาลโภชนา    อหํปชฺช    อิมญฺจ    รตฺตึ    อิมญฺจ   ทิวสํ
เอกภตฺติโก   รตฺตูปรโต   วิรโต   วิกาลโภชนา   อิมินาปงฺเคน  อรหตํ
อนุกโรมิ   อุโปสโถ   จ   เม   อุปวุตฺโถ   ภวิสฺสตีติ  อิมินา  ฉฏฺเฐน
องฺเคน     สมนฺนาคโต     โหติ     ฯเปฯ     ยาวชีวํ    อรหนฺโต
นจฺจคีตวาทิตวิสูกทสฺสนมาลาคนฺธวิเลปนธารณมณฺฑนวิภูสนฏฺฐานํ   ๑  ปหาย
นจฺจคีตวาทิตวิสูกทสฺสนมาลาคนฺธวิเลปนธารณมณฺฑนวิภูสนฏฺฐานา ปฏิวิรตา
อหํปชฺช   อิมญฺจ   รตฺตึ  อิมญฺจ  ทิวสํ  นจฺจคีตวาทิตวิสูกทสฺสนมาลาคนฺธ-
วิเลปนธารณมณฺฑนวิภูสนฏฺฐานํ      ปหาย      นจฺจคีตวาทิตวิสูกทสฺสน-
มาลาคนฺธวิเลปนธารณมณฺฑนวิภูสนฏฺฐานา     ปฏิวิรโต     อิมินาปงฺเคน
อรหตํ  อนุกโรมิ  อุโปสโถ  จ  เม  อุปวุตฺโถ  ภวิสฺสตีติ อิมินา สตฺตเมน
องฺเคน  สมนฺนาคโต  โหติ  ฯเปฯ  ยาวชีวํ  อรหนฺโต อุจฺจาสยนมหาสยนํ
ปหาย     อุจฺจาสยนมหาสยนา     ปฏิวิรตา     นีจเสยฺยํ    กปฺเปนฺติ
มญฺจเก    วา   ติณสนฺถรเก   วา   อหํปชฺช   อิมญฺจ   รตฺตึ   อิมญฺจ
ทิวสํ  อุจฺจาสยนมหาสยนํ  ปหาย  อุจฺจาสยนมหาสยนา  ปฏิวิรโต นีจเสยฺยํ
กปฺเปมิ    มญฺจเก    วา   ติณสนฺถรเก   วา   อิมินาปงฺเคน   อรหตํ
อนุกโรมิ   อุโปสโถ   จ   เม   อุปวุตฺโถ  ภวิสฺสตีติ  อิมินา  อฏฺฐเมน
องฺเคน  สมนฺนาคโต โหติ ฯ เอวํ อุปวุตฺโถ โข ภิกฺขเว อฏฺฐงฺคสมนฺนาคโต
อุโปสโถ มหปฺผโล โหติ มหานิสํโส มหาชุติโก มหาวิปฺผาโรติ ฯ
#๑ องฺ. ติก. ๒๐/๒๗๒ นจฺจ... ทสฺสนา มาลา... ฯ
