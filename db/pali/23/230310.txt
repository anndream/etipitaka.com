ภาเวยฺยาสิ  อุเปกฺขาสหคตมฺปิ  ภาเวยฺยาสิ  ยโต โข เต ภิกฺขุ อยํ สมาธิ
เอวํ  ภาวิโต  โหติ  สุภาวิโต  ตโต  เต  ภิกฺขุ  เอวํ  สิกฺขิตพฺพํ กาเย
กายานุปสฺสี   วิหริสฺสามิ   อาตาปี   สมฺปชาโน  สติมา  วิเนยฺย  โลเก
อภิชฺฌาโทมนสฺสนฺติ   เอวญฺหิ   เต   ภิกฺขุ   สิกฺขิตพฺพํ   ยโต  โข  เต
ภิกฺขุ   อยํ   สมาธิ   เอวํ  ภาวิโต  โหติ  พหุลีกโต  ตโต  ตฺวํ  ภิกฺขุ
อิมํ   สมาธึ   สวิตกฺกมฺปิ   สวิจารํ  ภาเวยฺยาสิ  อวิตกฺกมฺปิ  วิจารมตฺตํ
ภาเวยฺยาสิ   อวิตกฺกมฺปิ   อวิจารํ  ภาเวยฺยาสิ  สปฺปีติกมฺปิ  ภาเวยฺยาสิ
นิปฺปีติกมฺปิ   ภาเวยฺยาสิ   สาตสหคตมฺปิ   ภาเวยฺยาสิ  อุเปกฺขาสหคตมฺปิ
ภาเวยฺยาสิ   ยโต   โข  เต  ภิกฺขุ  อยํ  สมาธิ  เอวํ  ภาวิโต  โหติ
สุภาวิโต   ตโต   เต  ภิกฺขุ  เอวํ  สิกฺขิตพฺพํ  เวทนาสุ  ฯเปฯ  จิตฺเต
ฯเปฯ   ธมฺเมสุ   ธมฺมานุปสฺสี   วิหริสฺสามิ  อาตาปี  สมฺปชาโน  สติมา
วิเนยฺย   โลเก   อภิชฺฌาโทมนสฺสนฺติ   เอวญฺหิ   เต   ภิกฺขุ  สิกฺขิตพฺพํ
ยโต  โข  เต  ภิกฺขุ  อยํ  สมาธิ  เอวํ  ภาวิโต  โหติ  พหุลีกโต ตโต
ตฺวํ   ภิกฺขุ   อิมํ   สมาธึ  สวิตกฺกมฺปิ  สวิจารํ  ภาเวยฺยาสิ  อวิตกฺกมฺปิ
วิจารมตฺตํ   ภาเวยฺยาสิ   อวิตกฺกมฺปิ   อวิจารํ  ภาเวยฺยาสิ  สปฺปีติกมฺปิ
ภาเวยฺยาสิ    นิปฺปีติกมฺปิ    ภาเวยฺยาสิ    สาตสหคตมฺปิ   ภาเวยฺยาสิ
อุเปกฺขาสหคตมฺปิ  ภาเวยฺยาสิ  ฯ  ยโต  โข  เต  ภิกฺขุ อยํ สมาธิ เอวํ
ภาวิโต  โหติ  สุภาวิโต  ตโต ตฺวํ ภิกฺขุ เยน เยเนว ตคฺฆสิ ๑ ผาสุ ๒
เยว   ตคฺฆสิ   ๓    ยตฺถ   ยตฺถ   ฐสฺสสิ   ผาสุเยว   ฐสฺสสิ  ยตฺถ
ยตฺถ    นิสีทิสฺสสิ    ผาสุเยว    นิสีทิสฺสสิ    ยตฺถ    ยตฺถ    เสยฺยํ
#๑-๓ ม. คคฺฆสิ ฯ   ๒ ม. ผาสสเยว ฯ เอวมุปริปิ ฯ
