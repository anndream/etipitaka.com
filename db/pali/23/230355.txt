     อิธาหํ   นาคิต   ภิกฺขู   ปสฺสามิ  อญฺญมญฺญํ  องฺคุลิปโฏทเกน  ๑
สญฺชคฺฆนฺเต   สํกีฬนฺเต   ตสฺส   มยฺหํ  นาคิต  เอวํ  โหติ  นห  นูนเม
อายสฺมนฺโต    อิมสฺส    เนกฺขมฺมสุขสฺส   ฯเปฯ   นิกามลาภิโน   อสฺสุ
อกิจฺฉลาภิโน     อกสิรลาภิโน     ยสฺสาหํ    เนกฺขมฺมสุขสฺส    ฯเปฯ
นิกามลาภี   อสฺสํ   ฯเปฯ   ตถา   หิ   ปนเม  อายสฺมนฺโต  อญฺญมญฺญํ
องฺคุลิปโฏทเกน ๑ สญฺชคฺฆนฺติ สํกีฬนฺติ ฯ
     อิธ   ปนาหํ   นาคิต   ภิกฺขู   ปสฺสามิ   ยาวทตฺถํ  อุทราวเทหกํ
ภุญฺชิตฺวา  เสยฺยสุขํ  ปสฺสสุขํ  มิทฺธสุขํ อนุยุตฺเต วิหรนฺเต ตสฺส มยฺหํ นาคิต
เอวํ   โหติ   นห   นูนเม  อายสฺมนฺโต  อิมสฺส  เนกฺขมฺมสุขสฺส  ฯเปฯ
นิกามลาภิโน     อสฺสุ     อกิจฺฉลาภิโน     อกสิรลาภิโน     ยสฺสาหํ
เนกฺขมฺมสุขสฺส    ฯเปฯ    นิกามลาภี    อสฺสํ    ฯเปฯ    ตถา   หิ
ปนเม  อายสฺมนฺโต  ยาวทตฺถํ  อุทราวเทหกํ  ภุญฺชิตฺวา  เสยฺยสุขํ ปสฺสสุขํ
มิทฺธสุขํ อนุยุตฺตา วิหรนฺติ ฯ
     อิธาหํ  นาคิต  ภิกฺขุํ  ปสฺสามิ  คามนฺตวิหาเร  ๒  สมาหิตํ นิสินฺนํ
ตสฺส   มยฺหํ   นาคิต   เอวํ  โหติ  อิทานิ  อิมํ  อายสฺมนฺตํ  อารามิโก
วา    อุปฏฺฐหิสฺสติ    สมณุทฺเทโส    วา    ตํ    ตมฺหา   สมาธิมฺหา
คมิสฺสตีติ    เตนาหํ   นาคิต   ตสฺส   ภิกฺขุโน   น   อตฺตมโน   โหมิ
คามนฺตวิหาเรน ฯ
     อิธ    ปนาหํ   นาคิต   ภิกฺขุํ   ปสฺสามิ   อรญฺเญ   จปลายมานํ
นิสินฺนํ    ตสฺส    มยฺหํ   นาคิต   เอวํ   โหติ   อิทานิ   อยมายสฺมา
อิมํ     นิทฺทากิลมถํ    ปฏิวิโนเทตฺวา    อรญฺญสญฺญํเยว    มนสิกริสฺสติ
#๑ สี. ยุ. องฺคุลิปโฏทเกหิ ฯ   ๒ ม. คามนฺตรวิหารึ ฯ
