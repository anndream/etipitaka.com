ปรหิตาย จาติ ฯ
     [๑๑๗]   ๒๗   อฏฺฐิมานิ   ภิกฺขเว   พลานิ   ฯ  กตมานิ  อฏฺฐ
โรณฺณพลา  ๑  ภิกฺขเว  ทารกา  โกธพลา  มาตุคามา อาวุธพลา โจรา
อิสฺสริยพลา    ราชาโน   อุชฺฌตฺติพลา   พาลา   นิชฺฌตฺติพลา   ปณฺฑิตา
ปฏิสงฺขานพลา   พหุสฺสุตา   ขนฺติพลา   สมณพฺราหฺมณา   ฯ  อิมานิ  โข
ภิกฺขเว อฏฺฐ พลานีติ ฯ
     [๑๑๘]  ๒๘  อถโข  อายสฺมา  สารีปุตฺโต เยน ภควา เตนุปสงฺกมิ
อุปสงฺกมิตฺวา  ภควนฺตํ  อภิวาเทตฺวา  เอกมนฺตํ  นิสีทิ  ฯ เอกมนฺตํ นิสินฺนํ
โข   อายสฺมนฺตํ   สารีปุตฺตํ  ภควา  เอตทโวจ  กติ  นุ  โข  สารีปุตฺต
ขีณาสวสฺส   ภิกฺขุโน   พลานิ   เยหิ   พเลหิ   สมนฺนาคโต   ขีณาสโว
ภิกฺขุ  อาสวานํ  ขยํ  ปฏิชานาติ  ขีณา  เม  อาสวาติ  ฯ  อฏฺฐ  ภนฺเต
ขีณาสวสฺส   ภิกฺขุโน  พลานิ  เยหิ  พเลหิ  สมนฺนาคโต  ขีณาสโว  ภิกฺขุ
อาสวานํ   ขยํ   ปฏิชานาติ   ขีณา   เม   อาสวาติ   กตมานิ   อฏฺฐ
อิธ   ภนฺเต   ขีณาสวสฺส  ภิกฺขุโน  อนิจฺจโต  สพฺเพ  สงฺขารา  ยถาภูตํ
สมฺมปฺปญฺญาย   สุทิฏฺฐา   โหนฺติ   ยมฺปิ   ภนฺเต   ขีณาสวสฺส   ภิกฺขุโน
อนิจฺจโต   สพฺเพ   สงฺขารา   ยถาภูตํ   สมฺมปฺปญฺญาย  สุทิฏฺฐา  โหนฺติ
อิทมฺปิ   ภนฺเต   ขีณาสวสฺส   ภิกฺขุโน   พลํ   โหติ   ยํ  พลํ  อาคมฺม
ขีณาสโว  ภิกฺขุ  อาสวานํ  ขยํ  ปฏิชานาติ ขีณา เม อาสวาติ ฯ ปุน จปรํ
ภนฺเต  ขีณาสวสฺส  ภิกฺขุโน  องฺคารกาสูปมา  กามา ยถาภูตํ สมฺมปฺปญฺญาย
สุทิฏฺฐา      โหนฺติ      ยมฺปิ     ภนฺเต     ขีณาสวสฺส     ภิกฺขุโน
#๑ ม. รุณฺณพลา ฯ
