ตติยํ   อภิภายตนํ   ฯ   อชฺฌตฺตํ   อรูปสญฺญี   เอโก   พหิทฺธา  รูปานิ
ปสฺสติ    อปฺปมาณานิ    สุวณฺณทุพฺพณฺณานิ    ตานิ    อภิภุยฺย   ชานามิ
ปสฺสามีติ   เอวํสญฺญี   โหติ   อิทํ   จตุตฺถํ   อภิภายตนํ   ฯ   อชฺฌตฺตํ
อรูปสญฺญี  เอโก  พหิทฺธา  รูปานิ  ปสฺสติ  นีลานิ นีลวณฺณานิ นีลนิทสฺสนานิ
นีลนิภาสานิ     ตานิ     อภิกุยฺย    ชานามิ    ปสฺสามีติ    เอวํสญฺญี
โหติ   อิทํ   ปญฺจมํ  อภิภายตนํ  ฯ  อชฺฌตฺตํ  อรูปสญฺญี  เอโก  พหิทฺธา
รูปานิ   ปสฺสติ   ปีตานิ   ปีตวณฺณานิ   ปีตนิทสฺสนานิ  ปีตนิภาสานิ  ตานิ
อภิภุยฺย   ชานามิ  ปสฺสามีติ  เอวํสญฺญี  โหติ  อิทํ  ฉฏฺฐํ  อภิภายตนํ  ฯ
อชฺฌตฺตํ  อรูปสญฺญี  เอโก  พหิทฺธา รูปานิ ปสฺสติ โลหิตกานิ โลหิตกวณฺณานิ
โลหิตกนิทสฺสนานิ        โลหิตกนิภาสานิ        ตานิ        อภิภุยฺย
ชานามิ   ปสฺสามีติ   เอวํสญฺญี   โหติ   อิทํ   สตฺตมํ   อภิภายตนํ   ฯ
อชฺฌตฺตํ  อรูปสญฺญี  เอโก  พหิทฺธา รูปานิ ปสฺสติ โอทาตานิ โอทาตวณฺณานิ=
โอทาตนิทสฺสนานิ     โอทาตนิภาสานิ     ตานิ     อภิภุยฺย    ชานามิ
ปสฺสามีติ   เอวํสญฺญี   โหติ   อิทํ   อฏฺฐมํ  อภิภายตนํ  ฯ  อิมานิ  โข
ภิกฺขเว อฏฺฐ อภิภายตนานีติ ฯ
     [๑๖๓]   ๗๓  อฏฺฐิเม  ภิกฺขเว  วิโมกฺขา  ฯ  กตเม  อฏฺฐ  รูปี
รูปานิ    ปสฺสติ    อยํ   ปฐโม   วิโมกฺโข   ฯ   อชฺฌตฺตํ   อรูปสญฺญี
พหิทฺธา    รูปานิ    ปสฺสติ   อยํ   ทุติโย   วิโมกฺโข   ฯ   สุภนฺเตว
อธิมุตฺโต   โหติ   อยํ   ตติโย   วิโมกฺโข   ฯ   สพฺพโส   รูปสญฺญานํ
สมติกฺกมา    ปฏิฆสญฺญานํ    อตฺถงฺคมา    นานตฺตสญฺญานํ   อมนสิการา
