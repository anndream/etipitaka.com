สพฺยญฺชนํ   เกวลปริปุณฺณํ   ปริสุทฺธํ   พฺรหฺมจริยํ   อภิวทนฺติ  ตถารูปาสฺส
ธมฺมา   พหุสฺสุตา   โหนฺติ   ธตา   วจสา   ปริจิตา   มนสานุเปกฺขิตา
ทิฏฺฐิยา    สุปฺปฏิวิทฺธา    อยํ    ภิกฺขเว    ปญฺจโม   เหตุ   ปญฺจโม
ปจฺจโย    อาทิพฺรหฺมจริยิกาย    ปญฺญาย    อปฺปฏิลทฺธาย    ปฏิลาภาย
ปฏิลทฺธาย   ภิยฺโยภาวาย  เวปุลฺลาย  ภาวนาย  ปาริปูริยา  สํวตฺตติ  ฯ
อารทฺธวิริโย   วิหรติ   อกุสลานํ   ธมฺมานํ  ปหานาย  กุสลานํ  ธมฺมานํ
อุปสมฺปทาย   ถามวา   ทฬฺหปรกฺกโม   อนิกฺขิตฺตธุโร   กุสเลสุ  ธมฺเมสุ
อยํ  ภิกฺขเว  ฉฏฺโฐ  เหตุ  ฉฏฺโฐ  ปจฺจโย  อาทิพฺรหฺมจริยิกาย  ปญฺญาย
อปฺปฏิลทฺธาย  ปฏิลาภาย  ปฏิลทฺธาย  ภิยฺโยภาวาย  เวปุลฺลาย  ภาวนาย
ปาริปูริยา  สํวตฺตติ ฯ สงฺฆคโต โข ปน อนานากถิโก โหติ อติรจฺฉานกถิโก
สามํ    วา    ธมฺมํ    ภาสติ    ปรํ   วา   อชฺเฌสติ   อริยํ   วา
ตุณฺหีภาวํ    นาติมญฺญติ    อยํ    ภิกฺขเว    สตฺตโม   เหตุ   สตฺตโม
ปจฺจโย  อาทิพฺรหฺมจริยิกาย  ปญฺญาย  อปฺปฏิลทฺธาย  ปฏิลาภาย ปฏิลทฺธาย
ภิยฺโยภาวาย   เวปุลฺลาย   ภาวนาย   ปาริปูริยา   สํวตฺตติ  ฯ  ปญฺจสุ
โข   ปน   อุปาทานกฺขนฺเธสุ   อุทยพฺพยานุปสฺสี   วิหรติ  อิติ  รูปํ  อิติ
รูปสฺส  สมุทโย  อิติ  รูปสฺส  อตฺถงฺคโม อิติ เวทนา ... อิติ สญฺญา ...
อิติ   สงฺขารา   ...   อิติ   วิญฺญาณํ   อิติ  วิญฺญาณสฺส  สมุทโย  อิติ
วิญฺญาณสฺส   อตฺถงฺคโมติ  อยํ  ภิกฺขเว  อฏฺฐโม  เหตุ  อฏฺฐโม  ปจฺจโย
อาทิพฺรหฺมจริยิกาย    ปญฺญาย    อปฺปฏิลทฺธาย   ปฏิลาภาย   ปฏิลทฺธาย
ภิยฺโยภาวาย เวปุลฺลาย ภาวนาย ปาริปูริยา สํวตฺตติ ฯx
