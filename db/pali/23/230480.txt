อิเมสํ   โข   ภิกฺขเว   ปญฺจนฺนํ   นีวรณานํ  ปหานาย  อิเม  จตฺตาโร
สติปฏฺฐานา ภาเวตพฺพาติ ฯ
     [๒๖๙]  ๖๕ ปญฺจิเม ภิกฺขเว กามคุณา ฯ กตเม ปญฺจ จกฺขุวิญฺเญยฺยา
รูปา    อิฏฺฐา    กนฺตา   มนาปา   ปิยรูปา   กามูปสญฺหิตา   รชนิยา
โสตวิญฺเญยฺยา    สทฺทา    ฯเปฯ    ฆานวิญฺเญยฺยา    คนฺธา   ฯเปฯ
ชิวฺหาวิญฺเญยฺยารสา  ฯเปฯ กายวิญฺเญยฺยา โผฏฺฐพฺพา อิฏฺฐา กนฺตา มนาปา
ปิยรูปา กามูปสญฺหิตา รชนิยา ฯ อิเม โข ภิกฺขเว ปญฺจ กามคุณา ฯ
     อิเมสํ  โข  ภิกฺขเว  ปญฺจนฺนํ  กามคุณานํ  ปหานาย  ฯเปฯ  อิเม
จตฺตาโร สติปฏฺฐานา ภาเวตพฺพาติ ฯ
     [๒๗๐]  ๖๖  ปญฺจิเม  ภิกฺขเว  อุปาทานกฺขนฺธา  ฯ  กตเม  ปญฺจ
รูปูปาทานกฺขนฺโธ  เวทนูปาทานกฺขนฺโธ สญฺญูปาทานกฺขนฺโธ สงฺขารูปาทานกฺ-
ขนฺโธ วิญฺญาณูปาทานกฺขนฺโธ ฯ อิเม โข ภิกฺขเว ปญฺจุปาทานกฺขนฺธา ฯ
     อิเมสํ  โข  ภิกฺขเว  ปญฺจนฺนํ  อุปาทานกฺขนฺธานํ  ปหานาย  ฯเปฯ
อิเม จตฺตาโร สติปฏฺฐานา ภาเวตพฺพาติ ฯ
     [๒๗๑]   ๖๗   ปญฺจิมานิ  ภิกฺขเว  โอรมฺภาคิยานิ  สํโยชนานิ  ฯ
กตมานิ   ปญฺจ   สกฺกายทิฏฺฐิ   วิจิกิจฺฉา  สีลพฺพตปรามาโส  กามจฺฉนฺโท
พฺยาปาโท ฯ อิมานิ โข ภิกฺขเว ปญฺจ โอรมฺภาคิยานิ สํโยชนานิ ฯ
     อิเมสํ  โข  ภิกฺขเว  ปญฺจนฺนํ  โอรมฺภาคิยานํ  สํโยชนานํ ปหานาย
ฯเปฯ อิเม จตฺตาโร สติปฏฺฐานา ภาเวตพฺพาติ ฯ
     [๒๗๒]   ๖๘  ปญฺจิมา  ภิกฺขเว  คติโย  ฯ  กตมา  ปญฺจ  นิรโย
