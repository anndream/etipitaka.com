เทวญฺญตโร   วาติ   โย   โส   ภิกฺขเว   ภิกฺขุ   อญฺญตรํ  เทวนิกายํ
ปณิธาย   พฺรหฺมจริยํ   จรติ   อิมินาหํ  สีเลน  วา  วเตน  วา  ตเปน
วา  พฺรหฺมจริเยน  วา  เทโว  วา  ภวิสฺสามิ  เทวญฺญตโร  วาติ  ตสฺส
จิตฺตํ   น   นมติ   อาตปฺปาย   อนุโยคาย   สาตจฺจาย  ปธานาย  อยํ
ปญฺจโม เจตโส วินิพนฺโธ ฯ อิเม โข ภิกฺขเว ปญฺจ เจตโส วินิพนฺธา ฯ
     อิเมสํ  โข  ภิกฺขเว  ปญฺจนฺนํ เจตโส วินิพนฺธานํ ปหานาย จตฺตาโร
สติปฏฺฐานา   ภาเวตพฺพา   ฯ   กตเม   จตฺตาโร  อิธ  ภิกฺขเว  ภิกฺขุ
กาเย  กายานุปสฺสี  วิหรติ  อาตาปี  สมฺปชาโน  สติมา  วิเนยฺย  โลเก
อภิชฺฌาโทมนสฺสํ    เวทนาสุ   ฯเปฯ   จิตฺเตสุ   ธมฺเมสุ   ธมฺมานุปสฺสี
วิหรติ  อาตาปี  สมฺปชาโน  สติมา  วิเนยฺย  โลเก  อภิชฺฌาโทมนสฺสํ  ฯ
อิเมสํ  โข  ภิกฺขเว  ปญฺจนฺนํ  เจตโส วินิพนฺธานํ ปหานาย อิเม จตฺตาโร
สติปฏฺฐานา ภาเวตพฺพาติ ฯ
                   สติปฏฺฐานวคฺโค ทุติโย ฯ
                        ตสฺสุทฺทานํ
         สิกฺขา นีวารณา กามา     ขนฺธา จ โอรมฺภาคิยา
         คติ มจฺฉริยญฺเจว         อุทฺธมฺภาคิยานํ อฏฺฐมํ
         เจโตขีลวินิพนฺโธติ ๑ ฯ
                    ___________________
                   สมฺมปฺปธานวคฺโค ทุติโย
     [๒๗๗]  ๗๓  ปญฺจิมานิ  ภิกฺขเว  สิกฺขาทุพฺพลฺยานิ  ฯ กตมานิ ปญฺจ
#๑ ม.    สิกฺขานีวารณากามา          ขนฺธา จ โอรมฺภาคิยา คติ
#        มจฺเฉรํ อุทฺธมฺภาคิยา อฏฺฐมํ    เจโตขีลา วินิพนฺธาติ ฯ
