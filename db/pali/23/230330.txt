ภควโต   สาสนํ   มนสิ   กเรยฺยํ   พหุ   วต   เม   กตมสฺสาติ  โย
จายํ   ภิกฺขเว   ภิกฺขุ  เอวํ  มรณสฺสตึ  ภาเวติ  อโห  วตาหํ  ตทนฺตรํ
ชีเวยฺยํ   ยทนฺตรํ   อุปฑฺฒปิณฺฑปาตํ   ภุญฺชามิ   ภควโต   สาสนํ   มนสิ
กเรยฺยํ   พหุ   วต   เม  กตมสฺสาติ  โย  จายํ  ภิกฺขเว  ภิกฺขุ  เอวํ
มรณสฺสตึ   ภาเวติ   อโห  วตาหํ  ตทนฺตรํ  ชีเวยฺยํ  ยทนฺตรํ  จตฺตาโร
ปญฺจ  อาโลเป  สงฺขาทิตฺวา  อชฺโฌหรามิ  ภควโต  สาสนํ  มนสิ กเรยฺยํ
พหุ   วต   เม   กตมสฺสาติ   อิเม   วุจฺจนฺติ  ภิกฺขเว  ภิกฺขู  ปมตฺตา
วิหรนฺติ ทนฺธํ มรณสฺสตึ ภาเวนฺติ อาสวานํ ขยาย ฯ
     โย  จายํ  ๑  ภิกฺขเว  ภิกฺขุ  เอวํ มรณสฺสตึ ภาเวติ อโห วตาหํ
ตทนฺตรํ  ชีเวยฺยํ  ยทนฺตรํ  เอกํ  อาโลปํ สงฺขาทิตฺวา อชฺโฌหรามิ ภควโต
สาสนํ   มนสิ   กเรยฺยํ  พหุ  วต  เม  กตมสฺสาติ  โย  จายํ  ภิกฺขเว
ภิกฺขุ  เอวํ  มรณสฺสตึ  ภาเวติ  อโห  วตาหํ  ตทนฺตรํ  ชีเวยฺยํ  ยทนฺตรํ
อสฺสสิตฺวา   วา   ปสฺสสามิ  ปสฺสสิตฺวา  วา  อสฺสสามิ  ภควโต  สาสนํ
มนสิ   กเรยฺยํ   พหุ   วต   เม   กตมสฺสาติ  อิเม  วุจฺจนฺติ  ภิกฺขเว
ภิกฺขู   อปฺปมตฺตา   วิหรนฺติ   มรณสฺสตึ   ภาเวนฺติ   อาสวานํ   ขยาย
ตสฺมา   ติห   ภิกฺขเว   เอวํ  สิกฺขิตพฺพํ  อปฺปมตฺตา  วิหริสฺสาม  [๒]
มรณสฺสตึ   ภาเวสฺสาม   อาสวานํ   ขยายาติ   เอวญฺหิ   โว  ภิกฺขเว
สิกฺขิตพฺพนฺติ ฯ
     [๑๗๑]  ๘๑  เอกํ  สมยํ  ภควา  นาทิเก  วิหรติ คิญฺชกาวสเถ ฯ
#๑ ม. โย จ ขฺวายํ ฯ   ๒ ม. ติกฺขํ ฯ
