         หนฺติ กุทฺโธ ปุถุตฺตานํ      นานารูเปสุ มุจฺฉิโต
         อสินา หนฺติ อตฺตานํ       วิสํ ขาทนฺติ มุจฺฉิตา
         รชฺชุยา พทฺธา มิยฺยนฺติ ๑  ปพฺพตามปิ กนฺทเร ฯ
         ภูตหจฺจานิ ๒ กมฺมานิ     อตฺตมารณิยานิ จ
         กโรนฺตา นาวพุชฺฌนฺติ      โกธชาโต ปราภโว ฯ
         อิตายํ โกธรูเปน         มจฺจุปาโส คุหาสโย
         ตํ ทเมน สมุจฺฉินฺเท       ปญฺญาวิริเยน ทิฏฺฐิยา
         เอกเมกํ ๓  อกุสลํ       สมุจฺฉินฺเทถ ปณฺฑิโต ฯ
         ตเถว ธมฺเม สิกฺเขถ      มา โน ทุมฺมงฺกุยํ อหุ ฯ
         วีตโกธา อนายาสา       วีตโลภา อนุสฺสุกา
         ทนฺตา โกธํ ปหตฺวาน      ปรินิพฺพสฺสถนาสวาติ  ๔ ฯ
                   อพฺยากตวคฺโค ปฐโม ฯ
                       ตสฺสุทฺทานํ
         อพฺยากโต ปุริสคติ        ติสฺสสีหรกฺขิตปญฺจมํ ๕
         ตตฺรวตมํ กิมฺมิโล ๖      สตฺตภริยาย โกธนา ๗ ฯ
                    _______________
                    มหาวคฺโค ทุติโย
     [๖๒]   หิโรตฺตปฺเป  ภิกฺขเว  อสติ  หิโรตฺตปฺปวิปนฺนสฺส  หตูปนิโส
โหติ     อินฺทฺริยสํวโร    อินฺทฺริยสํวเร    อสติ    อินฺทฺริยสํวรวิปนฺนสฺส
#๑ ม. พชฺฌ มียนฺติ ฯ   ๒ ม. ภูนหจฺจานิ ฯ   ๓ ม. ยถา เมตํ ฯ  ๔ ม. ปรินิพฺพนฺติ
#อนาสวาติ ฯ ยุ. ปรินิพฺพึสุ อนาสวา ฯ   ๕ ม. ติสฺส สีห อรกฺขิยํ ฯ
#๖ ม. กิมิลํ สตฺต ปจาลา ฯ   ๗ ม. เมตฺตา ภริยา โกเธกาทสาติ ฯ
