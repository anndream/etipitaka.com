ตสฺมาติห   เต   ภิกฺขุ   เอวํ   สิกฺขิตพฺพํ   อชฺฌตฺตํ   เม   จิตฺตํ  ฐิตํ
ภวิสฺสติ   สุสณฺฐิตํ   น   จุปฺปนฺนา   ปาปกา   อกุสลา   ธมฺมา   จิตฺตํ
ปริยาทาย   ฐสฺสนฺตีติ   เอวญฺหิ   เต  ภิกฺขุ  สิกฺขิตพฺพํ  ยโต  โข  เต
ภิกฺขุ   อชฺฌตฺตํ   จิตฺตํ   ฐิตํ   โหติ   สุสณฺฐิตํ   น  จุปฺปนฺนา  ปาปกา
อกุสลา   ธมฺมา   จิตฺตํ   ปริยาทาย   ติฏฺฐนฺติ  ตโต  เต  ภิกฺขุ  เอวํ
สิกฺขิตพฺพํ   เมตฺตา   เม   เจโตวิมุตฺติ   ภาวิตา   ภวิสฺสติ   พหุลีกตา
ยานีกตา   วตฺถุกตา   อนุฏฺฐิตา   ปริจิตา   สุสมารทฺธาติ  เอวญฺหิ  เต
ภิกฺขุ   สิกฺขิตพฺพํ   ยโต   โข   เต  ภิกฺขุ  อยํ  สมาธิ  เอวํ  ภาวิโต
โหติ  พหุลีกโต  ตโต  ตฺวํ  ภิกฺขุ  อิมํ  สมาธึ  สวิตกฺกมฺปิ  สวิจารํ  ๑
ภาเวยฺยาสิ  อวิตกฺกมฺปิ  วิจารมตฺตํ ๒ ภาเวยฺยาสิ อวิตกฺกมฺปิ อวิจารํ ๓
ภาเวยฺยาสิ     สปฺปีติกมฺปิ    ภาเวยฺยาสิ    นิปฺปีติกมฺปิ    ภาเวยฺยาสิ
สาตสหคตมฺปิ   ภาเวยฺยาสิ   อุเปกฺขาสหคตมฺปิ   ภาเวยฺยาสิ  ยโต  โข
เต  ภิกฺขุ  อยํ  สมาธิ  เอวํ  ภาวิโต โหติ สุภาวิโต ตโต เต ภิกฺขุ เอวํ
สิกฺขิตพฺพํ  กรุณา  เม  เจโตวิมุตฺติ  ฯเปฯ  มุทิตา เม เจโตวิมุตฺติ ฯเปฯ
อุเปกฺขา  เม  เจโตวิมุตฺติ  ภาวิตา  ภวิสฺสติ พหุลีกตา ยานีกตา วตฺถุกตา
อนุฏฺฐิตา    ปริจิตา   สุสมารทฺธาติ   เอวญฺหิ   เต   ภิกฺขุ   สิกฺขิตพฺพํ
ยโต   โข   เต   ภิกฺขุ   อยํ  สมาธิ  เอวํ  ภาวิโต  โหติ  พหุลีกโต
ตโต   ตฺวํ   ภิกฺขุ   อิมํ   สมาธึ   สวิตกฺกมฺปิ   สวิจารํ   ภาเวยฺยาสิ
อวิตกฺกมฺปิ   วิจารมตฺตํ   ภาเวยฺยาสิ   อวิตกฺกมฺปิ  อวิจารํ  ภาเวยฺยาสิ
สปฺปีติกมฺปิ    ภาเวยฺยาสิ    นิปฺปีติกมฺปิ    ภาเวยฺยาสิ    สาตสหคตมฺปิ
#๑ ม. สวิตกฺกสวิจารมฺปิ ฯ เอวมุปริปิ ฯ   ๒ ม. อวิตกฺกวิจารมตฺตมฺปิ ฯ
#เอวมุปริปิ ฯ ๓ ม. อวิตกฺกอวิจารมฺปิ ฯ เอวมุปริปิ ฯ
