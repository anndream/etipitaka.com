กิตฺตาวตา นุ โข อาวุโส อนุปุพฺพนิโรโธ วุตฺโต ภควตาติ ฯ
     อิธาวุโส  ภิกฺขุ  วิวิจฺเจว  กาเมหิ  ฯเปฯ  ปฐมชฺฌานํ  อุปสมฺปชฺช
วิหรติ   เอตฺตาวตาปิ   โข   อาวุโส   อนุปุพฺพนิโรโธ  วุตฺโต  ภควตา
ปริยาเยน ฯเปฯ
     ปุน    จปรํ   อาวุโส   ภิกฺขุ   สพฺพโส   เนวสญฺญานาสญฺญายตนํ
สมติกฺกมฺม   สญฺญาเวทยิตนิโรธํ   อุปสมฺปชฺช  วิหรติ  ปญฺญายปสฺส  ทิสฺวา
อาสวา   ปริกฺขีณา   โหนฺติ  เอตฺตาวตาปิ  โข  อาวุโส  อนุปุพฺพนิโรโธ
วุตฺโต ภควตา นิปฺปริยาเยนาติ ฯ
     [๒๖๖]   ๖๒   นว  ภิกฺขเว  ธมฺเม  อปฺปหาย  อภพฺโพ  อรหตฺตํ
สจฺฉิกาตุํ   ฯ   กตเม   นว   ราคํ  โทสํ  โมหํ  โกธํ  อุปนาหํ  มกฺขํ
ปลาสํ   อิสฺสํ   มจฺฉริยํ  ฯ  อิเม  โข  ภิกฺขเว  นว  ธมฺเม  อปฺปหาย
อภพฺโพ อรหตฺตํ สจฺฉิกาตุํ ฯ
     นว  ภิกฺขเว  ธมฺเม  ปหาย  ภพฺโพ  อรหตฺตํ  สจฺฉิกาตุํ  ฯ กตเม
นว  ราคํ  โทสํ  โมหํ  โกธํ  อุปนาหํ  มกฺขํ  ปลาสํ  อิสฺสํ  มจฺฉริยํ  ฯ
อิเม โข ภิกฺขเว นว ธมฺเม ปหาย ภพฺโพ อรหตฺตํ สจฺฉิกาตุนฺติ ฯ
                     เขมวคฺโค ปฐโม ฯ
                        ตสฺสุทฺทานํ
         เขโม จ อมตํ เจว       อภยปสฺสทฺธิเยน จ
         นิโรโธ อนุปุพฺโพ เจว     ธมฺมํ ปหาย ภพฺเพน จาติ ฯ
                    ___________________
