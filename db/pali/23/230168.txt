ปาปิจฺฉตํ   อุปฺปนฺนํ   ปาปมิตฺตตํ   อภิภุยฺย   อภิภุยฺย   วิหเรยฺย  ตสฺมา
ติห   ภิกฺขเว   เอวํ   สิกฺขิตพฺพํ   อุปฺปนฺนํ   ลาภํ   อภิภุยฺย   อภิภุยฺย
วิหริสฺสาม    อุปฺปนฺนํ    อลาภํ    อุปฺปนฺนํ    ยสํ    อุปฺปนฺนํ    อยสํ
อุปฺปนฺนํ   สกฺการํ   อุปฺปนฺนํ   อสกฺการํ   อุปฺปนฺนํ   ปาปิจฺฉตํ   อุปฺปนฺนํ
ปาปมิตฺตตํ   อภิภุยฺย   อภิภุยฺย   วิหริสฺสามาติ   เอวญฺหิ   โว  ภิกฺขเว
สิกฺขิตพฺพนฺติ   ฯ  เอตฺตาวตา  ภนฺเต  อุตฺตร  มนุสฺเสสุ  จตสฺโส  ปริสา
ภิกฺขู   ภิกฺขุนิโย   อุปาสกา   อุปาสิกาโย  นายํ  ธมฺมปริยาโย  กิสฺมิญฺจิ
ปติฏฺฐิโต   ๑  อุคฺคณฺหาตุ  ภนฺเต  อายสฺมา  อุตฺตโร  อิมํ  ธมฺมปริยายํ
ปริยาปุณาตุ   ภนฺเต   อายสฺมา   อุตฺตโร   อิมํ   ธมฺมปริยายํ  ธาเรตุ
ภนฺเต    อายสฺมา    อุตฺตโร   อิมํ   ธมฺมปริยายํ   อตฺถสญฺหิโต   อยํ
ภนฺเต ธมฺมปริยาโย อาทิพฺรหฺมจริยโกติ ๒ ฯ
     [๙๙]   ๙  กุลปุตฺโตติ  ภิกฺขเว  นนฺทํ  สมฺมา  วทมาโน  วเทยฺย
พลวาติ    ภิกฺขเว   นนฺทํ   สมฺมา   วทมาโน   วเทยฺย   ปาสาทิโกติ
ภิกฺขเว   นนฺทํ   สมฺมา   วทมาโน   วเทยฺย   ติพฺพราโคติ    ภิกฺขเว
นนฺทํ    สมฺมา    วทมาโน    วเทยฺย    กิมญฺญตฺถ   ภิกฺขเว   นนฺโท
อินฺทฺริเยสุ     คุตฺตทฺวาโร     โภชเน     มตฺตญฺญู    ชาคริยมนุยุตฺโต
สติสมฺปชญฺเญน    สมนฺนาคโต    เยหิ    นนฺโท    สกฺโกติ    ปริปุณฺณํ
ปริสุทฺธํ พฺรหฺมจริยํ จริตุนฺติ ๓  ฯ
     ตตฺรีทํ   ภิกฺขเว  นนฺทสฺส  อินฺทฺริเยสุ  คุตฺตทฺวารตาย  โหติ  สเจ
ภิกฺขเว  นนฺทสฺส  ปุรตฺถิมา  ทิสา  อาโลเกตพฺพา  โหติ สพฺพญฺเจตโส ๔
#๑ ม. อุปฏฺฐิโต ฯ   ๒ สี. อาทิพฺรหฺมจริยิโก ฯ  ๓ ม. อิติสทฺโท นตฺถิ ฯ
#๔ ม. สพฺพํ เจตสา ฯ เอวมุปริปิ ฯ
