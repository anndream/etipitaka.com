อิสฺสราธิปจฺจํ     รชฺชํ    กาเรยฺย    เสยฺยถีทํ    องฺคานํ    มคธานํ
กาสีนํ  โกสลานํ  วชฺชีนํ  มลฺลานํ  เจตีนํ  วํสานํ กุรูนํ ปญฺจาลานํ มจฺฉานํ
สูรเสนานํ  อสฺสกานํ  อวนฺตีนํ  คนฺธารานํ  กมฺโพชานํ อฏฺฐงฺคสมนฺนาคตสฺส
อุโปสถสฺส    เอตํ    กลํ    นาคฺฆติ    โสฬสึ    ตํ    กิสฺส   เหตุ
กปณํ   ภิกฺขเว  มานุสกํ  รชฺชํ  ทิพฺพํ  สุขํ  อุปนิธาย  ฯ  ยานิ  ภิกฺขเว
มานุสกานิ  ปญฺญาสํ  วสฺสานิ  จาตุมฺมหาราชิกานํ  เทวานํ  เอโส  เอโก
รตฺตินฺทิโว  ตาย  รตฺติยา  ตึสรตฺติโย  มาโส เตน มาเสน ทฺวาทสมาสิโย
สํวจฺฉโร  เตน  สํวจฺฉเรน  ทิพฺพานิ  ปญฺจ  วสฺสสตานิ จาตุมฺมหาราชิกานํ
เทวานํ    อายุปฺปมาณํ    ฐานํ    โข    ปเนตํ    ภิกฺขเว    วิชฺชติ
ยํ   อิเธกจฺโจ   อิตฺถี   วา   ปุริโส   วา  อฏฺฐงฺคสมนฺนาคตํ  อุโปสถํ
อุปวสิตฺวา  กายสฺส  เภทา  ปรมฺมรณา จาตุมฺมหาราชิกานํ เทวานํ สหพฺยตํ
อุปปชฺเชยฺย   อิทํ  โข  ปน  เมตํ  ๑  ภิกฺขเว  สนฺธาย  ภาสิตํ  กปณํ
มานุสกํ  รชฺชํ  ทิพฺพํ  สุขํ  อุปนิธาย  ฯ  ยํ  ภิกฺขเว มานุสกํ วสฺสสตํ ๒
ตาวตึสานํ  เทวานํ  เอโส  เอโก  รตฺตินฺทิโว  ตาย  รตฺติยา ตึสรตฺติโย
มาโส  เตน  มาเสน  ทฺวาทสมาสิโย  สํวจฺฉโร  เตน  สํวจฺฉเรน  ทิพฺพํ
วสฺสสหสฺสํ    ตาวตึสานํ   เทวานํ   อายุปฺปมาณํ   ฐานํ   โข   ปเนตํ
ภิกฺขเว  วิชฺชติ  ยํ  อิเธกจฺโจ  อิตฺถี  วา  ปุริโส  วา อฏฺฐงฺคสมนฺนาคตํ
อุโปสถํ   อุปวสิตฺวา   กายสฺส   เภทา  ปรมฺมรณา  ตาวตึสานํ  เทวานํ
สหพฺยตํ   อุปปชฺเชยฺย   อิทํ   โข  ปน  เมตํ  ภิกฺขเว  สนฺธาย  ภาสิตํ
#๑ ม. ปเนตํ ฯ เอวมุปริปิ ฯ  ๒ ม. ยานิ ภิกฺขเว มานุสกานิ วสฺสสตานิ ฯ
