ภิกฺขุสงฺเฆน   สทฺธึ   เยน  อิจฺฉานงฺคลํ  นาม  โกสลานํ  พฺราหฺมณคาโม
ตทวสริ ตตฺร สุทํ ภควา อิจฺฉานงฺคเล วิหรติ อิจฺฉานงฺคลวนสณฺเฑ ฯ
     อสฺโสสุํ     โข    อิจฺฉานงฺคลกา    พฺราหฺมณคหปติกา    สมโณ
ขลุ  โภ  โคตโม  สกฺยปุตฺโต  สกฺยกุลา  ปพฺพชิโต อิจฺฉานงฺคลํ อนุปฺปตฺโต
อิจฺฉานงฺคเล    วิหรติ   อิจฺฉานงฺคลวนสณฺเฑ   ตํ   โข   ปน   ภวนฺตํ
โคตมํ   เอวํกลฺยาโณ   กิตฺติสทฺโท  อพฺภุคฺคโต  อิติปิ  โส  ภควา  อรหํ
สมฺมาสมฺพุทฺโธ   ฯเปฯ   สาธุ   โข   ปน   ตถารูปานํ  อรหตํ  ทสฺสนํ
โหตีติ    อถโข   อิจฺฉานงฺคลกา   พฺราหฺมณคหปติกา   ตสฺสา   รตฺติยา
อจฺจเยน   ปหูตํ   ขาทนียํ  โภชนียํ  อาทาย  เยน  อิจฺฉานงฺคลวนสณฺโฑ
เตนุปสงฺกมึสุ    อุปสงฺกมิตฺวา   พหิทฺวารโกฏฺฐเก   อฏฺฐํสุ   อุจฺจาสทฺทา
มหาสทฺทา ฯ
     เตน   โข  ปน  สมเยน  อายสฺมา  นาคิโต  ภควโต  อุปฏฺฐาโก
โหติ   ฯ  อถโข  ภควา  อายสฺมนฺตํ  นาคิตํ  อามนฺเตสิ  เก  ปน  เต
นาคิต  อุจฺจาสทฺทา  มหาสทฺทา  เกวฏฺฏา  มญฺเญ มจฺฉํ วิโลเปนฺตีติ ๑ ฯ
เอเต    ภนฺเต    อิจฺฉานงฺคลกา   พฺราหฺมณคหปติกา   ปหูตํ   ขาทนียํ
โภชนียํ    อาทาย   พหิทฺวารโกฏฺฐเก   ฐิตา   ภควนฺตญฺเจว   อุทฺทิสฺส
ภิกฺขุสงฺฆญฺจาติ  ฯ  มา  ๒  ตฺวํ  นาคิต  ยเสน สมาคม ๓  มา จ มยา
ยโส  โย  โข  นาคิต  น ยิมสฺส เนกฺขมฺมสุขสฺส ปวิเวกสุขสฺส อุปสมสุขสฺส
สมฺโพธสุขสฺส    นิกามลาภี    อสฺส   อกิจฺฉลาภี   อกสิรลาภี   ยสฺสาหํ
เนกฺขมฺมสุขสฺส   ฯเปฯ   นิกามลาภี   อสฺสํ  ๔  อกิจฺฉลาภี  อกสิรลาภี
#๑ ม. มจฺฉวิโลเปติ ฯ ๒ ม. มาหํ ฯ ๓ ม. สมาคมํ ฯ ๔ ม. อยํ ปาโฐ นตฺถิ ฯ
#เอวมุปริปิ ฯ
