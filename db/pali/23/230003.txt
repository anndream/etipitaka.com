         สทฺธาพลํ วิริยพลํ ๑        หิรี ๒ โอตฺตปฺปิยํ พลํ
         สติพลํ สมาธิพลํ ๓          ปญฺญา เว สตฺตมํ พลํ
         เอเตหิ พลวา ภิกฺขุ         สุขํ ชีวติ ปณฺฑิโต
         โยนิโส วิจิเน ธมฺมํ         ปญฺญายตฺถํ วิปสฺสติ
         ปชฺโชตสฺเสว นิพฺพานํ        วิโมกฺโข โหติ เจตโสติ ฯ
     [๔]   สตฺติมานิ   ภิกฺขเว   พลานิ  ฯ  กตมานิ  สตฺต  สทฺธาพลํ
วิริยพลํ   หิรีพลํ   โอตฺตปฺปพลํ  สติพลํ  สมาธิพลํ  ปญฺญาพลํ  ฯ  กตมญฺจ
ภิกฺขเว   สทฺธาพลํ   อิธ   ภิกฺขเว  อริยสาวโก  สทฺโธ  โหติ  สทฺทหติ
ตถาคตสฺส   โพธึ   อิติปิ   โส   ภควา   อรหํ  สมฺมาสมฺพุทฺโธ  ฯเปฯ
สตฺถา  เทวมนุสฺสานํ  พุทฺโธ  ภควาติ  อิทํ  วุจฺจติ  ภิกฺขเว  สทฺธาพลํ ฯ
กตมญฺจ   ภิกฺขเว   วิริยพลํ   อิธ   ภิกฺขเว  อริยสาวโก  อารทฺธวิริโย
วิหรติ   อกุสลานํ   ธมฺมานํ   ปหานาย   กุสลานํ  ธมฺมานํ  อุปสมฺปทาย
ถามวา   ทฬฺหปรกฺกโม   อนิกฺขิตฺตธุโร   กุสเลสุ   ธมฺเมสุ  อิทํ  วุจฺจติ
ภิกฺขเว  วิริยพลํ  ฯ  กตมญฺจ  ภิกฺขเว  หิรีพลํ  อิธ  ภิกฺขเว อริยสาวโก
หิรีมา   โหติ   หิริยติ   กายทุจฺจริเตน   วจีทุจฺจริเตน   มโนทุจฺจริเตน
หิริยติ   ปาปกานํ  อกุสลานํ  ธมฺมานํ  สมาปตฺติยา  อิทํ  วุจฺจติ  ภิกฺขเว
หิรีพลํ   ฯ   กตมญฺจ   ภิกฺขเว  โอตฺตปฺปพลํ  อิธ  ภิกฺขเว  อริยสาวโก
โอตฺตปฺปี  โหติ  โอตฺตปฺปติ  กายทุจฺจริเตน  วจีทุจฺจริเตน  มโนทุจฺจริเตน
โอตฺตปฺปติ     ปาปกานํ    อกุสลานํ    ธมฺมานํ    สมาปตฺติยา    อิทํ
วุจฺจติ  ภิกฺขเว  โอตฺตปฺปพลํ  ฯ  กตมญฺจ  ภิกฺขเว  สติพลํ  อิธ  ภิกฺขเว
#๑ ม. วีริยญฺจ ฯ เอวมุปริปิ ฯ  ๒ สี. ยุ. หิริ ฯ  ๓ ม. สมาธิ จ ฯ เอวมุปริปิ ฯ
