อสํสคฺคกถา   วิริยารมฺภกถา  สีลกถา  สมาธิกถา  ปญฺญากถา  วิมุตฺติกถา
วิมุตฺติณาณทสฺสนกถา   เอวรูปิยา   กถาย   นิกามลาภี  โหติ  อกิจฺฉลาภี
อกสิรลาภี   อปริปกฺกาย   เมฆิย   เจโตวิมุตฺติยา   อยํ  ตติโย  ธมฺโม
ปริปากาย สํวตฺตติ ฯ
     ปุน  จปรํ  เมฆิย  ภิกฺขุ  อารทฺธวิริโย  วิหรติ  อกุสลานํ  ธมฺมานํ
ปหานาย  กุสลานํ  ธมฺมานํ อุปสมฺปทาย ถามวา ทฬฺหปรกฺกโม อนิกฺขิตฺตธุโร
กุสเลสุ     ธมฺเมสุ    อปริปกฺกาย    เมฆิย    เจโตวิมุตฺติยา    อยํ
จตุตฺโถ ธมฺโม ปริปากาย สํวตฺตติ ฯ
     ปุน    จปรํ   เมฆิย   ภิกฺขุ   ปญฺญวา   โหต   อุทยตฺถคามินิยา
ปญฺญาย    สมนฺนาคโต   อริยาย   นิพฺเพธิกาย   สมฺมาทุกฺขกฺขยคามินิยา
อปริปกฺกาย   เมฆิย   เจโตวิมุตฺติยา   อยํ  ปญฺจโม  ธมฺโม  ปริปากาย
สํวตฺตติ ฯ
     กลฺยาณมิตฺตสฺเสตํ   เมฆิย   ภิกฺขุโน   ปาฏิกงฺขํ   กลฺยาณสหายสฺส
กลฺยาณสมฺปวงฺกสฺส    สีลวา    ภวิสฺสติ   ฯเปฯ   สมาทาย   สิกฺขิสฺสติ
สิกฺขาปเทสุ  กลฺยาณมิตฺตสฺเสตํ  เมฆิย  ภิกฺขุโน  ปาฏิกงฺขํ กลฺยาณสหายสฺส
กลฺยาณสมฺปวงฺกสฺส    ยายํ   กถา   อภิสลฺเลขิกา   เจโตวิวรณสปฺปายา
เสยฺยถีทํ        อปฺปิจฺฉกถา        ฯเปฯ       วิมุตฺติญาณทสฺสนกถา
เอวรูปิยา กถาย นิกามลาภี ภวิสฺสติ อกิจฺฉลาภี อกสิรลาภี กลฺยาณมิตฺตสฺเสตํ
เมฆิย    ภิกฺขุโน    ปาฏิกงฺขํ    กลฺยาณสหายสฺส    กลฺยาณสมฺปวงฺกสฺส
อารทฺธวิริโย    วิหริสฺสติ    ฯเปฯ   อนิกฺขิตฺตธุโร   กุสเลสุ   ธมฺเมสุ
