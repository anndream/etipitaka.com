               อฏฺฐงฺคุเปตํ อุปวสฺสุโปสถํ
               ปุญฺญานิ กตฺวาน สุขุทฺรยานิ
               อนินฺทิตา สคฺคมุเปนฺติ ฐานนฺติ ฯ
     [๑๓๖]  ๔๖  เอกํ  สมยํ  ภควา  โกสมฺพิยํ วิหรติ โฆสิตาราเม ฯ
เตน   โข   ปน  สมเยน  อายสฺมา  อนุรุทฺโธ  ทิวาวิหารํ  คโต  โหติ
ปฏิสลฺลีโน   ฯ   อถโข   สมฺพหุลา  มนาปกายิกา  เทวตา  เยนายสฺมา
อนุรุทฺโธ     เตนุปสงฺกมึสุ     อุปสงฺกมิตฺวา     อายสฺมนฺตํ    อนุรุทฺธํ
อภิวาเทตฺวา   เอกมนฺตํ   อฏฺฐํสุ   เอกมนฺตํ   ฐิตา  โข  ตา  เทวตา
อายสฺมนฺตํ   อนุรุทฺธํ   เอตทโวจุํ   มยํ   ภนฺเต  อนุรุทฺธ  มนาปกายิกา
นาม   เทวตา   ตีสุ   ฐาเนสุ   อิสฺสริยํ   กาเรม  วสํ  วตฺเตม  มยํ
ภนฺเต   อนุรุทฺธ   ยาทิสกํ   วณฺณํ   อากงฺขาม  ตาทิสกํ  วณฺณํ  ฐานโส
ปฏิลภาม   ยาทิสกํ  สทฺทํ  ๑  อากงฺขาม  ตาทิสกํ  สทฺทํ  ๑  ฐานโส
ปฏิลภาม   ยาทิสกํ   สุขํ   อากงฺขาม  ตาทิสกํ  สุขํ  ฐานโส  ปฏิลภาม
มยํ  ภนฺเต  อนุรุทฺธ  มนาปกายิกา  นาม  เทวตา  อิเมสุ  ตีสุ  ฐาเนสุ
อิสฺสริยํ   กาเรม   วสํ   วตฺเตมาติ  ฯ  อถโข  อายสมฺโต  อนุรุทฺธสฺส
เอตทโหสิ   อโห   วติมา   เทวตา   สพฺพาว   นีลา  อสฺสุ  นีลวณฺณา
นีลวตฺถา  นีลาลงฺการาติ  ฯ  อถโข  ตา  เทวตา  อายสฺมโต อนุรุทฺธสฺส
จิตฺตมญฺญาย  สพฺพาว  นีลา  อเหสุํ  นีลวณฺณา  นีลวตฺถา  นีลาลงฺการา ฯ
อถโข   อายสฺมโต   อนุรุทฺธสฺส   เอตทโหสิ   อโห   วติมา   เทวตา
สพฺพาว   ปีตา   อสฺสุ   ฯเปฯ   สพฺพาว   โลหิตกา   อสฺสุ   สพฺพาว
#๑ ม. สรํ ฯ เอวมุปริปิ ฯ
