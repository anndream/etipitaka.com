ภิกฺขเว    อริยสาวโก    อกุสลํ    ปชหติ   กุสลํ   ภาเวติ   สาวชฺชํC
ปชหติ   อนวชฺชํ   ภาเวติ   สุทฺธํ   อตฺตานํ   ปริหรติ  อิมินา  ตติเยน
สทฺธมฺเมน  สมนฺนาคโต  โหติ  ฯ  เสยฺยถาปิ  ภิกฺขเว  รญฺโญ ปจฺจนฺติเม
นคเร    พหุํ    อาวุธํ    สนฺนิจิตํ    โหติ   สลากญฺเจว   เชวนิกญฺจ
อพฺภนฺตรานํ   คุตฺติยา   พาหิรานํ   ปฏิฆาตาย   เอวเมว  โข  ภิกฺขเว
อริยสาวโก   พหุสฺสุโต   โหติ   ฯเปฯ  ทิฏฺฐิยา  สุปฺปฏิวิทฺธา  สุตาวุโธ
ภิกฺขเว   อริยสาวโก   อกุสลํ   ปชหติ  กุสลํ  ภาเวติ  สาวชฺชํ  ปชหติ
อนวชฺชํ    ภาเวติ    สุทฺธํ    อตฺตานํ    ปริหรติ   อิมินา   จตุตฺเถน
สทฺธมฺเมน  สมนฺนาคโต  โหติ  ฯ  เสยฺยถาปิ  ภิกฺขเว  รญฺโญ ปจฺจนฺติเม
นคเร   พหุ   พลกาโย   ปฏิวสติ   เสยฺยถีทํ  หตฺถาโรหา  อสฺสาโรหา
รถิกา   ธนุคฺคหา   เจลกา   จลกา   ปิณฺฑทายกา   อุคฺคา  ราชปุตฺตา
ปกฺขนฺทิโน   มหานาคา   สูรา   ปปฺผาลิกา   จมฺมโยธิโน   ทาสกปุตฺตา
อพฺภนฺตรานํ   คุตฺติยา   พาหิรานํ   ปฏิฆาตาย   เอวเมว  โข  ภิกฺขเว
อริยสาวโก  อารทฺธวิริโย  วิหรติ  อกุสลานํ  ธมฺมานํ  ปหานาย  กุสลานํ
ธมฺมานํ   อุปสมฺปทาย   ถามวา   ทฬฺหปรกฺกโม   อนิกฺขิตฺตธุโร  กุสเลสุ
ธมฺเมสุ   วิริยพลกาโย   ภิกฺขเว   อริยสาวโก   อกุสลํ   ปชหติ  กุสลํ
ภาเวติ   สาวชฺชํ   ปชหติ   อนวชฺชํ   ภาเวติ  สุทฺธํ  อตฺตานํ  ปริหรติ
อิมินา  ปญฺจเมน  สทฺธมฺเมน  สมนฺนาคโต  โหติ  ฯ  เสยฺยถาปิ  ภิกฺขเว
รญฺโญ   ปจฺจนฺติเม  นคเร  โทวาริโก  โหติ  ปณฺฑิโต  พฺยตฺโต  เมธาวี
อญฺญาตานํ  นิวาเรตา  ญาตานํ  ปเวเสตา  อพฺภนฺตรานํ คุตฺติยา พาหิรานํ
