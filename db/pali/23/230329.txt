ภาเวมิ  มรณสฺสตินฺติ  ฯ  ยถากถํ  ปน  ตฺวํ  ภิกฺขุ ภาเวสิ มรณสฺสตินฺติ ฯ
อิธ   มยฺหํ   ภนฺเต   เอวํ   โหติ   อโห   วตาหํ   ตทนฺตรํ  ชีเวยฺยํ
ยทนฺตรํ  เอกํ  อาโลปํ  สงฺขาทิตฺวา  อชฺโฌหรามิ  ภควโต  สาสนํ  มนสิ
กเรยฺยํ   พหุ   วต   เม  กตมสฺสาติ  เอวํ  โข  อหํ  ภนฺเต  ภาเวมิ
มรณสฺสตินฺติ ฯ
     อญฺญตโรปิ   โข   ภิกฺขุ   ภควนฺตํ  เอตทโวจ  อหํปิ  โข  ภนฺเต
ภาเวมิ  มรณสฺสตินฺติ  ฯ  ยถากถํ  ปน  ตฺวํ  ภิกฺขุ ภาเวสิ มรณสฺสตินฺติ ฯ
อิธ   มยฺหํ   ภนฺเต   เอวํ   โหติ   อโห   วตาหํ   ตทนฺตรํ  ชีเวยฺยํ
ยทนฺตรํ   อสฺสสิตฺวา  วา  ปสฺสสามิ  ปสฺสสิตฺวา  วา  อสฺสสามิ  ภควโต
สาสนํ   มนสิ   กเรยฺยํ   พหุ   วต   เม  กตมสฺสาติ  เอวํ  โข  อหํ
ภนฺเต ภาเวมิ มรณสฺสตินฺติ ฯ
     เอวํ  วุตฺเต  ภควา  เต  ภิกฺขู  เอตทโวจ  ยฺวายํ  ภิกฺขเว ภิกฺขุ
เอวํ   มรณสฺสตึ   ภาเวติ   อโห   วตาหํ  รตฺตินฺทิวํ  ชีเวยฺยํ  ภควโต
สาสนํ   มนสิ   กเรยฺยํ   พหุ   วต   เม  กตมสฺสาติ  โย  จายํ  ๑
ภิกฺขเว   ภิกฺขุ   เอวํ  มรณสฺสตึ  ภาเวติ  อโห  วตาหํ  ทิวสํ  ชีเวยฺยํ
ภควโต   สาสนํ   มนสิ   กเรยฺยํ   พหุ   วต   เม   กตมสฺสาติ  โย
จายํ    ภิกฺขเว    ภิกฺขุ   เอวํ   มรณสฺสตึ   ภาเวติ   อโห   วตาหํ
อุปฑฺฒทิวสํ   ชีเวยฺยํ   ภควโต   สาสนํ   มนสิ  กเรยฺยํ  พหุ  วต  เม
กตมสฺสาติ   โย   จายํ   ภิกฺขเว   ภิกฺขุ   เอวํ   มรณสฺสตึ   ภาเวติ
อโห   วตาหํ   ตทนฺตรํ   ชีเวยฺยํ   ยทนฺตรํ   เอกํ  ปิณฺฑปาตํ  ภุญฺชามิ
#๑ ม. โยปายํ ฯ เอวมุปริปิ ฯ
