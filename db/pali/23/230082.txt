เทเสยฺยุํ    ฯ   ตํ   กึ   มญฺญสิ   สีห   กสฺส   นุ   โข   กลฺยาโณ
กิตฺติสทฺโท    อพฺภุคฺคจฺเฉยฺย    โย    วา    โส   ปุริโส   อสฺสทฺโธ
มจฺฉรี   กทริโย   ปริภาสโก   โย   วา  โส  ปุริโส  สทฺโธ  ทานปติ
อนุปฺปทานรโตติ  ฯ  โย  โส  ภนฺเต  ปุริโส  อสฺสทฺโธ  มจฺฉรี  กทริโย
ปริภาสโก   กึ   ตสฺส   กลฺยาโณ   กิตฺติสทฺโท  อพฺภุคฺคจฺฉิสฺสติ  โย  จ
โข  โส  ภนฺเต  ปุริโส  สทฺโธ  ทานปติ อนุปฺปทานรโต ตสฺเสว กลฺยาโณ
กิตฺติสทฺโท   อพฺภุคฺคจฺเฉยฺย   ฯ   ตํ   กึ   มญฺญสิ   สีห  โก  นุ  โข
ยญฺญเทว   ปริสํ   อุปสงฺกเมยฺย   ยทิ   ขตฺติยปริสํ   ยทิ  พฺราหฺมณปริสํ
ยทิ   คหปติปริสํ   ยทิ   สมณปริสํ   วิสารโท  อุปสงฺกเมยฺย  อมงฺกุภูโต
โย   วา  โส  ปุริโส  อสฺสทฺโธ  มจฺฉรี  กทริโย  ปริภาสโก  โย  วา
โส  ปุริโส  สทฺโธ  ทานปติ  อนุปฺปทานรโตติ  ฯ  โย  โส ภนฺเต ปุริโส
อสฺสทฺโธ   มจฺฉรี   กทริโย   ปริภาสโก   กึ   โส   ยญฺญเทว   ปริสํ
อุปสงฺกมิสฺสติ   ยทิ   ขตฺติยปริสํ   ยทิ   พฺราหฺมณปริสํ   ยทิ  คหปติปริสํ
ยทิ   สมณปริสํ   วิสารโท   อุปสงฺกมิสฺสติ   อมงฺกุภูโต   โย   จ  โข
โส   ภนฺเต   ปุริโส   สทฺโธ   ทานปติ  อนุปฺปทานรโต  โส  ยญฺญเทว
ปริสํ    อุปสงฺกเมยฺย    ยทิ    ขตฺติยปริสํ   ยทิ   พฺราหฺมณปริสํ   ยทิ
คหปติปริสํ   ยทิ   สมณปริสํ   วิสารโท   อุปสงฺกเมยฺย   อมงฺกุภูโต  ฯ
ตํ   กึ   มญฺญสิ   สีห   โก   นุ   โข   กายสฺส   เภทา  ปรมฺมรณา
สุคตึ   สคฺคํ   โลกํ   อุปปชฺเชยฺย   โย   วา   โส  ปุริโส  อสฺสทฺโธ
มจฺฉรี   กทริโย   ปริภาสโก   โย   วา  โส  ปุริโส  สทฺโธ  ทานปติ
