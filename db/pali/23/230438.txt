ทิพฺพาย   โสตธาตุยา  ฯเปฯ  สติ  สติ  อายตเน  โส  สเจ  อากงฺขติ
ปรสตฺตานํ   ปรปุคฺคลานํ   เจตสา   เจโต   ปริจฺจ  ปชาเนยฺยํ  สราคํ
วา  จิตฺตํ  สราคํ  จิตฺตนฺติ  ปชาเนยฺยํ  วีตราคํ วา จิตฺตํ วีตราคํ จิตฺตนฺติ
ปชาเนยฺยํ   สโทสํ   วา   จิตฺตํ   สโทสํ  จิตฺตนฺติ  ปชาเนยฺยํ  วีตโทสํ
วา   จิตฺตํ   วีตโทสํ   จิตฺตนฺติ   ปชาเนยฺยํ  สโมหํ  วา  จิตฺตํ  สโมหํ
จิตฺตนฺติ   ปชาเนยฺยํ   วีตโมหํ  วา  จิตฺตํ  วีตโมหํ  จิตฺตนฺติ  ปชาเนยฺยํ
สงฺขิตฺตํ   วา  จิตฺตํ  วิกฺขิตฺตํ  วา  จิตฺตํ  มหคฺคตํ  วา  จิตฺตํ  อมหคฺคตํ
วา   จิตฺตํ   สอุตฺตรํ   วา   จิตฺตํ  อนุตฺตรํ  วา  จิตฺตํ  อสมาหิตํ  วา
จิตฺตํ   สมาหิตํ   วา   จิตฺตํ   วิมุตฺตํ   วา  จิตฺตํ  อวิมุตฺตํ  วา  จิตฺตํ
อวิมุตฺตํ   จิตฺตนฺติ   ปชาเนยฺยนฺติ   ตตฺร  ตเตฺรว  สกฺขิภพฺพตํ  ปาปุณาติ
สติ   สติ   อายตเน   โส   สเจ   อากงฺขติ  อเนกวิหิตํ  ปุพฺเพนิวาสํ
อนุสฺสเรยฺยํ   เสยฺยถีทํ   เอกมฺปิ   ชาตึ   เทฺวปิ  ชาติโย  ฯเปฯ  อิติ
สาการํ    สอุทฺเทสํ   อเนกวิหิตํ   ปุพฺเพนิวาสํ   อนุสฺสเรยฺยนฺติ   ตตฺร
ตเตฺรว  สกฺขิภพฺพตํ  ปาปุณาติ  สติ  สติ  อายตเน  โส  สเจ  อากงฺขติ
ทิพฺเพน   จกฺขุนา   วิสุทฺเธน   อติกฺกนฺตมานุสเกน  ฯเปฯ  ยถากมฺมูปเค
สตฺเต    ปชาเนยฺยนฺติ   ตตฺร   ตเตฺรว   สกฺขิภพฺพตํ   ปาปุณาติ   สติ
สติ  อายตเน  โส  สเจ  อากงฺขติ  อาสวานํ  ขยา  ฯเปฯ  สจฺฉิกตฺวา
อุปสมฺปชฺช   วิหเรยฺยนฺติ   ตตฺร   ตเตฺรว   สกฺขิภพฺพตํ   ปาปุณาติ  สติ
สติ อายตเนติ ฯ
     [๒๔๐]   ๓๖  ปฐมมฺปาหํ  ภิกฺขเว  ฌานํ  นิสฺสาย  อาสวานํ  ขยํ
