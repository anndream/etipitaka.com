อุปนิสสมฺปนฺนํ      โหติ      สีลํ     สีเล     สติ     สีลสมฺปนฺนสฺส
อุปนิสสมฺปนฺโน  โหติ  สมฺมาสมาธิ สมฺมาสมาธิมฺหิ สติ สมฺมาสมาธิสมฺปนฺนสฺส
อุปนิสสมฺปนฺนํ      โหติ      ยถาภูตญาณทสฺสนํ      ยถาภูตญาณทสฺสเน
สติ       ยถาภูตญาณทสฺสนสมฺปนฺนสฺส       อุปนิสสมฺปนฺโน       โหติ
นิพฺพิทาวิราโค  นิพฺพิทาวิราเค  สติ  นิพฺพิทาวิราคสมฺปนฺนสฺส  อุปนิสสมฺปนฺนํ
โหต   วิมุตฺติญาณทสฺสนํ  เสยฺยถาปิ  ภิกฺขเว  รุกฺโข  สาขาปลาสสมฺปนฺโน
ตสฺส      ปปฏิกาปิ      ปาริปูรึ      คจฺฉติ     ตโจปิ     เผคฺคุปิ
สาโรปิ   ปาริปูรึ   คจฺฉติ   เอวเมว  โข  ภิกฺขเว  สติสมฺปชญฺเญ  สติ
สติสมฺปชญฺญสมฺปนฺนสฺส    อุปนิสสมฺปนฺนํ   โหติ   หิโรตฺตปฺปํ   หิโรตฺตปฺเป
สติ หิโรตฺตปฺปสมฺปนฺนสฺส อุปนิสสมฺปนฺนํ โหติ ฯเปฯ วิมุตฺติญาณทสฺสนนฺติ ฯ
     [๑๘๘]  ๙๘  อถโข  อายสฺมา  ปุณฺณิโย  เยน  ภควา เตนุปสงฺกมิ
อุปสงฺกมิตฺวา    ภควนฺตํ    อภิวาเทตฺวา   เอกมนฺตํ   นิสีทิ   เอกมนฺตํ
นิสินฺโน   โข   อายสฺมา   ปุณฺณิโย   ภควนฺตํ  เอตทโวจ  โก  นุ  โข
ภนฺเต   เหตุ   โก   ปจฺจโย   เยน  อปฺเปกทา  ตถาคตํ  ธมฺมเทสนา
ปฏิภาติ  อปฺเปกทา  น  ปฏิภาตีติ  ฯ  สทฺโธ  [๑]  ปุณฺณิย  ภิกฺขุ โหติ
โน  อุปสงฺกมิตา  ๒  เนว ตาว ๓  ตถาคตํ ธมฺมเทสนา ปฏิภาติ ยโต จ
โข   ปุณฺณิย   ภิกฺขุ   สทฺโธ  จ  โหติ  อุปสงฺกมิตา  จ  เอวํ  ตถาคตํ
ธมฺมเทสนา   ปฏิภาติ   สทฺโธ   จ   ปุณฺณิย   ภิกฺขุ  โหติ  อุปสงฺกมิตา
จ    โน   ปยิรุปาสิตา   ฯเปฯ   ปยิรุปาสิตา   จ   โน   ปริปุจฺฉิตา
#๑ ม. จ ฯ   ๒ ม. จุปสงฺกมิตา ฯ  ๓ ม. ตาวสทฺโท นตฺถิ ฯ
