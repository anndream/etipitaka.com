โข ภิกฺขเว มาตุคาโม จาคสมฺปนฺโน โหติ ฯ
     กถญฺจ   ภิกฺขเว   มาตุคาโม  ปญฺญาสมฺปนฺโน  โหติ  อิธ  ภิกฺขเว
มาตุคาโม   ปญฺญวา   โหติ   ฯเปฯ   เอวํ   โข  ภิกฺขเว  มาตุคาโม
ปญฺญาสมฺปนฺโน  โหติ  ฯ  อิเมหิ  โข  ภิกฺขเว  จตูหิ ธมฺเมหิ สมนฺนาคโต
มาตุคาโม   ปรโลกวิชยาย   ปฏิปนฺโน   โหติ  ปรสฺส  โลโก  อารทฺโธ
โหตีติ ฯ
         สุสํวิหิตกมฺมนฺโต          สงฺคหิตปริชฺชโน
         ภตฺตุ มนาปํ จรติ         สมฺภตํ อนุรกฺขติ
         สทฺธาสีเลน สมฺปนฺโน      วทญฺญู วีตมจฺฉโร
         นิจฺจํ มคฺคํ วิโสเธติ       โสตฺถานํ สมฺปรายิกํ
         อิจฺเจเต อฏฺฐ ธมฺมา จ    ยสฺสา วิชฺชนฺติ นาริยา
         ตมฺปิ สีลวตึ อาหุ         ธมฺมฏฺฐํ สจฺจวาทินึ
         โสฬสาการสมฺปนฺนา       อฏฺฐงฺคสุสมาคตา
         ตาทิสี สีลวตี อุปาสิกา     อุปปชฺชติ เทวโลกํ มนาปนฺติ ฯ
                    อุโปสถวคฺโค ปญฺจโม ฯ
                        ตสฺสุทฺทานํ
         สงฺขิตฺเต วิตฺถเต วิสาเข   วาเสฏฺโฐ โพชฺฌาย ปญฺจมํ
         อนุรุทฺธํ ปน ๑ วิสาเข    นกุลา อิธโลกิกา เทฺวติ ฯ
                     ปณฺณาสโก สมตฺโต ฯ
                     _________________
#๑ ม. ปุน ฯ
