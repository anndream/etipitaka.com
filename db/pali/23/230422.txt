ปฏิวิรตสฺส    เอวํ    ตํ    ภยํ    เวรํ    วูปสนฺตํ    โหติ   อิมานิ
ปญฺจ ภยานิ เวรานิ วูปสนฺตานิ โหนฺติ ฯ
     กตเมหิ    จตูหิ    โสตาปตฺติยงฺเคหิ   สมนฺนาคโต   โหติ   อิธ
ภิกฺขเว  อริยสาวโก  พุทฺเธ  อเวจฺจปฺปสาเทน  สมนฺนาคโต  โหติ  อิติปิ
โส   ภควา   ฯเปฯ   สตฺถา   เทวมนุสฺสานํ   พุทฺโธ  ภควาติ  ธมฺเม
ฯเปฯ  สงฺเฆ  ฯเปฯ  อริยกนฺเตหิ  สีเลหิ  สมนฺนาคโต  โหติ  อขณฺเฑหิ
อจฺฉิทฺเทหิ     อสพเลหิ     อกมฺมาเสหิ     ภุชิสฺเสหิ    วิญฺญูปสตฺเถหิ
อปรามฏฺเฐหิ    สมาธิสํวตฺตนิเกหิ    อิเมหิ    จตูหิ   โสตาปตฺติยงฺเคหิ
สมนฺนาคโต โหติ ฯ
     ยโต   โข  ภิกฺขเว  อริยสาวกสฺส  อิมานิ  ปญฺจ  ภยานิ  เวรานิ
วูปสนฺตานิ   โหนฺติ   อิเมหิ   จ   จตูหิ  โสตาปตฺติยงฺเคหิ  สมนฺนาคโต
โหติ   โส   อากงฺขมาโน  อตฺตนาว  อตฺตานํ  พฺยากเรยฺย  ขีณนิรโยมฺหิ
ขีณติรจฺฉานโยนิ          ขีณปิตฺติวิสโย         ขีณาปายทุคฺคติวินิปาโต
โสตาปนฺโนหมสฺมิ อวินิปาตธมฺโม นิยโต สมฺโพธิปรายโนติ ฯ
     [๒๓๓]   ๒๙  นวยิมานิ  ภิกฺขเว  อาฆาตวตฺถูนิ  ฯ  กตมานิ  นว
อนตฺถํ  เม  อจรีติ  อาฆาตํ  พนฺธติ  อนตฺถํ  เม  จรตีติ  อาฆาตํ พนฺธติ
อนตฺถํ   เม   จริสฺสตีติ  อาฆาตํ  พนฺธติ  ปิยสฺส  เม  มนาปสฺส  อนตฺถํ
อจรีติ   อาฆาตํ  พนฺธติ  ปิยสฺส  เม  มนาปสฺส  อนตฺถํ  จรตีติ  อาฆาตํ
พนฺธติ   ปิยสฺส   เม   มนาปสฺส   อนตฺถํ   จริสฺสตีติ   อาฆาตํ  พนฺธติ
อปฺปิยสฺส   เม   อมนาปสฺส   อตฺถํ   อจรีติ  อาฆาตํ  พนฺธติ  อปฺปิยสฺส
