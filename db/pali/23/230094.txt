               ยา เอวรูปา ปุริสสฺส ภริยา
               วธกา ๑ จ ภริยาติ จ สา ปวุจฺจติ ฯ
               ยํ อิตฺถิยา วินฺทติ สามิโก ธนํ
               สิปฺปํ วณิชฺชญฺจ กสิมธิฏฺฐหิ ๒
               อปฺปมฺปิ ตสฺมา ๓  อปหาตุมิจฺฉติ
               ยา เอวรูปา ปุริสสฺส ภริยา
               โจรา ๔ จ ภริยาติ จ สา ปวุจฺจติ ฯ
               อกมฺมกามา อลสา มหคฺฆสา
               ผรุสา จ จณฺฑี จ ๕ ทุรุตฺตวาทินี
               อุฏฺฐายกานํ อภิภุยฺย วตฺตติ
               ยา เอวรูปา ปุริสสฺส ภริยา
               อยฺยา จ ภริยาติ จ สา ปวุจฺจติ ฯ
               ยา สพฺพทา โหติ หิตานุกมฺปินี
               มาตาว ปุตฺตํ อนุรกฺขเต ปตึ
               ตโต ธนํ สมฺภตมสฺส รกฺขติ
               ยา เอวรูปา ปุริสสฺส ภริยา
               มาตา จ ภริยาติ จ สา ปวุจฺจติ ฯ
               ยถาปิ เชฏฺฐา ภคินี กนิฏฺฐา ๖
               สคารวา โหติ สกมฺหิ สามิเก
               หิรีมนา ภตฺตุวสานุวตฺตินี
#๑ ม. วธา ฯ ๒ ม. กสึ อธิฏฺฐหํ ฯ ๓ ม. ตสฺส ฯ ๔ ม. โจรี ฯ ๕ ม. จสทฺโท นตฺถิ ฯ
#๖ ม. กนิฏฺฐกา ฯ
