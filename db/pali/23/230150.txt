กตเม    สตฺต   อนิจฺจสญฺญา   อนตฺตสญฺญา   อสุภสญฺญา   อาทีนวสญฺญา
ปหานสญฺญา    วิราคสญฺญา    นิโรธสญฺญา    ฯ    ราคสฺส    ภิกฺขเว
อภิญฺญาย อิเม สตฺต ธมฺมา ภาเวตพฺพาติ ฯ
     [๘๙]  ราคสฺส  ภิกฺขเว  อภิญฺญาย  สตฺต  ธมฺมา  ภาเวตพฺพา  ฯ
กตเม    สตฺต    อสุภสญฺญา    มรณสญฺญา    อาหาเร   ปฏิกฺกูลสญฺญา
สพฺพโลเก   อนภิรตสญฺญา   อนิจฺจสญฺญา   อนิจฺเจ   ทุกฺขสญฺญา   ทุกฺเข
อนตฺตสญฺญา   ฯ   ราคสฺส   ภิกฺขเว   อภิญฺญาย   อิเม   สตฺต  ธมฺมา
ภาเวตพฺพาติ ฯ
     [๙๐]   ราคสฺส  ภิกฺขเว  ปริญฺญาย  ฯเปฯ  ปริกฺขยาย  ปหานาย
ขยาย   วยาย  วิราคาย  นิโรธาย  จาคาย  ปฏินิสฺสคฺคาย  อิเม  สตฺต
ธมฺมา   ภาเวตพฺพา  ฯ  โทสสฺส  โมหสฺส  โกธสฺส  อุปนาหสฺส  มกฺขสฺส
ปลาสสฺส    อิสฺสาย    มจฺฉริยสฺส    มายาย    สาเถยฺยสฺส   ถมฺภสฺส
สารมฺภสฺส    มานสฺส    อติมานสฺส    มทสฺส    ปมาทสฺส    อภิญฺญาย
ปริญฺญาย    ปริกฺขยาย    ปหานาย    ขยาย    วิราคาย    นิโรธาย
จาคาย ปฏินิสฺสคฺคาย อิเม สตฺต ธมฺมา ภาเวตพฺพาติ ฯ [๑]
                   สตฺตกนิปาโต นิฏฺฐิโต ฯ
                    ___________________
#๑ ม. อิทมโวจ ภควา อตฺตมนา เต ภิกฺขู ภควโต ภาสิตํ อภินนฺทุนฺติ ฯ
