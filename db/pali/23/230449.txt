อยมฺปิ โลกปริยาปนฺโน อยมฺปิ อนิสฺสโฏ โลกมฺหาติ ฯ
     ปุน   จปรํ   พฺราหฺมณา   ภิกฺขุ   วิตกฺกวิจารานํ  วูปสมา  ฯเปฯ
ทุติยชฺฌานํ   ตติยชฺฌานํ   จตุตฺถชฺฌานํ   อุปสมฺปชฺช   วิหรติ  อยํ  วุจฺจติ
พฺราหฺมณา   ภิกฺขุ  โลกสฺส  อนฺตมคมา  โลกสฺส  อนฺเต  วิหรติ  ตมญฺเญ
เอวมาหํสุ    อยมฺปิ   โลกปริยาปนฺโน   อยมฺปิ   อนิสฺสโฏ   โลกมฺหาติ
อหมฺปิ  หิ  ๑  พฺราหฺมณา  เอวํ  วทามิ  อยมฺปิ  โลกปริยาปนฺโน อยมฺปิ
อนิสฺสโฏ โลกมฺหาติ ฯ
     ปุน   จปรํ   พฺราหฺมณา   ภิกฺขุ   สพฺพโส  รูปสญฺญานํ  สมติกฺกมา
ปฏิฆสญฺญานํ     อตฺถงฺคมา    นานตฺตสญฺญานํ    อมนสิการา    อนนฺโต
อากาโสติ  อากาสานญฺจายตนํ  อุปสมฺปชฺช  วิหรติ  อยํ  วุจฺจติ พฺราหฺมณา
ภิกฺขุ    โลกสฺส    อนฺตมคมา    โลกสฺส    อนฺเต   วิหรติ   ตมญฺเญ
เอวมาหํสุ    อยมฺปิ   โลกปริยาปนฺโน   อยมฺปิ   อนิสฺสโฏ   โลกมฺหาติ
อหมฺปิ   หิ   ๑   พฺราหฺมณา   เอวํ   วทามิ  อยมฺปิ  โลกปริยาปนฺโน
อยมฺปิ อนิสฺสโฏ โลกมฺหาติ ฯ
     ปุน    จปรํ    พฺราหฺมณา   ภิกฺขุ   สพฺพโส   อากาสานญฺจายตนํ
สมติกฺกมฺม     อนนฺตํ     วิญฺญาณนฺติ     วิญฺญาณญฺจายตนํ    อุปสมฺปชฺช
วิหรติ   ฯเปฯ   สพฺพโส   วิญฺญาณญฺจายตนํ   สมติกฺกมฺม   นตฺถิ  กิญฺจีติ
อากิญฺจญฺญายตนํ     อุปสมฺปชฺช    วิหรติ    สพฺพโส    อากิญฺจญฺญายตนํ
สมติกฺกมฺม   เนวสญฺญานาสญฺญายตนํ   อุปสมฺปชฺช   วิหรติ   อยํ   วุจฺจติ
#๑ ม. สี. ยุ. หิสทฺโท นตฺถิ ฯ
