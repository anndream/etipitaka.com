อิธาวุโส   ภิกฺขุ  วิวิจฺเจว  กาเมหิ  วิวิจฺจ  อกุสเลหิ  ธมฺเมหิ  สวิตกฺกํ
สวิจารํ   วิเวกชํ  ปีติสุขํ  ปฐมชฺฌานํ  อุปสมฺปชฺช  วิหรติ  เอตฺถ  กามา
นิรุชฺฌนฺติ  เต  จ  กาเม นิโรเธตฺวา นิโรเธตฺวา วิหรนฺตีติ อทฺธา ภิกฺขเว
อสโฐ  อมายาวี  สาธูติ  ภาสิตํ  อภินนฺเทยฺย  อนุโมเทยฺย  สาธูติ ภาสิตํ
อภินนฺทิตฺวา  อนุโมทิตฺวา  นมสฺสมาโน  ปญฺชลิโก  ปยิรุปาเสยฺย  ฯ  ยตฺถ
วิตกฺกวิจารา  นิรุชฺฌนฺติ  เย  จ  วิตกฺกวิจาเร  นิโรเธตฺวา  นิโรเธตฺวา
วิหรนฺติ   อทฺธา  เต  อายสฺมนฺโต  นิจฺฉาตา  นิพฺพุตา  ติณฺณา  ปารคตา
ตทงฺเคนาติ  วทามิ  กตฺถ  วิตกฺกวิจารา  นิรุชฺฌนฺติ  เก  จ วิตกฺกวิจาเร
นิโรเธตฺวา   นิโรเธตฺวา   วิหรนฺติ   อหเมตํ  น  ชานามิ  อหเมตํ  น
ปสฺสามีติ   อิติ   โย  เอวํ  วเทยฺย  โส  เอวมสฺส  วจนีโย  อิธาวุโส
ภิกฺขุ   วิตกฺกวิจารานํ   วูปสมา   ฯเปฯ  ทุติยชฺฌานํ  อุปสมฺปชฺช  วิหรติ
เอตฺถ   วิตกฺกวิจารา   นิรุชฺฌนฺติ   เต   จ  วิตกฺกวิจาเร  นิโรเธตฺวา
นิโรเธตฺวา   วิหรนฺตีติ   อทฺธา   ภิกฺขเว   อสโฐ   อมายาวี   สาธูติ
ภาสิตํ  อภินนฺเทยฺย  อนุโมเทยฺย  สาธูติ  ภาสิตํ  อภินนฺทิตฺวา อนุโมทิตฺวา
นมสฺสมาโน    ปญฺชลิโก    ปยิรุปาเสยฺย    ฯ   ยตฺถ   ปีติ   นิรุชฺฌติ
เย  จ  ปีตึ  นิโรเธตฺวา  นิโรเธตฺวา  วิหรนฺติ  อทฺธา  เต อายสฺมนฺโต
นิจฺฉาตา   นิพฺพุตา   ติณฺณา   ปารคตา  ตทงฺเคนาติ  วทามิ  กตฺถ  ปีติ
นิรุชฺฌติ   เก   จ  ปีตึ  นิโรเธตฺวา  นิโรเธตฺวา  วิหรนฺติ  อหเมตํ  น
ชานามิ  อหเมตํ  น  ปสฺสามีติ  อิติ  โย  เอวํ  วเทยฺย  โส  เอวมสฺส
วจนีโย  อิธาวุโส  ภิกฺขุ  ปีติยา  จ  วิราคา ฯเปฯ ตติยชฺฌานํ อุปสมฺปชฺช
