     [๒๘๐]  ๗๖  ปญฺจิเม  ภิกฺขเว  เจตโส  วินิพนฺธา  ฯ กตเม ปญฺจ
อิธ  ภิกฺขเว  ภิกฺขุ  กาเมสุ  อวีตราโค  โหติ  ฯเปฯ  อิเม โข ภิกฺขเว
ปญฺจ เจตโส วินิพนฺธา ฯ
     อิเมสํ  โข  ภิกฺขเว  ปญฺจนฺนํ  เจตโส  วินิพนฺธานํ  ปหานาย อิเม
จตฺตาโร   อิทฺธิปาทา   ภาเวตพฺพา  ฯ  กตเม  จตฺตาโร  อิธ  ภิกฺขเว
ภิกฺขุ   ฉนฺทสมาธิปธานสงฺขารสมนฺนาคตํ   อิทฺธิปาทํ   ภาเวติ  วิริยสมาธิ
จิตฺตสมาธิ   วีมํสาสมาธิ   ปธานสงฺขารสมนฺนาคตํ  อิทฺธิปาทํ  ภาเวติ  ฯ
อิเมสํ   โข   ภิกฺขเว   ปญฺจนฺนํ   เจตโส  วินิพนฺธานํ  ปหานาย  อิเม
จตฺตาโร อิทฺธิปาทา ภาเวตพฺพาติ ฯ
                  อิทฺธิปาทวคฺโค จตุตฺโถ ฯ
         จตฺตาโร สติปฏฺฐานา      ปธานา จตุโร ปเท
         จตฺตาโร อิทฺธิปาทาปิ      ปุริเมเหเตหิ โยชเยติ ๑ ฯ
                   ____________________
                      วคฺโค ปญฺจโม
     [๒๘๑]  ๗๗  ราคสฺส  ภิกฺขเว  อภิญฺญาย นว ธมฺมา ภาเวตพฺพา ฯ
กตเม    นว    อสุภสญฺญา    มรณสญฺญา    อาหาเร    ปฏิกฺกูลสญฺญา
สพฺพโลเก   อนภิรตสญฺญา  ๒  อนิจฺจสญฺญา  อนิจฺเจ  ทุกฺขสญฺญา  ทุกฺเข
อนตฺตสญฺญา   ปหานสญฺญา   วิราคสญฺญา  ฯ  ราคสฺส  ภิกฺขเว  อภิญฺญาย
อิเม นว ธมฺมา ภาเวตพฺพาติ ฯ
     [๒๘๒]  ๗๘  ราคสฺส  ภิกฺขเว  อภิญฺญาย นว ธมฺมา ภาเวตพฺพา ฯ
#๑ ม. ยเถว สติปฏฺฐานา       ปธานา จตุโรปิ จ
#     จตฺตาโร อิทฺธิปาทา จ    ตเถว สมฺปโยชเยติ ฯ
#๒ ม. อนภิรติสญฺญา ฯ
