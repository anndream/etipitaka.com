อรหตํ   อนุกโรมิ   อุโปสโถ   จ   เม   อุปวุตฺโถ   ภวิสฺสตีติ  อิมินา
อฏฺฐเมน   องฺเคน   สมนฺนาคโต  โหติ  เมตฺตาสหคเตน  เจตสา  เอกํ
ทิสํ   ผริตฺวา   วิหรติ   ตถา   ทุติยํ   ตถา  ตติยํ  ตถา  จตุตฺถํ  อิติ
อุทฺธมโธ   ติริยํ  สพฺพธิ  สพฺพตฺตตาย  สพฺพาวนฺตํ  โลกํ  เมตฺตาสหคเตน
เจตสา  วิปุเลน  มหคฺคเตน  อปฺปมาเณน  อเวเรน อพฺยาปชฺเฌน ผริตฺวา
วิหรติ   อิติ   อิมินา  นวเมน  องฺเคน  สมนฺนาคโต  โหติ  ฯ  เอวญฺจ
อุปวุตฺโถ   โข   ภิกฺขเว   นวงฺคสมนฺนาคโต  อุโปสโถ  มหปฺผโล  โหติ
มหานิสํโส มหาชุติโก มหาวิปฺผาโรติ ฯ
     [๒๒๓]  ๑๙  อิมญฺจ  ภิกฺขเว  รตฺตึ  สมฺพหุลา เทวตา อภิกฺกนฺตาย
รตฺติยา   อภิกฺกนฺตวณฺณา   เกวลกปฺปํ   เชตวนํ   โอภาเสตฺวา  เยนาหํ
เตนุปสงฺกมึสุ  อุปสงฺกมิตฺวา  มํ  อภิวาเทตฺวา  เอกมนฺตํ  อฏฺฐํสุ เอกมนฺตํ
ฐิตา  โข  ภิกฺขเว  ตา  เทวตา  มํ  เอตทโวจุํ  อุปสงฺกมึสุ  โน ภนฺเต
ปุพฺเพ  มนุสฺสภูตานํ  ปพฺพชิตา  อคารานิ  เต  ๑  มยํ ภนฺเต ปจฺจุฏฺฐิมฺห
โน    จ    โข   อภิวาทิมฺห   เต   มยํ   ภนฺเต   อปริปุณฺณกมฺมนฺตา
วิปฺปฏิสารินิโย   ปจฺฉานุตาปินิโย   หีนํ   กายํ   อุปปนฺนาติ  ฯ  อปราปิ
มํ   ภิกฺขเว   สมฺพหุลา   เทวตา  อุปสงฺกมิตฺวา  เอตทโวจุํ  อุปสงฺกมึสุ
โน   ภนฺเต  ปุพฺเพ  มนุสฺสภูตานํ  ปพฺพชิตา  อคารานิ  เต  มยํ  ภนฺเต
ปจฺจุฏฺฐิมฺห  จ  ๒  อภิวาทิมฺห จ ๒ โน จ โข ๓  อาสนํ อทิมฺห ๔ เต
มยํ   ภนฺเต   อปริปุณฺณกมฺมนฺตา   วิปฺปฏิสารินิโย   ปจฺฉานุตาปินิโย  หีนํ
กายํ    อุปปนฺนาติ   ฯ   อปราปิ   มํ   ภิกฺขเว   สมฺพหุลา   เทวตา
#๑ ม. ตา ฯ เอวมุปริปิ ฯ  ๒ ม. จสทฺโท นตฺถิ ฯ เอวมุปริปิ ฯ  ๓ ม. เตสํ ฯ
#๔ ม. อทมฺหา ฯ เอวมุปริปิ ฯ
