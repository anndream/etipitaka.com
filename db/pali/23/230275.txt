กึการปฏิสฺสาวินี   มนาปจารินี   ปิยวาทินี   ฯเปฯ   จาควตี   โข  ปน
โหติ  วิคตมลมจฺเฉเรน  เจตสา  อคารํ  อชฺฌาวสติ  มุตฺตจาคี  ปยตปาณี
โวสฺสคฺครตา   ยาจโยคา   ทานสํวิภาครตา  ฯ  อิเมหิ  โข  นกุลมาเต
อฏฺฐหิ   ธมฺเมหิ   สมนฺนาคโต   มาตุคาโม  กายสฺส  เภทา  ปรมฺมรณา
มนาปกายิกานํ เทวานํ สหพฺยตํ อุปปชฺชตีติ ฯ
         โย นํ ภรติ สพฺพทา       นิจฺจํ อาตาปิ อุสฺสุโก
         ตํ สพฺพกามหรํ โปสํ       ภตฺตารํ นาติมญฺญติ
         น จาปิ โสตฺถิ ภตฺตารํ     อิสฺสาวาเทน โรสเย
         ภตฺตุ จ ครุโน สพฺเพ      ปฏิปูเชติ ปณฺฑิตา
         อุฏฺฐาหิกา อนลสา        สงฺคหิตปริชฺชนา
         ภตฺตุ มนาปญฺจรติ         สมฺภตํ อนุรกฺขติ
         ยา เอวํ วตฺตติ นารี      ภตฺตุ ฉนฺทวสานุคา
         มนาปา นาม เต เทวา    ยตฺถ สา อุปปชฺชตีติ ฯ
     [๑๓๙]   ๔๙  เอกํ  สมยํ  ภควา  สาวตฺถิยํ  วิหรติ  ปุพฺพาราเม
มิคารมาตุปาสาเท  ฯ  อถโข วิสาขา มิคารมาตา เยน ภควา เตนุปสงฺกมิ
อุปสงฺกมิตฺวา  ฯเปฯ  นิสีทิ  ฯ  เอกมนฺตํ  นิสินฺนํ  โข วิสาขํ มิคารมาตรํ
ภควา    เอตทโวจ    จตูหิ    โข   วิสาเข   ธมฺเมหิ   สมนฺนาคโต
มาตุคาโม   อิธโลกวิชยาย   ปฏิปนฺโน   โหติ   อยํส  โลโก  อารทฺโธ
โหติ   ฯ   กตเมหิ   จตูหิ   อิธ  วิสาเข  มาตุคาโม  สุสํวิหิตกมฺมนฺโต
โหติ สงฺคหิตปริชโน ภตฺตุ มนาปํ จรติ สมฺภตํ อนุรกฺขติ ฯ
