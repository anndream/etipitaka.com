อาสชฺช  อปฺปฏินิสฺสชฺช  จาริกํ  ปกฺกนฺโตติ  ฯ  ยสฺส  นูน  ภนฺเต  กาเย
กายคตา   สติ   อนุปฏฺฐิตา   อสฺส   โส   อิธ   อญฺญตรํ  สพฺรหฺมจารึ
อาสชฺช   อปฺปฏินิสฺสชฺช   จาริกํ   ปกฺกเมยฺย  เสยฺยถาปิ  ภนฺเต  ปฐวิยํ
สุจิมฺปิ  นิกฺขิปนฺติ  อสุจิมฺปิ  นิกฺขิปนฺติ คูถคตมฺปิ นิกฺขิปนฺติ มุตฺตคตมฺปิ
นิกฺขิปนฺติ   เขฬคตมฺปิ   นิกฺขิปนฺติ   ปุพฺพคตมฺปิ   นิกฺขิปนฺติ   โลหิตคตมฺปิ
นิกฺขิปนฺติ  น  จ  เตน  ปฐวี  อฏฺฏิยติ  วา  หรายติ  วา  ชิคุจฺฉติ  วา
เอวเมว  โข  อหํ  ภนฺเต  ปฐวีสเมน เจตสา วิหรามิ วิปุเลน มหคฺคเตน
อปฺปมาเณน    อเวเรน   อพฺยาปชฺเฌน   ยสฺส   นูน   ภนฺเต   กาเย
กายคตา   สติ   อนุปฏฺฐิตา   อสฺส   โส   อิธ   อญฺญตรํ  สพฺรหฺมจารึ
อาสชฺช อปฺปฏินิสฺสชฺช จาริกํ ปกฺกเมยฺย ฯ
     เสยฺยถาปิ   ภนฺเต   อาปสฺมึ   สุจิมฺปิ  โธวนฺติ  อสุจิมฺปิ  โธวนฺติ
คูถคตมฺปิ   มุตฺตคตมฺปิ   เขฬคตมฺปิ   ปุพฺพคตมฺปิ   โลหิตคตมฺปิ   โธวนฺติ
น  จ  เตน  อาโป  อฏฺฏิยติ  วา  หรายติ  วา  ชิคุจฺฉติ  วา เอวเมว
โข   อหํ   ภนฺเต   อาโปสเมน  เจตสา  วิหรามิ  วิปุเลน  มหคฺคเตน
อปฺปมาเณน  อเวเรน  อพฺยาปชฺเฌน  ยสฺส  นูน  ภนฺเต  กาเย กายคตา
สติ   อนุปฏฺฐิตา   อสฺส   โส   อิธ   อญฺญตรํ   สพฺรหฺมจารึ   อาสชฺช
อปฺปฏินิสฺสชฺช จาริกํ ปกฺกเมยฺย ฯ
     เสยฺยถาปิ    ภนฺเต    เตโช   สุจิมฺปิ   ฑหติ   อสุจิมฺปิ   ฑหติ
คูถคตมฺปิ   มุตฺตคตมฺปิ  เขฬคตมฺปิ  ปุพฺพคตมฺปิ  โลหิตคตมฺปิ  ฑหติ  น  จ
เตน   เตโช  อฏฺฏิยติ  วา  หรายติ  วา  ชิคุจฺฉติ  วา  เอวเมว  โข
