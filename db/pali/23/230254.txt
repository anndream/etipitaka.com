สพฺพปาณภูตหิตานุกมฺปี   วิหรามิ   อิมินาปงฺเคน   ๑   อรหตํ  อนุกโรมิ
อุโปสโถ   จ   เม   อุปวุตฺโถ   ภวิสฺสตีติ   อิมินา   ปฐเมน  องฺเคน
สมนฺนาคโต   โหติ   ฯเปฯ   ยาวชีวํ   อรหนฺโต   อทินฺนาทานํ  ปหาย
อทินฺนาทานา   ปฏิวิรตา   ทินฺนาทายี  ทินฺนปาฏิกงฺขี  อเถเนน  สุจิภูเตน
อตฺตนา   วิหรนฺติ   อหํปชฺช   อิมญฺจ   รตฺตึ  อิมญฺจ  ทิวสํ  อทินฺนาทานํ
ปหาย   อทินฺนาทานา   ปฏิวิรโต   ทินฺนาทายี   ทินฺนปาฏิกงฺขี  อเถเนน
สุจิภูเตน   อตฺตนา   วิหรามิ  อิมินาปงฺเคน  อรหตํ  อนุกโรมิ  อุโปสโถ
จ   เม   อุปวุตฺโถ   ภวิสฺสตีติ   อิมินา  ทุติเยน  องฺเคน  สมนฺนาคโต
โหติ   ฯเปฯ   ยาวชีวํ   อรหนฺโต   อพฺรหฺมจริยํ  ปหาย  พฺรหฺมจาริโน
อาราจาริโน   วิรตา   เมถุนา   คามธมฺมา   อหํปชฺช   อิมญฺจ   รตฺตึ
อิมญฺจ  ทิวสํ  อพฺรหฺมจริยํ  ปหาย  พฺรหฺมจารี  อาราจารี  วิรโต เมถุนา
คามธมฺมา  อิมินาปงฺเคน  อรหตํ  อนุกโรมิ  อุโปสโถ  จ  เม  อุปวุตฺโถ
ภวิสฺสตีติ    อิมินา    ตติเยน   องฺเคน   สมนฺนาคโต   โหติ   ฯเปฯ
ยาวชีวํ   อรหนฺโต  มุสาวาทํ  ปหาย  มุสาวาทา  ปฏิวิรตา  สจฺจวาทิโน
สจฺจสนฺธา   เฐตา   ปจฺจยิกา   อวิสํวาทกา   โลกสฺส  อหํปชฺช  อิมญฺจ
รตฺตึ   อิมญฺจ   ทิวสํ  มุสาวาทํ  ปหาย  มุสาวาทา  ปฏิวิรโต  สจฺจวาที
สจฺจสนฺโธ  เฐโต  ปจฺจยิโก  อวิสํวาทโก  โลกสฺส  อิมินาปงฺเคน  อรหตํ
อนุกโรมิ   อุโปสโถ   จ   เม   อุปวุตฺโถ  ภวิสฺสตีติ  อิมินา  จตุตฺเถน
องฺเคน สมนฺนาคโต โหติ ฯเปฯ ยาวชีวํ อรหนฺโต สุราเมรยมชฺชปมาทฏฺฐานํ
ปหาย สุราเมรยมชฺชปมาทฏฺฐานา ปฏิวิรตา
#๑ สี. ยุ. อิมินาปิ องฺเคน ฯ เอวมุปริปิ ฯ
