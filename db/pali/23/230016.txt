ลิจฺฉวี   ภควา   เอตทโวจ   สตฺต   โว   ลิจฺฉวี  อปริหานิเย  ธมฺเม
เทเสสฺสามิ  ตํ  สุณาถ  สาธุกํ  มนสิกโรถ  ภาสิสฺสามีติ  ฯ เอวํ ภนฺเตติ
โข  เต  ลิจฺฉวี  ภควโต  ปจฺจสฺโสสุํ  ฯ  ภควา  เอตทโวจ  กตเม  จ
ลิจฺฉวี  สตฺต อปริหานิยา ธมฺมา ยาวกีวญฺจ ลิจฺฉวี วชฺชี อภิณฺหสนฺนิปาตา ๑
ภวิสฺสนฺติ       สนฺนิปาตพหุลา      วุฑฺฒิเยว      ลิจฺฉวี      วชฺชีนํ
ปาฏิกงฺขา   โน   ปริหานิ   ฯ   ยาวกีวญฺจ   ลิจฺฉวี   วชฺชี   สมคฺคา
สนฺนิปติสฺสนฺติ   สมคฺคา   วุฏฺฐหิสฺสนฺติ   สมคฺคา  วชฺชิกรณียานิ  กริสฺสนฺติ
วุฑฺฒิเยว  ลิจฺฉวี  วชฺชีนํ  ปาฏิกงฺขา  โน  ปริหานิ  ฯ  ยาวกีวญฺจ ลิจฺฉวี
วชฺชี   อปฺปญฺญตฺตํ   น   ปญฺญาเปสฺสนฺติ   ปญฺญตฺตํ   น   สมุจฺฉินฺทิสฺสนฺติ
ยถาปญฺญตฺเต   โปราเณ   วชฺชิธมฺเม   สมาทาย   วตฺติสฺสนฺติ  วุฑฺฒิเยว
ลิจฺฉวี   วชฺชีนํ   ปาฏิกงฺขา  โน  ปริหานิ  ฯ  ยาวกีวญฺจ  ลิจฺฉวี  วชฺชี
เย  เต  วชฺชีนํ  วชฺชิมหลฺลกา  เต  สกฺกริสฺสนฺติ ครุกริสฺสนฺติ มาเนสฺสนฺติ
ปูเชสฺสนฺติ     เตสญฺจ    โสตพฺพํ    มญฺญิสฺสนฺติ    วุฑฺฒิเยว    ลิจฺฉวี
วชฺชีนํ  ปาฏิกงฺขา  โน  ปริหานิ  ฯ  ยาวกีวญฺจ  ลิจฺฉวี  วชฺชี  ยา  ตา
กุลิตฺถิโย  กุลกุมาริโย  ตา  น  โอกฺกสฺส  ปสยฺห  วาเสสฺสนฺติ  วุฑฺฒิเยว
ลิจฺฉวี   วชฺชีนํ   ปาฏิกงฺขา   โน   ปริหานิ   ฯ   ยาวกีวญฺจ   ลิจฺฉวี
วชฺชี  ยานิ  ตานิ  วชฺชีนํ  วชฺชิเจติยานิ  อพฺภนฺตรานิ  เจว  พาหิรานิ จ
ตานิ  สกฺกริสฺสนฺติ  ครุกริสฺสนฺติ  มาเนสฺสนฺติ  ปูเชสฺสนฺติ เตสญฺจ ทินฺนปุพฺพํ
กตปุพฺพํ    ธมฺมิกํ    พลึ    โน    ปริหาเปสฺสนฺติ   วุฑฺฒิเยว   ลิจฺฉวี
วชฺชีนํ  ปาฏิกงฺขา  โน  ปริหานิ  ฯ  ยาวกีวญฺจ  ลิจฺฉวี วชฺชีนํ อรหนฺเตสุ
#๑ ม. อภิณฺหํ สนฺนิปาตา ฯ เอวมุปริปิ ฯ
