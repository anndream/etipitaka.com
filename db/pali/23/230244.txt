ทานํ   เทติ   สมณสฺส  วา  พฺราหฺมณสฺส  วา  อนฺนํ  ปานํ  วตฺถํ  ยานํ
มาลาคนฺธวิเลปนํ   เสยฺยาวสถํ  ปทีเปยฺยํ  โส  ยํ  เทติ  ตํ  ปจฺจาสึสติ
ตสฺส   สุตํ   โหติ   จาตุมฺมหาราชิกา   เทวา   ทีฆายุกา   วณฺณวนฺโต
สุขพหุลาติ    ตสฺส    เอวํ   โหติ   อโห   วตาหํ   กายสฺส   เภทา
ปรมฺมรณา   จาตุมฺมหาราชิกานํ   เทวานํ   สหพฺยตํ  อุปปชฺเชยฺยนฺติ  โส
ตํ   จิตฺตํ   ปทหติ   ตํ   จิตฺตํ   อธิฏฺฐาติ   ตํ   จิตฺตํ  ภาเวติ  ตสฺส
ตํ   จิตฺตํ   หีเนธิมุตฺตํ   อุตฺตรึ   อภาวิตํ   กายสฺส  เภทา  ปรมฺมรณา
จาตุมฺมหาราชิกานํ   เทวานํ   สหพฺยตํ   อุปปชฺชติ   ตญฺจ  โข  สีลวโต
วทามิ    โน    ทุสฺสีลสฺส    อิชฺฌติ    ภิกฺขเว   สีลวโต   เจโตปณิธิ
สุทฺธตฺตา   ฯ   อิธ  ปน  ภิกฺขเว  เอกจฺโจ  ทานํ  เทติ  สมณสฺส  วา
พฺราหฺมณสฺส  วา  อนฺนํ  ปานํ  วตฺถํ  ยานํ  มาลาคนฺธวิเลปนํ เสยฺยาวสถํ
ปทีเปยฺยํ    โส    ยํ    เทติ   ตํ   ปจฺจาสึสติ   ตสฺส   สุตํ   โหติ
ตาวตึสา  เทวา  ฯเปฯ  ยามา  เทวา  ตุสิตา  เทวา นิมฺมานรตี เทวา
ปรนิมฺมิตวสวตฺตี    เทวา    ทีฆายุกา   วณฺณวนฺโต   สุขพหุลาติ   ตสฺส
เอวํ  โหติ  อโห  วตาหํ  กายสฺส  เภทา  ปรมฺมรณา  ปรนิมฺมิตวสวตฺตีนํ
เทวานํ    สหพฺยตํ    อุปปชฺเชยฺยนฺติ    โส   ตํ   จิตฺตํ   ปทหติ   ตํ
จิตฺตํ   อธิฏฺฐาติ   ตํ   จิตฺตํ   ภาเวติ   ตสฺส   ตํ   จิตฺตํ  หีเนธิมุตฺตํ
อุตฺตรึ   อภาวิตํ  กายสฺส  เภทา  ปรมฺมรณา  ปรนิมฺมิตวสวตฺตีนํ  เทวานํ
สหพฺยตํ    อุปปชฺชติ   ตญฺจ   โข   สีลวโต   วทามิ   โน   ทุสฺสีลสฺส
อิชฺฌติ   ภิกฺขเว   สีลวโต  เจโตปณิธิ  สุทฺธตฺตา  ฯ  อิธ  ปน  ภิกฺขเว
