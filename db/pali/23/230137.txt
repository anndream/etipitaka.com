มหปฺผลา   ภวิสฺสนฺติ   มหานิสํสา   อมฺหากญฺเจวายํ   ปพฺพชฺชา  อวญฺฌา
ภวิสฺสติ   สผลา   สอุทฺรยาติ  เอวญฺหิ  โว  ภิกฺขเว  สิกฺขิตพฺพํ  อตฺตตฺถํ
วา   ภิกฺขเว   สมฺปสฺสมาเนน  อลเมว  อปฺปมาเทน  สมฺปาเทตุํ  ปรตฺถํ
วา   ภิกฺขเว  สมฺปสฺสมาเนน  อลเมว  อปฺปมาเทน  สมฺปาเทตุํ  อุภยตฺถํ
วา   ภิกฺขเว   สมฺปสฺสมาเนน   อลเมว  อปฺปมาเทน  สมฺปาเทตุนฺติ  ฯ
อิทมโวจ    ภควา    อิมสฺมิญฺจ    ปน    เวยฺยากรณสฺมึ    ภญฺญมาเน
สฏฺฐิมตฺตานํ    ภิกฺขูนํ    อุณฺหํ   โลหิตํ   มุขโต   อุคฺคญฺฉิ   สฏฺฐิมตฺตา
ภิกฺขู    สิกฺขํ    ปจฺจกฺขาย   หีนายาวตฺตึสุ   ทุกฺกรํ   ภควา   สุทุกฺกรํ
ภควาติ    ฯ   สฏฺฐิมตฺตานํ   ภิกฺขูนํ   อนุปาทาย   อาสเวหิ   จิตฺตานิ
วิมุจฺจึสูติ ฯ
     [๗๐]  ภูตปุพฺพํ  ภิกฺขเว  สุเนตฺโต  นาม  สตฺถา  อโหสิ ติตฺถกโร
กาเมสุ   วีตราโค   สุเนตฺตสฺส   โข  ปน  ภิกฺขเว  สตฺถุโน  อเนกานิ
สาวกสตานิ   อเหสุํ   สุเนตฺโต   สตฺถา  สาวกานํ  พฺรหฺมโลกสหพฺยตาย
ธมฺมํ   เทเสติ   ๑   เย   โข  [๒]  ภิกฺขเว  สุเนตฺตสฺส  สตฺถุโน
พฺรหฺมโลกสหพฺยตาย  ธมฺมํ  เทเสนฺตสฺส  จิตฺตานิ  นปฺปสาเทสุํ เต กายสฺส
เภทา   ปรมฺมรณา   อปายํ   ทุคฺคตึ   วินิปาตํ   นิรยํ   อุปปชฺชึสุ  เย
โข   ปน   ภิกฺขเว   สุเนตฺตสฺส   สตฺถุโน   พฺรหฺมโลกสหพฺยตาย  ธมฺมํ
เทเสนฺตสฺส   จิตฺตานิ   ปสาเทสุํ   เต   กายสฺส   เภทา   ปรมฺมรณา
สุคตึ   สคฺคํ   โลกํ   อุปปชฺชึสุ   ฯ  ภูตปุพฺพํ  ภิกฺขเว  มูคปกฺโข  นาม
สตฺถา  อโหสิ  ฯเปฯ  อรเนมิ  นาม  สตฺถา  อโหสิ  กุทฺทาโล ๓  นาม
#๑ ม. เทเสสิ ฯ   ๒ ม. ปน ฯ   ๓ ม. กุทฺทาลโก ฯ
