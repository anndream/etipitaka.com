     กถญฺจ   ภิกฺขเว   มาตุคาโม   ภตฺตุ  มนาปํ  จรติ  อิธ  ภิกฺขเว
มาตุคาโม   ยํ   ภตฺตุ   อมนาปสงฺขาตํ   ตํ  ชีวิตเหตุปิ  น  อชฺฌาจรติ
เอวํ โข ภิกฺขเว มาตุคาโม ภตฺตุ มนาปํ จรติ ฯ
     กถญฺจ   ภิกฺขเว   มาตุคาโม   สมฺภตํ   อนุรกฺขติ   อิธ  ภิกฺขเว
มาตุคาโม   ยํ  ภตฺตา  อาหรติ  ฯเปฯ  เอวํ  โข  ภิกฺขเว  มาตุคาโม
สมฺภตํ   อนุรกฺขติ  ฯ  อิเมหิ  โข  ภิกฺขเว  จตูหิ  ธมฺเมหิ  สมนฺนาคโต
มาตุคาโม อิธโลกวิชยาย ปฏิปนฺโน โหติ อยํส โลโก อารทฺโธ โหติ ฯ
     จตูหิ   ภิกฺขเว   ธมฺเมหิ  สมนฺนาคโต  มาตุคาโม  ปรโลกวิชยาย
ปฏิปนฺโน  โหติ  ปรสฺส  โลโก  อารทฺโธ  โหติ  ฯ  กตเมหิ  จตูหิ  อิธ
ภิกฺขเว    มาตุคาโม    สทฺธาสมฺปนฺโน    โหติ    สีลสมฺปนฺโน   โหติ
จาคสมฺปนฺโน โหติ ปญฺญาสมฺปนฺโน โหติ ฯ
     กถญฺจ   ภิกฺขเว   มาตุคาโม  สทฺธาสมฺปนฺโน  โหติ  อิธ  ภิกฺขเว
มาตุคาโม   สทฺโธ   โหติ   ฯเปฯ   เอวํ   โข   ภิกฺขเว  มาตุคาโม
สทฺธาสมฺปนฺโน โหติ ฯ
     กถญฺจ   ภิกฺขเว   มาตุคาโม   สีลสมฺปนฺโน   โหติ  อิธ  ภิกฺขเว
มาตุคาโม  ปาณาติปาตาปฏิวิรโต  โหติ  ฯเปฯ สุราเมรยมชฺชปมาทฏฺฐานา
ปฏิวิรโต      โหติ      เอวํ      โข      ภิกฺขเว     มาตุคาโม
สีลสมฺปนฺโน โหติ ฯ
     กถญฺจ   ภิกฺขเว   มาตุคาโม   จาคสมฺปนฺโน  โหติ  อิธ  ภิกฺขเว
มาตุคาโม   วิคตมลมจฺเฉเรน  เจตสา  อคารํ  อชฺฌาวสติ  ฯเปฯ  เอวํ
