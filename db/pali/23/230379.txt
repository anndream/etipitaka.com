     [๒๑๐]   ๖   ตตฺร  โข  อายสฺมา  สารีปุตฺโต  ภิกฺขู  อามนฺเตสิ
ฯเปฯ   อายสฺมา   สารีปุตฺโต   เอตทโวจ  ปุคฺคโลปิ  อาวุโส  ทุวิเธน
เวทิตพฺโพ    เสวิตพฺโพปิ   อเสวิตพฺโพปิ   จีวรมฺปิ   อาวุโส   ทุวิเธน
เวทิตพฺพํ     เสวิตพฺพมฺปิ     อเสวิตพฺพมฺปิ     ปิณฺฑปาโตปิ    อาวุโส
ทุวิเธน   เวทิตพฺโพ   เสวิตพฺโพปิ   อเสวิตพฺโพปิ  เสนาสนมฺปิ  อาวุโส
ทุวิเธน     เวทิตพฺพํ     เสวิตพฺพมฺปิ     อเสวิตพฺพมฺปิ    คามนิคโมปิ
อาวุโส   ทุวิเธน  เวทิตพฺโพ  เสวิตพฺโพปิ  อเสวิตพฺโพปิ  ชนปทปเทโสปิ
อาวุโส ทุวิเธน เวทิตพฺโพ เสวิตพฺโพปิ อเสวิตพฺโพปิ ฯ
     ปุคฺคโลปิ  อาวุโส  ทุวิเธน  เวทิตพฺโพ  เสวิตพฺโพปิ อเสวิตพฺโพปีติ
อิติ   โข   ปเนตํ   วุตฺตํ   กิญฺเจตํ   ปฏิจฺจ   วุตฺตํ  ตตฺถ  ยํ  ชญฺญา
ปุคฺคลํ   อิมํ   โข   เม   ปุคฺคลํ  เสวโต  อกุสลา  ธมฺมา  อภิวฑฺฒนฺติ
กุสลา   ธมฺมา   ปริหายนฺติ  เย  จ  โขเม  ปพฺพชิเตน  ชีวิตปริกฺขารา
สมุทาเนตพฺพา จีวรปิณฺฑปาตเสนาสนคิลานปจฺจยเภสชฺชปริกฺขารา
เต   จ   กสิเรน   สมุทาหรนฺติ  ๑  ยสฺส  จมฺหิ  อตฺถาย  อคารสฺมา
อนคาริยํ  ปพฺพชิโต  โส  จ  เม  สามญฺญตฺโถ  น ภาวนาปาริปูรึ คจฺฉตีติ
เตนาวุโส   ปุคฺคเลน   โส  ปุคฺคโล  สงฺขาปิ  รตฺติภาคํ  วา  ทิวสภาคํ
วา    อนาปุจฺฉา    ปกฺกมิตพฺพํ    นานุพนฺธิตพฺโพ   ตตฺถ   ยํ   ชญฺญา
ปุคฺคลํ   อิมํ   โข   เม   ปุคฺคลํ  เสวโต  อกุสลา  ธมฺมา  อภิวฑฺฒนฺติ
กุสลา   ธมฺมา   ปริหายนฺติ  เย  จ  โขเม  ปพฺพชิเตน  ชีวิตปริกฺขารา
สมุทาเนตพฺพา จีวรปิณฺฑปาตเสนาสนคิลานปจฺจยเภสชฺชปริกฺขารา
#๑ ม. สมุทาคจฺฉนฺติ ฯ เอวมุปริปิ ฯ
