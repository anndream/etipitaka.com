มหานาม  อุปาสโก  ปาณาติปาตา  ปฏิวิรโต  โหติ อทินฺนาทานา ปฏิวิรโต
โหติ   กาเมสุ   มิจฺฉาจารา   ปฏิวิรโต   โหติ   มุสาวาทา  ปฏิวิรโต
โหติ   สุราเมรยมชฺชปมาทฏฺฐานา   ปฏิวิรโต   โหติ   เอตฺตาวตา  โข
มหานาม อุปาสโก สีลวา โหตีติ ฯ
     กิตฺตาวตา   ปน   ภนฺเต   อุปาสโก  อตฺตหิตาย  ปฏิปนฺโน  โหติ
โน   ปรหิตายาติ   ฯ   ยโต   โข   มหานาม  อุปาสโก  อตฺตนา  จ
สทฺธาสมฺปนฺโน  โหติ  โน  ปรํ  สทฺธาสมฺปทาย  สมาทเปติ อตฺตนา จ ๑
สีลสมฺปนฺโน   โหติ   โน   ปรํ   สีลสมฺปทาย   สมาทเปติ  อตฺตนา  จ
จาคสมฺปนฺโน   โหติ   โน   ปรํ  จาคสมฺปทาย  สมาทเปติ  อตฺตนา  จ
ภิกฺขูนํ  ทสฺสนกาโม  โหติ  โน  ปรํ  ภิกฺขูนํ  ทสฺสเน  สมาทเปติ อตฺตนา
จ   สทฺธมฺมํ   โสตุกาโม   โหติ   โน  ปรํ  สทฺธมฺมสฺสวเน  สมาทเปติ
อตฺตนา  จ  สุตานํ  ธมฺมานํ  ธารกชาติโก  โหติ  โน  ปรํ ธมฺมธารณาย
สมาทเปติ   อตฺตนา   จ  สุตานํ  ธมฺมานํ  อตฺถูปปริกฺขี  ๒  โหติ  โน
ปรํ   อตฺถูปปริกฺขาย   สมาทเปติ  อตฺตนา  จ  อตฺถมญฺญาย  ธมฺมมญฺญาย
ธมฺมานุธมฺมปฏิปนฺโน     โหติ     โน     ปรํ    ธมฺมานุธมฺมปฏิปตฺติยา
สมาทเปติ    เอตฺตาวตา    โข    มหานาม    อุปาสโก   อตฺตหิตาย
ปฏิปนฺโน โหติ โน ปรหิตายาติ ฯ
     กิตฺตาวตา  ปน  ภนฺเต  อุปาสโก  อตฺตหิตาย  จ  ปฏิปนฺโน  โหติ
ปรหิตาย  จาติ  ฯ  ยโต โข มหานาม อุปาสโก อตฺตนา จ สทฺธาสมฺปนฺโน
โหติ     ปรญฺจ     สทฺธาสมฺปทาย     สมาทเปติ     อตฺตนา     จ
#๑ ม. อตฺตนาว ฯ เอวมุปริปิ ฯ   ๒ ม. อตฺถูปปริกฺขิตา ฯ เอวมุปริปิ ฯ
