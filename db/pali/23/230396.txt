กิสฺส   เหตุ   มายิมํ   ธมฺมปริยายํ   สุตฺวา   ปมาทํ   อาหรึสูติ   อปิ
จ มยา โย ๑ ปญฺหาธิปฺปาเยน ภาสิโตติ ฯ
     [๒๑๗] ๑๓ อถโข อายสฺมา มหาโกฏฺฐิโต ๒ เยนายสฺมา สารีปุตฺโต
เตนุปสงฺกมิ   อุปสงฺกมิตฺวา   อายสฺมตา   สารีปุตฺเตน   สทฺธึ   สมฺโมทิ
สมฺโมทนียํ   กถํ   สาราณียํ   วีติสาเรตฺวา   เอกมนฺตํ  นิสีทิ  เอกมนฺตํ
นิสินฺโน   โข  อายสฺมา  มหาโกฏฺฐิโต  อายสฺมนฺตํ  สารีปุตฺตํ  เอตทโวจ
กินฺนุ    โข    อาวุโส   สารีปุตฺต   ยํ   กมฺมํ   ทิฏฺฐธมฺมเวทนิยํ   ตํ
เม  กมฺมํ  สมฺปรายเวทนิยํ  โหตูติ  เอตสฺส  อตฺถาย  ภควติ  พฺรหฺมจริยํ
วุสฺสตีติ   ฯ   โน   หิทํ   อาวุโส   ฯ   กึ   ปนาวุโส  สารีปุตฺต  ยํ
กมฺมํ   สมฺปรายเวทนิยํ  ตํ  เม  กมฺมํ  ทิฏฺฐธมฺมเวทนิยํ  โหตูติ  เอตสฺส
อตฺถาย   ภควติ   พฺรหฺมจริยํ  วุสฺสตีติ  ฯ  โน  หิทํ  อาวุโส  ฯ  กินฺนุ
โข  อาวุโส  สารีปุตฺต  ยํ  กมฺมํ  สุขเวทนิยํ  ตํ  เม  กมฺมํ ทุกฺขเวทนิยํ
โหตูติ    เอตสฺส   อตฺถาย   ภควติ   พฺรหฺมจริยํ   วุสฺสตีติ   ฯ   โน
หิทํ    อาวุโส    กึ   ปนาวุโส   สารีปุตฺต   ยํ   กมฺมํ   ทุกฺขเวทนิยํ
ตํ   เม  กมฺมํ  สุขเวทนิยํ  โหตูติ  เอตสฺส  อตฺถาย  ภควติ  พฺรหฺมจริยํ
วุสฺสตีติ   ฯ   โน   หิทํ   อาวุโส  ฯ  กินฺนุโข  อาวุโส  สารีปุตฺต  ยํ
กมฺมํ   ปริปกฺกเวทนิยํ   ตํ  เม  กมฺมํ  อปริปกฺกเวทนิยํ  โหตูติ  เอตสฺส
อตฺถาย   ภควติ   พฺรหฺมจริยํ   วุสฺสตีติ   ฯ  โน  หิทํ  อาวุโส  ฯ  กึ
ปนาวุโส    สารีปุตฺต   ยํ   กมฺมํ   อปริปกฺกเวทนิยํ   ตํ   เม   กมฺมํ
ปริปกฺกเวทนิยํ  โหตูติ  เอตสฺส  อตฺถาย  ภควติ  พฺรหฺมจริยํ  วุสฺสตีติ  ฯ
#๑ ม. สารีปุตฺต ธมฺมปริยาโย ฯ  ๒ ม. มหาโกฏฺฐิโก ฯ
