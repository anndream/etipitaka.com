โข อาวุโส ตทายตนํ โน ปฏิสํเวเทติ ฯ
     เอกมิทาหํ  อาวุโส  สมยํ  สาเกเต  วิหรามิ  อญฺชนวเน มิคทาเย
อถโข    อาวุโส   ชฏิลภาคิกา   ๑   ภิกฺขุนี   เยนาหํ   เตนุปสงฺกมิ
อุปสงฺกมิตฺวา  มํ  อภิวาเทตฺวา  เอกมนฺตํ  อฏฺฐาสิ  เอกมนฺตํ  ฐิตา  โข
อาวุโส  ชฏิลภาคิกา  ๑  ภิกฺขุนี  มํ  เอตทโวจ  ยายํ  ภนฺเต  อานนฺท
สมาธิ  น จาภินโต น จาปนโต น สสงฺขารนิคฺคยฺหวาริตวโต ๒ วิมุตฺตตฺตา
ฐิโต   ฐิตตฺตา   สนฺตุสิโต   สนฺตุสิตตฺตา   โน   ปริตสฺสติ  อยํ  ภนฺเต
อานนฺท  สมาธิ  กึผโล  วุตฺโต  ภควตาติ  เอวํ  วุตฺเต ตาหํ ๓  อาวุโส
ชฏิลภาคิกํ   ภิกฺขุนึ   เอตทโวจํ   ยายํ  ภคินิ  สมาธิ  น  จาภินโต  น
จาปนโต   น   สสงฺขารนิคฺคยฺหวาริตวโต   วิมุตฺตตฺตา   ฐิโต   ฐิตตฺตา
สนฺตุสิโต   สนฺตุสิตตฺตา  โน  ปริตสฺสติ  อยํ  ภคินิ  สมาธิ  อญฺโญ  ผโล
วุตฺโต    ภควตาติ    เอวํสญฺญีปิ    โข    อาวุโส    ตทายตนํ   โน
ปฏิสํเวเทตีติ ฯ
     [๒๔๒]  ๓๘  อถโข  เทฺว  โลกายติกา  พฺราหฺมณา  เยน  ภควา
เตนุปสงฺกมึสุ    อุปสงฺกมิตฺวา   ภควตา   สทฺธึ   สมฺโมทึสุ   สมฺโมทนียํ
กถํ   สาราณียํ   วีติสาเรตฺวา   เอกมนฺตํ   นิสีทึสุ   เอกมนฺตํ  นิสินฺนา
โข    เต   พฺราหฺมณา   ภควนฺตํ   เอตทโวจุํ   ปูรโณ   โภ   โคตม
กสฺสโป     สพฺพญฺญู    สพฺพทสฺสาวี    อปริเสสญาณทสฺสนํ    ปฏิชานาติ
จรโต  จ  เม  ติฏฺฐโต  จ  เม  ๔  สุตฺตสฺส จ ชาครสฺส จ สตตํ สมิตํ
#๑ สี. ยุ. ชฏิลภาคิยา ฯ อ. ชฏิลคาหิยา ฯ ม. ชฏิลวาสิกา ฯ
#๒ ม. สสงฺขารนิคฺคยฺหวาริตคโต ฯ ๓ ม. โสหํ ฯ ๔ ม. อยํ ปาโฐ นตฺถิ ฯ
