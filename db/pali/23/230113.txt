พาหิรานํ     ปฏิฆาตาย    เอวเมว    โข    ภิกฺขเว    อริยสาวโก
วิตกฺกวิจารานํ  วูปสมา  ฯเปฯ  ทุติยํ  ฌานํ  อุปสมฺปชฺช  วิหรติ  อตฺตโน
รติยา  อปริตสฺสาย  ผาสุวิหาราย  โอกฺกมนาย  นิพฺพานสฺส  ฯ เสยฺยถาปิ
ภิกฺขเว   รญฺโญ   ปจฺจนฺติเม   นคเร  พหุํ  ติลมุคฺคมาสาปรณฺณํ  สนฺนิจิตํ
โหติ  อพฺภนฺตรานํ  รติยา  อปริตสฺสาย  ผาสุวิหาราย พาหิรานํ ปฏิฆาตาย
เอวเมว   โข  ภิกฺขเว  อริยสาวโก  ปีติยา  จ  วิราคา  ฯเปฯ  ตติยํ
ฌานํ   อุปสมฺปชฺช   วิหรติ   อตฺตโน  รติยา  อปริตสฺสาย  ผาสุวิหาราย
โอกฺกมนาย   นิพฺพานสฺส   ฯ   เสยฺยถาปิ   ภิกฺขเว  รญฺโญ  ปจฺจนฺติเม
นคเร   พหุํ   เภสชฺชํ   สนฺนิจิตํ   โหติ  เสยฺยถีทํ  สปฺปิ  นวนีตํ  เตลํ
มธุ   ผาณิตํ   โลณํ   อพฺภนฺตรานํ   รติยา   อปริตสฺสาย  ผาสุวิหาราย
พาหิรานํ   ปฏิฆาตาย   เอวเมว  โข  ภิกฺขเว  อริยสาวโก  สุขสฺส  จ
ปหานา   ฯเปฯ   จตุตฺถํ   ฌานํ   อุปสมฺปชฺช   วิหรติ  อตฺตโน  รติยา
อปริตสฺสาย   ผาสุวิหาราย   โอกฺกมนาย  นิพฺพานสฺส  ฯ  อิเมสํ  จตุนฺนํ
ฌานานํ  อาภิเจตสิกานํ  ทิฏฺฐธมฺมสุขวิหารานํ  นิกามลาภี  โหติ อกิจฺฉลาภี
อกสิรลาภี   ยโต  โข  ภิกฺขเว  อริยสาวโก  อิเมหิ  สตฺตหิ  สทฺธมฺเมหิ
สมนฺนาคโต    โหติ    อิเมสญฺจ    จตุนฺนํ    ฌานานํ   อาภิเจตสิกานํ
ทิฏฺฐธมฺมสุขวิหารานํ  นิกามลาภี  โหติ  อกิจฺฉลาภี  อกสิรลาภี  อยํ วุจฺจติ
ภิกฺขเว อริยสาวโก อกรณีโย มารสฺส อกรณีโย ปาปิมโตติ ฯ
     [๖๕]   สตฺตหิ  ภิกฺขเว  ธมฺเมหิ  สมนฺนาคโต  ภิกฺขุ  อาหุเนยฺโย
