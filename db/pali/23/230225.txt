สีลสมฺปนฺโน    โหติ   ปรญฺจ   สีลสมฺปทาย   สมาทเปติ   อตฺตนา   จ
จาคสมฺปนฺโน   โหติ   ปรญฺจ   จาคสมฺปทาย   สมาทเปติ   อตฺตนา  จ
ภิกฺขูนํ    ทสฺสนกาโม    โหติ   ปรญฺจ   ภิกฺขูนํ   ทสฺสเน   สมาทเปติ
อตฺตนา  จ  สทฺธมฺมํ  โสตุกาโม  โหติ  ปรญฺจ  สทฺธมฺมสฺสวเน สมาทเปติ
อตฺตนา   จ  สุตานํ  ธมฺมานํ  ธารกชาติโก  โหติ  ปรญฺจ  ธมฺมธารณาย
สมาทเปติ   อตฺตนา   จ   สุตานํ   ธมฺมานํ  อตฺถูปปริกฺขี  โหติ  ปรญฺจ
อตฺถูปปริกฺขาย    สมาทเปติ   อตฺตนา   จ   อตฺถมญฺญาย   ธมฺมมญฺญาย
ธมฺมานุธมฺมปฏิปนฺโน   โหติ   ปรญฺจ   ธมฺมานุธมฺมปฏิปตฺติยา   สมาทเปติ
เอตฺตาวตา   โข   มหานาม  อุปาสโก  อตฺตหิตาย  จ  ปฏิปนฺโน  โหติ
ปรหิตาย จาติ ฯ
     [๑๑๖]  ๒๖  เอกํ  สมยํ  ภควา  ราชคเห  วิหรติ ชีวกมฺพวเน ฯ
อถโข   ชีวโก   โกมารภจฺโจ  เยน  ภควา  เตนุปสงฺกมิ  อุปสงฺกมิตฺวา
ภควนฺตํ    อภิวาเทตฺวา   เอกมนฺตํ   นิสีทิ   เอกมนฺตํ   นิสินฺโน   โข
ชีวโก   โกมารภจฺโจ   ภควนฺตํ  เอตทโวจ  กิตฺตาวตา  นุ  โข  ภนฺเต
อุปาสโก   โหตีติ  ฯ  ยโต  โข  ชีวก  พุทฺธํ  สรณํ  คโต  โหติ  ธมฺมํ
สรณํ   คโต   โหติ   สงฺฆํ  สรณํ  คโต  โหติ  เอตฺตาวตา  โข  ชีวก
อุปาสโก โหตีติ ฯ
     กิตฺตาวตา   ปน  ภนฺเต  อุปาสโก  สีลวา  โหตีติ  ฯ  ยโต  โข
ชีวก     อุปาสโก     ปาณาติปาตา     ปฏิวิรโต     โหติ    ฯเปฯ
สุราเมรยมชฺชปมาทฏฺฐานา
