จ   อครุ  จ  อภาวนีโย  จ  ฯ  อฏฺฐหิ  ภิกฺขเว  ธมฺเมหิ  สมนฺนาคโต
ภิกฺขุ  สพฺรหฺมจารีนํ  ปิโย จ โหติ มนาโป จ ครุ จ ภาวนีโย จ ฯ กตเมหิ
อฏฺฐหิ   อิธ   ภิกฺขเว  ภิกฺขุ  นลาภกาโม  จ  โหติ  นสกฺการกาโม  จ
นอนวญฺญตฺติกาโม   จ   กาลญฺญู   จ   มตฺตญฺญู   จ  สุจิ  จ  นพหุภาณี
จ   อนกฺโกสกปริภาสโก   จ   สพฺรหฺมจารีนํ   ฯ  อิเมหิ  โข  ภิกฺขเว
อฏฺฐหิ  ธมฺเมหิ  สมนฺนาคโต  ภิกฺขุ  สพฺรหฺมจารีนํ  ปิโย  จ โหติ มนาโป
จ ครุ จ ภาวนีโย จาติ ฯ
     [๙๕]  ๕  อฏฺฐิเม  ภิกฺขเว  โลกธมฺมา  โลกํ อนุปริวตฺตนฺติ โลโก
จ  อฏฺฐ  โลกธมฺเม  อนุปริวตฺตติ  ฯ  กตเม  อฏฺฐ  ลาโภ  จ  อลาโภ
จ  ยโส  จ  อยโส  จ  นินฺทา  จ  ปสํสา  จ  สุขํ  จ ทุกฺขํ จ ฯ อิเมๆ
โข   ภิกฺขเว   อฏฺฐ  โลกธมฺมา  โลกํ  อนุปริวตฺตนฺติ  โลโก  จ  อิเม
อฏฺฐ โลกธมฺเม อนุปริวตฺตตีติ ฯ
               ลาโภ อลาโภ จ ยสายโส จ
               นินฺทา ปสํสา จ สุขํ ทุกฺขญฺจ
               เอเต อนิจฺจา มนุเชสุ ธมฺมา
               อสสฺสตา วิปริณามธมฺมา
               เอเต จ ญตฺวา สติมา สุเมโธ
               อเวกฺขติ วิปริณามธมฺเม
               อิฏฺฐสฺส ธมฺมา น มเถนฺติ จิตฺตํ
               อนิฏฺฐโต โน ปฏิฆาตเมติ
