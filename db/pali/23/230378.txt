ยทิทํ  โสตาปนฺเนน  โสตาปนฺนสฺส  สมานตฺโต  สกทาคามินา สกทาคามิสฺส
สมานตฺโต     อนาคามินา     อนาคามิสฺส     สมานตฺโต     อรหตา
อรหโต   สมานตฺโต   อิทํ   วุจฺจติ   ภิกฺขเว   สงฺคหพลํ   อมานิ  โข
ภิกฺขเว จตฺตาริ พลานิ ฯ
     อิเมหิ  โข  ภิกฺขเว  จตูหิ  พเลหิ  สมนฺนาคโต  อริยสาวโก ปญฺจ
ภยานิ  สมติกฺกนฺโต  โหติ  ฯ  กตมานิ  ปญฺจ  อาชีวิตภยํ  ๑ อสิโลกภยํ
ปริสสารชฺชภยํ  มรณภยํ  ทุคฺคติภยํ  ฯ  โส  โข  ๒ ภิกฺขเว อริยสาวโก
อิติ     ปฏิสญฺจิกฺขติ     นาหํ     อาชีวิตภยสฺส    ภายามิ    กิสฺสาหํ
อาชีวิตภยสฺส  ภายิสฺสามิ  อตฺถิ  เม  จตฺตาริ  พลานิ  ปญฺญาพลํ  วิริยพลํ
อนวชฺชพลํ   สงฺคหพลํ   ทุปฺปญฺโญ   โข  อาชีวิตภยสฺส  ภาเยยฺย  กุสีโต
อาชีวิตภยสฺส      ภาเยยฺย     สาวชฺชกายกมฺมนฺตวจีกมฺมนฺตมโนกมฺมนฺโต
อาชีวิตภยสฺส   ภาเยยฺย   อสงฺคหโก   อาชีวิตภยสฺส   ภาเยยฺย   นาหํ
อสิโลกภยสฺส    ภายามิ    ฯเปฯ   นาหํ   ปริสสารชฺชภยสฺส   ภายามิ
นาหํ    มรณภยสฺส   ภายามิ   นาหํ   ทุคฺคติภยสฺส   ภายามิ   กิสฺสาหํ
ทุคฺคติภยสฺส    ภายิสฺสามิ    อตฺถิ   เม   จตฺตาริ   พลานิ   ปญฺญาพลํ
วิริยพลํ   อนวชฺชพลํ   สงฺคหพลํ   ทุปฺปญฺโญ  โข  ทุคฺคติภยสฺส  ภาเยยฺย
กุสีโต   ทุคฺคติภยสฺส   ภาเยยฺย  สาวชฺชกายกมฺมนฺตวจีกมฺมนฺตมโนกมฺมนฺโต
ทุคฺคติภยสฺส    ภาเยยฺย   อสงฺคหโก   ทุคฺคติภยสฺส   ภาเยยฺย   อิเมหิ
โข   ภิกฺขเว   จตูหิ   พเลหิ   สมนฺนาคโต  อริยสาวโก  อิมานิ  ปญฺจ
ภยานิ สมติกฺกนฺโต โหตีติ ฯ
#๑ ม. อาชีวิกภยํ ฯ เอวมุปริปิ ฯ    ๒ ม. ส โข โส ฯ
