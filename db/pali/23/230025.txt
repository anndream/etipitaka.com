ภาเสสฺสนฺติ   วุฑฺฒิเยว   ภิกฺขเว   ภิกฺขูนํ  ปาฏิกงฺขา  โน  ปริหานิ  ฯ
ยาวกีวญฺจ   ภิกฺขเว   อิเม  สตฺต  อปริหานิยา  ธมฺมา  ภิกฺขูสุ  ฐสฺสนฺติ
อิเมสุ    จ    สตฺตสุ   อปริหานิเยสุ   ธมฺเมสุ   ภิกฺขู   สนฺทิสฺสิสฺสนฺติ
วุฑฺฒิเยว ภิกฺขเว ภิกฺขูนํ ปาฏิกงฺขา โน ปริหานีติ ฯ
     [๒๖]   สตฺติเม   ภิกฺขเว   ธมฺมา  เสขสฺส  ภิกฺขุโน  ปริหานาย
สํวตฺตนฺติ   กตเม   สตฺต   กมฺมารามตา   ภสฺสารามตา   นิทฺทารามตา
สงฺคณิการามตา    อินฺทฺริเยสุ    อคุตฺตทฺวารตา   โภชเน   อมตฺตญฺญุตา
สนฺติ   โข   ปน   สงฺเฆ   สงฺฆกรณียานิ  ตตฺร  [๑]  ภิกฺขุ  น  อิติ
ปฏิสญฺจิกฺขติ   สนฺติ   โข   ปน   สงฺเฆ   เถรา  รตฺตญฺญู  จิรปพฺพชิตา
ภารวาหิโน  [๒] เต เตน ปญฺญายิสฺสนฺตีติ อตฺตนา โว ๓  โยคํ อาปชฺชติ
อิเม   โข   ภิกฺขเว   สตฺต   ธมฺมา   เสขสฺส   ภิกฺขุโน   ปริหานาย
สํวตฺตนฺตีติ   ๔   ฯ   สตฺติเม   ภิกฺขเว   ธมฺมา   เสขสฺส   ภิกฺขุโน
อปริหานาย    สํวตฺตนฺติ    กตเม    สตฺต    น    กมฺมารามตา   น
ภสฺสารามตา    น    นิทฺทารามตา   น   สงฺคณิการามตา   อินฺทฺริเยสุ
คุตฺตทฺวารตา    โภชเน    มตฺตญฺญุตา    สนฺติ    โข    ปน   สงฺเฆ
สงฺฆกรณียานิ   ตตฺร   [๕]   ภิกฺขุ  อิติ  ปฏิสญฺจิกฺขติ  สนฺติ  โข  ปน
สงฺเฆ    เถรา    รตฺตญฺญู    จิรปพฺพชิตา   ภารวาหิโน   เต   เตน
ปญฺญายิสฺสนฺตีติ  อตฺตนา  น  โว  ๖  โยคํ  อาปชฺชติ  อิเม โข ภิกฺขเว
สตฺต ธมฺมา เสขสฺส ภิกฺขุโน อปริหานาย สํวตฺตนฺตีติ ฯ
     [๒๗]    สตฺติเม    ภิกฺขเว    ธมฺมา   อุปาสกสฺส   ปริหานาย
#๑-๕ ม. เสโข ฯ   ๒ ม. น ฯ  ๓ ๖ ม. เตสุ ฯ   ๔ ม. อิติสทฺโท นตฺถิ ฯ
