ทิฏฺฐิยา   สุปฺปฏิวิทฺธา   อิทํ   วุจฺจติ   ภิกฺขเว   สุตธนํ   ฯ   กตมญฺจ
ภิกฺขเว   จาคธนํ  อิธ  ภิกฺขเว  อริยสาวโก  วิคตมลมจฺเฉเรน  เจตสา
อคารํ   อชฺฌาวสติ   มุตฺตจาโค   ปยตปาณิ   โวสฺสคฺครโต   ยาจโยโค
ทานสํวิภาครโต   อิทํ   วุจฺจติ   ภิกฺขเว  จาคธนํ  ฯ  กตมญฺจ  ภิกฺขเว
ปญฺญาธนํ    อิธ    ภิกฺขเว    อริยสาวโก    ปญฺญวา   โหติ   ฯเปฯ
สมฺมาทุกฺขกฺขยคามินิยา   อิทํ   วุจฺจติ   ภิกฺขเว   ปญฺญาธนํ   ฯ  อิมานิ
โข ภิกฺขเว สตฺต ธนานีติ ฯ
	  สทฺธาธนํ สีลธนํ            หิรี โอตฺตปฺปิยํ ธนํ
	  สุตธนญฺจ จาโค จ          ปญฺญา เว สตฺตมํ ธนํ
	  ยสฺส เอตา ธนา อตฺถิ       อิตฺถิยา ปุริสสฺส วา
	  อทฬิทฺโทติ ตํ อาหุ          อโมฆํ ตสฺส ชีวิตํ ฯ
	  ตสฺมา สทฺธญฺจ สีลญฺจ        ปสาทํ ธมฺมทสฺสนํ
	  อนุยุญฺเชถ เมธาวี          สรํ พุทฺธานสาสนนฺติ ฯ
     [๗]  อถ  โข  อุคฺโค  ราชมหามตฺโต  เยน  ภควา  เตนุปสงฺกมิ
อุปสงฺกมิตฺวา  ภควนฺตํ  อภิวาเทตฺวา  เอกมนฺตํ  นิสีทิ  เอกมนฺตํ  นิสินฺโน
โข  อุคฺโค  ราชมหามตฺโต  ภควนฺตํ  เอตทโวจ  อจฺฉริยํ  ภนฺเต  อพฺภุตํ
ภนฺเต   ยาว  อฑฺโฒจายํ  ภนฺเต  มิคาโร  โรหเณยฺโย  ยาว  มหทฺธโน
ยาว  มหาโภโคติ  ฯ  กิญฺจ  ๑  อฑฺโฒ ปนุคฺค มิคาโร โรหเณยฺโย กิญฺจ
มหทฺธโน  กิญฺจ  มหาโภโคติ  ฯ  สตํ  ภนฺเต  สหสฺสานิ ๒ หิรญฺญสฺส โก
ปน   วาโท  รูปิยสฺสาติ  ฯ  อตฺถิ  โข  เอตํ  อุคฺค  ธนํ  เนตํ  นตฺถีติ
#๑ ม. กีว ฯ   ๒ สี. สหสฺสานํ ฯ ม. สตสหสฺสานํ ฯ
