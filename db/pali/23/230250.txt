สุขสฺสาหารา   โสวคฺคิกา   สุขวิปากา  สคฺคสํวตฺตนิกา  อิฏฺฐาย  กนฺตาย
มนาปาย   หิตาย   สุขาย   สํวตฺตนฺติ   ฯ  กตเม  อฏฺฐ  อิธ  ภิกฺขเว
อริยสาวโก  พุทฺธํ  สรณํ  คโต  โหติ  อยํ  ภิกฺขเว  ปฐโม ปุญฺญาภิสนฺโท
กุสลาภิสนฺโท    สุขสฺสาหาโร   โสวคฺคิโก   สุขวิปาโก   สคฺคสํวตฺตนิโก
อิฏฺฐาย     กนฺตาย    มนาปาย    หิตาย    สุขาย    สํวตฺตติ    ฯ
ปุน   จปรํ   ภิกฺขเว   อริยสาวโก   ธมฺมํ   สรณํ   คโต   โหติ  อยํ
ภิกฺขเว   ทุติโย  ปุญฺญาภิสนฺโท  ฯเปฯ  สํวตฺตติ  ฯ  ปุน  จปรํ  ภิกฺขเว
อริยสาวโก  สงฺฆํ  สรณํ  คโต  โหติ  อยํ  ภิกฺขเว  ตติโย ปุญฺญาภิสนฺโท
กุสลาภิสนฺโท    สุขสฺสาหาโร   โสวคฺคิโก   สุขวิปาโก   สคฺคสํวตฺตนิโก
อิฏฺฐาย     กนฺตาย    มนาปาย    หิตาย    สุขาย    สํวตฺตติ    ฯ
ปญฺจิมานิ    ภิกฺขเว    ทานานิ   มหาทานานิ   อคฺคญฺญานิ   รตฺตญฺญานิ
วํสญฺญานิ    โปราณานิ   อสงฺกิณฺณานิ   อสงฺกิณฺณปุพฺพานิ   น   สงฺกิยนฺติ
น   สงฺกิยิสฺสนฺติ   อปฺปฏิกุฏฺฐานิ   สมเณหิ  พฺราหฺมเณหิ  วิญฺญูหิ  กตมานิ
ปญฺจ   อิธ   ภิกฺขเว   อริยสาวโก   ปาณาติปาตํ  ปหาย  ปาณาติปาตา
ปฏิวิรโต    โหติ    ปาณาติปาตา    ปฏิวิรโต   ภิกฺขเว   อริยสาวโก
อปริมาณานํ   สตฺตานํ   อภยํ   เทติ   อเวรํ   เทติ  อพฺยาปชฺฌํ  เทติ
อปริมาณานํ   สตฺตานํ   อภยํ  ทตฺวา  อเวรํ  ทตฺวา  อพฺยาปชฺฌํ  ทตฺวา
อปริมาณสฺส    อภยสฺส   อเวรสฺส   อพฺยาปชฺฌสฺส   ภาคี   โหติ   อิทํ
ภิกฺขเว   ปฐมํ   ทานํ   มหาทานํ   อคฺคญฺญํ   รตฺตญฺญํ  วํสญฺญํ  โปราณํ
อสงฺกิณฺณํ    อสงฺกิณฺณปุพฺพํ   น   สงฺกิยติ   น   สงฺกิยิสฺสติ   อปฺปฏิกุฏฺฐํ
