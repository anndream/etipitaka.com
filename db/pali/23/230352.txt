ปหรติ   น   อนวเสสํ  อาทิยติ  น  อิตฺถึ  หรติ  น  กุมารึ  ทูเสติ  น
ปพฺพชิตํ   วิลุมฺปติ  น  ราชโกสํ  วิลุมฺปติ  น  อจฺจาสนฺเน  กมฺมํ  กโรติ
นิธานกุสโล  จ  โหติ  ฯ  อิเมหิ  โข  ภิกฺขเว  อฏฺฐหงฺเคหิ สมนฺนาคโตฬ
มหาโจโร น ขิปฺปํ ปริยาปชฺชติ จิรฏฺฐิติโก โหตีติ ฯ
     [๑๙๒]   ๑๐๒  สมโณติ  ภิกฺขเว  ตถาคตสฺเสตํ  อธิวจนํ  อรหโต
สมฺมาสมฺพุทฺธสฺส   พฺราหฺมโณติ   ภิกฺขเว  ตถาคตสฺเสตํ  อธิวจนํ  อรหโต
สมฺมาสมฺพุทฺธสฺส   เวทคูติ   ภิกฺขเว   ตถาคตสฺเสตํ   อธิวจนํ   อรหโต
สมฺมาสมฺพุทฺธสฺส   ภิสกฺโกติ   ภิกฺขเว   ตถาคตสฺเสตํ   อธิวจนํ  อรหโต
สมฺมาสมฺพุทฺธสฺส   นิมฺมโลติ   ภิกฺขเว   ตถาคตสฺเสตํ   อธิวจนํ  อรหโต
สมฺมาสมฺพุทฺธสฺส   วิมโลติ   ภิกฺขเว   ตถาคตสฺเสตํ   อธิวจนํ   อรหโต
สมฺมาสมฺพุทฺธสฺส    ญาณีติ   ภิกฺขเว   ตถาคตสฺเสตํ   อธิวจนํ   อรหโต
สมฺมาสมฺพุทฺธสฺส   วิมุตฺโตติ   ภิกฺขเว   ตถาคตสฺเสตํ   อธิวจนํ  อรหโต
สมฺมาสมฺพุทฺธสฺสาติ ฯ
         ยํ สมเณน กตฺตพฺพํ        พฺราหฺมเณน วุสีมตา
         ยํ เวทคุนา ปตฺตพฺพํ       ภิสกฺเกน อนุตฺตรํ
         ยํ นิมฺมเลน ปตฺตพฺพํ       วิมเลน วุสีมตา ๑
         ยํ ญาณินา จ ปตฺตพฺพํ      วิมุตฺเตน อนุตฺตรํ
         โสหํ วิชิตสงฺคาโม        มุตฺโต โมเจมิ พนฺธนา
         นาโคมฺหิ ปรมทฺทนฺโต      อเสกฺโข ปรินิพฺพุโตติ ฯ
     [๑๙๓]  ๑๐๓ เอกํ สมยํ ภควา โกสมฺพีสุ ๒ จาริกํ จรมาโน มหตา
#๑ ม. สุจีมตา ฯ   ๒ ม. ยุ. โกสเลสุ ฯ
