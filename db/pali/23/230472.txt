ปริยาเยน    ตตฺรปตฺถิ    สมฺพาโธ   กิญฺจ   ตตฺถ   สมฺพาโธ   ยเทว
ตตฺถ วิญฺญาณญฺจายตนสญฺญา อนิรุทฺธา โหติ อยเมตฺถ สมฺพาโธ ฯ
     ปุน   จปรํ   อาวุโส  ภิกฺขุ  สพฺพโส  วิญฺญาณญฺจายตนํ  สมติกฺกมฺม
นตฺถิ       กิญฺจีติ       อากิญฺจญฺญายตนํ      อุปสมฺปชฺช      วิหรติ
เอตฺตาวตาปิ   โข   อาวุโส  สมฺพาเธ  โอกาสาธิคโม  วุตฺโต  ภควตา
ปริยาเยน   ตตฺรปตฺถิ   สมฺพาโธ   กิญฺจ  ตตฺถ  สมฺพาโธ  ยเทว  ตตฺถ
อากิญฺจญฺญายตนสญฺญา อนิรุทฺธา โหติ อยเมตฺถ สมฺพาโธ ฯ
     ปุน   จปรํ   อาวุโส  ภิกฺขุ  สพฺพโส  อากิญฺจญฺญายตนํ  สมติกฺกมฺม
เนวสญฺญานาสญฺญายตนํ     อุปสมฺปชฺช    วิหรติ    เอตฺตาวตาปิ    โข
อาวุโส  สมฺพาเธ  โอกาสาธิคโม  วุตฺโต  ภควตา  ปริยาเยน  ตตฺรปตฺถิ
สมฺพาโธ  กิญฺจ  ตตฺถ  สมฺพาโธ  ยเทว ตตฺถ เนวสญฺญานาสญฺญายตนสญฺญา
อนิรุทฺธา โหติ อยเมตฺถ สมฺพาโธ ฯ
     ปุน    จปรํ   อาวุโส   ภิกฺขุ   สพฺพโส   เนวสญฺญานาสญฺญายตนํ
สมติกฺกมฺม    สญฺญาเวทยิตนิโรธํ    อุปสมฺปชฺช    วิหรติ    ปญฺญายปสฺส
ทิสฺวา  อาสวา  ปริกฺขีณา  โหนฺติ  เอตฺตาวตาปิ  โข  อาวุโส  สมฺพาเธ
โอกาสาธิคโม วุตฺโต ภควตา นิปฺปริยาเยนาติ ฯ
     [๒๔๗]  ๔๓  กายสกฺขิ  กายสกฺขีติ  อาวุโส  วุจฺจติ  กิตฺตาวตา นุ
โข อาวุโส กายสกฺขิ วุตฺโต ภควตาติ ฯ
     อิธาวุโส  ภิกฺขุ  วิวิจฺเจว  กาเมหิ  ฯเปฯ  ปฐมชฺฌานํ  อุปสมฺปชฺช
วิหรติ  ยถา  ยถา  จ  ตทายตนํ  ตถา  ตถา  นํ กาเยน ผุสิตฺวา วิหรติ
