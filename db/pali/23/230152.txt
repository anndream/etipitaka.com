         โย จ เมตฺตํ ภาวยติ      อปฺปมาณํ ปฏิสฺสโต
         ตนู สํโยชนา โหนฺติ       ปสฺสโต อุปธิกฺขยํ
               เอกมฺปิ เจ ปาณมทุฏฺฐจิตฺโต
               เมตฺตายติ กุสลํ ๑ เตน โหติ
               สพฺเพว ปาเณ มนสานุกมฺปิ
               ปหูตมริโย จ ๒ กโรติ ปุญฺญํ
               เย สตฺตสณฺฑํ ปฐวึ ชินิตฺวา
               ราชิสฺสโย ยชมานานุจริยคา
               สสฺสเมธํ ปุริสเมธํ
               สมฺมาปาสํ วาชเปยฺยํ นิรคฺคฬํ
               เมตฺตสฺส จิตฺตสฺส สุภาวิตสฺส
               กลมฺปิ เต นานุภวนฺติ โสฬสึ
               จนฺทปฺปภา ตารคณาว สพฺเพ
                          (๓)-
         โย น หนติ น ฆาเตติ     น ชินาติ น ชาปเย
         เมตฺตโส สพฺพภูตานํ       เวรนฺตสฺส น เกนจีติ ฯ
     [๙๒]  ๒  อฏฺฐิเม  ภิกฺขเว  เหตุ อฏฺฐ ปจฺจยา อาทิพฺรหฺมจริยิกาย
ปญฺญาย   อปฺปฏิลทฺธาย  ปฏิลาภาย  ปฏิลทฺธาย  ภิยฺโยภาวาย  เวปุลฺลาย
ภาวนาย   ปาริปูริยา   สํวตฺตนฺติ  ฯ  กตเม  อฏฺฐ  อิธ  ภิกฺขเว  ภิกฺขุ
สตฺถารํ   อุปนิสฺสาย   วิหรติ   อญฺญตรํ   วา   ครุฏฺฐานิยํ  สพฺรหฺมจารึ
ยตฺถสฺส   ติพฺพํ   หิโรตฺตปฺปํ   ปจฺจุปฏฺฐิตํ   โหติ   เปมญฺจ  คารโว  จ
#๑ ม. กสลิ ฯ   ๒ ม. ปกโรติ ฯ  ๓ ม. ยถา น อคฺฆนฺติ กลมฺปิ โสฬสึ ฯ
