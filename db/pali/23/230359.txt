สจฺจาเปติ   ฯ   อิเมหิ   โข   ภิกฺขเว  อฏฺฐหิ  ธมฺเมหิ  สมนฺนาคตสฺส
ภิกฺขุโน อากงฺขมาโน สงฺโฆ ปฏิสารณียกมฺมํ ปฏิปฺปสฺสมฺเภยฺยาติ ฯ
     [๒๐๐]  ๑๑๐  ตสฺสปาปิยฺยสิกากมฺมกเตน ๑ ภิกฺขเว ภิกฺขุนา อฏฺฐสุ
ธมฺเมสุ   สมฺมาวตฺติตพฺพํ   น   อุปสมฺปาเทตพฺพํ   น  นิสฺสโย  ทาตพฺโพ
น   สามเณโร   อุปฏฺฐาเปตพฺโพ   น   ภิกฺขุโนวาทกสมฺมติ   สาทิตพฺพา
สมฺมเตนปิ   ภิกฺขุนิโย  น  โอวทิตพฺพา  น  กาจิ  สงฺฆสมฺมติ  สาทิตพฺพา
น   กิสฺมิญฺจิ   ปจฺเจกฏฺฐาเน   นิยเมตพฺพา   ๒  น  จ  เตน  มูเลน
วุฏฺฐาเปตพฺพํ   ฯ   ตสฺสปาปิยฺยสิกากมฺมกเตน   ภิกฺขเว  ภิกฺขุนา  อิเมสุ
อฏฺฐสุ ธมฺเมสุ สมฺมาวตฺติตพฺพนฺติ ฯ
                     สติวคฺโค สมตฺโต ฯ
                        ตสฺสุทฺทานํ
           สติ ปุณฺณิยมูเลน         โจรสมเณน ปญฺจมํ
           ยโส ปตฺตาปสาเทน      ปฏิสารณียญฺจ วตฺตตีติ ๓  ฯ
                      ______________
                       สามญฺญวคฺโค
     โพชฺฌา  สิริมา  ปทุมา  สุธมฺมา  ๔  มณุชา อุตฺตรา มุตฺตา เขมา
รุจี  ๕ จุนฺที พิมฺพี สุมนา มลฺลิกา ติสฺสมาตา ๖ โสณมาตา ๗ กาณมาตา
อุตฺตรมาตา  ๘  วิสาขา  มิคารมาตา  ขุชฺชุตฺตรา อุปาสิกา สามาวตี ๙-
อุปาสิกา    สุปฺปวาสา    โกฬิยธีตา   สุปฺปิยา   อุปาสิกา   นกุลมาตา
คหปตานีติ ฯ
                    สามญฺญวคฺโค ปญฺจโม
                     _________________
#๑ ม. ตสฺสปาปิยสิกกมฺมกเตน ฯ เอวมุปริปิ ฯ  ๒ ม. ฐเปตพฺโพ  ฯ  ๓ ม. วตฺตนนฺติ ฯ
#๔ ม. สุตนา ฯ ยุ. สุธนา ฯ  ๕ ยุ. รูปี ฯ  ๖ ยุ. ติสฺสาย มาตา ฯ  ๗ ยุ. โสณาย
#มาตา ฯ ๘ ม. อุตฺตรา นนฺทมาตา ฯ ยุ. อุตฺตรา ฯ  ๙ ยุ. สามวตี ฯ
