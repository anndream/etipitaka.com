ภิกฺขเว   อาเสวิตํ  ภาวิตํ  พหุลีกตํ  นิรยสํวตฺตนิกํ  ติรจฺฉานโยนิสํวตฺตนิกํ
ปิตฺติวิสยสํวตฺตนิกํ  โย  สพฺพลหุโส  สุราเมรยปานสฺส  วิปาโก มนุสฺสภูตสฺส
อุมฺมตฺตกสํวตฺตนิโก โหตีติ ฯ
                     ทานวคฺโค จตุตฺโถ ฯ
                        ตสฺสุทฺทานํ
         เทฺว ทานานิ วตฺถุญฺจ      เขตฺตํ ทานูปปตฺติ ๑ กิริยํ
         เทฺว สปฺปุริสา สพฺพลหุโส   อภิสนฺโท จ วตฺตตีติ ๒ ฯ
                     _________________
                    อุโปสถวคฺโค ปญฺจโม
     [๑๓๑]  ๔๑  เอวมฺเม  สุตํ  ฯ  เอกํ สมยํ ภควา สาวตฺถิยํ วิหรติ
เชตวเน   อนาถปิณฺฑิกสฺส   อาราเม   ฯ   ตตฺร   โข  ภควา   ภิกฺขูh
อามนฺเตสิ   ภิกฺขโวติ  ฯ  ภทนฺเตติ  เต  ภิกฺขู  ภควโต  ปจฺจสฺโสสุํ  ฯ
ภควา   เอตทโวจ   อฏฺฐงฺคสมนฺนาคโต   ภิกฺขเว   อุโปสโถ  อุปวุตฺโถ
มหปฺผโล  โหติ  มหานิสํโส  มหาชุติโก  มหาวิปฺผาโร  ฯ กถํ อุปวุตฺโถ จ
ภิกฺขเว   อฏฺฐงฺคสมนฺนาคโต   อุโปสโถ   มหปฺผโล   โหติ   มหานิสํโส
มหาชุติโก   มหาวิปฺผาโร   อิธ  ภิกฺขเว  อริยสาวโก  อิติ  ปฏิสญฺจิกฺขติ
ยาวชีวํ    อรหนฺโต    ปาณาติปาตํ   ปหาย   ปาณาติปาตา   ปฏิวิรตา
นิหิตทณฺฑา    นิหิตสตฺถา    ลชฺชี   ทยาปนฺนา   สพฺพปาณภูตหิตานุกมฺปิโน
วิหรนฺติ   อหํปชฺช   อิมญฺจ   รตฺตึ   อิมญฺจ   ทิวสํ  ปาณาติปาตํ  ปหาย
ปาณาติปาตา    ปฏิวิรโต   นิหิตทณฺโฑ   นิหิตสตฺโถ   ลชฺชี   ทยาปนฺโน
#๑ ม. นานูปปตฺติโย ฯ  ๒ ม. กิริยํ เทฺว สปฺปุริสา อภิสนฺโท วิปาโก จาติ ฯ
