อนุปุพฺพปพฺภาโร   นายตเกเนว   ปปาโต   ยมฺปิ   ภนฺเต   มหาสมุทฺโท
อนุปุพฺพนินฺโน   อนุปุพฺพโปโณ   อนุปุพฺพปพฺภาโร   นายตเกเนว   ปปาโต
อยํ   ภนฺเต   มหาสมุทฺเท   ปฐโม   อจฺฉริโย  อพฺภุตธมฺโม  ยํ  ทิสฺวา
ทิสฺวา  อสุรา  มหาสมุทฺเท  อภิรมนฺติ  ฯ  ปุน  จปรํ  ภนฺเต มหาสมุทฺโท
ฐิตธมฺโม    เวลนฺนาติวตฺตติ    ยมฺปิ   ภนฺเต   มหาสมุทฺโท   ฐิตธมฺโม
เวลนฺนาติวตฺตติ  อยํ  ภนฺเต  มหาสมุทฺเท  ทุติโย  อจฺฉริโย  อพฺภุตธมฺโม
ยํ   ทิสฺวา   ทิสฺวา   อสุรา   มหาสมุทฺเท   อภิรมนฺติ   ฯ  ปุน  จปรํ
ภนฺเต  มหาสมุทฺโท  น  มเตน  กุณเปน  สํวตฺตติ ๑ ยํ โหติ มหาสมุทฺเท
มตํ   กุณปํ   ตํ   ขิปฺปเมว   ตีรํ  วาเหติ  ถลํ  อุสฺสาเทติ  ๒  ยมฺปิ
ภนฺเต  มหาสมุทฺโท  น  มเตน  กุณเปน  สํวตฺตติ  ยํ  โหติ  มหาสมุทฺเท
มตํ    กุณปํ   ตํ   ขิปฺปเมว   ตีรํ   วาเหติ   ถลํ   อุสฺสาเทติ   อยํ
ภนฺเต   มหาสมุทฺเท   ตติโย  อจฺฉริโย  อพฺภุตธมฺโม  ยํ  ทิสฺวา  ทิสฺวา
อสุรา  มหาสมุทฺเท  อภิรมนฺติ  ฯ  ปุน  จปรํ  ภนฺเต ยา กาจิ มหานทิโย
เสยฺยถีทํ    คงฺคา   ยมุนา   อจิรวตี   สรภู   มหี   ตา   มหาสมุทฺทํ
ปตฺวา    ชหนฺติ    ปุริมานิ   นามโคตฺตานิ   มหาสมุทฺโทเตฺวว   สงฺขยํ
คจฺฉนฺติ   ยมฺปิ   ภนฺเต   ยา   กาจิ   มหานทิโย   เสยฺยถีทํ   คงฺคา
ยมุนา   อจิรวตี   สรภู   มหี  ตา  มหาสมุทฺทํ  ปตฺวา  ชหนฺติ  ปุริมานิ
นามโคตฺตานิ    มหาสมุทฺโทเตฺวว    สงฺขยํ    คจฺฉนฺติ    อยํ   ภนฺเต๔
มหาสมุทฺเท   จตุตฺโถ  อจฺฉริโย  อพฺภุตธมฺโม  ยํ  ทิสฺวา  ทิสฺวา  อสุรา
มหาสมุทฺเท  อภิรมนฺติ  ฯ  ปุน  จปรํ ภนฺเต ยา กาจิ ๓  โลเก สวนฺติโย
#๑ ม. สํวสติ ฯ  ๒ ม. อุสฺสาเรติ ฯ เอวมุปริปิ ฯ   ๓ ม. ยา จ ฯ
