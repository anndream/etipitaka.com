อยํ     ฉฏฺฐา     วิญฺญาณฏฺฐิติ     ฯ     สนฺติ    ภิกฺขเว    สตฺตา
สพฺพโส   วิญฺญาณญฺจายตนํ  สมติกฺกมฺม  นตฺถิ  กิญฺจีติ  อากิญฺจญฺญายตนูปคา
อยํ     สตฺตมา     วิญฺญาณฏฺฐิติ     ฯ     อิมา     โข    ภิกฺขเว
สตฺต วิญฺญาณฏฺฐิติโยติ ฯ
     [๔๒]  สตฺติเม  ภิกฺขเว  สมาธิปริกฺขารา ฯ กตเม สตฺต สมฺมาทิฏฺฐิ
สมฺมาสงฺกปฺโป      สมฺมาวาจา      สมฺมากมฺมนฺโต      สมฺมาอาชีโว
สมฺมาวายาโม   สมฺมาสติ   ยา   โข   ภิกฺขเว   อิเมหิ   สตฺตหงฺเคหิ
จิตฺตสฺเสกคฺคตา   ปริกฺขตา   อยํ   วุจฺจติ  ภิกฺขเว  อริโย  สมาธิ  ๑
สอุปนิโส อิติปิ สปริกฺขาโร อิติปีติ ฯ
     [๔๓]   สตฺติเม   ภิกฺขเว   อคฺคี   ฯ   กตเม   สตฺต  ราคคฺคิ
โทสคฺคิ    โมหคฺคิ   อาหุเนยฺยคฺคิ   คหปตคฺคิ   ทกฺขิเณยฺยคฺคิ   กฏฺฐคฺคิ
อิเม โข ภิกฺขเว สตฺต อคฺคีติ ฯ
     [๔๔]  เอกํ  สมยํ  ภควา สาวตฺถิยํ วิหรติ เชตวเน อนาถปิณฺฑิกสฺส
อาราเม     ฯ     เตน     โข    ปน    สมเยน    อุคฺคตสรีรสฺส
พฺราหฺมณสฺส     มหายญฺโญ    อุปกฺขโฏ    โหติ    ปญฺจ    อุสภสตานิ
ถูณูปนีตานิ    โหนฺติ    ยญฺญตฺถาย    ปญฺจ   วจฺฉตรสตานิ   ถูณูปนีตานิ
โหนฺติ     ยญฺญตฺถาย    ปญฺจ    วจฺฉตริสตานิ    ถูณูปนีตานิ    โหนฺติ
ยญฺญตฺถาย     ปญฺจ    อชสตานิ    ถูณูปนีตานิ    โหนฺติ    ยญฺญตฺถาย
ปญฺจ     อุรพฺภสตานิ     ถูณูปนีตานิ    โหนฺติ    ยญฺญตฺถาย    อถโข
อุคฺคตสรีโร    พฺราหฺมโณ   เยน   ภควา   เตนุปสงฺกมิ   อุปสงฺกมิตฺวา
#๑ ม. สมฺมาสมาธิ ฯ
