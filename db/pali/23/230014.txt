อาหุเนยฺยา     ปาหุเนยฺยา    ทกฺขิเณยฺยา    อญฺชลิกรณียา    อนุตฺตรํ
ปุญฺญกฺเขตฺตํ โลกสฺสาติ
     [๑๗]   สตฺติเม   ภิกฺขเว  ปุคฺคลา  อาหุเนยฺยา  ฯเปฯ  อนุตฺตรํ
ปุญฺญกฺเขตฺตํ  โลกสฺส  ฯ  กตเม  สตฺต  อิธ  ภิกฺขเว  เอกจฺโจ  ปุคฺคโล
สพฺพสงฺขาเรสุ  ทุกฺขานุปสฺสี  วิหรติ  ฯเปฯ  สพฺเพสุ ธมฺเมสุ อนตฺตานุปสฺสี
วิหรติ     นิพฺพาเน    สุขานุปสฺสี    วิหรติ    สุขสญฺญี    สุขปฏิสํเวที
สตตํ  สมิตํ  อพฺโพกิณฺณํ  เจตสา  อธิมุจฺจมาโน  ปญฺญาย  ปริโยคาหมาโน
โส   อาสวานํ   ขยา   ฯเปฯ   สจฺฉิกตฺวา   อุปสมฺปชฺช   วิหรติ  อยํ
ภิกฺขเว   ปฐโม   ปุคฺคโล   อาหุเนยฺโย   ฯเปฯ  อนุตฺตรํ  ปุญฺญกฺเขตฺตํ
โลกสฺส  ฯ  ปุน  จปรํ  ภิกฺขเว  อิเธกจฺโจ  ปุคฺคโล นิพฺพาเน สุขานุปสฺสี
วิหรติ    สุขสญฺญี    สุขปฏิสํเวที   สตตํ   สมิตํ   อพฺโพกิณฺณํ   เจตสา
อธิมุจฺจมาโน    ปญฺญาย    ปริโยคาหมาโน    ตสฺส    อปุพฺพํ   อจริมํ
อาสวปริยาทานญฺจ  โหติ  ชีวิตปริยาทานญฺจ  อยํ  ภิกฺขเว  ทุติโย ปุคฺคโล
อาหุเนยฺโย   ฯเปฯ   อนุตฺตรํ   ปุญฺญกฺเขตฺตํ   โลกสฺส   ฯ  ปุน  จปรํ
ภิกฺขเว   อิเธกจฺโจ   ปุคฺคโล   นิพฺพาเน   สุขานุปสฺสี  วิหรติ  สุขสญฺญี
สุขปฏิสํเวที   สตตํ   สมิตํ   อพฺโพกิณฺณํ  เจตสา  อธิมุจฺจมาโน  ปญฺญาย
ปริโยคาหมาโน   โส   ปญฺจนฺนํ   โอรมฺภาคิยานํ  สญฺโญชนานํ  ปริกฺขยา
อนฺตราปรินิพฺพายี  โหติ  ฯเปฯ  อุปหจฺจปรินิพฺพายี โหติ อสงฺขารปรินิพฺพายี
โหติ    สสงฺขารปรินิพฺพายี    โหติ    อุทฺธํโสโต   โหติ   อกนิฏฺฐคามี
อยํ  ภิกฺขเว  สตฺตโม  ปุคฺคโล  อาหุเนยฺโย  ฯเปฯ  อนุตฺตรํ ปุญฺญกฺเขตฺตํ
