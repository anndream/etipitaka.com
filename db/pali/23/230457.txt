กามสมฺมุทิตานํ  ปปาโต  วิย  ขายติ  ยทิทํ เนกฺขมฺมํ สุตเมตํ ภนฺเต อิมสฺมึ
ธมฺมวินเย  ทหรานํ  ทหรานํ  ภิกฺขูนํ  เนกฺขมฺเม  จิตฺตํ  ปกฺขนฺทติ  ปสีทติ
สนฺติฏฺฐติ   วิมุจฺจติ   เอตํ   สนฺตนฺติ   ปสฺสโต   ตยิทํ   ภนฺเต  อิมสฺมึ
ธมฺมวินเย  ภิกฺขูนํ  พหุนา  ชเนน  วิสภาโค  ยทิทํ  เนกฺขมฺมนฺติ  ฯ อตฺถิ
โข  เอตํ  คหปติ  กถาปาภตํ  ภควนฺตํ  ทสฺสนาย  อายาม  คหปติ  เยน
ภควา     เตนุปสงฺกมิสฺสาม     อุปสงฺกมิตฺวา     ภควโต    เอตมตฺถํ
อาโรเจสฺสาม  ยถา  โน  ภควา  พฺยากริสฺสติ  ตถา  กริสฺสามาติ ๑ ฯ
เอวํ  ภนฺเตติ  โข  ตปุสฺโส  คหปติ  อายสฺมโต  อานนฺทสฺส ปจฺจสฺโสสิ ฯ
อถโข   อายสฺมา   อานนฺโท   ตปุสฺเสน  คหปตินา  สทฺธึ  เยน  ภควา
เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ
เอกมนฺตํ   นิสินฺโน   โข  อายสฺมา  อานนฺโท  ภควนฺตํ  เอตทโวจ  อยํ
ภนฺเต  ตปุสฺโส  คหปติ  เอวมาห  มยํ  ภนฺเต  อานนฺท  คิหี กามโภคิโน
กามารามา   กามรตา   กามสมฺมุทิตา   เตสํ   โน   ภนฺเต   อมฺหากํ
คิหีนํ  กามโภคีนํ  กามารามานํ  กามรตานํ  กามสมฺมุทิตานํ  ปปาโต  วิย
ขายติ    ยทิทํ    เนกฺขมฺมํ    สุตเมตํ    ภนฺเต   อิมสฺมึ   ธมฺมวินเย
ทหรานํ   ทหรานํ  ภิกฺขูนํ  เนกฺขมฺเม  จิตฺตํ  ปกฺขนฺทติ  ปสีทติ  สนฺติฏฺฐติ
วิมุจฺจติ    เอตํ    สนฺตนฺติ    ปสฺสโต    ตยิทํ    ภนฺเต   ธมฺมวินเย
ภิกฺขูนํ พหุนา ชเนน วิสภาโค ยทิทํ เนกฺขมฺมนฺติ ฯ
     เอวเมตํ  อานนฺท  เอวเมตํ  อานนฺท  มยฺหมฺปิ โข อานนฺท ปุพฺเพว
สมฺโพธา    อนภิสมฺพุทฺธสฺส   โพธิสตฺตสฺเสว   สโต   เอตทโหสิ   สาธุ
#๑ ม. ธาเรสฺสามีติ ฯ
