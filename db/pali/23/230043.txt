ภควตา   สทฺธึ   สมฺโมทิ   สมฺโมทนียํ   กถํ   สาราณียํ   วีติสาเรตฺวา
เอกมนฺตํ   นิสีทิ   เอกมนฺตํ   นิสินฺโน   โข   อุคฺคตสรีโร   พฺราหฺมโณ
ภควนฺตํ   เอตทโวจ   สุตํ   เมตํ   โภ  โคตม  อคฺคิสฺส  อาธานํ  ๑
ยูปสฺส   อุสฺสาปนํ   มหปฺผลํ   โหติ  มหานิสํสนฺติ  ฯ  มยาปิ  โข  เอตํ
พฺราหฺมณ   สุตํ   อคฺคิสฺส   อาธานํ   ยูปสฺส   อุสฺสาปนํ  มหปฺผลํ  โหติ
มหานิสํสนฺติ   ฯ   ทุติยมฺปิ   โข   ฯเปฯ   ตติยมฺปิ   โข  อุคฺคตสรีโร
พฺราหฺมโณ   ภควนฺตํ   เอตทโวจ   สุตํ   เมตํ   โภ   โคตม  อคฺคิสฺส
อาธานํ   ยูปสฺส  อุสฺสาปนํ  มหปฺผลํ  โหติ  มหานิสํสนฺติ  ฯ  มยาปิ  โข
เอตํ  พฺราหฺมณ  สุตํ  อคฺคิสฺส  อาธานํ  ยูปสฺส  อุสฺสาปนํ  มหปฺผลํ  โหติ
มหานิสํสนฺติ   ฯ   ตยิทํ   โภ   โคตม   สเมติ   โภโตเจว  โคตมสฺส
อมฺหากญฺจ  ยทิทํ  สพฺเพน  สพฺพนฺติ  ๒ ฯ เอวํ วุตฺเต อายสฺมา อานนฺโท
อุคฺคตสรีรํ   พฺราหฺมณํ   เอตทโวจ   น  โข  พฺราหฺมณ  ตถาคตา  เอวํ
ปุจฺฉิตพฺพา    สุตํ    เมตํ   โภ   โคตม   อคฺคิสฺส   อาธานํ   ยูปสฺส
อุสฺสาปนํ  มหปฺผลํ  โหติ  มหานิสํสนฺติ  เอวญฺจ ๓  โข พฺราหฺมณ ตถาคตา
ปุจฺฉิตพฺพา  อหญฺหิ  ภนฺเต  อคฺคึ  อาธาตุกาโม  ๔  ยูปํ อุสฺสาเปตุกาโม
โอวทตุ   มํ   ภนฺเต   ภควา   อนุสาสตุ   มํ  ภนฺเต  ภควา  ยํ  มม
อสฺส   ทีฆรตฺตํ   หิตาย   สุขายาติ  ฯ  อถโข  อุคฺคตสรีโร  พฺราหฺมโณ
ภควนฺตํ   เอตทโวจ   อหญฺหิ   โภ   โคตม   อคฺคึ  อาธาตุกาโม  ยูปํ
อุสฺสาเปตุกาโม   โอวทตุ  มํ  ภวํ  โคตโม  อนุสาสตุ  มํ  ภวํ  โคตโม
ยํ  มม  อสฺส  ทีฆรตฺตํ  หิตาย  สุขายาติ ฯ อคฺคึ พฺราหฺมณ อาเธนฺโต ๕
#๑ ม. อาทานํ ฯ เอวมุปริปิ ฯ  ๒ ม. อิติสทฺโท นตฺถิ ฯ   ๓ ม. จสทฺโท นตฺถิ ฯ
#๔ ม. อาทาตุกาโม ฯ เอวมุปริปิ ฯ   ๕ ม. อาเทนฺโต ฯ เอวมุปริปิ ฯ
