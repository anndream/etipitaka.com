ปนายมายสฺมา   สุตธโร   สุตสนฺนิจโย   เย  เต  ธมฺมา  อาทิกลฺยาณา
มชฺเฌกลฺยาณา    ปริโยสานกลฺยาณา   สาตฺถํ   สพฺยญฺชนํ   เกวลปริปุณฺณํ
ปริสุทฺธํ   พฺรหฺมจริยํ   อภิวทนฺติ   ตถารูปาสฺส  ธมฺมา  พหุสฺสุตา  โหนฺติ
ธตา   วจสา   ปริจิตา   มนสานุเปกฺขิตา  ทิฏฺฐิยา  สุปฺปฏิวิทฺธา  อทฺธา
อยมายสฺมา   ชานํ   ชานาติ   ปสฺสํ   ปสฺสตีติ   อยํปิ  ธมฺโม  ปิยตาย
ครุตาย   ภาวนาย   สามญฺญาย  เอกีภาวาย  สํวตฺตติ  ฯ  อารทฺธวิริโย
โข   ปนายมายสฺมา   วิหรติ   อกุสลานํ   ธมฺมานํ   ปหานาย  กุสลานํ
ธมฺมานํ   อุปสมฺปทาย   ถามวา   ทฬฺหปรกฺกโม   อนิกฺขิตฺตธุโร  กุสเลสุ
ธมฺเมสุ   อทฺธา   อยมายสฺมา   ชานํ   ชานาติ   ปสฺสํ  ปสฺสตีติ  อยํปิ
ธมฺโม  ปิยตาย  ครุตาย  ภาวนาย  สามญฺญาย  เอกีภาวาย  สํวตฺตติ  ฯ
สงฺฆคโต  โข  ปนายมายสฺมา  อนานากถิโก  โหติ  อติรจฺฉานกถิโก สามํ
วา    ธมฺมํ   ภาสติ   ปรํ   วา   อชฺเฌสติ   อริยํ   วา   ตุณฺหีภาวํ
นาติมญฺญติ   อทฺธา   อยมายสฺมา   ชานํ  ชานาติ  ปสฺสํ  ปสฺสตีติ  อยํปิ
ธมฺโม  ปิยตาย  ครุตาย  ภาวนาย  สามญฺญาย  เอกีภาวาย  สํวตฺตติ  ฯ
ปญฺจสุ   โข   ปนายมายสฺมา  อุปาทานกฺขนฺเธสุ  อุทยพฺพยานุปสฺสี  วิหรติ
อิติ  รูปํ  อิติ  รูปสฺส  สมุทโย  อิติ  รูปสฺส  อตฺถงฺคโม อิติ เวทนา ...
อิติ  สญฺญา  ...  อิติ  สงฺขารา ... อิติ วิญฺญาณํ อิติ วิญฺญาณสฺส สมุทโย
อิติ   วิญฺญาณสฺส   อตฺถงฺคโมติ   อทฺธา   อยมายสฺมา   ชานํ   ชานาติ
ปสฺสํ   ปสฺสตีติ   อยํปิ   ธมฺโม  ปิยตาย  ครุตาย  ภาวนาย  สามญฺญาย
เอกีภาวาย   สํวตฺตติ   ฯ   อิเม   โข   ภิกฺขเว   อฏฺฐ  เหตู  อฏฺฐ
