ปฏิวิรโต  โหติ เอตฺตาวตา โข ชีวก อุปาสโก    สีลวา โหตีติ ฯ
     กิตฺตาวตา   ปน   ภนฺเต   อุปาสโก  อตฺตหิตาย  ปฏิปนฺโน  โหติ
โน  ปรหิตายาติ  ฯ  ยโต  โข  ชีวก อุปาสโก อตฺตนา จ สทฺธาสมฺปนฺโน
โหติ    โน    ปรํ    สทฺธาสมฺปทาย    สมาทเปติ   ฯเปฯ   อตฺตนา
จ   อตฺถมญฺญาย   ธมฺมมญฺญาย   ธมฺมานุธมฺมปฏิปนฺโน   โหติ   โน  ปรํ(
ธมฺมานุธมฺมปฏิปตฺติยา   สมาทเปติ   เอตฺตาวตา   โข   ชีวก  อุปาสโก
อตฺตหิตาย ปฏิปนฺโน โหติ โน ปรหิตายาติ ฯ
     กิตฺตาวตา  ปน  ภนฺเต  อุปาสโก  อตฺตหิตาย  จ  ปฏิปนฺโน  โหติ
ปรหิตาย  จาติ  ฯ  ยโต  โข  ชีวก  อุปาสโก อตฺตนา จ สทฺธาสมฺปนฺโน
โหติ   ปรญฺจ   สทฺธาสมฺปทาย   สมาทเปติ   อตฺตนา   จ  สีลสมฺปนฺโน
โหติ   ปรญฺจ   สีลสมฺปทาย   สมาทเปติ   อตฺตนา   จ   จาคสมฺปนฺโน
โหติ  ปรญฺจ  จาคสมฺปทาย  สมาทเปติ  อตฺตนา  จ  ภิกฺขูนํ  ทสฺสนกาโม
โหติ     ปรญฺจ     ภิกฺขูนํ    ทสฺสเน    สมาทเปติ    อตฺตนา    จ
สทฺธมฺมํ   โสตุกาโม   โหติ  ปรญฺจ  สทฺธมฺมสฺสวเน  สมาทเปติ  อตฺตนา
จ  สุตานํ  ธมฺมานํ  ธารกชาติโก  โหติ  ปรญฺจ  ธมฺมธารณาย สมาทเปติ
อตฺตนา   จ  สุตานํ  ธมฺมานํ  อตฺถูปปริกฺขี  โหติ  ปรญฺจ  อตฺถูปปริกฺขาย
สมาทเปติ   อตฺตนา   จ  อตฺถมญฺญาย  ธมฺมมญฺญาย  ธมฺมานุธมฺมปฏิปนฺโน
โหติ         ปรญฺจ         ธมฺมานุธมฺมปฏิปตฺติยา        สมาทเปติ
เอตฺตาวตา   โข   ชีวก   อุปาสโก   อตฺตหิตาย   จ  ปฏิปนฺโน  โหติ
