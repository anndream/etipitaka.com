     [๑๕๔]  ๖๔  จตูหิ  ภิกฺขเว  ธมฺเมหิ สมนฺนาคโต ภิกฺขุ อลํ อตฺตโน
โน  ๑  ปเรสํ  ฯ  กตเมหิ  จตูหิ  อิธ ภิกฺขเว ภิกฺขุ ขิปฺปนิสนฺติ จ โหติ
กุสเลสุ   ธมฺเมสุ   สุตานญฺจ   ธมฺมานํ   ธารกชาติโก  โหติ  ธตานญฺจ
ธมฺมานํ  อตฺถุปปริกฺขี  โหติ  อตฺถมญฺญาย  ธมฺมมญฺญาย ธมฺมานุธมฺมปฏิปนฺโน
จ    โหติ    โน    จ    กลฺยาณวาโจ    โหติ    กลฺยาณวากฺกรโณ
โปริยา      วาจาย      สมนฺนาคโต     วิสฺสฏฺฐาย     อเนลคฬาย
อตฺถสฺส    วิญฺญาปนิยา    โน    จ    สนฺทสฺสโก   โหติ   สมาทปโก
สมุตฺเตชโก   สมฺปหํสโก   สพฺรหฺมจารีนํ  ฯ  อิเมหิ  โข  ภิกฺขเว  จตูหิ
ธมฺเมหิ สมนฺนาคโต ภิกฺขุ อลํ อตฺตโน โน ๑ ปเรสํ ฯ
     [๑๕๕]  ๖๕  จตูหิ ภิกฺขเว ธมฺเมหิ สมนฺนาคโต ภิกฺขุ อลํ ปเรสํ โน
อตฺตโน   ฯ   กตเมหิ  จตูหิ  อิธ  ภิกฺขเว  ภิกฺขุ  ขิปฺปนิสนฺติ  จ  โหติ
กุสเลสุ   ธมฺเมสุ   สุตานญฺจ   ธมฺมานํ   ธารกชาติโก   โหติ  โน  จ
ธตานํ   ธมฺมานํ   อตฺถุปปริกฺขี  โหติ  โน  จ  อตฺถมญฺญาย  ธมฺมมญฺญาย
ธมฺมานุธมฺมปฏิปนฺโน       โหติ      กลฺยาณวาโจ      จ      โหติ
กลฺยาณวากฺกรโณ    ฯเปฯ    อตฺถสฺส    วิญฺญาปนิยา   สนฺทสฺสโก   จ
โหติ   ฯเปฯ   สพฺรหฺมจารีนํ   ฯ  อิเมหิ  โข  ภิกฺขเว  จตูหิ  ธมฺเมหิ
สมนฺนาคโต ภิกฺขุ อลํ ปเรสํ โน อตฺตโน ฯ
     [๑๕๖]  ๖๖  ตีหิ ภิกฺขเว ธมฺเมหิ สมนฺนาคโต ภิกฺขุ อลํ อตฺตโน โน
ปเรสํ  ฯ  กตเมหิ  ตีหิ  อิธ  ภิกฺขเว  ภิกฺขุ  น  เหว  โข  ขิปฺปนิสนฺติ
จ   โหติ   กุสเลสุ   ธมฺเมสุ   สุตานญฺจ  ธมฺมานํ  ธารกชาติโก  โหติ
#๑ ม. นาลํ ฯ เอวมีทิเสสุ ฐาเนสุปิ ฯ
