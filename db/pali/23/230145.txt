ชานาติ   ครุกํ   อาปตฺตึ   ชานาติ   วินเย   โข   ปน   ฐิโต  โหติ
อสํหีโร   จตุนฺนํ   ฌานานํ   ฯเปฯ  อกสิรลาภี  อาสวานํ  ขยา  ฯเปฯ
สจฺฉิกตฺวา  อุปสมฺปชฺช  วิหรติ  ฯ  อิเมหิ  โข  ภิกฺขเว  สตฺตหิ  ธมฺเมหิ
สมนฺนาคโต วินยธโร โสภตีติ ฯ
     [๗๙]  สตฺตหิ  ภิกฺขเว  ธมฺเมหิ  สมนฺนาคโต  วินยธโร  โสภติ ฯ
กตเมหิ    สตฺตหิ    อาปตฺตึ    ชานาติ    อนาปตฺตึ   ชานาติ   ลหุกํ
อาปตฺตึ   ชานาติ   ครุกํ   อาปตฺตึ   ชานาติ   อเนกวิหิตํ  ปุพฺเพนิวาสํ
อนุสฺสรติ   เสยฺยถีทํ   เอกมฺปิ   ชาตึ   เทฺวปิ   ชาติโย   ฯเปฯ  อิติ
สาการํ   สอุทฺเทสํ  อเนกวิหิตํ  ปุพฺเพนิวาสํ  อนุสฺสรติ  ทิพฺเพน  จกฺขุนา
วิสุทฺเธน   อติกฺกนฺตมานุสเกน   ฯเปฯ   ยถากมฺมูปเค  สตฺเต  ปชานาติ
อาสวานํ   ขยา  ฯเปฯ  สจฺฉิกตฺวา  อุปสมฺปชฺช  วิหรติ  ฯ  อิเมหิ  โข
ภิกฺขเว สตฺตหิ ธมฺเมหิ สมนฺนาคโต วินยธโร โสภตีติ ฯ
     [๘๐]   อถโข   อายสฺมา   อุปาลิ   เยน   ภควา  เตนุปสงฺกมิ
อุปสงฺกมิตฺวา    ภควนฺตํ    อภิวาเทตฺวา   เอกมนฺตํ   นิสีทิ   เอกมนฺตํ
นิสินฺโน   โข  อายสฺมา  อุปาลิ  ภควนฺตํ  เอตทโวจ  สาธุ  เม  ภนฺเต
ภควา   สงฺขิตฺเตน   ธมฺมํ   เทเสตุ   ยมหํ   ภควโต   ธมฺมํ   สุตฺวา
เอโก  วูปกฏฺโฐ  อปฺปมตฺโต  อาตาปี  ปหิตตฺโต  วิหเรยฺยนฺติ  ฯ เย โข
ตฺวํ   อุปาลิ   ธมฺเม   ชาเนยฺยาสิ   อิเม  ธมฺมา  น  เอกนฺตนิพฺพิทาย
วิราคาย    นิโรธาย    อุปสมาย   อภิญฺญาย   สมฺโพธาย   นิพฺพานาย
