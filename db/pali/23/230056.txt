มเมว   ตํ   พฺราหฺมณ   สมฺมา   วทมาโน   วเทยฺย  อหญฺหิ  พฺราหฺมณ
อขณฺฑํ    อจฺฉิทฺทํ   อสพลํ   อกมฺมาสํ   ปริปุณฺณํ   ปริสุทฺธํ   พฺรหฺมจริยํ
จรามีติ   ฯ   กึ   ปน   โภ   โคตม  พฺรหฺมจริยสฺส  ขณฺฑมฺปิ  ฉิทฺทมฺปิ
สพลมฺปิ   กมฺมาสมฺปีติ   ฯ   อิธ   พฺราหฺมณ   เอกจฺโจ   สมโณ   วา
พฺราหฺมโณ  วา  สมฺมา  พฺรหฺมจารี  ปฏิชานมาโน  นเหว โข มาตุคาเมน
สทฺธึ    ทฺวยนฺทฺวยสมาปตฺตึ    สมาปชฺชติ    อปิจ    โข   มาตุคามสฺส
อุจฺฉาทนํ   ปริมทฺทนํ   นฺหาปนํ   สมฺพาหนํ  สาทิยติ  โส  ตํ  อสฺสาเทติ
ตํ   นิกาเมติ   เตน   จ   วิตฺตึ   อาปชฺชติ   อิทมฺปิ   โข  พฺราหฺมณ
พฺรหฺมจริยสฺส     ขณฺฑมฺปิ     ฉิทฺทมฺปิ    สพลมฺปิ    กมฺมาสมฺปิ    อยํ
วุจฺจติ   พฺราหฺมณ   อปริสุทฺธํ   พฺรหฺมจริยํ   จรติ   สญฺญุตฺโต  เมถุเนน
สญฺโญเคน  น  ปริมุจฺจติ  ชาติยา  ชรามรเณน  ๑  โสเกหิ  ปริเทเวหิ
ทุกฺเขหิ    โทมนสฺเสหิ    อุปายาเสหิ    น    ปริมุจฺจติ    ทุกฺขสฺมาติ
วทามิ   ฯ   ปุน   จปรํ  พฺราหฺมณ  อิเธกจฺโจ  สมโณ  วา  พฺราหฺมโณ
วา   สมฺมา   พฺรหฺมจารี  ปฏิชานมาโน  นเหว  โข  มาตุคาเมน  สทฺธึ
ทฺวยนฺทฺวยสมาปตฺตึ     สมาปชฺชติ     นปิ     มาตุคามสฺส    อุจฺฉาทนํ
ปริมทฺทนํ    นฺหาปนํ    สมฺพาหนํ   สาทิยติ   อปิจ   โข   มาตุคาเมน
สทฺธึ    สญฺชคฺฆติ    สํกีฬติ    สํเกฬายติ   ฯเปฯ   นปิ   มาตุคาเมน
สทฺธึ    สญฺชคฺฆติ    สํกีฬติ    สํเกฬายติ    อปิจ   โข   มาตุคามสฺส
จกฺขุนา    จกฺขุํ   อุปนิชฺฌายติ   เปกฺขติ   นปิ   มาตุคามสฺส   จกฺขุนา
จกฺขุํ    อุปนิชฺฌายติ    เปกฺขติ    อปิจ    โข    มาตุคามสฺส   สทฺทํ
#๑ ม. ชราย มรเณน ฯ เอวมุปริปิ ฯ
