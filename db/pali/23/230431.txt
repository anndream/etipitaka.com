วิหรโต    ปีติสหคตา   สญฺญามนสิการา   สมุทาจรนฺติ   สฺวาสฺส   โหติ
อาพาโธ   เสยฺยถาปิ   อาวุโส   สุขิโน   ทุกฺขํ  อุปฺปชฺเชยฺย  ยาวเทว
อาพาธาย   เอวเมวสฺส   เต  ปีติสหคตา  สญฺญามนสิการา  สมุทาจรนฺติ
สฺวาสฺส   โหติ   อาพาโธ   โย   โข   ปนาวุโส  อาพาโธ  ทุกฺขเมตํ
วุตฺตํ   ภควตา   อิมินาปิ   โข   เอตํ   อาวุโส  ปริยาเยน  เวทิตพฺพํ
ยถาสุขํ นิพฺพานํ ฯ
     ปุน  จปรํ  อาวุโส  ภิกฺขุ  สุขสฺส  จ  ปหานา  ฯเปฯ จตุตฺถชฺฌานํ
อุปสมฺปชฺช     วิหรติ    ตสฺส    เจ    อาวุโส    ภิกฺขุโน    อิมินา
วิหาเรน    วิหรโต    อุเปกฺขาสหคตา   สญฺญามนสิการา   สมุทาจรนฺติ
สฺวาสฺส  โหติ  อาพาโธ  เสยฺยถาปิ  อาวุโส  สุขิโน  ทุกฺขํ  อุปฺปชฺเชยฺย
ยาวเทว  อาพาธาย  เอวเมวสฺส  เต  อุเปกฺขาสหคตา  สญฺญามนสิการา
สมุทาจรนฺติ    สฺวาสฺส    โหติ    อาพาโธ    โย    โข   ปนาวุโส
อาพาโธ  ทุกฺขเมตํ  วุตฺตํ  ภควตา  อิมินาปิ  โข เอตํ อาวุโส ปริยาเยน
เวทิตพฺพํ ยถาสุขํ นิพฺพานํ ฯ
     ปุน   จปรํ   อาวุโส   ภิกฺขุ   สพฺพโส   รูปสญฺญานํ   สมติกฺกมา
ปฏิฆสญฺญานํ     อตฺถงฺคมา    นานตฺตสญฺญานํ    อมนสิการา    อนนฺโต
อากาโสติ   อากาสานญฺจายตนํ   อุปสมฺปชฺช  วิหรติ  ตสฺส  เจ  อาวุโส
ภิกฺขุโน  อิมินา  วิหาเรน  วิหรโต รูปสหคตา สญฺญามนสิการา สมุทาจรนฺติ
สฺวาสฺส  โหติ  อาพาโธ  เสยฺยถาปิ  อาวุโส  สุขิโน  ทุกฺขํ  อุปฺปชฺเชยฺย
ยาวเทว   อาพาธาย   เอวเมวสฺส   เต   รูปสหคตา  สญฺญามนสิการา
