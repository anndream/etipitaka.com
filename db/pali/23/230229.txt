อาสวานํ  ขยํ  ปฏิชานาติ  ขีณา  เม  อาสวาติ  ฯ  อิมานิ  โข  ภนฺเต
อฏฺฐ   ขีณาสวสฺส  ภิกฺขุโน  พลานิ  เยหิ  พเลหิ  สมนฺนาคโต  ขีณาสโว
ภิกฺขุ อาสวานํ ขยํ ปฏิชานาติ ขีณา เม อาสวาติ ฯ
     [๑๑๙]   ๒๙   ขณกิจฺโจ   โลโก   ขณกิจฺโจ   โลโกติ  ภิกฺขเว
อสฺสุตวา  ปุถุชฺชโน  ภาสติ  โน  จ  โข  โส  ชานาติ  ขณํ  วา อกฺขณํ
วา   อฏฺฐิเม   ภิกฺขเว   อกฺขณา   อสมยา   พฺรหฺมจริยวาสาย  กตเม
อฏฺฐ   อิธ   ภิกฺขเว   ตถาคโต   จ   โลเก   อุปฺปนฺโน  โหติ  อรหํ
สมฺมาสมฺพุทฺโธ  วิชฺชา จรณสมฺปนฺโน สุคโต โลกวิทู อนุตฺตโร ปุริสทมฺมสารถิ
สตฺถา    เทวมนุสฺสานํ    พุทฺโธ    ภควา    ธมฺโม    จ    เทสิยติ
อุปสมิโก  ๑  ปรินิพฺพานิโก  สมฺโพธคามี  สุคตปฺปเวทิโต  อยญฺจ ปุคฺคโล
นิรยํ    อุปปนฺโน   โหติ   อยํ   ภิกฺขเว   ปฐโม   อกฺขโณ   อสมโย
พฺรหฺมจริยวาสาย  ฯ  ปุน  จปรํ  ภิกฺขเว  ตถาคโต  จ  โลเก อุปฺปนฺโน
โหติ   ฯเปฯ  สตฺถา  เทวมนุสฺสานํ  พุทฺโธ  ภควา  ธมฺโม  จ  เทสิยติ
อุปสมิโก   ปรินิพฺพานิโก   สมฺโพธคามี   สุคตปฺปเวทิโต  อยญฺจ  ปุคฺคโล
ติรจฺฉานโยนึ   อุปปนฺโน   โหติ   ฯเปฯ   อยญฺจ   ปุคฺคโล   ปิตฺติวิสยํ
อุปปนฺโน    โหติ    ฯเปฯ    อยญฺจ    ปุคฺคโล    อญฺญตรํ   ทีฆายุกํ
เทวนิกายํ   อุปปนฺโน   โหติ   ฯเปฯ   อยญฺจ   ปุคฺคโล   ปจฺจนฺติเมสุ
ชนปเทสุ  ปจฺจาชาโต  โหติ  โส  จ  โหติ  อวิญฺญาตาเรสุ  มิลกฺขูสุ ๒
ยตฺถ   นตฺถิ   คติ   ภิกฺขูนํ   ภิกฺขุนีนํ   อุปาสกานํ   อุปาสิกานํ  ฯเปฯ
อยญฺจ   ปุคฺคโล  มชฺฌิเมสุ  ชนปเทสุ  ปจฺจาชาโต  โหติ  โส  จ  โหติ
#๑ ม. โอปสมิโก ฯ เอวมุปริปิ ฯ  ๒ ม. มิลกฺเขสุ ฯ
