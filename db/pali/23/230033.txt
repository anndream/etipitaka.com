เสวิตพฺโพติ ฯ
         ทุทฺททํ ททติ จิตฺตํ         ทุกฺกรญฺจาปิ กุพฺพติ
         อโถปิสฺส ทุรุตฺตานิ        ขมติ ทุกฺขมานิปิ ๑
         คุยฺหมสฺส จ ๒ อกฺขาติ    คุยฺหสฺส ปริคูหติ
         อาปทาสุ น ชหาติ        ขีเณน นาติมญฺญติ
         ยสฺมึ เอตานิ ฐานานิ      สํวิชฺชนฺตีธ ปุคฺคเล
         โส มิตฺโต มิตฺตกาเมน     ภชิตพฺโพ ตถาวิโธติ ฯ
     [๓๔]   สตฺตหิ   ภิกฺขเว   ธมฺเมหิ   สมนฺนาคโต   ภิกฺขุ  มิตฺโต
เสวิตพฺโพ   ภชิตพฺโพ   ปยิรุปาสิตพฺโพ  อปิ  ปนุชฺชมาเนนปิ  ฯ  กตเมหิ
สตฺตหิ   ปิโย   จ   โหติ   มนาโป  จ  ครุ  จ  ภาวนีโย  จ  วตฺตา
จ   วจนกฺขโม   จ   คมฺภีรญฺจ   กถํ  กตฺตา  โหติ  โน  จ  อฏฺฐาเน
นิโยเชติ   ฯ  อิเมหิ  โข  ภิกฺขเว  สตฺตหิ  ธมฺเมหิ  สมนฺนาคโต  ภิกฺขุ
มิตฺโต เสวิตพฺโพ ภชิตพฺโพ ปยิรุปาสิตพฺโพ อปิ ปนุชฺชมาเนนปีติ ฯ
         ปิโย จ ๓  ครุ ภาวนีโย   วตฺตา จ วจนกฺขโม
         คมฺภีรญฺจ กถํ กตฺตา       โน จฏฺฐาเน นิโยชเย ๔
         ยสฺมึ เอตานิ ฐานานิ      สํวิชฺชนฺตีธ ปุคฺคเล
         โส มิตฺโต มิตฺตกาเมน     อตฺถกามานุกมฺปโก ๕
         อปิ นาสิยมาเนน         ภชิตพฺโพ ตถาวิโธติ ฯ
     [๓๕]   สตฺตหิ   ภิกฺขเว  ธมฺเมหิ  สมนฺนาคโต  ภิกฺขุ  นจิรสฺเสว
#๑ ม. ... จ ฯ   ๒ ม. คุยฺหญฺจ ตสฺส ฯ   ๓ ม. จสทฺโท นตฺถิ ฯ  ๔ ม. นิโยชโก ฯ
#๕ ม. ...กมฺปโต ฯ
