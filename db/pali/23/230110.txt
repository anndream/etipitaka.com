โหติ    อกิจฺฉลาภี   อกสิรลาภี   อยํ   วุจฺจติ   ภิกฺขเว   อริยสาวโก
อกรณีโย   มารสฺส  อกรณีโย  ปาปิมโต  ฯ  กตเมหิ  สตฺตหิ  สทฺธมฺเมหิ
สมนฺนาคโต   โหติ   เสยฺยถาปิ   ภิกฺขเว   รญฺโญ   ปจฺจนฺติเม  นคเร
เอสิกา   โหติ   คมฺภีรเนมา  สุนิขาตา  อจลา  อสมฺปเวธี  อพฺภนฺตรานํ
คุตฺติยา   พาหิรานํ   ปฏิฆาตาย   เอวเมว   โข  ภิกฺขเว  อริยสาวโก
สทฺโธ   โหติ   สทฺทหติ   ตถาคตสฺส   โพธึ  อิติปิ  โส  ภควา  ฯเปฯ
พุทฺโธ   ภควาติ   สทฺเธสิโก   ภิกฺขเว   อริยสาวโก   อกุสลํ   ปชหติ
กุสลํ   ภาเวติ   สาวชฺชํ   ปชหติ   อนวชฺชํ   ภาเวติ   สุทฺธํ  อตฺตานํ
ปริหรติ   อิมินา  ปฐเมน  สทฺธมฺเมน  สมนฺนาคโต  โหติ  ฯ  เสยฺยถาปิ
ภิกฺขเว   รญฺโญ   ปจฺจนฺติเม   นคเร   ปริกฺขา   โหติ  คมฺภีรา  เจว
วิตฺถตา   จ  อพฺภนฺตรานํ  คุตฺติยา  พาหิรานํ  ปฏิฆาตาย  เอวเมว  โข
ภิกฺขเว  อริยสาวโก  หิริมา  โหติ  หิริยติ  กายทุจฺจริเตน  วจีทุจฺจริเตน
มโนทุจฺจริเตน    หิริยติ   ปาปกานํ   อกุสลานํ   ธมฺมานํ   สมาปตฺติยา
หิรีปริกฺโข  [๑]  ภิกฺขเว อริยสาวโก อกุสลํ ปชหติ กุสลํ ภาเวติ สาวชฺชํ
ปชหติ   อนวชฺชํ   ภาเวติ   สุทฺธํ   อตฺตานํ   ปริหรติ  อิมินา  ทุติเยน
สทฺธมฺเมน  สมนฺนาคโต  โหติ  ฯ  เสยฺยถาปิ  ภิกฺขเว  รญฺโญ ปจฺจนฺติเม
นคเร   อนุปริยายปโถ   โหติ   อุจฺโจ  เจว  วิตฺถโต  จ  อพฺภนฺตรานํ
คุตฺติยา   พาหิรานํ   ปฏิฆาตาย   เอวเมว   โข  ภิกฺขเว  อริยสาวโก
โอตฺตปฺปี  โหติ  โอตฺตปฺปติ  กายทุจฺจริเตน  วจีทุจฺจริเตน  มโนทุจฺจริเตน
โอตฺตปฺปติ  ปาปกานํ  อกุสลานํ  ธมฺมานํ  สมาปตฺติยา โอตฺตปฺปปริยายปโถ
#๑ ม. โข ฯ
