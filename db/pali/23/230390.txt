อุปฏฺฐเปตฺวา   ปวิสติ   เอวเมว  โข  อหํ  ภนฺเต  จณฺฑาลกุมารกสเมน
เจตสา    วิหรามิ    วิปุเลน    มหคฺคเตน    อปฺปมาเณน   อเวเรน
อพฺยาปชฺเฌน   ยสฺส   นูน   ภนฺเต   กาเย  กายคตา  สติ  อนุปฏฺฐิตา
อสฺส    โส    อิธ    อญฺญตรํ   สพฺรหฺมจารึ   อาสชฺช   อปฺปฏินิสฺสชฺช
จาริกํ ปกฺกเมยฺย ฯ
     เสยฺยถาปิ  ภนฺเต  อุสโภ  ฉินฺนวิสาโณ  สุรโต  สุทนฺโต  สุสิกฺขิโต
รถิยาย   รถิยํ   สิงฺฆาฏเกน  สิงฺฆาฏกํ  อนฺวาหิณฺฑนฺโต  น  กิญฺจิ  หึสติ
ปาเทน  วา  วิสาเณน  วา  เอวเมว โข อหํ ภนฺเต อุสภฉินฺนวิสาณสเมน
เจตสา    วิหรามิ    วิปุเลน    มหคฺคเตน    อปฺปมาเณน   อเวเรน
อพฺยาปชฺเฌน   ยสฺส   นูน   ภนฺเต   กาเย  กายคตา  สติ  อนุปฏฺฐิตา
อสฺส    โส    อิธ    อญฺญตรํ   สพฺรหฺมจารึ   อาสชฺช   อปฺปฏินิสฺสชฺช
จาริกํ ปกฺกเมยฺย ฯ
     เสยฺยถาปิ   ภนฺเต   อิตฺถี   วา  ปุริโส  วา  ทหโร  วา  ยุวา
มณฺฑนกชาติโก  [๑]  อหิกุณเปน  วา  กุกฺกุรกุณเปน  วา  [๒] กณฺเฐ
อาลคฺเคน   ๓   อฏฺฏิเยยฺย  หราเยยฺย  ชิคุจฺเฉยฺย  เอวเมว  โข  อหํ
ภนฺเต   อิมินา   ปูติกาเยน   อฏฺฏิยามิ  หรายามิ  ชิคุจฺฉามิ  ยสฺส  นูน
ภนฺเต   กาเย   กายคตา   สติ   อนุปฏฺฐิตา  อสฺส  โส  อิธ  อญฺญตรํ
สพฺรหฺมจารึ อาสชฺช อปฺปฏินิสฺสชฺช จาริกํ ปกฺกเมยฺย ฯ
     เสยฺยถาปิ   ภนฺเต   ปุริโส  เมทกถาลิกํ  ปริหเรยฺย  ฉิทฺทาวฉิทฺทํ
อุคฺฆรนฺตํ   ปคฺฆรนฺตํ   เอวเมว  โข  อหํ  ภนฺเต  อิมํ  กายํ  ปริหรามิ
#๑ ม. สีสํนหาโต ฯ  ๒ ม. มนุสฺสกุณเปน วา ฯ   ๓ ม. อาสตฺเตน ฯ
