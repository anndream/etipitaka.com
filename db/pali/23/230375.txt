ปริสุทฺธํ   พฺรหฺมจริยํ   ปกาเสติ   ยถา   ยถาวุโส  ภิกฺขุ  ภิกฺขูนํ  ธมฺมํ
เทเสติ   อาทิกลฺยาณํ   ฯเปฯ   พฺรหฺมจริยํ  ปกาเสติ  ตถา  ตถา  โส
ตสฺมึ   ธมฺเม   อตฺถปฏิสํเวที  จ  โหติ  ธมฺมปฏิสํเวที  จ  อยํ  อาวุโส
ทุติโย อานิสํโส กาเลน ธมฺมสฺสวเน กาเลน ธมฺมสากจฺฉาย ฯ
     ปุน   จปรํ   อาวุโส   ภิกฺขุ  ภิกฺขูนํ  ธมฺมํ  เทเสติ  อาทิกลฺยาณํ
มชฺเฌกลฺยาณํ    ปริโยสานกลฺยาณํ    สาตฺถํ    สพฺยญฺชนํ   เกวลปริปุณฺณํ
ปริสุทฺธํ   พฺรหฺมจริยํ   ปกาเสติ   ยถา   ยถาวุโส  ภิกฺขุ  ภิกฺขูนํ  ธมฺมํ
เทเสติ   อาทิกลฺยาณํ   ฯเปฯ   พฺรหฺมจริยํ  ปกาเสติ  ตถา  ตถา  โส
ตสฺมึ    ธมฺเม    คมฺภีรํ   อตฺถปทํ   ปญฺญาย   ปฏิวิชฺฌ   ปสฺสติ   อยํ
อาวุโส     ตติโย     อานิสํโส    กาเลน    ธมฺมสฺสวเน    กาเลน
ธมฺมสากจฺฉาย ฯ
     ปุน   จปรํ   อาวุโส   ภิกฺขุ  ภิกฺขูนํ  ธมฺมํ  เทเสติ  อาทิกลฺยาณํ
ฯเปฯ   พฺรหฺมจริยํ   ปกาเสติ   ตถา   ตถา   นํ  สพฺรหฺมจารี  อุตฺตรึ
สมฺภาเวนฺติ   อทฺธา   อยมายสฺมา  ปตฺโต  วา  คจฺฉติ  ๑  วาติ  อยํ
อาวุโส     จตุตฺโถ    อานิสํโส    กาเลน    ธมฺมสฺสวเน    กาเลน
ธมฺมสากจฺฉาย ฯ
     ปุน   จปรํ   อาวุโส   ภิกฺขุ  ภิกฺขูนํ  ธมฺมํ  เทเสติ  อาทิกลฺยาณํ
มชฺเฌกลฺยาณํ    ปริโยสานกลฺยาณํ    สาตฺถํ    สพฺยญฺชนํ   เกวลปริปุณฺณํ
ปริสุทฺธํ   พฺรหฺมจริยํ   ปกาเสติ   ยถา   ยถาวุโส  ภิกฺขุ  ภิกฺขูนํ  ธมฺมํ
เทเสติ     อาทิกลฺยาณํ    มชฺเฌกลฺยาณํ    ปริโยสานกลฺยาณํ    สาตฺถํ
#๑ ม. ปชฺชติ วา ฯ
