     อิมานิ  โข  สุชาเต  สตฺต  ปุริสสฺส  ภริยา  ตาสํ  ตฺวํ กตมาติ ฯ
อชฺชตคฺเค มํ ภนฺเต ภควา ทาสีสมํ สามิกสฺส ภริยํ ธาเรตูติ ฯ
     [๖๑]   สตฺติเม   ภิกฺขเว   ธมฺมา   สปตฺตกนฺตา   สปตฺตการณา๔
โกธนํ  อาคจฺฉนฺติ  อิตฺถึ  วา  ปุริสํ  วา  ฯ  กตเม  สตฺต  อิธ ภิกฺขเว
สปตฺโต   สปตฺตสฺส   เอวํ   อิจฺฉติ   อโห   วตายํ  ทุพฺพณฺโณ  อสฺสาติ
ตํ    กิสฺส    เหตุ    น   ภิกฺขเว   สปตฺโต   สปตฺตสฺส   วณฺณวตาย
นนฺทติ    โกธโนยํ   ภิกฺขเว   ปุริสปุคฺคโล   โกธาภิภูโต   โกธปเรโต
กิญฺจาปิ  โส  โหติ  สุนฺหาโต  สุวิลิตฺโต กปฺปิตเกสมสฺสุ โอทาตวตฺถวาสโน
อถโข     โส     ทุพฺพณฺโณ     จ     โหติ     โกธาภิภูโต    อยํ
ภิกฺขเว  ปฐโม  ธมฺโม  สปตฺตกนฺโต  สปตฺตการโณ  ๑  โกธนํ อาคจฺฉติ
อิตฺถึ  วา  ปุริสํ  วา  ฯ  ปุน  จปรํ  ภิกฺขเว  สปตฺโต  สปตฺตสฺส  เอวํ
อิจฺฉติ    อโห    วตายํ   ทุกฺขํ   สเยยฺยาติ   ตํ   กิสฺส   เหตุ   น
ภิกฺขเว   สปตฺโต   สปตฺตสฺส   สุขเสยฺยาย   นนฺทติ  โกธโนยํ  ภิกฺขเว
ปุริสปุคฺคโล   โกธาภิภูโต   โกธปเรโต   กิญฺจาปิ  โส  ปลฺลงฺเก  เสติ
โคนกตฺถเต      ปฏิกตฺถเต     ปฏลิกตฺถเต     กทลิมิคปวรปจฺจตฺถรเณ
สอุตฺตรจฺฉเท    อุภโตโลหิตกูปธาเน   อถโข   โส   ทุกฺขญฺเญว   เสติ
โกธาภิภูโต   อยํ   ภิกฺขเว   ทุติโย  ธมฺโม  สปตฺตกนฺโต  สปตฺตการโณ
โกธนํ  อาคจฺฉติ  อิตฺถึ  วา  ปุริสํ  วา  ฯ  ปุน  จปรํ  ภิกฺขเว สปตฺโต
สปตฺตสฺส   เอวํ   อิจฺฉติ   อโห   วตายํ   น   ปจุรตฺโถ  อสฺสาติ  ตํ
กิสฺส   เหตุ   น   ภิกฺขเว   สปตฺโต   สปตฺตสฺส   ปจุรตฺถตาย  นนฺทติ
#๑ ม. สปตฺตกรโณ ฯ เอวมุปริปิ ฯ
