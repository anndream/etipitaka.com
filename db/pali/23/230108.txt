อพฺภนฺตรานํ  คุตฺติยา  พาหิรานํ  ปฏิฆาตาย  ฯ  ปุน  จปรํ ภิกฺขเว รญฺโญ
ปจฺจนฺติเม   นคเร   ปริกฺขา  โหติ  คมฺภีรา  เจว  วิตฺถตา  จ  อิมินา
ทุติเยน   นครปริกฺขาเรน   สุปริกฺขตํ   โหติ   รญฺโญ   ปจฺจนฺติมํ  นครํ
อพฺภนฺตรานํ  คุตฺติยา  พาหิรานํ  ปฏิฆาตาย  ฯ  ปุน  จปรํ ภิกฺขเว รญฺโญ
ปจฺจนฺติเม   นคเร   อนุปริยายปโถ   โหติ   อุจฺโจ  เจว  วิตฺถโต  จ
อิมินา   ตติเยน   นครปริกฺขาเรน   สุปริกฺขตํ   โหติ  รญฺโญ  ปจฺจนฺติมํ
นครํ  อพฺภนฺตรานํ  คุตฺติยา  พาหิรานํ  ปฏิฆาตาย  ฯ  ปุน  จปรํ ภิกฺขเว
รญฺโญ   ปจฺจนฺติเม   นคเร   พหุํ   อาวุธํ  สนฺนิจิตํ  โหติ  สลากญฺเจว
เชวนิกญฺจ    อิมินา    จตุตฺเถน    นครปริกฺขาเรน   สุปริกฺขตํ   โหติ
รญฺโญ   ปจฺจนฺติมํ  นครํ  อพฺภนฺตรานํ  คุตฺติยา  พาหิรานํ  ปฏิฆาตาย  ฯ
ปุน   จปรํ  ภิกฺขเว  รญฺโญ  ปจฺจนฺติเม  นคเร  พหุ  พลกาโย  ปฏิวสติ
เสยฺยถีทํ   หตฺถาโรหา   อสฺสาโรหา  รถิกา  ธนุคฺคหา  เจลกา  จลกา
ปิณฺฑทายกา  อุคฺคา  ราชปุตฺตา  ปกฺขนฺทิโน มหานาคา สูรา ปปฺผาลิกา ๑
จมฺมโยธิโน   ทาสกปุตฺตา   อิมินา  ปญฺจเมน  นครปริกฺขาเรน  สุปริกฺขตํ
โหติ    รญฺโญ    ปจฺจนฺติมํ   นครํ   อพฺภนฺตรานํ   คุตฺติยา   พาหิรานํ
ปฏิฆาตาย  ฯ  ปุน  จปรํ  ภิกฺขเว  รญฺโญ  ปจฺจนฺติเม  นคเร โทวาริโก
โหติ   ปณฺฑิโต   พฺยตฺโต   เมธาวี   อญฺญาตานํ   นิวาเรตา   ญาตานํ
ปเวเสตา   อิมินา   ฉฏฺเฐน   นครปริกฺขาเรน  สุปริกฺขตํ  โหติ  รญฺโญ
ปจฺจนฺติมํ   นครํ   อพฺภนฺตรานํ   คุตฺติยา  พาหิรานํ  ปฏิฆาตาย  ฯ  ปุน
จปรํ  ภิกฺขเว  รญฺโญ  ปจฺจนฺติเม  นคเร  ปากาโร  โหติ  อุจฺโจ  เจว
#๑ ม. อยํ ปาโฐ นตฺถิ ฯ เอวมุปริปิ ฯ
