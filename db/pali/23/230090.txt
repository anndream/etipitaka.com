ตถารูเปหิ   เสนาสเนหิ  สํสคฺคํ  วณฺณยามีติ  ฯ  เอวํ  วุตฺเต  อายสฺมา
มหาโมคฺคลฺลาโน  ภควนฺตํ  เอตทโวจ  กิตฺตาวตา  นุ  โข  ภนฺเต  ภิกฺขุ
สงฺขิตฺเตน   ตณฺหาสงฺขยวิมุตฺโต   โหติ   อจฺจนฺตนิฏฺโฐ  อจฺจนฺตโยคกฺเขมี
อจฺจนฺตพฺรหฺมจารี    อจฺจนฺตปริโยสาโน   เสฏฺโฐ   เทวมนุสฺสานนฺติ   ฯ
อิธ  โมคฺคลฺลาน  ภิกฺขุโน  สุตํ  โหติ  สพฺเพ  ธมฺมา นาลํ อภินิเวสายาติ
เอวญฺเจตํ   โมคฺคลฺลาน   ภิกฺขุโน   สุตํ   โหติ   สพฺเพ  ธมฺมา  นาลํ
อภินิเวสายาติ   โส   สพฺพํ   ธมฺมํ   อภิชานาติ  สพฺพํ  ธมฺมํ  อภิญฺญาย
สพฺพํ  ธมฺมํ  ปริชานาติ  สพฺพํ  ธมฺมํ  ปริญฺญาย  ยงฺกิญฺจิ  เวทนํ  เวทิยติ
สุขํ  วา  ทุกฺขํ  วา  อทุกฺขมสุขํ  วา  โส  ตาสุ  เวทนาสุ อนิจฺจานุปสฺสี
วิหรติ   วิราคานุปสฺสี   วิหรติ   นิโรธานุปสฺสี  วิหรติ  ปฏินิสฺสคฺคานุปสฺสี
วิหรติ   โส   ตาสุ   เวทนาสุ   อนิจฺจานุปสฺสี  วิหรนฺโต  วิราคานุปสฺสี
วิหรนฺโต  นิโรธานุปสฺสี  วิหรนฺโต  ปฏินิสฺสคฺคานุปสฺสี  วิหรนฺโต  น จ ๑
กิญฺจิ    โลเก    อุปาทิยติ    อนุปาทิยํ    น    ปริตสฺสติ   อปริตสฺสํ
ปจฺจตฺตญฺเญว   ปรินิพฺพายติ   ขีณา  ชาติ  วุสิตํ  พฺรหฺมจริยํ  กตํ  กรณียํ
นาปรํ   อิตฺถตฺตายาติ   ปชานาติ   เอตฺตาวตา  โข  โมคฺคลฺลาน  ภิกฺขุ
สงฺขิตฺเตน   ตณฺหาสงฺขยวิมุตฺโต   โหติ   อจฺจนฺตนิฏฺโฐ  อจฺจนฺตโยคกฺเขมี
อจฺจนฺตพฺรหฺมจารี อจฺจนฺตปริโยสาโน เสฏฺโฐ เทวมนุสฺสานนฺติ ฯ
     [๕๙]   มา   ภิกฺขเว   ปุญฺญานํ   ภายิตฺถ   สุขสฺเสตํ   ภิกฺขเว
อธิวจนํ  ยทิทํ  ปุญฺญานนฺติ ๒ อภิชานามิ โข ปนาหํ ภิกฺขเว ทีฆรตฺตํ [๓]
อิฏฺฐํ   กนฺตํ   มนาปํ   วิปากํ   ปจฺจนุภูตํ   สตฺต   วสฺสานิ  เมตฺตจิตฺตํ
#๑ ม. จสทฺโท นตฺถิ ฯ  ๒ สี. ปุญฺญนฺติ ฯ  ๓ ม. กตานํ ปุญฺญานํ ทีฆรตฺตํ ฯ
