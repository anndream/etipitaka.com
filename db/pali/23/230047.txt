พฺราหฺมณ   คหปตคฺคิ   ตสฺมา   จายํ   คหปตคฺคิ   สกฺกตฺวา   ครุกตฺวา
มาเนตฺวา  ปูเชตฺวา  สมฺมา  สุขํ  ปริหาตพฺโพ  ฯ  กตโม  จ  พฺราหฺมณ
ทกฺขิเณยฺยคฺคิ  อิธ  พฺราหฺมณ  เย  เต  สมณพฺราหฺมณา  มทปฺปมาทา  ๑
ปฏิวิรตา      ขนฺติโสรจฺเจ      นิวิฏฺฐา     เอกมตฺตานํ     ทเมนฺติ
เอกมตฺตานํ  สเมนฺติ  เอกมตฺตานํ  ปรินิพฺพาเปนฺติ  อยํ  วุจฺจติ  พฺราหฺมณ
ทกฺขิเณยฺยคฺคิ    ตสฺมา    จายํ    ทกฺขิเณยฺยคฺคิ   สกฺกตฺวา   ครุกตฺวา
มาเนตฺวา  ปูเชตฺวา  สมฺมา  สุขํ  ปริหาตพฺโพ  ฯ  อิเม  โข  พฺราหฺมณ
ตโย   อคฺคี   สกฺกตฺวา   ครุกตฺวา   มาเนตฺวา  ปูเชตฺวา  สมฺมา  สุขํ
ปริหาตพฺพา  ฯ  อยํ  โข ปน พฺราหฺมณ กฏฺฐคฺคิ กาเลน กาลํ อุชฺชเลตพฺโพ
กาเลน    กาลํ    อชฺฌุเปกฺขิตพฺโพ    กาเลน   กาลํ   นิพฺพาเปตพฺโพ
กาเลน   กาลํ  นิกฺขิปิตพฺโพติ  ฯ  เอวํ  วุตฺเต  อุคฺคตสรีโร  พฺราหฺมโณ
ภควนฺตํ   เอตทโวจ   อภิกฺกนฺตํ   โภ   โคตม   ฯเปฯ   อุปาสกํ   มํ
ภวํ  โคตโม  ธาเรตุ  อชฺชตคฺเค  ปาณุเปตํ  สรณํ  คตํ  ๒ เอสาหํ โภ
โคตโม   ปญฺจ   อุสภสตานิ   มุญฺจามิ  ชีวิตํ  เทมิ  ปญฺจ  วจฺฉตรสตานิ
มุญฺจามิ    ชีวิตํ    เทมิ    ปญฺจ    วจฺฉตริสตานิ    มุญฺจามิ    ชีวิตํ
เทมิ   ปญฺจ   อชสตานิ   มุญฺจามิ   ชีวิตํ   เทมิ   ปญฺจ   อุรพฺภสตานิ
มุญฺจามิ    ชีวิตํ    เทมิ   หริตานิ   เจว   ติณานิ   ขาทนฺตุ   สีตานิ
จ ปานิยานิ ปิวนฺตุ สีโต จ เนสํ วาโต อุปวายตูติ ๓  ฯ
     [๔๕]   สตฺติมา   ภิกฺขเว   สญฺญา  ภาวิตา  พหุลีกตา  มหปฺผลา
โหนฺติ  มหานิสํสา  อมโตคธา  อมตปริโยสานา  ฯ กตมา สตฺต อสุภสญฺญา
#๑ ม. ปรปฺปวาทา ฯ  ๒ ม. คตนฺติ ฯ  ๓ ม. อุปวายตนฺติ ฯ
