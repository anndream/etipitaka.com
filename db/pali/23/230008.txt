อวิชฺชาสญฺโญชนสฺส       ปหานาย       สมุจฺเฉทาย       พฺรหฺมจริยํ
วุสฺสติ  อิเมสํ  โข  ภิกฺขเว  สตฺตนฺนํ  สญฺโญชนานํ  ปหานาย สมุจฺเฉทาย
พฺรหฺมจริยํ   วุสฺสติ   ฯ   ยโต   โข  ภิกฺขเว  ภิกฺขุโน  อนุนยสญฺโญชนํ
ปหีนํ  โหติ  อุจฺฉินฺนมูลํ  ตาลาวตฺถุกตํ  อนภาวํ  กตํ  อายตึ อนุปฺปาทธมฺมํ
ปฏิฆสญฺโญชนํ       ฯเปฯ       ทิฏฺฐิสญฺโญชนํ       วิจิกิจฺฉาสญฺโญชนํ
มานสญฺโญชนํ     ภวราคสญฺโญชนํ     อวิชฺชาสญฺโญชนํ    ปหีนํ    โหติ
อุจฺฉินฺนมูลํ   ตาลาวตฺถุกตํ   อนภาวํ   กตํ   อายตึ   อนุปฺปาทธมฺมํ  อยํ
วุจฺจติ   ภิกฺขเว   ภิกฺขุ   อจฺเฉชฺชิ   ๑   ตณฺหํ   วิวตฺตยิ   สญฺโญชนํ
สมฺมามานาภิสมยา อนฺตมกาสิ ทุกฺขสฺสาติ ฯ
     [๑๐]   สตฺติมานิ   ภิกฺขเว   สญฺโญชนานิ   ฯ   กตมานิ   สตฺต
อนุนยสญฺโญชนํ     ปฏิฆสญฺโญชนํ     ทิฏฺฐิสญฺโญชนํ     วิจิกิจฺฉาสญฺโญชนํ
มานสญฺโญชนํ     อิสฺสาสญฺโญชนํ     มจฺฉริยสญฺโญชนํ     อิมานิ    โข
ภิกฺขเว สตฺต สญฺโญชนานีติ ฯ
				  ธนวคฺโค ปฐโม ฯ
				    ตสฺสุทฺทานํ
         เทฺวปิยญฺจ ๒ พลํ ธนํ       (สํขิตฺตญฺเจว วิตฺถตํ)
         อุคฺคสญฺโญชนญฺเจว ๓        ปหานมจฺฉริเยน ๔ จาติ ฯ
				_________________
				 อนุสยวคฺโค ทุติโย
     [๑๑]  สตฺติเม  ภิกฺขเว  อนุสยา  ฯ  กตเม สตฺต กามราคานุสโย
#๑ ม. อจฺเฉจฺฉิ ฯ เอวมุปริปิ ฯ   ๒ ม. เทฺว ปิยานิ ฯ   ๓ ม. อุคฺคํ ฯ
#๔ ม. ปหานํ ฯ
