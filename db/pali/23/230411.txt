ปญฺหํ    ปุฏฺโฐ    วิสฺสชฺเชติ    โน    สํสาเทติ    อิทมสฺส   วณฺณสฺมึ
วทามิ    น    โข   ปน   ลาภี   โหติ   จีวรปิณฺฑปาตเสนาสนคิลาน-
ปจฺจยเภสชฺชปริกฺขารานํ    อิทมสฺส    น    อาโรหปริณาหสฺมึ   วทามิ
เอวํ   โข   ภิกฺขเว  ปุริสขฬุงฺโก  ชวสมฺปนฺโน  โหติ  วณฺณสมฺปนฺโน  จ
นอาโรหปริณาหสมฺปนฺโน ฯ
     กถญฺจ  ภิกฺขเว  ปุริสขฬุงฺโก  ชวสมฺปนฺโน  จ  โหติ  วณฺณสมฺปนฺโน
จ   อาโรหปริณาหสมฺปนฺโน   จ   อิธ   ภิกฺขเว   ภิกฺขุ   อิทํ  ทุกฺขนฺติ
ยถาภูตํ   ปชานาติ   ฯเปฯ   อยํ   ทุกฺขนิโรธคามินี  ปฏิปทาติ  ยถาภูตํ
ปชานาติ   อิทมสฺส   ชวสฺมึ   วทามิ   อภิธมฺเม   โข   ปน  อภิวินเย
ปญฺหํ    ปุฏฺโฐ    วิสฺสชฺเชติ    โน    สํสาเทติ    อิทมสฺส   วณฺณสฺมึ
วทามิ ลาภี โข ปน โหติ จีวรปิณฺฑปาตเสนาสนคิลานปจฺจยเภสชฺชปริกฺขารานํ
อิทมสฺส        อาโรหปริณาหสฺมึ       วทามิ       เอวํ       โข
ภิกฺขเว    ปุริสขฬุงฺโก    ชวสมฺปนฺโน   จ   โหติ   วณฺณสมฺปนฺโน   จ
อาโรหปริณาหสมฺปนฺโน จ ฯ อิเม โข ภิกฺขเว ตโย ปุริสขฬุงฺกา ฯ
     กตเม   จ   ภิกฺขเว  ตโย  อสฺสสทสฺสา  อิธ  ภิกฺขเว  เอกจฺโจ
อสฺสสทสฺโส    ฯเปฯ    ชวสมฺปนฺโน    จ   โหติ   วณฺณสมฺปนฺโน   จ
อาโรหปริณาหสมฺปนฺโน จ ฯ อิเม โข ภิกฺขเว ตโย อสฺสสทสฺสา ฯ
     กตเม   จ   ภิกฺขเว  ตโย  ปุริสสทสฺสา  อิธ  ภิกฺขเว  เอกจฺโจ
ปุริสสทสฺโส    ฯเปฯ    ชวสมฺปนฺโน    จ   โหติ   วณฺณสมฺปนฺโน   จ
อาโรหปริณาหสมฺปนฺโน จ
