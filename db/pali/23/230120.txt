โหติ   เทวานํ   ตาวตึสานํ   ปาริจฺฉตฺตโก   โกวิลาโร  ยสฺมึ  ภิกฺขเว
สมเย  อริยสาวโก  ปีติยา  จ  วิราคา  ฯเปฯ  ตติยํ  ฌานํ  อุปสมฺปชฺช
วิหรติ    กุฑุมลกชาโต   ภิกฺขเว   อริยสาวโก   ตสฺมึ   สมเย   โหติ
เทวานํ   ตาวตึสานํ   ปาริจฺฉตฺตโก   โกวิลาโร  ยสฺมึ  ภิกฺขเว  สมเย
อริยสาวโก   สุขสฺส   จ   ปหานา   ฯเปฯ   จตุตฺถํ  ฌานํ  อุปสมฺปชฺช
วิหรติ  โกกาสกชาโต  ภิกฺขเว  อริยสาวโก  ตสฺมึ  สมเย  โหติ เทวานํ
ตาวตึสานํ  ปาริจฺฉตฺตโก  โกวิลาโร  ยสฺมึ  ภิกฺขเว  สมเย  อริยสาวโก
อาสวานํ   ขยา   ฯเปฯ  สจฺฉิกตฺวา  อุปสมฺปชฺช  วิหรติ  สพฺพผาลิผุลฺโล
ภิกฺขเว    อริยสาวโก    ตสฺมึ   สมเย   โหติ   เทวานํ   ตาวตึสานํ
ปาริจฺฉตฺตโก    โกวิลาโร   ตสฺมึ   ภิกฺขเว   สมเย   ภุมฺมา   เทวา
สทฺทมนุสฺสาเวนฺติ    เอโส    อิตฺถนฺนาโม    อายสฺมา    อิตฺถนฺนามสฺส
อายสฺมโต  สทฺธิวิหาริโก  อมุกมฺหา  คามา  วา  นิคมา  วา  อคารสฺมา
อนคาริยํ   ปพฺพชิโต   อาสวานํ   ขยา   ฯเปฯ  สจฺฉิกตฺวา  อุปสมฺปชฺช
วิหรติ   ภุมฺมานํ  เทวานํ  สทฺทํ  สุตฺวา  จาตุมฺมหาราชิกา  เทวา  ...
ตาวตึสา  เทวา  ...  ยามา  เทวา ... ตุสิตา เทวา ... นิมฺมานรตี
เทวา   ...   ปรนิมฺมิตวสวตฺตี   เทวา   ...   พฺรหฺมกายิกา  เทวา
สทฺทมนุสฺสาเวนฺติ  เอโส  อิตฺถนฺนาโม  อายสฺมา  อิตฺถนฺนามสฺส อายสฺมโต
สทฺธิวิหาริโก   อมุกมฺหา  คามา  วา  นิคมา  วา  อคารสฺมา  อนคาริยํ
ปพฺพชิโต   อาสวานํ   ขยา   ฯเปฯ   สจฺฉิกตฺวา   อุปสมฺปชฺช  วิหรตีติ
อิติห  เตน  ขเณน เตน มุหุตฺเตน ยาว พฺรหฺมโลกา สทฺโท ๑ อพฺภุคฺคจฺฉติ
#๑ สี. สาธุการสทฺโท ฯ
