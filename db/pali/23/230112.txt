ปฏิฆาตาย   เอวเมว  โข  ภิกฺขเว  อริยสาวโก  สติมา  โหติ  ปรเมน
สติเนปกฺเกน   สมนฺนาคโต   จิรกตมฺปิ   จิรภาสิตมฺปิ  สริตา  อนุสฺสริตา
สติโทวาริโก  ภิกฺขเว  อริยสาวโก  อกุสลํ  ปชหติ  กุสลํ ภาเวติ สาวชฺชํ
ปชหติ   อนวชฺชํ   ภาเวติ   สุทฺธํ   อตฺตานํ   ปริหรติ  อิมินา  ฉฏฺเฐน
สทฺธมฺเมน  สมนฺนาคโต  โหติ  ฯ  เสยฺยถาปิ  ภิกฺขเว  รญฺโญ ปจฺจนฺติเม
นคเร  ปากาโร  โหติ  อุจฺโจ  เจว  วิตฺถโต  จ วาสนเลปนสมฺปนฺโน จ
อพฺภนฺตรานํ   คุตฺติยา   พาหิรานํ   ปฏิฆาตาย   เอวเมว  โข  ภิกฺขเว
อริยสาวโก   ปญฺญวา   โหติ   อุทยตฺถคามินิยา   ปญฺญาย   สมนฺนาคโต
อริยาย   นิพฺเพธิกาย   สมฺมาทุกฺขกฺขยคามินิยา  ปญฺญาวาสนเลปนสมฺปนฺโน
ภิกฺขเว    อริยสาวโก    อกุสลํ    ปชหติ   กุสลํ   ภาเวติ   สาวชฺชํ
ปชหติ   อนวชฺชํ   ภาเวติ   สุทฺธํ   อตฺตานํ  ปริหรติ  อิมินา  สตฺตเมน
สทฺธมฺเมน    สมนฺนาคโต    โหติ    ฯ   อิเมหิ   สตฺตหิ   สทฺธมฺเมหิ
สมนฺนาคโต    โหติ   ฯ   กตเมสํ   จตุนฺนํ   ฌานานํ   อาภิเจตสิกานํ
ทิฏฺฐธมฺมสุขวิหารานํ  นิกามลาภี  โหติ  อกิจฺฉลาภี  อกสิรลาภี  เสยฺยถาปิ
ภิกฺขเว   รญฺโญ   ปจฺจนฺติเม   นคเร  พหุํ  ติณกฏฺโฐทกํ  สนฺนิจิตํ  โหติ
อพฺภนฺตรานํ   รติยา   อปริตสฺสาย   ผาสุวิหาราย  พาหิรานํ  ปฏิฆาตาย
เอวเมว   โข   ภิกฺขเว  อริยสาวโก  วิวิจฺเจว  กาเมหิ  ฯเปฯ  ปฐมํ
ฌานํ   อุปสมฺปชฺช   วิหรติ   อตฺตโน  รติยา  อปริตสฺสาย  ผาสุวิหาราย
โอกฺกมนาย  นิพฺพานสฺส  ฯ  เสยฺยถาปิ  ภิกฺขเว  รญฺโญ ปจฺจนฺติเม นคเร
พหุํ  สาลิยวกํ  สนฺนิจิตํ  โหติ อพฺภนฺตรานํ รติยา อปริตสฺสาย ผาสุวิหาราย
