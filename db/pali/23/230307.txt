ธตานญฺจ    ธมฺมานํ    อตฺถุปปริกฺขี   โหติ   อตฺถมญฺญาย   ธมฺมมญฺญาย
ธมฺมานุธมฺมปฏิปนฺโน  จ  โหติ  โน จ กลฺยาณวาโจ โหติ กลฺยาณวากฺกรโณ
โปริยา      วาจาย      สมนฺนาคโต     วิสฺสฏฺฐาย     อเนลคฬาย
อตฺถสฺส    วิญฺญาปนิยา    โน    จ    สนฺทสฺสโก   โหติ   สมาทปโก
สมุตฺเตชโก   สมฺปหํสโก   สพฺรหฺมจารีนํ   ฯ  อิเมหิ  โข  ภิกฺขเว  ตีหิ
ธมฺเมหิ สมนฺนาคโต ภิกฺขุ อลํ อตฺตโน โน ปเรสํ ฯ
     [๑๕๗]  ๖๗  ตีหิ  ภิกฺขเว ธมฺเมหิ สมนฺนาคโต ภิกฺขุ อลํ ปเรสํ โน
อตฺตโน  ฯ  กตเมหิ  ตีหิ  อิธ  ภิกฺขเว  ภิกฺขุ  น เหว โข ขิปฺปนิสนฺติ จ
โหติ    กุสเลสุ   ธมฺเมสุ   สุตานญฺจ   ธมฺมานํ   ธารกชาติโก   โหติ
โน   จ   ธตานํ   ธมฺมานํ   อตฺถุปปริกฺขี   โหติ  โน  จ  อตฺถมญฺญาย
ธมฺมมญฺญาย    ธมฺมานุธมฺมปฏิปนฺโน    โหติ   กลฺยาณวาโจ   จ   โหติ
ฯเปฯ    อตฺถสฺส    วิญฺญาปนิยา   สนฺทสฺสโก   จ   โหติ   สมาทปโก
สมุตฺเตชโก  สมฺปหํสโก  สพฺรหฺมจารีนํ  ฯ  อิเมหิ โข ภิกฺขเว ตีหิ ธมฺเมหิ
สมนฺนาคโต ภิกฺขุ อลํ ปเรสํ โน อตฺตโน ฯ
     [๑๕๘]  ๖๘ ทฺวีหิ ภิกฺขเว ธมฺเมหิ สมนฺนาคโต ภิกฺขุ อลํ อตฺตโน โน
ปเรสํ  ฯ  กตเมหิ  ทฺวีหิ  อิธ  ภิกฺขเว  ภิกฺขุ  น เหว โข ขิปฺปนิสนฺติ จ
โหติ   กุสเลสุ   ธมฺเมสุ  โน  จ  สุตานํ  ธมฺมานํ  ธารกชาติโก  โหติ
ธตานญฺจ    ธมฺมานํ    อตฺถุปปริกฺขี   โหติ   อตฺถมญฺญาย   ธมฺมมญฺญาย
ธมฺมานุธมฺมปฏิปนฺโน   จ   โหติ   โน   จ  กลฺยาณวาโจ  โหติ  ฯเปฯ
อตฺถสฺส  วิญฺญาปนิยา  โน  จ  สนฺทสฺสโก  โหติ  ฯเปฯ  สพฺรหฺมจารีนํ ฯ
