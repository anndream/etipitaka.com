เอกจฺโจ   ทานํ   เทติ   สมณสฺส   วา  พฺราหฺมณสฺส  วา  อนฺนํ  ปานํ
วตฺถํ  ยานํ  มาลาคนฺธวิเลปนํ  เสยฺยาวสถํ  ปทีเปยฺยํ  โส  ยํ  เทติ  ตํ
ปจฺจาสึสติ    ตสฺส    สุตํ    โหติ   พฺรหฺมกายิกา   เทวา   ทีฆายุกา
วณฺณวนฺโต   สุขพหุลาติ   ตสฺส   เอวํ   โหติ   อโห   วตาหํ  กายสฺส
เภทา   ปรมฺมรณา   พฺรหฺมกายิกานํ   เทวานํ   สหพฺยตํ  อุปปชฺเชยฺยนฺติ
โส   ตํ   จิตฺตํ   ปทหติ  ตํ  จิตฺตํ  อธิฏฺฐาติ  ตํ  จิตฺตํ  ภาเวติ  ตสฺส
ตํ   จิตฺตํ   หีเนธิมุตฺตํ   อุตฺตรึ   อภาวิตํ   กายสฺส  เภทา  ปรมฺมรณา
พฺรหฺมกายิกานํ    เทวานํ   สหพฺยตํ   อุปปชฺชติ   ตญฺจ   โข   สีลวโต
วทามิ   โน   ทุสฺสีลสฺส   วีตราคสฺส   โน   สราคสฺส  อิชฺฌติ  ภิกฺขเว
สีลวโต   เจโตปณิธิ   วีตราคตฺตา   ฯ   อิมา   โข   ภิกฺขเว   อฏฺฐ
ทานูปปตฺติโยติ
     [๑๒๖]  ๓๖ ตีณีมานิ ภิกฺขเว ปุญฺญกิริยาวตฺถูนิ ฯ กตมานิ ตีณิ ทานมยํ
ปุญฺญกิริยาวตฺถุ  ๑  สีลมยํ  ปุญฺญกิริยาวตฺถุ  ภาวนามยํ  ปุญฺญกิริยาวตฺถุ ฯ
อิธ     ภิกฺขเว     เอกจฺจสฺส    ทานมยํ    ปุญฺญกิริยาวตฺถุ    ปริตฺตํ
กตํ   โหติ   สีลมยํ   ปุญฺญกิริยาวตฺถุ   ปริตฺตํ   กตํ   โหติ  ภาวนามยํ
ปุญฺญกิริยาวตฺถุ    นาภิสมฺโภติ    โส    กายสฺส    เภทา   ปรมฺมรณา
มนุสฺสโทภคฺยํ   อุปปชฺชติ   ฯ   อิธ   ปน  ภิกฺขเว  เอกจฺจสฺส  ทานมยํ
ปุญฺญกิริยาวตฺถุ     มตฺตโส    กตํ    โหติ    สีลมยํ    ปุญฺญกิริยาวตฺถุ
มตฺตโส   กตํ   โหติ   ภาวนามยํ   ปุญฺญกิริยาวตฺถุ   นาภิสมฺโภติ   โส
กายสฺส   เภทา   ปรมฺมรณา   มนุสฺสโสภคฺยํ   อุปปชฺชติ   ฯ  อิธ  ปน
#๑ สี. ยุ. ปุญฺญกิริยาวตฺถุํ ฯ เอวมุปริปิ ฯ
