กตเม    นว    ปฐมชฺฌานํ    ทุติยชฺฌานํ    ตติยชฺฌานํ    จตุตฺถชฺฌานํ
อากาสานญฺจายตนํ  วิญฺญาณญฺจายตนํ อากิญฺจญฺญายตนํ เนวสญฺญานาสญฺญายตนํ
สญฺญาเวทยิตนิโรโธ      ฯ      ราคสฺส      ภิกฺขเว      อภิญฺญาย
อิเม นว ธมฺมา ภาเวตพฺพา ฯ
     [๒๘๓]   ๗๙   ราคสฺส  ภิกฺขเว  ปริญฺญาย  ปริกฺขยาย  ปหานาย
ขยาย   วยาย   วิราคาย  นิโรธาย  จาคาย  ปฏินิสฺสคฺคาย  อิเม  นว
ธมฺมา   ภาเวตพฺพา  ฯ  โทสสฺส  โมหสฺส  โกธสฺส  อุปนาหสฺส  มกฺขสฺส
ปลาสสฺส  อิสฺสาย  มจฺฉริยสฺส  มายาย  สาเถยฺยสฺส  ถมฺภสฺส  สารมฺภสฺส
มานสฺส   อติมานสฺส   มทสฺส  ปมาทสฺส  อภิญฺญาย  ปริญฺญาย  ปริกฺขยาย
ปหานาย  ขยาย  วยาย  วิราคาย  นิโรธาย  จาคาย ปฏินิสฺสคฺคาย อิเม
นว  ธมฺมา  ภาเวตพฺพาติ  ฯ  อิทมโวจ  ภควา  ฯ  อตฺตมนา  เต ภิกฺขู
ภควโต ภาสิตํ อภินนฺทุนฺติ  ๑ ฯ
                    นวกนิปาโต สมตฺโต ฯ
                    __________________
#๑ ม. อิทมโวจ ฯเปฯ อภินนฺทุนฺติ อิเม ปาฐา นตฺถิ ฯ
