องฺคารกาสูปมา   กามา  ยถาภูตํ  สมฺมปฺปญฺญาย  สุทิฏฺฐา  โหนฺติ  อิทมฺปิถ
ภนฺเต   ขีณาสวสฺส   ภิกฺขุโน   พลํ   โหติ  ยํ  พลํ  อาคมฺม  ขีณาสโว
ภิกฺขุ   อาสวานํ   ขยํ  ปฏิชานาติ  ขีณา  เม  อาสวาติ  ฯ  ปุน  จปรํ
ภนฺเต    ขีณาสวสฺส   ภิกฺขุโน   วิเวกนินฺนํ   จิตฺตํ   โหติ   วิเวกโปณํ
วิเวกปพฺภารํ  วิเวกฏฺฐํ  เนกฺขมฺมาภิรตํ  พฺยนฺตีภูตํ สพฺพโส อาสวฏฺฐานิเยหิ
ธมฺเมหิ     ยมฺปิ     ภนฺเต     ขีณาสวสฺส     ภิกฺขุโน    วิเวกนินฺนํ
จิตฺตํ    โหติ    วิเวกโปณํ   วิเวกปพฺภารํ   วิเวกฏฺฐํ   เนกฺขมฺมาภิรตํ
พฺยนฺตีภูตํ    สพฺพโส    อาสวฏฺฐานิเยหิ    ธมฺเมหิ    อิทมฺปิ    ภนฺเต
ขีณาสวสฺส    ภิกฺขุโน    พลํ    โหติ   ยํ   พลํ   อาคมฺม   ขีณาสโว
ภิกฺขุ  อาสวานํ  ขยํ  ปฏิชานาติ  ขีณา  เม  อาสวาติ ฯ ปุน จปรํ ภนฺเต
ขีณาสวสฺส   ภิกฺขุโน   จตฺตาโร  สติปฏฺฐานา  ภาวิตา  โหนฺติ  สุภาวิตา
ยมฺปิ  ภนฺเต  ขีณาสวสฺส  ภิกฺขุโน  จตฺตาโร  สติปฏฺฐานา  ภาวิตา โหนฺติ
สุภาวิตา   อิทมฺปิ   ภนฺเต   ขีณาสวสฺส   ภิกฺขุโน   พลํ  โหติ  ยํ  พลํ
อาคมฺม  ขีณาสโว  ภิกฺขุ  อาสวานํ  ขยํ  ปฏิชานาติ ขีณา เม อาสวาติ ฯ
ปุน   จปรํ   ภนฺเต  ขีณาสวสฺส  ภิกฺขุโน  จตฺตาโร  อิทฺธิปาทา  ภาวิตา
โหนฺติ   สุภาวิตา   ฯเปฯ   ปญฺจินฺทฺริยานิ  ภาวิตานิ  โหนฺติ  สุภาวิตานิ
สตฺต    โพชฺฌงฺคา   ภาวิตา   โหนฺติ   สุภาวิตา   อริโย   อฏฺฐงฺคิโก
มคฺโค   ภาวิโต   โหติ   สุภาวิโต   ยมฺปิ  ภนฺเต  ขีณาสวสฺส  ภิกฺขุโน
อริโย   อฏฺฐงฺคิโก   มคฺโค   ภาวิโต   โหติ  สุภาวิโต  อิทมฺปิ  ภนฺเตh
ขีณาสวสฺส   ภิกฺขุโน   พลํ   โหติ   ยํ   พลํ  อาคมฺม  ขีณาสโว  ภิกฺขุ
