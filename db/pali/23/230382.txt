น   เสวิตพฺพํ   ตตฺถ   ยํ   ชญฺญา  เสนาสนํ  อิทํ  โข  เม  เสนาสนํ
เสวโต   อกุสลา   ธมฺมา   ปริหายนฺติ   กุสลา   ธมฺมา   อภิวฑฺฒนฺตีติ
เอวรูปํ   เสนาสนํ   เสวิตพฺพํ  เสนาสนมฺปิ  อาวุโส  ทุวิเธน  เวทิตพฺพํ
เสวิตพฺพมฺปิ อเสวิตพฺพมฺปีติ อิติ ยนฺตํ วุตฺตํ อิทเมตํ ปฏิจฺจ วุตฺตํ ฯ
     คามนิคโมปิ  อาวุโส  ทุวิเธน เวทิตพฺโพ เสวิตพฺโพปิ อเสวิตพฺโพปีติ
อิติ    โข    ปเนตํ    วุตฺตํ    กิญฺเจตํ   ปฏิจฺจ   วุตฺตํ   ตตฺถ   ยํ
ชญฺญา    คามนิคมํ    อิมํ   โข   เม   คามนิคมํ   เสวโต   อกุสลา
ธมฺมา   อภิวฑฺฒนฺติ   กุสลา   ธมฺมา  ปริหายนฺตีติ  เอวรูโป  คามนิคโม
น    เสวิตพฺโพ    ตตฺถ    ยํ   ชญฺญา   คามนิคมํ   อิมํ   โข   เม
คามนิคมํ    เสวโต    อกุสลา   ธมฺมา   ปริหายนฺติ   กุสลา   ธมฺมา
อภิวฑฺฒนฺตีติ   เอวรูโป   คามนิคโม   เสวิตพฺโพ   คามนิคโมปิ  อาวุโส
ทุวิเธน   เวทิตพฺโพ   เสวิตพฺโพปิ   อเสวิตพฺโพปีติ   อิติ   ยนฺตํ  วุตฺตํ
อิทเมตํ ปฏิจฺจ วุตฺตํ ฯ
     ชนปทปเทโสปิ    อาวุโส    ทุวิเธน    เวทิตพฺโพ   เสวิตพฺโพปิ
อเสวิตพฺโพปีติ  อิติ  โข  ปเนตํ  วุตฺตํ  กิญฺเจตํ  ปฏิจฺจ  วุตฺตํ  ตตฺถ  ยํ
ชญฺญา  ชนปทปเทสํ  อิมํ  โข  เม  ชนปทปเทสํ  เสวโต  อกุสลา ธมฺมา
อภิวฑฺฒนฺติ    กุสลา    ธมฺมา   ปริหายนฺตีติ   เอวรูโป   ชนปทปเทโส
น    เสวิตพฺโพ   ตตฺถ   ยํ   ชญฺญา   ชนปทปเทสํ   อิมํ   โข   เม
ชนปทปเทสํ   เสวโต   อกุสลา   ธมฺมา   ปริหายนฺติ   กุสลา   ธมฺมา
อภิวฑฺฒนฺตีติ  เอวรูโป  ชนปทปเทโส  เสวิตพฺโพ  ชนปทปเทโสปิ  อาวุโส
