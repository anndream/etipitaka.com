อปฺปตฺตสฺส   ปตฺติยา   อนธิคตสฺส  อธิคมาย  อสจฺฉิกตสฺส  สจฺฉิกิริยายาติ
โส    วิริยํ    อารภติ   อปฺปตฺตสฺส   ปตฺติยา   อนธิคตสฺส   อธิคมาย
อสจฺฉิกตสฺส สจฺฉิกิริยาย อิทํ ภิกฺขเว ปฐมํ อารพฺภวตฺถุ ฯ
     ปุน  จปรํ  ภิกฺขเว  ภิกฺขุนา  กมฺมํ  กตํ  โหติ  ตสฺส  เอวํ  โหติ
อหํ   โข  กมฺมํ  อกาสึ  กมฺมํ  โข  ปนาหํ  กโรนฺโต  นาสกฺขึ  พุทฺธานํ
สาสนํ    มนสิกาตุํ   หนฺทาหํ   วิริยํ   อารภามิ   อปฺปตฺตสฺส   ปตฺติยา
อนธิคตสฺส   อธิคมาย   อสจฺฉิกตสฺส  สจฺฉิกิริยายาติ  โส  วิริยํ  อารภติ
ฯเปฯ อิทํ ภิกฺขเว ทุติยํ อารพฺภวตฺถุ ฯ
     ปุน  จปรํ  ภิกฺขเว  ภิกฺขุนา  มคฺโค  คนฺตพฺโพ  โหติ  ตสฺส  เอวํ
โหติ   มคฺโค   โข   เม   คนฺตพฺโพ   ภวิสฺสติ   มคฺคํ  โข  ปน  เม
คจฺฉนฺเตน  น  สุกรํ  พุทฺธานํ  สาสนํ  มนสิกาตุํ  หนฺทาหํ  วิริยํ อารภามิ
ฯเปฯ อิทํ ภิกฺขเว ตติยํ อารพฺภวตฺถุ ฯ
     ปุน   จปรํ   ภิกฺขเว   ภิกฺขุนา  มคฺโค  คโต  โหติ  ตสฺส  เอวํ
โหติ   อหํ   โข  มคฺคํ  อคมาสึ  มคฺคํ  โข  ปนาหํ  คจฺฉนฺโต  นาสกฺขึ
พุทฺธานํ  สาสนํ  มนสิกาตุํ  หนฺทาหํ  วิริยํ  อารภามิ  ฯเปฯ  อิทํ ภิกฺขเว
จตุตฺถํ อารพฺภวตฺถุ ฯ
     ปุน  จปรํ  ภิกฺขเว  ภิกฺขุ  คามํ  วา  นิคมํ  วา  ปิณฺฑาย จรนฺโต
น   ลภติ   ลูขสฺส   วา   ปณีตสฺส   วา  โภชนสฺส  ยาวทตฺถํ  ปาริปูรึ
ตสฺส   เอวํ   โหติ  อหํ  โข  คามํ  วา  นิคมํ  วา  ปิณฺฑาย  จรนฺโต
นาลตฺถํ   ลูขสฺส  วา  ปณีตสฺส  วา  โภชนสฺส  ยาวทตฺถํ  ปาริปูรึ  ตสฺส
