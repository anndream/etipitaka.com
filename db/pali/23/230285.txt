ปูเชตฺวา   ยาวชีวํ   อนติกฺกมนีโย  ฯ  ครุธมฺมํ  อชฺฌาปนฺนาย  ภิกฺขุนิยา
อุภโตสงฺเฆ   ปกฺขมานตฺตํ   จริตพฺพํ  อยมฺปิ  ธมฺโม  สกฺกตฺวา  ครุกตฺวา
มาเนตฺวา   ปูเชตฺวา   ยาวชีวํ   อนติกฺกมนีโย  ฯ  เทฺว  วสฺสานิ  ฉสุ
ธมฺเมสุ  สิกฺขิตสิกฺขาย  สิกฺขมานาย  อุภโตสงฺเฆ  อุปสมฺปทา ปริเยสิตพฺพา
อยมฺปิ   ธมฺโม   สกฺกตฺวา   ครุกตฺวา   มาเนตฺวา   ปูเชตฺวา  ยาวชีวํ
อนติกฺกมนีโย   ฯ  น  ภิกฺขุนิยา  เกนจิ  ปริยาเยน  ภิกฺขุ  อกฺโกสิตพฺโพ
ปริภาสิตพฺโพ   อยมฺปิ  ธมฺโม  สกฺกตฺวา  ครุกตฺวา  มาเนตฺวา  ปูเชตฺวา
ยาวชีวํ  อนติกฺกมนีโย  ฯ  อชฺชตคฺเค  โอวโฏ  ภิกฺขุนีนํ  ภิกฺขูสุ วจนปโถ
อโนวโฏ  ภิกฺขูนํ  ภิกฺขุนีสุ  วจนปโถ  อยมฺปิ  ธมฺโม  สกฺกตฺวา  ครุกตฺวา
มาเนตฺวา  ปูเชตฺวา  ยาวชีวํ  อนติกฺกมนีโย  ฯ สเจ อานนฺท มหาปชาปติ
โคตมี    อิเม    อฏฺฐ    ครุธมฺเม    ปฏิคฺคณฺหาติ   สาวสฺสา   โหตุ
อุปสมฺปทาติ ฯ
     อถโข  อายสฺมา  อานนฺโท  ภควโต  สนฺติเก  อิเม อฏฺฐ ครุธมฺเม
อุคฺคเหตฺวา   เยน   มหาปชาปติ   โคตมี   เตนุปสงฺกมิ   อุปสงฺกมิตฺวา
มหาปชาปตึ  โคตมึ  เอตทโวจ  สเจ  โข  ตฺวํ  โคตมิ  อฏฺฐ  ครุธมฺเม
ปฏิคฺคเณฺหยฺยาสิ   สาว   เต   ภวิสฺสติ   อุปสมฺปทา  วสฺสสตูปสมฺปนฺนาย
ภิกฺขุนิยา     ตทหุปสมฺปนฺนสฺส     ภิกฺขุโน     อภิวาทนํ     ปจฺจุฏฺฐานํ
อญฺชลิกมฺมํ   สามีจิกมฺมํ   กตฺตพฺพํ   อยมฺปิ   ธมฺโม  สกฺกตฺวา  ครุกตฺวา
มาเนตฺวา  ปูเชตฺวา  ยาวชีวํ  อนติกฺกมนีโย  ฯเปฯ  อชฺชตคฺเค  โอวโฏ
ภิกฺขุนีนํ   ภิกฺขูสุ  วจนปโถ  อโนวโฏ  ภิกฺขูนํ  ภิกฺขุนีสุ  วจนปโถ  อยมฺปิ
