สพฺเพสมฺปสฺส   ขตฺติยานํ   ทีฆรตฺตํ  หิตาย  สุขาย  สพฺเพ  เจปิ  ภนฺเต
พฺราหฺมณา  ฯเปฯ  เวสฺสา  สุทฺทา  อฏฺฐงฺคสมนฺนาคตํ  อุโปสถํ อุปวเสยฺยุํ
สพฺเพสมฺปสฺส  สุทฺทานํ  ทีฆรตฺตํ  หิตาย  สุขายาติ  ฯ  [๑] สพฺเพ เจปิ
วาเสฏฺฐ   ขตฺติยา  อฏฺฐงฺคสมนฺนาคตํ  อุโปสถํ  อุปวเสยฺยุํ  สพฺเพสมฺปสฺส
ขตฺติยานํ    ทีฆรตฺตํ    หิตาย    สุขาย    สพฺเพ    เจปิ   วาเสฏฺฐ
พฺราหฺมณา    ฯเปฯ    เวสฺสา    สุทฺทา   อฏฺฐงฺคสมนฺนาคตํ   อุโปสถํ
อุปวเสยฺยุํ   สพฺเพสมฺปสฺส   สุทฺทานํ   ทีฆรตฺตํ  หิตาย  สุขาย  สเทวโก
เจปิ   วาเสฏฺฐ   โลโก   สมารโก  สพฺรหฺมโก  สสฺสมณพฺราหฺมณี  ปชา
สเทวมนุสฺสา   อฏฺฐงฺคสมนฺนาคตํ   อุโปสถํ   อุปวเสยฺยุํ  สเทวกสฺส  ๒
โลกสฺส  สมารกสฺส  สพฺรหฺมกสฺส  สสฺสมณพฺราหฺมณิยา ปชาย สเทวมนุสฺสาย
ทีฆรตฺตํ    หิตาย    สุขาย    อิเม    เจปิ    วาเสฏฺฐ   มหาสาลา
อฏฺฐงฺคสมนฺนาคตํ  อุโปสถํ  อุปวเสยฺยุํ  อิเมสมฺปสฺส  มหาสาลานํ  ทีฆรตฺตํ
หิตาย สุขาย สเจ เจเตยฺยุํ โก ปน วาโท มนุสฺสภูตสฺสาติ ฯ
     [๑๓๕]   ๔๕   เอกํ   สมยํ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส   อาราเม   ฯ  อถโข  โพชฺฌา  อุปาสิกา  เยน  ภควา
เตนุปสงฺกมิ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ  นิสีทิ  ฯ
เอกมนฺตํ  นิสินฺนํ  โข  โพชฺฌํ อุปาสิกํ ภควา เอตทโวจ อฏฺฐงฺคสมนฺนาคโต
โพชฺเฌ     อุโปสโถ     อุปวุตฺโถ    มหปฺผโล    โหติ    มหานิสํโส
มหาชุติโก  มหาวิปฺผาโร  ฯ  กถํ  อุปวุตฺโถ จ โพชฺเฌ อฏฺฐงฺคสมนฺนาคโต
อุโปสโถ    มหปฺผโล    โหติ   มหานิสํโส   มหาชุติโก   มหาวิปฺผาโร
#๑ ม. เอวเมตํ เอวเมตํ ฯ   ๒ ม. สเทวกสฺสปิสฺส ฯ
