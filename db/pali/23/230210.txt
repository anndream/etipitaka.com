ปฐโม   อจฺฉริโย  อพฺภุตธมฺโม  ยํ  ทิสฺวา  ทิสฺวา   อสุรา  มหาสมุทฺเท
อภิรมนฺติ  ฯ  ยถา  ปุริเมน  ตถา  วิตฺถาโร  ฯเปฯ  ปุน  จปรํ ภิกฺขเว
มหาสมุทฺโท   มหตํ   ภูตานํ   อาวาโส   ตตฺรีเม   ภูตา   ติมิติมิงฺคลา
ติมิรมิงฺคลา   อสุรา  นาคา  คนฺธพฺพา  สนฺติ  มหาสมุทฺเท  โยชนสติกาปิ
อตฺตภาวา    ฯเปฯ    ปญฺจโยชนสติกาปิ   อตฺตภาวา   ยมฺปิ   ภิกฺขเว
มหาสมุทฺโท   มหตํ   ภูตานํ   อาวาโส   ตตฺรีเม   ภูตา   ติมิติมิงฺคลา
ติมิรมิงฺคลา   อสุรา  นาคา  คนฺธพฺพา  สนฺติ  มหาสมุทฺเท  โยชนสติกาปิ
อตฺตภาวา      ฯเปฯ      ปญฺจโยชนสติกาปิ      อตฺตภาวา     อยํ
ภิกฺขเว   มหาสมุทฺเท   อฏฺฐโม   อจฺฉริโย   อพฺภุตธมฺโม   ยํ   ทิสฺวา
ทิสฺวา  อสุรา  มหาสมุทฺเท  อภิรมนฺติ  ฯ  อิเม  โข ภิกฺขเว มหาสมุทฺเท
อฏฺฐ   อจฺฉริยา   อพฺภุตธมฺมา  เย  ทิสฺวา  ทิสฺวา  อสุรา  มหาสมุทฺเท
อภิรมนฺติ ฯ
     อฏฺฐิเม  ๑  ภิกฺขเว  อิมสฺมึ  ธมฺมวินเย อจฺฉริยา อพฺภุตธมฺมา เย
ทิสฺวา   ทิสฺวา   ภิกฺขู   อิมสฺมึ   ธมฺมวินเย   อภิรมนฺติ   กตเม  อฏฺฐ
เสยฺยถาปิ  ภิกฺขเว มหาสมุทฺโท อนุปุพฺพนินฺโน อนุปุพฺพโปโณ อนุปุพฺพปพฺภาโร
นายตเกเนว     ปปาโต     เอวเมว     โข     ภิกฺขเว    อิมสฺมึ
ธมฺมวินเย   อนุปุพฺพสิกฺขา   อนุปุพฺพกิริยา   อนุปุพฺพปฏิปทา  นายตเกเนว
อญฺญาปฏิเวโธ    ยมฺปิ    ภิกฺขเว   อิมสฺมึ   ธมฺมวินเย   อนุปุพฺพสิกฺขา
อนุปุพฺพกิริยา    อนุปุพฺพปฏิปทา    นายตเกเนว    อญฺญาปฏิเวโธ   อยํ
ภิกฺขเว   อิมสฺมึ   ธมฺมวินเย  ปฐโม  อจฺฉริโย  อพฺภุตธมฺโม  ยํ  ทิสฺวา
#๑ ม. เอวเมว โข ภิกฺขเว อฏฺฐ ฯ
