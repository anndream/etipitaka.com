อุปฺปติตฺวา   อนุปหจฺจตลํ   นิพฺพาเยยฺย   เอวเมว   โข  ภิกฺขเว  ภิกฺขุ
เอวํ  ปฏิปนฺโน  โหติ  ฯเปฯ  โส  ปญฺจนฺนํ  โอรมฺภาคิยานํ  สญฺโญชนานํ
ปริกฺขยา    อนฺตราปรินิพฺพายี    โหติ    ฯ    อิธ    ปน    ภิกฺขเว
ภิกฺขุ   เอวํ   ปฏิปนฺโน   โหติ   ฯเปฯ   โส  ปญฺจนฺนํ  โอรมฺภาคิยานํ
สญฺโญชนานํ   ปริกฺขยา   อุปหจฺจปรินิพฺพายี   โหติ   เสยฺยถาปิ  ภิกฺขเว
ทิวสสนฺตตฺเต  อโยกปาเล  หญฺญมาเน  ปปฺปฏิกา  นิพฺพตฺติตฺวา  อุปฺปติตฺวา
อุปหจฺจตลํ   นิพฺพาเยยฺย  เอวเมว  โข  ภิกฺขเว  ภิกฺขุ  เอวํ  ปฏิปนฺโน
โหติ   ฯเปฯ   โส   ปญฺจนฺนํ   โอรมฺภาคิยานํ   สญฺโญชนานํ  ปริกฺขยา
อุปหจฺจปรินิพฺพายี   โหติ   ฯ  อิธ  ปน  ภิกฺขเว  ภิกฺขุ  เอวํ  ปฏิปนฺโน
โหติ   ฯเปฯ   โส   ปญฺจนฺนํ   โอรมฺภาคิยานํ   สญฺโญชนานํ  ปริกฺขยา
อสงฺขารปรินิพฺพายี  โหติ  เสยฺยถาปิ  ภิกฺขเว  ทิวสสนฺตตฺเต  อโยกปาเล
หญฺญมาเน      ปปฺปฏิกา      นิพฺพตฺติตฺวา     อุปฺปติตฺวา     ปริตฺเต
ติณปุญฺเช   วา  กฏฺฐปุญฺเช  วา  นิปเตยฺย  สา  ตตฺถ  อคฺคิมฺปิ  ชเนยฺย
ธูมมฺปิ   ชเนยฺย   อคฺคิมฺปิ   ชเนตฺวา  ธูมมฺปิ  ชเนตฺวา  ตเมว  ปริตฺตํ
ติณปุญฺชํ   วา   กฏฺฐปุญฺชํ   วา   ปริยาทิยิตฺวา  อนาหารา  นิพฺพาเยยฺย
เอวเมว  โข  ภิกฺขเว  ภิกฺขุ  เอวํ  ปฏิปนฺโน  โหติ  ฯเปฯ โส ปญฺจนฺนํ
โอรมฺภาคิยานํ  สญฺโญชนานํ  ปริกฺขยา  อสงฺขารปรินิพฺพายี  โหติ  ฯ  อิธ
ปน   ภิกฺขเว   ภิกฺขุ   เอวํ   ปฏิปนฺโน   โหติ   ฯเปฯ  โส  ปญฺจนฺนํ
โอรมฺภาคิยานํ  สญฺโญชนานํ  ปริกฺขยา  สสงฺขารปรินิพฺพายี โหติ เสยฺยถาปิ
ภิกฺขเว   ทิวสสนฺตตฺเต   อโยกปาเล  หญฺญมาเน  ปปฺปฏิกา  นิพฺพตฺติตฺวา
