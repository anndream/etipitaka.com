               ยา เอวรูปา ปุริสสฺส ภริยา
               ภคินี จ ภริยาติ จ สา ปวุจฺจติ ฯ
               ยาจีธ ทิสฺวาน ปตึ ปโมทติ
               สขี สขารํว จิรสฺสมาคตํ
               โกเลยฺยกา สีลวตี ปติพฺพตา
               ยา เอวรูปา ปุริสสฺส ภริยา
               สขี จ ภริยาติ จ สา ปวุจฺจติ ฯ
               อกฺกุทฺธสนฺตา วธทณฺฑตชฺชิตา
               อรุทฺธจิตฺตา ปติโน ติติกฺขติ
               อกฺโกธนา ภตฺตุวสานุวตฺตินี
               ยา เอวรูปา ปุริสสฺส ภริยา
               ทาสี จ ภริยาติ จ สา ปวุจฺจติ ฯ
               ยาจีธ ภริยา วธกาติ วุจฺจติ
               โจรี จ อยฺยาติ จ สา ปวุจฺจติ
               ทุสฺสีลรูปา ผรุสา อนาทรา
               กายสฺส เภทา นิรยํ วชนฺติ ตา ฯ
               ยาจีธ มาตา ภคินี สขี ๑ จ
               ทาสี จ ภริยาติ จ สา ปวุจฺจติ
               สีเล ฐิตตฺตา จิรรตฺตสํวุตา
               กายสฺส เภทา สุคตึ วชนฺติ ตาติ ฯ
#๑ ม. สขีติ จ ฯ
