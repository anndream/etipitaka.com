สมุทาจรนฺติ   สฺวาสฺส   โหติ   อาพาโธ  โย  โข  ปนาวุโส  อาพาโธ
ทุกฺขเมตํ   วุตฺตํ   ภควตา   อิมินาปิ   โข   เอตํ  อาวุโส  ปริยาเยน
เวทิตพฺพํ ยถาสุขํ นิพฺพานํ ฯ
     ปุน  จปรํ  อาวุโส  ภิกฺขุ  สพฺพโส  อากาสานญฺจายตนํ  สมติกฺกมฺม
อนนฺตํ    วิญฺญาณนฺติ    วิญฺญาณญฺจายตนํ    อุปสมฺปชฺช    วิหรติ   ตสฺส
เจ  อาวุโส  ภิกฺขุโน  อิมินา  วิหาเรน วิหรโต อากาสานญฺจายตนสหคตา
สญฺญามนสิการา   สมุทาจรนฺติ   สฺวาสฺส   โหติ   อาพาโธ   เสยฺยถาปิ
อาวุโส   สุขิโน   ทุกฺขํ  อุปฺปชฺเชยฺย  ยาวเทว  อาพาธาย  เอวเมวสฺส
เต   อากาสานญฺจายตนสหคตา   สญฺญามนสิการา   สมุทาจรนฺติ  สฺวาสฺส
โหติ  อาพาโธ  โย  โข  ปนาวุโส  อาพาโธ  ทุกฺขเมตํ  วุตฺตํ  ภควตา
อิมินาปิ โข เอตํ อาวุโส ปริยาเยน เวทิตพฺพํ ยถาสุขํ นิพฺพานํ ฯ
     ปุน   จปรํ   อาวุโส  ภิกฺขุ  สพฺพโส  วิญฺญาณญฺจายตนํ  สมติกฺกมฺม
นตฺถิ     กิญฺจีติ     อากิญฺจญฺญายตนํ     อุปสมฺปชฺช    วิหรติ    ตสฺส
เจ  อาวุโส  ภิกฺขุโน  อิมินา  วิหาเรน  วิหรโต  วิญฺญาณญฺจายตนสหคตา
สญฺญามนสิการา   สมุทาจรนฺติ   สฺวาสฺส   โหติ   อาพาโธ   เสยฺยถาปิ
อาวุโส   สุขิโน   ทุกฺขํ  อุปฺปชฺเชยฺย  ยาวเทว  อาพาธาย  เอวเมวสฺส
เต    วิญฺญาณญฺจายตนสหคตา   สญฺญามนสิการา   สมุทาจรนฺติ   สฺวาสฺส
โหติ  อาพาโธ  โย  โข  ปนาวุโส  อาพาโธ  ทุกฺขเมตํ  วุตฺตํ  ภควตา
อิมินาปิ โข เอตํ อาวุโส ปริยาเยน เวทิตพฺพํ ยถาสุขํ นิพฺพานํ ฯ
     ปุน   จปรํ   อาวุโส  ภิกฺขุ  สพฺพโส  อากิญฺจญฺญายตนํ  สมติกฺกมฺม
