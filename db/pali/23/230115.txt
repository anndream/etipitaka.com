โข   ภิกฺขเว   ภิกฺขุ   อตฺตานํ   ชานาติ  เอตฺตโกมฺหิ  สทฺธาย  สีเลน
สุเตน   จาเคน   ปญฺญาย   ปฏิภาเณนาติ   ตสฺมา   อตฺตญฺญูติ   วุจฺจติ
อิติ    ธมฺมญฺญู    อตฺถญฺญู   อตฺตญฺญู   ฯ   มตฺตญฺญู   จ   กถํ   โหติ
อิธ   ภิกฺขเว   ภิกฺขุ   มตฺตํ  ชานาติ  จีวรปิณฺฑปาตเสนาสนคิลานปจฺจย-
เภสชฺชปริกฺขารานํ   ปฏิคฺคหณาย   โน   เจ   ภิกฺขเว   ภิกฺขุ   มตฺตํ
ชาเนยฺย   จีวรปิณฺฑปาตเสนาสนคิลานปจฺจยเภสชฺชปริกฺขารานํ  ปฏิคฺคหณาย
นยิธ    มตฺตญฺญูติ    วุจฺเจยฺย    ยสฺมา    จ   โข   ภิกฺขเว   ภิกฺขุ
มตฺตํ      ชานาติ     จีวรปิณฺฑปาตเสนาสนคิลานปจฺจยเภสชฺชปริกฺขารานํ
ปฏิคฺคหณาย    ตสฺมา    มตฺตญฺญูติ    วุจฺจติ   อิติ   ธมฺมญฺญู   อตฺถญฺญู
อตฺตญฺญู    มตฺตญฺญู    ฯ   กาลญฺญู   จ   กถํ   โหติ   อิธ   ภิกฺขเว
ภิกฺขุ   กาลํ   ชานาติ  อยํ  กาโล  อุทฺเทสสฺส  อยํ  กาโล  ปริปุจฺฉาย
อยํ  กาโล  โยคสฺส  อยํ  กาโล  ปฏิสลฺลานายาติ  ๑  โน เจ ภิกฺขเว
ภิกฺขุ   กาลํ  ชาเนยฺย  อยํ  กาโล  อุทฺเทสสฺส  อยํ  กาโล  ปริปุจฺฉาย
อยํ   กาโล   โยคสฺส   อยํ   กาโล  ปฏิสลฺลานายาติ  นยิธ  กาลญฺญูติ
วุจฺเจยฺย   ยสฺมา   จ   โข   ภิกฺขเว   ภิกฺขุ   กาลํ   ชานาติ   อยํ
กาโล   อุทฺเทสสฺส   อยํ  กาโล  ปริปุจฺฉาย  อยํ  กาโล  โยคสฺส  อยํ
กาโล    ปฏิสลฺลานายาติ   ตสฺมา   กาลญฺญูติ   วุจฺจติ   อิติ   ธมฺมญฺญู
อตฺถญฺญู   อตฺตญฺญู   มตฺตญฺญู   กาลญฺญู   ฯ   ปริสญฺญู   จ   กถํ  โหติ
อิธ  ภิกฺขเว  ภิกฺขุ  ปริสํ  ชานาติ  อยํ  ขตฺติยปริสา  อยํ พฺราหฺมณปริสา
อยํ    คหปติปริสา    อยํ    สมณปริสา   ตตฺถ   เอวํ   อุปสงฺกมิตพฺพํ
#๑ ม. ปฏิสลฺลานสฺสาติ ฯ เอวมุปริปิ ฯ
