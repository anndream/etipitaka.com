ปจฺจยา    อาทิพฺรหฺมจริยิกาย    ปญฺญาย    อปฺปฏิลทฺธาย    ปฏิลาภาย
ปฏิลทฺธาย ภิยฺโยภาวาย เวปุลฺลาย ภาวนาย ปาริปูริยา สํวตฺตนฺตีติ ฯ
     [๙๓]  ๓  อฏฺฐหิ  ภิกฺขเว  ธมฺเมหิ สมนฺนาคโต ภิกฺขุ สพฺรหฺมจารีนํ
อปฺปิโย   จ  โหติ  อมนาโป  จ  อครุ  จ  อภาวนีโย  จ  ฯ  กตเมหิ
อฏฺฐหิ  อิธ  ภิกฺขเว  ภิกฺขุ  อปฺปิยปสํสี  จ  โหติ  ปิยครหี  จ ลาภกาโม
จ  สกฺการกาโม  จ  อหิริโย  ๑ จ อโนตฺตปฺปี จ ปาปิจฺโฉ จ มิจฺฉาทิฏฺฐิ
จ   ฯ   อิเมหิ   โข   ภิกฺขเว   อฏฺฐหิ   ธมฺเมหิ  สมนฺนาคโต  ภิกฺขุ
สพฺรหฺมจารีนํ  อปฺปิโย  จ  โหติ  อมนาโป  จ  อครุ  จ อภาวนีโย จ ฯ
อฏฺฐหิ   ภิกฺขเว   ธมฺเมหิ   สมนฺนาคโต   ภิกฺขุ   สพฺรหฺมจารีนํ   ปิโย
จ   โหติ  มนาโป  จ  ครุ  จ  ภาวนีโย  จ  ฯ  กตเมหิ  อฏฺฐหิ  อิธ
ภิกฺขเว   ภิกฺขุ   นอปฺปิยปสํสี   จ  โหติ  นปิยครหี  จ  นลาภกาโม  จ
นสกฺการกาโม  จ  หิริมา  จ  [๒]  โอตฺตปฺปี จ อปฺปิจฺโฉ จ สมฺมาทิฏฺฐิ
จ  ฯ  อิเมหิ  โข  ภิกฺขเว อฏฺฐหิ ธมฺเมหิ สมนฺนาคโต ภิกฺขุ สพฺรหฺมจารีนํ
ปิโย จ โหติ มนาโป จ ครุ จ ภาวนีโย จาติ ฯ
     [๙๔]  ๔  อฏฺฐหิ  ภิกฺขเว  ธมฺเมหิ สมนฺนาคโต ภิกฺขุ สพฺรหฺมจารีนํ
อปฺปิโย  จ  โหติ  อมนาโป  จ  อครุ  จ อภาวนีโย จ ฯ กตเมหิ อฏฺฐหิ
อิธ  ภิกฺขเว  ภิกฺขุ  ลาภกาโม  จ  โหติ สกฺการกาโม จ อนวญฺญตฺติกาโม
จ    อกาลญฺญู    จ    อมตฺตญฺญู    จ    อสุจิ    จ   พหุภาณี   จ
อกฺโกสกปริภาสโก   จ   สพฺรหฺมจารีนํ  ฯ  อิเมหิ  โข  ภิกฺขเว  อฏฺฐหิ
ธมฺเมหิ   สมนฺนาคโต  ภิกฺขุ  สพฺรหฺมจารีนํ  อปฺปิโย  จ  โหติ  อมนาโป
#๑ ม. อหิริโก ฯ   ๒ ม. โหติ ฯ
