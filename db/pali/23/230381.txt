อิติ   โข   ปเนตํ   วุตฺตํ   กิญฺเจตํ   ปฏิจฺจ   วุตฺตํ  ตตฺถ  ยํ  ชญฺญา
จีวรํ   อิทํ   โข   เม   จีวรํ   เสวโต   อกุสลา  ธมฺมา  อภิวฑฺฒนฺติ
กุสลา   ธมฺมา   ปริหายนฺตีติ   เอวรูปํ   จีวรํ  น  เสวิตพฺพํ  ตตฺถ  ยํ
ชญฺญา    จีวรํ   อิทํ   โข   เม   จีวรํ   เสวโต   อกุสลา   ธมฺมา
ปริหายนฺติ   กุสลา   ธมฺมา   อภิวฑฺฒนฺตีติ   เอวรูปํ   จีวรํ   เสวิตพฺพํ
จีวรมฺปิ    อาวุโส   ทุวิเธน   เวทิตพฺพํ   เสวิตพฺพมฺปิ   อเสวิตพฺพมฺปีติ
อิติ ยนฺตํ วุตฺตํ อิทเมตํ ปฏิจฺจ วุตฺตํ ฯ
     ปิณฺฑปาโตปิ     อาวุโส    ทุวิเธน    เวทิตพฺโพ    เสวิตพฺโพปิ
อเสวิตพฺโพปีติ   อิติ   โข   ปเนตํ  วุตฺตํ  กิญฺเจตํ  ปฏิจฺจ  วุตฺตํ  ตตฺถ
ยํ   ชญฺญา   ปิณฺฑปาตํ   อิมํ   โข   เม   ปิณฺฑปาตํ  เสวโต  อกุสลา
ธมฺมา   อภิวฑฺฒนฺติ   กุสลา   ธมฺมา  ปริหายนฺตีติ  เอวรูโป  ปิณฺฑปาโต
น    เสวิตพฺโพ    ตตฺถ    ยํ   ชญฺญา   ปิณฺฑปาตํ   อิมํ   โข   เม
ปิณฺฑปาตํ  เสวโต  อกุสลา  ธมฺมา  ปริหายนฺติ  กุสลา ธมฺมา อภิวฑฺฒนฺตีติ
เอวรูโป      ปิณฺฑปาโต      เสวิตพฺโพ     ปิณฺฑปาโตปิ     อาวุโส
ทุวิเธน   เวทิตพฺโพ   เสวิตพฺโพปิ   อเสวิตพฺโพปีติ   อิติ   ยนฺตํ  วุตฺตํ
อิทเมตํ ปฏิจฺจ วุตฺตํ ฯ
     เสนาสนมฺปิ     อาวุโส     ทุวิเธน    เวทิตพฺพํ    เสวิตพฺพมฺปิ
อเสวิตพฺพมฺปีติ    อิติ   โข   ปเนตํ   วุตฺตํ   กิญฺเจตํ   ปฏิจฺจ   วุตฺตํ
ตตฺถ   ยํ  ชญฺญา  เสนาสนํ  อิทํ  โข  เม  เสนาสนํ  เสวโต  อกุสลา
ธมฺมา   อภิวฑฺฒนฺติ   กุสลา   ธมฺมา   ปริหายนฺตีติ   เอวรูปํ  เสนาสนํ
