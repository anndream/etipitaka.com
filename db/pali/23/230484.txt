ปาณาติปาโต  ฯเปฯ  สุราเมรยมชฺชปมาทฏฺฐานํ  ฯ  อิมานิ  โข  ภิกฺขเว
ปญฺจ สิกฺขาทุพฺพลฺยานิ ฯ
     อิเมสํ  โข  ภิกฺขเว  ปญฺจนฺนํ  สิกฺขาทุพฺพลฺยานํ  ปหานาย จตฺตาโร
สมฺมปฺปธานา   ภาเวตพฺพา   ฯ   กตเม  จตฺตาโร  อิธ  ภิกฺขเว  ภิกฺขุ
อนุปฺปนฺนานํ   ปาปกานํ   อกุสลานํ   ธมฺมานํ  อนุปฺปาทาย  ฉนฺทํ  ชเนติ
วายมติ    วิริยํ    อารภติ    จิตฺตํ   ปคฺคณฺหาติ   ปทหติ   อุปฺปนฺนานํ
ปาปกานํ   อกุสลานํ   ธมฺมานํ   ปหานาย  ฉนฺทํ  ชเนติ  วายมติ  วิริยํ
อารภติ   จิตฺตํ   ปคฺคณฺหาติ   ปทหติ   อนุปฺปนฺนานํ   กุสลานํ   ธมฺมานํ
อุปฺปาทาย   ฉนฺทํ   ชเนติ   วายมติ   วิริยํ  อารภติ  จิตฺตํ  ปคฺคณฺหาติญ
ปทหติ   อุปฺปนฺนานํ  กุสลานํ  ธมฺมานํ  ฐิติยา  อสมฺโมสาย  ภิยฺโยภาวาย
เวปุลฺลาย    ภาวนาย    ปาริปูริยา   ฉนฺทํ   ชเนติ   วายมติ   วิริยํ
อารภติ   จิตฺตํ   ปคฺคณฺหาติ   ปทหติ  ฯ  อิเมสํ  โข  ภิกฺขเว  ปญฺจนฺนํ
สิกฺขาทุพฺพลฺยานํ  ปหานาย  อิเม  จตฺตาโร  สมฺมปฺปธานา  ภาเวตพฺพา ฯ
(ยาวตา สมฺมปฺปธานวเสน วิตฺถาเรนฺติ ๑-) ฯ
     [๒๗๘]  ๗๔  ปญฺจิเม  ภิกฺขเว  เจตโส  วินิพนฺธา  ฯ กตเม ปญฺจ
อิธ  ภิกฺขเว  ภิกฺขุ  กาเมสุ  อวีตราโค  โหติ  ฯเปฯ  อิเม โข ภิกฺขเว
ปญฺจ เจตโส วินิพนฺธา ฯ
     อิเม  โข  ภิกฺขเว  ปญฺจนฺนํ  เจตโส วินิพนฺธานํ ปหานาย จตฺตาโร
สมฺมปฺปธานา   ภาเวตพฺพา   ฯ   กตเม  จตฺตาโร  อิธ  ภิกฺขเว  ภิกฺขุ
อนุปฺปนฺนานํ   ปาปกานํ   อกุสลานํ   ธมฺมานํ  อนุปฺปาทาย  ฉนฺทํ  ชเนติ
#๑ ม. (ยถา สติปฏฺฐานวคฺเค ตถา สมฺมปฺปธานวเสน วิตฺถาเรตพฺพา ฯ)ท
