กุลปุตฺโต  มหาโย  สมาโน  กสิรํ  ชีวิกํ  กปฺเปติ  ตสฺส  ภวนฺติ วตฺตาโร
อทฺธมาริกญฺจายํ    ๑   กุลปุตฺโต   มริสฺสตีติ  ยโต  จ  โขยํ  ภิกฺขเว
กุลปุตฺโต    อายญฺจ    โภคานํ   วิทิตฺวา   วยญฺจ   โภคานํ   วิทิตฺวา
สมชีวิกํ   กปฺเปติ   นาจฺโจคาฬฺหํ   นาติหีนํ   เอวํ   เม   อาโย  วยํ
ปริยาทาย   ฐสฺสติ   น  จ  เม  วโย  อายํ  ปริยาทาย  ฐสฺสตีติ  อยํ
วุจฺจติ ภิกฺขเว สมชีวิตา ฯ
     กตมา  จ  ภิกฺขเว  สทฺธาสมฺปทา  อิธ  ภิกฺขเว  กุลปุตฺโต  สทฺโธ
โหติ   สทฺทหติ   ตถาคตสฺส   โพธึ   อิติปิ  โส  ภควา  ฯเปฯ  สตฺถา
เทวมนุสฺสานํ พุทฺโธ ภควาติ อยํ วุจฺจติ ภิกฺขเว สทฺธาสมฺปทา ฯ
     กตมา    จ    ภิกฺขเว   สีลสมฺปทา   อิธ   ภิกฺขเว   กุลปุตฺโต
ปาณาติปาตา    ปฏิวิรโต    โหติ   ฯเปฯ   สุราเมรยมชฺชปมาทฏฺฐานา
ปฏิวิรโต โหติ อยํ วุจฺจติ ภิกฺขเว สีลสมฺปทา ฯ
     กตมา    จ   ภิกฺขเว   จาคสมฺปทา   อิธ   ภิกฺขเว   กุลปุตฺโต
วิคตมลมจฺเฉเรน    เจตสา   อคารํ   อชฺฌาวสติ   ฯเปฯ   ยาจโยโค
ทานสํวิภาครโต อยํ วุจฺจติ ภิกฺขเว จาคสมฺปทา ฯ
     กตมา   จ   ภิกฺขเว   ปญฺญาสมฺปทา   อิธ   ภิกฺขเว   กุลปุตฺโต
ปญฺญวา   โหติ   ฯเปฯ   สมฺมาทุกฺขกฺขยคามินิยา   อยํ  วุจฺจติ  ภิกฺขเว
ปญฺญาสมฺปทา ฯ อิมา โข ภิกฺขเว อฏฺฐ สมฺปทาติ ฯ
         อุฏฺฐาตา กมฺมเธยฺเยสุ     อปฺปมตฺโต วิธานวา
         สมํ กปฺเปติ ชีวิตํ         สมฺภตํ อนุรกฺขติ
#๑ ม. อเชฬมรณํวายํ ฯ
