อหํ    ภนฺเต   เตโชสเมน   เจตสา   วิหรามิ   วิปุเลน   มหคฺคเตน
อปฺปมาเณน    อเวเรน   อพฺยาปชฺเฌน   ยสฺส   นูน   ภนฺเต   กาเย
กายคตา   สติ   อนุปฏฺฐิตา   อสฺส   โส   อิธ   อญฺญตรํ  สพฺรหฺมจารึ
อาสชฺช อปฺปฏินิสฺสชฺช จาริกํ ปกฺกเมยฺย ฯ
     เสยฺยถาปิ   ภนฺเต   วาโย  สุจิมฺปิ  อุปวายติ  อสุจิมฺปิ  อุปวายติ
คูถคตมฺปิ   มุตฺตคตมฺปิ   เขฬคตมฺปิ   ปุพฺพคตมฺปิ   โลหิตคตมฺปิ  อุปวายติ
น  จ  เตน  วาโย  อฏฺฏิยติ  วา  หรายติ  วา  ชิคุจฺฉติ  วา เอวเมว
โข   อหํ   ภนฺเต   วาโยสเมน  เจตสา  วิหรามิ  วิปุเลน  มหคฺคเตน
อปฺปมาเณน    อเวเรน   อพฺยาปชฺเฌน   ยสฺส   นูน   ภนฺเต   กาเย
กายคตา   สติ   อนุปฏฺฐิตา   อสฺส   โส   อิธ   อญฺญตรํ  สพฺรหฺมจารึ
อาสชฺช อปฺปฏินิสฺสชฺช จาริกํ ปกฺกเมยฺย ฯ
     เสยฺยถาปิ   ภนฺเต   รโชหรณํ   สุจิมฺปิ   ปุญฺฉติ  อสุจิมฺปิ  ปุญฺฉติ
คูถคตมฺปิ    มุตฺตคตมฺปิ   เขฬคตมฺปิ   ปุพฺพคตมฺปิ   โลหิตคตมฺปิ   ปุญฺฉติ
น   จ   เตน   รโชหรณํ   อฏฺฏิยติ   วา  หรายติ  วา  ชิคุจฺฉติ  วา
เอวเมว   โข   อหํ  ภนฺเต  รโชหรณสเมน  เจตสา  วิหรามิ  วิปุเลน
มหคฺคเตน   อปฺปมาเณน   อเวเรน   อพฺยาปชฺเฌน   ยสฺส  นูน  ภนฺเต
กาเย    กายคตา    สติ    อนุปฏฺฐิตา   อสฺส   โส   อิธ   อญฺญตรํ
สพฺรหฺมจารึ อาสชฺช อปฺปฏินิสฺสชฺช จาริกํ ปกฺกเมยฺย ฯ
     เสยฺยถาปิ   ภนฺเต   จณฺฑาลกุมารโก   วา  จณฺฑาลกุมาริกา  วา
กโฬปิหตฺโถ  นนฺติกวาสี  ๑  คามํ  วา  นิคมํ  วา ปวิสนฺโต นีจจิตฺตํเยว
#๑ ม. นนฺตกวาสี ฯ
