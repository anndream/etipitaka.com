โส   ตํ   มิฬฺหสุขํ   มิทฺธสุขํ   ลาภสกฺการสิโลกสุขํ   สาทิเยยฺยาติ   ฯ
อธิวาเสตุ   ทานิ  ภนฺเต  ภควา  อธิวาเสตุ  สุคโต  อธิวาสนกาโลทานิ
ภนฺเต  ภควโต  เยน  เยนปิ  ทานิ ภนฺเต ภควา คมิสฺสติ ตนฺนินฺนา จ ๑
ภวิสฺสนฺติ   พฺราหฺมณคหปติกา   เนคมา   เจว  ชานปทา  จ  เสยฺยถาปิ
ภนฺเต   ถุลฺลผุสิตเก   เทเว   วสฺสนฺเต   ยถานินฺนํ  อุทกานิ  ปวตฺตนฺติ
เอวเมว  โข  ภนฺเต  เยน  เยนปิ  ทานิ ภควา คมิสฺสติ ตนฺนินฺนา จ ๑
ภวิสฺสนฺติ   พฺราหฺมณคหปติกา   เนคมา   เจว   ชานปทา  จ  ตํ  กิสฺส
เหตุ   ตถา   หิ  ภนฺเต  ภควโต  สีลปญฺญาณนฺติ  มา  ๒  ตฺวํ  นาคิต
ยเสน สมาคม ๓  มา จ มยา ยโส โย โข นาคิต น ยิมสฺส เนกฺขมฺมสุขสฺส
ฯเปฯ     นิกามลาภี     อสฺส    ฯเปฯ    ยสฺสาหํ    เนกฺขมฺมสุขสฺส
ฯเปฯ   สมฺโพธสุขสฺส   นิกามลาภี   อสฺสํ   ฯเปฯ   โส   ตํ  มิฬฺหสุขํ
มิทฺธสุขํ   ลาภสกฺการสิโลกสุขํ   สาทิเยยฺย   ฯ   เทวตาปิ  โข  นาคิต
เอกจฺจา    นยิมสฺส    เนกฺขมฺมสุขสฺส   ฯเปฯ   นิกามลาภินิโย   อสฺสุ
อกิจฺฉลาภินิโย    อกสิรลาภินิโย    ยสฺสาหํ    เนกฺขมฺมสุขสฺส    ฯเปฯ
นิกามลาภี  อสฺสํ  อกิจฺฉลาภี  อกสิรลาภี  ตุมฺหากมฺปิ  โข  นาคิต  สํคมฺมถ
สมาคมฺม   สงฺคณิกวิหารํ   อนุยุตฺตานํ   วิหรตํ  เอวํ  โหติ  นห  นูนเม
อายสฺมนฺโต    อิมสฺส    เนกฺขมฺมสุขสฺส   ฯเปฯ   นิกามลาภิโน   อสฺสุ
อกิจฺฉลาภิโน     อกสิรลาภิโน     ยสฺสาหํ    เนกฺขมฺมสุขสฺส    ฯเปฯ
นิกามลาภี   อสฺสํ  อกิจฺฉลาภี  อกสิรลาภี  ตถา  หิ  ปนเม  อายสฺมนฺโต
สํคมฺม สมาคมฺม สงฺคณิกวิหารํ อนุยุตฺตา วิหรนฺติ ฯ
#๑ ม. - ว  ฯ ๒ ม. มาหํ ฯ  ๓ ม. สมาคมํ ฯ
