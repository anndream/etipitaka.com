อุปฺปติตฺวา   วิปุเล   ติณปุญฺเช   วา   กฏฺฐปุญฺเช   วา  นิปเตยฺย  สา
ตตฺถ   อคฺคิมฺปิ   ชเนยฺย   ธูมมฺปิ   ชเนยฺย  อคฺคิมฺปิ  ชเนตฺวา  ธูมมฺปิ
ชเนตฺวา   ตเมว   วิปุลํ   ติณปุญฺชํ   วา  กฏฺฐปุญฺชํ  วา  ปริยาทิยิตฺวา
อนาหารา   นิพฺพาเยยฺย  เอวเมว  โข  ภิกฺขเว  ภิกฺขุ  เอวํ  ปฏิปนฺโน
โหติ   ฯเปฯ   โส   ปญฺจนฺนํ   โอรมฺภาคิยานํ   สญฺโญชนานํ  ปริกฺขยา
สสงฺขารปรินิพฺพายี   โหติ  ฯ  อิธ  ปน  ภิกฺขเว  ภิกฺขุ  เอวํ  ปฏิปนฺโน
โหติ   ฯเปฯ   โส   ปญฺจนฺนํ   โอรมฺภาคิยานํ   สญฺโญชนานํ  ปริกฺขยา
อุทฺธํโสโต    โหติ   อกนิฏฺฐคามี   เสยฺยถาปิ   ภิกฺขเว   ทิวสสนฺตตฺเต
อโยกปาเล   หญฺญมาเน   ปปฺปฏิกา   นิพฺพตฺติตฺวา   อุปฺปติตฺวา  มหนฺเต
ติณปุญฺเช   วา  กฏฺฐปุญฺเช  วา  นิปเตยฺย  สา  ตตฺถ  อคฺคิมฺปิ  ชเนยฺย
ธูมมฺปิ   ชเนยฺย   อคฺคิมฺปิ   ชเนตฺวา   ธูมมฺปิ  ชเนตฺวา  ติณปุญฺชํ  วา
กฏฺฐปุญฺชํ   วา   ปริยาทิยิตฺวา   คจฺฉมฺปิ   ทเหยฺย   ทายมฺปิ   ทเหยฺย
คจฺฉมฺปิ  ทหิตฺวา  ทายมฺปิ  ทหิตฺวา หริตนฺตํ วา [๑] เสลนฺตํ วา อุทกนฺตํ
วา   รมณียํ   วา  ภูมิภาคํ  อาคมฺม  อนาหารา  นิพฺพาเยยฺย  เอวเมว
โข   ภิกฺขเว   ภิกฺขุ   เอวํ   ปฏิปนฺโน   โหติ   ฯเปฯ  โส  ปญฺจนฺนํ
โอรมฺภาคิยานํ  สญฺโญชนานํ  ปริกฺขยา  อุทฺธํโสโต  โหติ  อกนิฏฺฐคามี  ฯ
อิมา   ภิกฺขเว   สตฺต   ปุริสคติโย  ฯ  กถญฺจ  ๒  ภิกฺขเว  อนุปาทา
ปรินิพฺพานํ   อิธ   ภิกฺขเว   ภิกฺขุ   เอวํ   ปฏิปนฺโน  โหติ  โน  จสฺส
โน   จ  เม  สิยา  น  ภวิสฺสติ  น  เม  ภวิสฺสติ  ยทตฺถิ  ยํ  ภูตํ  ตํ
ปชหามีติ   อุเปกฺขํ  ปฏิลภติ  โส  ภเว  น  รชฺชติ  สมฺภเว  น  สชฺชติ
#๑ ม. ปถนตํ วา ฯ  ๒ ม. กตมญฺจ ฯ
