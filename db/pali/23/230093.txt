นิสินฺนํ   โข   อนาถปิณฺฑิกํ   คหปตึ   ภควา   เอตทโวจ   กึ  นุ  เต
คหปติ  นิเวสเน  มนุสฺสา  อุจฺจาสทฺทา  มหาสทฺทา  เกวฏฺโฏ  ๑ มญฺเญ
มจฺเฉ  วิโลเปตีติ  ๒  ฯ  อยํ  ภนฺเต  สุชาตา  ฆรสุณฺหา  อฑฺฒา กุลา
อานีตา   สา   เนว   สสฺสุํ   อาทิยติ  น  สสฺสุรํ  อาทิยติ  น  สามิกํ
อาทิยติ  ภควนฺตมฺปิ  น  สกฺกโรติ  น  ครุกโรติ  น มาเนติ น ปูเชตีติ ฯ
อถโข   ภควา   สุชาตํ  ฆรสุณฺหํ  อามนฺเตสิ  เอหิ  สุชาเตติ  ฯ  เอวํ
ภนฺเตติ   โข   สุชาตา   ฆรสุณฺหา  ภควโต  ปฏิสฺสุณิตฺวา  เยน  ภควา
เตนุปสงฺกมิ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ  นิสีทิ  ฯ
เอกมนฺตํ   นิสินฺนํ   โข  สุชาตํ  ฆรสุณฺหํ  ภควา  เอตทโวจ  สตฺต  โข
อิมา   สุชาเต   ปุริสสฺส  ภริยา  กตมา  สตฺต  วธสมา  โจรสมา  ๓
อยฺยสมา  มาตุสมา  ๔  ภคินิสมา  สขีสมา  ทาสีสมา  อิมา โข สุชาเต
สตฺต   ปุริสสฺส   ภริยา   ตาสํ  ตฺวํ  กตมาติ  ฯ  นาหํ  ภนฺเต  อิมสฺส
ภควตา   สงฺขิตฺเตน  ภาสิตสฺส  วิตฺถาเรน  อตฺถํ  อาชานามิ  สาธุ  เม
ภนฺเต  ภควา  ตถา  ธมฺมํ  เทเสตุ  ยถาหํ  อิมสฺส  ภควตา  สงฺขิตฺเตน
ภาสิตสฺส   วิตฺถาเรน  อตฺถํ  อาชาเนยฺยนฺติ  ฯ  เตนหิ  สุชาเต  สุณาหิ
สาธุกํ  มนสิกโรหิ  ภาสิสฺสามีติ  ฯ  เอวํ  ภนฺเตติ  โข สุชาตา ฆรสุณฺหา
ภควโต ปจฺจสฺโสสิ ฯ ภควา เอตทโวจ
               ปทุฏฺฐจิตฺตา อหิตานุกมฺปินี
               อญฺเญสุ รตฺตา อติมญฺญเต ปตึ
               ธเนน กีตสฺส วธาย อุสฺสุกา
#๑ เกวฏฺฏา ฯ   ๒ ม. มจฺฉวิโลเปติ ฯ   ๓ วธกสมา โจรีสมา ฯ  ๔ ม. มาตาสมา ฯ
