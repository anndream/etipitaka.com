อกรณียา   เทเวหีติ   เทวานมฺปิ   ภิกฺขเว   เอตทโหสิ  ภีรุตฺตาณคเตน
โข ทานิ อสุรา เอตรหิ อตฺตนา วิหรนฺติ อกรณียา อเมฺหหีติ ฯ
     เอวเมว   โข   ภิกฺขเว  ยสฺมึ  สมเย  ภิกฺขุ  วิวิจฺเจว  กาเมหิ
วิวิจฺจ  อกุสเลหิ  ธมฺเมหิ  สวิตกฺกํ  สวิจารํ  วิเวกชํ  ปีติสุขํ  ปฐมชฺฌานํ
อุปสมฺปชฺช   วิหรติ   ตสฺมึ   ภิกฺขเว   สมเย   ภิกฺขุสฺส   เอวํ   โหติ
ภีรุตฺตาณคเตน   โข   ทานาหํ   เอตรหิ   อตฺตนา   วิหรามิ  อกรณีโย
มารสฺสาติ   มารสฺสาปิ   ภิกฺขเว  ปาปิมโต  เอวํ  โหติ  ภีรุตฺตาณคเตน
โข   ทานิ   ภิกฺขุ   เอตรหิ  อตฺตนา  วิหรติ  อกรณีโย  มยฺหนฺติ  ยสฺมึ
ภิกฺขเว   สมเย   ภิกฺขุ   วิตกฺกวิจารานํ   วูปสมา   ฯเปฯ  ทุติยชฺฌานํ
ตติยชฺฌานํ   จตุตฺถชฺฌานํ   อุปสมฺปชฺช   วิหรติ   ตสฺมึ   ภิกฺขเว  สมเย
ภิกฺขุสฺส   เอวํ   โหติ   ภีรุตฺตาณคเตน  โข  ทานาหํ  เอตรหิ  อตฺตนา
วิหรามิ   อกรณีโย   มารสฺสาติ   มารสฺสาปิ   ภิกฺขเว  ปาปิมโต  เอวํ
โหติ   ภีรุตฺตาณคเตน   โข   ทานิ   ภิกฺขุ   เอตรหิ   อตฺตนา  วิหรติ
อกรณีโย   มยฺหนฺติ   ยสฺมึ   ภิกฺขเว  สมเย  ภิกฺขุ  สพฺพโส  รูปสญฺญานํ
สมติกฺกมา    ปฏิฆสญฺญานํ    อตฺถงฺคมา    นานตฺตสญฺญานํ   อมนสิการา
อนนฺโต     อากาโสติ     อากาสานญฺจายตนํ     อุปสมฺปชฺช    วิหรติ
อยํ  วุจฺจติ  ภิกฺขเว  ภิกฺขุ  อนฺตมกาสิ  มารํ อปทํ พนฺธิตฺวา ๑ มารจกฺขุํ
อทสฺสนํ   คโต  ปาปิมโต  [๒]  ยสฺมึ  ภิกฺขเว  สมเย  ภิกฺขุ  สพฺพโส
อากาสานญฺจายตนํ    สมติกฺกมฺม   อนนฺตํ   วิญฺญาณนฺติ   วิญฺญาณญฺจายตนํ
อุปสมฺปชฺช    วิหรติ    ฯเปฯ   สพฺพโส   วิญฺญาณญฺจายตนํ   สมติกฺกมฺม
#๑ ม. วธิตฺวา ฯ   ๒ ม. ติณฺโณ โลเก วิสตฺติกนฺติ ฯ
