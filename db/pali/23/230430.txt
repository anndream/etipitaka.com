โผฏฺฐพฺพา  อิฏฺฐา  กนฺตา  มนาปา ปิยรูปา กามูปสญฺหิตา รชนิยา อิเม โข
อาวุโส   ปญฺจ   กามคุณา  ฯ  ยํ  โข  อาวุโส  อิเม  ปญฺจ  กามคุเณ
ปฏิจฺจ อุปฺปชฺชติ สุขํ โสมนสฺสํ อิทํ วุจฺจตาวุโส กามสุขํ ฯ
     อิธาวุโส  ภิกฺขุ  วิวิจฺเจว  กาเมหิ  ฯเปฯ  ปฐมชฺฌานํ  อุปสมฺปชฺชk
วิหรติ  ตสฺส  เจ  อาวุโส  ภิกฺขุโน  อิมินา วิหาเรน วิหรโต กามสหคตา
สญฺญามนสิการา   สมุทาจรนฺติ   สฺวาสฺส   โหติ   อาพาโธ   เสยฺยถาปิ
อาวุโส   สุขิโน   ทุกฺขํ  อุปฺปชฺเชยฺย  ยาวเทว  อาพาธาย  เอวเมวสฺส
เต  กามสหคตา  สญฺญามนสิการา  สมุทาจรนฺติ  สฺวาสฺส  โหติ  อาพาโธ
โย   โข   ปนาวุโส   อาพาโธ   ทุกฺขเมตํ   วุตฺตํ   ภควตา  อิมินาปิ
โข เอตํ อาวุโส ปริยาเยน เวทิตพฺพํ ยถาสุขํ นิพฺพานํ ฯ
     ปุน   จปรํ   อาวุโส   ภิกฺขุ   วิตกฺกวิจารานํ   วูปสมา   ฯเปฯ
ทุติยชฺฌานํ   อุปสมฺปชฺช   วิหรติ   ตสฺส   เจ  อาวุโส  ภิกฺขุโน  อิมินา
วิหาเรน   วิหรโต  วิตกฺกสหคตา  สญฺญามนสิการา  สมุทาจรนฺติ  สฺวาสฺส
โหติ    อาพาโธ   เสยฺยถาปิ   อาวุโส   สุขิโน   ทุกฺขํ   อุปฺปชฺเชยฺย
ยาวเทว   อาพาธาย   เอวเมวสฺส  เต  วิตกฺกสหคตา  สญฺญามนสิการา
สมุทาจรนฺติ   สฺวาสฺส   โหติ   อาพาโธ  โย  โข  ปนาวุโส  อาพาโธ
ทุกฺขเมตํ   วุตฺตํ   ภควตา   อิมินาปิ   โข   เอตํ  อาวุโส  ปริยาเยน
เวทิตพฺพํ ยถาสุขํ นิพฺพานํ ฯ
     ปุน  จปรํ  อาวุโส  ภิกฺขุ  ปีติยา  จ  วิราคา  ฯเปฯ  ตติยชฺฌานํ
อุปสมฺปชฺช   วิหรติ   ตสฺส   เจ   อาวุโส   ภิกฺขุโน  อิมินา  วิหาเรน
