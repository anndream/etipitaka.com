         ทสฺสนํ ภาวิตตฺตานํ        โย น หาเปติ อุปาสโก
         สวนญฺจ อริยธมฺมานํ       อธิสีเล จ สิกฺขติ
         ปสาโท จสฺส ภิกฺขูสุ       ภิยฺโย ภิยฺโย ปวฑฺฒติ
         อนุปารมฺภจิตฺโต จ        สทฺธมฺมํ โสตุมิจฺฉติ
         น อิโต พหิทฺธา อญฺญํ      ทกฺขิเณยฺยํ คเวสติ
         อิเธว จ ปุพฺพการํ        โย กโรติ อุปาสโก
         เอเต โข อปริหานีเย     สตฺต ธมฺเม สุเทสิเต
         อุปาสโก เสวมาโน       สทฺธมฺมา น จ หายตีติ ๑ ฯ
     [๒๘]    สตฺติมา    ภิกฺขเว    อุปาสกสฺส   วิปตฺติโย   สตฺติมา
ภิกฺขเว  อุปาสกสฺส  สมฺปทา  สตฺติเม  ภิกฺขเว  อุปาสกสฺส  อสมฺภวา ๒
สตฺติเม    ภิกฺขเว   อุปาสกสฺส   สมฺภวา   กตเม   สตฺต   ภิกฺขุทสฺสนํ
น   หาเปติ   สทฺธมฺมสฺสวนํ   นปฺปมชฺชติ   อธิสีเล  สิกฺขติ  ปสาทพหุโล
โหติ   ภิกฺขูสุ  เถเรสุ  เจว  นเวสุ  จ  มชฺฌิเมสุ  จ  อนุปารมฺภจิตฺโต
ธมฺมํ      สุณาติ     น     รนฺธคเวสี     น     อิโต     พหิทฺธาห
ทกฺขิเณยฺยํ   คเวสติ   อิธ   จ   ปุพฺพการํ  กโรติ  อิเม  โข  ภิกฺขเว
สตฺต อุปาสกสฺส สมฺภวาติ ฯ
         ทสฺสนํ ภาวิตตฺตานํ        โย หาเปติ อุปาสโก
         สวนญฺจ อริยธมฺมานํ       อธิสีเล น สิกฺขติ
         อปฺปสาโท จ ภิกฺขูสุ       ภิยฺโย ภิยฺโย ปวฑฺฒติ
         อุปารมฺภกจิตฺโต จ        สทฺธมฺมํ โสตุมิจฺฉติ
#๑ ม. สทฺธมฺมา น ปริหายตีติ ฯ เอวมุปริปิ ฯ   ๒ ม. ปราภวา ฯพ
