สงฺคณฺหิสฺสนฺติ   สพฺเพ   เต   อิเมเหว  จตูหิ  สงฺคหวตฺถูหิ  มหตึ  ปริสํ
สงฺคณฺหิสฺสนฺติ    เยปิ    หิ    เกจิ   หตฺถก   เอตรหิ   มหตึ   ปริสํ
สงฺคณฺหนฺติ   สพฺเพ   เต   อิเมเหว   จตูหิ   สงฺคหวตฺถูหิ  มหตึ  ปริสํ
สงฺคณฺหนฺตีติ   ฯ   อถโข   หตฺถโก  อาฬวโก  ภควตา  ธมฺมิยา  กถาย
สนฺทสฺสิโต     สมาทปิโต    สมุตฺเตชิโต    สมฺปหํสิโต    อุฏฺฐายาสนา
ภควนฺตํ อภิวาเทตฺวา ปทกฺขิณํ กตฺวา ปกฺกามิ ฯ
     อถโข  ภควา  อจิรปกฺกนฺเต  หตฺถเก  อาฬวเก  ภิกฺขู  อามนฺเตสิ
อฏฺฐหิ   ภิกฺขเว   อจฺฉริเยหิ  อพฺภุตธมฺเมหิ  สมนฺนาคตํ  หตฺถกํ  อาฬวกํ
ธาเรถ   กตเมหิ   อฏฺฐหิ   สทฺโธ  ภิกฺขเว  หตฺถโก  อาฬวโก  สีลวา
หิริมา  โอตฺตปฺปี  พหุสฺสุโต  จาควา  ปญฺญวา  ภิกฺขเว  หตฺถโก อาฬวโก
อปฺปิจฺโฉ   ภิกฺขเว   หตฺถโก   อาฬวโก   อิเมหิ  โข  ภิกฺขเว  อฏฺฐหิ
อจฺฉริเยหิ อพฺภุตธมฺเมหิ สมนฺนาคตํ หตฺถกํ อาฬวกํ ธาเรถาติ ฯ
     [๑๑๕]   ๒๕   เอกํ  สมยํ  ภควา  สกฺเกสุ  วิหรติ  กปิลวตฺถุสฺมึ
นิโคฺรธาราเม  ฯ  อถโข  มหานาโม  สกฺโก  เยน  ภควา  เตนุปสงฺกมิ
อุปสงฺกมิตฺวา    ภควนฺตํ    อภิวาเทตฺวา   เอกมนฺตํ   นิสีทิ   เอกมนฺตํ
นิสินฺโน   โข   มหานาโม   สกฺโก  ภควนฺตํ  เอตทโวจ  กิตฺตาวตา  นุ
โข   ภนฺเต   อุปาสโก   โหตีติ  ฯ  ยโต  โข  มหานาม  พุทฺธํ  สรณํ
คโต   โหติ   ธมฺมํ   สรณํ   คโต   โหติ   สงฺฆํ   สรณํ  คโต  โหติ
เอตฺตาวตา โข มหานาม อุปาสโก โหตีติ ฯ
     กิตฺตาวตา   ปน  ภนฺเต  อุปาสโก  สีลวา  โหตีติ  ฯ  ยโต  โข
