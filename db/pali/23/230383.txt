ทุวิเธน   เวทิตพฺโพ   เสวิตพฺโพปิ   อเสวิตพฺโพปีติ   อิติ   ยนฺตํ  วุตฺตํ
อิทเมตํ ปฏิจฺจ วุตฺตนฺติ ฯ
     [๒๑๑]   ๗   เอกํ   สมยํ   ภควา  ราชคเห  วิหรติ  คิชฺฌกูเฏ
ปพฺพเต   ฯ   อถโข   สุตวา   ปริพฺพาชโก  เยน  ภควา  เตนุปสงฺกมิ
อุปสงฺกมิตฺวา   ภควตา   สทฺธึ   สมฺโมทิ   สมฺโมทนียํ   กถํ   สาราณียํ
วีติสาเรตฺวา  เอกมนฺตํ  นิสีทิ  เอกมนฺตํ  นิสินฺโน  โข สุตวา ปริพฺพาชโก
ภควนฺตํ   เอตทโวจ  เอกมิทาหํ  ภนฺเต  สมยํ  ภควา  อิเธว  ราชคเห
วิหรามิ   คิริพฺพเช   ตตฺร   โข   เม   ภนฺเต  ภควโต  สมฺมุขา  สุตํ
สมฺมุขา  ปฏิคฺคหิตํ  โย  โส  สุตว  ๑  ภิกฺขุ  อรหํ  ขีณาสโว  วุสิตวา
กตกรณีโย     โอหิตภาโร     อนุปฺปตฺตสทตฺโถ     ปริกฺขีณภวสญฺโญชโน
สมฺมทญฺญาวิมุตฺโต   อภพฺโพ   โส   ปญฺจฏฺฐานานิ   อชฺฌาจริตุํ   อภพฺโพ
ขีณาสโว   ภิกฺขุ   สญฺจิจฺจ  ปาณํ  ชีวิตา  โวโรเปตุํ  อภพฺโพ  ขีณาสโว
ภิกฺขุ   อทินฺนํ   เถยฺยสงฺขาตํ  อาทาตุํ  อภพฺโพ  ขีณาสโว  ภิกฺขุ  เมถุนํ
ธมฺมํ  ปฏิเสวิตุํ  อภพฺโพ  ขีณาสโว  ภิกฺขุ  สมฺปชานมุสา  ภาสิตุํ  อภพฺโพ
ขีณาสโว   ภิกฺขุ   สนฺนิธิการกํ   กาเม   ปริภุญฺชิตุํ   เสยฺยถาปิ  ปุพฺเพ
อคาริยภูโตติ   กจฺจิ   เมตํ  ภนฺเต  ภควโต  สุสฺสุตํ  สุคฺคหิตํ  สุมนสิกตํ
สูปธาริตนฺติ  ฯ  ตคฺฆ  เต  สุตว  เอตํ สุสฺสุตํ สุคฺคหิตํ สุมนสิกตํ สูปธาริตํ
ปุพฺเพ   จาหํ   สุตว  เอตรหิ  จ  เอวํ  วทามิ  โย  โส  ภิกฺขุ  อรหํ
ขีณาสโว     วุสิตวา     กตกรณีโย    โอหิตภาโร    อนุปฺปตฺตสทตฺโถ
ปริกฺขีณภวสญฺโญชโน    สมฺมทญฺญาวิมุตฺโต    อภพฺโพ   โส   นวฏฺฐานานิ
#๑ ม. สุตวา ฯ เอวมุปริปิ ฯ
