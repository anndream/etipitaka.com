ภิกฺขเว  ภิกฺขุํ  ภิกฺขู  อาปตฺติยา  โจเทนฺติ  โส  ภิกฺขุ  ภิกฺขูหิ อาปตฺติยา
โจทิยมาโน   โจทนํเยว   ๑   ปฏิปฺผรติ   กึ  นุ  โข  ตุยฺหํ  พาลสฺส
อพฺยตฺตสฺส    ภณิเตน    ตฺวํปิ   นาม   ภณิตพฺพํ   มญฺญสีติ   เสยฺยถาปิ
โส  ภิกฺขเว  อสฺสขฬุงฺโก  เปหีติ  วุตฺโต วิทฺโธ สมาโน โจทิโต สารถินา
ปจฺฉา   ลงฺฆิปติ   กุพฺพรํ   ปหรติ   ติฑณฺฑํ   ภญฺชติ  ตถูปมาหํ  ภิกฺขเว
อิมํ   ปุคฺคลํ   วทามิ   เอวรูโปปิ   ภิกฺขเว   อิเธกจฺโจ   ปุริสขฬุงฺโก
โหติ   อยํ   ภิกฺขเว  ทุติโย  ปุริสโทโส  ฯ  ปุน  จปรํ  ภิกฺขเว  ภิกฺขุํ
ภิกฺขู   อาปตฺติยา  โจเทนฺติ  โส  ภิกฺขุ  ภิกฺขูหิ  อาปตฺติยา  โจทิยมาโน
โจทกสฺเสว   ปจฺจาโรเปติ   ตฺวํปิ  โขสิ  อิตฺถนฺนามํ  อาปตฺตึ  อาปนฺโน
ตฺวํ   ตาว   ปฐมํ   ปฏิกโรหีติ   เสยฺยถาปิ  โส  ภิกฺขเว  อสฺสขฬุงฺโก
เปหีติ    วุตฺโต   วิทฺโธ   สมาโน   โจทิโต  สารถินา  รถีสาย  สตฺถึ
อุสฺสชฺชิตฺวา   รถีสํเยว   อชฺโฌมทฺทติ   ตถูปมาหํ   ภิกฺขเว  อิมํ  ปุคฺคลํ
วทามิ  เอวรูโปปิ  ภิกฺขเว  อิเธกจฺโจ  ปุริสขฬุงฺโก  โหติ  อยํ  ภิกฺขเว
ตติโย  ปุริสโทโส  ฯ  ปุน  จปรํ  ภิกฺขเว ภิกฺขุํ ภิกฺขู อาปตฺติยา โจเทนฺติ
โส   ภิกฺขุ   ภิกฺขูหิ   อาปตฺติยา   โจทิยมาโน   อญฺเญนาญฺญํ   ปฏิจรติ
พหิทฺธา   กถํ   อปนาเมติ   โกปญฺจ   โทสญฺจ  อปฺปจฺจยญฺจ  ปาตุกโรติ
เสยฺยถาปิ   โส   ภิกฺขเว  อสฺสขฬุงฺโก  เปหีติ  วุตฺโต  วิทฺโธ  สมาโน
โจทิโต   สารถินา   อุมฺมคฺคํ   คณฺหาติ  อุพฺพฏุมํ  รถํ  กโรติ  ตถูปมาหํ
ภิกฺขเว  อิมํ  ปุคฺคลํ  วทามิ  เอวรูโปปิ  ภิกฺขเว  อิเธกจฺโจ ปุริสขฬุงฺโก
โหติ  อยํ  ภิกฺขเว  จตุตฺโถ  ปุริสโทโส  ฯ  ปุน จปรํ ภิกฺขเว ภิกฺขุํ ภิกฺขู
#๑ ม. โจทกํเยว ฯ
