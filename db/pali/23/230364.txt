พฺยากเรยฺยาถ   อิธาวุโส   ภิกฺขุ   กลฺยาณมิตฺโต   โหติ  กลฺยาณสหาโย
กลฺยาณสมฺปวงฺโก    สมฺโพธปกฺขิกานํ   อาวุโส   ธมฺมานํ   อยํ   ปฐมา
อุปนิสา ภาวนาย ฯ
     ปุน   จปรํ   อาวุโส   ภิกฺขุ   สีลวา  โหติ  ปาติโมกฺขสํวรสํวุโต
วิหรติ   อาจารโคจรสมฺปนฺโน  อณุมตฺเตสุ  วชฺเชสุ  ภยทสฺสาวี  สมาทาย
สิกฺขติ   สิกฺขาปเทสุ   สมฺโพธปกฺขิกานํ   อาวุโส   ธมฺมานํ  อยํ  ทุติยา
อุปนิสา ภาวนาย ฯ
     ปุน  จปรํ อาวุโส ภิกฺขุ ยายํ กถา อภิสลฺเลขิกา เจโตวิวรณสปฺปายา
เสยฺยถีทํ         อปฺปิจฺฉกถา         สนฺตุฏฺฐิกถา        ปวิเวกถา
อสํสคฺคกถา   วิริยารมฺภกถา  สีลกถา  สมาธิกถา  ปญฺญากถา  วิมุตฺติกถา
วิมุตฺติญาณทสฺสนกถา   เอวรูปิยา   กถาย   นิกามลาภี  โหติ  อกิจฺฉลาภี
อกสิรลาภี   สมฺโพธปกฺขิกานํ   อาวุโส   ธมฺมานํ   อยํ  ตติยา  อุปนิสา
ภาวนาย ฯ
     ปุน  จปรํ  อาวุโส  ภิกฺขุ  อารทฺธวิริโย  วิหรติ  อกุสลานํ ธมฺมานํ
ปหานาย  กุสลานํ  ธมฺมานํ อุปสมฺปทาย ถามวา ทฬฺหปรกฺกโม อนิกฺขิตฺตธุโร
กุสเลสุ     ธมฺเมสุ     สมฺโพธปกฺขิกานํ    อาวุโส    ธมฺมานํ    อยํ
จตุตฺถา อุปนิสา ภาวนาย ฯ
     ปุน   จปรํ   อาวุโส   ภิกฺขุ   ปญฺญวา   โหติ   อุทยตฺถคามินิยา
ปญฺญาย    สมนฺนาคโต   อริยาย   นิพฺเพธิกาย   สมฺมาทุกฺขกฺขยคามินิยา
สมฺโพธปกฺขิกานํ อาวุโส ธมฺมานํ อยํ ปญฺจมี อุปนิสา ภาวนาย ฯ
