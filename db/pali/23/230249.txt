รญฺโญ   อตฺถาย   หิตาย   สุขาย   โหติ   เทวตานํ   อตฺถาย  หิตาย
สุขาย   โหติ   สมณพฺราหฺมณานํ   อตฺถาย   หิตาย   สุขาย   โหติ  ฯ
เสยฺยถาปิ  ภิกฺขเว  มหาเมโฆ  สพฺพสสฺสานิ  สมฺปาเทนฺโต  พหุโน ชนสฺส
อตฺถาย   หิตาย   ฯเปฯ   โหติ   เอวเมว   โข   ภิกฺขเว  สปฺปุริโส
กุเล  ชายมาโน  พหุโน  ชนสฺส  อตฺถาย  หิตาย  สุขาย โหติ มาตาปิตูนํ
อตฺถาย    หิตาย    สุขาย    โหติ    ปุตฺตทารสฺส   อตฺถาย   หิตาย
สุขาย   โหติ   ทาสกมฺมกรโปริสสฺส   อตฺถาย   หิตาย   สุขาย   โหติ
มิตฺตามจฺจานํ   อตฺถาย   หิตาย   สุขาย   โหติ   ปุพฺพเปตานํ  อตฺถาย
หิตาย    สุขาย    โหติ    รญฺโญ   อตฺถาย   หิตาย   สุขาย   โหติ
เทวตานํ   อตฺถาย   หิตาย   สุขาย   โหติ   สมณพฺราหฺมณานํ  อตฺถาย
หิตาย สุขาย โหตีติ ฯ
         พหูนํ ๑ วต อตฺถาย      สปฺปญฺโญ ฆรมาวสํ
         มาตรํ ปิตรํ ปุพฺเพ        รตฺตินฺทิวมตนฺทิโต
         ปูเชติ สหธมฺเมน         ปุพฺเพ กตมนุสฺสรํ
         อนาคาเร ปพฺพชิเต       อปาเป พฺรหฺมจาริโน ๒
         นิวิฏฺฐสทฺโธ ปูเชติ        ญตฺวา ธมฺเม จ เปสโล
         รญฺโญ หิโต เทวหิโต      ญาตีนํ สขีนํ หิโต
         สพฺเพสํ ส ๓  หิโต โหติ   สทฺธมฺเม สุปติฏฺฐิโต
         วิเนยฺย มจฺเฉรมลํ        ส โลกํ ภชเต สิวนฺติ ฯ
     [๑๒๙]   ๓๙   อฏฺฐิเม   ภิกฺขเว   ปุญฺญาภิสนฺทา   กุสลาภิสนฺทา
#๑ สี. ยุ. พหุนฺนํ ฯ   ๒ ม. อปเจ พฺรหฺมจาริโย ฯ  ๓ ม. โส ฯ
