โหติ อยเมตฺถ สมฺพาโธ ฯ
     ปุน  จปรํ  อาวุโส  ภิกฺขุ  ปีติยา  จ  วิราคา  ฯเปฯ  ตติยชฺฌานํ
อุปสมฺปชฺช  วิหรติ  เอตฺตาวตาปิ  โข  อาวุโส  สมฺพาเธ  โอกาสาธิคโม
วุตฺโต     ภควตา     ปริยาเยน     ตตฺรปตฺถิ     สมฺพาโธ    กิญฺจ
ตตฺถ   สมฺพาโธ   ยเทว   ตตฺถ  อุเปกฺขาสุขํ  อนิรุทฺธํ  โหติ  อยเมตฺถ
สมฺพาโธ ฯ
     ปุน  จปรํ  อาวุโส  ภิกฺขุ  สุขสฺส  จ  ปหานา  ฯเปฯ จตุตฺถชฺฌานํ
อุปสมฺปชฺช     วิหรติ     เอตฺตาวตาปิ    โข    อาวุโส    สมฺพาเธ
โอกาสาธิคโม    วุตฺโต    ภควตา   ปริยาเยน   ตตฺรปตฺถิ   สมฺพาโธ
กิญฺจ   ตตฺถ   สมฺพาโธ   ยเทว   ตตฺถ   รูปสญฺญา   อนิรุทฺธา   โหติ
อยเมตฺถ สมฺพาโธ ฯ
     ปุน  จปรํ  อาวุโส  ภิกฺขุ สพฺพโส รูปสญฺญานํ สมติกฺกมา ปฏิฆสญฺญานํ
อตฺถงฺคมา     นานตฺตสญฺญานํ     อมนสิการา    อนนฺโต    อากาโสติ
อากาสานญฺจายตนํ   อุปสมฺปชฺช   วิหรติ   เอตฺตาวตาปิ   โข   อาวุโส
สมฺพาเธ    โอกาสาธิคโม    วุตฺโต   ภควตา   ปริยาเยน   ตตฺรปตฺถิ
สมฺพาโธ   กิญฺจ  ตตฺถ  สมฺพาโธ  ยเทว  ตตฺถ  อากาสานญฺจายตนสญฺญา
อนิรุทฺธา โหติ อยเมตฺถ สมฺพาโธ ฯ
     ปุน  จปรํ  อาวุโส  ภิกฺขุ  สพฺพโส  อากาสานญฺจายตนํ  สมติกฺกมฺม
อนนฺตํ      วิญฺญาณนฺติ      วิญฺญาณญฺจายตนํ     อุปสมฺปชฺช     วิหรติ
เอตฺตาวตาปิ   โข   อาวุโส  สมฺพาเธ  โอกาสาธิคโม  วุตฺโต  ภควตา
