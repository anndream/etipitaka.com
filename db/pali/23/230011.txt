อิธ  ปน  ภิกฺขเว  เอกจฺโจ ปุคฺคโล อุมฺมุชฺชิตฺวา ติณฺโณ โหติ ปารคโต ๑
ถเล   ติฏฺฐติ   พฺราหฺมโณ   ฯ  กถญฺจ  ภิกฺขเว  ปุคฺคโล  สกึ  นิมุคฺโค
นิมุคฺโค   ว  โหติ  อิธ  ภิกฺขเว  เอกจฺโจ  ปุคฺคโล  สมนฺนาคโต  โหติ
เอกนฺตกาฬเกหิ   อกุสเลหิ   ธมฺเมหิ  เอวํ  โข  ภิกฺขเว  ปุคฺคโล  สกึ
นิมุคฺโค   นิมุคฺโค   ว  โหติ  ฯ  กถญฺจ  ภิกฺขเว  ปุคฺคโล  อุมฺมุชฺชิตฺวา
นิมุชฺชติ   อิธ   ภิกฺขเว   เอกจฺโจ   ปุคฺคโล   อุมฺมุชฺชติ  สาธุ  สทฺธา
กุสเลสุ  ธมฺเมสุ  สาธุ  หิรี  สาธุ  โอตฺตปฺปํ  สาธุ  วิริยํ  สาธุ  ปญฺญา
กุสเลสุ   ธมฺเมสูติ   ตสฺส   สา   สทฺธา   เนว   ติฏฺฐติ  โน  วฑฺฒติ
หายติเยว   ตสฺส  สา  หิรี  ตสฺส  ตํ  โอตฺตปฺปํ  ตสฺส  ตํ  วิริยํ  ตสฺส
สา   ปญฺญา  เนว  ติฏฺฐติ  โน  วฑฺฒติ  หายติเยว  เอวํ  โข  ภิกฺขเว
ปุคฺคโล  อุมฺมุชฺชิตฺวา  นิมุชฺชติ  ฯ  กถญฺจ  ภิกฺขเว  ปุคฺคโล  อุมฺมุชฺชิตฺวา
ฐิโต   โหติ   อิธ  ภิกฺขเว  เอกจฺโจ  ปุคฺคโล  อุมฺมุชฺชติ  สาธุ  สทฺธา
กุสเลสุ  ธมฺเมสุ  สาธุ  หิรี  สาธุ  โอตฺตปฺปํ  สาธุ  วิริยํ  สาธุ  ปญฺญา
กุสเลสุ   ธมฺเมสูติ  ตสฺส  สา  สทฺธา  เนว  หายติ  โน  วฑฺฒติ  ฐิตา
โหติ   ตสฺส   สา   หิรี   ตสฺส   ตํ  โอตฺตปฺปํ  ตสฺส  ตํ  วิริยํ  ตสฺส
สา  ปญฺญา  เนว  หายติ  โน  วฑฺฒติ  ฐิตา  โหติ  เอวํ  โข  ภิกฺขเว
ปุคฺคโล   อุมฺมุชฺชิตฺวา   ฐิโต   โหติ   ฯ   กถญฺจ   ภิกฺขเว   ปุคฺคโล
อุมฺมุชฺชิตฺวา  วิปสฺสติ  วิโลเกติ  อิธ  ภิกฺขเว  เอกจฺโจ ปุคฺคโล อุมฺมุชฺชติ
สาธุ  สทฺธา  กุสเลสุ  ธมฺเมสุ  สาธุ  หิรี  สาธุ  โอตฺตปฺปํ  สาธุ  วิริยํ
สาธุ   ปญฺญา   กุสเลสุ   ธมฺเมสูติ   โส  ติณฺณํ  สญฺโญชนานํ  ปริกฺขยา
#๑ ม. ปารงฺคโต ฯ เอวมุปริปิ ฯ
