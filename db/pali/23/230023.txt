ภิกฺขูนํ ปาฏิกงฺขา โน ปริหานีติ ฯ
     [๒๒]  สตฺต  โว  ภิกฺขเว  อปริหานิเย  ธมฺเม เทเสสฺสามิ ฯเปฯ
กตเม   จ   ภิกฺขเว   สตฺต   อปริหานิยา  ธมฺมา  ยาวกีวญฺจ  ภิกฺขเว
ภิกฺขู  น  กมฺมารามา  ภวิสฺสนฺติ  [๑] น กมฺมารามตํ อนุยุตฺตา วุฑฺฒิเยว
ภิกฺขเว   ภิกฺขูนํ   ปาฏิกงฺขา   โน   ปริหานิ   ฯ  ยาวกีวญฺจ  ภิกฺขเว
ภิกฺขู   น   ภสฺสารามา   ภวิสฺสนฺติ   ฯเปฯ  น  นิทฺทารามา  ภวิสฺสนฺติ
น   สงฺคณิการามา   ภวิสฺสนฺติ   น   ปาปิจฺฉา  ภวิสฺสนฺติ  น  ปาปิกานํ
อิจฺฉานํ    วสํ   คตา   น   ปาปมิตฺตา   ภวิสฺสนฺติ   น   ปาปสหายา
น   ปาปสมฺปวงฺกา   น  โอรมตฺตเกน  วิเสสาธิคเมน  อนฺตรา  โวสานํ
อาปชฺชิสฺสนฺติ   วุฑฺฒิเยว   ภิกฺขเว  ภิกฺขูนํ  ปาฏิกงฺขา  โน  ปริหานิ  ฯ
ยาวกีวญฺจ   ภิกฺขเว   อิเม  สตฺต  อปริหานิยา  ธมฺมา  ภิกฺขูสุ  ฐสฺสนฺติ
อิเมสุ    จ    สตฺตสุ   อปริหานิเยสุ   ธมฺเมสุ   ภิกฺขู   สนฺทิสฺสิสฺสนฺติ
วุฑฺฒิเยว ภิกฺขเว ภิกฺขูนํ ปาฏิกงฺขา โน ปริหานีติ ฯ
     [๒๓]  สตฺต  โว  ภิกฺขเว  อปริหานิเย  ธมฺเม เทเสสฺสามิ ฯเปฯ
กตเม  จ  ภิกฺขเว  สตฺต  จ  ปริหานิยา  ธมฺมา  ยาว  กีวญฺจ  ภิกฺขเว
ภิกฺขู   สทฺธา   ภวิสฺสนฺติ   วุฑฺฒิเยว   ภิกฺขเว  ภิกฺขูนํ  ปาฏิกงฺขา  โน
ปริหานิ   ฯ   ยาวกีวญฺจ   ภิกฺขเว   ภิกฺขู  หิริมนฺโต  ภวิสฺสนฺติ  ฯเปฯ
โอตฺตปฺปิโน   ภวิสฺสนฺติ   พหุสฺสุตา   ภวิสฺสนฺติ   อารทฺธวิริยา  ภวิสฺสนฺติ
สติมนฺโต    ภวิสฺสนฺติ    ปญฺญวนฺโต    ภวิสฺสนฺติ    วุฑฺฒิเยว   ภิกฺขเว
ภิกฺขูนํ   ปาฏิกงฺขา   โน  ปริหานิ  ฯ  ยาวกีวญฺจ  ภิกฺขเว  อิเม  สตฺต
#๑ ม. น กมฺมรตา ฯ
