         สมฺปนฺนปญฺเญ เสเวถ      เอวํ อิชฺฌนฺติ สมฺปทา
         วิชฺชาจรณสมฺปนฺโน        ลทฺธา จิตฺตสฺส สมฺปทํ
         กโรติ กมฺมสมฺปทํ         ลภติ จตฺถสมฺปทํ
         โลกํ ญตฺวา ยถาภูตํ       ปปฺปุยฺย ทิฏฺฐิสมฺปทํ
         มคฺคสมฺปทมาคมฺม         ยาติ สมฺปนฺนมานโส
         โอธุนิตฺวา มลํ สพฺพํ       ปตฺวา นิพฺพานสมฺปทํ
         มุจฺจติ สพฺพทุกฺเขหิ        สา โหติ สพฺพสมฺปทาติ ฯ
     [๑๒๕]  ๓๕  อฏฺฐิมา  ภิกฺขเว  ทานูปปตฺติโย  ฯ  กตมา อฏฺฐ อิธ
ภิกฺขเว  เอกจฺโจ  ทานํ  เทติ  สมณสฺส  วา  พฺราหฺมณสฺส วา อนฺนํ ปานํ
วตฺถํ  ยานํ  มาลาคนฺธวิเลปนํ  เสยฺยาวสถํ  ปทีเปยฺยํ  โส  ยํ  เทติ  ตํ
ปจฺจาสึสติ    โส   ปสฺสติ   ขตฺติยมหาสาเล   วา   พฺราหฺมณมหาสาเล
วา   คหปติมหาสาเล   วา   ปญฺจหิ   กามคุเณหิ  สมปฺปิเต  สมงฺคิภูเต
ปริจารยมาเน   ตสฺส   เอวํ   โหติ   อโห   วตาหํ   กายสฺส  เภทา
ปรมฺมรณา     ขตฺติยมหาสาลานํ     วา    พฺราหฺมณมหาสาลานํ    วา
คหปติมหาสาลานํ   วา   สหพฺยตํ  อุปปชฺเชยฺยนฺติ  โส  ตํ  จิตฺตํ  ปทหติ
ตํ    จิตฺตํ    อธิฏฺฐาติ    ตํ    จิตฺตํ    ภาเวติ   ตสฺส   ตํ   จิตฺตํ
หีเนธิมุตฺตํ อุตฺตรึ อภาวิตํ [๑] กายสฺส เภทา ปรมฺมรณา ขตฺติยมหาสาลานํ
วา    พฺราหฺมณมหาสาลานํ    วา    คหปติมหาสาลานํ   วา   สหพฺยตํ
อุปปชฺชติ    ตญฺจ    โข   สีลวโต   วทามิ   โน   ทุสฺสีลสฺส   อิชฺฌติ
ภิกฺขเว  สีลวโต  เจโตปณิธิ  สุทฺธตฺตา  ๒  ฯ อิธ ปน ภิกฺขเว เอกจฺโจ
#๑ ม. ตตฺรูปปตฺติยา สํวตฺตติ ฯ เอวมีทิเสสุ ฐาเนสุปิ ฯ  ๒ ม. วิสุทฺธตฺตา ฯ
#เอวมุปริปิ ฯ
