นุ   โข   อยํ   อนฺตรหิโต  เทโว  วา  มนุสฺโส  วาติ  ฯ  อิมา  โข
ภิกฺขเว อฏฺฐ ปริสาติ ฯ
     [๑๖๗]   ๗๗   เอกํ   สมยํ  ภควา  เวสาลิยํ  วิหรติ  มหาวเน
กูฏาคารสาลายํ  ฯ  อถโข ภควา ปุพฺพณฺหสมยํ นิวาเสตฺวา ปตฺตจีวรมาทาย
เวสาลึ   ปิณฺฑาย   ปาวิสิ   เวสาลิยํ   ปิณฺฑาย   จริตฺวา   ปจฺฉาภตฺตํ
ปิณฺฑปาตปฏิกฺกนฺโต     อายสฺมนฺตํ     อานนฺทํ    อามนฺเตสิ    คณฺหาหิ
อานนฺท  นิสีทนํ เยน ปาวาลเจติยํ ๑ เตนุปสงฺกมิสฺสาม ทิวาวิหารายาติ ฯ
เอวํ   ภนฺเตติ   โข  อายสฺมา  อานนฺโท  ภควโต  ปฏิสฺสุณิตฺวา  นิสีทนํ
อาทาย ภควนฺตํ ปิฏฺฐิโต ปิฏฺฐิโต อนุพนฺธิ ฯ
     อถโข   ภควา   เยน   ปาวาลเจติยํ  เตนุปสงฺกมิ  อุปสงฺกมิตฺวา
ปญฺญตฺเต   อาสเน   นิสีทิ   นิสชฺช   โข   ภควา  อายสฺมนฺตํ  อานนฺทํ
อามนฺเตสิ   รมณียา   อานนฺท   เวสาลี   รมณียํ   อุเทนเจติยํ  รมณียํ
โคตมกเจติยํ     รมณียํ     พหุปุตฺตกเจติยํ     รมณียํ    สตฺตมฺพเจติยํ
รมณียํ   สารนฺททเจติยํ   รมณียํ   ปาวาลเจติยํ   ยสฺส  กสฺสจิ  อานนฺท
จตฺตาโร   อิทฺธิปาทา  ภาวิตา  พหุลีกตา  ยานีกตา  วตฺถุกตา  อนุฏฺฐิตา
ปริจิตา   สุสมารทฺธา  อากงฺขมาโน  โส  อานนฺท  กปฺปํ  วา  ติฏฺเฐยฺย
กปฺปาวเสสํ  วา  ตถาคตสฺส  โข  อานนฺท  จตฺตาโร  อิทฺธิปาทา ภาวิตา
พหุลีกตา    ยานีกตา    วตฺถุกตา    อนุฏฺฐิตา   ปริจิตา   สุสมารทฺธา
อากงฺขมาโน  อานนฺท  ตถาคโต  กปฺปํ  วา ติฏฺเฐยฺย กปฺปาวเสสํ วาติ ฯ
เอวมฺปิ  โข  อายสฺมา  อานนฺโท  ภควตา  โอฬาริเก นิมิตฺเต กริยมาเน
#๑ ม. จาปาลํ เจติยํ ฯ ยุ. จาปาลเจติยํ ฯ เอวมุปริปิ ฯ
