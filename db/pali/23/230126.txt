สิกฺขาย  อคารโว  สมาธิสฺมึ  อคารโว  อปฺปมาเท อคารโว ปฏิสนฺถาเรปิ
โส    อคารโว    โส    วต   สารีปุตฺต   ภิกฺขุ   สตฺถริ   สคารโว
ธมฺเม   อคารโว   ภวิสฺสตีติ   เนตํ  ฐานํ  วิชฺชติ  โย  โส  สารีปุตฺต
สตฺถริ   สคารโว   ธมฺเมปิ  โส  สคารโว  ฯเปฯ  โส  วต  สารีปุตฺต
ภิกฺขุ   สตฺถริ   สคารโว   ธมฺเม  สคารโว  สงฺเฆ  สคารโว  สิกฺขาย
สคารโว  สมาธิสฺมึ  สคารโว  อปฺปมาเท  สคารโว ปฏิสนฺถาเร อคารโว
ภวิสฺสตีติ   เนตํ   ฐานํ   วิชฺชติ   โย   โส   สารีปุตฺต  ภิกฺขุ  สตฺถริ
สคารโว  ธมฺเม  สคารโว  สงฺเฆ  สคารโว  สิกฺขาย สคารโว สมาธิสฺมึ
สคารโว  อปฺปมาเท  สคารโว  ปฏิสนฺถาเรปิ  โส  สคารโว  ๑ อิมสฺส
โข   สารีปุตฺต   มยา   สงฺขิตฺเตน  ภาสิตสฺส  เอวํ  วิตฺถาเรน  อตฺโถ
ทฏฺฐพฺโพติ ฯ
     [๖๘]   ภาวนํ   อนนุยุตฺตสฺส  ภิกฺขเว  ภิกฺขุโน  วิหรโต  กิญฺจาปิ
เอวํ   อิจฺฉา  อุปฺปชฺเชยฺย  อโห  วต  เม  อนุปาทาย  อาสเวหิ  จิตฺตํ
วิมุจฺเจยฺยาติ   อถขฺวสฺส   เนว   อนุปาทาย   อาสเวหิ  จิตฺตํ  วิมุจฺจติ
ตํ    กิสฺส    เหตุ    อภาวิตตฺตาติสฺส    วจนียํ   กิสฺส   อภาวิตตฺตา
จตุนฺนํ    สติปฏฺฐานานํ   จตุนฺนํ   สมฺมปฺปธานานํ   จตุนฺนํ   อิทฺธิปาทานํ
ปญฺจนฺนํ   อินฺทฺริยานํ   ปญฺจนฺนํ   พลานํ   สตฺตนฺนํ  โพชฺฌงฺคานํ  อริยสฺส
อฏฺฐงฺคิกสฺส    มคฺคสฺส    เสยฺยถาปิ    ภิกฺขเว    กุกฺกุฏิยา   อณฺฑานิ
อฏฺฐ  วา  ทส  วา  ทฺวาทส  วา  ตานสฺสุ  กุกฺกุฏิยา น สมฺมาอธิสยิตานิ
น    สมฺมาปริเสทิตานิ    น    สมฺมาปริภาวิตานิ    กิญฺจาปิ    ตสฺสา
#๑ ม. สคารโวติ ฯ
