     อถโข  อายสฺมา  เมฆิโย  เยน  ภควา  เตนุปสงฺกมิ อุปสงฺกมิตฺวา
ภควนฺตํ     อภิวาเทตฺวา    เอกมนฺตํ    นิสีทิ    เอกมนฺตํ    นิสินฺโน
โข   อายสฺมา   เมฆิโย  ภควนฺตํ  เอตทโวจ  อิธ  มยฺหํ  ภนฺเต  ตสฺมึ
อมฺพวเน   วิหรนฺตสฺส   เยภุยฺเยน   ตโย   ปาปกา   อกุสลา  วิตกฺกา
สมุทาจรนฺติ    เสยฺยถีทํ   กามวิตกฺโก   พฺยาปาทวิตกฺโก   วิหึสาวิตกฺโก
ตสฺส   มยฺหํ   ภนฺเต   เอตทโหสิ  อจฺฉริยํ  วต  โภ  อพฺภุตํ  วต  โภ
สทฺธาย  วตมฺหา  อคารสฺมา  อนคาริยํ  ปพฺพชิตา  อถ  จ  ปนิเมหิ  ตีหิ
ปาปเกหิ  อกุสเลหิ  วิตกฺเกหิ  อนฺวาสตฺตา กามวิตกฺเกน พฺยาปาทวิตกฺเกน
วิหึสาวิตกฺเกนาติ    ฯ    อปริปกฺกาย   เมฆิย   เจโตวิมุตฺติยา   ปญฺจ
ธมฺมา ปริปากาย สํวตฺตนฺติ กตเม ปญฺจ
     อิธ  เมฆิย ภิกฺขุ กลฺยาณมิตฺโต โหติ กลฺยาณสหาโย กลฺยาณสมฺปวงฺโก
อปริปกฺกาย     เมฆิย     เจโตวิมุตฺติยา     อยํ    ปฐโม    ธมฺโม
ปริปากาย สํวตฺตติ ฯ
     ปุน  จปรํ  เมฆิย  ภิกฺขุ  สีลวา  โหติ  ปาติโมกฺขสํวรสํวุโต วิหรติ
อาจารโคจรสมฺปนฺโน   อณุมตฺเตสุ  วชฺเชสุ  ภยทสฺสาวี  สมาทาย  สิกฺขติ
สิกฺขาปเทสุ   อปริปกฺกาย   เมฆิย   เจโตวิมุตฺติยา  อยํ  ทุติโย  ธมฺโม
ปริปากาย สํวตฺตติ ฯ
     ปุน  จปรํ  เมฆิย ภิกฺขุ ยายํ กถา อภิสลฺเลขิกา เจโตวิวรณสปฺปายา
เสยฺยถีทํ         อปฺปิจฺฉกถา        สนฺตุฏฺฐิกถา        ปวิเวกกถา
