โข   ภิกฺขเว   อสุรา   ชินึสุ  เทวา  ปราชิยึสุ  ปราชิตา  จ  ภิกฺขเว
เทวา   ภีตา   เทวปุเรเยว   ปวิสึสุ   เทวปุรคตานญฺจ   ปน  ภิกฺขเว
เทวานํ   เอตทโหสิ   ภีรุตฺตาณคเตน  โข  ทานิ  มยํ  เอตรหิ  อตฺตนา
วิหราม    อกรณียา    อสุเรหีติ    อสุรานมฺปิ    ภิกฺขเว   เอตทโหสิ
ภีรุตฺตาณคเตน   โข  ทานิ  เทวา  เอตรหิ  อตฺตนา  วิหรนฺติ  อกรณียา
อเมฺหหีติ ฯ
     ภูตปุพฺพํ   ภิกฺขเว   เทวาสุรสงฺคาโม   สมุปพฺยูโฬฺห  อโหสิ  ตสฺมึ
โข  จ  ภิกฺขเว  สงฺคาเม  เทวา  ชินึสุ  อสุรา  ปราชิยึสุ  ปราชิตา จ
ภิกฺขเว  อสุรา  อปสฺสึเสฺวว  ทกฺขิเณน  ๑  มุขา  อภิภยึสุ เทวา อถโข
ภิกฺขเว   อสุรานํ   เอตทโหสิ   อภิภยนฺเตว   โข  เทวา  ยนฺนูน  มยํ
ทุติยมฺปิ เทเวหิ สงฺคาเมยฺยามาติ ฯ
     ทุติยมฺปิ   โข  ภิกฺขเว  อสุรา  เทเวหิ  สงฺคาเมสุํ  ทุติยมฺปิ  โข
ภิกฺขเว   เทวา  ชินึสุ  อสุรา  ปราชิยึสุ  ปราชิตา  จ  ภิกฺขเว  อสุรา
อปสฺสึเสฺวว  ทกฺขิเณน  ๑  มุขา  อภิภยึสุ  เทวา อถโข ภิกฺขเว อสุรานํ
เอตทโหสิ   อภิภยนฺเตว   โข   เทวา   ยนฺนูน  มยํ  ตติยมฺปิ  เทเวหิ
สงฺคาเมยฺยามาติ ฯ
     ตติยมฺปิ   โข  ภิกฺขเว  อสุรา  เทเวหิ  สงฺคาเมสุํ  ตติยมฺปิ  โข
ภิกฺขเว   เทวา  ชินึสุ  อสุรา  ปราชิยึสุ  ปราชิตา  จ  ภิกฺขเว  อสุรา
ภีตา  อสุรปุเรเยว  ๒  ปวิสึสุ  อสุรปุรคตานญฺจ  ปน  ภิกฺขเว  อสุรานํ
เอตทโหสิ   ภีรุตฺตาณคเตน   โข  ทานิ  มยํ  เอตรหิ  อตฺตนา  วิหราม
#๑ ม. ทกฺขิเณนาภิมุขา ฯ  ๒ ม. อสุรปุรํ-เยว ฯ
