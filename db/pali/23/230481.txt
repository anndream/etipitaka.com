ติรจฺฉานโยนิ  ปิตฺติวิสโย  มนุสฺสา  เทวา  ฯ  อิมา  โข  ภิกฺขเว  ปญฺจ
คติโย ฯ
     อิมาสํ   โข   ภิกฺขเว  ปญฺจนฺนํ  คตีนํ  ปหานาย  อิเม  จตฺตาโร
สติปฏฺฐานา ภาเวตพฺพาติ ฯ
     [๒๗๓]   ๖๙   ปญฺจิมานิ  ภิกฺขเว  มจฺฉริยานิ  ฯ  กตมานิ  ปญฺจ
อาวาสมจฺฉริยํ   กุลมจฺฉริยํ   ลาภมจฺฉริยํ   วณฺณมจฺฉริยํ  ธมฺมมจฺฉริยํ  ฯ
อิมานิ โข ภิกฺขเว ปญฺจ มจฺฉริยานิ ฯ
     อิเมสํ  โข  ภิกฺขเว  ปญฺจนฺนํ  มจฺฉริยานํ  ปหานาย อิเม จตฺตาโร
สติปฏฺฐานา ภาเวตพฺพาติ ฯ
     [๒๗๔]   ๗๐   ปญฺจิมานิ  ภิกฺขเว  อุทฺธมฺภาคิยานิ  สํโยชนานิ  ฯ
กตมานิ   ปญฺจ   รูปราโค   อรูปราโค   มาโน   อุทฺธจฺจํ  อวิชฺชา  ฯ
อิมานิ โข ภิกฺขเว ปญฺจุทฺธมฺภาคิยานิ สํโยชนานิ ฯ
     อิเมสํ  โข  ภิกฺขเว  ปญฺจนฺนํ  อุทฺธมฺภาคิยานํ  สํโยชนานํ ปหานาย
อิเม จตฺตาโร สติปฏฺฐานา ภาเวตพฺพาติ ฯ
     [๒๗๕]  ๗๑  ปญฺจิเม  ภิกฺขเว  เจโตขีลา  ฯ  กตเม  ปญฺจ  อิธ
ภิกฺขเว   ภิกฺขุ   สตฺถริ   กงฺขติ   วิจิกิจฺฉติ   นาธิมุจฺจติ  น  สมฺปสีทติ
โย  โส  ภิกฺขเว  ภิกฺขุ  สตฺถริ  กงฺขติ  วิจิกิจฺฉติ นาธิมุจฺจติ น สมฺปสีทติ
ตสฺส    จิตฺตํ    น    นมติ    อาตปฺปาย    อนุโยคาย    สาตจฺจาย
ปธานาย   ยสฺส   จิตฺตํ   น   นมติ  อาตปฺปาย  อนุโยคาย  สาตจฺจาย
