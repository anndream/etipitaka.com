อภิวาเทยฺย   วา  ปจฺจุฏฺเฐยฺย  วา  อาสเนน  วา  นิมนฺเตยฺย  มุทฺธาปิ
ตสฺส วิปเตยฺยาติ ฯ
     อรสรูโป   ภวํ   โคตโมติ  ฯ  อตฺถิ  เขฺวส  พฺราหฺมณ  ปริยาโย
เยน   มํ   ปริยาเยน   สมฺมา   วทมาโน   วเทยฺย  อรสรูโป  สมโณ
โคตโมติ   เย   เต   พฺราหฺมณ  รูปรสา  สทฺทรสา  คนฺธรสา  รสรสา
โผฏฺฐพฺพรสา   เต   ตถาคตสฺส   ปหีนา   อุจฺฉินฺนมูลา   ตาลาวตฺถุกตา
อนภาวํกตา   ๑  อายตึ  อนุปฺปาทธมฺมา  อยํ  โข  พฺราหฺมณ  ปริยาโย
เยน  มํ  ปริยาเยน  สมฺมา  วทมาโน  วเทยฺย อรสรูโป สมโณ โคตโมติ
โน จ โข ยํ ตฺวํ สนฺธาย วเทสีติ ฯ
     นิพฺโภโค   ภวํ   โคตโมติ  ฯ  อตฺถิ  เขฺวส  พฺราหฺมณ  ปริยาโย
เยน  มํ  ปริยาเยน  สมฺมา  วทมาโน  วเทยฺย นิพฺโภโค สมโณ โคตโมติ
เย    เต   พฺราหฺมณ   รูปโภคา   สทฺทโภคา   คนฺธโภคา   รสโภคา
โผฏฺฐพฺพโภคา   เต   ตถาคตสฺส   ปหีนา   อุจฺฉินฺนมูลา  ตาลาวตฺถุกตา
อนภาวํกตา   อายตึ   อนุปฺปาทธมฺมา   อยํ   โข   พฺราหฺมณ  ปริยาโย
เยน  มํ  ปริยาเยน  สมฺมา  วทมาโน  วเทยฺย นิพฺโภโค สมโณ โคตโมติ
โน จ โข ยํ ตฺวํ สนฺธาย วเทสีติ ฯ
     อกิริยวาโท  ภวํ  โคตโมติ  ฯ  อตฺถิ  เขฺวส  พฺราหฺมณ  ปริยาโย
เยน   มํ   ปริยาเยน   สมฺมา  วทมาโน  วเทยฺย  อกิริยวาโท  สมโณ
โคตโมติ     อหญฺหิ    พฺราหฺมณ    อกิริยํ    วทามิ    กายทุจฺจริตสฺส
วจีทุจฺจริตสฺส  มโนทุจฺจริตสฺส  อเนกวิหิตานํ  ปาปกานํ  อกุสลานํ  ธมฺมานํ
#๑ สี. ยุ. อนภาวกตา ฯ เอวมุปริปิ ฯ
