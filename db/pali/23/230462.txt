เอตํ   สนฺตนฺติ   ปสฺสโต   ตสฺส   มยฺหํ   อานนฺท   เอตทโหสิ   สเจ
โข   อหํ   อุเปกฺขาสุเข  อาทีนวํ  ทิสฺวา  ตํ  พหุลีกเรยฺยํ  อทุกฺขมสุเข
อานิสํสํ   อธิคมฺม   ตมาเสเวยฺยํ   ฐานํ   โข  ปเนตํ  วิชฺชติ  ยํ  เม
อทุกฺขมสุเข  จิตฺตํ  ปกฺขนฺเทยฺย  ปสีเทยฺย  สนฺติฏฺเฐยฺย  วิมุจฺเจยฺย  เอตํ
สนฺตนฺติ  ปสฺสโต  โส  โข  อหํ  อานนฺท  อปเรน  สมเยน อุเปกฺขาสุเข
อาทีนวํ    ทิสฺวา    ตํ   พหุลมกาสึ   อทุกฺขมสุเข   อานิสํสํ   อธิคมฺม
ตมาเสวึ   ตสฺส   มยฺหํ   อานนฺท  อทุกฺขมสุเข  จิตฺตํ  ปกฺขนฺทติ  ปสีทติ
สนฺติฏฺฐติ   วิมุจฺจติ   เอตํ   สนฺตนฺติ   ปสฺสโต  โส  โข  อหํ  อานนฺท
อปเรน   สมเยน   สุขสฺส  จ  ปหานา  ฯเปฯ  จตุตฺถชฺฌานํ  อุปสมฺปชฺช
วิหรติ  ตสฺส  มยฺหํ  อานนฺท  อิมินา  วิหาเรน  วิหรโต  อุเปกฺขาสหคตา
สญฺญามนสิการา    สมุทาจรนฺติ    สฺวาสฺส    เม    โหติ    อาพาโธ
เสยฺยถาปิ   อานนฺท   สุขิโน   ทุกฺขํ  อุปฺปชฺเชยฺย  ยาวเทว  อาพาธาย
เอวเมวสฺส    เม    อุเปกฺขาสหคตา    สญฺญามนสิการา   สมุทาจรนฺติ
สฺวาสฺส เม โหติ อาพาโธ ฯ
     ตสฺส   มยฺหํ   อานนฺท  เอตทโหสิ  ยนฺนูนาหํ  สพฺพโส  รูปสญฺญานํ
สมติกฺกมา        ปฏิฆสญฺญานํ        อตฺถงฺคมา       นานตฺตสญฺญานํ
อมนสิการา    อนนฺโต    อากาโสติ    อากาสานญฺจายตนํ   อุปสมฺปชฺช
วิหเรยฺยนฺติ   ตสฺส   มยฺหํ   อานนฺท   อากาสานญฺจายตเน   จิตฺตํ   น
ปกฺขนฺทติ   นปฺปสีทติ  น  สนฺติฏฺฐติ  น  วิมุจฺจติ  เอตํ  สนฺตนฺติ  ปสฺสโต
ตสฺส   มยฺหํ   อานนฺท   เอตทโหสิ   โก  นุ  โข  เหตุ  โก  ปจฺจโย
