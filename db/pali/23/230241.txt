สุคตึ   สคฺคํ  โลกํ  อุปปชฺชิสฺสามีติ  ทานํ  เทติ  อิมํ  เม  ทานํ  ททโต
จิตฺตํ    ปสีทติ    อตฺตมนตา    โสมนสฺสํ    อุปชายตีติ   ทานํ   เทติ
จิตฺตาลงฺการจิตฺตปริกฺขารตฺถํ  ทานํ  เทติ  ฯ  อิมานิ  โข  ภิกฺขเว  อฏฺฐ
ทานวตฺถูนีติ ฯ
     [๑๒๔]   ๓๔   อฏฺฐงฺคสมนฺนาคเต   ภิกฺขเว  เขตฺเต  พีชํ  วุตฺตํ
นมหปฺผลํ  โหติ  นมหสฺสาทํ นผาติเสยฺยนฺติ ๑ ฯ กถํ อฏฺฐงฺคสมนฺนาคตํ ๒
อิธ  ภิกฺขเว  เขตฺตํ  อุนฺนมินินฺนามิ  ๓   จ  โหติ ปาสาณสกฺขริลฺลญฺจ ๔
โหติ   อูสรญฺจ   โหติ   น   จ   คมฺภีรสิตํ   โหติ   น   อายสมฺปนฺนํ
โหติ    น    อปายสมฺปนฺนํ    โหติ   น   มาติกาสมฺปนฺนํ   โหติ   น
มริยาทสมฺปนฺนํ   โหติ   เอวํ  อฏฺฐงฺคสมนฺนาคเต  ภิกฺขเว  เขตฺเต  พีชํ
วุตฺตํ   นมหปฺผลํ   โหติ   นมหสฺสาทํ  นผาติเสยฺยนฺติ  ฯ  เอวเมว  โข
ภิกฺขเว   อฏฺฐงฺคสมนฺนาคเตสุ   สมณพฺราหฺมเณสุ   ทานํ  ทินฺนํ  นมหปฺผลํ
โหติ   นมหานิสํสํ  นมหาชุติกํ  นมหาวิปฺผารํ  ฯ  กถํ  อฏฺฐงฺคสมนฺนาคตา
อิธ   ภิกฺขเว   สมณพฺราหฺมณา   มิจฺฉาทิฏฺฐิกา   โหนฺติ   มิจฺฉาสงฺกปฺปา
มิจฺฉาวาจา      มิจฺฉากมฺมนฺตา      มิจฺฉาอาชีวา      มิจฺฉาวายามา
มิจฺฉาสติโน    มิจฺฉาสมาธิโน    เอวํ    อฏฺฐงฺคสมนฺนาคเตสุ   ภิกฺขเว
สมณพฺราหฺมเณสุ   ทานํ   ทินฺนํ   นมหปฺผลํ  โหติ  นมหานิสํสํ  นมหาชุติกํ
นมหาวิปฺผารํ ฯ
     อฏฺฐงฺคสมนฺนาคเต  จ  ภิกฺขเว  เขตฺเต  พีชํ  วุตฺตํ  มหปฺผลํ โหติ
#๑-๕ ม. อิติสทฺโท นตฺถิ ฯ ๒ ม. -สมนฺนาคเต ฯ  ๓ ม. อุนฺนามนินฺนามิ ฯ
#๔ ม. ปาสาณสกฺขริกญฺจ ฯ
