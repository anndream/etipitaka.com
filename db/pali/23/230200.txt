อฏฺฐหากาเรหิ  อิตฺถี  ปุริสํ พนฺธติ เตหิ ๑ ภิกฺขเว สตฺตา สุพนฺธาเยว ๒
ปาเสน ๓  พนฺธาติ ฯ
     [๑๐๘]  ๑๘  อฏฺฐหิ  ภิกฺขเว  อากาเรหิ  ปุริโส  อิตฺถึ  พนฺธติ ฯ
กตเมหิ   อฏฺฐหิ   รูเปน   ๔  ภิกฺขเว  ปุริโส  อิตฺถึ  พนฺธติ  หสิเตน
ภิกฺขเว   ปุริโส   อิตฺถึ  พนฺธติ  ภณิเตน  ภิกฺขเว  ปุริโส  อิตฺถึ  พนฺธติ
คีเตน  ๕  ภิกฺขเว  ปุริโส อิตฺถึ พนฺธติ โรณฺเณน ๖ ภิกฺขเว ปุริโส อิตฺถึ
พนฺธติ  อากปฺเปน  ๗  ภิกฺขเว ปุริโส อิตฺถึ พนฺธติ วนภงฺเคน ๘ ภิกฺขเว
ปุริโส  อิตฺถึ  พนฺธติ  ผสฺเสน  ภิกฺขเว  ปุริโส  อิตฺถึ  พนฺธติ  ฯ  อิเมหิ
โข   ภิกฺขเว  อฏฺฐหากาเรหิ  ปุริโส  อิตฺถึ  พนฺธติ  เตหิ  ๑  ภิกฺขเว
สตฺตา สุพนฺธาเยว ๒ ปาเสน ๓  พนฺธาติ ฯ
     [๑๐๙] ๑๙ เอกํ สมยํ ภควา เวรญฺชายํ วิหรติ นเฬรุปุจิมณฺเฑ ๙ ฯ
อถโข   ปหาราโท   อสุรินฺโท  เยน  ภควา  เตนุปสงฺกมิ  อุปสงฺกมิตฺวา
ภควนฺตํ  อภิวาเทตฺวา  เอกมนฺตํ  อฏฺฐาสิ  ฯ  เอกมนฺตํ ฐิตํ โข ปหาราทํ
อสุรินฺทํ   ภควา   เอตทโวจ   อปิ  ปน  ปหาราท  อสุรา  มหาสมุทฺเท
อภิรมนฺตีติ   ฯ   อภิรมนฺติ   ภนฺเต  อสุรา  มหาสมุทฺเทติ  ฯ  กติ  ปน
ปหาราท  มหาสมุทฺเท  อจฺฉริยา  อพฺภุตธมฺมา  ๑๐  เย  ทิสฺวา  ทิสฺวา
อสุรา  มหาสมุทฺเท  อภิรมนฺตีติ  ฯ  อฏฺฐ  ภนฺเต  มหาสมุทฺเท  อจฺฉริยา
อพฺภุตธมฺมา    เย   ทิสฺวา   ทิสฺวา   อสุรา   มหาสมุทฺเท   อภิรมนฺติ
กตเม    อฏฺฐ    มหาสมุทฺโท    ภนฺเต   อนุปุพฺพนินฺโน   อนุปุพฺพโปโณ
#๑ ม. เต ฯ  ๒ ม. สุพทฺธา เย ฯ   ๓ ม. ผสฺเสน พทฺธาติ ฯ  ๔ ม. รุณฺเณน ฯ
#๕ ม. อากปฺเปน ฯ  ๖ ม. วนภงฺเคน ฯ ๗ ม. คนฺเธน ฯ   ๘ ม. รเสน ฯ
#๙ ม. นเฬรุปุจิมณฺฑมูเล ฯ   ๑๐ ม. อพฺภุตา ธมฺมา ฯ เอวมุปริปิ ฯ
