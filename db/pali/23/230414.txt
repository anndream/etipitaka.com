     สนฺติ   ภิกฺขเว   สตฺตา  เอกตฺตกายา  นานตฺตสญฺญิโน  เสยฺยถาปิ
เทวา อาภสฺสรา อยํ ตติโย สตฺตาวาโส ฯ
     สนฺติ   ภิกฺขเว   สตฺตา  เอกตฺตกายา  เอกตฺตสญฺญิโน  เสยฺยถาปิ
เทวา สุภกิณฺหา อยํ จตุตฺโถ สตฺตาวาโส ฯ
     สนฺติ   ภิกฺขเว   สตฺตา   อสญฺญิโน   อปฺปฏิสํเวทิโน   เสยฺยถาปิ
เทวา อสญฺญิสตฺตา อยํ ปญฺจโม สตฺตาวาโส ฯ
     สนฺติ    ภิกฺขเว    สตฺตา    สพฺพโส    รูปสญฺญานํ   สมติกฺกมา
ปฏิฆสญฺญานํ     อตฺถงฺคมา    นานตฺตสญฺญานํ    อมนสิการา    อนนฺโต
อากาโสติ อากาสานญฺจายตนูปคา อยํ ฉฏฺโฐ สตฺตาวาโส ฯ
     สนฺติ   ภิกฺขเว   สตฺตา   สพฺพโส  อากาสานญฺจายตนํ  สมติกฺกมฺม
อนนฺตํ      วิญฺญาณนฺติ      วิญฺญาณญฺจายตนูปคา      อยํ     สตฺตโม
สตฺตาวาโส ฯ
     สนฺติ   ภิกฺขเว   สตฺตา   สพฺพโส   วิญฺญาณญฺจายตนํ   สมติกฺกมฺม
นตฺถิ กิญฺจีติ อากิญฺจญฺญายตนูปคา อยํ อฏฺฐโม สตฺตาวาโส ฯ
     สนฺติ   ภิกฺขเว   สตฺตา   สพฺพโส   อากิญฺจญฺญายตนํ   สมติกฺกมฺม
เนวสญฺญานาสญฺญายตนูปคา    อยํ    นวโม    สตฺตาวาโส   ฯ   อิเม
โข ภิกฺขเว นว สตฺตาวาสาติ ฯ
     [๒๒๙]  ๒๕  ยโต  โข  ภิกฺขเว  ภิกฺขุโน  ปญฺญาย  จิตฺตํ สุปริจิตํ
โหติ   ตสฺเสตํ   ภิกฺขเว   ภิกฺขุโน   กลฺลํ  วจนาย  ขีณา  ชาติ  วุสิตํ
พฺรหฺมจริยํ กตํ กรณียํ นาปรํ อิตฺถตฺตายาติ ปชานาตีติ ๑ ฯ
#๑ ม. ปชานามีติ ฯ เอวมุปริปิ ฯ
