อญฺชลีหิปิ   โย  นุ  โข  เทวานมินฺท  [๑]  มหาชนกายํ  อุปสงฺกมิตฺวา
เอวํ   ปุจฺเฉยฺย   กุโต   อิมํ   ธญฺญํ   อาหรถาติ   กถํ  พฺยากรมาโน
นุ  โข เทวานมินฺท โส มหาชนกาโย สมฺมา พฺยากรมาโน พฺยากเรยฺยาติ ฯ
อมุมฺหา   มหาธญฺญราสิมฺหา  อาหรามาติ  โข  ภนฺเต  โส  มหาชนกาโย
สมฺมา   พฺยากรมาโน   พฺยากเรยฺยาติ   ฯ  เอวเมว  โข  เทวานมินฺท
ยงฺกิญฺจิ  สุภาสิตํ  สพฺพนฺตํ  ตสฺส  ภควโต  วจนํ  อรหโต สมฺมาสมฺพุทฺธสฺส
ตโต    อุปาทายุปาทาย    มยํ    ธญฺญํ     ๒   จ   ภณามาติ   ฯ
อจฺฉริยํ  ภนฺเต  อพฺภุตํ  ภนฺเต  ยาว  สุภาสิตญฺจิทํ  อายสฺมตา  อุตฺตเรน
ยงฺกิญฺจิ  สุภาสิตํ  สพฺพนฺตํ  ตสฺส  ภควโต  วจนํ  อรหโต สมฺมาสมฺพุทฺธสฺส
ตโต    อุปาทายุปาทาย   มยํ   ธญฺญํ   ๒   จ   ภณามาติ   เอวมิทํ
ภนฺเต  อุตฺตร  เอกํ  สมยํ  ภควา  ราชคเห  วิหรติ  คิชฺฌกูเฏ  ปพฺพเต
อจิรปกฺกนฺเต   เทวทตฺเต   ตตฺร  โข  ภควา  เทวทตฺตํ  อารพฺภ  ภิกฺขู
อามนฺเตสิ    สาธุ    ภิกฺขเว    ภิกฺขุ    กาเลน   กาลํ   อตฺตวิปตฺตึ
ปจฺจเวกฺขิตา  โหติ  สาธุ ภิกฺขเว ภิกฺขุ กาเลน กาลํ ปรวิปตฺตึ อตฺตสมฺปตฺตึ
ปรสมฺปตฺตึ    ปจฺจเวกฺขิตา    โหติ    อฏฺฐหิ    ภิกฺขเว   อสทฺธมฺเมหิ
อภิภูโต   ปริยาทินฺนจิตฺโต   เทวทตฺโต   อาปายิโก  เนรยิโก  กปฺปฏฺโฐ
อเตกิจฺโฉ  กตเมหิ  อฏฺฐหิ ลาเภน [๓] ภิกฺขเว อภิภูโต ปริยาทินฺนจิตฺโต
เทวทตฺโต    อาปยิโก    เนรยิโก   กปฺปฏฺโฐ   อเตกิจฺโฉ   อลาเภน
ภิกฺขเว  ยเสน  ภิกฺขเว  อยเสน  ภิกฺขเว สกฺกาเรน ภิกฺขเว อสกฺกาเรน
#๑ ม. ตํ ฯ   ๒ ม. มยญฺจญฺเญ จ ฯ ยุ. มยญฺจ อญฺเญ จ ฯ   ๓ ม. หิ ฯ
