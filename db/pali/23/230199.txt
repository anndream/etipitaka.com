     [๑๐๖]  ๑๖  อฏฺฐหิ  ภิกฺขเว  ธมฺเมหิ  สมนฺนาคโต  ภิกฺขุ ทูเตยฺยํ
คนฺตุมรหติ   ฯ   กตเมหิ  อฏฺฐหิ  อิธ  ภิกฺขเว  ภิกฺขุ  โสตา  จ  โหติ
สาเวตา  จ  อุคฺคเหตา  จ  ธาเรตา  จ  วิญฺญาตา  จ  วิญฺญาเปตา จ
กุสโล  จ  สหิตาสหิตสฺส  โน  จ  กลหการโก  ฯ  อิเมหิ  โข  ภิกฺขเว
อฏฺฐหิ ธมฺเมหิ สมนฺนาคโต ภิกฺขุ ทูเตยฺยํ คนฺตุมรหติ ฯ
     อฏฺฐหิ    ภิกฺขเว   ธมฺเมหิ   สมนฺนาคโต   สารีปุตฺโต   ทูเตยฺยํ
คนฺตุมรหติ   ฯ   กตเมหิ   อฏฺฐหิ  อิธ  ภิกฺขเว  สารีปุตฺโต  โสตา  จ
โหติ  สาเวตา  จ  อุคฺคเหตา  จ  ธาเรตา  จ วิญฺญาตา จ วิญฺญาเปตา
จ  กุสโล  จ  สหิตาสหิตสฺส  โน  จ  กลหการโก  ฯ อิเมหิ โข ภิกฺขเว
อฏฺฐหิ ธมฺเมหิ สมนฺนาคโต สารีปุตฺโต ทูเตยฺยํ คนฺตุมรหตีติ ฯ
       โย เว น พฺยาธติ วตฺวา ๑  ปริสํ อุคฺคหวาทินํ ๒
       น จ หาเปติ วจนํ          น จ หาเปติ ๓  สาสนํ
       อสนฺทิฏฺฐํ เต ภณติ ๔       ปุจฺฉิโต น จ กุปฺปติ
       ส เว ตาทิสโก ภิกฺขุ        ทูเตยฺยํ คนฺตุมรหตีติ ฯ
     [๑๐๗]  ๑๗  อฏฺฐหิ  ภิกฺขเว  อากาเรหิ  อิตฺถี  ปุริสํ  พนฺธติ  ฯ
กตเมหิ  อฏฺฐหิ  รูเปน  ๕  ภิกฺขเว  อิตฺถี  ปุริสํ พนฺธติ หสิเตน ภิกฺขเว
อิตฺถี   ปุริสํ  พนฺธติ  ภณิเตน  ภิกฺขเว  อิตฺถี  ปุริสํ  พนฺธติ  คีเตน  ๖
ภิกฺขเว  อิตฺถี  ปุริสํ  พนฺธติ  โรณฺเณน  ๗  ภิกฺขเว  อิตฺถี  ปุริสํ พนฺธติ
อากปฺเปน  ๘ ภิกฺขเว อิตฺถี ปุริสํ พนฺธติ วนภงฺเคน ๙ ภิกฺขเว อิตฺถี ปุริสํ
พนฺธติ   ผสฺเสน  ภิกฺขเว  อิตฺถี  ปุริสํ  พนฺธติ  ฯ  อิเมหิ  โข  ภิกฺขเว
#๑ ม. - พฺยถติ ปตฺวา ฯ  ๒ ม. อุคฺควาทินึ ฯ   ๓ ม. ฉาเทติ ฯ ๔ ม. อสนฺทิทฺธญฺจ
#ภณติ ฯ   ๕ ม. รุณฺเณน ฯ   ๖ ม. อากปฺเปน ฯ  ๗ ม. วนภงฺเคน ฯ ๘ ม. คนฺเธน ฯ
#๙ ม. รเสน ฯ
