อตฺถุตฺตริ    ปทํ   สนฺตํ   สมฺมปฺปญฺญาย   ปสฺสติ   ตญฺจ   ขฺวสฺส   ปทํ
สพฺเพน  สพฺพํ  สจฺฉิกตํ  โหติ  ตสฺส  สพฺเพน  สพฺพํ  มานานุสโย  ปหีโน
โหติ   สพฺเพน   สพฺพํ   ภวราคานุสโย   ปหีโน   โหติ  สพฺเพน  สพฺพํ
อวิชฺชานุสโย   ปหีโน   โหติ   โส  อาสวานํ  ขยา  ฯเปฯ  สจฺฉิกตฺวา
อุปสมฺปชฺช   วิหรติ   อิทํ   วุจฺจติ   ภิกฺขเว   อนุปาทา  ปรินิพฺพานํ  ฯ
อิมา โข ภิกฺขเว สตฺต ปุริสคติโย อนุปาทา จ ปรินิพฺพานนฺติ ฯ
     [๕๓]  เอกํ  สมยํ  ภควา  ราชคเห  วิหรติ  คิชฺฌกูเฏ ปพฺพเต ฯ
อถโข   เทฺว  เทวตา  อภิกฺกนฺตาย  รตฺติยา  อภิกฺกนฺตวณฺณา  เกวลกปฺปํ
คิชฺฌกูฏํ    โอภาเสตฺวา   เยน   ภควา   เตนุปสงฺกมึสุ   อุปสงฺกมิตฺวา
ภควนฺตํ     อภิวาเทตฺวา     เอกมนฺตํ    อฏฺฐํสุ    เอกมนฺตํ    ฐิตา
โข   เอกา   เทวตา   ภควนฺตํ   เอตทโวจ  เอตา  ภนฺเต  ภิกฺขุนิโย
วิมุตฺตาติ   อปรา   เทวตา  ภควนฺตํ  เอตทโวจ  เอตา  [๑]  ภนฺเต
อนุปาทิเสสา   สุวิมุตฺตาติ   อิทมโวจุํ   ตา   เทวตา  สมนุญฺโญ  สตฺถา
อโหสิ    อถโข    ตา    เทวตา    สมนุญฺโญ    สตฺถาติ    ภควนฺตํ
อภิวาเทตฺวา  ปทกฺขิณํ  กตฺวา  ตตฺเถวนฺตรธายึสุ  ฯ  อถโข ภควา ตสฺสา
รตฺติยา   อจฺจเยน   ภิกฺขู   อามนฺเตสิ   อิมํ   ภิกฺขเว   รตฺตึ   เทฺว
เทวตา   อภิกฺกนฺตาย   รตฺติยา   อภิกฺกนฺตวณฺณา   เกวลกปฺปํ   คิชฺฌกูฏํ
โอภาเสตฺวา   เยนาหํ   เตนุปสงฺกมึสุ   อุปสงฺกมิตฺวา  มํ  อภิวาเทตฺวา
เอกมนฺตํ   อฏฺฐํสุ   เอกมนฺตํ   ฐิตา  โข  ภิกฺขเว  เอกา  เทวตา  มํ
เอตทโวจ   เอตา   ภนฺเต   ภิกฺขุนิโย   วิมุตฺตาติ  อปรา  เทวตา  มํ
#๑ ม. ภิกฺขุนิโย ฯ
