นิพฺพานธาตุยา     ปรินิพฺพายติ    ตทายํ    ปฐวี    กมฺปติ    สํกมฺปติ
สมฺปกมฺปติ   อยํ   อานนฺท   อฏฺฐโม   เหตุ   อฏฺฐโม  ปจฺจโย  มหโต
ภูมิจาลสฺส   ปาตุภาวาย   ฯ   อิเม   โข  อานนฺท  อฏฺฐ  เหตู  อฏฺฐ
ปจฺจยา มหโต ภูมิจาลสฺส ปาตุภาวายาติ ฯ
                      จาลวคฺโค ทุติโย
                        ตสฺสุทฺทานํ
         อิจฺฉา อลญฺจ สงฺขิตฺตํ      ภยา อภิภุนา เต ๑ สห
         วิโมกฺโข เทฺว จ โวหารา  ปริสา ภูมิจาเลน จาติ ฯ
                      _____________
                     ยมกวคฺโค ตติโย
     [๑๖๘]  ๗๘ สทฺโธ [๒] ภิกฺขเว ภิกฺขุ โหติ โน [๒] สีลวา เอวํ
โส   เตน   องฺเคน   อปริปูโร   โหติ   เตน  ตํ  องฺคํ  ปริปูเรตพฺพํ
กินฺนาหํ   สทฺโธ   จ   อสฺสํ   สีลวา   จาติ   ยโต  จ  โข  ภิกฺขเว
ภิกฺขุ   สทฺโธ   จ   โหติ   สีลวา   จ   เอวํ   โส   เตน  องฺเคน
ปริปูโร   โหติ   ฯ   สทฺโธ  จ  ภิกฺขเว  ภิกฺขุ  โหติ  สีลวา  จ  โน
พหุสฺสุโต   เอวํ   โส  เตน  องฺเคน  อปริปูโร  โหติ  เตน  ตํ  องฺคํ
ปริปูเรตพฺพํ   กินฺนาหํ   สทฺโธ   จ   อสฺสํ  สีลวา  จ  พหุสฺสุโต  จาติ
ยโต  จ  โข  ภิกฺขเว  ภิกฺขุ  สทฺโธ  จ  โหติ  สีลวา  จ  พหุสฺสุโต จ
เอวํ  โส  เตน  องฺเคน  ปริปูโร  โหติ  ฯ  สทฺโธ  จ  ภิกฺขเว  ภิกฺขุ
โหติ   สีลวา   จ   พหุสฺสุโต   จ  โน  ธมฺมกถิโก  ฯเปฯ  ธมฺมกถิโก
จ   โน   ปริสาวจโร  ฯเปฯ  ปริสาวจโร  จ  โน  วิสารโท  ปริสาย
#๑ ม. เตสทฺโท นตฺถิ ฯ  ๒ ม. จ ฯ เอวมีทิเสสุ ฐาเนสุปิ ฯ
