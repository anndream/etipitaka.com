ภควติ  พฺรหฺมจริยํ  วุสฺสติ  ๑  [๒]  อิทํ  ทุกฺขนฺติ  โขสฺส อาวุโส อยํ
ทุกฺขสมุทโยติ   โขสฺส  อาวุโส  อยํ  ทุกฺขนิโรโธติ  โขสฺส  อาวุโส  อยํ
ทุกฺขนิโรธคามินี   ปฏิปทาติ   โขสฺส   อาวุโส  อญฺญาตํ  อทิฏฺฐํ  อปฺปตฺตํ
อสจฺฉิกตํ   อนภิสเมตํ   ตสฺส   ญาณาย  ทสฺสนาย  ปตฺติยา  สจฺฉิกิริยาย
อภิสมยาย   ภควติ   พฺรหฺมจริยํ   วุสฺสติ  อิทํ  โขสฺส  อาวุโส  อญฺญาตํ
อทิฏฺฐํ    อปฺปตฺตํ   อสจฺฉิกตํ   อนภิสเมตํ   ตสฺส   ญาณาย   ทสฺสนาย
ปตฺติยา สจฺฉิกิริยาย อภิสมถาย ภควติ พฺรหฺมจริยํ วุสฺสตีติ ฯ
     [๒๑๘]   ๑๔   อถโข  อายสฺมา  สมิทฺธิ  เยนายสฺมา  สารีปุตฺโต
เตนุปสงฺกมิ  อุปสงฺกมิตฺวา  อายสฺมนฺตํ  สารีปุตฺตํ  อภิวาเทตฺวา  เอกมนฺตํ
นิสีทิ  ฯ  เอกมนฺตํ  นิสินฺนํ  โข  อายสฺมนฺตํ  สมิทฺธึ  อายสฺมา สารีปุตฺโต
เอตทโวจ  กิมารมฺมณา  สมิทฺธิ  ปุริสสฺส  สงฺกปฺปวิตกฺกา  อุปฺปชฺชนฺตีติ  ฯ
นามรูปารมฺมณา    ภนฺเตติ    ฯ   เต   ปน   สมิทฺธิ   กฺว   นานตฺตํ
คจฺฉนฺตีติ  ฯ  ธาตูสุ  ภนฺเตติ  ฯ เต ปน สมิทฺธิ กึสมุทยาติ ฯ ผสฺสสมุทยา
ภนฺเตติ   ฯ   เต   ปน   สมิทฺธิ   กึสโมสรณาติ  ฯ  เวทนาสโมสรณา
ภนฺเตติ  ฯ  เต  ปน  สมิทฺธิ  กึปมุขาติ  ฯ  สมาธิปฺปมุขา ภนฺเตติ ฯ เต
ปน   สมิทฺธิ  กึอาธิปเตยฺยาติ  ฯ  สตาธิปเตยฺยา  ภนฺเตติ  ฯ  เต  ปน
สมิทฺธิ  กึอุตฺตราติ  ฯ  ปญฺญุตฺตรา  ภนฺเตติ  ฯ เต ปน สมิทฺธิ กึสาราติ ฯ
วิมุตฺติสารา   ภนฺเตติ   ฯ  เต  ปน  สมิทฺธิ  กึโอคธาติ  ฯ  อมโตคธา
ภนฺเตติ   ฯ   กิมารมฺมณา  สมิทฺธิ  ปุริสสฺส  สงฺกปฺปวิตกฺกา  อุปฺปชฺชนฺตีติ
อิติ  ปุฏฺโฐ  สมาโน  นามรูปารมฺมณา  ภนฺเตติ  วเทสิ  เต  ปน  สมิทฺธิ
#๑ ม. วุสฺสตีติ ฯ  ๒ ม. กึ ปนสฺสาวุโส อญฺญาตํ อทิฏฺฐํ อปฺปตฺตํ อสจฺฉิกตํ
#อนภิสเมตํ, ยสฺส ญาณาย ทสฺสนาย ปตฺติยา สจฺฉิกิริยาย อภิสมยาย ภควติ
#พฺรหฺมจริยํ วุสฺสตีติ ฯ
