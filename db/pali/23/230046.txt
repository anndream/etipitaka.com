ทุจฺจริตํ   จรติ   มนสา  ทุจฺจริตํ  จรติ  โส  กาเยน  ทุจฺจริตํ  จริตฺวา
วาจาย   ทุจฺจริตํ   จริตฺวา   มนสา  ทุจฺจริตํ  จริตฺวา  กายสฺส  เภทา
ปรมฺมรณา   อปายํ   ทุคฺคตึ   วินิปาตํ   นิรยํ   อุปปชฺชติ  ตสฺมา  จายํ
โทสคฺคิ   ปหาตพฺโพ   ปริวชฺเชตพฺโพ   น  เสวิตพฺโพ  ฯ  กสฺมา  จายํ
พฺราหฺมณ   โมหคฺคิ   ปหาตพฺโพ   ปริวชฺเชตพฺโพ  น  เสวิตพฺโพ  มูโฬฺห
โข   พฺราหฺมณ   โมเหน   อภิภูโต   ปริยาทินฺนจิตฺโต  กาเยน  ทุจฺจริตํ
จรติ   วาจาย   ทุจฺจริตํ   จรติ   มนสา  ทุจฺจริตํ  จรติ  โส  กาเยน
ทุจฺจริตํ   จริตฺวา   วาจาย  ทุจฺจริตํ  จริตฺวา  มนสา  ทุจฺจริตํ  จริตฺวา
กายสฺส   เภทา   ปรมฺมรณา   อปายํ  ทุคฺคตึ  วินิปาตํ  นิรยํ  อุปปชฺชติ
ตสฺมา   จายํ   โมหคฺคิ   ปหาตพฺโพ  ปริวชฺเชตพฺโพ  น  เสวิตพฺโพ  ฯ
อิเม   โข   พฺราหฺมณ   ตโย   อคฺคี   ปหาตพฺพา   ปริชฺเชตพฺพา   น
เสวิตพฺพา  ฯ  ตโยเม  พฺราหฺมณ  อคฺคี  สกฺกตฺวา  ครุกตฺวา  มาเนตฺวา
ปูเชตฺวา   สมฺมา   สุขํ   ปริหาตพฺพา   ฯ  กตเม  ตโย  อาหุเนยฺยคฺคิ
คหปตคฺคิ   ทกฺขิเณยฺยคฺคิ   ฯ   กตโม  จ  พฺราหฺมณ  อาหุเนยฺยคฺคิ  อิธ
พฺราหฺมณ    ยสฺส   เต   โหนฺติ   มาตาติ   วา   ปิตาติ   วา   อยํ
วุจฺจติ   พฺราหฺมณ   อาหุเนยฺยคฺคิ   ตํ   กิสฺส   เหตุ   อโตหายํ   ๑
พฺราหฺมณ   อาหุโต   สมฺภูโต   ตสฺมา   จายํ   อาหุเนยฺยคฺคิ  สกฺกตฺวา
ครุกตฺวา  มาเนตฺวา  ปูเชตฺวา  สมฺมา  สุขํ  ปริหาตพฺโพ  ฯ  กตโม  จ
พฺราหฺมณ     คหปตคฺคิ     อิธ    พฺราหฺมณ    ยสฺส    เต    โหนฺติ
ปุตฺตาติ  วา  ทาราติ  วา  ทาสาติ  วา  เปสฺสาติ วา [๒] อยํ วุจฺจติ
#๑ ม. อโตหยํ ฯ   ๒ ม. กมฺมกราติ วา ฯ
