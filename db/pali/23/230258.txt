กปณํ  มานุสกํ  รชฺชํ  ทิพฺพํ  สุขํ  อุปนิธาย  ฯ  ยานิ  ภิกฺขเว มานุสกานิ
เทฺว  วสฺสสตานิ  ยามานํ  เทวานํ  เอโส เอโก รตฺตินฺทิโว ตาย รตฺติยา
ตึสรตฺติโย   มาโส   เตน   มาเสน   ทฺวาทสมาสิโย   สํวจฺฉโร  เตน
สํวจฺฉเรน   ทิพฺพานิ  เทฺว  วสฺสสหสฺสานิ  ยามานํ  เทวานํ  อายุปฺปมาณํ
ฐานํ  โข  ปเนตํ  ภิกฺขเว  วิชฺชติ  ยํ  อิเธกจฺโจ  อิตฺถี  วา ปุริโส วา
อฏฺฐงฺคสมนฺนาคตํ  อุโปสถํ  อุปวสิตฺวา  กายสฺส  เภทา ปรมฺมรณา ยามานํ
เทวานํ   สหพฺยตํ   อุปปชฺเชยฺย  อิทํ  โข  ปน  เมตํ  ภิกฺขเว  สนฺธาย
ภาสิตํ   กปณํ   มานุสกํ  รชฺชํ  ทิพฺพํ  สุขํ  อุปนิธาย  ฯ  ยานิ  ภิกฺขเว
มานุสกานิ  จตฺตาริ  วสฺสสตานิ  ตุสิตานํ  เทวานํ เอโส เอโก รตฺตินฺทิโว
ตาย  รตฺติยา  ตึสรตฺติโย  มาโส  เตน  มาเสน ทฺวาทสมาสิโย สํวจฺฉโร
เตน   สํวจฺฉเรน   ทิพฺพานิ   จตฺตาริ   วสฺสสหสฺสานิ  ตุสิตานํ  เทวานํ
อายุปฺปมาณํ   ฐานํ   โข  ปเนตํ  ภิกฺขเว  วิชฺชติ  ยํ  อิเธกจฺโจ  อิตฺถี
วา   ปุริโส   วา   อฏฺฐงฺคสมนฺนาคตํ   อุโปสถํ   อุปวสิตฺวา   กายสฺส
เภทา   ปรมฺมรณา   ตุสิตานํ   เทวานํ  สหพฺยตํ  อุปปชฺเชยฺย  อิทํ  โข
ปน   เมตํ   ภิกฺขเว  สนฺธาย  ภาสิตํ  กปณํ  มานุสกํ  รชฺชํ  ทิพฺพํ  สุขํ
อุปนิธาย   ฯ  ยานิ  ภิกฺขเว  มานุสกานิ  อฏฺฐ  วสฺสสตานิ  นิมฺมานรตีนํ
เทวานํ  เอโส  เอโก  รตฺตินฺทิโว  ตาย  รตฺติยา ตึสรตฺติโย มาโส เตน
มาเสน ทฺวาทสมาสิโย สํวจฺฉโร เตน สํวจฺฉเรน ทิพฺพานิ อฏฺฐ วสฺสสหสฺสานิ
นิมฺมานรตีนํ    เทวานํ    อายุปฺปมาณํ   ฐานํ   โข   ปเนตํ   ภิกฺขเว
วิชฺชติ  ยํ  อิเธกจฺโจ  อิตฺถี  วา  ปุริโส  วา  อฏฺฐงฺคสมนฺนาคตํ อุโปสถํ
