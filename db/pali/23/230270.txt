โอทาตา   อสฺสุ   โอทาตวณฺณา   โอทาตวตฺถา   โอทาตาลงฺการาติ  ฯ
อถโข   ตา   เทวตา   อายสมฺโต   อนุรุทฺธสฺส   จิตฺตมญฺญาย  สพฺพาว
โอทาตา  อเหสุํ  โอทาตวณฺณา  โอทาตวตฺถา โอทาตาลงฺการา อถโข ตา
เทวตา เอกาว ๑ คายิ เอกาว ๑ นจฺจิ เอกาว ๑ อจฺฉริกํ ๒ วาเทสิ
เสยฺยถาปิ  นาม  ปญฺจงฺคิกสฺส  ตุริยสฺส  ๓   สุวินีตสฺส  สุปฺปฏิปฺปตาฬิตสฺส
กุสเลหิ   สุสมนฺนาหตสฺส   สทฺโท  โหติ  วคฺคู  จ  รชนิโย  จ  กมนิโย
จ   เปมนิโย   จ  รมณิโย  จ  เอวเมว  ตาสํ  เทวตานํ  อลงฺการานํ
สทฺโท  โหติ  วคฺคู  จ  รชนิโย  จ  กมนิโย  จ  เปมนิโย  จ  รมณิโย
จ  ฯ  อถโข  อายสฺมา อนุรุทฺโธ อินฺทฺริยานิ โอกฺขิปิ ฯ อถโข ตา เทวตา
น ขฺวยฺโย อนุรุทฺโธ สาทิยตีติ ตตฺเถว อนฺตรธายึสุ ฯ
     อถโข   อายสฺมา   อนุรุทฺโธ   สายณฺหสมยํ  ปฏิสลฺลานา  วุฏฺฐิโต
เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา
เอกมนฺตํ    นิสีทิ    เอกมนฺตํ    นิสินฺโน   โข   อายสฺมา   อนุรุทฺโธ
ภควนฺตํ   เอตทโวจ  อิธาหํ  ภนฺเต  ทิวาวิหารํ  คโต  โหมิ  ปฏิสลฺลีโน
อถโข   ภนฺเต  สมฺพหุลา  มนาปกายิกา  เทวตา  เยนาหํ  เตนุปสงฺกมึสุ
อุปสงฺกมิตฺวา    มํ    อภิวาเทตฺวา    เอกมนฺตํ    อฏฺฐํสุ    เอกมนฺตํ
ฐิตา   โข   ภนฺเต  ตา  เทวตา  มํ  เอตทโวจุํ  มยํ  ภนฺเต  อนุรุทฺธ
มนาปกายิกา  นาม  เทวตา  ตีสุ  ฐาเนสุ  อิสฺสริยํ  กาเรม วสํ วตฺเตม
มยํ   ภนฺเต   อนุรุทฺธ   ยาทิสกํ   วณฺณํ   อากงฺขาม   ตาทิสกํ   วณฺณํ
ฐานโส    ปฏิลภาม    ยาทิสกํ    สทฺทํ   อากงฺขาม   ตาทิสกํ   สทฺทํ
#๑ ม. เอกา จ ฯ  ๒ ม. อจฺฉรํ ฯ เอวมุปริปิ ฯ  ๓ ม. ตูริยสฺส ฯ เอวมุปริปิ ฯ
