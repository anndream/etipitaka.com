วาตาตปวาตาตปปเรตานิ  พนฺธนานิ ตานิ ปาวุสฺสเกน เมเฆน อภิปฺปวุฏฺฐานิ
อปฺปกสิเรเนว  ปฏิปฺปสฺสมฺภนฺติ  ๑  ปูติกานิ  ภวนฺติ เอวเมว โข ภิกฺขเว
ภาวนํ    อนุยุตฺตสฺส   ภิกฺขุโน   วิหรโต   อปฺปกสิเรเนว   สญฺโญชนานิ
ปฏิปฺปสฺสมฺภนฺตีติ [๒] ฯ
     [๖๙]  เอกํ  สมยํ  ภควา โกสเลสุ จาริกํ จรติ มหตา ภิกฺขุสงฺเฆน
สทฺธึ    อทฺทสา    โข    ภควา    อทฺธานมคฺคปฏิปนฺโน    อญฺญตรสฺมึ
ปเทเส   มหนฺตํ   อคฺคิกฺขนฺธํ   อาทิตฺตํ   สมฺปชฺชลิตํ   สญฺโชติภูตํ   ๓
ทิสฺวา   มคฺคา   โอกฺกมฺม   อญฺญตรสฺมึ   รุกฺขมูเล   ปญฺญตฺเต  อาสเน
นิสีทิ   นิสชฺช   โข   ภควา   ภิกฺขู   อามนฺเตสิ   ปสฺสถ  โน  ตุเมฺห
ภิกฺขเว   อมุํ  มหนฺตํ  อคฺคิกฺขนฺธํ  อาทิตฺตํ  สมฺปชฺชลิตํ  สญฺโชติภูตนฺติ  ฯ
เอวํ   ภนฺเต   ฯ   ตํ   กึ   มญฺญถ  ภิกฺขเว  กตมํ  นุ  โข  วรํ  ยํ
อมุํ  มหนฺตํ  อคฺคิกฺขนฺธํ  อาทิตฺตํ  สมฺปชฺชลิตํ  สญฺโชติภูตํ  อาลิงฺคิตฺวา ๔
อุปนิสีเทยฺย  วา  อุปนิปชฺเชยฺย  วา  ยํ  วา ขตฺติยกญฺญํ วา พฺราหฺมณกญฺญํ
วา    คหปติกญฺญํ    วา   มุทุตลูนหตฺถปาทํ   อาลิงฺคิตฺวา   อุปนิสีเทยฺย
วา   อุปนิปชฺเชยฺย   วาติ   ฯ   เอตเทว  ภนฺเต  วรํ  ยํ  ขตฺติยกญฺญํ
วา   พฺราหฺมณกญฺญํ   วา  คหปติกญฺญํ  วา  มุทุตลูนหตฺถปาทํ  อาลิงฺคิตฺวา
อุปนิสีเทยฺย   วา   อุปนิปชฺเชยฺย   วา   ทุกฺขเญฺหตํ   ภนฺเต   ยํ  อมุํ
มหนฺตํ    อคฺคิกฺขนฺธํ    อาทิตฺตํ   สมฺปชฺชลิตํ   สญฺโชติภูตํ   อาลิงฺคิตฺวา
อุปนิสีเทยฺย  วา อุปนิปชฺเชยฺย วาติ ฯ อาโรจยามิ โว ภิกฺขเว ปฏิเวทยามิ
#๑ ม. ปริหายนฺติ ฯ   ๒ ม. ปูติกานิ ภวนฺตีติ ฯ   ๓ ม. สโชติภูตํ ฯ เอวมุปริปิ ฯ
#๔ ม. อาลิงฺเคตฺวา ฯ เอวมุปริปิ ฯ
