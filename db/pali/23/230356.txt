เอตฺตกนฺติ    เตนาหํ    นาคิต    ตสฺส    ภิกฺขุโน   อตฺตมโน   โหมิ
อรญฺญวิหาเรน ฯ
     อิธ    ปนาหํ    นาคิต    ภิกฺขุํ   ปสฺสามิ   อารญฺญกํ   อรญฺเญ
อสมาหิตํ    นิสินฺนํ    ตสฺส    มยฺหํ    นาคิต   เอวํ   โหติ   อิทานิ
อยมายสฺมา   อสมาหิตํ   วา   จิตฺตํ   สมาทหิสฺสติ  สมาหิตํ  วา  จิตฺตํ
อนุรกฺขิสฺสตีติ เตนาหํ นาคิต ตสฺส ภิกฺขุโน อตฺตมโน โหมิ อรญฺญวิหาเรน ฯ
     อิธ   ปนาหํ   นาคิต  ภิกฺขุํ  ปสฺสามิ  อารญฺญกํ  อรญฺเญ  สมาหิตํ
นิสินฺนํ    ตสฺส    มยฺหํ   นาคิต   เอวํ   โหติ   อิทานิ   อยมายสฺมา
อวิมุตฺตํ  วา  จิตฺตํ  วิมุญฺจิสฺสติ  วิมุตฺตํ วา จิตฺตํ อนุรกฺขิสฺสตีติ เตนาหํ
นาคิต ตสฺส ภิกฺขุโน อตฺตมโน โหมิ อรญฺญวิหาเรน ฯ
     อิธ    ปนาหํ    นาคิต   ภิกฺขุํ   ปสฺสามิ   คามนฺตวิหารึ   ลาภึ
จีวรปิณฺฑปาตเสนาสนคิลานปจฺจยเภสชฺชปริกฺขารานํ     ฯ     โส     ตํ
ลาภสกฺการสิโลกํ     นิกฺกามยมาโน     ริญฺจติ    ปฏิสลฺลานํ    ริญฺจติ
อรญฺญวนปตฺถานิ   ปนฺตานิ   เสนาสนานิ   คามนิคมราชธานึ   โอสริตฺวา
วาสํ   กปฺเปติ  ฯ  เตนาหํ  นาคิต  ตสฺส  ภิกฺขุโน  น  อตฺตมโน  โหมิ
คามนฺตวิหาเรน ฯ
     อิธ    ปนาหํ    นาคิต    ภิกฺขุํ    ปสฺสามิ    อารญฺญกํ   ลาภึ
จีวรปิณฺฑปาตเสนาสนคิลานปจฺจยเภสชฺชปริกฺขารานํ     ฯ     โส     ตํ
ลาภสกฺการสิโลกํ      ปฏิปณาเมตฺวา     น     ริญฺจติ     ปฏิสลฺลานํ
น    ริญฺจติ    อรญฺญวนปตฺถานิ   ปนฺตานิ   เสนาสนานิ   ฯ   เตนาหํ
นาคิต ตสฺส ภิกฺขุโน อตฺตมโน โหมิ อรญฺญวิหาเรน ฯ
