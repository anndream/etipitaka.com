ภิกฺขู   อภิณฺหสนฺนิปาตา   ภวิสฺสนฺติ   สนฺนิปาตพหุลา   วุฑฺฒิเยว  ภิกฺขเว
ภิกฺขูนํ  ปาฏิกงฺขา  โน  ปริหานิ  ฯ  ยาวกีวญฺจ  ภิกฺขเว  ภิกฺขู  สมคฺคา
สนฺนิปติสฺสนฺติ   สมคฺคา   วุฏฺฐหิสฺสนฺติ   สมคฺคา  สงฺฆกรณียานิ  กริสฺสนฺติ
วุฑฺฒิเยว   ภิกฺขเว   ภิกฺขูนํ   ปาฏิกงฺขา   โน  ปริหานิ  ฯ  ยาวกีวญฺจ
ภิกฺขเว  ภิกฺขู  อปฺปญฺญตฺตํ  น  ปญฺญาเปสฺสนฺติ  ปญฺญตฺตํ  น สมุจฺฉินฺทิสฺสนฺติ
ยถาปญฺญตฺเตสุ     สิกฺขาปเทสุ     สมาทาย    วตฺติสฺสนฺติ    วุฑฺฒิเยว
ภิกฺขเว   ภิกฺขูนํ   ปาฏิกงฺขา   โน   ปริหานิ   ฯ  ยาวกีวญฺจ  ภิกฺขเว
ภิกฺขู  เย  เต  ภิกฺขู เถรา รตฺตญฺญู จิรปพฺพชิตา สงฺฆปิตโร สงฺฆปรินายกา
เต      สกฺกริสฺสนฺติ      ครุกริสฺสนฺติ     มาเนสฺสนฺติ     ปูเชสฺสนฺติ
เตสญฺจ   โสตพฺพํ   มญฺญิสฺสนฺติ   วุฑฺฒิเยว   ภิกฺขเว  ภิกฺขูนํ  ปาฏิกงฺขา
โน   ปริหานิ   ฯ   ยาวกีวญฺจ   ภิกฺขเว   ภิกฺขู   อุปฺปนฺนาย  ตณฺหาย
โปโนพฺภวิกาย   โน   ๑   วสํ  คจฺฉิสฺสนฺติ  วุฑฺฒิเยว  ภิกฺขเว  ภิกฺขูนํ
ปาฏิกงฺขา   โน   ปริหานิ   ฯ  ยาวกีวญฺจ  ภิกฺขเว  ภิกฺขู  อารญฺญเกสุ
เสนาสเนสุ  สาเปกฺขา  ภวิสฺสนฺติ  วุฑฺฒิเยว  ภิกฺขเว  ภิกฺขูนํ  ปาฏิกงฺขา
โน   ปริหานิ   ฯ   ยาวกีวญฺจ   ภิกฺขเว   ภิกฺขู   ปจฺจตฺตญฺเญว   สตึ
อุปฏฺฐเปสฺสนฺติ   กินฺติ   อนาคตา  จ  เปสลา  สพฺรหฺมจารี  อาคจฺเฉยฺยุํ
อาคตา    จ   เปสลา   สพฺรหฺมจารี   ผาสุํ   วิหเรยฺยุนฺติ   วุฑฺฒิเยว
ภิกฺขเว   ภิกฺขูนํ   ปาฏิกงฺขา   โน   ปริหานิ   ฯ  ยาวกีวญฺจ  ภิกฺขเว
อิเม   สตฺต   อปริหานิยา   ธมฺมา  ภิกฺขูสุ  ฐสฺสนฺติ  อิเมสุ  จ  สตฺตสุ
อปริหานิเยสุ    ธมฺเมสุ    ภิกฺขู    สนฺทิสฺสิสฺสนฺติ   วุฑฺฒิเยว   ภิกฺขเว
#๑ ม. น ฯ
