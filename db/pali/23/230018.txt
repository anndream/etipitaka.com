ยถา  ภควา  พฺยากโรติ  ตํ  สาธุกํ  อุคฺคเหตฺวา  มม  อาโรเจยฺยาสิ น
หิ  ตถาคตา  วิตถํ  ภณนฺตีติ  ฯ  เอวํ  โภติ  โข  วสฺสกาโร พฺราหฺมโณ
มคธมหามตฺโต  รญฺโญ  มาคธสฺส  อชาตสตฺตุสฺส เวเทหิปุตฺตสฺส ปฏิสฺสุณิตฺวา
เยน     ภควา     เตนุปสงฺกมิ     อุปสงฺกมิตฺวา    ภควตา    สทฺธึ(
สมฺโมทิ   สมฺโมทนียํ   กถํ   สาราณียํ   วีติสาเรตฺวา   เอกมนฺตํ  นิสีทิ
เอกมนฺตํ   นิสินฺโน  โข  วสฺสกาโร  พฺราหฺมโณ  มคธมหามตฺโต  ภควนฺตํ
เอตทโวจ  ราชา  โภ  โคตม  มาคโธ  อชาตสตฺตุ  เวเทหิปุตฺโต โภโต
โคตมสฺส   ปาเท  สิรสา  วนฺทติ  อปฺปาพาธํ  อปฺปาตงฺกํ  ลหุฏฺฐานํ  พลํ
ผาสุวิหารํ  ปุจฺฉติ  ราชา  โภ  โคตม  มาคโธ  อชาตสตฺตุ เวเทหิปุตฺโต
วชฺชี   อภิยาตุกาโม   โส   เอวมาห   อหํ  อิเม  วชฺชี  เอวํมหิทฺธิเก
เอวํมหานุภาเว อุจฺเฉชฺชิสฺสามิ วชฺชี อนยพฺยสนํ อาปาเทสฺสามีติ ฯ
     เตน   โข   ปน  สมเยน  อายสฺมา  อานนฺโท  ภควโต  ปิฏฺฐิโต
ฐิโต  โหติ  ภควนฺตํ  วีชมาโน  ๑  ฯ  อถโข ภควา อายสฺมนฺตํ อานนฺทํ
อามนฺเตสิ    กินฺติ    เต    อานนฺท    สุตํ   วชฺชี   อภิณฺหสนฺนิปาตา
สนฺนิปาตพหุลาติ   ฯ   สุตํ   เม   ตํ   ภนฺเต   วชฺชี  อภิณฺหสนฺนิปาตา
สนฺนิปาตพหุลาติ  ฯ  ยาวกีวญฺจ  อานนฺท  วชฺชี  อภิณฺหสนฺนิปาตา ภวิสฺสนฺติ
สนฺนิปาตพหุลา   วุฑฺฒิเยว  อานนฺท  วชฺชีนํ  ปาฏิกงฺขา  โน  ปริหานิ  ฯ
กินฺติ    เต    อานนฺท   สุตํ   วชฺชี   สมคฺคา   สนฺนิปตนฺติ   สมคฺคา
วุฏฺฐหนฺติ   สมคฺคา   วชฺชิกรณียานิ   กโรนฺตีติ  ฯ  สุตํ  เม  ตํ  ภนฺเต
วชฺชี   สมคฺคา   สนฺนิปตนฺติ   สมคฺคา  วุฏฺฐหนฺติ  สมคฺคา  วชฺชิกรณียานิ
#๑ ม. พีชมาโน ฯ เอวมุปริปิ ฯ
