กโรนฺตีติ  ฯ  ยาวกีวญฺจ  อานนฺท  วชฺชี  สมคฺคา  สนฺนิปติสฺสนฺติ  สมคฺคา
วุฏฺฐหิสฺสนฺติ    สมคฺคา   วชฺชิกรณียานิ   กริสฺสนฺติ   วุฑฺฒิเยว   อานนฺท
วชฺชีนํ   ปาฏิกงฺขา   โน   ปริหานิ  ฯ  กินฺติ  เต  อานนฺท  สุตํ  วชฺชี
อปฺปญฺญตฺตํ   น   ปญฺญาเปนฺติ   ปญฺญตฺตํ   น  สมุจฺฉินฺทนฺติ  ยถาปญฺญตฺเต
โปราเณ    วชฺชิธมฺเม    สมาทาย    วตฺตนฺตีติ   ฯ   สุตํ   เม   ตํ
ภนฺเต   วชฺชี   อปฺปญฺญตฺตํ   น   ปญฺญาเปนฺติ  ปญฺญตฺตํ  น  สมุจฺฉินฺทนฺติ
ยถาปญฺญตฺเต    โปราเณ    วชฺชิธมฺเม    สมาทาย    วตฺตนฺตีติ    ฯ
ยาวกีวญฺจ   อานนฺท   วชฺชี   อปฺปญฺญตฺตํ   น   ปญฺญาเปสฺสนฺติ  ปญฺญตฺตํ
น    สมุจฺฉินฺทิสฺสนฺติ   ยถาปญฺญตฺเต   โปราเณ   วชฺชิธมฺเม   สมาทาย
วตฺติสฺสนฺติ   วุฑฺฒิเยว   อานนฺท   วชฺชีนํ   ปาฏิกงฺขา  โน  ปริหานิ  ฯ
กินฺติ   เต   อานนฺท   สุตํ  วชฺชี  เย  เต  วชฺชีนํ  วชฺชิมหลฺลกา  เต
สกฺกโรนฺติ  ครุกโรนฺติ  มาเนนฺติ  ปูเชนฺติ  เตสญฺจ  โสตพฺพํ  มญฺญนฺตีติ ฯ
สุตํ   เม   ตํ   ภนฺเต   วชฺชี   เย   เต  วชฺชีนํ  วชฺชิมหลฺลกา  เต
สกฺกโรนฺติ  ครุกโรนฺติ  มาเนนฺติ  ปูเชนฺติ  เตสญฺจ  โสตพฺพํ  มญฺญนฺตีติ ฯ
ยาวกีวญฺจ   อานนฺท   วชฺชี   เย   เต   วชฺชีนํ   วชฺชิมหลฺลกา   เต
สกฺกริสฺสนฺติ   ครุกริสฺสนฺติ   มาเนสฺสนฺติ   ปูเชสฺสนฺติ   เตสญฺจ  โสตพฺพํ
มญฺญิสฺสนฺติ   วุฑฺฒิเยว   อานนฺท   วชฺชีนํ   ปาฏิกงฺขา  โน  ปริหานิ  ฯ
กินฺติ   เต   อานนฺท  สุตํ  วชฺชี  ยา  ตา  กุลิตฺถิโย  กุลกุมาริโย  ตา
น   โอกฺกสฺส   ปสยฺห  วาเสนฺตีติ  ฯ  สุตํ  เม  ตํ  ภนฺเต  วชฺชี  ยา
ตา   กุลิตฺถิโย   กุลกุมาริโย  ตา  น  โอกฺกสฺส  ปสยฺห  วาเสนฺตีติ  ฯ
