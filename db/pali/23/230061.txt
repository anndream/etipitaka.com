อุฏฺฐายาสนา   อายสฺมนฺตํ   สารีปุตฺตํ   อภิวาเทตฺวา   ปทกฺขิณํ   กตฺวา
ปกฺกมึสุ   ฯ   อถโข   จมฺเปยฺยกา  อุปาสกา  ตทหุโปสเถ  เยนายสฺมา
สารีปุตฺโต     เตนุปสงฺกมึสุ    อุปสงฺกมิตฺวา    อายสฺมนฺตํ    สารีปุตฺตํ
อภิวาเทตฺวา   เอกมนฺตํ  อฏฺฐํสุ  ฯ  อถโข  อายสฺมา  สารีปุตฺโต  เตหิ
จมฺเปยฺยเกหิ  อุปาสเกหิ  สทฺธึ  เยน  ภควา  เตนุปสงฺกมิ  อุปสงฺกมิตฺวา
ภควนฺตํ  อภิวาเทตฺวา  เอกมนฺตํ  นิสีทิ  เอกมนฺตํ  นิสินฺโน  โข อายสฺมา
สารีปุตฺโต   ภควนฺตํ   เอตทโวจ   สิยา   นุ  โข  ภนฺเต  อิเธกจฺจสฺส
ตาทิสํเยว   ทานํ  ทินฺนํ  มหปฺผลํ  ๑  น  มหานิสํสํ  สิยา  ปน  ภนฺเต
อิเธกจฺจสฺส  ตาทิสํเยว  ทานํ  ทินฺนํ  มหปฺผลํ  [๒] มหานิสํสนฺติ ฯ สิยา
สารีปุตฺต   อิเธกจฺจสฺส   ตาทิสํเยว  ทานํ  ทินฺนํ  มหปฺผลํ  น  มหานิสํสํ
สิยา   ปน   สารีปุตฺต   อิเธกจฺจสฺส   ตาทิสํเยว  ทานํ  ทินฺนํ  มหปฺผลํ
มหานิสํสนฺติ   ฯ   โก   นุ   โข   ภนฺเต  เหตุ  โก  ปจฺจโย  เยนปิ
อิเธกจฺจสฺส  ๓   ตาทิสํเยว  ทานํ  ทินฺนํ  มหปฺผลํ  น  มหานิสํสํ  โก นุ
โข   ภนฺเต  เหตุ  โก  ปจฺจโย  เยนปิ  อิเธกจฺจสฺส  ตาทิสํเยว  ทานํ
ทินฺนํ  มหปฺผลํ  มหานิสํสนฺติ  ฯ  อิธ  สารีปุตฺต  เอกจฺโจ สาเปกฺโข ทานํ
เทติ  ปฏิพทฺธจิตฺโต  ทานํ  เทติ  สนฺนิธิเปกฺโข  ทานํ  เทติ  อิมํ  เปจฺจ
ปริภุญฺชิสฺสามีติ   ทานํ   เทติ   โส   ตํ   ทานํ   เทติ   สมณสฺส  วา
พฺราหฺมณสฺส    วา    อนฺนํ    ปานํ   วตฺถํ   ยานํ   มาลาคนฺธวิเลปนํ
เสยฺยาวสถปทีเปยฺยํ   ตํ   กึ   มญฺญสิ   สารีปุตฺต   ทเทยฺย  อิเธกจฺโจ
เอวรูปํ  ทานนฺติ  ฯ  เอวํ  ภนฺเต  ฯ  ตตฺร  สารีปุตฺต ยฺวายํ สาเปกฺโข
#๑ ม. น มหปฺผลํ โหติ ฯ เอวมีทิเสสุ ฐาเนสุปิ ฯ   ๒ ม. โหติ ฯ เอวมุปริปิ ฯ
#๓ ม. เยน มิเธกจฺจสฺส ฯ เอวมุปริปิ ฯ
