ปธานาย  อยํ  ปฐโม  เจโตขีโล  ฯ  ปุน  จปรํ  ภิกฺขเว  ภิกฺขุ  ธมฺเม
กงฺขติ   ฯเปฯ   สงฺเฆ   กงฺขติ  สิกฺขาย  กงฺขติ  สพฺรหฺมจารีสุ  กุปิโต
โหติ   อนตฺตมโน   อาหตจิตฺโต   ขีลชาโต   โย   โส  ภิกฺขเว  ภิกฺขุ
สพฺรหฺมจารีสุ   กุปิโต   โหติ   อนตฺตมโน  อาหตจิตฺโต  ขีลชาโต  ตสฺส
จิตฺตํ  น  นมติ  อาตปฺปาย  อนุโยคาย  สาตจฺจาย  ปธานาย  ยสฺส จิตฺตํ
น   นมติ   อาตปฺปาย   อนุโยคาย  สาตจฺจาย  ปธานาย  อยํ  ปญฺจโม
เจโตขีโล ฯ
     อิเมสํ  โข  ภิกฺขเว  ปญฺจนฺนํ  เจโตขีลานํ ปหานาย อิเม จตฺตาโร
สติปฏฺฐานา ภาเวตพฺพาติ ฯ
     [๒๗๖]  ๗๒  ปญฺจิเม  ภิกฺขเว  เจตโส  วินิพนฺธา  ฯ กตเม ปญฺจ
อิธ  ภิกฺขเว  ภิกฺขุ  กาเมสุ  อวีตราโค  โหติ อวีตจฺฉนฺโท ๑ อวีตเปโม
อวีตปิปาโส    อวีตปริฬาโห   อวีตตโณฺห   โย   โส   ภิกฺขเว   ภิกฺขุ
กาเมสุ  อวีตราโค  โหติ อวีตจฺฉนฺโท อวีตเปโม อวีตปิปาโส อวีตปริฬาโห
อวีตตโณฺห    ตสฺส    จิตฺตํ    น    นมติ    อาตปฺปาย    อนุโยคาย
สาตจฺจาย   ปธานาย   ยสฺส   จิตฺตํ   น  นมติ  อาตปฺปาย  อนุโยคาย
สาตจฺจาย   ปธานาย   อยํ   ปฐโม  เจตโส  วินิพนฺโธ  ฯ  ปุน  จปรํ
ภิกฺขเว  ภิกฺขุ  กาเย  อวีตราโค  โหติ  รูเป  อวีตราโค โหติ ยาวทตฺถํ
อุทราวเทหกํ    ภุญฺชิตฺวา    เสยฺยสุขํ    ปสฺสสุขํ   มิทฺธสุขํ   อนุยุตฺโต
วิหรติ    อญฺญตรํ   เทวนิกายํ   ปณิธาย   พฺรหฺมจริยํ   จรติ   อิมินาหํ
สีเลน  วา  วเตน  วา  ตเปน วา พฺรหฺมจริเยน วา เทโว วา ภวิสฺสามิ
#๑ ม. อวิคต ... ฯ เอวมุปริปิ ฯ
