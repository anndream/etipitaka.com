ปริโสเธติ    รตฺติยา   มชฺฌิมํ   ยามํ   ทกฺขิเณน   ปสฺเสน   สีหเสยฺยํ
กปฺเปติ   ปาเทน   ปาทํ   อจฺจาธาย   สโต   สมฺปชาโน  อุฏฺฐานสญฺญํ
มนสิกริตฺวา   รตฺติยา   ปจฺฉิมํ   ยามํ   ปจฺจุฏฺฐาย  จงฺกเมน  นิสชฺชาย
อาวรณิเยหิ   ธมฺเมหิ   จิตฺตํ   ปริโสเธติ   อิทํ  โข  ภิกฺขเว  นนฺทสฺส
ชาคริยานุโยคสฺมึ โหติ ฯ
     ตตฺรีทํ     ภิกฺขเว    นนฺทสฺส    สติสมฺปชญฺญสฺมึ    โหติ    อิธ
ภิกฺขเว   นนฺทสฺส   วิทิตา   เวทนา   อุปฺปชฺชนฺติ   วิทิตา   อุปฏฺฐหนฺติ
วิทิตา    อพฺภตฺถํ    คจฺฉนฺติ    วิทิตา    สญฺญา   อุปฺปชฺชนฺติ   วิทิตา
อุปฏฺฐหนฺติ   วิทิตา   อพฺภตฺถํ   คจฺฉนฺติ   วิทิตา   วิตกฺกา   อุปฺปชฺชนฺติ
วิทิตา  อุปฏฺฐหนฺติ  วิทิตา  อพฺภตฺถํ  คจฺฉนฺติ  อิทํ  โข  ภิกฺขเว  นนฺทสฺส
สติสมฺปชญฺญสฺมึ   โหตีติ   ฯ   กิมญฺญตฺถ   ภิกฺขเว   นนฺโท   อินฺทฺริเยสุ
คุตฺตทฺวาโร    โภชเน    มตฺตญฺญู    ชาคริยมนุยุตฺโต    สติสมฺปชญฺเญน
สมนฺนาคโต   เยหิ   นนฺโท   สกฺโกติ   ปริปุณฺณํ   ปริสุทฺธํ   พฺรหฺมจริยํ
จริตุนฺติ ฯ
     [๑๐๐]   ๑๐   เอกํ   สมยํ   ภควา  จมฺปายํ  วิหรติ  คคฺคราย
โปกฺขรณิยา  ตีเร  ฯ เตน โข ปน สมเยน ภิกฺขู ภิกฺขุํ อาปตฺติยา โจเทนฺติ
โส   ภิกฺขุ   ภิกฺขูหิ   อาปตฺติยา   โจทิยมาโน   อญฺเญนาญฺญํ   ปฏิจรติ
พหิทฺธา   กถํ  อปนาเมติ  โกปญฺจ  โทสญฺจ  อปฺปจฺจยญฺจ  ปาตุกโรติ  ฯ
อถโข  ภควา ภิกฺขู อามนฺเตสิ นิทฺธมเถตํ ภิกฺขเว ปุคฺคลํ นิทฺธมเถตํ ภิกฺขเว
ปุคฺคลํ  อปเนยฺโย  ๑  ภิกฺขเว  ปุคฺคโล กึ [๒] ปรปุตฺโต วิเหเฐติ ๓
#๑ สี. อปเนยฺโย โส ฯ ม. อปเนยฺยโส ฯ   ๒ สี. ม. ยุ. โว ฯ
#๓ สี. ปุตฺโต วิเหฐิยติ ฯ ม. เตน ปรปุตฺเตน วิโสธิเตน ฯ ยุ. ปุตฺตา วิเหเฐติ ฯ
