นิทฺทโส ภิกฺขูติ อลํ วจนายาติ ฯ
                    เทวตาวคฺโค จตุตฺโถ ฯ
                        ตสฺสุทฺทานํ
        อปฺปมาโท หิริมา ๑ จ     เทฺว สุวจา ทุเว สขา ๒
        เทฺวปฏิสมฺภิทา เทฺว วสา    นิทฺทสวตฺถุปเร เทฺวติ ๓  ฯ
                    ___________________
                    มหายญฺญวคฺโค ปญฺจโม
     [๔๑]   สตฺติมา   ภิกฺขเว   วิญฺญาณฏฺฐิติโย   ฯ   กตมา   สตฺต
สนฺติ    ภิกฺขเว    สตฺตา   นานตฺตกายา   นานตฺตสญฺญิโน   เสยฺยถาปิ
มนุสฺสา   เอกจฺเจ   จ   เทวา  เอกจฺเจ  จ  วินิปาติกา  อยํ  ปฐมา
วิญฺญาณฏฺฐิติ   ฯ   สนฺติ   ภิกฺขเว  สตฺตา  นานตฺตกายา  เอกตฺตสญฺญิโน
เสยฺยถาปิ    เทวา    พฺรหฺมกายิกา    ปฐมาภินิพฺพตฺตา   อยํ   ทุติยา
วิญฺญาณฏฺฐิติ   ฯ   สนฺติ   ภิกฺขเว  สตฺตา  เอกตฺตกายา  นานตฺตสญฺญิโน
เสยฺยถาปิ   เทวา   อาภสฺสรา   อยํ   ตติยา   วิญฺญาณฏฺฐิติ  ฯ  สนฺติ
ภิกฺขเว    สตฺตา   เอกตฺตกายา   เอกตฺตสญฺญิโน   เสยฺยถาปิ   เทวา
สุภกิณฺหา   อยํ   จตุตฺถา   วิญฺญาณฏฺฐิติ   ฯ   สนฺติ   ภิกฺขเว   สตฺตา
สพฺพโส   รูปสญฺญานํ  สมติกฺกมา  ปฏิฆสญฺญานํ  อตฺถงฺคมา  นานตฺตสญฺญานํ
อมนสิการา       อนนฺโต      อากาโสติ      อากาสานญฺจายตนูปคา
อยํ    ปญฺจมา   วิญฺญาณฏฺฐิติ   ฯ   สนฺติ   ภิกฺขเว   สตฺตา   สพฺพโส
อากาสานญฺจายตนํ   สมติกฺกมฺม   อนนฺตํ  วิญฺญาณนฺติ  วิญฺญาณญฺจายตนูปคา
#๑ ม. หิรี เจว ฯ   ๒ ม. มิตฺตา ฯ   ๓ ม. ทุเว นิทุทสวตฺถุนาติ ฯ
