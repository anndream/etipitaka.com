สุขญฺจ   กาเยน   ปฏิสํเวเทมิ   ยนฺตํ   อริยา   อาจิกฺขนฺติ  อุเปกฺขโก
สติมา   สุขวิหารีติ   ตติยํ   ฌานํ   อุปสมฺปชฺช   วิหรามิ   สุขสฺส   จ
ปหานา   ทุกฺขสฺส  จ  ปหานา  ปุพฺเพว  โสมนสฺสโทมนสฺสานํ  อตฺถงฺคมา
อทุกฺขมสุขํ   อุเปกฺขาสติปาริสุทฺธึ  จตุตฺถํ  ฌานํ  อุปสมฺปชฺช  วิหรามีติ  ฯท
อจฺฉริยํ  นนฺทมาเต  อพฺภุตํ  นนฺทมาเตติ  ฯ  น  โข  เม ภนฺเต เอเสว
อจฺฉริโย   อพฺภุโต   ธมฺโม   อตฺถิ   เม   อญฺโญปิ  อจฺฉริโย  อพฺภุโต
ธมฺโม    ยานีมานิ    ภนฺเต    ภควตา   เทสิตานิ   ปญฺโจรมฺภาคิยานิ
สญฺโญชนานิ   นาหนฺเตสํ   กิญฺจิ   อตฺตนิ   อปฺปหีนํ   สมนุปสฺสามีติ   ฯ
อจฺฉริยํ  นนฺทมาเต  อพฺภุตํ  นนฺทมาเตติ  ฯ  อถโข  อายสฺมา สารีปุตฺโต
นนฺทมาตรํ    อุปาสิกํ   ธมฺมิยา   กถาย   สนฺทสฺเสตฺวา   สมาทเปตฺวา
สมุตฺเตเชตฺวา สมฺปหํเสตฺวา อุฏฺฐายาสนา ปกฺกามีติ ฯ
                   มหายญฺญวคฺโค ปญฺจโม ฯ
                        ตสฺสุทฺทานํ
         จิตฺตปริกฺขารํ เทฺวอคฺคิ     สญฺญา อปรา ทุเว
         เมถุนา จ สญฺโญโค       ทานํ มาตาย เต ทสาติ ฯ
                    ปณฺณาสโก สมตฺโต ฯ
                     _________________
