โย   เจกํ   อนาคามึ   โภเชยฺย   โย  จ  สตํ  อนาคามีนํ  โภเชยฺย
โย   เจกํ   อรหนฺตํ   โภเชยฺย   โย   จ  สตํ  อรหนฺตานํ  โภเชยฺย
โย   เจกํ   ปจฺเจกพุทฺธํ   โภเชยฺย   โย   จ   สตํ   ปจฺเจกพุทฺธานํ
โภเชยฺย    โย    จ    ตถาคตํ   อรหนฺตํ   สมฺมาสมฺพุทฺธํ   โภเชยฺย
โย   จ   พุทฺธปฺปมุขํ   ภิกฺขุสงฺฆํ   โภเชยฺย   โย  จ  จาตุทฺทิสํ  สงฺฆํ
อุทฺทิสฺส    วิหารํ    การาเปยฺย    โย    จ   ปสนฺนจิตฺโต   พุทฺธญฺจ
ธมฺมญฺจ   สงฺฆญฺจ   สรณํ   คจฺเฉยฺย  โย  จ  ปสนฺนจิตฺโต  สิกฺขาปทานิ
สมาทิเยยฺย   ปาณาติปาตา   เวรมณี  ฯเปฯ  สุราเมรยมชฺชปมาทฏฺฐานา
เวรมณี     โย     จ     อนฺตมโส     คทฺทูหนมตฺตมฺปิ    เมตฺตจิตฺตํ
ภาเวยฺย    โย    จ    อจฺฉราสงฺฆาตมตฺตมฺปิ   อนิจฺจสญฺญํ   ภาเวยฺย
อิทํ ตโต มหปฺผลตรนฺติ ฯ
                    สีหนาทวคฺโค ทุติโย ฯ
                        ตสฺสุทฺทานํ
       วุตฺโถ ๑ สอุปาทิเสโส จ    โกฏฺฐิเตน สมิทฺธินา
       คณฺฑสญฺญา กุเล สตฺตา ๒    เทวตา เวลาเมน จาติ ฯ
                     _________________
                    สตฺตาวาสวคฺโค ตติโย
     [๒๒๕]  ๒๑  ตีหิ  ภิกฺขเว  ฐาเนหิ  อุตฺตรกุรุกา มนุสฺสา เทเว จ
ตาวตึเส  อธิคฺคณฺหนฺติ  ชมฺพุทีปเก  จ  มนุสฺเส  ฯ  กตเมหิ  ตีหิ  อมมา
อปริคฺคหา  นิยตายุกา  วิเสสภุโน  ๓   ฯ อิเมหิ โข ภิกฺขเว ตีหิ ฐาเนหิ
#๑ ม. นาโท ฯ   ๒ ม. กุลํ เมตฺตา ฯ  ๓ ม. วิเสสคุณา ฯ
