               ตสฺสานุโรธา อถ วา วิโรธา
               วิธูปิตา อตฺถคตา ๑ น สนฺติ
               ปทญฺจ ญตฺวา วิรชํ อโสกํ
               สมฺมปฺปชานาติ ภวสฺส ปารคูติ ฯ
     [๙๖]  ๖  อฏฺฐิเม  ภิกฺขเว  โลกธมฺมา  โลกํ อนุปริวตฺตนฺติ โลโก
จ    อฏฺฐ    โลกธมฺเม    อนุปริวตฺตติ   กตเม   อฏฺฐ   ลาโภ   จ
อลาโภ  จ  ยโส  จ  อยโส  จ  นินฺทา  จ  ปสํสา  จ  สุขํ  จ  ทุกฺขํ
จ   อิเม   โข  ภิกฺขเว  อฏฺฐ  โลกธมฺมา  โลกํ  อนุปริวตฺตนฺติ  โลโก
จ  อิเม  อฏฺฐ  โลกธมฺเม  อนุปริวตฺตติ  อสฺสุตวโต  ภิกฺขเว  ปุถุชฺชนสฺส
อุปฺปชฺชติ    ลาโภปิ   อลาโภปิ   ยโสปิ   อยโสปิ   นินฺทาปิ   ปสํสาปิ
สุขํปิ   ทุกฺขํปิ   สุตวโตปิ   ภิกฺขเว   อริยสาวกสฺส   อุปฺปชฺชติ  ลาโภปิ
อลาโภปิ   ยโสปิ   อยโสปิ   นินฺทาปิ   ปสํสาปิ   สุขํปิ   ทุกฺขํปิ  ตตฺร
ภิกฺขเว   โก   วิเสโส   โก   อธิปฺปายโส  ๒  กึนานากรณํ  สุตวโต
อริยสาวกสฺส   อสฺสุตวตา   ปุถุชฺชเนนาติ   ฯ   ภควํมูลกา  โน  ภนฺเต
ธมฺมา   ภควํเนตฺติกา   ภควํปฏิสรณา   สาธุ   วต  ภนฺเต  ภควนฺตํเยว
ปฏิภาตุ    เอตสฺส    ภาสิตสฺส    อตฺโถ    ภควโต    สุตฺวา   ภิกฺขู
ธาเรสฺสนฺตีติ  ฯ  เตนหิ  ภิกฺขเว  สุณาถ สาธุกํ มนสิกโรถ ภาสิสฺสามีติ ฯ
เอวํ  ภนฺเตติ  โข  เต  ภิกฺขู  ภควโต  ปจฺจสฺโสสุํ  ฯ ภควา เอตทโวจ
อสฺสุตวโต   ภิกฺขเว   ปุถุชฺชนสฺส   อุปฺปชฺชติ   ลาโภ   โส   น   อิติ
ปฏิสญฺจิกฺขติ  อุปฺปนฺโน  โข  เม  อยํ  ลาโภ  โส  จ โข อนิจฺโจ ทุกฺโข
#๑ ม. อตฺถงฺคตา ฯ เอวมุปริปิ ฯ  ๒ สี. อธิปฺปาโย ฯ ม. อธิปฺปยาโส ฯ เอวมุปริปิ ฯ
