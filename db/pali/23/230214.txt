คเหตฺวา    ทกฺขิเณน   หตฺเถน   ภิงฺคารํ   คเหตฺวา   ตสฺส   ปุริสสฺส
โอโณเชสึ  โกมารึ  โข  ปนาหํ  ภนฺเต  ทานํ  ปริจฺจชนฺโต  นาภิชานามิ
จิตฺตสฺส     อญฺญถตฺตํ     อยํ     โข     เม     ภนฺเต     ตติโย
อจฺฉริโย  อพฺภุตธมฺโม  สํวิชฺชติ  ฯ  สํวิชฺชนฺติ  โข  ปน  เม ภนฺเต กุเล
โภคา   เต   จ   โข   อปฺปฏิวิภตฺตา  สีลวนฺเตหิ  กลฺยาณธมฺเมหิ  อยํ
โข   เม  ภนฺเต  จตุตฺโถ  อจฺฉริโย  อพฺภุตธมฺโม  สํวิชฺชติ  ฯ  ยํ  โข
ปนาหํ   ภนฺเต   ภิกฺขุํ   ปยิรุปาสามิ   สกฺกจฺจํเยว   ปยิรุปาสามิ   โน
อสกฺกจฺจํ   อยํ   โข   เม   ภนฺเต   ปญฺจโม   อจฺฉริโย  อพฺภุตธมฺโม
สํวิชฺชติ   ฯ   โส   เจ   เม   อายสฺมา  ธมฺมํ  เทเสสิ  สกฺกจฺจํเยว
สุณามิ   โน   อสกฺกจฺจํ   โน   เจ   เม   อายสฺมา   ธมฺมํ  เทเสสิ
อหมสฺส   ธมฺมํ   เทเสมิ   อยํ   โข   เม   ภนฺเต  ฉฏฺโฐ  อจฺฉริโย
อพฺภุตธมฺโม   สํวิชฺชติ   ฯ   อนจฺฉริยํ   โข   ปน  มํ  ภนฺเต  เทวตา
อุปสงฺกมิตฺวา   อาโรเจนฺติ  สฺวากฺขาโต  คหปติ  ภควตา  ธมฺโมติ  เอวํ
วุตฺเต   อหํ  ภนฺเต  ตา  เทวตา  เอวํ  วทามิ  วเทยฺยาถ  วา  เอวํ
โข  ตุเมฺห  เทวเต  ๑  โน  วา วเทยฺยาถ อถโข สฺวากฺขาโต ภควตา
ธมฺโมติ   น   โข   ปนาหํ   ภนฺเต   อภิชานามิ   ตโตนิทานํ  จิตฺตสฺส
อุณฺณนฺติ   ๒   มํ   วา   เทวตา   อุปสงฺกมนฺติ   อหํ  วา  เทวตาหิ
สทฺธึ   สลฺลปามิ  อยํ  โข  เม  ภนฺเต  สตฺตโม  อจฺฉริโย  อพฺภุตธมฺโม
สํวิชฺชติ   ฯ   ยานีมานิ   ภนฺเต   ภควตา  เทสิตานิ  ปญฺโจรมฺภาคิยานิ
สญฺโญชนานิ    นาหํ    เตสํ    กิญฺจิ   อตฺตนิ   อปฺปหีนํ   สมนุปสฺสามิ
#๑ ม. เทวตา ฯ   ๒ ม. อุณฺณตึ ฯ ยุ. อุนฺนตึ ฯ เอวมุปริปิ ฯ
