ทิสฺวา   ภิกฺขู  อิมสฺมึ  ธมฺมวินเย  อภิรมนฺติ  ฯเปฯ  เสยฺยถาปิ  ภิกฺขเว
มหาสมุทฺโท   มหตํ   ภูตานํ   อาวาโส   ตตฺรีเม   ภูตา   ติมิติมิงฺคลา
ติมิรมิงฺคลา   อสุรา  นาคา  คนฺธพฺพา  สนฺติ  มหาสมุทฺเท  โยชนสติกาปิ
อตฺตภาวา     ฯเปฯ     ปญฺจโยชนสติกาปิ     อตฺตภาวา    เอวเมว
โข   ภิกฺขเว   อยํ  ธมฺมวินโย  มหตํ  ภูตานํ  อาวาโส  ตตฺรีเม  ภูตา
โสตาปนฺโน    โสตาปตฺติผลสจฺฉิกิริยาย    ปฏิปนฺโน    ฯเปฯ    อรหา
อรหตฺตาย   ปฏิปนฺโน   ยมฺปิ   ภิกฺขเว   อยํ  ธมฺมวินโย  มหตํ  ภูตานํ
อาวาโส    ตตฺรีเม    ภูตา    โสตาปนฺโน    โสตาปตฺติผลสจฺฉิกิริยาย
ปฏิปนฺโน    ฯเปฯ    อรหา    อรหตฺตาย   ปฏิปนฺโน   อยํ   ภิกฺขเว
อิมสฺมึ   ธมฺมวินเย   อฏฺฐโม  อจฺฉริโย  อพฺภุตธมฺโม  ยํ  ทิสฺวา  ทิสฺวา
ภิกฺขู   อิมสฺมึ   ธมฺมวินเย   อภิรมนฺติ   ฯ   อิเม  โข  ภิกฺขเว  อฏฺฐ
อจฺฉริยา   อพฺภุตธมฺมา   เย   ทิสฺวา  ทิสฺวา  ภิกฺขู  อิมสฺมึ  ธมฺมวินเย
อภิรมนฺตีติ ฯ
                     มหาวคฺโค ทุติโย ฯ
                        ตสฺสุทฺทานํ
        เวรญฺชสีโห อาชญฺญา ๑    ขฬุงฺเกน มลานิ จ
        ทูตา เทฺว จ พนฺธนนฺติ ๒   ปหาราท อุโปสโถติ ฯ
                       ____________
                     คหปติวคฺโค ตติโย
     [๑๑๑]   ๒๑   เอกํ   สมยํ  ภควา  เวสาลิยํ  วิหรติ  มหาวเน
#๑ ม. เวรญฺโช สีโห อาชญฺญํ ฯ   ๒ ม. ทูเตยฺยํ เทฺว จ พนฺธนา ฯ
