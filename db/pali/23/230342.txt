     [๑๘๐]  ๙๐  ตีหาวุโส  ธมฺเมหิ  สมนฺนาคโต  ภิกฺขุ อลํ ปเรสํ โน
อตฺตโน  ฯ  กตเมหิ  ตีหิ ฯ อิธาวุโส ภิกฺขุ น เหว โข ขิปฺปนิสนฺติ จ โหติ
กุสเลสุ  ธมฺเมสุ  สุตานญฺจ  ธมฺมานํ  ธารกชาติโก  โหติ  โน  จ ธตานํ
ธมฺมานํ    อตฺถูปปริกฺขี    โหติ   โน   จ   อตฺถมญฺญาย   ธมฺมมญฺญาย
ธมฺมานุธมฺมปฏิปนฺโน   โหติ   กลฺยาณวาโจ   จ   โหติ  ฯเปฯ  อตฺถสฺส
วิญฺญาปนิยา  สนฺทสฺสโก  จ  โหติ  ฯเปฯ  สพฺรหฺมจารีนํ  ฯ  อิเมหิ  โข
อาวุโส ตีหิ ธมฺเมหิ สมนฺนาคโต ภิกฺขุ อลํ ปเรสํ โน อตฺตโน ฯ
     [๑๘๑]  ๙๑  ทฺวีหาวุโส  ธมฺเมหิ สมนฺนาคโต ภิกฺขุ อลํ อตฺตโน โน
ปเรสํ  ฯ  กตเมหิ  ทฺวีหิ ฯ อิธาวุโส ภิกฺขุ น เหว โข ขิปฺปนิสนฺติ จ โหติ
กุสเลสุ   ธมฺเมสุ   สุตานญฺจ   ธมฺมานํ   ธารกชาติโก  โหติ  ธตานญฺจ
ธมฺมานํ  อตฺถูปปริกฺขี  โหติ  อตฺถมญฺญาย  ธมฺมมญฺญาย ธมฺมานุธมฺมปฏิปนฺโน
จ    โหติ    โน    จ    กลฺยาณวาโจ    โหติ   ฯเปฯ   โน   จ
สนฺทสฺสโก   โหติ  ฯเปฯ  สพฺรหฺมจารีนํ  ฯ  อิเมหิ  โข  อาวุโส  ทฺวีหิ
ธมฺเมหิ สมนฺนาคโต ภิกฺขุ อลํ อตฺตโน โน ปเรสํ ฯ
     [๑๘๒]  ๙๒  ทฺวีหาวุโส  ธมฺเมหิ  สมนฺนาคโต ภิกฺขุ อลํ ปเรสํ โน
อตฺตโน  ฯ  กตเมหิ ทฺวีหิ ฯ อิธาวุโส ภิกฺขุ น เหว โข ขิปฺปนิสนฺติ จ โหติ
กุสเลสุ  ธมฺเมสุ  โน  จ  สุตานํ  ธมฺมานํ  ธารกชาติโก  โหติ  โน  จ
ธตานํ   ธมฺมานํ   อตฺถูปปริกฺขี  โหติ  โน  จ  อตฺถมญฺญาย  ธมฺมมญฺญาย
ธมฺมานุธมฺมปฏิปนฺโน   โหติ   กลฺยาณวาโจ   จ  โหติ  กลฺยาณวากฺกรโณ
โปริยา      วาจาย      สมนฺนาคโต     วิสฺสฏฺฐาย     อเนลคฬาย
