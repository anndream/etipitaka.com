โลกสฺส   ฯ   อิเม   โข  ภิกฺขเว  สตฺต  ปุคฺคลา  อาหุเนยฺยา  ฯเปฯ
อนุตฺตรํ ปุญฺญกฺเขตฺตํ โลกสฺสาติ ฯ
     [๑๘]   สตฺติมานิ   ภิกฺขเว  นิทฺทสวตฺถูนิ  ฯ  กตมานิ  สตฺต  อิธ
ภิกฺขเว  ภิกฺขุ  สิกฺขาสมาทาเน ติพฺพจฺฉนฺโท โหติ อายตึ จ สิกฺขาสมาทาเน
อธิคตเปโม    ๑    ธมฺมนิสนฺติยา   ติพฺพจฺฉนฺโท   โหติ   อายตึ   จ
ธมฺมนิสนฺติยา   อธิคตเปโม   อิจฺฉาวินเย  ติพฺพจฺฉนฺโท  โหติ  อายตึ  จ
อิจฺฉาวินเย   อธิคตเปโม   ปฏิสลฺลาเน   ติพฺพจฺฉนฺโท  โหติ  อายตึ  จ
ปฏิสลฺลาเน   อธิคตเปโม   วิริยารมฺเภ   ติพฺพจฺฉนฺโท  โหติ  อายตึ  จ
วิริยารมฺเภ   อธิคตเปโม   สติเนปกฺเก   ติพฺพจฺฉนฺโท  โหติ  อายตึ  จ
สติเนปกฺเก   อธิคตเปโม   ทิฏฺฐิปฏิเวเธ  ติพฺพจฺฉนฺโท  โหติ  อายตึ  จ
ทิฏฺฐิปฏิเวเธ อธิคตเปโม ฯ อิมานิ โข ภิกฺขเว สตฺต นิทฺทสวตฺถูนีติ ฯ
                    อนุสยวคฺโค ทุติโย ฯ
                        ตสฺสุทฺทานํ
         เทฺว อนุสยา กุลํ           ปุคฺคลํ อุทกูปมํ
         อนิจฺจา ทุกฺขา ๒ อนตฺตา จ  นิพฺพานํ นิทฺทสวตฺถูนีติ ๓  ฯ
                   ____________________
                   วชฺชีวคฺโค ๔ ตติโย
     [๑๙]  เอกํ  สมยํ  ภควา  เวสาลิยํ  วิหรติ สารนฺทเท เจติเย ฯ
อถโข   สมฺพหุลา   ลิจฺฉวี   เยน   ภควา  เตนุปสงฺกมึสุ  อุปสงฺกมิตฺวา
ภควนฺตํ   อภิวาเทตฺวา   เอกมนฺตํ  นิสีทึสุ  เอกมนฺตํ  นิสินฺเน  โข  เต
#๑ ม. อวิคตเปโม ฯ เอวมุปริปิ ฯ   ๒ ม. อนิจฺจํ ทุกฺขํ ฯ  ๓ ม. นิทฺทสวตฺถุ จาติ ฯ
#๔ ม. วชฺชีสตฺตกวคฺโค ฯ
