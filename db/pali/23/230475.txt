     ปุน    จปรํ   อาวุโส   ภิกฺขุ   สพฺพโส   เนวสญฺญานาสญฺญายตนํ
สมติกฺกมฺม    สญฺญาเวทยิตนิโรธํ    อุปสมฺปชฺช    วิหรติ    ปญฺญายปสฺส
ทิสฺวา    อาสวา    ปริกฺขีณา   โหนฺติ   เอตฺตาวตาปิ   โข   อาวุโส
สนฺทิฏฺฐิโก ธมฺโม วุตฺโต ภควตา นิปฺปริยาเยนาติ ฯ
     [๒๕๑]  ๔๗  สนฺทิฏฺฐิกํ  นิพฺพานํ สนฺทิฏฺฐิกํ นิพฺพานนฺติ อาวุโส วุจฺจติ
กิตฺตาวตา นุ โข อาวุโส สนฺทิฏฺฐิกํ นิพฺพานํ วุตฺตํ ภควตาติ ฯ
     อิธาวุโส  ภิกฺขุ  วิวิจฺเจว  กาเมหิ  ฯเปฯ  ปฐมชฺฌานํ  อุปสมฺปชฺช
วิหรติ   เอตฺตาวตาปิ   โข  อาวุโส  สนฺทิฏฺฐิกํ  นิพฺพานํ  วุตฺตํ  ภควตา
ปริยาเยน ฯเปฯ
     ปุน    จปรํ   อาวุโส   ภิกฺขุ   สพฺพโส   เนวสญฺญานาสญฺญายตนํ
สมติกฺกมฺม    สญฺญาเวทยิตนิโรธํ    อุปสมฺปชฺช    วิหรติ    ปญฺญายปสฺส
ทิสฺวา  อาสวา  ปริกฺขีณา  โหนฺติ  เอตฺตาวตาปิ  โข  อาวุโส  สนฺทิฏฺฐิกํ
นิพฺพานํ วุตฺตํ ภควตา นิปฺปริยาเยนาติ ฯ
     [๒๕๒] ๔๘ นิพฺพานํ นิพฺพานนฺติ อาวุโส วุจฺจติ ฯเปฯ
     [๒๕๓] ๔๙ ปรินิพฺพานํ ปรินิพฺพานนฺติ ฯเปฯ
     [๒๕๔] ๕๐ ตทงฺคนิพฺพานํ ตทงฺคนิพฺพานนฺติ อาวุโส วุจฺจติ ฯเปฯ
     [๒๕๕]  ๕๑  ทิฏฺฐธมฺมนิพฺพานํ  ทิฏฺฐธมฺมนิพฺพานนฺติ  อาวุโส  วุจฺจติ
กิตฺตาวตา นุ โข อาวุโส ทิฏฺฐธมฺมนิพฺพานํ วุตฺตํ ภควตาติ ฯ
     อิธาวุโส  ภิกฺขุ  วิวิจฺเจว  กาเมหิ  ฯเปฯ  ปฐมชฺฌานํ  อุปสมฺปชฺช
วิหรติ   เอตฺตาวตาปิ   โข   อาวุโส   ทิฏฺฐธมฺมนิพฺพานํ  วุตฺตํ  ภควตา
