อปริหานิยา   ธมฺมา   ภิกฺขูสุ  ฐสฺสนฺติ  อิเมสุ  จ  สตฺตสุ  อปริหานิเยสุ
ธมฺเมสุ   ภิกฺขู   สนฺทิสฺสิสฺสนฺติ   วุฑฺฒิเยว   ภิกฺขเว  ภิกฺขูนํ  ปาฏิกงฺขา
โน ปริหานีติ ฯ
     [๒๔]  สตฺต  โว  ภิกฺขเว  อปริหานิเย  ธมฺเม  เทเสสฺสามิ ฯปฯ
กตเม   จ   ภิกฺขเว   สตฺต   อปริหานิยา  ธมฺมา  ยาวกีวญฺจ  ภิกฺขเว
ภิกฺขู  สติสมฺโพชฺฌงฺคํ  ภาเวสฺสนฺติ  วุฑฺฒิเยว  ภิกฺขเว  ภิกฺขูนํ  ปาฏิกงฺขา
โน   ปริหานิ   ฯ   ยาวกีวญฺจ   ภิกฺขเว   ภิกฺขู   ธมฺมวิจยสมฺโพชฺฌงฺคํ
ภาเวสฺสนฺติ    ฯเปฯ    วิริยสมฺโพชฺฌงฺคํ   ภาเวสฺสนฺติ   ปีติสมฺโพชฺฌงฺคํ
ภาเวสฺสนฺติ     ปสฺสทฺธิสมฺโพชฺฌงฺคํ     ภาเวสฺสนฺติ    สมาธิสมฺโพชฺฌงฺคํ
ภาเวสฺสนฺติ    อุเปกฺขาสมฺโพชฺฌงฺคํ    ภาเวสฺสนฺติ   วุฑฺฒิเยว   ภิกฺขเว
ภิกฺขูนํ   ปาฏิกงฺขา   โน  ปริหานิ  ฯ  ยาวกีวญฺจ  ภิกฺขเว  อิเม  สตฺต
อปริหานิยา   ธมฺมา   ภิกฺขูสุ  ฐสฺสนฺติ  อิเมสุ  จ  สตฺตสุ  อปริหานิเยสุ
ธมฺเมสุ   ภิกฺขู   สนฺทิสฺสิสฺสนฺติ   วุฑฺฒิเยว   ภิกฺขเว  ภิกฺขูนํ  ปาฏิกงฺขา
โน ปริหานีติ ฯ
     [๒๕]  สตฺต  โว  ภิกฺขเว  อปริหานิเย  ธมฺเม เทเสสฺสามิ ฯเปฯ
กตเม   จ   ภิกฺขเว   สตฺต   อปริหานิยา  ธมฺมา  ยาวกีวญฺจ  ภิกฺขเว
ภิกฺขู   อนิจฺจสญฺญํ   ภาเวสฺสนฺติ   วุฑฺฒิเยว  ภิกฺขเว  ภิกฺขูนํ  ปาฏิกงฺขา
โน     ปริหานิ    ฯ    ยาวกีวญฺจ    ภิกฺขเว    ภิกฺขู    อนตฺตสญฺญํ
ภาเวสฺสนฺติ   ฯเปฯ   อสุภสญฺญํ   ภาเวสฺสนฺติ  อาทีนวสญฺญํ  ภาเวสฺสนฺติ
ปหานสญฺญํ     ภาเวสฺสนฺติ     วิราคสญฺญํ    ภาเวสฺสนฺติ    นิโรธสญฺญํ
