     จตูหิ  โข  วิสาเข  ธมฺเมหิ  สมนฺนาคโต มาตุคาโม ปรโลกวิชยาย
ปฏิปนฺโน  โหติ  ปรสฺส  โลโก  อารทฺโธ  โหติ  ฯ  กตเมหิ  จตูหิ  อิธ
วิสาเข  มาตุคาโม  สทฺธาสมฺปนฺโน  โหติ  สีลสมฺปนฺโน โหติ จาคสมฺปนฺโน
โหติ ปญฺญาสมฺปนฺโน โหติ ฯ
     กถญฺจ    วิสาเข    มาตุคาโม    สทฺธาสมฺปนฺโน    โหติ   อิธ
วิสาเข  มาตุคาโม  สทฺโธ  โหติ  สทฺทหติ  ตถาคตสฺส  โพธึ  อิติปิ  โส
ภควา    อรหํ   สมฺมาสมฺพุทฺโธ   วิชฺชาจรณสมฺปนฺโน   สุคโต   โลกวิทู
อนุตฺตโร   ปุริสทมฺมสารถิ   สตฺถา  เทวมนุสฺสานํ  พุทฺโธ  ภควาติ  เอวํ
โข วิสาเข มาตุคาโม สทฺธาสมฺปนฺโน โหติ ฯ
     กถญฺจ  วิสาเข  มาตุคาโม สีลสมฺปนฺโน โหติ อิธ วิสาเข มาตุคาโม
ปาณาติปาตา    ปฏิวิรโต    โหติ   ฯเปฯ   สุราเมรยมชฺชปมาทฏฺฐานา
ปฏิวิรโต โหติ เอวํ โข วิสาเข มาตุคาโม สีลสมฺปนฺโน โหติ ฯ
     กถญฺจ   วิสาเข   มาตุคาโม   จาคสมฺปนฺโน  โหติ  อิธ  วิสาเข
มาตุคาโม   วิคตมลมจฺเฉเรน   เจตสา   อคารํ   อชฺฌาวสติ  มุตฺตจาคี
ปยตปาณี    โวสฺสคฺครตา    ยาจโยคา   ทานสํวิภาครตา   เอวํ   โข
วิสาเข มาตุคาโม จาคสมฺปนฺโน โหติ ฯ
     กถญฺจ    วิสาเข    มาตุคาโม    ปญฺญาสมฺปนฺโน    โหติ   อิธ
วิสาเข    มาตุตาโม    ปญฺญวา    โหติ    อุทยตฺถคามินิยา   ปญฺญาย
สมนฺนาคโต   อริยาย   นิพฺเพธิกาย   สมฺมาทุกฺขกฺขยคามินิยา  เอวํ  โขำ
วิสาเข   มาตุคาโม   ปญฺญาสมฺปนฺโน   โหติ   ฯ  อิเมหิ  โข  วิสาเข
