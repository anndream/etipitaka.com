วุจฺจตาวุโส  ภิกฺขุ  อิจฺโฉ  วิหรติ  ลาภาย  น อุฏฺฐหติ น ฆฏติ น วายมติ
ลาภาย  ลาภี  จ  น  จ  มที  น  จ  ปมาที  อจฺจุโต  จ  สทฺธมฺมา ฯ
อิเม โข อาวุโส อฏฺฐ ปุคฺคลา สนฺโต สํวิชฺชมานา โลกสฺมินฺติ ฯ
     [๑๗๕]  ๘๕  ตตฺร  โข อายสฺมา สารีปุตฺโต ภิกฺขู อามนฺเตสิ ฯเปฯ
ฉหาวุโส   ธมฺเมหิ   สมนฺนาคโต   ภิกฺขุ  อลํ  อตฺตโน  อลํ  ปเรสํ  ฯ
กตเมหิ  ฉหิ  ฯ  อิธาวุโส  ภิกฺขุ  ขิปฺปนิสนฺติ  จ  โหติ  กุสเลสุ ธมฺเมสุ
สุตานญฺจ  ธมฺมานํ  ธารกชาติโก  โหติ  ธตานญฺจ ธมฺมานํ อตฺถูปปริกฺขี ๑
โหติ      อตฺถมญฺญาย     ธมฺมมญฺญาย     ธมฺมานุธมฺมปฏิปนฺโน     จ
โหติ   กลฺยาณวาโจ   จ   โหติ   กลฺยาณวากฺกรโณ   โปริยา  วาจาย
สมนฺนาคโต   วิสฺสฏฺฐาย   อเนลคฬาย  อตฺถสฺส  วิญฺญาปนิยา  สนฺทสฺสโก
จ  โหติ  สมาทปโก  สมุตฺเตชโก  สมฺปหํสโก  สพฺรหฺมจารีนํ ฯ อิเมหิ โข
อาวุโส ฉหิ ธมฺเมหิ สมนฺนาคโต ภิกฺขุ อลํ อตฺตโน อลํ ปเรสํ ฯ
     [๑๗๖]  ๘๖  ปญฺจหาวุโส ธมฺเมหิ สมนฺนาคโต ภิกฺขุ อลํ อตฺตโน อลํ
ปเรสํ  ฯ  กตเมหิ  ปญฺจหิ  ฯ  อิธาวุโส  ภิกฺขุ  น  เหว โข ขิปฺปนิสนฺติ
จ   โหติ   กุสเลสุ   ธมฺเมสุ   สุตานญฺจ  ธมฺมานํ  ธารกชาติโก  โหติ
ธตานญฺจ    ธมฺมานํ    อตฺถูปปริกฺขี   โหติ   อตฺถมญฺญาย   ธมฺมมญฺญาย
ธมฺมานุธมฺมปฏิปนฺโน    จ    โหติ   กลฺยาณวาโจ   จ   โหติ   ฯเปฯ
สนฺทสฺสโก   จ   โหติ   ฯเปฯ  สพฺรหฺมจารีนํ  ฯ  อิเมหิ  โข  อาวุโส
ปญฺจหิ ธมฺเมหิ สมนฺนาคโต ภิกฺขุ อลํ อตฺตโน อลํ ปเรสํ ฯ
     [๑๗๗]  ๘๗  จตูหาวุโส  ธมฺเมหิ สมนฺนาคโต ภิกฺขุ อลํ อตฺตโน โน
#๑ ม. อตฺถูปปริกฺขิตา ฯ เอวมุปริปิ ฯ
