เอตฺตาวตาปิ โข อาวุโส กายสกฺขิ วุตฺโต ภควตา ปริยาเยน ฯ
     ปุน   จปรํ   อาวุโส   ภิกฺขุ   วิตกฺกวิจารานํ   วูปสมา   ฯเปฯ
ทุติยชฺฌานํ   ฯเปฯ   ตติยชฺฌานํ  ฯเปฯ  จตุตฺถชฺฌานํ  อุปสมฺปชฺช  วิหรติ
ยถา   ยถา   จ   ตทายตนํ  ตถา  ตถา  นํ  กาเยน  ผุสิตฺวา  วิหรติ
เอตฺตาวตาปิ โข อาวุโส กายสกฺขิ วุตฺโต ภควตา ปริยาเยน ฯ
     ปุน   จปรํ   อาวุโส   ภิกฺขุ   สพฺพโส   รูปสญฺญานํ   สมติกฺกมา
ปฏิฆสญฺญานํ     อตฺถงฺคมา    นานตฺตสญฺญานํ    อมนสิการา    อนนฺโต
อากาโสติ   อากาสานญฺจายตนํ   อุปสมฺปชฺช   วิหรติ   ยถา   ยถา  จ
ตทายตนํ   ตถา  ตถา  นํ  กาเยน  ผุสิตฺวา  วิหรติ  เอตฺตาวตาปิ  โข
อาวุโส กายสกฺขิ วุตฺโต ภควตา ปริยาเยน ฯเปฯ
     ปุน    จปรํ   อาวุโส   ภิกฺขุ   สพฺพโส   เนวสญฺญานาสญฺญายตนํ
สมติกฺกมฺม    สญฺญาเวทยิตนิโรธํ    อุปสมฺปชฺช    วิหรติ    ปญฺญายปสฺส
ทิสฺวา   อาสวา   ปริกฺขีณา   โหนฺติ   ยถา  ยถา  จ  ตทายตนํ  ตถา
ตถา  นํ  กาเยน  ผุสิตฺวา  วิหรติ  เอตฺตาวตาปิ  โข  อาวุโส กายสกฺขิ
วุตฺโต ภควตา นิปฺปริยาเยนาติ ฯ
     [๒๔๘]   ๔๔   ปญฺญาวิมุตฺโต   ปญฺญาวิมุตฺโตติ   อาวุโส   วุจฺจติ
กิตฺตาวตา นุ โข อาวุโส ปญฺญาวิมุตฺโต วุตฺโต ภควตาติ ฯ
     อิธาวุโส  ภิกฺขุ  วิวิจฺเจว  กาเมหิ  ฯเปฯ  ปฐมชฺฌานํ  อุปสมฺปชฺช
วิหรติ   ปญฺญาย   ปน   ๑   ปชานาติ   เอตฺตาวตาปิ   โข  อาวุโส
ปญฺญาวิมุตฺโต วุตฺโต ภควตา ปริยาเยน ฯเปฯ
#๑ ม. จ นํ ฯ เอวมุปริปิ ฯ
