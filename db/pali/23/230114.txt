โหติ   ฯเปฯ   อนุตฺตรํ   ปุญฺญกฺเขตฺตํ   โลกสฺส   ฯ   กตเมหิ  สตฺตหิ
อิธ   ภิกฺขเว   ภิกฺขุ   ธมฺมญฺญู   จ   โหติ   อตฺถญฺญู  จ  อตฺตญฺญู  จ
มตฺตญฺญู   จ   กาลญฺญู   จ   ปริสญฺญู   จ   ปุคฺคลปโรปรญฺญู   จ   ฯ
กถญฺจ   ภิกฺขเว   ภิกฺขุ   ธมฺมญฺญู   โหติ   อิธ   ภิกฺขเว  ภิกฺขุ  ธมฺมํ
ชานาติ   สุตฺตํ   เคยฺยํ   เวยฺยากรณํ   คาถํ  อุทานํ  อิติวุตฺตกํ  ชาตกํ
อพฺภุตธมฺมํ   เวทลฺลํ   โน   เจ  ภิกฺขเว  ภิกฺขุ  ธมฺมํ  ชาเนยฺย  สุตฺตํ
...   เวทลฺลํ   นยิธ   ธมฺมญฺญูติ   วุจฺเจยฺย  ยสฺมา  จ  โข  ภิกฺขเว
ภิกฺขุ   ธมฺมํ   ชานาติ   สุตฺตํ  ...  เวทลฺลํ  ตสฺมา  ธมฺมญฺญูติ  วุจฺจติ
อิติ   ธมฺมญฺญู   ฯ   อตฺถญฺญู   จ   กถํ   โหติ   อิธ   ภิกฺขเว  ภิกฺขุ
ตสฺส   ตสฺเสว   ภาสิตสฺส   อตฺถํ   ชานาติ   อยํ   อิมสฺส   ภาสิตสฺส
อตฺโถ   อยํ   อิมสฺส   ภาสิตสฺส   อตฺโถติ   โน   เจ  ภิกฺขเว  ภิกฺขุ
ตสฺส   ตสฺเสว   ภาสิตสฺส   อตฺถํ   ชาเนยฺย   อยํ   อิมสฺส  ภาสิตสฺส
อตฺโถ   อยํ   อิมสฺส   ภาสิตสฺส   อตฺโถติ   นยิธ  อตฺถญฺญูติ  วุจฺเจยฺย
ยสฺมา  จ  โข  ภิกฺขเว  ภิกฺขุ  ตสฺส  ตสฺเสว  ภาสิตสฺส  อตฺถํ  ชานาติ
อยํ   อิมสฺส   ภาสิตสฺส  อตฺโถ  อยํ  อิมสฺส  ภาสิตสฺส  อตฺโถติ  ตสฺมา
อตฺถญฺญูติ   วุจฺจติ   อิติ   ธมฺมญฺญู   อตฺถญฺญู   ฯ   อตฺตญฺญู   จ   กถํ
โหติ   อิธ   ภิกฺขเว   ภิกฺขุ   อตฺตานํ   ชานาติ  เอตฺตโกมฺหิ  สทฺธาย
สีเลน  สุเตน  จาเคน  ปญฺญาย  ปฏิภาเณนาติ  โน  เจ  ภิกฺขเว  ภิกฺขุ
อตฺตานํ   ชาเนยฺย   เอตฺตโกมฺหิ   สทฺธาย   สีเลน   สุเตน   จาเคน
ปญฺญาย    ปฏิภาเณนาติ    นยิธ    อตฺตญฺญูติ   วุจฺเจยฺย   ยสฺมา   จ
