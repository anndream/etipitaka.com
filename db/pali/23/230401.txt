ปสวติ    อสุจิเยว    ปสวติ    ทุคฺคนฺธํเยว    ปสวติ    เชคุจฺฉิยํเยว
ปสวติ ตสฺมาติห ภิกฺขเว อิมสฺมึ กาเย นิพฺพินฺทถาติ ฯ
     [๒๒๐]  ๑๖  นวยิมา  ภิกฺขเว  สญฺญา  ภาวิตา พหุลีกตา มหปฺผลา
โหนฺติ  มหานิสํสา  อมโตคธา  อมตปริโยสานา  ฯ  กตมา นว อสุภสญฺญา
มรณสญฺญา   อาหาเร   ปฏิกฺกูลสญฺญา   สพฺพโลเก   อนภิรตสญฺญา   ๑
อนิจฺจสญฺญา   อนิจฺเจ   ทุกฺขสญฺญา   ทุกฺเข   อนตฺตสญฺญา   ปหานสญฺญา
วิราคสญฺญา   ฯ   อิมา   โข  ภิกฺขเว  นว  สญฺญา  ภาวิตา  พหุลีกตา
มหปฺผลา โหนฺติ มหานิสํสา อมโตคธา อมตปริโยสานาติ ฯ
     [๒๒๑]  ๑๗  นวหิ  ภิกฺขเว  องฺเคหิ  สมนฺนาคตํ  กุลํ อนุปคนฺตฺวา
วา   นาลํ   อุปคนฺตุํ   อุปคนฺตฺวา   วา   นาลํ   นิสีทิตุํ   ฯ  กตเมหิ
นวหิ   น   มนาเปน   ปจฺจุฏฺเฐนฺติ   น   มนาเปน   อภิวาเทนฺติ   น
มนาเปน    อาสนํ    เทนฺติ    สนฺตมสฺส   ปริคูหนฺติ   พหุกมฺหิ   โถกํ
เทนฺติ    ปณีตมฺหิ    ลูขํ   เทนฺติ   อสกฺกจฺจํ   เทนฺติ   โน   สกฺกจฺจํ
น   อุปนิสีทนฺติ  ธมฺมสฺสวนาย  ภาสิตมสฺส  น  รมิสฺสนฺติ  ๒  ฯ  อิเมหิ
โข  ภิกฺขเว  นวหงฺเคหิ  สมนฺนาคตํ  กุลํ  อนุปคนฺตฺวา  วา นาลํ อุปคนฺตุํ
อุปคนฺตฺวา วา นาลํ นิสีทิตุํ ฯ
     นวหิ   ภิกฺขเว   องฺเคหิ  สมนฺนาคตํ  กุลํ  อนุปคนฺตฺวา  วา  อลํ
อุปคนฺตุํ   อุปคนฺตฺวา   วา   อลํ   นิสีทิตุํ  ฯ  กตเมหิ  นวหิ  มนาเปน
ปจฺจุฏฺเฐนฺติ    มนาเปน    อภิวาเทนฺติ    มนาเปน    อาสนํ   เทนฺติ
#๑ ม. อนภิรติสญฺญา ฯ    ๒  ม. สุสฺสูสนฺติ ฯ
สนฺตมสฺส     น    ปริคูหนฺติ    พหุกมฺหิ    พหุกํ    เทนฺติ    ปณีตมฺหิ
