พฺราหฺมโณ   อโหสึ   อหํ   ตํ  ทานํ  อทาสึ  มหาทานํ  ตสฺมึ  โข  ปน
คหปติ   ทาเน   น   โกจิ   ทกฺขิเณยฺโย  อโหสิ  น  ตํ  โกจิ  ทกฺขิณํ
วิโสเธติ   ยํ   คหปติ   เวลาโม   พฺราหฺมโณ  ทานํ  อทาสิ  มหาทานํ
โย    เจกํ   ทิฏฺฐิสมฺปนฺนํ   โภเชยฺย   อิทํ   ตโต   มหปฺผลตรํ   โย
จ  สตํ  ทิฏฺฐิสมฺปนฺนานํ  โภเชยฺย  โย  เจกํ  สกทาคามึ โภเชยฺย ฯเปฯ
โย   จ   สตํ   สกทาคามีนํ  โภเชยฺย  โย  เจกํ  อนาคามึ  โภเชยฺย
โย   จ  สตํ  อนาคามีนํ  โภเชยฺย  โย  เจกํ  อรหนฺตํ  โภเชยฺย  โย
จ   สตํ   อรหนฺตานํ  โภเชยฺย  โย  เจกํ  ปจฺเจกพุทฺธํ  โภเชยฺย  โย
จ  สตํ  ปจฺเจกพุทฺธานํ  โภเชยฺย  โย  จ  ตถาคตํ อรหนฺตํ สมฺมาสมฺพุทฺธํ
โภเชยฺย     โย    จ    พุทฺธปฺปมุขํ    ภิกฺขุสงฺฆํ    โภเชยฺย    โย
จ   จาตุทฺทิสํ  สงฺฆํ  อุทฺทิสฺส  วิหารํ  การาเปยฺย  โย  จ  ปสนฺนจิตฺโต
พุทฺธญฺจ   ธมฺมญฺจ   สงฺฆญฺจ   สรณํ   คจฺเฉยฺย   โย   จ  ปสนฺนจิตฺโต
สิกฺขาปทานิ   สมาทิเยยฺย   ปาณาติปาตา   เวรมณี   ๑  อทินฺนาทานา
เวรมณี    กาเมสุ    มิจฺฉาจารา    เวรมณี    มุสาวาทา    เวรมณี
สุราเมรยมชฺชปมาทฏฺฐานา  เวรมณี  โย  จ  อนฺตมโส คทฺทูหนมตฺตมฺปิ ๒
เมตฺตจิตฺตํ      ภาเวยฺย      อิทํ     ตโต     มหปฺผลตรํ     ยญฺจ
คหปติ   เวลาโม   พฺราหฺมโณ   ทานํ   อทาสิ   มหาทานํ   โย  เจกํ
ทิฏฺฐิสมฺปนฺนํ    โภเชยฺย    โย   จ   สตํ   ทิฏฺฐิสมฺปนฺนานํ   โภเชยฺย
โย   เจกํ   สกทาคามึ  โภเชยฺย  โย  จ  สตํ  สกทาคามีนํ  โภเชยฺย
#๑ ม. เวรมณึ ฯ เอวมุปริปิ ฯ  ๒ สี. คนฺธูหนมตฺตมฺปิ ฯ ม. คนฺโธหนมตฺตมฺปิ ฯ
#เอวมุปริปิ ฯ
