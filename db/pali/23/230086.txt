อภิวาเทตฺวา   เอกมนฺตํ   นิสีทิ   เอกมนฺตํ   นิสินฺโน   โข   อายสฺมา
กิมิโล   ภควนฺตํ   เอตทโวจ  โก  นุ  โข  ภนฺเต  เหตุ  โก  ปจฺจโย
เยน   ตถาคเต   ปรินิพฺพุเต  สทฺธมฺโม  น  จิรฏฺฐิติโก  โหตีติ  ฯ  อิธ
กิมิล   ตถาคเต   ปรินิพฺพุเต   ภิกฺขู   ภิกฺขุนิโย  อุปาสกา  อุปาสิกาโย
สตฺถริ   อคารวา   วิหรนฺติ   อปฺปติสฺสา   ธมฺเม   อคารวา   วิหรนฺติ
อปฺปติสฺสา   สงฺเฆ   อคารวา   วิหรนฺติ  อปฺปติสฺสา  สิกฺขาย  อคารวา
วิหรนฺติ    อปฺปติสฺสา    สมาธิสฺมึ    อคารวา    วิหรนฺติ   อปฺปติสฺสา
อปฺปมาเท    อคารวา   วิหรนฺติ   อปฺปติสฺสา   ปฏิสนฺถาเร   อคารวา
วิหรนฺติ   อปฺปติสฺสา   อยํ   โข   กิมิล   เหตุ   อยํ   ปจฺจโย  เยน
ตถาคเต   ปรินิพฺพุเต   สทฺธมฺโม   น  จิรฏฺฐิติโก  โหตีติ  ฯ  โก  ปน
ภนฺเต   เหตุ   โก   ปจฺจโย   เยน   ตถาคเต  ปรินิพฺพุเต  สทฺธมฺโม
จิรฏฺฐิติโก  โหตีติ  ฯ  อิธ  กิมิล  ตถาคเต  ปรินิพฺพุเต  ภิกฺขู  ภิกฺขุนิโย
อุปาสกา   อุปาสิกาโย   สตฺถริ   สคารวา  วิหรนฺติ  สปฺปติสฺสา  ธมฺเม
สคารวา   วิหรนฺติ   สปฺปติสฺสา   สงฺเฆ  สคารวา  วิหรนฺติ  สปฺปติสฺสา
สิกฺขาย   สคารวา   วิหรนฺติ   สปฺปติสฺสา  สมาธิสฺมึ  สคารวา  วิหรนฺติ
สปฺปติสฺสา   อปฺปมาเท   สคารวา   วิหรนฺติ   สปฺปติสฺสา   ปฏิสนฺถาเร
สคารวา   วิหรนฺติ   สปฺปติสฺสา   อยํ   โข  กิมิล  เหตุ  อยํ  ปจฺจโย
เยน ตถาคเต ปรินิพฺพุเต สทฺธมฺโม จิรฏฺฐิติโก โหตีติ ฯ
     [๕๗]   สตฺตหิ   ภิกฺขเว  ธมฺเมหิ  สมนฺนาคโต  ภิกฺขุ  นจิรสฺเสว
อาสวานํ   ขยา   ฯเปฯ  สจฺฉิกตฺวา  อุปสมฺปชฺช  วิหเรยฺย  ฯ  กตเมหิ
