สมเณหิ   พฺราหฺมเณหิ   วิญฺญูหิ   อยํ   ภิกฺขเว   จตุตฺโถ  ปุญฺญาภิสนฺโท
กุสลาภิสนฺโท    สุขสฺสาหาโร   โสวคฺคิโก   สุขวิปาโก   สคฺคสํวตฺตนิโก
อิฏฺฐาย    กนฺตาย    มนาปาย   หิตาย   สุขาย   สํวตฺตติ   ฯ   ปุน
จปรํ  ภิกฺขเว  อริยสาวโก  อทินฺนาทานํ  ปหาย  อทินฺนาทานา  ปฏิวิรโต
โหติ  ฯเปฯ  กาเมสุ  มิจฺฉาจารํ  ปหาย  กาเมสุ  มิจฺฉาจารา ปฏิวิรโต
โหติ   ฯเปฯ   มุสาวาทํ   ปหาย   มุสาวาทา  ปฏิวิรโต  โหติ  ฯเปฯ
สุราเมรยมชฺชปมาทฏฺฐานํ   ปหาย   สุราเมรยมชฺชปมาทฏฺฐานา  ปฏิวิรโต
โหติ    สุราเมรยมชฺชปมาทฏฺฐานา    ปฏิวิรโต   ภิกฺขเว   อริยสาวโก
อปริมาณานํ   สตฺตานํ   อภยํ   เทติ   อเวรํ   เทติ  อพฺยาปชฺฌํ  เทติ
อปริมาณานํ   สตฺตานํ   อภยํ  ทตฺวา  อเวรํ  ทตฺวา  อพฺยาปชฺฌํ  ทตฺวา
อปริมาณสฺส    อภยสฺส   อเวรสฺส   อพฺยาปชฺฌสฺส   ภาคี   โหติ   อิทํ
ภิกฺขเว   ปญฺจมํ   ทานํ   มหาทานํ   อคฺคญฺญํ  รตฺตญฺญํ  วํสญฺญํ  โปราณํ
อสงฺกิณฺณํ    อสงฺกิณฺณปุพฺพํ   น   สงฺกิยติ   น   สงฺกิยิสฺสติ   อปฺปฏิกุฏฺฐํ
สมเณหิ  พฺราหฺมเณหิ  วิญฺญูหิ  อยํ  [๑]  ภิกฺขเว  อฏฺฐโม ปุญฺญาภิสนฺโท
กุสลาภิสนฺโท    สุขสฺสาหาโร   โสวคฺคิโก   สุขวิปาโก   สคฺคสํวตฺตนิโก
อิฏฺฐาย    กนฺตาย   มนาปาย   หิตาย   สุขาย   สํวตฺตติ   ฯ   อิเม
โข  ภิกฺขเว  อฏฺฐ  ปุญฺญาภิสนฺทา  กุสลาภิสนฺทา  สุขสฺสาหารา โสวคฺคิกา
สุขวิปากา   สคฺคสํวตฺตนิกา   อิฏฺฐาย  กนฺตาย  มนาปาย  หิตาย  สุขาย
สํวตฺตนฺตีติ ฯ
     [๑๓๐]  ๔๐  ปาณาติปาโต  ภิกฺขเว  อาเสวิโต  ภาวิโต พหุลีกโต
#๑ ม. โข ฯ
