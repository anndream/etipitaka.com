อธิวจนํ คพฺโภติ ภิกฺขเว กามานเมตํ อธิวจนํ ฯ
     กสฺมา   จ   ภิกฺขเว   ภยนฺติ   กามานเมตํ  อธิวจนํ  ยสฺมา  จ
กามราครตฺตายํ   ภิกฺขเว   ฉนฺทราควินิพทฺโธ   ทิฏฺฐธมฺมิกาปิ   ภยา  น
ปริมุจฺจติ    สมฺปรายิกาปิ    ภยา    น    ปริมุจฺจติ   ตสฺมา   ภยนฺติ
กามานเมตํ   อธิวจนํ   กสฺมา   จ   ภิกฺขเว  ทุกฺขนฺติ  ฯเปฯ  โรโคติ
คณฺโฑติ สลฺลนฺติ สงฺโคติ ปงฺโกติ ฯ
     กสฺมา   จ   ภิกฺขเว   คพฺโภติ  กามานเมตํ  อธิวจนํ  ยสฺมา  จ
กามราครตฺตายํ   ภิกฺขเว   ฉนฺทราควินิพทฺโธ   ทิฏฺฐธมฺมิกาปิ  คพฺภา  น
ปริมุจฺจติ    สมฺปรายิกาปิ    คพฺภา   น   ปริมุจฺจติ   ตสฺมา   คพฺโภติ
กามานเมตํ อธิวจนนฺติ ๑ ฯ
         ภยํ ทุกฺขญฺจ โรโค จ      คณฺโฑ สลฺลญฺจ สงฺโค จ
         ปงฺโก คพฺโภ จ อุภยํ
         เอเต กามา ปวุจฺจนฺติ     ยตฺถ สตฺโต ปุถุชฺชโน
         โอติณฺโณ สาตรูเปน       ปุน คพฺภาย คจฺฉติ
         ยโต จ ภิกฺขุ อาตาปี      สมฺปชญฺญํ น ริญฺจติ
         โส อิมํ ปลิปถํ ทุคฺคํ       อติกฺกมฺม ตถาวิโธ
         ปชํ ชาติชรูเปตํ          ผนฺทมานํ อเวกฺขตีติ ฯ
     [๑๔๗]   ๕๗   อฏฺฐหิ   ภิกฺขเว   ธมฺเมหิ   สมนฺนาคโต   ภิกฺขุ
อาหุเนยฺโย   โหติ   ปาหุเนยฺโย   ทกฺขิเณยฺโย   อญฺชลิกรณีโย  อนุตฺตรํ
ปุญฺญกฺเขตฺตํ   โลกสฺส   ฯ  กตเมหิ  อฏฺฐหิ  อิธ  ภิกฺขเว  ภิกฺขุ  สีลวา
#๑ ม. อิติสทฺโท นตฺถิ ฯ
