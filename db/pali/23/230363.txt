		สุตฺตนฺตปิฏเก องฺคุตฺตรนิกายสฺส
				  นวกนิปาโต
				  __________
	นโม ตสฺส ภควโต อรหโต สมฺมาสมฺพุทฺธสฺส ฯ
				   ปณฺณาสโก
			      สมฺโพธวคฺโค ปฐโมท
     [๒๐๕]  ๑  เอวมฺเม  สุตํ  ฯ  เอกํ  สมยํ ภควา สาวตฺถิยํ วิหรติ
เชตวเน  อนาถปิณฺฑิกสฺส  อาราเม  ฯ  ตตฺร  โข ภควา ภิกฺขู อามนฺเตสิ
ภิกฺขโวติ   ฯ   ภทนฺเตติ   เต   ภิกฺขู  ภควโต  ปจฺจสฺโสสุํ  ฯ  ภควา
เอตทโวจ   สเจ   ภิกฺขเว   อญฺญติตฺถิยา  ปริพฺพาชกา  เอวํ  ปุจฺเฉยฺยุํ
สมฺโพธปกฺขิกานํ  ๑  อาวุโส  ธมฺมานํ  กา  อุปนิสา  ภาวนายาติ  เอวํ
ปุฏฺฐา   ตุเมฺห   ภิกฺขเว   เตสํ   อญฺญติตฺถิยานํ   ปริพฺพาชกานํ   กินฺติ
พฺยากเรยฺยาถาติ   ฯ   ภควํมูลกา  โน  ภนฺเต  ธมฺมา  ฯเปฯ  ภควโต
สุตฺวา  ภิกฺขู  ธาเรสฺสนฺตีติ  ฯ  เตนหิ  ภิกฺขเว สุณาถ สาธุกํ มนสิ กโรถ
ภาสิสฺสามีติ  ฯ  เอวมฺภนฺเตติ  โข  เต ภิกฺขู ภควโต ปจฺจสฺโสสุํ ฯ ภควา
เอตทโวจ   สเจ   ภิกฺขเว   อญฺญติตฺถิยา  ปริพฺพาชกา  เอวํ  ปุจฺเฉยฺยุํ
สมฺโพธปกฺขิกานํ   อาวุโส   ธมฺมานํ   กา   อุปนิสา  ภาวนายาติ  เอวํ
ปุฏฺฐา   ตุเมฺห   ภิกฺขเว   เตสํ   อญฺญติตฺถิยานํ   ปริพฺพาชกานํ   เอวํ
#๑ ม. สมฺโพธิปกฺขิกานํ ฯ เอวมุปริปิ ฯ
