วิเนตีติ   อตฺถิ   สีห  ปริยาโย  เยน  มํ  ปริยาเยน  สมฺมา  วทมาโน
วเทยฺย   กิริยวาโท   สมโณ   โคตโม   กิริยาย  ธมฺมํ  เทเสติ  เตน
จ  สาวเก  วิเนตีติ  อตฺถิ  สีห  ปริยาโย  เยน  มํ  ปริยาเยน  สมฺมา
วทมาโน   วเทยฺย   อุจฺเฉทวาโท   สมโณ   โคตโม  อุจฺเฉทาย  ธมฺมํ
เทเสติ   เตน   จ   สาวเก  วิเนตีติ  อตฺถิ  สีห  ปริยาโย  เยน  มํ
ปริยาเยน    สมฺมา   วทมาโน   วเทยฺย   เชคุจฺฉี   สมโณ   โคตโม
ชิคุจฺฉิตาย   ๑  ธมฺมํ  เทเสติ  เตน  จ  สาวเก  วิเนตีติ  อตฺถิ  สีห
ปริยาโย   เยน   มํ   ปริยาเยน  สมฺมา  วทมาโน  วเทยฺย  เวนยิโก
สมโณ   โคตโม   วินยาย   ธมฺมํ  เทเสติ  เตน  จ  สาวเก  วิเนตีติ
อตฺถิ   สีห   ปริยาโย  เยน  มํ  ปริยาเยน  สมฺมา  วทมาโน  วเทยฺย
ตปสฺสี   สมโณ   โคตโม  ตปสฺสิตาย  ธมฺมํ  เทเสติ  เตน  จ  สาวเก
วิเนตีติ   อตฺถิ   สีห  ปริยาโย  เยน  มํ  ปริยาเยน  สมฺมา  วทมาโน
วเทยฺย   อปฺปคพฺโภ   สมโณ   โคตโม   อปฺปคพฺภตาย   ธมฺมํ  เทเสติ
เตน   จ  สาวเก  วิเนตีติ  อตฺถิ  สีห  ปริยาโย  เยน  มํ  ปริยาเยน
สมฺมา   วทมาโน   วเทยฺย  อสฺสตฺโถ  ๒  สมโณ  โคตโม  อสฺสาสาย
ธมฺมํ เทเสติ เตน จ สาวเก วิเนตีติ ฯ
     กตโม  จ  สีห  ปริยาโย  เยน  มํ  ปริยาเยน  สมฺมา  วทมาโน
วเทยฺย   อกิริยวาโท   สมโณ  โคตโม  อกิริยาย  ธมฺมํ  เทเสติ  เตน
จ   สาวเก   วิเนตีติ   อหญฺหิ   สีห   อกิริยํ   วทามิ  กายทุจฺจริตสฺส
วจีทุจฺจริตสฺส    มโนทุจฺจริตสฺส    อเนกวิหิตานํ    ปาปกานํ   อกุสลานํ
#๑ ม. เชคุจฺฉิตาย ฯ   ๒ ม. อสฺสาสโก ฯ เอวมุปริปิ ฯ
