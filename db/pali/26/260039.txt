	  อทฺทสํ วิรชํ พุทฺธํ         วิปฺปสนฺนมนาวิลํ
	  ตสฺส อทาสิหํ ภิกฺขํ        ปสนฺนา สเกหิ ปาณิหิ
	  เตน เมตาทิโส วณฺโณ     ... เป ...
		 วณฺโณ จ เม สพฺพทิสา ปภาสตีติ ฯ
		 ภิกฺขาทายิกวิมานํ ทสมํ ฯ
 [๒๘] ๑๑ อภิกฺกนฺเตน วณฺเณน       ยา ตฺวํ ติฏฺฐสิ เทวเต
	  โอภาเสนฺตี ทิสา สพฺพา    โอสธี วิย ตารกา
	  เกน เตตาทิโส วณฺโณ     ... เป ...
		 วณฺโณ จ เต สพฺพทิสา ปภาสตีติ ฯ
	  สา เทวตา อตฺตมนา      โมคฺคลฺลาเนน ปุจฺฉิตา
	  ... เป ...           ยสฺส กมฺมสฺสิทํ ผลํ
		 อหํ มนุสฺเสสุ มนุสฺสภูตา
		 ปุริมาย ชาติยา มนุสฺสโลเก
	  อทฺทสํ วิรชํ พุทฺธํ         วิปฺปสนฺนมนาวิลํ
	  ตสฺส อทาสิหํ ภิกฺขํ        ปสนฺนา สเกหิ ปาณิหิ
	  เตน เมตาทิโส วณฺโณ     ... เป ...
		 วณฺโณ จ เม สพฺพทิสา ปภาสตีติ ฯ
		 ทุติยภิกฺขาทายิกวิมานํ เอกาทสมํ ฯ
			อุทฺทานํ
	  ทาสี เจว ลขุมา จ       อถ อาจามทายิกา
