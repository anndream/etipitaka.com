		 กตญฺญุตา สปฺปุริเสหิ วณฺณิตา ฯ
		 ยสฺเสกรตฺตึปิ ฆเร วเสยฺย
		 อนฺเนน ปาเนน อุปฏฺฐิโต สิยา
		 น ตสฺส ปาปํ มนสาปิ เจตเย ๑
		 อทุพฺภปาณี ทหเต มิตฺตทุพฺภึ ฯ
	  โย ปุพฺเพ กตกลฺยาโณ      ปจฺฉา ปาเปน หึสติ
	  อลฺลปาณิหโต โปโส        น โส ภทฺรานิ ปสฺสตีติ ฯ
		 โย ๒ อปฺปทุฏฺฐสฺส นรสฺส ทุสฺสติ
		 สุทฺธสฺส โปสสฺส อนงฺคณสฺส
		 ตเมว พาลํ ปจฺเจติ ปาปํ
		 สุขุโม รโช ปติวาตํว ขิตฺโตติ ๒ ฯ
		 นาหํ เทเวน วา มนุสฺเสน วา
		 อิสฺสริเยน วาหํ สุปฺปสยฺโห(
		 ยกฺโขหมสฺมิ ปรมิทฺธิปตฺโต
		 ทูรงฺคโม วณฺณพลูปปนฺโนติ ฯ
	  ปาณิ เต สพฺพโส วณฺโณ     ปญฺจธาโร มธุสฺสโว
	  นานารสา ปคฺฆรนฺติ        มญฺเญหนฺตํ ปุรินฺททํ ฯ
	  นมฺหิ เทโว น คนฺธพฺโพ     นปิ สกฺโก ปุรินฺทโท
	  เปตํ องฺกุร ชานาหิ        โรรุวมฺหา ๓ อิธาคตํ ฯ
#๑ ม. จินฺตเย ฯ  ๒ ม. โย อปฺปทุฏฺฐสฺส ฯเปฯ ขิตฺโตตีติ อิเม ปาฐา นตฺถิ ฯ
#๓ สี. ยุ. เภรุวมฺหา ฯ
