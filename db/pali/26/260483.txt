	  ปทกฺขิณญฺจ กตฺวาน         อาทิเสยฺยาสิ ทกฺขิณํ ฯ
	  เอตํ โข ลพฺภมเมฺหหิ       ยถา ภาสสิ ตํ จาเป ๑
	  วนฺทนํ ทานิ เต วชฺชํ       โลกนาถํ อนุตฺตรํ
	  ปทกฺขิณญฺจ กตฺวาน         อาทิสิสฺสามิ ทกฺขิณํ ฯ
	  ตโต จ กาโฬ ปกฺกามิ      นทึ เนรญฺชรํ ปติ
	  โส อทฺทสาสิ สมฺพุทฺธํ       เทเสนฺตํ อมตํปทํ
	  ทุกฺขํ ทุกฺขสมุปฺปาทํ         ทุกฺขสฺส จ อติกฺกมํ
	  อริยฏฺฐงฺคิกํ มคฺคํ          ทุกฺขูปสมคามินํ ฯ
	  ตสฺส ปาทานิ วนฺทิตฺวา      กตฺวาน นํ ปทกฺขิณํ
	  จาปาย อาทิสิตฺวาน        ปพฺพชิ อนคาริยํ ฯ
	  ติสฺโส วิชฺชา อนุปฺปตฺตา     กตํ พุทฺธสฺส สาสนํ ฯ
		      จาปา ฯ
 [๔๗๐] ๔ เปตานิ โภติ ปุตฺตานิ       ขาทมานา ตุวํ ปุเร
	  ตุวํ ทิวา จ รตฺโต จ       อตีว ปริตปฺปสิ ฯ
	  สาชฺช สพฺพานิ ขาทิตฺวา     สตฺต ปุตฺตานิ พฺราหฺมณิ
	  วาสิฏฺฐิ ๒ เกน วณฺเณน    น พาฬฺหํ ปริตปฺปสิ
	  พหูนิ เม ๓ ปุตฺตสตานิ     ญาติสงฺฆสตานิ จ
	  ขาทิตานิ อตีตํเส          มม ตุยฺหญฺจ พฺราหฺมณ ฯ
	  สาหํ นิสฺสรณํ ญตฺวา        ชาติยา มรณสฺส จ
#๑ ม. ภาสสิ ตฺวญฺจ เม ฯ  ๒ ยุ. วาเสฏฺฐิ ฯ  ๓ ม. เมสทฺโท นตฺถิ ฯ
