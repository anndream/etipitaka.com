	  มากาสิ มุขสา ปาปํ        มา โข สูกรมุโข อหูติ ฯ
		  สูกรเปตวตฺถุ ทุติยํ ฯ
	  [๘๘] ๓ ทิพฺพํ สุภํ ธาเรสิ วณฺณธาตุํ
		 เวหายสํ ติฏฺฐสิ อนฺตลิกฺเข
		 มุขญฺจ เต กิมิโย ปูติคนฺธํ
		 ขาทนฺติ กึ กมฺมมกาสิ ปุพฺเพติ ๑ ฯ
		 สมโณ อหํ ปาโป ๒ ทุกฺขวาโจ
		 ตปสฺสิรูโป มุขสา อสญฺญโต
		 ลทฺธา จ เม ตปสา วณฺณธาตุ
		 มุขญฺจ เม เปสุนิเยน ปูติ ฯ
		 ตยิทํ ตยา นารท สามํ ทิฏฺฐํ
		 อนุกมฺปกา เย กุสลา วเทยฺยุํ
		 มา เปสุนํ มา จ มุสา อภาณิ
		 ยกฺโข ตุวํ โหหิสิ กามกามีติ ฯ
		 ปูติมุขเปตฺวตฺถุ ตติยํ ฯ
	[๘๙] ๔ ยงฺกิญฺจารมฺมณํ กตฺวา       ทชฺชา ทานมมจฺฉรี
	  ปุพฺเพ เปเตว ๓ อารพฺภ   อถ วา วตฺถุเทวตา
	  จตฺตาโร ว ๔ มหาราเช   โลกปาเล ยสสฺสิโน ๕
	  กุเวรํ ธตรฏฺฐญฺจ          วิรูปกฺขํ ๖ วิรูฬฺหกํ
#๑ ม. อิติสทฺโท นตฺถิ ฯ  ๒ ม. ปาโปติ ทุฏฺฐวาโจ ฯ สี. ปาโป ทุฏฺฐวาโจ ฯ
#๓ ม. เปเต จ ฯ  ๔ ม. ยุ. จ ฯ  ๕ ยุ. ยสสฺสิเน ฯ  ๖ ยุ. วิรูปกฺขญฺจ ฯ
