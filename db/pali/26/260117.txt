		  ฉฏฺโฐ ปายาสิกวคฺโค
	  [๖๕] ๑ ยถา วนํ จิตฺตลตํ ปภาสติ
		 อุยฺยานเสฏฺฐํ ติทสานมุตฺตมํ
		 ตถูปมํ ตุยฺหมิทํ วิมานํ
		 โอภาสยํ ติฏฺฐติ อนฺตลิกฺเข
		 เทวิทฺธิปตฺโตสิ มหานุภาโว
		 มนุสฺสภูโต กิมกาสิ ปุญฺญํ
		 เกนาสิ เอวญฺชลิตานุภาโว
		 วณฺโณ จ เต สพฺพทิสา ปภาสตีติ ฯ
	 โส เทวปุตฺโต อตฺตมโน     โมคฺคลฺลาเนน ปุจฺฉิโต
	 ปญฺหํ ปุฏฺโฐ วิยากาสิ       ยสฺส กมฺมสฺสิทํ ผลํ
		 อหญฺจ ภริยา จ มนุสฺสโลเก
		 โอปานภูตา ฆรมาวสิมฺหา
		 อนฺนญฺจ ปานญฺจ ปสนฺนจิตฺตา
		 สกฺกจฺจ ทานํ วิปุลํ อทมฺห
	 เตน เมตาทิโส วณฺโณ      ... เป ...
		 วณฺโณ จ เม สพฺพทิสา ปภาสตีติ ฯ
		  อคาริยวิมานํ ปฐมํ ฯ
	  [๖๖] ๒ ยถา วนํ จิตฺตลตํ ปภาสติ
		 อุยฺยานเสฏฺฐํ ติทสานมุตฺตมํ
