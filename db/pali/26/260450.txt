	  ทิสฺวา อทนฺตํ ทมิตํ         มนุสฺสานํ วสํ คตํ
	  ตโต จิตฺตํ สมาเธมิ ๑     ขลุ ตาย วนํ คตา ฯ
		      ทนฺติกา ฯ
 [๔๓๔] ๕ อมฺม ชีวาติ วนมฺหิ กนฺทสิ    อตฺตานํ อธิคจฺฉ อุพฺพิริ
	  จูฬาสีติสหสฺสานิ           สพฺพา ชีวสนามิกา
	  เอตมฺหาฬาหเน ทฑฺฒา      ตาสํ กมนุโสจสิ ฯ
	  อพฺพุหิ ๒ วต เม สลฺลํ     ทุทฺทสํ หทยนิสฺสิตํ
	  ยํ เม โสกปเรตาย        ธีตุ โสกํ พฺยปานุทิ ฯ
	  สาชฺช อพฺพูฬฺหสลฺลาหํ       นิจฺฉาตา ปรินิพฺพุตา
	  พุทฺธํ ธมฺมญฺจ สงฺฆญฺจ       อุเปมิ สรณํ มุนึ ฯ
		      อุพฺพิริ ฯ
 [๔๓๕] ๖ กึเม กตา ราชคเห        มนุสฺสา มธธ ปีตา ว อจฺฉเร
	  เย สุกฺกํ น อุปาสนฺติ       เทเสนฺตึ พุทฺธสาสนํ ฯ
	  ตญฺจ อปฺปฏิวานียํ          อเสจนกโมชวํ
	  ปิวนฺติ มญฺเญ สปฺปญฺญา      วลาหกมิวทฺธคู ฯ
	  สุกฺกา สุกฺเกหิ ธมฺเมหิ      วีตราคา สมาหิตา
	  ธาเรหิ อนฺติมํ เทหํ        เชตฺวา มารํ สวาหนํ ฯ
		      สุกฺกา ฯ
 [๔๓๖] ๗ นตฺถิ นิสฺสรณํ โลเก        กึ วิเวเกน กาหสิ
#๑ โป. ม. สมาเธสึ ฯ ๒ ม. อพฺพหี ฯ
