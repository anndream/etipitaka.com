		 อกฺขามิ เต ภิกฺขุ มหานุภาว
		 มนุสฺสภูตา ยมกาสิ ปุญฺญํ
		 เตนมฺหิ เอวญฺชลิตานุภาวา
		 วณฺโณ จ เม สพฺพทิสา ปภาสตีติ ฯ
		  นาวาวิมานํ สตฺตมํ ฯ
	[๘] สุวณฺณจฺฉทนํ นาวํ          นาริ อารุยฺห ติฏฺฐสิ
	โอคาฬฺหสิ ๑ โปกฺขรณึ     ปทุมํ ๒ ฉินฺทสิ ปาณินา
	กูฏาคารา นิเวสา เต      วิภตฺตา ภาคโส มิตา
	ททฺทลฺลมานา อาภนฺติ       สมนฺตา จตุโร ทิสา
	เกน เตตาทิโส วณฺโณ      เกน เต อิธมิชฺฌติ
	อุปฺปชฺชนฺติ จ เต โภคา     เย เกจิ มนโส ปิยา
		 ปุจฺฉามิ ตํ เทวิ มหานุภาเว
		 มนุสฺสภูตา กิมกาสิ ปุญฺญํ
		 เกนาสิ เอวญฺชลิตานุภาวา
		 วณฺโณ จ เต สพฺพทิสา ปภาสตีติ ฯ
	สา เทวตา อตฺตมนา       สมฺพุทฺเธเนว ปุจฺฉิตา
	ปญฺหํ ปุฏฺฐา วิยากาสิ       ยสฺส กมฺมสฺสิทํ ผลํ
		 อหํ มนุสฺเสสุ มนุสฺสภูตา
		 ปุริมาย ชาติยา มนุสฺสโลเก
#๑ ยุ. โอคาหสิ ฯ  ๒ ม. ยุ. ปทฺมํ ฯ
