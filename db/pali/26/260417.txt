		 ตุฏฺโฐ ภวิสฺสํ อธิคมฺม สาสนํ
		 มเหสิโน ตนฺนุ กทา ภวิสฺสติ ฯ
		 พหูนิ วสฺสานิ ตยามฺหิ ยาจิโต
		 อคารวาเสน อลํ นุ เต อิทํ
		 ตํ ทานิ มํ ปพฺพชิตํ สมานํ
		 กึการณํ ๑ จิตฺต ตุวํ น ยุญฺชสิ ฯ
		 นนุ อหํ จิตฺต ตยามฺหิ ยาจิโต
		 คิริพฺพเช จิตฺรฉทา วิหงฺคมา
		 มหินฺทโฆสตฺถนิตาภิคชฺชิโน
		 เต ตํ รมิสฺสนฺติ วนมฺหิ ฌายินํ ฯ
		 กุลมฺหิ มิตฺเต จ ปิเย จ ญาตเก
		 ขิฑฺฑารตึ กามคุณญฺจ โลเก
		 สพฺพํ ปหาย อิทมชฺฌุปาคโต
		 อโถปิ ตฺวํ จิตฺต น มยฺห ตุสฺสสิ ฯ
		 มเมว เอตํ น หิตํ ปเรสํ
		 สนฺนาหกาเล ปริเทวิเตน กึ
		 สพฺพํ อิทํ จลํ อิติ เปกฺขมาโน
		 อภินิกฺขมึ อมตํ ปทํ ชิคีสํ ฯ
		 สุวุตฺตวาที ๓ ทฺวิปทานมุตฺตโม
		 มหาภิสกฺโก นรทมฺมสารถิย
#๑ ม. กึการณา ฯ   ๒ ม. น หิ ตฺวํ ฯ  ๓ ม. สุยุตฺตวาที ฯ
