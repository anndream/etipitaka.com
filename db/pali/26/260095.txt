		 โก นุ ตฺวํ ติทิวามหิมุปาคมิ
		 ฉินฺทติ จ รํสิ ปภากรสฺส
		 สาธิกวีสติ โยชนานิ อาภา
		 รตฺติมฺปิ จ ยถา ทิวํ กโรติ
		 ปริสุทฺธํ วิมลํ สุภํ วิมานํ
		 พหูปทุมวิจิตฺรปุณฺฑรีกํ
		 โวกิณฺณํ กุสุเมหิ เนกวิจิตฺตํ ๑
		 อรชวิรชเหมชาลจฺฉนฺนํ
		 อากาเส ตปติ ยถาปิ สุริโย
		 รตฺตกมฺพลปีตวาสสาหิ ๒
		 อคลูปิยงฺคุกจนฺทนุสฺสทาหิ
		 กญฺจนตนุสนฺนิภตฺตจาหิ
		 ปริปูรงฺคคณํว ตารกาหิ
		 นรนาริโย พหุเกตฺถ เนกวณฺณา
		 กุสุมวิภูสิตาภรเณตฺถ สุมนา
		 อนิลปมุญฺจิตา ปวนฺติ สุรภิ ๓
		 ตปนียจิตฺตตฺตา สุวณฺณฉทนา
		 กิสฺส กมฺมสฺส ๔ อยํ วิปาโก
		 เกนาสิ กมฺมผเลนิธูปปนฺโน
#๑ ม. เนกจิตฺตํ ฯ  ๒ ม. ยุ. รตฺตมฺพรปิต ... ฯ  ๓ ม. สุรภึ ฯ
#๔ ม. สํยมสฺส ฯ
