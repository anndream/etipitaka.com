		 ปทีปกาลมฺหิ ททาติ ทีปํ
		 อุปฺปชฺชติ โชติรสํ วิมานํ
		 ปหูตมลฺยํ พหุปุณฺฑรีกํ
	เตน เมตาทิโส วณฺโณ      เตน เม อิธมิชฺฌติ
	อุปฺปชฺชนฺติ จ เม โภคา     เย เกจิ มนโส ปิยา
	เตนาหํ วิมโลภาสา        อติโรจามิ เทวตา
	เตน เม สพฺพคตฺเตหิ       สพฺพา โอภาสเร ทิสา
		 อกฺขามิ เต ภิกฺขุ มหานุภาว
		 มนุสฺสภูตา ยมกาสิ ๑ ปุญฺญํ
		 เตนมฺหิ เอวญฺชลิตานุภาวา
		 วณฺโณ จ เม สพฺพทิสา ปภาสตีติ ฯ
		   ปทีปวิมานํ นวมํ ฯ
	[๑๐] อภิกฺกนฺเตน วณฺเณน        ยา ตฺวํ ติฏฺฐสิ เทวเต
	โอภาเสนฺตี ทิสา สพฺพา     โอสธี วิย ตารกา
	เกน เตตาทิโส วณฺโณ      เกน เต อิธมิชฺฌติ
	อุปฺปชฺชนฺติ จ เต โภคา     เย เกจิ มนโส ปิยา
		 ปุจฺฉามิ ตํ เทวิ มหานุภาเว
		 มนุสฺสภูตา กิมกาสิ ปุญฺญํ
		 เกนาสิ เอวญฺชลิตานุภาวา
		 วณฺโณ จ เต สพฺพทิสา ปภาสตีติ ฯ
#๑ โป. ยมหํ อกาสึ ฯ
