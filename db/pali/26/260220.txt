	  ตสฺส กมฺมสฺส กุสลสฺส       อนุโภมิ รตฺตึ อมานุสึ
	  ทิวา ปฏิหตาว กุกฺกุรา      อุปธาวนฺติ สมนฺตา ขาทิตุํ
	  เย จ เต สตตานุโยคิโน    ธุวํ ปยุตฺตา สุคตสฺส สาสเน
	  มญฺญามิ เต อมตเมว       เกวลํ อธิคจฺฉนฺติ
			      ปทํ อสงฺขตนฺติ ฯ
		 ทุติยมิคลุทฺทเปตวตฺถุ อฏฺฐมํ ฯ
 [๑๑๙] ๙ มาลี กิรีฏี ๑ กายูรี       คตฺตา เต จนฺทนุสฺสทา
	  ปสนฺนมุขวณฺโณสิ           สุริยวณฺโณว โสภสิ ฯ
	  อมานุสา ปริสชฺชา         เย เต เม ปริวาริกา
	  ทส กญฺญาสหสฺสานิ         ยา เตมา ปริจาริกา ฯ
	  ตา กมฺพุกายูรธรา         กญฺจนเจลภูสิตา
	  มหานุภาโวสิ ตุวํ          โลมหํสนรูปวา ฯ
	  ปิฏฺฐิมํสานิ อตฺตโน         สามํ อุกฺกจฺจ ๒ ขาทสิ
	  กินฺนุ กาเยน วาจาย       มนสา ทุกฺกฏํ กตํ
	  กิสฺส กมฺมวิปาเกน         ปิฏฺฐิมํสานิ อตฺตโน
			      สามํ อุกฺกจฺจ ๒ ขาทสิ ฯ
	  อตฺตโนหํ อนตฺถาย         ชีวโลเก อจริสฺสํ
	  เปสุญฺญมุสาวาเทน         นิกติวญฺจนาย จ ฯ
	  ตตฺถาหํ ปริสํ คนฺตฺวา       สจฺจกาเล อุปฏฺฐิเต
#๑ ม. กิริฏี ฯ  ๒ ยุ. อุกฺกนฺตฺวา ฯ
