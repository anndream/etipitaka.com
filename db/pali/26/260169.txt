 [๙๗] ๑๒ อุรโคว ตจํ ชิณฺณํ          หิตฺวา คจฺฉติ สนฺตนน
	  เอวํ สรีเร นิพฺโภเค       เปเต กาลกเต สติ
	  ฑยฺหมาโน น ชานาติ       ญาตีนํ ปริเทวิตํ
	  ตสฺมา เอตํ น โสจามิ ๑   คโต โส ตสฺส ยา คติ ๒
	  อนพฺภิโต ตโต อาคา       นานุญฺญาโต อิโต คโต
	  ยถาคโต ตถา คโต        ตตฺถ กา ปริเทวนา
	  ฑยฺหมาโน น ชานาติ       ญาตีนํ ปริเทวิตํ
	  ตสฺมา เอตํ น โรทามิ      คโต โส ตสฺส ยา คติ ๒ ฯ
	  สเจ โรเท กิสา อสฺสํ      ตตฺถ เม กึ ผลํ สิยา
	  ญาติมิตฺตสุหชฺชานํ ๓       ภิยฺโย โน อรตี สิยา
	  ฑยฺหมาโน น ชานาติ       ญาตีนํ ปริเทวิตํ
	  ตสฺมา เอตํ น โรทามิ      คโต โส ตสฺส ยา คติ ๒ ฯ
	  ยถาปิ ทารโก จนฺทํ        คจฺฉนฺตํ อนุโรทติ
	  เอวํ สมฺปทเมเวตํ         โย เปตํ อนุโสจติ
	  ฑยฺหมาโน น ชานาติ       ญาตีนํ ปริเทวิตํ
	  ตสฺมา เอตํ น โรทามิ      คโต โส ตสฺส ยา คติ ๒ ฯ
	  ยถาปิ พฺรเหฺม อุทกุมฺโภ     ภินฺโน อปฺปฏิสนฺธิโย
	  เอวํ สมฺปทเมเวตํ         โย เปตํ อนุโสจติ
	  ฑยฺหมาโน น ชานาติ       ญาตีนํ ปริเทวิตํ
#๑ ม. น โรทามิ ฯ  ๒ ยุ. คตีติ ฯ  ๓ ยุ. ญาติมิตฺตา ... ฯ
