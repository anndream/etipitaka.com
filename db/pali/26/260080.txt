	  อภิกฺกนฺเตน วณฺเณน       ... เป ...
		 วณฺโณ จ เต สพฺพทิสา ปภาสตีติ ฯ
	  สา เทวตา อตฺตมนา      โมคฺคลฺลาเนน ปุจฺฉิตา
	  ... เป ...           ยสฺส กมฺมสฺสิทํ ผลํ
		 อหํ สุมนา สุมนสฺส สุมนมกุลานิ
		 ทนฺตวณฺณานิ อหมทาสึ
		 ภิกฺขุโน ปิณฺฑาย จรนฺตสฺส
		 เอสิกานํ อุณฺณตสฺมึ นคเร
		 วเร ปณฺณกเต รมฺเม
	  เตน เมตาทิโส วณฺโณ     ... เป ...
		 วณฺโณ จ เม สพฺพทิสา ปภาสตีติ ฯ (๔)
		 จตุริตฺถิวิมานํ สตฺตมํ ฯ
	[๔๖] ๘ ทิพฺพนฺเต อมฺพวนํ รมฺมํ     ปาสาเทตฺถ มหลฺลโก
	  นานาตุริยสงฺฆุฏฺโฐ        อจฺฉราคณโฆสิโต
	  ปทีโป เจตฺถ ชลติ        นิจฺจํ โสวณฺณโย มหา
	  ทุสฺสผเลหิ รุกฺเขหิ        สมนฺตา ปริวาริโต
	  เกน เต อมฺพวนํ รมฺมํ     ปาสาเทตฺถ มหลฺลโก
	  เกน เตตาทิโส วณฺโณ     ... เป ...
		 วณฺโณ จ เต สพฺพทิสา ปภาสตีติ ฯ
	  สา เทวตา อตฺตมนา      โมคฺคลฺลาเนน ปุจฺฉิตา
