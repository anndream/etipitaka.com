		 เตนมฺหิ เอวญฺชลิตานุภาวา
		 วณฺโณ จ เม สพฺพทิสา ปภาสตีติ ฯ
		 ปติพฺพตาวิมานํ เอกาทสมํ ฯ
	    [๑๒] เวฬุริยตฺถมฺภํ รุจิรํ ปภสฺสรํ
		 วิมานมารุยฺห อเนกจิตฺตํ
		 ตตฺถจฺฉสิ เทวิ มหานุภาเว
		 อุจฺจาวจา อิทฺธิวิกุพฺพมานา
		 อิมา จ เต อจฺฉราโย สมนฺตโต
		 นจฺจนฺติ คายนฺติ ปโมทยนฺติ
		 เทวิทฺธิปตฺตาสิ มหานุภาเว
		 มนุสฺสภูตา กิมกาสิ ปุญฺญํ
		 เกนาสิ เอวญฺชลิตานุภาวา
		 วณฺโณ จ เต สพฺพทิสา ปภาสตีติ ฯ
	สา เทวตา อตฺตมนา       โมคฺคลฺลาเนน ปุจฺฉิตา
	ปญฺหํ ปุฏฺฐา วิยากาสิ       ยสฺส กมฺมสฺสิทํ ผลํ
		 อหํ มนุสฺเสสุ มนุสฺสภูตา
		 อุปาสิกา จกฺขุมโต อโหสึ
		 ปาณาติปาตา วิรตา อโหสึ
		 โลเก อทินฺนํ ปริวชฺชยิสฺสํ
		 อมชฺชปา ๑ นาปิ มุสา อภาณึ
#๑ ม. อมชฺชปาโน จ ฯ
