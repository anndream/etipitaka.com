		 ปจฺฉา ๑ คมี ราชคหํ ปุนาปรํ
		 ปาตุรโหสิ ปุรโต ชนาธิปสฺส ฯ
		 ทิสฺวาน เปตํ ปุนเทว ๒ อาคตํ
		 ราชา อโวจ อหํปิ กึ ททามิ
		 อาจิกฺข เม ตํ ยทิ อตฺถิ เหตุ
		 เยน ตุวํ จิรตรํ ปีณิโต สิยา ฯ
		 พุทฺธญฺจ สงฺฆํ ปริวิสิยาน ราช
		 อนฺเนน ปาเนนปิ จีวเรน
		 ตํ ทกฺขิณํ อาทิส เม หิตาย
		 เอวํ อหํ จิรตรํ ปีณิโต สิยา ฯ
		 ตโต จ ราชา นิปติตฺวา ตาวเทว ๓
		 ทานํ สหตฺถา อตุลญฺจ ทตฺวา ๔
		 สงฺเฆ จ อาโรจยิ ปกตึ ๕ คตาคตสฺส
		 เปตสฺส ปทกฺขิณํ อาทิสิตฺถ ฯ
		 โส ปูชิโต อติวิย โสภมาโน
		 ปาตุรโหสิ ปุรโต ชนาธิปสฺสx
		 ยกฺโขหมสฺมึ ปรมิทฺธิปตฺโต
		 น มยฺหํ อิทฺธิสมสทิสา ๖ มนุสฺสา ฯ
		 ปสฺสานุภาวํ อปริมิตํ มมยิทํ
#๑ ม. ปจฺจา ฯ  ๒ ยุ. ปุนเรว ฯ  ๓ ม. ตาวเท ฯ  ๔ ม. ททิตฺวา สงฺเฆ ฯ
#๕ ม. อาโรเจสิ ปกตํ ฯ  ๖ ม. อตฺถิ สมา สทิสา ฯ
