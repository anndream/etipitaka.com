		 ปหีนชาติมรณํ อเสสํ
		 นิคฺคยฺห โธนํ วเทสฺสามิ ธมฺมํ
		 น กามกาโร หิ ปุถุชฺชนานํ
		 สงฺเขยฺยกาโรว ตถาคตานํ ฯ
		 สมฺปนฺนเวยฺยากรณํ ตเวทํ
		 สมุชฺชุปญฺญสฺส สมุคฺคหีตํ
		 อยมญฺชลิ ปจฺฉิโม สุปฺปณามิโต
		 มา โมหยิ ชานมโนมปญฺญ ฯ
		 ปโรวรํ อริยธมฺมํ วิทิตฺวา
		 มา โมหยิ ชานมโนมวิริย
		 วารึ ยถา ฆมฺมนิ ฆมฺมตตฺโต
		 วาจาภิกงฺขามิ สุตํ ปวสฺส ฯ
		 ยทตฺถิกํ ๑ พฺรหฺมจริยํ อจาริ ๒
		 กปฺปายโน กจฺจิสฺส ตํ อโมฆํ
		 นิพฺพายิ โส อาทุ สอุปาทิเสโส
		 ยถา วิมุตฺโต อหุ ตํ สุโณม ฯ
		 อจฺเฉจฺฉิ ตณฺหํ อิธ นามรูเป (ติ ภควา)
		 ตณฺหาย โสตํ ทีฆรตฺตานุสยิตํ
		 อตาริ ชาติมรณํ อเสสํ
#๑ ยุ. ยทิตฺถิยํ ฯ ๒ ม. อจรี ฯ
