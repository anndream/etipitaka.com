	  สงฺเฆ จ จิตฺติกาโร        เอตํ สมณสฺส ปฏิรูปํ ฯ
	  อาจารโคจเร ยุตฺโต       อาชีโว โสธิโต อคารโยฺห
	  จิตฺตสฺส จ สณฺฐปนํ ๑      เอตํ สมณสฺส ปฏิรูปํ ฯ
	  จาริตฺตํ อถ วาริตฺตํ        อิริยาปถิยํ ปสาทนิยํ
	  อธิจิตฺเต จ อาโยโค       เอตํ สมณสฺส ปฏิรูปํ ฯ
	  อารญฺญกานิ เสนาสนานิ     ปนฺตานิ อปฺปสทฺทานิ
	  ภชิตพฺพานิ มุนินา          เอตํ สมณสฺส ปฏิรูปํ ฯ
	  สีลญฺจ พาหุสจฺจญฺจ         ธมฺมานํ ปวิจโย ยถาภูตํ
	  สจฺจานํ อภิสมโย          เอตํ สมณสฺส ปฏิรูปํ ฯ
	  ภาเวยฺย จ อนิจฺจนฺติ       อนตฺตสญฺญํ อสุภสญฺญญฺจ
	  โลกมฺหิ จ อนภิรตึ         เอตํ สมณสฺส ปฏิรูปํ ฯ
	  ภาเวยฺย จ โพชฺฌงฺเค      อิทฺธิปาทานิ อินฺทฺริยพลานิ
	  อฏฺฐงฺคมคฺคมริยํ           เอตํ สมณสฺส ปฏิรูปํ ฯ
	  ตณฺหํ ปชเหยฺย มุนี         สมูลเก อาสเว ปทาเลยฺย
	  วิหเรยฺย วิปฺปมุตฺโต        เอตํ สมณสฺส ปฏิรูปนฺติ ฯ
		    โคตโม เถโร ฯ
		       อุทฺทานํ
	  กาฬุทายี จ โส เถโร      เอกวิหารี จ กปฺปิโน
	  จูฬปนฺถโก กปฺโป จ        อุปเสโน จ โคตโม
	  สตฺติเม ทสเก เถรา       คาถาโย เจตฺถ สตฺตตีติ ฯ
		  ทสกนิปาโต นิฏฺฐิโต ฯ
		    ________________
#๑ โป. สณฺฑาปนํ ฯ
