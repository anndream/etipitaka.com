	 [๑๔๐] ๓ ปญฺญํ อิมํ ปสฺส ตถาคตานํ
		 อคฺคิ ยถา ปชฺชลิโต นิสีเว ๑
		 อาโลกทา จกฺขุททา ภวนฺติ
		 เย อาคตานํ วินยนฺติ กงฺขนฺติ ฯ
อิตฺถํ สุทํ อายสฺมา กงฺขาเรวโต ๒ เถโร คาถํ อภาสิตฺถ ฯ
 [๑๔๑] ๔ สพฺภิเรว สมาเสถ         ปณฺฑิเตหตฺถทสฺสิภิ
	  อตฺถํ มหนฺตํ คมฺภีรํ         ทุทฺทสํ นิปุณํ อณณ
	  ธีรา สมธิคจฺฉนฺติ          อปฺปมตฺตา วิจกฺขณาติ ฯ
อิตฺถํ สุทํ อายสฺมา ปุณฺโณ มนฺตานิปุตฺโต เถโร คาถํ อภาสิตฺถ ฯ
	 [๑๔๒] ๕ โย ทุทฺทมโย ทเมน ทนฺโต
		 ทพฺโพ สนฺตุสิโต วิติณฺณกงฺโข
		 วิชิตาวิ อเปตเภรโว หิ`
		 ทพฺโพ โส ปรินิพฺพุโต ฐิตตฺโตติ ฯ
อิตฺถํ สุทํ อายสฺมา ทพฺโพ เถโร คาถํ อภาสิตฺถ ฯ
	[๑๔๓] ๖ โย สีตวนํ อุปาคา ภิกฺขุ
		เอโก สนฺตุสิโต สมาหิตตฺโต
		วิชิตาวิ อเปตโลมหํโส
		รกฺขํ กายคตาสตึ ธีติมาติ ฯ
	    อิตฺถํ สุทํ อายสฺมา สีตวนิโย เถโร ๓ ฯ
#๑ ม. ยุ. นิสีเถ ฯ นิสฺสิเวติปิ ฯ  ๒ โป. เรวโต ฯ  ๓ ม. อิโต ปรํ คาถํ
#อภาสิตฺถาตีติ ทิสฺสติ ฯ สพฺพตฺถ อีทิสเมว ฯ
