		 อปเร ปน สุคตึ ๑ อาสิสมานา
		 ทาเน รตา สงฺคหิตตฺตภาวา
		 กายสฺส เภทา อภิสมฺปรายํ
		 อสํสยํ เต สุคตึ อุเปนฺตีติ ฯ
		 ตํ กินฺติ ชาเนยฺยํ อหํ อเวจฺจ
		กลฺยาณปาปสฺส อยํ วิปาโก
		 กึ วาหํ ทิสฺวา อภิสทฺทเหยฺยํ
		 โก วาปิ มํ สทฺทหาเปยฺย เอตนฺติ ฯ
		 ทิสฺวา จ สุตฺวา อภิสทฺทหสฺสุ
		 กลฺยาณปาปสฺส อยํ วิปาโก
		 กลฺยาณปาเป อุภเย อสนฺเต
		 สิยา นุ สตฺตา สุคตา ทุคฺคตา วา ฯ
		 โน เจตฺถ กมฺมานิ กเรยฺยุํ มจฺจา
		 กลฺยาณปาปานิ มนุสฺสโลเก
		 นาเหสุํ สตฺตา สุคตา ทุคฺคตา วา
		 หีนา ปณีตา จ มนุสฺสโลเก ฯ
		 ยสฺมา จ กมฺมานิ กโรนฺติ มจฺจา
		 กลฺยาณปาปานิ มนุสฺสโลเก
		 ตสฺมา [๓] สตฺตา สุคตา ทุคฺคตา วา
#๑ ยุ. อาสมานา ฯ  ๒ ม. หิ ฯ
