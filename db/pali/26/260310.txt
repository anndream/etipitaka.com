	  นิจฺจํ อารทฺธวิริเยหิ       ปณฺฑิเตหิ สหาวเสติ ฯ
		    วิมโล เถโร ฯ
		       อุทฺทานํ
	  องฺคณิโก ภารทฺวาโช      ปจฺจโย พากุโล อิสิ
	  ธนิโย มาตงฺคปุตฺโต จ     โสภิโต วารโณ อิสิ
	  ปสฺสิโก จ ยโสโช จ      สาฏิมตฺติยุปาลิ จ
	  อุตฺตรปาโล อภิภูโต       โคตโม หาริโตปิ จ
	  เถโร ติกนิปาตมฺหิ        นิพฺพาเน วิมโล กโต
	  อฏฺฐตาฬีส คาถาโย       เถรา โสฬส กิตฺติตาติ ฯ
		  ติกนิปาโต นิฏฺฐิโต ฯ
		  __________________
		เถรคาถาย จตุกฺกนิปาโต
 [๓๒๓] ๑ อลงฺกตา สุวสนา         มาลินี จนฺทนุสฺสทา
	  มชฺเฌ มหาปเถ นารี      ตุริเย นจฺจติ นฏฺฏกี ฯ
	  ปิณฺฑิกาย ปวิฏฺโฐหํ        คจฺฉนฺโต นํ อุทิกฺขิสํ
	  อลงฺกตํ สุวสนํ           มจฺจุปาสํว โอฑฺฑิตํ ฯ
	  ตโต เม มนสีกาโร       โยนิโส อุทปชฺชถ
	  อาทีนโว ปาตุรหุ         นิพฺพิทา สมติฏฺฐถ ๑ ฯ
	  ตโต จิตฺตํ วิมุจฺจิ เม      ปสฺส ธมฺมสุธมฺมตํ
#๑ ยุ. สมติฏฺฐติ ฯ
