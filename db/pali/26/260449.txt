 [๔๓๑] ๒ จตุกฺขตฺตุํ ปญฺจกฺขตฺตุํ        วิหารา อุปนิกฺขมึ
	  อลทฺธา เจตโส สนฺตึ       จิตฺเต อวสวตฺตินี ฯ
	  สา ภิกฺขุนึ อุปาคจฺฉึ        ยา เม สทฺธายิกา อหุ
	  สา เม ธมฺมมเทเสสิ       ขนฺธายตนธาตุโย ฯ
	  ตสฺสา ธมฺมํ สุณิตฺวาน       ยถา มํ อนุสาสิ สา
	  สตฺตาหํ เอกปลฺลงฺเก ๑    นิสีทึ ปีติสุขมปฺปีตา ๒ ฯ
	อฏฺฐมิยา ปาเท ปสาเรสึ [๓]  ตโมกฺขนฺธํ ปทาลิย ฯ
		      อุตฺตมา ฯ
 [๔๓๒] ๓ เย อิเม สตฺต โพชฺฌงฺคา    มคฺคา นิพฺพานปตฺติยา
	  ภาวิตา เต มยา สพฺเพ     ยถา พุทฺเธน เทสิตา ฯ
	  สุญฺญตสฺสานิมิตฺตสฺส         ลาภินีหํ ยทิจฺฉิตํ
	  โอรสา ธีตา พุทฺธสฺส       นิพฺพานาภิรตา สทา ฯ
	  สพฺเพ กามา สมุจฺฉินฺนา     เย ทิพฺพา เย จ มานุสา
	  วิกฺขีโณ ชาติสํสาโร        นตฺถิทานิ ปุนพฺภโว ฯ
		  อญฺญตรา อุตฺตมา ฯ
 [๔๓๓] ๔ ทิวาวิหารา นิกฺขมฺม        คิชฺฌกูฏมฺหิ ปพฺพเต
	  นาคํ โอคาหมุตฺติณฺณํ        นทีตีรมฺหิ อทฺทสํ ฯ
	  ปุริโส องฺกุสมาทาย        เทหิ ปาทนฺติ ยาจติ
	  นาโค ปสารยิ ๔ ปาทํ     ปุริโส นาคมารุหิ ฯ
#๑ โป. ม. เอกปลฺลงฺเกน ฯ ๒ ยุ. ปีติสุขสมปฺปิตา ฯ ๓ โป. เอตฺถนฺตเร ยโต
#ตณฺหา วิโสสิตา ปจฺฉา ธมฺมเทเสสินฺติ คาถาปาททฺวยํ ทิสฺสติ ฯ ๔ ม. ปสารยี ฯ
