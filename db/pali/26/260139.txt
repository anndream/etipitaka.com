		 เอวํ กิร สคฺคมิโต คมิสฺสถ
		 ตเทว กมฺมํ กุสลํ กตํ มยา
		 สุขญฺจ [๑] ทิพฺพํ อนุโภมิ อตฺตนา ๒
		 โมทามหํ ติทสคณสฺส มชฺเฌ
		 น ตสฺส ปุญฺญสฺส ขยมฺหิ อชฺฌคาติ ฯ
		 อเนกวณฺณวิมานํ อฏฺฐมํ ฯ
	  [๘๓] ๙ อลงฺกโต มฏฺฐกุณฺฑลี
		 มาลาธารี ๓ หริจนฺทนุสฺสโท
		 พาหา ปคฺคยฺห กนฺทสิ
		 วนมชฺเฌ กึ ทุกฺขิโต ตุวนฺติ ฯ
		 โสวณฺณมโย ปภสฺสโร
		 อุปฺปนฺโน รถปญฺชโร มม
		 ตสฺส จกฺกยุคํ น วินฺทามิ
		 เตน ทุกฺเขน ชหิสฺสามิ ๔ ชีวิตนฺติ ฯ
		 โสวณฺณมยํ มณิมยํ
		 โลหิตงฺคมยํ ๕ อถ รูปิยมยํ
		 อาจิกฺข เม ตุวํ ภทฺทมาณว
		 จกฺกยุคํ ปฏิลาภยามิ เตติ ฯ
#๑ โป. ยุ. กมฺมํ ฯ  ๒ โป. ยุ. อยํ ปาโฐ นตฺถิ ฯ  ๓ ธมฺมปทฏฺฐกถาย มาลาภารีติ
#ปาโฐ ทิสฺสติ ฯ  ๔ ม. ชหามิ ฯ  ๕ ม. โลหิตกมยํ ฯ
