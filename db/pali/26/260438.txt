	  อริยญฺจฏฺฐงฺคิกํ มคฺคํ        ทุกฺขูปสมคามินํ ฯ
	  เอวเมเต ตถา วุตฺตา      ทิฏฺฐา เม เต ยถาตถา
	  สทตฺโถ เม อนุปฺปตฺโต      กตํ พุทฺธสฺส สาสนํ ฯ
	  สฺวาคตํ วต เม อาสิ       มม พุทฺธสฺส สนฺติเก
	  สุวิภตฺเตสุ ธมฺเมสุ         ยํ เสฏฺฐํ ตทุปาคมึ ฯ
	  อภิญฺญาปารมิปฺปตฺโต        โสตธาตุวิโสธิโต
	  เตวิชฺโช อิทฺธิปตฺโตมฺหิ      เจโตปริยโกวิโท ฯ
		 ปุจฺฉามิ สตฺถารมโนมปญฺญํ
		 ทิฏฺเฐว ธมฺเม โย วิจิกิจฺฉานํ เฉตฺตา
		 อคฺคาฬเว กาลมกาสิ ภิกฺขุ
		 ญาโต ยสสฺสี อภินิพฺพุตตฺโต ฯ
		 นิโคฺรธกปฺโป อิติ ตสฺส นามํ
		 ตยา กตํ ภควา พฺราหฺมณสฺส
		 โส ตํ นมสฺสํ อจริ มุตฺยเปกฺโข
		 อารทฺธวิริโย ทฬฺหธมฺมทสฺสี ฯ
		 ตํ สาวกํ สกฺก มยมฺปิ สพฺเพ
		 อญฺญาตุมิจฺฉาม สมนฺตจกฺขุ
		 สมวฏฺฐิตา โน สวนาย โสตา
		 ตุวํ โน สตฺถา ตฺวมนุตฺตโรสิ ฯ
