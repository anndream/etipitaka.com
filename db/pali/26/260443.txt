 [๔๐๖] ๕ ติสฺเส ยุญฺชสฺสุ ธมฺเมหิ      ขโณ ตํ มา อุปจฺจคา
	  ขณาตีตา หิ โสจนฺติ        นิรยมฺหิ สมปฺปิตา ฯ
		   อญฺญตรา ติสฺสา ฯ
 [๔๐๗] ๖ ธีเร นิโรธํ ผุเสหิ         สญฺญาวูปสมํ สุขํ
	  อาราธเยหิ ๑ นิพฺพานํ     โยคกฺเขมํ อนุตฺตรํ ฯ
		       ธีรา ฯ
 [๔๐๘] ๗ ธีรา ธีเรหิ ธมฺเมหิ        ภิกฺขุนี ภาวิตินฺทฺริยา
	  ธาเรหิ อนฺติมํ เทหํ        เชตฺวา มารํ สวาหนํ ฯ
		   อญฺญตรา ธีรา ฯ
 [๔๐๙] ๘ สทฺธาย ปพฺพชิตฺวาน        มิตฺเต มิตฺตรตา ภว
	  ภาเวหิ กุสเล ธมฺเม       โยคกฺเขมสฺส ปตฺติยา ฯ
		      มิตฺตา ฯ
 [๔๑๐] ๙ สทฺธาย ปพฺพชิตฺวาน        ภเทฺร ภทฺรรตา ภว
	  ภาเวหิ กุสเล ธมฺเม       โยคกฺเขมํ อนุตฺตรํ ฯ
		      ภทฺรา ฯ
 [๔๑๑] ๑๐ อุปสเม ตเร โอฆํ        มจฺจุเธยฺยํ สุทุตฺตรํ
	  ธาเรหิ อนฺติมํ เทหํ        เชตฺวา มารํ สวาหนํ ฯ
		     อุปสมา ฯ
 [๔๑๒] ๑๑ สุมุตฺตา สาธุมุตฺตมฺหิ       ตีหิ ขุชฺเชหิ มุตฺติยา
	  อุทุกฺขเลน มุสเลน         ปตินา ขุชฺชเกน จ
#๑ ม. ยุ. อาราธยาหิ ฯ
