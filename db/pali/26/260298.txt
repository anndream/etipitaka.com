		 กามา อนิจฺจา อิติ จาปิ อาหุ
		 ราคญฺจ เตสํ น พลตฺถิ เฉตฺตุํ
		 ตสฺมา สิตา ปุตฺตทารํ ธนญฺจาติ ฯ
		   อิสิทินฺโน เถโร ฯ
	 [๒๙๒] ๕ เทโว จ วสฺสติ เทโว จ คฬคฬายติ
		 เอกโก จาหํ เภรเว พิเล วิหรามิ
		 ตสฺส มยฺหํ เอกกสฺส เภรเว พิเล วิหรโต
		 นตฺถิ ภยํ วา ฉมฺภิตตฺตํ วา โลมหํโส วา ฯ
	  ธมฺมตา มเมสา ยสฺส เม   เอกกสฺส เภรเว พิเล
	  วิหรโต นตฺถิ ภยํ วา      ฉมฺภิตตฺตํ วา โลมหํโส วาติ ฯ
		 สมฺพุลกจฺจาโน เถโร ฯ
 [๒๙๓] ๖ กสฺส เสลูปมํ จิตฺตํ        ฐิตํ นานุปกมฺปติ
	  วิรตฺตํ รชนีเยสุ          กุปฺปนีเย น กุปฺปติ ฯ
	  ยสฺเสวํ ภาวิตํ จิตฺตํ       กุโต ตํ ทุกฺขเมสฺสติ ฯ
	  มม เสลูปมํ จิตฺตํ         ฐิตํ นานุปกมฺปติ
	  วิรตฺตํ รชนีเยสุ          กุปฺปนีเย น กุปฺปติ ฯ
	  มเมวํ ภาวิตํ จิตฺตํ        กุโต มํ ทุกฺขเมสฺสตีติ ฯ
		  ขิตโก ๑ เถโร ฯ
 [๒๙๔] ๗ น ตาว สุปิตุํ โหติ        รตฺติ นกฺขตฺตมาลินี
	  ปฏิชคฺคิตุเมเวสา         รตฺติ โหติ วิชานตา ฯ
#๑ ม. นิตโก ฯ
