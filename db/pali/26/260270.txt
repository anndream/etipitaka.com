	     เถรคาถาย เอกนิปาตสฺส ปญฺจมวคฺโค
	 [๑๗๘] ๑ วิวรมนุปตนฺติ วิชฺชุตา
		 เวภารสฺส จ ปณฺฑวสฺส จ
		 นควิวรคโต จ ฌายติ
		 ปุตฺโต อปฺปฏิมสฺส ตาทิโนติ ฯ
		   สิริวฑฺโฒ เถโร ฯ
 [๑๗๙] ๒ หเล ๑ อุปหเล สีสุปหเล   หลา ๒ อุปหลา สีสุปหลา
	  ปติสฺสติกา ๓ นุ โข วิหรถ  อาคโต โว วาลํ วิย เวธิยตีติ ฯ ๔
		   ขทิรวนิโย เถโร ฯ
 [๑๘๐] ๓ สุมุตฺติโก สุมุตฺติโก สาหุ     สมุตฺติโกมฺหิ ตีหิ ขุชฺชเกหิ
	  อสิตาสุ มยา นงฺคลาสุ      มยา ขุทฺทกุทฺทาลาสุ มยา ฯ
	  ยทิปิ อิธเมว อิธเมว       อถ วาปิ อลเมว อลเมว
	  ฌาย สุมงฺคล ฌาย สุมงฺคล   อปฺปมตฺโต วิหร สุมงฺคลาติ ฯ
		   สุมงฺคโล เถโร ฯ
 [๑๘๑] ๔ มตํ วา อมฺม โรทนฺติ       โย วา ชีวํ น ทิสฺสติ
	  ชีวนฺตํ มํ อมฺม ทิสฺสนฺติ ๕   กสฺมา มํ อมฺม โรทสีติ ฯ
		     สานุ เถโร ฯ
 [๑๘๒] ๕ ยถาปิ ภทฺโท อาชญฺโญ      ขลิตฺวา ปฏิติฏฺฐติ
#๑ ม. ยุ. จาเล อุปจาเล สีสุปจาเล ฯ  ๒ ม. ยุ. อิเม ปาฐา น ทิสฺสนฺติ ฯ
#๓ ม. ปติสฺสตา ฯ  ๔ ม. ยุ. เวธีติ ฯ  ๕ ม. ปสฺสนฺตี ฯ
