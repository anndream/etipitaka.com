	[๓๔] ๖ ททฺทลฺลมานา วณฺเณน      ยสสฺสา จ ยสสฺสินี
	  สพฺเพ เทเว ตาวตึเส     วณฺเณน อติโรจสิ
	  ทสฺสนํ นาภิชานามิ        อิทํ ปฐมทสฺสนํ
	  กสฺมา กายา นุ อาคมฺม    นาเมน ภาสเส มมนฺติ ฯ
	  อหํ ภทฺเท สุภทฺทาสึ       ปุพฺเพ มานุสเก ภเว
	  สหภริยา จ เต อาสึ      ภคินี จ กนิฏฺฐกา
	  สาหํ กายสฺส เภทาย      วิปฺปมุตฺตา ตโต จุตา
	  นิมฺมานรตีเทวานํ         อุปปนฺนา สหพฺยตนฺติ ฯ
	  ปหูตกตกลฺยาณา          เต เทเว ยนฺติ ปาณิโน
	  เยสํ ตฺวํ กิตฺตยิสฺสสิ       สุภทฺเท ชาติมตฺตโน
	  กถํ ตฺวํ เกน วณฺเณน      เกน วา อนุสาสิตา
	  กีทิเสเนว ทาเนน        สุพฺพเตน ยสสฺสินี
	  ยสํ เอตาทิสํ ปตฺตา       วิเสสํ วิปุลมชฺฌคา
	  เทวเต ปุจฺฉิตาจิกฺข       กิสฺส กมฺมสฺสิทํ ผลํ (อิติ) ฯ
	  อฏฺเฐว ปิณฺฑปาตานิ       ยํ ทานํ อททํ ปุเร
	  ทกฺขิเณยฺยสฺส สงฺฆสฺส      ปสนฺนา สเกหิ ปาณิหิ
	  เตน เมตาทิโส วณฺโณ     ... เป ...
		 วณฺโณ จ เม สพฺพทิสา ปภาสตีติ ฯ
	  อหํ ตยา พหุตเร ภิกฺขู     สญฺญเต พฺรหฺมจาริโน
	  ตปฺเปสึ อนฺนปาเนน       ปสนฺนา สเกหิ ปาณิหิ
