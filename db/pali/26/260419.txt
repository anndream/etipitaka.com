		ยโต จ ทุกฺขํ สมุเทติ ตํ ชห
		 อิเธว ทุกฺขสฺส กโรหิ อนฺตํ
		 อิติสฺสุ มํ จิตฺต ปุเร นิยุญฺชสิ ฯ
		 อนิจฺจํ ทุกฺขนฺติ วิปสฺส โยนิโส
		 สุญฺญํ อนตฺตาติ อฆํ วธนฺติ จ
		 มโนวิจาเร อุปรุนฺธ เจตโส
		 อิติสฺสุ มํ จิตฺต ปุเร นิยุญฺชสิ ฯ
		 มุณฺโฑ วิรูโป อภิสาปมาคโต
		 กปาลหตฺโถว กุเลสุ ภิกฺขสฺสุ ๑
		 ยุญฺชสฺสุ สตฺถุ วจเน มเหสิโน
		 อิติสฺสุ มํ จิตฺต ปุเร นิยุญฺชสิ ฯ
		 สุสํวุตตฺโต วิสิขนฺตรํ ๒ จรํ
		 กุเลสุ กาเมสุ อสงฺคมานโส
		 จนฺโท ยถา โทสินปุณฺณมาสิยา
		 อิติสฺสุ มํ จิตฺต ปุเร นิยุญฺชสิ ฯ
		 อารญฺญิโก โหติ จ ปิณฺฑปาติโก
		 โสสานิโก โหติ จ ปํสุกูลิโก
		 เนสชฺชิโก โหติ สทา ธุเต รโต
		 อิติสฺสุ มํ จิตฺต ปุเร นิยุญฺชสิ ฯ
#๑ ม. ยุ. ภิกฺขสุ ฯ   ๒ ม. วิสิขนฺตเร ฯ
