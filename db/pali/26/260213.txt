		 ตฺวญฺจ คูถํ อสุจึ ๑ อกนฺตํ
		 ปริภุญฺชสิ กิสฺส อยํ วิปาโกติ ฯ
	  อยํ ปุเร มาตรํ หึสติ       อยํ ปน กูฏวาณิโช
	  อยํ มํสานิ ขาทิตฺวา        มุสาวาเทน วญฺเจติ ฯ
		 อหํ มนุสฺเสสุ มนุสฺสภูตา
		 อคารินี สพฺพกุลสฺส อิสฺสรา ฯ
	  สนฺเตสุ ปริคูยฺหามิ         มา จ กิญฺจิ อิโต อทํ
	  มุสาวาเทน ฉาเทมิ        นตฺถิ เอตํ มม เคเห
	  สเจ สนฺตํ ปริคูยฺหามิ       คูถํ ๒ เม โหตุ โภชนํ ฯ
	  ตสฺส กมฺมวิปาเกน         มุสาวาทสฺส จูภยํ
	  สุคนฺธสาลิโน ภตฺตํ         คูถํ เม ปริวตฺตติ ฯ
	  อวชฺชานิ ๓ จ กมฺมานิ     น หิ กมฺมํ วินสฺสติ
	  ทุคฺคนฺธํ กิมีนํ มีฬฺหํ         ภุญฺชามิ จ ปิวามิ จาติ ฯ
		  ภุสเปตวตฺถุ จตุตฺถํ ฯ
	 [๑๑๕] ๕ อจฺเฉรรูปํ สุคตสฺส ญาณํ
		 สตฺถา ยถา ปุคฺคลํ พฺยากาสิ
		 อุสฺสนฺนปุญฺญาปิ ภวนฺติ เหเก
		 ปริตฺตปุญฺญาปิ ภวนฺติ เหเก ฯ
		 อยํ กุมาโร สีวถิกาย ฉฑฺฑิโต
#๑ ยุ. อสุจิอกนฺติกํ ฯ  ๒ ม. ยุ. คูโถ ฯ  ๓ ยุ. อวญฺฌานิ ฯ
