		 สูลาวุโต ปุริโส ลุทฺทกมฺโม
		 ปณีตทณฺโฑ อนุสตฺตรูโป ฯ
		 เอตฺตาวตา วีสติรตฺติมตฺตา
		 ยโต อาวุโต เนว ชีวติ น มโต
		 ตาหํ โมจยิสฺสามิ ทานิ
		 ยถา มตึ อนุชานาตุ สงฺโฆ ฯ
		 เอตญฺจ อญฺญญฺจ ลหุํ ปมุญฺจ
		 โก ตํ วเทถ จ ตถา กโรนฺตํ
		 ยถา ปชานาสิ ตถา กโรหิ
		 ยถา มตึ อนุชานาติ สงฺโฆ ฯ
		 โส ตํ ปเทสํ อุปสงฺกมิตฺวา
		 สูลาวุตํ โมจยิ ขิปฺปเมว
		 มา ภายิ สมฺมาติ ๑ จ ตํ อโวจ
		 ติกิจฺฉกานญฺจ อุปฏฺฐเปสิ ฯ
		 กปฺปิตกญฺจ อุปสงฺกมิตฺวา
		 เตน สห สํวิภชิตฺวาน กาเล
		 สยํ มุเขเนว ๒ อุปนิสชฺช ลิจฺฉวิ
		 ตตฺเถว ปุจฺฉตฺถนํ ๓ การณตฺถิโก ฯ
		 สูลาวุโต ปุริโส ลุทฺทกมฺโม
#๑ ยุ. สมฺมา ฯ  ๒ ยุ. มุเขน เนว ฯ  ๓ ยุ. ตเถว ปูจฺฉิ นํ ฯ
