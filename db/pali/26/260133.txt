	  โส เทวปุตฺโต อตฺตมโน     โมคฺคลฺลาเนน ปุจฺฉิโต
	  ... เป ...            ยสฺส กมฺมสฺสิทํ ผลํ
		 อหํ มนุสฺเสสุ มนุสฺสภูโต
		 สงฺคมฺม รกฺขิสฺสํ ปเรสํ เธนุโย
		 ตโต จ อาคา สมโณ มม ๑ สนฺติเก
		 คาโว จ มาเส อคมํสุ ขาทิตุํ
		 ทฺวยชฺชกิจฺจํ อุภยญฺจ การิสฺสํ ๒
		 อิจฺเจวหํ ภนฺเต ตทา วิจินฺตยํ ๓-๕
		 ตโต จ สญฺญํ ปฏิลทฺธโยนิโส
		 อทาสิ ๔ ภนฺเตติ ขิปึ อนนฺตกํ
		 โส มาสเขตฺตํ ตุริโต อวาสรึ
		 ปุรายํ ภญฺชติ ยสฺสิทํ ธนํ
		 ตโต จ กโณฺห อุรโค มหาวิโส
		 อฑํสิ ปาเท ตุริตสฺส เม สโต
		 สฺวาหํ อฏฺโฏมฺหิ ทุกฺเขน ปีฬิโต
		 ภิกฺขุ จ ตํ มุญฺจิตฺวา ๕ อนนฺตกํ
		 อทาสิ ๖ กุมฺมาสํ มมานุกมฺปาย
		 ตโต จุโต กาลมกโตมฺหิ เทวตา
#๑ ม. ยุ. มมนฺติเก ฯ  ๒ ม. ยุ. การิยํ ฯ  ๓ โป. ม. ยุ. วิจินฺตยึ ฯ
#๔ ยุ. ททาหิ ฯ ม. ททามิ ฯ  ๕ ยุ. สามํ ... ภุญฺชิ จนนฺตกํ ฯ
#ม.  สามํ ... นนฺตกํ ฯ  ๖ โป. ยุ. อโหสิ ฯ ม. อหาสิ ฯ
