		 ปฏิคฺคณฺหามิ เต วตฺถยุคานิ อฏฺฐ
		 ยกฺขสฺสิมาคจฺฉนฺตุ ทกฺขิณาโย ฯ
		 ตโต หิ โส อาจมยิตฺวา ลิจฺฉวิ
		 เถรสฺส ทตฺวาน ยุคานิ อฏฺฐ
		 ปฏิคฺคหิตานิ จ ตานิ วาสฺสุํ
		 ยกฺขญฺจ ปสฺเสถ สํนทฺธทุสฺสํ ฯ
		 ตมทฺทส จนฺทนสารลิตฺตํ
		 อาชญฺญมารุยฺห อุฬารวณฺณํ
		 อลงฺกตํ สาธุนิวตฺถทุสฺสํ
		 ปริวาริตํ ยกฺขมหิทฺธิปตฺตํ ฯ
		 โส ตํ ทิสฺวา อตฺตมโน อุทคฺโค
		 ปหฏฺฐจิตฺโตว สุภคฺครูโป
		 กมฺมญฺจ ทิสฺวาน มหาวิปากํ
		 สนฺทิฏฺฐิกํ จกฺขุนา สจฺฉิกตฺวา ฯ
		 ตเมนมโวจ อุปสงฺกมิตฺวา
		 ทสฺสามิ ทานํ สมณพฺราหฺมณานํ
		 น จาปิ เม กิญฺจิ อเทยฺยมตฺถิ
		 ตุวญฺจ เม ยกฺข พหูปกาโร ฯ
		 ตุวญฺจ เม ลิจฺฉวิ เอกเทสํ
		 อทาสิ ทานานิ อโมฆเมตํ
