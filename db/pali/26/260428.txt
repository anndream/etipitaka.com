	  ทายาโท พุทฺธเสฏฺฐสฺส      พฺรหฺมุนา อภิวนฺทิโต ฯ
	  อุปสนฺตํ อุปรตํ            ปนฺตเสนาสนํ มุนึ
	  ทายาทํ พุทฺธเสฏฺฐสฺส       วนฺท พฺราหฺมณ กสฺสปํ ฯ
	  โย จ ชาติสตํ คจฺเฉ       สพฺพา พฺราหฺมณชาติโย
	  โสตฺถิโย เวทสมฺปนฺโน      มนุสฺเสสุ ปุนปฺปุนํ ฯ
	  อชฺฌายโกปิ เจ อสฺส       ติณฺณํ เวทาน ปารคู
	  เอตสฺส วนฺทนาเยกํ ๑     กลํ นาคฺฆติ โสฬสึ ฯ
	  โย โส อฏฺฐ วิโมกฺขานิ     ปุเรภตฺตํ อผุสฺสยิ ๒
	  อนุโลมํ ปฏิโลมํ           ตโต ปิณฺฑาย คจฺฉติ
	  ตาทิสํ ภิกฺขุํ มาสาทิ        มาตฺตานํ ขณิ พฺราหฺมณ
	  อภิปฺปสาเทหิ มนํ          อรหนฺตมฺหิ ตาทิเน
	  ขิปฺปํ ปญฺชลิโก วนฺท        มา เต วิชฏิ มตฺถกํ ฯ
	  น โส ปสฺสติ สทฺธมฺมํ       สํสาเรน ปุรกฺขโต
	  อจงฺกมํ ๓ ชิมฺหปถํ        กุมคฺคมนุธาวติ ฯ
	  กิมีว มีฬฺหปลิตฺโต ๔       สงฺขาเร อธิมุจฺฉิโต
	  ปคาโฬฺห ลาภสกฺกาเร      ตุจฺโฉ คจฺฉติ โปฏฺฐิโล ฯ
	  อิมญฺจ ปสฺส อายนฺตํ        สารีปุตฺตํ สุทสฺสนํ ฯ
	  วิมุตฺตํ อุภโตภาเค         อชฺฌตฺตํ สุสมาหิตํ ฯ
	  วิสลฺลํ ขีณสํโยคํ           เตวิชฺชํ มจฺจุหายินํ
#๑ ม. วนฺทนาเยตํ ฯ  ๒ ม. อผสฺสยิ ฯ ยุ. อปสฺสยิ ฯ  ๓ ม. อโธคมํ ฯ
#๔ ม. ยุ. สลฺลิตฺโต ฯ
