		กาหามิ ปุญฺญานิ นยยฺยปุตฺต มนฺติ ฯ
		 สตฺต ตุวํ วสฺสสตา อิธาคตา
		 ชิณฺณา จ วุฑฺฒา จ ตหึ ภวิสฺสสิ
		 สพฺเพว เต กาลกตา จ ญาตกา
		 ตฺวํ ๑ ตตฺถ คนฺตฺวาน อิโต กริสฺสสีติ ฯ
		 สตฺเตว วสฺสานิ อิธาคตาย เม
		 ทิพฺพญฺจ สุขญฺจ สมปฺปิตาย
		 สาหํ คนฺตฺวา ปุนเรว มานุสํ
		 กาหามิ ปุญฺญานิ นยยฺยปุตฺต มนฺติ ฯ
		 โส ตํ คเหตฺวาน ปสยฺห พาหายํ
		 ปจฺจานยิตฺวาน ปุนเรว ๒ เถรึ สุทุพฺพลํ
		 วชฺเชสิ อญฺญํปิ ชนํ อิธาคตํ
		 กโรถ ปุญฺญานิ สุขูปลพฺภตีติ ฯ
		 ทิฏฺฐา มยา อกเตน สาธุนา
		 เปตา วิหญฺญนฺติ ตเถว มานุสา
		 กมฺมญฺจ กตฺวา สุขเวทนียํ
		 เทวา มนุสฺสา จ สุเข ฐิตา ปชาติ ฯ
		สุตฺตเปตวตฺถุ เอกาทสมํ ฯ
#๑ ม. กึ ฯ  ๒ ม. อยํ ปาโฐ นตฺถิ ฯ
