	  หตกุลิกา สพฺพครหิตา       มตปติกา อมตํ อธิคจฺฉึ ฯ
	  ภาวิโต เม อยํ มคฺโค      อริโยฏฺฐงฺคิโก อมตคามี
	  นิพฺพานํปิ สจฺฉิกตํ          ธมฺมาทาสํ อเวกฺขิหํ ๑ ฯ
	  อหมฺหิ กนฺตสลฺลา          โอหิตภารา กตํ ๒ เม กรณียํ
	  กีสาโคตมี เถรี           สุวิมุตฺตจิตฺตา อิมํ ภ6ณีติ ฯ
		     กีสาโคตมี ฯ
		 เอกาทสกนิปาโต สมตฺโต ฯ
		_______________________
		 เถรีคาถาย ทฺวาทสกนิปาโต
 [๔๖๕] ๑ อุโภ มาตา จ ธีตา จ      มยํ อาสุํ สปตฺติโย
	  ตสฺสา เม อหุ สํเวโค      อพฺภูโต ๓ โลมหํสโน ฯ
	  ธิรตฺถุ กามา อสุจี         ทุคฺคนฺธา พหุกณฺฏกา
	  ยตฺถ มาตา จ ธีตา จ      สภริยา มยํ อหุํ ฯ
	  กาเมสฺวาทีนวํ ทิสฺวา       เนกฺขมฺมํ ทฏฺฐุ เขมโต
	  สา ปพฺพชึ ราชคเห        อคารสฺมา อนคาริยํ ฯ
	  ปุพฺเพนิวาสํ ชานามิ        ทิพฺพจกฺขุํ วิโสธิตํ
	  เจโตปริยญาณญฺจ ๔       โสตธาตุ วิโสธิตา ฯ
	  อิทฺธิปิ เม สจฺฉิกตา        ปตฺโต เม อาสวกฺขโย
	  ฉ เม ๕ อภิญฺญา สจฺฉิกตา  กตํ พุทฺธสฺส สาสนํ ฯ
#๑ ยุ. อเปกฺขิหํ ฯ ๒ ม. กตํ หิ ฯ ๓ ม. ยุ. อพฺภุโต ฯ ๔ ม. เจโต ปริจฺจญาณญฺจ ฯ
#๕ ม. ฉฬภิญฺญา ฯ
