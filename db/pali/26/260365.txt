	  สุขญฺจ กามมยิกํ           ทุกฺขญฺจ ปวิเวกิยํ
	  ปวิเวกิยํ ทุกฺขํ เสยฺโย      ยญฺเจ กามมยํ สุขํ ฯ
	  ชีวิตญฺจ อธมฺเมน          ธมฺเมน มรณญฺจ ยํ
	  มรณํ ธมฺมิกํ เสยฺโย        ยญฺเจ ชีเว อธมฺมิกํ ฯ
	  กามโกธปฺปหีนา ๑ เย     สนฺตจิตฺตา ภวาภเว
	  จรนฺติ โลเก อสิตา        นตฺถิ เตสํ ปิยาปิยํ ฯ
	  ภาวยิตฺวาน โพชฺฌงฺเค      อินฺทฺริยานิ พลานิ จ
	  ปปฺปุยฺย ๒ ปรมํ สนฺตึ      ปรินิพฺพนฺติ อนาสวาติ ฯ
		   โคทตฺโต เถโร ฯ
		       อุทฺทานํ
	  เรวโต เจว โคทตฺโต      เถรา เทฺวเต มหิทฺธิกา
	  จุทฺทสมฺหิ นิปาตมฺหิ         คาถาโย อฏฺฐวีสตีติ ฯ
		จุทฺทสกนิปาโต นิฏฺฐิโต ฯ
		 ______________________
		เถรคาถาย โสฬสกนิปาโต
 [๓๘๓] ๑ เอส ภิยฺโย ปสีทามิ        สุตฺวา ธมฺมํ มหารสํ
	  วิราโค เทสิโต ธมฺโม      อนุปาทาย สพฺพโส ฯ
	  พหูนิ โลเก จิตฺรานิ        อสฺมึ ปฐวิมณฺฑเล ๓
#๑ ม. กามโกปปฺปหีนา ฯ ยุ. กามโกปปหีนา ฯ  ๒ โป. ปปฺเปยฺย ฯ  ๓ โป. ยุ.
#ปุถุวิมณฺฑเล ฯ
