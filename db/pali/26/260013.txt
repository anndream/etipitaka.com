		 เอตสฺส กมฺมสฺส อยํ วิปาโก ๑
		 อุฏฺฐาย ๒ พุทฺโธ อุทกํ อปาสีติ ๓ ฯ
		  นาวาวิมานํ อฏฺฐมํ ฯ
	[๙] อภิกฺกนฺเตน วณฺเณน        ยา ตฺวํ ติฏฺฐสิ เทวเต
	โอภาเสนฺตี ทิสา สพฺพา     โอสธี วิย ตารกา
	เกน เตตาทิโส วณฺโณ      เกน เต อิธมิชฺฌติ
	อุปฺปชฺชนฺติ จ เต โภคา     เย เกจิ มนโส ปิยา
	เกน ตฺวํ วิมโลภาสา       อติโรจสิ เทวเต
	เกน เต สพฺพคตฺเตหิ       สพฺพา โอภาสเร ทิสา
		 ปุจฺฉามิ ตํ เทวิ มหานุภาเว
		 มนุสฺสภูตา กิมกาสิ ปุญฺญํ
		 เกนาสิ เอวญฺชลิตานุภาวา
		 วณฺโณ จ เต สพฺพทิสา ปภาสตีติ ฯ
	สา เทวตา อตฺตมนา       โมคฺคลฺลาเนน ปุจฺฉิตา
	  ปญฺหํ ปุฏฺฐา วิยากาสิ     ยสฺส กมฺมสฺสิทํ ผลํ
		 อหํ มนุสฺเสสุ มนุสฺสภูตา
		 ปุริมาย ชาติยา มนุสฺสโลเก
		 ตมนฺธการมฺหิ ๔ ติมีสิกายํ
		 ปทีปกาลมฺหิ อทํ ปทีปํ
		 โย อนฺธการมฺหิ ติมีสิกายํ
#๑ โป. กมฺมสฺสิทํ ผลํ ฯ ม. ผลํ มเมทํ ฯ  ๒ โป. ม. อตฺถาย ฯ  ๓ ม. อปายีติ ฯ
#๔ โป. สมนฺธการมฺหิ ฯ
