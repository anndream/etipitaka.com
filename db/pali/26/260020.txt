		 อหํ มนุสฺเสสุ มนุสฺสภูตา
		 สุณิสา อโหสึ สสุรสฺส ฆเร
	อทฺทสํ วิรชํ ภิกฺขุํ          วิปฺปสนฺนมนาวิลํ
	ตสฺส อทาสิหํ ภาคํ         ปสนฺนา สเกหิ ปาณิหิ
	กุมฺมาสปิณฺฑํ ทตฺวาน        โมทามิ นนฺทเน วเน
	เตน เมตาทิโส วณฺโณ      เตน เม อิธมิชฺฌติ
	อุปฺปชฺชนฺติ จ เม โภคา     เย เกจิ มนโส ปิยา
		 เตนมฺหิ เอวญฺชลิตานุภาวา
		 วณฺโณ จ เม สพฺพทิสา ปภาสตีติ ฯ
		 สุณิสาวิมานํ จุทฺทสมํ ฯ
	[๑๕] อภิกฺกนฺเตน วณฺเณน        ยา ตฺวํ ติฏฺฐสิ เทวเต
	โอภาเสนฺตี ทิสา สพฺพา     โอสธี วิย ตารกา
	เกน เตตาทิโส วณฺโณ      เกน เต อิธมิชฺฌติ
	อุปฺปชฺชนฺติ จ เต โภคา     เย เกจิ มนโส ปิยา
		 ปุจฺฉามิ ตํ เทวิ มหานุภาเว
		 มนุสฺสภูตา กิมกาสิ ปุญฺญํ
		 เกนาสิ เอวญฺชลิตานุภาวา
		 วณฺโณ จ เต สพฺพทิสา ปภาสตีติ ฯ
	สา เทวตา อตฺตมนา       โมคฺคลฺลาเนน ปุจฺฉิตา
	ปญฺหํ ปุฏฺฐา วิยากาสิ       ยสฺส กมฺมสฺสิทํ ผลํ
