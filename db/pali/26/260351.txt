		 น วณฺณิตํ สมณพฺราหฺมเณหิ ฯ
		 จกฺขุํ สรีรํ อุปหนฺติ โรณฺณํ ๑
		 นิหิยฺยติ วณฺณพลํ มตี จ
		 อานนฺทิโน ตสฺส ทิสา ภวนฺติ
		 หิเตสิโน จสฺส ๒ สุขี ภวนฺติ ฯ
		 ตสฺมา หิ อิจฺเฉยฺย กุเล วสนฺเต
		 เมธาวิโน เจว พหุสฺสุเต จ
		 เยสํ หิ ปญฺญาวิภเวน กิจฺจํ
		 ตรนฺติ นาวาย นทึว ปุณฺณนฺติ ฯ
		  มหากปฺปิโน เถโร ฯ
 [๓๗๓] ๔ ทนฺธา มยฺหํ คตี อาสิ       ปริภูโต ปุเร อหํ
	  ภาตา จ มํ ปณาเมสิ       คจฺฉทานิ ตุวํ ฆรํ ฯ
	  โสหํ ปณามิโต สนฺโต       สงฺฆารามสฺส โกฏฺฐเก
	  ทุมฺมโน ตตฺถ อฏฺฐาสึ       สาสนสฺมึ อเปกฺขวา ฯ
	  ภควา ตตฺถ อาคจฺฉิ        สีสํ มยฺหํ ปรามสิ
	  พาหายํ มํ คเหตฺวาน       สงฺฆารามํ ปเวสยิ ฯ
	  อนุกมฺปาย เม สตฺถา       ปาทาสิ ปาทปุญฺฉนึ
	  เอตํ สุทฺธํ อธิฏฺเฐหิ        เอกมนฺตํ สฺวธิฏฺฐิตํ ฯ
	  ตสฺสาหํ วจนํ สุตฺวา        วิหาสึ สาสเน รโต
#๑ ม. เตน ฯ     ๒ ม. ยุ. นาสฺส ฯ
