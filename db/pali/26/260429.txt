	  ทกฺขิเณยฺยํ มนุสฺสานํ        ปุญฺญกฺเขตฺตมนุตฺตรํ ฯ
	  เอเต สมฺพหุลา เทวา      อิทฺธิมนฺโต ยสสฺสิโน
	  ทส เทวสหสฺสานิ          สพฺเพ พฺรหฺมปุโรหิตา
	  โมคฺคลฺลานํ นมสฺสนฺตา      ติฏฺฐนฺติ ปญฺชลีกตา
	  นโม เต ปุริสาชญฺญ        นโม เต ปุริสุตฺตม
	  ยสฺส เต อาสวา ขีณา      ทกฺขิเณยฺโยสิ ๑ มาริส ฯ
	  ปูชิโต นรเทเวน          อุปฺปนฺโน มรณาภิภู
	  ปุณฺฑรีกํว โตเยน          สงฺขาเรโนปลิมฺปติ ๒ ฯ
		 ยสฺส มุหุตฺเตน สหสฺสธา
		 โลโก สํวิทิโต สพฺรหฺมกปฺโป
		 วสี อิทฺธิคุเณ จุตูปปาเต
		 กาเล ปสฺสติ เทวตา ส ภิกฺขุ ฯ
	  สารีปุตฺโตว ปญฺญาย        สีเลน อุปสเมน จ
	  โยปิ ปารงฺคโต ภิกฺขุ       เอตาวปรโม สิยา ฯ
	  โกฏิสตสหสฺสสฺส           อตฺตภาวํ ขเณน นิมฺมิเน
	  อหํ วิกุพฺพนาสุ กุสโล       วสีภูโตมฺหิ อิทฺธิยา ฯ
		 สมาธิวิชฺชาวสี ปารมีคโต
		 โมคฺคลฺลานโคตฺโต อสิตสฺส สาสเน
		 ธีโร สมุจฺฉินฺทิ สมาหิตินฺทฺริโย
#๑ ม. ทกฺขิเณยฺยาสิ ฯ  ๒ ม. ยุ. -ปลิปฺปติ ฯ
