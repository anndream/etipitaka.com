		 กิสฺส วตํ กึ ปน พฺรหฺมจริยํ
		 กิสฺส สุจิณฺณสฺส อยํ วิปาโก
		 เอตาทิสํ พฺยสนํ ปาปุณิตฺวา
		 ตํ ตาทิสํ ปจฺจนุโภสฺสติทฺธินฺติ ฯ
		 พุทฺธปฺปมุขสฺส ภิกฺขุสงฺฆสฺส
		 ปูชํ อกาสิ ชนตา อุฬารํ
		 ตตฺรสฺส จิตฺตสฺส อหุ อญฺญถตฺตํ
		 วาจํ อภาสิ ผรุสํ อสพฺภํ
		 โส ตํ วิตกฺกํ ปฏิวิโนทยิตฺวา
		 ปีติปสาทํ ปฏิลทฺธา ปจฺฉา
		 ตถาคตํ เชตวเน วสนฺตํ
		 ยาคุยา อุปฏฺฐาสิ โส ๑ สตฺตรตฺตํ ฯ
		 ตสฺส วตํ ตํ ปน พฺรหฺมจริยํ
		 ตสฺส สุจิณฺณสฺส อยํ วิปาโก
		 เอตาทิสํ พฺยสนํ ปาปุณิตฺวา
		 ตํ ตาทิสํ ปจฺจนุโภสฺสติทฺธึ ฯ
		 ฐตฺวาน โส วสฺสสตํ อิเธว
		 สพฺเพหิ กาเมหิ สมงฺคิภูโต
		กายสฺส เภทา อภิสมฺปรายํ
		 สหพฺยตํ คจฺฉติ วาสวสฺสาติ ๒ ฯ
		 กุมารเปตวตฺถุ ปญฺจมํ ฯ
#๑ ม. อยํ ปาโฐ นตฺถิ ฯ
