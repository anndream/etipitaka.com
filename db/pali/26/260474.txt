	  ปุญฺญํปิมา วเหยฺยุํ เต ๑    เตน ตฺวํ ปริพาหิโร อสฺส ๒ ฯ
	  ยสฺส พฺราหฺมณ ตฺวํ ภีโต     สทา อุทกโมตริ
	  ตเมว พฺรเหฺม มากาสิ      มา เต สีตํ ฉวึ หเน ฯ
	  กุมคฺคปฏิปนฺนํ มํ           อริยมคฺคํ สมานยิ
	  อุทกาภิเสจนํ ๓ โภติ      อิมํ สาฏกํ ททามิ เต ฯ
	  ตุเยฺหว สาฏโก โหตุ       นาหมิจฺฉามิ สาฏกํ ฯ
	  สเจ ภายสิ ทุกฺขสฺส        สเจ เต ทุกฺขมปฺปิยํ
	  มากาสิ ปาปกํ กมฺมํ        อาวิ วา ยทิ วา รโห ฯ
	  สเจ จ ปาปกํ กมฺมํ        กริสฺสสิ กโรสิ วา
	  น เต ทุกฺขา ปมุตฺยตฺถิ      อุเปจฺจาปิ ปลายโต ฯ
	  สเจ ภายสิ ทุกฺขสฺส        สเจ เต ทุกฺขมปฺปิยํ
	  อุเปหิ พุทฺธํ สรณํ          ธมฺมํ สงฺฆญฺจ ตาทินํ
	  สมาทิยาหิ สีลานิ          ตนฺเต โมกฺขาย ๔ เหสฺสติ ฯ
	  พฺรหฺมพนฺธุ ปุเร อาสึ       อชฺชมฺหิ สจฺจ พฺราหฺมโณ
	  เตวิชฺโช เวทสมฺปนฺโน      โสตฺถิโย จมฺหิ นฺหาตโก ฯ
		    ปุณฺณิกา ๕ ฯ
		โสฬสกนิปาโต สมตฺโต ฯ
		_______________________
#๑ ยุ. อยํ ปาโฐ นตฺถิ ฯ ๒ ม. อยํ ปาโฐ นตฺถิ ฯ ๓ ม. ทกาภิเสจนา ฯ
#๔ ม. ยุ. อตฺถาย เหหิติ ฯ ๕ ม. ปุณฺณา ฯ
