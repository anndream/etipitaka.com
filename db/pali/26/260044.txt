		 นจฺจนฺติ คายนฺติ ปโมทยนฺติ
		 เทวิทฺธิปตฺตาสิ มหานุภาเว
		 มนุสฺสภูตา กิมกาสิ ปุญฺญํ
		 เกนาสิ เอวญฺชลิตานุภาวา
		 วณฺโณ จ เต สพฺพทิสา ปภาสติต ฯ
		 อหํ มนุสฺเสสุ มนุสฺสภูตา
		 อฑฺเฒ กุเล สุณิสา อโหสึ
		 อกฺโกธนา ภตฺตุ วสานุวตฺตินี
		 อปฺปมตฺตา อุโปสเถ
		 มนุสฺสภูตา ทหรา อปาปิกา
		 ปสนฺนจิตฺตา ปติมาภิราธยึ
		 ทิวา จ รตฺโต จ มนาปจารินี
		 อหํ ปุเร สีลวตี อโหสึ
		 ปาณาติปาตา วิรตา อโจริยา
		 สํสุทฺธกายา สุจิพฺรหฺมจารินี
		 อมชฺชปานา จ มุสา อภาณี
		 สิกฺขาปเทสุ ปริปูรการินี
	  จาตุทฺทสึ ปญฺจทสึ         ยา จ ปกฺขสฺส อฏฺฐมี
	  ปาฏิหาริยปกฺขญฺจ         ปสนฺนมานสา อหํ
		 อฏฺฐงฺคุเปตํ อนุธมฺมจารินี
