	  ... เป ...            ยสฺส กมฺมสฺสิทํ ผลํ
		 อหํ มนุสฺเสสุ มนุสฺสภูโต
		 ทลิทฺโท อตาโณ กปโณ กมฺมกโร อโหสึ
		 ชิณฺเณ จ มาตาปิตโร อภรึ
		 ปิยา จ เม สีลวนฺโต อเหสุํ
		 อนฺนญฺจ ปานญฺจ ปสนฺนจิตฺโต
		 สกฺกจฺจ ทานํ วิปุลํ อทาสึ
	  เตน เมตาทิโส วณฺโณ      ... เป ...
		วณฺโณ จ เม สพฺพทิสา ปภาสตีติ ฯ
		  นนฺทนวิมานํ ทุติยํ ฯ
	  [๗๗] ๓ อุจฺจมิทํ มณิถูณํ วิมานํ
		 สมนฺตโต ทฺวาทส โยชนานิ
		 กูฏาคารา สตฺตสตา อุราฬา
		 เวฬุริยตฺถมฺภา รุจิรตฺถตา สุภา
		 ตตฺถจฺฉสิ ปิวสิ ขาทสิ จ
		 ทิพฺพา จ วีณา ปวทนฺติ วคฺคู
		 ทิพฺพา รสา กามคุเณตฺถ ปญฺจ
		 นาริโย จ นจฺจนฺติ สุวณฺณฉนฺนา
	  เกน เตตาทิโส วณฺโณ      ... เป ...
		 วณฺโณ จ เต สพฺพทิสา ปภาสตีติ ฯ
