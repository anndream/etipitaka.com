	  สพฺพตฺถ วิหตา นนฺทิ        ตโมกฺขนฺโธ ปทาลิโต
	  เอวํ ชานาหิ ปาปิม        นิหโต ตฺวมสิ อนฺตก ฯ
		      จาลา ฯ
 [๔๖๑] ๓ สตีมตี จกฺขุมตี            ภิกฺขุนี ภาวิตินฺทฺริยา
	  ปฏิวิชฺฌึ ปทํ สนฺตํ          อกาปุริสเสวิตํ ฯ
	  กึ นุ ชาตึ น โรเจสิ       ชาโต กามานิ ภุญฺชติ
	  ภุญฺชาหิ กามรติโย         มาหุ ปจฺฉานุตาปินี ฯู
	  ชาตสฺส มรณํ โหติ         หตฺถปาทาน เฉทนํ
	  วธพนฺธปริกฺเขปํ ๑        ชาโต ทุกฺขํ นิคจฺฉติ ฯ
	  อตฺถิ สกฺยกุเล ชาโต       สมฺพุทฺโธ อปราชิโต
	  โส เม ธมฺมมเทเสสิ       ชาติยา สมติกฺกมํ
	  ทุกฺขํ ทุกฺขสมุปฺปาทํ         ทุกฺขสฺส จ อติกฺกมํ
	  อริยฏฺฐงฺคิกํ มคฺคํ          ทุกฺขูปสมคามินํ ฯ
	  ตสฺสาหํ วจนํ สุตฺวา        วิหรึ สาสเน รตา
	  ติสฺโส วิชฺชา อนุปฺปตฺตา     กตํ พุทฺธสฺส สาสนํ ฯ
	  สพฺพตฺถ วิหตา นนฺทิ        ตโมกฺขนฺโธ ปทาลิโต
	  เอวํ ชานาหิ ปาปิม        นิหโต ตฺวมสิ อนฺตก ฯ
		     อุปจาลา ฯ
		 สตฺตกนิปาโต สมตฺโต ฯ
		 ______________________
#๑ ยุ. วธพนฺธปริเกฺลสํ ฯ
