	  เกตุหา เกตุนา เยว       มหาเกตุํ ปธํสยีติ ฯ
		 วิมลโกณฺฑญฺโญ เถโร ฯ
 [๒๐๒] ๕ อุกฺเขปกฏวจฺฉสฺส          สงฺกลิตํ พหูหิ วสฺเสหิ
	  ตํ ภาสติ คหฏฺฐานํ         สุนิสินฺโน อุฬารปาโมชฺโชติ ฯ
		 อุกฺเขปกฏวจฺโฉ เถโร ฯ
 [๒๐๓] ๖ อนุสาสิ มหาวีโร          สพฺพธมฺมาน ปารคู
	  ตสฺสาหํ ธมฺมํ สุตฺวาน       วิหาสึ สนฺติเก รโต ๑
	  ติสฺโส วิชฺชา อนุปฺปตฺตา     กตํ พุทฺธสฺส สาสนนฺติ ฯ
		   เมฆิโย เถโร ฯ
 [๒๐๔] ๗ กิเลสา ฌาปิตา มยฺหํ       ภวา สพฺเพ สมูหตา
	  วิกฺขีโณ ชาติสํสาโร        นตฺถิทานิ ปุนพฺภโวติ ฯ
		เอกธมฺมสวนิโย เถโร ฯ
 [๒๐๕] ๘ อธิเจตโส อปฺปมชฺชโต      มุนิโน โมนปเถสุ สิกฺขโต
	  โสภา น ภวนฺติ ตาทิโน     อุปสนฺตสฺส สทา สตีมโตติ ฯ
		  เอกุทานิโย เถโร ฯ
	 [๒๐๖] ๙ สุตฺวาน ธมฺมํ มหโต มหารสํ
		 สพฺพญฺญุตญฺญาณวเรน เทสิตํ
		 มคฺคํ ปปชฺชึ อมตสฺส ปตฺติยา
		 โส โยคกฺเขมสฺส ปถสฺส โกวิโทติ ฯ
		    ฉนฺโน เถโร ฯ
#๑ โป. ม. สโต ฯ
