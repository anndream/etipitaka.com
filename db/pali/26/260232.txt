		 ปฏิกฺกนฺตํ โคจรโต นิวตฺตํ
		 สีติภูตํ รุกฺขมูเล นิสินฺนํ ฯ
		 ตเมนํ อโวจ อุปสงฺกมิตฺวา
		 อปฺปาพาธํ ผาสุวิหารญฺจ ปุจฺฉิ
		 เวสาลิยํ ลิจฺฉวิ อหํ ภทนฺเต
		 ชานนฺติ มํ ลิจฺฉวิ อมฺพสกฺขโร ฯ
		 อิมานิ เม อฏฺฐ ยุคานิ ภนฺเต ๑
		 ปฏิคฺคณฺห ภนฺเต ททามิ ตุยฺหํ
		 เตเนว อตฺเถน อิธาคโตสฺมิ
		 ยถา อหํ อตฺตมโน ภเวยฺยํ ฯ
		 ทูรโตว สมณพฺราหฺมณา จ
		 นิเวสนนฺเต ปริวชฺชยนฺติ
		 ปตฺตานิ ภิชฺชนฺติ ตว นิเวสเน
		 สงฺฆาฏิโย จาปิ ๒ วิทาลยนฺติ ๓ ฯ
		 อถาปเร ๔ ปาทกุทาริกาหิ ๕
		 อวํสิรา สมณา ปาฏิยนฺติ
		 เอตาทิสํ ปพฺพชิตํ ๖ วิเหสํ
		 ตยา กตํ สมณา ปาปุณนฺติ ฯ
		 ติเณน เตลํปิ ๗ น ตฺวํ อทาสิ
#๑ ม. ยุ. สุภานิ ฯ  ๒ ยุ. ปาปิ ฯ  ๓ วิปาตยนฺตีติปิ ทิสฺสติ ฯ  ๔ ยุ. อถา ปุเร ฯ
#๕ ม. ปาทกุฏฺฐาริกาหิ ฯ  ๖ ม. ปพฺพชิตา ฯ  ๗ ยุ. เตสมฺปิ ฯ
