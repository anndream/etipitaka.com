	    (๑) เสรี สุขี ปพฺพชฺชํ อุปาคมิ
		 อาคมฺม กปฺปิตกุตฺตมํ อุโภปิ
		 สามญฺญผลานิ อชฺฌคุํ ฯ
		 เอตาทิสา สปฺปุริสานํ เสวนา
		 มหปฺผลา โหติ สตํ วิชานตํ
		 สูลาวุโต อคฺคผลํ ผุสฺสติ ๒
		 ผลํ กนิฏฺฐํ ปน อมฺพสกฺขโรติ ฯ
		 อมฺพสกฺขรเปตวตฺถุ ปฐมํ ฯฌ
	 [๑๒๒] ๒ สุโณถ ยกฺขสฺส จ วาณิชาน จ
		       ฯเปฯ
	(วิมานวตฺถุสฺมึ สตฺตมสฺส สุนิกฺขิตฺตวคฺคสฺส ทสมวตฺถุสฺมึ ทฏฺฐพฺพํ)
		เสริสฺสกเปตวตฺถุ ทุติยํ ฯ
 [๑๒๓] ๓ ราชา ปิงฺคลโก นาม       สุรฏฺฐานํ อธิปติ อหุ
	  โมริยานํ อุปฏฺฐานํ         คนฺตฺวา สุรฏฺฐํ ปุนราคมา ฯ
	  อุเณฺห มชฺฌนฺติเก กาเล     ราชา ปงฺกํ อุปาคมิ
	  อทฺทส มคฺคํ รมณียํ         เปตานํ วณฺณนาปถํ
	  สารถึ อามนฺตยิ ราชา      อยํ มคฺโค รมณีโย
			      เขโม โสวตฺถิโก สิโว
	  อิมินาว สารถิ ยาหิ ๓     สุรฏฺฐานํ สนฺติเก อิโต
#๑ ม. ภิกฺขุญฺจ ฯ  ๒ ม. อผสฺสยิ ฯ ยุ. ผุสฺสสิ ฯ  ๓ ม. ยาม ฯ
