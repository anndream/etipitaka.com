	  อธมฺโม นิรยํ เนติ        ธมฺโม ปาเปติ สุคตึ ๑ ฯ
		 ตสฺมา หิ ธมฺเมสุ กเรยฺย ฉนฺทํ
		 อิติ โมทมาโน สุคเตน ตาทินา
		 ธมฺเม ฐิตา สุคตวรสฺส สาวกา
		 นิยฺยนฺติ ธีรา สรณวรคฺคคามิโน ฯ
	  วิปฺโผฏิโต คณฺฑมูโล       ตณฺหาชาโล สมูหโต ฯ
		 โส ขีณสํสาโร น จตฺถิ กิญฺจนํ
		 จนฺโท ยถา โทสินาปุณฺณมาสิยาติ ๒ ฯ
		    ธมฺมิโก เถโร ฯ
	[๓๓๓] ๑๑ ยทา พลากา สุจิปณฺฑรจฺฉทา
		 กาฬสฺส เมฆสฺส ภเยน ตชฺชิตา๓
		 ปเลหิติ อาลยมาลเยสินี
		 ตทา นที อชกรณี รเมติ มํ ฯ
		 ยทา พลากา สุวิสุทฺธปณฺฑรา
		 กาฬสฺส เมฆสฺส ภเยน ตชฺชิตา
		 ปริเยสติ เลณมเลณทสฺสินี
		 ตทา นที อชกรณี รเมติ มํ ฯ
	  กนฺนุ ตตฺถ น รเมนฺติ      ชมฺพุโย อุภโต ตหึ
	  โสเภนฺติ อาปคากูลํ       มหาเลณสฺส ๓ ปจฺฉโต ฯ
		 ตามตมทสงฺฆสุปฺปหีนา
#๑ ม. ยุ. สุคฺคตึ ฯ   ๒ ม. ...สิยนฺติ ฯ   ๓ ม. มม เลณสฺส ฯ
