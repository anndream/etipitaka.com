	  รุกฺขมูลิโก สาตติโก        .................
	  อพฺโภกาสี สาตติโก        .................
	  โสสานิโก สาตติโก        .................
	  ยถาสนฺถติโก สาตติโก      .................
	  เนสชฺชิโก สาตติโก        .................
	  อปฺปิจฺโฉ สาตติโก         .................
	  สนฺตุฏฺโฐ สาตติโก         .................
	  ปวิวิตฺโต สาตติโก         .................
	  อสํสฏฺโฐ สาตติโก         .................
	  อารทฺธวิริโย สาตติโก      อุญฺฉาปตฺตาคเต รโต
	  ฌายติ อนุปาทาโน         ปุตฺโต โคธาย ภทฺทิโย ฯ
	  หิตฺวา สตปลํ กํสํ          โสวณฺณํ สตราชิกํ
	  อคฺคหึ มตฺติกาปตฺตํ         อิทํ ทุติยาภิเสจนํ ฯ
	  อุจฺเจ มณฺฑลิปากาเร       ทฬฺหมฏฺฏาลโกฏฺฐเก
	  รกฺขิโต ขคฺคหตฺเถหิ        อุตฺตสํ วิหรึ ปุเร ฯ
	  โสชฺช ภทฺโท อนุตฺราสี      ปหีนภยเภรโว
	  ฌายติ วนโมคยฺห          ปุตฺโต โคธาย ภทฺทิโย ฯ
	  สีลกฺขนฺเธ ปติฏฺฐาย        สตึ ปญฺญญฺจ ภาวยํ
	  ปาปุณึ อนุปุพฺเพน          สพฺพสํโยชนกฺขยนฺติ ฯ
	      ภทฺทิโย กาลิโคธาย ปุตฺโต เถโร ฯ
