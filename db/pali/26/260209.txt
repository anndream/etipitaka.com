	  ปิโลติกํ ปฏํ กตฺวา         สงฺเฆ จาตุทฺทิเส อทา ฯ
	  ทตฺวา อนฺวาทิสิ เถโร      ปิตุ มาตุ จ ภาตุโน
	  อิทํ เม ญาตีนํ โหตุ        สุขิตา โหนฺตุ ญาตโย ฯ
	  สมนนฺตรานุทิฏฺเฐ          วตฺถานิ อุปปชฺชึสุ ๑
	  ตโต สุวตฺถวสโน          เถรสฺส ทสฺสยีตุมํ ฯ
	  วณฺณวา พลวา สุขี ๒      ยาวตา นนฺทราชสฺส
	  วิชิตสฺมึ ปฏิจฺฉาทา         ตโต พหุตฺตรา ภนฺเต ฯ
	  วตฺถานิจฺฉาทนานิ โน       โกเสยฺยกมฺพลียานิ
	  โขมกปฺปาสิกานิ จ         วิปุลา จ มหคฺฆา จ
	  เต จากาเสวลมฺพเร ๓    เต มยํ ปริทหาม
			      ยํ ยํ หิ มนโส ปิยํ
	  ตถา ภนฺเต ปรกฺกาม       ยถา เคหํ ลภามเส ฯ
	  เถโร ปณฺณกุฏึ กตฺวา       สงฺเฆ จาตุทฺทิเส อทา ฯ
	  ทตฺวา จ ๔ อุทฺทิสิ เถโร   ปิตุ มาตุ จ ภาตุโน
	  อิทํ เม ญาตีนํ โหตุ        สุขิตา โหนฺตุ ญาตโย ฯ
	  สมนนฺตรานุทิฏฺเฐ          ฆรานิ อุปปชฺชึสุ ๑
	  กูฏาคารา นิเวสนา        วิภตฺตา ภาคโส มิตา ฯ
	   น มนุสฺเสสุ อีทิสา         ยาทิสา โน ฆรา อิธ
	  อปิ ทิพฺเพสุ ยาทิสา        ตาทิสา โน ฆรา อิธ
#๑ ม. อุทปชฺชิสุํ ฯ  ๒ ม. ยุ. วณฺณวา ... สุขีติ อิเม ปาฐา นตฺถิ ฯ
#๓ ม. ปากาเสวลมฺพเร ฯ ๔ ม. ยุ. อนฺวาทิสิ ฯ
