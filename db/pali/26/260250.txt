		 คนฺตฺวาน โส ปิฏฺฐิโต อคฺคเหสิ
		 คเหตฺวาน ตํ ขาทิ ยาวทตฺถํ
		 เตเนว โส อตฺตมโน อโหสิ
		 หฏฺโฐ อุทคฺโค จ ปโมทิโตติ ๑ ฯ
		 อุจฺฉุเปตวตฺถุ ปญฺจมํ ฯ
 [๑๒๖] ๖ สาวตฺถี นาม นครํ         หิมวนฺตสฺส ปสฺสโต
	  ตตฺถาสุํ เทฺว กุมารา       ราชปุตฺตาติ เม สุตํ ฯ
	  ปมตฺตา ๒ รชนีเยสุ       กามสฺสาทาภินนฺทิโน
	  ปจฺจุปฺปนฺเน สุเข คิทฺธา     น เต ปสฺสึสุ นาคตํ ฯ
	เต ปุตฺตา ๓ จ มนุสฺสตฺตา     ปรโลกํ อิโต คตา
	เต จ ๔ โฆเสนฺติ ๕ น ทิสฺสนฺโต  ปุพฺเพ ทุกฺกฏมตฺตโน ฯ
	  พหูสุ วต สนฺเตสุ          เทยฺยธมฺเม อุปฏฺฐิเต
	  นาสกฺขิมฺหา จ อตฺตานํ      ปริตฺตโสตฺถึ ๖ กาตุํ สุขาวหํ ฯ
	  กึ ตโต ปาปกํ อสฺส        ยนฺโน ราชกุลา จุตา
	  อุปปนฺนา เปตวิสยํ         ขุปฺปิปาสาสมปฺปิตา ฯ
	  สามิโน อิธ หุตฺวาน        โหนฺติ อสฺสามิโน ตหึ
	  มรนฺติ ๗ ขุปฺปิปาสาย      มนุสฺสา อุนฺนโตนตา ฯ
	  เอวมาทีนวํ ๘ ญตฺวา      อิสฺสรมานสมฺภวํ
#๑ ยุ. อิเม ปาฐา น ทิสฺสนฺติ ฯ  ๒ ม. สมฺมตฺตา ฯ  ๓ ยุ. จุตา ฯ
#๔ ยุ. เตธ ฯ ๕ ม. โฆเสนฺตยทิสฺสนฺตา ฯ  ๖ ม. ปริตฺตํ ฯ
#๗ ยุ. จรนฺติ ฯ ม. ภมนฺติ ฯ ๘ ม. เอตมาทีนวํ ฯ
