		 เกนาสิ ตฺวํ อมิตยสา สุเขธิตา
		 อิทฺธี จ เต อนธิวรา วิหงฺคมา
		 วณฺโณ จ เต ทส ทิสา วิโรจติ
		 เทเวหิ ตฺวํ ปริวุตา สกฺกตา จสิ
		 กุโต จุตา สุคติคตาสิ เทวเต
		 กสฺส วา ตฺวํ วจนกรานุสาสนึ
		 อาจิกฺข เม ตฺวํ ยทิ พุทฺธสาวิกา (ติ) ฯ
		 นคนฺตเร นครวเร สุมาปิเต
		 ปริจาริกา ราชวรสฺส สิรีมโต
		 นจฺเจหิ คีเตหิ ๑ ปรมสุสิกฺขิตา อหุํ
		 สิริมาติ มํ ราชคเห อเวทึสุ
		 พุทฺโธ จ เม อิสินิสโภ วินายโก
		 อเทสยิ สมุทยทุกฺขนิจฺจตํ
		 อสงฺขตํ ทุกฺขนิโรธํ สสฺสตํ
		 มคฺคญฺจิมํ อกุฏิลํ อญฺชสํ สิวํ
		 สุตฺวานหํ อมตปทํ อสงฺขตํ
		 ตถาคตสฺส อนธิวรสฺส สาสนํ
		 สีเลสฺวาหํ ปรมสุสํวุตา อหุํ
		 ธมฺเม ฐิตา นรวรพุทฺธเทสิเต
		 ญตฺวาน ตํ ๒ วิรชํ ปทํ อสงฺขตํ
#๑ ม. ยุ. นจฺเจ คีเต ฯ  ๒ ญตฺวานหนฺติปิ ฯ
