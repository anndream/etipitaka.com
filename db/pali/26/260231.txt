		 ธมฺมิกถํ ภาสติ สจฺจนาโม
		 สกสฺมิ อจฺเฉรเก ๑ อปฺปมตฺโตติ ฯ
		 ตถาหํ กสฺสามิ คนฺตฺวา อิทานิ
		 อจฺฉาทยิสฺสํ สมณํ ยุเคน
		 ปฏิคฺคหิตานิ จ ตานิ ปสฺส ๒
		 ตุวญฺจ ปสฺเสมุ สํนทฺธทุสฺสนฺติ ฯ
		 มา อกฺขเณ ปพฺพชิตํ อุปาคมิ
		 สาธุ โว ลิจฺฉวิ เนส ธมฺโม
		 ตโต จ กาเล อุปสงฺกมิตฺวา
		 ตตฺเถว ปสฺสามิ รโห นิสินฺนนฺติ ฯ
		 ตถา หิ วตฺวา อคมาสิ ตตฺถ
		 ปริวาริโต ทาสคเณน ลิจฺฉวิ
		 โส ตํ นครํ อุปสงฺกมิตฺวา
		 วาสุปคญฺฉิตฺถ สเก นิเวสเน ฯ
		 ตโต จ กาเล คิหิกิจฺจานิ กตฺวา
		 นฺหาตฺวา ปิวิตฺวา จ ขณํ ลภิตฺวา
		 วิเจยฺย เปฬโต จ ยุคานิ อฏฺฐ
		 คาหาปยิ ทาสคเณน ลิจฺฉวิ ฯ
		 โส ตํ ปเทสํ อุปสงฺกมิตฺวา
		 ตํ อทฺทส สมณํ สนฺตจิตฺตํ
#๑ ม. มาเกเจร ฯ  ๒ จสฺสุ อิติปิ ทิสฺสติ ฯ เอวมุปริปิ ฯ
