	  ตุวํ นิสฺสาย กลฺยาณิ ๑     เถรี สงฺฆสฺส โสภเณ
	  ติสฺโส วิชฺชา อนุปฺปตฺตา     กตํ พุทฺธสฺส สาสนํ ฯ
	  อนุชานาหิ เม อยฺเย       อิจฺเฉ สาวตฺถึ คนฺตเว
	  สีหนาทํ นทิสฺสามิ          พุทฺธเสฏฺฐสฺส สนฺติเก ฯ
	  ปสฺส สุนฺทริ สตฺถารํ        เหมวณฺณํ  หริตฺตจํ
	  อทนฺตานํ ทเมตารํ         สมฺพุทฺธมกุโตภยํ ฯ
	  ปสฺส สุนฺทริมายนฺตึ         วิปฺปมุตฺตํ นิรูปธึ
	  วีตราคํ วิสํยุตฺตํ           กตกิจฺจมนาสวํ ฯ
	  พาราณสีโต นิกฺขมฺม        ตว สนฺติกมาคตา
	  สาวิกา เต มหาวีร        ปาเท วนฺทติ สุนฺทรี ฯ
	  ตุวํ พุทฺโธ ตุวํ สตฺถา       ตุยฺหํ ธีตมฺหิ พฺราหฺมณ
	  โอรสา มุขโต ชาตา       กตกิจฺจา อนาสวา ฯ
	  ตสฺสา เต สฺวาคตํ ภทฺเท    ตโต เต อทุราคตํ
	  เอวํ หิ ทนฺตา อายนฺติ      สตฺถุ ปาทานิ วนฺทิกา
	  วีตราคา วิสํยุตฺตา         กตกิจฺจา อนาสวา ฯ
		      สุนฺทรี ฯ
 [๔๗๑] ๕ ทหราหํ สุทฺธวสนา         ยํ ปุเร ธมฺมมสฺสุณึ
	  ตสฺสา เม อปฺปมตฺตาย      สจฺจาภิสมโย อหุ ฯ
	  ตโตหํ สพฺพกาเมสุ         ภุสํ อรติมชฺฌคํ
	  สกฺกายสฺมึ ภยํ ทิสฺวา       เนกฺขมฺมสฺเสว ๒ ปิหเย ฯ
#๑ ม. กลฺยาณี ฯ  ๒ ยุ. เนกฺขมฺมํเยว ฯ
