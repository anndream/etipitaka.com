 [๔๒๒] ๓ สุมุตฺติเก สุมุตฺติกา         สาธุมุตฺติกมฺหิ มุสลสฺส
	  อหิริโก เม ฉตฺตกํ วาปิ     อุกฺขลิกา เม ทลิทฺทภาวาติ ๑ ฯ
	  ราคญฺจ อหํ โทสญฺจ        วิจฺฉินฺทนฺตี วิหรามิ
	  สา รุกฺขมูลมุปคมฺม         อโห สุขนฺติ สุขโต ฌายามิ ฯ
	       อญฺญตรา เถรีภิกฺขุนี อปญฺญาตา ฯ
 [๔๒๓] ๔ ยาว กาสิชนปโท          สุงฺโก เม ตตฺตโก อหุ
	  ตํ กตฺวา นิคโม ๒ อคฺฆํ    อคฺเฆนคฺฆํ ฐเปสิ มํ ฯ
	  อถ นิพฺพินฺทหํ รูเป         นิพฺพินฺทญฺจ วิรชฺชหํ
	  มา ปุน ชาติสํสารํ         สนฺธาเวยฺยํ ปุนปฺปุนํ
	  ติสฺโส วิชฺชา สจฺฉิกตา      กตํ พุทฺธสฺส สาสนํ ฯ
		    อฑฺฒกาสี ๓ ฯ
 [๔๒๔] ๕ กิญฺจาปิ โขมฺหิ กิสิกา       คิลานา พาฬฺหทุพฺพลา
	  ทณฺฑโมลุพฺภ คจฺฉามิ        ปพฺพตํ อภิรูหิย ฯ
	  สงฺฆาฏึ นิกฺขิปิตฺวาน        ปตฺตกญฺจ นิกุชฺชิย
	  เสเล ขมฺเภสึ อตฺตานํ      ตโมกฺขนฺธํ ปทาลิย ฯ
		      จิตฺตา ฯ
 [๔๒๕] ๖ กิญฺจาปิ โขมฺหิ ทุกฺขิตา      ทุพฺพลา คตโยพฺพนา
	  ทณฺฑโมลุพฺภ คจฺฉามิ        ปพฺพตํ อภิรูหิย ฯ
	  นิกฺขิปิตฺวาน สงฺฆาฏึ        ปตฺตกญฺจ นิกุชฺชิย
	  นิสินฺนา จมฺหิ เสลมฺหิ       อถ จิตฺตํ วิมุจฺจิ เม
#๑ ม. เทฑฺฑุภํ วาติ ฯ  ๒ โป. ม. เนคโม ฯ ๓ โป. ม. อฑฺฒกาสิ ฯ
