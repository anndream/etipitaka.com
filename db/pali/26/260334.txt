	  วิปฺปมุตฺตํ กิเลเสหิ         สุทฺธจิตฺตํ อนาวิลํ
	  อภิณฺหํ ปจฺจเวกฺขนฺโต       วิหริสฺสํ อนาสโว ฯ
	  อชฺฌตฺตญฺจ พหิทฺธา จ       เย เม วิชฺฌึสุ ๑ อาสวา
	  สพฺเพ อเสสา อุจฺฉินฺนา     น จ อุปฺปชฺชเร ปุน ฯ
	  ปญฺจกฺขนฺธา ปริญฺญาตา      ติฏฺฐนฺติ ฉินฺนมูลกา
	  ทุกฺขกฺขโย อนุปฺปตฺโต       นตฺถิทานิ ปุนพฺภโวติ ฯ
		  นฺหาตกมุนิ เถโร ฯ
 [๓๕๘] ๑๒ อกฺโกธสฺส กุโต โกโธ     ทนฺตสฺส สมชีวิโน
	  สมฺมทญฺญา วิมุตฺตสฺส        อุปสนฺตสฺส ตาทิโน ฯ
	  ตสฺเสว เตน ปาปิโย       โย กุทฺธํ ปฏิกุชฺฌติ
	  กุทฺธํ อปฺปฏิกุชฺฌนฺโต        สงฺคามํ เชติ ทุชฺชยํ ฯ
	  อุภินฺนมตฺถํ จรติ           อตฺตโน จ ปรสฺส จ
	  ปรํ สงฺกุปิตํ ญตฺวา         โย สโต อุปสมฺมติ ฯ
	  อุภินฺนํ ติกิจฺฉนฺตานํ ๒      อตฺตโน จ ปรสฺส  จ
	  ชนา มญฺญนฺติ พาลาติ ๓    เย ธมฺมสฺส อโกวิทา ฯ
	  อุปฺปชฺชเต สเจ โกโธ      อาวชฺชํ กกจูปมํ
	  อุปฺปชฺเช เจ รเส ตณฺหา    ปุตฺตมํสูปมํ สรํ ฯ
	  สเจ ธาวติ จิตฺตํ ๔ เต    กาเมสุ จ ภเวสุ จ
#๑ ม. ยุ. วิชฺชึสุ ฯ   ๒ ยุ. ติกิจฺฉนฺตนฺตํ ฯ   ๓ ยุ. พาโลติ ฯ
#๔ ยุ. สเจ ธาวติ เต จิตํ ฯ
