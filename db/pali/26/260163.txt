	  ตสฺส กมฺมวิปาเกน         มุสาวาทสฺส จูภยํ
	  ปุตฺตมํสานิ ขาทามิ         ปุพฺพโลหิตมกฺขิตาติ ฯ
		 สตฺตปุตฺตขาทิกเปตวตฺถุ สตฺตมํ ฯ
	[๙๓] ๘ กินฺนุ อุมฺมตฺตรูโปว         ลายิตฺวา หริตํ ติณํ
	  ขาท ขาทาติ ลปสิ         คตสตฺตํ ชรคฺควํ ฯ
	  น หิ อนฺเนน ปาเนน       มโต โคโณ สมุฏฺฐเห
	  ตฺวํปิ ๑ พาโล จ ทุมฺเมโธ  ยถา อญฺโญ ๒ จ ทุมฺมตีติ ฯ
	  อิเม ปาทา อิทํ สีสํ        อยํ กาโย สวาลธิ
	  เนตฺตา ตเถว ติฏฺฐนฺติ      อยํ โคโณ สมุฏฺฐเห
	  นยฺยกสฺส หตฺถปาทา        กาโย สีสญฺจ ทิสฺสติ
	  รุทํ มตฺติกถูปสฺมึ           นนุ ตฺวญฺเญว ทุมฺมตีติ ฯ
	  อาทิตฺตํ วต มํ สนฺตํ        ฆตสิตฺตํว ปาวกํ
	  วารินา วิย โอสิญฺจํ        สพฺพํ นิพฺพาปเย ทรํ ฯ
	  อพฺพูฬฺหํ วต เม สลฺลํ       โสกํ หทยนิสฺสิตํ
	  โย เม โสกปเรตสฺส       ปิตุโสกํ อปานุทิ
	  สฺวาหํ อพฺพูฬฺหสลฺโลสฺมึ ๔   สีติภูโตสฺมิ นิพฺพุโต
	  น โสจามิ น โรทามิ       ตว สุตฺวาน มาณว ฯ
	  เอวํ กโรนฺติ สปฺปญฺญา      เย โหนฺติ อนุกมฺปกา
	  นิวตฺตยนฺติ ๕ โสกมฺหา     สุชาโต ปิตรํ ยถาติ ฯ
		  โคณเปตวตฺถุ อฏฺฐมํ ฯ
#๑ ยุ. ตฺวํสิ ฯ  ๒ ม. ตญฺโญว ฯ ยุ. ตญฺเญว ฯ   ๓ ม. อพฺพหี ฯ
#๔ ม. อพฺพูฬฺหสลฺโลสฺมิ ฯ  ๕ ยุ. วินิวตฺตยนฺติ ฯ
