	 [๑๔๔] ๗ โย ปานุทิ มจฺจุราชสฺส เสนํ
		 นฬเสตตว สุทุพฺพลํ มโหโฆ
		 วิชิตาวิ อเปตเภรโว หิ
		 ทนฺโต โส ปรินิพฺพุโต ฐิตตฺโตติ ฯ
		 อิตฺถํ สุทํ อายสฺมา ภลฺลิโย เถโร ฯ
	 [๑๔๕] ๘ โย ทุทฺทมโย ทเมน ทนฺโต
		 ธีโร ๑ สนฺตุสิโต วิติณฺณกงฺโข
		 วิชิตาวิ อเปตโลมหํโส
		 วีตราโค ๒ ปรินิพฺพุโต ฐิตตฺโตติ ฯ
		   วีโร เถโร ๓ ฯ
 [๑๔๖] ๙ สฺวาคตํ นาปคตํ ๔        นยิทํ ทุมฺมนฺติตํ มม
	  ปวิภตฺเตสุ ๕ ธมฺเมสุ      ยํ เสฏฺฐํ ตทุปาคมินฺติ ฯ
		  ปิลินฺทวจฺโฉ เถโร ฯ
	[๑๔๗] ๑๐ วิหริ อเปกฺขํ อิธ วา หุรํ วา
		 โย เวทคู สนฺตุสิโต ๖ ยตตฺโต
		 สพฺเพสุ ธมฺเมสุ อนูปลิตฺโต
		 โลกสฺส ชญฺญา อุทยพฺพยญฺจาติ ฯ
		  ปุณฺณมาโส เถโร ฯ
#๑ ม. ยุ. วีโร ฯ  ๒ ม. ยุ. วีโร โส ฯ  ๓ โป. เถโรติ ฯ  ๔ ม. น ทุราคตํ ฯ
#๕ ม. ยุ. สํวิภตฺเตสุ ฯ  ๖ ม. ยุ. สมิโต ฯ
