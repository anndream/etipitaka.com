	  จตฺตาโร จ ปฏิปนฺนา       จตฺตาโร จ ผเล ฐิตา
	  เอส สงฺโฆ อุชุภูโต        ปญฺญาสีลสมาหิโต
	  ตํ สงฺฆํ สรณํ คจฺฉ         สปุตฺตทาโร อรินฺทม ฯ
		 ปาณาติปาตา วิรมสฺสุ ขิปฺปํ
		 โลเก อทินฺนํ ปริวชฺชยสฺสุ
		 อมชฺชโป โน ๑ จ มุสา อภาณิ
		 สเกน ทาเรน จ โหหิ ตุฏฺโฐ ฯ
	  อตฺถกาโมสิ เม ยกฺข       หิตกาโมสิ เทวเต
	  กโรมิ ตุยฺหํ วจนํ          ตฺวมสิ อาจริโย มม ฯ
	  อุเปมิ สรณํ พุทฺธํ          ธมฺมญฺจาปิ อนุตฺตรํ
	  สงฺฆญฺจ นรเทวสฺส         คจฺฉามิ สรณํ อหํ ฯ
		 ปาณาติปาตา วิรมามิ ขิปฺปํ
		 โลเก อทินฺนํ ปริวชฺชยามิ
		 อมชฺชโป โน จ มุสา ภณามิ
		 สเกน ทาเรน [๒] โหมิ ตุฏฺโฐ ฯ
	  โอผุนามิ ๓ มหาวาเต     นทิยา วา ๔ สีฆคามิยา ๕
	  วมามิ ปาปกํ ทิฏฺฐึ         พุทฺธานํ สาสเน รโต ฯ
	  อิทํ วตฺวาน สุรฏฺโฐ        วิรมิตฺวา ปาปทสฺสนํ ๖
#๑ ม. มา ฯ  ๒ ม. จ ฯ  ๓ ยุ. โอธุนามิ ฯ  ๔ ม. วาสทฺโท นตฺถิ ฯ
#๕ ยุ. สีฆงฺคมิยา ฯ  ๖ ม. ปาปทสฺสนา ฯ
