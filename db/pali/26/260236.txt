		 อยญฺจ สูลาวุโต ๑ ลหุํ ปมุตฺโต
		 สกฺกจฺจ ธมฺมานิ สมาจรนฺโต
		 มุญฺเจยฺย โส นิรยาว ตมฺหา
		 กมฺมํ สิยา อญฺญตฺร สเวทนียํ ๒ ฯ
		 กปฺปิตกญฺจ อุปสงฺกมิตฺวา
		 เตน สห สํวิภชิตฺวาน กาเล
		 สยํ มุเขน อุปนิสชฺช ปุจฺฉ
		 โส เต อกฺขิสฺสติ เอตมตฺถํ ฯ
		 ตเมว ภิกฺขุํ อุปสงฺกมิตฺวา ปุจฺฉสฺสุ
		 ปุญฺญตฺถิโก ๓ โน จ ๔ ปทุฏฺฐจิตฺโต
		 โส เต สุตํ อสุตญฺจาปิ ธมฺมํ
		 สพฺพํปิ อกฺขิสฺสติ ยถา ปชานํ
		 สุโต จ ธมฺมํ สุคตึ อกฺขิสฺส ๕ ฯ
		 โส ตตฺถ รหสฺสํ สมุลฺลปิตฺวา
		 สกฺขึ กริตฺวาน อมานุเสน
		 ปกฺกามิ โส ลิจฺฉวีนํ สกาสํ
		 อถ พฺรวิ ปริสํ สนฺนิสินฺนํ ฯ
		 สุณนฺตุ โภนฺโต มม เอกวากฺยํ
		 วรํ วริสฺสํ ลภิสฺสามิ อตฺถํ
#๑ ม. สูลโต ฯ  ๒. ม. เวทนียํ ฯ  ๓ ม. อญฺญตฺถิโก ฯ  ๔ ยุ. เนว ฯ  ๕ สุโต ...
#อกฺขิสฺสา ติอิเม ปาฐา นตฺถิ ฯ
