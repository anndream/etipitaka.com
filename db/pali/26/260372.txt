 [๓๘๖] ๒ สมณสฺส อหู จินฺตา         ปาราสริยสฺส ๑ ภิกฺขุโน
	  เอกกสฺส นิสินฺนสฺส         ปวิวิตฺตสฺส ฌายิโน
	  กิมานุปุพฺพํ ปุริโส          กึ วตฺตํ กึ สมาจารํ ๒
	  อตฺตโน กิจฺจการิสฺส        น จ กิญฺจิ วิเหฐเย ฯ
	  อินฺทฺริยานิ มนุสฺสานํ        หิตาย อหิตาย จ
	  อรกฺขิตานิ อหิตาย         รกฺขิตานิ หิตาย จ ฯ
	  อินฺทฺริยาเนว สารกฺขํ       อินฺทฺริยานิ จ โคปยํ
	  อตฺตโน กิจฺจการิสฺส        น จ กิญฺจิ วิเหฐเย ฯ
	  จกฺขุนฺทฺริยญฺจ รูเปสุ        คจฺฉนฺตํ อนิวารยํ
	  อนาทีนวทสฺสาวี           โส ทุกฺขา น หิ มุจฺจติ ฯ
	  โสตินฺทฺริยญฺจ ๓ สทฺเทสุ    คจฺฉนฺตํ อนิวารยํ
	  อนาทีนวทสฺสาวี           โส ทุกฺขา น หิ มุจฺจติ ฯ
	  อนิสฺสรณทสฺสาวี           คนฺเธ เจ ปฏิเสวติ
	  น โส มุจฺจติ ทุกฺขมฺหา      คนฺเธสุ อธิมุจฺฉิโต ฯ
	  อมฺพิลมธุรคฺคญฺจ           ติตฺตกคฺคมนุสฺสรํ
	  รสตณฺหาย คธิโต          หทยํ นาวพุชฺฌติ ฯ
	  สุภานยปฺปฏิกูลานิ          โผฏฺฐพฺพานิ อนุสฺสรํ
	  รตฺโต ราคาธิกรณํ         วิวิธํ วินฺทเต ทุกฺขํ ๔ ฯ
	  มนญฺเจเตหิ ธมฺเมหิ        โย น สกฺโกติ รกฺขิตุํ
#๑ ยุ. ปาราปริยสฺส ฯ   ๒ โป. ยุ. สมาจรํ ฯ   ๓ โป. ม. เจ ฯ   ๔ ม. ยุ. ทุขํ ฯ
