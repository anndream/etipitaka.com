	 ปริจิณฺโณ มยา สตฺถา       กตํ พุทฺธสฺส สาสนํ
	 โอหิโต ครุโก ภาโร       ภวเนตฺติ สมูหตา ๑ ฯ
	 น จีวเร น สยเน         โภชเน นุปลิปฺปติ
	 โคตโม อนปฺปเมยฺโย       มุฬาลิปุปฺผํ ๒ วิมลํว
	 อมฺพุนา นิกฺขมฺมนินฺโน       ติภวาภินิสฺสโฏ ฯ
	 สติปฏฺฐานคีโว โส         สทฺธาหตฺโถ มหามุนิ
	 ปญฺญาสีโส มหาญาณี        สทา จรติ นิพฺพุโตติ ฯ
		  มหากสฺสโป เถโร ฯ
		       อุทฺทานํ
	 จตฺตาฬีสนิปาตมฺหิ          มหากสฺสปสวฺหโย
	 เอโกว เถโร คาถาโย     จตฺตาฬีส ทุเวปิ จาติ ฯ
		จตฺตาฬีสนิปาโต สมตฺโต ฯ
		  __________________
		เถรคาถาย ปญฺญาสนิปาโต
	 [๓๙๙] ๑ กทา นุหํ ปพฺพตกนฺทราสุ
		 เอกากิโย อทฺทุติโย วิหสฺสํ
		 อนิจฺจโต สพฺพภวํ วิปสฺสํ
		 ตํ เม อิทนฺตํ นุ กทา ภวิสฺสติ ฯ
		 กทา นุหํ ภินฺนปฏนฺธโร มุนิ
#๑ ม. นตฺถิ ทานิ ปุนพฺภโว ฯ   ๒ ม. มุลาลปุปฺผํ ฯ
