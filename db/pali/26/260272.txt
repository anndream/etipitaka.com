	  สานุ ๑ รมณียวิหารี จ     สมิทฺธิ อุชฺชยสญฺชโย ๒
	  รามเณยฺยโก โส เถโร     วิมโล จ รณญฺชโหติ ๓ ฯ
		    วคฺโค ปญฺจโม ฯ
		  ______________________
	      เถรคาถาย เอกนิปาตสฺส ฉฏฺฐวคฺโค
 [๑๘๘] ๑ วสฺสติ เทโว ยถา สุคีตํ     ฉนฺนา เม กุฏิกา สุขา นิวาตา
	  จิตฺตํ สุสมาหิตญฺจ มยฺหํ      อถ เจ ปตฺถยสิ ปวสฺส เทวาติ ฯ
		    โคธิโก เถโร ฯ
 [๑๘๙] ๒ วสฺสติ เทโว ยถา สุคีตํ     ฉนฺนา เม กุฏิกา สุขา นิวาตา
	  จิตฺตํ สุสมาหิตญฺจ มยฺหํ ๔   อถ เจ ปตฺถยสิ ปวสฺส เทวาติ ฯ
		     สุพาหุ เถโร ฯ
 [๑๙๐] ๓ วสฺสติ เทโว ยถา สุคีตํ     ฉนฺนา เม กุฏิกา สุขา นิวาตา
	  ตสฺสํ วิหรามิ อปฺปมตฺโต     อถ เจ ปตฺถยสิ ปวสฺส เทวาติ ฯ
		    วลฺลิโย เถโร ฯ
 [๑๙๑] ๔ วสฺสติ เทโว ยถา สุคีตํ     ฉนฺนา เม กุฏิกา สุขา นิวาตา
	  ตสฺสํ วิหรามิ อทุติโย       อถ เจ ปตฺถยสิ ปวสฺส เทวาติ ฯ
		    อุตฺติโย เถโร ฯ
#๑ ม. ยุ. อยํ ปาโฐ นตฺถิ ฯ  ๒ ม. สญฺชยา ฯ  ๓ ยุ. รณญฺชโยติ ฯ
#๔ โป. ม. ยุ. กาเย ฯ
