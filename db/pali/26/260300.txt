		 น หิ ตฺวํ กปฺปฏ มตฺตมญฺญาสิ
		 สงฺฆมชฺฌมฺหิ ปจลายมาโนติ ฯ
		  กปฺปฏกุโร เถโร ฯ
		       อุทฺทานํ
	  มิคสิโร สิวโก จ         อุปวาโณ จ ปณฺฑิโต
	  อิสิทินฺโน จ กจฺจาโน      ขิตโก จ มหาวสี
	  โปฏิริยปุตฺโต นิสโภ       อุสโภ กปฺปฏกุโรติ ฯ
		   วคฺโค จตุตฺโถ ฯ
		 ______________________
	      เถรคาถาย ทุกนิปาตสฺส ปญฺจมวคฺโค
 [๒๙๘] ๑ อโห พุทฺธา อโห ธมฺมา    อโห โน สตฺถุ สมฺปทา
	  ยตฺถ เอตาทิสํ ธมฺมํ       สาวโก สจฺฉิกาหิติ ฯ
	  อสงฺเขยฺเยสุ กปฺเปสุ      สกฺกายาธิคตา อหุํ
	  เตสมยํ ปจฺฉิมโก         จริโมยํ สมุสฺสโย
	  ชาติมรณสํสาโร          นตฺถิทานิ ปุนพฺภโวติ ฯ
		กุมารกสฺสโป เถโร ฯ
 [๒๙๙] ๒ โย หเว ทหโร ภิกฺขุ      ยุญฺชติ พุทฺธสาสเน
	  ชาคโร ๑ ส หิ สุตฺเตสุ   อโมฆนฺตสฺส ชีวิตํ ฯ
#๑ สี. ยุ. ปติสุตฺเตสุ ฯ
