		 อนุมญฺญ มํ ปพฺพชิโตมฺหิทานีติ ฯ
		   อาตุโม เถโร ฯ
	 [๒๑๐] ๓ ชิณฺณญฺจ ทิสฺวา ทุกฺขิตญฺจ พฺยาธิตํ
		 มตญฺจ ทิสฺวา คตมายุสงฺขยํ
		 ตโต อหํ นิกฺขมิตูน ปพฺพชึ
		 ปหาย กามานิ มโนรมานีติ ฯ
		   มาณโว เถโร ฯ
 [๒๑๑] ๔ กามฉนฺโท จ พฺยาปาโท     ถีนมิทฺธญฺจ ภิกฺขุโน
	  อุทฺธจฺจํ วิจิกิจฺฉา จ        สพฺพโสว น วิชฺชตีติ ฯ
		   สุยามโน เถโร ฯ
 [๒๑๒] ๕ สาธุ สุวหิตานํ ๑ ทสฺสนํ    กงฺขา ฉิชฺชติ พุทฺธิ วฑฺฒติ
	  พาลมฺปิ กโรนฺติ ปณฺฑิตํ      ตสฺมา สาธุ สตํ สมาคโมติ ฯ
		   สุสารโท เถโร ฯ
 [๒๑๓] ๖ อุปฺปตนฺเตสุ นิปเต         นิปตนฺเตสุ อุปฺปเต
	  วเส อวสมาเนสุ          รมมาเนสุ โน รเมติ ฯ
		   ปิยญฺชโห เถโร ฯ
	 [๒๑๔] ๗ อิทํ ปุเร จิตฺตมจาริ จาริกํ
		 เยนิจฺฉกํ ยตฺถกามํ ยถาสุขํ
		 ตทชฺชหํ นิคฺคหิสฺสามิ โยนิโส
		 หตฺถึ ปภินฺนํ วิย องฺกุสคฺคาโหติ ฯ
		 หตฺถาโรหปุตฺโต เถโร
#๑ ม. ยุ. สุวิหิตา ฯ
