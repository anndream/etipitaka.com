	  ตโต เม อาสิ สํเวโค      อพฺภูโต โลมหํสโน ฯ
	  ปุพฺเพ ชฏิลภูตสฺส          ยา เม สิทฺธิ ๑ ปริตฺติกา
	  ตาหํ ตทา นิรงฺกตฺวา       ปพฺพชึ ชินสาสเน ฯ
	  ปุพฺเพ ยญฺเญน สนฺตุฏฺโฐ     กามธาตุ ปุรกฺขโต
	  ปจฺฉา ราคญฺจ โทสญฺจ      โมหญฺจาปิ สมูหนึ ฯ
	  ปุพฺเพนิวาสํ ชานามิ        ทิพฺพจกฺขุํ วิโสธิตํ
	  อิทฺธิมา ปรจิตฺตญฺญู         ทิพฺพโสตญฺจ ปาปุณึ ฯ
	  ยสฺส จตฺถาย ปพฺพชิโต      อคารสฺมา อนคาริยํ
	  โส เม อตฺโถ อนุปฺปตฺโต    สพฺพสํโยชนกฺขโยติ ฯ
		 อุรุเวลกสฺสโป เถโร ฯ
	 [๓๔๘] ๒ อติหิตา วีหิ ขลคตา สาลิ
		 น จ ลเภ ปิณฺฑํ กถมหํ กสฺสํ ฯ
		 พุทฺธมปฺปเมยฺยํ อนุสฺสร ปสนฺโน
		 ปีติยา ผุฏฺฐสรีโร โหหิสิ สตฺตมุทคฺโค ๒ ฯ
		 ธมฺมมปฺปเมยฺยํ ฯเปฯ
		 สงฺฆมปฺปเมยฺยํ ฯเปฯ
		 อพฺโภกาเส จ ๓ วิหรสิ
		 สีตา เหมนฺติกา อิมา รตฺติโย ฯ
		 มา สีเตน ปเรโต วิหญฺญิตฺโถ
#๑ ยุ. อิทฺธิ ฯ  ๒ ม. ยุ. สตุํ ... ฯ   ๓ ม. ยุ. จสทฺโท นตฺถิ ฯ
