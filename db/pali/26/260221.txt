	  อตฺถํ ธมฺมํ นิรกตฺวา ๑     อธมฺมมนุวตฺติสฺสํ ๒ ฯ
	  เอวํ โส ขาทตตฺตานํ       โย โหติ ปิฏฺฐิมํสิโก
	  ยถาหํ อชฺช ขาทามิ        ปิฏฺฐิมํสานิ อตฺตโน ฯ
		 ตยิทํ ตยา นารท สามํ ทิฏฺฐํx
		 อนุกมฺปกา เย กุสลา วเทยฺยุํ
		 มา เปสุณํ มา จ มุสา ภณิ
		 มา โขสิ ปิฏฺฐิมํสิโก ตุวนฺติ ฯ
		 กูฏวินิจฺฉยกเปตวตฺถุ ๓ นวมํ ฯ
 [๑๒๐] ๑๐ อนฺตลิกฺขสฺมึ ติฏฺฐนฺโต      ทุคฺคนฺโธ ปูติ วายสิ
	  มุขญฺจ เต กิมิโย ปูติคนฺธํ    ขาทนฺติ กึ กมฺมมกาสิ ปุพฺเพ ฯ
	  ตโต สตฺถํ คเหตฺวาน       โอกฺกนฺตนฺติ ๔ ปุนปฺปุนํ
	  ขาเรน ปริปฺโผสิตฺวา       โอกฺกนฺตนฺติ ปุนปฺปุนํ ฯ
	  กินฺนุ กาเยน วาจาย       มนสา ทุกฺกฏํ กตํ
	  กิสฺส กมฺมวิปาเกน         อิทํ ทุกฺขํ นิคจฺฉสิ ฯ
	  อหํ ราชคเห รมฺเม        รมณีเย คิริพฺพเช
	  อิสฺสโร ธนธญฺญสฺส         สุปหูตสฺส มาริส ฯ
	  ตสฺสายํ เม ภริยา จ       ธีตา จ สุณิสา จ เม
	  ตมาลํ อุปฺปลญฺจาปิ         ปจฺจคฺฆญฺจ วิเลปนํ
	  ถูปํ หรนฺติโย วาเรสึ       ตํ ปาปํ ปกตํ มยา ฯ
#๑ ม. นิรากตฺวา ฯ ยุ. นิรํกตฺวา ฯ  ๒ ยุ. ...ติยํ ฯ
#๓ ม. กูฏวินิจฺฉยิกเปตวตฺถุ ฯ  ๔ ยุ. อุเรน กนฺตนฺติ ฯ
