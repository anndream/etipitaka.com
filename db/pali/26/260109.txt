		 สมนฺตโต โยชนสตํ อายโต ๑
		 สุวณฺณปฏฺเฏหิ สมนฺตโมนโฏ ๒
		 อุรสฺส มุตฺตาหิ มณีหิ จิตฺติโต
		 เลขา สุวณฺณสฺส จ รูปิยสฺส จ
		 โสภนฺติ เวฬุริยมยา สุนิมฺมิตา
		 สีสญฺจิทํ เวฬุริยสฺส นิมฺมิตํ
		 ยุคญฺจิทํ โลหิตกาย จิตฺติตํ
		 ยุตฺตา สุวณฺณสฺส จ รูปิยสฺส จ
		 โสภนฺติ อสฺสาปิ จิเม มโนชวา
		 โส ติฏฺฐสิ เหมรเถ อธิฏฺฐิโต
		 เทวานมินฺโทว สหสฺสวาหโน
		ปุจฺฉามิ ตาหํ ยสวนฺตโกวิทํ
		 กถํ ตยา ลทฺโธ อยํ อุฬาโรติ ฯ
	  สุชาโต นามหํ ภนฺเต       ราชปุตฺโต ปุเร อหุํ
	  ตญฺจ ๓ มํ อนุกมฺปาย      สญฺญมสฺมึ นิเวสยิ
	  ขีณายุกญฺจ มํ ญตฺวา        สรีรํ ปาทาสิ สตฺถุโน (อิติ) ฯ
	  อิมํ สุชาต ปูเชหิ          ตนฺเต อตฺถาย โหหีติ
	  ตาหํ คนฺเธหิ มาเลหิ       ปูชยิตฺวา สมุยฺยุโก ๔
	  ปหาย มานุสํ เทหํ         อุปปนฺโนมฺหิ นนฺทเน
#๑ ม. โยชนสตฺตมายโต ฯ  ๒ ม. สมนฺตโมตฺถโต ฯ  ๓ ม. ตฺวญฺจ ฯ  ๔ ม. ยุ. สมุยฺยุโต ฯ
