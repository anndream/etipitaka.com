		 กมฺมํ สิยา อญฺญตฺร เวทนียํ ฯ
		 อชฺเชว พุทฺธํ สรณํ อุเปมิ๕
		 ธมฺมญฺจ สงฺฆญฺจ ปสนฺนจิตฺโต
		 ตเถว สิกฺขาปทานิ ๑ ปญฺจ
		 อขณฺฑผุลฺลานิ สมาทิยามิ ฯ
		 ปาณาติปาตา วิรมามิ ขิปฺปํ
		 โลเก อทินฺนํ ปริวชฺชยามิ
		 อมชฺชโป โน จ มุสา ภณามิ
		 สเกน ทาเรน จ โหมิ ตุฏฺโฐ ฯ
		 อิมญฺจ อริยํ อฏฺฐงฺควรํ อุเปตํ
		 สมาทิยามิ กุสลํ สุขินฺทฺริยํ ฯ
	  จีวรํ ปิณฺฑปาตญฺจ          ปจฺจยํ สยนาสนํ
	  อนฺนปานํ ขาทนียํ          วตฺถํ เสนาสนานิ จ
	  ภิกฺขู จ สีลสมฺปนฺเน        วีตราเค พหุสฺสุเต
	  ททามิ น วิกฺกปฺปามิ ๒     พุทฺธานํ สาสเน รโต ฯ
		 เอตาทิโส ลิจฺฉวิ อมฺพสกฺขโร
		 เวสาลิยํ อญฺญตโร อุปาสโก
		 สทฺโธ มุทุ การกโร จ ภิกฺขุ
		 สงฺฆญฺจ สกฺกจฺจ ตทา อุปฏฺฐหิ ฯ
		 สูลาวุโต จ อโรโค หุตฺวา
#๑ ม. สิกฺขาย ปทานิ ฯ สพฺพตฺถ อีทิสเมว ฯ  ๒ ม. วิกมฺปามิ ฯ
