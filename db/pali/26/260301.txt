	  ตสฺมา สทฺธญฺจ สีลญฺจ      ปสาทํ ธมฺมทสฺสนํ
	  อนุยุญฺเชถ เมธาวี        สรํ พุทฺธาน สาสนนฺติ ฯ
		  ธมฺมปาโล เถโร ฯ
	 [๓๐๐] ๓ กสฺสินฺทฺริยานิ ๑ สมถํ คตานิ
		 อสฺสา ยถา สารกินา สุทนฺตา
		 ปหีนมานสฺส อนาสวสฺส
		 เทวาปิ ตสฺส ปิหยนฺติ ตาทิโน ฯ
		 มยฺหินฺทฺริยานิ สมถํ คตานิ
		 อสฺสา ยถา สารถินา สุทนฺตา
		 ปหีนมานสฺส อนาสวสฺส
		 เทวาปิ มยฺหํ ปิหยนฺติ ตาทิโนติ ฯ
		  พฺรหฺมาลิ เถโร  ฯ
 [๓๐๑] ๔ ฉวิปาปก จิตฺตภทฺทก       โมฆราช สตตํ สมาหิโต
	  เหมนฺติกสีตกาลรตฺติโย     ภิกฺขุ ตฺวํสิ กถํ กริสฺสสิ ฯ
	  สมฺปนฺนสสฺสา มคธา       เกวลา อิติ เม สุตํ
	  ปลาลจฺฉนฺนโก เสยฺยํ      ยถญฺเญ สุขชีวิโนติ ฯ
		  โมฆราชา เถโร ฯ
	 [๓๐๒] ๕ น อุกฺขิเป โน จ ปริกฺขิเป ปเร
		 น โอกฺขิเป ปารคตํ น เอรเย
#๑ ยสฺสินฺทฺริยานีติปิ ปาโฐ ฯ
