		 สนฺตปฺปยิตฺวา ทิปทานมุตฺตมํ
		 โส สคฺคโส เทวปุเร รมามหํ
		 เอเตนุปาเยน อิมํ นิรคฺคลํ
		 ยญฺญํ ยชิตฺวา ติวิธํ วิสุทฺธํ
		 ปหายหํ มานุสฺสกํ สมุสฺสยํ
		 อินฺทสโม เทวปุเร รมามหํ
		 อายุญฺจ วณฺณญฺจ สุขํ พลญฺจ
		 ปณีตรูปํ อภิกงฺขตา มุนิ
		 อนฺนญฺจ ปานญฺจ พหุํ สุสงฺขตํ
		 ปติฏฺฐเปตพฺพมสงฺคมานโส
		 อิมสฺมึ โลเก ปรสฺมึ วา ปน
		 พุทฺเธน เสฏฺโฐ จ สโม น วิชฺชติ
		 อาหุเนยฺยานํ ปรมาหุตํ ๑ คโต
		 ปุญฺญตฺถิกานํ วิปุลปฺผเลสินนฺติ ฯ
		 มหารถวิมานํ จุทฺทสมํ ฯ
		       อุทฺทานํ
	 มณฺฑูโก เรวตี ฉตฺโต       กกฺกฏโก ๒ ทฺวารปาลโก
	 เทฺว กรณียา เทฺว สูจี      ตโย นาคา จ เทฺว รถา
	 ปุริสานํ ปญฺจโม วคฺโคติ     ปฐโม วคฺโค ๓ ปวุจฺจตีติ ฯ
		    ภาณวารํ ตติยํ ฯ
#๑ ม. ยุ. ปรมาหฺตึ ฯ ๒ ม. ยุ. กกฺกโฏ ฯ ๓ ยุ. ปฐโม วคฺโคติ อิเม ปาฐา นตฺถิ ฯ
