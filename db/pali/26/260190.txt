	  กึสีโล กึสมาจาโร         โรรุวมฺหิ ๑ ปุเร ตฺวํ
	  เกน เต พฺรหฺมจริเยน      ปุญฺญํ ปาณิมฺหิ อิชฺฌติ ฯ
	  ตนฺตวาโย ปุเร อาสึ       โรรุวสฺมึ ๒ ตทา อหํ
	  สุกิจฺฉวุตฺติ กปโณ          น เม วิชฺชติ ทาตเว ฯ
	  นิเวสนญฺจ ๓ เม อาสิ     อสยฺหสฺส อุปนฺติเก
	  สทฺธสฺส ทานปติโน         กตปุญฺญสฺส ลชฺชิโน ฯ
	  ตตฺถ ยาจนกา ยนฺติ        นานาโคตฺตา วณิพฺพกา
	  เต จ มํ ตตฺถ ปุจฺฉนฺติ      อสยฺหสฺส นิเวสนํ ฯ
	  กตฺถ คจฺฉาม ๔ ภทฺทํ โว   ตตฺถ ๕ ทานํ ปทียติ
	เตสาหํ ๖ ปุฏฺโฐ ๗ อกฺขามิ  อสยฺหสฺส นิเวสนํ ฯ
	  ปคฺคยฺห ทกฺขิณํ พาหุํ        เอตฺถ คจฺฉถ ภทฺทํ โว
	  เอตฺถ ทานํ ปทียติ [๘]    เตน ปาณิ กามทโท
	  เตน ปาณิ มธุสฺสโว        เตน เม พฺรหฺมจริเยน
			      ปุญฺญํ ปาณิมฺหิ อิชฺฌติ ฯ
	  น กิร ตฺวํ อทา ทานํ       สกปาณีหิ กสฺสจิ
	  ปรสฺส ทานํ อนุโมทมาโน    ปาณึ ปคฺคยฺห ปาวทิ ฯ
	  เตน ปาณิ กามทโท        เตน ปาณิ มธุสฺสโว
	  เตน เม พฺรหฺมจริเยน      ปุญฺญํ ปาณิมฺหิ อิชฺฌติ ฯ
#๑ ม. โรรุวสฺมึ ฯ  ๒ ยุ. เภรุวสฺมึ ฯ  ๓ สี. ยุ. อาเวสนญฺจ ฯ
#๔ ยุ. ตตฺถ คจฺฉามิ ฯ  ๕ ม. ยุ. กตฺถ ฯ  ๖ ยุ. เตนาหํ ฯ  ๗ ยุ. วกฺขามิ ฯ
#[๘] ม. อสยฺหสฺส นิเวสเน ฯ
