	  ทุกฺขํ สุปามิ สินฺธุก ๑      ยํ น ปสฺสามิ ยาจเก ฯ
	  สุขํ สุปติ องฺกุโร          อิติ ชานาติ มํ ชโน
	  ทุกฺขํ สินฺธุก ๑ สุปามิ      อปฺปเก สุ วณิพฺพเกติ ฯ
	  สกฺโก เจ เต วรํ ทชฺชา    ตาวตึสานมิสฺสโร
	  กิสฺส สพฺพสฺส โลกสฺส       วรมาโน วรํ วเรติ ฯ
	  สกฺโก เจ เม วรํ ทชฺชา    ตาวตึสานมิสฺสโร
	  กาลุฏฺฐิตสฺส เม สโต       สุริยุคฺคมนํ ปติ ฯ
	  ทิพฺพา ภกฺขา ปาตุภเวยฺยุํ    สีลวนฺโต จ ยาจกา
	  ททโต เม น ขีเยถ        ทตฺวา นานุตปฺเปยฺยาหํ
	  ททํ จิตฺตํ ปสาเทยฺย        เอวํ สกฺก ๒ วรํ วเรติ ฯ
		 น สพฺพวิตตฺานิ ปเร ปเวจฺเฉ
		 ทเทยฺย ทานญฺจ ธนญฺจ รกฺเข
		 ตสฺมา หิ ทานา ธนเมว เสยฺโย
		 อติปฺปทาเนน กุลา น โหนฺติ ฯ
	  อิทานมติทานญฺจ           น ปสํสนฺติ ปณฺฑิตา
		 ตสฺมา หิ ทานา ธนเมว เสยฺโย
		 สเมน วตฺเตยฺย ส ธีรธมฺโมติ ฯ
		 อโห วตาเร อหเมว ทชฺชํ
		 สนฺโต หิ มํ สปฺปุริสา ภเชยฺยุํ
#๑ ม. ยุ. สินฺธก ฯ  ๒ ม. เอตํ สกฺกํ ฯ  สกฺกวรนฺติปิ ทิสติ ฯ
