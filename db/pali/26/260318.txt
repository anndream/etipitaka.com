	  ยญฺหิ กยิรา ตญฺหิ วเท     ยํ น กยิรา น ตํ วเท
	  อกโรนฺตํ ภาสมานํ        ปริชานนฺติ ปณฺฑิตา ฯ
	  ยถาปิ รุจิรํ ปุปฺผํ         วณฺณวนฺตํ อคนฺธกํ
	  เอวํ สุภาสิตา วาจา      อผลา โหติ อกุพฺพโต ฯ
	  ยถาปิ รุจิรํ ปุปฺผํ         วณฺณวนฺตํ สคนฺธกํ ๑
	  เอวํ สุภาสิตา วาจา      สผลา โหติ สุกุพฺพโตติ ๒
		    สุภูโต เถโร ฯ
	 [๓๓๗] ๓ วสฺสติ เทโว ยถา สุคีตํ
		 ฉนฺนา เม กุฏิกา สุขา นิวาตา
		 ตสฺสํ วิหรามิ วูปสนฺโต
		 อถ เจ ปตฺถยสิ ปวสฺส เทว ฯ
		 วสฺสติ เทโว ยถา สุคีตํ
		 ฉนฺนา เม กุฏิกา สุขา นิวาตา
		 ตสฺสํ วิหรามิ สนฺตจิตฺโต
		 อถ เจ ปตฺถยสิ ปวสฺส เทว ฯ
		       ฯเปฯ
		 ตสฺสํ วิหรามิ วีตราโค
		       ฯเปฯ
		 ตสฺสํ วิหรามิ วีตโทโส
		       ฯเปฯ
#๑ โป. ม. สุคนฺธกํ ฯ   ๒ สี. ยุ. สกุพฺพโตติ ฯ ม. กุพฺพโตติ ฯ
