	  อฏฺฐปทกตา เกสา         เนตฺตา อญฺชนมกฺขิตา
	  อลํ พาลสฺส โมหาย        โน จ ปารคเวสิโน ฯ
	  อญฺชนีว นวา จิตฺตา        ปูติกาโย อลงฺกโต
	  อลํ พาลสฺส โมหาย        โน จ ปารคเวสิโน ฯ
	  โอทหิ มิคโว ปาสํ         นาสาทา วากุรํ มิโค
	  ภุตฺวา นิวาปํ คจฺฉาม       กนฺทนฺเต มิคพนฺธเก ฯ
	  ฉินฺนา ปาสา มิควสฺส       นาสาทา วากุรํ มิโค
	  ภุตฺวา นิวาปํ คจฺฉาม       โสจนฺเต มิคลุทฺทเก ฯ
		 ปสฺสามิ โลเก สธเน มนุสฺเส
		 ลทฺธาน วิตฺตํ น ททนฺติ โมหา ฯ
		 ลทฺธา ธนํ สนฺนิจยํ กโรนฺติ
		 ภิยฺโย จ กาเม อภิปตฺถยนฺติ ฯ
		 ราชา ปสยฺหปฺปฐวึ วิเชตฺวา
		 สสาครนฺตํ มหิมาวสนฺโต
		 โอรํ สมุทฺทสฺส อติตฺตรูโป
		 ปารํ สมุทฺทสฺสปิ ปตฺถเยถ ฯ
		 ราชา จ อญฺเญ จ พหู มนุสฺสา
		 อวีตตณฺหา มรณํ อุเปนฺติ
		 อูนาว หุตฺวาน ชหนฺติ เทหํฎ
		 กาเมหิ โลกมฺหิ น หตฺถิ ติตฺติ ฯํ
