	  น หิ มตฺถิ ตยา ปิยตรา     นยนา กินฺนริมนฺทโลจเน ฯ
	  อปเถน ปยาตุมิจฺฉสิ        จนฺทํ กีฬนกํ คเวสสิ
	  สิเนรุํ ๑ ลงฺเฆตุมิจฺฉสิ     โย ตฺวํ พุทฺธสุตํ ปตฺเถสิ ๒ ฯ
	  นตฺถิ หิ โลเก สเทวเก     ราโค ยตฺถปิ ทานิ เม สิยา
	  นปิ นํ ชานามิ กีริโส       อถ มคฺเคน หโต สมูลโก ฯ
	  อิงฺฆาฬขุยาว อุชฺฌิโต       วิสปตฺโตริว อคฺคโต ๓ กโต
	  นปิ นํ ปสฺสามิ กีริโส       อถ มคฺเคน หโต สมูลโก ฯ
	  ยสฺสา สิยา อปจฺจเวกฺขิตํ    สตฺถา วา อนุสาสิโต สิยา
	  ตฺวํ ตาทิสิกํ ปโลภย        ชานนฺตึ โส อิมํ วิหญฺญสิ ฯ
	  มยฺหํ หิ อกฺกุฏฺฐวนฺทิเต      สุขทุกฺเข จ สติ อุปฏฺฐิตา
	  สงฺขตมสุภนฺติ ชานิย        สพฺพตฺเถว มโน น ลิมฺปติ ฯ
	  สาหํ สุคตสฺส สาวิกา       มคฺคฏฺฐงฺคิกยานยายินี
	  อุทฺธฏสลฺลา อนาสวา       สุญฺญาคารคตา รมามิหํ ฯ
	  ทิฏฺฐา หิ มยา สุจิตฺติตา     โสมฺภา ทารุกจิลฺลกานิ วา
	  ตนฺตีหิ จ ขีลเกหิ จ        วินิพทฺธา วิวิธํ ปนจฺจิตา ฯ
	  ตมฺหุทฺธเฏ ตนฺติขีลเก       วิสฺสฏฺเฐ วิกเล ปริปกฺกเต
	  อวินฺเท ขณฺฑโส กเต       กิมฺหิ ตตฺถ มนํ นิเวสเย ฯ
	  ตถูปมํ เทหกานิ มํ เตหิ     ธมฺเมหิ วินา น วตฺตนฺติ
#๑ ม. ยุ. เมรุํ ฯ ๒ ยุ. มคฺคยสิ ฯ ๓ ม. อคฺคิโต ฯ
