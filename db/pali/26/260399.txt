	 กุหา ถทฺธา ลปา สิงฺคี      จริสฺสนฺตฺยริยา วิย ฯ
	 เตลสเณฺหหิ เกเสหิ        จปลา อญฺชนกฺขิกา
	 รถิยาย คมิสฺสนฺติ          ทนฺตวณฺณกปารุตา ๑ ฯ
	 อเชคุจฺฉํ วิมุตฺเตหิ         สุรตฺตํ อรหทฺธชํ
	 ชิคุจฺฉิสฺสนฺติ กาสาวํ        โอทาเตสุ สมุจฺฉิตา ฯ
	 ลาภกามา ภวิสฺสนฺติ        กุสีตา หีนวีริยา ฯ
	 กิจฺฉนฺตา วนปตฺถานิ        คามนฺเตสุ วสิสฺสเร ฯ
	 เย เย ลาภํ ลภิสฺสนฺติ      มิจฺฉาชีวรตา สทา
	 เต เต ว อนุสิกฺขนฺตา      คมิสฺสนฺติ ๒ อสญฺญตา ฯ
	 เย เย อลาภิโน ลาภํ      น เต ปุชฺชา ภวิสฺสเร
	 สุเปสเลปิ เต ธีเร        เสวิสฺสนฺติ น เต ตทา ฯ
	 มิลกฺขุรชนํ รตฺตํ           ครหนฺตา สกํ ธชํ
	 ติตฺถิยานํ ธชํ เกจิ         ธาเรสฺสนฺตฺยวทาตกํ ๓ ฯ๘
	 อคารโว จ กาสาเว       ตทา เตสํ ภวิสฺสติ
	 ปฏิสงฺขา จ กาสาเว       ภิกฺขูนํ น ภวิสฺสติ ฯ
	 อภิภูตสฺส ทุกฺเขน          สลฺลวิทฺธสฺส รุปฺปโต
	 ปฏิสงฺขา มหาโฆรา        นาคสฺสาสิ อจินฺติยา ฯ
	 ฉทฺทนฺโต หิ ตทา ทิสฺวา     สุรตฺตํ อรหทฺธชํ
	 ตาวเทว ภณี คาถา        คโช อตฺโถปสญฺหิตา ฯ
#๑ โป. ม. ทนฺตวณฺณิกปารุตา ฯ   ๒ ยุ. ภชิสฺสนฺติ อสํยตา ฯ   ๓ โป. ม.
#ธาริสฺสนฺตฺยวทาตกํ ฯ
