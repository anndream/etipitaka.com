	  ยาปิ เต สิรสิ มาลา      สุจิคนฺธา มโนรมา
	  วาติ คนฺโธ ทิสา สพฺพา    รุกฺโข มญฺชูสโก ยถา
	  ฆายเส ตํ สุจิคนฺธํ        รูปํ ปสฺสสิ อมานุสํ
	  เทวเต ปุจฺฉิตาจิกฺข       กิสฺส กมฺมสฺสิทํ ผลนฺติ ฯ
		 สาวตฺถิยํ มยฺห สขี ภทนฺเต
		 สงฺฆสฺส กาเรสิ มหาวิหารํ
		 ตตฺถ ปสนฺนา อหมานุโมทึ
		 ทิสฺวา อคารญฺจ ปิยญฺจ เมตํ
		 ตาเยว เม สุทฺธนุโมทนาย
		 ลทฺธํ วิมานพฺภูตทสฺสเนยฺยํ
		 สมนฺตโต โสฬสโยชนานิ
		 เวหาสยํ คจฺฉติ อิทฺธิยา มม
	  กูฏาคารา นิเวสา เม     วิภตฺตา ภาคโส มิตา
	  ททฺทลฺลมานา อาภนฺติ      สมนฺตา สตโยชนํ
	  โปกฺขรญฺโญ จ เม เอตฺถ   ปุถุโลมนิเสวิตา
	  อจฺโฉทกา วิปฺปสนฺนา      โสวณฺณวาลุกสนฺถตา
	  นานาปทุมสญฺฉนฺนา        ปุณฺฑรีกสโมตตา
	  สุรภี สมฺปวายนฺติ         มนุญฺญมาลุเตริตา
	  ชมฺพุโย ปนสา ตาลา      นาฬิเกรา วนานิ จ
	  อนฺโต นิเวสเน ชาตา     นานารุกฺขา อโรปิตา ๑
#๑ โป. ม. ยุ. อโรปิมา ฯ
