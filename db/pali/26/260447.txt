	  ติสฺโส วิชฺชา อนุปฺปตฺตา     กตํ พุทฺธสฺส สาสนํ ฯ
		       เมตฺติกา ฯ
 [๔๒๖] ๗ จาตุทฺทสี ปญฺจทสี ๑       ยา จ ปกฺขสฺส อฏฺฐมี
	  ปาฏิหาริกปกฺขญฺจ          อฏฺฐงฺคสุสมาคตํ
	  อุโปสถํ อุปคจฺฉึ           เทวกายาภินนฺทินี ฯ
	  สาชฺช เอเกน ภตฺเตน      มุณฺฑา สงฺฆาฏิปารุตา
	  เทวกายํ น ปตฺเถหํ        วิเนยฺย หทเย ทรํ ฯ
		      มิตฺตา ฯ
 [๔๒๗] ๘ อุทฺธํ ปาทตลา อมฺม        อโธ เจ ๒ เกสมตฺถกา
	  ปจฺจเวกฺขสฺสุมํ กายํ        อสุจึ ปูติคนฺธิกํ ฯ
	  เอวํ วิหรมานาย          สพฺโพ ราโค สมูหโต
	  ปริฬาโห สมุจฺฉินฺโน        สีติภูตมฺหิ นิพฺพุตา ฯ
		     อภยมาตา ฯ
 [๔๒๘] ๙ อภเย ภิทุโร กาโย        ยตฺถ สตฺตา ปุถุชฺชนา
	  นิกฺขิปิสฺสามิมํ เทหํ         สมฺปชานา ปฏีสตา ๓ ฯ
	  พหูหิ ทุกฺขธมฺเมหิ          อปฺปมาทรตาย เม
	  ตณฺหกฺขโย อนุปฺปตฺโต       กตํ พุทฺธสฺส สาสนํ ฯ
		     อภยตฺเถรี ฯ
#๑ ม. จาตุทฺทสึ ปญฺจทสึ ฯ ๒ โป. ม. อโธ เว ฯ ๓ ม. ยุ. สตีมตี ฯ
