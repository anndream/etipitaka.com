	  สงฺฆรกฺขิตตฺเถโร จ       อุสโภ จ มหามุนีติ ฯ
		  วคฺโค เอกาทสโม ฯ
		  __________________
	     เถรคาถาย เอกนิปาตสฺส ทฺวาทสมวคฺโค
	 [๒๔๘] ๑ ทุปฺปพฺพชฺชํ เว ทุรธิวาสา เคหา
		 ธมฺโม คมฺภีโร ทุรธิคมา โภคา
		 กิจฺฉา วุตฺติ โน อิตรีตเรเนว
		 ยุตฺตํ จินฺเตตุํ สตตมนิจฺจตนฺติ ฯ
		   เชนฺโต เถโร ฯ
 [๒๔๙] ๒ เตวิชฺโชหํ มหาฌายี       เจโตสมถโกวิโท
	  สทตฺโถ เม อนุปฺปตฺโต     กตํ พุทฺธสฺส สาสนนฺติ ฯ
		  วจฺฉโคตฺโต เถโร ฯ
 [๒๕๐] ๓ อจฺโฉทิกา ปุถุสิลา        โคนงฺคุลมิคายุตา
	  อมฺพุเสวาลสญฺฉนฺนา       เต เสลา รมยนฺติ มนฺติ ฯ
		  วนวจฺโฉ เถโร ฯl
 [๒๕๑] ๔ กายทุฏฺฐุลฺลครุโน         หิยฺยมานมฺหิ ชีวิเต
	  สรีรสุขคิทฺธสฺส           กุโต สมณสาธุตาติ ฯ
		  อธิมุตฺโต เถโร ฯ
 [๒๕๒] ๕ เอสาวหิยฺยเส ปพฺพเตน    พหุกุฏชสลฺลริเกน ๑
#๑ ม. ยุ. พหุกุฏชสลฺลกิเกน ฯ
