		       อุทฺทานํ
	  โคธิโก จ สุพาหุ จ        วลฺลิโย อุตฺติโย อิสิ
	  อญฺชนาวนิโย เถโร        ทุเว กุฏิวิหาริโน
	  รมณียกุฏิโก เถโร         โกสลฺลวฺหยสีวลีติ ฯ
		    วคฺโค ฉฏฺโฐ ฯ
		  __________________
	      เถรคาถาย เอกนิปาตสฺส สตฺตมวคฺโค
 [๑๙๘] ๑ ปสฺสติ ปสฺโส ปสฺสนฺตํ       อปสฺสนฺตญฺจ ปสฺสติ
	  อปสฺสนฺโต อปสฺสนฺตํ        ปสฺสนฺตญฺจ น ปสฺสตีติ ฯ
		    วปฺโป เถโร ฯ
	 [๑๙๙] ๒ เอกกา มยํ อรญฺเญ วิหราม
		 อปวิทฺธํว วนสฺมึ ทารุกํ
		 ตสฺส เม พหุกา ปิหยนฺติ
		 เนรยิกา วิย สคฺคคามินนฺติ ฯ
		วชฺชิปุตฺตโก ๑ เถโร ฯ
 [๒๐๐] ๓ จุตา ปตนฺติ ปติตา         คิทฺธา จ ปุนราคตา
	  กตกิจฺจํ รตรมฺมํ           สุเขนนฺวาคตํ สุขนฺติ ฯ
		    ปกฺโข เถโร ฯ
 [๒๐๑] ๔ ทุมวฺหยาย อุปฺปนฺโน        ชาโต ปณฺฑรเกตุนา
#๑ มุ. ยุ. วชฺชิปุตฺโต ฯ
