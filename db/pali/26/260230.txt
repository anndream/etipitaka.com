		 เทวมนุสฺสานญฺจ ทกฺขิเณยฺโย
		 สนฺโต วิธูโม อนีโฆ นิราโส
		 มุตฺโต วิสลฺโล อมโม อวงฺโก
		 นิรูปธิ สพฺพปปญฺจขีโณ
		 ติสฺโส วิชฺชา อนุปฺปตฺโต ชุติมา ฯ
		 อปฺปญฺญาโต ทิสฺวาปิ น สุชาโน
		 มุนีติ นํ ๑ วชฺชีสุ โวหรนฺติ
		 ชานนฺติ ตํ ยกฺขภูตา อเนชํ
		 กลฺยาณธมฺมํ วิจรนฺตํ ๒ โลเก ฯ
		 ตสฺส ตุวํ เอกํ ยุคํ ทุเว วา
		 มมุทฺทิสิตฺวาน สเจ ทเทถ
		 ปฏิคฺคหิตานิ จ ตานิ อสฺสุ ๓
		 มมญฺจ ปสฺเสถ สํนทฺธทุสฺสนฺติ ฯ
		 กสฺมึ ปเทเส สมณํ วสนฺตํ
		 คนฺตฺวาน ปสฺเสมุ มยํ อิทานิ
		 ส ๔ มชฺช กงฺขํ วิจิกิจฺฉิตญฺจ
		 ทิฏฺฐิวิสูกานิ โก วิโนทเย เจติ ๕ ฯ
		 เอโส นิสินฺโน กปินจฺจนายํ
		 ปริวาริโต เทวตาหิ พหูหิ
#๑ ยุ. มุนิ นํ ฯ  ๒ ยุ. วิจรนฺติ ฯ  ๓ ยุ. จสฺส ฯ  ๔ ม. โย ฯ
#๕ ม. วิโนทเนยฺยาติ ฯ
