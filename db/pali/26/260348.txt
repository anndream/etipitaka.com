		 ธีโร ๑ หเว สตฺตยุคํ ปุเนติ
		 ยสฺมึ กุเล ชายติ ภูริปญฺโญ
		 มญฺญามหํ สกฺกติ เทวเทโว
		 ตยา หิ ชาโต มุนิ สจฺจนาโม ฯ
		 สุทฺโธทโน นาม ปิตา มเหสิโน
		 พุทฺธสฺส มาตา ปน มายา ๒ มเหสี
		 ยา โพธิสตฺตํ ปริหริย กุจฺฉินา
		 กายสฺส เภทา ติทิวสฺมิ โมทติ ฯ
		 สา โคตมี กาลกตา อิโต จุตา
		 ทิพฺเพหิ กาเมหิ สมงฺคิภูตา
		 สา โมทติ กามคุเณหิ ปญฺจหิ
		 ปริวาริตา เทวคเณหิ เตหิ ฯ
		 พุทฺธสฺส ปุตฺโตมฺหิ อสยฺหสาหิโน
		 องฺคีรสสฺสปฺปฏิมสฺส ตาทิโน
		 ปิตุ ปิตา มยฺหํ ตุวํสิ สกฺก
		 ธมฺเมน เม โคตม อยฺยโกสีติ ฯ
		   กาฬุทายี เถโร ฯ
 [๓๗๑] ๒ ปุรโต ปจฺฉโต วาปิ        อปโร เจ น วิชฺชติ
	  อตีว ผาสุ ภวติ           เอกสฺส วสโต วเน ฯ
#๑ ม. ยุ. วีโร ฯ   ๒ ม. มายนามสฺส ฯ ยุ. มายนามา ฯ
