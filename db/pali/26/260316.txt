		 เภกา มนฺทวตี ปนาทยนฺติ ฯ
		 นาชฺช คิรินทีหิ วิปฺปวาสสมโย
		 เขมา อชกรณี สิวา สุรมฺมาติ ฯ
		   สปฺปโก เถโร ฯ
 [๓๓๔] ๑๒ ปพฺพชึ ชีวิกตฺโถหํ        ลทฺธาน อุปสมฺปทํ
	  ตโต สทฺธํ ปฏิลภึ         ทฬฺหวิริโย ปรกฺกมึ ฯ
	  กามํ ภิชฺชตุยํ กาโย       มํสเปสี วิสียรุํ
	  อุโภ ชนฺนุกสนฺธีหิ         ชงฺฆาโย ปปตนฺตุ เม ฯ
	  นาสิสฺสํ น ปิวิสฺสามิ       วิหารา จ น นิกฺขเม
	  นปิ ปสฺสํ นิปาเตสฺสํ       ตณฺหาสลฺเล อนูหเต ฯ
	  ตสฺส เมวํ วิหรโต        ปสฺส วิริยปรกฺกมํ
	  ติสฺโส วิชฺชา อนุปฺปตฺตา    กตํ พุทฺธสฺส สาสนนฺติ ฯ
		     มุทิโต เถโร ฯ
			อุทฺทานํ
	  นาคสมาโล ภคุ จ        สภิโย นนฺทโกปิ จ
	  ชมฺพุโก เสนโก เถโร     สมฺภูโต ราหุโลปิ จ
	  ภวติ จนฺทโน เถโร       ทเสเต พุทฺธสาวกา ฯ
	  ธมฺมิโก สปฺปโก เถโร     มุทิโต จาปิ เต ตโย
	  คาถาโย เทฺว จ ปญฺญาส   เถรา สพฺเพปิ เตรสาติ ฯ
		 จตุกฺกนิปาโต นิฏฺฐิโต ฯ
		  __________________
