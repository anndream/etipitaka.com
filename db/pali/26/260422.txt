		 หตฺถึ ปภินฺนํ วิย องฺกุสคฺคโห ฯ
		 สตฺถา จ เม โลกมิมํ อธิฏฺฐหิ
		 อนิจฺจโต อทฺธุวโต อสารโต
		 ปกฺขนฺท มํ จิตฺต ชินสฺส สาสเน
		 ตาเรหิ โอฆา มหตา สุทุตฺตรา ฯ
		 น เต อิทํ จิตฺต ยถาปุราณกํ
		 นาหํ อลํ ตุยฺห วเส นิวตฺติตุํ
		 มเหสิโน ปพฺพชิโตมฺหิ สาสเน
		 น มาทิสา โหนฺติ วินาสธาริโน ฯ
		 นคา สมุทฺทา สริตา วสุนฺธรา
		 ทิสา จตสฺโส วิทิสา อโธทิสา
		 สพฺเพ อนิจฺจา ติภวา อุปทฺทุตา
		 กุหึ คโต จิตฺต สุขํ รมิสฺสสิ ฯ
		 ธี ธี ปรํ ๑ กึ มม จิตฺต กาหสิ
		 น เต อลํ จิตฺต วสานุวตฺตโก
		 น ชาตุ ภสฺตํ อุภโตมุขํ ฉุเป
		 ธิรตฺถุ ปูรํ นวโสตสนฺทนึ ฯ
		 วราหเอเณยฺยวิคาฬฺหเสวิเต
		 ปพฺภารกูเฏ ปกเฏว ๒ สุนฺทเร
		 นวมฺพุนา ปาวุสสิตฺตกานเน
#๑ ม. ธิติปฺปรํ ฯ  ๒ ม. ปพฺภารกุฏฺเฏ ปกเตว ฯ
