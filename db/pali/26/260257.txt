 [๑๓๓] ๑๓ ยํ ททาติ น ตํ โหติ       เทเถว ทานํ ทตฺวาน
	  อุภยํ ตรติ ๑ อุภยํ        เตน ทาเนน ๒ คจฺฉติ
			      ชาครถ มา ปมชฺชถาติ ฯ
		  อกฺขรุกฺขเปตวตฺถุ เตรสมํ ฯ
 [๑๓๔] ๑๔ มยํ โภเค สํหริมฺห        สเมน วิสเมน จ
	  เต อญฺเญ ปริภุญฺชนฺติ       มยํ ทุกฺขสฺส ภาคินีติ ฯ
		 โภคสํหรเปตวตฺถุ จตุทฺทสมํ ฯ
 [๑๓๕] ๑๕ สฏฺฐี วสฺสสหสฺสานิ        ปริปุณฺณานิ สพฺพโส
	  นิรเย ปจฺจมานานํ         กทา อนฺโต ภวิสฺสติ ฯ
	  นตฺถิ อนฺโต กุโต อนฺโต     น อนฺโต ปฏิทิสฺสติ
	  ตถา หิ ปกตํ ปาปํ         มม ตุยฺหญฺจ มาริส ฯ
	  ทุชฺชีวิตมชีวมฺห            เย สนฺเต ๓ น ททมฺหเส
	  สนฺเตสุ เทยฺยธมฺเมสุ       ทีปํ นากมฺหมตฺตโน ฯ
	  โส หิ นูน อิโต คนฺตฺวา     โยนึ ลทฺธาน มานุสึ
	  วทญฺญู สีลสมฺปนฺโน         กาหามิ กุสลํ พหุนฺติ ฯ
		เสฏฺฐิปุตฺตเปตวตฺถุ ปณฺณรสมํ ฯ
 [๑๓๖] ๑๖ กินฺนุ อุมฺมตฺตรูโปว        มิโค ภนฺโตว ธาวสิ
	  นิสํสยํ ปาปกมฺมํ ๔        กินฺนุ สทฺทยเส ตุวนฺติ ฯ
#๑ ม. ธารติ ทานํ ฯ  ๒ ม. อยํ ปาโฐ นตฺถิ ฯ  ๓ เยสํ โนติปิ ทิสฺสติ ฯ
#๕ ม. ปาปกมฺมนฺโต ฯ
