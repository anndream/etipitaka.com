		เถรคาถาย สตฺตกนิปาโต
 [๓๖๑] ๑ อลงฺกตา สุวสนา          มาลภารี ๑ วิภูสิตา
	  อลตฺตกกตา ปาทา         ปาทุการุยฺห เวสิกา ๒
	  ปาทุกา โอรุหิตฺวาน        ปุรโต ปญฺชลีกตา
	  สา มํ สเณฺหน มุทุนา       มิตปุพฺพมภาสถ ๓
	  ยุวาสิ ตฺวํ ปพฺพชิโต        ติฏฺฐาหิ มม สาสเน
	  ภุญฺช มานุสเก กาเม       อหํ วิตฺตํ ททามิ เต ฯ๔
	  สจฺจนฺเต ปฏิชานามิ        อคฺคึ วา เต หรามหํ ฯQ
	  ยทา ชิณฺณา ภวิสฺสาม       อุโภ ทณฺฑปรายนา
	  อุโภปิ ปพฺพชิสฺสาม         อุภยตฺถ กฏคฺคโห ฯ
	  ตญฺจ ทิสฺวาน อายนฺตึ       เวสิกํ ปญฺชลีกตํ
	  อลงฺกตํ สุวสนํ            มจฺจุปาสํว โอฑฺฑิตํ
	  ตโต เม มนสีกาโร        โยนิโส อุทปชฺชถ
		      ฯเปฯ ๔
		 สุนฺทรสมุทฺโท เถโร ฯ
 [๓๖๒] ๒ ปเร อมฺพาฏการาเม       วนสณฺฑมฺหิ ภทฺทิโย
	  สมูลํ ตณฺหํ อพฺพุยฺห         ตตฺถ ภทฺโท ฌิยายติ ๕ ฯ
	  รมนฺเตเก มุทิงฺเคหิ ๖     วีณาหิ ปณเวหิ จ
#๑ ม. ยุ. มาลธารี ฯ   ๒ เวสิยาติปิ ฯ    ๓ ม. ยุ. มหิตปุพฺพํ อพฺภาสถ ฯ
#๔ จตุกฺกนิปาเต ทฏฺฐพฺพา ฯ  ๕ ม. ภทฺโทว ฌายติ ฯ  ๖ สี. ยุ. มุติงฺเคหิ ฯ
