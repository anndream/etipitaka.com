	  ติสฺโส วิชฺชา อนุปฺปตฺตา    กตํ พุทฺธสฺส สาสนนฺติ ฯ
		 ธมฺมสํวโร ๑ เถโร ฯ
 [๒๔๕] ๘ ส วีสํวสฺสสติโก          ปพฺพชึ อนคาริยํ
	  ติสฺโส วิชฺชา อนุปฺปตฺตา    กตํ พุทฺธสฺส สาสนนฺติ ฯ
		 ธมฺมสฏปิตุเถโร ๒ ฯ
	 [๒๔๖] ๙ น นูนายํ ปรมหิตานุกมฺปิโน
		 รโหคโต อนุวิคเณติ สาสนํ
		 ตถา หยํ วีหรติ ปากตินฺทฺริโย
		 มิคี ยถา ตรุณชาติกา วเนติ ฯ
		  สงฺฆรกฺขิโต เถโร ฯ
	[๒๔๗] ๑๐ นคา นคคฺเคสุ สุสํวิรูฬฺหา
		 อุทคฺคเมเฆน นเวน สิตฺตา
		 วิเวกกามสฺส อรญฺญสญฺญิโน
		 ชเนติ ภิยฺโย อุสภสฺส กลฺยตนฺติ ฯ
		    อุสโภ เถโร ฯ
		       อุทฺทานํ
	  เพลฏฺฐกานิ ๓ เสตุจฺโฉ   พนฺธุโร ขิตโก อิสิ
	  มลิตวมฺโภ สุเหมนฺโต      ธมฺมสํวโร ๔ ธมฺมสฏปิตา
#๑ ม. ยุ. ธมฺมสโว ฯ  ๒ ธมฺมสวปิตุเถโรติปิ ฯ  ๓ ม. เพลฏฺฐานิโก ฯ  ๔ ม. ยุ.
#ธมฺมสโว ธมฺมสวปิตา ฯ
