	 อิทฺธิพเลนุปตฺถทฺโธ         กสฺสโป อภิรูหติ ฯ
	 ปิณฺฑปาตปฏิกฺกนฺโต         เสลมารุยฺห กสฺสโป
	 ฌายติ อนุปาทาโน         ปหีนภยเภรโว ฯ
	 ปิณฺฑปาตปฏิกฺกนฺโต         เสลมารุยฺห กสฺสโป
	 ฌายติ อนุปาทาโน         ฑยฺหมาเนสุ นิพฺพุโต ฯ
	 ปิณฺฑปาตปฏิกฺกนฺโต         เสลมารุยฺห กสฺสโป
	 ฌายติ อนุปาทาโน         กตกิจฺโจ อนาสโว ฯ
	 กเรริมาลาวิตตา          ภูมิภาคา มโนรมา
	 กุญฺชราภิรุทา รมฺมา        เต เสลา รมยนฺติ มํ ฯ
	 นีลพฺภวณฺณา รุจิรา         วาริสีตา สุจินฺธรา
	 อินฺทโคปกสญฺฉนฺนา         เต เสลา รมยนฺติ มํ ฯ8
	 นีลพฺภกูฏสทิสา            กูฏาคารวรูปมา
	 วารณาภิรุทา รมฺมา        เต เสลา รมยนฺติ มํ ฯ
	 อภิวุฏฺฐา รมฺมตลา         นคา อิสิภิ ๑ เสวิตา
	 อพฺภุนฺนทิตา สิขีภิ ๒       เต เสลา รมยนฺติ มํ ฯ
	 อลํ ฌายิตุกามสฺส          ปหิตตฺตสฺส เม สโต
	 อลํ เม อตฺถกามสฺส        ปหิตตฺตสฺส ภิกฺขุโน
	 อลํ เม ผาสุกามสฺส        ปหิตตฺตสฺส สิกฺขโต ๓
	 อลํ เม โยคกามสฺส        ปหิตตฺตสฺส ตาทิโน ฯ
	 อุมฺมาปุปฺเผน สมานา       คคนาวพฺภฉาทิตา
#๑ ม. ยุ. อิสีภิ ฯ   ๒ ม. ยุ. สิขีหิ ฯ   ๓ ม. ยุ. ภิกฺขโต ฯ
