 [๒๘๖] ๙ นทนฺติ เอวํ สปฺปญฺญา      สีหาว คิริคพฺภเร
	  ธีรา ๑ วิชิตสงฺคามา     เชตฺวา มารํ สวาหนํ ๒ ฯ
	  สตฺถา จ ปริจิณฺโณ เม     ธมฺโม สงฺโฆ จ ปูชิโต
	  อหญฺจ จิตฺโต ๓ สุมโน    ปุตฺตํ ทิสฺวา อนาสวนฺติ ฯ
		    ภารทฺวาโช เถโร ฯ
 [๒๘๗] ๑๐ อุปาสิตา สปฺปุริสา       สุตา ธมฺมา อภิณฺหโส
	  สุตฺวาน ปฏิปชฺชิสฺสํ        อญฺชสํ อมโตคธํ ฯ
	  ภวราคหตสฺส เม สโต     ภวราโค ปุน เม น วิชฺชติ
	  น จาหุ น จ เม ภวิสฺสติ   น จ เม เอตรหิปิ ๔ วิชฺชตีติ ฯ
		  กณฺหทินฺโน เถโร ฯ
		       อุทฺทานํ
	  อุตฺตโร ภทฺทชิ เถโร      โสภิโต วลฺลิโย อิสิ
	  วีตโสโก จ โส เถโร     ปุณฺณมาโส จ นนฺทโก
	  ภารโต ๕ ภารทฺวาโช จ  กณฺหทินฺโน มหามุนีติ ฯ
		    วคฺโค ตติโย ฯ
		  __________________
	      เถรคาถาย ทุกนิปาตสฺส จตุตฺถวคฺโค
 [๒๘๘] ๑ ยโต อหํ ปพฺพชิตฺวา ๖    สมฺมาสมฺพุทฺธสาสเน
	  วิมุจฺจมาโน อุคฺคจฺฉึ       กามธาตุํ อุปจฺจคํ ฯ
#๑ ม. ยุ. วีรา ฯ   ๒ ม. สวาหนึ ฯ   ๓ ม. ยุ. วิตฺโต ฯ   ๔ ม. ปิสทฺโท นตฺถิ ฯ
#๕ ม. ยุ. ภรโต ฯ  ๖ ม. ยุ. ปพฺพชิโต ฯ
