	  เทเสนฺเต อชานนฺตา       น พุชฺฌเร อริยสจฺจานิ ฯ
	สจฺจานิ อมฺม พุทฺธวรเทสิตานิ   เต พหุตรา อชานนฺตา เย
	  อภินนฺทนฺติ ภวคตํ          ปิหนฺติ เทเวสุ อุปปตฺตึ ฯ
	  เทเวสุปิ อุปปตฺติ          อสสฺสตา ภวคเต อนิจฺจมฺหิ
	  น จ อุตฺตสนฺติ ๑ พาลา    ปุนปฺปุนํ ชายิตพฺพสฺส ฯ
	  จตฺตาโร วินิปาตา         เทฺว จ คติโย กถญฺจิ ลพฺภนฺติ
	  น จ วินิปาตคตานํ         ปพฺพชฺชา อตฺถิ นิรเยสุ ฯ
	  อนุชานาถ มํ อุภโย        ปพฺพชิตุํ ทสพลสฺส ปาวจเน
	  อปฺโปสฺสุกฺกา ฆฏิสฺสํ        ชาติมรณปฺปหานาย ฯ
	  กึ ภวคเตน ๒ อภินนฺทิเตน  กายกลินา อสาเรน
	  ภวตณฺหาย นิโรธา         อนุชานาถ ปพฺพชิสฺสามิ ฯ
	  พุทฺธานํ อุปฺปาโท วิวชฺชิโต   อกฺขโณ ขโณ ลทฺโธ
	  สีลานิ พฺรหฺมจริยํ          ยาวชีวํ น ทูเสยฺยํ ฯ
	  เอวํ ภณติ สุเมธา         อถ ๓ นํ มาตาปิตโร อหํสุ
	  น มยํ ๔ คหฏฺฐา มรณวสํ   คตาว ชเหสฺสาม ๕ ฯ
	มาตา ทุกฺขิตา โรทติ ปิตา จ   ทุกฺขิโต ๖ ตถา โสกสมภิภูโต
	  ฆเฏนฺติ ตํ สญฺญาเปตุํ       ปาสาทตเล ฉมา ปติตํ ฯ
	  อุฏฺเฐหิ ปุตฺติเก กึ โสจิเตน  ทินฺนาสิ วารณวติมฺหิ
#๑ ม. ยุ. สนฺตสนฺติ ฯ ๒ ม. ภวคเต ฯ ๓ ม. มาตาปิตโร น ตาว ฯ
#ยุ. มาตาปิตโร น ตาว อาหารํ ฯ ๔ ม. อาหารํ อาหริสฺสํ ฯ ยุ. อาหริย ฯ
#๕ ยุ. เหสฺสามิ ฯ ๖ ม. อสฺสา สพฺพโส สมภิหโต ฯ ยุ. อสฺสา สพฺพโส สมภิสาโต ฯ
