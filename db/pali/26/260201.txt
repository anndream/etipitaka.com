	  ตสฺสา ตีเร ตุวํฐาสิ        หริเต สทฺทเล สุเภ
	  ตโต เต กณฺณมุณฺโฑ จ      สุนโข องฺคมงฺคานิ ขาทติ ฯ
	  ยทา จ ขายิตา อาสิ       อฏฺฐิสงฺขลิกา กตา
	  โอคาหสิ โปกฺขรณึ         โหติ กาโย ยถา ปุเร ฯ
	  ตโต ตฺวํ องฺคปจฺจงฺคี ๑    สุจารู ปิยทสฺสนา
	  วตฺเถน ปารุปิตฺวาน        อายาสิ มม สนฺติกํ ฯ
	  กินฺนุ กาเยน วาจาย       มนสา ทุกฺกฏํ กตํ
	  กิสฺส กมฺมวิปาเกน         กณฺณมุณฺโฑ จ สุนโข
			      องฺคมงฺคานิ ขาทตีติ ฯ
	  กิมฺพิลายํ คหปติ           สทฺโธ อาสิ อุปาสโก
	  ตสฺสาหํ ภริยา อาสิ        ทุสฺสีลา อติจารินี ฯ
	  เอวมาติจรมานาย ๒      สามิโก เอตทพฺรูวิ ๓
	  เนตํ ฉนฺนํ ปฏิรูปํ          ยํ ตฺวํ อติจราสิ มํ ฯ
	  สาหํ โฆรญฺจ สปถํ         มุสาวาทํ อภาสิสฺสํ
	  นาหนฺตํ อติจรามิ          กาเยน อุท เจตสา
	  สจาหนฺตํ อติจรามิ         กาเยน อุท เจตสา
	  อยํ กณฺณมุณฺโฑ สุนโข       องฺคมงฺคานิ ขาทตุ ฯ
	  ตสฺส กมฺมสฺส วิปากํ        มุสาวาทสฺส จูภยํ
	  สตฺตวสฺสสตานิ ๔ จ       อนุภตํ ยโตปิ เม
#๑ อุคฺคจฺฉนฺตี ฯ ม. องฺคปจฺจงฺคา ฯ  ๒ ม. โส มํ อติจรมานาย ฯ
#๓ ม. เอตทพฺรวิ ฯ  ๔ ม. สตฺเตว ฯ
