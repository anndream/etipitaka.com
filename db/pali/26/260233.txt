		 มูฬฺหสฺส ๑ มคฺคํปิ น ปาวทาสิ
		 อนฺธสฺส ทณฺฑํ สยมาทิยาสิ
		 เอตาทิโส กทริโย อสํวุโต [๒] ฯ
		 อถ ตฺวํ เกน วณฺเณน กิเมว ทิสฺวา
		 อเมฺหหิ สห สํวิภาคํ กโรสิ ฯ
		 ปจฺเจมิ ภนฺเต ยํ ตฺวํ วเทสิ ฯ
		 วิโมสยิ ๓ สมณพฺราหฺมเณ ๔ จ ฯ
		 ขิฑฺฑตฺถิโก โน จ ปทุฏฺฐจิตฺโต
		 เอตํปิ เม ทุกฺกฏเมว ภนฺเต
		 ขิฑฺฑาย โข ปสวิตฺวาน ปาปํ
		 เวเทติ ทุกฺขํ อปฺปมตฺตโภคี ๕
		 ทหโร ยุวา นคฺคนิยสฺส ภาคี
		 กึสุ ตโต ทุกฺขตรสฺส โหติ ฯ
		 ตํ ทิสฺวา สํเวคมลมตฺถํ ภนฺเต
		 ตปฺปจฺจยา วาปิ ๖ ททามิ ทานํ
		 ปฏิคฺคณฺห ภนฺเต วตฺถยุคานิ อฏฺฐ
		 ยกฺขสฺสิมาคจฺฉนฺตุ ทกฺขิณาโย ฯ
		 อทฺธา หิ ๗ ทานํ พหุธา ปสฏฺฐํ
		 ททโต จ เต อกฺขยธมฺมมตฺถุ
#๑ ม. มุฏฺฐสฺส ฯ  ๒ ม. ตุวํ ฯ  ๓ ม. วิเหสยึ ฯ  ๔ ยุ. ......เณถ ฯ  ๕ ม. ยุ.
#อสมตฺตโภคี ฯ  ๖ ยุ. จาหํ ฯ  ๗ ยุ. อทาหิ ฯ
