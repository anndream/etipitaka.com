		 อิทญฺจ สุตฺวา วจนํ มเมโส
		 ทุกฺขูปนีโต วิชเหยฺย ปาปํ ๑
		 ตสฺมา อหํ สนฺติเก น ภณามิ
		 มา เมกโต ชีวตสฺสุปโรโธติ ฯ
		 อญฺญาโต เอโส ปุริสสฺส อตฺโถ
		 อญฺญํปิ อิจฺฉามเส ปุจฺฉิตุํ ตุวํ
		 โอกาสกมฺมํ มม โน สเจ กโรสิ ๒
		 ปุจฺฉามิหํ ๓ น จ โน กุชฺฌิตพฺพํ ฯ
		 อทฺธา ปฏิญฺญา เม ตทา อหุ
		 อจิกฺขนา อปฺปสนฺนสฺส โหติ
		 อกามา สทฺเธยฺยวโจติ ๔ กตฺวา
		 ปุจฺฉสฺสุ มํ กามํ ยถา วิสยฺหนฺติ ฯ
		 ยํ กิญฺจาหํ จกฺขุนา ปสฺสิสฺสามิ
		 สพฺพํปิ ตาหํ อภิสทฺทเหยฺยํ
		 ทิสฺวาปิ ตํ โนปิ เจ สทฺทเหยฺย
		 กเรยฺยาสิ เม ยกฺข นิยสฺสกมฺมนฺติ ฯ
		 สจฺจปฺปฏิญฺญา ตว เม สา โหตุ
		 สุตฺวาน ธมฺมํ ลภสฺสุ ปสาทํ
#๑ ยุ. ปาณํ ฯ  ๒ ม. โอกาสกมฺมํ สเจ โน กโรสิ ฯ  ๓ ปุจฺฉาม ตํ ฯ
#๔ ม. อกามาสทฺเธยฺยวเหติ ฯ
