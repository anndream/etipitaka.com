	  เอวํ ทสฺสนสมฺปนฺนํ         สมฺมาสมฺพุทฺธสาวกนฺติ ฯ
		  รมณียวิหารี เถโร ฯ
 [๑๘๓] ๖ สทฺธายาหํ ปพฺพชิโต        อคารสฺมา อนคาริยํ
	  สติ ปญฺญา จ เม วุฑฺฒา     จิตฺตญฺจ สุสมาหิตํ ฯ
	  กามํ กรสฺสุ รูปานิ         เนว มํ พฺยาธยิสฺสสีติ ฯ
		    สมิทฺธิ เถโร ฯ
 [๑๘๔] ๗ นโม เต พุทฺธวีรตฺถุ        วิปฺปมุตฺโตสิ สพฺพธิ
	  ตุยฺหาปทาเน วิหรํ         วิหรามิ อนาสโวติ ฯ
		    อุชฺชโย เถโร ฯ
 [๑๘๕] ๘ ยโต อหํ ปพฺพชิโต         อคารสฺมา อนคาริยํ
	  นาภิชานามิ สงฺกปฺปํ        อนริยํ โทสสํหิตนฺติ ฯ
		    สญฺชโย เถโร ฯ
 [๑๘๖] ๙ วิหวิหาภินทิเต ๑         สิปฺปิกาภิรุเตหิ จ
	  น เม ตํ ผนฺทติ จิตฺตํ       เอกตฺตํ นิรตํ ๒ หิ เมติ ฯ
		  รามเณยฺยโก เถโร ฯ
[๑๘๗] ๑๐ ธรณีว ๓ สิจฺจติ ๔ วาติ   มาลุโต วิชฺชุตา จรติ นเภ
	  อุปสมฺมนฺติ วิตกฺกา         จิตฺตํ สุสมาหิตํ มมนฺติ ๕ ฯ
		    วิมโล เถโร ฯ
		       อุทฺทานํ
	  สิริวฑฺโฒ เรวโต เถโร     ขทิรวนิโย สุมงฺคโล ๖
#๑ ม. จิหจิหาภินทิเต ฯ  ๒ ยุ. เอกตฺตนิรตฺตํ ฯ  ๓ ยุ. ธรณี จ ฯ  ๔ ม. สิญฺจติ ฯ
#๕ ม. ยุ. มมาติ ฯ  ๖ ม. ยุ. สุมงฺคโล สานุสวฺหโย ฯ
