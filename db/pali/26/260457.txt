	  ธิ ตวตฺถุ ชเร ชมฺเม       นตฺถิทานิ ปุนพฺภโว ฯ
		      โสณา ฯ
 [๔๔๗] ๙ ลูนเกสี ปงฺกธรี           เอกสาฏี ปุเร จรึ
	  อวชฺเช วชฺชมตินี          วชฺเช จาวชฺชทสฺสินี
	  ทิวาวิหารา นิกฺขมฺม        คิชฺฌกูฏมฺหิ ปพฺพเต
	  อทฺทสํ วิรชํ พุทฺธํ          ภิกฺขุสงฺฆปุรกฺขตํ
	  นิหจฺจ ชานน วนฺทิตฺวา       สมฺมุขา อญฺชลี ๑ อหํ ฯ
	  เอหิ ภทฺเทติ อวจ         สา เม อาสูปสมฺปทา ฯ
	  จิณฺณา องฺคา จ มคธา      วชฺชี กาสี จ โกสลา
	  อนณา ปณฺณาสวสฺสานิ       รฏฺฐปิณฺฑํ อภุญฺชิหํ ฯ
	  ปุญฺญํ จ ปสวิ ๒ พหุํ       สปฺปญฺโญยํ ๓ อุปาสโก
	  โย ภทฺทาย จีวรมทาสิ      มุตฺตาย ๔ สพฺพคนฺเถหิ ฯ
		  ภทฺทา กุณฺฑลา ๕ ฯ
 [๔๔๘] ๑๐ นงฺคเลหิ กสํ เขตฺตํ       พีชานิ ปวปํ ฉมา
	  ปุตฺตทารานิ โปเสนฺตา      ธนํ วินฺทนฺติ มาณวา ฯ
	  กิมหํ สีลสมฺปนฺนา          สตฺถุ สาสนการิกา
	  นิพฺพานํ นาธิคจฺฉามิ        อกุสีตา อนุทฺธตา ฯ
	  ปาเท ปกฺขาลยิตฺวาน       อุทเกสุ กโรมหํ
#๑ ม. อญฺชลึ ฯ ยุ. ปญฺชลี ฯ ๒ ยุ. ปสวึ ฯ ๓ โป. ม. วตายํ อุปาสโก ฯ
#ยุ. สปฺปญฺโญ วตายมุปาสโก ฯ ๔ ม. วิปฺปมุตฺตาย ฯ ๕ ม. ภทฺทา กุณฺฑลเกสา ฯ
