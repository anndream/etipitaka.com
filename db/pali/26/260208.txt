	  ปาปกมฺมํ กริตฺวาน         เปตโลกํ อิโต คตา
	  เต ทุคฺคตา สูจิกฏฺฐา       กิลนฺตา นคฺคิโน กิสา
	  โอตฺตปฺปนฺตา ๑ มหตฺตาสา  น เทสฺสนฺติ กุรูริโน ฯ
	  อนุกมฺปสฺสุ การุณิโก        ทตฺวา อนฺวาทิสาหิ โน
	  ตว ทินฺเนน ทาเนน        ยาเปสฺสนฺติ กุรูริโนติ ฯ
	  เถโร จริตฺวา ปิณฺฑาย      ภิกฺขู อญฺเญ จ ทฺวาทส
	  เอกชฺฌํ สนฺนิปตึสุ          ภตฺตวิสฺสคฺคการณา ฯ
	  เถโร สพฺเพปิ เต อาห     ยถา ลทฺธํ ททาถ เม
	  สงฺฆภตฺตํ กริสฺสามิ         อนุกมฺปาย ญาตีนํ ฯ
	  นิยฺยาทยึสุ ๒ เถรสฺส      เถโร สงฺฆํ นิมนฺตยิ
	  ทตฺวา อนฺวาทิสิ เถโร      ปิตุ มาตุ จ ภาตุโน
	  อิทํ เม ญาตีนํ โหตุ        สุขิตา โหนฺตุ ญาตโย ฯ
	  สมนนฺตรานุทิฏฺเฐ          โภชนํ อุปปชฺชถ
	  สุจึ ปณีตํ สมฺปนฺนํ          อเนกรสพฺยญฺชนํ
	  ตโต อุทฺทิสฺสติ ๓ ภาตา    วณฺณวา พลวา สุขี ฯ
	  ปหูตํ โภชนํ ภนฺเต         ปสฺส นคฺคมฺหเส มยํ
	  ตถา ภนฺเต ปรกฺกมฺม ๔    ยถา วตฺถํ ลภามฺหเส ฯ
	  เถโร สงฺการกูฏโต        อุจฺจินิตฺวาน นนฺตเก
#๑ ยุ. อุตฺตสนฺตา มหาตาสา ฯ  ๒ ยุ. นิยฺยาตยึสุ ฯ  ๓ ม. อุทฺทสฺสยี ฯ
#๔ ยุ. ปรกฺกาม ฯ
