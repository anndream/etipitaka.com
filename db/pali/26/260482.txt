	  ตํ มํ รูปวตึ สนฺตึ          กสฺส โอหาย คจฺฉสิ ฯ
	  สากุณิโกว สกุณํ ๑        ยถา พนฺธิตุมิจฺฉติ
	  อาหริเมน รูเปน          น มํ ตฺวํ พาธยิสฺสสิ ฯ
	  อิมญฺจ เม ปุตฺตผลํ         กาฬ อุปฺปาทิตํ ตยา
	  ตํ มํ ปุตฺตวตึ สนฺตึ         กสฺส โอหาย คจฺฉสิ ฯ
	  ชหนฺติ ปุตฺเต สปฺปญฺญา      ตโต ญาตี ตโต ธนํ
	  ปพฺพชนฺติ มหาวีรา         นาโค เฉตฺวาว พนฺธนํ ฯ
	  อิทานิ เต อิมํ ปุตฺตํ        ทณฺเฑน ฉุริกาย วา
	  ภูมิยํ ว นิสุมฺเภยฺยํ ๒      ปุตฺตโสกา น คจฺฉสิ ฯ
	  สเจ ปุตฺตํปิ สิคาลานํ       กุกฺกุรานํ ปทาหิสิ
	  น มํ ปุตฺตกเต ชมฺมิ        ปุนราวตฺตยิสฺสสิ ฯ
	  หนฺท โข ทานิ ภทนฺเต      กุหึ กาฬ คมิสฺสสิ
	  กตมํ คามํ นิคมํ           นครํ ราชธานิโย ฯ
	  อหุมฺห ปุพฺเพ คณิโน        อสมณา สมณมานิโน
	  คาเมน คามํ วิจริมฺห       นคเร ราชธานิโย ฯ
	  เอโส หิ ภควา พุทฺโธ      นทึ เนรญฺชรํ ปติ
	  สพฺพทุกฺขปฺปหานาย         ธมฺมํ เทเสสิ ปาณินํ
	  ตสฺสาหํ สนฺติเก ๓ คจฺฉํ    โส เม สตฺถา ภวิสฺสติ ฯ
	  วนฺทนํ ทานิ วชฺชาสิ ๔     โลกนาถํ อนุตฺตรํ
#๑ ม. ยุ. สากุนฺติโกว สกุณึ ฯ ๒ ม. ภูมิยํ วา นิสุมฺภิสฺสํ ฯ  ๓ ม. สนฺติกํ ฯ
#๔ ยุ. วนฺทนํ ทานิ เม วชฺชาสิ ฯ
