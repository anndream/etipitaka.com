	  ราชา อนิกรตฺโต          อภิรูโป ตสฺส ตฺวํ ทินฺนา ฯ
	  อคฺคมเหสี ภวิสฺสสิ         อนิกรตฺตสฺส ราชิโน ภริยา
	  สีลานิ พฺรหฺมจริยํ          ปพฺพชฺชา ทุกฺกรา ปุตฺติเก ฯ
	  รชฺเช อาณา ธนมิสฺสริยํ     โภคา สุขา ทหริกาปิ ๑
	  ตสฺมา ภุญฺชาหิ กามโภเค    วาเรยฺยํ โหตุ เต ปุตฺต ฯถ
	  อถ เน ภณติ สุเมธา       มา เอทิสกานิ ภวคตํ อสารํ
	ปพฺพชฺชา วา โหตุ ๒ มรณํ วา  เม น เจว วาเรยฺยํ ฯ
	  กิมิว ปูติกายํ อสุจึ         สวนคนฺธํ ภยานกํ กุณปํ
	  อภิสํวิเสยฺยํ ภสฺตํ          สกิปคฺฆริตํ อสุจิปุณฺณํ ฯ
	  กิมิว ตาหํ ชานนฺตี         วิกูลกํ มํสโลหิตุปลิตฺตํ ๓
	  กิมิกุลาลยํ สกุณภตฺตํ        กเฬวรํ กิสฺส ทิยฺยตีติ ฯ
	  นิพฺพุยฺหติ สุสานํ อจิรํ       กาโย อเปตวิญฺญาโณ
	  ฉฑฺฑิโต ๔ กลิงฺครํ วิย     ชิคุจฺฉมาเนหิ ญาตีหิ ฯ
	  ฉฑฺฑูน ๕ นํ สุสาเน ปรภตฺตํ นฺหายนฺติ ชิคุจฺฉนฺตา
	  นิยกา มาตาปิตโร         กึ ปน สาธารณา ชนตา ฯ
	  อชฺโฌสิตา อสาเร กเฬวเร  อฏฺฐินฺหารุสงฺฆาเต
	  เขฬสฺสุจฺจารสฺสว          ปริปุณฺเณ ปูติกายมฺหิ ฯ
	  โย นํ วินิพฺภุชิตฺวา         อพฺภนฺตรมสฺส พาหิรํ
#๑ ม. ทหริกาสิ ฯ ๒ ยุ. โหหิติ ฯ ๓ ม. มํสโสณิตุปลิตฺตํ ฯ ยุ. มํสโสณิตปลิตฺตํ ฯ
#๔ ม. ฉุทฺโธ ฯ ๕ ม. ฉุทฺธูน ฯ
