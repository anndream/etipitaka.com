		 กาสาววตฺโถ อมโม นิราสโย ๑
		 ราคญฺจ โทสญฺจ ตเถว โมหํ
		 หิตฺวา ๒ สุขี ปวนคโต วิหสฺสํ ฯ
		 กทา อนิจฺจํ วธโรคนิทฺธํ ๓
		 กายํ อิมํ มจฺจุราชสฺส ๔ ปทูตํ
		 วิปสฺสมาโน วีตภโย วิหสฺสํ
		 เอโก วเน ตํ นุ กทา ภวิสฺสติ ฯ
		 กทา นุหํ ภยชนนึ ทุกฺขาวหํ
		 ตณฺหาลตํ พหุวิธานุวตฺตนึ
		 ปญฺญามยํ ติขิณมสึ คเหตฺวา
		 เฉตฺวา วเส ตมฺปิ กทา ภวิสฺสติ ฯ
		 กทา นุ ปญฺญามยมุคฺคเตชํ
		 สตฺถํ อิสีนํ อหมาทยิตฺวา ๕
		 มารํ สเสนํ สหสา ภญฺชิสฺสํ
		 สีหาสเน ตนฺนุ กทา ภวิสฺสติ ฯ
		 กทา นุหํ สพฺภิ สมาคเมสุ
		 ทิฏฺโฐ ภเว ธมฺมครูหิ ตาทิหิ
		 ยถาวทสฺสีหิ ชิตินฺทฺริเยหิ
#๑ ม. นิราโส ฯ  ๒ ม. ยุ. หนฺตฺวา ฯ  ๓ ยุ. วธโรคนีฬํ ฯ
#๔ ยุ. มจฺจุชรายุปทฺทุตํ ฯ  ๕ ยุ. สหสาทิยิตฺวา ฯ
