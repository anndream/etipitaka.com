	  อตนฺทิโต รตฺตินฺทิวํ         วิหริสฺสามิ กานเนติ ฯ
		    วกฺกลิ เถโร ฯ
 [๓๔๓] ๙ โอลคฺคิสฺสามิ เต จิตฺตํ ๑   อาณิทฺวาเรว หตฺถินํ
	  น ตํ ปาเป นิโยชิสฺสํ       กามชาลํ ๒ สรีรชํ ๓ ฯ
		 ตฺวํ โอลคฺโค น คจฺฉสิ ๔
		 ทฺวารวิวรํ คโชว อลภนฺโต
		 น จ จิตฺตกลิ ปุนปฺปุนํ
		 ปสหํ ๕ ปาปรโต จริสฺสสิ ฯ
		 ยถา กุญฺชรํ อทนฺตํ
		 นวคฺคหํ องฺกุสคฺคโห
		 พลวา อาวตฺเตติ อกามํ
		 เอวํ อาวตฺตยิสฺสนฺตํ ฯ
		 ยถา วรหยทมกุสโล
		 สารถิ ปวโร ทเมติ อาชญฺญํ
		 เอวํ ทมยิสฺสนฺตํ
		 ปติฏฺฐิโต ปญฺจสุ พเลสุ ฯ
		 สติยา ตํ นิพนฺธิสฺสํ
		 ปยตตฺโต ๖ เต ๗ ทมิสฺสามิ
		 วิริยธุรนิคฺคหิโต นยิโต
#๑ ม. ยุ. จิตฺต ฯ   ๒ ยุ. กามชาล ฯ  ๓ ยุ. สรีรช ฯ   ๔ ยุ. คจฺฉิสิ ฯ
#๕ ม. ปสกฺก ฯ   ๖ ม. ปยุตฺโต ฯ   ๗ ยุ. โว ฯ
