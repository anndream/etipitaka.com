		 ยทา วิตกฺเก อุปรุนฺธิยตฺตโน
		 นคนฺตเร นควิวรํ สมสฺสิโต
		 วีตทฺทโร วิคตขิโลว ๑ ฌายติ
		 ตโต รตึ ปรมตรํ น วินฺทติ ฯ
		 ยทา สุขี มลขิลโสกนาสโน
		 นิรคฺคโล นิพฺพนโถ วิสลฺโล
		 สพฺพาสเว พฺยนฺติกโตว ฌายติ
		 ตโต รตึ ปรมตรํ น วินฺทตีติ ฯ
		    ภูโต เถโร ฯ
		       อุทฺทานํ
	  ภูโต ตถทฺทโส เถโร       เอโก ขคฺควิสาณวา
	  นวกมฺหิ นิปาตมฺหิ          คาถาโยปิ อิมา นวาติ ฯ
		 นวกนิปาโต นิฏฺฐิโต ฯ
		  _________________๔
		 เถรคาถาย ทสกนิปาโต
	 [๓๗๐] ๑ องฺคาริโนทานิ ทุมา ภทนฺเต
		 ผเลสิโน ฉทนํ วิปฺปหาย
		 เต อจฺจิมนฺโตว ปภาสยนฺติ
		 สมโย มหาวีร ภคี ๒ รสานํ ฯ
#๑ ม. วีตขิโลว ฯ    ๒ ม. ภาคี ฯ
