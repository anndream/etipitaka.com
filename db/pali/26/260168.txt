		 มยญฺจ สุสฺสาม นโฬว ทิตฺโตติ ๑ ฯ
		 กึ ตุมฺหากํ โภชนํ กึ สยนํ
		 กถญฺจ ยาเปถ สุปาปธมฺมิโน
		 ปหูตโภเคสุ อนปฺปเกสุ
		 สุขํ วิราคาย ๒ ทุกฺขชฺช ปตฺตา ๓ ฯ
	  อญฺญมญฺญํ วธิตฺวาน         ปิวาม ปุพฺพโลหิตํ
	  พหุํ ปิตฺวา น ทาตา โหม    นจฺฉาทิมฺหมฺหเส ๔ มยํ ฯ
		 อิจฺเจว มจฺจา ปริเทวยนฺติ
		 อทายิกา ๕ เปจฺจ ยมสฺส ฐายิโน
		 เย เต วิริจฺจา ๖ อธิคมฺม โภเค
		 น ภุญฺชเร นาปิ กโรนฺติ ปุญฺญํ ฯ
		 เต ขุปฺปิปาสุปคตา ปรตฺถ
		 ปจฺฉา จิรํ ฌายิเร ๗ ฑยฺหมานา
		 กมฺมานิ กตฺวาน ทุกฺขุทฺรยานิ ๘
		 อนุโภนฺติ ทุกฺขํ กฏุกปฺผลานิ ฯ
	  อิตฺตรํ หิ ธนธญฺญํ          อิตฺตรํ อิธ ชีวิตํ
	  อิตฺตรํ อิตฺตรโต ญตฺวา      ทีปํ กยิราถ ปณฺฑิโต ฯ
	  เย เต เอวํ ปชานนฺติ      นรา ธมฺมสฺส โกวิทา
	  เต ทาเน นปฺปมชฺชนฺติ      สุตฺวา อรหตํ วโจติ ฯ
		นาคเปตวตฺถุ เอกาทสมํ ฯ
#๑ ม. ฉินฺโนติ ฯ  ๒. ม. วิราธาย ฯ  ๓ ม. ปตฺตาติ ฯ  ๔ ม. นจฺฉาทิมฺหเส ฯ
#๕ ม. อทายกา ฯ  ๖ สี. วิทิตฺวา ฯ ม. วิทิจฺจ ฯ ยุ. วิวิจฺจา ฯ  ๗ ม. ฌายเร ฯ
#๘ ม. ทุขุทฺรานิ ฯ ยุ. ทุกฺขนฺทฺริยานิ ฯ
