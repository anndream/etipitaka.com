		 ปณีตทณฺโฑ อนุสตฺตรูโป
		 เอตฺตาวตา วีสติรตฺติมตฺตา
		 ยโต อาวุโต เนว ชีวติ น มโต ฯ
		 โส โมจิโต คนฺตฺวา มยา อิทานิ
		 เอตสฺส ยกฺขสฺส วโจติ ๑ ภนฺเต
		 สิยา นุ โข การณํ กิญฺจิเทว
		 เยน โส นิรยํ โน วเชยฺย ฯ
		 อาจิกฺข ภนฺเต ยทิ อตฺถิ เหตุ
		 สทฺธายิตํ เหตุ วโจติ ๒ สุโณม
		 น เตสํ กมฺมานํ วินาสมตฺถิ
		 อเวทยิตฺวา อิธ พยนฺติภาโว ฯ
		 สเจ โส ธมฺมานิ ๓ สมาจเรยฺย
		 สกฺกจฺจํ รตฺตินฺทิวํ อปฺปมตฺโต
		 มุญฺเจยฺย โส นิรยา จ ๔ ตมฺหา
		 กมฺมํ สิยา อญฺญตฺร เวทนียํ ฯ
		 อญฺญาโต เอโส ปุริสสฺส อตฺโถ
		 มมํปิทานิ อนุกมฺป ภนฺเต
		 อนุสาส มํ โอวท ภูริปญฺญ
		 ยถา อหํ โน ๕ นิรยํ วเชยฺยํ ฯ
#๑ ยุ. วโจ หิ ฯ  ๒ ยุ. โว ฯ  ๓ ยุ. กมฺมานิ ฯ  ๔ ยุ. ว ฯ  ๕ ยุ. เนว ฯ
