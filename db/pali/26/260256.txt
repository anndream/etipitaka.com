		 สยมทฺทส กมฺมวิปากมตฺตโน
		 กาหามิ ปุญฺญานิ อนปฺปกานีติ ฯด
		 ปาฏลิปุตฺตเปตวตฺถุ เอกาทสมํ ฯ
	[๑๓๒] ๑๒ อยญฺจ เต โปกฺขรณี สุรมฺมา
		 สมา สุปฺปติตฺถา ๑ จ มโหทกา จ
		 สุปุปฺผิตา ภมรคณานุกิณฺณา
		 กถํ ตยา ลทฺธา อยํ มนุญฺญา ฯ
		 อิทญฺจ เต อมฺพวนํ สุรมฺมํ
		 สพฺโพตุกํ ธารยติ ๒ ผลานิ
		 สุปุปฺผิตํ ภมรคณานุกิณฺณํ
		 กถํ ตยา ลทฺธมิทํ วิมานนฺติ ฯ
	  อมฺพปกฺโกทกํ ยาคุํ         สีตจฺฉายํ ๓ มโนรมํ
	  ธีตาย ทินฺนทาเนน         เตน เม อิธ ลพฺภตีติ ฯ
		 สนฺทิฏฺฐิกํ เอว ปสฺสถ ทานสฺส
		 ทมสฺส สํยมสฺส วิปากํ
		 ทาสี อหํ อยฺยกุเลสุ หุตฺวา
		 สุณิสา โหมิ อคารสฺส อิสฺสราติ ฯ
	  อสาตํ สาตรูเปน          ปิยรูเปน อปฺปิยํ
	  ทุกฺขํ สุขสฺส รูเปน         ปมตฺตํ อติวตฺตตีติ ๔ ฯๆ
		อมฺพวนเปตวตฺถุ ทฺวาทสมํ ฯ
#๑ สุติตฺถาติปิ ฯ  ๒ ม. ธารยเต ฯ  ๓ ม. ยุ. สีตจฺฉายา มโนรมา ฯ
#๔ ม. อสาตํ ฯเปฯ อติวตฺตตีติ นตฺถิ ฯ
