		 ตํ ตํ นมสฺสนฺติ สสึว เทวา
		 อิมา จ เต อจฺฉราโย สมนฺตโต
		 นจฺจนฺติ คายนฺติ ปโมทยนฺติ
		 เทวิทฺธิปตฺโตสิ มหานุภาโว
		 มนุสฺสภูโต กิมกาสิ ปุญฺญํ
		 เกนาสิ เอวญฺชลิตานุภาโว
		 วณฺโณ จ เต สพฺพทิสา ปภาสตีติ ฯ
	  โส เทวปุตฺโต อตฺตมโน     โมคฺคลฺลาเนน ปุจฺฉิโต
	  ... เป ...            ยสฺส กมฺมสฺสิทํ ผลํ
		 โสหํปิ ภนฺเต ๑ อหุวาสิ ปุพฺเพ
		 สุเมธนามสฺส ชินสฺส สาวโก
		 ปุถุชฺชโน อนุโพโธหมสฺมิ
		 โส สตฺตวสฺสานิ ปพฺพชิสฺสหํ
		 โสหํ สุเมธสฺส ชินสฺส สตฺถุโน
		 ปรินิพฺพุตสฺโสโฆติณฺณสฺส ตาทิโน
		 รตนุจฺจยํ เหมชาเลน ฉนฺนํ
		 วนฺทิตฺวา ถูปสฺมึ มนํ ปสาทยึ
		 น มาสิ ทานํ น จ ปน มตฺถิ ทาตุํ
		 ปเร จ โข ตตฺถ สมาทเปสึ
		 ปูเชถ นํ ปูชเนยฺยสฺส ธาตุํ
#๑ ม. อหํ ภทนฺเต ฯ
