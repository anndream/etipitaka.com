	 ตทาหํ สุขิตา เหสฺสํ         สพฺพกามสมิทฺธินีติ ฯ
	สาธูติ โส ตสฺสา ๑ ปฏิสุณิตฺวา  คนฺตฺวาน หตฺถินีปุรํ ๒
	 ตสฺสา อโวจ มาตรํ         ธีตา จ เต มยา ทิฏฺฐา
	 ทุคฺคตา ยมโลกิกา          ปาปกมฺมํ กริตฺวาน
	 เปตโลกํ อิโต คตา         สา มํ ตตฺถ สมาทเปสิ ฯ
	 คนฺตฺวาน หตฺถินีปุรํ ๒       วชฺเชสิ มยฺหํ มาตรํ
	 ธีตา จ เต มยา ทิฏฺฐา      ทุคฺคตา ยมโลกิกา
	 ปาปกมฺมํ กริตฺวาน          เปตโลกํ อิโต คตา ฯ
	 อตฺถิ จ เม เอตฺถ นิกฺขิตฺตํ    อนกฺขาตญฺจ ตํ มยา
	 จตฺตาริ สตสหสฺสานิ         ปลฺลงฺกสฺส จ เหฏฺฐโต ฯ
	 ตโต เม ทานํ ททาตุ        ตสฺสา จ โหตุ ชีวิกา
	 ทานํ ทตฺวา จ เม มาตา     ทกฺขิณํ อนฺวาทิสฺสตุ เม
	 ตทาหํ สุขิตา เหสฺสํ         สพฺพกามสมิทฺธินีติ ฯ
	 ตโต หิ สา ทานํ อทาสิ ๓   ทตฺวา จ ๔ ตสฺสา ทกฺขิณมาทิสิ
	 เปตี จ สุขิตา อาสิ         ตสฺสา จาปิ สุชีวิกาติ ฯ
		  เสรินีเปตวตฺถุ ฉฏฺฐํ ฯ
	[๑๑๗] ๗ นรนารีปุรกฺขโต ยุวา      รชนีเย กามคุเณหิ ๕ โสภสิ
	   ทิวสํ อนุโภสิ การณํ       กึ อกาสิ ปุริมาย ชาติยาติ ฯ
	   อหํ ราชคเห รมฺเม       รมณีเย คิริพฺพเช
#๑ ม. อยํ ปาโฐ นตฺถิ ฯ  ๒ ม. คนฺตฺวาน หตฺถินีปุรนฺติ เทฺว ปาฐา นตฺถิ ฯ
#ยุ. หสฺตินีปุรํ ฯ  ๓ ม ทานมทา ฯ  ๔ ม. ทตฺวา จาติ อยํ ปาโฐ นตฺถิ ฯ
#๕ ม. รชนีเยหิ กาเมหิ ฯ
