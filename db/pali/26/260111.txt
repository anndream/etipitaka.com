		 อเนกจิตฺตาวิตโต ๑ รโถ อยํ
		 ปุถู จ เนมี จ สหสฺสรํสิโย ๒
		 เตสํ สโร สุยฺยติ วคฺคุรูโป
		 ปญฺจงฺคิกํ ตุริยมิวปฺปวาทิตํ
		 สิรสฺมึ จิตฺตํ มณิสนฺทกปฺปิตํ ๓
		 สทา วิสุทฺธํ รุจิรํ ปภสฺสรํ
		 สุวณฺณราชีหิ อตีว สงฺคตํ
		 เวฬุริยราชีหิ อตีว โสภติ
		 อิเม จ วาฬี มณิสนฺทกปฺปิตา ๓
		 อาโรหกมฺพู สุชวา พฺรหฺมูปมา
		 พฺรหา มหนฺตา พลิโน มหาชวา
		 มโน ตวญฺญาย ตเถว สึสเร
		 อิเม จ สพฺเพ สหิตา จตุกฺกมา
		 มโน ตวญฺญาย ตเถว สึสเร
		 สมํ วหนฺติ มุทุกา อนุทฺธตา
		 อาโมทมานา ตุรคานมุตฺตมา
		 ธุนนฺติ วคฺคนฺติ ปวตฺตนฺติ อมฺพเร
		 อพฺภุทฺธุนนฺตา สุกเต ปิลนฺธเน
		 เตสํ สโร สุยฺยติ วคฺคุรูโป
#๑ อเนกจิตฺตาวตโตติปิ ทิสฺสติ ฯ  ๒ ม. สหสฺสรํสิโก ฯ
#๓ ...จนฺท... อิติปิ ทิสฺสติ ฯ
