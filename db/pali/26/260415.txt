		 ปธานิโย ตนฺนุ กทา ภวิสฺสติ ฯ
		 กทา นุ มํ ตนฺทิขุทาปิปาสา
		 วาตาตปา กีฏสิรึสปา วา
		 นิพาธยิสฺสนฺติ ๑ น ตํ คิริพฺพเช
		 อตฺตตฺถิยํ ตนฺนุ กทา ภวิสฺสติ ฯ
		 กทา นุ โข ยํ วิทิตํ มเหสินา
		 จตฺตาริ สจฺจานิ สุทุทฺทสานิ
		 สมาหิตตฺโต สติมา อคจฺฉํ
		 ปญฺญาย ตํ ตนฺนุ กทา ภวิสฺสติ ฯ
		 กทา นุ รูเป อมิเต จ สทฺเท
		 คนฺเธ รเส ผุสิตพฺเพ จ ธมฺเม
		 อาทิตฺตโตหํ สมเถหิ ยุตฺโต
		 ปญฺญาย ทกฺขํ ตทิทํ กทา เม ฯ
		 กทา นุหํ ทุพฺพจเนน วุตฺโต
		 ตโตนิมิตฺตํ วิมโน น เหสฺสํ
		 อโถ ปสฏฺโฐปิ ตโตนิมิตฺตํ
		 ตุฏฺโฐ น เหสฺสํ ตทิทํ กทา เม ฯ
		 กทา นุ กฏฺเฐ จ ติเณ ลตา จ
		 ขนฺเธ อิเมหํ อมิเต จ ธมฺเม
		 อชฺฌติกาเนว จ พาหิรานิ จ
#๑ ม. น พาธยิสฺสนฺติ ฯ
