 [๒๓๕] ๘ รูปํ ทิสฺวา สติ มุฏฺฐา       ปิยนิมิตฺตํ มนสิกโรโต
	  สารตฺตจิตฺโต เวเทติ       ตญฺจ อชฺโฌส ติฏฺฐติ
	  ตสฺส วฑฺฒนฺติ อาสวา       ภวมูโลปคามิโนติ ฯ
		    อภโย เถโร ฯ
 [๒๓๖] ๙ สทฺทํ สุตฺวา สติ มุฏฺฐา      ปิยนิมิตฺตํ มนสิกโรโต
	  สารตฺตจิตฺโต เวเทติ       ตญฺจ อชฺโฌส ติฏฺฐติ
	  ตสฺส วฑฺฒนฺติ อาสวา       สํสารํ อุปคามิโนติ ฯ
		   อุตฺติโย เถโร ฯ
[๒๓๗] ๑๐ สมฺมปฺปธานสมฺปนฺโน        สติปฏฺฐานโคจโร
	  วิมุตฺติกุสุมสญฺฉนฺโน         ปรินิพฺพายิสฺสตฺยนาสโวติ ๑ ฯ
		   เทวสโภ เถโร ฯ
		       อุทฺทานํ
	  ปริปุณฺณโก จ วิชโย        เอรโก เมตฺตชี มุนิ
	  จกฺขุปาโล ขณฺฑสุมโน       ติสฺโส อภโย จ ๒
	  อุตฺติโย มหาปญฺโญ         เถโร เทวสโภปิ จาติ ฯ
		    วคฺโค ทสโม ฯ
		  __________________
	    เถรคาถาย เอกนิปาตสฺส เอกาทสมวคฺโค
	 [๒๓๘] ๑ หิตฺวา คิหิตฺวํ ๓ อนโวสิตตฺโต
		 มุขนงฺคลี โอทริโก กุสีโต
#๑ ม. ยุ. ปรินิพฺพิสฺสตฺยนาสโวติ ฯ  ๒ ม. ติสุโส จ อภโย ตถา ฯ  ๓ ม. คิหิตฺตํ ฯ
