 [๒๑๕] ๘ อเนกชาติสํสารํ           สนฺธาวิสฺสํ อนิพฺพิสํ
	  ตสฺส เม ทุกฺขชาตสฺส       ทุกฺขกฺขนฺโธ ปรทฺธโตติ ๑ ฯ
		  เมณฺฑสิโร เถโร ฯ
 [๒๑๖] ๙ สพฺโพ ราโค ปหีโน เม     สพฺโพ โทโส สมูหโต
	  สพฺโพ เม วิคโต โมโห     สีติภูโตสฺมิ นิพฺพุโตติ ๑ ฯ
		   รกฺขิโต เถโร ฯ
 [๒๑๗] ๑๐ ยํ มยา ปกตํ กมฺมํ        อปฺปํ วา ยทิ วา พหุํ
	  สพฺพเมตํ ปริกฺขีณํ          นตฺถิทานิ ปุนพฺภโวติ ฯ
		    อุคฺโค เถโร ฯ
		       อุทฺทานํ
	  วจฺฉปาโล จ โย เถโร     อาตุโม มาณโว อิสิ
	  สุยามโน สุสารโท         เถโร โย จ ปิยญฺชโห
	  อาโรหปุตฺโต เมณฺฑสิโร     รกฺขิโต อุคฺคสวฺหโยติ ฯ
		   วคฺโค อฏฺฐโม ฯ
		 ______________________
	      เถรคาถาย เอกนิปาตสฺส นวมวคฺโค
 [๒๑๘] ๑ ยํ มยา ปกตํ ปาปํ         ปุพฺเพ อญฺญาสุ ชาติสุ
	  อิเธว ตํ เวทนิยํ          วตฺถุ อญฺญํ น วิชฺชตีติ ฯ
		  สมิติคุตฺโต เถโร ฯ
#๑ ม. ยุ. อปรทฺโธ ฯ
