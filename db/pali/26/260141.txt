	  อพฺพูฬฺหํ ๑ วต เม สลฺลํ    โสกํ หทยนิสฺสิตํ
	  โย เม โสกปเรตสฺส       ปุตฺตโสกํ อปานุทิ
	  สฺวาหํ อพฺพูฬฺหสลฺโลสฺมิ      สีตภูโตสฺมิ ๒ นิพฺพุโต
	  น โสจามิ น โรทามิ       ตว สุตฺวาน มาณวาติ
	  เทวตา นุสิ คนฺธพฺโพ       อาทู สกฺโก ปุรินฺทโท
	  โก วา ตฺวํ กสฺส วา ปุตฺโต  กถํ ชาเนมุ ตํ มยนฺติ ฯ
		 ยญฺจ กนฺทสิ ยญฺจ โรทสิ
		 ปุตฺตํ อาฬาหเน สยํ ฑหิตฺวา
		 สฺวาหํ กุสลํ กริตฺวาน กมฺมํ
		 ติทสานํ สหพฺยตํ ปตฺโตติ ฯ
		 อปฺปํ วา พหุํ วา น อทฺทสามิ
		 ทานํ ททนฺตสฺส สเก อคาเร
		 อุโปสถกมฺมํ วา ตาทิสํ
		 เกน กมฺเมน คโตสิ เทวโลกนฺติ ฯ
		 อาพาธิโกหํ ทุกฺขิโต คิลาโน
		 อาตูรรูโปมฺหิ สก นิเวสเน
		 พุทฺธํ วิคตรชํ วิติณฺณกงฺขํ
		 อทฺทกฺขึ สุคตํ อโนมปญฺญํ
		 สฺวาหํ มุทิตมโน ปสนฺนจิตฺโต
#๑ ธมฺมปทฏฺฐกถาย อพฺพุหีติ ทิสฺสติ ฯ ม. อพฺพหี ฯ  ๒ ยุ. สีติ ... ฯ
