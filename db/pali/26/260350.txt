	 [๓๗๒] ๓ อนาคตํ โย ปฏิกจฺจ ปสฺสติ
		 หิตญฺจ อตฺถํ อหิตญฺจ ตํ ทฺวยํ
		 วิทฺเทสิโน ตสฺส หิเตสิโน วา
		 รนฺธํ น ปสฺสนฺติ สเมกฺขมานา ฯ
	  อานาปานสตี ยสฺส         ปริปุณฺณา สุภาวิตา
	  อนุปุพฺพํ ปริจิตา           ยถา พุทฺเธน เทสิตา
	  โสมํ โลกํ ปภาเสติ        อพฺภา มุตฺโตว จนฺทิมา ฯ
	  โอทาตํ วต เม จิตฺตํ       อปฺปมาณํ สุภาวิตํ
	  นิพทฺธํ ปคฺคหีตญฺจ          สพฺพา โอภาสเต ทิสา ฯ
	  ชีวเตวาปิ สปฺปญฺโญ        อปิ วิตฺตปริกฺขยา
	  ปญฺญาย จ อลาเภน        วิตฺตวาปิ น ชีวติ ฯ
	  ปญฺญา สุตวินิจฺฉินี          ปญฺญา กิตฺติสิโลกวฑฺฒนี
	  ปญฺญาสหิโต นโร อิธ       อปิ ทุกฺเขสุ สุขานิ วินฺทติ ฯ
	  นายํ อชฺชตโน ธมฺโม       นจฺเฉโร นปิ อพฺภุโต
	  ยตฺถ ชาเยถ มีเยถ        ตตฺถ กึ วิย อพฺภุตํ ฯ
	  อนนฺตรํ หิ ชาตสฺส         ชีวิตา มรณํ ธุวํ
	  ชาตา ชาตา มรนฺตีธ       เอวํธมฺมา หิ ปาณิโน ฯ
		 น เหตทตฺถาย มตสฺส โหติ
		 ยํ ชีวิตตฺถํ ปรโปริสานํ
		 มตมฺหิ รุณฺณํ น ยโส น โสกฺยํ ๑
#๑ ม. ยุ. โลกยํ ฯ
