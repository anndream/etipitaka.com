	  เอสา เจว เต โสปาก     ภวตุ อุปสมฺปทา ฯ
	  ชาติยา สตฺตวสฺโสหํ        ลทฺธาน อุปสมฺปทํ
	  ธาเรมิ อนฺติมํ เทหํ        อโห ธมฺมสุธมฺมตาติ ฯ
		    โสปาโก เถโร ฯ
 [๓๖๕] ๕ สเร หตฺเถหิ ภญฺชิตฺวา      กตฺวาน กุฏิมจฺฉิสํ
	  เตน เม สรภงฺโคติ        นามํ สมฺมติยา ๑ อหุ ฯ
	  น มยฺหํ กปฺปเต อชฺช       สเร หตฺเถหิ ภญฺชิตุํ
	  สิกฺขาปทา โน ปญฺญตฺตา     โคตเมน ยสสฺสินา ฯ
	  สกลํ สมตฺตํ โรคํ          สรภงฺโค นาทฺทสํ ปุพฺเพ
	  โสยํ โรโค ทิฏฺโฐ         วจนกเรนาติเทวสฺส ฯ
		 เยเนว มคฺเคน คโต วิปสฺสี
		 เยเนว มคฺเคน สิขี จ เวสฺสภู
		 กกุสนฺธโกนาคมโน จ กสฺสโป
		 เตนญฺชเสน อคมาสิ โคตโม ฯ
	  วีตตณฺหา อนาทานา        สตฺต พุทฺธา ขโยคธา
	  เยหยํ เทสิโต ธมฺโม       ธมฺมภูเตหิ ตาทิหิ
	  จตฺตาริ อริยสจฺจานิ        อนุกมฺปาย ปาณินํ
	  ทุกฺขํ สมุทโย มคฺโค        นิโรโธ ทุกฺขสงฺขโย ฯ
	  ยสฺมึ นิวตฺตเต ๒ ทุกฺขํ     สํสารสฺมึ อนนฺตกํ
#๑ ม. ยุ. สมฺมุติยา ฯ      ๒ ยุ. นิพฺพตฺตเต ฯ
