	  ทุกฺขกฺขโย อนุปฺปตฺโต      ปตฺโต เม อาสวกฺขโยติ ฯ
		   อิสิทตฺโต เถโร ฯ
		       อุทฺทานํ
	  เชนฺโต จ วจฺฉโคตฺโต จ   วจฺโฉ จ นาคสวฺหโย ๑
	  อธิมุตฺโต มหานาโม       ปาราปริโย ยโสปิ จ
	  กิมฺพิโล วชฺชิปุตฺโต จ      อิสิทตฺโต มหายโสติ ฯ
		  ทฺวาทสโม วคฺโค ฯ
		   ตตฺรุทฺทานํ ภวติ ฯ
	  วีสุตฺตรสตํ เถรา         กตกิจฺจา อนาสวา
	  เอกเกว นิปาตมฺหิ        สุสงฺคีตา มเหสิภีติ ฯ
		  เอกนิปาโต นิฏฺฐิโต
		    ________________
		      ทุกนิปาโต
	       เถรคาถาย ทุกนิปาตสฺส ปฐมวคฺโค
 [๒๕๘] ๑ นตฺถิ โกจิ ภโว นิจฺโจ     สงฺขารา วาปิ สสฺสตา
	  อุปฺปชฺชนฺติ จ เต ขนฺธา    จวนฺติ อปราปรํ ฯ
	  เอตมาทีนวํ ญตฺวา        ภเวนมฺหิ อนตฺถิโก
	  นิสฺสโฏ สพฺพกาเมหิ       ปตฺโต เม อาสวกฺขโยติ ฯ
อิตฺถํ สุทํ อายสฺมา อุตฺตโร เถโร คาถาโย อภาสิตฺถาติ ฯ
#๑ ยุ. วนปวฺหโย ฯ ม. วนสวฺหโย ฯ
