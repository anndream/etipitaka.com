		 สกฺกจฺจ ทานํ วิปุลํ อทาสึ
	 เตน เมตาทิโส วณฺโณ       ... เป ...
		 วณฺโณ จ เม สพฺพทิสา ปภาสตีติ ฯ
		  อุตฺตรวิมานํ ทสมํ ฯ
		       อุทฺทานํ
	 เทฺว อคาริโน ผลทายี       เทฺว อุปสฺสยทายี
	 ภิกฺขาย ทายี ยวปาลโก เจว  เทฺว กุณฺฑลิโน ปายาสีติ ฯ
		    วคฺโค ฉฏฺโฐ ฯ
		  __________________
		 สตฺตโม สุนิกฺขิตฺตวคฺโค
	  [๗๕] ๑ ยถา วนํ จิตฺตลตํ ปภาสติ
		 อุยฺยานเสฏฺฐํ ติทสานมุตฺตมํ
		 ตถูปมํ ตุยฺหมิทํ วิมานํ
		 โอภาสยํ ติฏฺฐติ อนฺตลิกฺเข
		 เทวิทฺธิปตฺโตสิ มหานุภาโว
		 มนุสฺสภูโต กิมกาสิ ปุญฺญํ
		 เกนาสิ เอวญฺชลิตานุภาโว
		 วณฺโณ จ เต สพฺพทิสา ปภาสตีติ ฯ
	 โส เทวปุตฺโต อตฺตมโน      โมคฺคลฺลาเนน ปุจฺฉิโต
