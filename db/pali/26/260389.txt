	 โย จ ปุพฺเพ ปมชฺชิตฺวา ๑  ปจฺฉา โส นปฺปมชฺชติ
	 โสมํ โลกํ ปภาเสติ        อพฺภา มุตฺโตว จนฺทิมา ฯ
	 ยสฺส ปาปํ กตํ กมฺมํ        กุสเลน ปิถียติ
	 โสมํ โลกํ ปภาเสติ        อพฺภา มุตฺโตว จนฺทิมา ฯ
	 โย หเว ทหโร ภิกฺขุ       ยุญฺชตี พุทฺธสาสเน
	 โสมํ โลกํ ปภาเสติ        อพฺภา มุตฺโตว จนฺทิมา ฯ
		 ทิสา หิ เม ธมฺมกถํ สุณนฺตุ
		 ทิสา หิ เม ยุญฺชนฺตุ พุทฺธสาสเน จ ๒
		 ทิสา หิ เม เต มนุสฺเส ภชนฺตุ
		 เย ธมฺมเมวาทปยนฺติ สนฺโต ฯ
	 ทิสา หิ เม ขนฺติวาทานํ     อวิโรธปฺปสํสินํ
	 สุณนฺตุ ธมฺมํ กาเลน        ตญฺจ อนุวิธียนฺตุ ฯ
	 น หิ ชาตุ โส มมํ หึเส     อญฺญํ วา ปน กญฺจินํ ๓
	 ปปฺปุยฺย ปรมํ สนฺตึ         รกฺเขยฺย ตสถาวเร ฯ
		 อุทกํ หิ นยนฺติ เนตฺติกา
		 อุสุการา นมยนฺติ เตชนํ
		 ทารุํ นมยนฺติ ตจฺฉกา
		 อตฺตานํ ทมยนฺติ ปณฺฑิตา ฯ
	 ทณฺเฑเนเก ทมยนฺติ        องฺกุเสหิ กสาหิ จ
	 อทณฺเฑน อสตฺเถน         อหํ ทนฺโตมฺหิ ตาทินา ฯ
#๑ ยุ. โย ปุพฺเพ ปมชฺชิตฺวาน ฯ    ๒ ม. ยุ. จสทฺโท นตฺถิ ฯ   ๓ โป ม. กิญฺจนํ ฯ
