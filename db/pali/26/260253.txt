	  ตสฺสาหํ วจนํ สุตฺวา        ภิกฺขโว ปริภาสิสฺสํ
	  ตสฺส กมฺมวิปาเกน         เปตโลกํ อิโต คโตติ ฯ
	  อมิตฺโต มิตฺตวณฺเณน        โย เต อาสิ กุลูปโก
	  กายสฺส เภทา ทุปฺปญฺโญ     กินฺนุ เปจฺจ คตึ คโตติ ฯญ
	  ตสฺเสวาหํ ปาปกมฺมสฺส      สีเส ติฏฺฐามิ มตฺถเก
	  โส จ ปรวิสยํ ปตฺโต       มเมว ปริวารโก ฯ
	  ยํ ภทนฺเตหนนฺตญฺเญ        เอตํ เม โหตุ โภชนํ
	  อหญฺจ โข ยํหนามิ         เอตํ โส อุปชีวตีติ ฯ
		 คูถขาทกเปตวตฺถุ อฏฺฐมํ ฯ
 [๑๒๙] ๙ คูถกูปโต อุคฺคนฺตฺวา        กา นุ ทิฏฺฐาว ติฏฺฐสิ
	  นิสํสยํ ปาปกมฺมนฺตา        กินฺนุ สทฺทยเส ตุวนฺติ ฯ
	  อหํ ภทนฺเต ๑ เปตีมฺหิ     ทุคฺคตา ยมโลกิกา
	  ปาปกมฺมํ กริตฺวาน         เปตโลกํ อิโต คตาติ ฯ
	  กึ นุ กาเยน วาจาย       มนสา ทุกฺกฏํ กตํ
	  กิสฺส กมฺมวิปาเกน         อิทํ ทุกฺขํ นิคจฺฉสีติ ฯ
	  อหุ อาวาสิโก มยฺหํ        อิสฺสุกี กุลมจฺฉรี
	  อชฺโฌสิโต ๒ มยฺหํ ฆเร    กทริโย ปริภาสโก ฯ
	  ตสฺสาหํ วจนํ สุตฺวา        ภิกฺขโว ปริภาสิสฺสํ
	  ตสฺส กมฺมวิปาเกน         เปตโลกํ อิโต คตาติ ฯ
#๑ ยุ. ภนฺเต ฯ  ๒ ยุ. อชฺฌาสิโต ฯ
