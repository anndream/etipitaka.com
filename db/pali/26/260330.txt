	  ติสฺโส วิชฺชา อนุปฺปตฺตา     กตํ พุทฺธสฺส สาสนนฺติ ฯ
		   สปฺปทาโส เถโร ฯ
	 [๓๕๓] ๗ อุฏฺฐาหิ นิสีท กาติยาน
		 มา นิทฺทาพหุโล ๑ อหุ ชาครสฺสุ
		 มา ตํ อลสํ ปมตฺตพนฺธุ
		 กูเฏเนว ชินาตุ มจฺจุราชา ฯ
		 เสยฺยถาปิ ๑ มหาสมุทฺทเวโค
		 เอวํ ชาติชราติวตฺตเต ตํ
		 โส กโรหิ สุทีปมตฺตโน ตฺวํ
		 น หิ ตาณํ ตว วิชฺชเตธ ๒ อญฺญํ ฯ
		 สตฺถา หิ วิเชสิ มคฺคเมตํ
		 สงฺคา ชาติชราภยา อตีตํ
		 ปุพฺพาปรรตฺตมปฺปมตฺโต
		 อนุยุญฺชสฺสุ ทฬฺหํ กโรหิ โยคํ ฯ
		 ปุริมานิ ปมุญฺจ พนฺธนานิ
		 สงฺฆาฏีขุรมุณฺฑภิกฺขโภชี
		 มา ขิฑฺฑารติญฺจ มา นิทฺทํ
		 อนุยุญฺชิตฺถ ฌิยาย ๓ กาติยาน ฯ
		 ฌายาหิ ชินาหิ กาติยาน
#๑ สี. ยุ. สยถาปิ ฯ   ๒ ม. ยุ. ว ฯ   ๓ ม. ฌาย ฯ
