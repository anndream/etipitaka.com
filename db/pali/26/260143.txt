		 โลเก อทินฺนํ ปริวชฺชยามิ
		 อมชฺชโป โน จ มุสา ภณามิ
		 สเกน ทาเรน จ โหมิ ตุฏฺโฐติ ฯ
		 มฏฺฐกุณฺฑลิวิมานํ นวมํ ฯ
	 [๘๔] ๑๐ สุโณถ ยกฺขสฺส จ วาณิชาน จ
		 สมาคโม ยตฺถ ตทา อโหสิ
		 ยถา กถํ อิตรีตเรน จาปิ
		 สุภาสิตํ ตญฺจ สุณาถ สพฺเพ
		 โย โส อหุ ราชา ปายาสิ นาม
		 ภุมฺมานํ สหพฺยคโต ยสสฺสี
		 โส โมทมาโน ว สเก วิมาเน
		 อมานุโส มานุเส อชฺฌภาสีติ ฯ
		 สงฺเก ๑ อรญฺเญ อมนุสฺสฐาเน
		 กนฺตาเร อปฺโปทเก อปฺปภกฺเข
		 สุทุคฺคเม วนปถสฺส ๒ มชฺเฌ
		 วงฺกมฺภยา นฏฺฐมนา มนุสฺสา
		 นยิธ ผลา มูลมยา จ สนฺติ
		 อุปาทานํ นตฺถิ กุโตธ ภิกฺขา
		 อญฺญตฺร ปํสูหิ จ วาลุกาหิ จ
#๑ ม. ยุ. วงฺเก ฯ  ๒ ม. ยุ. วณฺณุปถสฺส ... ฯ
