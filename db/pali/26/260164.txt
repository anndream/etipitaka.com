	  [๙๔] ๙ คูถญฺจ มุตฺตํ รุธิรญฺจ ๑ ปุพฺพํ
		 ปริภุญฺชติ กิสฺส อยํ วิปาโก
		 อยํ นุ กึ กมฺมมกาสิ นารี
		 ยา สพฺพทา โลหิตปุพฺพภกฺขา
		 นวานิ วตฺถานิ สุภานิ เจวื
		 มุทูนิ สุทฺธานิ จ โลมสานิ
		 ทินฺนานิ มิสฺสา กิฏกา ภวนฺติ
		 อยํ นุ กึ กมฺมมกาสิ นารีติ ฯ
		 ภริยา มเมสา อหุ ภทนฺเต
		 อทายิกา มจฺฉรินี กทริยา
		 สา มํ ททนฺตํ สมณพฺราหฺมณานํ
		 อกฺโกสติ ปริภาสติ จ
		 คูถญฺจ มุตฺตํ รุธิรญฺจ ๑ ปุพฺพํ
		 ปริภุญฺช ตฺวํ อสุจึ สพฺพกาลํ ฯ
		 เอตํ เต ปรโลกสฺมึ โหตุ
		 วตฺถา จ เต กิฏกา ๒ ภวนฺตุ
		 เอตาทิสํ ทุจฺจริตํ จริตฺวา
		 อิธาคตา จิรรตฺตาย ขาทตีติ ฯ
		 มหาเปสการเปตวตฺถุ นวมํ ฯ
#๑ ม. รุหิรญฺจ ฯ  ๒ ม. กิฏกสมา ฯ
