		 มา จ โข นํ หีฬิตฺถ สุเปสโล โสติ ฯ
		 ชานามเส ยํ ตฺวํ วเทสิ ยกฺข
		 น โข ตํ ชานามเส เอทิโสติ
		 มยมฺปิ นํ ปูชยิสฺสาม ยกฺข
		 สุตฺวาน ตุยฺหํ วจนํ อุฬารนฺติ ฯ
		 เย เกจิมสฺมึ สพฺเพ มนุสฺสา
		 ทหรา มหนฺตา อถ วาปิ มชฺฌิมา
		 สพฺเพว เต อาลภนฺตุ วิมานํ
		 ปสฺสนฺตุ ปุญฺญานํ ผลํ กทริยาติ ฯ
		 เต ตตฺถ สพฺเพว อหํ ปุเรติ
		 ตํ กปฺปกํ ตตฺถ ปุรกฺขิตฺวา
		สพฺเพว เต อาลภึสุ ๑ วิมานํ
		 มสกฺกสารํ วิย วาสวสฺส
		 เต ตตฺถ สพฺเพว อหํ ปุเรติ
		 อุปาสกตฺตํ ปฏิเทสยึสุ ๒
		 ปาณาติปาตา วิรตา อเหสุํ
		 โลเก อทินฺนํ ปริวชฺชยึสุ
		 อมชฺชปา โน จ มุสา ภณึสุ
		 สเกน ทาเรน อเหสุํ ตุฏฺฐา
#๑ ยุ. อาลมฺพึสุ ฯ  ๒ โป. ยุ. ปฏิเทสยิตฺวา ฯ
