	  ธุนามุ ๑ มจฺจุโน เสนํ     นฬาคารํว กุญฺชโร ฯ
	  อฏฺฐิกงฺกลกุฏิเก           มํสนฺหารุปฺปสิพฺพิเต
	  ธิรตฺถุ ปูเร ทุคฺคนฺเธ       ปรคตฺเต มมายเส ฯ
	  คูถภสฺเต ตโจนทฺเธ        อุรคณฺฑปิสาจินิ
	  นว โสตานิ เต กาเย      ยานิ สนฺทนฺติ สพฺพทา ฯ
	  ตว สรีรํ นวโสตํ          ทุคฺคนฺธกํ ๒ ปริวชฺเชยฺย๔
	  ภิกฺขุ ปริวชฺชยเต ตํ        มีฬฺหํว ยถา สุจิกาโม ฯ
	  เอวญฺเจ ตํ ชโน ชญฺญา     ยถา ชานามิ ตํ อหํ
	  อารกา ปริวชฺเชยฺย        คูถฏฺฐานํว ปาวุเส ฯ
	  เอวเมตํ มหาวีร          ยถา สมณ ภาสสิ
	  เอตฺถ เจเก วิสีทนฺติ       ปงฺกมฺหิว ชรคฺคโว ฯ
	  อากาสมฺหิ หลิทฺทาย ๓     โย มญฺเญถ รเชตเว
	  อญฺเญน วาปิ รงฺเคน       วิฆาตุทยเมว ตํ ฯ
	  ตทากาสสมํ จิตฺตํ          อชฺฌตฺตํ สุสมาหิตํ
	  มา ปาปจิตฺเต อาสาทิ      อคฺคิกฺขนฺธํว ปกฺขิมา ฯ
	  ปสฺส จิตฺตกตํ พิมฺพํ         อรุกายํ สมุสฺสิตํ
	  อาตุรํ พหุสงฺกปฺปํ          ยสฺส นตฺถิ ธุวํ ฐิติ ฯ
	  ตทาสิ ยํ ภึสนกํ           ตทาสิ โลมหํสนํ
	  อเนกาการสมฺปนฺเน        สารีปุตฺตมฺหิ นิพฺพุเต ฯ
#๑ ม. ยุ. ธุนาม ฯ   ๒ ม. ทุคฺคนฺธกรํ ปริพนฺธํ ฯ   ๓ ม. หลิทฺทิยา ฯ
