	  กินฺนุ กาเยน วาจาย       มนสา ทุกฺกฏํ กตํ
	  กิสฺส กมฺมวิปาเกน         เปตโลกํ อิโต คตาติ ฯ
	  จณฺฑี จ ผรุสา จาสิ ๑     ตยิ จาสิ ๒ อคารวา
	  ตาหํ ทุรุตฺตํ วตฺวาน        เปตโลกํ อิโต คตาติ ฯ
	  หนฺทุตฺตรียํ ททามิ เต       อิมํ ทุสฺสํ นิวาสย
	  อิมํ ทุสฺสํ นิวาเสตฺวา       เอหิ เนสฺสามิ ตํ ฆรํ
	  วตฺถญฺจ อนฺนปานญฺจ        ลจฺฉสิ ตฺวํ ฆรํ คตา
	  ปุตฺเต จ เต ปสฺสิสฺสสิ      สุณิสาเย ๓ จ ทกฺขสิ ฯ
	  หตฺเถน หตฺเถ เต ทินฺนํ     น มยฺหํ อุปกปฺปติ
	  ภิกฺขู จ สีลสมฺปนฺเน        วีตราเค พหุสฺสุเต
	  ตปฺเปหิ อนฺนปาเนน        มมํ ทกฺขิณมาทิสิ
	  ตทาหํ สุขิตา เหสฺสํ        สพฺพกามสมิทฺธินีติ ฯ
	ตโต ๔ สาธูติ โส ปฏิสุณิตฺวา    ทานํ วิปุลมากิริ
	  อนฺนปานํ ขาทนียํ          วตฺถํ เสนาสนานิ จ
	  ฉตฺตํ คนฺธญฺจ มาลญฺจ       วิวิธา จ ๕ อุปาหนา ฯ
	  ภิกฺขู จ สีลสมฺปนฺเน        วีตราเค พหุสฺสุเต
	  ตปฺเปตฺวา อนฺนปาเนน      ตสฺสา ทกฺขิณมาทิสิ ฯ
	  สมนนฺตรานุทิฏฺเฐ          วิปาโก อุปปชฺชถ
	  โภชนจฺฉาทนปานียํ         ทกฺขิณาย อิทํ ผลํ
#๑ สี. จณฺฑี ผรุสวาจา จ ฯ ๒ ม. จาปิ ฯ ๓ ม. สุณิสาโย ฯ ยุ. สูติสาเย ฯ
#๔ ม. อยํ ปาโฐ น ทิสฺสติ ฯ ๕ ยุ. วิวิธานิ ฯ
