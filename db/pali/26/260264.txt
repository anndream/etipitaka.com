	  คาเม เม วสติ กาโย      อรญฺญํ เม คโต มโน๕
	  เสมานโกปิ คจฺฉามิ        นตฺถิ สงฺโค วิชานตนฺติ ฯ
		วนวจฺฉสฺส เถรสฺส สามเณโร ฯ
 [๑๕๒] ๕ ปญฺจ ฉินฺเท ปญฺจ ชเห      ปญฺจ จุตฺตริ ภาวเย
	  ปญฺจสงฺคาติโค ภิกฺขุ        โอฆติณฺโณติ วุจฺจตีติ ฯ
		  กุณฺฑธาโน เถโร ฯ
 [๑๕๓] ๖ ยถาปิ ภทฺโท อาชญฺโญ      นงฺคลาวตฺตนี สิขี
	  คจฺฉติ อปฺปกสิเรน         เอวํ รตฺตินฺทิวา มม
	  คจฺฉนฺติ อปฺปกสิเรน        สุเข ลทฺเธ นิรามิเสติ ฯ
		  เพลฏฺฐสีโส เถโร ฯ
	 [๑๕๔] ๗ มิทฺธี ยทา โหติ มหคฺฆโส จ
		 นิทฺทายิตา สมฺปริวตฺตสายี
		 มหาวราโหว นิวาปปุฏฺโฐ
		 ปุนปฺปุนํ คพฺภมุเปติ มนฺโทติ ฯ
		   ทาสโก เถโร ฯ
 [๑๕๕] ๘ อหุ ๑ พุทฺธสฺส ทายาโท    ภิกฺขุ เภสกฬาวเน
	  เกวลํ อฏฺฐิสญฺญาย         อผริ ปฐวึ อิมํ
	  มญฺเญหํ กามราคํ โส       ขิปฺปเมว ปหียตีติ ฯ
		  สิงฺคาลปิตา เถโร ฯ
 [๑๕๖] ๙ อุทกํ หิ นยนฺติ เนตฺติกา     อุสุการา นมยนฺติ เตชนํ
#๑ ยุ. อหู ฯ
