	  อหํ ภนฺเต เปโตมฺหิ        ทุคฺคโต ยมโลกิโก
	  ปาปกมฺมํ กริตฺวาน         เปตโลกํ อิโต คโต ฯ
	  สฏฺฐี กูฏสหสฺสานิ          ปริปุณฺณานิ สพฺพโส
	  สีเส มยฺหํ นิปตนฺติ         เต ภินฺทนฺติ จ มตฺถกนฺติ ฯ
	  กินฺนุ กาเยน วาจาย       มนสา ทุกฺกฏํ กตํ
	  กิสฺส กมฺมวิปาเกน         เปตโลกํ อิโต คโตติ ๑ ฯ
	  สฏฺฐี กูฏสหสฺสานิ          ปริปุณฺณานิ สพฺพโส
	  สีเส ตุยฺหํ นิปตนฺติ         เต ภินฺทนฺติ จ มตฺถกนฺติ ฯ
	  อถทฺทุสาสึ สมฺพุทฺธํ         สุเนตฺตํ ภาวิตินฺทฺริยํ
	  นิสินฺนํ รุกฺขมูลสฺมึ          ฌายนฺตํ อกุโตภยํ ฯ
	  สาลิตฺตกปฺปหาเรน         ภินฺทิสฺสํ ตสฺส มตฺถกํ
	  ตสฺส กมฺมวิปาเกน         อิทํ ทุกฺขํ นิคจฺฉิสฺสํ ฯ
	  สฏฺฐี กูฏสหสฺสานิ          ปริปุณฺณานิ สพฺพโส
	  สีเส มยฺหํ นิปตนฺติ         เต ภินฺทนฺติ จ มตฺถกนฺติ ฯ
	  ธมฺเมน เต กาปุริส
	  สฏฺฐี กูฏสหสฺสานิ          ปริปุณฺณานิ สพฺพโส
	  สีเส ตุยฺหํ ๒ นิปตนฺติ      เต ภินฺทนฺติ จ มตฺถกนฺติ ฯ
		สฏฺฐิกูฏสหสฺสเปตวตฺถุ โสฬสมํ ฯ
#๑ ม. อิทํ ทุกฺขํ นิคจฺฉสิ ฯ  ๒ ยุ. มยฺหํ ฯ
