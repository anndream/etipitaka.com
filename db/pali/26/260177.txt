	  ปสฺส ปาปานํ กมฺมานํ       วิปาโก โหติ ยาทิโส ฯ
	  เต ฆรทาสิโย ๑ อาสุํ     ตาเนวาภรณานิเม
	  เต อญฺเญ ปริวาเรนฺติ      น โภคา โหนฺติ สสฺสตา
	  อิทานิ ภูตสฺส ปิตา         อาปณา เคหเมหิติ
	  อปฺเปว เต ทเท กิญฺจิ      มา สุ ตาว อิโต คตา ๒ ฯ
	  นคฺคา ทุพฺพณฺณรูปามฺหิ       กีสา ธมนิสณฺฐิตา
	  โกปีนํ เอตํ อิตฺถีนํ         มา มํ ภูตปิตาทฺทส ฯ
	หนฺท กึ [๓] ตฺยาหํ ๔ ทมฺมิ   กึ วา จ เต ๕ กโรมหํ
	  เยน ตฺวํ สุขิตา อสฺส       สพฺพกามสมิทฺธินี ฯ
	  จตฺตาโร ภิกฺขู สงฺฆโต      จตฺตาโร ปน ปุคฺคลา
	  อฏฺฐ ภิกฺขู โภชยิตฺวา       มม ทกฺขิณมาทิสิ
	  ตทาหํ สุขิตา เหสฺสํ        สพฺพกามสมิทฺธินี ฯ
	  สาธูติ สา ปฏิสุตฺวา        โภชยิตฺวา อฏฺฐ ภิกฺขโว
	  วตฺเถหิจฺฉาทยิตฺวาน        ตสฺสา ทกฺขิณมาทิสิ ฯ
	  สมนนฺตรานุทิฏฺเฐ          วิปาโก อุปปชฺชถ
	  โภชนจฺฉาทนปานียํ         ทกฺขิณาย อิทํ ผลํ
	  ตโต สุทฺธา สุจิวสนา       กาสิกุตฺตมธารินี
	  วิจิตฺตวตฺถาภรณา          สปตฺตึ ๖ อุปสงฺกมิ ฯ
	  อภิกฺกนฺเตน วณฺเณน        ยา ตฺวํ ติฏฺฐติ เทวเต
#๑ ม. เต ฆรา ตา จ ทาสิโย ฯ  ๒ ม. ยุ. อคา ฯ  ๓ ม. วา ฯ  ๔ ยุ. กินฺตาหํ ฯ
#๕ ม. กึ วา เตธ ... ฯ  ๖ ยุ. สปตึ ฯ
