[๑๐๒] ๕ อลงฺกโต มฏฺฐกุณฺฑลี
			ฯเปฯ
	(วิมานวตฺถุสฺมึ สตฺตมสฺส สุนิกฺขิตฺตวคฺคสฺส นวมวตฺถุสฺมึ ทฏฺฐพฺพํ)
		 มฏฺฐกุณฺฑลิเปตวตฺถุ ปญฺจมํ ฯ
 [๑๐๓] ๖ อุฏฺเฐหิ กณฺห กึ ๑ เสสิ    โก อตฺโถ สุปเนน เต
	  โย จ ตุยฺหํ สโก ภาตา     หทยํ จกฺขุญฺจ ทกฺขิณํ
	  ตสฺส วาตา พลียนฺติ        ฆโฏ ชปฺปติ เกสวาติ ฯ
	  ตสฺส ตํ วจนํ สุตฺวา        โรหิเณยฺยสฺส เกสโว
	  ตรมานรูโป ๒ วุฏฺฐาสิ     ภาตุ โสเกน อทฺธิโตติ ฯ
	  กึ นุ อุมฺมตฺตรูโปว         เกวลํ ทฺวารกํ อิมํ
	  สโส สโสติ ลปสิ          กีทิสํ สสมิจฺฉสิ
	  โสวณฺณมยํ มณิมยํ          โลหมยํ อถ รูปิยมยํ
	  สงฺขสิลาปวาฬมยํ          การยิสฺสามิ เต สสํ
	  สนฺติ อญฺเญปิ สสกา        อรญฺญวนโคจรา
	  เตปิ เต อานยิสฺสามิ       กีทิสํ สสมิจฺฉสีติ ฯ
	  นาหํ เม เต สเส อิจฺเฉ    เย สสา ปฐวีนิสฺสิตา ๓
	  จนฺทโต สสมิจฺฉามิ         ตํ เม โอหร เกสวาติ ฯ
	  โส นูน ๔ มธุรํ ญาติ      ชีวิตํ วิชหิสฺสสิ
	  อปตฺถยํ ปตฺถยสิ           จนฺทโต สสมิจฺฉสีติ ฯ
	  เอวญฺเจ กณฺห ชานาสิ      ยถญฺญมนุสสาสิ
#๑ ยุ. กเณฺห กึ ฯ  ๒ ยุ. วุฏฺฐายิ ฯ  ๓ ม. ปฐวิสฺสิตา ฯ  ๔ ยุ. นนฺท ฯ
