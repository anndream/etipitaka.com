		 เถรีคาถาย เอกาทสกนิปาโต
 [๔๖๔] ๑ กลฺยาณมิตฺตตา มุนินา       โลกํ อาทิสฺส วณฺณิตา
	  กลฺยาณมิตฺเต ภชมาโน      อปิ พาโล ปณฺฑิโต อสฺส ฯ
	  ภชิตพฺพา สปฺปุริสา         ปญฺญา ตถาปิ ๑ วฑฺฒติ
	  ภชนฺตานํ ภชมาโน         โย ๒ โกจิ ขตฺติยาทิโก
	  สปฺปุริเส สพฺเพหิปิ         ทุกฺเขหิ เจว โมจเย
	  ทุกฺขญฺเจว วิชาเนยฺย       ทุกฺขสฺส จ สมุทยํ
	  นิโรธฏฺฐงฺคิกมคฺคํ          จตฺตาริ อริยสจฺจานิ จ ๓ ฯ
	  ทุกฺโข อิตฺถิภาโว อกฺขาโต   ปุริสทมฺมสารถินา ฯ
	  สปตฺติกมฺปิ หิ ทุกฺขํ         อปฺเปกจฺจา สกึ วิชาตาโย
	  คลเก ๔ อปกนฺตนฺติ ๕    สุขุมาลินิโย วิสานิ ขาทนฺติ
	  ชนมารกมชฺฌคตา          อุโภปิ พฺยสนานิ อนุโภนฺติ
	  อุปวิชญฺญา คจฺฉนฺตี         อทฺทสาหํ ปตึ มตํ
	  ปนฺเถ วิชายิตฺวาน         อปฺปตฺตาหํ สกํ เคหํ ฯ
	  เทฺว ปุตฺตา กาลกตา       ปติ จ ปนฺเถ มโต กปณิกาย
	  มาตา ปิตา จ ภาตา จ     ฑยฺหนฺติ เอกจิตกายํ ฯ
	  ขีณกุลมฺหิ ๖ กปเณ        อนุภูตํ เต ทุกฺขํ อปริมาณํ
	  อสฺสุ จ เต ปวตฺตํ หิ ๗    พหูนิ ชาติสหสฺสานิ ฯ
	  ปสฺสึ ตํ สุสานมชฺเฌ ๘     อโถปิ ขาทิตานิ ปุตฺตมํสานิ
#๑ ยุ. ตถา ปวฑฺฒติ ฯ ๒ ม. อยํ คาถาย ปาโท น ทิสฺสติ ฯ ๓ ม. ยุ. จสทฺโท
#นตฺถิ ฯ ๔ ยุ. คเล ฯ ๕ ม. อปิ กนฺตนฺติ ฯ ๖ ขีณกุลีเน ฯ ๗ ม. ยุ. หิสทฺโท
#นตฺถิ ฯ ๘ ม. วสิตา สุสานมชฺเฌ ฯ
