	 อผุสิตํ วา ผุสิตุํ           ผุสิตํ วานุรกฺขิตุํ ฯ
	 ยถา กณฺฏกฏฺฐานมฺหิ        จเรยฺย อนุปาหโน
	 สตึ อุปฏฺฐเปตฺวาน         เอวํ คาเม มุนี จเร ฯ
	 สริตฺวา ปุพฺพเก โยคี       เตสํ วตฺตมนุสฺสรํ
	 กิญฺจาปิ ปจฺฉิโม กาโล      ผุเสยฺย อมตํปทํ ฯ
	 อิทํ วตฺวา สาลวเน        สมโณ ภาวิตินฺทฺริโย
	 พฺราหฺมโณ ปรินิพฺพายิ       อิสิ ขีณปุนพฺภโวติ ฯ
		 ปาราสริโย ๑ เถโร ฯ
		       อุทฺทานํ
	 อธิมุตฺโต ปาราสริโย ๑    เตลุกานิ ๒ รฏฺฐปาโล
	 มาลุงฺกฺยเสโล จ ภทฺทิโย    องฺคุลิ ทิพฺพจกฺขุโก ฯ
	 ปาราสริโย ๑ จ ทเสเต   วีสมฺหิ สุปริกิตฺติตา ๓
	 คาถาโย เทฺว สตา โหนฺติ   ปญฺจตาฬีสอุตฺตรินฺติ ฯ
		 วีสตินิปาโต นิฏฺฐิโต ฯ
		  _________________
		 เถรคาถาย ตึสนิปาโต
 [๓๙๕] ๑ ปาสาทิเก พหู ทิสฺวา      ภาวิตตฺเต สุสํวุเต
	 อิสิ ปณฺฑรสโคตฺโต         อปุจฺฉิ ปุสฺสสวฺหยํ ๔ ฯ
#๑ โป. ม. ยุ. ปาราปริโย ฯ  ๒ ม. ยุ. เตลกานิ ฯ  ๓ ม. ปริกิตฺติตา ฯ
#๔ ผุสฺสสวฺหยํ ฯ
