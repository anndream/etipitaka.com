	  หตฺถิกฺขนฺธาวปติตํ         กุญฺชโร เจ อนุกฺกเม
	  สงฺคาเม เม มตํ เสยฺโย   ยญฺเจ ชีเว ปราชิโตติ ฯ
	       โสโณ โปฏิริยปุตฺโต ๑ เถโร ฯ
 [๒๙๕] ๘ ปญฺจ กามคุเณ หิตฺวา      ปิยรูเป มโนรเม
	  สทฺธาย ฆรา นิกฺขมฺม ๒   ทุกฺขสฺสนฺตกโร ภเว ฯ
	  นาภินนฺทามิ มรณํ         นาภินนฺทามิ ชีวิตํ
	  กาลญฺจ ปฏิกงฺขามิ        สมฺปชาโน ปติสฺสโตติ ฯ
		    นิสโภ เถโร ฯ
 [๒๙๖] ๙ อมฺพปลฺลวสงฺกาสํ         อํเส กตฺวาน จีวรํ
	  นิสินฺโน หตฺถิคีวายํ        คามํ ปิณฺฑาย ปาวิสึ ฯ
	  หตฺถิกฺขนฺธโต โอรุยฺห      สํเวคํ  อลภึ ตทา
	  โสหํ ทิตฺโต ตทา สนฺโต    ปตฺโต เม อาสวกฺขโยติ ฯ
		    อุสโภ เถโร ฯ
	[๒๙๗] ๑๐ อยมิติ กปฺปโฏ กปฺปฏกุโร
		 อจฺฉาย อจฺจํภราย ๓
		 อมตฆฏิกายํ ธมฺมกฏปตฺโต ๔
		 กฏปทํ ฌานานิ โอเจตุํ ฯ
		 มา โข ตฺวํ กปฺปฏ ปจาเลสิ
		 มา ตํ ๕ อุปกณฺณกมฺหิ ๖ ตาเฬสฺสํ
#๑ โป. คิริปุตฺโต ฯ  ๒ ยุ. สทฺธาย อภินิกฺขมฺม ฯ   ๓ ม. ยุ. อติภริตาย ฯ
#๔ ม. ยุ. ธมฺมกฏมตฺโต ฯ  ๕ ม. ตฺวํ ฯ   ๖ ม. อุปกณฺณมฺหิ ฯ
