		 กาหาม เสริสฺส มหํ อุฬารนฺติ ฯ
		 มา เหว เสริสฺส มหํ อกตฺถ
		 สพฺพญฺจ โว ภวิสฺสติ ยํ วเทถ
		 ปาปานิ กมฺมานิ วิวชฺชยาถ
		 ธมฺมานุโยคญฺจ อธิฏฺฐหาถาติ ฯ
		 อุปาสโก อตฺถิ อิมมฺหิ สงฺเฆ
		 พหุสฺสุโต สีลวตูปปนฺโน
		 สทฺโธ จ จาคี จ สุเปสโล จ
		 วิจกฺขโณ สนฺตุสิโต มุตีมา
		 สญฺชานมาโน น มุสา ภเณยฺย
		 ปรูปฆาตาย น เจตเยยฺย
		 เวภูติกํ ปิสุณํ โน กเรยฺย
		 สณฺหญฺจ วาจํ สขิลํ ภเณยฺย
		 สคารโว สปฺปติสฺโส วินีโต
		 อปาปโก อธิสีเล วิสุทฺโธ
		 โส มาตรํ ปิตรญฺจาปิ ชนฺตุ
		 ธมฺเมน โปเสติ อริยวุตฺติ
		 มญฺเญ โส มาตาปิตูนํ หิ การณา
		 โภคานิ ปริเยสติ น อตฺตเหตุ
		 มาตาปิตูนญฺจ โย อจฺจเยน
