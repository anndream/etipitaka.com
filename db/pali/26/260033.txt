	  จาตุทฺทสึ ปญฺจทสึ         ยา จ ปกฺขสฺส อฏฺฐมี
	  ปาฏิหาริยปกฺขญฺจ         อฏฺฐงฺคสุสมาคตํ
	  อุโปสถํ อุปวสึ           สทา สีเล สุสํวุตา
	  ปาณาติปาตา วิรตา       มุสาวาทา จ สญฺญตา
	  เถยฺยา จ อติจารา จ     มชฺชปานา จ อารกา
	  ปญฺจสิกฺขาปเท รตา       อริยสจฺจาน โกวิทา
	  อุปาสิกา จกฺขุมโต        อปฺปมาทวิหารินี
		 กตาวกาสา กตกุสลา ตโต จุตา
		 สยมฺปภา อนุวิจรามิ นนฺทนํ
		 ภิกฺขู จาหํ ปรมหิตานุกมฺปเก
		 อโภชยึ ตปสฺสิยุคํ มหามุนึ
		 กตาวกาสา กตกุสลา ตโต จุตา
		 สยมฺปภา อนุวิจรามิ นนฺทนํ
		 อฏฺฐงฺคิกํ อปริมิตํ สุขาวหํ
		 อุโปสถํ สตฺตตมุปาวสึ อหํ
		 กตาวกาสา กตกุสลา ตโต จุตา
		 สยมฺปภา อนุวิจรามิ นนฺทนนฺติ ฯ
		 ภทฺทิตฺถิกาวิมานํ ปญฺจมํ ฯ
	[๒๓] ๖ อภิกฺกนฺเตน วณฺเณน       ยา ตฺวํ ติฏฺฐสิ เทวเต
	  โอภาเสนฺตี ทิสา สพฺพา    โอสธี วิย ตารกา
