		 ตา ชราย วลีหิ ปลมฺพิตา
		 สจฺจวาทิวจนํ อนญฺญถา ฯ
		 ภสฺสรา สุรุจิรา ยถา มณิ
		 เนตฺตาเหสุํ อภินีลมายตา
		 เต ชรายภิหตา น โสภเต ๑
		 สจฺจวาทิวจนํ อนญฺญถา ฯ
		 สณฺหตุงฺคสทิสี จ นาสิกา
		 โสภเต สุ อภิโยพฺพนํ ปติ
		 สา ชราย อุปกูลิตา วิย
		 สจฺจวาทิวจนํ อนญฺญถา ฯ
		 กงฺกณํว สุกตํ สุนิฏฺฐิตํ
		 โสภเต ๑ สุ มม กณฺณปาฬิโย ปุเร ๒
		 ตา ชราย วลีหิ ปลมฺพิตา
		 สจฺจวาทิวจนํ อนญฺญถา ฯ
		 ปตฺตลิมกุลวณฺณสทิสา
		 โสภเต สุ ทนฺตา ปุเร มม
		 เต ชราย ขณฺฑา ยวปีตกา
		 สจฺจวาทิวจนํ อนญฺญถา ฯ
		 กานนสฺมึ วนสณฺฑจาริณี
#๑ ม. โสภเร ฯ ๒ ม. อยํ ปาโฐ นตฺถิ ฯ
