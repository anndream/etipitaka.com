	 [๑๑๓] ๓ เวฬุริยตฺถมฺภํ รุจิรํ ปภสฺสรํ
		 วิมานมารุยฺห อเนกจิตฺตํ
		 ตตฺถจฺฉสิ เทวิ มหานุภาเว
		 ปถทฺธนิ ปณฺณรเสว จนฺโท ฯ
		 วณฺโณ จ เต กนกสฺส สนฺนิโภ
		 อุตฺตมรูโป ๑ ภุสทสฺสเนยฺโย
		 ปลฺลงฺกเสฏฺเฐ อตุเล นิสินฺนา
		 เอกา ตุวํ นตฺถิ ตุยฺหํ สามิโก ฯ
		 อิมา จ เต โปกฺขรญฺญา สมนฺตโต ๒
		 ปหูตมาสา ๓ พหุปุณฺฑรีกา
		 โสวณฺณจุณฺเณหิ สมนฺตโมตตา ๔
		 น ตตฺถ ปงฺโก ปณฺณโก ๕ จ วิชฺชติ ฯ
		 หํสาปิเม ทสฺสนียา มโนรมา
		 อุทกสฺมึ อนุปริยนฺติ สพฺพทา
		 สมยฺย วคฺคูปนทนฺติ สพฺเพ
		 พินฺทุสฺสรา ๖ ทุนฺทุภีนํ ว โฆโส ฯ
		 ททฺทลฺลมานา ยสสา ยสสฺสินี
		 นาวาย จ ตฺวํ อวลมฺพ ติฏฺฐสิ
#๑ ยุ. อุคฺคตรูโป ฯ ม. อุตฺตตฺต รูโป ฯ  ๒ ม. โปกฺขรณี สมนฺตา ฯ ยุ. สมงฺคโต ฯ
#๓ ม. ปหูตมลฺยา ฯ  ๔ ม. สมนฺตโมตฺถตา ฯ ยุ. สุวณฺณจุณฺเณหิ สมงฺคโมตกา ฯ
#๕ ยุ. ปลาโก ฯ  ๖ ยุ. วินฺทุสฺสรา ฯ
