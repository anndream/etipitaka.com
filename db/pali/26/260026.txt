		 พุทฺเธ จ ธมฺเม จ ปสนฺนมานสา
		 สงฺเฆ จ เอกนฺตคตา อสํสยา
		 อขณฺฑสิกฺขาปทา อาคตปฺผลา
		 สมฺโพธิธมฺเม นิยตา อนามยาติ
		 ตนฺตฺยาภินนฺทามเส สฺวาคตญฺจ เต
		 ธมฺเมน จ ตฺวํ ยสสา วิโรจสิ
		 พุทฺเธ จ ธมฺเม จ ปสนฺนมานเส
		 สงฺเฆ จ เอกนฺตคเต อสํสเย
		 อขณฺฑสิกฺขาปเท อาคตปฺผเล
		 สมฺโพธิธมฺเม นิยเต อนามเยติ ฯ
		เปสการิยวิมานํ สตฺตรสมํ ฯ
			อุทฺทานํ
	  ปญฺจ ปีฐา ตโย นาวา     ปทีปา ติลทกฺขิณา
	  เทฺว ปตี เทฺว สุณิสา      อุตฺตรา สิริมา เปสการิกา
	  วคฺโค เตน ปวุจฺจตีติ ฯ
		อิตฺถีวิมาเน วคฺโค ปฐโม ฯ
		  ทุติโย จิตฺตลตาวคฺโค
	[๑๘] ๑ อปิ สกฺโกว เทวินฺโท      รมฺเม จิตฺตลตาวเน
	  สมนฺตา อนุปริยาสิ        นารีคณปุรกฺขตา
