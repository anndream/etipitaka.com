	  ปาปกมฺมํ กริตฺวาน         เปตโลกํ อิโต คตา ๑
	  กาเลน ปญฺจ ปุตฺตานิ       สายํ ปญฺจ ปุนาปเร
	  วิชายิตฺวาน ขาทามิ        เตปิ น โหนฺติ เม อลํ ฯ
	  ปริฑยฺหติ ธูมายติ          ขุทาย หทยํ มม
	  ปานียํ น ลเภ ปาตุํ        ปสฺส มํ พฺยสนํ คตนฺติ ฯ
	  กินฺนุ กาเยน วาจาย       มนสา ทุกฺกฏํ กตํ
	  กิสฺส กมฺมวิปาเกน         ปุตฺตมํสานิ ขาทสีติ ฯ
	  สปตี เม คพฺภินี อาสิ       ตสฺสา ปาปํ อเจตยึ
	  สาหํ ปทุฏฺฐมนสา          อกรึ คพฺภปาตนํ ฯ
	  ตสฺสา เทฺวมาสิโก คพฺโภ    โลหิตญฺเญว ปคฺฆริ
	  ตทสฺสา มาตา กุปิตา       มยฺหํ ญาตี สมานยิ
	  สปถญฺจ มํ อกาเรสิ        ปริภาสาปยิ จ มํ ฯ
	  สาหํ โฆรญฺจ สปถํ         มุสาวาทํ อภาสิยํ ๒
	  ปุตฺตมํสานิ ขาทามิ         สเจตํ ปกตํ ๓ มยา ฯ
	  ตสฺส กมฺมวิปาเกน         มุสาวาทสฺส จูภยํ
	  ปุตฺตมํสานิ ขาทามิ         ปุพฺพโลหิตมกฺขิตาติ ๔ ฯ
	       ปญฺจปุตฺตขาทิกเปตวตฺถุ ๕ ฉฏฺฐํ ฯ
	[๙๒] ๗ นคฺคา ทุพฺพณฺณรูปาสิ        ทุคฺคนฺธา ปูติ วายติ
#๑ ยุ. คตาติ ฯ  ๒ ยุ. อภาสิสฺสํ ฯ  ๓ ยุ. สปถญฺจ กตํ ฯ  ๔ ยุ. ...กาติ ฯ
#๕ ม. ปญฺจปุตฺตขาทเปติวตฺถุ ฯ
