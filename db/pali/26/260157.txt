		 สุตฺตนฺตปิฏเก ขุทฺทกนิกายสฺส
		      เปตวตฺถุ
		      __________
	   นโม ตสฺส ภควโต อรหโต สมฺมาสมฺพุทฺธสฺส ฯ
	[๘๖] ๑ เขตฺตูปมา อรหนฺโต        ทายกา กสฺสกูปมา
	  พีชูปมํ เทยฺยธมฺมํ          เอตฺโต ๑ นิพฺพตฺตเต ผลํ
	  เอตํ พีชํ ๒ กสิเขตฺตํ      เปตานํ ทายกสฺส จ
	  ตํ เปตา ปริภุญฺชนฺติ        ทาตา ปุญฺเญน วฑฺฒติ
	  อิเธว กุสลํ กตฺวา         เปเต จ ปฏิปูชิย
	  สคฺคญฺจ กมติ ฐานํ         กมฺมํ กตฺวาน ภทฺทกนฺติ ฯ
		เขตฺตูปมาเปตวตฺถุ ปฐมํ ฯ
	[๘๗] ๒ กาโย เต สพฺพโส วณฺโณ    สพฺพา โอภาสเต ทิสา
	  มุขํ เต สูกรสฺเสว         กึ กมฺมมกรา ๓ ปุเรติ ๔ ฯ
	  กาเยน สญฺญโต อาสึ       วาจายาสึ อสญฺญโต
	  เตน เมตาทิโส วณฺโณ      ยถา ปสฺสสิ นารท
	  ตนฺตฺยาหํ นารท พฺรูมิ       สามํ ทิฏฺฐมิทนฺตยา
#๑ ยุ. โอโฆ ฯ  ๒ ยุ. โอฆพีชํ ฯ  ๓ ม. ยุ. กมฺมมการี ฯ  ๔ ม. อิติสทฺโท นตฺถิ ฯ
