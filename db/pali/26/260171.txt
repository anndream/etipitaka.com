		 ขุทาย ตณฺหาย จ ขชฺชมานา
		 ปาปสฺส กมฺมสฺส ผลํ มเมทํ ฯ
		 วนฺทามิ ตํ อยฺย ปสนฺนจิตฺตา
		 อนุกมฺป มํ วีร มหานุภาว
		 ทตฺวา จ เม อาทิส ยาหิ ๑ กิญฺจิ
		 โมเจหิ มํ ทุคฺคติยา ภทนฺเตติ ฯ
	สาธูติ โส ตสฺสา ๒ ปฏิสุณิตฺวา   สารีปุตฺโต อนุกมฺปโก
	  ภิกฺขูนํ อาโลปํ ทตฺวา       ปาณิมตฺตญฺจ โจลกํ
	  ถาลกสฺส จ ปานียํ         ตสฺสา ทกฺขิณมาทิสิ
	  สมนนฺตรา อนุทิฏฺเฐ        วิปาโก อุปปชฺชถ ฯ
	  โภชนจฺฉาทนปานียํ         ทกฺขิณาย อิทํ ผลํ
	  ตโต สุทฺธา สุจิวสนา       กาสิกุตฺตมธารินี
	  วิจิตฺตวตฺถาภรณา          สารีปุตฺตํ อุปสงฺกมิ ฯ
	  อภิกฺกนฺเตน วณฺเณน        ยา ตฺวํ ติฏฺฐสิ เทวเต
	  โอภาเสนฺตี ทิสา สพฺพา     โอสธี วิย ตารกา ฯ
	  เกน เตตาทิโส วณฺโณ      เกน เต อิธมิชฺฌติ
	  อุปฺปชฺชนฺติ จ เต โภคา     เย เกจิ มนโส ปิยา
		 ปุจฺฉามิ ตํ เทวิ มหานุภาเว
		 มนุสฺสภูตา กิมกาสิ ปุญฺญํ
		 เกนาปิ ๓ เอวํ ชลิตานุภาวา
#๑ ม. ยํ หิ ฯ  ๒ ม. อยํ ปาโฐ นตฺถิ ฯ  ๓ ม. เกนาสิ ฯ เอวมุปริปิ ฯ
