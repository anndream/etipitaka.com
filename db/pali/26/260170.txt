	  ตสฺมา เอตํ น โรทามิ      คโต โส ตสฺส ยา คตีติ ฯ
		 อุรคเปตวตฺถุ ทฺวาทสมํ ฯ
		       อุทฺทานํ ๑
	  เขตฺตูปมา ๒ วณฺณา ทุเว   ธีตลีกํ ติโรกุฑฺฑํ
	  ปุตฺตขาทิกา โคณคูถํ        ปาสาทํ นาโครค ทฺวาทสา
	      เต วตฺถูนิ วคฺเค ปฐเม อุทฺทานํ ๓ ฯ
		   อุรควคฺโค ปฐโม ฯ
	[๙๘] ๑ นคฺคา ทุพฺพณฺณรูปาสิ        กีสา ธมนิสณฺฐิตา ๔
	  อุปฺผาสุฬิเก กีสิเก         กา นุ ตฺวํ อิธ ติฏฺฐสีติ ฯ
	  อหํ ภทนฺเต เปตีมฺหิ        ทุคฺคตา ยมโลกิกา
	  ปาปกมฺมํ กริตฺวาน         เปตโลกมิโต คตาติ ฯ
	  กินฺนุ กาเยน วาจาย       มนสา ทุกฺกฏํ กตํ
	  กิสฺส กมฺมวิปาเกน         เปตโลกํ อิโต คตาติ ฯ
		 อนุกฺกมฺปกา มยฺหํ นาเหสุํ ภนฺเต
		 ปิตา มาตา จ อถ วาปิ ญาตกา
		 เย มํ นิโยเชยฺยุํ ททาหิ ทานํ
		 ปสนฺนจิตฺตา สมณพฺราหฺมณานํ ฯ
		 อิโต อหํ วสฺสสตานิ ปญฺจ
		 ยํ เอวรูปา วิจรามิ นคฺคา
#๑ ตสฺสุทฺทานํ ฯ
#๒ ม.     เขตฺตํ จ สูกรํ ปูติ         ปิฏฺฐํ จาปิ ติโรกุฏฺฏํ
#         ปญฺจาปิ สตฺตปุตฺตญฺจ        โคณํ เปสการกญฺจ
#         ตถา ขลฺลาฏิยํ นาคํ        ทฺวาทสํ อุทคญฺเจวาติ ฯ
#๓ ยุ. อิทํ อุทฺทานํ น ทิสฺสติ ฯ  ๔ ม. ธมนิสนฺถตา ฯ เอวมุปริปิ ฯ
