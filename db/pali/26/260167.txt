		 มนุสฺสภูตา กิมกตฺถ ปาปํ
		 เยนญฺญมญฺญสฺส ปิวาถ โลหิตํ (อิติ) ฯ
		 ปุรโต ว โย คจฺฉติ กุญฺชเรน
		 เสเตน นาเคน จตุกฺกเมน
		 อมฺหากํ ปุตฺโต อหุ โส ปเชฏฺฐโก ๑
		 ทานานิ ทตฺวาน สุขึ ๒ ปโมทติ ฯ
		 โย โส มชฺเฌ อสฺสตรีรเถน
		 จตุพฺภิ ยุตฺเตน สุวคฺคิเตน
		 อมฺหากํ ปุตฺโต อหุ มชฺฌิโม โส
		 อมจฺฉรี ทานปติ ๓ วิโรจติ ฯ
		 ยา สา [๔] ปจฺฉา สิวิกาย นิยฺยาติ
		 นารี ๕ สปญฺญา มิคมนฺทโลจนา
		 อมฺหากํ ธีตา อหุ สา กนิฏฺฐา ๖
		 ภาคฑฺฒภาเคน สุขี ปโมทติ ฯ
		 เอเต จ ทานานิ อทํสุ ปุพฺเพ
		 ปสนฺนจิตฺตา สมณพฺราหฺมณานํ
		 มยํ ปน มจฺฉริโน อหุมฺหา ๗
		 ปริภาสกา สมณพฺราหฺมณานํ
		 เอเต จ ทตฺวา ปริจารยนฺติ
#๑ ม. เชฏฺฐโปโส ฯ ยุ. เชฏฺฐโก ฯ  ๒ ม. สุขี ฯ  ๓ ม. ทานวตี ฯ
#๔ ม. จ ฯ  ๕ ยุ. ทารี ฯ  ๖ ม. กนิฏฺฐิกา ฯ  ๗ ม. อหุมฺห ฯ
