		 ตยานุทิฏฺฐํ อตุลํ ททิตฺวา สงฺเฆ
		 สํตปฺปิโต สสตํ สทา พหูหิ
		 ยามิ อหํ สุขิโต มนุสฺสเทวาติ ฯ
		 จูฬเสฏฺฐีเปตวตฺถุ อฏฺฐมํ ฯ
 [๑๐๖] ๙ ยสฺส อตฺถาย คจฺฉาม       กมฺโพชํ ธนหารกา
	  อยํ กามทโท ยกฺโข        อิมํ ยกฺขํ นิยามเส
	  อิมํ ยกฺขํ คเหตฺวาน        สาธุเกน ปสยฺห วา
	  ยานํ อาโรปยิตฺวาน        ขิปฺปํ คจฺฉาม ทฺวารกนฺติ ฯ
	  ยสฺส รุกฺขสฺส ฉายาย       นิสีเทยฺย สเยยฺย วา
	  น ตสฺส สาขํ ภญฺเชยฺย      มิตฺตทุพฺโภ หิ ปาปโกติ ฯ
	  ยสฺส รุกฺขสฺส ฉายาย       นิสีเทยฺย สเยยฺย วา
	  ขนฺธมฺปิ ตสฺส ฉินฺเทยฺย      อตฺโถ เจ ตาทิโส สิยาติ ฯ
	  ยสฺส รุกฺขสฺส ฉายาย       นิสีเทยฺย สเยยฺย วา
	  น ตสฺส ๑ ปตฺตํ ภินฺเทยฺย   มิตฺตทุพฺโภ หิ ปาปโกติ ฯ
	  ยสฺส รุกฺขสฺส ฉายาย       นิสีเทยฺย สเยยฺย วา
	  สมูลํปิ ตํ อพฺพุยฺห ๑       อตฺโถเปตาทิโส สิยาติ ฯ
		 ยสฺเสกรตฺตึ หิ ๒ ฆเร วเสยฺย
		 ยตฺถนฺนปานํ ปุริโส ลเภถ
		 น ตสฺส ปาปํ มนสาปิ เจตเย ๓
#๑ ม. อพฺพุเห ฯ  ๒ ม. ปิ ฯ  ๓ ม. จินฺตเย ฯ
