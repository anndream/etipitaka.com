	  พฺรหฺมุโน เปกฺขมานสฺส     ตโต จิตฺตํ วิมุจฺจิ เม
	  อกุปฺปา เม วิมุตฺตีติ       สพฺพสํโยชนกฺขยาติ ฯ
		    มิคสิโร เถโร ฯ
 [๒๘๙] ๒ อนิจฺจานิ คหกานิ         ตตฺถ ตตฺถ ปุนปฺปุนํ
	  คหการํ คเวสนฺโต        ทุกฺขา ชาติ ปุนปฺปุนํ ฯ
	  คหการก ทิฏฺโฐสิ         ปุน เคหํ น กาหสิ
	สพฺพา เต ผาสุกา ภคฺคา ๑  ถูณิรา จ ปทาลิตา
	  วิมริยาทิกตํ จิตฺตํ         อิเธว วิธมิสฺสตีติ ฯ
		    สิวโก เถโร ฯ
 [๒๙๐] ๓ อรหํ สุคโต โลเก        วาเตหาพาธิโต มุนิ
	  สเจ อุโณฺหทกํ อตฺถิ       มุนิโน เทหิ พฺราหฺมณ ฯ
	  ปูชิโต ปูชเนยฺยานํ        สกฺกเรยฺยาน สกฺกโต
	  อปจิโต อปจิเนยฺยานํ ๑   ตสฺส อิจฺฉามิ หาตเวติ ฯ
		   อุปวาโณ เถโร ฯ
	 [๒๙๑] ๔ ทิฏฺฐา มยา ธมฺมธรา อุปาสกา
		 กามา อนิจฺจา อิติ ภาสมานา
		 สา รตฺตรตฺตา มณิกุณฺฑเลสุ
		 ปุตฺเตสุ ทาเรสุ จ เต อเปกฺขา ฯ
		 อทฺธาน ชานนฺติ ยโต ๒ จ ธมฺมํ
#๑ ม. ปเจยฺยานํ ฯ  ๒ ยุ. ยถาว ธมฺมํ ฯ
