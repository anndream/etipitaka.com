 [๒๒๕] ๘ อสกฺขึ วต อตฺตานํ         อุทฺธาตุํ อุทกา ถลํ
	  วุยฺหมาโน มโหโฆว ๑     สจฺจานิ ปฏิวิชฺฌหนฺติ
		    อชฺชุโน เถโร ฯ
 [๒๒๖] ๙ อุตฺติณฺณา ปงฺกา ปลิปา      ปาตาลา ปริวชฺชิตา
	  มุตฺโต โอฆา จ คนฺถา จ    สพฺเพ มานา วิสํหตาติ ฯ
		   เทวสโภ เถโร ฯ
 [๒๒๗] ๑๐ ปญฺจกฺขนฺธา ปริญฺญาตา     ติฏฺฐนฺติ ฉินฺนมูลกา
	  วิกฺขีโณ ชาติสํสาโร        นตฺถิทานิ ปุนพฺภโวติ ฯ
		   สามิทตฺโต เถโร ฯ
		       อุทฺทานํ
	  เถโร สมิติคุตฺโต จ        กสฺสโป สีหสวฺหโย
	  นีโต สุนาโค นาคิโต       ปวิฏฺโฐ อชฺชุโน อิสิ
	  เทวสโภ จ โย เถโร      สามิทตฺโต มหพฺพโลติ ฯ
		    วคฺโค นวโม ฯ
		 ______________________
	      เถรคาถาย เอกนิปาตสฺส ทสมวคฺโค
 [๒๒๘] ๑ น ตถามตํ สตรสํ สุธนฺนํ     ยํ มยชฺช ปริภุตฺตํ
	  อปริมิตทสฺสินา โคตเมน     พุทฺเธน เทสิโต ธมฺโมติ ฯ
		  ปริปุณฺณโก เถโร ฯ
#๑ ม. ยุ. มโหเฆว ฯ
