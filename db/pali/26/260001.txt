			สุตฺตนฺตปิฏเก ขุทฺทกนิกายสฺส
				  วิมานวตฺถุ
				___________
	นโม ตสฺส ภควโต อรหโต สมฺมาสมฺพุทฺธสฺส ฯ
				ปฐโม ปีฐวคฺโค
	[๑] ปีฐนฺเต โสวณฺณมยํ อุฬารํ
		 มโนชวํ คจฺฉติ เยนกามํ
		 อลงฺกเต มาลฺยธเร ๑ สุวตฺเถ
		 โอภาสสิ วิชฺชุริวพฺภกูฏํ
	เกน เตตาทิโส วณฺโณ      เกน เต อิธมิชฺฌติ
	อุปฺปชฺชนฺติ จ เต โภคา     เย เกจิ มนโส ปิยา
		 ปุจฺฉามิ ตํ เทวิ มหานุภาเว
		 มนุสฺสภูตา กิมกาสิ ปุญฺญํ
		 เกนาสิ เอวญฺชลิตานุภาวา
		 วณฺโณ จ เต สพฺพทิสา ปภาสตีติ ฯ
	สา เทวตา อตฺตมนา       โมคฺคลฺลาเนน ปุจฺฉิตา
#๑ ยุโรปิยโปตฺถเก มลฺยธเร ฯเปฯ
