	  อินฺทํว เทวา ติทสา        สงฺคาเม อปราชิตํ
	  ปุรกฺขิตฺวา วิหริสฺสาม ๑    เตวิชฺชมฺหา อนาสวา ฯ
	   อิตฺถํ สุทํ ตึสมตฺตา เถรี ภิกฺขุนิโย ปฏาจาราย
		สนฺติเก อญฺญํ พฺยากรึสุ ฯ
 [๔๕๐] ๑๒ ทุคฺคตาหํ ปุเร อาสึ       วิธวา จ อปุตฺติกา
	  วินา มิตฺเตหิ ญาตีหิ        ภตฺตโจลสฺส นาธิคํ ฯ
	  ปตฺตํ ทณฺฑํ จ คณฺหิตฺวา      ภิกฺขมานา กุลา กุลํ
	  สีตุเณฺหน จ ฑยฺหนฺตี        สตฺต วสฺสานิ จาริหํ ฯ
	  ภิกฺขุนึ ปุน ทิสฺวาน         อนฺนปานสฺส ลาภินึ
	  อุปสงฺกมฺม อโวจํ          ปพฺพชึ อนคาริยํ ฯ
	  สา จ มํ อนุกมฺปาย        ปพฺพาเชสิ ปฏาจารา
	  ตโต มํ โอวทิตฺวาน        ปรมตฺเถ นิโยชยิ ฯ
	  ตสฺสาหํ วจนํ สุตฺวา        อกาสึ อนุสาสนึ
	  อโมโฆ อยฺยาย โอวาโท    เตวิชฺชมฺหิ อนาสวา ฯ
		      จนฺทา ฯ
		 ปญฺจกนิปาโต สมตฺโต ฯ
		   _________________
		 เถรีคาถาย ฉกฺกนิปาโต
 [๔๕๑] ๑ ยสฺส มคฺคํ น ชานาสิ       อาคตสฺส คตสฺส วา
#๑ ยุ. วิหิสฺสาม ฯ
