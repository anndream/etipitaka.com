		   จตุตฺโถ มหาวคฺโค
	 [๑๒๑] ๑ เวสาลิ นาม นครตฺถิ วชฺชีนํ
		 ตตฺถ อหุ ลิจฺฉวิ อมฺพสกฺขโร ๑
		 ทิสฺวาน เปตํ นครสฺส พาหิรํ
		 ตตฺเถว ปุจฺฉิตฺถ ตํ การณตฺถิโก ฯ๕
		 เสยฺยา ๒ นิสชฺชา นยิมสฺส อตฺถิ
		 อภิกฺกโม นตฺถิ ปฏิกฺกโม จ ๓
		 อสีตปีตํ ขายิตวตฺถโภคา
		 ปริจาริกา ๔ สาปิ อิมสฺส นตฺถิ ฯ
		 เย ญาตกา ทิฏฺฐสุตา สุหชฺชา
		 อนุกมฺปกา ยสฺส อเหสุํ ปุพฺเพ
		 ทฏฺฐฐปิ ทานิ น ลภนฺติ ๕ ตํปิ
		 วิราชิตตฺโต หิ ชเนน เตน ฯ
		 น ทุคฺคตสฺส ๖ ภวนฺติ มิตฺตา
		 ชหนฺติ มิตฺตา วิกลํ วิทิตฺวา
		 อตฺถญฺจ ทิสฺวา ปริวารยนฺติ
		 พหู จ มิตฺตา อุคฺคตสฺส โหนฺติ ฯ
		 นิหีนตฺโถ ๗ สพฺพโภเคหิ กิจฺโฉ ๘
#๑ ม. อมฺมสกฺกโร ฯ  ๒ ยุ. เสยฺโย ฯ  ๓ ยุ. วา ฯ  ๔ ม. ปริจารณา ฯ
#๕ ม. ทิฏฺฐุมฺปิ เต ทานิ น ตํ ลภนฺติ ฯ  ๖ ม. โอคฺคตตฺตสฺส ฯ  ๗ ม. นิหีนตฺโต ฯ
#๗ ม. นิหีนตฺโต ฯ ๘ ยุ. อยํ ปาโฐ น ทิสฺสติ ฯ
