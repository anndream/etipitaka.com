	  ตสฺส วฑฺฒนฺติ เวทนา       อเนกา ธมฺมสมฺภวา
	  อภิชฺฌา จ วิเหสา จ       จิตฺตมสฺสูปหญฺญติ
	  เอวมาจินโต ทุกฺขํ         อารา นิพฺพาน วุจฺจติ ฯ
	  น โส รชฺชติ รูเปสุ        รูปํ ทิสฺวา ปติสฺสโต
	  วิรตฺตจิตฺโต เวเทติ        ตญฺจ นาชฺโฌส ๑ ติฏฺฐติ ฯ
	  ยถาสฺส ปสฺสโต รูปํ        เสวโต วาปิ เวทนํ
	  ขิยฺยติ โนปจิยฺยติ          เอวํ โส จรตี สโต
	  เอวํ อปจินโต ทุกฺขํ        สนฺติเก นิพฺพาน วุจฺจติ ฯ
	  น โส รชฺชติ สทฺเทสุ       สทฺทํ สุตฺวา ปติสฺสโต
	  วิรตฺตจิตฺโต เวเทติ        ตญฺจ นาชฺโฌส ติฏฺฐติ ฯ
	  ยถาสฺส สุณโต สทฺทํ        เสวโต วาปิ เวทนํ
	  ขิยฺยติ โนปจิยฺยติ          เอวํ โส จรตี สโต
	  เอวํ อปจินโต ทุกฺขํ        สนฺติเก นิพฺพาน วุจฺจติ ฯ
	  น โส รชฺชติ คนฺเธสุ       คนฺธํ ฆตฺวา ปติสฺสโต
	  วิรตฺตจิตฺโต เวเทติ        ตญฺจ นาชฺโฌส ติฏฺฐติ ฯ
	  ยถาสฺส ฆายโต คนฺธํ       เสวโต วาปิ เวทนํ
	  ขิยฺยติ โนปจิยฺยติ          เอวํ โส จรตี สโต
	  เอวํ อปจินโต ทุกฺขํ        สนฺติเก นิพฺพาน วุจฺจติ ฯ
#๑ ยุ. นชฺโฌส ฯเปฯ ฯ
