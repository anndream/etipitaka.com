		 ตา ตตฺถ นฺหายิตฺวา รมิตฺวา เทวตา
		 นจฺจิตฺวา คายิตฺวา สุตาลตํ พฺรวิ
		 ปุจฺฉามิ ตํ อุปฺปลมาลธารินิ
		 อาเวฬินิ กาญฺจนสนฺนิภตฺตเจ
		 ปีตรตฺตามฺพกฺขิ นเภว โสภเณ
		 ทีฆายุกี เกน กโต ยโส ตว
		 เกนาสิ ภทฺเท ปติโน ปิยตรา
		 วิสิฏฺฐกลฺยาณิตรสฺส รูปโต
		 ปทกฺขิณา นจฺจคีตวาทิเต
		 อาจิกฺข โน ตฺวํ นรนาริ ปุจฺฉิตาติ ฯ
		 อหํ มนุสฺเสสุ มนุสฺสภูตา
		 อุฬารโภเค กุเล สุณิสา อโหสึ
		 อกฺโกธนา ภตฺตุ วสานุวตฺตินี
		 อปฺปมตฺตา อุโปสเถ
		 มนุสฺสภูตา ทหรา อปาวิกา
		 ปสนฺนจิตฺตา ปติมาภิราธยึ
		 สเทวรํ สสฺสุรํ สทาสกํ
		 อภิราธยึ ตมฺหิ กโต ยโส มม
		 สาหํ เตน กุสเลน กมฺมุนา
		 จตุพฺภิ ฐาเนสุ วิเสสมชฺฌคา
