	  เตน ปายาสิ โสรฏฺโฐ      เสนาย จตุรงฺคินิยา ฯ
	  อุพฺพิคฺครูโป ปุริโส         สุรฏฺฐํ เอตทพฺรูวิ
	  กุมคฺคํ ปฏิปนฺนมฺหา         ภึสนํ โลมหํสนํ ฯ
	  ปุรโต ปทิสฺสติ มคฺโค       ปจฺฉโต จ น ทิสฺสติ
	  กุมคฺคํ ปฏิปนฺนมฺหา         ยมปุริสานํ สนฺติเก ฯ
	  อมานุโส วายติ คนฺโธ      โฆโส สูยติ ทารุโณ
	  สํวิคฺโค ราชา สุรฏฺโฐ      สารถึ เอตทพฺรูวิ
	  กุมคฺคํ ปฏิปนฺนมฺหา         ภึสนํ โลมหํสนํ
	  ปุรโตว ทิสฺสติ มคฺโค       ปจฺฉโต จ น ทิสฺสติ ฯ
	  กุมคฺคํ ปฏิปนฺนมฺหา         ยมปุริสานํ สนฺติเก
	  อมานุโส วายติ คนฺโธ      โฆโส สูยติ ทารุโณ ฯ
	  หตฺถิกฺขนฺธญฺจ อารุยฺห       โอโลเกนฺโต จตุทฺทิสา
	  อทฺทส รุกฺขํ นิโคฺรธํ ๑     ปาทปํ ฉายสมฺปนฺนํ
	  นีลพฺภวณฺณสทิสํ            เมฆวณฺณสิรนฺนิภํ
	  สารถึ อามนฺตยิ ราชา      กึ เอโส ทิสฺสติ พฺรหา
	  นลพฺภวณฺณสทิโส           เมฆวณฺณสิรนฺนิโภ ฯ
	  โส นิโคฺรโธ โส มหาราช   ปาทโป ฉายสมฺปนฺโน
	  นีลพฺภวณฺณสทิโส           เมฆวณฺณสิรนฺนิโภ ฯ
	  เตน ปายาสิ สุรฏฺโฐ       เยน โส ทิสฺสติ ๒ พฺรหา
#๑ ม. ยุ. อทฺทส นิโคฺรธํ รมณียํ ฯ  ๒ ม. ทิสฺสเต ฯ
