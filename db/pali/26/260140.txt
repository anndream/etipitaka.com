		 โส มาณโว ตสฺส ปาวทิ
		 จนฺทิมสุริยา ๑ อุภเยตฺถ ทิสฺสเร
		 โสวณฺณมโย รโถ มม
		 เตน จกฺกยุเคน โสภตีติ ฯ
		 พาโล โข ตฺวมสิ มาณว
		 โย [๒] ตฺวํ ปตฺถยสิ อปตฺถิยํ
		 มญฺญามิ ตุวํ มริสฺสสิ
		 น หิ ตุวํ ลจฺฉสิ จนฺทิมสุริเยติ ๓ ฯ
		 คมนาคมนํปิ ทิสฺสติ
		 วณฺณธาตุ อุภยตฺถ วีถิยา
		 เปโต ปน ๔ กาลกโต น ทิสฺสติ
		 โก นีธ กนฺทตํ พาลฺยตโรติ ฯ
		 สจฺจํ โข วเทสิ มาณว
		 อหเมว กนฺทตํ พาลฺยตโร
		 จนฺทํ วิย ทารโก รุทํ
		 เปตํ กาลกตาภิปตฺถยนฺติ
	  อาทิตฺตํ วต มํ สนฺตํ        ฆตสิตฺตํว ปาวกํ
	   วารินา วิย โอสิญฺจํ        สพฺพํ นิพฺพาปเย ทรํ
#๑ ธมฺมปทฏฺฐกถาย จนฺทสูริยา อุภยตฺถ ภาตโรติ ทิสฺสติ ฯ  ๒ ยุ. โขสทฺโท อตฺถิ ฯ
#๓ ม. จนฺทสูริเย ฯ  ๔ ม. ปนสทฺโท น ทิสฺสติ ฯ
