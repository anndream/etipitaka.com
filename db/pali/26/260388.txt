	 [๓๙๒] ๘ คจฺฉํ วเทสิ สมณ ฐิโตมฺหิ
		 มมญฺจ พฺรูสิ ฐิตมฏฺฐิโตติ
		 ปุจฺฉามิ ตํ สมณ เอตมตฺถํ
		 กสฺมา ฐิโต ตฺวํ อหมฏฺฐิโตมฺหิ ฯ
		 ฐิโต อหํ องฺคุลิมาล สพฺพทา
		 สพฺเพสุ ภูเตสุ นิธาย ทณฺฑํ
		 ตุวญฺจ ปาเณสุ อสญฺญโตสิ
		 ตสฺมา ฐิโตหํ ตุวมฏฺฐิโตสิ ฯ
		 จิรสฺสํ วต เม มหิโต มเหสิ
		 มหาวนํ สมโณ ปจฺจุปาทิ
		 โสหํ จชิสฺสามิ สหสฺสปาปํ
		 สุตฺวาน คาถํ ตว ธมฺมยุตฺตํ ฯ
		 อิจฺเจว โจโร อสิมาวุธญฺจ
		 โสพฺเภ ปปาเต นรเก อนฺวกาสิ
		 อวนฺทิ โจโร สุคตสฺส ปาเท
		 ตตฺเถว ปพฺพชฺชมยาจิ พุทฺธํ ฯ
		 พุทฺโธ จ โข การุณิโก มเหสิ
		 โย สตฺถา โลกสฺส สเทวกสฺส
		 ตเมหิ ภิกฺขูติ ตทา อโวจ
		 เอเสว ตสฺส อหุ ภิกฺขุภาโว ฯ
