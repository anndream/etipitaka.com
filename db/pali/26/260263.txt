					อุทฺทานํ
	  สุภูติ โกฏฺฐิโต ๑ เถโร    กงฺขาเรวตปุณฺณโก ๒
	  มนฺตานิปุตฺโต ทพฺโพ จ      สีตวนิโย จ ภลฺลิโย
	  วีโร ปิลินฺทวจฺโฉ จ        ปุณฺณมาโส ตโมนุโทติ ฯ
		    วคฺโค ปฐโม  ฯ
		    _________________
	      เถรคาถาย เอกนิปาตสฺส ทุติยวคฺโค
 [๑๔๘] ๑ ปามุชฺชพหุโล ภิกฺขุ         ธมฺเม พุทฺธปฺปเวทิเต
	  อธิคจฺเฉ ปทํ สนฺตํ         สงฺขารูปสมํ สุขนฺติ ฯ
		  จูฬวจฺโฉ ๓ เถโร ฯ
	 [๑๔๙] ๒ ปญฺญาพลี สีลวตูปปนฺโน
		 สมาหิโต ฌานรโต สตีมา
		 ยทตฺถิยํ โภชนํ ภุญฺชมาโน
		 กงฺเขถ ๔ กาลํ อิธ วีตราโคติ ฯ
		 มหาวจฺโฉ ๕ เถโร ฯ
 [๑๕๐] ๓ นีลพฺภวณฺณา รุจิรา         สีตวารี สุจินฺธรา
	  อินฺทโคปกสญฺฉนฺนา         เต เสลา รมยนฺติ มนฺติ ฯ
		   วนวจฺโฉ เถโร ฯ
 [๑๕๑] ๔ อุปชฺฌาโย มํ อวจาสิ ๖    อิโต คจฺฉามิ สีวก
#๑ ม. ยุ. โกฏฺฐิโก ฯ  ๒ ม. กงฺขาเรวตสมฺมโต ฯ ยุ. กงฺขาเรวตสุพฺพโต ฯ
#๓ ยุ. จูฬควจฺโฉ ฯ  ๔ ยุ. กงฺเขต ฯ  ๕ ยุ. มหาควจฺโฉ ฯ  ๖ ม. อวจ ฯ
