	  อสฺสกาธิปติสฺสาหํ          ภนฺเต ปุตฺโต วเนจโร
	  นามํ เม ภิกฺขุ เต พฺรูมิ     สุชาโต อิติ มํ วิทู
	  มิเค คเวสมาโนหํ         โอคาหนฺโต พฺรหาวนํ
	  มิคํ คนฺเตฺวว นาทกฺขึ       ตญฺจ ทิสฺวา อหํ ฐิโต (อิติ) ฯ
	  สฺวาคตนฺเต มหาปุญฺญ       อโถ เต อทูราคตํ
	  อิโต อุทกมาทาย          ปาเท ปกฺขาลยสฺสุ เต
	  อิทํปิ ปานิยํ สีตํ           อาภตํ คิริคพฺภรา
	  ราชปุตฺต ตโต ปิตฺวา       สนฺถตสฺมึ อุปาวิสาติ ฯ
	  กลฺยาณี วต เต วาจา      สวนียา มหามุนิ
	  เนลา ๑ อตฺถวตี วคฺคู     มนฺตา อตฺถญฺจ ภาสสิ
		 กา เต รติ วเน วิหรโต
		 อิสินิสภ วเทหิ ปุฏฺโฐ
		 ตว วจนปถํ นิสามยิตฺวา
		 อตฺถธมฺมปทํ สมาจเรมเสติ ฯ
	  อหึสา สพฺพปาณินํ          กุมารมฺหากํ ๒ รุจฺจติ
	  เถยฺยา จ อติจารา จ      มชฺชปานา จ อารติ
	  อรติ สมจริยา จ          พาหุสจฺจํ กตญฺญุตา
	  ทิฏฺเฐว ธมฺเม ปสํสา ๓    ธมฺมา เอเต ปสํสิยาติ
	  สนฺติเก มรณํ ตุยฺหํ         โอรํ มาเสหิ ปญฺจหิ
#๑ ยุ. เนฬา ฯ  ๒ ม. กุมารมฺหาก ฯ  ๓ ม. ปาสํสา ฯ
