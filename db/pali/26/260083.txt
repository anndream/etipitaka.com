	  เจโตปณิธิเหตู หิ         สตฺตา คจฺฉนฺติ สุคฺคตึ
	  พหุนฺนํ วต อตฺถาย        อุปฺปชฺชนฺติ ตถาคตา
	  ยตฺถ การํ กริตฺวาน       สคฺคํ คจฺฉนฺติ ทายกาติ ฯ
		   ปีตวิมานํ นวมํ ฯ
	 [๔๘] ๑๐ โอภาสยิตฺวา ปฐวึ สเทวกํ
		 อติโรจสิ จนฺทิมสุริยา วิย
		 สิริยา จ วณฺเณน ๑ ยเสน เตชสา
		 พฺรหฺมาว เทเว ติทเส สหินฺทเก
		 ปุจฺฉามิ ตํ อุปฺปลมาลธาริเนป
		 อาเวฬิเน กญฺจนสนฺนิภตฺตเจ
		 อลงฺกเต อุตฺตมวตฺถธาริเน
		 กา ตฺวํ สุเภ เทวเต วนฺทเส มมํ ๒ [๓]
		 ทานํ สุจิณฺณํ อถ สีลสญฺญโม ๔
		 เกนูปปนฺนา สุคตึ ยสสฺสินี
	  เทวเต ปุจฺฉิตาจิกฺข       กิสฺส กมฺมสฺสิทํ ผลํ (อิติ) ฯ
		 อิทานิ ภนฺเต อิมเมว คามํ
		 ปิณฺฑาย อมฺหาก ฆรํ อุปาคมิ
		 ตโต เต อุจฺฉุสฺส อทาสึ ขณฺฑิกํ
		 ปสนฺนจิตฺตา อตุลาย ปีติยา
#๑ สรีรวณฺเณนาติปิ ทิสฺสติ ฯ  ๒ โป. ยุ. มม ฯ  ๓ กึ ตฺวํ ปุเร กมฺมมกาสิ
#อตฺตนา มนุสฺสภูตา ปุริมาย ชาติยา ฯ  ๔ ม. สีลสญฺญมํ ฯ
