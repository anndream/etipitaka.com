	  สาหํ อพฺพูฬฺหสลฺลาสฺมิ       สีติภูตาสฺมิ นิพฺพุตา
	  น โสจามิ น โรทามิ       ตว สุตฺวา มหามุนีติ ฯ
	  ตสฺส ตํ วจนํ สุตฺวา        สมณสฺส สุภาสิตํ
	  ปตฺตจีวรมาทาย           ปพฺพชิ อนคาริยํ
	  สา จ ปพฺพชิตา สนฺตา      อคารสฺมา อนคาริยํ
	  เมตฺตํ จิตฺตํ อภาเวสิ       พฺรหฺมโลกุปปตฺติยา
	  คามา คามํ วิจรนฺตี        นิคเม ราชธานิโย ฯ
	  อุรุเวลํ ๑ นาม โส คาโม  ยตฺถ กาลมกฺรุพฺพถ
	  เมตฺตจิตฺตํ อาภาเวตฺวา ๒  พฺรหฺมโลกุปปตฺติยา
	  อิตฺถีจิตฺตํ วิราเชตฺวา       พฺรหฺมโลกุปคา อหูติ ฯ
		 อุพฺพรีเปตวตฺถุ เตรสมํ ฯ
		      อุทฺทานํ ฯ
	  ปณฺฑุมาตา ๓ ปติยา จ     นนฺทิ กุณฺฑลินา ฆโต
	  เทฺวเสฏฺฐี ตนฺตวาโย ๔    วิหารสุตฺตโสวานอุพฺพรีติ ๕ ฯ
		  อุพฺพรีวคฺโค ทุติโย ฯ
		   _________________
		    ตติโย จูฬวคฺโค
 [๑๑๑] ๑ อภิชฺชมาเน วาริมฺหิ        คงฺคาย อิธ คจฺฉสิ
	  นคฺโค ปุพฺพฑฺฒเปโตว       มาลาธารี อลงฺกโต
	  กุหึ คมิสฺสสิ เปโต ๖      กตฺถ วาโส ภวิสฺสตีติ ฯ
#๑ ม. อุรุเวฬา ฯ  ๒ ยุ. อภาเวตฺวา ฯ  ๓ ม. โมจกํ มาตา มตฺตา จ นนฺทา ฯ
#๔ ม. ตุนฺนวาโย จ อุตฺตรสุตฺตกณฺณอุพฺพรีติ ฯ  ๕ อิทํ อุทฺทานํ น ทิสฺสติ ฯ
#๖ ม. เปต ฯ
