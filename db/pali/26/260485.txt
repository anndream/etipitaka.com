	  อาโรคฺยํ พฺราหฺมณึ อโวจ    ปพฺพชิโต ทานิ พฺราหฺมโณ
	  สุชาโต ตีหิ รตฺตีหิ         ติสฺโส วิชฺชา อผสฺสยิ ฯ) ๑
	  เอตญฺจาหํ อสฺสรถํ         สหสฺสญฺจาปิ สารถิซ
	  เตวิชฺชํ พฺราหฺมณํ สุตฺวา     ปุณฺณปตฺตํ ททามิ เต ฯ
	  ตุเมฺหว โหตุ อสฺสรโถ      สหสฺสญฺจาปิ พฺราหฺมณิ
	  อหํปิ ปพฺพชิสฺสามิ          วรปญฺญสฺส สนฺติเก ฯ
		 หตฺถิควสฺสํ มณิกุณฺฑลญฺจ
		 ผีตญฺจิมํ เคหวิคตํ ปหาย
	  ปิตา ปพฺพชิโต ตุยฺหํ        ภุญฺช โภคานิ สุนฺทริ
	  ตุวํ ทายาทิกา กุเล ฯ
		 หตฺถิควสฺสํ มณิกุณฺฑลญฺจ
		 รมฺมญฺจิมํ เคหวิคตํ ปหาย
	  ปิตา ปพฺพชิโต มยฺหํ        ปุตฺตโสเกน อทฺธิโต ๒
	  อหํปิ ปพฺพชิสฺสามิ          ภาตุโสเกน อทฺธิตา ๓
	  โส เต อิชฺฌตุ สงฺกปฺโป     ยํ ตฺวํ ปตฺเถสิ สุนฺทริ
	  อุตฺติฏฺฐปิณฺโฑ อุญฺโฉ จ      ปํสุกูลญฺจ จีวรํ
	  เอตานิ อภิสมฺโภนฺตี        ปรโลเก อนาสวา ฯ
	  สิกฺขมานาย เม อยฺเย      ทิพฺพจกฺขุํ วิโสธิตํ
	  ปุพฺเพนิวาสํ ชานามิ        ยตฺถ เม วุสิตํ ปุเร ฯ
#๑ ยุ. อิเม ปาฐา น ทิสฺสนฺติ ฯ  ๒ ยุ. อทฺทิโต ฯ  ๓ ยุ. อทฺทิตา ฯ
