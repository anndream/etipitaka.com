	 พุทฺธสฺส จงฺกมนฺตสฺส        ปิฏฺฐิโต อนุจงฺกมึ
	 ธมฺเม เทสิยมานมฺหิ        ญาณํ เม อุทปชฺชถ ฯ
	 อหํ สกรณีโยมฺหิ           เสโข อปฺปตฺตมานโส
	 สตฺถุ จ ปรินิพฺพานํ         โย อมฺหํ อนุกมฺปโก ฯ
	 ตทาสิ ยํ ภึสนกํ           ตทาสิ โลมหํสนํ
	 สพฺพาการวรูเปเต         สมฺพุทฺเธ ปรินิพฺพุเต ฯ
	 พหุสฺสุโต ธมฺมธโร         โกสารกฺโข มเหสิโน
	 จกฺขุ สพฺพสฺส โลกสฺส       อานนฺโท ปรินิพฺพุโต ฯ
	 พหุสฺสุโต ธมฺมธโร         โกสารกฺโข มเหสิโน
	 จกฺขุ สพฺพสฺส โลกสฺส       อนฺธกาเร ตโมนุโท ฯ
	 คติมนฺโต สตีมนฺโต         ธิติมนฺโต จ โย อิสิ
	 สทฺธมฺมาธารโก เถโร      อานนฺโท รตนากโร ฯ
	 ปริจิณฺโณ มยา สตฺถา ฯเปฯ  ภวเนตฺติ สมูหตาติ ฯ
		   อานนฺโท เถโร ฯ
		       อุทฺทานํ
	 ปุสฺโส อุปติสฺโส อานนฺโท    ตโยติเม ปกิตฺติตา
	 คาถาโย ตตฺถ สงฺขาตา     สตํ ปญฺจ จ อุตฺตรีติ ฯ
		  ตึสนิปาโต นิฏฺฐิโต ฯ
		  __________________
