	 เมตฺตจิตฺตา การุณิกา        โหถ สีเลสุ สํวุตา
	 อารทฺธวิริยา ปหิตตฺตา       นิจฺจํ ทฬฺหปรกฺกมา ฯ
	 ปมาทํ ภยโต ทิสฺวา         อปฺปมาทญฺจ เขมโต
	 ภาเวถฏฺฐงฺคิกํ มคฺคํ         ผุสนฺติ อมตํปทนฺติ ฯ
		   ปุสฺสเถโร ๑ ฯ
	 [๓๙๖] ๒ ยถาจารี ยถาสโต สติมา
		 ยถา สงฺกปฺปจริยาย อปฺปมตฺโต
		 อชฺฌตฺตรโต สุสมาหิตตฺโต
		 เอโก สนฺตุสิโต ตมาหุ ภิกฺขุํ ฯ
	 อลฺลํ สุกฺขํ ว ๒ ภุญฺชนฺโต    น พาฬฺหํ สุหิโต สิยา
	 อูนูทโร มิตาหาโร          สโต ภิกฺขุ ปริพฺพเช ฯ
	 จตฺตาโร ปญฺจ อาโลเป      อภุตฺวา อุทกํ ปิเว
	 อลํ ผาสุวิหาราย           ปหิตตฺตสฺส ภิกฺขุโน ฯ
	 กปฺปิยตญฺจ อาเทติ ๓       จีวรํ อิทมตฺถิกํ
	 อลํ ผาสุวิหาราย           ปหิตตฺตสฺส ภิกฺขุโน ฯ
	 ปลฺลงฺเกน นิสินฺนสฺส         ชณฺณุเก นาภิวสฺสติ
	 อลํ ผาสุวิหาราย           ปหิตตฺตสฺส ภิกฺขุโน ฯ
	 โย สุขํ ทุกฺขโต อทฺทกฺขิ ๔   ทุกฺขํ อทฺทกฺขิ สลฺลโต
#๑ ยุ. ผุสฺสเถโร ฯ  ๒ ยุ. จ ฯ  ๓ โป. -ฉาเทติ ฯ ม. กปฺปิยํ ตญฺเจ ฉาเทติ ฯ
#๔ ยุ. อทฺท ฯ
