		 ตตฺตาหิ อุณฺหาหิ จ ทารุณาหิ
		 อุชฺชงฺคลํ ตตฺตมิทํ ๑ กปาลํ
		 อนายสํ ปรโลเกน ตุลฺยํ
		 ลุทฺทานมาวาสมิทํ ปุราณํ
		 ภูมิปฺปเทโส อภิลตฺตรูโป
		 อถ ตุเมฺห เกน นุ วณฺเณน
		 กิมาสมานา ๒ อิมํ ปเทสํ หิ
		 อนุปวิฏฺฐา สหสา สเมจฺจ
		 โลภา ภยา อถ วา สมฺปมูฬฺหาติ ฯ
		 มคเธสุ องฺเคสุ จ สตฺถวาหา
		 อาโรปิยมฺห ๓ ปณิยํ ปหูตํ
		 เต ยามเส สินฺธุโสวีรภูมึ
		 ธนตฺถิกา อุทยํ ปตฺถยานา
		 ทิวา ปิปาสํนธิวาสยนฺตา
		 โยคฺคานุกมฺปญฺจ ๔ สเมกฺขมานา
		 เอเตน เวเคน อายาม สพฺเพ
		 รตฺตึ มคฺคํ ปฏิปนฺนา วิกาเล
		 เต ทุปฺปยาตา อปรทฺธมคฺคา
		 อนฺธากุลา วิปฺปนฏฺฐา อรญฺเญ
#๑ ม. ตตฺตมิว ฯ  ๒ ยุ. กาย อาสึสนาย ฯ  ๓ ม. อาโรปยิตฺวา ฯ  ๔ ม.
#โยคฺคานุกมฺมญฺจ ฯ
