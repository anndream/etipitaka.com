	  สตฺตาหํ ชาตกมฺมํ ๑       มหากปิ ยูถโป นิลฺลจฺเฉสิ
	  ตสฺเสตํ กมฺมผลํ           ยถาปิ คนฺตฺวาน ปรทารํ ฯ
	  โสหํ ตโต จวิตฺวา กาลํ     กริตฺวา สินฺธวารญฺเญ
	  กาณาย จ ขญฺชาย จ       เอฬกิยา กุจฺฉิโมกฺกมึ ฯ
	  ทฺวาทสวสฺสานิ อหํ         นิลฺลจฺฉิโต ทารเก ปริวหิตฺวา
	  กิมินาวฏฺโฏ อกลฺโล        ยถาปิ คนฺตฺวาน ปรทารํ ฯ
	  โสหํ ตโต จวิตฺวา         โควาณิชกสฺส คาวิยา ชาโต
	  วจฺโฉ ลาขาตมฺโพ         นิลฺลจฺฉิโต ทฺวาทเส มาเส ฯ
	  เต ปุน ๒ นงฺคลมหํ       สกฏํ จ ธารยามิ
	  อนฺโธวฏฺโฏ อกลฺโล        ยถาปิ คนฺตฺวาน ปรทารํ ฯ
	  โสหํ ตโต จวิตฺวา         วีถิยา ทาสิยา ฆเร ชาโต
	  เนว มหิลา น ปุริโส       ยถาปิ คนฺตฺวาน ปรทารํ ฯ
	  ตึสติวสฺสมฺหิ มโต          สากฏิกกุลมฺหิ ทาริกา ชาตา
	  กปณมฺหิ อปฺปโภเค         ธนิกปุริสปาตพหุลมฺหิ ฯ
	  ตํ มํ ตโต สตฺถวาโห       อุสฺสนฺนาย วิปุลาย วฑฺฒิยา
	  โอกฑฺฒติ วิลปนฺตึ          อจฺฉินฺทิตฺวา กุลฆรสฺส ๓ ฯ
	  อถ โสฬสเม วสฺเส        ทิสฺวาน ๔ มํ ปตฺตโยพฺพนํ กญฺญํ
	  โอรุทฺธตสฺส ปุตฺโต         คิริทาโส นาม นาเมน ฯ
	  ตสฺสปิ อญฺญา ภริยา        สีลวตี คุณวตี ยสวตี จ
#๑ ม. สตฺตาหชาตกํ มํ ฯ ๒ ม. โวฒูน ฯ ๓ ม. กุลฆรสฺมา ฯ ๔ ม. ทิสฺวา ฯ
