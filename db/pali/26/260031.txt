	  เอตสฺสาจามทานสฺส       กลํ นาคฺฆนฺติ โสฬสึ
	  จตุนฺนํ มหาทีปานํ         อิสฺสรํ โยธ การเย
	  เอตสฺสาจามทานสฺส       กลํ นาคฺฆนฺติ โสฬสินฺติ ฯ
		อาจามทายิกาวิมานํ ตติยํ ฯ
	[๒๑] ๔ จณฺฑาลิ วนฺท ปาทานิ      โคตมสฺส ยสสฺสิโน
	  ตเมว อนุกมฺปาย         อฏฺฐาสิ อิสิสตฺตโม
	  อภิปฺปสาเทหิ มนํ         อรหนฺตมฺหิ ตาทิเน ๑
	  ขิปฺปมญฺชลิกา ๒ วนฺท     ปริตฺตํ ตว ชีวิตนฺติ ฯ
	  โจทิตา ภาวิตตฺเตน       สรีรนฺติมธารินา
	  จณฺฑาลี วนฺทิ ปาทานิ      โคตมสฺส ยสสฺสิโน
	  ตเมนํ อวธิ คาวี         จณฺฑาลึ ปญฺชลึ ฐิตํ
	  นมสฺสมานํ สมฺพุทฺธํ        อนฺธกาเร ปภงฺกรํ
		 ขีณาสวํ วิคตรชํ อเนญฺชํ
		       [๓]
		 เทวิทฺธิปตฺตา อุปสงฺกมิตฺวา
		 วนฺทามิ ตํ วีร มหานุภาว
		 สุวณฺณวณฺณา ชลิตา มหายสา
		 วิมานโมรุยฺห อเนกจิตฺตา
		 ปริวาริตา อจฺฉราสงฺคเณน
		 กา ตฺวํ สุเภ เทวเต วนฺทเส มมํ (อิติ) ฯ
	  อหํ ภทนฺเต จณฺฑาลี       ตยา ๔ วีเรน เปสิตา
#๑ โป. ตาทิโน ฯ ม. ยุ. ตาทินิ ฯ  ๒ ม. ยุ. ขิปฺปํ ปญฺชลิกา ฯ  ๓ โป. ม. ยุ. เอกํ
#อารญฺญมฺหิ รโห นิสินฺนํ ฯ  ๔ ยุ. ตโย ฯ
