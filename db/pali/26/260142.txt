		 อญฺชลึ อกรึ ตถาคตสฺส
		 ตาหํ กุสลํ กริตฺวาน กมฺมํ
		 ติทสานํ สหพฺยตํ ปตฺโตติ ๑ ฯ
		 อจฺฉริยํ วต อพฺภูตํ วต
		 อญฺชลีกมฺมสฺส อยมีทิโส วิปาโก
		 อหํปิ มุทิตมโน ปสนฺนจิตฺโต
		 อชฺเชว พุทฺธํ สรณํ วชามีติ ฯ
		 อชฺเชว พุทฺธํ สรณํ วชาหิ
		 ธมฺมญฺจ สงฺฆญฺจ ปสนฺนจิตฺโต
		 ตเถว สิกฺขาย ปทานิ ปญฺจ
		 อขณฺฑผุลฺลานิ สมาทิยสฺสุ
		 ปาณาติปาตา วิรมสฺสุ ขิปฺปํ
		 โลเก อทินฺนํ ปริวชฺชยสฺสุ
		 อมชฺชโป โน จ มุสา ภณาหิ
		 สเกน ทาเรน น โหหิ ตุฏฺโฐติ ฯ
	  อตฺถกาโมสิ เม ยกฺข       หิตกาโมสิ เทวเต
	  กโรมิ ตุยฺหํ วจนํ          ตฺวมสิ อาจริโย มม
	  อุเปมิ สรณํ พุทฺธํ          ธมฺมญฺจาปิ อนุตฺตรํ
	  สงฺฆญฺจ นรเทวสฺส         คจฺฉามิ สรณํ อหํ
		 ปาณาติปาตา วิรมามิ ขิปฺปํ
#๑ ม. คโตติ ฯ
