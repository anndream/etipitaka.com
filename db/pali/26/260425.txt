		เย ตุยฺห ฉนฺเทน วเสน วตฺติโน
		นรา จ นารี จ อนุโภนฺติ ยํ สุขํ
		อวิทฺทสู มารวสานุวตฺติโน
		ภวาภินนฺที ตว จิตฺต เสวกาติ ฯ
		   ตาลปุโฏ เถโร ฯ
		       อุทฺทานํ
	  ปญฺญาสมฺหิ นิปาตมฺหิ        เอโก ตาลปุโฏ สุจิ
	  คาถาโย ตตฺถ ปญฺญาส      ปุน ปญฺจ จ อุตฺตรีติ ฯ
		ปญฺญาสนิปาโต สมตฺโต ฯ
		______________________
		เถรคาถาย สฏฺฐิกนิปาโต
 [๔๐๐] ๑ อารญฺญิกา ๒ ปิณฺฑปาติกา   อุญฺฉาปตฺตาคเต รตา
	  ทาเลมุ มจฺจุโน เสนํ       อชฺฌตฺตํ สุสมาหิตา ฯ
	  อารญฺญิกา ๒ ปิณฺฑปาติกา   อุญฺฉาปตฺตาคเต รตา
	  ธุนามุ ๓ มจฺจุโน เสนํ     นฬาคารํว กุญฺชโร ฯ
	  รุกฺขมูลิกา สาตติกา        อุญฺฉาปตฺตาคเต รตา
	  ทาเลมุ มจฺจุโน เสนํ       อชฺฌตฺตํ สุสมาหิตา ฯ
	  รุกฺขมูลิกา สาตติกา        อุญฺฉาปตฺตาคเต รตา
#๑ ม. สาวกา ฯ  ๒ ยุ. อารญฺญกา ฯ  ๓ ม. ยุ. ธุนาม ฯ
