 [๑๙๒] ๕ อาสนฺทิกุฏิกํ กตฺวา         โอคยฺห อญฺชนาวนํ
	  ติสฺโส วิชฺชา อนุปฺปตฺตา     กตํ พุทฺธสฺส สาสนนฺติ ฯ
		  อญฺชนาวนิโย เถโร ฯ
 [๑๙๓] ๖ โก กุฏิกายํ ภิกฺขุ กุฏิกายํ    วีตราโค สุสมาหิตจิตฺโต ฯ
	  เอวํ ชานาหิ อาวุโส       อโมฆา เต กุฏิกา กตาติ ฯ
		   กุฏิวิหารี เถโร ฯ
 [๑๙๔] ๗ อยมาหุ ปุราณิยา กุฏิกา ๑  อญฺญํ ปตฺถยเส นวํ กุฏึ
	  อาสํ กุฏิยา วิราชย        ทุกฺขา ภิกฺขุ ปุน นวา กุฏีติ ฯ
		 กุฏิวิหารี ๒ เถโร ฯ
 [๑๙๕] ๘ รมณียา เม กุฏิกา         สทฺธาเทยฺยา มโนรมา
	  น เม อตฺโถ กุมารีหิ       เยสํ อตฺโถ ตหึ คจฺฉถ นาริโยติ ฯ
		  รมณียกุฏิโก เถโร ฯ
 [๑๙๖] ๙ สทฺธายาหํ ปพฺพชิโต        อรญฺเญ เม กุฏิกา กตา
	  อปฺปมตฺโต จ อาตาปี       สมฺปชาโน ปติสฺสโตติ ฯ
		 โกสลฺลวิหารี เถโร ฯ
 [๑๙๗] ๑๐ เต เม อิชฺฌึสุ สงฺกปฺปา    ยทตฺโถ ปาวิสึ กุฏึ
	  วิชฺชาวิมุตฺตึ ปจฺเจสฺสํ       มานานุสยมุชฺชหนฺติ ฯ
		    สีวลี เถโร ฯ
#๑ ม. ยุ. กุฏิ ฯ  ๒ ม. ทุติยกุฏิวิหารี ฯ
