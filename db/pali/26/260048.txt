	  โสมํ รงฺคมฺหิ อเวฺหติ      สรณํ เม โหหิ โกสิยาติ ฯ
	  อหํ เต สรณํ โหมิ        อหมาจริยปูชโก
	  น ตํ ชหิสฺสติ สิสฺโส       สิสฺสมาจริย เชสฺสสีติ ฯ
	  อภิกฺกนฺเตน วณฺเณน       ยา ตฺวํ ติฏฺฐสิ เทวเต
	  โอภาเสนฺตี ทิสา สพฺพา    โอสธี วิย ตารกา
	  เกน เตตาทิโส วณฺโณ     เกน เต อิธมิชฺฌติ
	  อุปฺปชฺชนฺติ จ เต โภคา    เย เกจิ มนโส ปิยา
		 ปุจฺฉามิ ตํ เทวิ มหานุภาเว
		 มนุสฺสภูตา กิมกาสิ ปุญฺญํ
		 เกนาสิ เอวญฺชลิตานุภาวา
		 วณฺโณ จ เต สพฺพทิสา ปภาสตีติ ฯ
	  สา เทวตา อตฺตมนา      โมคฺคลฺลาเนน ปุจฺฉิตา
	  ปญฺหํ ปุฏฺฐา วิยากาสิ      ยสฺส กมฺมสฺสิทํ ผลํ
		 วตฺถุตฺตมทายิกา นาริ
		 ปวรา โหติ นเรสุ นารีสุ
		 เอวํ ปิยรูปทายิกา มนาปํ
		 ทิพฺพํ สา ลภเต อุเปจฺจ ฐานํ
		 ตสฺสา เม ปสฺส วิมานํ
		 อจฺฉรา กามวณฺณินีหมสฺมิ
		 อจฺฉราสหสฺสาหํ ปวรา
