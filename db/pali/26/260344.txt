	  ตโต รตฺยา วิวสเน ๑     สุริยสฺสุคฺคมนํ ปติ
	  สพฺพํ ตณฺหํ วิโสเสตฺวา      ปลฺลงฺเกน อุปาวิสินฺติ ฯ
		  มหาปนฺถโก เถโร ฯ
		       อุทฺทานํ
	  มหากจฺจายโน เถโร       สิริมิตฺโต มหาปนฺถโก
	  ตโย ๒ อฏฺฐนิปาตมฺหิ      คาถาโย จตุวีสตีติ ฯ
		 อฏฺฐกนิปาโต นิฏฺฐิโต ฯ
		  __________________
		 เถรคาถาย นวกนิปาโต
	 [๓๖๙] ๑ ยถา ทุกฺขํ ชรามรณนฺติ ปณฺฑิโต
		 อวิทฺทสู ยตฺถ สิตา ปุถุชฺชนา
		 ทุกฺขํ ปริญฺญาย สโตว ฌายติ
		 ตโต รตึ ปรมตรํ น วินฺทติ ฯ
		 ยทา ทุกฺขสฺสาวหนึ วิสตฺติกํ
		 ปปญฺจสงฺฆาฏทุกฺขาธิวาหนึ
		 ตณฺหํ ปหตฺวาน สโตว ฌายติ
		 ตโต รตึ ปรมตรํ น วินฺทติ ฯ
		 ยทา สิวํ เทฺวจตุรงฺคคามินํ
#๑ ม. วิวสาเน ฯ   ๒ ยุ. เอเต ฯ
