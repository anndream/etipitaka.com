	  โสหํ ขนฺเธ ปริญฺญาย      อพฺภหิตฺวาน ๑ ชาลินึ
	  ภาวยิตฺวาน โพชฺฌงฺเค     นิพฺพายิสฺสํ อนาสโวติ ฯ
		    อุตฺตโร เถโร ฯ
 [๒๗๙] ๒ ปนาโท นาม โส ราชา    ยสฺส ยูโป สุวณฺณิโย ๒
	  ติริยํ โสฬสุพฺเพโธ ๓     อุจฺจมาหุ ๔ สหสฺสธา ฯ
	  สหสฺสกณฺโฑ สตเคณฺฑุ ๕   ธชาลุ หริตามโย
	  อนจฺจุํ ตตฺถ คนฺธพฺพา      ฉสหสฺสานิ สตฺตธาติ ฯ
		    ภทฺทชิ เถโร ฯ
 [๒๘๐] ๓ สติมา ปญฺญวา ภิกฺขุ       อารทฺธพลวีริโย
	  ปญฺจ กปฺปสตานาหํ        เอกรตฺตึ อนุสฺสรึ ฯ
	  จตฺตาโร สติปฏฺฐาเน      สตฺต อฏฺฐ จ ภาวยํ
	  ปญฺจ กปฺปสตานาหํ        เอกรตฺตึ อนุสฺสรินฺติ ฯ
		   โสภิโต เถโร ฯ
 [๒๘๑] ๔ ยํ กิจฺจํ ทฬฺหวิริเยน       ยํ กิจฺจํ โพธุมิจฺฉตา
	  กริสฺสํ นาวรชฺฌิสฺสํ        ปสฺส วิริยํ ปรกฺกมํ ฯ
	  ตฺวญฺจ เม มคฺคมกฺขาหิ     อญฺชสํ อมโตคธํ
	  อหํ โมเนน โมนิสฺสํ       คงฺคาโสโตว สาครนฺติ ฯ
		    วลฺลิโย เถโร ฯ
 [๒๘๒] ๕ เกเส เม โอลิขิสฺสนฺติ     กปฺปโก อุปสงฺกมิ
#๑ ม. ยุ. อพฺพหิตฺวาน ฯ ๒ โป. สุวณฺณมโย ฯ  ม. ยุ. สุวณฺณโก ฯ  ๓ สี.
#ยุ. โสฬสปพฺเพโธ ฯ   ๔ โป. ม. ยุ. อุพฺภมาหุ ฯ   ๕ ยุ. สหสฺสกณฺฑุ สตเภณฺฑุ ฯ
