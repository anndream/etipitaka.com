		 อุโปสถํ ปีติมนา อุปาวสึ
		 อิมญฺจ อริยํ อฏฺฐงฺควเรหุเปตํ
		 สมาทยิตฺวา กุสลํ สุขุทฺรยํ
		 ปติมฺหิ กลฺยาณวสานุวตฺตินี
		 อโหสึ ปุพฺเพ สุคตสฺส สาวิกา
		 เอตาทิสํ กุสลํ ชีวโลเก
		 กมฺมํ กริตฺวาน วิเสสภาคินี
		 กายสฺส เภทา อภิสมฺปรายํ
		 เทวิทฺธิปตฺตา สุคติมฺหิ อาคตา
		 วิมานปาสาทวเร มโนรเม
		 ปริวาริตา อจฺฉราสงฺคเณน
		 สยมฺปภา เทวคณา รมนฺติ มํ
		 ทีฆายุกึ เทววิมานมาคตนฺติ ฯ
		  ปลฺลงฺกวิมานํ ตติยํ ฯ
	  [๓๒] ๔ ลตา จ สชฺชา ปวรา จ เทวตา
		 อจฺฉิมุตีราชวรสฺส สิรีมโต
		 สุตา จ รญฺโญ เวสฺสวณฺณสฺส ธีตา
		 ราชี มตี ธมฺมคุเณหิ โสภิตา ๑
		 ปญฺเจตฺถ นาริโย อคมํสุ นฺหายิตุํ
		 สีโตทกํ อุปฺปลินึ สิวํ นทึ
#๑ โป. ม. โสภถ ฯ
