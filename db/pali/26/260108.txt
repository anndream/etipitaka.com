	  นิชฺฌตฺโตมฺหิ สุภฏฺเฐน       ตฺวญฺจ เม สรณํ ภวาติ ฯ
	  มา มํ ตฺวํ สรณํ คจฺฉ       ตเมว สรณํ วช
	  สกฺยปุตฺตํ มหาวีรํ          ยมหํ สรณํ คโตติ ฯ
	  กตรสฺมึ โส ชนปเท        สตฺถา ตุมฺหาก มาริส
	  อหมฺปิ ทฏฺฐฐ คจฺฉิสฺสํ        ชินํ อปฺปฏิปุคฺคลนฺติ ฯ
	  ปุรตฺถิมสฺมึ ชนปเท         โอกฺกากกุลสมฺภโว
	  สตฺถาปิ ปุริสาชญฺโญ        โส จ โข ปรินิพฺพุโตติ ฯ
	  สเจ หิ พุทฺโธ ติฏฺเฐยฺย     สตฺถา ตุมฺหาก มาริส
	  โยชนานิ สหสฺสานิ         คจฺเฉ ๑ ปยิรุปาสิตุํ
	  ยโต จ โข ปรินิพฺพุโต      สตฺถา ตุมฺหาก มาริส
	  ปรินิพฺพุตํ มหาวีรํ          คจฺฉามิ สรณํ อหํ
	  อุเปมิ สรณํ พุทฺธํ          ธมฺมญฺจาปิ อนุตฺตรํ
	  สงฺฆญฺจ นรเทวสฺส         คจฺฉามิ สรณํ อหํ
		 ปาณาติปาตา วิรมามิ ขิปฺปํ
		 โลเก อทินฺนํ ปริวชฺชยามิ
		 อมชฺชโป โน จ มุสา ภณามิ
		 สเกน ทาเรน จ โหมิ ตุฏฺโฐติ ฯ
		 สหสฺสรํสีว ยถา มหปฺปโภ
		 ทิสํ ยถา ภาติ นเภ อนุกฺกมํ
		 ตถปฺปกาโร ๒ ตวายํ ๓ มหารโถ
#๑ ม. ยุ. คจฺเฉยฺยํ ฯ  ๒ ม. ตถาปกาโร ฯ  ๓ สี. ยุ. ตวยํ ฯ
