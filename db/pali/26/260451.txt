	  ภุญฺชาหิ กามรติโย         มาหุ ปจฺฉานุตาปินี ฯ
	  สตฺติสูลูปมา กามา         ขนฺธาสํ อธิกุฏฺฏนา
	  ยํ ตฺวํ กามรตึ พฺรูสิ        อรติ ทานิ สา มมํ ฯ
	  สพฺพตฺถ วิหตา นนฺทิ        ตโมกฺขนฺโธ ปทาลิโต
	  เอวํ ชานาหิ ปาปิม        นิหโต ตฺวมสิ อนฺตก ฯ
		      เสลา ฯ
 [๔๓๗] ๘ ยนฺตํ อิสีหิ ปตฺตพฺพํ         ฐานํ ทุรภิสมฺภวํ
	  น ตํ ทฺวงฺคุลิปญฺญาย        สกฺกา ปปฺโปตุมิตฺถิยา ฯ
	  อิตฺถิภาโว โน กึ กยิรา     จิตฺตมฺหิ สุสมาหิเต
	  ญาณมฺหิ วตฺตมานมฺหิ        สมฺมา ธมฺมํ วิปสฺสโต ฯ
	  สพฺพตฺถ วิหตา นนฺทิ        ตโมกฺขนฺโธ ปทาลิโต
	  เอวํ ชานาหิ ปาปิม        นิหโต ตฺวมสิ อนฺตก ฯ
		      โสมา ฯ
		  ติกนิปาโต นิฏฺฐิโต ฯ
		   _________________
		เถรีคาถาย จตุกฺกนิปาโต
 [๔๓๘] ๑ ปุตฺโต พุทฺธสฺส ทายาโท     กสฺสโป สุสมาหิโต
	  ปุพฺเพนิวาสํ โสเวทิ ๑     สคฺคาปายญฺจ ปสฺสติ
#๑ ม. ยุ. โย ฯ
