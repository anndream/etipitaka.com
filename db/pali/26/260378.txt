		 กนฺทนฺตี นํ ญาตี ปกิริย เกเส
		 อโห วตา โน อมราติ จาหุ
		 วตฺเถน นํ ปารุตํ นีหริตฺวา
		 จิตํ สโมธาย ตโต ทหนฺติ ฯ
		 โส ฑยฺหติ สูเลหิ ตุชฺชมาโน
		 เอเกน วตฺเถน ปหาย โภเค
		 น มิยฺยมานสฺส ภวนฺติ ตาณา
		 ญาตี จ มิตฺตา อถ วา สหายา ฯ
		 ทายาทกา ตสฺส ธนํ หรนฺติ
		 สตฺโต ปน คจฺฉติ เยน กมฺมํ
		 น มิยฺยมานํ ธนมเนฺวติ กิญฺจิ
		 ปุตฺตา จ ทารา จ ธนญฺจ รฏฺฐํ ฯ
		 น ทีฆมายุํ ลภเต ธเนน
		 น จาปิ วิตฺเตน ชรํ วิหนฺติ
		 อปฺปญฺหิ นํ ชีวิตมาหุ ธีรา
		 อสสฺสตํ วิปฺปริณามธมฺมํ ฯ
		 อทฺธา ๑ ทลิทฺทา จ ผุสนฺติ ผสฺสํ
		 พาโล จ ธีโร จ ตเถว ผุฏฺโฐ
		 พาโล หิ พาลฺยา วธิโตว เสติ
#๑ อฑฺฒาติปิ ฯ
