	  จุนฺทฏฺฐิลํ ๑ คมิสฺสามิ      เปโต โส อิติ ภาสติ ๒
	  อนฺตเร วาสภคามํ         พาราณสิยา ๓ ว สนฺติเก ฯ
	  ตญฺจ ทิสฺวา มหามตฺโต      โกลิโย อิติ วิสฺสุโต
	  สตฺตุภตฺตญฺจ เปตสฺส        ปีตกญฺจ ยุคํ อทา ฯ
	  นาวาย ติฏฺฐมานาย        กปฺปกสฺส อทาปยิ
	  กปฺปกสฺส ปทินฺนมฺหิ         ฐาเน เปตสฺส ทิสฺสถ ฯ
	  ตโต สุวตฺถวสโน          มาลาธารี อลงฺกโต
	  ฐาเน ฐิตสฺส เปตสฺส       ทกฺขิณา อุปกปฺปถ
	  ตสฺมา ทชฺเชถ เปตานํ      อนุกมฺปาย ปุนปฺปุนนฺติ ฯ
	  สาหุนฺนวาสิโน ๔ เอเก    อญฺเญ เกสนิวาสิโน ๕
	  เปตา ภตฺตาย คจฺฉนฺติ      ปกฺกมนฺติ ทิโส ทิสํ ฯ
	  ทูเรเปเก ๖ ปธาวิตฺวา    อลทฺธา จ นิวตฺตเร
	  ฉาตา ปมุจฺฉิตา คนฺตฺวา ๗  ภูมิยํ ปฏิสุมฺภิตา
	  เกจิ ตตฺถ จ ปติตา ๘     ภูมิยํ ปฏิสุมฺภิตา
	  ปุพฺเพ อกตกลฺยาณา        อคฺคิทฑฺฒาว อาตเป ฯ
	  มยํ ๙ ปุพฺเพ ปาปธมฺมา    ฆรณี กุลมาตโร
	  สนฺเตสุ เทยฺยธมฺเมสุ       ทีปํ นากมฺห อตฺตโน ฯ
#๑ ยุ. จุนฺทตฺถิยํ ฯ  ๒ ยุ. ภาสสิ ฯ  ๓ ม. พาราณสึ จ ... ฯ  ๔ ม. สาตุนฺน ... ฯ
#๕ ม. ... วาสินา ฯ  ๖ ม. ยุ. ทูเร เอเก ฯ  ๗ ม. ยุ. ภนฺตา ฯ  ๘ ม. เต จ ตตฺถ
#๘ ม. เต จ ตตฺถ ปปติตา ฯ  ๙ ยุ. มยมฺปิ ฯ
