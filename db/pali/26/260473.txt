		เถรีคาถาย โสฬสกนิปาโต
 [๔๖๖] ๑ อุทกหารี ๑ อหํ สีเต      สทา อุทกโมตรึ
	  อยฺยานํ ทณฺฑภยภีตา        วาจาโทสภยฏฺฏิตา ฯ
	  กสฺส พฺราหฺมณ ตฺวํ ภีโต     สทา อุทกโมตริ
	  เวธมาเนหิ คตฺเตหิ        สีตํ เวทยเส ภุสํ ฯ
	  ชานนฺตี จ ตุวํ โภติ        ปุณฺณิเก ปริปุจฺฉสิ
	  กโรนฺตํ กุสลํ กมฺมํ         รุนฺธนฺตํ กมฺมปาปกํ ฯ
	โย จ วุฑฺโฒ [๒] ทหโร วา   ปาปกมฺมํ ปกุพฺพติ
	  อุทกาภิเสจนา ๓ โสปิ     ปาปกมฺมา ปมุจฺจติ ฯ
	  โก นุ เต อิทมกฺขาสิ       อชานนฺตสฺส อชานโก
	  อุทกาภิเสจนา ๓ นาม     ปาปกมฺมา ปมุจฺจติ
	  สคฺคํ นูน คมิสฺสนฺติ         สพฺเพ มณฺฑูกกจฺฉปา
	  นาคา จ สสสุมารา จ       เย จญฺเญ อุทเก จรา ฯ
	  โอรพฺภิกา สูกริกา         มจฺฉิกา มิคพนฺธกา
	  โจรา จ วชฺฌฆาตา จ      เย จญฺเญ ปาปกมฺมิโน
	  อุทกาภิเสจนา ๓ เตปิ     ปาปกมฺมา ปมุจฺจเร ฯ
	  สเจ อิมา นทิโย เต       ปาปํ ปุพฺเพ กตํ วเหยฺยุํ ๔
#๑ ม. อุทหารี ฯ [๒] โป. ยุ. วา ฯ ๓ ม. ทกาภิเสจนา ฯ ๔ ม. พหุํ ฯ
