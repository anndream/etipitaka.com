	ทิสฺวาน คุณสมฺปนฺนํ         ฌายึ ฌานรตํ สตํ
	อทาสึ ปุปฺผาภิกิณฺณํ         อาสนํ ทุสฺสสนฺถตํ
	อุปฑฺฒปทุมมาลาหํ          อาสนสฺส สมนฺตโต
	อพฺโภกิริสฺสํ ปตฺเตหิ        ปสนฺนา สเกหิ ปาณิหิ
	ตสฺส กมฺมกุสลสฺส          อิทํ เม ตาทิสํ ผลํ
	สกฺกาโร ครุกาโร จ       เทวานํ อปจิตา อหํ
	โย เว สมฺมาวิมุตฺตานํ      สนฺตานํ พฺรหฺมจารินํ
	ปสนฺโน อาสนํ ทชฺชา       เอวํ นนฺเท ยถา อหํ
	ตสฺมา หิ อตฺตกาเมน       มหตฺตมภิกงฺขตา
	อาสนํ ทาตพฺพํ โหติ        สรีรนฺติมธารินนฺติ ฯ
		  กุญฺชรวิมานํ ปญฺจมํ ฯ
	[๖] สุวณฺณจฺฉทนํ นาวํ          นาริ อารุยฺห ติฏฺฐสิ
	โอคาฬฺหสิ ๑ โปกฺขรณึ     ปทุมํ ๒ ฉินฺทสิ ปาณินา
	กูฏาคารา นิเวสา ๓ เต   วิภตฺตา ภาคโส มิตา
	ททฺทลฺลมานา อาภนฺติ       สมนฺตา จตุโร ทิสา ๔
	เกน เตตาทิโส วณฺโณ      เกน เต อิธมิชฺฌติ
	อุปฺปชฺชนฺติ จ เต โภคา     เย เกจิ มนโส ปิยา
		 ปุจฺฉามิ ตํ เทวิ มหานุภาเว
		 มนุสฺสภูตา กิมกาสิ ปุญฺญํ
#๑ โป. ม. ยุ. โอคาหสิ ฯ  ๒ ม. ยุ. ปทฺมํ ฯ  ๓ โป. นิวาสา ฯ  ๔ ม. กูฏาคารา ฯเปฯ
#จตุโร ทิสาติ อยํ คาถา น ปากฏา ฯ
