	  เย จิตฺตกถี พหุสฺสุตา      สมณา ปาตลิปุตฺตวาสิโน
	  เตสญฺญตโรยมายุวา       ทฺวาเร ติฏฺฐติ มาลุเตริโต ฯ
	  สุยุทฺเธน สุยิฏฺเฐน        สงฺคามวิชเยน จ
	  พฺรหฺมจริยานุจิณฺเณน       เอวายํ สุขเมธตีติ ฯ
		  ขุชฺชโสภิโต เถโร ฯk
 [๓๑๓] ๗ โยธ โกจิ มนุสฺเสสุ       ปรปาณานิ หึสติ
	  อสฺมา โลกา ปรมฺหา จ    อุภยา ธํสเต นโร ฯ
	  โย จ เมตฺเตน จิตฺเตน    สพฺพปาณานุกมฺปติ
	  พหุํ หิ โส ปสวติ         ปุญฺญํ ตาทิสโก นโร ฯ
	  สุภาสิตสฺส สิกฺเขถ        สมณุปาสนสฺส จ
	  เอกาสนสฺส จ รโห       จิตฺตวูปสมสฺส จาติ ฯ
		   วารโณ เถโร ฯ
 [๓๑๔] ๘ เอโกปิ สทฺโธ เมธาวี     อสฺสทฺธานํ จ ๑ ญาตินํ
	  ธมฺมฏฺโฐ สีลสมฺปนฺโน      โหติ อตฺถาย พนฺธุนํ ฯ
	  นิคฺคยฺห อนุกมฺปาย        โจทิตา ญาตโย มยา
	  ญาติพนฺธวเปเมน         การํ กตฺวาน ภิกฺขุสุ ฯ
	  เต อพฺภตีตา กาลกตา     ปตฺตา เต ติทิวํ สุขํ
	  ภาตโร มยฺหํ มาตา จ     โมทนฺติ กามกามิโนติ ฯ
		   ปสฺสิโก เถโร ฯ
 [๓๑๕] ๙ กาลาปพฺพงฺคสงฺกาโส      กีโส ๒ ธมนิสณฺฐิโต
#๑ ม. ยุ. อสฺสทฺธานิธ ฯ  ๒ ม. ยุ. ธมนิสนฺตโต ฯ
