กามจฺฉนฺทํ   ฌาเปตีติ   ฌานํ   ชายนฺโต   ๑   มุจฺจตีติ  ฌานวิโมกฺโข
ฌาเปนฺโต   มุจฺจตีติ   ฌานวิโมกฺโข   ชายนฺตีติ   ๒  ธมฺมา  ฌาเปตีติ
กิเลเส   ชาเต   จ   ฌาเป  จ  ชานาตีติ  ฌานวิโมกฺโข  อพฺยาปาโท
ชายตีติ    ฌานํ    พฺยาปาทํ    ฌาเปตีติ   ฌานํ   ชายนฺโต   มุจฺจตีติ
ฌานวิโมกฺโข     ฌาเปนฺโต     มุจฺจตีติ     ฌานวิโมกฺโข    ชายนฺตีติ
ธมฺมา  ฌาเปตีติ  กิเลเส  ชาเต  จ  ฌาเป  จ  ชานาตีติ ฌานวิโมกฺโข
อาโลกสญฺญา       ชายตีติ       ฌานํ       ถีนมิทฺธํ      ฌาเปตีติ
ฌานํ    อวิกฺเขโป    ชายตีติ    ฌานํ    อุทฺธจฺจํ    ฌาเปตีติ   ฌานํ
ธมฺมววตฺถานํ    ชายตีติ    ฌานํ    วิจิกิจฺฉํ   ฌาเปตีติ   ฌานํ   ญาณํ
ชายตีติ   ฌานํ   อวิชฺชํ   ฌาเปตีติ   ฌานํ   ปามุชฺชํ   ชายตีติ   ฌานํ
อรตึ    ฌาเปตีติ    ฌานํ    ปฐมชฺฌานํ    ชายตีติ    ฌานํ    นีวรณํ
ฌาเปตีติ   ฌานํ   ฯเปฯ   อรหตฺตมคฺโค   ชายตีติ   ฌานํ  สพฺพกิเลเส
ฌาเปตีติ    ฌานํ    ชายนฺโต    มุจฺจตีติ    ฌานวิโมกฺโข   ฌาเปนฺโต
มุจฺจตีติ   ฌานวิโมกฺโข   ชายนฺตีติ   ธมฺมา   ฌาเปตีติ  กิเลเส  ชาเต
จ ฌาเป จ ชานาตีติ ฌานวิโมกฺโข อยํ ฌานวิโมกฺโข ฯ
     [๔๘๔]   กตโม   อนุปาทาจิตฺตสฺส   วิโมกฺโข   ฯ  สิยา  เอโก
อนุปาทาจิตฺตสฺส   วิโมกฺโข   ทส   อนุปาทาจิตฺตสฺส   วิโมกฺขา   โหนฺติ
ทส   อนุปาทาจิตฺตสฺส   วิโมกฺขา   เอโก   อนุปาทาจิตฺตสฺส   วิโมกฺโข
โหติ วตฺถุวเสน ปริยาเยน ฯ
#๑ สี. ม. ยุ. ฌายนฺโต ฯ ๒ สี. ม. ยุ. ฌายนฺตีติ ฯ เอวมุปริปิ ฯ
#๓ ม. ยุ. นีวรเณ ฯ
