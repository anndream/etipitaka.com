โส    วณฺโณ    โย    วณฺโณ    สา    อจฺฉีติ    อจฺฉิญฺจ   วณฺณญฺจ
อทฺวยํ    สมนุปสฺสติ    เอวเมว    อิเธกจฺโจ   มโนสมฺผสฺสชํ   เจตนํ
อตฺตโต   สมนุปสฺสติ   ยา  มโนสมฺผสฺสชา  เจตนา  โส  อหํ  โย  อหํ
สา    มโนสมฺผสฺสชา    เจตนาติ   มโนสมฺผสฺสชํ   เจตนญฺจ   อตฺตญฺจ
อทฺวยํ    สมนุปสฺสติ    อภินิเวสปรามาโส    ทิฏฺฐิ   ทิฏฺฐิ   น   วตฺถุ
วตฺถุ   น   ทิฏฺฐิ   อญฺญา   ทิฏฺฐิ   อญฺญํ   วตฺถุ  ยา  จ  ทิฏฺฐิ  ยญฺจ
วตฺถุ    อยํ    ปฐมา    สงฺขารวตฺถุกา    อตฺตานุทิฏฺฐิ    อตฺตานุทิฏฺฐิ
มิจฺฉาทิฏฺฐิ    ฯเปฯ   อิมานิ   สญฺโญชนานิ   น   จ   ทิฏฺฐิโย   เอวํ
สงฺขาเร อตฺตโต สมนุปสฺสติ ฯ
     [๓๒๖]   กถํ   สงฺขารวนฺตํ   อตฺตานํ  สมนุปสฺสติ  ฯ  อิเธกจฺโจ
วิญฺญาณํ    รูปํ    เวทนํ   สญฺญํ   อตฺตโต   สมนุปสฺสติ   ตสฺส   เอวํ
โหติ   อยํ   โข  เม  อตฺตา  โส  โข  ปน  เม  อยํ  อตฺตา  อิเมหิ
สงฺขาเรหิ   สงฺขารวาติ   สงฺขารวนฺตํ   อตฺตานํ  สมนุปสฺสติ  เสยฺยถาปิ
รุกฺโข   ฉายาสมฺปนฺโน   อสฺส   ตเมนํ   ปุริโส   เอวํ   วเทยฺย  อยํ
รุกฺโข   อยํ   ฉายา   อญฺโญ  รุกฺโข  อญฺญา  ฉายา  โส  โข  ปนายํ
รุกฺโข   อิมาย   ฉายาย   ฉายาวาติ   ฉายาวนฺตํ   รุกฺขํ   สมนุปสฺสติ
เอวเมว   อิเธกจฺโจ   วิญฺญาณํ  รูปํ  เวทนํ  สญฺญํ  อตฺตโต  สมนุปสฺสติ
ตสฺส    เอวํ    โหติ    อยํ   โข   เม   อตฺตา   โส   โข   ปน
เม   อยํ  อตฺตา  อิเมหิ  สงฺขาเรหิ  สงฺขารวาติ  สงฺขารวนฺตํ  อตฺตานํ
สมนุปสฺสติ    อภินิเวสปรามาโส    ทิฏฺฐิ    ทิฏฺฐิ    น   วตฺถุ   วตฺถุ
