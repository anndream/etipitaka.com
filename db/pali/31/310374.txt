มนสิกโรนฺโต    เวทพหุโล    กตมินฺทฺริยํ    ปฏิลภติ    ฯ    อนิจฺจโต
มนสิกโรนฺโต     อธิโมกฺขพหุโล     สทฺธินฺทฺริยํ     ปฏิลภติ    ทุกฺขโต
มนสิกโรนฺโต     ปสฺสทฺธิพหุโล     สมาธินฺทฺริยํ    ปฏิลภติ    อนตฺตโต
มนสิกโรนฺโต เวทพหุโล ปญฺญินฺทฺริยํ ปฏิลภติ ฯ
     [๔๘๙]    อนิจฺจโต   มนสิกโรโต   อธิโมกฺขพหุลสฺส   กตมินฺทฺริยํ
อาธิปเตยฺยํ   โหติ   ภาวนาย   กตินฺทฺริยานิ   ตทนฺวยานิ   ๑  โหนฺติ
สหชาตปจฺจยา     โหนฺติ    อญฺญมญฺญปจฺจยา    โหนฺติ    นิสฺสยปจฺจยา
โหนฺติ    สมฺปยุตฺตปจฺจยา    โหนฺติ    เอกรสา    โหนฺติ   เกนตฺเถน
ภาวนา    โก    ภาเวติ    ทุกฺขโต    มนสิกโรโต    ปสฺสทฺธิพหุลสฺส
กตมินฺทฺริยํ    อาธิปเตยฺยํ   โหติ   ภาวนาย   กตินฺทฺริยานิ   ตทนฺวยานิ
โหนฺติ      สหชาตปจฺจยา      โหนฺติ     อญฺญมญฺญปจฺจยา     โหนฺติ
นิสฺสยปจฺจยา    โหนฺติ    สมฺปยุตฺตปจฺจยา   โหนฺติ   เอกรสา   โหนฺติ
เกนตฺเถน     ภาวนา     โก    ภาเวติ    อนตฺตโต    มนสิกโรโต
เวทพหุลสฺส   กตมินฺทฺริยํ   อาธิปเตยฺยํ   โหติ   ภาวนาย   กตินฺทฺริยานิ
ตทนฺวยานิ     โหนฺติ     สหชาตปจฺจยา     โหนฺติ    อญฺญมญฺญปจฺจยา
โหนฺติ    นิสฺสยปจฺจยา    โหนฺติ   สมฺปยุตฺตปจฺจยา   โหนฺติ   เอกรสา
โหนฺติ   เกนตฺเถน   ภาวนา   โก  ภาเวติ  ฯ  อนิจฺจโต  มนสิกโรโต
อธิโมกฺขพหุลสฺส  สทฺธินฺทฺริยํ  อาธิปเตยฺยํ  โหติ  ภาวนาย จตฺตารินฺทฺริยานิ
ตทนฺวยานิ     โหนฺติ     สหชาตปจฺจยา     โหนฺติ    อญฺญมญฺญปจฺจยา
โหนฺติ         นิสฺสยปจฺจยา         โหนฺติ         สมฺปยุตฺตปจฺจยา
#๑ ม. ตทนยฺวา ฯ เอวมุปริปิ ฯ
