     [๘๗]   อตฺถิ   สีลํ   ปริยนฺตํ   อตฺถิ   สีลํ  อปริยนฺตํ  ฯ  ตตฺถ
กตมนฺตํ    สีลํ    ปริยนฺตํ    อตฺถิ    สีลํ   ลาภปริยนฺตํ   อตฺถิ   สีลํ
ยสปริยนฺตํ    อตฺถิ    สีลํ    ญาติปริยนฺตํ    อตฺถิ   สีลํ   องฺคปริยนฺตํ
อตฺถิ สีลํ ชีวิตปริยนฺตํ ฯ
     กตมนฺตํ   สีลํ   ลาภปริยนฺตํ   อิเธกจฺโจ   ลาภเหตุ  ลาภปจฺจยา
ลาภการณา    ยถาสมาทินฺนํ    สิกฺขาปทํ    วีติกฺกมติ    อิทนฺตํ    สีลํ
ลาภปริยนฺตํ ฯ
     กตมนฺตํ    สีลํ    ยสปริยนฺตํ   อิเธกจฺโจ   ยสเหตุ   ยสปจฺจยา
ยสการณา     ยถาสมาทินฺนํ    สิกฺขาปทํ    วีติกฺกมติ    อิทนฺตํ    สีลํ
ยสปริยนฺตํ ฯ
     กตมนฺตํ      สีลํ      ญาติปริยนฺตํ     อิเธกจฺโจ     ญาติเหตุ
ญาติปจฺจยา     ญาติการณา     ยถาสมาทินฺนํ    สิกฺขาปทํ    วีติกฺกมติ
อิทนฺตํ สีลํ ญาติปริยนฺตํ ฯ
     กตมนฺตํ   สีลํ   องฺคปริยนฺตํ   อิเธกจฺโจ   องฺคเหตุ  องฺคปจฺจยา
องฺคการณา    ยถาสมาทินฺนํ    สิกฺขาปทํ    วีติกฺกมติ    อิทนฺตํ    สีลํ
องฺคปริยนฺตํ ฯ
     กตมนฺตํ   สีลํ   ชีวิตปริยนฺตํ   อิเธกจฺโจ   ชีวิตเหตุ  ชีวิตปจฺจยา
ชีวิตการณา    ยถาสมาทินฺนํ    สิกฺขาปทํ    วีติกฺกมติ    อิทนฺตํ    สีลํ
ชีวิตปริยนฺตํ    ฯ    เอวรูปานิ   สีลานิ   ขณฺฑานิ   ฉิทฺทานิ   สพลานิ
กมฺมาสานิ   นภุชิสฺสานิ   นวิญฺญุปสตฺถานิ  ปรามฏฺฐานิ  อสมาธิสํวตฺตนิกานิ
