ปฏิวิชฺฌติ    ฯ    นวหากาเรหิ   สจฺจปฺปฏิเวโธ   โหติ   นวหากาเรหิ
สจฺจานิ   ปฏิวิชฺฌติ   ทุกฺขสจฺจํ   ปริญฺญาปฏิเวธํ   ปฏิวิชฺฌติ   สมุทยสจฺจํ
ปหานปฺปฏิเวธํ       ปฏิวิชฺฌติ       นิโรธสจฺจํ      สจฺฉิกิริยาปฏิเวธํ
ปฏิวิชฺฌติ      มคฺคสจฺจํ     ภาวนาปฏิเวธํ     ปฏิวิชฺฌติ     มคฺคสจฺจํ
ภาวนาปฏิเวโธ   จ   สพฺพธมฺมานํ   ปริญฺญาปฏิเวโธ  จ  สพฺพสงฺขารานํ
ปหานปฺปฏิเวโธ      จ      สพฺพกุสลานํ      ภาวนาปฏิเวโธ     จ
จตุนฺนํ     มคฺคานํ     สจฺฉิกิริยาปฏิเวโธ    จ    นิโรธสฺส    อิเมหิ
นวหากาเรหิ   สจฺจปฺปฏิเวโธ   โหติ   อิเมหิ   นวหากาเรหิ   สจฺจานิ
ปฏิวิชฺฌนฺโต    สทฺธินฺทฺริยสฺส    วเสน    สทฺธาธิมุตฺโต   สมาธินฺทฺริยสฺส
วเสน กายสกฺขิ ปญฺญินฺทฺริยสฺส วเสน ทิฏฺฐิปฺปตฺโต ฯ
                      ทุติยภาณวารํ ฯ
     [๕๐๐]  อนิจฺจโต  มนสิกโรโต  กถํ  สงฺขารา  อุปฏฺฐนฺติ  ทุกฺขโต
มนสิกโรโต    กถํ    สงฺขารา    อุปฏฺฐนฺติ    อนตฺตโต   มนสิกโรโต
กถํ   สงฺขารา   อุปฏฺฐนฺติ  ฯ  อนิจฺจโต  มนสิกโรโต  ขยโต  สงฺขารา
อุปฏฺฐนฺติ    ทุกฺขโต    มนสิกโรโต    ภยโต    สงฺขารา    อุปฏฺฐนฺติ
อนตฺตโต มนสิกโรโต สุญฺญโต สงฺขารา อุปฏฺฐนฺติ ฯ
     อนิจฺจโต   มนสิกโรโต  กึพหุลํ  จิตฺตํ  โหติ  ทุกฺขโต  มนสิกโรโต
กึพหุลํ    จิตฺตํ    โหติ    อนตฺตโต    มนสิกโรโต    กึพหุลํ    จิตฺตํ
โหติ    ฯ    อนิจฺจโต   มนสิกโรโต   อธิโมกฺขพหุลํ   โหติ   ทุกฺขโต
มนสิกโรโต  ปสฺสทฺธิพหุลํ  โหติ  อนตฺตโต  มนสิกโรโต  เวทพหุลํ
