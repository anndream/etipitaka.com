สลฺเลโข    พฺยาปาโท   อสลฺเลโข   อพฺยาปาโท   สลฺเลโข   ถีนมิทฺธํ
อสลฺเลโข      อาโลกสญฺญา     สลฺเลโข     อุทฺธจฺจํ     อสลฺเลโข
อวิกฺเขโป     สลฺเลโข     วิจิกิจฺฉา     อสลฺเลโข     ธมฺมววตฺถานํ
สลฺเลโข   อวิชฺชา   อสลฺเลโข   ญาณํ   สลฺเลโข   อรติ   อสลฺเลโข
ปามุชฺชํ   สลฺเลโข   นีวรณา   อสลฺเลโข  ปฐมชฺฌานํ  สลฺเลโข  ฯเปฯ
สพฺพกิเลสา    อสลฺเลโข    อรหตฺตมคฺโค   สลฺเลโข   ตํ   ญาตฏฺเฐน
ญาณํ   ปชานนฏฺเฐน   ปญฺญา   เตน   วุจฺจติ  ปุถุนานตฺตเตชปริยาทาเน
ปญฺญา สลฺเลขฏฺเฐ ญาณํ ฯ
                        ___________
     [๒๓๗]   กถํ   อสลฺลีนตฺตปหิตตฺตปคฺคหฏฺเฐ   ปญฺญา   วิริยารมฺเภ
ญาณํ   ฯ   อนุปฺปนฺนานํ   ปาปกานํ   อกุสลานํ   ธมฺมานํ   อนุปฺปาทาย
อสลฺลีนตฺตปหิตตฺตปคฺคหฏฺเฐ    ปญฺญา    วิริยารมฺเภ   ญาณํ   อุปฺปนฺนานํ
ปาปกานํ    อกุสลานํ   ธมฺมานํ   ปหานาย   อสลฺลีนตฺตปหิตตฺตปคฺคหฏฺเฐ
ปญฺญา     วิริยารมฺเภ     ญาณํ    อนุปฺปนฺนานํ    กุสลานํ    ธมฺมานํ
อุปฺปาทาย      อสลฺลีนตฺตปหิตตฺตปคฺคหฏฺเฐ      ปญฺญา     วิริยารมฺเภ
ญาณํ   อุปฺปนฺนานํ   กุสลานํ  ธมฺมานํ  ฐิติยา  อสมฺโมสาย  ภิยฺโยภาวาย
เวปุลฺลาย      ภาวนาย     ปาริปูริยา     อสลฺลีนตฺตปหิตตฺตปคฺคหฏฺเฐ
ปญฺญา วิริยารมฺเภ ญาณํ ฯ
