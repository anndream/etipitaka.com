พุชฺฌนฺตีติ         โพชฺฌงฺคา         อนติวตฺตนฏฺเฐน        ยุคนทฺธํ
พุชฺฌนฺตีติ    โพชฺฌงฺคา   สํวรฏฺเฐน   สีลวิสุทฺธึ   พุชฺฌนฺตีติ   โพชฺฌงฺคา
อวิกฺเขปฏฺเฐน     จิตฺตวิสุทฺธึ    พุชฺฌนฺตีติ    โพชฺฌงฺคา    ทสฺสนฏฺเฐน
ทิฏฺฐิวิสุทฺธึ      พุชฺฌนฺตีติ      โพชฺฌงฺคา      มุตฺตฏฺเฐน     วิโมกฺขํ
พุชฺฌนฺตีติ    โพชฺฌงฺคา    ปฏิเวธฏฺเฐน   วิชฺชํ   พุชฺฌนฺตีติ   โพชฺฌงฺคา
ปริจฺจาคฏฺเฐน     วิมุตฺตึ     พุชฺฌนฺตีติ    โพชฺฌงฺคา    สมุจฺเฉทฏฺเฐน
ขเย    ญาณํ    พุชฺฌนฺตีติ   โพชฺฌงฺคา   ปฏิปฺปสฺสทฺธฏฺเฐน   อนุปฺปาเท
ญาณํ     พุชฺฌนฺตีติ     โพชฺฌงฺคา     ฉนฺทํ     มูลฏฺเฐน    พุชฺฌนฺตีติ
โพชฺฌงฺคา     มนสิการํ     สมุฏฺฐานฏฺเฐน     พุชฺฌนฺตีติ    โพชฺฌงฺคา
ผสฺสํ   สโมธานฏฺเฐน   พุชฺฌนฺตีติ   โพชฺฌงฺคา   เวทนํ   สโมสรณฏฺเฐน
พุชฺฌนฺตีติ    โพชฺฌนฺตีติ    โพชฺฌงฺคา    สมาธึ   ปมุขฏฺเฐน   พุชฺฌนฺตีติ
โพชฺฌงฺคา    สตึ    อาธิปเตยฺยฏฺเฐน    พุชฺฌนฺตีติ   โพชฺฌงฺคา   ปญฺญํ
ตทุตฺตรฏฺเฐน    ๑    พุชฺฌนฺตีติ    โพชฺฌงฺคา    วิมุตฺตึ    สารฏฺเฐน
พุชฺฌนฺตีติ     โพชฺฌงฺคา     อมโตคธํ     นิพฺพานํ     ปริโยสานฏฺเฐน
พุชฺฌนฺตีติ โพชฺฌงฺคา ฯ
                      สาวตฺถีนิทานํ ฯ
     [๕๖๙]   ตตฺร   โข   อายสฺมา   สารีปุตฺโต   ภิกฺขู  อามนฺเตสิ
อาวุโสติ   ๒   ฯ  อาวุโสติ  โข  เต  ภิกฺขู  อายสฺมโต  สารีปุตฺตสฺส
ปจฺจสฺโสสุํ   ฯ   อายสฺมา   สารีปุตฺโต   เอตทโวจ   สตฺติเม  อาวุโส
#๑ ตตุตฺตรฏฺเฐนาติปิ ปาโฐ ฯ ๒ ม. อาวุโส ภิกฺขโวติ ฯ
