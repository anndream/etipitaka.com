โหนฺติ    สมฺปยุตฺตปจฺจยา    โหนฺติ    สมาธินฺทฺริยสฺส   วเสน   จตุนฺนํ
อินฺทฺริยานํ   ภาวนา   โหติ   เย   หิ   เกจิ   สมาธินฺทฺริยสฺส  วเสน
โสตาปตฺติมคฺคํ     ปฏิลภนฺติ     สพฺเพ    เต    กายสกฺขี    ทุกฺขโต
มนสิกโรโต   สมาธินฺทฺริยํ   อธิมตฺตํ   โหติ  สมาธินฺทฺริยสฺส  อธิมตฺตตฺตา
โสตาปตฺติผลํ      สจฺฉิกตํ      โหติ      ฯเปฯ      สกทาคามิมคฺคํ
ปฏิลภติ    สกทาคามิผลํ    สจฺฉิกตํ    โหติ    อนาคามิมคฺคํ   ปฏิลภติ
อนาคามิผลํ    สจฺฉิกตํ    โหติ    อรหตฺตมคฺคํ    ปฏิลภติ   อรหตฺตผลํ
สจฺฉิกตํ   โหติ   เตน   วุจฺจติ   กายสกฺขิ  จตฺตารินฺทฺริยานิ  ตทนฺวยานิ
โหนฺติ      สหชาตปจฺจยา      โหนฺติ     อญฺญมญฺญปจฺจยา     โหนฺติ
นิสฺสยปจฺจยา     โหนฺติ    สมฺปยุตฺตปจฺจยา    โหนฺติ    สมาธินฺทฺริยสฺส
วเสน   จตฺตารินฺทฺริยานิ   ภาวิตานิ   โหนฺติ  สุภาวิตานิ  เย  หิ  เกจิ
สมาธินฺทฺริยสฺส วเสน อรหตฺตํ สจฺฉิกตา สพฺเพ เต กายสกฺขี ฯ
     [๔๙๕]    อนตฺตโต   มนสิกโรโต   ปญฺญินฺทฺริยํ   อธิมตฺตํ   โหติ
ปญฺญินฺทฺริยสฺส     อธิมตฺตตฺตา     โสตาปตฺติมคฺคํ     ปฏิลภติ     เตน
วุจฺจติ    ธมฺมานุสารี    จตฺตารินฺทฺริยานิ   ตทนฺวยานิ   โหนฺติ   ฯเปฯ
สมฺปยุตฺตปจฺจยา      โหนฺติ      ปญฺญินฺทฺริยสฺส      วเสน     จตุนฺนํ
อินฺทฺริยานํ   ภาวนา   โหติ   เย   หิ   เกจิ   ปญฺญินฺทฺริยสฺส   วเสน
โสตาปตฺติมคฺคํ    ปฏิลภติ    สพฺเพ    เต   ธมฺมานุสาริโน   อนตฺตโต
มนสิกโรโต   ปญฺญินฺทฺริยํ   อธิมตฺตํ   โหติ   ปญฺญินฺทฺริยสฺส   อธิมตฺตตฺตา
โสตาปตฺติผลํ     สจฺฉิกตํ     โหติ     เตน    วุจฺจติ    ทิฏฺฐิปฺปตฺโต
