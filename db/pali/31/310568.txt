ปฏินิสฺสคฺคานุปสฺสนา    ภาวิตา    พหุลีกตา    กตมํ   ปญฺญํ   ปริปูเรติ
อตีตานาคตปจฺจุปฺปนฺเน     ชรามรเณ    ปฏินิสฺสคฺคานุปสฺสนา    ภาวิตา
พหุลีกตา    กตมํ    ปญฺญํ    ปริปูเรติ    ชรามรเณ   อนิจฺจานุปสฺสนา
ภาวิตา    พหุลีกตา    ชวนปญฺญํ    ปริปูเรติ    อตีตานาคตปจฺจุปฺปนฺเน
ชรามรเณ     อนิจฺจานุปสฺสนา     ภาวิตา     พหุลีกตา     ชวนปญฺญํ
ปริปูเรติ   ฯเปฯ   ตสฺสิมา   จตสฺโส   ปฏิสมฺภิทาโย   อธิคตา  โหนฺติ
สจฺฉิกตา ผสฺสิตา ปญฺญาย ฯ
     [๖๖๒]    จตฺตาโรเม    ภิกฺขเว   ธมฺมา   ภาวิตา   พหุลีกตา
โสตาปตฺติผลสจฺฉิกิริยาย   สํวตฺตนฺติ   กตเม   จตฺตาโร   สปฺปุริสสํเสโว
สทฺธมฺมสฺสวนํ    โยนิโสมนสิกาโร    ธมฺมานุธมฺมปฏิปตฺติ    อิเม    โข
ภิกฺขเว   จตฺตาโร   ธมฺมา  ภาวิตา  พหุลีกตา  โสตาปตฺติผลสจฺฉิกิริยาย
สํวตฺตนฺติ ฯ
     จตฺตาโรเม ภิกฺขเว ธมฺมา ภาวิตา พหุลีกตา สกทาคามิผลสจฺฉิกิริยาย
สํวตฺตนฺติ ฯเปฯ ฯ
     อนาคามิผลสจฺฉิกิริยาย สํวตฺตนฺติ ฯเปฯ ฯ
     อรหตฺตผลสจฺฉิกิริยาย   สํวตฺตนฺติ  กตเม  จตฺตาโร  สปฺปุริสสํเสโว
สทฺธมฺมสฺสวนํ           โยนิโสมนสิกาโร          ธมฺมานุธมฺมปฏิปตฺติ
อิเม  โข  ภิกฺขเว จตฺตาโร ธมฺมา ภาวิตา พหุลีกตา อรหตฺตผลสจฺฉิกิริยาย
สํวตฺตนฺติ ฯ
     [๖๖๓]    จตฺตาโรเม    ภิกฺขเว   ธมฺมา   ภาวิตา   พหุลีกตา
