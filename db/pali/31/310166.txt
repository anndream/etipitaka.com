โส   อิเมสุ   จตูสุ  อิทฺธิปาเทสุ  จิตฺตํ  ปริภาเวตฺวา  ปริทเมตฺวา  มุทุํ
กริตฺวา   กมฺมนิยํ   เอวํ  ชานาติ  ๑  อิทํ  รูปํ  โสมนสฺสินฺทฺริยสมุฏฺฐิตํ
อิทํ   รูปํ   โทมนสฺสินฺทฺริยสมุฏฺฐิตํ  อิทํ  รูปํ  อุเปกฺขินฺทฺริยสมุฏฺฐิตนฺติ
โส     ตถา     ภาวิเตน     จิตฺเตน    ปริสุทฺเธน    ปริโยทาเตน
เจโตปริยญาณาย    จิตฺตํ   อภินีหรติ   อภินินฺนาเมติ   โส   ปรสตฺตานํ
ปรปุคฺคลานํ    เจตสา    เจโต    ปริจฺจ    ปชานาติ   สราคํ   วา
จิตฺตํ    สราคํ   จิตฺตนฺติ   ปชานาติ   วีตราคํ   วา   จิตฺตํ   วีตราคํ
จิตฺตนฺติ   ปชานาติ   สโทสํ   วา   จิตฺตํ   สโทสํ   จิตฺตนฺติ  ปชานาติ
วีตโทสํ    วา    จิตฺตํ   สโมหํ   วา   จิตฺตํ   วีตโมหํ   วา   จิตฺตํ
สงฺขิตฺตํ    วา   จิตฺตํ   วิกฺขิตฺตํ   วา   จิตฺตํ   มหคฺคตํ   วา   จิตฺตํ
อมหคฺคตํ   วา   จิตฺตํ   สอุตฺตรํ   วา   จิตฺตํ   อนุตฺตรํ   วา   จิตฺตํ
สมาหิตํ    วา   จิตฺตํ   อสมาหิตํ   วา   จิตฺตํ   วิมุตฺตํ   วา   จิตฺตํ
อวิมุตฺตํ    วา   จิตฺตํ   อธิมุตฺตํ   ๒   วา   จิตฺตํ   อนธิมุตฺตํ   วา
จิตฺตํ    อนธิมุตฺตํ   จิตฺตนฺติ   ๓   ปชานาติ   ตํ   ญาตฏฺเฐน   ญาณํ
ปชานนฏฺเฐน    ปญฺญา   เตน   วุจฺจติ   ติณฺณํ   จิตฺตานํ   วิปฺผารตฺตา
อินฺทฺริยานํ       ปสาทวเสน      นานตฺเตกตฺตวิญฺญาณจริยาปริโยคาหเน
ปญฺญา เจโตปริยญาณํ ฯ
                      _______________
     [๒๕๖]  กถํ  ปจฺจยปวตฺตานํ  ธมฺมานํ นานตฺเตกตฺตกมฺมวิปฺผารวเสน
ปริโยคาหเน      ปญฺญา      ปุพฺเพนิวาสานุสฺสติญาณํ      ฯ     อิธ
#๑ ม. ยุ. ปชานาติ ฯ ๒-๓ โป. ม. ยุ. อิเม ปาฐา น ทิสฺสนฺติ ฯ
