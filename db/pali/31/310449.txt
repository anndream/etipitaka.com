อนญฺญถเมตํ    อยํ   ทุกฺขสมุทโยติ   ตถเมตํ   อวิตถเมตํ   อนญฺญถเมตํ
อยํ     ทุกฺขนิโรโธติ     ตถเมตํ    อวิตถเมตํ    อนญฺญถเมตํ    อยํ
ทุกฺขนิโรธคามินี     ปฏิปทาติ     ตถเมตํ    อวิตถเมตํ    อนญฺญถเมตํ
อิมานิ โข ภิกฺขเว จตฺตาริ ตถานิ อวิตถานิ อนญฺญถานิ ฯ
     [๕๔๕]   กถํ   ทุกฺขํ   ตถฏฺเฐน   สจฺจํ   ฯ  จตฺตาโร  ทุกฺขสฺส
ทุกฺขฏฺฐา   ตถา   อวิตถา   อนญฺญถา   ทุกฺขสฺส   ปีฬนฏฺโฐ  สงฺขตฏฺโฐ
สนฺตาปฏฺโฐ    วิปริณามฏฺโฐ    อิเม    จตฺตาโร   ทุกฺขสฺส   ทุกฺขฏฺฐา
ตถา อวิตถา อนญฺญถา เอวํ ทุกฺขํ ตถฏฺเฐน สจฺจํ ฯ
     กถํ  สมุทโย  ตถฏฺเฐน  สจฺจํ  ฯ  จตฺตาโร  สมุทยสฺส  สมุทยฏฺฐา
ตถา    อวิตถา    อนญฺญถา    สมุทยสฺส    อายุหนฏฺโฐ    นิทานฏฺโฐ
สงฺโยคฏฺโฐ   ปลิโพธฏฺโฐ   อิเม  จตฺตาโร  สมุทยสฺส  สมุทยฏฺฐา  ตถา
อวิตถา อนญฺญถา เอวํ สมุทโย ตถฏฺเฐน สจฺจํ ฯ
     กถํ  นิโรโธ  ตถฏฺเฐน  สจฺจํ  ฯ  จตฺตาโร  นิโรธสฺส  นิโรธฏฺฐา
ตถา    อวิตถา    อนญฺญถา    นิโรธสฺส    นิสฺสรณฏฺโฐ    วิเวกฏฺโฐ
อสงฺขตฏฺโฐ   อมตฏฺโฐ   อิเม   จตฺตาโร   นิโรธสฺส  นิโรธฏฺฐา  ตถา
อวิตถา อนญฺญถา เอวํ นิโรโธ ตถฏฺเฐน สจฺจํ ฯ
     กถํ   มคฺโค   ตถฏฺเฐน   สจฺจํ  ฯ  จตฺตาโร  มคฺคสฺส  มคฺคฏฺฐา
ตถา     อวิตถา     อนญฺญถา    มคฺคสฺส    นิยฺยานฏฺโฐ    เหตฏฺโฐ
ทสฺสนฏฺโฐ    อาธิปเตยฺยฏฺโฐ    อิเม   จตฺตาโร   มคฺคสฺส   มคฺคฏฺฐา
ตถา อวิตถา อนญฺญถา เอวํ มคฺโค ตถฏฺเฐน สจฺจํ ฯ
