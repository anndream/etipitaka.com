วิหรติ ฯ
     กถํ    อปฺปฏิกูเล   จ   ปฏิกูเล   จ   ปฏิกูลสญฺญี   วิหรติ   ฯ
อิฏฺฐสฺมึ   จ   อนิฏฺฐสฺมึ  จ  [๑]  อสุภาย  วา  ผรติ  อนิจฺจโต  วา
อุปสํหรติ เอวํ อปฺปฏิกูเล จ ปฏิกูเล จ ปฏิกูลสญฺญี วิหรติ ฯ
     กถํ    ปฏิกูเล    จ   อปฺปฏิกูเล   จ   ตทุภยํ   อภินิวชฺเชตฺวา
อุเปกฺขโก   วิหรติ   สโต   สมฺปชาโน   ฯ   อิธ  ภิกฺขุ  จกฺขุนา  รูปํ
ทิสฺวา   เนว   สุมโน   โหติ   น   ทุมฺมโน  อุเปกฺขโก  วิหรติ  สโต
สมฺปชาโน   โสเตน   สทฺทํ   สุตฺวา  ฆาเนน  คนฺธํ  ฆายิตฺวา  ชิวฺหาย
รสํ   สายิตฺวา   กาเยน   โผฏฺฐพฺพํ   ผุสิตฺวา   มนสา  ธมฺมํ  วิญฺญาย
เนว    สุมโน    โหติ    น    ทุมฺมโน   อุเปกฺขโก   วิหรติ   สโต
สมฺปชาโน   เอวํ   ปฏิกูเล   จ  อปฺปฏิกูเล  จ  ตทุภยํ  อภินิวชฺเชตฺวา
อุเปกฺขโก วิหรติ สโต สมฺปชาโน อยํ อริยา อิทฺธิ ฯ
     [๖๙๑]  กตมา  กมฺมวิปากชา  อิทฺธิ  ฯ  สพฺเพสํ  ปกฺขีนํ  สพฺเพสํ
เทวานํ    เอกจฺจานํ    มนุสฺสานํ    เอกจฺจานํ    วินิปาติกานํ    อยํ
กมฺมวิปากชา อิทฺธิ ฯ
     [๖๙๒]   กตมา   ปุญฺญวโต  อิทฺธิ  ฯ  ราชา  จกฺกวตฺติ  เวหาสํ
คจฺฉติ    สทฺธึ    จตุรงฺคินิยา    เสนาย   อนฺตมโส   อสฺสพนฺธโคปเก
ปุริเส   ๒   อุปาทาย   โชติยสฺส   ๓   คหปติสฺส   ปุญฺญวโต  อิทฺธิ
ชฏิลสฺส     คหปติสฺส     ปุญฺญวโต    อิทฺธิ    เมณฺฑกสฺส    คหปติสฺส
#๑ ม. ยุ. วตฺถุสฺมึ ฯ ๒ สี. อสฺสพนฺธเน ปุริเส ฯ ม. อสฺสพนฺธโคปุริเส ฯ
#๓ สี. ยุ. โชติกสฺส ฯ
