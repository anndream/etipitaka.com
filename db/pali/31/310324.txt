ทสฺสนฏฺเฐน     ปญฺญินฺทฺริยํ     ทฏฺฐพฺพํ    อธิโมกฺขฏฺเฐน    สทฺธินฺทฺริยํ
ทฏฺฐพฺพํ     ปคฺคหฏฺเฐน     วิริยินฺทฺริยํ     ทฏฺฐพฺพํ     อุปฏฺฐานฏฺเฐน
สตินฺทฺริยํ   ทฏฺฐพฺพํ   ทุติยชฺฌาเน   ฯเปฯ   ตติยชฺฌาเน   จตุตฺถชฺฌาเน
อวิกฺเขปาธิปเตยฺยฏฺเฐน     สมาธินฺทฺริยํ     ทฏฺฐพฺพํ     สมาธินฺทฺริยสฺส
วเสน      ทสฺสนฏฺเฐน     ปญฺญินฺทฺริยํ     ทฏฺฐพฺพํ     อธิโมกฺขฏฺเฐน
สทฺธินฺทฺริยํ      ทฏฺฐพฺพํ      ปคฺคหฏฺเฐน      วิริยินฺทฺริยํ     ทฏฺฐพฺพํ
อุปฏฺฐานฏฺเฐน    สตินฺทฺริยํ   ทฏฺฐพฺพํ   จตูสุ   ฌาเนสุ   สมาธินฺทฺริยสฺส
วเสน อิเมหิ วีสติยา อากาเรหิ ปญฺจินฺทฺริยานิ ทฏฺฐพฺพานิ ฯ
     [๔๔๒]    จตูสุ   อริยสจฺเจสุ   ปญฺญินฺทฺริยสฺส   วเสน   กตเมหิ
วีสติยา   อากาเรหิ   ปญฺจินฺทฺริยานิ   ทฏฺฐพฺพานิ  ฯ  ทุกฺเข  อริยสจฺเจ
ทสฺสนาธิปเตยฺยฏฺเฐน       ปญฺญินฺทฺริยํ      ทฏฺฐพฺพํ      ปญฺญินฺทฺริยสฺส
วเสน   อธิโมกฺขฏฺเฐน   สทฺธินฺทฺริยํ   ทฏฺฐพฺพํ   ปคฺคหฏฺเฐน  วิริยินฺทฺริยํ
ทฏฺฐพฺพํ     อุปฏฺฐานฏฺเฐน     สตินฺทฺริยํ     ทฏฺฐพฺพํ    อวิกฺเขปฏฺเฐน
สมาธินฺทฺริยํ      ทฏฺฐพฺพํ      ทุกฺขสมุทเย      อริยสจฺเจ     ฯเปฯ
ทุกฺขนิโรธคามินิยา     ปฏิปทาย     อริยสจฺเจ    ทสฺสนาธิปเตยฺยฏฺเฐน
ปญฺญินฺทฺริยํ     ทฏฺฐพฺพํ     ปญฺญินฺทฺริยสฺส     วเสน     อธิโมกฺขฏฺเฐน
สทฺธินฺทฺริยํ   ทฏฺฐพฺพํ   ปคฺคหฏฺเฐน   วิริยินฺทฺริยํ  ทฏฺฐพฺพํ  อุปฏฺฐานฏฺเฐน
สตินฺทฺริยํ         ทฏฺฐพฺพํ         อวิกฺเขปฏฺเฐน        สมาธินฺทฺริยํ
ทฏฺฐพฺพํ     จตูสุ     อริยสจฺเจสุ    ปญฺญินฺทฺริยสฺส    วเสน    อิเมหิ
วีสติยา อากาเรหิ ปญฺจินฺทฺริยานิ ทฏฺฐพฺพานิ ฯ
