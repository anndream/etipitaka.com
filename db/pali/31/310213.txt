อภินิเวสปรามาโส   ทิฏฺฐิ   ทิฏฺฐิ   น   วตฺถุ   วตฺถุ  น  ทิฏฺฐิ  ฯเปฯ
อยํ    ตติยา   เวทนาวตฺถุกา   อตฺตานุทิฏฺฐิ   อตฺตานุทิฏฺฐิ   มิจฺฉาทิฏฺฐิ
ทิฏฺฐิวิปตฺติ    ฯเปฯ   อิมานิ   สญฺโญชนานิ   น   จ   ทิฏฺฐิโย   เอวํ
อตฺตนิ เวทนํ สมนุปสฺสติ ฯ
     [๓๒๐]   กถํ   เวทนาย   อตฺตานํ   สมนุปสฺสติ   ฯ  อิเธกจฺโจ
สญฺญํ   สงฺขาเร   วิญฺญาณํ   รูปํ   อตฺตโต   สมนุปสฺสติ   ตสฺส   เอวํ
โหติ   อยํ   โข  เม  อตฺตา  โส  โข  ปน  เม  อยํ  อตฺตา  อิมาย
เวทนายาติ    เวทนาย    อตฺตานํ    สมนุปสฺสติ   เสยฺยถาปิ   ฯเปฯ
กรณฺฑกสฺมึ   มณึ   สมนุปสฺสติ   เอวเมว   อิเธกจฺโจ   สญฺญํ  สงฺขาเร
วิญฺญาณํ   รูปํ   อตฺตโต   สมนุปสฺสติ   ตสฺส   เอวํ   โหติ   อยํ  โข
เม   อตฺตา   โส   โข   ปน   เม  อยํ  อตฺตา  อิมาย  เวทนายาติ
เวทนาย    อตฺตานํ    สมนุปสฺสติ    อภินิเวสปรามาโส   ทิฏฺฐิ   ทิฏฺฐิ
น   วตฺถุ   วตฺถุ   น  ทิฏฺฐิ  อญฺญา  ทิฏฺฐิ  อญฺญํ  วตฺถุ  ยา  จ  ทิฏฺฐิ
ยญฺจ   วตฺถุ   อยํ   จตุตฺถา   เวทนาวตฺถุกา  อตฺตานุทิฏฺฐิ  อตฺตานุทิฏฺฐิ
มิจฺฉาทิฏฺฐิ       ทิฏฺฐิวิปตฺติ      ฯเปฯ      อิมานิ      สญฺโญชนานิ
น จ ทิฏฺฐิโย เอวํ เวทนาย อตฺตานํ สมนุปสฺสติ ฯ
     [๓๒๑]    กถํ    สญฺญํ   อตฺตโต   สมนุปสฺสติ   ฯ   อิเธกจฺโจ
จกฺขุสมฺผสฺสชํ    สญฺญํ    โสตสมฺผสฺสชํ    สญฺญํ    ฆานสมฺผสฺสชํ   สญฺญํ
ชิวฺหาสมฺผสฺสชํ    สญฺญํ    กายสมฺผสฺสชํ    สญฺญํ   มโนสมฺผสฺสชํ   สญฺญํ
อตฺตโต   สมนุปสฺสติ   ยา   มโนสมฺผสฺสชา   สญฺญา   โส   อหํ   โย
