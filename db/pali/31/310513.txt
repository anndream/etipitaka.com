อารมฺมณา   เจว   โหนฺติ   โคจรา   จ  เย  ตสฺสา  อารมฺมณา  เต
ตสฺสา    โคจรา   เย   ตสฺสา   โคจรา   เต   ตสฺสา   อารมฺมณา
เตน    วุจฺจติ    นิรุตฺตีสุ    ญาณํ    นิรุตฺติปฏิสมฺภิทา    ฯ    ปญฺจสุ
ธมฺเมสุ    ญาณานิ    ปญฺจสุ    อตฺเถสุ    ญาณานิ    ทสสุ   นิรุตฺตีสุ
ญาณานิ       อิมานิ      วีสติ      ญาณานิ      ปฏิภาณปฏิสมฺภิทาย
อารมฺมณา   เจว   โหนฺติ   โคจรา   จ  เย  ตสฺสา  อารมฺมณา  เต
ตสฺสา    โคจรา   เย   ตสฺสา   โคจรา   เต   ตสฺสา   อารมฺมณา
เตน    วุจฺจติ    ปฏิภาเณสุ    ญาณํ   ปฏิภาณปฏิสมฺภิทา   ฯ   ทุกฺเข
อริยสจฺเจ   ปณฺณรส   ๑   ธมฺมา   ปณฺณรส   อตฺถา   ตึส  นิรุตฺติโย
สฏฺฐี ญาณานิ ฯ
     [๖๐๔]   อิทํ   ทุกฺขสมุทโย   อริยสจฺจนฺติ   ปุพฺเพ   อนนุสฺสุเตสุ
ธมฺเมสุ    จกฺขุํ   อุทปาทิ   ฯเปฯ   อาโลโก   อุทปาทิ   ฯเปฯ   ตํ
โข    ปนิทํ   ทุกฺขสมุทโย   อริยสจฺจํ   ปหาตพฺพนฺติ   ฯเปฯ   ปหีนนฺติ
ปุพฺเพ    อนนุสฺสุเตสุ    ธมฺเมสุ   จกฺขุํ   อุทปาทิ   ฯเปฯ   อาโลโก
อุทปาทิ     ฯเปฯ     ทุกฺขสมุทเย    อริยสจฺเจ    ปณฺณรส    ธมฺมา
ปณฺณรส อตฺถา ตึส นิรุตฺติโย สฏฺฐี ญาณานิ ฯ
     อิทํ   ทุกฺขนิโรโธ   อริยสจฺจนฺติ   ปุพฺเพ   อนนุสฺสุเตสุ   ธมฺเมสุ
จกฺขุํ   อุทปาทิ   ฯเปฯ   อาโลโก   อุทปาทิ   ฯเปฯ   ตํ  โข  ปนิทํ
ทุกฺขนิโรโธ    อริยสจฺจํ   สจฺฉิกาตพฺพนฺติ   ฯเปฯ   สจฺฉิกตนฺติ   ปุพฺเพ
#๑ ปนฺนรสาติ วา ปาโฐ ฯ
