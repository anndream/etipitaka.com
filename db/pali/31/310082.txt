อุทยํ      ปสฺสติ     นิพฺพตฺติลกฺขณํ     ปสฺสนฺโตปิ     วิญฺญาณกฺขนฺธสฺส
อุทยํ     ปสฺสติ     วิญฺญาณกฺขนฺธสฺส     อุทยํ     ปสฺสนฺโต    อิมานิ
ปญฺจ ลกฺขณานิ ปสฺสติ ฯ
     [๑๑๑]   วยํ   ปสฺสนฺโต   กตมานิ   ปญฺจ  ลกฺขณานิ  ปสฺสติ  ฯ
อวิชฺชานิโรธา    วิญฺญาณนิโรโธติ    ปจฺจยนิโรธฏฺเฐน   วิญฺญาณกฺขนฺธสฺส
วยํ     ปสฺสติ    ตณฺหานิโรธา    วิญฺญาณนิโรโธติ    ปจฺจยนิโรธฏฺเฐน
วิญฺญาณกฺขนฺธสฺส     วยํ     ปสฺสติ     กมฺมนิโรธา    วิญฺญาณนิโรโธติ
ปจฺจยนิโรธฏฺเฐน    วิญฺญาณกฺขนฺธสฺส    วยํ    ปสฺสติ    นามรูปนิโรธา
วิญฺญาณนิโรโธติ           ปจฺจยนิโรธฏฺเฐน          วิญฺญาณกฺขนฺธสฺส
วยํ      ปสฺสติ     วิปริณามลกฺขณํ     ปสฺสนฺโตปิ     วิญฺญาณกฺขนฺธสฺส
วยํ      ปสฺสติ     วิญฺญาณกฺขนฺธสฺส     วยํ     ปสฺสนฺโต     อิมานิ
ปญฺจ    ลกฺขณานิ    ปสฺสติ    อุทยพฺพยํ    ปสฺสนฺโต    อิมานิ    ทส
ลกฺขณานิ    ปสฺสติ    ปญฺจนฺนํ    ขนฺธานํ    อุทยํ   ปสฺสนฺโต   อิมานิ
ปญฺจวีสติ    ลกฺขณานิ    ปสฺสติ    วยํ   ปสฺสนฺโต   อิมานิ   ปญฺจวีสติ
ลกฺขณานิ     ปสฺสติ     อุทยพฺพยํ     ปสฺสนฺโต     อิมานิ    ปญฺญาสํ
ลกฺขณานิ    ปสฺสติ    ตํ    ญาตฏฺเฐน   ญาณํ   ปชานนฏฺเฐน   ปญฺญา
เตน      วุจฺจติ     ปจฺจุปฺปนฺนานํ     ธมฺมานํ     วิปริณามานุปสฺสเน
ปญฺญา อุทยพฺพยานุปสฺสเน ญาณํ ฯ
    รูปกฺขนฺธา ๑ อาหารสมุทยา เวทนา สญฺญา สงฺขาราติ ๒ เสสา ๓
ขนฺธา ผสฺสสมุทยา วิญฺญาณกฺขนฺธา ๔ นามรูปสมุทยา ๕ ฯ
#๑ ม. ยุ. รูปกฺขนฺโธ อาหารสมุทโย ฯ ๒ ม. ยุ. อิติสทฺโท นตฺถิ ฯ ๓ ม. ยุ. ตโย ฯ
#๔ ม. ยุ. วิญฺญาณกฺขนฺโธ ฯ ๕ นามรูปสมุทโย ฯ
