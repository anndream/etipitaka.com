อายาโส    อุปายาโส    อายาสิตตฺตํ    อุปายาสิตตฺตํ    อยํ   วุจฺจติ
อุปายาโส ฯ
     [๘๒]   ตตฺถ   กตโม   อปฺปิเยหิ  สมฺปโยโค  ทุกฺโข  อิธ  ยสฺส
เต   โหนฺติ   อนิฏฺฐา   อกนฺตา  อมนาปา  รูปา  สทฺทา  คนฺธา  รสา
โผฏฺฐพฺพา   เย   วา   ปนสฺส   เต   โหนฺติ  อนตฺถกามา  อหิตกามา
อผาสุกามา  อโยคกฺเขมกามา  ยา  เตหิ  ๑  สงฺคติ สมาคโม สโมธานํ
มิสฺสีภาโว อยํ วุจฺจติ อปฺปิเยหิ สมฺปโยโค ทุกฺโข ฯ
     ตตฺถ   กตโม  ปิเยหิ  วิปฺปโยโค  ทุกฺโข  อิธ  ยสฺส  เต  โหนฺติ
อิฏฺฐา   กนฺตา   มนาปา   รูปา   สทฺทา   คนฺธา   รสา   โผฏฺฐพฺพา
เย   วา   ปนสฺส   เต   โหนฺติ   อตฺถกามา   หิตกามา   ผาสุกามา
โยคกฺเขมกามา  มาตา  วา  ปิตา  วา  ภาตา  วา  ภคินี  วา  มิตฺตา
วา  อมจฺจา  วา  ญาตี  วา  สาโลหิตา  วา  ยา  เตหิ [๒] อสงฺคติ
อสมาคโม   อสโมธานํ   อมิสฺสีภาโว   อยํ   วุจฺจติ  ปิเยหิ  วิปฺปโยโค
ทุกฺโข ฯ
     ตตฺถ   กตมํ   ยมฺปิจฺฉํ   น   ลภติ   ตมฺปิ   ทุกฺขํ   ชาติธมฺมานํ
สตฺตานํ   เอวํ   อิจฺฉา   อุปฺปชฺชติ   อโห   วต   มยํ  น  ชาติธมฺมา
อสฺสาม  น  จ  วต  โน  ชาติ  อาคจฺเฉยฺยาติ  น  โข  ปเนตํ อิจฺฉาย
ปตฺตพฺพํ    อิทมฺปิ    ยมฺปิจฺฉํ   น   ลภติ   ตมฺปิ   ทุกฺขํ   ชราธมฺมานํ
สตฺตานํ    ฯเปฯ    พฺยาธิธมฺมานํ    สตฺตานํ    มรณธมฺมานํ   สตฺตานํ
โสกปริเทวทุกฺขโทมนสฺสุปายาสธมฺมานํ      สตฺตานํ     เอวํ     อิจฺฉา
#๑-๒ ม. สทฺธึ ฯ
