วุจฺจติ   กิตฺตาวตา   นุ   โข   ภนฺเต   สุญฺโญ   โลโกติ  วุจฺจตีติ  ฯ
ยสฺมา   โข   อานนฺท   สุญฺญํ   อตฺเตน   วา  อตฺตนิเยน  วา  ตสฺมา
สุญฺโญ     โลโกติ    วุจฺจติ    กิญฺจานนฺท    สุญฺญํ    อตฺเตน    วา
อตฺตนิเยน  วา  จกฺขุํ  ๑  โข  อานนฺท  สุญฺญํ  อตฺเตน  วา อตฺตนิเยน
วา    รูปา   สุญฺญา   อตฺเตน   วา   อตฺตนิเยน   วา   จกฺขุวิญฺญาณํ
สุญฺญํ    อตฺเตน    วา    อตฺตนิเยน    วา    จกฺขุสมฺผสฺโส   สุญฺโญ
อตฺเตน   วา   อตฺตนิเยน   วา   ยมฺปิทํ  จกฺขุสมฺผสฺสปจฺจยา  อุปฺปชฺชติ
เวทยิตํ    สุขํ    วา   ทุกฺขํ   วา   อทุกฺขมสุขํ   วา   ตมฺปิ   สุญฺญํ
อตฺเตน   วา   อตฺตนิเยน   วา   โสตํ   สุญฺญํ  ฯเปฯ  สทฺทา  สุญฺญา
ฆานํ    สุญฺญํ    คนฺธา    สุญฺญา    ชิวฺหา    สุญฺญา   รสา   สุญฺญา
กาโย    สุญฺโญ   โผฏฺฐพฺพา   สุญฺญา   มโน   สุญฺโญ   อตฺเตน   วา
อตฺตนิเยน  วา  ธมฺมา  สุญฺญา  อตฺเตน  วา  อตฺตนิเยน วา มโนวิญฺญาณํ
สุญฺญํ      อตฺเตน      วา     อตฺตนิเยน     วา     มโนสมฺผสฺโส
สุญฺโญ   อตฺเตน   วา   อตฺตนิเยน   วา   ยมฺปิทํ   มโนสมฺผสฺสปจฺจยา
อุปฺปชฺชติ   เวทยิตํ   สุขํ  วา  ทุกฺขํ  วา  อทุกฺขมสุขํ  วา  ตมฺปิ  สุญฺญํ
อตฺเตน   วา   อตฺตนิเยน   วา   ยสฺมา  โข  อานนฺท  สุญฺญํ  อตฺเตน
วา อตฺตนิเยน วา ตสฺมา สุญฺโญ โลโกติ วุจฺจตีติ ฯ
     [๖๓๔]    สุญฺญํ    สุญฺญํ    ๒    สงฺขารสุญฺญํ    วิปริณามสุญฺญํ
อคฺคสุญฺญํ         ลกฺขณสุญฺญํ         วิกฺขมฺภนสุญฺญํ        ตทงฺคสุญฺญํ
สมุจฺเฉทสุญฺญํ ปฏิปฺปสฺสทฺธิสุญฺญํ นิสฺสรณสุญฺญํ
#๑ ม. จกฺขุ ฯ เอวมุปริปิ ฯ ๒ ม. ยุ. สุญฺญสุญฺญํ ฯ เอวมุปริปิ ฯ
