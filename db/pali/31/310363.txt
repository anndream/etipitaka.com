ปฏิลาโภ วา วิปาโก วา อยํ ปณิหิตปฺปฏิปฺปสฺสทฺธิวิโมกฺโข ฯ)
     กตโม   สญฺญุตฺโต   วิโมกฺโข   ฯ  จตฺตาริ  ฌานานิ  จตสฺโส  จ
อรูปสมาปตฺติโย อยํ สญฺญุตฺโต วิโมกฺโข ฯ
     กตโม   วิสญฺญุตฺโต   วิโมกฺโข   ฯ   จตฺตาโร   จ   อริยมคฺคา
จตฺตาริ จ สามญฺญผลานิ นิพฺพานญฺจ อยํ วิสญฺญุตฺโต วิโมกฺโข ฯ
     กตโม  เอกตฺตวิโมกฺโข  ฯ  จตฺตาโร  จ  อริยมคฺคา  จตฺตาริ  จ
สามญฺญผลานิ นิพฺพานญฺจ อยํ เอกตฺตวิโมกฺโข ฯ
     กตโม   นานตฺตวิโมกฺโข   ฯ   จตฺตาริ   ฌานานิ   จตสฺโส   จ
อรูปสมาปตฺติโย อยํ นานตฺตวิโมกฺโข ฯ
     [๔๘๐]   กตโม  สญฺญาวิโมกฺโข  ฯ  สิยา  เอโก  สญฺญาวิโมกฺโข(
ทส   สญฺญาวิโมกฺขา  โหนฺติ  ทส  สญฺญาวิโมกฺขา  เอโก  สญฺญาวิโมกฺโข
โหติ วตฺถุวเสน ปริยาเยน [๑] ฯ
     สิยาติ   ๒   กถญฺจ   สิยา   ฯ   อนิจฺจานุปสฺสนาญาณํ  นิจฺจโต
สญฺญาย     มุจฺจตีติ     สญฺญาวิโมกฺโข    ทุกฺขานุปสฺสนาญาณํ    สุขโต
สญฺญาย       มุจฺจตีติ       สญฺญาวิโมกฺโข       อนตฺตานุปสฺสนาญาณํ
อตฺตโต    สญฺญาย    มุจฺจตีติ    สญฺญาวิโมกฺโข    นิพฺพิทานุปสฺสนาญาณํ
นนฺทิยา    สญฺญาย    มุจฺจตีติ    สญฺญาวิโมกฺโข    วิราคานุปสฺสนาญาณํ
ราคโต    สญฺญาย    มุจฺจตีติ    สญฺญาวิโมกฺโข    นิโรธานุปสฺสนาญาณํ
สมุทยโต   สญฺญาย   มุจฺจตีติ   สญฺญาวิโมกฺโข   ปฏินิสฺสคฺคานุปสฺสนาญาณํ
อาทานโต          สญฺญาย         มุจฺจตีติ         สญฺญาวิโมกฺโข
#๑ ม. สิยาติ ฯ ๒ ม. อยํ ปาโฐ นตฺถิ ฯ เอวมีทิเสสุ ฐาเนสุ ฯ
