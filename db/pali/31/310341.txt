ปติฏฺฐาเปติ   โยคาวจรสฺส   ปญฺจินฺทฺริยานิ   อรหตฺตมคฺเค  ปติฏฺฐาเปนฺติ
เอวํ ปติฏฺฐาปกฏฺเฐน อินฺทฺริยานิ ทฏฺฐพฺพานิ ฯ
     [๔๕๙]  ปุถุชฺชโน  สมาธึ  ภาเวนฺโต  กติหากาเรหิ อุปฏฺฐานกุสโล
โหติ    เสกฺโข    สมาธึ   ภาเวนฺโต   กติหากาเรหิ   อุปฏฺฐานกุสโล
โหติ    วีตราโค   สมาธึ   ภาเวนฺโต   กติหากาเรหิ   อุปฏฺฐานกุสโล
โหติ    ฯ    ปุถุชฺชโน    สมาธึ    ภาเวนฺโต    สตฺตหิ   อากาเรหิ
อุปฏฺฐานกุสโล     โหติ     เสกฺโข    สมาธึ    ภาเวนฺโต    อฏฺฐหิ๔
อากาเรหิ    อุปฏฺฐานกุสโล    โหติ    วีตราโค   สมาธึ   ภาเวนฺโต
ทสหิ อากาเรหิ อุปฏฺฐานกุสโล โหติ ฯ
     [๔๖๐]  ปุถุชฺชโน  สมาธึ  ภาเวนฺโต  ๑  กตเมหิ สตฺตหากาเรหิ
อุปฏฺฐานกุสโล     โหติ    ฯ    อาวชฺชิตตฺตา    อารมฺมณุปฏฺฐานกุสโล
โหติ      สมถนิมิตฺตุปฏฺฐานกุสโล     โหติ     ปคฺคหนิมิตฺตุปฏฺฐานกุสโล
โหติ     อวิกฺเขปุปฏฺฐานกุสโล    โหติ    โอภาสุปฏฺฐานกุสโล    โหติ
สมฺปหํสนุปฏฺฐานกุสโล    โหติ    อุเปกฺขุปฏฺฐานกุสโล   โหติ   ปุถุชฺชโน
สมาธึ ภาเวนฺโต อิเมหิ สตฺตหากาเรหิ อุปฏฺฐานกุสโล โหติ ฯ
     เสกฺโข  สมาธึ  ภาเวนฺโต  กตเมหิ  อฏฺฐหากาเรหิ อุปฏฺฐานกุสโล
โหติ  ฯ  อาวชฺชิตตฺตา  อารมฺมณุปฏฺฐานกุสโล โหติ สมถนิมิตฺตุปฏฺฐานกุสโล
โหติ ปคฺคหนิมิตฺตุปฏฺฐานกุสโล โหติ
อวิกฺเขปุปฏฺฐานกุสโล       โหติ       โอภาสุปฏฺฐานกุสโล      โหติ
#๑ ยุ. ภาวยนฺโต ฯ เอวมุปริปิ ฯ
