วา   คเต   วา   อสฺสาสปสฺสาเส   มนสิ   กโรติ   น  อาคตา  วา
คตา   วา   อสฺสาสปสฺสาสา   อวิทิตา   โหนฺติ   ปธานญฺจ   ปญฺญายติ
ปโยคญฺจ สาเธติ วิเสสมธิคจฺฉติ [๑] ฯ
     [๓๘๕]   กตมํ   ปธานํ   ฯ   อารทฺธวิริยสฺส   กาโยปิ  จิตฺตมฺปิ
กมฺมนิยํ   โหติ   อิทํ   ปธานํ   ฯ  กตโม  ปโยโค  ฯ  อารทฺธวิริยสฺส
อุปกฺกิเลสา   ปหียนฺติ   วิตกฺกา   วูปสมนฺติ   อยํ   ปโยโค  ฯ  กตโม
วิเสโส     ฯ    อารทฺธวิริยสฺส    สญฺโญชนานิ    ปหียนฺติ    อนุสยา
พฺยาสนฺติ  ๒  อยํ  วิเสโส  ฯ  เอวํ  อิเม  จ ตโย ธมฺมา เอกจิตฺตสฺส
อารมฺมณา   น   โหนฺติ   น   จิเม   ตโย   ธมฺมา   อวิทิตา  โหนฺติ
น    จ    จิตฺตํ   วิกฺเขปํ   คจฺฉติ   ปธานญฺจ   ปญฺญายติ   ปโยคญฺจ
สาเธติ วิเสสมธิคจฺฉติ ฯ
     [๓๘๖] อานาปานสฺสติ ยสฺส        ปริปุณฺณา สุภาวิตา
           อนุปุพฺพํ ปริจิตา           ยถา พุทฺเธน เทสิตา
           โส อิมํ โลกํ ๓ ปภาเสติ   อพฺภา มุตฺโตว จนฺทิมาติ ฯ
     อานนฺติ   อสฺสาโส   โน   ปสฺสาโส   ฯ   อปานนฺติ   ปสฺสาโส
โน  อสฺสาโส  ฯ  อสฺสาสปสฺสาสวเสน  อุปฏฺฐานํ  สติ  ๔ โย อสฺสาสติ
ตสฺสุปฏฺฐาติ     โย     ปสฺสาสติ     ตสฺสุปฏฺฐาติ    ฯ    ปริปุณฺณาติ
ปริคฺคหฏฺเฐน     ปริปุณฺณา    ปริวารฏฺเฐน    ปริปุณฺณา    ปริปูรฏฺเฐน
#๑ ม. ปธานญฺจ ฯ ๒ ม. พฺยนฺตี โหนฺติ ฯ ๓ สี. อิเม โลเก ฯ
#๔ สี. อสฺสาสวเสน อุปฏฺฐานํ สติ ปสฺสาสวเสน อุปฏฺฐานํ สติ ฯ
