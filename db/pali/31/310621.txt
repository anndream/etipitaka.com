อวิกฺเขเปน   อุทฺธจฺจํ   นิโรเธติ   ธมฺมววตฺถาเนน   วิจิกิจฺฉํ  นิโรเธติ
ญาเณน   อวิชฺชํ   นิโรเธติ   ปามุชฺเชน  อรตึ  นิโรเธติ  ปฐมชฺฌาเนน
นีวรเณ      นิโรเธติ      ฯเปฯ     อรหตฺตมคฺเคน     สพฺพกิเลเส
นิโรเธติ ฯ
     อนุปฏฺฐานตาติ     เนกฺขมฺมํ     ปฏิลทฺธสฺส    กามจฺฉนฺโท    น
อุปฏฺฐาติ   อพฺยาปาทํ  ปฏิลทฺธสฺส  พฺยาปาโท  น  อุปฏฺฐาติ  อาโลกสญฺญํ
ปฏิลทฺธสฺส     ถีนมิทฺธํ     น     อุปฏฺฐาติ    อวิกฺเขปํ    ปฏิลทฺธสฺส
อุทฺธจฺจํ    น    อุปฏฺฐาติ   ธมฺมววตฺถานํ   ปฏิลทฺธสฺส   วิจิกิจฺฉา   น
อุปฏฺฐาติ    ญาณํ    ปฏิลทฺธสฺส    อวิชฺชา    น   อุปฏฺฐาติ   ปามุชฺชํ
ปฏิลทฺธสฺส    อรติ   น   อุปฏฺฐาติ   ปฐมชฺฌานํ   ปฏิลทฺธสฺส   นีวรณา
น    อุปฏฺฐหนฺติ   ฯเปฯ   อรหตฺตมคฺคํ   ปฏิลทฺธสฺส   สพฺพกิเลสา   นผ
อุปฏฺฐหนฺติ ฯ
     [๗๒๕]    สมนฺติ    กามจฺฉนฺทสฺส    ปหีนตฺตา   เนกฺขมฺมํ   สมํ
พฺยาปาทสฺส    ปหีนตฺตา    อพฺยาปาโท    สมํ   ถีนมิทฺธสฺส   ปหีนตฺตา
อาโลกสญฺญา     สมํ     อุทฺธจฺจสฺส    ปหีนตฺตา    อวิกฺเขโป    สมํ
วิจิกิจฺฉาย   ปหีนตฺตา   ธมฺมววตฺถานํ   สมํ   อวิชฺชาย  ปหีนตฺตา  ญาณํ
สมํ    อรติยา    ปหีนตฺตา    ปามุชฺชํ    สมํ    นีวรณานํ   ปหีนตฺตา
ปฐมชฺฌานํ    สมํ    ฯเปฯ    สพฺพกิเลสานํ   ปหีนตฺตา   อรหตฺตมคฺโค
สมํ ฯ
     สีสนฺติ   เตรส   สีสานิ   ปลิโพธสีสญฺจ  ตณฺหา  พนฺธนสีสญฺจ  ๑
#๑ ม. ยุ. วินิพนฺธสีสญฺจ ฯ
