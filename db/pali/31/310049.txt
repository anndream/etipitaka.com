สพฺพกิเลเส    ปชหโต    อรหตฺตมคฺควเสน    ปญฺจินฺทฺริยานิ   เอกรสา
โหนฺตีติ    อินฺทฺริยานํ    เอกรสฏฺเฐน    ภาวนา    เอวํ   อินฺทฺริยานํ
เอกรสฏฺเฐน ภาวนา ฯ
     [๗๕]     กถํ    ตทุปควิริยวาหนฏฺเฐน    ภาวนา    กามจฺฉนฺทํ
ปชหโต    เนกฺขมฺมวเสน    วิริยํ    วาเหตีติ    ตทุปควิริยวาหนฏฺเฐน
ภาวนา    พฺยาปาทํ    ปชหโต    อพฺยาปาทวเสน    วิริยํ   วาเหตีติ
ตทุปควิริยวาหนฏฺเฐน     ภาวนา     ฯเปฯ    สพฺพกิเลเส    ปชหโต
อรหตฺตมคฺควเสน    วิริยํ    วาเหตีติ   ตทุปควิริยวาหนฏฺเฐน   ภาวนา
เอวํ ตทุปควิริยวาหนฏฺเฐน ภาวนา ฯ
     [๗๖]    กถํ   อาเสวนฏฺเฐน   ภาวนา   กามจฺฉนฺทํ   ปชหนฺโต
เนกฺขมฺมํ   อาเสวตีติ   อาเสวนฏฺเฐน   ภาวนา   พฺยาปาทํ   ปชหนฺโต
อพฺยาปาทํ   อาเสวตีติ   อาเสวนฏฺเฐน   ภาวนา   ฯเปฯ  สพฺพกิเลเส
ปชหนฺโต    อรหตฺตมคฺคํ   อาเสวตีติ   อาเสวนฏฺเฐน   ภาวนา   เอวํ
อาเสวนฏฺเฐน    ภาวนา   อิมา   จตสฺโส   ภาวนา   รูปํ   ปสฺสนฺโต
ภาเวติ    เวทนํ    ปสฺสนฺโต    ภาเวติ   สญฺญํ   ปสฺสนฺโต   ภาเวติ
สงฺขาเร   ปสฺสนฺโต  ภาเวติ  วิญฺญาณํ  ปสฺสนฺโต  ภาเวติ  จกฺขุํ  ฯเปฯ
ชรามรณํ      อมโตคธํ     นิพฺพานํ     ปริโยสานฏฺเฐน     ปสฺสนฺโต
ภาเวติ    เย   เย   ธมฺมา   ภาวิตา   โหนฺติ   เต   เต   ธมฺมา
เอกรสา    โหนฺติ    ตํ    ญาตฏฺเฐน   ญาณํ   ปชานนฏฺเฐน   ปญฺญา
เตน   วุจฺจติ   อิเม   ธมฺมา   ภาเวตพฺพาติ   โสตาวธานํ  ตํปชานนา
