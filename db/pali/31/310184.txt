ภควา   นิสีทติ   นิมฺมิโต   จงฺกมติ   วา   ติฏฺฐติ   วา   เสยฺยํ  วา
กปฺเปติ   ภควา   เสยฺยํ   กปฺเปติ   นิมฺมิโต   จงฺกมติ   วา   ติฏฺฐติ
วา   นิสีทติ   วา  ๑  ภควา  จงฺกมติ  วา  นิสีทติ  วา  เสยฺยํ  วา
กปฺเปติ    นิมฺมิโต    ติฏฺฐติ    ภควา   จงฺกมติ   วา   ติฏฺฐติ   วา
เสยฺยํ   วา   กปฺเปติ   นิมฺมิโต   นิสีทติ   ภควา  ติฏฺฐติ  วา  นิสีทติ
วา   จงฺกมติ   วา   นิมฺมิโต   เสยฺยํ   กปฺเปติ  ๑  อิทํ  ตถาคตสฺส
ยมกปาฏิหิเร ญาณํ ฯ
                       ___________
     [๒๘๕]    กตมํ   ตถาคตสฺส   มหากรุณาสมาปตฺติยา   ญาณํ   ฯ
พหุเกหิ    อากาเรหิ    ปสฺสนฺตานํ    พุทฺธานํ    ภควนฺตานํ   สตฺเตสุ
มหากรุณา     โอกฺกมติ     อาทิตฺโต    โลกสนฺนิวาโสติ    ปสฺสนฺตานํ
พุทฺธานํ    ภควนฺตานํ    สตฺเตสุ    มหากรุณา    โอกฺกมติ   อุยฺยุตฺโต
โลกสนฺนิวาโสติ   ฯเปฯ   โอกฺกมติ   ปยาโต   โลกสนฺนิวาโสติ  ฯเปฯ
โอกฺกมติ     กุมฺมคฺคํ     ปฏิปนฺโน     โลกสนฺนิวาโสติ     ปสฺสนฺตานํ
#๑ สี. ยุ. นิมฺมิโต จงฺกมติ ภควา ติฏฺฐติ วา นิสีทติ วา เสยฺยํ วา กปฺเปติ
#นิมฺมิโต ติฏฺฐติ ภควา จงฺกมติ วา นิสีทติ วา เสยฺยํ วา กปฺเปติ นิมฺมิโต
#นิสีทติ ภควา จงฺกมติ วา ติฏฺฐติ วา เสยฺยํ วา กปฺเปติ นิมฺมิโต เสยฺยํ กปฺเปติ
#ภควา จงฺกมติ วา ติฏฺฐติ วา นิสีทติ วาติ ฯ
