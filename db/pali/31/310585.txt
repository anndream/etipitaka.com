พฺยนฺตีกโรติ    อนภาวงฺคเมตีติ    ติกฺขปญฺญา    อุปฺปนฺนํ    วิหึสาวิตกฺกํ
นาธิวาเสติ  ฯเปฯ  อุปฺปนฺนุปฺปนฺเน  ปาปเก  อกุสเล  ธมฺเม นาธิวาเสติ
ปชหติ   วิโนเทติ   พฺยนฺตีกโรติ   อนภาวงฺคเมตีติ   ติกฺขปญฺญา  อุปฺปนฺนํ
ราคํ   นาธิวาเสติ   ปชหติ   วิโนเทติ   พฺยนฺตีกโรติ   อนภาวงฺคเมตีติ
ติกฺขปญฺญา    อุปฺปนฺนํ    โทสํ    ฯเปฯ    อุปฺปนฺนํ    โมหํ   อุปฺปนฺนํ
โกธํ     อุปนาหํ     มกฺขํ     ปฬาสํ     อิสฺสํ     มจฺฉริยํ    มายํ
สาเฐยฺยํ     ถมฺภํ     สารมฺภํ     มานํ    อติมานํ    มทํ    ปมาทํ
สพฺเพ   กิเลเส   สพฺเพ  ทุจฺจริเต  สพฺเพ  อภิสงฺขาเร  ฯเปฯ  สพฺเพ
ภวคามิกมฺเม  นาธิวาเสติ  ปชหติ  วิโนเทติ  พฺยนฺตีกโรติ อนภาวงฺคเมตีติ
ติกฺขปญฺญา     เอกมฺหิ     อาสเน     จตฺตาโร     จ    อริยมคฺคา
จตฺตาริ   จ   สามญฺญผลานิ   จตสฺโส  จ  ปฏิสมฺภิทาโย  ฉ  อภิญฺญาโย
อธิคตา     โหนฺติ    สจฺฉิกตา    ผสฺสิตา    ปญฺญายาติ    ติกฺขปญฺญา
ติกฺขปญฺญตาย สํวตฺตนฺตีติ อยํ ติกฺขปญฺญา ฯ
     [๖๗๗]   นิพฺเพธิกปญฺญตาย  สํวตฺตนฺตีติ  กตมา  นิพฺเพธิกปญฺญา  ฯ
อิเธกจฺโจ         สพฺพสงฺขาเรสุ         อุพฺเพธพหุโล        โหติ
อุตฺตาสพหุโล    อุกฺกณฺฐานพหุโล    โหติ    อรติพหุโล    อนภิรติพหุโล
พหิมุโข    น    รมติ   สพฺพสงฺขาเรสุ   อนิพฺพิทฺธปุพฺพํ   อปฺปทาลิตปุพฺพํ
โลภกฺขนฺธํ    นิพฺพิชฺฌติ    ปทาเลตีติ    นิพฺเพธิกปญฺญา    อนิพฺพิทฺธปุพฺพํ
อปฺปทาลิตปุพฺพํ    โทสกฺขนฺธํ    นิพฺพิชฺฌติ    ปทาเลตีติ   นิพฺเพธิกปญฺญา
อนิพฺพิทฺธปุพฺพํ    อปฺปทาลิตปุพฺพํ    โมหกฺขนฺธํ    นิพฺพิชฺฌติ    ปทาเลตีติ
