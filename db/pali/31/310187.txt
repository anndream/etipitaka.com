โทสพนฺธเนน   โมหพนฺธเนน  มานพนฺธเนน  ทิฏฺฐิพนฺธเนน  กิเลสพนฺธเนน
ทุจฺจริตพนฺธเนน    ตสฺส    นตฺถญฺโญ    โกจิ   พนฺธํ   ๑   โมเจตา
อญฺญตฺร    มยาติ    ปสฺสนฺตานํ    มหาสมฺพาธปฏิปนฺโน   โลกสนฺนิวาโส
ตสฺส   นตฺถญฺโญ   โกจิ   โอภาส   ๒   ทสฺเสตา   อญฺญตฺร   มยาติ
ปสฺสนฺตานํ     มหาปลิโพเธน     ปลิพุทฺโธ     โลกสนฺนิวาโส    ตสฺส
นตฺถญฺโญ   โกจิ   ปลิโพธํ   เฉเทตา  ๓  อญฺญตฺร  มยาติ  ปสฺสนฺตานํ
ฯเปฯ    มหาปปาเตว    ปติโต    โลกสนฺนิวาโส    ตสฺส   นตฺถญฺโญ
โกจิ   ปปาตา   อุทฺธตฺตา   อญฺญตฺร   มยาติ   ปสฺสนฺตานํ  มหากนฺตารํ
ปฏิปนฺโน   โลกสนฺนิวาโส   ตสฺส   นตฺถญฺโญ   โกจิ  กนฺตารํ  ตาเรตา
อญฺญตฺร   มยาติ   ปสฺสนฺตานํ   มหาสํสาเร   ปฏิปนฺโน   โลกสนฺนิวาโส
ตสฺส   นตฺถญฺโญ   โกจิ  สํสารา  โมเจตา  อญฺญตฺร  มยาติ  ปสฺสนฺตานํ
มหาวิทุคฺเค    สมฺปริวตฺตติ    โลกสนฺนิวาโส   ตสฺส   นตฺถญฺโญ   โกจิ
วิทุคฺคา   อุทฺธตฺตา   อญฺญตฺร   มยาติ   ปสฺสนฺตานํ   มหาปลฺเลเป  ๔
ปลิปนฺโน   โลกสนฺนิวาโส   [๕]   ราคคฺคินา   โทสคฺคินา  โมหคฺคินา
ชาติยา    ชรามรเณน    โสเกหิ   ปริเทเวหิ   ทุกฺเขหิ   โทมนสฺเสหิ
อุปายาเสหิ    อพฺภาหโต    ตสฺส    นตฺถญฺโญ    โกจิ    นิพฺพาเปตา
อญฺญตฺร      มยาติ      ปสฺสนฺตานํ      อุนฺนิตโก     โลกสนฺนิวาโส
หญฺญติ      นิจฺจมตฺตาโณ     ปตฺตทณฺโฑ     ตกฺกาโรติ     ปสฺสนฺตานํ
วฏฺฏพนฺธนพนฺโธ      โลกสนฺนิวาโส      อาฆาตนปจฺจุปฏฺฐิโต     ตสฺส
นตฺถญฺโญ     โกจิ     โมเจตา     อญฺญตฺร     มยาติ    ปสฺสนฺตานํ
#๑-๖ โป. พนฺธนา ฯ ม. พนฺธนํ ฯ ๒ ม. ยุ. โอกาสํ ฯ ๓ โป. เฉโท ฯ
#ม. เฉตา ฯ ๔ โป. มหาปลาเป ฯ ม. ยุ. มหาปลิเป ฯ ๕ โป. ม. ยุ. ตสฺส นตฺถญฺโญ
#โกจิ ปลิปา อุทฺธตา อญฺญตร มยาติ ปสฺสนฺตานํ ฯเปฯ อพฺภาหโต โลกสนฺนิวาโสติ
#ปสฺสนฺตานํ ฯเปฯ อาทิตฺโต โลกสนฺนิวาโส ... ฯ
