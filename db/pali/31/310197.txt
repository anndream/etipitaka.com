เวทนํ     เอตํ     มม     เอโสหมสฺมิ    เอโส    เม    อตฺตาติ
อภินิเวสปรามาโส ทิฏฺฐิ ฯ
     [๒๙๗]   รูปสญฺญํ   เอตํ   มม   สทฺทสญฺญํ   คนฺธสญฺญํ   รสสญฺญํ
โผฏฺฐพฺพสญฺญํ    เอตํ    มม    เอโสหมสฺมิ    เอโส   เม   อตฺตาติ
อภินิเวสปรามาโส   ทิฏฺฐิ   ฯ   รูปสญฺเจตนํ   เอตํ  มม  สทฺทสญฺเจตนํ
คนฺธสญฺเจตนํ      รสสญฺเจตนํ      โผฏฺฐพฺพสญฺเจตนํ     ธมฺมสญฺเจตนํ
เอตํ   มม   เอโสหมสฺมิ   เอโส   เม   อตฺตาติ   อภินิเวสปรามาโส
ทิฏฺฐิ     ฯ     รูปตณฺหํ    เอตํ    มม    สทฺทตณฺหํ    เอตํ    มม
คนฺธตณฺหํ   รสตณฺหํ   โผฏฺฐพฺพตณฺหํ   เอตํ   มม   เอโสหมสฺมิ   เอโส
เม   อตฺตาติ   อภินิเวสปรามาโส   ทิฏฺฐิ   ฯ   รูปวิตกฺกํ   เอตํ  มม
สทฺทวิตกฺกํ     คนฺธวิตกฺกํ     รสวิตกฺกํ    โผฏฺฐพฺพวิตกฺกํ    ธมฺมวิตกฺกํ
เอตํ   มม   เอโสหมสฺมิ   เอโส   เม   อตฺตาติ   อภินิเวสปรามาโส
ทิฏฺฐิ   ฯ   รูปวิจารํ   เอตํ   มม   สทฺทวิจารํ  เอตํ  มม  คนฺธวิจารํ
เอตํ   มม  รสวิจารํ  เอตํ  มม  โผฏฺฐพฺพวิจารํ  เอตํ  มม  ธมฺมวิจารํ
เอตํ มม เอโสหมสฺมิ เอโส เม อตฺตาติ อภินิเวสปรามาโส ทิฏฺฐิ ฯ
     [๒๙๘]   ปฐวีธาตุํ  เอตํ  มม  อาโปธาตุํ  เอตํ  มม  เตโชธาตุํ
เอตํ    มม    วาโยธาตุํ    เอตํ    มม   อากาสธาตุํ   เอตํ   มม
วิญฺญาณธาตุํ    เอตํ    มม    เอโสหมสฺมิ    เอโส    เม   อตฺตาติ
อภินิเวสปรามาโส    ทิฏฺฐิ    ฯ    ปฐวีกสิณํ   อาโปกสิณํ   เตโชกสิณํ
