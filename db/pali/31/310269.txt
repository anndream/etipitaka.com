ผสฺสนิโรธา    สญฺญานิโรโธติ   ปจฺจยนิโรธฏฺเฐน   สญฺญาย   อตฺถงฺคโม
วิทิโต    โหติ    วิปริณามลกฺขณํ    ปสฺสโตปิ    สญฺญาย    อตฺถงฺคโม
วิทิโต     โหติ     เอวํ    สญฺญาย    อตฺถงฺคโม    วิทิโต    โหติ
เอวํ    วิทิตา    สญฺญา    อุปฺปชฺชนฺติ    วิทิตา   อุปฏฺฐหนฺติ   วิทิตา
อพฺภตฺถํ คจฺฉนฺติ ฯ
     [๓๙๕]   กถํ   วิทิตา   วิตกฺกา   อุปฺปชฺชนฺติ  วิทิตา  อุปฏฺฐหนฺติ
วิทิตา อพฺภตฺถํ คจฺฉนฺติ ฯ
     กถํ   วิตกฺกานํ   อุปฺปาโท   วิทิโต   โหติ   ฯ   อวิชฺชาสมุทยา
วิตกฺกสมุทโยติ   ปจฺจยสมุทยฏฺเฐน   วิตกฺกานํ   อุปฺปาโท   วิทิโต  โหติ
ตณฺหาสมุทยา      วิตกฺกสมุทโยติ      กมฺมสมุทยา      วิตกฺกสมุทโยติ
สญฺญาสมุทยา      วิตกฺกสมุทโยติ      ปจฺจยสมุทยฏฺเฐน      วิตกฺกานํ
อุปฺปาโท     วิทิโต    โหติ    นิพฺพตฺติลกฺขณํ    ปสฺสโตปิ    วิตกฺกานํ
อุปฺปาโท วิทิโต โหติ เอวํ วิตกฺกานํ อุปฺปาโท วิทิโต โหติ ฯ
     กถํ   วิตกฺกานํ  อุปฏฺฐานํ  วิทิตํ  โหติ  ฯ  อนิจฺจโต  มนสิกโรโต
ขยตุปฏฺฐานํ    วิทิตํ    โหติ    ทุกฺขโต    มนสิกโรโต    ภยตุปฏฺฐานํ
วิทิตํ    โหติ    อนตฺตโต   มนสิกโรโต   สุญฺญตุปฏฺฐานํ   วิทิตํ   โหติ
เอวํ วิตกฺกานํ อุปฏฺฐานํ วิทิตํ โหติ ฯ
     กถํ   วิตกฺกานํ   อตฺถงฺคโม   วิทิโต   โหติ   ฯ  อวิชฺชานิโรธา
วิตกฺกนิโรโธติ   ปจฺจยนิโรธฏฺเฐน   วิตกฺกานํ   อตฺถงฺคโม  วิทิโต  โหติ
ตณฺหานิโรธา      วิตกฺกนิโรโธติ      กมฺมนิโรธา      วิตกฺกนิโรโธติ
