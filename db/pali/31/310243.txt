     กตเมสํ   ปญฺจนฺนํ   อิธ   วิหาย  นิฏฺฐา  ฯ  อนฺตราปรินิพฺพายิสฺส
อุปหจฺจปรินิพฺพายิสฺส      อสงฺขารปรินิพฺพายิสฺส     สสงฺขารปรินิพฺพายิสฺส
อุทฺธํโสตสฺส อกนิฏฺฐคามิโน อิเมสํ ปญฺจนฺนํ อิธ วิหาย นิฏฺฐา ฯ
     เย  เกจิ  ภิกฺขเว  มยิ  นิฏฺฐงฺคตา  สพฺเพ  เต ทิฏฺฐิสมฺปนฺนา ๑
อิเมสํ     ปญฺจนฺนํ     อิธ     นิฏฺฐา     อิเมสํ     ปญฺจนฺนํ    อิธ
วิหาย นิฏฺฐา ฯ
     [๓๖๑]   เย   เกจิ  ภิกฺขเว  มยิ  อเวจฺจปฺปสนฺนา  สพฺเพ  เต
โสตาปนฺนา    เตสํ    โสตาปนฺนานํ   อิเมสํ   ปญฺจนฺนํ   อิธ   นิฏฺฐา
ปญฺจนฺนํ อิธ วิหาย นิฏฺฐา ฯ
     กตเมสํ     ปญฺจนฺนํ    อิธ    นิฏฺฐา    ฯ    สตฺตกฺขตฺตุปรมสฺส
โกลงฺโกลสฺส   เอกพีชิสฺส   สกทาคามิสฺส   โย   จ   ทิฏฺเฐว   ธมฺเม
อรหา อิเมสํ ปญฺจนฺนํ อิธ นิฏฺฐา ฯ
     กตเมสํ   ปญฺจนฺนํ   อิธ   วิหาย  นิฏฺฐา  ฯ  อนฺตราปรินิพฺพายิสฺส
อุปหจฺจปรินิพฺพายิสฺส      อสงฺขารปรินิพฺพายิสฺส     สสงฺขารปรินิพฺพายิสฺส
อุทฺธํโสตสฺส อกนิฏฺฐคามิโน อิเมสํ ปญฺจนฺนํ อิธ วิหาย นิฏฺฐา ฯ
     เย  เกจิ  ภิกฺขเว  มยิ  อเวจฺจปฺปสนฺนา  สพฺเพ  เต โสตาปนฺนา
เตสํ    โสตาปนฺนานํ    อิเมสํ    ปญฺจนฺนํ    อิธ    นิฏฺฐา    อิเมสํ
ปญฺจนฺนํ อิธ วิหาย นิฏฺฐาติ ฯ
                     ทิฏฺฐิกถา สมตฺตา ฯ
                        ________
#๑ ม. ยุ. เตสํ ทิฏฺฐิสมฺปนฺนานํ ฯ
