     [๖๗๐]    ภูริปญฺญตาย    สํวตฺตนฺตีติ    กตมา    ภูริปญฺญา   ฯ
ราคํ     อภิภุยฺยตีติ     ภูริปญฺญา     อภิภวิตาติ    ภูริปญฺญา    โทสํ
อภิภุยฺยตีติ    ภูริปญฺญา    อภิภวิตาติ    ภูริปญฺญา    โมหํ   อภิภุยฺยตีติ
ภูริปญฺญา     อภิภวิตาติ     ภูริปญฺญา     โกธํ     ฯเปฯ    อุปนาหํ
มกฺขํ     ปฬาสํ     อิสฺสํ     มจฺฉริยํ     มายํ    สาเฐยฺยํ    ถมฺภํ
สารมฺภํ     มานํ     อติมานํ     มทํ    ปมาทํ    สพฺเพ    กิเลเส
สพฺเพ   ทุจฺจริเต   สพฺเพ   อภิสงฺขาเร   ฯเปฯ  สพฺเพ  ภวคามิกมฺเม
อภิภุยฺยตีติ    ภูริปญฺญา    อภิภวิตาติ    ภูริปญฺญา    ราโค   อริ   ตํ
อรึ   มทฺทนิปญฺญาติ   ๑  ภูริปญฺญา  โทโส  อริ  ตํ  อรึ  มทฺทนิปญฺญาติ
ภูริปญฺญา       โมโห      อริ      ตํ      อรึ      มทฺทนิปญฺญาติ
ภูริปญฺญา    โกโธ    ฯเปฯ    อุปนาโห    มกฺโข   ปฬาโส   อิสฺสา
มจฺฉริยํ      มายา     สาเฐยฺยํ     ถมฺโภ     สารมฺโภ     มาโน
อติมาโน    มโท    ปมาโท    สพฺเพ    กิเลสา   สพฺเพ   ทุจฺจริตา
สพฺเพ   อภิสงฺขารา   ฯเปฯ   สพฺเพ   ภวคามิกมฺมา   อริ   ตํ   อรึ
มทฺทนิปญฺญาติ    ภูริปญฺญา    ภูริ    วุจฺจติ   ปฐวี   ตาย   ปฐวีสมาย
วิตฺถตาย    วิปุลาย    ปญฺญาย    สมนฺนาคโตติ   ภูริปญฺญา   อปิ   จ
ปญฺญาย     เมตํ     อธิวจนํ    ภูริ    เมธาปริณายิกาติ    ภูริปญฺญา
ภูริปญฺญตาย สํวตฺตนฺตีติ อยํ ภูริปญฺญา ฯ
     [๖๗๑]   ปญฺญาพาหุลฺลาย   สํวตฺตนฺตีติ   กตมํ   ปญฺญาพาหุลฺลํ  ฯ
#๑ สี. สพฺพตฺถ มนฺทนิปญฺญาติ ฯ
