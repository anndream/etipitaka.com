อธิจิตฺตมนุยุตฺตานํ วยลกฺขณุปฏฺฐาเนกตฺตญฺจ
วิปสฺสกานํ     นิโรธุปฏฺฐาเนกตฺตญฺจ    อริยปุคฺคลานํ    อิเมหิ    จตูหิ
ฐาเนหิ     เอกตฺตคตํ     จิตฺตํ     ปฏิปทาวิสุทฺธิปสนฺนญฺเจว     โหติ
อุเปกฺขานุพฺรูหิตญฺจ ญาเณน จ สมฺปหํสิตํ ฯ
     [๓๗๒]   ปฐมชฺฌานสฺส  โก  อาทิ  กึ  มชฺเฌ  กึ  ปริโยสานํ  ฯ
ปฐมชฺฌานสฺส     ปฏิปทาวิสุทฺธิ     อาทิ    อุเปกฺขานุพฺรูหนา    มชฺเฌ
สมฺปหํสนา ปริโยสานํ ฯ
     [๓๗๓]    ปฐมชฺฌานสฺส    ปฏิปทาวิสุทฺธิ   อาทิ   อาทิสฺส   กติ
ลกฺขณานิ    ฯ    อาทิสฺส    ตีณิ   ลกฺขณานิ   โย   ตสฺส   ปริปนฺโถ
ตโต    จิตฺตํ    วิสุชฺฌติ    วิสุทฺธตฺตา    จิตฺตํ    มชฺฌิมํ   สมถนิมิตฺตํ
ปฏิปชฺชติ      ปฏิปนฺนตฺตา     ตตฺถ     จิตฺตํ     ปกฺขนฺทติ     ยญฺจ
ปริปนฺถโต    จิตฺตํ    วิสุชฺฌติ    ยญฺจ    วิสุทฺธตฺตา    จิตฺตํ   มชฺฌิมํ
สมถนิมิตฺตํ    ปฏิปชฺชติ   ยญฺจ   ปฏิปนฺนตฺตา   ตตฺถ   จิตฺตํ   ปกฺขนฺทติ
ปฐมชฺฌานสฺส     ปฏิปทาวิสุทฺธิ     อาทิ     อาทิสฺส    อิมานิ    ตีณิ
ลกฺขณานิ    เตน    วุจฺจติ    ปฐมชฺฌานํ    อาทิกลฺยาณญฺเจว    โหติ
ลกฺขณสมฺปนฺนญฺจ ฯ
     [๓๗๔]    ปฐมชฺฌานสฺส    อุเปกฺขานุพฺรูหนา    มชฺเฌ   มชฺฌสฺส
กติ    ลกฺขณานิ    ฯ    มชฺฌสฺส    ตีณิ    ลกฺขณานิ   วิสุทฺธํ   จิตฺตํ
อชฺฌุเปกฺขติ       สมถปฏิปนฺนํ       อชฺฌุเปกฺขติ       เอกตฺตุปฏฺฐานํ
อชฺฌุเปกฺขติ      ยญฺจ     วิสุทฺธํ     จิตฺตํ     อชฺฌุเปกฺขติ     ยญฺจ
