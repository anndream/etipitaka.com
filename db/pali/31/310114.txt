สทฺทา   อหุตฺวา   สมฺภูตา   หุตฺวา   น   ภวิสฺสนฺตีติ  ววตฺเถติ  สทฺเท
อนฺตวนฺตโต   ววตฺเถติ   สทฺทา   อทฺธุวา   อสสฺสตา   วิปริณามธมฺมาติ
ววตฺเถติ    สทฺทา    อนิจฺจา    สงฺขตา   ปฏิจฺจสมุปฺปนฺนา   ขยธมฺมา
วยธมฺมา    วิราคธมฺมา   นิโรธธมฺมาติ   ววตฺเถติ   สทฺเท   อนิจฺจโต
ววตฺเถติ ฯเปฯ เอวํ สทฺเท พหิทฺธา ววตฺเถติ ฯ
     กถํ   คนฺเธ   พหิทฺธา   ววตฺเถติ   ฯ   คนฺธา  อวิชฺชาสมฺภูตาติ
ววตฺเถติ   คนฺธา   ตณฺหาสมฺภูตาติ   ววตฺเถติ   ฯเปฯ   เอวํ   คนฺเธ
พหิทฺธา ววตฺเถติ ฯ
     กถํ  รเส  พหิทฺธา  ววตฺเถติ  ฯ  รสา  อวิชฺชาสมฺภูตาติ ววตฺเถติ
รสา    ตณฺหาสมฺภูตาติ    ววตฺเถติ    ฯเปฯ   เอวํ   รเส   พหิทฺธา
ววตฺเถติ ฯ
     กถํ  โผฏฺฐพฺเพ  พหิทฺธา  ววตฺเถติ  ฯ  โผฏฺฐพฺพา อวิชฺชาสมฺภูตาติ
ววตฺเถติ     โผฏฺฐพฺพา     ตณฺหาสมฺภูตาติ     ววตฺเถติ    โผฏฺฐพฺพา
กมฺมสมฺภูตาติ    ววตฺเถติ    โผฏฺฐพฺพา    อาหารสมฺภูตาติ    ววตฺเถติ
โผฏฺฐพฺพา     อุปฺปนฺนาติ     ววตฺเถติ     โผฏฺฐพฺพา     สมุปาคตาติ
ววตฺเถติ ฯเปฯ เอวํ โผฏฺฐพฺเพ พหิทฺธา ววตฺเถติ ฯ
     กถํ   ธมฺเม   พหิทฺธา   ววตฺเถติ   ฯ   ธมฺมา  อวิชฺชาสมฺภูตาติ
ววตฺเถติ    ธมฺมา   ตณฺหาสมฺภูตาติ   ววตฺเถติ   ธมฺมา   กมฺมสมฺภูตาติ
ววตฺเถติ    ธมฺมา    อาหารสมฺภูตาติ   ววตฺเถติ   ธมฺมา   อุปฺปนฺนาติ
ววตฺเถติ     ธมฺมา     สมุปาคตาติ    ววตฺเถติ    ธมฺมา    อหุตฺวา
