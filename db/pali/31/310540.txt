สพฺพกิเลเส โอตฺตปฺปตีติ โอตฺตปฺปพลํ อิทํ โอตฺตปฺปพลํ ฯ
     กตมํ   ปฏิสงฺขานพลํ   ฯ   เนกฺขมฺเมน   กามจฺฉนฺทํ  ปฏิสงฺขาตีติ
ปฏิสงฺขานพลํ    อพฺยาปาเทน    พฺยาปาทํ   ปฏิสงฺขาตีติ   ปฏิสงฺขานพลํ
อาโลกสญฺญาย    ถีนมิทฺธํ    ปฏิสงฺขาตีติ    ปฏิสงฺขานพลํ   อวิกฺเขเปน
อุทฺธจฺจํ  ปฏิสงฺขาตีติ  ปฏิสงฺขานพลํ  ธมฺมววตฺถาเนน  วิจิกิจฺฉํ ปฏิสงฺขาตีติ
ปฏิสงฺขานพลํ     ญาเณน     อวิชฺชํ     ปฏิสงฺขาตีติ     ปฏิสงฺขานพลํ
ปาโมชฺเชน     อรตึ     ปฏิสงฺขาตีติ    ปฏิสงฺขานพลํ    ปฐมชฺฌาเนน
นีวรเณ   ปฏิสงฺขาตีติ  ปฏิสงฺขานพลํ  ฯเปฯ  อรหตฺตมคฺเคน  สพฺพกิเลเส
ปฏิสงฺขาตีติ ปฏิสงฺขานพลํ อิทํ ปฏิสงฺขานพลํ ฯ
     [๖๒๔]   กตมํ   ภาวนาพลํ   ฯ  กามจฺฉนฺทํ  ปชหนฺโต  เนกฺขมฺมํ
ภาเวตีติ   ภาวนาพลํ   ฯ   พฺยาปาทํ   ปชหนฺโต  อพฺยาปาทํ  ภาเวตีติ
ภาวนาพลํ    ถีนมิทฺธํ   ปชหนฺโต   อาโลกสญฺญํ   ภาเวตีติ   ภาวนาพลํ
อุทฺธจฺจํ    ปชหนฺโต    อวิกฺเขปํ    ภาเวตีติ    ภาวนาพลํ    วิจิกิจฺฉํ
ปชหนฺโต    ธมฺมววตฺถานํ    ภาเวตีติ   ภาวนาพลํ   อวิชฺชํ   ปชหนฺโต
ญาณํ   ภาเวตีติ   ภาวนาพลํ   อรตึ   ปชหนฺโต   ปาโมชฺชํ   ภาเวตีติ
ภาวนาพลํ    นีวรเณ    ปชหนฺโต   ปฐมชฺฌานํ   ภาเวตีติ   ภาวนาพลํ
ฯเปฯ    สพฺพกิเลเส   ปชหนฺโต   อรหตฺตมคฺคํ   ภาเวตีติ   ภาวนาพลํ
อิทํ ภาวนาพลํ ฯ
     กตมํ   อนวชฺชพลํ   ฯ  กามจฺฉนฺทสฺส  ปหีนตฺตา  เนกฺขมฺเม  นตฺถิ
