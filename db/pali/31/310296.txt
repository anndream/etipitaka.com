อสฺสาสปสฺสาสวเสน     ธมฺมา     อุปฏฺฐานํ     สติ    อนุปสฺสนาญาณํ
ธมฺมา   อุปฏฺฐานํ   โน   สติ   สติ   อุปฏฺฐานํ   เจว  สติ  จ  ตาย
สติยา    เตน    ญาเณน   เต   ธมฺเม   อนุปสฺสตีติ   เตน   วุจฺจติ
ธมฺเมสุ ธมฺมานุปสฺสนา สติปฏฺฐานภาวนา ฯ
     อนุปสฺสตีติ    กถนฺเต    ธมฺเม    อนุปสฺสติ   ฯเปฯ   เอวนฺเต
ธมฺเม อนุปสฺสติ ฯ
     ภาวนาติ   จตสฺโส   ภาวนา  ฯเปฯ  อาเสวนฏฺเฐน  ภาวนา  ฯ
นิโรธานุปสฺสี     อสฺสาสปสฺสาสา     สํวรฏฺเฐน    สีลวิสุทฺธิ    ฯเปฯ
นิโรธานุปสฺสี    อสฺสาสปสฺสาสวเสน    จิตฺตสฺส    เอกคฺคตํ   อวิกฺเขปํ
ปชานโต   ฯเปฯ   ปชานนฺโต   อินฺทฺริยานิ   สโมธาเนติ  เตน  วุจฺจติ
สมตฺถญฺจ ปฏิวิชฺฌติ ฯ
     [๔๒๑]     กถํ     ปฏินิสฺสคฺคานุปสฺสี    อสฺสสิสฺสามีติ    สิกฺขติ
ปฏินิสฺสคฺคานุปสฺสี    ปสฺสสิสฺสามีติ    สิกฺขติ    ฯ   เทฺว   ปฏินิสฺสคฺคา
ปริจฺจาคปฏินิสฺสคฺโค   จ   ปกฺขนฺทนปฏินิสฺสคฺโค   จ  ฯ  รูปํ  ปริจฺจชตีติ
ปฏิจฺจาคปฏินิสฺสคฺโค     รูปนิโรเธ     นิพฺพาเน    จิตฺตํ    ปกฺขนฺทตีติ
ปกฺขนฺทนปฏินิสฺสคฺโค    ฯ    รูเป    ปฏินิสฺสคฺคานุปสฺสี    อสฺสสิสฺสามีติ
สิกฺขติ    รูเป    ปฏินิสฺสคฺคานุปสฺสี    ปสฺสสิสฺสามีติ    สิกฺขติ   เวทนํ
สญฺญํ    สงฺขาเร    วิญฺญาณํ    จกฺขุํ   ฯเปฯ   ชรามรณํ   ปริจฺจชตีติ
ปริจฺจาคปฏินิสฺสคฺโค    ชรามรณนิโรเธ    นิพฺพาเน   จิตฺตํ   ปกฺขนฺทตีติ
ปกฺขนฺทนปฏินิสฺสคฺโค       ฯ       ชรามรเณ       ปฏินิสฺสคฺคานุปสฺสี
