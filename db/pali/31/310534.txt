วา   มาเรน   วา   พฺรหฺมุนา  วา  เกนจิ  วา  โลกสฺมินฺติ  ธมฺมจกฺกํ
อินฺทฺริยํ     ธมฺโม    ตํ    ธมฺมํ    ปวตฺเตตีติ    ธมฺมจกฺกํ    ฯเปฯ
อมโตคธํ   นิพฺพานํ   ปริโยสานฏฺเฐน   ธมฺโม   ตํ   ธมฺมํ   ปวตฺเตตีติ
ธมฺมจกฺกํ ฯ
     อยํ    วิริยสมาธิปธานสงฺขารสมนฺนาคโต    อิทฺธิปาโทติ    ปุพฺเพ
อนนุสฺสุเตสุ    ธมฺเมสุ   จกฺขุํ   อุทปาทิ   ฯเปฯ   อาโลโก   อุทปาทิ
โส    โข    ปนายํ    วิริยสมาธิปธานสงฺขารสมนฺนาคโต    อิทฺธิปาโท
ภาเวตพฺโพติ   ฯเปฯ   ภาวิโตติ   ปุพฺเพ   อนนุสฺสุเตสุ  ธมฺเมสุ  จกฺขุํ
อุทปาทิ     ฯเปฯ    อาโลโก    อุทปาทิ    ฯ    จกฺขุํ    อุทปาทีติ
เกนตฺเถน   ฯเปฯ  อาโลโก  อุทปาทีติ  เกนตฺเถน  ฯ  จกฺขุํ  อุทปาทีติ
ทสฺสนฏฺเฐน ฯเปฯ อาโลโก อุทปาทีติ โอภาสฏฺเฐน ฯ
     จกฺขุํ   ธมฺโม   ทสฺสนฏฺโฐ   อตฺโถ   ฯเปฯ   อาโลโก   ธมฺโม
โอภาสฏฺโฐ   อตฺโถ   อิเม   ปญฺจ   ธมฺมา  ปญฺจ  อตฺถา  วิริยวตฺถุกา
อิทฺธิปาทวตฺถุกา   ฯเปฯ   จิตฺตวตฺถุกา   อิทฺธิปาทวตฺถุกา   วีมํสาวตฺถุกา
อิทฺธิปาทวตฺถุกา           อิทฺธิปาทารมฺมณา          อิทฺธิปาทโคจรา
อิทฺธิปาทสงฺคหิตา     อิทฺธิปาทปริยาปนฺนา     อิทฺธิปาเท     สมุปาคตา
อิทฺธิปาเท ฐิตา อิทฺธิปาเท ปติฏฺฐิตา ฯ
     ธมฺมจกฺกนฺติ    เกนตฺเถน    ธมฺมจกฺกํ   ฯ   ธมฺมญฺจ   ปวตฺเตติ
จกฺกญฺจาติ    ธมฺมจกฺกํ    จกฺกญฺจ    ปวตฺเตติ   ธมฺมญฺจาติ   ธมฺมจกฺกํ
ธมฺเมน    ปวตฺเตตีติ   ธมฺมจกฺกํ   ธมฺมจริยาย   ปวตฺเตตีติ   ธมฺมจกฺกํ
