เอวํ อาธิปเตยฺยฏฺเฐน ตโย วิโมกฺขา นานาขเณ โหนฺติ ฯ
     กถํ   อธิฏฺฐานฏฺเฐน   ตโย   วิโมกฺขา   นานาขเณ   โหนฺติ  ฯ
อนิจฺจโต   มนสิกโรนฺโต   อนิมิตฺตวิโมกฺขสฺส   วเสน   จิตฺตํ   อธิฏฺฐาติ
ทุกฺขโต      มนสิกโรนฺโต     อปฺปณิหิตวิโมกฺขสฺส     วเสน     จิตฺตํ
อธิฏฺฐาติ    อนตฺตโต   มนสิกโรนฺโต   สุญฺญตวิโมกฺขสฺส   วเสน   จิตฺตํ
อธิฏฺฐาติ    เอวํ    อธิฏฺฐานฏฺเฐน    ตโย    วิโมกฺขา    นานาขเณ
โหนฺติ ฯ
     กถํ   อภินีหารฏฺเฐน   ตโย   วิโมกฺขา   นานาขเณ   โหนฺติ  ฯ
อนิจฺจโต   มนสิกโรนฺโต   อนิมิตฺตวิโมกฺขสฺส   วเสน   จิตฺตํ   อภินีหรติ
ทุกฺขโต   มนสิกโรนฺโต   อปฺปณิหิตวิโมกฺขสฺส   วเสน   จิตฺตํ   อภินีหรติ
อนตฺตโต    มนสิกโรนฺโต   สุญฺญตวิโมกฺขสฺส   วเสน   จิตฺตํ   อภินีหรติ
เอวํ อภินีหารฏฺเฐน ตโย วิโมกฺขา นานาขเณ โหนฺติ ฯ
     กถํ   นิยฺยานฏฺเฐน   ตโย   วิโมกฺขา   นานาขเณ   โหนฺติ   ฯ
อนิจฺจโต   มนสิกโรนฺโต   อนิมิตฺตวิโมกฺขสฺส   วเสน   นิโรธํ   นิพฺพานํ
นิยฺยาติ     ทุกฺขโต     มนสิกโรนฺโต     อปฺปณิหิตวิโมกฺขสฺส    วเสน
นิโรธํ   นิพฺพานํ   นิยฺยาติ   อนตฺตโต   มนสิกโรนฺโต   สุญฺญตวิโมกฺขสฺส
วเสน     นิโรธํ     นิพฺพานํ     นิยฺยาติ     เอวํ     นิยฺยานฏฺเฐน
ตโย    วิโมกฺขา   นานาขเณ   โหนฺติ   อิเมหิ   จตูหากาเรหิ   ตโย้
วิโมกฺขา นานาขเณ โหนฺติ ฯ
     [๕๑๐]   กตเมหิ   สตฺตหากาเรหิ   ตโย   วิโมกฺขา  เอกกฺขเณ
