อนุสฺสรติ     ตํ     ญาตฏฺเฐน     ญาณํ     ปชานนฏฺเฐน     ปญฺญา
เตน   วุจฺจติ   ปจฺจยปวตฺตานํ   ธมฺมานํ   นานตฺเตกตฺตกมฺมวิปฺผารวเสน
ปริโยคาหเน ปญฺญา ปุพฺเพนิวาสานุสฺสติญาณํ ฯ
                       ___________
     [๒๕๗]   กถํ   โอภาสวเสน  นานตฺเตกตฺตรูปนิมิตฺตานํ  ทสฺสนฏฺเฐ
ปญฺญา   ทิพฺพจกฺขุญาณํ   ฯ   อิธ  ภิกฺขุ  ฉนฺทสมาธิปธานสงฺขารสมนฺนาคตํ
อิทฺธิปาทํ       ภาเวติ       วิริยสมาธิ      ฯเปฯ      จิตฺตสมาธิ
ฯเปฯ    วีมํสาสมาธิปธานสงฺขารสมนฺนาคตํ    อิทฺธิปาทํ   ภาเวติ   โส
อิเมสุ   จตูสุ   อิทฺธิปาเทสุ   จิตฺตํ   ปริภาเวติ  ปริทเมติ  มุทุํ  กโรติ
กมฺมนิยํ    โส    อิเมสุ    จตูสุ   อิทฺธิปาเทสุ   จิตฺตํ   ปริภาเวตฺวา
ปริทเมตฺวา    มุทุํ    กริตฺวา   กมฺมนิยํ   อาโลกสญฺญํ   มนสิ   กโรติ
ทิวาสญฺญํ   อธิฏฺฐาติ   ยถา   ทิวา   ตถา   รตฺติ   ยถา  รตฺติ  ตถา
ทิวา   อิติ   วิวเฏน   เจตสา   อปริโยนทฺเธน   สปฺปภาสํ  ๑  จิตฺตํ
ภาเวติ   โส   ตถา   ภาวิเตน   จิตฺเตน   ปริสุทฺเธน   ปริโยทาเตน
สตฺตานํ    จุตูปปาตญาณาย    จิตฺตํ    อภินีหรติ    อภินินฺนาเมติ   โส
ทิพฺเพน    จกฺขุนา    วิสุทฺเธน    อติกฺกนฺตมานุสเกน   สตฺเต   ปสฺสติ
จวมาเน   อุปปชฺชมาเน   หีเน   ปณีเต   สุวณฺเณ   ทุพฺพณฺเณ   สุคเต
ทุคฺคเต   ยถากมฺมูปเค   สตฺเต   ปชานาติ  อิเม  วต  โภนฺโต  สตฺตา
กายทุจฺจริเตน   สมนฺนาคตา   วจีทุจฺจริเตน  สมนฺนาคตา  มโนทุจฺจริเตน
#๑ สี. สมฺมาภาวํ ฯ
