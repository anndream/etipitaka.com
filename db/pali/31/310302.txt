ปริวชฺชยโต    ปญฺจ   ปุคฺคเล   เสวโต   ภชโต   ปยิรุปาสโต   ปญฺจ
สุตฺตนฺตกฺขนฺเธ   ปจฺจเวกฺขโต   อิเมหิ   ปณฺณรสหิ   อากาเรหิ   อิมานิ
ปญฺจินฺทฺริยานิ วิสุชฺฌนฺติ ฯ
     [๔๒๕]   กติหากาเรหิ   ปญฺจินฺทฺริยานิ   ภาวิยนฺติ   กติหากาเรหิ
ปญฺจนฺนํ   อินฺทฺริยานํ   ภาวนา   โหติ   ฯ  ทสหากาเรหิ  ปญฺจินฺทฺริยานิ
ภาวิยนฺติ    ทสหากาเรหิ    ปญฺจนฺนํ    อินฺทฺริยานํ    ภาวนา    โหติ
อสฺสทฺธิยํ    ปชหนฺโต    สทฺธินฺทฺริยํ   ภาเวติ   สทฺธินฺทฺริยํ   ภาเวนฺโต
อสฺสทฺธิยํ   ปชหติ   โกสชฺชํ   ปชหนฺโต  วิริยินฺทฺริยํ  ภาเวติ  วิริยินฺทฺริยํ
ภาเวนฺโต     โกสชฺชํ     ปชหติ     ปมาทํ    ปชหนฺโต    สตินฺทฺริยํ
ภาเวติ   สตินฺทฺริยํ   ภาเวนฺโต   ปมาทํ   ปชหติ   อุทฺธจฺจํ   ปชหนฺโต
สมาธินฺทฺริยํ    ภาเวติ    สมาธินฺทฺริยํ    ภาเวนฺโต   อุทฺธจฺจํ   ปชหติ
อวิชฺชํ    ปชหนฺโต    ปญฺญินฺทฺริยํ    ภาเวติ    ปญฺญินฺทฺริยํ   ภาเวนฺโต
อวิชฺชํ    ปชหติ    อิเมหิ    ทสหากาเรหิ    ปญฺจินฺทฺริยานิ   ภาวิยนฺติ
อิเมหิ ทสหากาเรหิ ปญฺจนฺนํ อินฺทฺริยานํ ภาวนา โหติ ฯ
     [๔๒๖]     กติหากาเรหิ    ปญฺจินฺทฺริยานิ    ภาวิตานิ    โหนฺติ
สุภาวิตานิ  ฯ  ทสหากาเรหิ  ปญฺจินฺทฺริยานิ  ภาวิตานิ  โหนฺติ  สุภาวิตานิ
อสฺสทฺธินฺทฺริยสฺส    ปหีนตฺตา   สุปฺปหีนตฺตา   สทฺธินฺทฺริยํ   ภาวิตํ   โหติ
สุภาวิตํ    สทฺธินฺทฺริยสฺส    ภาวิตตฺตา   สุภาวิตตฺตา   อสฺสทฺธิยํ   ปหีนํ
โหติ    สุปฺปหีนํ    โกสชฺชสฺส    ปหีนตฺตา    สุปฺปหีนตฺตา   วิริยินฺทฺริยํ
ภาวิตํ    โหติ    สุภาวิตํ    วิริยินฺทฺริยสฺส    ภาวิตตฺตา   สุภาวิตตฺตา
