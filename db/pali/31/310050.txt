ปญฺญา สุตมเย ญาณํ ฯ
                     จตุตฺถภาณวารํ ฯ
     [๗๗]  กถํ  อิเม  ธมฺมา  สจฺฉิกาตพฺพาติ  โสตาวธานํ  ตํปชานนา
ปญฺญา    สุตมเย    ญาณํ    เอโก   ธมฺโม   สจฺฉิกาตพฺโพ   อกุปฺปา
เจโตวิมุตฺติ    เทฺว    ธมฺมา    สจฺฉิกาตพฺพา    วิชฺชา   จ   วิมุตฺติ
จ   ตโย   ธมฺมา   สจฺฉิกาตพฺพา   ติสฺโส   วิชฺชา   จตฺตาโร  ธมฺมา
สจฺฉิกาตพฺพา    จตฺตาริ   สามญฺญผลานิ   ปญฺจ   ธมฺมา   สจฺฉิกาตพฺพา
ปญฺจ   ธมฺมกฺขนฺธา   ฉ   ธมฺมา   สจฺฉิกาตพฺพา   ฉ   อภิญฺญา   สตฺต
ธมฺมา   สจฺฉิกาตพฺพา   สตฺต  ขีณาสวพลานิ  อฏฺฐ  ธมฺมา  สจฺฉิกาตพฺพา
อฏฺฐ    วิโมกฺขา   นว   ธมฺมา   สจฺฉิกาตพฺพา   นว   อนุปุพฺพนิโรธา
ทส ธมฺมา สจฺฉิกาตพฺพา ทส อเสกฺขา ธมฺมา ฯ
     [๗๘]    สพฺพํ   ภิกฺขเว   สจฺฉิกาตพฺพํ   กิญฺจ   ภิกฺขเว   สพฺพํ
สจฺฉิกาตพฺพํ    จกฺขุํ    ภิกฺขเว    สจฺฉิกาตพฺพํ    รูปา   สจฺฉิกาตพฺพา
จกฺขุวิญฺญาณํ     สจฺฉิกาตพฺพํ    จกฺขุสมฺผสฺโส    สจฺฉิกาตพฺโพ    ยมฺปิทํ
จกฺขุสมฺผสฺสปจฺจยา    อุปฺปชฺชติ    เวทยิตํ    สุขํ    วา   ทุกฺขํ   วา
อทุกฺขมสุขํ    วา    ตมฺปิ   สจฺฉิกาตพฺพํ   โสตํ   สจฺฉิกาตพฺพํ   สทฺทา
สจฺฉิกาตพฺพา    ฯเปฯ    ฆานํ    สจฺฉิกาตพฺพํ   คนฺธา   สจฺฉิกาตพฺพา
ชิวฺหา    สจฺฉิกาตพฺพา    รสา   สจฺฉิกาตพฺพา   กาโย   สจฺฉิกาตพฺโพ
โผฏฺฐพฺพา      สจฺฉิกาตพฺพา      มโน      สจฺฉิกาตพฺโพ     ธมฺมา
สจฺฉิกาตพฺพา       มโนวิญฺญาณํ       สจฺฉิกาตพฺพํ       มโนสมฺผสฺโส
