อวิชฺชาย     อาทีนโว    โหติ    ทุกฺขฏฺเฐน    อวิชฺชาย    อาทีนโว
โหติ    อนตฺตฏฺเฐน    อวิชฺชาย    อาทีนโว    โหติ    สนฺตาปฏฺเฐน
อวิชฺชาย    อาทีนโว    โหติ    วิปริณามฏฺเฐน   อวิชฺชาย   อาทีนโว
โหติ อิเมหิ ปญฺจหากาเรหิ อวิชฺชาย อาทีนโว โหติ ฯ
     กตเมหิ   อฏฺฐหากาเรหิ   อวิชฺชา   นิรุชฺฌติ   ฯ  นิทานนิโรเธน
อวิชฺชา    นิรุชฺฌติ   สมุทยนิโรเธน   อวิชฺชา   นิรุชฺฌติ   ชาตินิโรเธน
อวิชฺชา   นิรุชฺฌติ  อาหารนิโรเธน  ๑  อวิชฺชา  นิรุชฺฌติ  เหตุนิโรเธน
อวิชฺชา    นิรุชฺฌติ   ปจฺจยนิโรเธน   อวิชฺชา   นิรุชฺฌติ   ญาณุปฺปาเทน
อวิชฺชา      นิรุชฺฌติ      นิโรธุปฏฺฐาเนน      อวิชฺชา      นิรุชฺฌติ
อิเมหิ    อฏฺฐหากาเรหิ    อวิชฺชา   นิรุชฺฌติ   อิเมหิ   ปญฺจหากาเรหิ
อวิชฺชาย   อาทีนวํ   ทิสฺวา   อิเมหิ   อฏฺฐหากาเรหิ   อวิชฺชานิโรเธน
ฉนฺทชาโต     โหติ     สทฺธาธิมุตฺโต     จิตฺตํ    จสฺส    สฺวาธิฏฺฐิตํ
อวิชฺชาย      นิโรธานุปสฺสี     อสฺสสิสฺสามีติ     สิกฺขติ     อวิชฺชาย
นิโรธานุปสฺสี ปสฺสสิสฺสามีติ สิกฺขติ ฯ
     [๔๒๐]   กติหากาเรหิ  สงฺขาเรสุ  อาทีนโว  โหติ  กติหากาเรหิ
สงฺขารา   นิรุชฺฌนฺติ   ฯเปฯ   กติหากาเรหิ  วิญฺญาเณ  อาทีนโว  โหติ
กติหากาเรหิ   วิญฺญาณํ   นิรุชฺฌติ   กติหากาเรหิ   นามรูเป   อาทีนโว
โหติ    กติหากาเรหิ    นามรูปํ   นิรุชฺฌติ   กติหากาเรหิ   สฬายตเน
อาทีนโว    โหติ    กติหากาเรหิ   สฬายตนํ   นิรุชฺฌติ   กติหากาเรหิ
ผสฺเส   อาทีนโว   โหติ   กติหากาเรหิ  ผสฺโส  นิรุชฺฌติ  กติหากาเรหิ
#๑ ม. ยุ. ภวนิโรเธน ฯ
