ยมฺปิ    ตถาคโต    สพฺพตฺถคามินีปฏิปทํ    ยถาภูตํ   ปชานาติ   อิทมฺปิ
ตถาคตสฺส    ตถาคตพลํ    โหติ    ยํ    พลํ    อาคมฺม    ตถาคโต
อาสภณฺฐานํ    ปฏิชานาติ    ปริสาสุ    สีหนาทํ    นทติ    พฺรหฺมจกฺกํ
ปวตฺเตติ ฯ
     ปุน     จปรํ    ตถาคโต    อเนกธาตุนานาธาตุโลกํ    ยถาภูตํ
ปชานาติ     ยมฺปิ     ตถาคโต    อเนกธาตุนานาธาตุโลกํ    ยถาภูตํ
ปชานาติ อิทมฺปิ ตถาคตสฺส ตถาคตพลํ โหติ ฯเปฯ ฯ
     ปุน    จปรํ    ตถาคโต    สตฺตานํ    นานาธิมุตฺติกตํ   ยถาภูตํ
ปชานาติ    ยมฺปิ    ตถาคโต    สตฺตานํ    นานาธิมุตฺติกตํ    ยถาภูตํ
ปชานาติ อิทมฺปิ ตถาคตสฺส ฯเปฯ ฯ
     ปุน   จปรํ  ตถาคโต  ปรสตฺตานํ  ปรปุคฺคลานํ  อินฺทฺริยปโรปริยตฺตํ
ยถาภูตํ       ปชานาติ       ยมฺปิ       ตถาคโต       ปรสตฺตานํ
ปรปุคฺคลานํ     อินฺทฺริยปโรปริยตฺตํ     ยถาภูตํ     ปชานาติ    อิทมฺปิ
ตถาคตสฺส ฯเปฯ ฯ
     ปุน    จปรํ    ตถาคโต   ฌานวิโมกฺขสมาธิสมาปตฺตีนํ   สงฺกิเลสํ
โวทานํ วุฏฺฐานํ ยถาภูตํ ปชานาติ ยมฺปิ ตถาคโต ฌานวิโมกฺขสมาธิสมาปตฺตีนํ
สงฺกิเลสํ       โวทานํ       วุฏฺฐานํ       ยถาภูตํ       ปชานาติ
อิทมฺปิ ตถาคตสฺส ฯเปฯ ฯ
     ปุน    จปรํ    ตถาคโต    อเนกวิหิตํ   ปุพฺเพนิวาสํ   อนุสฺสรติ
เสยฺยถีทํ    เอกํปิ   ชาตึ   เทฺวปิ   ชาติโย   ฯเปฯ   อิติ   สาการํ
