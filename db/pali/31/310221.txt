อตฺตานุทิฏฺฐิ    มิจฺฉาทิฏฺฐิ    ฯเปฯ    อิมานิ    สญฺโญชนานิ   น   จ
ทิฏฺฐิโย เอวํ วิญฺญาณวนฺตํ อตฺตานํ สมนุปสฺสติ ฯ
     [๓๓๑]    กถํ   อตฺตนิ   วิญฺญาณํ   สมนุปสฺสติ   ฯ   อิเธกจฺโจ
รูปํ   เวทนํ   สญฺญํ   สงฺขาเร  อตฺตโต  สมนุปสฺสติ  ตสฺส  เอวํ  โหติ
อยํ   โข   เม   อตฺตา   อิมสฺมิญฺจ   ปน   อตฺตนิ   อิทํ   วิญฺญาณนฺติ
อตฺตนิ     วิญฺญาณํ    สมนุปสฺสติ    เสยฺยถาปิ    ปุปฺผํ    คนฺธสมฺปนฺนํ
อสฺส   ตเมนํ   ปุริโส   เอวํ   วเทยฺย  อิทํ  ปุปฺผํ  อยํ  คนฺโธ  อญฺญํ
ปุปฺผํ   อญฺโญ   คนฺโธ   โส   โข   ปนายํ   คนฺโธ   อิมสฺมึ  ปุปฺเผติ
ปุปฺผสฺมึ   คนฺธํ   สมนุปสฺสติ   เอวเมว   อิเธกจฺโจ  รูปํ  เวทนํ  สญฺญํ
สงฺขาเร   อตฺตโต   สมนุปสฺสติ   ตสฺส   เอวํ   โหติ   อยํ  โข  เม
อตฺตา     อิมสฺมิญฺจ     ปน    อตฺตนิ    อิทํ    วิญฺญาณนฺติ    อตฺตนิ
วิญฺญาณํ    สมนุปสฺสติ    อภินิเวสปรามาโส   ทิฏฺฐิ   ทิฏฺฐิ   น   วตฺถุ
วตฺถุ    น    ทิฏฺฐิ   อญฺญา   ทิฏฺฐิ   อญฺญํ   วตฺถุ   ยา   จ   ทิฏฺฐิ
ยญฺจ     วตฺถุ     อยํ     ตติยา     วิญฺญาณวตฺถุกา     อตฺตานุทิฏฺฐิ
อตฺตานุทิฏฺฐิ    มิจฺฉาทิฏฺฐิ    ฯเปฯ    อิมานิ    สญฺโญชนานิ   น   จ
ทิฏฺฐิโย เอวํ อตฺตนิ วิญฺญาณํ สมนุปสฺสติ ฯ
     [๓๓๒]   กถํ   วิญฺญาณสฺมึ   อตฺตานํ   สมนุปสฺสติ  ฯ  อิเธกจฺโจ
รูปํ   เวทนํ   สญฺญํ   สงฺขาเร  อตฺตโต  สมนุปสฺสติ  ตสฺส  เอวํ  โหติ
อยํ   โข   เม   อตฺตา   โส   โข   ปน   เม  อยํ  อตฺตา  อิมสฺมึ
วิญฺญาเณติ    วิญฺญาณสฺมึ    อตฺตานํ    สมนุปสฺสติ    เสยฺยถาปิ    มณิ
