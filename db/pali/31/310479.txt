สพฺเพว   ปริยุฏฺฐานา  เยว  สงฺขารา  โปโนพฺภวิกา  สมธมฺโม  นิโรโธ
สนฺตฏฺเฐน   ปณีตฏฺเฐน   ยาวตา   นิโรธูปฏฺฐาติ   ตาวตา  สุสมารทฺโธ
อิติ เม โหตีติ โพชฺฌงฺโค ฯ
     [๕๗๑]  กถํ  ติฏฺฐนฺตํ  จรํ  ๑  ติฏฺฐตีติ  ปชานามิ  สเจปิ  จวติ
อิทปฺปจฺจยา   เม  ๒  จวตีติ  ปชานามิ  กติหากาเรหิ  สติสมฺโพชฺฌงฺโค
ติฏฺฐติ    กติหากาเรหิ    สติสมฺโพชฺฌงฺโค   จวติ   ฯ   อฏฺฐหากาเรหิ
สติสมฺโพชฺฌงฺโค ติฏฺฐติ อฏฺฐหากาเรหิ สติสมฺโพชฺฌงฺโค จวติ ฯ
     กตเมหิ   อฏฺฐหากาเรหิ   สติสมฺโพชฺฌงฺโค   ติฏฺฐติ  ฯ  อนุปฺปาทํ
อาวชฺชิตตฺตา    สติสมฺโพชฺฌงฺโค    ติฏฺฐติ    อุปฺปาทํ    อนาวชฺชิตตฺตา
สติสมฺโพชฺฌงฺโค    ติฏฺฐติ    อปฺปวตฺตํ   อาวชฺชิตตฺตา   สติสมฺโพชฺฌงฺโค
ติฏฺฐติ      ปวตฺตํ      อนาวชฺชิตตฺตา     สติสมฺโพชฺฌงฺโค     ติฏฺฐติ
อนิมิตฺตํ   อาวชฺชิตตฺตา   สติสมฺโพชฺฌงฺโค  ติฏฺฐติ  นิมิตฺตํ  อนาวชฺชิตตฺตา
สติสมฺโพชฺฌงฺโค    ติฏฺฐติ    นิโรธํ    อาวชฺชิตตฺตา    สติสมฺโพชฺฌงฺโค
ติฏฺฐติ        สงฺขาเร        อนาวชฺชิตตฺตา        สติสมฺโพชฺฌงฺโค
ติฏฺฐติ อิเมหิ อฏฺฐหากาเรหิ สติสมฺโพชฺฌงฺโค ติฏฺฐติ ฯ
     กตเมหิ   อฏฺฐหากาเรหิ   สติสมฺโพชฺฌงฺโค   จวติ   ฯ   อุปฺปาทํ
อาวชฺชิตตฺตา    สติสมฺโพชฺฌงฺโค    จวติ    อนุปฺปาทํ    อนาวชฺชิตตฺตา
สติสมฺโพชฺฌงฺโค     จวติ    ปวตฺตํ    อาวชฺชิตตฺตา    สติสมฺโพชฺฌงฺโค
จวติ    อปฺปวตฺตํ    อนาวชฺชิตตฺตา    สติสมฺโพชฺฌงฺโค   จวติ   นิมิตฺตํ
อาวชฺชิตตฺตา    สติสมฺโพชฺฌงฺโค    จวติ     อนิมิตฺตํ    อนาวชฺชิตตฺตา
#๑ ม. จ นํ ฯ ยุ. วจนํ ฯ ๒ ม. ยุ. เมสทฺโท นตฺถิ ฯ
