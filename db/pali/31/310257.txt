ฯเปฯ
     [๓๘๓] นิมิตฺตํ อสฺสาสปสฺสาสา      อนารมฺมณเมกจิตฺตสฺส
           อชานโต จ ตโย ธมฺเม     ภาวนา นุปลพฺภติ
           นิมิตฺตํ อสฺสาสปสฺสาสา      อนารมฺมณเมกจิตฺตสฺส
           ชานโต จ ตโย ธมฺเม      ภาวนา อุปลพฺภตีติ ฯ
     [๓๘๔]   กถํ   อิเม   จ  ตโย  ธมฺมา  เอกจิตฺตสฺส  อารมฺมณา
น   โหนฺติ   น   จิเม   ตโย   ธมฺมา  อวิทิตา  โหนฺติ  น  จ  จิตฺตํ
วิกฺเขปํ     คจฺฉติ     ปธานญฺจ     ปญฺญายติ    ปโยคญฺจ    สาเธติ
วิเสสมธิคจฺฉติ   ฯ   เสยฺยถาปิ   รุกฺโข   สเม   ภูมิภาเค   นิกฺขิตฺโต
ตเมนํ   ปุริโส   กกเจน   ฉินฺเทยฺย   รุกฺเข   ผุฏฺฐกกจทนฺตานํ  วเสน
ปุริสสฺส    สติ    อุปฏฺฐิตา   โหติ   น   อาคเต   วา   คเต   วา
กกจทนฺเต   มนสิ   กโรติ   น   อาคตา   วา  คตา  วา  กกจทนฺตา
อวิทิตา     โหนฺติ     ปธานญฺจ     ปญฺญายติ    ปโยคญฺจ    สาเธติ
วิเสสมธิคจฺฉติ   ๑   ยถา   รุกฺโข   สเม  ภูมิภาเค  นิกฺขิตฺโต  เอวํ
อุปนิพนฺธนานิมิตฺตํ    ยถา   กกจทนฺตา   เอวํ   อสฺสาสปสฺสาสา   ยถา
รุกฺเข   ผุฏฺฐกกจทนฺตานํ   วเสน   ปุริสสฺส   สติ   อุปฏฺฐิตา  โหติ  น
อาคเต   วา   คเต   วา  กกจทนฺเต  มนสิ  กโรติ  น  อาคตา  วา
คตา    วา    กกจทนฺตา    อวิทิตา    โหนฺติ   ปธานญฺจ   ปญฺญายติ
ปโยคญฺจ   สาเธติ   วิเสสมธิคจฺฉติ   ๑   เอวเมว  ภิกฺขุ  นาสิกคฺเค
วา   มุขนิมิตฺเต   วา   สตึ  อุปฏฺฐเปตฺวา  นิสินฺโน  โหติ  น  อาคเต
#๑ ม. อิเม ปาฐา นตฺถิ ฯ
