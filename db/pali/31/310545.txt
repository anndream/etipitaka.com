ปฏินิสฺสคฺคานุปสฺสนาย     อาทาเน     น     กมฺปตีติ     วิปสฺสนาพลํ
อวิชฺชาย   จ  อวิชฺชาสหคตกิเลเส  จ  ขนฺเธ  จ  น  กมฺปติ  น  จลติ
น เวธตีติ วิปสฺสนาพลํ อิทํ วิปสฺสนาพลํ ฯ
     [๖๒๘]  กตมานิ  ทส  เสกฺขพลานิ  ทส อเสกฺขพลานิ ฯ สมฺมาทิฏฺฐึ
สิกฺขตีติ       เสกฺขพลํ       ตตฺถ       สิกฺขิตตฺตา      อเสกฺขพลํ
สมฺมาสงฺกปฺปํ    สิกฺขตีติ    เสกฺขพลํ    ตตฺถ   สิกฺขิตตฺตา   อเสกฺขพลํ
สมฺมาวาจํ     ฯเปฯ     สมฺมากมฺมนฺตํ    สมฺมาอาชีวํ    สมฺมาวายามํ
สมฺมาสตึ      สมฺมาสมาธึ      สมฺมาญาณํ     ฯเปฯ     สมฺมาวิมุตฺตึ
สิกฺขตีติ    เสกฺขพลํ    ตตฺถ    สิกฺขิตตฺตา   อเสกฺขพลํ   อิมานิ   ทส
เสกฺขพลานิ ทส อเสกฺขพลานิ ฯ
     [๖๒๙]    กตมานิ   ทส   ขีณาสวพลานิ   ฯ   อิธ   ขีณาสวสฺส
ภิกฺขุโน   อนิจฺจโต   สพฺเพ   สงฺขารา  ยถาภูตํ  สมฺมปฺปญฺญาย  สุทิฏฺฐา
โหนฺติ   ยมฺปิ  ขีณาสวสฺส  ภิกฺขุโน  อนิจฺจโต  สพฺเพ  สงฺขารา  ยถาภูตํ
สมฺมปฺปญฺญาย       สุทิฏฺฐา       โหนฺติ      อิทมฺปิ      ขีณาสวสฺส
ภิกฺขุโน   พลํ   โหติ   ยํ   พลํ   อาคมฺม   ขีณาสโว  ภิกฺขุ  อาสวานํ
ขยํ ปฏิชานาติ ขีณา เม อาสวาติ ฯ
     ปุน   จปรํ  ขีณาสวสฺส  ภิกฺขุโน  องฺคารกาสูปมา  กามา  ยถาภูตํ
สมฺมปฺปญฺญาย     สุทิฏฺฐา     โหนฺติ    ยมฺปิ    ขีณาสวสฺส    ภิกฺขุโน
องฺคารกาสูปมา    กามา    ยถาภูตํ   สมฺมปฺปญฺญาย   สุทิฏฺฐา   โหนฺติ
อิทมฺปิ   ขีณาสวสฺส   ภิกฺขุโน   พลํ   โหติ  ยํ  พลํ  อาคมฺม  ขีณาสโว
