มิจฺฉาทิฏฺฐิ   ฯเปฯ   อิมานิ   สญฺโญชนานิ   น   จ   ทิฏฺฐิโย  เวทนา
โลโก   เจว   สสฺสตา   จาติ   ฯเปฯ  สญฺญา  โลโก  เจว  สสฺสตา
จาติ   ฯเปฯ   สงฺขารา  โลโก  เจว  สสฺสตา  จาติ  ฯเปฯ  วิญฺญาณํ
โลโก     เจว    สสฺสตญฺจาติ    อภินิเวสปรามาโส    ทิฏฺฐิ    ตาย
ทิฏฺฐิยา    โส    อนฺโต   คหิโตติ   อนฺตคฺคาหิกา   ทิฏฺฐิ   ทิฏฺฐิ   น
วตฺถุ    วตฺถุ    น   ทิฏฺฐิ   อญฺญา   ทิฏฺฐิ   อญฺญํ   วตฺถุ   ยา   จ
ทิฏฺฐิ   ยญฺจ   วตฺถุ   อยํ   ปญฺจมี   สสฺสโต   โลโกติ   อนฺตคฺคาหิกา
ทิฏฺฐิ     อนฺตคฺคาหิกา     ทิฏฺฐิ     มิจฺฉาทิฏฺฐิ     ฯเปฯ     อิมานิ
สญฺโญชนานิ    น    จ   ทิฏฺฐิโย   สสฺสโต   โลโกติ   อนฺตคฺคาหิกาย
ทิฏฺฐิยา อิเมหิ ปญฺจหากาเรหิ อภินิเวโส โหติ ฯ
     [๓๓๙]   อสสฺสโต   โลโกติ   อนฺตคฺคาหิกาย   ทิฏฺฐิยา  กตเมหิ
ปญฺจหากาเรหิ   อภินิเวโส   โหติ  ฯ  รูปํ  โลโก  เจว  อสสฺสตญฺจาติ
อภินิเวสปรามาโส    ทิฏฺฐิ    ตาย   ทิฏฺฐิยา   โส   อนฺโต   คหิโตติ
อนฺตคฺคาหิกา    ทิฏฺฐิ    ฯเปฯ    อยํ    ปฐมา   อสสฺสโต   โลโกติ
อนฺตคฺคาหิกา    ทิฏฺฐิ    อนฺตคฺคาหิกา   ทิฏฺฐิ   มิจฺฉาทิฏฺฐิ   ทิฏฺฐิวิปตฺติ
ฯเปฯ   อิมานิ   สญฺโญชนานิ   น  จ  ทิฏฺฐิโย  ฯเปฯ  เวทนา  โลโก
เจว   อสสฺสตา   จาติ   ฯเปฯ  สญฺญา  โลโก  เจว  อสสฺสตา  จาติ
ฯเปฯ   สงฺขารา   โลโก   เจว   อสสฺสตา   จาติ   ฯเปฯ  วิญฺญาณํ
โลโก    เจว    อสสฺสตญฺจาติ    อภินิเวสปรามาโส    ทิฏฺฐิ    ตาย
ทิฏฺฐิยา   โส   อนฺโต   คหิโตติ   อนฺตคฺคาหิกา   ทิฏฺฐิ   อนฺตคฺคาหิกา
