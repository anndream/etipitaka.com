โหติ    เตน   วุจฺจติ   อวิกฺเขปปริสุทฺธตฺตา   อาสวสมุจฺเฉเท   ปญฺญา
อานนฺตริกสมาธิสฺมึ ๑ ญาณํ ฯ
     [๒๑๒]   อาสวาติ   กตเม   เต  อาสวา  กามาสโว  ภวาสโว
ทิฏฺฐาสโว อวิชฺชาสโว ฯ
     กตฺเถเต   อาสวา   ขียนฺติ   ฯ   โสตาปตฺติมคฺเคน   อนวเสโส
ทิฏฺฐาสโว    ขียติ    อปายคมนีโย   กามาสโว   ขียติ   อปายคมนีโย
ภวาสโว    ขียติ    อปายคมนีโย    อวิชฺชาสโว    ขียติ   เอตฺเถเต
อาสวา    ขียนฺติ    สกทาคามิมคฺเคน   โอฬาริโก   กามาสโว   ขียติ
ตเทกฏฺโฐ     ภวาสโว    ขียติ    ตเทกฏฺโฐ    อวิชฺชาสโว    ขียติ
เอตฺเถเต  อาสวา  ขียนฺติ  อนาคามิมคฺเคน  อนวเสโส  กามาสโว ขียติ
ตเทกฏฺโฐ     ภวาสโว    ขียติ    ตเทกฏฺโฐ    อวิชฺชาสโว    ขียติ
เอตฺเถเต   อาสวา  ขียนฺติ  อรหตฺตมคฺเคน  อนวเสโส  ภวาสโว  ขียติ
อนวเสโส อวิชฺชาสโว ขียติ เอตฺเถเต อาสวา ขียนฺติ ฯ
     [๒๑๓]  อพฺยาปาทวเสน  ฯเปฯ  อาโลกสญฺญาวเสน อวิกฺเขปวเสน
ธมฺมววตฺถานวเสน ญาณวเสน ปามุชฺชวเสน
ปฐมชฺฌานวเสน    ทุติยชฺฌานวเสน   ตติยชฺฌานวเสน   จตุตฺถชฺฌานวเสน
อากาสานญฺจายตนสมาปตฺติวเสน วิญฺญาณญฺจายตนสมาปตฺติวเสน
อากิญฺจญฺญายตนสมาปตฺติวเสน เนวสญฺญานาสญฺญายตนสมาปตฺติวเสน
ปฐวีกสิณวเสน อาโปกสิณวเสน
#๑ อานนฺตริย สมาธิสฺมินฺติ วา ปาโฐ ทิสฺสติ ฯ
