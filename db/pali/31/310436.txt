ปหียนฺติ     อนุสยา    พฺยนฺตีโหนฺตีติ    กถํ    สญฺโญชนานิ    ปหียนฺติ
อนุสยา พฺยนฺตีโหนฺติ ฯ
     โสตาปตฺติมคฺเคน    สกฺกายทิฏฺฐิ    วิจิกิจฺฉา    สีลพฺพตปรามาโส
อิมานิ    ตีณิ    สญฺโญชนานิ    ปหียนฺติ   ทิฏฺฐานุสโย   วิจิกิจฺฉานุสโย
อิเม เทฺว อนุสยา พฺยนฺตีโหนฺติ ฯx
     สกทาคามิมคฺเคน    โอฬาริกํ    กามราคสญฺโญชนํ   ปฏิฆสญฺโญชนํ
อิมานิ    เทฺว    สญฺโญชนานิ   ปหียนฺติ   โอฬาริโก   กามราคานุสโย
ปฏิฆานุสโย อิเม เทฺว อนุสยา พฺยนฺตีโหนฺติ ฯ
     อนาคามิมคฺเคน    อณุสหคตํ    กามราคสญฺโญชนํ    ปฏิฆสญฺโญชนํ
อิมานิ    เทฺว    สญฺโญชนานิ   ปหียนฺติ   อณุสหคโต   กามราคานุสโย
ปฏิฆานุสโย อิเม เทฺว อนุสยา พฺยนฺตีโหนฺติ ฯ
     อรหตฺตมคฺเคน   รูปราโค   อรูปราโค   มาโน  อุทฺธจฺจํ  อวิชฺชา
อิมานิ    ปญฺจ    สญฺโญชนานิ   ปหียนฺติ   มานานุสโย   ภวราคานุสโย
อวิชฺชานุสโย   อิเม   ตโย   อนุสยา   พฺยนฺตีโหนฺติ  เอวํ  สญฺโญชนานิ
ปหียนฺติ อนุสยา พฺยนฺตีโหนฺติ ฯ
     [๕๓๖]   อพฺยาปาทวเสน  จิตฺตสฺส  เอกคฺคตา  อวิกฺเขโป  สมาธิ
อาโลกสญฺญาวเสน   จิตฺตสฺส   เอกคฺคตา   อวิกฺเขโป   สมาธิ   ฯเปฯ
ปฏินิสฺสคฺคานุปสฺสี     อสฺสาสวเสน    ปฏินิสฺสคฺคานุปสฺสี    ปสฺสาสวเสน
จิตฺตสฺส   เอกคฺคตา  อวิกฺเขโป  สมาธิ  ตตฺถ  ชาเต  ธมฺเม  อนิจฺจโต
อนุปสฺสนฏฺเฐน     วิปสฺสนา     ทุกฺขโต    อนุปสฺสนฏฺเฐน    วิปสฺสนา
