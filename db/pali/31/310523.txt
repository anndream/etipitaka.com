อตฺถปฏิสมฺภิทฏฺโฐ   นตฺถีติ   จกฺขุํ   อุทปาทิ   ฯเปฯ  อาโลโก  อุทปาทิ
อตฺถปฏิสมฺภิทาย    อตฺถปฏิสมฺภิทฏฺเฐ    ปญฺจวีสติ    ธมฺมา    ปญฺจวีสติ
อตฺถา    ปญฺญาสํ    นิรุตฺติโย   สตญาณานิ   ยาวตา   ธมฺมปฏิสมฺภิทาย
ธมฺมปฏิสมฺภิทฏฺโฐ        ฯเปฯ       ยาวตา       นิรุตฺติปฏิสมฺภิทาย
นิรุตฺติปฏิสมฺภิทฏฺโฐ    ยาวตา   ปฏิภาณปฏิสมฺภิทาย   ปฏิภาณปฏิสมฺภิทฏฺโฐ
ญาโต      ทิฏฺโฐ      วิทิโต     สจฺฉิกโต     ผสฺสิโต     ปญฺญาย
อผสฺสิโต      ปญฺญาย      ปฏิภาณปฏิสมฺภิทฏฺโฐ      นตฺถีติ     จกฺขุํ
อุทปาทิ      ฯเปฯ      อาโลโก     อุทปาทิ     ปฏิภาณปฏิสมฺภิทาย
ปฏิภาณปฏิสมฺภิทฏฺโฐ      ปญฺจวีสติ     ธมฺมา     ปญฺจวีสติ     อตฺถา
ปญฺญาสํ     นิรุตฺติโย     สตญาณานิ     จตูสุ     ปฏิสมฺภิทาสุ    สตํ๛
ธมฺมา สตํ อตฺถา เทฺว นิรุตฺติสตานิ จตฺตาริ ญาณสตานิ ฯ
     [๖๑๓]    ยาวตา    อินฺทฺริยปโรปริยตฺเต   ญาณํ   ญาตํ   ทิฏฺฐํ
วิทิตํ   สจฺฉิกตํ   ผสฺสิตํ  ปญฺญาย  อผสฺสิตํ  ปญฺญาย  อินฺทฺริยปโรปริยตฺเต
ญาณํ      นตฺถีติ      จกฺขุํ      อุทปาทิ      ฯเปฯ      อาโลโก
อุทปาทิ    อินฺทฺริยปโรปริยตฺเต   ญาเณ   ปญฺจวีสติ   ธมฺมา   ปญฺจวีสติ
อตฺถา     ปญฺญาสํ     นิรุตฺติโย     สตญาณานิ    ยาวตา    สตฺตานํ
อาสยานุสเย   ญาณํ  ฯเปฯ  ยาวตา  ยมกปาฏิหิเร  ๑  ญาณํ  ยาวตา
มหากรุณาสมาปตฺติยา    ญาณํ   [๒]   ยาวตา   อนาวรณญาณํ   ญาตํ
ทิฏฺฐํ     วิทิตํ    สจฺฉิกตํ    ผสฺสิตํ    ปญฺญาย    อผสฺสิตํ    ปญฺญาย
อนาวรณญาณํ    นตฺถีติ    จกฺขุํ    อุทปาทิ    ญาณํ   อุทปาทิ   ปญฺญา
#๑ ม. ยุ. ยมกปาฏิหีเร ฯ   ๒ ม. ยาวตา สพฺพญฺญุตฺตญฺญาณํ ฯ
