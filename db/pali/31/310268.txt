ผสฺสนิโรธา   เวทนานิโรโธติ   ปจฺจยนิโรธฏฺเฐน   เวทนาย  อตฺถงฺคโม
วิทิโต    โหติ    วิปริณามลกฺขณํ    ปสฺสโตปิ    เวทนาย   อตฺถงฺคโม
วิทิโต    โหติ   เอวํ   เวทนาย   อตฺถงฺคโม   วิทิโต   โหติ   เอวํ
วิทิตา     เวทนา     อุปฺปชฺชนฺติ     วิทิตา     อุปฏฺฐหนฺติ    วิทิตา
อพฺภตฺถํ คจฺฉนฺติ ฯ
     [๓๙๔]   กถํ   วิทิตา   สญฺญา   อุปฺปชฺชนฺติ   วิทิตา  อุปฏฺฐหนฺติ
วิทิตา อพฺภตฺถํ คจฺฉนฺติ ฯ
     กถํ    สญฺญาย   อุปฺปาโท   วิทิโต   โหติ   ฯ   อวิชฺชาสมุทยา
สญฺญาสมุทโยติ   ปจฺจยสมุทยฏฺเฐน   สญฺญาย   อุปฺปาโท   วิทิโต   โหติ
ตณฺหาสมุทยา      สญฺญาสมุทโยติ      กมฺมสมุทยา      สญฺญาสมุทโยติ
ผสฺสสมุทยา    สญฺญาสมุทโยติ    ปจฺจยสมุทยฏฺเฐน   สญฺญาย   อุปฺปาโท
วิทิโต     โหติ     นิพฺพตฺติลกฺขณํ    ปสฺสโตปิ    สญฺญาย    อุปฺปาโท
วิทิโต โหติ เอวํ สญฺญาย อุปฺปาโท วิทิโต โหติ ฯ
     กถํ   สญฺญาย   อุปฏฺฐานํ  วิทิตํ  โหติ  ฯ  อนิจฺจโต  มนสิกโรโต
ขยตุปฏฺฐานํ    วิทิตํ    โหติ    ทุกฺขโต    มนสิกโรโต    ภยตุปฏฺฐานํ
วิทิตํ    โหติ    อนตฺตโต   มนสิกโรโต   สุญฺญตุปฏฺฐานํ   วิทิตํ   โหติ
เอวํ สญฺญาย อุปฏฺฐานํ วิทิตํ โหติ ฯ
     กถํ   สญฺญาย   อตฺถงฺคโม   วิทิโต   โหติ   ฯ   อวิชฺชานิโรธา
สญฺญานิโรโธติ   ปจฺจยนิโรธฏฺเฐน   สญฺญาย   อตฺถงฺคโม   วิทิโต  โหติ
ตณฺหานิโรธา      สญฺญานิโรโธติ      กมฺมนิโรธา      สญฺญานิโรโธติ
