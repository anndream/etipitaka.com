อิมาย   ฉายาย   ฉายาวาติ   ฉายาวนฺตํ   รุกฺขํ  สมนุปสฺสติ  เอวเมว
อิเธกจฺโจ   เวทนํ   ฯเปฯ   อยํ   ปฐมา   สกฺกายวตฺถุกา  สสฺสตทิฏฺฐิ
สสฺสตทิฏฺฐิ    มิจฺฉาทิฏฺฐิ    ฯเปฯ    อิมานิ    สญฺโญชนานิ    น   จ
ทิฏฺฐิโย   เอวํ   รูปวนฺตํ   อตฺตานํ  สมนุปสฺสติ  ฯเปฯ  สกฺกายวตฺถุกายฟ
สสฺสตทิฏฺฐิยา อิเมหิ ปณฺณรสหิ อากาเรหิ อภินิเวโส โหติ ฯ
     [๓๓๖]    สกฺกายวตฺถุกาย   อุจฺเฉททิฏฺฐิยา   กตเมหิ   ปณฺณรสหิ
อากาเรหิ   อภินิเวโส   โหติ   ฯ   อิธ  อสฺสุตวา  ปุถุชฺชโน  อริยานํ
อทสฺสาวี    อริยธมฺมสฺส   อโกวิโท   อริยธมฺเม   อวินีโต   สปฺปุริสานํ
อทสฺสาวี    สปฺปุริสธมฺมสฺส    อโกวิโท   สปฺปุริสธมฺเม   อวินีโต   รูปํ
อตฺตโต     สมนุปสฺสติ     เวทนํ     อตฺตโต     สมนุปสฺสติ    สญฺญํ
อตฺตโต    สมนุปสฺสติ    สงฺขาเร    อตฺตโต    สมนุปสฺสติ    วิญฺญาณํ
อตฺตโต สมนุปสฺสติ ฯ
     กถํ   รูปํ   อตฺตโต  สมนุปสฺสติ  ฯ  อิเธกจฺโจ  ปฐวีกสิณํ  ฯเปฯ
โอทาตกสิณํ   อตฺตโต   สมนุปสฺสติ   ยํ   โอทาตกสิณํ   โส   อหํ  โย
อหํ     ตํ     โอทาตกสิณนฺติ     โอทาตกสิณญฺจ    อตฺตญฺจ    อทฺวยํ
สมนุปสฺสติ   เสยฺยถาปิ   เตลปฺปทีปสฺส   ฌายโต   ฯเปฯ   อยํ  ปฐมา
สกฺกายวตฺถุกา     อุจฺเฉททิฏฺฐิ     อุจฺเฉททิฏฺฐิ    มิจฺฉาทิฏฺฐิ    ฯเปฯ
อิมานิ   สญฺโญชนานิ   น   จ  ทิฏฺฐิโย  เอวํ  รูปํ  อตฺตโต  สมนุปสฺสติ
ฯเปฯ      สกฺกายวตฺถุกาย      อุจฺเฉททิฏฺฐิยา     อิเมหิ     ปญฺจหิ
อากาเรหิ อภินิเวโส โหติ ฯ
