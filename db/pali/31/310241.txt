จ ปสฺสนฺติ ฯ
           โย ภูตํ ภูตโต ทิสฺวา        ภูตสฺส จ อติกฺกมํ
           ยถาภูเตธิมุจฺจติ            ภวตณฺหาปริกฺขยา
           สเจ ๑ ภูตสฺส ปริญฺญาโต โส วีตตโณฺห ภวาภเว
           ภูตสฺส วิภวา ภิกฺขุ          นาคจฺฉติ ปุนพฺภวนฺติ ฯ
     [๓๕๗]     ตโย     ปุคฺคลา    วิปนฺนทิฏฺฐี    ตโย    ปุคฺคลา
สมฺปนฺนทิฏฺฐึ ฯ
     กตเม   ตโย   ปุคฺคลา   วิปนฺนทิฏฺฐี   ติตฺถิโย  จ  ติตฺถิยสาวโก
จ โย จ มิจฺฉาทิฏฺฐิโก อิเม ตโย ปุคฺคลา วิปนฺนทิฏฺฐี ฯ
     กตเม   ตโย   ปุคฺคลา   สมฺปนฺนทิฏฺฐี   ตถาคโต  จ  ตถาคตสฺส
สาวโก    จ    โย    จ    สมฺมาทิฏฺฐิโก    อิเม   ตโย   ปุคฺคลา
สมฺปนฺนทิฏฺฐี ฯ
           โกธโน อุปนาหี จ          ปาปมกฺขี จ โย นโร
           วิปนฺนทิฏฺฐิ มายาวี          ตํ ชญฺญา วสโล อิติ ฯ
           อกฺโกธโน อนุปนาหี         อมกฺขี ๒ สุทฺธตํ คโต
           สมฺปนฺนทิฏฺฐิ เมธาวี         ตํ ชญฺญา อริโย อิตีติ ฯ
     [๓๕๘] ติสฺโส วิปนฺนทิฏฺฐิโย ติสฺโส สมฺปนฺนทิฏฺฐิโย ฯ
     กตมา   ติสฺโส   วิปนฺนทิฏฺฐิโย   ฯ   เอตํ   มมนฺติ   วิปนฺนทิฏฺฐิ
เอโสหมสฺมีติ   วิปนฺนทิฏฺฐิ   เอโส   เม   อตฺตาติ   วิปนฺนทิฏฺฐิ   อิมา
#๑ ม. สเว ภูตสฺส ปริญฺญาโต ฯ ยุ. สเว ภูตสฺส ปริญฺญา ฯ ๒ ม. วิสุทฺโธ ฯ
