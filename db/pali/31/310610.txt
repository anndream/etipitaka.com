โหติ สทฺธาธิมุตฺโต จิตฺตํ จสฺส สฺวาธิฏฺฐิตํ ฯ
     [๗๐๖]   สมฺมาทิฏฺฐิยา   กตเม   ปญฺจ  นิโรธา  วิกฺขมฺภนนิโรโธ
ตทงฺคนิโรโธ           สมุจฺเฉทนิโรโธ           ปฏิปฺปสฺสทฺธินิโรโธ
นิสฺสรณนิโรโธ     วิกฺขมฺภนนิโรโธ     จ     นีวรณานํ     ปฐมชฺฌานํ
ภาวยโต    ตทงฺคนิโรโธ    จ    ทิฏฺฐิคตานํ    นิพฺเพธภาคิยํ   สมาธึ
ภาวยโต   สมุจฺเฉทนิโรโธ   จ   โลกุตฺตรํ   ขยคามึ   มคฺคํ  ภาวยโต
ปฏิปฺปสฺสทฺธินิโรโธ    จ    ผลกฺขเณ    นิสฺสรณนิโรโธ    จ    อมตา
ธาตุ    สมฺมาทิฏฺฐิยา    อิเม    ปญฺจ    นิโรธา    อิเมสุ    ปญฺจสุ
นิโรเธสุ ฉนฺทชาโต โหติ สทฺธาธิมุตฺโต จิตฺตํ จสฺส สฺวาธิฏฺฐิตํ ฯ
     [๗๐๗]  สมฺมาทิฏฺฐิยา  กตเม  ปญฺจ  โวสฺสคฺคา วิกฺขมฺภนโวสฺสคฺโค
ตทงฺคโวสฺสคฺโค        สมุจฺเฉทโวสฺสคฺโค        ปฏิปฺปสฺสทฺธิโวสฺสคฺโค
นิสฺสรณโวสฺสคฺโค        วิกฺขมฺภนโวสฺสคฺโค        จ       นีวรณานํ
ปฐมชฺฌานํ   ภาวยโต   ตทงฺคโวสฺสคฺโค   จ   ทิฏฺฐิคตานํ  นิพฺเพธภาคิยํ
สมาธึ       ภาวยโต      สมุจฺเฉทโวสฺสคฺโค      จ      โลกุตฺตรํ
ขยคามึ    มคฺคํ    ภาวยโต    ปฏิปฺปสฺสทฺธิโวสฺสคฺโค    จ   ผลกฺขเณ
นิสฺสรณโวสฺสคฺโค    จ    นิโรโธ    นิพฺพานํ    สมฺมาทิฏฺฐิยา    อิเม
ปญฺจ    โวสฺสคฺคา   อิเมสุ   ปญฺจสุ   โวสฺสคฺเคสุ   ฉนฺทชาโต   โหติ
สทฺธาธิมุตฺโต จิตฺตํ จสฺส สฺวาธิฏฺฐิตํ ฯ
     สมฺมาทิฏฺฐิยา    อิเม   ปญฺจ   วิเวกา   ปญฺจ   วิราคา   ปญฺจ
นิโรธา ปญฺจ โวสฺสคฺคา ทฺวาทส นิสฺสยา ฯ
