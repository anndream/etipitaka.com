ปรมฺมรณาติ     อนฺตคฺคาหิกาย     ทิฏฺฐิยา    อิเมหิ    ปญฺจหากาเรหิ
อภินิเวโส    โหติ    อนฺตคฺคาหิกาย    ทิฏฺฐิยา    อิเมหิ   ปญฺญาสาย
อากาเรหิ อภินิเวโส โหติ ฯ
     [๓๔๘]    ปุพฺพนฺตานุทิฏฺฐิยา    กตเมหิ   อฏฺฐารสหิ   อากาเรหิ
อภินิเวโส   โหติ  ฯ  จตฺตาโร  สสฺสตวาทา  จตฺตาโร  เอกจฺจสสฺสติกา
จตฺตาโร        อนฺตานนฺติกา        จตฺตาโร       อมราวิกฺเขปิกา
เทฺว     อธิจฺจสมุปฺปนฺนิกา    ปุพฺพนฺตานุทิฏฺฐิยา    อิเมหิ    อฏฺฐารสหิ
อากาเรหิ อภินิเวโส โหติ ฯ
     [๓๔๙]   อปรนฺตานุทิฏฺฐิยา   กตเมหิ   จตุจตฺตาฬีสาย  อากาเรหิ
อภินิเวโส   โหติ   ฯ  โสฬส  สญฺญิวาทา  ๑  อฏฺฐ  อสญฺญิวาทา  ๒
อฏฺฐ      เนวสญฺญินาสญฺญิวาทา      สตฺต     อุจฺเฉทวาทา     ปญฺจ
ทิฏฺฐธมฺมนิพฺพานวาทา     อปรนฺตานุทิฏฺฐิยา     อิเมหิ    จตุจตฺตาฬีสาย
อากาเรหิ อภินิเวโส โหติ ฯ
     [๓๕๐]     สญฺโญชนิกาย     ทิฏฺฐิยา     กตเมหิ    อฏฺฐารสหิ
อากาเรหิ   อภินิเวโส  โหติ  ฯ  ยา  ทิฏฺฐิ  ทิฏฺฐิคตํ  ทิฏฺฐิคหณํ  ฯเปฯ
ทิฏฺฐาภินิเวโส     ทิฏฺฐิปรามาโส    สญฺโญชนิกาย    ทิฏฺฐิยา    อิเมหิ
อฏฺฐารสหิ อากาเรหิ อภินิเวโส โหติ ฯ
     [๓๕๑]   อหนฺติ   มานวินิพนฺธาย   ทิฏฺฐิยา   กตเมหิ  อฏฺฐารสหิ
อากาเรหิ   อภินิเวโส   โหติ   ฯ   จกฺขุํ  อหนฺติ  มานวินิพนฺธา  ทิฏฺฐิ
ทิฏฺฐิ    น   วตฺถุ   วตฺถุ   น   ทิฏฺฐิ   อญฺญา   ทิฏฺฐิ   อญฺญํ   วตฺถุ
#๑-๒ ม. ยุ. สญฺญีวาทา อสญฺญีวาทา ฯ เอวมุปริปิ ฯ
