ฯเปฯ    ปสฺสมฺภยํ    จิตฺตสงฺขารํ    อสฺสาสวเสน    วิญฺญาณจิตฺตํ   ยํ
จิตฺตํ   มโน   มานสํ   หทยํ   ปณฺฑรํ   มนายตนํ   มนินฺทฺริยํ   วิญฺญาณํ
วิญฺญาณกฺขนฺโธ ตชฺชา มโนวิญฺญาณธาตุ อิทํ จิตฺตํ ฯ
     กถํ   จิตฺตํ   ปฏิวิทิตํ   โหติ   ฯ   ทีฆํ   อสฺสาสวเสน  จิตฺตสฺส
เอกคฺคตํ   อวิกฺเขปํ   ปชานโต   สติ   อุปฏฺฐิตา   โหติ  ตาย  สติยา
เตน    ญาเณน    ตํ    จิตฺตํ   ปฏิวิทิตํ   โหติ   ทีฆํ   ปสฺสาสวเสน
จิตฺตสฺส   เอกคฺคตํ   อวิกฺเขปํ   ปชานโต   สติ  อุปฏฺฐิตา  โหติ  ตาย
สติยา   เตน   ญาเณน   จิตฺตํ   ปฏิวิทิตํ   โหติ   ฯเปฯ  สจฺฉิกาตพฺพํ
สจฺฉิกโรโต    ตํ   จิตฺตํ   ปฏิวิทิตํ   โหติ   เอวนฺตํ   จิตฺตํ   ปฏิวิทิตํ
โหติ     จิตฺตปฏิสํเวที     อสฺสาสวเสน     วิญฺญาณจิตฺตํ     อุปฏฺฐานํ
สติ    อนุปสฺสนาญาณํ   จิตฺตํ   อุปฏฺฐานํ   โน   สติ   สติ   อุปฏฺฐานํ
เจว   สติ   จ   ตาย   สติยา   เตน  ญาเณน  ตํ  จิตฺตํ  อนุปสฺสตีติ
เตน วุจฺจติ จิตฺเต จิตฺตานุปสฺสนา สติปฏฺฐานภาวนา ฯ
     อนุปสฺสตีติ    กถํ    ตํ    จิตฺตํ    อนุปสฺสติ   ฯเปฯ   เอวนฺตํ
จิตฺตํ อนุปสฺสติ ฯ
     ภาวนาติ   จตสฺโส   ภาวนา  ฯเปฯ  อาเสวนฏฺเฐน  ภาวนา  ฯ
จิตฺตปฏิสํเวที     อสฺสาสปสฺสาสา     สํวรฏฺเฐน    สีลวิสุทฺธิ    ฯเปฯ
จิตฺตปฏิสํเวที    อสฺสาสปสฺสาสวเสน    จิตฺตสฺส    เอกคฺคตํ   อวิกฺเขปํ
ปชานโต    ฯเปฯ    ปชานนฺโต    อินฺทฺริยานิ    สโมธาเนติ    เตน
วุจฺจติ สมตฺถญฺจ ปฏิวิชฺฌติ ฯ
