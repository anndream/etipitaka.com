น   สาวกปารมิปฺปตฺโต   โย   สาวกปารมิปฺปตฺโต  โส  เตน  อติเรโก
โหติ    อธิโก    โหติ    วิเสโส    โหติ   ตสฺส   ญาณํ   ปภิชฺชตีติ
เทฺว    ปุคฺคลา   ปฏิสมฺภิทปฺปตฺตา   เทฺวปิ   ปุพฺพโยคสมฺปนฺนา   เทฺวปิ
พหุสฺสุตา  เทฺวปิ  เทสนาพหุลา  เทฺวปิ  ครูปนิสฺสิตา  เทฺวปิ  วิหารพหุลา
เทฺวปิ    ปจฺจเวกฺขณาพหุลา    เทฺวปิ   อเสกฺขปฏิสมฺภิทปฺปตฺตา   เอโก
สาวกปารมิปฺปตฺโต    เอโก    ปจฺเจกสมฺพุทฺโธ   โย   ปจฺเจกสมฺพุทฺโธ
โส   เตน   อติเรโก   โหติ   อธิโก   โหติ   วิเสโส   โหติ  ตสฺส
ญาณํ    ปภิชฺชตีติ    ปจฺเจกพุทฺธญฺจ    สเทวกญฺจ    โลกํ    อุปาทาย
ตถาคโต  อรหํ  สมฺมาสมฺพุทฺโธ  อคฺโค  ปฏิสมฺภิทปฺปตฺโต ปญฺญาปเภทกุสโล
ปภินฺนญาโณ           อธิคตปฏิสมฺภิโท           จตุเวสารชฺชปฺปตฺโต
ทสพลธารี   ปุริสาสโภ   ปุริสสีโห   ฯเปฯ   เยปิ   เต  ขตฺติยปณฺฑิตา
พฺราหฺมณปณฺฑิตา        คหปติปณฺฑิตา        สมณปณฺฑิตา       นิปุณา
กตปรปฺปวาทา   พาลเวธิรูปา   เต  ๑  ภินฺทนฺตา  ปญฺญา  ๒  จรนฺติ
ปญฺญาตเตน    ทิฏฺฐิคตานิ    เต    ปญฺหญฺจ    อภิสงฺขริตฺวา   ตถาคตํ
อุปสงฺกมิตฺวา    ปุจฺฉนฺติ    คุฬฺหานิ    จ    ปฏิจฺฉนฺนานิ   จ   กถิตา
วิชฺสชฺชิตา   จ   ๓   เต   ปญฺหา   ภควตา   โหนฺติ  นิทฺทิฏฺฐิการณา
อุปกฺขิตฺตกา   จ  ๔  เต  ภควโต  สมฺปชฺชนฺติ  อถ  โข  ภควา  ตตฺถ
อภิโรจติ ยทิทํ ปญฺญายาติ อคฺโค ปฏิสมฺภิทปฺปตฺโตติ ฯ
                      มหาปญฺญากถา
                       ___________
#๑ ม. โว ฯ ๒ ม. มญฺเญ ฯ ยุ. ปญฺเญ ฯ ๓ ยุ. ว ฯ ๔ ยุ. จสทฺโท นตฺถิ ฯ
