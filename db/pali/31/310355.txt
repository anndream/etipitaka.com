อปฺปณิหิโต วิโมกฺโข อยํ อปฺปณิหิโต วิโมกฺโข ฯ
     กตโม   อชฺฌตฺตวุฏฺฐาโน   วิโมกฺโข   ฯ   จตฺตาริ  ฌานานิ  อยํ
อชฺฌตฺตวุฏฺฐาโน วิโมกฺโข ฯ
     กตโม   พหิทฺธาวุฏฺฐาโน   วิโมกฺโข  ฯ  จตสฺโส  อรูปสมาปตฺติโย
อยํ พหิทฺธาวุฏฺฐาโน วิโมกฺโข ฯ
     กตโม   ทุภโตวุฏฺฐาโน   วิโมกฺโข  ฯ  จตฺตาโร  อริยมคฺคา  อยํ
ทุภโตวุฏฺฐาโน วิโมกฺโข ฯ
     [๔๗๑]     กตเม     อชฺฌตฺตวุฏฺฐานา    จตฺตาโร    วิโมกฺขา
ปฐมชฺฌานํ   นีวรเณหิ   วุฏฺฐาติ   ทุติยชฺฌานํ   วิตกฺกวิจาเรหิ   วุฏฺฐาติ
ตติยชฺฌานํ    ปีติยา    วุฏฺฐาติ    จตุตฺถชฺฌานํ    สุขทุกฺเขหิ   วุฏฺฐาติ
อิเม อชฺฌตฺตวุฏฺฐานา จตฺตาโร วิโมกฺขา ฯ
     กตเม      พหิทฺธาวุฏฺฐานา      จตฺตาโร     วิโมกฺขา     ฯ
อากาสานญฺจายตนสมาปตฺติ    รูปสญฺญาย    ปฏิฆสญฺญาย   นานตฺตสญฺญาย
วุฏฺฐาติ        วิญฺญาณญฺจายตนสมาปตฺติ       อากาสานญฺจายตนสญฺญาย
วุฏฺฐาติ         อากิญฺจญฺญายตนสมาปตฺติ        วิญฺญาณญฺจายตนสญฺญาย
วุฏฺฐาติ      เนวสญฺญานาสญฺญายตนสมาปตฺติ      อากิญฺจญฺญายตนสญฺญาย
วุฏฺฐาติ อิเม พหิทฺธาวุฏฺฐานา จตฺตาโร วิโมกฺขา ฯ
     กตเม   ทุภโตวุฏฺฐานา   จตฺตาโร  วิโมกฺขา  ฯ  โสตาปตฺติมคฺโค
สกฺกายทิฏฺฐิวิจิกิจฺฉาสีลพฺพตปรามาสา      ทิฏฺฐานุสยา     วิจิกิจฺฉานุสยา
วุฏฺฐาติ     ตทนุวตฺตกกิเลเสหิ     จ     ขนฺเธหิ     จ     วุฏฺฐาติ
