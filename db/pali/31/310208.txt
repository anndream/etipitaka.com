เสยฺยถาปิ   เตลปฺปทีปสฺส   ฌายโต   ยา  อจฺฉิ  ๑  โส  วณฺโณ  โย
วณฺโณ    สา    อจฺฉีติ    อจฺฉิญฺจ    วณฺณญฺจ    อทฺวยํ    สมนุปสฺสติ
เอวเมว     อิเธกจฺโจ     ปฐวีกสิณํ     อตฺตโต    สมนุปสฺสติ    ยํ
ปฐวีกสิณํ    โส    อหํ    โย   อหํ   ตํ   ปฐวีกสิณนฺติ   ปฐวีกสิณญฺจ
อตฺตญฺจ    อทฺวยํ   สมนุปสฺสติ   อภินิเวสปรามาโส   ทิฏฺฐิ   ทิฏฺฐิ   น
วตฺถุ    วตฺถุ    น   ทิฏฺฐิ   อญฺญา   ทิฏฺฐิ   อญฺญํ   วตฺถุ   ยา   จ
ทิฏฺฐิ   ยญฺจ   วตฺถุ   อยํ  ปฐมา  รูปวตฺถุกา  อตฺตานุทิฏฺฐิ  อตฺตานุทิฏฺฐิ
มิจฺฉาทิฏฺฐิ     ทิฏฺฐิวิปตฺติ     อตฺตานุทิฏฺฐิกสฺส     ๒    ปุริสปุคฺคลสฺส
เทฺว   จ   คติโย   ฯเปฯ   อิมานิ   สญฺโญชนานิ   น   จ   ทิฏฺฐิโย
อิเธกจฺโจ    อาโปกสิณํ    เตโชกสิณํ   วาโยกสิณํ   นีลกสิณํ   ปีตกสิณํ
โลหิตกสิณํ    โอทาตกสิณํ    อตฺตโต    สมนุปสฺสติ    ยํ   โอทาตกสิณํ
โส   อหํ   โย   อหํ   ตํ   โอทาตกสิณนฺติ   โอทาตกสิณญฺจ   อตฺตญฺจ
อทฺวยํ   สมนุปสฺสติ   เสยฺยถาปิ   เตลปฺปทีปสฺส   ฌายโต   ยา   อจฺฉิ
โส    วณฺโณ    โย    วณฺโณ    สา    อจฺฉีติ    อจฺฉิญฺจ   วณฺณญฺจ
อทฺวยํ    สมนุปสฺสติ    เอวเมว   อิเธกจฺโจ   ฯเปฯ   โอทาตกสิณญฺจ
อตฺตญฺจ    อทฺวยํ    สมนุปสฺสติ    อภินิเวสปรามาโส    ทิฏฺฐิ    ทิฏฺฐิ
น   วตฺถุ   วตฺถุ   น  ทิฏฺฐิ  อญฺญา  ทิฏฺฐิ  อญฺญํ  วตฺถุ  ยา  จ  ทิฏฺฐิ
ยญฺจ    วตฺถุ    อยํ   ปฐมา   รูปวตฺถุกา   อตฺตานุทิฏฺฐิ   อตฺตานุทิฏฺฐิ
มิจฺฉาทิฏฺฐิ    ทิฏฺฐิวิปตฺติ    ฯเปฯ    อิมานิ    สญฺโญชนานิ    น   จ
ทิฏฺฐิโย เอวํ รูปํ อตฺตโต สมนุปสฺสติ ฯ
#๑ ม. ยุ. อจฺจิ ฯ เอวมุปริปิ ฯ ๒ ม. ยุ. มิจฺฉาทิฏฺฐิกสฺส ฯ
