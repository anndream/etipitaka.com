     [๔๔๓]     จตูสุ    โสตาปตฺติยงฺเคสุ    สทฺธินฺทฺริยสฺส    วเสน
กติหากาเรหิ  ปญฺจนฺนํ  อินฺทฺริยานํ  จริยา  ทฏฺฐพฺพา  จตูสุ สมฺมปฺปธาเนสุ
ฯเปฯ    จตูสุ    สติปฏฺฐาเนสุ    ฯเปฯ    จตูสุ    ฌาเนสุ   ฯเปฯ
จตูสุ    อริยสจฺเจสุ    ปญฺญินฺทฺริยสฺส   วเสน   กติหากาเรหิ   ปญฺจนฺนํ
อินฺทฺริยานํ   จริยา  ทฏฺฐพฺพา  ฯ  จตูสุ  โสตาปตฺติยงฺเคสุ  สทฺธินฺทฺริยสฺส
วเสน     วีสติยา     อากาเรหิ     ปญฺจนฺนํ    อินฺทฺริยานํ    จริยา
ทฏฺฐพฺพา    จตูสุ    สมฺมปฺปธาเนสุ    ฯเปฯ    จตูสุ    สติปฏฺฐาเนสุ
จตูสุ   ฌาเนสุ   จตูสุ   อริยสจฺเจสุ   ปญฺญินฺทฺริยสฺส   วเสน   วีสติยา
อากาเรหิ ปญฺจนฺนํ อินฺทฺริยานํ จริยา ทฏฺฐพฺพา ฯ
     [๔๔๔]   จตูสุ   โสตาปตฺติยงฺเคสุ  สทฺธินฺทฺริยสฺส  วเสน  กตเมหิ
วีสติยา    อากาเรหิ    ปญฺจนฺนํ   อินฺทฺริยานํ   จริยา   ทฏฺฐพฺพา   ฯ
สปฺปุริสสํเสเว   โสตาปตฺติยงฺเค   อธิโมกฺขาธิปเตยฺยฏฺเฐน  สทฺธินฺทฺริยสฺส
จริยา      ทฏฺฐพฺพา      สทฺธินฺทฺริยสฺส      วเสน      ปคฺคหฏฺเฐน
วิริยินฺทฺริยสฺส   จริยา   ทฏฺฐพฺพา   อุปฏฺฐานฏฺเฐน   สตินฺทฺริยสฺส  จริยา
ทฏฺฐพฺพา     อวิกฺเขปฏฺเฐน     สมาธินฺทฺริยสฺส     จริยา    ทฏฺฐพฺพา
ทสฺสนฏฺเฐน     ปญฺญินฺทฺริยสฺส     จริยา    ทฏฺฐพฺพา    สทฺธมฺมสฺสวเน
โสตาปตฺติยงฺเค      ฯเปฯ      โยนิโสมนสิกาเร     โสตาปตฺติยงฺเค
ธมฺมานุธมฺมปฏิปตฺติยา      โสตาปตฺติยงฺเค      อธิโมกฺขาธิปเตยฺยฏฺเฐน
สทฺธินฺทฺริยสฺส   จริยา   ทฏฺฐพฺพา   สทฺธินฺทฺริยสฺส   วเสน   ปคฺคหฏฺเฐน
วิริยินฺทฺริยสฺส     จริยา     ทฏฺฐพฺพา    อุปฏฺฐานฏฺเฐน    สตินฺทฺริยสฺส
