     กตมํ   สมาธิพลํ  ฯ  อุทฺธจฺเจ  น  กมฺปตีติ  สมาธิพลํ  สหชาตานํ
ธมฺมานํ      อุปตฺถมฺภนฏฺเฐน      สมาธิพลํ      ฯเปฯ      นิโรเธ
ปติฏฺฐาปกฏฺเฐน สมาธิพลํ อิทํ สมาธิพลํ ฯ
     กตมํ   ปญฺญาพลํ  ฯ  อวิชฺชาย  น  กมฺปตีติ  ปญฺญาพลํ  สหชาตานํ
ธมฺมานํ      อุปตฺถมฺภนฏฺเฐน      ปญฺญาพลํ      ฯเปฯ      นิโรเธ
ปติฏฺฐาปกฏฺเฐน ปญฺญาพลํ อิทํ ปญฺญาพลํ ฯ
     [๖๒๓]  กตมํ  หิริพลํ  ฯ เนกฺขมฺเมน กามจฺฉนฺทํ หิริยตีติ ๑ หิริพลํ
อพฺยาปาเทน      พฺยาปาทํ     หิริยตีติ     หิริพลํ     อาโลกสญฺญาย
ถีนมิทฺธํ    หิริยตีติ   หิริพลํ   อวิกฺเขเปน   อุทฺธจฺจํ   หิริยตีติ   หิริพลํ
ธมฺมววตฺถาเนน     วิจิกิจฺฉํ    หิริยตีติ    หิริพลํ    ญาเณน    อวิชฺชํ
หิริยตีติ   หิริพลํ   ปาโมชฺเชน   อรตึ   หิริยตีติ   หิริพลํ  ปฐมชฺฌาเนน
นีวรเณ    หิริยตีติ    หิริพลํ    ฯเปฯ    อรหตฺตมคฺเคน   สพฺพกิเลเส
หิริยตีติ หิริพลํ อิทํ หิริพลํ ฯ
     กตมํ   โอตฺตปฺปพลํ   ฯ   เนกฺขมฺเมน   กามจฺฉนฺทํ   โอตฺตปฺปตีติ
โอตฺตปฺปพลํ    อพฺยาปาเทน    พฺยาปาทํ    โอตฺตปฺปตีติ    โอตฺตปฺปพลํ
อาโลกสญฺญาย    ถีนมิทฺธํ    โอตฺตปฺปตีติ    โอตฺตปฺปพลํ    อวิกฺเขเปน
อุทฺธจฺจํ     โอตฺตปฺปตีติ     โอตฺตปฺปพลํ    ธมฺมววตฺถาเนน    วิจิกิจฺฉํ
โอตฺตปฺปตีติ      โอตฺตปฺปพลํ      ญาเณน     อวิชฺชํ     โอตฺตปฺปตีติ
โอตฺตปฺปพลํ     ปาโมชฺเชน     อรตึ     โอตฺตปฺปตีติ     โอตฺตปฺปพลํ
ปฐมชฺฌาเนน   นีวรเณ  โอตฺตปฺปตีติ  โอตฺตปฺปพลํ  ฯเปฯ  อรหตฺตมคฺเคน
#๑ ม. หิรียตีติ ฯ เอวมุปริปิ ฯ
