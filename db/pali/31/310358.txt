อนาคามิมคฺคสฺส       อนาคามิผลํ      อรหตฺตมคฺคสฺส      อรหตฺตผลํ
อิเม ทุภโตวุฏฺฐานา ปฏิปฺปสฺสทฺธี จตฺตาโร วิโมกฺขา ฯญ
     [๔๗๔]   กถํ   รูปี   รูปานิ   ปสฺสตีติ  วิโมกฺโข  ฯ  อิเธกจฺโจ
อชฺฌตฺตํ    ปจฺจตฺตํ    นีลนิมิตฺตํ    มนสิ    กโรติ   นีลสญฺญํ   ปฏิลภติ
โส   ตํ   นิมิตฺตํ   สุคฺคหิตํ   กโรติ   สูปธาริตํ  อุปธาเรติ  สฺวาวตฺถิตํ
อวตฺถาเปติ   โส   ตํ  นิมิตฺตํ  สุคฺคหิตํ  กตฺวา  สูปธาริตํ  อุปธาเรตฺวา
สฺวาวตฺถิตํ      อวตฺถาเปตฺวา      พหิทฺธา      นีลนิมิตฺเต     จิตฺตํ
อุปสํหรติ    นีลสญฺญํ    ปฏิลภติ   โส   ตํ   นิมิตฺตํ   สุคฺคหิตํ   กโรติ
สูปธาริตํ    อุปธาเรติ    สฺวาวตฺถิตํ   อวตฺถาเปติ   โส   ตํ   นิมิตฺตํ
สุคฺคหิตํ   กตฺวา   สูปธาริตํ   อุปธาเรตฺวา   สฺวาวตฺถิตํ  อวตฺถาเปตฺวา
อาเสวติ    ภาเวติ    พหุลีกโรติ    ตสฺส   เอวํ   โหติ   อชฺฌตฺตญฺจ
พหิทฺธา   จ   อุภยมิทํ   รูปนฺติ   รูปสญฺญี   โหติ   อิเธกจฺโจ  อชฺฌตฺตํ
ปจฺจตฺตํ    ปีตนิมิตฺตํ    โลหิตนิมิตฺตํ    โอทาตนิมิตฺตํ    มนสิ    กโรติ
โอทาตสญฺญํ   ปฏิลภติ   โส   ตํ   นิมิตฺตํ   สุคฺคหิตํ   กโรติ  สูปธาริตํ
อุปธาเรติ    สฺวาวตฺถิตํ    อวตฺถาเปติ    โส   ตํ   นิมิตฺตํ   สุคฺคหิตํ
กตฺวา   สูปธาริตํ   อุปธาเรตฺวา   สฺวาวตฺถิตํ   อวตฺถาเปตฺวา  พหิทฺธา
โอทาตนิมิตฺเต     จิตฺตํ    อุปสํหรติ    โอทาตสญฺญํ    ปฏิลภติ    โส
ตํ    นิมิตฺตํ    สุคฺคหิตํ    กโรติ   สูปธาริตํ   อุปธาเรติ   สฺวาวตฺถิตํ
อวตฺถาเปติ   โส   ตํ  นิมิตฺตํ  สุคฺคหิตํ  กตฺวา  สูปธาริตํ  อุปธาเรตฺวา
สฺวาวตฺถิตํ    อวตฺถาเปตฺวา    อาเสวติ   ภาเวติ   พหุลีกโรติ   ตสฺส
