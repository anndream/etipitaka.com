อปฺปณิหิโต     สมาธิ     ฯ    ทส    สมาธี    อุทฺธุมาตกสญฺญาวเสน
จิตฺตสฺส    เอกคฺคตา   อวิกฺเขโป   สมาธิ   วินีลกสญฺญาวเสน   ฯเปฯ
วิปุพฺพกสญฺญาวเสน       วิจฺฉิทฺทกสญฺญาวเสน      วิกฺขายิตกสญฺญาวเสน
วิกฺขิตฺตกสญฺญาวเสน      หตวิกฺขายิตกสญฺญาวเสน     โลหิตกสญฺญาวเสน
ปุลวกสญฺญาวเสน        ๑        อฏฺฐิกสญฺญาวเสน        จิตฺตสฺส
เอกคฺคตา อวิกฺเขโป สมาธิ อิเม ปญฺจปญฺญาส สมาธี ฯ
     [๙๓]   อปิ   จ   ปญฺจวีสติ  สมาธิสฺส  สมาธิฏฺฐา  ปริคฺคหฏฺเฐน
สมาธิ       ปริวารฏฺเฐน       สมาธิ      ปริปูรฏฺเฐน      สมาธิ
เอกคฺคฏฺเฐน   สมาธิ   อวิกฺเขปฏฺเฐน   สมาธิ   อวิสารฏฺเฐน   สมาธิ
อนาวิลฏฺเฐน      สมาธิ     อนิญฺชนฏฺเฐน     สมาธิ     วิมุตฺตฏฺเฐน
สมาธิ     เอกตฺตุปฏฺฐานวเสน    จิตฺตสฺส    ฐิตตฺตา    สมาธิ    สมํ
เอสตีติ   สมาธิ   วิสมํ   เนสตีติ   สมาธิ   สมํ   เอสิตตฺตา   สมาธิ
วิสมํ   เนสิตตฺตา   สมาธิ   สมํ   อาทิยตีติ   สมาธิ   วิสมํ  นาทิยตีติ
สมาธิ    สมํ    อาทินฺนตฺตา    สมาธิ   วิสมํ   อนาทินฺนตฺตา   สมาธิ
สมํ   ปฏิปชฺชตีติ   สมาธิ  วิสมํ  นปฺปฏิปชฺชตีติ  สมาธิ  สมํ  ปฏิปนฺนตฺตา
สมาธิ      วิสมํ      นปฺปฏิปนฺนตฺตา     สมาธิ     สมํ     ฌายตีติ
สมาธิ    วิสมํ    ฌาเปตีติ   สมาธิ   สมํ   ฌาตตฺตา   สมาธิ   วิสมํ
ฌาปิตตฺตา   สมาธิ   สโม   จ   หิโต   จ  สุโข  จาติ  สมาธิ  อิเม
ปญฺจวีสติ   สมาธิสฺส   สมาธิฏฺฐา   ตํ   ญาตฏฺเฐน  ญาณํ  ปชานนฏฺเฐน
ปญฺญา      เตน      วุจฺจติ     สํวริตฺวา     สมาทหเน     ปญฺญา
#๑ ม. ปุฬุวกสญฺญาวเสน ฯ
