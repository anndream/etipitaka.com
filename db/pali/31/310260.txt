     สุสมารทฺธาติ     จตฺตาโร     สุสมารทฺธา     ตตฺถ    ชาตานํ
ธมฺมานํ    อนติวตฺตนฏฺเฐน    สุสมารทฺธา    อินฺทฺริยานํ   เอกรสฏฺเฐน
สุสมารทฺธา     ตทุปควิริยวาหนฏฺเฐน     สุสมารทฺธา     ตปฺปจฺจนีกานํ
กิเลสานํ สุสมุคฺฆาตตฺตา ๑ สุสมารทฺธา ฯ
     สุสมนฺติ   อตฺถิ   สมํ  อตฺถิ  สุสมํ  ฯ  กตมํ  สมํ  ฯ  เย  ตตฺถ
ชาตา   อนวชฺชา   กุสลา   โพธิปกฺขิยา  อิทํ  สมํ  ฯ  กตมํ  สุสมํ  ฯ
ยํ  เตสํ  ๒  ธมฺมานํ  อารมฺมณํ  นิโรโธ  นิพฺพานํ  อิทํ  สุสมํ  ฯ  อิติ
อิทญฺจ    สมํ   สุสมํ   ญาตํ   โหติ   ทิฏฺฐํ   วิทิตํ   สจฺฉิกตํ   ผสฺสิตํ
ปญฺญาย     อารทฺธํ     โหติ    วิริยํ    อสลฺลีนํ    อุปฏฺฐิตา    สติ
อปมุฏฺฐา   ๓   ปสฺสทฺโธ   กาโย   อารทฺโธ  สมาหิตํ  จิตฺตํ  เอกตฺตํ
เตน วุจฺจติ สุสมารทฺธาติ ฯ
     อนุปุพฺพํ    ปริจิตาติ    ทีฆํ    อสฺสาสวเสน    ปุริมา    ปุริมา
ปริจิตา   ปจฺฉิมา   ปจฺฉิมา   อนุปริจิตา   ทีฆํ   ปสฺสาสวเสน   ปุริมา
ปุริมา   ปริจิตา   ปจฺฉิมา   ปจฺฉิมา   อนุปริจิตา   รสฺสํ  อสฺสาสวเสน
ปุริมา     ปุริมา     ปริจิตา     ปจฺฉิมา     ปจฺฉิมา     อนุปริจิตา
รสฺสํ    ปสฺสาสวเสน    ปุริมา   ปุริมา   ปริจิตา   ปจฺฉิมา   ปจฺฉิมา
อนุปริจิตา   ฯเปฯ   ปฏินิสฺสคฺคานุปสฺสี   อสฺสาสวเสน   ปุริมา   ปุริมา
ปริจิตา      ปจฺฉิมา     ปจฺฉิมา     อนุปริจิตา     ปฏินิสฺสคฺคานุปสฺสี
ปสฺสาสวเสน     ปุริมา     ปุริมา     ปริจิตา    ปจฺฉิมา    ปจฺฉิมา
อนุปริจิตา    สพฺพาปิ    โสฬสวตฺถุกา    อานาปานสฺสติโย    อญฺญมญฺญํ
#๑ ม. สุสมูหตตฺตา ฯ ๒ ม. อาเมณฺฑิตํ ฯ ๓ ม. อสมฺมุฏฺฐา ฯ
