           กาโยปิ อผนฺทิโต โหติ      จิตฺตมฺปิ โหติ อผนฺทิตนฺติ ฯ
     เตหิ     จ    ปน    นีวรเณหิ    วิสุทฺธจิตฺตสฺส    โสฬสวตฺถุกํ
อานาปานสฺสติสมาธึ    ภาวยโต    ขณิกสโมธานา    อิเม    อฏฺฐารส
อุปกฺกิเลสา อุปฺปชฺชนฺติ ฯ
     [๓๗๐]   กตมานิ   เตรส   โวทาเน  ญาณานิ  ฯ  อตีตานุธาวนํ
จิตฺตํ    วิกฺเขปานุปติตํ    ตํ    วิวชฺชยิตฺวา    เอกฏฺฐาเน   สมาทหติ
เอวํปิ   จิตฺตํ  น  วิกฺเขปํ  คจฺฉติ  อนาคตปฏิกงฺขณํ  จิตฺตํ  วิกมฺปิตํ  ๑
ตํ   วิวชฺชยิตฺวา   ตตฺเถว   อธิโมกฺเขติ   เอวํปิ   จิตฺตํ   น  วิกฺเขปํ
คจฺฉติ    ลีนํ    จิตฺตํ    โกสชฺชานุปติตํ    ตํ   ปคฺคณฺหิตฺวา   โกสชฺชํ
ปชหติ    เอวํปิ    จิตฺตํ    น   วิกฺเขปํ   คจฺฉติ   อติปคฺคหิตํ   จิตฺตํ
อุทฺธจฺจานุปติตํ    ตํ    นิคฺคณฺหิตฺวา   อุทฺธจฺจํ   ปชหติ   เอวํปิ   จิตฺตํ
น   วิกฺเขปํ   คจฺฉติ   อภิญฺญาตํ   จิตฺตํ   ราคานุปติตํ   ตํ  สมฺปชาโน
หุตฺวา   ราคํ   ปชหติ   เอวํปิ   จิตฺตํ   น  วิกฺเขปํ  คจฺฉติ  อปญฺญาตํ
จิตฺตํ    พฺยาปาทานุปติตํ   ตํ   สมฺปชาโน   หุตฺวา   พฺยาปาทํ   ปชหติ
เอวํปิ   จิตฺตํ   น   วิกฺเขปํ   คจฺฉติ   อิเมหิ   ฉหิ  ฐาเนหิ  ปริสุทฺธํ
จิตฺตํ ปริโยทาตํ เอกตฺตคตํ โหติ ฯ
     [๓๗๑]   กตเม   เต   เอกตฺตา   ฯ  ทานโวสฺสคฺคุปฏฺฐาเนกตฺตํ
สมถนิมิตฺตุปฏฺฐาเนกตฺตํ      วยลกฺขณุปฏฺฐาเนกตฺตํ     นิโรธุปฏฺฐาเนกตฺตํ
ทานโวสฺสคฺคุปฏฺฐาเนกตฺตํ     จาคาธิมุตฺตานํ    สมถนิมิตฺตุปฏฺฐาเนกตฺตญฺจ
#๑ สี. ยุ. วิกฺขมฺภิตํ ฯ เอวมุปริปิ ฯ
