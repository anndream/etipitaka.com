ปาฏิหาริยนฺติ ฯ
                           ปาฏิหาริยกถา นิฏฺฐิตา ฯ
                       ____________
                   ปญฺญาวคฺเค สมสีสกถา
     [๗๒๓]  สพฺพธมฺมานํ  สมฺมาสมุจฺเฉเท นิโรเธ จ อนุปฏฺฐานตาปญฺญา
สมสีสฏฺเฐ ญาณํ ฯ
     สพฺพธมฺมานนฺติ     ปญฺจกฺขนฺธา     ทฺวาทสายตนานิ     อฏฺฐารส
ธาตุโย    กุสลา    ธมฺมา    อกุสลา    ธมฺมา   อพฺยากตา   ธมฺมา
กามาวจรา    ธมฺมา    รูปาวจรา    ธมฺมา    อรูปาวจรา    ธมฺมา
อปริยาปนฺนา ธมฺมา ฯ
     สมฺมาสมุจฺเฉเทติ   เนกฺขมฺเมน   กามจฺฉนฺทํ   สมฺมา   สมุจฺฉินฺทติ
อพฺยาปาเทน     พฺยาปาทํ     สมฺมา     สมุจฺฉินฺทติ    อาโลกสญฺญาย
ถีนมิทฺธํ   สมฺมา   สมุจฺฉินฺทติ   อวิกฺเขเปน  อุทฺธจฺจํ  สมฺมา  สมุจฺฉินฺทติ
ธมฺมววตฺถาเนน      วิจิกิจฺฉํ      สมฺมา      สมุจฺฉินฺทติ     ญาเณน
อวิชฺชํ    สมฺมา   สมุจฺฉินฺทติ   ปามุชฺเชน   อรตึ   สมฺมา   สมุจฺฉินฺทติ
ปฐมชฺฌาเนน    นีวรเณ   สมฺมา   สมุจฺฉินฺทติ   ฯเปฯ   อรหตฺตมคฺเคน
สพฺพกิเลเส สมฺมา สมุจฺฉินฺทติ ฯ
     [๗๒๔]  นิโรเธติ  เนกฺขมฺเมน  กามจฺฉนฺทํ  นิโรเธติ อพฺยาปาเทน
พฺยาปาทํ      นิโรเธติ      อาโลกสญฺญาย     ถีนมิทฺธํ     นิโรเธติ
