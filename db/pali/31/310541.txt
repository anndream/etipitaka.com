กิญฺจิ    วชฺชนฺติ    อนวชฺชพลํ    พฺยาปาทสฺส   ปหีนตฺตา   อพฺยาปาเท
นตฺถิ   กิญฺจิ   วชฺชนฺติ  อนวชฺชพลํ  ถีนมิทฺธสฺส  ปหีนตฺตา  อาโลกสญฺญาย
นตฺถิ     กิญฺจิ     วชฺชนฺติ     อนวชฺชพลํ     อุทฺธจฺจสฺส    ปหีนตฺตา
อวิกฺเขเป   นตฺถิ   กิญฺจิ   วชฺชนฺติ   อนวชฺชพลํ   วิจิกิจฺฉาย  ปหีนตฺตา
ธมฺมววตฺถาเน     นตฺถิ    กิญฺจิ    วชฺชนฺติ    อนวชฺชพลํ    อวิชฺชาย
ปหีนตฺตา    ญาเณ    นตฺถิ    กิญฺจิ    วชฺชนฺติ   อนวชฺชพลํ   อรติยา
ปหีนตฺตา    ปามุชฺเช   นตฺถิ   กิญฺจิ   วชฺชนฺติ   อนวชฺชพลํ   นีวรณานํ
ปหีนตฺตา    ปฐมชฺฌาเน   นตฺถิ   กิญฺจิ   วชฺชนฺติ   อนวชฺชพลํ   ฯเปฯ
สพฺพกิเลสานํ    ปหีนตฺตา    อรหตฺตมคฺเค    นตฺถิ    กิญฺจิ    วชฺชนฺติ
อนวชฺชพลํ อิทํ อนวชฺชพลํ ฯ
     กตมํ   สงฺคาหพลํ  ฯ  กามจฺฉนฺทํ  ปชหนฺโต  เนกฺขมฺมวเสน  จิตฺตํ
สงฺคณฺหาตีติ     สงฺคาหพลํ    พฺยาปาทํ    ปชหนฺโต    อพฺยาปาทวเสน
จิตฺตํ   สงฺคณฺหาตีติ   สงฺคาหพลํ   ถีนมิทฺธํ  ปชหนฺโต  อาโลกสญฺญาวเสน
จิตฺตํ    สงฺคณฺหาตีติ    สงฺคาหพลํ    ฯเปฯ    สพฺพกิเลเส   ปชหนฺโต
อรหตฺตมคฺควเสน จิตฺตํ สงฺคณฺหาตีติ สงฺคาหพลํ อิทํ สงฺคาหพลํ ฯ
     [๖๒๕]   กตมํ   ขนฺติพลํ   ฯ  กามจฺฉนฺทสฺส  ปหีนตฺตา  เนกฺขมฺมํ
ขมตีติ    ขนฺติพลํ   ฯ   พฺยาปาทสฺส   ปหีนตฺตา   อพฺยาปาโท   ขมตีติ
ขนฺติพลํ    ถีนมิทฺธสฺส    ปหีนตฺตา    อาโลกสญฺญา    ขมตีติ   ขนฺติพลํ
อุทฺธจฺจสฺส    ปหีนตฺตา    อวิกฺเขโป    ขมตีติ    ขนฺติพลํ   วิจิกิจฺฉาย
