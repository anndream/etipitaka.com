โคจรฏฺเฐน    สมถวิปสฺสนา    เอกรสา    โหนฺติ   ยุคนทฺธา   โหนฺติ
อญฺญมญฺญํ    นาติวตฺตนฺตีติ    เตน   วุจฺจติ   โคจรฏฺเฐน   สมถวิปสฺสนํ
ยุคนทฺธํ ภาเวติ ฯ
     [๕๓๙]   กถํ   ปหานฏฺเฐน   สมถวิปสฺสนํ   ยุคนทฺธํ  ภาเวติ  ฯ
อุทฺธจฺจสหคตกิเลเส   จ   ขนฺเธ   จ   ปชหโต   จิตฺตสฺส   เอกคฺคตา
อวิกฺเขโป   สมาธิ   นิโรธโคจโร   อวิชฺชาสหคตกิเลเส  จ  ขนฺเธ  จ
ปชหโต   อนุปสฺสนฏฺเฐน   วิปสฺสนา   นิโรธโคจรา   อิติ   ปหานฏฺเฐน
สมถวิปสฺสนา    เอกรสา    โหนฺติ    ยุคนทฺธา    โหนฺติ    อญฺญมญฺญํ
นาติวตฺตนฺตีติ    เตน    วุจฺจติ    ปหานฏฺเฐน   สมถวิปสฺสนํ   ยุคนทฺธํ
ภาเวติ ฯ
     กถํ    ปริจฺจาคฏฺเฐน    สมถวิปสฺสนํ    ยุคนทฺธํ    ภาเวติ   ฯ
อุทฺธจฺจสหคตกิเลเส   จ   ขนฺเธ   จ   ปริจฺจชโต  จิตฺตสฺส  เอกคฺคตา
อวิกฺเขโป   สมาธิ   นิโรธโคจโร   อวิชฺชาสหคตกิเลเส  จ  ขนฺเธ  จ
ปริจฺจชโต      อนุปสฺสนฏฺเฐน     วิปสฺสนา     นิโรธโคจรา     อิติ
ปริจฺจาคฏฺเฐน    สมถวิปสฺสนา   เอกรสา   โหนฺติ   ยุคนทฺธา   โหนฺติ
อญฺญมญฺญํ      นาติวตฺตนฺตีติ      เตน      วุจฺจติ     ปริจฺจาคฏฺเฐน
สมถวิปสฺสนํ ยุคนทฺธํ ภาเวติ ฯ
     กถํ    วุฏฺฐานฏฺเฐน    สมถวิปสฺสนํ    ยุคนทฺธํ    ภาเวติ    ฯ
อุทฺธจฺจสหคตกิเลเสหิ   จ   ขนฺเธหิ   จ  วุฏฺฐหโต  จิตฺตสฺส  เอกคฺคตา
อวิกฺเขโป   สมาธิ   นิโรธโคจโร   อวิชฺชาสหคตกิเลเสหิ   จ  ขนฺเธหิ
