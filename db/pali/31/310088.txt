     [๑๒๒]    อุปฺปาโท    สามิสนฺติ   มุญฺจิตุกมฺยตาปฏิสงฺขาสนฺติฏฺฐนา
ปญฺญา สงฺขารุเปกฺขาสุ ญาณํ ปวตฺตํ สามิสนฺติ มุญฺจิตุกมฺยตาปฏิสงฺขาสนฺติฏฺฐนา
ปญฺญา       สงฺขารุเปกฺขาสุ       ญาณํ      ฯเปฯ      อุปายาโส
สามิสนฺติ            มุญฺจิตุกมฺยตาปฏิสงฺขาสนฺติฏฺฐนา           ปญฺญา
สงฺขารุเปกฺขาสุ  ญาณํ  อุปฺปาโท สงฺขาราติ มุญฺจิตุกมฺยตาปฏิสงฺขาสนฺติฏฺฐนา
ปญฺญา       สงฺขารุเปกฺขาสุ       ญาณํ      ปวตฺตํ      สงฺขาราติ
มุญฺจิตุกมฺยตาปฏิสงฺขาสนฺติฏฺฐนา     ปญฺญา     สงฺขารุเปกฺขาสุ     ญาณํ
ฯเปฯ     อุปายาโส     สงฺขาราติ     มุญฺจิตุกมฺยตาปฏิสงฺขาสนฺติฏฺฐนา~
ปญฺญา สงฺขารุเปกฺขาสุ ญาณํ ฯ
     [๑๒๓]    อุปฺปาโท   สงฺขารา   เต   สงฺขาเร   อชฺฌุเปกฺขตีติ
สงฺขารุเปกฺขา  เย  จ  สงฺขารา ยา จ อุเปกฺขา อุโภเปเต สงฺขารา เต
สงฺขารา    อชฺฌุเปกฺขตีติ   สงฺขารุเปกฺขา   ปวตฺตํ   สงฺขารา   ฯเปฯ
นิมิตฺตํ    สงฺขารา    อายุหนา   สงฺขารา   ปฏิสนฺธิ   สงฺขารา   คติ
สงฺขารา   นิพฺพตฺติ  สงฺขารา  อุปปตฺติ  สงฺขารา  ชาติ  สงฺขารา  ชรา
สงฺขารา  พฺยาธิ  สงฺขารา  มรณํ  สงฺขารา  โสโก  สงฺขารา  ปริเทโว
สงฺขารา    อุปายาโส    สงฺขารา    เต    สงฺขาเร   อชฺฌุเปกฺขตีติ
สงฺขารุเปกฺขา   เย   จ   สงฺขารา   ยา   จ   อุเปกฺขา  อุโภเปเต
สงฺขารา เต สงฺขาเร อชฺฌุเปกฺขตีติ สงฺขารุเปกฺขา ฯ
     [๑๒๔]  กติหากาเรหิ  สงฺขารุเปกฺขาย  จิตฺตสฺส อภินีหาโร โหติ ฯ
อฏฺฐหากาเรหิ สงฺขารุเปกฺขาย จิตฺตสฺส อภินีหาโร โหติ ฯ
