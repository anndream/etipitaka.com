ปนฺเถ    ญาณานิ   อฏฺฐ   จ   อุปกาเร   ญาณานิ   อิเมหิ   โสฬสหิ
อากาเรหิ    อุทุปิตจิตฺตํ    สมุทุปิตจิตฺตํ    ๑    เอกตฺเต   สนฺติฏฺฐติ
นีวรเณหิ วิสุชฺฌติ ฯ
     [๓๖๔]  กตเม  เต  เอกตฺตา  ฯ  เนกฺขมฺมํ  เอกตฺตํ อพฺยาปาโท
เอกตฺตํ   อาโลกสญฺญา   เอกตฺตํ   อวิกฺเขโป   เอกตฺตํ   ธมฺมววตฺถานํ
เอกตฺตํ    ญาณํ    เอกตฺตํ    ปามุชฺชํ    เอกตฺตํ    สพฺเพ    กุสลา
ธมฺมา   เอกตฺตา   ฯ   กตเม   เต  นีวรณา  ฯ  กามจฺฉนฺโท  นีวรณํ
พฺยาปาโท     นีวรณํ    ถีนมิทฺธํ    นีวรณํ    อุทฺธจฺจกุกฺกุจฺจํ    นีวรณํ
วิจิกิจฺฉา     นีวรณํ    อวิชฺชา    นีวรณํ    อรติ    นีวรณํ    สพฺเพ
อกุสลา ธมฺมา นีวรณา ฯ
     [๓๖๕]   นีวรณาติ   เกนตฺเถน   นีวรณา  ฯ  นิยฺยานาวรณฏฺเฐน
นีวรณา   ฯ   กตเม   เต   นิยฺยานา  ฯ  เนกฺขมฺมํ  อริยานํ  นิยฺยานํ
เตน   จ   เนกฺขมฺเมน   อริยา   นียนฺติ   กามจฺฉนฺโท   นิยฺยานาวรณํ
เตน    จ    กามจฺฉนฺเทน   นิวุตตฺตา   เนกฺขมฺมํ   อริยานํ   นิยฺยานํ
นปฺปชานาตีติ    กามจฺฉนฺโท    นิยฺยานาวรณํ    อพฺยาปาโท    อริยานํ
นิยฺยานํ    เตน    จ    อพฺยาปาเทน    อริยา   นียนฺติ   พฺยาปาโท
นิยฺยานาวรณํ     เตน    จ    พฺยาปาเทน    นิวุตตฺตา    อพฺยาปาทํ
อริยานํ     นิยฺยานํ     นปฺปชานาตีติ     พฺยาปาโท     นิยฺยานาวรณํ
อาโลกสญฺญา   อริยานํ   นิยฺยานํ   ตาย   จ   อาโลกสญฺญาย   อริยา
#๑ สี. อุทฺธตํ จิตฺตํ ปมุทุจิตฺตํ จิตฺตํ ฯ ม. อุทุจิตํ จิตฺตํ สมุทุจิตํ
#จิตฺตํ ฯ ยุ. อุทฺธตํ จิตฺตํ สมุทุจิตฺตํ จิตฺตํ ฯ
