วิโมกฺขา     โหนฺติ     ทส    อนุปาทาจิตฺตสฺส    วิโมกฺขา    เอโก
อนุปาทาจิตฺตสฺส   วิโมกฺโข   โหติ  วตฺถุวเสน  ปริยาเยน  ฯ  เวทนาย
ฯเปฯ   สญฺญาย   สงฺขาเรสุ   วิญฺญาเณ   จกฺขุสฺมึ   ฯเปฯ  ชรามรเณ
อนิจฺจานุปสฺสนาญาณํ        นิจฺจโต        อุปาทานา        มุจฺจตีติ
อนุปาทาจิตฺตสฺส    วิโมกฺโข   ฯเปฯ   ชรามรเณ   สุญฺญตานุปสฺสนาญาณํ
อภินิเวสโต     อุปาทานา     มุจฺจตีติ    อนุปาทาจิตฺตสฺส    วิโมกฺโข
เอวํ  สิยา  เอโก  อนุปาทาจิตฺตสฺส  วิโมกฺโข  โหติ ทส อนุปาทาจิตฺตสฺส
วิโมกฺขา     โหนฺติ     ทส    อนุปาทาจิตฺตสฺส    วิโมกฺขา    เอโก
อนุปาทาจิตฺตสฺส วิโมกฺโข โหติ วตฺถุวเสน ปริยาเยน ฯ
     [๔๘๕] อนิจฺจานุปสฺสนาญาณํ กติหุปาทาเนหิ มุจฺจติ ทุกฺขานุปสฺสนาญาณํ
กติหุปาทาเนหิ มุจฺจติ อนตฺตานุปสฺสนาญาณํ
กติหุปาทาเนหิ   มุจฺจติ  นิพฺพิทานุปสฺสนาญาณํ  ฯเปฯ  วิราคานุปสฺสนาญาณํ
นิโรธานุปสฺสนาญาณํ ปฏินิสฺสคฺคานุปสฺสนาญาณํ
อนิมิตฺตานุปสฺสนาญาณํ     อปฺปณิหิตานุปสฺสนาญาณํ     สุญฺญตานุปสฺสนาญาณํ
กติหุปาทาเนหิ         มุจฺจติ         ฯ        อนิจฺจานุปสฺสนาญาณํ
ตีหุปาทาเนหิ       มุจฺจติ       ทุกฺขานุปสฺสนาญาณํ      เอกุปาทานา
มุจฺจติ   อนตฺตานุปสฺสนาญาณํ   ตีหุปาทาเนหิ  มุจฺจติ  นิพฺพิทานุปสฺสนาญาณํ
เอกุปาทานา มุจฺจติ วิราคานุปสฺสนาญาณํ
เอกุปาทานา      มุจฺจติ      นิโรธานุปสฺสนาญาณํ      จตูหุปาทาเนหิ
มุจฺจติ       ปฏินิสฺสคฺคานุปสฺสนาญาณํ       จตูหุปาทาเนหิ      มุจฺจติ
