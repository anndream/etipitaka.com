มม    ชาตึ    เอตํ    มม    ชรามรณํ    เอตํ   มม   เอโสหมสฺมิ
เอโส  เม  อตฺตาติ  อภินิเวสปรามาโส  ทิฏฺฐิ  เอวํ  อภินิเวสปรามาโส
ทิฏฺฐิ ฯ
     [๓๐๔]   กตมานิ   อฏฺฐ   ทิฏฺฐิฏฺฐานานิ  ฯ  ขนฺธาปิ  ทิฏฺฐิฏฺฐานํ
อวิชฺชาปิ    ทิฏฺฐิฏฺฐานํ    ผสฺโสปิ    ทิฏฺฐิฏฺฐานํ   สญฺญาปิ   ทิฏฺฐิฏฺฐานํ
วิตกฺกาปิ     ๑     ทิฏฺฐิฏฺฐานํ     อโยนิโสมนสิกาโรปิ    ทิฏฺฐิฏฺฐานํ
ปาปมิตฺโตปิ ทิฏฺฐิฏฺฐานํ ปรโตโฆโสปิ ทิฏฺฐิฏฺฐานํ ฯ
     ขนฺธา  เหตุ  ขนฺธา  ปจฺจโย  ทิฏฺฐิฏฺฐานํ  อุปาทาย สมุฏฺฐานฏฺเฐน
เอวํ      ขนฺธาปิ      ทิฏฺฐิฏฺฐานํ     อวิชฺชา     เหตุ     อวิชฺชา
ปจฺจโย    ทิฏฺฐิฏฺฐานํ    อุปาทาย    สมุฏฺฐานฏฺเฐน   เอวํ   อวิชฺชาปิ
ทิฏฺฐิฏฺฐานํ    ผสฺโส   เหตุ   ผสฺโส   ปจฺจโย   ทิฏฺฐิฏฺฐานํ   อุปาทาย
สมุฏฺฐานฏฺเฐน     เอวํ     ผสฺโสปิ     ทิฏฺฐิฏฺฐานํ    สญฺญา    เหตุ
สญฺญา    ปจฺจโย    ทิฏฺฐิฏฺฐานํ    อุปาทาย    สมุฏฺฐานฏฺเฐน    เอวํ
สญฺญาปิ   ทิฏฺฐิฏฺฐานํ   วิตกฺกา  ๒  เหตุ  วิตกฺกา  ปจฺจโย  ทิฏฺฐิฏฺฐานํ
อุปาทาย  สมุฏฺฐานฏฺเฐน  เอวํ  วิตกฺกาปิ  ทิฏฺฐิฏฺฐานํ  อโยนิโสมนสิกาโร
เหตุ         อโยนิโสมนสิกาโร         ปจฺจโย         ทิฏฺฐิฏฺฐานํ
อุปาทาย    สมุฏฺฐานฏฺเฐน    เอวํ    อโยนิโสมนสิกาโรปิ   ทิฏฺฐิฏฺฐานํ
ปาปมิตฺโต    เหตุ    ปาปมิตฺโต    ปจฺจโย    ทิฏฺฐิฏฺฐานํ    อุปาทาย
สมุฏฺฐานฏฺเฐน    เอวํ   ปาปมิตฺโตปิ   ทิฏฺฐิฏฺฐานํ   ปรโตโฆโส   เหตุ
ปรโตโฆโส    ปจฺจโย   ทิฏฺฐิฏฺฐานํ   อุปาทาย   สมุฏฺฐานฏฺเฐน   เอวํ
#๑ ม. ยุ. วิตกฺโกปิ ฯ ๒ ม. ยุ. วิตกฺโก ฯ เอวมุปริปิ ฯ
