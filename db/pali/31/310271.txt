     อตฺโถติ อนวชฺชฏฺโฐ นิกฺกิเลสฏฺโฐ โวทานฏฺโฐ ปรมฏฺโฐ ฯ
     ปฏิวิชฺฌตีติ    อารมฺมณสฺส    อุปฏฺฐานฏฺฐํ    ปฏิวิชฺฌติ    จิตฺตสฺส
อวิกฺเขปฏฺฐํ      ปฏิวิชฺฌติ      จิตฺตสฺส     อธิฏฺฐานฏฺฐํ     ปฏิวิชฺฌติ
จิตฺตสฺส     โวทานฏฺฐํ     ปฏิวิชฺฌติ     เตน     วุจฺจติ    สมตฺถญฺจ
ปฏิวิชฺฌติ ฯ
     [๓๙๗]   พลานิ   สโมธาเนตีติ   กถํ   พลานิ   สโมธาเนติ  ฯ
อสฺสทฺธิเย     อกปฺปิยฏฺเฐน     สทฺธาพลํ     สโมธาเนติ    โกสชฺเช
อกมฺปิยฏฺเฐน   วิริยพลํ   สโมธาเนติ   ปมาเท   อกมฺปิยฏฺเฐน   สติพลํ
สโมธาเนติ     อุทฺธจฺเจ     อกมฺปิยฏฺเฐน    สมาธิพลํ    สโมธาเนติ
อวิชฺชาย    อกมฺปิยฏฺเฐน    ปญฺญาพลํ    สโมธาเนติ    อยํ   ปุคฺคโล
อิมานิ    พลานิ    อิมสฺมึ   อารมฺมเณ   สโมธาเนตีติ   เตน   วุจฺจติ
พลานิ สโมธาเนติ ฯ
     โคจรญฺจ    ปชานาตีติ    ฯเปฯ    เตน    วุจฺจติ    สมตฺถญฺจ
ปฏิวิชฺฌติ ฯ
     [๓๙๘]     โพชฺฌงฺเค     สโมธาเนตีติ     กถํ     โพชฺฌงฺเค
สโมธาเนติ     ฯ     อุปฏฺฐานฏฺเฐน    สติสมฺโพชฺฌงฺคํ    สโมธาเนติ
ปวิจยฏฺเฐน  ธมฺมวิจยสมฺโพชฺฌงฺคํ  สโมธาเนติ ปคฺคหฏฺเฐน วิริยสมฺโพชฺฌงฺคํ
สโมธาเนติ        ผรณฏฺเฐน       ปีติสมฺโพชฺฌงฺคํ       สโมธาเนติ
อุปสมฏฺเฐน      ปสฺสทฺธิสมฺโพชฺฌงฺคํ     สโมธาเนติ     อวิกฺเขปฏฺเฐน
สมาธิสมฺโพชฺฌงฺคํ    สโมธาเนติ   ปฏิสงฺขานฏฺเฐน   อุเปกฺขาสมฺโพชฺฌงฺคํ
