สมฺมปฺปธานา      วิราโค     อิชฺฌนฏฺเฐน     อิทฺธิปาทา     วิราโค
ตถฏฺเฐน     สจฺจา    วิราโค    อวิกฺเขปฏฺเฐน    สมโถ    วิราโค
อนุปสฺสนฏฺเฐน    วิปสฺสนา    วิราโค    เอกรสฏฺเฐน    สมถวิปสฺสนา
วิราโค    อนติวตฺตนฏฺเฐน   ยุคนทฺธํ   วิราโค   สํวรฏฺเฐน   สีลวิสุทฺธิ
วิราโค     อวิกฺเขปฏฺเฐน     จิตฺตวิสุทฺธิ     วิราโค     ทสฺสนฏฺเฐน
ทิฏฺฐิวิสุทฺธิ   วิราโค   วิมุตฺตฏฺเฐน   วิโมกฺโข   วิราโค   ปฏิเวธฏฺเฐน
วิชฺชา    วิราโค    ปริจฺจาคฏฺเฐน   วิมุตฺติ   วิราโค   สมุจฺเฉทฏฺเฐน
ขเย    ญาณํ    วิราโค    ฉนฺโท    มูลฏฺเฐน   วิราโค   มนสิกาโร
สมุฏฺฐานฏฺเฐน    วิราโค   ผสฺโส   สโมธานฏฺเฐน   วิราโค   เวทนา
สโมสรณฏฺเฐน     วิราโค     สมาธิ    ปมุขฏฺเฐน    วิราโค    สติ
อาธิปเตยฺยฏฺเฐน    วิราโค   ปญฺญา   ตทุตฺตรฏฺเฐน   วิราโค   วิมุตฺติ
สารฏฺเฐน   วิราโค   [๑]   ทสฺสนมคฺโค   สมฺมาทิฏฺฐิ  อภิโรปนมคฺโค
สมฺมาสงฺกปฺโป   ฯเปฯ   อมโตคธํ   นิพฺพานํ   ปริโยสานฏฺเฐน   มคฺโค
เอวํ วิราโค มคฺโค ฯ
     [๕๙๓]   กถํ    วิมุตฺติ  ผลํ  ฯ  โสตาปตฺติผลกฺขเณ  ทสฺสนฏฺเฐน
สมฺมาทิฏฺฐิ    มิจฺฉาทิฏฺฐิยา    วิมุตฺตา   โหติ   ตทนุวตฺตกกิเลเสหิ   จ
ขนฺเธหิ   จ   วิมุตฺตา   โหติ   พหิทฺธา   จ   สพฺพนิมิตฺเตหิ   วิมุตฺตา
โหติ    วิมุตฺติ   วิมุตฺตารมฺมณา   วิมุตฺติโคจรา   วิมุตฺติยา   สมุปาคตา
วิมุตฺติยา     ฐิตา    วิมุตฺติยา    ปติฏฺฐิตา    ฯ    วิมุตฺตีติ    เทฺว
วิมุตฺติโย    นิพฺพานญฺจ   วิมุตฺติ   เย   จ   นิพฺพานารมฺมณตา   ชาตา
#๑ ม. อมโตคธํ ... มคฺโคติ อิเม ปาฐา ทิสฺสนฺติ ฯ
