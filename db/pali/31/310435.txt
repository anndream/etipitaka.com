ภาเวตพฺพํ     ภาเวนฺโต     อาเสวติ    สจฺฉิกาตพฺพํ    สจฺฉิกโรนฺโต
อาเสวติ เอวํ อาเสวติ ฯ
     ภาเวตีติ   กถํ   ภาเวติ   ฯ   อาวชฺชนฺโต   ภาเวติ  ชานนฺโต
ภาเวติ     ปสฺสนฺโต    ภาเวติ    ปจฺจเวกฺขนฺโต    ภาเวติ    จิตฺตํ
อธิฏฺฐหนฺโต     ภาเวติ    สทฺธาย    อธิมุจฺจนฺโต    ภาเวติ    วิริยํ
ปคฺคณฺหนฺโต     ภาเวติ     สตึ    อุปฏฺฐาเปนฺโต    ภาเวติ    จิตฺตํ
สมาทหนฺโต    ภาเวติ    ปญฺญาย    ปชานนฺโต   ภาเวติ   อภิญฺเญยฺยํ
อภิชานนฺโต    ภาเวติ   ปริญฺเญยฺยํ   ปริชานนฺโต   ภาเวติ   ปหาตพฺพํ
ปชหนฺโต    ภาเวติ    ภาเวตพฺพํ   ภาเวนฺโต   ภาเวติ   สจฺฉิกาตพฺพํ
สจฺฉิกโรนฺโต ภาเวติ เอวํ ภาเวติ ฯ
     พหุลีกโรตีติ    กถํ    พหุลีกโรติ   ฯ   อาวชฺชนฺโต   พหุลีกโรติ
ชานนฺโต     พหุลีกโรติ     ปสฺสนฺโต     พหุลีกโรติ    ปจฺจเวกฺขนฺโต
พหุลีกโรติ    จิตฺตํ    อธิฏฺฐหนฺโต   พหุลีกโรติ   สทฺธาย   อธิมุจฺจนฺโต
พหุลีกโรติ    วิริยํ    ปคฺคณฺหนฺโต    พหุลีกโรติ   สตึ   อุปฏฺฐาเปนฺโต
พหุลีกโรติ    จิตฺตํ    สมาทหนฺโต    พหุลีกโรติ   ปญฺญาย   ปชานนฺโต
พหุลีกโรติ     อภิญฺเญยฺยํ     อภิชานนฺโต     พหุลีกโรติ    ปริญฺเญยฺยํ
ปริชานนฺโต      พหุลีกโรติ     ปหาตพฺพํ     ปชหนฺโต     พหุลีกโรติ8
ภาเวตพฺพํ     ภาเวนฺโต    พหุลีกโรติ    สจฺฉิกาตพฺพํ    สจฺฉิกโรนฺโต
พหุลีกโรติ เอวํ พหุลีกโรติ ฯ
     ตสฺส   ตํ   มคฺคํ  อาเสวโต  ภาวยโต  พหุลีกโรโต  สญฺโญชนานิ
