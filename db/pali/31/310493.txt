สทฺธาย   อธิมุจฺจติ   สทฺธินฺทฺริยปริภาวิตา   โหติ   เมตฺตา  เจโตวิมุตฺติ
ฯเปฯ นิพฺพตฺเตนฺติ โชเตนฺติ ปตาเปนฺติ ฯ
     [๕๘๒]    สพฺเพสํ    ปุรตฺถิมาย    ทิสาย    สตฺตานํ   สพฺเพสํ
ปจฺฉิมาย    ทิสาย    สตฺตานํ   สพฺเพสํ   อุตฺตราย   ทิสาย   สตฺตานํ
สพฺเพสํ   ทกฺขิณาย   ทิสาย   สตฺตานํ   สพฺเพสํ   ปุรตฺถิมาย  อนุทิสาย
สตฺตานํ     สพฺเพสํ     ปจฺฉิมาย     อนุทิสาย    สตฺตานํ    สพฺเพสํ
อุตฺตราย     อนุทิสาย    สตฺตานํ    สพฺเพสํ    ทกฺขิณาย    อนุทิสาย
สตฺตานํ     สพฺเพสํ     เหฏฺฐิมาย     ทิสาย     สตฺตานํ    สพฺเพสํ
อุปริมาย    ทิสาย   สตฺตานํ   ปีฬนํ   วชฺเชตฺวา   อปีฬนาย   อุปฆาตํ
วชฺเชตฺวา   อนุปฆาเตน   สนฺตาปํ   วชฺเชตฺวา  อสนฺตาเปน  ปริยาทานํ
วชฺเชตฺวา    อปริยาทาเนน   วิเหสํ   วชฺเชตฺวา   อวิเหสาย   สพฺเพ
อุปริมาย   ทิสาย   สตฺตา   อเวริโน   โหนฺตุ   มา   เวริโน  สุขิโน
โหนฺตุ   มา   ทุกฺขิโน   สุขิตตฺตา   โหนฺตุ   มา   ทุกฺขิตตฺตาติ  อิเมหิ
อฏฺฐหากาเรหิ   สพฺเพ   อุปริมาย  ทิสาย  สตฺเต  เมตฺตายตีติ  เมตฺตา
ตํ    ธมฺมํ    เจตยตีติ    เจโต   สพฺพพฺยาปาทปริยุฏฺฐาเนหิ   มุจฺจตีติ
วิมุตฺติ   เมตฺตา   จ   เจโตวิมุตฺติ   จาติ   เมตฺตาเจโตวิมุตฺติ  สพฺเพ
อุปริมาย   ทิสาย   สตฺตา   อเวริโน   โหนฺตุ  เขมิโน  โหนฺตุ  สุขิโน
โหนฺตูติ    สทฺธาย    อธิมุจฺจติ   สทฺธินฺทฺริยปริภาวิตา   โหติ   เมตฺตา
เจโตวิมุตฺติ ฯเปฯ นิพฺพตฺเตนฺติ โชเตนฺติ ปตาเปนฺติ ฯ
     [๕๘๓]    สพฺเพสํ    ปุรตฺถิมาย    ทิสาย    ปาณานํ    ภูตานํ
