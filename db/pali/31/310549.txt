สอุทฺเทสํ    อเนกวิหิตํ    ปุพฺเพนิวาสํ    อนุสฺสรติ    ยมฺปิ   ตถาคโต
อเนกวิหิตํ     ปุพฺเพนิวาสํ    อนุสฺสรติ    เสยฺยถีทํ    เอกํปิ    ชาตึ
เทฺวปิ ชาติโย ฯเปฯ อิทมฺปิ ตถาคตสฺส ฯเปฯ ฯ
     ปุน  จปรํ  ตถาคโต  ทิพฺเพน  จกฺขุนา วิสุทฺเธน อติกฺกนฺตมานุสเกน
สตฺเต     ปสฺสติ     จวมาเน     อุปปชฺชมาเน    ยมฺปิ    ตถาคโต
ทิพฺเพน    จกฺขุนา    วิสุทฺเธน    อติกฺกนฺตมานุสเกน   ฯเปฯ   อิทมฺปิ
ตถาคตสฺส ฯเปฯ ฯ
     ปุน   จปรํ   ตถาคโต   อาสวานํ   ขยา   อนาสวํ  เจโตวิมุตฺตึ
ปญฺญาวิมุตฺตึ   ทิฏฺเฐว   ธมฺเม   สยํ   อภิญฺญา   สจฺฉิกตฺวา  อุปสมฺปชฺช
วิหรติ    ยมฺปิ    ตถาคโต   อาสวานํ   ขยา   อนาสวํ   เจโตวิมุตฺตึ
ปญฺญาวิมุตฺตึ   ทิฏฺเฐว   ธมฺเม   สยํ   อภิญฺญา   สจฺฉิกตฺวา  อุปสมฺปชฺช
วิหรติ     อิทมฺปิ     ตถาคตสฺส     ตถาคตพลํ    โหติ    ยํ    พลํ
อาคมฺม    ตถาคโต    อาสภณฺฐานํ    ปฏิชานาติ    ปริสาสุ   สีหนาทํ
นทติ พฺรหฺมจกฺกํ ปวตฺเตติ อิมานิ ทส ตถาคตพลานิ ฯ
     [๖๓๒]   เกนตฺเถน   สทฺธาพลํ   เกนตฺเถน  วิริยพลํ  เกนตฺเถน
สติพลํ    เกนตฺเถน    สมาธิพลํ    เกนตฺเถน   ปญฺญาพลํ   เกนตฺเถน
หิริพลํ     เกนตฺเถน     โอตฺตปฺปพลํ     เกนตฺเถน     ปฏิสงฺขานพลํ
เกนตฺเถน    ตถาคตพลํ    ฯ    อสฺสทฺธิเย   อกมฺปิยฏฺเฐน   สทฺธาพลํ
โกสชฺเช    อกมฺปิยฏฺเฐน    วิริยพลํ   ปมาเท   อกมฺปิยฏฺเฐน   สติพลํ
อุทฺธจฺเจ     อกมฺปิยฏฺเฐน     สมาธิพลํ     อวิชฺชาย    อกมฺปิยฏฺเฐน
