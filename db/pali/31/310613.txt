กยิรนฺติ   สพฺเพ   เต   ปฐวึ   นิสฺสาย   ปฐวิยํ  ปติฏฺฐาย  เอวเมเต
พลกรณียา    กมฺมนฺตา    กยิรนฺติ    เอวเมว   โข   ภิกฺขเว   ภิกฺขุ
สีลํ   นิสฺสาย   สีเล   ปติฏฺฐาย   สตฺต   โพชฺฌงฺเค   ภาเวติ   สตฺต
โพชฺฌงฺเค   พหุลีกโรติ   ฯเปฯ   สตฺต   โพชฺฌงฺเค   ภาเวนฺโต  สตฺต
โพชฺฌงฺเค     พหุลีกโรนฺโต    วุฑฺฒึ    วิรูฬฺหึ    เวปุลฺลํ    ปาปุณาติ
ธมฺเมสุ   ฯเปฯ   ปญฺจ   พลานิ  ภาเวติ  ฯ  ปญฺจ  พลานิ  พหุลีกโรติ
ฯเปฯ    ปญฺจ    พลานิ    ภาเวนฺโต   ปญฺจ   พลานิ   พหุลีกโรนฺโต
วุฑฺฒึ    วิรูฬฺหึ   เวปุลฺลํ   ปาปุณาติ   ธมฺเมสุ   ฯเปฯ   ปญฺจินฺทฺริยานิ
ภาเวติ ปญฺจินฺทฺริยานิ พหุลีกโรติ ฯเปฯ ฯ
     เสยฺยถาปิ   ภิกฺขเว   เย   เกจิ  วีชคามภูตคามา  วุฑฺฒึ  วิรูฬฺหึ
เวปุลฺลํ   อาปชฺชนฺติ   สพฺเพ   เต   ปฐวึ   นิสฺสาย  ปฐวิยํ  ปติฏฺฐาย
เอวเมเต    วีชคามภูตคามา    วุฑฺฒึ    วิรูฬฺหึ   เวปุลฺลํ   อาปชฺชนฺติ
เอวเมว    โข    ภิกฺขเว   ภิกฺขุ   สีลํ   นิสฺสาย   สีเล   ปติฏฺฐาย
ปญฺจินฺทฺริยานิ   ภาเวนฺโต   ปญฺจินฺทฺริยานิ   พหุลีกโรนฺโต   วุฑฺฒึ  วิรูฬฺหึ
เวปุลฺลํ ปาปุณาติ ธมฺเมสุ ฯ
     [๗๑๓]   กถญฺจ   ภิกฺขเว   ภิกฺขุ  สีลํ  นิสฺสาย  สีเล  ปติฏฺฐาย
ปญฺจินฺทฺริยานิ     ภาเวนฺโต     ปญฺจินฺทฺริยานิ    พหุลีกโรนฺโต    วุฑฺฒึ
วิรูฬฺหึ   เวปุลฺลํ  ปาปุณาติ  ธมฺเมสุ  ฯ  อิธ  ภิกฺขเว  ภิกฺขุ  สทฺธินฺทฺริยํ
ภาเวติ    วิเวกนิสฺสิตํ    วิราคนิสฺสิตํ    นิโรธนิสฺสิตํ   โวสฺสคฺคปริณามึ
วิริยินฺทฺริยํ    ภาเวติ    ฯเปฯ    สตินฺทฺริยํ    ภาเวติ    สมาธินฺทฺริยํ
