     [๓๓๗]     อนฺตคฺคาหิกาย     ทิฏฺฐิยา    กตเมหิ    ปญฺญาสาย
อากาเรหิ    อภินิเวโส    โหติ    สสฺสโต   โลโกติ   อนฺตคฺคาหิกาย
ทิฏฺฐิยา  กติหากาเรหิ  อภินิเวโส  โหติ  อสสฺสโต โลโกติ อนฺตคฺคาหิกาย
ทิฏฺฐิยา     กติหากาเรหิ    อภินิเวโส    โหติ    อนฺตวา    โลโกติ
อนฺตคฺคาหิกาย     ทิฏฺฐิยา     อนนฺตวา     โลโกติ    อนฺตคฺคาหิกาย
ทิฏฺฐิยา   ตํ   ชีวนฺตํ   สรีรนฺติ   อนฺตคฺคาหิกาย   ทิฏฺฐิยา   อญฺญํ  ชีวํ
อญฺญํ     สรีรนฺติ     อนฺตคฺคาหิกาย     ทิฏฺฐิยา    โหติ    ตถาคโต
ปรมฺมรณาติ   ฯเปฯ   น   โหติ   ตถาคโต   ปรมฺมรณาติ   โหติ   จ
น   จ   โหติ   ตถาคโต   ปรมฺมรณาติ   เนว   โหติ   น  น  โหติ
ตถาคโต     ปรมฺมรณาติ    อนฺตคฺคาหิกาย    ทิฏฺฐิยา    กติหากาเรหิ
อภินิเวโส    โหติ   ฯ   สสฺสโต   โลโกติ   อนฺตคฺคาหิกาย   ทิฏฺฐิยา
ปญฺจหากาเรหิ   อภินิเวโส   โหติ   ฯเปฯ   เนว  โหติ  น  น  โหติ
ตถาคโต    ปรมฺมรณาติ    อนฺตคฺคาหิกาย    ทิฏฺฐิยา    ปญฺจหากาเรหิ
อภินิเวโส โหติ ฯ
     [๓๓๘]   สสฺสโต   โลโกติ   อนฺตคฺคาหิกาย   ทิฏฺฐิยา   กตเมหิ
ปญฺจหากาเรหิ   อภินิเวโส   โหติ   ฯ  รูปํ  โลโก  เจว  สสฺสตญฺจาติ
อภินิเวสปรามาโส    ทิฏฺฐิ    ตาย   ทิฏฺฐิยา   โส   อนฺโต   คหิโตติ
อนฺตคฺคาหิกา    ทิฏฺฐิ   ทิฏฺฐิ   น   วตฺถุ   วตฺถุ   น   ทิฏฺฐิ   อญฺญา
ทิฏฺฐิ    อญฺญํ   วตฺถุ   ยา   จ   ทิฏฺฐิ   ยญฺจ   วตฺถุ   อยํ   ปฐมา
สสฺสโต     โลโกติ    อนฺตคฺคาหิกา    ทิฏฺฐิ    อนฺตคฺคาหิกา    ทิฏฺฐิ
