     ภิกฺขูติ    ปุถุชฺชนกลฺยาณโก   วา   โหติ   ภิกฺขุ   เสกฺโข   วา
อรหา วา อกุปฺปธมฺโม ฯ
     อรญฺญนฺติ นิกฺขมิตฺวา พหิ อินฺทขีลา สพฺพเมตํ อรญฺญํ ฯ
     รุกฺขมูลนฺติ    ตตฺถ   ภิกฺขุโน   อาสนํ   ปญฺญตฺตํ   โหติ   มญฺโจ
วา   ปีฐํ   วา   ภิสิ   วา  ตฏฺฏิกา  วา  จมฺมขณฺโฑ  วา  ติณสณฺฐโร
วา     ปณฺณสณฺฐโร     วา    ปลาสสณฺฐโร    วา    ตตฺถ    ภิกฺขุ
จงฺกมติ วา ติฏฺฐติ วา นิสีทติ วา เสยฺยํ วา กปฺเปติ ฯ
     สุญฺญนฺติ     เกนจิ     อนากิณฺณํ     โหติ     คหฏฺเฐหิ    วา
ปพฺพชิเตหิ วา ฯ
     อาคารนฺติ วิหาโร อฑฺฒโยโค ปาสาโท หมฺมิยํ คุหาติ ฯ
     นิสีทติ    ปลฺลงฺกํ    อาภุชิตฺวาติ    นิสินฺโน    โหติ    ปลฺลงฺกํ
อาภุชิตฺวา  อุชุํ  กายํ  ปณิธาย  ๑  อุชุโก  โหติ  กาโย  ปนิธิโต  ๒
ปณิหิโต ฯ่
     ปริมุขํ    สตึ    อุปฏฺฐเปตฺวาติ    ปรีติ    ปริคฺคหฏฺโฐ   มุขนฺติ
นิยฺยานฏฺโฐ    สตีติ    อุปฏฺฐานฏฺโฐ    เตน    วุจฺจติ   ปริมุขํ   สตึ
อุปฏฺฐเปตฺวาติ ฯ
     [๓๘๙]  สโตว  อสฺสสตีติ  [๓]  พตฺตึสาย  อากาเรหิ  สโตการี
ทีฆํ   อสฺสาสวเสน   จิตฺตสฺเสกคฺคตํ   อวิกฺเขปํ   ปชานโต   สตึ   ๔
อุปฏฺฐิตา   โหติ   ตาย   สติยา   เตน  ญาเณน  สโตการี  โหติ  ทีฆํ}
ปสฺสาสวเสน   จิตฺตสฺส   เอกคฺคตํ   อวิกฺเขปํ  ปชานโต  สตึ  อุปฏฺฐิตา
#๑ ม. ปณิธายาติ ฯ ๒ ม. ยุ. ธิโต สุปณิหิโต ฯ ๓ ม. ยุ. สโตว อสฺสสติ
#สโตว ปสฺสสตีติ ฯ ๔ ม. ยุ. สติ ฯ เอวมุปริปิ ฯ
