โคตฺรภู          เนวสญฺญานาสญฺญายตนสมาปตฺตึ         ปฏิลาภตฺถาย
อากิญฺจญฺญายตนสญฺญํ      อภิภุยฺยตีติ      โคตฺรภู      อิเม     อฏฺฐ
โคตฺรภูธมฺมา สมถวเสน อุปฺปชฺชนฺติ ฯ
     [๑๔๐]  กตเม  ทส  โคตฺรภูธมฺมา  วิปสฺสนาวเสน  อุปฺปชฺชนฺติ  ฯ
โสตาปตฺติมคฺคํ      ปฏิลาภตฺถาย      อุปฺปาทํ      ปวตฺตํ     นิมิตฺตํ
อายุหนํ    ปฏิสนฺธึ    คตึ    นิพฺพตฺตึ   อุปปตฺตึ   ชาตึ   ชรํ   พฺยาธึ
มรณํ    โสกํ    ปริเทวํ   อุปายาสํ   พหิทฺธาสงฺขารนิมิตฺตํ   อภิภุยฺยตีติ
โคตฺรภู     โสตาปตฺติผลสมาปตฺตตฺถาย     อุปฺปาทํ    ปวตฺตํ    นิมิตฺตํ
อายุหนํ   ปฏิสนฺธึ   อภิภุยฺยตีติ   โคตฺรภู   สกทาคามิมคฺคํ  ปฏิลาภตฺถาย
ฯเปฯ            สกทาคามิผลสมาปตฺตตฺถาย           อนาคามิมคฺคํ
ปฏิลาภตฺถาย    อนาคามิผลสมาปตฺตตฺถาย    อรหตฺตมคฺคํ   ปฏิลาภตฺถาย
อุปฺปาทํ     ปวตฺตํ    นิมิตฺตํ    อายุหนํ    ปฏิสนฺธึ    คตึ    นิพฺพตฺตึ
อุปปตฺตึ  ชาตึ  ชรํ พฺยาธึ มรณํ โสกํ ปริเทวํ อุปายาสํ พหิทฺธาสงฺขารนิมิตฺตํ
อภิภุยฺยตีติ โคตฺรภู อรหตฺตผลสมาปตฺตตฺถาย
สุญฺญตวิหารสมาปตฺตตฺถาย   [๑]   อุปฺปาทํ   ปวตฺตํ   นิมิตฺตํ   อายุหนํ
ปฏิสนฺธึ   อภิภุยฺยตีติ   โคตฺรภู  อิเม  ทส  โคตฺรภูธมฺมา  วิปสฺสนาวเสน
อุปฺปชฺชนฺติ ฯ
     [๑๔๑]    กติ    โคตฺรภูธมฺมา    กุสลา   กติ   อกุสลา   กติ
อพฺยากตา   ฯ   ปณฺณรส   โคตฺรภูธมฺมา   กุสลา   ตโย  โคตฺรภูธมฺมา
อพฺยากตา นตฺถิ โคตฺรภูธมฺมา อกุสลา ฯ
#๑ สพฺพโปตฺถเก อนิมิตฺตวิหารสมาปตฺตตฺถายาติ ทิสฺสติ ฯ
