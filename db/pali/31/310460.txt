     ผสฺโส    กึนิทาโน    กึสมุทโย    กึชาติโก    กึปภโวติ   เอวํ
เอสนฏฺเฐน     สจฺจํ     ผสฺโส    สฬายตนนิทาโน    สฬายตนสมุทโย
สฬายตนชาติโก     สฬายตนปฺปภโวติ    เอวํ    ปริคฺคหฏฺเฐน    สจฺจํ
ผสฺสญฺจ     ปชานาติ     ผสฺสสมุทยญฺจ     ปชานาติ     ผสฺสนิโรธญฺจ
ปชานาติ        ผสฺสนิโรธคามินีปฏิปทญฺจ        ปชานาติ       เอวํ
ปฏิเวธฏฺเฐน สจฺจํ ฯ
     สฬายตนํ    กึนิทานํ    กึสมุทยํ    กึชาติกํ    กึปภวนฺติ    เอวํ
เอสนฏฺเฐน   สจฺจํ  สฬายตนํ  นามรูปนิทานํ  นามรูปสมุทยํ  นามรูปชาติกํh
นามรูปปฺปภวนฺติ      เอวํ     ปริคฺคหฏฺเฐน     สจฺจํ     สฬายตนญฺจ
ปชานาติ       สฬายตนสมุทยญฺจ      ปชานาติ      สฬายตนนิโรธญฺจ
ปชานาติ   สฬายตนนิโรธคามินีปฏิปทญฺจ   ปชานาติ   เอวํ  ปฏิเวธฏฺเฐน
สจฺจํ ฯ
     นามรูปํ     กึนิทานํ    กึสมุทยํ    กึชาติกํ    กึปภวนฺติ    เอวํ
เอสนฏฺเฐน      สจฺจํ     นามรูปํ     วิญฺญาณนิทานํ     วิญฺญาณสมุทยํ
วิญฺญาณชาติกํ     วิญฺญาณปฺปภวนฺติ     เอวํ     ปริคฺคหฏฺเฐน     สจฺจํ
นามรูปญฺจ    ปชานาติ    นามรูปสมุทยญฺจ   ปชานาติ   นามรูปนิโรธญฺจ
ปชานาติ       นามรูปนิโรธคามินีปฏิปทญฺจ       ปชานาติ       เอวํ
ปฏิเวธฏฺเฐน สจฺจํ ฯ
     วิญฺญาณํ     กึนิทานํ    กึสมุทยํ    กึชาติกํ    กึปภวนฺติ    เอวํ
เอสนฏฺเฐน   สจฺจํ   วิญฺญาณํ  สงฺขารนิทานํ  สงฺขารสมุทยํ  สงฺขารชาติกํ
