     [๓๔๔]   โหติ   ตถาคโต   ปรมฺมรณาติ  อนฺตคฺคาหิกาย  ทิฏฺฐิยา
กตเมหิ   ปญฺจหากาเรหิ   อภินิเวโส   โหติ  ฯ  รูปํ  อิเธว  มรณธมฺมํ
ตถาคโต     กายสฺส     เภทา     โหติปิ     ติฏฺฐติปิ    อุปฺปชฺชติปิ
นิพฺพตฺตติปีติ   อภินิเวสปรามาโส   ทิฏฺฐิ   ตาย   ทิฏฺฐิยา   โส  อนฺโต
คหิโตติ   อนฺตคฺคาหิกา   ทิฏฺฐิ   ทิฏฺฐิ   น   วตฺถุ   วตฺถุ   น   ทิฏฺฐิ
อญฺญา   ทิฏฺฐิ   อญฺญํ   วตฺถุ   ยา  จ  ทิฏฺฐิ  ยญฺจ  วตฺถุ  อยํ  ปฐมา
โหติ    ตถาคโต    ปรมฺมรณาติ   อนฺตคฺคาหิกา   ทิฏฺฐิ   อนฺตคฺคาหิกา
ทิฏฺฐิ    มิจฺฉาทิฏฺฐิ   ฯเปฯ   อิมานิ   สญฺโญชนานิ   น   จ   ทิฏฺฐิโย
เวทนา   อิเธว   มรณธมฺมา   สญฺญา   อิเธว   มรณธมฺมา   สงฺขารา
อิเธว     มรณธมฺมา     วิญฺญาณํ     อิเธว    มรณธมฺมํ    ตถาคโต
กายสฺส  เภทา  โหติปิ  ติฏฺฐติปิ อุปฺปชฺชติปิ นิพฺพตฺตติปีติ อภินิเวสปรามาโส
ทิฏฺฐิ       ตาย       ทิฏฺฐิยา       โส      อนฺโต      คหิโตติ
อนฺตคฺคาหิกา  ทิฏฺฐิ  ฯเปฯ  โหติ  ตถาคโต  ปรมฺมรณาติ  อนฺตคฺคาหิกาย
ทิฏฺฐิยา อิเมหิ ปญฺจหากาเรหิ อภินิเวโส โหติ ฯ
     [๓๔๕]    น    โหติ   ตถาคโต   ปรมฺมรณาติ   อนฺตคฺคาหิกาย
ทิฏฺฐิยา   กตเมหิ   ปญฺจหากาเรหิ   อภินิเวโส   โหติ  ฯ  รูปํ  อิเธว
มรณธมฺมํ   ตถาคโต   กายสฺส   เภทา   อุจฺฉิชฺชติ   วินสฺสติ  น  โหติ
ตถาคโต    ปรมฺมรณาติ    อภินิเวสปรามาโส   ทิฏฺฐิ   ตาย   ทิฏฺฐิยา
โส   อนฺโต   คหิโตติ   อนฺตคฺคาหิกา   ทิฏฺฐิ   ทิฏฺฐิ   น  วตฺถุ  วตฺถุ
น   ทิฏฺฐิ   อญฺญา   ทิฏฺฐิ   อญฺญํ   วตฺถุ   ยา  จ  ทิฏฺฐิ  ยญฺจ  วตฺถุ
