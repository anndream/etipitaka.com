ตทนฺวยานิ     โหนฺติ     สหชาตปจฺจยา     โหนฺติ    อญฺญมญฺญปจฺจยา
โหนฺติ    นิสฺสยปจฺจยา    โหนฺติ   สมฺปยุตฺตปจฺจยา   โหนฺติ   เอกรสา
โหนฺติ    เอกรสฏฺเฐน    ภาวนา    ทสฺสนฏฺเฐน    ปฏิเวโธ    เอวํ
ปฏิวิชฺฌนฺโตปิ ภาเวติ ภาเวนฺโตปิ ปฏิวิชฺฌติ ฯ
     [๔๙๑]    อนิจฺจโต   มนสิกโรโต   กตมินฺทฺริยํ   อธิมตฺตํ   โหติ
กตมินฺทฺริยสฺส  อธิมตฺตตฺตา  สทฺธาธิมุตฺโต  ๑  โหติ  ทุกฺขโต มนสิกโรโต
กตมินฺทฺริยํ      อธิมตฺตํ      โหติ      กตมินฺทฺริยสฺส     อธิมตฺตตฺตา
กายสกฺขิ   ๒  โหติ  อนตฺตโต  มนสิกโรโต  กตมินฺทฺริยํ  อธิมตฺตํ  โหติ
กตมินฺทฺริยสฺส  อธิมตฺตตฺตา  ทิฏฺฐิปฺปตฺโต  โหติ  ฯ  อนิจฺจโต  มนสิกโรโต
สทฺธินฺทฺริยํ      อธิมตฺตํ      โหติ      สทฺธินฺทฺริยสฺส     อธิมตฺตตฺตา
สทฺธาธิมุตฺโต    โหติ    ทุกฺขโต   มนสิกโรโต   สมาธินฺทฺริยํ   อธิมตฺตํ
โหติ    สมาธินฺทฺริยสฺส    อธิมตฺตตฺตา    กายสกฺขิ    โหติ   อนตฺตโต
มนสิกโรโต      ปญฺญินฺทฺริยํ      อธิมตฺตํ      โหติ     ปญฺญินฺทฺริยสฺส
อธิมตฺตตฺตา ทิฏฺฐิปฺปตฺโต โหติ ฯ
     [๔๙๒]   สทฺทหนฺโต   อธิมุตฺโตติ   ๓   สทฺธาธิมุตฺโต  ผุฏฺฐตฺตา
สจฺฉิกโรตีติ   ๔  กายสกฺขิ  ทิฏฺฐตฺตา  ปตฺโตติ  ทิฏฺฐิปฺปตฺโต  สทฺทหนฺโต
อธิมุจฺจตีติ    ๕    สทฺธาธิมุตฺโต    ฌานผสฺสํ   ปฐมํ   ผุสติ   ปจฺฉา
นิโรธํ    นิพฺพานํ   สจฺฉิกโรตีติ   กายสกฺขิ   ทุกฺขา   สงฺขารา   สุโข
นิโรโธติ   ญาณํ   ๖   โหติ  ทิฏฺฐํ  วิทิตํ  สจฺฉิกตํ  ผสฺสิตํ  ปญฺญายาติ
ทิฏฺฐิปฺปตฺโต   โย   จายํ   ปุคฺคโล   สทฺธาธิมุตฺโต   โย  จ  กายสกฺขิ
#๑ ม. ยุ. สทฺธาวิมุตฺโต ฯ เอวมุปริปิ ฯ ๒ ม. ยุ. กายสกฺขี ฯ เอวมุปริปิ ฯ
#๓ ม. ยุ. วิมุตฺโตติ สทฺธาวิมุตฺโต ฯ ๔ ม. สจฺฉิกโตติ... ฯ
#๕ ม. ยุ. วิมุจฺจตีติ ฯ ๖ ม. ยุ. ญาตํ ฯ
