โหติ   อยํ   โข  เม  อตฺตา  โส  โข  ปน  เม  อยํ  อตฺตา  อิเมสุ
สงฺขาเรสูติ    สงฺขาเรสุ    อตฺตานํ    สมนุปสฺสติ    เสยฺยถาปิ   มณิ
กรณฺฑเก  ปกฺขิตฺโต  อสฺส  ตเมนํ  ปุริโส  เอวํ  วเทยฺย  อยํ  มณิ  อยํ
กรณฺฑโก    อญฺโญ    มณิ    อญฺโญ    กรณฺฑโก   โส   โข   ปนายํ
มณิ    อิมสฺมึ    กรณฺฑเกติ   กรณฺฑกสฺมึ   มณึ   สมนุปสฺสติ   เอวเมว
อิเธกจฺโจ    วิญฺญาณํ    รูปํ    เวทนํ    สญฺญํ   อตฺตโต   สมนุปสฺสติ
ตสฺส   เอวํ   โหติ   อยํ   โข  เม  อตฺตา  โส  โข  ปน  เม  อยํ
อตฺตา  อิเมสุ สงฺขาเรสูติ สงฺขาเรสุ อตฺตานํ สมนุปสฺสติ อภินิเวสปรามาโส
ทิฏฺฐิ     ทิฏฺฐิ     น     วตฺถุ     วตฺถุ     น     ทิฏฺฐิ    อญฺญา
ทิฏฺฐิ   อญฺญํ   วตฺถุ   ยา   จ   ทิฏฺฐิ   ยญฺจ   วตฺถุ   อยํ   จตุตฺถา
สงฺขารวตฺถุกา     อตฺตานุทิฏฺฐิ     อตฺตานุทิฏฺฐิ    มิจฺฉาทิฏฺฐิ    ฯเปฯ
อิมานิ   สญฺโญชนานิ   น   จ   ทิฏฺฐิโย   เอวํ   สงฺขาเรสุ   อตฺตานํ
สมนุปสฺสติ ฯ
     [๓๒๙]   กถํ   วิญฺญาณํ   อตฺตโต   สมนุปสฺสติ   ฯ   อิเธกจฺโจ
จกฺขุวิญฺญาณํ    โสตวิญฺญาณํ    ฆานวิญฺญาณํ   ชิวฺหาวิญฺญาณํ   กายวิญฺญาณํ
มโนวิญฺญาณํ       อตฺตโต       สมนุปสฺสติ      ยํ      มโนวิญฺญาณํ
โส   อหํ   โย   อหํ   ตํ   มโนวิญฺญาณนฺติ   มโนวิญฺญาณญฺจ   อตฺตญฺจ
อทฺวยํ   สมนุปสฺสติ   เสยฺยถาปิ   เตลปฺปทีปสฺส   ฌายโต   ยา   อจฺฉิ
โส    วณฺโณ    โย    วณฺโณ    สา    อจฺฉีติ    อจฺฉิญฺจ   วณฺณญฺจ
อทฺวยํ    สมนุปสฺสติ    เอวเมว    อิเธกจฺโจ   มโนวิญฺญาณํ   อตฺตโต
