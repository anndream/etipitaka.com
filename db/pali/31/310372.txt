ปฏินิสฺสคฺคานุปสฺสนาญาณํ อิเมหิ จตูหุปาทาเนหิ มุจฺจติ ฯ
     อนิมิตฺตานุปสฺสนาญาณํ  กตเมหิ  ตีหุปาทาเนหิ มุจฺจติ ฯ ทิฏฺฐุปาทานา
สีลพฺพตุปาทานา         อตฺตวาทุปาทานา        อนิมิตฺตานุปสฺสนาญาณํ
อิเมหิ ตีหุปาทาเนหิ มุจฺจติ ฯ
     อปฺปณิหิตานุปสฺสนาญาณํ  กตมา  เอกุปาทานา มุจฺจติ ฯ กามุปาทานา
อปฺปณิหิตานุปสฺสนาญาณํ อิมา เอกุปาทานา มุจฺจติ ฯ
     สุญฺญตานุปสฺสนาญาณํ  กตเมหิ  ตีหุปาทาเนหิ  มุจฺจติ ฯ ทิฏฺฐุปาทานา
สีลพฺพตุปาทานา         อตฺตวาทุปาทานา         สุญฺญตานุปสฺสนาญาณํ
อิเมหิ ตีหุปาทาเนหิ มุจฺจติ ฯ
     ยญฺจ      อนิจฺจานุปสฺสนาญาณํ     ยญฺจ     อนตฺตานุปสฺสนาญาณํ
ยญฺจ       อนิมิตฺตานุปสฺสนาญาณํ       ยญฺจ      สุญฺญตานุปสฺสนาญาณํ
อิมานิ    จตฺตาริ    ญาณานิ    ตีหุปาทาเนหิ   มุจฺจนฺติ   ทิฏฺฐุปาทานา
สีลพฺพตุปาทานา    อตฺตวาทุปาทานา    ฯ    ยญฺจ   ทุกฺขานุปสฺสนาญาณํ
ยญฺจ     นิพฺพิทานุปสฺสนาญาณํ     ยญฺจ    วิราคานุปสฺสนาญาณํ    ยญฺจ
อปฺปณิหิตานุปสฺสนาญาณํ    อิมานิ    จตฺตาริ    ญาณานิ    เอกุปาทานา
มุจฺจนฺติ    กามุปาทานา    ฯ    ยญฺจ    นิโรธานุปสฺสนาญาณํ    ยญฺจ
ปฏินิสฺสคฺคานุปสฺสนาญาณํ    อิมานิ    เทฺว    ญาณานิ    จตูหุปาทาเนหิ
มุจฺจนฺติ   กามุปาทานา  ทิฏฺฐุปาทานา  สีลพฺพตุปาทานา  อตฺตวาทุปาทานา
อยํ อนุปาทานาจิตฺตสฺส ๑ วิโมกฺโข ฯ
                 วิโมกฺขกถาย ปฐมภาณวารํ ฯ
#๑ ม. ยุ. อนุปาทาจิตฺตสฺส ฯ
