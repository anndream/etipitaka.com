จ วจีสงฺขาเรน จ สุญฺโญ อิเม ตโย สงฺขารา ฯ
     อปเรปิ   ตโย   สงฺขารา  อตีตา  สงฺขารา  อนาคตา  สงฺขารา
ปจฺจุปฺปนฺนา   สงฺขารา   อตีตา  สงฺขารา  อนาคเตหิ  จ  ปจฺจุปฺปนฺเนหิ
จ   สงฺขาเรหิ   สุญฺญา  อนาคตา  สงฺขารา  อตีเตหิ  จ  ปจฺจุปฺปนฺเนหิ
จ   สงฺขาเรหิ   สุญฺญา  ปจฺจุปฺปนฺนา  สงฺขารา  อตีเตหิ  จ  อนาคเตหิ
จ สงฺขาเรหิ สุญฺญา อิเม ตโย สงฺขารา อิทํ สงฺขารสุญฺญํ ฯ
     [๖๓๗]   กตมํ   วิปริณามสุญฺญํ   ฯ   ชาตํ  รูปํ  สภาเวน  สุญฺญํ
วิคตํ    รูปํ    วิปริณตญฺเจว    สุญฺญญฺจ   ชาตา   เวทนา   สภาเวน
สุญฺญา    วิคตา    เวทนา    วิปริณตา   เจว   สุญฺญา   จ   ชาตา
สญฺญา    ชาตา    สงฺขารา   ชาตํ   วิญฺญาณํ   ชาตํ   จกฺขุํ   ฯเปฯ
ชาโต    ภโว   สภาเวน   สุญฺโญ   วิคโต   ภโว   วิปริณโต   เจว
สุญฺโญ จ อิทํ วิปริณามสุญฺญํ ฯ
     [๖๓๘]   กตมํ   อคฺคสุญฺญํ   ฯ   อคฺคเมตํ  ปทํ  เสฏฺฐเมตํ  ปทํ
วิสิทฺธเมตํ     ปทํ     ยทิทํ    สพฺพสงฺขารสมโถ    สพฺพูปธิปฏินิสฺสคฺโค
ตณฺหกฺขโย วิราโค นิโรโธ นิพฺพานํ อิทํ อคฺคสุญฺญํ ฯ
     [๖๓๙]   กตมํ   ลกฺขณสุญฺญํ   ฯ   เทฺว  ลกฺขณานิ  พาลลกฺขณญฺจ
ปณฺฑิตลกฺขณญฺจ         พาลลกฺขณํ        ปณฺฑิตลกฺขเณน        สุญฺญํ
ปณฺฑิตลกฺขณํ    พาลลกฺขเณน    สุญฺญํ    ตีณิ   ลกฺขณานิ   อุปฺปาทลกฺขณํ
วยลกฺขณํ       ฐิตญฺญถตฺตลกฺขณํ       อุปฺปาทลกฺขณํ       วยลกฺขเณน
จ    ฐิตญฺญถตฺตลกฺขเณน    จ    สุญฺญํ    วยลกฺขณํ    อุปฺปาทลกฺขเณน
