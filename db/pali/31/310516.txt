เตน    วุจฺจติ   อตฺเถสุ   ญาณํ   อตฺถปฏิสมฺภิทา   ฯ   ปญฺจ   ธมฺเม
สนฺทสฺเสตุํ     พฺยญฺชนนิรุตฺตาภิลาปา     ปญฺจ     อตฺเถ    สนฺทสฺเสตุํ
พฺยญฺชนนิรุตฺตาภิลาปา     อิมา    ทส    นิรุตฺติโย    นิรุตฺติปฏิสมฺภิทาย
อารมฺมณา    เจว   โหนฺติ   โคจรา   จ   เย   ตสฺสา   อารมฺมณา
เต   ตสฺสา   โคจรา   เย   ตสฺสา  โคจรา  เต  ตสฺสา  อารมฺมณา
เตน   วุจฺจติ   นิรุตฺตีสุ   ญาณํ   นิรุตฺติปฏิสมฺภิทา   ฯ  ปญฺจสุ  ธมฺเมสุ
ญาณานิ    ปญฺจสุ    อตฺเถสุ    ญาณานิ    ทสสุ    นิรุตฺตีสุ   ญาณานิ
อิมานิ    วีสติ    ญาณานิ    ปฏิภาณปฏิสมฺภิทาย    อารมฺมณา    เจว
โหนฺติ   โคจรา   จ   เย   ตสฺสา   อารมฺมณา  เต  ตสฺสา  โคจรา
เย    ตสฺสา    โคจรา    เต   ตสฺสา   อารมฺมณา   เตน   วุจฺจติ
ปฏิภาเณสุ  ญาณํ  ปฏิภาณปฏิสมฺภิทา  ฯ  กาเย  กายานุปสฺสนาสติปฏฺฐาเน
ปณฺณรส      ธมฺมา      ปณฺณรส      อตฺถา      ตึส     นิรุตฺติโย
สฏฺฐี ญาณานิ อยํ เวทนาสุ ฯเปฯ อยํ จิตฺเต ฯเปฯ
     อยํ   ธมฺเมสุ   ธมฺมานุปสฺสนาติ   ปุพฺเพ   อนนุสฺสุเตสุ   ธมฺเมสุ
จกฺขุํ   อุทปาทิ   ฯเปฯ   อาโลโก   อุทปาทิ  ฯเปฯ  สา  โข  ปนายํ
ธมฺเมสุ    ธมฺมานุปสฺสนา    ภาเวตพฺพาติ   ฯเปฯ   ภาวิตาติ   ปุพฺเพ
อนนุสฺสุเตสุ    ธมฺเมสุ   จกฺขุํ   อุทปาทิ   ฯเปฯ   อาโลโก   อุทปาทิ
ฯเปฯ     ธมฺเมสุ     ธมฺมานุปสฺสนาสติปฏฺฐาเน     ปณฺณรส    ธมฺมา
ปณฺณรส     อตฺถา     ตึส     นิรุตฺติโย    สฏฺฐี    ญาณานิ    จตูสุ
สติปฏฺฐาเนสุ    สฏฺฐี    ธมฺมา    สฏฺฐี   อตฺถา   วีสสตา   นิรุตฺติโย
