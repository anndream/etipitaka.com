สมถปฏิปนฺนํ     อชฺฌุเปกฺขติ     ยญฺจ    เอกตฺตุปฏฺฐานํ    อชฺฌุเปกฺขติ
ปฐมชฺฌานสฺส    อุเปกฺขานุพฺรูหนา    มชฺเฌ    มชฺฌสฺส    อิมานิ   ตีณิ
ลกฺขณานิ    เตน   วุจฺจติ   ปฐมชฺฌานํ   มชฺเฌ   กลฺยาณญฺเจว   โหติ
ลกฺขณสมฺปนฺนญฺจ ฯ
     [๓๗๕]    ปฐมชฺฌานสฺส   สมฺปหํสนา   ปริโยสานํ   ปริโยสานสฺส
กติ    ลกฺขณานิ    ฯ    ปริโยสานสฺส    จตฺตาริ    ลกฺขณานิ   ตตฺถ
ชาตานํ     ธมฺมานํ     อนติวตฺตนฏฺเฐน     สมฺปหํสนา     อินฺทฺริยานํ
เอกรสฏฺเฐน      สมฺปหํสนา      ตทุปควิริยวาหนฏฺเฐน     สมฺปหํสนา
อาเสวนฏฺเฐน    สมฺปหํสนา    ปฐมชฺฌานสฺส    สมฺปหํสนา   ปริโยสานํ
ปริโยสานสฺส   อิมานิ   จตฺตาริ   ลกฺขณานิ   เตน   วุจฺจติ  ปฐมชฺฌานํใ
ปริโยสานกลฺยาณญฺเจว    โหติ    ลกฺขณสมฺปนฺนญฺจ    เอวํ    ติวตฺตคตํ
จิตฺตํ       ติวิธกลฺยาณกํ      ทสลกฺขณสมฺปนฺนํ      วิตกฺกสมฺปนฺนญฺเจว
โหติ     วิจารสมฺปนฺนญฺจ     ปีติสมฺปนฺนญฺจ    สุขสมฺปนฺนญฺจ    จิตฺตสฺส
อธิฏฺฐานสมฺปนฺนญฺจ    สทฺธาสมฺปนฺนญฺจ    วิริยสมฺปนฺนญฺจ    สติสมฺปนฺนญฺจ
สมาธิสมฺปนฺนญฺจ ปญฺญาสมฺปนฺนญฺจ ฯ
     [๓๗๖]     ทุติยชฺฌานสฺส    โก    อาทิ    กึ    มชฺเฌ    กึ
ปริโยสานํ   ฯ   ทุติยชฺฌานสฺส   ปฏิปทาวิสุทฺธิ   อาทิ  อุเปกฺขานุพฺรูหนา
มชฺเฌ     สมฺปหํสนา     ปริโยสานํ     ฯเปฯ     เอวํ    ติวตฺตคตํ
จิตฺตํ   ติวิธกลฺยาณกํ   ทสลกฺขณสมฺปนฺนํ  วิจารสมฺปนฺนญฺจ  ปีติสมฺปนฺนญฺเจว
โหติ         สุขสมฺปนฺนญฺจ        จิตฺตสฺส        อธิฏฺฐานสมฺปนฺนญฺจ
