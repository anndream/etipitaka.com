เอตฺถ ปญฺญินฺทฺริยํ ทฏฺฐพฺพํ ฯ
     [๔๓๗]     จตูสุ    โสตาปตฺติยงฺเคสุ    สทฺธินฺทฺริยสฺส    วเสน
กติหากาเรหิ     ปญฺจินฺทฺริยานิ    ทฏฺฐพฺพานิ    จตูสุ    สมฺมปฺปธาเนสุ
วิริยินฺทฺริยสฺส     วเสน    กติหากาเรหิ    ปญฺจินฺทฺริยานิ    ทฏฺฐพฺพานิ
จตูสุ   สติปฏฺฐาเนสุ   สตินฺทฺริยสฺส   วเสน  กติหากาเรหิ  ปญฺจินฺทฺริยานิ
ทฏฺฐพฺพานิ    จตูสุ    ฌาเนสุ   สมาธินฺทฺริยสฺส   วเสน   กติหากาเรหิ
ปญฺจินฺทฺริยานิ     ทฏฺฐพฺพานิ     จตูสุ     อริยสจฺเจสุ    ปญฺญินฺทฺริยสฺส
วเสน     กติหากาเรหิ     ปญฺจินฺทฺริยานิ    ทฏฺฐพฺพานิ    ฯ    จตูสุ
โสตาปตฺติยงฺเคสุ  สทฺธินฺทฺริยสฺส  วเสน  วีสติยา  อากาเรหิ ปญฺจินฺทฺริยานิ
ทฏฺฐพฺพานิ         จตูสุ         สมฺมปฺปธาเนสุ        วิริยินฺทฺริยสฺส
วเสน  วีสติยา  อากาเรหิ  ปญฺจินฺทฺริยานิ  ทฏฺฐพฺพานิ  จตูสุ สติปฏฺฐาเนสุ
สตินฺทฺริยสฺส      วเสน      วีสติยา     อากาเรหิ     ปญฺจินฺทฺริยานิ
ทฏฺฐพฺพานิ   จตูสุ   ฌาเนสุ  สมาธินฺทฺริยสฺส  วเสน  วีสติยา  อากาเรหิ
ปญฺจินฺทฺริยานิ     ทฏฺฐพฺพานิ     จตูสุ     อริยสจฺเจสุ    ปญฺญินฺทฺริยสฺส
วเสน วีสติยา อากาเรหิ ปญฺจินฺทฺริยานิ ทฏฺฐพฺพานิ ฯ
     [๔๓๘]   จตูสุ   โสตาปตฺติยงฺเคสุ  สทฺธินฺทฺริยสฺส  วเสน  กตเมหิ
วีสติยา    อากาเรหิ   ปญฺจินฺทฺริยานิ   ทฏฺฐพฺพานิ   ฯ   สปฺปุริสสํเสเว
โสตาปตฺติยงฺเค     อธิโมกฺขาธิปเตยฺยฏฺเฐน     สทฺธินฺทฺริยํ     ทฏฺฐพฺพํ
สทฺธินฺทฺริยสฺส      วเสน      ปคฺคหฏฺเฐน     วิริยินฺทฺริยํ     ทฏฺฐพฺพํ
อุปฏฺฐานฏฺเฐน    สตินฺทฺริยํ    ทฏฺฐพฺพํ    อวิกฺเขปฏฺเฐน    สมาธินฺทฺริยํ
