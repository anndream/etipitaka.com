ญาณํ   พฺยาปาทสฺส   ปหีนตฺตา   อพฺยาปาโท   ญาตฏฺเฐน  ญาณํ  ฯเปฯ
สพฺพกิเลสานํ ปหีนตฺตา อรหตฺตมคฺโค ญาตฏฺเฐน ญาณํ ฯ
     ทสฺสนนฺติ     กามจฺฉนฺทสฺส    ปหีนตฺตา    เนกฺขมฺมํ    ทิฏฺฐตฺตา
ทสฺสนํ   พฺยาปาทสฺส   ปหีนตฺตา   อพฺยาปาโท  ทิฏฺฐตฺตา  ทสฺสนํ  ฯเปฯ
สพฺพกิเลสานํ ปหีนตฺตา อรหตฺตมคฺโค ทิฏฺฐตฺตา ทสฺสนํ ฯ
     วิสุทฺธีติ   กามจฺฉนฺทํ   ปชหนฺโต   เนกฺขมฺเมน  วิสุชฺฌติ  พฺยาปาทํ
ปชหนฺโต      อพฺยาปาเทน      วิสุชฺฌติ      ฯเปฯ     สพฺพกิเลเส
ปชหนฺโต อรหตฺตมคฺเคน วิสุชฺฌติ ฯ
     [๗๔๐]   เนกฺขมฺมนฺติ   กามานเมตํ   นิสฺสรณํ   ยทิทํ   เนกฺขมฺมํ
รูปานเมตํ     นิสฺสรณํ     ยทิทํ     อารุปฺปํ     ยํ     โข     ปน
กิญฺจิ    ภูตํ    สงฺขตํ    ปฏิจฺจสมุปฺปนฺนํ    นิโรโธ   ตสฺส   เนกฺขมฺมํ
พฺยาปาทสฺส     อพฺยาปาโท    เนกฺขมฺมํ    ถีนมิทฺธสฺส    อาโลกสญฺญา
เนกฺขมฺมํ ฯเปฯ ฯ
     นิสฺสรณนฺติ      กามานเมตํ     นิสฺสรณํ     ยทิทํ     เนกฺขมฺมํ
รูปานเมตํ    นิสฺสรณํ   ยทิทํ   อารุปฺปํ   ยํ   โข   ปน   กิญฺจิ   ภูตํ
สงฺขตํ    ปฏิจฺจสมุปฺปนฺนํ    นิโรโธ    ตสฺส    นิสฺสรณํ   กามจฺฉนฺทสฺส
เนกฺขมฺมํ    นิสฺสรณํ    พฺยาปาทสฺส    อพฺยาปาโท    นิสฺสรณํ   ฯเปฯ
สพฺพกิเลสานํ อรหตฺตมคฺโค นิสฺสรณํ ฯ
     ปวิเวโกติ    กามจฺฉนฺทสฺส    เนกฺขมฺมํ   ปวิเวโก   พฺยาปาทสฺส
อพฺยาปาโท     ปวิเวโก     ฯเปฯ     สพฺพกิเลสานํ    อรหตฺตมคฺโค
