ตาย   ทิฏฺฐิยา   โส   อนฺโต   คหิโตติ   อนฺตคฺคาหิกา   ทิฏฺฐิ  ฯเปฯ
โหติ    จ   น   จ   โหติ   ตถาคโต   ปรมฺมรณาติ   อนฺตคฺคาหิกาย
ทิฏฺฐิยา อิเมหิ ปญฺจหากาเรหิ อภินิเวโส โหติ ฯ
     [๓๔๗]   เนว   โหติ   น   น   โหติ   ตถาคโต  ปรมฺมรณาติ
อนฺตคฺคาหิกาย   ทิฏฺฐิยา   กตเมหิ  ปญฺจหากาเรหิ  อภินิเวโส  โหติ  ฯ
รูปํ  อิเธว  มรณธมฺมํ  ตถาคโต  กายสฺส  เภทา  [๑]  เนว  โหติ น
น   โหตีติ   อภินิเวสปรามาโส   ทิฏฺฐิ   ตาย   ทิฏฺฐิยา   โส  อนฺโต
คหิโตติ   อนฺตคฺคาหิกา   ทิฏฺฐิ   ทิฏฺฐิ   น   วตฺถุ   วตฺถุ   น   ทิฏฺฐิ
อญฺญา    ทิฏฺฐิ   อญฺญํ   วตฺถุ   ยา   จ   ทิฏฺฐิ   ยญฺจ   วตฺถุ   อยํ
ปฐมา   เนว  โหติ  น  น  โหติ  ตถาคโต  ปรมฺมรณาติ  อนฺตคฺคาหิกา
ทิฏฺฐิ     อนฺตคฺคาหิกา     ทิฏฺฐิ     มิจฺฉาทิฏฺฐิ     ฯเปฯ     อิมานิ
สญฺโญชนานิ   น   จ   ทิฏฺฐิโย   เวทนา   อิเธว   มรณธมฺมา  สญฺญา
อิเธว     มรณธมฺมา     สงฺขารา    อิเธว    มรณธมฺมา    วิญฺญาณํ
อิเธว  มรณธมฺมํ  ตถาคโต  กายสฺส  เภทา  [๒]  เนว  โหติ  น  น
โหตีติ    อภินิเวสปรามาโส    ทิฏฺฐิ    ตาย   ทิฏฺฐิยา   โส   อนฺโต
คหิโตติ   อนฺตคฺคาหิกา   ทิฏฺฐิ   ทิฏฺฐิ   น   วตฺถุ   วตฺถุ   น   ทิฏฺฐิ
อญฺญา    ทิฏฺฐิ   อญฺญํ   วตฺถุ   ยา   จ   ทิฏฺฐิ   ยญฺจ   วตฺถุ   อยํ
ปญฺจมี   เนว  โหติ  น  น  โหติ  ตถาคโต  ปรมฺมรณาติ  อนฺตคฺคาหิกา
ทิฏฺฐิ     อนฺตคฺคาหิกา     ทิฏฺฐิ     มิจฺฉาทิฏฺฐิ     ฯเปฯ     อิมานิ
สญฺโญชนานิ   น   จ   ทิฏฺฐิโย   เนว   โหติ  น  น  โหติ  ตถาคโต
#๑-๒ ม. ปรํ มรณา ... ฯ
