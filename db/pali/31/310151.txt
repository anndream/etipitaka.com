     [๒๓๓]   กถํ  ปุถุนานตฺตเตชปริยาทาเน  ๑  ปญฺญา  สลฺเลขฏฺเฐ
ญาณํ ฯ
     ปุถูติ    ราโค    ปุถุ    โทโส    ปุถุ   โมโห   ปุถุ   โกโธ
อุปนาโห   มกฺโข   ปฬาโส   อิสฺสา  มจฺฉริยํ  มายา  สาเฐยฺยํ  ถมฺโภ
สารมฺโภ   มาโน   อติมาโน   มโท   ปมาโท  สพฺเพ  กิเลสา  สพฺเพ
ทุจฺจริตา สพฺเพ อภิสงฺขารา สพฺเพ ภวคามิกมฺมา ปุถุ ฯ
     [๒๓๔]    นานตฺเตกตฺตนฺติ    กามจฺฉนฺโท    นานตฺตํ   เนกฺขมฺมํ
เอกตฺตํ    พฺยาปาโท    นานตฺตํ    อพฺยาปาโท    เอกตฺตํ    ถีนมิทฺธํ
นานตฺตํ    อาโลกสญฺญา    เอกตฺตํ    อุทฺธจฺจํ    นานตฺตํ   อวิกฺเขโป
เอกตฺตํ    วิจิกิจฺฉา    นานตฺตํ    ธมฺมววตฺถานํ    เอกตฺตํ    อวิชฺชา
นานตฺตํ    ญาณํ    เอกตฺตํ    อรติ    นานตฺตํ    ปามุชฺชํ    เอกตฺตํ
นีวรณา    นานตฺตํ    ปฐมชฺฌานํ   เอกตฺตํ   ฯเปฯ   สพฺเพ   กิเลสา
นานตฺตํ อรหตฺตมคฺโค เอกตฺตํ ฯ
     [๒๓๕]    เตโชติ    ปญฺจ    เตชา    จรณเตโช    คุณเตโช
ปญฺญาเตโช     ปุญฺญเตโช     ธมฺมเตโช    จรณเตเชน    เตชิตตฺตา
ทุสฺสีลฺยเตชํ     ปริยาทิยติ     คุณเตเชน     เตชิตตฺตา     อคุณเตชํ
ปริยาทิยติ  ปญฺญาเตเชน  ๒  เตชิตตฺตา  ทุปฺปญฺญาเตชํ  ๓  ปริยาทิยติ
ปุญฺญเตเชน     เตชิตตฺตา     อปุญฺญเตชํ    ปริยาทิยติ    ธมฺมเตเชน
เตชิตตฺตา อธมฺมเตชํ ปริยาทิยติ ฯ
     [๒๓๖]     สลฺเลโขติ    กามจฺฉนฺโท    อสลฺเลโข    เนกฺขมฺมํ
#๑ ม. ยุ. ปุถุนานตฺเตกตฺตเตชปริยาทาเน ฯ เอวมุปริปิ ฯ ๒-๓ ม. ยุ. ปญฺญเตเชน ...
#ทุปฺปญฺญเตชํ ฯ
