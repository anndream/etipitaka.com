     [๗๐๘]     สมฺมาสงฺกปฺปสฺส    ฯเปฯ    สมฺมาวาจาย    ฯเปฯ
สมฺมากมฺมนฺตสฺส    ฯเปฯ    สมฺมาอาชีวสฺส    ฯเปฯ   สมฺมาวายามสฺส
ฯเปฯ สมฺมาสติยา ฯเปฯ ฯ
     สมฺมาสมาธิสฺส     กตเม    ปญฺจ    วิเวกา    วิกฺขมฺภนวิเวโก
ตทงฺควิเวโก    สมุจฺเฉทวิเวโก    ปฏิปฺปสฺสทฺธิวิเวโก    นิสฺสรณวิเวโก
วิกฺขมฺภนวิเวโก   จ   นีวรณานํ   ปฐมชฺฌานํ   ภาวยโต   ตทงฺควิเวโก
จ    ทิฏฺฐิคตานํ    นิพฺเพธภาคิยํ   สมาธึ   ภาวยโต   สมุจฺเฉทวิเวโก
จ    โลกุตฺตรํ    ขยคามึ   มคฺคํ   ภาวยโต   ปฏิปฺปสฺสทฺธิวิเวโก   จ
ผลกฺขเณ    นิสฺสรณวิเวโก    จ    นิโรโธ   นิพฺพานํ   สมฺมาสมาธิสฺส
อิเม   ปญฺจ   วิเวกา   อิเมสุ   ปญฺจสุ   วิเวเกสุ   ฉนฺทชาโต  โหติ
สทฺธาธิมุตฺโต จิตฺตํ จสฺส สฺวาธิฏฺฐิตํ ฯ
     [๗๐๙]   สมฺมาสมาธิสฺส   กตเม  ปญฺจ  วิราคา  วิกฺขมฺภนวิราโค
ตทงฺควิราโค           สมุจฺเฉทวิราโค           ปฏิปฺปสฺสทฺธิวิราโค
นิสฺสรณวิราโค     วิกฺขมฺภนวิราโค     จ     นีวรณานํ     ปฐมชฺฌานํ
ภาวยโต    ตทงฺควิราโค    จ    ทิฏฺฐิคตานํ    นิพฺเพธภาคิยํ   สมาธึ
ภาวยโต   สมุจฺเฉทวิราโค   จ   โลกุตฺตรํ   ขยคามึ   มคฺคํ  ภาวยโต
ปฏิปฺปสฺสทฺธิวิราโค    จ    ผลกฺขเณ    นิสฺสรณวิราโค    จ   นิโรโธ
นิพฺพานํ    สมฺมาสมาธิสฺส    อิเม    ปญฺจ   วิราคา   อิเมสุ   ปญฺจสุ
วิราเคสุ ฉนฺทชาโต โหติ สทฺธาธิมุตฺโต จิตฺตํ จสฺส สฺวาธิฏฺฐิตํ ฯ
     [๗๑๐]   สมฺมาสมาธิสฺส   กตเม  ปญฺจ  นิโรธา  วิกฺขมฺภนนิโรโธ
