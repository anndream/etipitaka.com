ปญฺญินฺทฺริยสฺส ทสฺสนฏฺโฐ ปฏิวิทฺโธ โหติ ฯ
     ยถา   จรนฺตนฺติ   เอวํ   สทฺธาย  จรนฺตํ  เอวํ  วิริเยน  จรนฺตํ
เอวํ    สติยา    จรนฺตํ   เอวํ   สมาธินา   จรนฺตํ   เอวํ   ปญฺญาย
จรนฺตํ ฯ
     ยถา    วิหรนฺตนฺติ   เอวํ   สทฺธาย   วิหรนฺตํ   เอวํ   วิริเยน
วิหรนฺตํ   เอวํ   สติยา   วิหรนฺตํ   เอวํ   สมาธินา   วิหรนฺตํ   เอวํ
ปญฺญาย วิหรนฺตํ ฯ
     วิญฺญูติ วิญฺญู วิภาวี เมธาวี ปณฺฑิตา พุทฺธิสมฺปนฺนา ฯ
     สพฺรหฺมจารีติ เอกกมฺมํ เอกุทฺเทโส สมสิกฺขาตา ๑ ฯ
     คมฺภีเรสุ   ฐาเนสูติ   คมฺภีรานิ   ฐานานิ   วุจฺจนฺติ  ฌานานิ  จ
วิโมกฺขา   จ   สมาธิ   จ   สมาปตฺติโย   จ   มคฺคา  จ  ผลานิ  จ
อภิญฺญาโย จ ปฏิสมฺภิทา จ ฯ
     โอกปฺเปยฺยุนฺติ สทฺทเหยฺยุํ อธิมุจฺเจยฺยุํ ฯ
     อทฺธาติ   เอกํสวจนเมตํ  นิสฺสํสยวจนเมตํ  นิกฺกงฺขาวจนเมตํ   ๒
อทฺวชฺฌวจนเมตํ    ๓    อเทฺวฬฺหกวจนเมตํ    นิยฺยานิกวจนเมตํ   ๔
อปณฺณกวจนเมตํ ๕ อวตฺถาปนวจนเมตํ อทฺธาติ ฯ
     อายสฺมาติ   ปิยวจนเมตํ   ครุวจนเมตํ  สคารวสปฺปติสฺสาธิวจนเมตํ
อายสฺมาติ ฯ
#๑ ม. ยุ. สมสิกฺขตา ฯ ๒ ม. ยุ. นิกฺกงฺข... ฯ ๓ ม. ยุ. อทฺเวชฺฌ... ฯ
#๔ ม นิโยค ... ฯ ๕ สี. อาวชฺเฌวจนเมตํ อทฺวหกวจนเมตํ นิโยควจนเมตํ
#อปฺปกวจนเมตํ ฯ
