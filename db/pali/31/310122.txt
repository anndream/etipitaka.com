กมฺเมหิ    วิปฺปยุตฺตา    สุกฺเกหิ    กมฺเมหิ    สมฺปยุตฺตา   สุขุทฺรเยหิ
กมฺเมหิ   สมฺปยุตฺตา   ทุกฺขุทฺรเยหิ   กมฺเมหิ   วิปฺปยุตฺตา   สุขวิปาเกหิ
กมฺเมหิ      สมฺปยุตฺตา      จรตีติ      ญาณจริยา     ทุกฺขวิปาเกหิ
กมฺเมหิ   วิปฺปยุตฺตา  จรตีติ  ญาณจริยา  ญาเณ  ๑  จรตีติ  ญาณจริยา
ญาณสฺส    เอวรูปา    จริยา   โหตีติ   ญาณจริยา   อยํ   ญาณจริยา
วิญฺญาณจริยา    อญฺญาณจริยา    ญาณจริยา    ๒    ตํ    ญาตฏฺเฐน
ญาณํ     ปชานนฏฺเฐน    ปญฺญา    เตน    วุจฺจติ    จริยาววตฺถาเน
ปญฺญา จริยานานตฺเต ญาณํ ฯ
                       ____________
     [๑๗๑]   กถํ   จตุธมฺมววตฺถาเน   ปญฺญา  ภูมินานตฺเต  ญาณํ  ฯ
จตสฺโส   ภูมิโย   กามาวจรา   ภูมิ  รูปาวจรา  ภูมิ  อรูปาวจรา  ภูมิ
อปริยาปนฺนา ภูมิ ฯ
     [๑๗๒]    กตมา    กามาวจรา    ภูมิ    เหฏฺฐโต   อวีจินิรยํ
ปริยนฺตํ   กริตฺวา   อุปริโต   ปรนิมฺมิตวสวตฺตี   เทเว  อนฺโต  กริตฺวา
ยํ   เอตสฺมึ   อนตฺเร   เอตฺถาวจรา   เอตฺถ   ปริยาปนฺนา  ขนฺธธาตุ
อายตนา    รูปา   ๓   เวทนา   สญฺญา   สงฺขารา   วิญฺญาณํ   อยํ
กามาวจรา ภูมิ ฯ
     [๑๗๓]    กตมา    รูปาวจรา    ภูมิ    เหฏฺฐโต   พฺรหฺมโลกํ
ปริยนฺตํ  กริตฺวา  อุปริโต  อกนิฏฺเฐ  เทเว  อนฺโต  กริตฺวา  ยํ เอตสฺมึ
อนฺตเร  เอตฺถาวจรา  เอตฺถ  ปริยาปนฺนา  สมาปนฺนสฺส  วา  อุปปนฺนสฺส
#๑ ม. ยุ. ญาเต ฯ ๒ ม. ยุ. อญฺญา วิญฺญาณจริยา อญฺญา อญฺญาณจริยา อญฺญา
#ญาณจริยาติ ฯ ๓ ม. รูปํ ฯ
