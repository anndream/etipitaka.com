จกฺขุปวตฺตํ     น     อุปฺปชฺชติ     อิทญฺเจว     โสตปวตฺตํ    ฯเปฯ
ฆานปวตฺตํ     ชิวฺหาปวตฺตํ     กายปวตฺตํ     มโนปวตฺตํ    ปริยาทิยติ
อญฺญญฺจ   มโนปวตฺตํ   น   อุปฺปชฺชติ  อิทํ  สมฺปชานสฺส  ปวตฺตปริยาทานํ
สพฺพสุญฺญตานํ ปรมฏฺฐสุญฺญนฺติ ฯ
                       สุญฺญกถา ฯ
                       ___________
                   ยุคนทฺธวคฺโค ทุติโย ฯ
                    ___________________
                  ตสฺส วคฺคสฺส อุทฺทานํ ภวติ
         ยุคนทฺธา ๑ สจฺจโพชฺฌงฺคา   เมตฺตา วิราคปญฺจมํ
         ปฏิสมฺภิทา ธมฺมจกฺกํ         โลกุตฺตรพลา สุญฺญา ๒ เต ทสาติ ฯ
         เอส นิกายวโร ฐปิโต อสโม  ทุติโย ปวโร วรมคฺโคติ ฯ
                     ___________________
                  ปญฺญาวคฺเค มหาปญฺญากถา
     [๖๕๙]    อนิจฺจานุปสฺสนา    ภาวิตา   พหุลีกตา   กตมํ   ปญฺญํ
ปริปูเรติ     ทุกฺขานุปสฺสนา     ภาวิตา    พหุลีกตา    กตมํ    ปญฺญํ
ปริปูเรติ     อนตฺตานุปสฺสนา    ภาวิตา    พหุลีกตา    กตมํ    ปญฺญํ
ปริปูเรติ     นิพฺพิทานุปสฺสนา    ภาวิตา    พหุลีกตา    กตมํ    ปญฺญํ
ปริปูเรติ     วิราคานุปสฺสนา    ภาวิตา    พหุลีกตา    กตมํ    ปญฺญํ
#๑ ยุ. ยุคนนฺธา ฯ ๒ ม. โลกุตฺตรพลสุญฺญาติ ฯ
