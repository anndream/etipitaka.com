อนิมิตฺตานุปสฺสนาย   นิมิตฺตํ  อปฺปณิหิตานุปสฺสนาย  ปณิธึ  สุญฺญตานุปสฺสนาย
อภินิเวสํ          อธิปญฺญาธมฺมวิปสฺสนาย          สาราทานาภินิเวสํ
ยถาภูตญาณทสฺสเนน         สมฺโมหาภินิเวสํ        อาทีนวานุปสฺสนาย
อาลยาภินิเวสํ    ปฏิสงฺขานุปสฺสนาย    อปฺปฏิสงฺขํ    วิวฏฺฏนานุปสฺสนาย
สญฺโญคาภินิเวสํ โสตาปตฺติมคฺเคน ทิฏฺเฐกฏฺเฐ
กิเลเส    สกทาคามิมคฺเคน    โอฬาริเก    กิเลเส   อนาคามิมคฺเคน
อณุสหคเต     กิเลเส     อรหตฺตมคฺเคน    สพฺพกิเลเส    สํวรฏฺเฐน
สีลํ อวีติกฺกมฏฺเฐน สีลํ ฯ
     [๙๐]   ปญฺจ   สีลานิ   ปาณาติปาตสฺส   ปหานํ   สีลํ   เวรมณี
สีลํ    เจตนา    สีลํ    สํวโร   สีลํ   อวีติกฺกโม   สีลํ   เอวรูปานิ
สีลานิ   จิตฺตสฺส   อวิปฺปฏิสาราย   สํวตฺตนฺติ  ปามุชฺชาย  ๑  สํวตฺตนฺติ
ปีติยา    สํวตฺตนฺติ    ปสฺสทฺธิยา    สํวตฺตนฺติ   โสมนสฺสาย   สํวตฺตนฺติ
อาเสวนาย      สํวตฺตนฺติ     ภาวนาย     สํวตฺตนฺติ     พหุลีกมฺมาย
สํวตฺตนฺติ      อลงฺการาย     สํวตฺตนฺติ     ปริกฺขาราย     สํวตฺตนฺติ
ปริวาราย     สํวตฺตนฺติ     ปาริปูริยา    สํวตฺตนฺติ    เอกนฺตนิพฺพิทาย
วิราคาย    นิโรธาย    อุปสมาย   อภิญฺญาย   สมฺโพธาย   นิพฺพานาย
สํวตฺตนฺติ   เอวรูปานํ   สีลานํ   สํวรปาริสุทฺธิ   อธิสีลํ  สํวรปาริสุทฺธิยา
ฐิตํ      จิตฺตํ      น      วิกฺเขปํ     คจฺฉติ     อวิกฺเขปปาริสุทฺธิ
อธิจิตฺตํ    สํวรปาริสุทฺธึ    สมฺมา   ปสฺสติ   อวิกฺเขปปาริสุทฺธึ   สมฺมา
ปสฺสติ    ทสฺสนปาริสุทฺธิ    อธิปญฺญา    โย    ตตฺถ   สํวรฏฺโฐ   อยํ
#๑ ม. ยุ. ปาโมชฺชาย ฯ เอวมุปริปิ ฯ
