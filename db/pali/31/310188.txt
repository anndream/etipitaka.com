อนาโถ     โลกสนฺนิวาโส     ปรมการุญฺญปฺปตฺโต    ตสฺส    นตฺถญฺโญ
โกจิ   ตาเยตา   อญฺญตฺร   มยาติ   ปสฺสนฺตานํ   ฯเปฯ  ทุกฺขาภิตุนฺโน
โลกสนฺนิวาโส  จิรรตฺตปีฬิโตติ  ปสฺสนฺตานํ  นิจฺจคธิโต  ๑ โลกสนฺนิวาโส
นิจฺจปิปาสิโตติ     ปสฺสนฺตานํ     ฯเปฯ     อนฺโธ     โลกสนฺนิวาโส
อจกฺขุโกติ    ปสฺสนฺตานํ    หตเนตฺโต    โลกสนฺนิวาโส   อปริณายโกติ
ปสฺสนฺตานํ    วิปถํ    ปกฺขนฺโต   ๒   โลกสนฺนิวาโส   อญฺชสาปรทฺโธ
ตสฺส   นตฺถญฺโญ   โกจิ  อริยปถํ  อาเนตา  อญฺญตฺร  มยาติ  ปสฺสนฺตานํ
มโหฆปกฺขนฺโน    โลกสนฺนิวาโส    ตสฺส    นตฺถญฺโญ    โกจิ   โอฆา
อุทฺธตฺตา     อญฺญตฺร     มยาติ     ปสฺสนฺตานํ    ทฺวีหิ    ทิฏฺฐิคเตหิ
ปริยุฏฺฐิโต      โลกสนฺนิวาโสติ     ปสฺสนฺตานํ     ตีหิ     ทุจฺจริเตหิ
วิปฺปฏิปนฺโน   โลกสนฺนิวาโสติ   ปสฺสนฺตานํ  [๓]  โยเคหิ  ปูริโต  ๔
โลกสนฺนิวาโส     จตุโยคโยชิโตติ     ปสฺสนฺตานํ     จตูหิ    คณฺเฐหิ
คณฺฐิโต      โลกสนฺนิวาโสติ     ปสฺสนฺตานํ     จตูหิ     อุปาทาเนหิ
อุปาทิยติ       โลกสนฺนิวาโสติ      ปสฺสนฺตานํ      ปญฺจคติสมารุโฬฺห
โลกสนฺนิวาโสติ      ปสฺสนฺตานํ      ปญฺจหิ     กามคุเณหิ     รชฺชติ
โลกสนฺนิวาโสติ      ปสฺสนฺตานํ     ปญฺจหิ     นีวรเณหิ     โอตฺถโต
โลกสนฺนิวาโสติ   ปสฺสนฺตานํ   ฉหิ  วิวาทมูเลหิ  วิวทติ  โลกสนฺนิวาโสติ
ปสฺสนฺตานํ      ฉหิ      ตณฺหากาเยหิ     รชฺชติ     โลกสนฺนิวาโสติ
ปสฺสนฺตานํ      ฉหิ     ทิฏฺฐิคเตหิ     ปริยุฏฺฐิโต     โลกสนฺนิวาโสติ
#๑ ม. คธิโต ฯ ๒ โป. ปกฺขนฺโน ฯ ม. ปกฺขนฺโท ฯ ๓ ม. ยุ. จตูหิ ฯ
#๔ สี. โป. ม. ยุ. ยุตฺโต ฯ
