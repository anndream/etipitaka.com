     [๑๘๑]   กถํ   อปริยาปนฺเน   ธมฺเม   กุสลโต   ววตฺเถติ   ฯ
อพฺยากตโต   ววตฺเถติ   ฯ   จตฺตาโร   อริยมคฺเค  กุสลโต  ววตฺเถติ
จตฺตาริ   [๑]  สามญฺญผลานิ  นิพฺพานญฺจ  อพฺยากตโต  ววตฺเถติ  เอวํ
อปริยาปนฺเน    ธมฺเม    กุสลโต   ววตฺเถติ   อพฺยากตโต   ววตฺเถติ
เอวํ ธมฺเม ววตฺเถติ ฯ
     [๑๘๒]   นว   ปามุชฺชมูลกา  ๒  ธมฺมา  อนิจฺจโต  มนสิกโรโต
ปามุชฺชํ    ชายติ    ปมุทิตสฺส    ปีติ    ชายติ    ปีติมนสฺส    กาโย
ปสฺสมฺภติ    ปสฺสทฺธกาโย    สุขํ   เวเทติ   สุขิโน   จิตฺตํ   สมาธิยติ
สมาหิเต   จิตฺเต   ยถาภูตํ   ปชานาติ   ปสฺสติ   ยถาภูตํ  ชานํ  ปสฺสํ
นิพฺพินฺทติ     นิพฺพินฺทํ     วิรชฺชติ     วิราคา     วิมุจฺจติ    ทุกฺขโต
มนสิกโรโต   ปามุชฺชํ   ชายติ   ฯเปฯ  อนตฺตโต  มนสิกโรโต  ปามุชฺชํ
ชายติ    รูปํ    อนิจฺจโต    มนสิกโรโต    ปามุชฺชํ    ชายติ    รูปํ
ทุกฺขโต   มนสิกโรโต   ฯเปฯ   รูปํ   อนตฺตโต   ฯเปฯ  เวทนํ  สญฺญํ
สงฺขาเร   วิญฺญาณํ   จกฺขุํ   ฯเปฯ   ชรามรณํ   อนิจฺจโต  มนสิกโรโต
ปามุชฺชํ   ชายติ   ฯเปฯ   ชรามรณํ   ทุกฺขโต   มนสิกโรโต   ปามุชฺชํ
ชายติ     ชรามรณํ     อนตฺตโต    มนสิกโรโต    ปามุชฺชํ    ชายติ
ปมุทิตสฺสปีติ    ชายติ    ปีติมนสฺส    กาโย   ปสฺสมฺภติ   ปสฺสทฺธกาโย
สุขํ     เวเทติ    สุขิโน    จิตฺตํ    สมาธิยติ    สมาหิเต    จิตฺเต
ยถาภูตํ    ปชานาติ    ปสฺสติ    ยถาภูตํ    ชานํ    ปสฺสํ   นิพฺพินฺทติ
นิพฺพินฺทํ    วิรชฺชติ    วิราคา    วิมุจฺจติ   อิเม   นว   ปามุชฺชมูลกา
#๑ ม. ยุ. จ. ฯ ๒ ม. ยุ. สพฺพตฺถ ปาโมชฺชมูลกา ฯ
