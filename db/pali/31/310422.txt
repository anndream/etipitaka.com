สมฺมาสมาธิ อณุสหคตสฺส กามราคสญฺโญชนสฺส
ปฏิฆสญฺโญชนสฺส     อณุสหคตสฺส     กามราคานุสยสฺส     ปฏิฆานุสยสฺส
ปหานาย   มคฺโค   เจว   เหตุ  จ  สหชาตานํ  ธมฺมานํ  อุปตฺถมฺภนาย
มคฺโค   เจว   เหตุ   จ  กิเลสานํ  ปริยาทานาย  มคฺโค  เจว  เหตุ
จ   ปฏิเวธาทิวิโสธนาย   มคฺโค  เจว  เหตุ  จ  จิตฺตสฺส  อธิฏฺฐานาย
มคฺโค    เจว    เหตุ    จ    จิตฺตสฺส   โวทานาย   มคฺโค   เจว
เหตุ   จ   วิเสสาธิคมาย   มคฺโค   เจว   เหตุ  จ  อุตฺตริปฏิเวธาย
มคฺโค   เจว   เหตุ   จ   สจฺจาภิสมยาย   มคฺโค   เจว   เหตุ  จ
นิโรเธ ปติฏฺฐาปนาย มคฺโค เจว เหตุ จ ฯ
     อรหตฺตมคฺคกฺขเณ   ทสฺสนฏฺเฐน  สมฺมาทิฏฺฐิ  ฯเปฯ  อวิกฺเขปฏฺเฐน
สมฺมาสมาธิ     รูปราคสฺส     อรูปราคสฺส     มานสฺส     อุทฺธจฺจสฺส
อวิชฺชาย    มานานุสยสฺส    ราคานุสยสฺส    อวิชฺชานุสยสฺส   ปหานาย
มคฺโค   เจว   เหตุ   จ   สหชาตานํ   ธมฺมานํ  อุปตฺถมฺภนาย  มคฺโค
เจว   เหตุ   จ   กิเลสานํ   ปริยาทานาย   มคฺโค   เจว  เหตุ  จ
ปฏิเวธาทิวิโสธนาย   มคฺโค   เจว   เหตุ   จ   จิตฺตสฺส  อธิฏฺฐานาย
มคฺโค   เจว   เหตุ   จ  จิตฺตสฺส  โวทานาย  มคฺโค  เจว  เหตุ  จ
วิเสสาธิคมาย    มคฺโค   เจว   เหตุ   จ   อุตฺตริปฏิเวธาย   มคฺโค
เจว   เหตุ   จ   สจฺจาภิสมยาย   มคฺโค   เจว   เหตุ  จ  นิโรเธ
ปติฏฺฐาปนาย มคฺโค เจว เหตุ จ ฯ
     [๕๒๙]   ทสฺสนมคฺโค   สมฺมาทิฏฺฐิ  อภิโรปนมคฺโค  สมฺมาสงฺกปโป
