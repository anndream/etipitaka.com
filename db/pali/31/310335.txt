อธิโมกฺขฏฺเฐน  สทฺธินฺทฺริยํ  อสฺสทฺธิยํ  สํวรฏฺเฐน สีลวิสุทฺธิ สทฺธินฺทฺริยสฺส
อาทิวิโสธนา     ปคฺคหฏฺเฐน     วิริยินฺทฺริยํ     โกสชฺชํ    สํวรฏฺเฐน
สีลวิสุทฺธิ       วิริยินฺทฺริยสฺส       อาทิวิโสธนา       อุปฏฺฐานฏฺเฐน
สตินฺทฺริยํ   ปมาทํ   สํวรฏฺเฐน   สีลวิสุทฺธิ   สตินฺทฺริยสฺส   อาทิวิโสธนา
อวิกฺเขปฏฺเฐน     สมาธินฺทฺริยํ     อุทฺธจฺจํ     สํวรฏฺเฐน    สีลวิสุทฺธิ
สมาธินฺทฺริยสฺส   อาทิวิโสธนา   ทสฺสนฏฺเฐน   ปญฺญินฺทฺริยํ   อวิชฺชํ   ๑
สํวรฏฺเฐน     สีลวิสุทฺธิ    ปญฺญินฺทฺริยสฺส    อาทิวิโสธนา    เนกฺขมฺเม
ปญฺจินฺทฺริยานิ   กามจฺฉนฺทํ   สํวรฏฺเฐน   สีลวิสุทฺธิ   ปญฺจนฺนํ  อินฺทฺริยานํ
อาทิวิโสธนา    อพฺยาปาเท    ปญฺจินฺทฺริยานิ    พฺยาปาทํ    สํวรฏฺเฐน
สีลวิสุทฺธิ   ปญฺจนฺนํ   อินฺทฺริยานํ   อาทิวิโสธนา   ฯเปฯ   อรหตฺตมคฺเค
ปญฺจินฺทฺริยานิ     สพฺพกิเลเส     สํวรฏฺเฐน     สีลวิสุทฺธิ     ปญฺจนฺนํ
อินฺทฺริยานํ     อาทิวิโสธนา    เอวํ    อาทิวิโสธนฏฺเฐน    อินฺทฺริยานิ
ทฏฺฐพฺพานิ ฯ
     [๔๕๔]    กถํ    อธิมตฺตฏฺเฐน    อินฺทฺริยานิ    ทฏฺฐพฺพานิ   ฯ
สทฺธินฺทฺริยสฺส    ภาวนาย   ฉนฺโท   อุปฺปชฺชติ   อสฺสทฺธิยสฺส   ปหานาย
ฉนฺโท    อุปฺปชฺชติ   อสฺสทฺธิยปริฬาหสฺส   ปหานาย   ฉนฺโท   อุปฺปชฺชติ
ทิฏฺเฐกฏฺฐานํ      กิเลสานํ      ปหานาย      ฉนฺโท      อุปฺปชฺชติ
โอฬาริกานํ    กิเลสานํ    ปหานาย   ฉนฺโท   อุปฺปชฺชติ   อณุสหคตานํ
กิเลสานํ    ปหานาย    ฉนฺโท    อุปฺปชฺชติ   สพฺพกิเลสานํ   ปหานาย
ฉนฺโท    อุปฺปชฺชติ    ฉนฺทวเสน    สทฺธาวเสน   สทฺธินฺทฺริยํ   อธิมตฺตํ
#๑ ม. อวิชฺชาสํวรฏฺเฐน ฯ
