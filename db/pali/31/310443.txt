นิโรธโคจรา    อิติ    ปณีตฏฺเฐน    สมถวิปสฺสนา   เอกรสา   โหนฺติ
ยุคนทฺธา     โหนฺติ     อญฺญมญฺญํ     นาติวตฺตนฺตีติ    เตน    วุจฺจติ
ปณีตฏฺเฐน สมถวิปสฺสนํ ยุคนทฺธํ ภาเวติ ฯ
     กถํ   วิมุตฺตฏฺเฐน   สมถวิปสฺสนํ   ยุคนทฺธํ   ภาเวติ  ฯ  อุทฺธจฺจํ
ปชหโต    จิตฺตสฺส   เอกคฺคตา   อวิกฺเขโป   สมาธิ   วิมุตฺโต   โหติ
นิโรธโคจโร    อวิชฺชํ   ปชหโต   อนุปสฺสนฏฺเฐน   วิปสฺสนา   วิมุตฺตา
โหติ   นิโรธโคจรา   อิติ   ราควิราคา   เจโตวิมุตฺติ   อวิชฺชาวิราคา
ปญฺญาวิมุตฺติ    อิติ    วิมุตฺตฏฺเฐน    สมถวิปสฺสนา   เอกรสา   โหนฺติ
ยุคนทฺธา     โหนฺติ     อญฺญมญฺญํ     นาติวตฺตนฺตีติ    เตน    วุจฺจติ
วิมุตฺตฏฺเฐน สมถวิปสฺสนํ ยุคนทฺธํ ภาเวติ ฯ
     [๕๔๑]   กถํ   อนาสวฏฺเฐน   สมถวิปสฺสนํ  ยุคนทฺธํ  ภาเวติ  ฯ
อุทฺธจฺจํ   ปชหโต   จิตฺตสฺส  เอกคฺคตา  อวิกฺเขโป  สมาธิ  กามาสเวน
อนาสโว    โหติ    นิโรธโคจโร    อวิชฺชํ   ปชหโต   อนุปสฺสนฏฺเฐน
วิปสฺสนา    อวิชฺชาสเวน    อนาสวา    โหติ    นิโรธโคจรา    อิติ
อนาสวฏฺเฐน    สมถวิปสฺสนา    เอกรสา   โหนฺติ   ยุคนทฺธา   โหนฺติ
อญฺญมญฺญํ    นาติวตฺตนฺตีติ   เตน   วุจฺจติ   อนาสวฏฺเฐน   สมถวิปสฺสนํ
ยุคนทฺธํ ภาเวติ ฯ
     กถํ  ตรณฏฺเฐน สมถวิปสฺสนํ ยุคนทฺธํ ภาเวติ ฯ อุทฺธจฺจสหคตกิเลเสหิ
จ     ขนฺเธหิ    จ    ตรโต    จิตฺตสฺส    เอกคฺคตา    อวิกฺเขโป
สมาธิ   นิโรธโคจโร   อวิชฺชาสหคตกิเลเสหิ   จ   ขนฺเธหิ  จ  ตรโต
