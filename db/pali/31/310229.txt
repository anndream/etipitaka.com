ปญฺจหากาเรหิ    อภินิเวโส   โหติ   ฯ   อิเธกจฺโจ   วิปุลํ   โอกาสํ
นีลกโต   ผรติ   ตสฺส  เอวํ  โหติ  อนนฺตวา  อยํ  โลโก  อปริยนฺโตติ
อนนฺตสญฺญี    โหติ   ยํ   ผรติ   ตํ   วตฺถุญฺเจว   โลโก   จ   เยน
ผรติ   โส  อตฺตา  เจว  โลโก  จาติ  อภินิเวสปรามาโส  ทิฏฺฐิ  ตาย
ทิฏฺฐิยา   โส   อนฺโต   คหิโตติ   อนฺตคฺคาหิกา  ทิฏฺฐิ  ทิฏฺฐิ  น  วตฺถุ
วตฺถุ   น   ทิฏฺฐิ   อญฺญา   ทิฏฺฐิ   อญฺญํ   วตฺถุ  ยา  จ  ทิฏฺฐิ  ยญฺจ
วตฺถุ    อยํ    ปฐมา    อนนฺตวา    โลโกติ    อนฺตคฺคาหิกา   ทิฏฺฐิ
อนฺตคฺคาหิกา    ทิฏฺฐิ   มิจฺฉาทิฏฺฐิ   ฯเปฯ   อิมานิ   สญฺโญชนานิ   น
จ   ทิฏฺฐิโย   อิเธกจฺโจ   วิปุลํ   โอกาสํ   ปีตกโต  ผรติ  โลหิตกโต
ผรติ   โอทาตกโต   ผรติ   โอภาสกโต   ผรติ   ตสฺส   เอวํ   โหติ
อนนฺตวา   อยํ   โลโก   อปริยนฺโตติ   อนนฺตสญฺญี   โหติ   ยํ   ผรติ
ตํ  วตฺถุญฺเจว  โลโก  จ  เยน  ผรติ  โส  อตฺตา  เจว  โลโก  จาติ
อภินิเวสปรามาโส    ทิฏฺฐิ    ตาย   ทิฏฺฐิยา   โส   อนฺโต   คหิโตติ
อนฺตคฺคาหิกา    ทิฏฺฐิ    ฯเปฯ    อนนฺตวา   โลโกติ   อนฺตคฺคาหิกาย
ทิฏฺฐิยา อิเมหิ ปญฺจหากาเรหิ อภินิเวโส โหติ ฯ
     [๓๔๒]   ตํ   ชีวํ  ตํ  สรีรนฺติ  อนฺตคฺคาหิกาย  ทิฏฺฐิยา  กตเมหิ
ปญฺจหากาเรหิ   อภินิเวโส   โหติ   ฯ   รูปํ   ชีวญฺเจว   สรีรญฺจ  ยํ
ชีวํ   ตํ  สรีรนฺติ  อภินิเวสปรามาโส  ทิฏฺฐิ  ตาย  ทิฏฺฐิยา  โส  อนฺโต
คหิโตติ   อนฺตคฺคาหิกา   ทิฏฺฐิ   ทิฏฺฐิ   น   วตฺถุ   วตฺถุ   น   ทิฏฺฐิ
อญฺญา    ทิฏฺฐิ   อญฺญํ   วตฺถุ   ยา   จ   ทิฏฺฐิ   ยญฺจ   วตฺถุ   อยํ
