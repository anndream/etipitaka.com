                       ___________
     [๒๒๖]   กถํ  สมฺปชานสฺส  ปวตฺตปริยาทาเน  ปญฺญา  ปรินิพฺพาเน
ญาณํ    ฯ    อิธ    สมฺปชาโน   เนกฺขมฺเมน   กามจฺฉนฺทสฺส   ปวตฺตํ
ปริยาทิยติ     อพฺยาปาเทน     พฺยาปาทสฺส     ปวตฺตํ     ปริยาทิยติ
อาโลกสญฺญาย     ถีนมิทฺธสฺส     ปวตฺตํ     ปริยาทิยติ    อวิกฺเขเปน
อุทฺธจฺจสฺส   ปวตฺตํ   ปริยาทิยติ   ธมฺมววตฺถาเนน   วิจิกิจฺฉาย   ฯเปฯ
ญาเณน    อวิชฺชาย    ปามุชฺเชน   อรติยา   ปฐมชฺฌาเนน   นีวรณานํ
ปวตฺตํ    ปริยาทิยติ    ฯเปฯ   อรหตฺตมคฺเคน   สพฺพกิเลสานํ   ปวตฺตํ
ปริยาทิยติ   อถ   วา  ปน  สมฺปชานสฺส  อนุปาทิเสสาย  นิพฺพานธาตุยา
นิพฺพายนฺตสฺส    ๑    อิทญฺเจว    จกฺขุปวตฺตํ    ปริยาทิยติ   อญฺญญฺจ
จกฺขุปวตฺตํ     น     อุปฺปชฺชติ     อิทญฺเจว     โสตปวตฺตํ    ฯเปฯ
ฆานปวตฺตํ     ชิวฺหาปวตฺตํ     กายปวตฺตํ     มโนปวตฺตํ    ปริยาทิยติ
อญฺญญฺจ      มโนปวตฺตํ     น     อุปฺปชฺชติ     อิทํ     สมฺปชานสฺส
ปวตฺตปริยาทาเน    ปญฺญา    ปรินิพฺพาเน    ญาณํ    ตํ    ญาตฏฺเฐน
ญาณํ     ปชานนฏฺเฐน     ปญฺญา     เตน     วุจฺจติ    สมฺปชานสฺส
ปวตฺตปริยาทาเน ปญฺญา ปรินิพฺพาเน ญาณํ ฯ
                       ____________
     [๒๒๗]    กถํ    สพฺพธมฺมานํ    สมฺมาสมุจฺเฉเท   นิโรเธ   จ
อนุปฏฺฐานตาปญฺญา สมสีสฏฺเฐ ญาณํ ฯ
     สพฺพธมฺมานนฺติ     ปญฺจกฺขนฺธา     ทฺวาทสายตนานิ     อฏฺฐารส
#๑ ปรินิพฺพายนฺตสฺสาติปิ ปาโฐ ฯ
