สโมธาเนติ      อยํ     ปุคฺคโล     อิเม     โพชฺฌงฺเค     อิมสฺมึ
อารมฺมเณ สโมธาเนตีติ เตน วุจฺจติ โพชฺฌงฺเค สโมธาเนติ ฯ
     โคจรญฺจ    ปชานาตีติ    ฯเปฯ    เตน    วุจฺจติ    สมตฺถญฺจ
ปฏิวิชฺฌติ ฯ
     [๓๙๙]    มคฺคํ   สโมธาเนตีติ   กถํ   มคฺคํ   สโมธาเนติ   ฯ
ทสฺสนฏฺเฐน   สมฺมาทิฏฺฐึ   สโมธาเนติ   อภินิโรปนฏฺเฐน   สมฺมาสงฺกปฺปํ
สโมธาเนติ        ปริคฺคหฏฺเฐน        สมฺมาวาจํ       สโมธาเนติ
สมุฏฺฐานฏฺเฐน   สมฺมากมฺมนฺตํ   สโมธาเนติ   โวทานฏฺเฐน  สมฺมาอาชีวํ
สโมธาเนติ        ปคฺคหฏฺเฐน       สมฺมาวายามํ       สโมธาเนติ
อุปฏฺฐานฏฺเฐน    สมฺมาสตึ   สโมธาเนติ   อวิกฺเขปฏฺเฐน   สมฺมาสมาธึ
สโมธาเนติ    อยํ    ปุคฺคโล    อิมํ    มคฺคํ    อิมสฺมึ    อารมฺมเณ
สโมธาเนตีติ เตน วุจฺจติ มคฺคํ สโมธาเนติ ฯ
     โคจรญฺจ    ปชานาตีติ    ฯเปฯ    เตน    วุจฺจติ    สมตฺถญฺจ
ปฏิวิชฺฌติ ฯ
     [๔๐๐]   ธมฺเม   สโมธาเนตีติ   กถํ   ธมฺเม   สโมธาเนติ  ฯ
อาธิปเตยฺยฏฺเฐน    อินฺทฺริยานิ    สโมธาเนติ    อกมฺปิยฏฺเฐน   พลานิ
สโมธาเนติ   นิยฺยานฏฺเฐน   โพชฺฌงฺเค   สโมธาเนติ  เหตฏฺเฐน  มคฺคํ
สโมธาเนติ    อุปฏฺฐานฏฺเฐน    สติปฏฺฐานํ   สโมธาเนติ   ปทหนฏฺเฐน
สมฺมปฺปธานํ     สโมธาเนติ    อิชฺฌนฏฺเฐน    อิทฺธิปาทํ    สโมธาเนติ
ตถฏฺเฐน    สจฺจํ    สโมธาเนติ   อวิกฺเขปฏฺเฐน   สมถํ   สโมธาเนติ
