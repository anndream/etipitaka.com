ปรโตโฆโสปิ ทิฏฺฐิฏฺฐานํ อิมานิ อฏฺฐ ทิฏฺฐิฏฺฐานานิ ฯ
     [๓๐๕]   กตมานิ   อฏฺฐารส   ทิฏฺฐิปริยุฏฺฐานานิ   ฯ  ยา  ทิฏฺฐิ
ทิฏฺฐิคตํ    ทิฏฺฐิคหนํ    ทิฏฺฐิกนฺตารํ    ทิฏฺฐิวิสูกํ    ทิฏฺฐิวิปนฺนตํ   ๑
ทิฏฺฐิสญฺโญชนํ   ทิฏฺฐิสลฺลํ   ทิฏฺฐิสมฺภโว   ๒   ทิฏฺฐิปลิโพโธ  ทิฏฺฐิพนฺธนํ
ทิฏฺฐิปปาโต    ทิฏฺฐานุสโย    ทิฏฺฐิสนฺตาโป   ทิฏฺฐิปริฬาโห   ทิฏฺฐิคณฺโฐ
ทิฏฺฐุปาทานํ        ทิฏฺฐาภินิเวโส        ทิฏฺฐิปรามาโส       อิมานิ
อฏฺฐารส ทิฏฺฐิปริยุฏฺฐานานิ ฯ
     [๓๐๖]   กตมา   โสฬส   ทิฏฺฐิโย  ฯ  อสฺสาททิฏฺฐิ  อตฺตานุทิฏฺฐิ
มิจฺฉาทิฏฺฐิ    สกฺกายทิฏฺฐิ   สกฺกายวตฺถุกา   สสฺสตทิฏฺฐิ   สกฺกายวตฺถุกา
อุจฺเฉททิฏฺฐิ         อนฺตคฺคาหิกา        ทิฏฺฐิ        ปุพฺพนฺตานุทิฏฺฐิ
อปรนฺตานุทิฏฺฐิ    สญฺโญชนิกา    ทิฏฺฐิ    อหนฺติ   มานวินิพนฺธา   ทิฏฺฐิ
มมนฺติ  มานวินิพนฺธา  ทิฏฺฐิ  อตฺตวาทปฏิสํยุตฺตา  ทิฏฺฐิ  โลกวาทปฏิสํยุตฺตา
ทิฏฺฐิ ภวทิฏฺฐิ วิภวทิฏฺฐิ อิมา โสฬส ทิฏฺฐิโย ฯ [๓]
     [๓๐๗]    อสฺสาททิฏฺฐิยา    กติหากาเรหิ    อภินิเวโส    โหติ
อตฺตานุทิฏฺฐิยา     กติหากาเรหิ    อภินิเวโส    โหติ    มิจฺฉาทิฏฺฐิยา
กติหากาเรหิ     อภินิเวโส    โหติ    สกฺกายทิฏฺฐิยา    กติหากาเรหิ
อภินิเวโส    โหติ    สกฺกายวตฺถุกาย    สสฺสตทิฏฺฐิยา    กติหากาเรหิ
อภินิเวโส    โหติ    สกฺกายวตฺถุกาย    อุจฺเฉททิฏฺฐิยา   กติหากาเรหิ
อภินิเวโส      โหติ     อนฺตคฺคาหิกาย     ทิฏฺฐิยา     กติหากาเรหิ
อภินิเวโส   โหติ   ปุพฺพนฺตานุทิฏฺฐิยา   กติหากาเรหิ   อภินิเวโส  โหติ
#๑ ม. ยุ. ทิฏฺฐิวิปฺผนฺทิตํ ฯ ๒ ม. ยุ. ทิฏฺฐิสมฺพาโธ ฯ ๓ ม. กตเม ตีณิ สตํ
#ทิฏฺฐาภินิเวสา ... ฯ
