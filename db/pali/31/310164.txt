ปฐวิยํ   อากาเสปิ   ปลฺลงฺเกน  จงฺกมติ  ๑  เสยฺยถาปิ  ปกฺขี  สกุโณ
อิเมปิ     จนฺทิมสุริเย     เอวํมหิทฺธิเก    เอวํมหานุภาเว    ปาณินา
ปริมสติ   ๒  ปริมชฺชติ  ยาว  พฺรหฺมโลกาปิ  กาเยน  วสํ  วตฺเตติ  ตํ
ญาตฏฺเฐน     ญาณํ     ปชานนฏฺเฐน     ปญฺญา     เตน     วุจฺจติ
กายมฺปิ     จิตฺตมฺปิ     เอกววตฺถานตา     สุขสญฺญญฺจ     ลหุสญฺญญฺจ
อธิฏฺฐานวเสน อิชฺฌนฏฺเฐ ปญฺญา อิทฺธิวิเธ ญาณํ ฯ
                       ___________
     [๒๕๔]    กถํ    วิตกฺกวิปฺผารวเสน    นานตฺเตกตฺตสทฺทนิมิตฺตานํ
ปริโยคาหเน   ปญฺญา   โสตธาตุวิสุทฺธิญาณํ   ฯ   อิธ  ภิกฺขุ  ฉนฺทสมาธิ
วิริยสมาธิ         จิตฺตสมาธิ        วีมํสาสมาธิปธานสงฺขารสมนฺนาคตํ
อิทฺธิปาทํ    ภาเวติ    โส    อิเมสุ    จตูสุ    อิทฺธิปาเทสุ    จิตฺตํ
ปริภาเวติ    ปริทเมติ   มุทุํ   กโรติ   กมฺมนิยํ   โส   อิเมสุ   จตูสุ
อิทฺธิปาเทสุ    จิตฺตํ    ปริภาเวตฺวา    ปริทเมตฺวา    มุทุํ    กริตฺวา
กมฺมนิยํ   ทูเรปิ   สทฺทานํ   ๓   สทฺทนิมิตฺตํ   มนสิ  กโรติ  สนฺติเกปิ
สทฺทานํ     สทฺทนิมิตฺตํ     มนสิ    กโรติ    โอฬาริกานํปิ    สทฺทานํ
สทฺทนิมิตฺตํ   มนสิ   กโรติ   สุขุมกานํปิ  ๔  สทฺทานํ  สทฺทนิมิตฺตํ  มนสิ
กโรติ     สณฺหสณฺหานํปิ     สทฺทานํ     สทฺทนิมิตฺตํ    มนสิ    กโรติ
ปุรตฺถิมาย    ทิสาย   สทฺทานํ   สทฺทนิมิตฺตํ   มนสิ   กโรติ   ปจฺฉิมาย
ทิสาย    สทฺทานํ    สทฺทนิมิตฺตํ    มนสิ    กโรติ   อุตฺตราย   ทิสาย
#๑ ม. ยุ. กมติ ฯ ๒ ม. ปรามสติ ฯ ๓ สี. สพฺพตฺถ สตฺตานนฺติ ปาโฐ ฯ
#๔ ม. ยุ. สุขุมานมฺปิ ฯ
