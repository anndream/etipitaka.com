     [๖๔]   กถํ   อิเม  ธมฺมา  ปหาตพฺพาติ  โสตาวธานํ  ตํปชานนา
ปญฺญา    สุตมเย    ญาณํ    เอโก   ธมฺโม   ปหาตพฺโพ   อสฺมิมาโน
เทฺว   ธมฺมา   ปหาตพฺพา   อวิชฺชา   จ   ภวตณฺหา  จ  ตโย  ธมฺมา
ปหาตพฺพา   ติสฺโส   ตณฺหา   จตฺตาโร   ธมฺมา   ปหาตพฺพา  จตฺตาโร
โอฆา    ปญฺจ    ธมฺมา   ปหาตพฺพา   ปญฺจ   นีวรณานิ   ฉ   ธมฺมา
ปหาตพฺพา   ฉ   ตณฺหากายา   สตฺต   ธมฺมา   ปหาตพฺพา  สตฺตานุสยา
อฏฺฐ     ธมฺมา     ปหาตพฺพา    อฏฺฐ    มิจฺฉตฺตา    นว    ธมฺมา
ปหาตพฺพา   นว   ตณฺหามูลกา   ธมฺมา   ทส   ธมฺมา  ปหาตพฺพา  ทส
มิจฺฉตฺตา ฯ
     [๖๕]    เทฺว   ปหานานิ   สมุจฺเฉทปฺปหานํ   ปฏิปฺปสฺสทฺธิปฺปหานํ
สมุจฺเฉทปฺปหานญฺจ  โลกุตฺตรํ  ขยคามิมคฺคํ  ภาวยโต ปฏิปฺปสฺสทฺธิปฺปหานญฺจ
ผลกฺขเณ      ฯ      ตีณิ     ปหานานิ     กามานเมตํ     นิสฺสรณํ
ยทิทํ   เนกฺขมฺมํ   รูปานเมตํ   นิสฺสรณํ   ยทิทํ   อารุปฺปํ  ยํ  โข  ปน
กิญฺจิ    ภูตํ    สงฺขตํ   ปฏิจฺจ   สมุปฺปนฺนํ   นิโรโธ   ตสฺส   นิสฺสรณํ
เนกฺขมฺมํ   ปฏิลทฺธสฺส   กามา   ปหีนา   เจว   โหนฺติ  ปริจฺจตฺตา  จ
อารุปฺปํ   ปฏิลทฺธสฺส  รูปา  ปหีนา  เจว  โหนฺติ  ปริจฺจตฺตา  จ  นิโรธํ
ปฏิลทฺธสฺส   สงฺขารา  ปหีนา  เจว  โหนฺติ  ปริจฺจตฺตา  จ  ฯ  จตฺตาริ
ปหานานิ   ทุกฺขสจฺจํ   ปริญฺญาปฏิเวธํ   ปฏิวิชฺฌนฺโต   ปชหติ  สมุทยสจฺจํ
ปหานปฺปฏิเวธํ    ปฏิวิชฺฌนฺโต    ปชหติ   นิโรธสจฺจํ   สจฺฉิกิริยาปฏิเวธํ
ปฏิวิชฺฌนฺโต         ปชหติ         มคฺคสจฺจํ         ภาวนาปฏิเวธํ
