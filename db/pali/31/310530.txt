โอภาสฏฺโฐ   อตฺโถ   อิเม   ปญฺจ  ธมฺมา  ปญฺจ  อตฺถา  สมุทยวตฺถุกา
สจฺจวตฺถุกา     ฯเปฯ     นิโรธวตฺถุกา    มคฺควตฺถุกา    สจฺจวตฺถุกา
สจฺจารมฺมณา    สจฺจโคจรา    สจฺจสงฺคหิตา   สจฺจปริยาปนฺนา   สจฺเจ
สมุปาคตา สจฺเจ ฐิตา สจฺเจ ปติฏฺฐิตา ฯ
     ธมฺมจกฺกนฺติ    เกนตฺเถน    ธมฺมจกฺกํ   ฯ   ธมฺมญฺจ   ปวตฺเตติ
จกฺกญฺจาติ    ธมฺมจกฺกํ    จกฺกญฺจ    ปวตฺเตติ   ธมฺมญฺจาติ   ธมฺมจกฺกํ
ธมฺเมน    ปวตฺเตตีติ   ธมฺมจกฺกํ   ธมฺมจริยาย   ปวตฺเตตีติ   ธมฺมจกฺกํ
ธมฺเม   ฐิโต   ปวตฺเตตีติ   ธมฺมจกฺกํ   ธมฺเม   ปติฏฺฐิโต   ปวตฺเตตีติ
ธมฺมจกฺกํ   ฯเปฯ   อมโตคธํ   นิพฺพานํ   ปริโยสานฏฺเฐน   ธมฺโม   ตํ
ธมฺมํ ปวตฺเตตีติ ธมฺมจกฺกํ ฯ
     [๖๑๘]  อยํ  กาเย กายานุปสฺสนาติ เม ภิกฺขเว ปุพฺเพ อนนุสฺสุเตสุ
ธมฺเมสุ     จกฺขุํ    อุทปาทิ    ฯเปฯ    อาโลโก    อุทปาทิ    สา
โข   ปนายํ  กาเย  กายานุปสฺสนา  ภาเวตพฺพาติ  เม  ภิกฺขเว  ฯเปฯ
ภาวิตาติ   เม   ภิกฺขเว   ปุพฺเพ  อนนุสฺสุเตสุ  ธมฺเมสุ  จกฺขุํ  อุทปาทิ
ฯเปฯ   อาโลโก   อุทปาทิ  ฯเปฯ  อยํ  เวทนาสุ  ฯเปฯ  อยํ  จิตฺเต
ฯเปฯ  อยํ  ธมฺเมสุ  ธมฺมานุปสฺสนาติ  เม  ภิกฺขเว  ปุพฺเพ  อนนุสฺสุเตสุ
ธมฺเมสุ    จกฺขุํ    อุทปาทิ   ฯเปฯ   อาโลโก   อุทปาทิ   สา   โข
ปนายํ   ธมฺเมสุ   ธมฺมานุปสฺสนา   ภาเวตพฺพาติ   เม  ภิกฺขเว  ฯเปฯ
ภาวิตาติ   เม   ภิกฺขเว   ปุพฺเพ  อนนุสฺสุเตสุ  ธมฺเมสุ  จกฺขุํ  อุทปาทิ
ฯเปฯ    อาโลโก   อุทปาทิ   อยํ   กาเย   กายานุปสฺสนาติ   ปุพฺเพ
