ปริโยสานฏฺเฐน   ปสฺสนฺโต   ปชหติ   เย   เย  ธมฺมา  ปหีนา  โหนฺติ
เต    เต    ธมฺมา    ปริจฺจตฺตา    โหนฺติ   ตํ   ญาตฏฺเฐน   ญาณํ
ปชานนฏฺเฐน    ปญฺญา    เตน   วุจฺจติ   อิเม   ธมฺมา   ปหาตพฺพาติ
โสตาวธานํ ตํปชานนา ปญฺญา สุตมเย ญาณํ ฯ
                      ตติยภาณวารํ ฯ
     [๖๗]   กถํ  อิเม  ธมฺมา  ภาเวตพฺพาติ  โสตาวธานํ  ตํปชานนา
ปญฺญา    สุตมเย    ญาณํ    เอโก   ธมฺโม   ภาเวตพฺโพ   กายคตา
สติ   สาตสหคตา   เทฺว   ธมฺมา   ภาเวตพฺพา   สมโถ  จ  วิปสฺสนา
จ    ตโย   ธมฺมา   ภาเวตพฺพา   ตโย   สมาธี   จตฺตาโร   ธมฺมา
ภาเวตพฺพา    จตฺตาโร    สติปฏฺฐานา    ปญฺจ   ธมฺมา   ภาเวตพฺพา
ปญฺจงฺคิโก  สมฺมาสมาธิ  ๑  ฉ  ธมฺมา  ภาเวตพฺพา  ฉ อนุสฺสติฏฺฐานานิ
สตฺต      ธมฺมา      ภาเวตพฺพา     สตฺต     โพชฺฌงฺคา     อฏฺฐ
ธมฺมา    ภาเวตพฺพา    อริโย    อฏฺฐงฺคิโก    มคฺโค   นว   ธมฺมา
ภาเวตพฺพา      นว      ปาริสุทฺธิปฺปธานิยงฺคานิ      ทส     ธมฺมา
ภาเวตพฺพา ทส กสิณายตนานิ ฯ
     [๖๘]  เทฺว  ภาวนา  โลกิยา  จ ภาวนา โลกุตฺตรา จ ภาวนา ฯ
ติสฺโส   ภาวนา   รูปาวจรกุสลานํ   ธมฺมานํ  ภาวนา  อรูปาวจรกุสลานํ
ธมฺมานํ       ภาวนา      อปริยาปนฺนานํ      กุสลานํ      ธมฺมานํ
ภาวนา   ฯ   รูปาวจรกุสลานํ   ธมฺมานํ   ภาวนา   อตฺถิ  หีนา  อตฺถิ
มชฺฌิมา   อตฺถิ   ปณีตา   อรูปาวจรกุสลานํ   ธมฺมานํ   ภาวนา   อตฺถิ
#๑ ม. สมาธิ ฯ
