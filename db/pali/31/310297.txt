อสฺสสิสฺสามีติ        สิกฺขติ        ชรามรเณ       ปฏินิสฺสคฺคานุปสฺสี
ปสฺสสิสฺสามีติ      สิกฺขติ     ปฏินิสฺสคฺคานุปสฺสี     อสฺสาสปสฺสาสวเสน
ธมฺมา    อุปฏฺฐานํ    สติ    อนุปสฺสนาญาณํ   ธมฺมา   อุปฏฺฐานํ   โน
สติ   สติ   อุปฏฺฐานํ   เจว   สติ   จ   ตาย  สติยา  เตน  ญาเณน
เต    ธมฺเม    อนุปสฺสตีติ   เตน   วุจฺจติ   ธมฺเมสุ   ธมฺมานุปสฺสนา
สติปฏฺฐานภาวนา ฯ
     อนุปสฺสตีติ     กถนฺเต    ธมฺเม    อนุปสฺสติ    ฯ    อนิจฺจโต
อนุปสฺสติ   โน   นิจฺจโต   ฯเปฯ  ปฏินิสฺสชฺชติ  โน  อาทิยติ  อนิจฺจโต
อนุปสฺสนฺโต    นิจฺจสญฺญํ    ปชหติ    ฯเปฯ   ปฏินิสฺสชฺชนฺโต   อาทานํ
ปชหติ เอวนฺเต ธมฺเม อนุปสฺสติ ฯ
     ภาวนาติ     จตสฺโส    ภาวนา    ตตฺถ    ชาตานํ    ธมฺมานํ
อนติวตฺตนฏฺเฐน    ภาวนา    ฯเปฯ    อาเสวนฏฺเฐน    ภาวนา   ฯ
ปฏินิสฺสคฺคานุปสฺสี   อสฺสาสปสฺสาสา  สํวรฏฺเฐน  สีลวิสุทฺธิ  อวิกฺเขปฏฺเฐน
จิตฺตวิสุทฺธิ       ทสฺสนฏฺเฐน       ทิฏฺฐิวิสุทฺธิ       โย       ตตฺถ
สํวรฏฺโฐ    อยํ    อธิสีลสิกฺขา    โย    ตตฺถ    อวิกฺเขปฏฺโฐ   อยํ
อธิจิตฺตสิกฺขา    โย   ตตฺถ   ทสฺสนฏฺโฐ   อยํ   อธิปญฺญาสิกฺขา   อิมา
ติสฺโส    สิกฺขาโย   อาวชฺชนฺโต   สิกฺขติ   ชานนฺโต   สิกฺขติ   ฯเปฯ
สจฺฉิกาตพฺพํ  สจฺฉิกโรนฺโต  สิกฺขติ  ปฏินิสฺสคฺคานุปสฺสี  อสฺสาสปสฺสาสวเสน
จิตฺตสฺส       เอกคฺคตํ       อวิกฺเขปํ       ปชานโต       วิทิตา
เวทนา  อุปฺปชฺชนฺติ  วิทิตา  อุปฏฺฐหนฺติ  [๑]  อพฺภตฺถํ  คจฺฉนฺติ  ฯเปฯ
#๑ ม. ยุ. วิทิตา ฯ
