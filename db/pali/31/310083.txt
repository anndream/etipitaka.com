                     ___________
     [๑๑๒]    กถํ    อารมฺมณํ   ปฏิสงฺขา   ภงฺคานุปสฺสเน   ปญฺญา
วิปสฺสเน     ญาณํ    รูปารมฺมณตาจิตฺตํ    อุปฺปชฺชิตฺวา    ภิชฺชติ    ตํ
อารมฺมณํ   ปฏิสงฺขา   ตสฺส   จิตฺตสฺส   ภงฺคํ  อนุปสฺสติ  ฯ  อนุปสฺสตีติ
กถํ     อนุปสฺสติ     ฯ     อนิจฺจโต    อนุปสฺสติ    โน    นิจฺจโต
ทุกฺขโต   อนุปสฺสติ   โน   สุขโต   อนตฺตโต   อนุปสฺสติ  โน  อตฺตโต
นิพฺพินฺทติ    โน    นนฺทติ    วิรชฺชติ   โน   รชฺชติ   นิโรเธติ   โน
สมุเทติ     ปฏินิสฺสชฺชติ    โน    อาทิยติ    อนิจฺจโต    อนุปสฺสนฺโต
นิจฺจสญฺญํ     ปชหติ     ทุกฺขโต     อนุปสฺสนฺโต    สุขสญฺญํ    ปชหติ
อนตฺตโต    อนุปสฺสนฺโต    อตฺตสญฺญํ    ปชหติ    นิพฺพินฺทนฺโต    นนฺทึ
ปชหติ    วิรชฺชนฺโต    ราคํ    ปชหติ   นิโรเธนฺโต   สมุทยํ   ปชหติ
ปฏินิสฺสชฺชนฺโต อาทานํ ปชหติ ฯ
     [๑๑๓]  เวทนารมฺมณตา  ฯเปฯ  สญฺญารมฺมณตา  สงฺขารารมฺมณตา
วิญฺญาณารมฺมณตา       จกฺขุํ       ฯเปฯ      ชรามรณารมฺมณตาจิตฺตํ
อุปฺปชฺชิตฺวา       ภิชฺชติ       ตํ       อารมฺมณํ      ปฏิสงฺขาตสฺส
จิตฺตสฺส    ภงฺคํ    อนุปสฺสติ    ฯ   อนุปสฺสตีติ   กถํ   อนุปสฺสติ   ฯ
อนิจฺจโต   อนุปสฺสติ   โน   นิจฺจโต   ทุกฺขโต   อนุปสฺสติ  โน  สุขโต
อนตฺตโต    อนุปสฺสติ    โน    อตฺตโต    นิพฺพินฺทติ    โน    นนฺทติ
วิรชฺชติ   โน   รชฺชติ   นิโรเธติ   โน   สมุเทติ   ปฏินิสฺสชฺชติ   โน
อาทิยติ     อนิจฺจโต    อนุปสฺสนฺโต    นิจฺจสญฺญํ    ปชหติ    ทุกฺขโต
