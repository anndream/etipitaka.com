หีนา   อตฺถิ   มชฺฌิมา   อตฺถิ  ปณีตา  อปริยาปนฺนานํ  กุสลานํ  ธมฺมานํ
ภาวนา   [๑]  ปณีตา  ฯ  จตสฺโส  ภาวนา  ทุกฺขสจฺจํ  ปริญฺญาปฏิเวธํ
ปฏิวิชฺฌนฺโต   ภาเวติ   สมุทยสจฺจํ  ปหานปฺปฏิเวธํ  ปฏิวิชฺฌนฺโต  ภาเวติ
นิโรธสจฺจํ     สจฺฉิกิริยาปฏิเวธํ    ปฏิวิชฺฌนฺโต    ภาเวติ    มคฺคสจฺจํ
ภาวนาปฏิเวธํ ปฏิวิชฺฌนฺโต ภาเวติ อิมา จตสฺโส ภาวนา ฯ
     [๖๙]   อปราปิ  จตสฺโส  ภาวนา  เอสนาภาวนา  ปฏิลาภภาวนา
เอกรสาภาวนา อาเสวนาภาวนา ฯ
     กตมา   เอสนาภาวนา   สพฺเพสํ   สมาธึ   สมาปชฺชนฺตานํ  ตตฺถ
ชาตา ธมฺมา เอกรสา โหนฺตีติ อยํ เอสนาภาวนา ฯ
     กตมา    ปฏิลาภภาวนา   สพฺเพสํ   สมาธึ   สมาปนฺนานํ   ตตฺถ
ชาตา ธมฺมา อญฺญมญฺญํ นาติวตฺตนฺตีติ อยํ ปฏิลาภภาวนา ฯ
     [๗๐]    กตมา    เอกรสาภาวนา   อธิโมกฺขฏฺเฐน   สทฺธินฺทฺริยํ
ภาวยโต   สทฺธินฺทฺริยสฺส  วเสน  จตฺตาริ  อินฺทฺริยานิ  เอกรสา  โหนฺตีติ
อินฺทฺริยานํ   เอกรสฏฺเฐน   ภาวนา   ปคฺคหฏฺเฐน  วิริยินฺทฺริยํ  ภาวยโต
วิริยินฺทฺริยสฺส    วเสน    จตฺตาริ    อินฺทฺริยานิ    เอกรสา   โหนฺตีติ
อินฺทฺริยานํ   เอกรสฏฺเฐน   ภาวนา  อุปฏฺฐานฏฺเฐน  สตินฺทฺริยํ  ภาวยโต
สตินฺทฺริยสฺส   วเสน  จตฺตาริ  อินฺทฺริยานิ  เอกรสา  โหนฺตีติ  อินฺทฺริยานํ
เอกรสฏฺเฐน     ภาวนา    อวิกฺเขปฏฺเฐน    สมาธินฺทฺริยํ    ภาวยโต
สมาธินฺทฺริยสฺส    วเสน    จตฺตาริ    อินฺทฺริยานิ   เอกรสา   โหนฺตีติ
อินฺทฺริยานํ   เอกรสฏฺเฐน   ภาวนา   ทสฺสนฏฺเฐน  ปญฺญินฺทฺริยํ  ภาวยโต
#๑ ยุ. อตฺถิ ฯ
