ปญฺญา     จิตฺตวิวฏฺเฏ     ญาณํ    ฯเปฯ    สพฺพกิเลเส    ปชหนฺโต
อรหตฺตมคฺควเสน   จิตฺตํ   อธิฏฺฐาตีติ   อธิฏฺฐาเน   ปญฺญา  จิตฺตวิวฏฺเฏ
ญาณํ     ตํ    ญาตฏฺเฐน    ญาณํ    ปชานนฏฺเฐน    ปญฺญา    เตน
วุจฺจติ อธิฏฺฐาเน ปญฺญา จิตฺตวิวฏฺเฏ ญาณํ ฯ
                       ____________
     [๒๔๙]   กถํ   สุญฺญเต   ปญฺญา   ญาณวิวฏฺเฏ   ญาณํ  ฯ  จกฺขุํ
สุญฺญํ   อตฺเตน   วา   อตฺตนิเยน   วา   นิจฺเจน   วา   ธุเวน  วา
สสฺสเตน  วา  อวิปริณามธมฺเมน  วาติ  ยถาภูตํ  ปชานโต ๑ ปสฺสโต จ
กามาภินิเวสโต   ๒   ญาณํ   วิวฏฺฏตีติ   สุญฺญเต  ปญฺญา  ญาณวิวฏฺเฏ
ญาณํ    โสตํ    สุญฺญํ    ฯเปฯ    ฆานํ    สุญฺญํ    ชิวฺหา    สุญฺญา
กาโย   สุญฺโญ   มโน   สุญฺโญ  อตฺเตน  วา  อตฺตนิเยน  วา  นิจฺเจน
วา   ธุเวน   วา   สสฺสเตน   วา   อวิปริณามธมฺเมน  วาติ  ยถาภูตํ
ปชานโต   ปสฺสโต   จ  กามาภินิเวสโต  ๓  ญาณํ  วิวฏฺฏตีติ  สุญฺญเต
ปญฺญา      ญาณวิวฏฺเฏ      ญาณํ      ตํ      ญาตฏฺเฐน     ญาณํ
ปชานนฏฺเฐน      ปญฺญา     เตน     วุจฺจติ     สุญฺญเต     ปญฺญา
ญาณวิวฏฺเฏ ญาณํ ฯ
                      _______________
     [๒๕๐]   กถํ   โวสฺสคฺเค   ปญฺญา   วิโมกฺขวิวฏฺเฏ   ญาณํ   ฯ
เนกฺขมฺเมน    กามจฺฉนฺทํ    โวสฺสชฺชตีติ    ๔    โวสฺสคฺเค   ปญฺญา
#๑ ม. ยุ. ชานโต ฯ เอวมุปริปิ ฯ ๒ ม. ยุ. จกฺขาภินิเวสโต ฯ ๓ ม. ยุ.
#มนาภินิเวสโต ฯ ๔ สี. โวสฺสชฺชตีติ โวสฺสชตีติ เทฺว ปาฐา ทิสฺสนฺติ ฯ
