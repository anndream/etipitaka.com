มิจฺฉาทิฏฺฐิ ฯ
     [๓๑๑]    อตฺถิ    สญฺโญชนานิ    เจว    ทิฏฺฐิโย   จ   อตฺถิ
สญฺโญชนานิ    น    จ   ทิฏฺฐิโย   ฯ   กตมานิ   สญฺโญชนานิ   เจวั
ทิฏฺฐิโย  จ ฯ สกฺกายทิฏฺฐิปรามาโส เจว ๑ สกฺกายทิฏฺฐิ สีลพฺพตปรามาโส
จ    อิมานิ    สญฺโญชนานิ    เจว    ทิฏฺฐิโย    จ    ฯ   กตมานิ
สญฺโญชนานิ   น   จ   ทิฏฺฐิโย   ฯ   กามราคสญฺโญชนํ   ปฏิฆสญฺโญชนํ
มานสญฺโญชนํ            วิจิกิจฺฉาสญฺโญชนํ           ภวราคสญฺโญชนํ
อิสฺสาสญฺโญชนํ     มจฺฉริยสญฺโญชนํ    อนุสยสญฺโญชนํ    อวิชฺชาสญฺโญชนํ
อิมานิ    สญฺโญชนานิ    น   จ   ทิฏฺฐิโย   ฯ   อสฺสาททิฏฺฐิยา   ๒
อิเมหิ ปญฺจตฺตึสาย อากาเรหิ อภินิเวโส โหติ ๒ ฯ
     [๓๑๒]   อตฺตานุทิฏฺฐิยา  กตเมหิ  วีสติยา  อากาเรหิ  อภินิเวโส
โหติ   ฯ   อิธ   อสฺสุตวา   ปุถุชฺชโน  อริยานํ  อทสฺสาวี  อริยธมฺมสฺส
อโกวิโท   อริยธมฺเม   อวินีโต   สปฺปุริสานํ   อทสฺสาวี  สปฺปุริสธมฺมสฺส
อโกวิโท   สปฺปุริสธมฺเม   อวินีโต   รูปํ   อตฺตโต  สมนุปสฺสติ  รูปวนฺตํ
วา   อตฺตานํ   อตฺตนิ   วา   รูปํ  รูปสฺมึ  วา  อตฺตานํ  เวทนํ  สญฺญํ
สงฺขาเร     วิญฺญาณํ     อตฺตโต    สมนุปสฺสติ    วิญฺญาณวนฺตํ    วา
อตฺตานํ อตฺตนิ วา วิญฺญาณํ วิญฺญาณสฺมึ วา อตฺตานํ ฯ
     [๓๑๓]   กถํ  รูปํ  อตฺตโต  สมนุปสฺสติ  ฯ  อิเธกจฺโจ  ปฐวีกสิณํ
อตฺตโต    สมนุปสฺสติ    ยํ    ปฐวีกสิณํ    โส    อหํ    โย    อหํ
ตํ     ปฐวีกสิณนฺติ     ปฐวีกสิณญฺจ    อตฺตญฺจ    อทฺวยํ    สมนุปสฺสติ
#๑ ม. ยุ. อิเม เทฺว ปาฐา นตฺถิ ฯ ๒ ม. ยุ. อิเม ฉ ปาฐา นตฺถิ ฯ
