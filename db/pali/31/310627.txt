เอวํ ธมฺเมสุ ธมฺมานุปสฺสี วิหรตีติ ฯ
                  สติปฏฺฐานกถา นิฏฺฐิตา ฯ
                    ____________________
                  ปญฺญาวคฺเค วิปสฺสนากถา
                    สาวตฺถีปริปุณฺณนิทานํ
     [๗๓๑]  ฯเปฯ  โส  วต  ภิกฺขเว  ภิกฺขุ  กญฺจิ  สงฺขารํ  นิจฺจโต
สมนุปสฺสนฺโต    อนุโลมิกาย   ขนฺติยา   สมนฺนาคโต   ภวิสฺสตีติ   เนตํ
ฐานํ    วิชฺชติ    อนุโลมิกาย   ขนฺติยา   อสมนฺนาคโต   สมฺมตฺตนิยามํ
โอกฺกมิสฺสตีติ    เนตํ    ฐานํ   วิชฺชติ   สมฺมตฺตนิยามํ   อโนกฺกมมาโน
โสตาปตฺติผลํ  วา  สกทาคามิผลํ  วา  อนาคามิผลํ  วา  อรหตฺตผลํ  ๑
วา    สจฺฉิกริสฺสตีติ    เนตํ    ฐานํ    วิชฺชติ   โส   วต   ภิกฺขเว
ภิกฺขุ   สพฺพสงฺขาเร   อนิจฺจโต   สมนุปสฺสนฺโต   อนุโลมิกาย   ขนฺติยา
สมนฺนาคโต    ภวิสฺสตีติ    ฐานเมตํ    วิชฺชติ   อนุโลมิกาย   ขนฺติยา
สมนฺนาคโต     สมฺมตฺตนิยามํ     โอกฺกมิสฺสตีติ     ฐานเมตํ    วิชฺชติ
สมฺมตฺตนิยามํ   โอกฺกมมาโน   โสตาปตฺติผลํ   วา   สกทาคามิผลํ   วา
อนาคามิผลํ วา อรหตฺตผลํ วา สจฺฉิกริสฺสตีติ ฐานเมตํ วิชฺชติ ฯ
     [๗๓๒]  โส  วต  ภิกฺขเว  ภิกฺขุ กญฺจิ สงฺขารํ สุขโต สมนุปสฺสนฺโต
อนุโลมิกาย     ขนฺติยา     สมนฺนาคโต    ภวิสฺสตีติ    เนตํ    ฐานํ
วิชฺชติ     อนุโลมิกาย     ขนฺติยา     อสมนฺนาคโต     สมฺมตฺตนิยามํ
#๑ ม. อรหตฺตํ ฯ เอวมุปริปิ ฯ
