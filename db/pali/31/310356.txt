พหิทฺธา    จ    สพฺพนิมิตฺเตหิ   วุฏฺฐาติ   สกทาคามิมคฺโค   โอฬาริกา
กามราคสญฺโญชนา     ปฏิฆสญฺโญชนา     โอฬาริกา    กามราคานุสยา
ปฏิฆานุสยา   วุฏฺฐาติ   ตทนุวตฺตกกิเลเสหิ   จ   ขนฺเธหิ   จ  วุฏฺฐาติ
พหิทฺธา    จ    สพฺพนิมิตฺเตหิ    วุฏฺฐาติ   อนาคามิมคฺโค   อณุสหคตา
กามราคสญฺโญชนา     ปฏิฆสญฺโญชนา     อณุสหคตา    กามราคานุสยา
ปฏิฆานุสยา   วุฏฺฐาติ   ตทนุวตฺตกกิเลเสหิ   จ   ขนฺเธหิ   จ  วุฏฺฐาติ
พหิทฺธา    จ    สพฺพนิมิตฺเตหิ    วุฏฺฐาติ    อรหตฺตมคฺโค    รูปราคา
อรูปราคา   มานา   อุทฺธจฺจา   อวิชฺชาย   มานานุสยา  ภวราคานุสยา
อวิชฺชานุสยา   วุฏฺฐาติ   ตทนุวตฺตกกิเลเสหิ   จ   ขนฺเธหิ  จ  วุฏฺฐาติ
พหิทฺธา   จ   สพฺพนิมิตฺเตหิ   วุฏฺฐาติ   อิเม  ทุภโตวุฏฺฐานา  จตฺตาโร
วิโมกฺขา ฯ
     [๔๗๒]     กตเม    อชฺฌตฺตวุฏฺฐานานํ    อนุโลมา    จตฺตาโร
วิโมกฺขา   ฯ   ปฐมชฺฌานํ   ปฏิลาภตฺถาย   วิตกฺโก   จ   วิจาโร  จ
ปีติ    จ    สุขญฺจ    จิตฺเตกคฺคตา    จ   ทุติยชฺฌานํ   ปฏิลาภตฺถาย
ตติยชฺฌานํ    ปฏิลาภตฺถาย   จตุตฺถชฺฌานํ   ปฏิลาภตฺถาย   วิตกฺโก   จ
วิจาโร   จ  ปีติ  จ  สุขญฺจ  จิตฺเตกคฺคตา  จ  อิเม  อชฺฌตฺตวุฏฺฐานานํ
อนุโลมา จตฺตาโร วิโมกฺขา ฯ
     กตเม   พหิทฺธาวุฏฺฐานานํ   อนุโลมา   จตฺตาโร   วิโมกฺขา   ฯ
อากาสานญฺจายตนสมาปตฺตึ   ปฏิลาภตฺถาย   วิตกฺโก   จ   วิจาโร   จ
ปีติ     จ    สุขญฺจ    จิตฺเตกคฺคตา    จ    วิญฺญาณญฺจายตนสมาปตฺตึ
