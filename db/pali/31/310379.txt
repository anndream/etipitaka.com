โย   จ   ทิฏฺฐิปฺปตฺโต   สิยา   อิเม   ตโย   ปุคฺคลา  สทฺธาธิมุตฺตาปิ
กายสกฺขีปิ ทิฏฺฐิปฺปตฺตาปิ วตฺถุวเสน ปริยาเยน ฯ
     สิยาติ   กถญฺจ   สิยา   ฯ   อนิจฺจโต   มนสิกโรโต  สทฺธินฺทฺริยํ
อธิมตฺตํ    โหติ    สทฺธินฺทฺริยสฺส    อธิมตฺตตฺตา   สทฺธาธิมุตฺโต   โหติ
ทุกฺขโต    มนสิกโรโต    สทฺธินฺทฺริยํ    อธิมตฺตํ   โหติ   สทฺธินฺทฺริยสฺส
อธิมตฺตตฺตา      สทฺธาธิมุตฺโต     โหติ     อนตฺตโต     มนสิกโรโต
สทฺธินฺทฺริยํ   อธิมตฺตํ   โหติ   สทฺธินฺทฺริยสฺส   อธิมตฺตตฺตา  สทฺธาธิมุตฺโต
โหติ     เอวํ    อิเม    ตโย    ปุคฺคลา    สทฺธินฺทฺริยสฺส    วเสน
สทฺธาธิมุตฺตา ฯ
     ทุกฺขโต   มนสิกโรโต  สมาธินฺทฺริยํ  อธิมตฺตํ  โหติ  สมาธินฺทฺริยสฺส
อธิมตฺตตฺตา      กายสกฺขิ      โหติ      อนตฺตโต      มนสิกโรโต
สมาธินฺทฺริยํ      อธิมตฺตํ     โหติ     สมาธินฺทฺริยสฺส     อธิมตฺตตฺตา
กายสกฺขิ   โหติ   อนิจฺจโต   มนสิกโรโต   สมาธินฺทฺริยํ  อธิมตฺตํ  โหติ
สมาธินฺทฺริยสฺส    อธิมตฺตตฺตา   กายสกฺขิ   โหติ   เอวํ   อิเม   ตโย
ปุคฺคลา สมาธินฺทฺริยสฺส วเสน กายสกฺขี ฯ
     อนตฺตโต   มนสิกโรโต   ปญฺญินฺทฺริยํ  อธิมตฺตํ  โหติ  ปญฺญินฺทฺริยสฺส
อธิมตฺตตฺตา      ทิฏฺฐิปฺปตฺโต      โหติ     อนิจฺจโต     มนสิกโรโต
ปญฺญินฺทฺริยํ   อธิมตฺตํ   โหติ   ปญฺญินฺทฺริยสฺส   อธิมตฺตตฺตา   ทิฏฺฐิปฺปตฺโต
โหติ     ทุกฺขโต     มนสิกโรโต     ปญฺญินฺทฺริยํ     อธิมตฺตํ    โหติ
ปญฺญินฺทฺริยสฺส   อธิมตฺตตฺตา   ทิฏฺฐิปฺปตฺโต   โหติ   เอวํ   อิเม   ตโย
