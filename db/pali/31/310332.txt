     ปตฺโต วาติ อธิคโต [๑] ฯ ปาปุณิสฺสติ วาติ อธิคมิสฺสติ [๑] ฯ
                     ปริปุณฺณนิทานํ ๒
     [๔๕๑]    ปญฺจิมานิ    ภิกฺขเว    อินฺทฺริยานิ    กตมานิ   ปญฺจ
สทฺธินฺทฺริยํ    วิริยินฺทฺริยํ    สตินฺทฺริยํ    สมาธินฺทฺริยํ   ปญฺญินฺทฺริยํ
อิมานิ โข ภิกฺขเว ปญฺจินฺทฺริยานิ ฯ
     อิมานิ    ปญฺจินฺทฺริยานิ   กติหากาเรหิ   ทฏฺฐพฺพานิ   ฯ   อิมานิ
ปญฺจินฺทฺริยานิ     ฉหากาเรหิ     ฯ    เกนฏฺเฐน    ทฏฺฐพฺพานิ    ฯ
อาธิปเตยฺยฏฺเฐน    อาทิวิโสธนฏฺเฐน    อธิมตฺตฏฺเฐน    อธิฏฺฐานฏฺเฐน
ปริยาทานฏฺเฐน ปติฏฺฐาปกฏฺเฐน ฯ
     [๔๕๒]    กถํ   อาธิปเตยฺยฏฺเฐน   อินฺทฺริยานิ   ทฏฺฐพฺพานิ   ฯ
อสฺสทฺธิยํ    ปชหโต    อธิโมกฺขาธิปเตยฺยฏฺเฐน    สทฺธินฺทฺริยํ   ทฏฺฐพฺพํ
สทฺธินฺทฺริยสฺส   วเสน   ปคฺคหฏฺเฐน  วิริยินฺทฺริยํ  ทฏฺฐพฺพํ  อุปฏฺฐานฏฺเฐน
สตินฺทฺริยํ      ทฏฺฐพฺพํ     อวิกฺเขปฏฺเฐน     สมาธินฺทฺริยํ     ทฏฺฐพฺพํ
ทสฺสนฏฺเฐน  ปญฺญินฺทฺริยํ  ทฏฺฐพฺพํ  โกสชฺชํ  ปชหโต  ปคฺคหาธิปเตยฺยฏฺเฐน
วิริยินฺทฺริยํ          ทฏฺฐพฺพํ          วิริยินฺทฺริยสฺส          วเสน
อุปฏฺฐานฏฺเฐน    สตินฺทฺริยํ    ทฏฺฐพฺพํ    อวิกฺเขปฏฺเฐน    สมาธินฺทฺริยํ
ทฏฺฐพฺพํ     ทสฺสนฏฺเฐน     ปญฺญินฺทฺริยํ     ทฏฺฐพฺพํ     อธิโมกฺขฏฺเฐน
สทฺธินฺทฺริยํ     ทฏฺฐพฺพํ    ปมาทํ    ปชหโต    อุปฏฺฐานาธิปเตยฺยฏฺเฐน
สตินฺทฺริยํ   ทฏฺฐพฺพํ   สตินฺทฺริยสฺส   วเสน   อวิกฺเขปฏฺเฐน  สมาธินฺทฺริยํ
ทฏฺฐพฺพํ     ทสฺสนฏฺเฐน     ปญฺญินฺทฺริยํ     ทฏฺฐพฺพํ     อธิโมกฺขฏฺเฐน
#๑ ม. วา ฯ ๒ ม. ปุริมนิทานํ ฯ
