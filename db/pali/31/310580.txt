อิเธกจฺโจ   ปญฺญาครุโก   โหติ   ปญฺญาจริโต  ปญฺญาสโย  ปญฺญาธิมุตฺโต
ปญฺญาธโช        ปญฺญาเกตุ        ปญฺญาธิปเตยฺโย       วิจยพหุโล
ปวิจยพหุโล  โอกฺขายนพหุโล  สมฺเปกฺขายนพหุโล  สมฺเปกฺขายนธมฺโม  ๑
วิภูตวิหริตจฺจริโต    ๒    ตคฺครุโก    ตพฺพหุโล   ตนฺนินฺโน   ตํโปโณ
ตํปพฺภาโร   ๓   ตทธิมุตฺโต   ตทาธิปเตยฺโย   ยถา  คณครุโก  วุจฺจติ
คณพาหุลิโกติ     จีวรครุโก     วุจฺจติ    จีวรพาหุลิโกติ    ปตฺตครุโก
วุจฺจติ    ปตฺตพาหุลิโกติ    เสนาสนครุโก   วุจฺจติ   เสนาสนพาหุลิโกติ
เอวเมวํ      อิเธกจฺโจ      ปญฺญาครุโก      โหติ     ปญฺญาจริโต
ปญฺญาสโย    ปญฺญาธิมุตฺโต    ปญฺญาธโช   ปญฺญาเกตุ   ปญฺญาธิปเตยฺโย
วิจยพหุโล      ปวิจยพหุโล     โอกฺขายนพหุโล     สมฺเปกฺขายนพหุโล
สมฺเปกฺขายนธมฺโม      วิภูตวิหริตจฺจริโต      ตคฺครุโก      ตพฺพหุโล
ตนฺนินฺโน     ตํโปโณ     ตํปพฺภาโร     ตทธิมุตฺโต     ตทาธิปเตยฺโย
ปญฺญาพาหุลฺลาย สํวตฺตนฺตีติ อิทํ ปญฺญาพาหุลฺลํ ฯ
     [๖๗๒]   สีฆปญฺญตาย   สํวตฺตนฺตีติ   กตมา   สีฆปญฺญา   ฯ  สีฆํ
สีฆํ    สีลานิ    ปริปูเรตีติ    สีฆปญฺญา    สีฆํ    สีฆํ    อินฺทฺริยสํวรํ
ปริปูเรตีติ    สีฆปญฺญา    สีฆํ   สีฆํ   โภชเน   มตฺตญฺญุตํ   ปริปูเรตีติ
สีฆปญฺญา    สีฆํ    สีฆํ   ชาคริยานุโยคํ   ปริปูเรตีติ   สีฆปญฺญา   สีฆํ
สีฆํ    สีลกฺขนฺธํ    ปริปูเรตีติ    สีฆปญฺญา    สีฆํ   สีฆํ   สมาธิกฺขนฺธํ
ปริปูเรตีติ     สีฆปญฺญา     สีฆํ     สีฆํ    ปญฺญากฺขนฺธํ    ปริปูเรตีติ
#๑ ม. สโมกฺขายนพหฺโล สเปกฺขายนพหุโล ฯ เอวมุปริปิ ฯ ๒ ม. วิภูตวิหารี
#ตจฺจริโต ฯ เอวมุปริปิ ฯ ๓ สี. ม. ตปฺโปโณ ตปฺปพฺภาโร ฯ เอวมุปริปิ ฯ
