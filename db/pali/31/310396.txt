สมฺมาทสฺสนํ    ยา    จ    กงฺขาวิตรณา    อิเม   ธมฺมา   เอกตฺถา
พฺยญฺชนเมว นานํ ฯ
     [๕๐๗]   อนิจฺจโต   มนสิกโรโต   กึ  ภยโต  อุปฏฺฐาติ  ทุกฺขโตฅ
มนสิกโรโต   กึ   ภยโต   อุปฏฺฐาติ  อนตฺตโต  มนสิกโรโต  กึ  ภยโต
อุปฏฺฐาติ    ฯ    อนิจฺจโต   มนสิกโรโต   นิมิตฺตํ   ภยโต   อุปฏฺฐาติ
ทุกฺขโต     มนสิกโรโต     ปวตฺตํ    ภยโต    อุปฏฺฐาติ    อนตฺตโต
มนสิกโรโต นิมิตฺตญฺจ ปวตฺตญฺจ ภยโต อุปฏฺฐาติ ฯ
     ยา   จ   ภยตุปฏฺฐาเน   ปญฺญา  ยญฺจ  อาทีนเว  ญาณํ  ยา  จ
นิพฺพิทา   อิเม   ธมฺมา   นานตฺถา   เจว   นานาพฺยญฺชนา  จ  อุทาหุ
เอกตฺถา   พฺยญฺชนเมว   นานนฺติ   ฯ   ยา   จ  ภยตุปฏฺฐาเน  ปญฺญา
ยญฺจ   อาทีนเว   ญาณํ   ยา   จ   นิพฺพิทา   อิเม  ธมฺมา  เอกตฺถา
พฺยญฺชนเมว นานํ ฯ
     ยา    จ   อนตฺตานุปสฺสนา   ยา   จ   สุญฺญตานุปสฺสนา   อิเม
ธมฺมา    นานตฺถา    เจว    นานาพฺยญฺชนา   จ   อุทาหุ   เอกตฺถา
พฺยญฺชนเมว  นานนฺติ  ฯ  ยา  จ  อนตฺตานุปสฺสนา ยา จ สุญฺญตานุปสฺสนา
อิเม ธมฺมา เอกตฺถา พฺยญฺชนเมว นานํ ฯ
     [๕๐๘]   อนิจฺจโต   มนสิกโรโต   กึ  ปฏิสงฺขา  ญาณํ  อุปฺปชฺชติ
ทุกฺขโต    มนสิกโรโต    กึ   ปฏิสงฺขา   ญาณํ   อุปฺปชฺชติ   อนตฺตโต
มนสิกโรโต   กึ   ปฏิสงฺขา  ญาณํ  อุปฺปชฺชติ  ฯ  อนิจฺจโต  มนสิกโรโต
นิมิตฺตํ     ปฏิสงฺขา     ญาณํ     อุปฺปชฺชติ    ทุกฺขโต    มนสิกโรโต
