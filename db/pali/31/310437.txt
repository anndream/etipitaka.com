อนตฺตโต    อนุปสฺสนฏฺเฐน    วิปสฺสนา   อิติ   ปฐมํ   สมโถ   ปจฺฉา
วิปสฺสนา เตน วุจฺจติ สมถปุพฺพงฺคมํ วิปสฺสนํ ภาเวติ ฯ
     ภาเวตีติ     จตสฺโส    ภาวนา    ตตฺถ    ชาตานํ    ธมฺมานํ
อนติวตฺตนฏฺเฐน     ภาวนา     อินฺทฺริยานํ    เอกรสฏฺเฐน    ภาวนา
ตทุปควิริยวาหนฏฺเฐน ภาวนา อาเสวนฏฺเฐน ภาวนา ฯ
     มคฺโค   สญฺชายตีติ   กถํ   มคฺโค   สญฺชายติ   ฯ   ทสฺสนฏฺเฐน
สมฺมาทิฏฺฐิ     มคฺโค     สญฺชายติ    อภิโรปนฏฺเฐน    สมฺมาสงฺกปฺโป
มคฺโค    สญฺชายติ    ฯเปฯ    อวิกฺเขปฏฺเฐน    สมฺมาสมาธิ   มคฺโค
สญฺชายติ เอวํ มคฺโค สญฺชายติ ฯ
     โส   ตํ   มคฺคํ   อาเสวติ   ภาเวติ   พหุลีกโรตีติ   อาเสวตีติ
กถํ   อาเสวติ   ฯ  อาวชฺชนฺโต  อาเสวติ  ชานนฺโต  อาเสวติ  ฯเปฯ
สจฺฉิกาตพฺพํ สจฺฉิกโรนฺโต อาเสวติ เอวํ อาเสวติ ฯ
     ภาเวตีติ   กถํ   ภาเวติ   ฯ   อาวชฺชนฺโต   ภาเวติ  ชานนฺโต
ภาเวติ ฯเปฯ สจฺฉิกาตพฺพํ สจฺฉิกโรนฺโต ภาเวติ เอวํ ภาเวติ ฯ
     พหุลีกโรตีติ    กถํ    พหุลีกโรติ   ฯ   อาวชฺชนฺโต   พหุลีกโรติ
ชานนฺโต      พหุลีกโรติ     ฯเปฯ     สจฺฉิกาตพฺพํ     สจฺฉิกโรนฺโต
พหุลีกโรติ เอวํ พหุลีกโรติ ฯ
     ตสฺส   ตํ   มคฺคํ  อาเสวโต  ภาวยโต  พหุลีกโรโต  สญฺโญชนานิ
ปหียนฺติ     อนุสยา    พฺยนฺตีโหนฺตีติ    กถํ    สญฺโญชนานิ    ปหียนฺติ
อนุสยา พฺยนฺตีโหนฺติ ฯ
