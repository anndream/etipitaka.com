อมโตคธํ นิพฺพานํ ปริโยสานฏฺเฐน อภิสมโย ฯ
     กินฺนุ   เอตฺตโกเยว   อภิสมโยติ  ฯ  น  หิ  สกทาคามิมคฺคกฺขเณ
ฯเปฯ     สกทาคามิผลกฺขเณ    อนาคามิมคฺคกฺขเณ    อนาคามิผลกฺขเณ
อรหตฺตมคฺคกฺขเณ           อรหตฺตผลกฺขเณ           ทสฺสนาภิสมโย
สมฺมาทิฏฺฐิ       อภินิโรปนาภิสมโย       สมฺมาสงฺกปฺโป       ฯเปฯ
ปฏิปฺปสฺสทฺธฏฺเฐน      อนุปฺปาเท      ญาณํ      อภิสมโย     ฉนฺโท
มูลฏฺเฐน    อภิสมโย    ฯเปฯ   อมโตคธํ   นิพฺพานํ   ปริโยสานฏฺเฐน
อภิสมโย   สฺวายํ   [๑]   อตีเต  กิเลเส  ปชหติ  อนาคเต  กิเลเส
ปชหติ ปจฺจุปฺปนฺเน กิเลเส ปชหติ ฯ
     [๖๙๙]    อตีเต   กิเลเส   ปชหตีติ   หญฺจิ   อตีเต   กิเลเส
ปชหติ    เตนหิ   ขีณํ   เขเปติ   นิรุทฺธํ   นิโรเธติ   วิคตํ   วิคเมติ
อตฺถงฺคตํ   อตฺถงฺคเมติ   อตีตํ   ยํ   นตฺถิ   ตํ   ปชหตีติ   น  อตีเต
กิเลเส ปชหติ ๒ ฯ
     อนาคเต   กิเลเส   ปชหตีติ   หญฺจิ   อนาคเต  กิเลเส  ปชหติ
เตนหิ    อชาตํ    ปชหติ    อนิพฺพตฺตํ    ปชหติ    อนุปฺปนฺนํ   ปชหติ
อปาตุภูตํ   ปชหติ   อนาคตํ   ยํ   นตฺถิ   ตํ   ปชหตีติ   น  อนาคเต
กิเลเส ปชหติ ๒ ฯ
     ปจฺจุปฺปนฺเน    กิเลเส   ปชหตีติ   หญฺจิ   ปจฺจุปฺปนฺเน   กิเลเส
ปชหติ    เตนหิ    รตฺโต    ราคํ    ปชหติ   ทุฏฺโฐ   โทสํ   ปชหติ
มูโฬฺห   โมหํ   ปชหติ   วินิพนฺโธ   มานํ   ปชหติ   ปรามฏฺโฐ   ทิฏฺฐึ
#๑ ม. ยฺวายํ กิเลเส ปชหติ ฯ ๒ ม. ยุ. อิติสทฺโท ทิสฺสติ ฯ
