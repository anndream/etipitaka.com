ภาวิตานิ    เจว    โหนฺติ    สุภาวิตานิ    จ    ปฏิปฺปสฺสทฺธานิ   จ
สุปฺปฏิปฺปสฺสทฺธานิ       จ       อรหตฺตมคฺคกฺขเณ       ปญฺจินฺทฺริยานิ
ภาวิยนฺติ    อรหตฺตผลกฺขเณ   ปญฺจินฺทฺริยานิ   ภาวิตานิ   เจว   โหนฺติ
สุภาวิตานิ จ ปฏิปฺปสฺสทฺธานิ จ สุปฺปฏิปฺปสฺสทฺธานิ จ ฯ
     อิติ    จตสฺโส   มคฺควิสุทฺธิโย   จตสฺโส   ผลวิสุทฺธิโย   จตสฺโส
สมุจฺเฉทวิสุทฺธิโย       จตสฺโส       ปฏิปฺปสฺสทฺธิวิสุทฺธิโย      อิเมหิ
จตูหากาเรหิ     ปญฺจินฺทฺริยานิ     ภาวิยนฺติ    อิเมหิ    จตูหากาเรหิ
ปญฺจินฺทฺริยานิ   ภาวิตานิ   เจว   โหนฺติ  สุภาวิตานิ  จ  ปฏิปฺปสฺสทฺธานิ
จ สุปฺปฏิปฺปสฺสทฺธานิ จ ฯ
     [๔๒๘]   กตินํ   ๑   ปุคฺคลานํ   อินฺทฺริยภาวนา   กติ  ปุคฺคลา
ภาวิตินฺทฺริยา     ฯ    อฏฺฐนฺนํ    ปุคฺคลานํ    อินฺทฺริยภาวนา    ตโย
ปุคฺคลา ภาวิตินฺทฺริยา ๒ ฯ
     กตเมสํ    อฏฺฐนฺนํ   ปุคฺคลานํ   อินฺทฺริยภาวนา   ฯ   สตฺตนฺนญฺจ
เสกฺขานํ    ปุถุชฺชนกลฺยาณกสฺส    จ    อิเมสํ    อฏฺฐนฺนํ    ปุคฺคลานํ
อินฺทฺริยภาวนา   ฯ   กตเม   ตโย  ปุคฺคลา  ฯ  ภาวิตินฺทฺริยวเสน  ๓
พุทฺโธติ    ตถาคตสาวโก    ขีณาสโว    ภาวิตินฺทฺริโย    สยมฺภูตฏฺเฐน
ปจฺเจกพุทฺโธ   ๔   ภาวิตินฺทฺริโย   อปฺปเมยฺยฏฺเฐน   ตถาคโต   อรหํ
สมฺมาสมฺพุทฺโธ    ภาวิตินฺทฺริโย   อิเม   ตโย   ปุคฺคลา   ภาวิตินฺทฺริยา
อิติ    อิเมสํ    อฏฺฐนฺนํ    ปุคฺคลานํ    อินฺทฺริยภาวนา   อิเม   ตโย
#๑ ยุ. กตินฺนํ ฯ ๒ สี. ภาวิตินฺทฺริยาติ ฯ ๓ ม. ยุ. ภาวิตินฺทฺริยา ฯ สวเนน
#พุทฺโธ ตถาคต ... ฯ ๔ ม. ปจฺเจกสมฺพุทฺโธ ฯ
