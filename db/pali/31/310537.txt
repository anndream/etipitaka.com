โลกํ     ปฏิปฺปสฺสมฺเภนฺตีติ    โลกุตฺตรา    โลกํ    ปฏิปฺปสฺสมฺภิตตฺตาติ
โลกุตฺตรา   โลกสฺส   อปจฺจาคตีติ   ๑   โลกุตฺตรา   โลกสฺส  อคตีติ
โลกุตฺตรา    โลกสฺส   อวิสยาติ   โลกุตฺตรา   โลกสฺส   อสาธารณาติ
โลกุตฺตรา   โลกํ   วมนฺตีติ   โลกุตฺตรา   โลกํ  น  ปจฺจาคมนฺตีติ  ๒
โลกุตฺตรา   โลกํ   ชหนฺตีติ   โลกุตฺตรา   โลกํ  น  อุปฺปาทยนฺตีติ  ๓
โลกุตฺตรา    โลกํ    วิสิเนนฺตีติ    โลกุตฺตรา   โลกํ   นยนฺตีติ   ๔
โลกุตฺตรา   โลกํ   วิธูเปนฺตีติ   โลกุตฺตรา   โลกํ  น  สุธูเปนฺตีติ  ๕
โลกุตฺตรา โลกํ สมติกฺกมฺม อภิภุยฺย ติฏฺฐนฺตีติ โลกุตฺตราติ ฯ
                       โลกุตฺตรกถา
                        ___________
                    ยุคนทฺธวคฺเค พลกถา
                      สาวตฺถีนิทานํ ฯ
     [๖๒๑]   ปญฺจิมานิ   ภิกฺขเว   พลานิ   กตมานิ  ปญฺจ  สทฺธาพลํ
วิริยพลํ    สติพลํ    สมาธิพลํ    ปญฺญาพลํ    อิมานิ    โข   ภิกฺขเว
ปญฺจ พลานิ ฯ
     อปิ   จ   อฏฺฐสฏฺฐี  พลานิ  สทฺธาพลํ  วิริยพลํ  สติพลํ  สมาธิพลํ
ปญฺญาพลํ      หิริพลํ     โอตฺตปฺปพลํ     ปฏิสงฺขานพลํ     ภาวนาพลํ
อนวชฺชพลํ    สงฺคาหพลํ    ๖    ขนฺติพลํ    ปญฺญตฺติพลํ    นิชฺฌตฺติพลํ
#๑ ม. อปถาติ ฯ ยุ. อตีตาติ ฯ ๒ ม. ปจฺจาวมนฺตีติ ฯ ๓ ม. ยุ. อุปฺปาทิยนฺตีติ ฯ
#๔ ม. ยุ. อุสฺสิเนนฺตีติ ฯ ๕ ม. สํธูเปนฺตีติ ฯ ยุ. สนฺธูเปนฺตีติ ฯ
#๖ สงฺคหพลนฺติปิ ปาโฐ ฯ
