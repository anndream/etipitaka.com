สพฺพาวตา   ทิฏฺฐิโย   สกฺกายทิฏฺฐิโย  สพฺพาวตา  ทิฏฺฐิโย  อนฺตคฺคาหิกา
ทิฏฺฐิโย       สพฺพาวตา      ทิฏฺฐิโย      สญฺโญชนิกา      ทิฏฺฐิโย
อตฺตวาทปฏิสํยุตฺตา    ทิฏฺฐิโย    ภวทิฏฺฐิโย   ๑   วิภวทิฏฺฐิโย   เอตํ
ทฺวยํ   ตกฺกิตา   นิสฺสิตา   เย   เตสํ  นิโรธมฺหิ  นตฺถิ  ญาณํ  ยตฺถายํ
โลโก วีปริตสญฺญีติ ฯ
     [๓๕๖]   ทฺวีหิ   ภิกฺขเว   ทิฏฺฐิคเตหิ   ปริยุฏฺฐิตา   เทวมนุสฺสา
โอลิยนฺติ ๒ เอเก อติธาวนฺติ เอเก จกฺขุมนฺโต จ ปสฺสนฺติ ฯ
     กถญฺจ    ภิกฺขเว    โอลิยนฺติ    เอเก    ภวารามา   ภิกฺขเว
เทวมนุสฺสา    ภวรตา    ภวสมฺมุทิตา    เตสํ    ภวนิโรธาย   ธมฺเม
เทสิยมาเน    จิตฺตํ    น   ปกฺขนฺทติ   น   สมฺปสีทติ   น   สนฺติฏฺฐติ
นาธิมุจฺจติ เอวํ โข ภิกฺขเว โอลิยนฺติ เอเก ฯ
     กถญฺจ    ภิกฺขเว   อติธาวนฺติ   เอเก   ภเวน   โข   ปเนเก
อฏฺฏิยมานา  ๓  หรายมานา  ชิคุจฺฉมานา  วิภวํ  อภินนฺทนฺติ  ยโต  กิร
โภ   อตฺตา  กายสฺส  เภทา  อุจฺฉิชฺชติ  วินสฺสติ  น  โหติ  ปรมฺมรณาติ
เอตํ     สนฺตํ    เอตํ    ปณีตํ    ยถาภวนฺติ    ๔    เอวํ    โข
ภิกฺขเว อติธาวนฺติ เอเก ฯ
     กถญฺจ   ภิกฺขเว   จกฺขุมนฺโต   จ   ปสฺสนฺติ  อิธ  ภิกฺขเว  ภิกฺขุ
ภูตํ    ภูตโต    ปสฺสติ    ภูตํ    ภูตโต   ทิสฺวา   ภูตสฺส   นิพฺพิทาย
วิราคาย   นิโรธาย   ปฏิปนฺโน   โหติ  เอวํ  โข  ภิกฺขเว  จกฺขุมนฺโต
#          ๑ ม. ภวญฺจ ทิฏฺฐึ วิภวญฺจ ทิฏฺฐึ,
#               เอตํ ทฺวยํ ตกฺกิกา นิสฺสิตา เส,
#               เตสํ น นิโรธมฺหิ น หตฺถิ ญาณํ,
#               ยตฺถายํ โลโก วีปรีตสญฺญีติ ฯ
#๒ ม. โอลียนฺติ ฯ เอวมุปริ ฯ ๓ ม. อฏฺฏียมานา ฯ
