วิชฺชา    มคฺโค    ปริจฺจาคฏฺเฐน    วิมุตฺติ    มคฺโค   สมุจฺเฉทฏฺเฐน
ขเย    ญาณํ    มคฺโค    ฉนฺโท    มูลฏฺเฐน    มคฺโค    มนสิกาโร
สมุฏฺฐานฏฺเฐน    มคฺโค    ผสฺโส    สโมธานฏฺเฐน   มคฺโค   เวทนา
สโมสรณฏฺเฐน     มคฺโค     สมาธิ     ปมุขฏฺเฐน     มคฺโค    สติ
อาธิปเตยฺยฏฺเฐน   มคฺโค   ปญฺญา   ตทุตฺตรฏฺเฐน   ๑  มคฺโค  วิมุตฺติ
สารฏฺเฐน มคฺโค อมโตคธํ นิพฺพานํ ปริโยสานฏฺเฐน มคฺโคติ ฯ
                     มคฺคกถา ฯ [๒]
                       ____________
                  มหาวคฺเค มณฺฑเปยฺยกถา
     [๕๓๐]  มณฺฑเปยฺยมิทํ  ภิกฺขเว  พฺรหฺมจริยํ  สตฺถริ  ๓ สมฺมุขีภูเต
ติวิโธ   มณฺโฑ   ๔   สตฺถริ   สมฺมุขีภูเต  เทสนามณฺโฑ  ปฏิคฺคหมณฺโฑ
พฺรหฺมจริยมณฺโฑ ฯ
     กตโม  เทสนามณฺโฑ  ฯ  จตุนฺนํ  อริยสจฺจานํ  อาจิกฺขณา  เทสนา
ปญฺญปนา    ๕   ปฏฺฐปนา   วิวรณา   วิภชนา   อุตฺตานีกมฺมํ   จตุนฺนํ
สติปฏฺฐานานํ    ฯเปฯ   จตุนฺนํ   สมฺมปฺปธานานํ   จตุนฺนํ   อิทฺธิปาทานํ
ปญฺจนฺนํ        อินฺทฺริยานํ       ปญฺจนฺนํ       พลานํ       สตฺตนฺนํ
โพชฺฌงฺคานํ    อริยสฺส    อฏฺฐงฺคิกสฺส   มคฺคสฺส   อาจิกฺขณา   เทสนา
#๑ ม. ตตุตฺตรฏฺเฐน ฯ เอวมุปริ ฯ ๒ ม. นิฏฺฐิตา ฯ ๓ สี. สตฺตา ฯ
#ม. สตฺถา สมฺมุขีภูโต ฯ ๔ ม. ติวิธตฺตมณฺโฑ ฯ ๕ ม. ปญฺญาปนา ฯ เอวมุปริปิ ฯ
