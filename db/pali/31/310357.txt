อากิญฺจญฺญายตนสมาปตฺตึ เนวสญฺญานาสญฺญายตนสมาปตฺตึ
ปฏิลาภตฺถาย   วิตกฺโก   จ  วิจาโร  จ  ปีติ  จ  สุขญฺจ  จิตฺเตกคฺคตา
จ อิเม พหิทฺธาวุฏฺฐานานํ อนุโลมา จตฺตาโร วิโมกฺขา ฯ
     กตเม    ทุภโตวุฏฺฐานานํ   อนุโลมา   จตฺตาโร   วิโมกฺขา   ฯ
โสตาปตฺติมคฺคํ     ปฏิลาภตฺถาย     อนิจฺจานุปสฺสนา     ทุกฺขานุปสฺสนา
อนตฺตานุปสฺสนา      สกทาคามิมคฺคํ     ปฏิลาภตฺถาย     อนาคามิมคฺคํ
ปฏิลาภตฺถาย  อรหตฺตมคฺคํ  ปฏิลาภตฺถาย  อนิจฺจานุปสฺสนา  ทุกฺขานุปสฺสนา
อนตฺตานุปสฺสนา        อิเม        ทุภโตวุฏฺฐานานํ        อนุโลมา
จตฺตาโร วิโมกฺขา ฯ
     [๔๗๓]    กตเม    อชฺฌตฺตวุฏฺฐานา    ปฏิปฺปสฺสทฺธี    จตฺตาโร
วิโมกฺขา   ฯ  ปฐมชฺฌานสฺส  ปฏิลาโภ  วา  วิปาโก  วา  ทุติยชฺฌานสฺส
ตติยชฺฌานสฺส      จตุตฺถชฺฌานสฺส      ปฏิลาโภ      วา     วิปาโก
วา อิเม อชฺฌตฺตวุฏฺฐานา ปฏิปฺปสฺสทฺธี จตฺตาโร วิโมกฺขา ฯ
     กตเม   พหิทฺธาวุฏฺฐานา   ปฏิปฺปสฺสทฺธี   จตฺตาโร   วิโมกฺขา  ฯ
อากาสานญฺจายตนสมาปตฺติยา     ปฏิลาโภ     วา     วิปาโก    วา
วิญฺญาณญฺจายตนสมาปตฺติยา       อากิญฺจญฺญายตนสมาปตฺติยา       เนว
สญฺญานาสญฺญายตนสมาปตฺติยา     ปฏิลาโภ     วา     วิปาโก    วา
อิเม พหิทฺธาวุฏฺฐานา ปฏิปฺปสฺสทฺธี จตฺตาโร วิโมกฺขา ฯ
     กตเม   ทุภโตวุฏฺฐานา   ปฏิปฺปสฺสทฺธี   จตฺตาโร   วิโมกฺขา   ฯ
โสตาปตฺติมคฺคสฺส     โสตาปตฺติผลํ    สกทาคามิมคฺคสฺส    สกทาคามิผลํ
