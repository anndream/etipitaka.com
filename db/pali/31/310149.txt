ธาตุโย    กุสลา    ธมฺมา    อกุสลา    ธมฺมา   อพฺยากตา   ธมฺมา
กามาวจรา    ธมฺมา    รูปาวจรา    ธมฺมา    อรูปาวจรา    ธมฺมา
อปริยาปนฺนา ธมฺมา ฯ
     [๒๒๘]    สมฺมาสมุจฺเฉเทติ    เนกฺขมฺเมน   กามจฺฉนฺทํ   สมฺมา
สมุจฺฉินฺทติ      อพฺยาปาเทน      พฺยาปาทํ     สมฺมา     สมุจฺฉินฺทติ
อาโลกสญฺญาย    ถีนมิทฺธํ   สมฺมา   สมุจฺฉินฺทติ   อวิกฺเขเปน   อุทฺธจฺจํ
สมฺมา    สมุจฺฉินฺทติ    ธมฺมววตฺถาเนน   วิจิกิจฺฉํ   สมฺมา   สมุจฺฉินฺทติ
ญาเณน    อวิชฺชํ    สมฺมา    สมุจฺฉินฺทติ   ปามุชฺเชน   อรตึ   สมฺมา
สมุจฺฉินฺทติ    ปฐมชฺฌาเนน    นีวรเณ    สมฺมา    สมุจฺฉินฺทติ   ฯเปฯ
อรหตฺตมคฺเคน สพฺพกิเลเส สมฺมา สมุจฺฉินฺทติ ฯ
     [๒๒๙]     นิโรเธติ     เนกฺขมฺเมน    กามจฺฉนฺทํ    นิโรเธติ
อพฺยาปาเทน     พฺยาปาทํ     นิโรเธติ     อาโลกสญฺญาย    ถีนมิทฺธํ
นิโรเธติ   อวิกฺเขเปน   อุทฺธจฺจํ   นิโรเธติ   ธมฺมววตฺถาเนน  วิจิกิจฺฉํ
นิโรเธติ   ญาเณน   อวิชฺชํ   นิโรเธติ   ปามุชฺเชน   อรตึ   นิโรเธติ
ปฐมชฺฌาเนน   นีวรเณ   นิโรเธติ   ฯเปฯ  อรหตฺตมคฺเคน  สพฺพกิเลเส
นิโรเธติ ฯ
     [๒๓๐]    อนุปฏฺฐานตาติ    เนกฺขมฺมํ   ปฏิลทฺธสฺส   กามจฺฉนฺโท
น    อุปฏฺฐาติ    อพฺยาปาทํ   ปฏิลทฺธสฺส   พฺยาปาโท   น   อุปฏฺฐาติ
อาโลกสญฺญํ     ปฏิลทฺธสฺส     ถีนมิทฺธํ    น    อุปฏฺฐาติ    อวิกฺเขปํ
ปฏิลทฺธสฺส    อุทฺธจฺจํ    น    อุปฏฺฐาติ    ธมฺมววตฺถานํ    ปฏิลทฺธสฺส
