อทฺธานสงฺขาเต    ปสฺสสติ    ปามุชฺชวเสน    ตโต    สุขุมตรํ    ทีฆํ
อสฺสาสปสฺสาสํ    อทฺธานสงฺขาเต   อสฺสสติปิ   ปสฺสสติปิ   ปามุชฺชวเสน
ตโต    สุขุมตรํ    ทีฆํ   อสฺสาสปสฺสาสํ   อทฺธานสงฺขาเต   อสฺสสโตปิ
ปสฺสสโตปิ   ทีฆํ   อสฺสาสปสฺสาสา   จิตฺตํ   วิวฏฺฏติ  อุเปกฺขา  สณฺฐาติ
อิเมหิ    นวหากาเรหิ    ทีฆํ    อสฺสาสปสฺสาสกาโย   อุปฏฺฐานํ   สติ
อนุปสฺสนาญาณํ    กาโย    อุปฏฺฐานํ    โน    สติ    สติ   อุปฏฺฐานํ
เจว   สติ   จ   ตาย   สติยา   เตน  ญาเณน  ตํ  กายํ  อนุปสฺสตีติ
เตน วุจฺจติ กาเย กายานุปสฺสนา สติปฏฺฐานภาวนา ฯ
     [๓๙๑]   อนุปสฺสตีติ   กถํ   ตํ   กายํ   อนุปสฺสติ  ฯ  อนิจฺจโต
อนุปสฺสติ     โน    นิจฺจโต    ทุกฺขโต    อนุปสฺสติ    โน    สุขโต
อนตฺตโต   อนุปสฺสติ   โน   อตฺตโต   นิพฺพินฺทติ   โน  นนฺทติ  วิรชฺชติ
โน   รชฺชติ   นิโรเธติ   โน   สมุเทติ   ปฏินิสฺสชฺชติ   โน   อาทิยติ
อนิจฺจโต    อนุปสฺสนฺโต    นิจฺจสญฺญํ    ปชหติ   ทุกฺขโต   อนุปสฺสนฺโต
สุขสญฺญํ     ปชหติ     อนตฺตโต    อนุปสฺสนฺโต    อตฺตสญฺญํ    ปชหติ
นิพฺพินฺทนฺโต   นนฺทึ   ปชหติ   วิรชฺชนฺโต   ราคํ   ปชหติ   นิโรเธนฺโต
สมุทยํ     ปชหติ     ปฏินิสฺสชฺชนฺโต     อาทานํ    ปชหติ    เอวนฺตํ
กายํ อนุปสฺสติ ฯ
     [๓๙๒]   ภาวนาติ   จตสฺโส   ภาวนา   ตตฺถ  ชาตานํ  ธมฺมานํ
อนติวตฺตนฏฺเฐน     ภาวนา     อินฺทฺริยานํ    เอกรสฏฺเฐน    ภาวนา
ตทุปควิริยวาหนฏฺเฐน     ภาวนา     อาเสวนฏฺเฐน    ภาวนา    ทีฆํ
