ฉนฺเทน  สุญฺญํ  พฺยาปาโท  นานตฺตํ  อพฺยาปาโท  เอกตฺตํ อพฺยาปาเทกตฺตํ
เจตยโต       พฺยาปาเทน       สุญฺญํ       ถีนมิทฺธํ       นานตฺตํ
อาโลกสญฺญา    เอกตฺตํ    อาโลกสญฺเญกตฺตํ    เจตยโต    ถีนมิทฺเธน
สุญฺญํ   อุทฺธจฺจํ   นานตฺตํ   [๑]  วิจิกิจฺฉา  นานตฺตํ  อวิชฺชา  นานตฺตํ
อรติ   นานตฺตํ   นีวรณา  นานตฺตํ  ปฐมชฺฌานํ  เอกตฺตํ  ปฐมชฺฌาเนกตฺตํ
เจตยโต    นีวรเณหิ    สุญฺญํ   ฯเปฯ   สพฺพกิเลสา   นานตฺตา   ๒
อรหตฺตมคฺโค    เอกตฺตํ    อรหตฺตมคฺเคกตฺตํ   เจตยโต   สพฺพกิเลเสหิ
สุญฺญํ อิทํ เอกตฺตสุญฺญํ นานตฺตสุญฺญํ ฯ
     [๖๕๕]    กตมํ    ขนฺติสุญฺญํ   ฯ   เนกฺขมฺมขนฺติ   กามจฺฉนฺเทน
สุญฺญา     อพฺยาปาทขนฺติ    พฺยาปาเทน    สุญฺญา    อาโลกสญฺญาขนฺติ
ถีนมิทฺเธน   สุญฺญา   อวิกฺเขปขนฺติ  อุทฺธจฺเจน  สุญฺญา  ธมฺมววตฺถานขนฺติ
วิจิกิจฺฉาย       สุญฺญา       ญาณขนฺติ       อวิชฺชาย       สุญฺญา
ปามุชฺชขนฺติ      อรติยา      สุญฺญา     ปฐมชฺฌานขนฺติ     นีวรเณหิ
สุญฺญา     ฯเปฯ    อรหตฺตมคฺคขนฺติ    สพฺพกิเลเสหิ    สุญฺญา    อิทํ
ขนฺติสุญฺญํ ฯ
     [๖๕๖]   กตมํ  อธิฏฺฐานสุญฺญํ  ฯ  เนกฺขมฺมาธิฏฺฐานํ  กามจฺฉนฺเทน
สุญฺญํ    อพฺยาปาทาธิฏฺฐานํ    พฺยาปาเทน   สุญฺญํ   อาโลกสญฺญาธิฏฺฐานํ
ถีนมิทฺเธน         สุญฺญํ         อวิกฺเขปาธิฏฺฐานํ        อุทฺธจฺเจน
สุญฺญํ     ธมฺมววตฺถานาธิฏฺฐานํ     วิจิกิจฺฉาย    สุญฺญํ    ญาณาธิฏฺฐานํ
อวิชฺชาย       สุญฺญํ       ปามุชฺชาธิฏฺฐานํ       อรติยา      สุญฺญํ
#๑ ม. อวิกฺเขโป เอกตฺตํ อวิกฺเขเปกตฺตํ เจตยโต อุทฺธจฺเจน สุญฺญํ ฯ วิจิกิจฺฉา
#นานตฺตํ ธมฺมววตฺถานํ เอกตฺตํ ธมฺมววตฺถาเน เจตยโต วิจิกิจฺฉาย สุญฺญํ อวิชฺชา
#นานตฺตํ ญาณํ เอกตฺตํ ญาเณกตฺตํ เจตยโต อวิชฺชาย สุญฺญํ อรติ นานตฺตํ ปาโมชฺชํ
#เอกตฺตํ ปาโมชฺเชกตฺตํ เจตยโต อรติยา สุญฺญํ ฯ ๒ ม. ยุ. นานตฺตํ ฯ
