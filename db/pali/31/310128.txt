ญาตา   โหนฺติ   เย   เย   ธมฺมา   ปริญฺญาตา   โหนฺติ   เต   เต
ธมฺมา    ตีริตา   โหนฺติ   เย   เย   ธมฺมา   ปหีนา   โหนฺติ   เต
เต   ธมฺมา   ปริจฺจตฺตา   โหนฺติ   เย   เย  ธมฺมา  ภาวิตา  โหนฺติ
เต   เต  ธมฺมา  เอกรสา  โหนฺติ  เย  เย  ธมฺมา  สจฺฉิกตา  โหนฺติ
เต   เต   ธมฺมา   ผุสิตา  โหนฺติ  ตํ  ญาตฏฺเฐน  ญาณํ  ปชานนฏฺเฐน
ปญฺญา     เตน     วุจฺจติ     อภิญฺญาปญฺญา     ญาตฏฺเฐน     ญาณํ
ปริญฺญาปญฺญา     ตีรณฏฺเฐน     ญาณํ    ปหานปญฺญา    ปริจฺจาคฏฺเฐน
ญาณํ     ภาวนาปญฺญา     เอกรสฏฺเฐน     ญาณํ     สจฺฉิกิริยาปญฺญา
ผสฺสนฏฺเฐน ญาณํ ฯ
                       ____________
     [๑๘๖]   กถํ   อตฺถนานตฺเต   ปญฺญา   อตฺถปฏิสมฺภิเท  ญาณํ  ฯ
ธมฺมานานตฺเต     ปญฺญา     ธมฺมปฏิสมฺภิเท    ญาณํ    นิรุตฺตินานตฺเต
ปญฺญา      นิรุตฺติปฏิสมฺภิเท      ญาณํ     ปฏิภาณนานตฺเต     ปญฺญา
ปฏิภาณปฏิสมฺภิเท ญาณํ ฯ
     สทฺธินฺทฺริยํ    ธมฺโม    วิริยินฺทฺริยํ    ธมฺโม   สตินฺทฺริยํ   ธมฺโม
สมาธินฺทฺริยํ     ธมฺโม    ปญฺญินฺทฺริยํ    ธมฺโม    อญฺโญ    สทฺธินฺทฺริยํ
ธมฺโม    อญฺโญ    วิริยินฺทฺริยํ    ธมฺโม    อญฺโญ   สตินฺทฺริยํ   ธมฺโม
อญฺโญ    สมาธินฺทฺริยํ    ธมฺโม    อญฺโญ   ปญฺญินฺทฺริยํ   ธมฺโม   เยน
ญาเณน    อิเม   นานา   ธมฺมา   ญาตา   เตเนว   ญาเณน   อิเม
นานา    ธมฺมา    ปฏิวิทิตาติ   เตน   วุจฺจติ   ธมฺมนานตฺเต   ปญฺญา
