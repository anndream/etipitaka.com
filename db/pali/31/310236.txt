น    ทิฏฺฐิ    อญฺญา   ทิฏฺฐิ   อญฺญํ   วตฺถุ   ยา   จ   ทิฏฺฐิ   ยญฺจ
วตฺถุ    อยํ    อฏฺฐมี    มมนฺติ   มานวินิพนฺธา   ทิฏฺฐิ   มานวินิพนฺธา
ทิฏฺฐิ    มิจฺฉาทิฏฺฐิ   ฯเปฯ   อิมานิ   สญฺโญชนานิ   น   จ   ทิฏฺฐิโย
มมนฺติ    มานวินิพนฺธาย    ทิฏฺฐิยา    อิเมหิ   อฏฺฐารสหิ   อากาเรหิ
อภินิเวโส โหติ ฯ
     [๓๕๓]    อตฺตวาทปฏิสํยุตฺตาย    ทิฏฺฐิยา    กตเมหิ    วีสติยา
อากาเรหิ   อภินิเวโส   โหติ   ฯ   อิธ  อสฺสุตวา  ปุถุชฺชโน  อริยานํ
อทสฺสาวี    อริยธมฺมสฺส   อโกวิโท   อริยธมฺเม   อวินีโต   สปฺปุริสานํ
อทสฺสาวี    สปฺปุริสธมฺมสฺส    อโกวิโท   สปฺปุริสธมฺเม   อวินีโต   รูปํ
อตฺตโต    สมนุปสฺสติ    รูปวนฺตํ   วา   อตฺตานํ   อตฺตนิ   วา   รูปํ
รูปสฺมึ    วา   อตฺตานํ   ฯเปฯ   เวทนํ   สญฺญํ   สงฺขาเร   วิญฺญาณํ
อตฺตโต    สมนุปสฺสติ    วิญฺญาณวนฺตํ    วา    อตฺตานํ   อตฺตนิ   วา
วิญฺญาณํ วิญฺญาณสฺมึ วา อตฺตานํ ฯเปฯ ฯ
     กถํ   รูปํ   อตฺตโต  สมนุปสฺสติ  ฯ  อิเธกจฺโจ  ปฐวีกสิณํ  ฯเปฯ
โอทาตกสิณํ    อตฺตโต    สมนุปสฺสติ    ยํ    โอทาตกสิณํ   โส   อหํ
โย    อหํ    ตํ    โอทาตกสิณนฺติ   โอทาตกสิณญฺจ   อตฺตญฺจ   อทฺวยํ
สมนุปสฺสติ    เสยฺยถาปิ    เตลปฺปทีปสฺส   ฌายโต   ยา   อจฺฉิ   โส
วณฺโณ    โย    วณฺโณ    สา    อจฺฉีติ   อจฺฉิญฺจ   วณฺณญฺจ   อทฺวยํ
สมนุปสฺสติ   เอวเมว   อิเธกจฺโจ   โอทาตกสิณํ   อตฺตโต   สมนุปสฺสติ
ฯเปฯ     อยํ     ปฐมา    รูปวตฺถุกา    อตฺตวาทปฏิสํยุตฺตา    ทิฏฺฐิ
