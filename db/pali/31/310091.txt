เสกฺขสฺส   จ   วีตราคสฺส   จ   สงฺขารุเปกฺขาย   จิตฺตสฺส  อภินีหาโร
นานตฺตํ โหติ กุสลาพฺยากตฏฺเฐน ฯ
     [๑๒๙]   กถํ   ปุถุชฺชนสฺส   จ   เสกฺขสฺส   จ   วีตราคสฺส  จ
สงฺขารุเปกฺขาย   จิตฺตสฺส   อภินีหาโร   นานตฺตํ   โหติ  ฯ  ปุถุชฺชนสฺส
สงฺขารุเปกฺขา   กิญฺจิกาเล   สุวิทิตา   โหติ   กิญฺจิกาเล   น  สุวิทิตา
โหติ   เสกฺขสฺสปิ   สงฺขารุเปกฺขา   กิญฺจิกาเล   สุวิทิตา  โหติ  [๑]
วีตราคสฺส   สงฺขารุเปกฺขา   อจฺจนฺตํ   สุวิทิตา  โหติ  เอวํ  ปุถุชฺชนสฺส
จ   เสกฺขสฺส   จ  วีตราคสฺส  จ  สงฺขารุเปกฺขาย  จิตฺตสฺส  อภินีหาโร
นานตฺตํ โหติ วิทิตฏฺเฐน จ อวิทิตฏฺเฐน จ ฯ
     [๑๓๐]   กถํ   ปุถุชฺชนสฺส   จ   เสกฺขสฺส   จ   วีตราคสฺส  จ
สงฺขารุเปกฺขาย   จิตฺตสฺส   อภินีหาโร   นานตฺตํ   โหติ   ฯ  ปุถุชฺชโน
สงฺขารุเปกฺขา   ๒   อติตฺตตฺตา   วิปสฺสติ   เสกฺโขปิ   สงฺขารุเปกฺขา
อติตฺตตฺตา    วิปสฺสติ   วีตราโค   สงฺขารุเปกฺขา   ติตฺตตฺตา   วิปสฺสติ
เอวํ   ปุถุชฺชนสฺส   จ   เสกฺขสฺส   จ  วีตราคสฺส  จ  สงฺขารุเปกฺขาย
จิตฺตสฺส อภินีหาโร นานตฺตํ โหติ ติตฺตฏฺเฐน จ อติตฺตฏฺเฐน จ ฯ
     [๑๓๑]   กถํ   ปุถุชฺชนสฺส   จ   เสกฺขสฺส   จ   วีตราคสฺส  จ
สงฺขารุเปกฺขาย   จิตฺตสฺส   อภินีหาโร   นานตฺตํ   โหติ   ฯ  ปุถุชฺชโน
สงฺขารุเปกฺขํ  ติณฺณํ  สญฺโญชนานํ  ปหานาย  โสตาปตฺติมคฺคํ  ปฏิลาภตฺถาย
วิปสฺสติ       เสกฺโข      สงฺขารุเปกฺขํ      ติณฺณํ      สญฺโญชนานํ
ปหีนตฺตา    อุตฺตริปฏิลาภตฺถาย    วิปสฺสติ    วีตราโค    สงฺขารุเปกฺขํ
#๑ สพฺพโปตฺถเก กิญฺจิกาเล น สุวิทิตา โหตีติ ทิสฺสติ ฯ ๒ ม. ยุ. สงฺขารุเปกฺขํ ฯ
#เอวมุปริปิ ฯ
