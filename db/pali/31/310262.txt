สมณพฺราหฺมเณหิ     กตํ     น    เทวตาหิ    กตํ    วิโมกฺขนฺติกเมตํ
พุทฺธานํ     ภควนฺตานํ     โพธิยา    มูเล    สห    สพฺพญฺญุตญาณสฺส
ปฏิลาภา สจฺฉิกา ปญฺญตฺติ ยทิทํ พุทฺโธติ ฯ
     เทสิตาติ    อตฺตทมถฏฺโฐ    ยถตฺโถ   ยถา   พุทฺเธน   เทสิโต
อตฺตสมถฏฺโฐ   ยถตฺโถ   ยถา   พุทฺเธน   เทสิโต  อตฺตปรินิพฺพาปนฏฺโฐ
ยถตฺโถ      ยถา      พุทฺเธน      เทสิโต     ฯเปฯ     นิโรเธ
ปติฏฺฐาปกฏฺโฐ     ยถตฺโถ     ยถา     พุทฺเธน     เทสิโต    โหติ
คหฏฺโฐ วา โหติ ปพฺพชิโต วา ฯ
     โลโกติ   ขนฺธโลโก   ธาตุโลโก   อายตนโลโก   วิปตฺติภวโลโก
วิปตฺติสมฺภวโลโก     สมฺปตฺติภวโลโก     สมฺปตฺติสมฺภวโลโก     เอโก
โลโก    สพฺเพ   สตฺตา   อาหารฏฺฐิติกา   ฯเปฯ   อฏฺฐารส   โลกา
อฏฺฐารส ธาตุโย ฯ
     ปภาเสตีติ    อตฺตทมถฏฺฐํ    ยถตฺถํ   อภิสมฺพุทฺธตฺตา   โส   อิมํ
โลกํ   โอภาเสติ  [๑]  ปภาเสติ  อตฺตสมถฏฺฐํ  ยถตฺถํ  อภิสมฺพุทฺธตฺตา
โส  อิมํ  โลกํ  โอภาเสติ  [๑]  ปภาเสติ  อตฺตปรินิพฺพาปนฏฺฐํ  ยถตฺถํ
อภิสมฺพุทฺธตฺตา    โส    อิมํ    โลกํ    โอภาเสติ   ฯเปฯ   นิโรเธ
ปติฏฺฐาปกฏฺฐํ   ยถตฺถํ   อภิสมฺพุทฺธตฺตา   โส   อิมํ   โลกํ   โอภาเสติ
ปภาเสติ ฯ
     อพฺภา   มุตฺโตว   จนฺทิมาติ   ยถา  อพฺภา  เอวํ  กิเลสา  ยถา
จนฺโท   เอวํ   อริยญาณํ   ยถา   จนฺทิมา   เทวปุตฺโต   เอวํ   ภิกฺขุ
#๑ ม. ยุ. ภาเสติ ฯ เอวมุปริปิ ฯ
