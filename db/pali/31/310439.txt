     ภาเวตีติ  จตสฺโส  ภาวนา  ฯเปฯ  อาเสวนฏฺเฐน  ภาวนา ฯเปฯ
มคฺโค     สญฺชายตีติ    กถํ    มคฺโค    สญฺชายติ    ฯเปฯ    เอวํ
มคฺโค    สญฺชายติ    ฯเปฯ   เอวํ   สญฺโญชนานิ   ปหียนฺติ   อนุสยา
พฺยนฺตีโหนฺติ    ฯ    รูปํ   อนิจฺจโต   อนุปสฺสนฏฺเฐน   วิปสฺสนา   รูปํ
ทุกฺขโต    อนุปสฺสนฏฺเฐน   วิปสฺสนา   รูปํ   อนตฺตโต   อนุปสฺสนฏฺเฐน
วิปสฺสนา   ตตฺถ   ชาตานํ   ธมฺมานํ   จ   โวสฺสคฺคารมฺมณตา  จิตฺตสฺส
เอกคฺคตา    อวิกฺเขโป    สมาธิ    อิติ    ปฐมํ   วิปสฺสนา   ปจฺฉา
สมโถ เตน วุจฺจติ วิปสฺสนาปุพฺพงฺคมํ สมถํ ภาเวติ ฯ
     ภาเวตีติ   จตสฺโส   ภาวนา   ฯเปฯ   อาเสวนฏฺเฐน   ภาวนา
มคฺโค   สญฺชายตีติ   ฯเปฯ   เอวํ   มคฺโค   สญฺชายติ   ฯเปฯ  เอวํ
สญฺโญชนานิ     ปหียนฺติ     อนุสยา    พฺยนฺตีโหนฺติ    เวทนํ    สญฺญํ
สงฺขาเร     วิญฺญาณํ     จกฺขุํ     ฯเปฯ     ชรามรณํ     อนิจฺจโต
อนุปสฺสนฏฺเฐน    วิปสฺสนา    ชรามรณํ    ทุกฺขโต   ฯเปฯ   อนตฺตโต
อนุปสฺสนฏฺเฐน  วิปสฺสนา  ตตฺถ  ชาตานํ  ธมฺมานํ  จ  โวสฺสคฺคารมฺมณตา
จิตฺตสฺส      เอกคฺคตา      อวิกฺเขโป     สมาธิ     อิติ     ปฐมํ
วิปสฺสนา    ปจฺฉา   สมโถ   เตน   วุจฺจติ   วิปสฺสนาปุพฺพงฺคมํ   สมถํ
ภาเวติ ฯ
     ภาเวตีติ   จตสฺโส   ภาวนา   ฯเปฯ   สญฺชายตีติ   กถํ  มคฺโค
สญฺชายติ   ฯเปฯ   เอวํ   มคฺโค  สญฺชายติ  ฯเปฯ  เอวํ  สญฺโญชนานิ
ปหียนฺติ      อนุสยา      พฺยนฺตีโหนฺติ     เอวํ     วิปสฺสนาปุพฺพงฺคมํ
