รุกฺโข   ฉายาสมฺปนฺโน   อสฺส   ตเมนํ   ปุริโส   เอวํ   วเทยฺย  อยํ
รุกฺโข   อยํ   ฉายา   อญฺโญ  รุกฺโข  อญฺญา  ฉายา  โส  โข  ปนายํ
รุกฺโข  อิมาย  ฉายาย  ฉายาวาติ  ฉายาวนฺตํ  รุกฺขํ สมนุปสฺสติ เอวเมว
อิเธกจฺโจ    สญฺญํ    สงฺขาเร   วิญฺญาณํ   รูปํ   อตฺตโต   สมนุปสฺสติ
ตสฺส  เอวํ  โหติ  อยํ  โข  เม  อตฺตา  โส  โข  ปน  เม อยํ อตฺตา
อิมาย    เวทนาย    เวทนาวาติ   เวทนาวนฺตํ   อตฺตานํ   สมนุปสฺสติ
อภินิเวสปรามาโส   ทิฏฺฐิ   ทิฏฺฐิ   น   วตฺถุ   วตฺถุ  น  ทิฏฺฐิ  อญฺญา
ทิฏฺฐิ  อญฺญํ  วตฺถุ  ยา  จ  ทิฏฺฐิ  ยญฺจ  วตฺถุ  อยํ ทุติยา เวทนาวตฺถุกา
อตฺตานุทิฏฺฐิ      อตฺตานุทิฏฺฐิ     มิจฺฉาทิฏฺฐิ     ทิฏฺฐิวิปตฺติ     ฯเปฯ
อิมานิ   สญฺโญชนานิ   น   จ   ทิฏฺฐิโย   เอวํ   เวทนาวนฺตํ  อตฺตานํ
สมนุปสฺสติ ฯ
     [๓๑๙]   กถํ   อตฺตนิ   เวทนํ  สมนุปสฺสติ  ฯ  อิเธกจฺโจ  สญฺญํ
สงฺขาเร   วิญฺญาณํ   รูปํ   อตฺตโต  สมนุปสฺสติ  ตสฺส  เอวํ  โหติ  อยํ
โข   เม   อตฺตา   อิมสฺมิญฺจ   ปน   อตฺตนิ   อยํ   เวทนาติ  อตฺตนิ
เวทนํ    สมนุปสฺสติ   เสยฺยถาปิ   ปุปฺผํ   คนฺธสมฺปนฺนํ   อสฺส   ตเมนํ
ปุริโส   เอวํ   วเทยฺย   อิทํ   ปุปฺผํ  อยํ  คนฺโธ  อญฺญํ  ปุปฺผํ  อญฺโญ
คนฺโธ   โส   โข   ปนายํ   คนฺโธ   อิมสฺมึ   ปุปฺเผติ  ปุปฺผสฺมึ  คนฺธํ
สมนุปสฺสติ    เอวเมว   อิเธกจฺโจ   สญฺญํ   สงฺขาเร   วิญฺญาณํ   รูปํ
อตฺตโต   สมนุปสฺสติ   ตสฺส   เอวํ   โหติ   อยํ   โข   เม   อตฺตา
อิมสฺมิญฺจ   ปน   อตฺตนิ   อยํ   เวทนาติ   อตฺตนิ   เวทนํ  สมนุปสฺสติ
