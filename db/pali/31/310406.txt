     [๕๑๖]   กตมา   วิโมกฺขภาวนา   ฯ   ปฐมชฺฌานสฺส  อาเสวนา
ภาวนา    พหุลีกมฺมํ    ทุติยชฺฌานสฺส   อาเสวนา   ภาวนา   พหุลีกมฺมํ
ตติยชฺฌานสฺส     อาเสวนา     ภาวนา    พหุลีกมฺมํ    จตุตฺถชฺฌานสฺส
อาเสวนา      ภาวนา     พหุลีกมฺมํ     อากาสานญฺจายตนสมาปตฺติยา
อาเสวนา      ภาวนา      พหุลีกมฺมํ      วิญฺญาณญฺจายตนสมาปตฺติยา
อากิญฺจญฺญายตนสมาปตฺติยา เนวสญฺญานาสญฺญายตนสมาปตฺติยา
อาเสวนา     ภาวนา     พหุลีกมฺมํ    โสตาปตฺติมคฺคสฺส    อาเสวนา
ภาวนา   พหุลีกมฺมํ   สกทาคามิมคฺคสฺส   อาเสวนา   ภาวนา  พหุลีกมฺมํ
อนาคามิมคฺคสฺส     ฯเปฯ     อรหตฺตมคฺคสฺส    อาเสวนา    ภาวนา
พหุลีกมฺมํ อยํ วิโมกฺขภาวนา ฯ
     กตมา   วิโมกฺขปฺปฏิปฺปสฺสทฺธิ   ฯ   ปฐมชฺฌานสฺส   ปฏิลาโภ  วา
วิปาโก   วา  ทุติยชฺฌานสฺส  ปฏิลาโภ  วา  วิปาโก  วา  ตติยชฺฌานสฺส
ฯเปฯ          จตุตฺถชฺฌานสฺส          อากาสานญฺจายตนสมาปตฺติยา
วิญฺญาณญฺจายตนสมาปตฺติยา อากิญฺจญฺญายตนสมาปตฺติยา
เนวสญฺญานาสญฺญายตนสมาปตฺติยา    ปฏิลาโภ    วา    วิปาโก    วา
โสตาปตฺติมคฺคสฺส     โสตาปตฺติผลํ    สกทาคามิมคฺคสฺส    สกทาคามิผลํ
อนาคามิมคฺคสฺส       อนาคามิผลํ      อรหตฺตมคฺคสฺส      อรหตฺตผลํ
อยํ วิโมกฺขปฺปฏิปฺปสฺสทฺธีติ ฯ
                      ตติยภาณวารํ ฯ
                      วิโมกฺขกถา ฯ
                       ___________
