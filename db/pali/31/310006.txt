ทุกฺขสมุทโย   ๑  อริยสจฺจนฺติ  โสตาวธานํ  ตํปชานนา  ปญฺญา  สุตมเย
ญาณํ   อิทํ   ทุกฺขนิโรโธ   ๒   อริยสจฺจนฺติ   โสตาวธานํ  ตํปชานนา
ปญฺญา   สุตมเย   ญาณํ   อิทํ   ทุกฺขนิโรธคามินี   ปฏิปทา  อริยสจฺจนฺติ
โสตาวธานํ ตํปชานนา ปญฺญา สุตมเย ญาณํ ฯ
     [๒]   กถํ   อิเม  ธมฺมา  อภิญฺเญยฺยาติ  โสตาวธานํ  ตํปชานนา
ปญฺญา   สุตมเย   ญาณํ   เอโก   ธมฺโม   อภิญฺเญยฺโย  สพฺเพ  สตฺตา
อาหารฏฺฐิติกา    เทฺว   ธมฺมา   อภิญฺเญยฺยา   เทฺว   ธาตุโย   ตโย
ธมฺมา   อภิญฺเญยฺยา   ติสฺโส   ธาตุโย   จตฺตาโร  ธมฺมา  อภิญฺเญยฺยา
จตฺตาริ   อริยสจฺจานิ   ปญฺจ  ธมฺมา  อภิญฺเญยฺยา  ปญฺจ  วิมุตฺตายตนานิ
ฉ   ธมฺมา   อภิญฺเญยฺยา   ฉ   อนุตฺตริยานิ  สตฺต  ธมฺมา  อภิญฺเญยฺยา
สตฺต   นิทฺทสวตฺถูนิ   อฏฺฐ   ธมฺมา   อภิญฺเญยฺยา   อฏฺฐ  อภิภายตนานิ
นว   ธมฺมา  อภิญฺเญยฺยา  นว  อนุปุพฺพวิหารา  ทส  ธมฺมา  อภิญฺเญยฺยา
ทส นิชฺชรวตฺถูนิ ฯ
     [๓]    สพฺพํ    ภิกฺขเว    อภิญฺเญยฺยํ   กิญฺจ   ภิกฺขเว   สพฺพํ
อภิญฺเญยฺยํ    จกฺขุํ    ๓   ภิกฺขเว   อภิญฺเญยฺยํ   รูปา   อภิญฺเญยฺยา
จกฺขุวิญฺญาณํ    อภิญฺเญยฺยํ    จกฺขุสมฺผสฺโส   อภิญฺเญยฺโย   ยมฺปิทํ   ๔
จกฺขุสมฺผสฺสปจฺจยา   อุปฺปชฺชติ  เวทยิตํ  สุขํ  วา  ทุกฺขํ  วา  อทุกฺขมสุขํ
วา   ตมฺปิ   อภิญฺเญยฺยํ   โสตํ  อภิญฺเญยฺยํ  สทฺทา  อภิญฺเญยฺยา  ฯเปฯ
ฆานํ     อภิญฺเญยฺยํ    คนฺธา    อภิญฺเญยฺยา    ชิวฺหา    อภิญฺเญยฺยา
รสา    อภิญฺเญยฺยา    กาโย   อภิญฺเญยฺโย   โผฏฺฐพฺพา   อภิญฺเญยฺยา
#๑-๒ ม. ยุ. สพฺพตฺถ ทุกฺขสมุทยํ ทุกฺขนิโรธํ ฯ ๓ ม. จกฺขุ ฯ เอวมุปริ ฯ
#๔ ยุ. สพฺพตฺถ ยทิทํ ฯ
