จิตฺตํ   อสฺสาสํ   วิโมจยํ   จิตฺตํ   ปสฺสาสํ   อนิจฺจโต   อนุปสฺสนฏฺเฐน
วิปสฺสนา   ทุกฺขโต   อนุปสฺสนฏฺเฐน  วิปสฺสนา  อนตฺตโต  อนุปสฺสนฏฺเฐน
วิปสฺสนา อิมานิ เทฺวสตฺตติ วิปสฺสนาวเสน ญาณานิ ฯ
     กตมานิ    อฏฺฐ    นิพฺพิทาญาณานิ   ฯ   อนิจฺจานุปสฺสี   อสฺสาสํ
ยถาภูตํ    ชานาติ    ปสฺสตีติ    นิพฺพิทาญาณํ   อนิจฺจานุปสฺสี   ปสฺสาสํ
ยถาภูตํ    ชานาติ   ปสฺสตีติ   นิพฺพิทาญาณํ   ฯเปฯ   ปฏินิสฺสคฺคานุปสฺสี
อสฺสาสํ   ยถาภูตํ   ชานาติ   ปสฺสตีติ   นิพฺพิทาญาณํ   ปฏินิสฺสคฺคานุปสฺสี
ปสฺสาสํ     ยถาภูตํ     ชานาติ     ปสฺสตีติ    นิพฺพิทาญาณํ    อิมานิ
อฏฺฐ นิพฺพิทาญาณานิ ฯ
     กตมานิ    อฏฺฐ    นิพฺพิทานุโลเม   ญาณานิ   ฯ   อนิจฺจานุปสฺสี
อสฺสาสํ   ภยตุปฏฺฐาเน   ปญฺญา   นิพฺพิทานุโลเม   ญาณํ   อนิจฺจานุปสฺสี
ปสฺสาสํ    ภยตุปฏฺฐาเน    ปญฺญา    นิพฺพิทานุโลเม    ญาณํ    ฯเปฯ
ปฏินิสฺสคฺคานุปสฺสี    อสฺสาสํ    ภยตุปฏฺฐาเน    ปญฺญา   นิพฺพิทานุโลเม
ญาณํ      ปฏินิสฺสคฺคานุปสฺสี      ปสฺสาสํ     ภยตุปฏฺฐาเน     ปญฺญา
นิพฺพิทานุโลเม ญาณํ อิมานิ อฏฺฐ นิพฺพิทานุโลเม ญาณานิ ฯ
     กตมานิ    อฏฺฐ    นิพฺพิทาปฏิปฺปสฺสทฺธิญาณานิ   ฯ   อนิจฺจานุปสฺสี
อสฺสาสํ     ปฏิสงฺขา    สนฺติฏฺฐนา    ปญฺญา    นิพฺพิทาปฏิปฺปสฺสทฺธิญาณํ
อนิจฺจานุปสฺสี  ปสฺสาสํ  ปฏิสงฺขา  สนฺติฏฺฐนา ปญฺญา นิพฺพิทาปฏิปฺปสฺสทฺธิญาณํ
ฯเปฯ อิมานิ อฏฺฐ นิพฺพิทาปฏิปฺปสฺสทฺธิญาณานิ ฯ
     กตมานิ   เอกวีสติ   วิมุตฺติสุเข   ญาณานิ   ฯ  โสตาปตฺติมคฺเคน
