ตณฺหา     อุปฺปชฺชมานา    อุปฺปชฺชติ    เอตฺถ    นิวิสมานา    นิวิสติ
สทฺทา   โลเก   ฯเปฯ   ธมฺมา   โลเก   จกฺขุวิญฺญาณํ  โลเก  ฯเปฯ
มโนวิญฺญาณํ    โลเก    จกฺขุสมฺผสฺโส   โลเก   ฯเปฯ   มโนสมฺผสฺโส
โลเก    จกฺขุสมฺผสฺสชา    เวทนา    โลเก   ฯเปฯ   มโนสมฺผสฺสชา7
เวทนา    โลเก    รูปสญฺญา    โลเก   ฯเปฯ   ธมฺมสญฺญา   โลเก
รูปสญฺเจตนา    โลเก    ฯเปฯ    ธมฺมสญฺเจตนา   โลเก   รูปตณฺหา
โลเก    ฯเปฯ    ธมฺมตณฺหา    โลเก   รูปวิตกฺโก   โลเก   ฯเปฯ
ธมฺมวิตกฺโก   โลเก   รูปวิจาโร   โลเก   ฯเปฯ  ธมฺมวิจาโร  โลเก
ปิยรูปํ    สาตรูปํ    เอตฺเถสา    ตณฺหา    อุปฺปชฺชมานา    อุปฺปชฺชติ
เอตฺถ นิวิสมานา นิวิสติ อิทํ วุจฺจติ ทุกฺขสมุทโย อริยสจฺจํ ฯ
     [๘๔]   ตตฺถ   กตมํ   ทุกฺขนิโรโธ  อริยสจฺจํ  โย  ตสฺสา  เยว
ตณฺหาย    อเสสวิราคนิโรโธ   จาโค   ปฏินิสฺสคฺโค   มุตฺติ   อนาลโย
สา    โข    ปเนสา    ตณฺหา   กตฺถ   ปหิยฺยมานา   ปหียติ   กตฺถ
นิรุชฺฌมานา   นิรุชฺฌติ   ยํ   โลเก  ปิยรูปํ  สาตรูปํ  เอตฺเถสา  ตณฺหา
ปหิยฺยมานา    ปหียติ   เอตฺถ   นิรุชฺฌมานา   นิรุชฺฌติ   จกฺขุํ   โลเก
ปิยรูปํ    สาตรูปํ   เอตฺเถสา   ตณฺหา   ปหิยฺยมานา   ปหียติ   เอตฺถ
นิรุชฺฌมานา    นิรุชฺฌติ   โสตํ   โลเก   ฯเปฯ   ธมฺมวิจาโร   โลเก
ปิยรูปํ    สาตรูปํ   เอตฺเถสา   ตณฺหา   ปหิยฺยมานา   ปหียติ   เอตฺถ
นิรุชฺฌมานา นิรุชฺฌติ อิทํ วุจฺจติ ทุกฺขนิโรโธ อริยสจฺจํ ฯ
     [๘๕]   ตตฺถ  กตมํ  ทุกฺขนิโรธคามินี  ปฏิปทา  อริยสจฺจํ  อยเมว
