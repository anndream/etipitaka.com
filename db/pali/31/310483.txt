ปาฏิกงฺขา ฯ
     [๕๗๕]   อตฺถิ   อโนธิโส   ผรณา   เมตฺตา  เจโตวิมุตฺติ  อตฺถิ
โอธิโส   ผรณา   เมตฺตา   เจโตวิมุตฺติ   อตฺถิ  ทิสา  ผรณา  เมตฺตา
เจโตวิมุตฺติ   ฯ   กติหากาเรหิ  อโนธิโส  ผรณา  เมตฺตา  เจโตวิมุตฺติ(
กติหากาเรหิ      โอธิโส      ผรณา      เมตฺตา      เจโตวิมุตฺติ
กติหากาเรหิ   ทิสา   ผรณา   เมตฺตา  เจโตวิมุตฺติ  ฯ  ปญฺจหากาเรหิ
อโนธิโส    ผรณา    เมตฺตา   เจโตวิมุตฺติ   สตฺตหากาเรหิ   โอธิโส
ผรณา   เมตฺตา   เจโตวิมุตฺติ   ทสหากาเรหิ   ทิสา   ผรณา  เมตฺตา
เจโตวิมุตฺติ ฯ
     กตเมหิ  ปญฺจหากาเรหิ  อโนธิโส  ผรณา  เมตฺตา  เจโตวิมุตฺติ ฯ
สพฺเพ   สตฺตา   อเวรา   อพฺยาปชฺฌา  อนีฆา  สุขี  อตฺตานํ  ปริหรนฺตุ
สพฺเพ     ปาณา     ฯเปฯ     สพฺเพ    ภูตา    สพฺเพ    ปุคฺคลา
สพฺเพ    อตฺตภาวปริยาปนฺนา    อเวรา    อพฺยาปชฺฌา   อนีฆา   สุขี
อตฺตานํ    ปริหรนฺตูติ    อิเมหิ    ปญฺจหากาเรหิ    อโนธิโส   ผรณา
เมตฺตา เจโตวิมุตฺติ ฯ
     กตเมหิ  สตฺตหากาเรหิ  โอธิโส  ผรณา  เมตฺตา  เจโตวิมุตฺติ  ฯ
สพฺพา    อิตฺถิโย    อเวรา    อพฺยาปชฺฌา    อนีฆา   สุขี   อตฺตานํ
ปริหรนฺตุ   สพฺเพ   ปุริสา   ฯเปฯ   สพฺเพ   อริยา   สพฺเพ  อนริยา
สพฺเพ    เทวา    สพฺเพ    มนุสฺสา    สพฺเพ   วินิปาติกา   อเวรา
อพฺยาปชฺฌา   อนีฆา   สุขี   อตฺตานํ  ปริหรนฺตูติ  อิเมหิ  สตฺตหากาเรหิ
