สมฺปยุตฺตปริวารา    โหนฺติ    สหคตา    โหนฺติ    สหชาตา    โหนฺติ
สํสฏฺฐา   โหนฺติ   สมฺปยุตฺตา   โหนฺติ   เตว   ตสฺส   อาการา  เจว
โหนฺติ ปริวารา จ ฯ
     [๒๖๒]     อรหตฺตผลกฺขเณ     อญฺญาตาวินฺทฺริยสฺส    สทฺธินฺทฺริยํ
อธิโมกฺขปริวารํ    โหติ   วิริยินฺทฺริยํ   ปคฺคหปริวารํ   โหติ   สตินฺทฺริยํ
อุปฏฺฐานปริวารํ     โหติ     สมาธินฺทฺริยํ     อวิกฺเขปปริวารํ    โหติ
ปญฺญินฺทฺริยํ    ทสฺสนปริวารํ    โหติ   มนินฺทฺริยํ   วิชานนปริวารํ   โหติ
โสมนสฺสินฺทฺริยํ        อภินนฺทนปริวารํ        โหติ        ชีวิตินฺทฺริยํ
ปวตฺตสนฺตตาธิปเตยฺยปริวารํ    โหติ   อรหตฺตผลกฺขเณ   ชาตา   ธมฺมา
สพฺเพว   อพฺยากตา   โหนฺติ   ฐเปตฺวา   จิตฺตสมุฏฺฐานํ   รูปํ  สพฺเพว
อนาสวา   โหนฺติ  สพฺเพว  โลกุตฺตรา  โหนฺติ  สพฺเพว  นิพฺพานารมฺมณา
โหนฺติ        อรหตฺตผลกฺขเณ        อญฺญาตาวินฺทฺริยสฺส       อิมานิ
อฏฺฐินฺทฺริยานิ       สหชาตปริวารา      โหนฺติ      อญฺญมญฺญปริวารา
โหนฺติ    นิสฺสยปริวารา   โหนฺติ   สมฺปยุตฺตปริวารา   โหนฺติ   สหคตา
โหนฺติ    สหชาตา    โหนฺติ    สํสฏฺฐา   โหนฺติ   สมฺปยุตฺตา   โหนฺติ
เตว   ตสฺส   อาการา   เจว   โหนฺติ   ปริวารา   จ   อิติ  อิมานิ
อฏฺฐฏฺฐกานิ จตุสฏฺฐี โหนฺติ ฯ
     [๒๖๓]     อาสวาติ    กตเม    เต    อาสวา    กามาสโว
ภวาสโว   ทิฏฺฐาสโว   อวิชฺชาสโว   ฯ  กตฺเถเต  อาสวา  ขียนฺติ  ฯ
โสตาปตฺติมคฺเคน     อนวเสโส    ทิฏฺฐาสโว    ขียติ    อปายคมนีโย
