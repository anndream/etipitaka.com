เจว   ธมฺมา   จ   เอวํ   ตํ   สพฺพํ   ชานาตีติ  สพฺพญฺญุตญาณํ  ตตฺถ
อาวรณํ นตฺถีติ อนาวรณํ ญาณํ ฯ
     [๒๘๗]   ยาวตา   อนิจฺจฏฺฐํ   ทุกฺขฏฺฐํ   อนตฺตฏฺฐํ  [๑]  สพฺพํ
ชานาตีติ     สพฺพญฺญุตญาณํ     ตตฺถ    อาวรณํ    นตฺถีติ    อนาวรณํ
ญาณํ    ยาวตา    รูปสฺส    อนิจฺจฏฺฐํ    ทุกฺขฏฺฐํ    อนตฺตฏฺฐํ   สพฺพํ
ชานาตีติ     สพฺพญฺญุตญาณํ     ตตฺถ    อาวรณํ    นตฺถีติ    อนาวรณํ
ญาณํ    ยาวตา   เวทนาย   ยาวตา   สญฺญาย   ยาวตา   สงฺขารานํ
ยาวตา     วิญฺญาณสฺส    ยาวตา    จกฺขุสฺส    ฯเปฯ    ชรามรณสฺส
อนิจฺจฏฺฐํ    ทุกฺขฏฺฐํ    อนตฺตฏฺฐํ    สพฺพํ    ชานาตีติ    สพฺพญฺญุตญาณํ
ตตฺถ อาวรณํ นตฺถีติ อนาวรณํ ญาณํ ฯ
     [๒๘๘]    ยาวตา    อภิญฺญาย    อภิญฺญฏฺฐํ    สพฺพํ   ชานาตีติ
สพฺพญฺญุตญาณํ     ตตฺถ     อาวรณํ     นตฺถีติ     อนาวรณํ     ญาณํ
ยาวตา    ปริญฺญาย   ปริญฺญฏฺฐํ   ยาวตา   ปหานาย   ๒   ปหานฏฺฐํ
ยาวตา    ภาวนาย    ภาวนฏฺฐํ   ยาวตา   สจฺฉิกิริยาย   สจฺฉิกิริยฏฺฐํ
สพฺพํ     ชานาตีติ     สพฺพญฺญุตญาณํ     ตตฺถ     อาวรณํ     นตฺถีติ
อนาวรณํ    ญาณํ    ยาวตา    ขนฺธานํ    ขนฺธฏฺฐํ   สพฺพํ   ชานาตีติ
สพฺพญฺญุตญาณํ     ตตฺถ     อาวรณํ     นตฺถีติ     อนาวรณํ     ญาณํ
ยาวตา   ธาตูนํ   ธาตฏฺฐํ   ยาวตา   อายตนานํ   อายตนฏฺฐํ  ยาวตา
สงฺขตานํ   สงฺขตฏฺฐํ   ยาวตา   อสงฺขตสฺส  อสงฺขตฏฺฐํ  สพฺพํ  ชานาตีติ
สพฺพญฺญุตญาณํ ตตฺถ อาวรณํ นตฺถีติ อนาวรณํ ญาณํ ฯ
#๑ ม. ยุ. ตํ ฯ เอวมุปริปิ ฯ ๒ ม. ยุ. ปหานสฺส ฯ
