ปุคฺคลา ภาวิตินฺทฺริยา ฯ
                       สาวตฺถีนิทานํ
     [๔๒๙]    ปญฺจิมานิ    ภิกฺขเว    อินฺทฺริยานิ    กตมานิ   ปญฺจ
สทฺธินฺทฺริยํ   วิริยินฺทฺริยํ   สตินฺทฺริยํ   สมาธินฺทฺริยํ  ปญฺญินฺทฺริยํ  เย
หิ   เกจิ   ภิกฺขเว   สมณา   วา   พฺราหฺมณา   วา  อิเมสํ  ปญฺจนฺนํ
อินฺทฺริยานํ     สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ
นิสฺสรณญฺจ    ยถาภูตํ   นปฺปชานนฺติ   นเมเต   ภิกฺขเว   สมณา   วา
พฺราหฺมณา    วา    สมเณสุ    วา   สมณสมฺมตา   พฺราหฺมเณสุ   วา
พฺราหฺมณสมฺมตา   น   จ   ปน  เต  อายสฺมนฺตา  สามญฺญตฺถํ  ๑  วา
พฺราหฺมญฺญตฺถํ    วา    ทิฏฺเฐว    ธมฺเม   สยํ   อภิญฺญา   สจฺฉิกตฺวา
อุปสมฺปชฺช วิหรนฺติ ฯ
     เย  ๒  เกจิ  โข  ภิกฺขเว  สมณา  วา  พฺราหฺมณา  วา อิเมสํ
ปญฺจนฺนํ      อินฺทฺริยานํ      สมุทยญฺจ     อตฺถงฺคมญฺจ     อสฺสาทญฺจ
อาทีนวญฺจ    นิสฺสรณญฺจ   ยถาภูตํ   ปชานนฺติ   เต   โขเม   ภิกฺขเว
สมณา  วา  พฺราหฺมณา  วา  สมเณสุ  จ  ๓  สมณสมฺมตา  พฺราหฺมเณสุ
จ    ๓    พฺราหฺมณสมฺมตา   เต   จ   ปนายสฺมนฺตา   สามญฺญตฺถญฺจ
พฺราหฺมญฺญตฺถญฺจ     ทิฏฺเฐว    ธมฺเม    สยํ    อภิญฺญา    สจฺฉิกตฺวา
อุปสมฺปชฺช วิหรนฺตีติ ฯ
     [๔๓๐]    กติหากาเรหิ   ปญฺจนฺนํ   อินฺทฺริยานํ   สมุทโย   โหติ
กติหากาเรหิ   ปญฺจนฺนํ   อินฺทฺริยานํ   สมุทยํ   ปชานาติ   กติหากาเรหิ
#๑ ยุ. สามญฺญตฺตํ วา พฺราหฺมญฺญตฺตํ วา ฯ เอวมุปริปิ ฯ ๒ ม. เย จ โข
#เกจิ ฯ ยุ. เย หิ เกจิ ฯ ๓ ม. วา ฯ
