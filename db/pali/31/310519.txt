ปฏิภาเณสุ  ญาณํ  ปฏิภาณปฏิสมฺภิทา  ฯ  ฉนฺทสมาธิปธานสงฺขารสมนฺนาคเต
อิทฺธิปาเท        ปณฺณรส        ธมฺมา       ปณฺณรส       อตฺถา
ตึส    นิรุตฺติโย    สฏฺฐี    ญาณานิ   อยํ   วิริยสมาธิ   ฯเปฯ   อยํ
จิตฺตสมาธิ ฯเปฯ
     อยํ    วีมํสาสมาธิปธานสงฺขารสมนฺนาคโต    อิทฺธิปาโทติ   ปุพฺเพ
อนนุสฺสุเตสุ    ธมฺเมสุ   จกฺขุํ   อุทปาทิ   ฯเปฯ   อาโลโก   อุทปาทิ
ฯเปฯ   โส  โข  ปนายํ  วีมํสาสมาธิปธานสงฺขารสมนฺนาคโต  อิทฺธิปาโท
ภาเวตพฺโพติ    ฯเปฯ    ภาวิโตติ    ปุพฺเพ    อนนุสฺสุเตสุ   ธมฺเมสุ
จกฺขุํ    อุทปาทิ   ฯเปฯ   อาโลโก   อุทปาทิ   ฯเปฯ   วีมํสาสมาธิ-
ปธานสงฺขารสมนฺนาคเต    อิทฺธิปาเท    ปณฺณรส    ธมฺมา    ปณฺณรส
อตฺถา    ตึส    นิรุตฺติโย    สฏฺฐี    ญาณานิ    จตูสุ    อิทธิปาเทสุ
สฏฺฐี    ธมฺมา    สฏฺฐี    อตฺถา    วีสสตา   นิรุตฺติโย   จตฺตารีสญฺจ
เทฺว จ ญาณสตานิ ฯ
     [๖๐๘]   สมุทโย  สมุทโยติ  โข  ภิกฺขเว  วิปสฺสิสฺส  โพธิสตฺตสฺส
ปุพฺเพ    อนนุสฺสุเตสุ    ธมฺเมสุ   จกฺขุํ   อุทปาทิ   ฯเปฯ   อาโลโก
อุทปาทิ   นิโรโธ   นิโรโธติ   โข   ภิกฺขเว   วิปสฺสิสฺส   โพธิสตฺตสฺส
ปุพฺเพ    อนนุสฺสุเตสุ    ธมฺเมสุ   จกฺขุํ   อุทปาทิ   ฯเปฯ   อาโลโก
อุทปาทิ     วิปสฺสิสฺส    โพธิสตฺตสฺส    เวยฺยากรเณ    ทส    ธมฺมา
ทส อตฺถา วีสติ นิรุตฺติโย จตฺตารีสํ ญาณานิ ฯ
     สมุทโย   สมุทโยติ   โข   ภิกฺขเว   สิขิสฺส  โพธิสตฺตสฺส  ฯเปฯ
