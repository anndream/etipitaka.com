อรหตฺตมคฺคํ          ปฏิลาภตฺถาย          อุปฺปาทํ         ปวตฺตํ
นิมิตฺตํ   อายุหนํ   ปฏิสนฺธึ   คตึ   นิพฺพตฺตึ  อุปปตฺตึ  ชาตึ  ชรํ  พฺยาธึ
มรณํ    โสกํ    ปริเทวํ    อุปายาสํ   ปฏิสงฺขา   สนฺติฏฺฐนา   ปญฺญา
สงฺขารุเปกฺขาสุ       ญาณํ       อรหตฺตผลสมาปตฺตตฺถาย      ฯเปฯ
สุญฺญตวิหารสมาปตฺตตฺถาย   ฯเปฯ   อนิมิตฺตวิหารสมาปตฺตตฺถาย   อุปฺปาทํ
ปวตฺตํ    นิมิตฺตํ   อายุหนํ   ปฏิสนฺธึ   คตึ   นิพฺพตฺตึ   อุปปตฺตึ   ชาตึ
ชรํ   พฺยาธึ   มรณํ   โสกํ   ปริเทวํ   อุปายาสํ  ปฏิสงฺขา  สนฺติฏฺฐนา
ปญฺญา  สงฺขารุเปกฺขาสุ  ญาณํ  อิมา  ทส  สงฺขารุเปกฺขา  วิปสฺสนาวเสน
อุปฺปชฺชนฺติ ฯ
     [๑๓๕]  กติ  สงฺขารุเปกฺขา  กุสลา  กติ อกุสลา กติ อพฺยากตา ฯ
ปณฺณรส    ๑    สงฺขารุเปกฺขา    กุสลา    ติสฺโส    สงฺขารุเปกฺขา
อพฺยากตา นตฺถิ สงฺขารุเปกฺขา อกุสลา ฯ
           ปฏิสงฺขา สนฺติฏฺฐนา ปญฺญา   อฏฺฐ จิตฺตสฺส โคจรา
           ปุถุชฺชนสฺส เทฺว โหนฺติ      ตโย เสกฺขสฺส โคจรา
           ตโย จ วีตราคสฺส         เยหิ จิตฺตํ วิวฏฺฏติ
           อฏฺฐ สมาธิสฺส ปจฺจยา      ทส ญาณสฺส โคจรา
           อฏฺฐารส สงฺขารุเปกฺขา     ติณฺณํ วิโมกฺขานปจฺจยา
           อิเม อฏฺฐารสาการา       ปญฺญายสฺส ปริจฺจิตา
           กุสโล สงฺขารุเปกฺขาสุ ๒   นานาทิฏฺฐีสุ น กมฺปตีติ ฯ
#๑ ปนฺนรสาติปิ ปาโฐ ฯ ๒ โป. กุสลตา สงฺขาเรสุ ฯ
