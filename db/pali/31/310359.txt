เอวํ    โหติ   อชฺฌตฺตญฺจ   พหิทฺธา   จ   อุภยมิทํ   รูปนฺติ   รูปสญฺญี
โหติ เอวํ รูปี รูปานิ ปสฺสตีติ วิโมกฺโข ฯ
     [๔๗๕]   กถํ   อชฺฌตฺตํ   อรูปสญฺญี   พหิทฺธา   รูปานิ   ปสฺสตีติ
วิโมกฺโข   ฯ   อิเธกจฺโจ   อชฺฌตฺตํ   ปจฺจตฺตํ   นีลนิมิตฺตํ   น   มนสิ
กโรติ     นีลสญฺญํ    น    ปฏิลภติ    พหิทฺธา    นีลนิมิตฺเต    จิตฺตํ
อุปสํหรติ    นีลสญฺญํ    ปฏิลภติ   โส   ตํ   นิมิตฺตํ   สุคฺคหิตํ   กโรติ
สูปธาริตํ    อุปธาเรติ    สฺวาวตฺถิตํ   อวตฺถาเปติ   โส   ตํ   นิมิตฺตํ
สุคฺคหิตํ   กตฺวา   สูปธาริตํ   อุปธาเรตฺวา   สฺวาวตฺถิตํ  อวตฺถาเปตฺวา
อาเสวติ  ภาเวติ  พหุลีกโรติ  ตสฺส  เอวํ  โหติ  อชฺฌตฺตํ  อรูปสญฺญี ๑
พหิทฺธา     รูปมิทนฺติ     รูปสญฺญี     โหติ     อิเธกจฺโจ    อชฺฌตฺตํ
ปจฺจตฺตํ    ปีตนิมิตฺตํ   โลหิตนิมิตฺตํ   โอทาตนิมิตฺตํ   น   มนสิ   กโรติ
โอทาตสญฺญํ     น     ปฏิลภติ     พหิทฺธา    โอทาตนิมิตฺเต    จิตฺตํ
อุปสํหรติ    โอทาตสญฺญํ    ปฏิลภติ    โส    ตํ    นิมิตฺตํ    สุคฺคหิตํ
กโรติ    สูปธาริตํ    อุปธาเรติ   สฺวาวตฺถิตํ   อวตฺถาเปติ   โส   ตํ
นิมิตฺตํ    สุคฺคหิตํ    กตฺวา    สูปธาริตํ    อุปธาเรตฺวา    สฺวาวตฺถิตํ
อวตฺถาเปตฺวา   อาเสวติ   ภาเวติ   พหุลีกโรติ   ตสฺส   เอวํ   โหติ
อชฺฌตฺตํ   อรูปํ   พหิทฺธา   รูปมิทนฺติ   รูปสญฺญี   โหติ   เอวํ  อชฺฌตฺตํ
อรูปสญฺญี พหิทฺธา รูปานิ ปสฺสตีติ วิโมกฺโข ฯ
     [๔๗๖]  กถํ  สุภนฺเตว  อธิมุตฺโต  โหตีติ  วิโมกฺโข  ฯ  อิธ ภิกฺขุ
เมตฺตาสหคเตน   เจตสา   เอกํ   ทิสํ   ผริตฺวา   วิหรติ  ตถา  ทุติยํ
#๑ ม. ยุ. อรูปํ ... ฯ
