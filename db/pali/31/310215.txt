เม   อยํ   อตฺตา   อิมาย   สญฺญาย   สญฺญาวาติ  สญฺญาวนฺตํ  อตฺตานํ
สมนุปสฺสติ   อภินิเวสปรามาโส   ทิฏฺฐิ   ทิฏฺฐิ   น   วตฺถุ   วตฺถุ   น
ทิฏฺฐิ   อญฺญา   ทิฏฺฐิ   อญฺญํ   วตฺถุ   ยา   จ   ทิฏฺฐิ   ยญฺจ   วตฺถุ
อยํ    ทุติยา    สญฺญาวตฺถุกา   อตฺตานุทิฏฺฐิ   อตฺตานุทิฏฺฐิ   มิจฺฉาทิฏฺฐิ
ฯเปฯ     อิมานิ     สญฺโญชนานิ     น     จ     ทิฏฺฐิโย    เอวํ
สญฺญาวนฺตํ อตฺตานํ สมนุปสฺสติ ฯ
     [๓๒๓]   กถํ  อตฺตนิ  สญฺญํ  สมนุปสฺสติ  ฯ  อิเธกจฺโจ  สงฺขาเร
วิญฺญาณํ   รูปํ   เวทนํ   อตฺตโต   สมนุปสฺสติ   ตสฺส  เอวํ  โหติ  อยํ
โข   เม   อตฺตา   อิมสฺมิญฺจ   ปน   อตฺตนิ   อยํ   สญฺญาติ   อตฺตนิ
สญฺญํ    สมนุปสฺสติ    เสยฺยถาปิ   ปุปฺผํ   คนฺธสมฺปนฺนํ   อสฺส   ตเมนํ
ปุริโส    เอวํ    วเทยฺย   อิทํ   ปุปฺผํ   อยํ   คนฺโธ   อญฺญํ   ปุปฺผํ
อญฺโญ   คนฺโธ   โส   โข   ปนายํ   คนฺโธ  อิมสฺมึ  ปุปฺเผติ  ปุปฺผสฺมึ
คนฺธํ    สมนุปสฺสติ   เอวเมว   อิเธกจฺโจ   สงฺขาเร   วิญฺญาณํ   รูปํ
เวทนํ   อตฺตโต   สมนุปสฺสติ  ตสฺส  เอวํ  โหติ  อยํ  โข  เม  อตฺตา
อิมสฺมิญฺจ    ปน   อตฺตนิ   อยํ   สญฺญาติ   อตฺตนิ   สญฺญํ   สมนุปสฺสติ
อภินิเวสปรามาโส   ทิฏฺฐิ   ทิฏฺฐิ   น   วตฺถุ   วตฺถุ  น  ทิฏฺฐิ  อญฺญา
ทิฏฺฐิ    อญฺญํ   วตฺถุ   ยา   จ   ทิฏฺฐิ   ยญฺจ   วตฺถุ   อยํ   ตติยา
สญฺญาวตฺถุกา   อตฺตานุทิฏฺฐิ   อตฺตานุทิฏฺฐิ   มิจฺฉาทิฏฺฐิ   ฯเปฯ   อิมานิ
สญฺโญชนานิ น จ ทิฏฺฐิโย เอวํ อตฺตนิ สญฺญํ สมนุปสฺสติ ฯ
     [๓๒๔]   กถํ   สญฺญาย   อตฺตานํ   สมนุปสฺสติ   ฯ   อิเธกจฺโจ
