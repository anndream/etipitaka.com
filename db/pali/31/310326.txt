จริยา      ทฏฺฐพฺพา     อวิกฺเขปฏฺเฐน     สมาธินฺทฺริยสฺส     จริยา
ทฏฺฐพฺพา    ทสฺสนฏฺเฐน    ปญฺญินฺทฺริยสฺส    จริยา    ทฏฺฐพฺพา   จตูสุ
โสตาปตฺติยงฺเคสุ   สทฺธินฺทฺริยสฺส   วเสน   อิเมหิ   วีสติยา  อากาเรหิ
ปญฺจนฺนํ อินฺทฺริยานํ จริยา ทฏฺฐพฺพา ฯ
     [๔๔๕]   จตูสุ   สมฺมปฺปธาเนสุ   วิริยินฺทฺริยสฺส   วเสน  กตเมหิ
วีสติยา  อากาเรหิ  ปญฺจนฺนํ  อินฺทฺริยานํ  จริยา  ทฏฺฐพฺพา ฯ อนุปฺปนฺนานํ
ปาปกานํ      อกุสลานํ     ธมฺมานํ     อนุปฺปาทาย     สมฺมปฺปธาเน
ปคฺคหาธิปเตยฺยฏฺเฐน   วิริยินฺทฺริยสฺส   จริยา   ทฏฺฐพฺพา   วิริยินฺทฺริยสฺส
วเสน    อุปฏฺฐานฏฺเฐน    สตินฺทฺริยสฺส    จริยา    ทฏฺฐพฺพา   ฯเปฯ
อธิโมกฺขฏฺเฐน     สทฺธินฺทฺริยสฺส     จริยา     ทฏฺฐพฺพา    อุปฺปนฺนานํ
ปาปกานํ    อกุสลานํ    ธมฺมานํ    ปหานาย    สมฺมปฺปธาเน   ฯเปฯ
อนุปฺปนฺนานํ    กุสลานํ    ธมฺมานํ   อุปฺปาทาย   สมฺมปฺปธาเน   ฯเปฯ
อุปฺปนฺนานํ    กุสลานํ    ธมฺมานํ   ฐิติยา   อสมฺโมสาย   ภิยฺโยภาวาย
เวปุลฺลาย   ภาวนาย   ปาริปูริยา   สมฺมปฺปธาเน  ปคฺคหาธิปเตยฺยฏฺเฐน
วิริยินฺทฺริยสฺส   จริยา   ทฏฺฐพฺพา   วิริยินฺทฺริยสฺส  วเสน  อุปฏฺฐานฏฺเฐน
สตินฺทฺริยสฺส     ฯเปฯ     อธิโมกฺขฏฺเฐน     สทฺธินฺทฺริยสฺส     จริยา
ทฏฺฐพฺพา    จตูสุ    สมฺมปฺปธาเนสุ    วิริยินฺทฺริยสฺส    วเสน   อิเมหิ
วีสติยา อากาเรหิ ปญฺจนฺนํ อินฺทฺริยานํ จริยา ทฏฺฐพฺพา ฯ
     [๔๔๖]    จตูสุ   สติปฏฺฐาเนสุ   สตินฺทฺริยสฺส   วเสน   กตเมหิ
วีสติยา   อากาเรหิ   ปญฺจนฺนํ  อินฺทฺริยานํ  จริยา  ทฏฺฐพฺพา  ฯ  กาเย
