     [๒๘๙]   ยาวตา   กุสเล  ธมฺเม  สพฺพํ  ชานาตีติ  สพฺพญฺญุตญาณํ
ตตฺถ    อาวรณํ    นตฺถีติ    อนาวรณํ    ญาณํ    ยาวตา    อกุสเล
ธมฺเม   ยาวตา   อพฺยากเต   ธมฺเม   ยาวตา   กามาวจเร   ธมฺเม
ยาวตา   รูปาวจเร   ธมฺเม   ยาวตา   อรูปาวจเร   ธมฺเม  ยาวตา
อปริยาปนฺเน     ธมฺเม    สพฺพํ    ชานาตีติ    สพฺพญฺญุตญาณํ    ตตฺถ
อาวรณํ    นตฺถีติ    อนาวรณํ    ญาณํ    ยาวตา   ทุกฺขสฺส   ทุกฺขฏฺฐํ
สพฺพํ    ชานาตีติ   สพฺพญฺญุตญาณํ   ตตฺถ   อาวรณํ   นตฺถีติ   อนาวรณํ
ญาณํ   ยาวตา   สมุทยสฺส   สมุทยฏฺฐํ   ยาวตา   นิโรธสฺส   นิโรธฏฺฐํ
ยาวตา     มคฺคสฺส     มคฺคฏฺฐํ    สพฺพํ    ชานาตีติ    สพฺพญฺญุตญาณํ
ตตฺถ อาวรณํ นตฺถีติ อนาวรณํ ญาณํ ฯ
     [๒๙๐]    ยาวตา    อตฺถปฏิสมฺภิทาย    อตฺถปฏิสมฺภิทฏฺฐํ   สพฺพํ
ชานาตีติ    สพฺพญฺญุตญาณํ    ตตฺถ   ฯเปฯ   ยาวตา   ธมฺมปฏิสมฺภิทาย
ธมฺมปฏิสมฺภิทฏฺฐํ     ยาวตา     นิรุตฺติปฏิสมฺภิทาย     นิรุตฺติปฏิสมฺภิทฏฺฐํ
ยาวตา    ปฏิภาณปฏิสมฺภิทาย    ปฏิภาณปฏิสมฺภิทฏฺฐํ    สพฺพํ   ชานาตีติ
สพฺพญฺญุตญาณํ     ตตฺถ     อาวรณํ     นตฺถีติ     อนาวรณํ     ญาณํ
ยาวตา   อินฺทฺริยปโรปริยตฺเต   ญาณํ   สพฺพํ   ชานาตีติ   สพฺพญฺญุตญาณํ
ตตฺถ    อาวรณํ    นตฺถีติ    อนาวรณํ    ญาณํ    ยาวตา    สตฺตานํ
อาสยานุสเย     ญาณํ    ยาวตา    ยมกปาฏิหิเร    ญาณํ    ยาวตา
มหากรุณาสมาปตฺติยา     ญาณํ     สพฺพํ     ชานาตีติ    สพฺพญฺญุตญาณํ
ตตฺถ อาวรณํ นตฺถีติ อนาวรณํ ญาณํ ฯ
