สมถํ ภาเวติ ฯ
     [๕๓๘]    กถํ   สมถวิปสฺสนํ   ยุคนทฺธํ   ภาเวติ   ฯ   โสฬสหิ
อากาเรหิ     สมถวิปสฺสนํ     ยุคนทฺธํ     ภาเวติ     อารมฺมณฏฺเฐน
โคจรฏฺเฐน   ปหานฏฺเฐน   ปริจฺจาคฏฺเฐน   วุฏฺฐานฏฺเฐน  วิวฏฺฏนฏฺเฐน
สนฺตฏฺเฐน     ปณีตฏฺเฐน    วิมุตฺตฏฺเฐน    อนาสวฏฺเฐน    ตรณฏฺเฐน
อนิมิตฺตฏฺเฐน       อปฺปณิหิตฏฺเฐน      สุญฺญตฏฺเฐน      เอกรสฏฺเฐน
อนติวตฺตนฏฺเฐน ยุคนทฺธฏฺเฐน ฯ
     กถํ   อารมฺมณฏฺเฐน   สมถวิปสฺสนํ  ยุคนทฺธํ  ภาเวติ  ฯ  อุทฺธจฺจํ
ปชหโต    จิตฺตสฺส    เอกคฺคตา   อวิกฺเขโป   สมาธิ   นิโรธารมฺมโณ
อวิชฺชํ    ปชหโต    อนุปสฺสนฏฺเฐน    วิปสฺสนา   นิโรธารมฺมณา   อิติ
อารมฺมณฏฺเฐน    สมถวิปสฺสนา   เอกรสา   โหนฺติ   ยุคนทฺธา   โหนฺติ
อญฺญมญฺญํ      นาติวตฺตนฺตีติ      เตน      วุจฺจติ     อารมฺมณฏฺเฐน
สมถวิปสฺสนํ ยุคนทฺธํ ภาเวติ ฯ
     ภาเวตีติ  จตสฺโส  ภาวนา  ฯเปฯ  อาเสวนฏฺเฐน  ภาวนา ฯเปฯ
มคฺโค   สญฺชายตีติ   กถํ   มคฺโค   สญฺชายติ   ฯเปฯ   เอวํ   มคฺโค
สญฺชายติ    เอวํ    สญฺโญชนานิ    ปหียนฺติ    อนุสยา    พฺยนฺตีโหนฺติ
เอวํ อารมฺมณฏฺเฐน สมถวิปสฺสนํ ยุคนทฺธํ ภาเวติ ฯ
     กถํ   โคจรฏฺเฐน   สมถวิปสฺสนํ   ยุคนทฺธํ   ภาเวติ  ฯ  อุทฺธจฺจํ
ปชหโต    จิตฺตสฺส    เอกคฺคตา    อวิกฺเขโป   สมาธิ   นิโรธโคจโร
อวิชฺชํ    ปชหโต    อนุปสฺสนฏฺเฐน    วิปสฺสนา    นิโรธโคจรา   อิติ
