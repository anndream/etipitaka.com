ปริจฺจาคฏฺเฐน        วิมุตฺติ        อภิญฺเญยฺยา       สมุจฺเฉทฏฺเฐน
ขเย    ญาณํ    อภิญฺเญยฺยํ    ปฏิปฺปสฺสทฺธฏฺเฐน    อนุปฺปาเท    ญาณํ
อภิญฺเญยฺยํ   ฉนฺโท   มูลฏฺเฐน   อภิญฺเญยฺโย  มนสิกาโร  สมุฏฺฐานฏฺเฐน
อภิญฺเญยฺโย         ผสฺโส        สโมธานฏฺเฐน        อภิญฺเญยฺโย
เวทนา   สโมสรณฏฺเฐน   อภิญฺเญยฺยา   สมาธิ  ปมุขฏฺเฐน  อภิญฺเญยฺโย
สติ     อาธิปเตยฺยฏฺเฐน     อภิญฺเญยฺยา     ปญฺญา     ตทุตฺตรฏฺเฐน
อภิญฺเญยฺยา      วิมุตฺติ      สารฏฺเฐน     อภิญฺเญยฺยา     อมโตคธํ
นิพฺพานํ ปริโยสานฏฺเฐน อภิญฺเญยฺยํ ฯ
     [๕๕]   เย   เย   ธมฺมา  อภิญฺญาตา  โหนฺติ  เต  เต  ธมฺมา
ญาตา     โหนฺติ     ตํญาตฏฺเฐน     ญาณํ    ปชานนฏฺเฐน    ปญฺญา
เตน   วุจฺจติ   อิเม   ธมฺมา   อภิญฺเญยฺยาติ   โสตาวธานํ  ตํปชานนา
ปญฺญา สุตมเย ญาณํ ๑ ฯ
                      ทุติยภาณวารํ ฯ
     [๕๖]   กถํ  อิเม  ธมฺมา  ปริญฺเญยฺยาติ  โสตาวธานํ  ตํปชานนา
ปญฺญา   สุตมเย   ญาณํ   เอโก   ธมฺโม  ปริญฺเญยฺโย  ผสฺโส  สาสโว
อุปาทานิโย    เทฺว    ธมฺมา   ปริญฺเญยฺยา   นามญฺจ   รูปญฺจ   ตโย
ธมฺมา   ปริญฺเญยฺยา   ติสฺโส   เวทนา   จตฺตาโร  ธมฺมา  ปริญฺเญยฺยา
จตฺตาโร   อาหารา   ปญฺจ   ธมฺมา   ปริญฺเญยฺยา   ปญฺจุปาทานกฺขนฺธา
ฉ      ธมฺมา     ปริญฺเญยฺยา     ฉ     อชฺฌตฺติกานิ     อายตนานิ
สตฺต    ธมฺมา    ปริญฺเญยฺยา   สตฺต   วิญฺญาณฏฺฐิติโย   อฏฺฐ   ธมฺมา
#๑ ม. ยุ. ญาณนฺติ ฯ เอวมุปริปิ ฯ
