วาโยกสิณํ   นีลกสิณํ   ปีตกสิณํ   โลหิตกสิณํ   โอทาตกสิณํ   อากาสกสิณํ
วิญฺญาณกสิณํ    เอตํ    มม    เอโสหมสฺมิ    เอโส    เม   อตฺตาติ
อภินิเวสปรามาโส ทิฏฺฐิ ฯ
     [๒๙๙]   เกสํ   เอตํ   มม   โลมํ  เอตํ  มม  นขํ  เอตํ  มม
ทนฺตํ   เอตํ   มม   ตจํ   เอตํ   มม   มํสํ  เอตํ  มม  นหารุํ  เอตํ
มม   อฏฺฐึ   เอตํ   มม   อฏฺฐิมิญฺชํ   เอตํ   มม   วกฺกํ   เอตํ  มม
หทยํ   เอตํ   มม   ยกนํ   เอตํ   มม   กิโลมกํ   เอตํ   มม  ปิหกํ
เอตํ    ฯเปฯ    เขฬํ    เอตํ   มม   สึฆาณิกํ   เอตํ   มม   ลสิกํ
เอตํ   มม   มุตฺตํ   เอตํ   มม   มตฺถลุงฺคํ   เอตํ   มม  เอโสหมสฺมิ
เอโส เม อตฺตาติ อภินิเวสปรามาโส ทิฏฺฐิ ฯ
     [๓๐๐]   จกฺขายตนํ  เอตํ  มม  รูปายตนํ  เอตํ  มม  โสตายตนํ
เอตํ    มม    สทฺทายตนํ    เอตํ    มม    ฆานายตนํ   เอตํ   มม
คนฺธายตนํ     เอตํ     มม     ชิวฺหายตนํ    รสายตนํ    กายายตนํ
โผฏฺฐพฺพายตนํ   มนายตนํ   ธมฺมายตนํ   เอตํ   มม   จกฺขุธาตุํ   เอตํ
มม     รูปธาตุํ     เอตํ     มม    จกฺขุวิญฺญาณธาตุํ    เอตํ    มม
โสตธาตุํ    เอตํ    มม    สทฺทธาตุํ    เอตํ   มม   โสตวิญฺญาณธาตุํ
เอตํ    มม    ฆานธาตุํ    คนฺธธาตุํ    ฆานวิญฺญาณธาตุํ    ชิวฺหาธาตุํ
รสธาตุํ   ชิวฺหาวิญฺญาณธาตุํ   กายธาตุํ   โผฏฺฐพฺพธาตุํ   กายวิญฺญาณธาตุํ
มโนธาตุํ       เอตํ       มม       ธมฺมธาตุํ      เอตํ      มม
มโนวิญฺญาณธาตุํ    เอตํ    มม   เอโสหมสฺมิ   เอโส   เม   อตฺตาติ
