เอวํ   สิยา   เอโก   ญาณวิโมกฺโข   ทส   ญาณวิโมกฺขา  โหนฺติ  ทส
ญาณวิโมกฺขา   เอโก   ญาณวิโมกฺโข   โหติ  วตฺถุวเสน  ปริยาเยน  ฯ
เวทนาย   ฯเปฯ   สญฺญาย   สงฺขาเรสุ   วิญฺญาเณ   จกฺขุสฺมึ   ฯเปฯ
ชรามรเณ    อนิจฺจานุปสฺสนา    ยถาภูตํ    ญาณํ   นิจฺจโต   สมฺโมหา
อญฺญาณา   มุจฺจตีติ   ญาณวิโมกฺโข   ฯเปฯ  ชรามรเณ  สุญฺญตานุปสฺสนา
ยถาภูตํ    ญาณํ    อภินิเวสโต    อภินิเวสโต    สมฺโมหา   อญฺญาณาฐ
มุจฺจตีติ     ญาณวิโมกฺโข     เอวํ    สิยา    เอโก    ญาณวิโมกฺโข
ทส   ญาณวิโมกฺขา   โหนฺติ   ทส   ญาณวิโมกฺขา  เอโก  ญาณวิโมกฺโข
โหติ วตฺถุวเสน ปริยาเยน อยํ ญาณวิโมกฺโข ฯ
     [๔๘๒]  กตโม  สีติสิยาวิโมกฺโข  ฯ  สิยา  เอโก สีติสิยาวิโมกฺโข
ทส     สีติสิยาวิโมกฺขา    โหนฺติ    ทส    สีติสิยาวิโมกฺขา    เอโก
สีติสิยาวิโมกฺโข โหติ วตฺถุวเสน ปริยาเยน ฯ
     สิยาติ   กถญฺจ   สิยา   ฯ   อนิจฺจานุปสฺสนา   อนุตฺตรํ  สีติภาวํ
ญาณํ     นิจฺจโต    สนฺตาปปริฬาหทรถา    มุจฺจตีติ    สีติสิยาวิโมกฺโข
ทุกฺขานุปสฺสนา   อนุตฺตรํ   สีติภาวํ   ญาณํ   สุขโต  สนฺตาปปริฬาหทรถา
มุจฺจตีติ        สีติสิยาวิโมกฺโข        อนตฺตานุปสฺสนา       อนุตฺตรํ
สีติภาวํ   ญาณํ   อตฺตโต  สนฺตาปปริฬาหทรถา  มุจฺจตีติ  สีติสิยาวิโมกฺโข
นิพฺพิทานุปสฺสนา       อนุตฺตรํ       สีติภาวํ      ญาณํ      นนฺทิยา
สนฺตาปปริฬาหทรถา     มุจฺจตีติ     สีติสิยาวิโมกฺโข    วิราคานุปสฺสนา
อนุตฺตรํ    สีติภาวํ    ญาณํ    ราคโต   สนฺตาปปริฬาหทรถา   มุจฺจตีติ
