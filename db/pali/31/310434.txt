อนตฺตโต    อนุปสฺสนฏฺเฐน    วิปสฺสนา   อิติ   ปฐมํ   สมโถ   ปจฺฉา
วิปสฺสนา เตน วุจฺจติ สมถปุพฺพงฺคมํ วิปสฺสนํ ภาเวติ ๑ ฯ
     ภาเวตีติ     จตสฺโส    ภาวนา    ตตฺถ    ชาตานํ    ธมฺมานํ
อนติวตฺตนฏฺเฐน     ภาวนา     อินฺทฺริยานํ    เอกรสฏฺเฐน    ภาวนา
ตทุปควิริยวาหนฏฺเฐน ภาวนา อาเสวนฏฺเฐน ภาวนา ฯ
     มคฺโค    สญฺชายตีติ    กถํ    มคฺโค    สญฺชายติ   ทสฺสนฏฺเฐน
สมฺมาทิฏฺฐิ    มคฺโค   สญฺชายติ   อภิโรปนฏฺเฐน   ๒   สมฺมาสงฺกปฺโป
มคฺโค    สญฺชายติ    ปริคฺคหฏฺเฐน    สมฺมาวาจา   มคฺโค   สญฺชายติ
สมุฏฺฐานฏฺเฐน    สมฺมากมฺมนฺโต    มคฺโค    สญฺชายติ    โวทานฏฺเฐน
สมฺมาอาชีโว     มคฺโค     สญฺชายติ    ปคฺคหฏฺเฐน    สมฺมาวายาโม
มคฺโค    สญฺชายติ    อุปฏฺฐานฏฺเฐน    สมฺมาสติ    มคฺโค   สญฺชายติ
อวิกฺเขปฏฺเฐน    สมฺมาสมาธิ    มคฺโค    สญฺชายติ    เอวํ    มคฺโค
สญฺชายติ ฯ
     โส   ตํ   มคฺคํ  อาเสวติ  ภาเวติ  พหุลีกโรตีติ  อาเสวตีติ  กถํ
อาเสวติ   ฯ   อาวชฺชนฺโต   อาเสวติ   ชานนฺโต  อาเสวติ  ปสฺสนฺโต
อาเสวติ    ปจฺจเวกฺขนฺโต   อาเสวติ   จิตฺตํ   อธิฏฺฐหนฺโต   อาเสวติ
สทฺธาย    อธิมุจฺจนฺโต    อาเสวติ    วิริยํ    ปคฺคณฺหนฺโต   อาเสวติ_
สตึ    อุปฏฺฐาเปนฺโต    อาเสวติ    จิตฺตํ    สมาทหนฺโต    อาเสวติ
ปญฺญาย    ปชานนฺโต   อาเสวติ   อภิญฺเญยฺยํ   อภิชานนฺโต   อาเสวติ
ปริญฺเญยฺยํ    ปริชานนฺโต   อาเสวติ   ปหาตพฺพํ   ปชหนฺโต   อาเสวติ
#๑ ม. อิติสทฺโท ทิสฺสติ ฯ เอวมุปริปิ ฯ ๒ ม. อภินิโรปนฏฺเฐน ฯ เอวมุปริปิ ฯ
