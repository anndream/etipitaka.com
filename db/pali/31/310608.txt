นิสฺสิตํ     นิโรธนิสฺสิตํ     โวสฺสคฺคปริณามึ    สมฺมาสงฺกปฺปํ    ภาเวติ
สมฺมาวาจํ    ภาเวติ   สมฺมากมฺมนฺตํ   ภาเวติ   สมฺมาอาชีวํ   ภาเวติ
สมฺมาวายามํ      ภาเวติ      สมฺมาสตึ     ภาเวติ     สมฺมาสมาธึ
ภาเวติ    วิเวกนิสฺสิตํ    วิราคนิสฺสิตํ    นิโรธนิสฺสิตํ   โวสฺสคฺคปริณามึ
เอวํ   โข   ภิกฺขเว   ภิกฺขุ   สีลํ   นิสฺสาย   สีเล   ปติฏฺฐาย  อริยํ
อฏฺฐงฺคิกํ มคฺคํ ภาเวติ อริยํ อฏฺฐงฺคิกํ มคฺคํ พหุลีกโรติ ฯ
     เสยฺยถาปิ   ภิกฺขเว  เยปิเม  ๑  วีชคามภูตคามา  วุฑฺฒึ  วิรูฬฺหึ
เวปุลฺลํ   อาปชฺชนฺติ   สพฺเพ   เต   ปฐวึ   นิสฺสาย  ปฐวิยํ  ปติฏฺฐาย
เอวเมเต    วีชคามภูตคามา    วุฑฺฒึ    วิรูฬฺหึ   เวปุลฺลํ   อาปชฺชนฺติ
เอวเมว   โข   ภิกฺขเว   ภิกฺขุ   สีลํ  นิสฺสาย  สีเล  ปติฏฺฐาย  อริยํ
อฏฺฐงฺคิกํ   มคฺคํ   ภาเวนฺโต   อริยํ   อฏฺฐงฺคิกํ   มคฺคํ   พหุลีกโรนฺโต
วุฑฺฒึ วิรูฬฺหึ เวปุลฺลํ ปาปุณาติ ธมฺเมสุ ฯ
     [๗๐๓]   กถญฺจ   ภิกฺขเว   ภิกฺขุ  สีลํ  นิสฺสาย  สีเล  ปติฏฺฐาย
อริยํ   อฏฺฐงฺคิกํ  มคฺคํ  ภาเวนฺโต  อริยํ  อฏฺฐงฺคิกํ  มคฺคํ  พหุลีกโรนฺโต
วุฑฺฒึ     วิรูฬฺหึ    เวปุลฺลํ    ปาปุณาติ    ธมฺเมสุ    อิธ    ภิกฺขเว
ภิกฺขุ    สมฺมาทิฏฺฐึ   ภาเวติ   วิเวกนิสฺสิตํ   วิราคนิสฺสิตํ   นิโรธนิสฺสิตํ
โวสฺสคฺคปริณามึ     สมฺมาสงฺกปฺปํ     ภาเวติ    สมฺมาวาจํ    ภาเวติ
สมฺมากมฺมนฺตํ     ภาเวติ     สมฺมาอาชีวํ     ภาเวติ    สมฺมาวายามํ
ภาเวติ    สมฺมาสตึ    ภาเวติ    สมฺมาสมาธึ   ภาเวติ   วิเวกนิสฺสิตํ
วิราคนิสฺสิตํ    นิโรธนิสฺสิตํ    โวสฺสคฺคปริณามึ    [๒]   สมฺมาทิฏฺฐิยา
#๑ ม. เยเกจิ ฯ ๒ ม. เอวํ โข ภิกฺขเว ภิกฺขุ สีลํ นิสฺสาย ... เวปุลฺลํ
#ปาปุณาติ ฯ ธมเมสูติ ฯ
