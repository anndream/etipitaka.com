จิตฺตํ     วสํ     วตฺเตตีติ     อิสฺสริยพลํ     ฯเปฯ     สพฺพกิเลเส
ปชหนฺโต   อรหตฺตมคฺควเสน   จิตฺตํ   วสํ   วตฺเตตีติ   อิสฺสริยพลํ  อิทํ
อิสฺสริยพลํ ฯ
     กตมํ   อธิฏฺฐานพลํ   ฯ   กามจฺฉนฺทํ   ปชหนฺโต   เนกฺขมฺมวเสน
จิตฺตํ   อธิฏฺฐาตีติ   อธิฏฺฐานพลํ   พฺยาปาทํ   ปชหนฺโต  อพฺยาปาทวเสน
จิตฺตํ   อธิฏฺฐาตีติ   อธิฏฺฐานพลํ   ถีนมิทฺธํ  ปชหนฺโต  อาโลกสญฺญาวเสน
จิตฺตํ       อธิฏฺฐาตีติ      อธิฏฺฐานพลํ      ฯเปฯ      สพฺพกิเลเส
ปชหนฺโต    อรหตฺตมคฺควเสน    จิตฺตํ   อธิฏฺฐาตีติ   อธิฏฺฐานพลํ   อิทํ
อธิฏฺฐานพลํ ฯ
     [๖๒๖]   กตมํ   สมถพลํ  ฯ  เนกฺขมฺมวเสน  จิตฺตสฺส  เอกคฺคตา
อวิกฺเขโป   สมถพลํ   อพฺยาปาทวเสน   จิตฺตสฺส  เอกคฺคตา  อวิกฺเขโป
สมถพลํ     อาโลกสญฺญาวเสน     จิตฺตสฺส    เอกคฺคตา    อวิกฺเขโป
สมถพลํ     ฯเปฯ     ปฏินิสฺสคฺคานุปสฺสี     อสฺสาสวเสน     จิตฺตสฺส
เอกคฺคตา    อวิกฺเขโป    สมถพลํ    ปฏินิสฺสคฺคานุปสฺสี   ปสฺสาสวเสน
จิตฺตสฺส เอกคฺคตา อวิกฺเขโป สมถพลํ ฯ
     สมถพลนฺติ    เกนตฺเถน   สมถพลํ   ฯ   ปฐมชฺฌาเนน   นีวรเณ
น    กมฺปตีติ    สมถพลํ   ทุติยชฺฌาเนน   วิตกฺกวิจาเร   น   กมฺปตีติ
สมถพลํ   ตติยชฺฌาเนน   ปีติยา   น   กมฺปตีติ  สมถพลํ  จตุตฺถชฺฌาเนน
สุขทุกฺเข     น    กมฺปตีติ    สมถพลํ    อากาสานญฺจายตนสมาปตฺติยา
รูปสญฺญาย      ปฏิฆสญฺญาย      นานตฺตสญฺญาย      น      กมฺปตีติ
