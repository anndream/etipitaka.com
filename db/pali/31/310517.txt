จตฺตารีสญฺจ เทฺว จ ญาณสตานิ ฯ
     [๖๐๖]    อยํ    ฉนฺทสมาธิปธานสงฺขารสมนฺนาคโต   อิทฺธิปาโทติ
เม   ภิกฺขเว   ปุพฺเพ   อนนุสฺสุเตสุ   ธมฺเมสุ   จกฺขุํ  อุทปาทิ  ฯเปฯ
อาโลโก อุทปาทิ อยํ วิริยสมาธิ ฯเปฯ อยํ จิตฺตสมาธิ ฯเปฯ
     อยํ  วีมํสาสมาธิปธานสงฺขารสมนฺนาคโต  อิทฺธิปาโทติ  เม  ภิกฺขเว
ปุพฺเพ    อนนุสฺสุเตสุ    ธมฺเมสุ   จกฺขุํ   อุทปาทิ   ฯเปฯ   อาโลโก
อุทปาทิ     โส    โข    ปนายํ    วีมํสาสมาธิปธานสงฺขารสมนฺนาคโต
อิทฺธิปาโท   ภาเวตพฺโพติ  เม  ภิกฺขเว  ฯเปฯ  ภาวิโตติ  เม  ภิกฺขเว
ปุพฺเพ    อนนุสฺสุเตสุ    ธมฺเมสุ   จกฺขุํ   อุทปาทิ   ฯเปฯ   อาโลโก
อุทปาทิ ฯ
     [๖๐๗]    อยํ    ฉนฺทสมาธิปธานสงฺขารสมนฺนาคโต   อิทฺธิปาโทติ
ปุพฺเพ    อนนุสฺสุเตสุ    ธมฺเมสุ   จกฺขุํ   อุทปาทิ   ฯเปฯ   อาโลโก
อุทปาทิ   ฯเปฯ   โส   โข   ปนายํ  ฉนฺทสมาธิปธานสงฺขารสมนฺนาคโต
อิทฺธิปาโท    ภาเวตพฺโพติ    ฯเปฯ   ภาวิโตติ   ปุพฺเพ   อนนุสฺสุเตสุ
ธมฺเมสุ   จกฺขุํ   อุทปาทิ   ญาณํ   อุทปาทิ   ปญฺญา   อุทปาทิ   วิชฺชา
อุทปาทิ   อาโลโก   อุทปาทิ   ฯ   จกฺขุํ   อุทปาทีติ  เกนตฺเถน  ญาณํ
อุทปาทีติ     เกนตฺเถน    ปญฺญา    อุทปาทีติ    เกนตฺเถน    วิชฺชา
อุทปาทีติ    เกนตฺเถน   อาโลโก   อุทปาทีติ   เกนตฺเถน   ฯ   จกฺขุํ
อุทปาทีติ     ทสฺสนฏฺเฐน    ญาณํ    อุทปาทีติ    ญาตฏฺเฐน    ปญฺญา
อุทปาทีติ      ปชานนฏฺเฐน     วิชฺชา     อุทปาทีติ     ปฏิเวธฏฺเฐน
