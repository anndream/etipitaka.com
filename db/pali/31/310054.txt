     [๘๐]   กถํ   อิทํ   ทุกฺขํ  อริยสจฺจํ  อิทํ  ทุกฺขสมุทโย  อริยสจฺจํ
อิทํ   ทุกฺขนิโรโธ   อริสจฺจํ  อิทํ  ทุกฺขนิโรธคามินี  ปฏิปทา  อริยสจฺจนฺติ
โสตาวธานํ ตํปชานนา ปญฺญา สุตมเย ญาณํ ฯ
     ตตฺถ   กตมํ   ทุกฺขํ   อริยสจฺจํ   ชาติปิ   ทุกฺขา  ชราปิ  ทุกฺขา
มรณมฺปิ       ทุกฺขํ      โสกปริเทวทุกฺขโทมนสฺสุปายาสาปิ      ทุกฺขา
อปฺปิเยหิ   สมฺปโยโค   ทุกฺโข   ปิเยหิ  วิปฺปโยโค  ทุกฺโข  ยมฺปิจฺฉํ  น
ลภติ ตมฺปิ ทุกฺขํ สงฺขิตฺเตน ปญฺจุปาทานกฺขนฺธา ทุกฺขา ฯ
     ตตฺถ   กตมา   ชาติ   ยา   เตสํ   เตสํ  สตฺตานํ  ตมฺหิ  ตมฺหิ
สตฺตนิกาเย     ชาติ    สญฺชาติ    โอกฺกนฺติ    นิพฺพตฺติ    อภินิพฺพตฺติ
ขนฺธานํ ปาตุภาโว อายตนานํ ปฏิลาโภ อยํ วุจฺจติ ชาติ ฯ
     ตตฺถ   กตมา   ชรา   ยา   เตสํ   เตสํ  สตฺตานํ  ตมฺหิ  ตมฺหิ
สตฺตนิกาเย   ชรา   ชีรณตา   ขณฺฑิจฺจํ   ปาลิจฺจํ   วลิตฺตจตา  อายุโน
สํหานิ อินฺทฺริยานํ ปริปาโก อยํ วุจฺจติ ชรา ฯ
     ตตฺถ   กตมํ   มรณํ   ยา   เตสํ  เตสํ  สตฺตานํ  ตมฺหา  ตมฺหา
สตฺตนิกายา    จุติ    จวนตา    เภโท    อนฺตรธานํ    มจฺจุ   มรณํ
กาลกิริยา    ขนฺธานํ    เภโท   กเฬวรสฺส   นิกฺเขโป   ชีวิตินฺทฺริยสฺส
อุปจฺเฉโท อิทํ วุจฺจติ มรณํ ฯ
     [๘๑]  ตตฺถ  กตโม  โสโก  โย  ๑  ญาติพฺยสเนน  วา ผุฏฺฐสฺส
โภคพฺยสเนน   วา   ผุฏฺฐสฺส   โรคพฺยสเนน  วา  ผุฏฺฐสฺส  สีลพฺยสเนน
วา     ผุฏฺฐสฺส    ทิฏฺฐิพฺยสเนน    วา    ผุฏฺฐสฺส    อญฺญตรญฺญตเรน
#๑ ม. อยํ ปาโฐ นตฺถิ ฯ
