อนุปสฺสนฏฺเฐน   วิปสฺสนา   นิโรธโคจรา  อิติ  ตรณฏฺเฐน  สมถวิปสฺสนา
เอกรสา    โหนฺติ    ยุคนทฺธา    โหนฺติ    อญฺญมญฺญํ    นาติวตฺตนฺตีติ
เตน วุจฺจติ ตรณฏฺเฐน สมถวิปสฺสนํ ยุคนทฺธํ ภาเวติ ฯ
     กถํ   อนิมิตฺตฏฺเฐน   สมถวิปสฺสนํ   ยุคนทฺธํ  ภาเวติ  ฯ  อุทฺธจฺจํ
ปชหโต    จิตฺตสฺส    เอกคฺคตา    อวิกฺเขโป   สมาธิ   สพฺพนิมิตฺเตหิ
อนิมิตฺโต    โหติ    นิโรธโคจโร    อวิชฺชํ   ปชหโต   อนุปสฺสนฏฺเฐน
วิปสฺสนา    สพฺพนิมิตฺเตหิ    อนิมิตฺตา    โหติ    นิโรธโคจรา    อิติ
อนิมิตฺตฏฺเฐน    สมถวิปสฺสนา    เอกรสา   โหนฺติ   ยุคนทฺธา   โหนฺติ
อญฺญมญฺญํ      นาติวตฺตนฺตีติ      เตน      วุจฺจติ      อนิมิตฺตฏฺเฐน
สมถวิปสฺสนํ ยุคนทฺธํ ภาเวติ ฯ
     กถํ   อปฺปณิหิตฏฺเฐน   สมถวิปสฺสนํ  ยุคนทฺธํ  ภาเวติ  ฯ  อุทฺธจฺจํ
ปชหโต    จิตฺตสฺส    เอกคฺคตา    อวิกฺเขโป    สมาธิ    สพฺพปณิธีหิ
อปฺปณิหิโต    โหติ    นิโรธโคจโร   อวิชฺชํ   ปชหโต   อนุปสฺสนฏฺเฐน
วิปสฺสนา     สพฺพปณิธีหิ    อปฺปณิหิตา    โหติ    นิโรธโคจรา    อิติ
อปฺปณิหิตฏฺเฐน     สมถวิปสฺสนา     เอกรสา     โหนฺติ     ยุคนทฺธา
โหนฺติ    อญฺญมญฺญํ    นาติวตฺตนฺตีติ    เตน    วุจฺจติ   อปฺปณิหิตฏฺเฐน
สมถวิปสฺสนํ ยุคนทฺธํ ภาเวติ ฯ
     กถํ   สุญฺญตฏฺเฐน   สมถวิปสฺสนํ   ยุคนทฺธํ   ภาเวติ  ฯ  อุทฺธจฺจํ
ปชหโต    จิตฺตสฺส   เอกคฺคตา   อวิกฺเขโป   สมาธิ   สพฺพาภินิเวเสหิ
สุญฺโญ    โหติ    นิโรธโคจโร    อวิชฺชํ    ปชหโต    อนุปสฺสนฏฺเฐน
