     กตโม   โลกิโย   วิโมกฺโข   ฯ   จตฺตาริ  ฌานานิ  จตสฺโส  จ
อรูปสมาปตฺติโย อยํ โลกิโย วิโมกฺโข ฯ
     กตโม  โลกุตฺตโร  วิโมกฺโข  ฯ  จตฺตาโร  จ  อริยมคฺคา จตฺตาริ
จ สามญฺญผลานิ นิพฺพานญฺจ อยํ โลกุตฺตโร วิโมกฺโข ฯ
     กตโม   สาสโว   วิโมกฺโข   ฯ   จตฺตาริ  ฌานานิ  จตสฺโส  จ
อรูปสมาปตฺติโย อยํ สาสโว วิโมกฺโข ฯ
     กตโม  อนาสโว  วิโมกฺโข  ฯ  จตฺตาโร  จ  อริยมคฺคา  จตฺตาริ
จ สามญฺญผลานิ นิพฺพานญฺจ อยํ อนาสโว วิโมกฺโข ฯ
     [๔๗๙]    กตโม    สามิโส    วิโมกฺโข    ฯ   รูปปฏิสญฺญุตฺโต
วิโมกฺโข อยํ สามิโส วิโมกฺโข ฯ
     กตโม    นิรามิโส   วิโมกฺโข   ฯ   อรูปปฏิสญฺญุตฺโต   วิโมกฺโข
อยํ นิรามิโส วิโมกฺโข ฯ
     กตโม   นิรามิสตโร  ๑  วิโมกฺโข  ฯ  จตฺตาโร  จ  อริยมคฺคา
จตฺตาริ จ สามญฺญผลานิ นิพฺพานญฺจ อยํ นิรามิสตโร ๑ วิโมกฺโข ฯ
     กตโม   ปณิหิโต   วิโมกฺโข   ฯ   จตฺตาริ  ฌานานิ  จตสฺโส  จ
อรูปสมาปตฺติโย อยํ ปณิหิโต วิโมกฺโข ฯ
     กตโม   อปฺปณิหิโต   วิโมกฺโข   ฯ   จตฺตาโร   จ   อริยมคฺคา
จตฺตาริ จ สามญฺญผลานิ นิพฺพานญฺจ อยํ อปฺปณิหิโต วิโมกฺโข ฯ
     กตโม      ปณิหิตปฺปฏิปฺปสฺสทฺธิวิโมกฺโข      ฯ     ปฐมชฺฌานสฺส
ปฏิลาโภ   วา   วิปาโก  วา  ฯเปฯ  เนวสญฺญานาสญฺญายตนสมาปตฺติยา
#๑ ม. ยุ. นิรามิสานิรามิสตโร วิโมกฺโข ฯ
