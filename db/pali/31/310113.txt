ววตฺเถติ ฯ
     กถํ    รูเป   พหิทฺธา   ววตฺเถติ   ฯ   รูปา   อวิชฺชาสมฺภูตาติ
ววตฺเถติ    รูปา    ตณฺหาสมฺภูตาติ    ววตฺเถติ   รูปา   กมฺมสมฺภูตาติ
ววตฺเถติ   รูปา   อาหารสมฺภูตาติ   ววตฺเถติ  รูปา  จตุนฺนํ  มหาภูตานํ
อุปาทายาติ     ววตฺเถติ     รูปา    อุปฺปนฺนาติ    ววตฺเถติ    รูปา
สมุปาคตาติ   ววตฺเถติ   รูปา  อหุตฺวา  สมฺภูตา  หุตฺวา  น  ภวิสฺสนฺตีติ
ววตฺเถติ   รูเป   อนฺตวนฺตโต   ววตฺเถติ   รูปา   อทฺธุวา   อสสฺสตา
วิปริณามธมฺมาติ   ววตฺเถติ   รูปา   อนิจฺจา   สงฺขตา  ปฏิจฺจสมุปฺปนฺนา
ขยธมฺมา    วยธมฺมา    วิราคธมฺมา   นิโรธธมฺมาติ   ววตฺเถติ   รูเป
อนิจฺจโต   ววตฺเถติ   โน   นิจฺจโต   ทุกฺขโต   ววตฺเถติ  โน  สุขโต
อนตฺตโต    ววตฺเถติ    โน    อตฺตโต    นิพฺพินฺทติ    โน    นนฺทติ
วิรชฺชติ    โน    รชฺชติ    นิโรเธติ    โน    สมุเทติ   ปฏินิสฺสชฺชติ
โน    อาทิยติ   อนิจฺจโต   ววตฺเถนฺโต   นิจฺจสญฺญํ   ปชหติ   ทุกฺขโต
ววตฺเถนฺโต    สุขสญฺญํ    ปชหติ    อนตฺตโต   ววตฺเถนฺโต   อตฺตสญฺญํ
ปชหติ    นิพฺพินฺทนฺโต    นนฺทึ    ปชหติ    วิรชฺชนฺโต   ราคํ   ปชหติ
นิโรเธนฺโต    สมุทยํ    ปชหติ    ปฏินิสฺสชฺชนฺโต    อาทานํ    ปชหติ
เอวํ รูเป พหิทฺธา ววตฺเถติ ฯ
     [๑๖๔]  กถํ  สทฺเท  พหิทฺธา  ววตฺเถติ  ฯ สทฺทา อวิชฺชาสมฺภูตาติ
ววตฺเถติ   ฯเปฯ   สทฺทา   จตุนฺนํ   มหาภูตานํ  อุปาทายาติ  ววตฺเถติ
สทฺทา    อุปฺปนฺนาติ    ววตฺเถติ    สทฺทา    สมุปาคตาติ    ววตฺเถติ
