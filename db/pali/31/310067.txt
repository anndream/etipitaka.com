อธิสีลสิกฺขา    โย    ตตฺถ   อวิกฺเขปฏฺโฐ   อยํ   อธิจิตฺตสิกฺขา   โย
ตตฺถ    ทสฺสนฏฺโฐ    อยํ   อธิปญฺญาสิกฺขา   อิมา   ติสฺโส   สิกฺขาโย
อาวชฺชนฺโต   สิกฺขติ  ชานนฺโต  สิกฺขติ  ปสฺสนฺโต  สิกฺขติ  ปจฺจเวกฺขนฺโต
สิกฺขติ     จิตฺตํ     อธิฏฺฐหนฺโต     สิกฺขติ    สทฺธาย    อธิมุจฺจนฺโตฟ
สิกฺขติ      วิริยํ     ปคฺคณฺหนฺโต     สิกฺขติ     สตึ     อุปฏฺฐหนฺโต
สิกฺขติ     จิตฺตํ     สมาทหนฺโต     สิกฺขติ     ปญฺญาย    ปชานนฺโต
สิกฺขติ    อภิญฺเญยฺยํ    อภิชานนฺโต   สิกฺขติ   ปริญฺเญยฺยํ   ปริชานนฺโต
สิกฺขติ     ปหาตพฺพํ    ปชหนฺโต    สิกฺขติ    ภาเวตพฺพํ    ภาเวนฺโต
สิกฺขติ สจฺฉิกาตพฺพํ สจฺฉิกโรนฺโต สิกฺขติ ฯ
     [๙๑]     ปญฺจ     สีลานิ     ปาณาติปาตสฺส    อทินฺนาทานสฺส
กาเมสุ    มิจฺฉาจารสฺส    มุสาวาทสฺส    ปิสุณาย   วาจาย   ผรุสาย
วาจาย     สมฺผปฺปลาปสฺส    อภิชฺฌาย    พฺยาปาทสฺส    มิจฺฉาทิฏฺฐิยา
เนกฺขมฺเมน   กามจฺฉนฺทสฺส   อพฺยาปาเทน   พฺยาปาทสฺส  อาโลกสญฺญาย
ถีนมิทฺธสฺส        อวิกฺเขเปน       อุทฺธจฺจสฺส       ธมฺมววตฺถาเนน
วิจิกิจฺฉาย    ญาเณน   อวิชฺชาย   ปามุชฺเชน   อรติยา   ปฐมชฺฌาเนน
นีวรณานํ       ทุติยชฺฌาเนน       วิตกฺกวิจารานํ       ตติยชฺฌาเนน
ปีติยา     จตุตฺถชฺฌาเนน    สุขทุกฺขานํ    อากาสานญฺจายตนสมาปตฺติยา
รูปสญฺญาย    ปฏิฆสญฺญาย    นานตฺตสญฺญาย   วิญฺญาณญฺจายตนสมาปตฺติยา
อากาสานญฺจายตนสญฺญาย อากิญฺจญฺญายตนสมาปตฺติยา
วิญฺญาณญฺจายตนสญฺญาย เนวสญฺญานาสญฺญายตนสมาปตฺติยา
