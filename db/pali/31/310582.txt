ปริปูเรตีติ     ลหุปญฺญา     ลหุํ     ลหุํ    อริยสจฺจานิ    ปฏิวิชฺฌตีติ
ลหุปญฺญา    ลหุํ    ลหุํ    สติปฏฺฐาเน    ภาเวตีติ    ลหุปญฺญา   ลหุํ
ลหุํ    สมฺมปฺปธาเน    ภาเวตีติ    ลหุปญฺญา   ลหุํ   ลหุํ   อิทฺธิปาเท
ภาเวตีติ    ลหุปญฺญา    ลหุํ   ลหุํ   อินฺทฺริยานิ   ภาเวตีติ   ลหุปญฺญา
ลหุํ    ลหุํ    พลานิ    ภาเวตีติ   ลหุปญฺญา   ลหุํ   ลหุํ   โพชฺฌงฺเค
ภาเวตีติ    ลหุปญฺญา    ลหุํ    ลหุํ   อริยมคฺคํ   ภาเวตีติ   ลหุปญฺญา
ลหุํ    ลหุํ    สามญฺญผลานิ    สจฺฉิกโรตีติ    ลหุปญฺญา    ลหุํ    ลหุํ
อภิญฺญาโย    ปฏิวิชฺฌตีติ    ลหุปญฺญา    ลหุํ   ลหุํ   ปรมฏฺฐํ   นิพฺพานํ
สจฺฉิกโรตีติ      ลหุปญฺญา      ลหุปญฺญตาย      สํวตฺตนฺตีติ      อยํ
ลหุปญฺญา ฯ
     [๖๗๔]    หาสปญฺญตาย    สํวตฺตนฺตีติ   กตมา   หาสปญฺญา   ฯ
อิเธกจฺโจ   หาสพหุโล   เวทพหุโล   ตุฏฺฐิพหุโล   ปามุชฺชพหุโล  สีลานิ
ปริปูเรตีติ     หาสปญฺญา     หาสพหุโล     เวทพหุโล     ตุฏฺฐิพหุโล
ปามุชฺชพหุโล     อินฺทฺริยสํวรํ    ปริปูเรตีติ    หาสปญฺญา    หาสพหุโล
เวทพหุโล   ตุฏฺฐิพหุโล   ปามุชฺชพหุโล   โภชเน   มตฺตญฺญุตํ  ปริปูเรตีติ
หาสปญฺญา     หาสพหุโล     เวทพหุโล    ตุฏฺฐิพหุโล    ปามุชฺชพหุโล
ชาคริยานุโยคํ     ปริปูเรตีติ    หาสปญฺญา    หาสพหุโล    เวทพหุโล
ตุฏฺฐิพหุโล      ปามุชฺชพหุโล     สีลกฺขนฺธํ     ฯเปฯ     สมาธิกฺขนฺธํ
ปญฺญากฺขนฺธํ      วิมุตฺติกฺขนฺธํ      วิมุตฺติญาณทสฺสนกฺขนฺธํ     ปริปูเรตีติถ
หาสปญฺญา       ฐานาฏฺฐานานิ      ปฏิวิชฺฌตีติ      วิหารสมาปตฺติโย
