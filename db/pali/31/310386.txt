วา    ผสฺสนฺติ   วา   ผสฺสิสฺสนฺติ   วา   วสิปฺปตฺตา   วา   ปาปุณนฺติ
วา    ปาปุณิสฺสนฺติ    วา    ปารมิปฺปตฺตา    วา    ปาปุณนฺติ    วา
ปาปุณิสฺสนฺติ     วา     เวสารชฺชปฺปตฺตา     วา    ปาปุณนฺติ    วา
ปาปุณิสฺสนฺติ   วา   สพฺเพ   เต   สทฺธินฺทฺริยสฺส   วเสน  สทฺธาธิมุตฺตา
สมาธินฺทฺริยสฺส วเสน กายสกฺขี ปญฺญินฺทฺริยสฺส วเสน ทิฏฺฐิปฺปตฺตา ฯ
     เย   หิ   เกจิ   ทุกฺขํ   ปริชานนฺติ   สมุทยํ   ปชหนฺติ   นิโรธํ
สจฺฉิกโรนฺติ    มคฺคํ   ภาเวนฺติ   สพฺเพ   เต   สทฺธินฺทฺริยสฺส   วเสน
สทฺธาธิมุตฺตา     สมาธินฺทฺริยสฺส    วเสน    กายสกฺขี    ปญฺญินฺทฺริยสฺส
วเสน ทิฏฺฐิปฺปตฺตา ฯ
     [๔๙๙]    กติหากาเรหิ    สจฺจปฺปฏิเวโธ   โหติ   กติหากาเรหิ
สจฺจานิ     ปฏิวิชฺฌติ    ฯ    จตูหากาเรหิ    สจฺจปฺปฏิเวโธ    โหติ
จตูหากาเรหิ     สจฺจานิ     ปฏิวิชฺฌติ     ทุกฺขสจฺจํ    ปริญฺญาปฏิเวธํ
ปฏิวิชฺฌติ     สมุทยสจฺจํ     ปหานปฺปฏิเวธํ     ปฏิวิชฺฌติ    นิโรธสจฺจํ
สจฺฉิกิริยาปฏิเวธํ    ปฏิวิชฺฌติ    มคฺคสจฺจํ    ภาวนาปฏิเวธํ   ปฏิวิชฺฌติ
อิเมหิ    จตูหากาเรหิ   สจฺจปฺปฏิเวโธ   โหติ   อิเมหิ   จตูหากาเรหิ
สจฺจานิ     ปฏิวิชฺฌนฺโต     สทฺธินฺทฺริยสฺส     วเสน     สทฺธาธิมุตฺโต
สมาธินฺทฺริยสฺส      วเสน      กายสกฺขิ     ปญฺญินฺทฺริยสฺส     วเสน
ทิฏฺฐิปฺปตฺโต ฯ
     กติหากาเรหิ    สจฺจปฺปฏิเวโธ    โหติ   กติหากาเรหิ   สจฺจานิ
