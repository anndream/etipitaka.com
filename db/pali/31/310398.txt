     อนิจฺจโต    มนสิกโรนฺโต    กตมวิโมกฺเขน    วิมุจฺจติ   ทุกฺขโต
มนสิกโรนฺโต    กตมวิโมกฺเขน    วิมุจฺจติ    อนตฺตโต    มนสิกโรนฺโต
กตมวิโมกฺเขน   วิมุจฺจติ   ฯ  อนิจฺจโต  มนสิกโรนฺโต  อนิมิตฺตวิโมกฺเขน
วิมุจฺจติ        ทุกฺขโต        มนสิกโรนฺโต       อปฺปณิหิตวิโมกฺเขน
วิมุจฺจติ อนตฺตโต มนสิกโรนฺโต สุญฺญตวิโมกฺเขน วิมุจฺจติ ฯ
     ยา   จ   ทุภโตวุฏฺฐานวิวฏฺฏเน   ปญฺญา   ยญฺจ   มคฺเค   ญาณํ
อิเม   ธมฺมา   นานตฺถา   เจว   นานาพฺยญฺชนา  จ  อุทาหุ  เอกตฺถา
พฺยญฺชนเมว    นานนฺติ   ฯ   ยา   จ   ทุภโตวุฏฺฐานวิวฏฺฏเน   ปญฺญา
ยญฺจ    มคฺเค    ญาณํ    อิเม    ธมฺมา    เอกตฺถา    พฺยญฺชนเมว
นานนฺติ ๑ ฯ
     [๕๐๙]   กติหากาเรหิ   ตโย  วิโมกฺขา  นานาขเณ  ๒  โหนฺติ
กติหากาเรหิ  ตโย  วิโมกฺขา  เอกกฺขเณ  โหนฺติ  ฯ  จตูหากาเรหิ ตโย
วิโมกฺขา    นานาขเณ    โหนฺติ    สตฺตหากาเรหิ    ตโย   วิโมกฺขา
เอกกฺขเณ โหนฺติ ฯ
     กตเมหิ    จตูหากาเรหิ   ตโย   วิโมกฺขา   นานาขเณ   โหนฺติ
อาธิปเตยฺยฏฺเฐน อธิฏฺฐานฏฺเฐน อภินีหารฏฺเฐน นิยฺยานฏฺเฐน ฯ
     กถํ   อาธิปเตยฺยฏฺเฐน   ตโย   วิโมกฺขา  นานาขเณ  โหนฺติ  ฯ
อนิจฺจโต    มนสิกโรโต    อนิมิตฺโต   วิโมกฺโข   อาธิปเตยฺโย   โหติ
ทุกฺขโต    มนสิกโรโต    อปฺปณิหิโต   วิโมกฺโข   อาธิปเตยฺโย   โหติ
อนตฺตโต    มนสิกโรโต    สุญฺญโต    วิโมกฺโข   อาธิปเตยฺโย   โหติ
#๑ ม. นานํ ฯ ๒ ม. ยุ. นานากฺขเณ ฯ เอวมุปริปิ ฯ
