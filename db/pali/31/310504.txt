ปฏิฆสญฺโญชนา    โอฬาริกา    กามราคานุสยา   ปฏิฆานุสยา   วิมุตฺโต
โหติ   ตทนุวตฺตกกิเลเสหิ   จ  ขนฺเธหิ  จ  วิมุตฺโต  โหติ  พหิทฺธา  จ
สพฺพนิมิตฺเตหิ   วิมุตฺโต   โหติ   วิมุตฺติ   วิมุตฺตารมฺมณา   วิมุตฺติโคจรา
วิมุตฺติยา    สมุปาคตา    วิมุตฺติยา   ฐิตา   วิมุตฺติยา   ปติฏฺฐิตา   ฯ
วิมุตฺตีติ   เทฺว  วิมุตฺติโย  นิพฺพานญฺจ  วิมุตฺติ  เย  จ  นิพฺพานารมฺมณตา
ชาตา ธมฺมา สพฺเพ จ วิมุตฺตา โหนฺตีติ วิมุตฺติ ผลํ ฯ
     [๕๙๕]    อนาคามิผลกฺขเณ    ทสฺสนฏฺเฐน   สมฺมาทิฏฺฐิ   ฯเปฯ
อวิกฺเขปฏฺเฐน  สมฺมาสมาธิ  อณุสหคตา  กามราคสญฺโญชนา ปฏิฆสญฺโญชนา
อณุสหคตา      กามราคานุสยา     ปฏิฆานุสยา     วิมุตฺโต     โหติ
ตทนุวตฺตกกิเลเสหิ   จ   ขนฺเธหิ   จ   วิมุตฺโต   โหติ   พหิทฺธา   จ
สพฺพนิมิตฺเตหิ   วิมุตฺโต   โหติ   วิมุตฺติ   วิมุตฺตารมฺมณา   วิมุตฺติโคจรา
วิมุตฺติยา สมุปาคตา วิมุตฺติยา ฐิตา วิมุตฺติยา ปติฏฺฐิตา ฯเปฯ
     [๕๙๖]    อรหตฺตผลกฺขเณ    ทสฺสนฏฺเฐน    สมฺมาทิฏฺฐิ   ฯเปฯ
อวิกฺเขปฏฺเฐน   สมฺมาสมาธิ   รูปราคา   อรูปราคา   มานา  อุทฺธจฺจา
อวิชฺชาย   มานานุสยา   ภวราคานุสยา   อวิชฺชานุสยา   วิมุตฺโต  โหติ
ตทนุวตฺตกกิเลเสหิ   จ   ขนฺเธหิ   จ   วิมุตฺโต   โหติ   พหิทฺธา   จ
สพฺพนิมิตฺเตหิ   วิมุตฺโต   โหติ   วิมุตฺติ   วิมุตฺตารมฺมณา   วิมุตฺติโคจรา
วิมุตฺติยา   สมุปาคตา  วิมุตฺติยา  ฐิตา  วิมุตฺติยา  ปติฏฺฐิตา  ฯ  วิมุตฺตีติ
เทฺว    วิมุตฺติโย    นิพฺพานญฺจ   วิมุตฺติ   เย   จ   นิพฺพานารมฺมณตา
ชาตา ธมฺมา สพฺเพ จ วิมุตฺตา โหนฺตีติ วิมุตฺติ ผลํ ฯ
