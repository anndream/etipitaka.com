     [๑๓]   ทุกฺขํ   อภิญฺเญยฺยํ  ทุกฺขสมุทโย  อภิญฺเญยฺโย  ทุกฺขนิโรโธ
อภิญฺเญยฺโย     ทุกฺขสฺส     สมุทยนิโรโธ     อภิญฺเญยฺโย     ทุกฺขสฺส
ฉนฺทราคนิโรโธ     อภิญฺเญยฺโย    ทุกฺขสฺส    อสฺสาโท    อภิญฺเญยฺโย
ทุกฺขสฺส    อาทีนโว    อภิญฺเญยฺโย    ทุกฺขสฺส    นิสฺสรณํ   อภิญฺเญยฺยํ
รูปํ    อภิญฺเญยฺยํ   รูปสมุทโย   อภิญฺเญยฺโย   รูปนิโรโธ   อภิญฺเญยฺโย
รูปสฺส     สมุทยนิโรโธ     อภิญฺเญยฺโย     รูปสฺส    ฉนฺทราคนิโรโธ
อภิญฺเญยฺโย    รูปสฺส    อสฺสาโท    อภิญฺเญยฺโย    รูปสฺส   อาทีนโว
อภิญฺเญยฺโย   รูปสฺส   นิสฺสรณํ  อภิญฺเญยฺยํ  เวทนา  อภิญฺเญยฺยา  ฯเปฯ
สญฺญา      อภิญฺเญยฺยา      สงฺขารา      อภิญฺเญยฺยา      วิญฺญาณํ
อภิญฺเญยฺยํ    จกฺขุํ    ฯเปฯ   ชรามรณํ   อภิญฺเญยฺยํ   ชรามรณสมุทโย
อภิญฺเญยฺโย   ชรามรณนิโรโธ   อภิญฺเญยฺโย   ชรามรณสฺส  สมุทยนิโรโธ
อภิญฺเญยฺโย       ชรามรณสฺส       ฉนฺทราคนิโรโธ      อภิญฺเญยฺโย
ชรามรณสฺส     อสฺสาโท     อภิญฺเญยฺโย     ชรามรณสฺส    อาทีนโว
อภิญฺเญยฺโย ชรามรณสฺส นิสฺสรณํ อภิญฺเญยฺยํ ฯ
     [๑๔]   ทุกฺขํ   อภิญฺเญยฺยํ  ทุกฺขสมุทโย  อภิญฺเญยฺโย  ทุกฺขนิโรโธ
อภิญฺเญยฺโย     ทุกฺขนิโรธคามินี     ปฏิปทา    อภิญฺเญยฺยา    ทุกฺขสฺส
อสฺสาโท    อภิญฺเญยฺโย    ทุกฺขสฺส   อาทีนโว   อภิญฺเญยฺโย   ทุกฺขสฺส
นิสฺสรณํ   อภิญฺเญยฺยํ   ฯ   รูปํ   อภิญฺเญยฺยํ   รูปสมุทโย   อภิญฺเญยฺโย
รูปนิโรโธ     อภิญฺเญยฺโย    รูปนิโรธคามินี    ปฏิปทา    อภิญฺเญยฺยา
