อปฺปรชกฺเข     มหารชกฺเข    ติกฺขินฺทฺริเย    มุทินฺทฺริเย    สฺวากาเร
ทฺวากาเร  สุวิญฺญาปเย  ทุวิญฺญาปเย  อปฺเปกจฺเจ ปรโลกวชฺชภยทสฺสาวิโน
อปฺเปกจฺเจ นปรโลกวชฺชภยทสฺสาวิโน ฯ
    [๔๖๘]     อปฺปรชกฺเข     มหารชกฺเขติ     สทฺโธ     ปุคฺคโล
อปฺปรชกฺโข   อสฺสทฺโธ   ปุคฺคโล   มหารชกฺโข   อารทฺธวิริโย  ปุคฺคโล
อปฺปรชกฺโข      กุสีโต      ปุคฺคโล     มหารชกฺโข     อุปฏฺฐิตสฺสติ
ปุคฺคโล    อปฺปรชกฺโข    มุฏฺฐสฺสติ   ปุคฺคโล   มหารชกฺโข   สมาหิโต
ปุคฺคโล    อปฺปรชกฺโข    อสมาหิโต   ปุคฺคโล   มหารชกฺโข   ปญฺญวา
ปุคฺคโล อปฺปรชกฺโข ทุปฺปญฺโญ ปุคฺคโล มหารชกฺโข ฯ
    ติกฺขินฺทฺริเย     มุทินฺทฺริเยติ     สทฺโธ    ปุคฺคโล    ติกฺขินฺทฺริโย
อสฺสทฺโธ   ปุคฺคโล   มุทินฺทฺริโย   ฯเปฯ  ปญฺญวา  ปุคฺคโล  ติกฺขินฺทฺริโย
ทุปฺปญฺโญ ปุคฺคโล มุทินฺทฺริโย ฯ
    สฺวากาเร    ทฺวากาเรติ   สทฺโธ   ปุคฺคโล   สฺวากาโร   ฯเปฯ
ปญฺญวา ปุคฺคโล สฺวากาโร ทุปฺปญฺโญ ปุคฺคโล ทฺวากาโร ฯ
    สุวิญฺญาปเย     ทุวิญฺญาปเยติ    สทฺโธ    ปุคฺคโล    สุวิญฺญาปโย
อสฺสทฺโธ     ปุคฺคโล     ทุวิญฺญาปโย    ฯเปฯ    ปญฺญวา    ปุคฺคโล
สุวิญฺญาปโย ทุปฺปญฺโญ ปุคฺคโล ทุวิญฺญาปโย ฯ
    อปฺเปกจฺเจ         ปรโลกวชฺชภยทสฺสาวิโน         อปฺเปกจฺเจ
นปรโลกวชฺชภยทสฺสาวิโนติ    สทฺโธ    ปุคฺคโล    ปรโลกวชฺชภยทสฺสาวี
อสฺสทฺโธ    ปุคฺคโล    นปรโลกวชฺชภยทสฺสาวี   อารทฺธวิริโย   ปุคฺคโล
