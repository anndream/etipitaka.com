สมฺปยุตฺตปจฺจยา    โหนฺติ    ปฏิสนฺธิกฺขเณ    อิเม    จุทฺทส    ธมฺมา
สหชาตปจฺจยา     โหนฺติ    อญฺญมญฺญปจฺจยา    โหนฺติ    นิสฺสยปจฺจยา
โหนฺติ      สมฺปยุตฺตปจฺจยา      โหนฺติ     อรูปาวจรานํ     เทวานํ
อิเมสํ อฏฺฐนฺนํ เหตูนํ ปจฺจยา อุปปตฺติ โหติ ฯ
     [๕๒๑]   คติสมฺปตฺติยา   ญาณวิปฺปยุตฺเต   กตินํ   เหตูนํ  ปจฺจยา
อุปปตฺติ   โหติ  ขตฺติยมหาสาลานํ  พฺราหฺมณมหาสาลานํ  คหปติมหาสาลานํ
กามาวจรานํ      เทวานํ      ญาณวิปฺปยุตฺเต      กตินํ      เหตูนํ
ปจฺจยา    อุปปตฺติ   โหติ   ฯ   คติสมฺปตฺติยา   ญาณวิปฺปยุตฺเต   ฉนฺนํ
เหตูนํ   ปจฺจยา   อุปปตฺติ  โหติ  ขตฺติยมหาสาลานํ  พฺราหฺมณมหาสาลานํ
คหปติมหาสาลานํ       กามาวจรานํ      เทวานํ      ญาณวิปฺปยุตฺเต
ฉนฺนํ เหตูนํ ปจฺจยา อุปปตฺติ โหติ ฯ
     [๕๒๒]   คติสมฺปตฺติยา   ญาณวิปฺปยุตฺเต   กตเมสํ   ฉนฺนํ  เหตูนํ
ปจฺจยา   อุปปตฺติ   โหติ   ฯ   กุสลกมฺมสฺส   ชวนกฺขเณ   เทฺว  เหตู
กุสลา    ตสฺมึ   ขเณ   ชาตเจตนาย   สหชาตปจฺจยา   โหนฺติ   เตน
วุจฺจติ   กุสลมูลปจฺจยาปิ   สงฺขารา   นิกนฺติกฺขเณ  เทฺว  เหตู  อกุสลา
ตสฺมึ    ขเณ   ชาตเจตนาย   สหชาตปจฺจยา   โหนฺติ   เตน   วุจฺจติ
อกุสลมูลปจฺจยาปิ   สงฺขารา   ปฏิสนฺธิกฺขเณ   เทฺว   เหตู   อพฺยากตา
ตสฺมึ    ขเณ   ชาตเจตนาย   สหชาตปจฺจยา   โหนฺติ   เตน   วุจฺจติ
นามรูปปจฺจยาปิ    วิญฺญาณํ    วิญฺญาณปจฺจยาปิ   นามรูปํ   ปฏิสนฺธิกฺขเณ
ปญฺจกฺขนฺธา        สหชาตปจฺจยา       โหนฺติ       อญฺญมญฺญปจฺจยา
