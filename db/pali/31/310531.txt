อนนุสฺสุเตสุ    ธมฺเมสุ   จกฺขุํ   อุทปาทิ   ฯเปฯ   อาโลโก   อุทปาทิ
สา  โข  ปนายํ  กาเย  กายานุปสฺสนา  ภาเวตพฺพาติ  ฯเปฯ  ภาวิตาติ
ปุพฺเพ    อนนุสฺสุเตสุ    ธมฺเมสุ   จกฺขุํ   อุทปาทิ   ฯเปฯ   อาโลโก
อุทปาทิ   ฯ   จกฺขุํ   อุทปาทีติ  เกนตฺเถน  ฯเปฯ  อาโลโก  อุทปาทีติ
เกนตฺเถน   ฯเปฯ   จกฺขุํ   อุทปาทีติ   ทสฺสนฏฺเฐน   ฯเปฯ  อาโลโก
อุทปาทีติ โอภาสฏฺเฐน ฯ
     จกฺขุํ   ธมฺโม   ทสฺสนฏฺโฐ   อตฺโถ   ฯเปฯ   อาโลโก   ธมฺโม
โอภาสฏฺโฐ   อตฺโถ   อิเม   ปญฺจ   ธมฺมา  ปญฺจ  อตฺถา  กายวตฺถุกา
สติปฏฺฐานวตฺถุกา   ฯเปฯ  เวทนาวตฺถุกา  สติปฏฺฐานวตฺถุกา  จิตฺตวตฺถุกา
สติปฏฺฐานวตฺถุกา    ธมฺมวตฺถุกา   สติปฏฺฐานวตฺถุกา   สติปฏฺฐานารมฺมณา
สติปฏฺฐานโคจรา        สติปฏฺฐานสงฺคหิตา       สติปฏฺฐานปริยาปนฺนา
สติปฏฺฐาเน      สมุปาคตา     สติปฏฺฐาเน     ฐิตา     สติปฏฺฐาเน
ปติฏฺฐิตา ฯ
     ธมฺมจกฺกนฺติ    เกนตฺเถน    ธมฺมจกฺกํ   ฯ   ธมฺมญฺจ   ปวตฺเตติ
จกฺกญฺจาติ    ธมฺมจกฺกํ    จกฺกญฺจ    ปวตฺเตติ   ธมฺมญฺจาติ   ธมฺมจกฺกํ
ธมฺเมน      ปวตฺเตตีติ      ธมฺมจกฺกํ     ธมฺมจริยาย     ปวตฺเตตีติ
ธมฺมจกฺกํ    ธมฺเม   ฐิโต   ปวตฺเตตีติ   ธมฺมจกฺกํ   ธมฺเม   ปติฏฺฐิโต
ปวตฺเตตีติ    ธมฺมจกฺกํ   ฯเปฯ   อมโตคธํ   นิพฺพานํ   ปริโยสานฏฺเฐน
ธมฺโม ตํ ธมฺมํ ปวตฺเตตีติ ธมฺมจกฺกํ ฯ
     [๖๑๙]    อยํ    ฉนฺทสมาธิปธานสงฺขารสมนฺนาคโต   อิทฺธิปาโทติ
