อสฺสาสปสฺสาสวเสน     เวทนา     อุปฏฺฐานํ    สติ    อนุปสฺสนาญาณํ
เวทนา    อุปฏฺฐานํ    โน    สติ    สติ    อุปฏฺฐานํ    เจว   สติ
จ   ตาย   สติยา   เตน   ญาเณน   ตํ   เวทนํ   อนุปสฺสตีติ   เตน
วุจฺจติ เวทนาสุ เวทนานุปสฺสนา สติปฏฺฐานภาวนา ฯ
     อนุปสฺสตีติ   กถํ   ตํ   เวทนํ  อนุปสฺสติ  ฯเปฯ  เอวนฺตํ  เวทนํ
อนุปสฺสติ ฯ
     ภาวนาติ   จตสฺโส   ภาวนา  ฯเปฯ  อาเสวนฏฺเฐน  ภาวนา  ฯ
ปสฺสมฺภยํ   จิตฺตสงฺขารํ   อสฺสาสปสฺสาสา   สํวรฏฺเฐน  สีลวิสุทฺธิ  ฯเปฯ
ปสฺสมฺภยํ    จิตฺตสงฺขารํ    อสฺสาสปสฺสาสวเสน    จิตฺตสฺส    เอกคฺคตํ
อวิกฺเขปํ    ปชานโต    ฯเปฯ   ปชานนฺโต   อินฺทฺริยานิ   สโมธาเนติ
เตน    วุจฺจติ    สมตฺถญฺจ    ปฏิวิชฺฌติ   อฏฺฐ   อนุปสฺสเน   ญาณานิ
อฏฺฐ    จ    อุปฏฺฐานานุสฺสติโย   จตฺตาริ   สุตฺตนฺติกวตฺถูนิ   เวทนาสุ
เวทนานุปสฺสนาย ฯ
                       ภาณวารํ ฯ
     [๔๑๒]   กถํ   จิตฺตปฏิสํเวที  อสฺสสิสฺสามีติ  สิกฺขติ  จิตฺตปฏิสํเวที
ปสฺสสิสฺสามีติ สิกฺขติ ฯ
     กตมํ   ตํ   จิตฺตํ   ฯ  ทีฆํ  อสฺสาสวเสน  วิญฺญาณจิตฺตํ  ยํ  จิตฺตํ
มโน   มานสํ   หทยํ   ปณฺฑรํ   [๑]   มนายตนํ   มนินฺทฺริยํ  วิญฺญาณํ
วิญฺญาณกฺขนฺโธ     ตชฺชา     มโนวิญฺญาณธาตุ     ทีฆํ    ปสฺสาสวเสน
#๑ ม. ยุ. มโน ฯ เอวมุปริปิ ฯ ๒ สี. ยุ. ตชฺชมาโน ฯ เอวมุปริปิ ฯ
