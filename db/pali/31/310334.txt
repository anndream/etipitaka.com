วิริยินฺทฺริยํ      ทฏฺฐพฺพํ     กามจฺฉนฺทํ     ปชหโต     เนกฺขมฺมวเสน
อวิกฺเขปาธิปเตยฺยฏฺเฐน   สมาธินฺทฺริยํ   ทฏฺฐพฺพํ   สมาธินฺทฺริยสฺส  วเสน
ทสฺสนฏฺเฐน     ปญฺญินฺทฺริยํ     ทฏฺฐพฺพํ    อธิโมกฺขฏฺเฐน    สทฺธินฺทฺริยํ
ทฏฺฐพฺพํ     ปคฺคหฏฺเฐน     วิริยินฺทฺริยํ     ทฏฺฐพฺพํ     อุปฏฺฐานฏฺเฐน
สตินฺทฺริยํ      ทฏฺฐพฺพํ      กามจฺฉนฺทํ     ปชหโต     เนกฺขมฺมวเสน
ทสฺสนาธิปเตยฺยฏฺเฐน    ปญฺญินฺทฺริยํ    ทฏฺฐพฺพํ    ปญฺญินฺทฺริยสฺส   วเสน
อธิโมกฺขฏฺเฐน     สทฺธินฺทฺริยํ     ทฏฺฐพฺพํ    ปคฺคหฏฺเฐน    วิริยินฺทฺริยํ
ทฏฺฐพฺพํ     อุปฏฺฐานฏฺเฐน     สตินฺทฺริยํ     ทฏฺฐพฺพํ    อวิกฺเขปฏฺเฐน
สมาธินฺทฺริยํ    ทฏฺฐพฺพํ   พฺยาปาทํ   ปชหโต   อพฺยาปาทวเสน   ฯเปฯ
ถีนมิทฺธํ   ปชหโต   อาโลกสญฺญาวเสน   ฯเปฯ   สพฺพกิเลเส   ปชหโต
อรหตฺตมคฺควเสน     อธิโมกฺขาธิปเตยฺยฏฺเฐน     สทฺธินฺทฺริยํ    ทฏฺฐพฺพํ
สทฺธินฺทฺริยสฺส   วเสน   ปคฺคหฏฺเฐน  วิริยินฺทฺริยํ  ทฏฺฐพฺพํ  อุปฏฺฐานฏฺเฐน
สตินฺทฺริยํ         ทฏฺฐพฺพํ         อวิกฺเขปฏฺเฐน        สมาธินฺทฺริยํ
ทฏฺฐพฺพํ    ทสฺสนฏฺเฐน    ปญฺญินฺทฺริยํ    ทฏฺฐพฺพํ   ฯเปฯ   สพฺพกิเลเส
ปชหโต      อรหตฺตมคฺควเสน     ทสฺสนาธิปเตยฺยฏฺเฐน     ปญฺญินฺทฺริยํ
ทฏฺฐพฺพํ     ปญฺญินฺทฺริยสฺส     วเสน     อธิโมกฺขฏฺเฐน     สทฺธินฺทฺริยํ
ทฏฺฐพฺพํ   ปคฺคหฏฺเฐน   วิริยินฺทฺริยํ   ทฏฺฐพฺพํ   อุปฏฺฐานฏฺเฐน  สตินฺทฺริยํ
ทฏฺฐพฺพํ      อวิกฺเขปฏฺเฐน      สมาธินฺทฺริยํ      ทฏฺฐพฺพํ      เอวํ
อาธิปเตยฺยฏฺเฐน อินฺทฺริยานิ ทฏฺฐพฺพานิ ฯ
     [๔๕๓]    กถํ   อาทิวิโสธนฏฺเฐน   อินฺทฺริยานิ   ทฏฺฐพฺพานิ   ฯ
