อากาสานญฺจายตนสมาปตฺติ อรณวิหาโร ฯเปฯ
เนวสญฺญานาสญฺญายตนสมาปตฺติ อรณวิหาโร
     อรณวิหาโรติ    เกนตฺเถน    อรณวิหาโร    ฯ    ปฐมชฺฌาเนน
นีวรเณ    หรตีติ   อรณวิหาโร   ทุติยชฺฌาเนน   วิตกฺกวิจาเร   หรตีติ
อรณวิหาโร   ตติยชฺฌาเนน   ปีตึ   หรตีติ   อรณวิหาโร  จตุตฺถชฺฌาเนน
สุขทุกฺเข      หรตีติ     อรณวิหาโร     อากาสานญฺจายตนสมาปตฺติยา
รูปสญฺญํ      ปฏิฆสญฺญํ      นานตฺตสญฺญํ      หรตีติ      อรณวิหาโร
วิญฺญาณญฺจายตนสมาปตฺติยา อากาสานญฺจายตนสญฺญํ
หรตีติ    อรณวิหาโร   อากิญฺจญฺญายตนสมาปตฺติยา   วิญฺญาณญฺจายตนสญฺญํ
หรตีติ          อรณวิหาโร         เนวสญฺญานาสญฺญายตนสมาปตฺติยา
อากิญฺจญฺญายตนสญฺญํ         หรตีติ         อรณวิหาโร         อยํ
อรณวิหาโร    ตํ    ญาตฏฺเฐน   ญาณํ   ปชานนฏฺเฐน   ปญฺญา   เตน
วุจฺจติ    ทสฺสนาธิปเตยฺยํ   สนฺโต   จ   วิหาราธิคโม   ปณีตาธิมุตฺตตา
ปญฺญา อรณวิหาเร ญาณํ ฯ
                       ____________
     [๒๑๗]   กถํ  ทฺวีหิ  พเลหิ  สมนฺนาคตตฺตา  ตโย  จ  สงฺขารานํ
ปฏิปฺปสฺสทฺธิยา     โสฬสหิ     ญาณจริยาหิ     นวหิ     สมาธิจริยาหิ
วสีภาวตาปญฺญา นิโรธสมาปตฺติยา ญาณํ ฯ
     ทฺวีหิ พเลหีติ เทฺว พลานิ สมถพลํ วิปสฺสนาพลํ ฯ
     [๒๑๘]    กตมํ    สมถพลํ    เนกฺขมฺมวเสน    จิตฺตสฺเสกคฺคตา
