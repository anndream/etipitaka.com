ธุเวน วา สสฺสเตน วา อวิปริณามธมฺเมน วา อิทํ อชฺฌตฺตสุญฺญํ ฯ
     [๖๔๖]   กตมํ   พหิทฺธาสุญฺญํ   ฯ  พหิทฺธา  รูปา  สุญฺญา  ฯเปฯ
พหิทฺธา   ธมฺมา   สุญฺญา   อตฺเตน  วา  อตฺตนิเยน  วา  นิจฺเจน  วา
ธุเวน วา สสฺสเตน วา อวิปริณามธมฺเมน วา อิทํ พหิทฺธาสุญฺญํ ฯ
     [๖๔๗]   กตมํ   ทุภโตสุญฺญํ   ฯ   ยญฺจ  อชฺฌตฺตํ  จกฺขุํ  เย  จ
พหิทฺธา   รูปา   อุภยโต   ตํ   ๑   สุญฺญา  อตฺเตน  วา  อตฺตนิเยน
วา   นิจฺเจน   วา  ธุเวน  วา  สสฺสเตน  วา  อวิปริณามธมฺเมน  วา
ยญฺจ    อชฺฌตฺตํ   โสตํ   เย   จ   พหิทฺธา   สทฺทา   ฯเปฯ   ยญฺจ
อชฺฌตฺตํ   ฆานํ  เย  จ  พหิทฺธา  คนฺธา  ยา  จ  อชฺฌตฺตํ  ชิวฺหา  เย
จ  พหิทฺธา  รสา  โย  จ  อชฺฌตฺตํ  กาโย  เย  จ  พหิทฺธา โผฏฺฐพฺพา
โย   จ   อชฺฌตฺตํ   มโน   เย   จ   พหิทฺธา   ธมฺมา   อุภยโต  ตํ
สุญฺญํ  อตฺเตน  วา  อตฺตนิเยน  วา  นิจฺเจน  วา  ธุเวน  วา สสฺสเตน
วา อวิปริณามธมฺเมน วา อิทํ ทุภโตสุญฺญํ ฯ
     [๖๔๘]   กตมํ   สภาคสุญฺญํ   ฯ   ฉ   อชฺฌตฺติกานิ   อายตนานิ
สภาคานิ   เจว   สุญฺญานิ   จ   ฉ   พาหิรานิ   อายตนานิ  สภาคานิ
เจว   สุญฺญานิ   จ   ฉ   วิญฺญาณกายา   สภาคา   เจว   สุญฺญา  จ
ฉ   ผสฺสกายา   สภาคา   เจว  สุญฺญา  จ  ฉ  เวทนากายา  สภาคา
#๑ สี. ม. อุภยเมตํ ฯ ยุ. อุภยํ เอตํ ฯ เอวมุปริปิ ฯ
