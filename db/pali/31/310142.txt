ญาณํ    ปชานนฏฺเฐน    ปญฺญา    เตน   วุจฺจติ   อวิกฺเขปปริสุทฺธตฺตา
อาสวสมุจฺเฉเท ปญฺญา อานนฺตริกสมาธิสฺมึ ญาณํ ฯ
                       ___________
     [๒๑๕]    กถํ    ทสฺสนาธิปเตยฺยํ    สนฺโต   จ   วิหาราธิคโม
ปณีตาธิมุตฺตตา    ปญฺญา   อรณวิหาเร   ญาณํ   ฯ   ทสฺสนาธิปเตยฺยนฺติ
อนิจฺจานุปสฺสนา    ทสฺสนาธิปเตยฺยํ    ทุกฺขานุปสฺสนา    ทสฺสนาธิปเตยฺยํ
อนตฺตานุปสฺสนา       ทสฺสนาธิปเตยฺยํ      รูเป      อนิจฺจานุปสฺสนา
ทสฺสนาธิปเตยฺยํ     รูเป    ทุกฺขานุปสฺสนา    ทสฺสนาธิปเตยฺยํ    รูเป
อนตฺตานุปสฺสนา     ทสฺสนาธิปเตยฺยํ     เวทนาย    ฯเปฯ    สญฺญาย
สงฺขาเรสุ   วิญฺญาเณ   จกฺขุสฺมึ   ฯเปฯ   ชรามรเณ   อนิจฺจานุปสฺสนา
ทสฺสนาธิปเตยฺยํ      ชรามรเณ     ทุกฺขานุปสฺสนา     ทสฺสนาธิปเตยฺยํ
ชรามรเณ อนตฺตานุปสฺสนา ทสฺสนาธิปเตยฺยํ ฯ
     [๒๑๖]   สนฺโต   จ   วิหาราธิคโมติ   สุญฺญโต  วิหาโร  สนฺโต
วิหาราธิคโม   อนิมิตฺโต   วิหาโร   สนฺโต   วิหาราธิคโม   อปฺปณิหิโต
วิหาโร สนฺโต วิหาราธิคโม ฯ
     ปณีตาธิมุตฺตตาติ      สุญฺญเต      อธิมุตฺตตา     ปณีตาธิมุตฺตตา
อนิมิตฺเต     อธิมุตฺตตา     ปณีตาธิมุตฺตตา    อปฺปณิหิเต    อธิมุตฺตตา
ปณีตาธิมุตฺตตา ฯ
     อรณวิหาโรติ   ปฐมชฺฌานํ   อรณวิหาโร   ทุติยชฺฌานํ  อรณวิหาโร
ตติยชฺฌานํ        อรณวิหาโร        จตุตฺถชฺฌานํ        อรณวิหาโร
