สมนุปสฺสติ   ยํ   มโนวิญฺญาณํ   โส   อหํ  โย  อหํ  ตํ  มโนวิญฺญาณนฺติ
มโนวิญฺญาณญฺจ    อตฺตญฺจ    อทฺวยํ    สมนุปสฺสติ    อภินิเวสปรามาโส
ทิฏฺฐิ     ทิฏฺฐิ     น     วตฺถุ     วตฺถุ     น     ทิฏฺฐิ    อญฺญา
ทิฏฺฐิ    อญฺญํ   วตฺถุ   ยา   จ   ทิฏฺฐิ   ยญฺจ   วตฺถุ   อยํ   ปฐมา
วิญฺญาณวตฺถุกา     อตฺตานุทิฏฺฐิ     อตฺตานุทิฏฺฐิ    มิจฺฉาทิฏฺฐิ    ฯเปฯ
อิมานิ    สญฺโญชนานิ    น   จ   ทิฏฺฐิโย   เอวํ   วิญฺญาณํ   อตฺตโต
สมนุปสฺสติ ฯ
     [๓๓๐]   กถํ   วิญฺญาณวนฺตํ   อตฺตานํ  สมนุปสฺสติ  ฯ  อิเธกจฺโจ
รูปํ   เวทนํ   สญฺญํ   สงฺขาเร  อตฺตโต  สมนุปสฺสติ  ตสฺส  เอวํ  โหติ
อยํ   โข   เม   อตฺตา   โส   โข   ปน   เม  อยํ  อตฺตา  อิมินา
วิญฺญาเณน     วิญฺญาณวาติ     วิญฺญาณวนฺตํ     อตฺตานํ     สมนุปสฺสติ
เสยฺยถาปิ   รุกฺโข  ฉายาสมฺปนฺโน  อสฺส  ตเมนํ  ปุริโส  เอวํ  วเทยฺย
อยํ   รุกฺโข   อยํ   ฉายา   อญฺโญ   รุกฺโข  อญฺญา  ฉายา  โส  โข
ปนายํ  รุกฺโข  อิมาย  ฉายาย  ฉายาวาติ  ฉายาวนฺตํ  รุกฺขํ  สมนุปสฺสติ
เอวเมว    อิเธกจฺโจ    รูปํ    เวทนํ    สญฺญํ   สงฺขาเร   อตฺตโต
สมนุปสฺสติ   ตสฺส   เอวํ   โหติ   อยํ   โข   เม   อตฺตา  โส  โข
ปน     เม     อยํ    อตฺตา    อิมินา    วิญฺญาเณน    วิญฺญาณวาติ
วิญฺญาณวนฺตํ     อตฺตานํ     สมนุปสฺสติ     อภินิเวสปรามาโส    ทิฏฺฐิ
ทิฏฺฐิ   น   วตฺถุ   วตฺถุ   น   ทิฏฺฐิ   อญฺญา  ทิฏฺฐิ  อญฺญํ  วตฺถุ  ยา
จ   ทิฏฺฐิ   ยญฺจ   วตฺถุ   อยํ   ทุติยา   วิญฺญาณวตฺถุกา   อตฺตานุทิฏฺฐิ
