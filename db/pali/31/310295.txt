เวทนาย     อาทีนโว    โหติ    กติหากาเรหิ    เวทนา    นิรุชฺฌติ
กติหากาเรหิ    ตณฺหาย    อาทีนโว    โหติ    กติหากาเรหิ   ตณฺหา
นิรุชฺฌติ    กติหากาเรหิ   อุปาทาเน   อาทีนโว   โหติ   กติหากาเรหิ
อุปาทานํ   นิรุชฺฌติ   กติหากาเรหิ  ภเว  อาทีนโว  โหติ  กติหากาเรหิ
ภโว   นิรุชฺฌติ   กติหากาเรหิ   ชาติยา  อาทีนโว  โหติ  กติหากาเรหิ
ชาติ     นิรุชฺฌติ     กติหากาเรหิ    ชรามรเณ    อาทีนโว    โหติ
กติหากาเรหิ    ชรามรณํ    นิรุชฺฌติ   ฯ   ปญฺจหากาเรหิ   ชรามรเณ
อาทีนโว โหติ อฏฺฐหากาเรหิ ชรามรณํ นิรุชฺฌติ ฯ
     กตเมหิ  ปญฺจหากาเรหิ  ชรามรเณ  อาทีนโว  โหติ ฯ อนิจฺจฏฺเฐน
ชรามรเณ   อาทีนโว   โหติ   ทุกฺขฏฺเฐน   อนตฺตฏฺเฐน   สนฺตาปฏฺเฐน
วิปริณามฏฺเฐน   ชรามรเณ   อาทีนโว   โหติ   อิเมหิ   ปญฺจหากาเรหิ
ชรามรเณ อาทีนโว โหติ ฯ
     กตเมหิ   อฏฺฐหากาเรหิ   ชรามรณํ   นิรุชฺฌติ  ฯ  นิทานนิโรเธน
ชรามรณํ   นิรุชฺฌติ   สมุทยนิโรเธน   ชาตินิโรเธน   ภวนิโรเธน   ๑
เหตุนิโรเธน      ปจฺจยนิโรเธน     ญาณุปฺปาเทน     นิโรธุปฏฺฐาเนน
ชรามรณํ    นิรุชฺฌติ    อิเมหิ    อฏฺฐหากาเรหิ    ชรามรณํ   นิรุชฺฌติ
อิเมหิ  ปญฺจหากาเรหิ  ชรามรเณ  อาทีนวํ  ทิสฺวา  อิเมหิ อฏฺฐหากาเรหิ
ชรามรณนิโรเธ      ฉนฺทชาโต      โหติ     สทฺธาธิมุตฺโต     จิตฺตํ
จสฺส    สฺวาธิฏฺฐิตํ   ชรามรเณ   นิโรธานุปสฺสี   อสฺสสิสฺสามีติ   สิกฺขติ
ชรามรเณ     นิโรธานุปสฺสี    ปสฺสสิสฺสามีติ    สิกฺขติ    นิโรธานุปสฺสี
#๑ ม. ยุ. ปภวนิโรเธน ฯ
