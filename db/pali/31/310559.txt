สุญฺโญ    ธมฺมววตฺถานปริคฺคโห    วิจิกิจฺฉาย    สุญฺโญ    ญาณปริคฺคโห
อวิชฺชาย       สุญฺโญ      ปามุชฺชปริคฺคโห      อรติยา      สุญฺโญ
ปฐมชฺฌานปริคฺคโห    นีวรเณหิ    สุญฺโญ   ฯเปฯ   อรหตฺตมคฺคปริคฺคโห
สพฺพกิเลเสหิ สุญฺโญ อิทํ ปริคฺคหสุญฺญํ ฯ
     [๖๕๒]   กตมํ   ปฏิลาภสุญฺญํ  ฯ  เนกฺขมฺมปฏิลาโภ  กามจฺฉนฺเทน
สุญฺโญ   อพฺยาปาทปฏิลาโภ   พฺยาปาเทน   สุญฺโญ  อาโลกสญฺญาปฏิลาโภ
ถีนมิทฺเธน         สุญฺโญ        อวิกฺเขปปฏิลาโภ        อุทฺธจฺเจน
สุญฺโญ    ธมฺมววตฺถานปฏิลาโภ    วิจิกิจฺฉาย    สุญฺโญ    ญาณปฏิลาโภ
อวิชฺชาย       สุญฺโญ      ปามุชฺชปฏิลาโภ      อรติยา      สุญฺโญ
ปฐมชฺฌานปฏิลาโภ    นีวรเณหิ    สุญฺโญ   ฯเปฯ   อรหตฺตมคฺคปฏิลาโภ
สพฺพกิเลเสหิ สุญฺโญ อิทํ ปฏิลาภสุญฺญํ ฯ
     [๖๕๓]   กตมํ   ปฏิเวธสุญฺญํ  ฯ  เนกฺขมฺมปฏิเวโธ  กามจฺฉนฺเทน
สุญฺโญ   อพฺยาปาทปฏิเวโธ   พฺยาปาเทน   สุญฺโญ  อาโลกสญฺญาปฏิเวโธ
ถีนมิทฺเธน         สุญฺโญ        อวิกฺเขปปฏิเวโธ        อุทฺธจฺเจน
สุญฺโญ    ธมฺมววตฺถานปฏิเวโธ    วิจิกิจฺฉาย    สุญฺโญ    ญาณปฏิเวโธ
อวิชฺชาย   สุญฺโญ   ปามุชฺชปฏิเวโธ  อรติยา  สุญฺโญ  ปฐมชฺฌานปฏิเวโธ
นีวรเณหิ         สุญฺโญ         ฯเปฯ         อรหตฺตมคฺคปฏิเวโธ
สพฺพกิเลเสหิ สุญฺโญ อิทํ ปฏิเวธสุญฺญํ ฯ
     [๖๕๔]    กตมํ    เอกตฺตสุญฺญํ   นานตฺตสุญฺญํ   ฯ   กามจฺฉนฺโท
นานตฺตํ   เนกฺขมฺมํ   เอกตฺตํ   เนกฺขมฺเมกตฺตํ   เจตยโต  กามจฺฉนฺเทน
