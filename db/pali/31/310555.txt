     [๖๔๑]    กตมํ    ตทงฺคสุญฺญํ    ฯ   เนกฺขมฺเมน   กามจฺฉนฺโท
ตทงฺคสุญฺโญ    อพฺยาปาเทน   พฺยาปาโท   ตทงฺคสุญฺโญ   อาโลกสญฺญาย
ถีนมิทฺธํ      ตทงฺคสุญฺญํ      อวิกฺเขเปน      อุทฺธจฺจํ     ตทงฺคสุญฺญํ
ธมฺมววตฺถาเนน     วิจิกิจฺฉา     ตทงฺคสุญฺญา     ญาเณน     อวิชฺชา
ตทงฺคสุญฺญา     ปามุชฺเชน     อรติ     ตทงฺคสุญฺญา     ปฐมชฺฌาเนน
นีวรณา    ตทงฺคสุญฺญา   ฯเปฯ   วิวฏฺฏนานุปสฺสนาย   สญฺโญคาภินิเวโส
ตทงฺคสุญฺโญ อิทํ ตทงฺคสุญฺญํ ฯ
     [๖๔๒]    กตมํ   สมุจฺเฉทสุญฺญํ   ฯ   เนกฺขมฺเมน   กามจฺฉนฺโท
สมุจฺฉินฺโน   เจว   สุญฺโญ   จ   อพฺยาปาเทน   พฺยาปาโท  สมุจฺฉินฺโน
เจว     สุญฺโญ     จ    อาโลกสญฺญาย    ถีนมิทฺธํ    สมุจฺฉินฺนญฺเจว
สุญฺญญฺจ      อวิกฺเขเปน      อุทฺธจฺจํ     สมุจฺฉินฺนญฺเจว     สุญฺญญฺจ
ธมฺมววตฺถาเนน   วิจิกิจฺฉา   สมุจฺฉินฺนา   เจว   สุญฺญา   จ   ญาเณน
อวิชฺชา   สมุจฺฉินฺนา   เจว   สุญฺญา   จ  ปามุชฺเชน  อรติ  สมุจฺฉินฺนา
เจว      สุญฺญา     จ     ปฐมชฺฌาเนน     นีวรณา     สมุจฺฉินฺนา
เจว   สุญฺญา   จ   ฯเปฯ   อรหตฺตมคฺเคน   สพฺพกิเลสา   สมุจฺฉินฺนา
เจว สุญฺญา จ อิทํ สมุจฺเฉทสุญฺญํ ฯ
     [๖๔๓]   กตมํ   ปฏิปฺปสฺสทฺธิสุญฺญํ   ฯ   เนกฺขมฺเมน  กามจฺฉนฺโท
ปฏิปฺปสฺสทฺโธ   เจว  สุญฺโญ  จ  อพฺยาปาเทน  พฺยาปาโท  ปฏิปฺปสฺสทฺโธ
เจว    สุญฺโญ    จ    อาโลกสญฺญาย    ถีนมิทฺธํ    ปฏิปฺปสฺสทฺธญฺเจว
สุญฺญญฺจ         อวิกฺเขเปน        อุทฺธจฺจํ        ปฏิปฺปสฺสทฺธญฺเจว
