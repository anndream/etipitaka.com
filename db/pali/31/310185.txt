พุทฺธานํ   ภควนฺตานํ   สตฺเตสุ   มหากรุณา   โอกฺกมติ  อุปนียติ  โลโก
อทฺธุโวติ    ปสฺสนฺตานํ    พุทฺธานํ    ภควนฺตานํ   สตฺเตสุ   มหากรุณา
โอกฺกมติ   อตฺตาโณ   ๑   โลโก   อนภิสฺสโรติ   ปสฺสนฺตานํ  พุทฺธานํ
ภควนฺตานํ   สตฺเตสุ   มหากรุณา   โอกฺกมติ   อสฺสโก   โลโก   สพฺพํ
ปหาย   คมนียนฺติ   ปสฺสนฺตานํ  พุทฺธานํ  ภควนฺตานํ  สตฺเตสุ  มหากรุณา
โอกฺกมติ     อูโน    โลโก    อติตฺโต    ตณฺหาทาโสติ    ปสฺสนฺตานํ
พุทฺธานํ   ภควนฺตานํ   สตฺเตสุ   มหากรุณา   โอกฺกมติ   อตฺตาโณ  ๒
โลกสนฺนิวาโสติ   ปสฺสนฺตานํ   พุทฺธานํ  ฯเปฯ  อเลโณ  โลกสนฺนิวาโสติ
ปสฺสนฺตานํ    ฯเปฯ    อสรโณ   โลกสนฺนิวาโสติ   ปสฺสนฺตานํ   ฯเปฯ
อสรณีภูโต      โลกสนฺนิวาโสติ     ปสฺสนฺตานํ     ฯเปฯ     อุทฺธโต
โลโก    อวูปสนฺโตติ    ปสฺสนฺตานํ   ฯเปฯ   สสลฺโล   โลกสนฺนิวาโส
วิทฺโธ    ปุถุสลฺเลหิ    ตสฺส    นตฺถญฺโญ    โกจิ   สลฺลานํ   อุทฺธโต
อญฺญตฺร   มยาติ  ปสฺสนฺตานํ  อวิชฺชนฺธการาวรโณ  โลกสนฺนิวาโส  [๓]
กิเลสปญฺชรํ    ปกฺขิตฺโต    ๔    ตสฺส    นตฺถญฺโญ   โกจิ   อาโลกํ
ทสฺเสตา   อญฺญตฺร   มยาติ   ปสฺสนฺตานํ   อวิชฺชาคโต   โลกสนฺนิวาโส
อนฺธภูโต   ปริโยนทฺโธ   ๕  ตนฺตากุลชาโต  ๖  คุฬาคุณฺฐิกชาโต  ๗
มุญฺชปพฺพชภูโต       อปายทุคฺคติวินิปาตํ       สํสารํ      นาติวตฺตตีติ
ปสฺสนฺตานํ     อวิชฺชาวิสโทสสลฺลิโต    โลกสนฺนิวาโส    กิเลสกลิภูโตติ
ปสฺสนฺตานํ    ราคโทสโมหชฏิโต    โลกสนฺนิวาโส    ตสฺส    นตฺถญฺโญ
โกจิ      ชฏํ      วิชฏิตา      อญฺญตฺร      มยาติ     ปสฺสนฺตานํ
#๑ ม. ยุ. อตาโณ ฯ ๒ ม. อตายโน ฯ ยุ. อตาโณ ฯ ๓ ม. อนฺธภูโต ฯ
#๔ ม. ยุ. กิเลสปญฺชรปกฺขิตฺตํ ฯ ๕ ยุ. ปริโยนนฺโธ ฯ ๖ ม. ตนฺตากุลกชาโต ฯ
#๗ ม. คุฬาคุณฺฑิกชาโต ฯ
