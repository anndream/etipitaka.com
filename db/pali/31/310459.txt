สจฺจํ    ภโว    อุปาทานนิทาโน    อุปาทานสมุทโย    อุปาทานชาติโก
อุปาทานปฺปภโวติ      เอวํ      ปริคฺคหฏฺเฐน      สจฺจํ      ภวญฺจ
ปชานาติ      ภวสมุทยญฺจ     ปชานาติ     ภวนิโรธญฺจ     ปชานาติ
ภวนิโรธคามินีปฏิปทญฺจ ปชานาติ เอวํ ปฏิเวธฏฺเฐน สจฺจํ ฯ
     อุปาทานํ    กึนิทานํ    กึสมุทยํ    กึชาติกํ    กึปภวนฺติ    เอวํ
เอสนฏฺเฐน   สจฺจํ   อุปาทานํ   ตณฺหานิทานํ   ตณฺหาสมุทยํ  ตณฺหาชาติกํ
ตณฺหาปภวนฺติ      เอวํ      ปริคฺคหฏฺเฐน      สจฺจํ     อุปาทานญฺจ
ปชานาติ       อุปาทานสมุทยญฺจ      ปชานาติ      อุปาทานนิโรธญฺจ
ปชานาติ   อุปาทานนิโรธคามินีปฏิปทญฺจ   ปชานาติ   เอวํ  ปฏิเวธฏฺเฐน
สจฺจํ ฯ
     ตณฺหา    กึนิทานา    กึสมุทยา    กึชาติกา    กึปภวาติ   เอวํ
เอสนฏฺเฐน  สจฺจํ  ตณฺหา  เวทนานิทานา  เวทนาสมุทยา  เวทนาชาติกา
เวทนาปภวาติ    เอวํ    ปริคฺคหฏฺเฐน    สจฺจํ    ตณฺหญฺจ   ปชานาติ
ตณฺหาสมุทยญฺจ  ปชานาติ ตณฺหานิโรธญฺจ ปชานาติ ตณฺหานิโรธคามินีปฏิปทญฺจ
ปชานาติ เอวํ ปฏิเวธฏฺเฐน สจฺจํ ฯ
     เวทนา    กึนิทานา    กึสมุทยา    กึชาติกา   กึปภวาติ   เอวํ
เอสนฏฺเฐน   สจฺจํ   เวทนา   ผสฺสนิทานา   ผสฺสสมุทยา   ผสฺสชาติกา
ผสฺสปฺปภวาติ    เอวํ    ปริคฺคหฏฺเฐน    สจฺจํ    เวทนญฺจ   ปชานาติ
เวทนาสมุทยญฺจ       ปชานาติ       เวทนานิโรธญฺจ       ปชานาติ
เวทนานิโรธคามินีปฏิปทญฺจ ปชานาติ เอวํ ปฏิเวธฏฺเฐน สจฺจํ ฯ
