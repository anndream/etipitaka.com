อนายุหเน    จิตฺตสฺส    ปกฺขนฺทนตฺตา   เย   อายุหนปจฺจยา   กิเลสา
นิพฺพตฺเตยฺยุํ    เต    อชาตาเยว   น   ชายนฺติ   อนิพฺพตฺตาเยว   น
นิพฺพตฺตนฺติ    อนุปฺปนฺนาเยว    น    อุปฺปชฺชนฺติ    อปาตุภูตาเยว   น
ปาตุภวนฺติ   เอวํ   เหตุนิโรธา   ทุกฺขนิโรโธ  เอวํ  อตฺถิ  มคฺคภาวนา
อตฺถิ       ผลสจฺฉิกิริยา       อตฺถิ       กิเลสปฺปหานํ       อตฺถิ
ธมฺมาภิสมโยติ ฯ
                   อภิสมยกถา นิฏฺฐิตา ฯ
                      _______________
                   ปญฺญาวคฺเค วิเวกกถา
                       สาวตฺถีนิทานํ
     [๗๐๑]  เสยฺยถาปิ  ภิกฺขเว  เย  เกจิ  พลกรณียา  ๑ กมฺมนฺตา
กยิรนฺติ   ๒  สพฺเพ  เต  ปฐวึ  นิสฺสาย  ปฐวิยํ  ปติฏฺฐาย  เอวเมเต
พลกรณียา   กมฺมนฺตา   กยิรนฺติ   เอวเมว   โข   ภิกฺขเว  ภิกฺขุ  สีลํ
นิสฺสาย   สีเล   ปติฏฺฐาย   อริยํ   อฏฺฐงฺคิกํ   มคฺคํ   ภาเวติ   อริยํ
อฏฺฐงฺคิกํ มคฺคํ พหุลีกโรติ ฯ
     [๗๐๒]   กถญฺจ   ภิกฺขเว   ภิกฺขุ  สีลํ  นิสฺสาย  สีเล  ปติฏฺฐาย
อริยํ   อฏฺฐงฺคิกํ   มคฺคํ  ภาเวติ  อริยํ  อฏฺฐงฺคิกํ  มคฺคํ  พหุลีกโรติ  ฯ
อิธ   ภิกฺขเว   ภิกฺขุ   สมฺมาทิฏฺฐึ   ภาเวติ   วิเวกนิสฺสิตํ  วิราคนิสฺสิตํ
#๑ สี. ยุ. พหุลกรณียาติปิ พหุกรณียาติปิ ปาโฐ ฯ ๒ ม. กริยนฺติ ฯ เอวมุปริปิ ฯ
