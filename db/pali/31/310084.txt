อนุปสฺสนฺโต    สุขสญฺญํ    ปชหติ    อนตฺตโต   อนุปสฺสนฺโต   อตฺตสญฺญํ
ปชหติ    นิพฺพินฺทนฺโต    นนฺทึ    ปชหติ    วิรชฺชนฺโต   ราคํ   ปชหติ
นิโรเธนฺโต สมุทยํ ปชหติ ปฏินิสฺสชฺชนฺโต อาทานํ ปชหติ ฯ
     [๑๑๔] วตฺถุสงฺกมนา เจว       สญฺญาย จ วิวฏฺฏนา
           อาวชฺชนา พลญฺเจว      ปฏิสงฺขา วิปสฺสนา
           อารมฺมณํ อนฺวเยน       อุโภ เอกววตฺถนา
           นิโรเธ อธิมุตฺตตา       วยลกฺขณวิปสฺสนา
           อารมฺมณญฺจ ปฏิสงฺขา     ภงฺคญฺจ อนุปสฺสติ
           สุญฺญโต จ อุปฏฺฐานํ      อธิปญฺญาวิปสฺสนา
           กุสโล ตีสุ อนุปสฺสนาสุ    จตูสุ จ วิปสฺสนาสุ ๑
           ตโย อุปฏฺฐาเน กุสลตา   นานาทิฏฺฐีสุ น กมฺปตีติ ฯ
     ตํ    ญาตฏฺเฐน   ญาณํ   ปชานนฏฺเฐน   ปญฺญา   เตน   วุจฺจติ
อารมฺมณํ ปฏิสงฺขา ภงฺคานุปสฺสเน ปญฺญา วิปสฺสเน ญาณํ ฯ
                       ___________
     [๑๑๕]   กถํ   ภยตุปฏฺฐาเน   ปญฺญา  อาทีนเว  ญาณํ  อุปฺปาโท
ภยนฺติ     ภยตุปฏฺฐาเน     ปญฺญา     อาทีนเว     ญาณํ     ปวตฺตํ
ภยนฺติ    ภยตุปฏฺฐาเน    ปญฺญา    อาทีนเว   ญาณํ   นิมิตฺตํ   ภยนฺติ
ฯเปฯ   อายุหนา   ภยนฺติ   ปฏิสนฺธิ   ภยนฺติ   คติ   ภยนฺติ   นิพฺพตฺติ
ภยนฺติ    อุปปตฺติ    ภยนฺติ    ชาติ   ภยนฺติ   ชรา   ภยนฺติ   พฺยาธิ
#๑ สี. ม. จตสฺโส จ วิปสฺสนา ฯ
