อญฺโญ    ปวิจยฏฺโฐ    อตฺโถ    อญฺโญ   ปคฺคหฏฺโฐ   อตฺโถ   อญฺโญ
ผรณฏฺโฐ      อตฺโถ     อญฺโญ     อุปสมฏฺโฐ     อตฺโถ     อญฺโญ
อวิกฺเขปฏฺโฐ     อตฺโถ    อญฺโญ    ปฏิสงฺขานฏฺโฐ    อตฺโถ    เยน
ญาเณน    อิเม   นานา   อตฺถา   ญาตา   เตเนว   ญาเณน   อิเม
นานา    อตฺถา    ปฏิวิทิตาติ   เตน   วุจฺจติ   อตฺถนานตฺเต   ปญฺญา
อตฺถปฏิสมฺภิเท ญาณํ ฯ
     [๑๙๖]   สตฺต   ธมฺเม   สนฺทสฺเสตุํ  พฺยญฺชนนิรุตฺตาภิลาปา  สตฺต
อตฺเถ    สนฺทสฺเสตุํ    พฺยญฺชนนิรุตฺตาภิลาปา    อญฺญา    ธมฺมนิรุตฺติโย
อญฺญา    อตฺถนิรุตฺติโย    เยน    ญาเณน   อิมา   นานา   นิรุตฺติโย
ญาตา    เตเนว    ญาเณน    อิมา   นานา   นิรุตฺติโย   ปฏิวิทิตาติ
เตน วุจฺจติ นิรุตฺตินานตฺเต ปญฺญา นิรุตฺติปฏิสมฺภิเท ญาณํ ฯ
     [๑๙๗]   สตฺตสุ   ธมฺเมสุ   ญาณานิ   สตฺตสุ   อตฺเถสุ  ญาณานิ
จุทฺทสสุ     นิรุตฺตีสุ     ญาณานิ     อญฺญานิ     ธมฺเมสุ     ญาณานิ
อญฺญานิ    อตฺเถสุ    ญาณานิ    อญฺญานิ    นิรุตฺตีสุ   ญาณานิ   เยน
ญาเณน    อิเม   นานา   ญาณา   ญาตา   เตเนว   ญาเณน   อิเม
นานา     ญาณา     ปฏิวิทิตาติ    เตน    วุจฺจติ    ปฏิภาณนานตฺเต
ปญฺญา ปฏิภาณปฏิสมฺภิเท ญาณํ ฯ
     [๑๙๘]   สมฺมาทิฏฺฐิ   ธมฺโม  สมฺมาสงฺกปฺโป  ธมฺโม  สมฺมาวาจา
ธมฺโม      สมฺมากมฺมนฺโต      ธมฺโม      สมฺมาอาชีโว      ธมฺโม
สมฺมาวายาโม    ธมฺโม    สมฺมาสติ    ธมฺโม    สมฺมาสมาธิ   ธมฺโม
