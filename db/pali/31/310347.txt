อญฺญาตาวินฺทฺริยสฺส      อิมานิ      อฏฺฐินฺทฺริยานิ      สหชาตปริวารา
โหนฺติ    ฯเปฯ   เตว   ตสฺส   อาการา   เจว   โหนฺติ   ปริวารา
จ อิติ อิมานิ อฏฺฐฏฺฐกานิ จตุสฏฺฐี โหนฺติ ฯ
     [๔๖๖]   อาสวาติ   กตเม   เต  อาสวา  กามาสโว  ภวาสโว
ทิฏฺฐาสโว อวิชฺชาสโว ฯ
     กตฺเถเต   อาสวา   ขียนฺติ   ฯ   โสตาปตฺติมคฺเคน   อนวเสโส
ทิฏฺฐาสโว    ขียติ    อปายคมนีโย   กามาสโว   ขียติ   อปายคมนีโย
ภวาสโว    ขียติ    อปายคมนีโย    อวิชฺชาสโว    ขียติ   เอตฺเถเต
อาสวา   ขียนฺติ   ฯ   สกทาคามิมคฺเคน   โอฬาริโก  กามาสโว  ขียติ
ตเทกฏฺโฐ     ภวาสโว    ขียติ    ตเทกฏฺโฐ    อวิชฺชาสโว    ขียติ
เอตฺเถเต   อาสวา  ขียนฺติ  ฯ  อนาคามิมคฺเคน  อนวเสโส  กามาสโว
ขียติ   ตเทกฏฺโฐ   ภวาสโว   ขียติ   ตเทกฏฺโฐ   อวิชฺชาสโว   ขียติ
เอตฺเถเต   อาสวา   ขียนฺติ   ฯ  อรหตฺตมคฺเคน  อนวเสโส  ภวาสโว
ขียติ อนวเสโส อวิชฺชาสโว ขียติ เอตฺเถเต อาสวา ขียนฺติ ฯ
     น    ตสฺส    อทิฏฺฐมิธตฺถิ    กิญฺจิ    อโถ   อวิญฺญาตมชานิตพฺพํ
สพฺพํ   อภิญฺญาสิ   ยทตฺถิ  เนยฺยํ  ๑  ตถาคโต  เตน  สมนฺตจกฺขูติ  ฯ
สมนฺตจกฺขูติ    เกนตฺเถน    สมนฺตจกฺขุ    ฯ    จุทฺทส    พุทฺธญาณานิ
ทุกฺเข    ญาณํ    พุทฺธญาณํ    ทุกฺขสมุทเย   ญาณํ   พุทฺธญาณํ   ฯเปฯ
สพฺพญฺญุตญาณํ     พุทฺธญาณํ     อนาวรณํ    ๒    พุทฺธญาณํ    อิมานิ
#๑ เญยฺยนฺติ วา ปาโฐ ฯ ๒ ม. ยุ. อนาวรณญาณํ ฯ
