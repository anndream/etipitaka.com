กายานุปสฺสนาสติปฏฺฐาเน      อุปฏฺฐานาธิปเตยฺยฏฺเฐน      สตินฺทฺริยสฺส
จริยา   ทฏฺฐพฺพา   สตินฺทฺริยสฺส   วเสน  อวิกฺเขปฏฺเฐน  สมาธินฺทฺริยสฺส
จริยา      ทฏฺฐพฺพา      ทสฺสนฏฺเฐน      ปญฺญินฺทฺริยสฺส      จริยา
ทฏฺฐพฺพา     อธิโมกฺขฏฺเฐน     สทฺธินฺทฺริยสฺส     จริยา     ทฏฺฐพฺพา
ปคฺคหฏฺเฐน      วิริยินฺทฺริยสฺส      จริยา     ทฏฺฐพฺพา     เวทนาสุ
เวทนานุปสฺสนาสติปฏฺฐาเน  ฯเปฯ  จิตฺเต จิตฺตานุปสฺสนาสติปฏฺฐาเน ฯเปฯ
ธมฺเมสุ   ธมฺมานุปสฺสนาสติปฏฺฐาเน  อุปฏฺฐานาธิปเตยฺยฏฺเฐน  สตินฺทฺริยสฺส
จริยา        ทฏฺฐพฺพา       สตินฺทฺริยสฺส       วเสน       ฯเปฯ
ปคฺคหฏฺเฐน    วิริยินฺทฺริยสฺส   จริยา   ทฏฺฐพฺพา   จตูสุ   สติปฏฺฐาเนสุ
สตินฺทฺริยสฺส   วเสน   อิเมหิ   วีสติยา  อากาเรหิ  ปญฺจนฺนํ  อินฺทฺริยานํ
จริยา ทฏฺฐพฺพา ฯ
     [๔๔๗]   จตูสุ  ฌาเนสุ  สมาธินฺทฺริยสฺส  วเสน  กตเมหิ  วีสติยา
อากาเรหิ   ปญฺจนฺนํ   อินฺทฺริยานํ   จริยา   ทฏฺฐพฺพา   ฯ  ปฐมชฺฌาเน
อวิกฺเขปาธิปเตยฺยฏฺเฐน      สมาธินฺทฺริยสฺส      จริยา      ทฏฺฐพฺพา
สมาธินฺทฺริยสฺส     วเสน     ทสฺสนฏฺเฐน     ปญฺญินฺทฺริยสฺส     จริยา
ทฏฺฐพฺพา     อธิโมกฺขฏฺเฐน     สทฺธินฺทฺริยสฺส     จริยา     ทฏฺฐพฺพา
ปคฺคหฏฺเฐน     วิริยินฺทฺริยสฺส     จริยา    ทฏฺฐพฺพา    อุปฏฺฐานฏฺเฐน
สตินฺทฺริยสฺส    จริยา    ทฏฺฐพฺพา   ทุติยชฺฌาเน   ฯเปฯ   ตติยชฺฌาเน
ฯเปฯ     จตุตฺถชฺฌาเน     อวิกฺเขปาธิปเตยฺยฏฺเฐน     สมาธินฺทฺริยสฺส
จริยา    ทฏฺฐพฺพา    สมาธินฺทฺริยสฺส   วเสน   ฯเปฯ   อุปฏฺฐานฏฺเฐน
