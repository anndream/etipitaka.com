ภาเวนฺติ    วา   ภาวิสฺสนฺติ   วา   อธิคตา   วา   อธิคจฺฉนฺติ   วา
อธิคมิสฺสนฺติ   วา   ปตฺตา   วา   ปาปุณนฺติ   วา   ปาปุณิสฺสนฺติ   วา
ปฏิลทฺธา   วา   ปฏิลภนฺติ   วา   ปฏิลภิสฺสนฺติ   วา   ปฏิวิทฺธา   วา
ปฏิวิชฺฌนฺติ    วา   ปฏิวิชฺฌิสฺสนฺติ   วา   สจฺฉิกตา   วา   สจฺฉิกโรนฺติ
วา   สจฺฉิกริสฺสนฺติ   วา   ผสฺสิตา  วา  ผสฺสนฺติ  วา  ผสฺสิสฺสนฺติ  วา
วสิปฺปตฺตา    วา   ปาปุณนฺติ   วา   ปาปุณิสฺสนฺติ   วา   ปารมิปฺปตฺตา
วา    ปาปุณนฺติ    วา    ปาปุณิสฺสนฺติ   วา   เวสารชฺชปฺปตฺตา   วา
ปาปุณนฺติ   วา   ปาปุณิสฺสนฺติ   วา   สพฺเพ  เต  สทฺธินฺทฺริยสฺส  วเสน
สทฺธาธิมุตฺตา     สมาธินฺทฺริยสฺส    วเสน    กายสกฺขี    ปญฺญินฺทฺริยสฺส
วเสน ทิฏฺฐิปฺปตฺตา ฯ
     [๔๙๘]  เย  หิ  เกจิ  จตสฺโส  ปฏิสมฺภิทา  ปตฺตา  วา ปาปุณนฺติ
วา   ปาปุณิสฺสนฺติ   วา   ฯเปฯ   สพฺเพ   เต   สทฺธินฺทฺริยสฺส  วเสน
สทฺธาธิมุตฺตา     สมาธินฺทฺริยสฺส    วเสน    กายสกฺขี    ปญฺญินฺทฺริยสฺส
วเสน ทิฏฺฐิปฺปตฺตา ฯ
     เย   หิ   เกจิ   ติสฺโส  วิชฺชา  ปฏิวิทฺธา  วา  ปฏิวิชฺฌนฺติ  วา
ปฏิวิชฺฌิสฺสนฺติ    วา    ฯเปฯ    สพฺเพ   เต   สทฺธินฺทฺริยสฺส   วเสน
สทฺธาธิมุตฺตา     สมาธินฺทฺริยสฺส    วเสน    กายสกฺขี    ปญฺญินฺทฺริยสฺส
วเสน ทิฏฺฐิปฺปตฺตา ฯ
     เย  หิ  เกจิ  ติสฺโส  สิกฺขา  สิกฺขิตา  วา สิกฺขนฺติ วา สิกฺขิสฺสนฺติ
วา   สจฺฉิกตา   วา   สจฺฉิกโรนฺติ   วา   สจฺฉิกริสฺสนฺติ  วา  ผสฺสิตา
