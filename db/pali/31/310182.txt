สมนฺนาคตา    อสฺสทฺธา    อจฺฉนฺทิกา    ทุปฺปญฺญา    อภพฺพา   นิยามํ
โอกฺกมิตุํ กุสเลสุ ธมฺเมสุ สมฺมตฺตํ อิเม เต สตฺตา อภพฺพา ฯ
     [๒๘๓]   กตเม   สตฺตา   ภพฺพา   ฯ   เย   เต   สตฺตา  น
กมฺมาวรเณน    สมนฺนาคตา    น    กิเลสาวรเณน   สมนฺนาคตา   น
วิปากาวรเณน    สมนฺนาคตา    สทฺธา   ฉนฺทิกา   ปญฺญวนฺโต   ภพฺพา
นิยามํ   โอกฺกมิตุํ  กุสเลสุ  ธมฺเมสุ  สมฺมตฺตํ  อิเม  เต  สตฺตา  ภพฺพา
อิทํ ตถาคตสฺส สตฺตานํ อาสยานุสเย ญาณํ ฯ
                       ___________
     [๒๘๔]    กตมํ    ตถาคตสฺส   ยมกปาฏิหิเร   ญาณํ   ฯ   อิธ
ตถาคโต   ยมกปาฏิหิรํ   กโรติ   อสาธารณํ   สาวเกหิ   อุปริมกายโต
อคฺคิกฺขนฺโธ     ปวตฺตติ     เหฏฺฐิมกายโต     อุทกธารา     ปวตฺตติ
เหฏฺฐิมกายโต    อคฺคิกฺขนฺโธ    ปวตฺตติ    อุปริมกายโต    อุทกธารา
ปวตฺตติ     ปุรตฺถิมกายโต     อคฺคิกฺขนฺโธ    ปวตฺตติ    ปจฺฉิมกายโต
อุทกธารา      ปวตฺตติ     ปจฺฉิมกายโต     อคฺคิกฺขนฺโธ     ปวตฺตติ
ปุรตฺถิมกายโต    อุทกธารา    ปวตฺตติ    ทกฺขิณอกฺขิโต    อคฺคิกฺขนฺโธ
ปวตฺตติ      วามอกฺขิโต      อุทกธารา     ปวตฺตติ     วามอกฺขิโต
อคฺคิกฺขนฺโธ      ปวตฺตติ     ทกฺขิณอกฺขิโต     อุทกธารา     ปวตฺตติ
ทกฺขิณกณฺณโสตโต       อคฺคิกฺขนฺโธ      ปวตฺตติ      วามกณฺณโสตโต
อุทกธารา     ปวตฺตติ     วามกณฺณโสตโต     อคฺคิกฺขนฺโธ    ปวตฺตติ
ทกฺขิณกณฺณโสตโต      อุทกธารา      ปวตฺตติ     ทกฺขิณนาสิกาโสตโต
