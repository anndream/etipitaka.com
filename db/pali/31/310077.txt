เอกํ   สมฺมสนํ   อนตฺตโต   ววตฺเถติ   เอกํ   สมฺมสนํ   จกฺขุํ  ฯเปฯ
ชรามรณํ     อตีตานาคตปจฺจุปฺปนฺนํ     อนิจฺจโต     ววตฺเถติ    เอกํ
สมฺมสนํ    ทุกฺขโต   ววตฺเถติ   เอกํ   สมฺมสนํ   อนตฺตโต   ววตฺเถติ
เอกํ สมฺมสนํ ฯ
     [๑๐๐]   รูปํ   อตีตานาคตปจฺจุปฺปนฺนํ   อนิจฺจํ   ขยฏฺเฐน   ทุกฺขํ
ภยฏฺเฐน   อนตฺตา   อสารกฏฺเฐนาติ   สงฺขิปิตฺวา   ววตฺถาเน   ปญฺญา
สมฺมสเน      ญาณํ     เวทนา     สญฺญา     สงฺขารา     วิญฺญาณํ
จกฺขุํ    ฯเปฯ    ชรามรณํ   อตีตานาคตปจฺจุปฺปนฺนํ   อนิจฺจํ   ขยฏฺเฐน
ทุกฺขํ    ภยฏฺเฐน   อนตฺตา   อสารกฏฺเฐนาติ   สงฺขิปิตฺวา   ววตฺถาเน
ปญฺญา สมฺมสเน ญาณํ ฯ
     [๑๐๑]  รูปํ  อตีตานาคตปจฺจุปฺปนฺนํ  อนิจฺจํ  สงฺขตํ  ปฏิจฺจสมุปฺปนฺนํ
ขยธมฺมํ      วยธมฺมํ      วิราคธมฺมํ     นิโรธธมฺมนฺติ     สงฺขิปิตฺวา
ววตฺถาเน    ปญฺญา    สมฺมสเน   ญาณํ   เวทนา   สญฺญา   สงฺขารา
วิญฺญาณํ      จกฺขุํ      ฯเปฯ     ชรามรณํ     อตีตานาคตปจฺจุปฺปนฺนํ
อนิจฺจํ    สงฺขตํ    ปฏิจฺจสมุปฺปนฺนํ    ขยธมฺมํ    วยธมฺมํ    วิราคธมฺมํ
นิโรธธมฺมนฺติ สงฺขิปิตฺวา ววตฺถาเน ปญฺญา สมฺมสเน ญาณํ ฯ
     [๑๐๒]  ชาติปจฺจยา  ชรามรณํ  อสติ  ชาติยา  นตฺถิ  ชรามรณนฺติ
สงฺขิปิตฺวา     ววตฺถาเน     ปญฺญา     สมฺมสเน    ญาณํ    อตีตมฺปิ
อทฺธานํ     อนาคตมฺปิ    อทฺธานํ    ชาติปจฺจยา    ชรามรณํ    อสติ
ชาติยา     นตฺถิ    ชรามรณนฺติ    สงฺขิปิตฺวา    ววตฺถาเน    ปญฺญา
