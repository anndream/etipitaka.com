สทฺธาวเสน    สทฺธินฺทฺริยํ    อธิมตฺตํ   โหติ   ฯ   นิโรธวเสน   เทฺว
โวสฺสคฺคา    ปริจฺจาคโวสฺสคฺโค    จ    ปกฺขนฺทนโวสฺสคฺโค    จ   ฯ
กิเลเส  จ  ขนฺเธ  จ  ปริจฺจชตีติ ปริจฺจาคโวสฺสคฺโค นิโรธนิพฺพานธาตุยา
จิตฺตํ        ปกฺขนฺทตีติ        ปกฺขนฺทนโวสฺสคฺโค        นิโรธวเสน
อิเม เทฺว โวสฺสคฺคา ฯ
     [๔๕๕]   วิริยินฺทฺริยสฺส   ภาวนาย   ฉนฺโท  อุปฺปชฺชติ  โกสชฺชสฺส
ปหานาย      ฉนฺโท     อุปฺปชฺชติ     โกสชฺชปริฬาหสฺส     ปหานาย
ฉนฺโท    อุปฺปชฺชติ    ทิฏฺเฐกฏฺฐานํ    กิเลสานํ    ปหานาย    ฉนฺโท
อุปฺปชฺชติ   ฯเปฯ   สพฺพกิเลสานํ   ปหานาย   ฉนฺโท  อุปฺปชฺชติ  ฯเปฯ
สตินฺทฺริยสฺส    ภาวนาย    ฉนฺโท    อุปฺปชฺชติ    ปมาทสฺส   ปหานาย
ฉนฺโท    อุปฺปชฺชติ    ปมาทปริฬาหสฺส    ปหานาย   ฉนฺโท   อุปฺปชฺชติ
ฯเปฯ  สพฺพกิเลสานํ  ปหานาย  ฉนฺโท  อุปฺปชฺชติ  ฯเปฯ  สมาธินฺทฺริยสฺส
ภาวนาย       ฉนฺโท       อุปฺปชฺชติ      อุทฺธจฺจสฺส      ปหานาย
ฉนฺโท    อุปฺปชฺชติ    อุทฺธจฺจปริฬาหสฺส   ปหานาย   ฉนฺโท   อุปฺปชฺชติ
ฯเปฯ     สพฺพกิเลสานํ     ปหานาย    ฉนฺโท    อุปฺปชฺชติ    ฯเปฯ
ปญฺญินฺทฺริยญฺจ    ภาวนาย    ฉนฺโท    อุปฺปชฺชติ   อวิชฺชาย   ปหานาย
ฉนฺโท    อุปฺปชฺชติ    อวิชฺชาปริฬาหสฺส   ปหานาย   ฉนฺโท   อุปฺปชฺชติ
ทิฏฺเฐกฏฺฐานํ    กิเลสานํ   ปหานาย   ฉนฺโท   อุปฺปชฺชติ   โอฬาริกานํ
กิเลสานํ    ปหานาย    ฉนฺโท    อุปฺปชฺชติ    อณุสหคตานํ   กิเลสานํ
ปหานาย    ฉนฺโท    อุปฺปชฺชติ    สพฺพกิเลสานํ    ปหานาย    ฉนฺโท
