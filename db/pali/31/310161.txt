วิโมกฺขวิวฏฺเฏ     ญาณํ     อพฺยาปาเทน     พฺยาปาทํ    โวสฺสชฺชตีติ
โวสฺสคฺเค    ปญฺญา   วิโมกฺขวิวฏฺเฏ   ญาณํ   อาโลกสญฺญาย   ถีนมิทฺธํ
โวสฺสชฺชตีติ   โวสฺสคฺเค   ปญฺญา   วิโมกฺขวิวฏฺเฏ   ญาณํ   อวิกฺเขเปน
อุทฺธจฺจํ      โวสฺสชฺชตีติ     โวสฺสคฺเค     ปญฺญา     วิโมกฺขวิวฏฺเฏ
ญาณํ    ธมฺมววตฺถาเนน    วิจิกิจฺฉํ   โวสฺสชฺชตีติ   โวสฺสคฺเค   ปญฺญา
วิโมกฺขวิวฏฺเฏ     ญาณํ     ฯเปฯ     อรหตฺตมคฺเคน     สพฺพกิเลเส
โวสฺสชฺชตีติ     โวสฺสคฺเค     ปญฺญา    วิโมกฺขวิวฏฺเฏ    ญาณํ    ตํ
ญาตฏฺเฐน     ญาณํ     ปชานนฏฺเฐน     ปญฺญา     เตน     วุจฺจติ
โวสฺสคฺเค ปญฺญา วิโมกฺขวิวฏฺเฏ ญาณํ ฯ
                       ___________
     [๒๕๑]   กถํ   ตถฏฺเฐ   ปญฺญา  สจฺจวิวฏฺเฏ  ญาณํ  ฯ  ทุกฺขสฺส
ปีฬนฏฺฐํ   สงฺขตฏฺฐํ   สนฺตาปฏฺฐํ   วิปริณามฏฺฐํ   ปริชานนฺโต   วิวฏฺฏตีติ
ตถฏฺเฐ     ปญฺญา     สจฺจวิวฏฺเฏ    ญาณํ    สมุทยสฺส    อายุหนฏฺฐํ
นิทานฏฺฐํ    สญฺโญคฏฺฐํ    ปลิโพธฏฺฐํ    ปชหนฺโต   วิวฏฺฏตีติ   ตถฏฺเฐ
ปญฺญา     สจฺจวิวฏฺเฏ    ญาณํ    นิโรธสฺส    นิสฺสรณฏฺฐํ    วิเวกฏฺฐํ
อสงฺขตฏฺฐํ    อมตฏฺฐํ    สจฺฉิกโรนฺโต    วิวฏฺฏตีติ    ตถฏฺเฐ   ปญฺญา
สจฺจวิวฏฺเฏ     ญาณํ    มคฺคสฺส    นิยฺยานฏฺฐํ    เหตฏฺฐํ    ทสฺสนฏฺฐํ
อาธิปเตยฺยฏฺฐํ   ภาเวนฺโต   วิวฏฺฏตีติ   ตถฏฺเฐ   ปญฺญา   สจฺจวิวฏฺเฏ
ญาณํ    สญฺญาวิวฏฺโฏ   ๑   เจโตวิวฏฺโฏ   จิตฺตวิวฏฺโฏ   ญาณวิวฏฺโฏ
#๑ สี. สญฺญาวิวตฺโตตฺยาทิ ปาโฐ ทิสฺสติ ฯ
