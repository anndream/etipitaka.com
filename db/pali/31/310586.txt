นิพฺเพธิกปญฺญา     อนิพฺพิทฺธปุพฺพํ     อปฺปทาลิตปุพฺพํ     โกธํ    ฯเปฯ
อุปนาหํ     มกฺขํ     ปฬาสํ     อิสฺสํ    มจฺฉริยํ    มายํ    สาฐยฺยํ
ถมฺภํ     สารมฺภํ     มานํ     อติมานํ     มทํ     ปมาทํ    สพฺเพ
กิเลเส    สพฺเพ    ทุจฺจริเต   สพฺเพ   อภิสงฺขาเร   ฯเปฯ   สพฺเพ
ภวคามิกมฺเม   นิพฺพิชฺฌติ   ปทาเลตีติ   นิพฺเพธิกปญฺญา  นิพฺเพธิกปญฺญตาย
สํวตฺตนฺตีติ        อยํ       นิพฺเพธิกปญฺญา       อิมา       โสฬส
ปญฺญาโย ฯ
     [๖๗๘]    อิมาหิ    โสฬสหิ    ปญฺญาหิ   สมนฺนาคโต   ปุคฺคโล
ปฏิสมฺภิทปฺปตฺโต    ฯ    เทฺว    ปุคฺคลา    ปฏิสมฺภิทปฺปตฺตา    เอโก
ปุพฺพโยคสมฺปนฺโน   เอโก   น  ปุพฺพโยคสมฺปนฺโน  โย  ปุพฺพโยคสมฺปนฺโน
โส    เตน    อติเรโก    โหติ    อธิโก    โหติ   วิเสโส   โหติ
ตสฺส   ญาณํ   ปภิชฺชตีติ   ๑   เทฺว  ปุคฺคลา  ปฏิสมฺภิทปฺปตฺตา  เทฺวปิ
ปุพฺพโยคสมฺปนฺนา    เอโก    พหุสฺสุโต   เอโก   น   พหุสฺสุโต   โย
พหุสฺสุโต    โส    เตน   อติเรโก   โหติ   อธิโก   โหติ   วิเสโส
โหติ    ตสฺส    ญาณํ    ปภิชฺชตีติ   เทฺว   ปุคฺคลา   ปฏิสมฺภิทปฺปตฺตา
เทฺวปิ    ปุพฺพโยคสมฺปนฺนา   เทฺวปิ   พหุสฺสุตา   เอโก   เทสนาพหุโล
เอโก   น   เทสนาพหุโล   โย   เทสนาพหุโล   โส  เตน  อติเรโก
โหติ    อธิโก    โหติ    วิเสโส    โหติ   ตสฺส   ญาณํ   ปภิชฺชตีติ
เทฺว    ปุคฺคลา   ปฏิสมฺภิทปฺปตฺตา   เทฺวปิ   ปุพฺพโยคสมฺปนฺนา   เทฺวปิ
พหุสฺสุตา   เทฺวปิ   เทสนาพหุลา   เอโก   ครูปนิสฺสิโต   เอโก    น
#๑ ม. ยุ. อิติสทฺโท นตฺถิ ฯ เอวมุปริปิ ฯ
