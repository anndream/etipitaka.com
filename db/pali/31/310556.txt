สุญฺญญฺจ    ธมฺมววตฺถาเนน    วิจิกิจฺฉา   ปฏิปฺปสฺสทฺธา   เจว   สุญฺญา
จ   ญาเณน   อวิชฺชา   ปฏิปฺปสฺสทฺธา   เจว   สุญฺญา   จ  ปามุชฺเชน
อรติ    ปฏิปฺปสฺสทฺธา    เจว    สุญฺญา   จ   ปฐมชฺฌาเนน   นีวรณา
ปฏิปฺปสฺสทฺธา     เจว     สุญฺญา     จ     ฯเปฯ    อรหตฺตมคฺเคน
สพฺพกิเลสา ปฏิปฺปสฺสทฺธา เจว สุญฺญา จ อิทํ ปฏิปฺปสฺสทฺธิสุญฺญํ ฯ
     [๖๔๔]    กตมํ    นิสฺสรณสุญฺญํ   ฯ   เนกฺขมฺเมน   กามจฺฉนฺโท
นิสฺสโฏ   เจว   สุญฺโญ   จ   อพฺยาปาเทน  พฺยาปาโท  นิสฺสโฏ  เจว
สุญฺโญ     จ     อาโลกสญฺญาย    ถีนมิทฺธํ    นิสฺสฏญฺเจว    สุญฺญญฺจ
อวิกฺเขเปน     อุทฺธจฺจํ     นิสฺสฏญฺเจว    สุญฺญญฺจ    ธมฺมววตฺถาเนน
วิจิกิจฺฉา   นิสฺสฏา   เจว   สุญฺญา   จ   ญาเณน   อวิชฺชา   นิสฺสฏา
เจว   สุญฺญา   จ   ปามุชฺเชน   อรติ   นิสฺสฏา   เจว   สุญฺญา   จ
ปฐมชฺฌาเนน  นีวรณา  นิสฺสฏา  เจว  สุญฺญา  จ  ฯเปฯ  อรหตฺตมคฺเคน
สพฺพกิเลสา นิสฺสฏา เจว สุญฺญา จ อิทํ นิสฺสรณสุญฺญํ ฯ
     [๖๔๕]    กตมํ    อชฺฌตฺตสุญฺญํ    ฯ    อชฺฌตฺตํ   จกฺขุ   สุญฺญํ
อตฺเตน  วา  อตฺตนิเยน  วา  นิจฺเจน  วา  ธุเวน  วา  สสฺสเตน  วา
อวิปริณามธมฺเมน    วา    อชฺฌตฺตํ    โสตํ   สุญฺญํ   ฯเปฯ   อชฺฌตฺตํ
ฆานํ    สุญฺญํ    อชฺฌตฺตํ   ชิวฺหา   สุญฺญา   อชฺฌตฺตํ   กาโย   สุญฺโญ
อชฺฌตฺตํ   มโน   สุญฺโญ   อตฺเตน   วา  อตฺตนิเยน  วา  นิจฺเจน  วา
