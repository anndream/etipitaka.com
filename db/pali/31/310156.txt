วิทิตํ    รูปํ    ทุกฺขโต    วิทิตํ    รูปํ    อนตฺตโต   วิทิตํ   ยํ   ยํ
วิทิตํ   ตํ   ตํ   ขมตีติ   วิทิตตฺตา   ปญฺญา   ขนฺติญาณํ   เวทนํ   ๑
สญฺญํ    สงฺขาเร    วิญฺญาณํ    จกฺขุํ    ฯเปฯ   ชรามรณํ   อนิจฺจโต
วิทิตํ    ชรมรณํ    ทุกฺขโต    วิทิตํ    ชรามรณํ    อนตฺตโต    วิทิตํ
ยํ   ยํ   วิทิตํ   ตํ   ตํ   ขมตีติ   วิทิตตฺตา   ปญฺญา   ขนฺติญาณํ   ตํ
ญาตฏฺเฐน     ญาณํ     ปชานนฏฺเฐน     ปญฺญา     เตน     วุจฺจติ
วิทิตตฺตา ปญฺญา ขนฺติญาณํ ฯ
                       ____________
     [๒๔๔]   กถํ   ผุฏฺฐตฺตา   ปญฺญา   ปริโยคาหเน  ๒  ญาณํ  ฯ
รูปํ   อนิจฺจโต   ผุสติ   รูปํ   ทุกฺขโต   ผุสติ   รูปํ   อนตฺตโต  ผุสติ
ยํ   ยํ   ผุสติ   ตํ   ตํ  ปริโยคาหตีติ  ผุฏฺฐตฺตา  ปญฺญา  ปริโยคาหเน
ญาณํ     เวทนํ     สญฺญํ     สงฺขาเร    วิญฺญาณํ    จกฺขุํ    ฯเปฯ
ชรามรณํ    อนิจฺจโต    ผุสติ    ทุกฺขโต    ผุสติ    อนตฺตโต   ผุสติ
ยํ   ยํ   ผุสติ   ตํ   ตํ  ปริโยคาหตีติ  ผุฏฺฐตฺตา  ปญฺญา  ปริโยคาหเน
ญาณํ     ตํ    ญาตฏฺเฐน    ญาณํ    ปชานนฏฺเฐน    ปญฺญา    เตน
วุจฺจติ ผุฏฺฐตฺตา ปญฺญา ปริโยคาหเน ญาณํ ฯ
                       ____________
     [๒๔๕]    กถํ   สโมทหเน   ปญฺญา   ปเทสวิหาเร   ญาณํ   ฯ
มิจฺฉาทิฏฺฐิปจฺจยาปิ     เวทยิตํ     มิจฺฉาทิฏฺฐิวูปสมปจฺจยาปิ     เวทยิตํ
#๑ ม. ยุ. เวทนา ... วิญฺญาณํ ฯ ๒ ปริโยคหเนติปิ ปาโฐ ฯ
