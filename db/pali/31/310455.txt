อญฺญถตฺตํ   ปญฺญายติ   น   อสงฺขตสฺส   สจฺจสฺส   อุปฺปาโท   ปญฺญายติ
น    วโย    ปญฺญายติ   น   ฐิตสฺส   อญฺญถตฺตํ   ปญฺญายติ   สจฺจานํ
อิมานิ ฉ ลกฺขณานิ ฯ
     สจฺจานํ  กติ  ลกฺขณานิ  ฯ  สจฺจานํ  ทฺวาทส ลกฺขณานิ ทุกฺขสจฺจสฺส
อุปฺปาโท        ปญฺญายติ        วโย       ปญฺญายติ       ฐิตสฺส
อญฺญถตฺตํ    ปญฺญายติ    สมุทยสจฺจสฺส    อุปฺปาโท    ปญฺญายติ   วโย
ปญฺญายติ       ฐิตสฺส      อญฺญถตฺตํ      ปญฺญายติ      มคฺคสจฺจสฺส
อุปฺปาโท     ปญฺญายติ     วโย     ปญฺญายติ     ฐิตสฺส    อญฺญถตฺตํ
ปญฺญายติ    น    นิโรธสจฺจสฺส    อุปฺปาโท    ปญฺญายติ    น   วโย
ปญฺญายติ    น    ฐิตสฺส    อญฺญถตฺตํ    ปญฺญายติ    สจฺจานํ   อิมานิ
ทฺวาทส ลกฺขณานิ ฯ
     [๕๕๑]   จตุนฺนํ   สจฺจานํ   กติ   กุสลา   กติ   อกุสลา   กติ
อพฺยากตา    ฯ    สมุทยสจฺจํ   อกุสลํ   มคฺคสจฺจํ   กุสลํ   นิโรธสจฺจํ
อพฺยากตํ   ทุกฺขสจฺจํ  สิยา  กุสลํ  สิยา  อกุสลํ  สิยา  อพฺยากตํ  [๑]
ตีณิ   สจฺจานิ   เอกสจฺเจน   สงฺคหิตานิ   เอกํ   สจฺจํ   ตีหิ  สจฺเจหิ
สงฺคหิตํ วตฺถุวเสน ปริยาเยน ฯ
     สิยาติ   กถญฺจ   สิยา   ฯ   ยํ   ทุกฺขสจฺจํ   อกุสลํ  สมุทยสจฺจํ
อกุสลํ   เอวํ   อกุสลฏฺเฐน   เทฺว   สจฺจานิ   เอกสจฺเจน  สงฺคหิตานิ
เอกํ   สจฺจํ   ทฺวีหิ   สจฺเจหิ   สงฺคหิตํ  ยํ  ทุกฺขสจฺจํ  กุสลํ  มคฺคสจฺจํ
กุสลํ      เอวํ     กุสลฏฺเฐน     เทฺว     สจฺจานิ     เอกสจฺเจน
#๑ ม. สิยา ฯ
