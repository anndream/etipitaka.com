มคฺเค ญาณํ ฯ
     [๑๔๕]    อนาคามิมคฺคกฺขเณ   ทสฺสนฏฺเฐน   สมฺมาทิฏฺฐิ   ฯเปฯ
อวิกฺเขปฏฺเฐน  สมฺมาสมาธิ  อณุสหคตา  กามราคสญฺโญชนา ปฏิฆสญฺโญชนา
อณุสหคตา        กามราคานุสยา        ปฏิฆานุสยา        วุฏฺฐาติ
ตทนุวตฺตกกิเลเสหิ    จ    ขนฺเธหิ    จ    วุฏฺฐาติ    พหิทฺธา    จ
สพฺพนิมิตฺเตหิ   วุฏฺฐาติ   เตน   วุจฺจติ   ทุภโตวุฏฺฐานวิวฏฺฏเน   ปญฺญา
มคฺเค ญาณํ ฯ
     [๑๔๖]    อรหตฺตมคฺคกฺขเณ    ทสฺสนฏฺเฐน   สมฺมาทิฏฺฐิ   ฯเปฯ
อวิกฺเขปฏฺเฐน  สมฺมาสมาธิ  รูปราคา อรูปราคา มานา อุทฺธจฺจา อวิชฺชาย
มานานุสยา   ภวราคานุสยา   อวิชฺชานุสยา  วุฏฺฐาติ  ตทนุวตฺตกกิเลเสหิ
จ    ขนฺเธหิ    จ   วุฏฺฐาติ   พหิทฺธา   จ   สพฺพนิมิตฺเตหิ   วุฏฺฐาติ
เตน วุจฺจติ ทุภโตวุฏฺฐานวิวฏฺฏเน ปญฺญา มคฺเค ญาณํ ฯ
   [๑๔๗] อชาตํ ฌาเปติ ๑ ชาเตน     ฌานนฺเตน ปวุจฺจติ
         ฌานวิโมกฺเข กุสลตา         นานาทิฏฺฐีสุ น กมฺปตีติ ฯ
         สมาทหิตฺวา ยถา เจ วิปสฺสติ   วิปสฺสมาโน ตถา เจ สมาทเห
         วิปสฺสนา จ สมโถ ตทา อหุ    สมานภาคา ยุคนทฺธา วตฺตเร
         ทุกฺขา สงฺขารา สุโข         นิโรโธติ ๒ ทสฺสนํ
         ทุภโต วุฏฺฐิตา ปญฺญา         ผสฺเสติ อมตํ ปทํ
         วิโมกฺขจริยํ ชานาติ          นานตฺเตกตฺตโกวิโท
         ทฺวินฺนํ ญาณานํ กุสลตา        นานาทิฏฺฐีสุ น กมฺปตีติ ฯ
#๑ ยุ. ญาเปติ ฯ ๒ ม. นิโรโธ อิติ ทสฺสนํ ฯ
