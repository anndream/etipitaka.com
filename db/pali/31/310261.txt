ปริจิตา    เจว    โหนฺติ   อนุปริจิตา   จ   เตน   วุจฺจติ   อนุปุพฺพํ
ปริจิตาติ ฯ
     ยถาติ    ทส   ยถตฺถา   อตฺตทมถฏฺโฐ   ยถตฺโถ   อตฺตสมถฏฺโฐ
ยถตฺโถ        อตฺตปรินิพฺพาปนฏฺโฐ        ยถตฺโถ        อภิญฺญฏฺโฐ
ยถตฺโถ    ปริญฺญฏฺโฐ    ยถตฺโถ    ปหานฏฺโฐ    ยถตฺโถ   ภาวนฏฺโฐ
ยถตฺโถ     สจฺฉิกิริยฏฺโฐ     ยถตฺโถ     สจฺจาภิสมยฏฺโฐ     ยถตฺโถ
นิโรเธ ปติฏฺฐาปกฏฺโฐ ยถตฺโถ ฯ
     พุทฺโธติ    โย    โส    ภควา   สยมฺภู   อนาจริยโก   ปุพฺเพ
อนนุสฺสุเตสุ    ธมฺเมสุ    สามํ    สจฺจานิ    อภิสมฺพุชฺฌิ    ตตฺถ   จ
สพฺพญฺญุตํ ปตฺโต พเลสุ จ วสีภาวํ ฯ
     พุทฺโธติ   เกนตฺเถน   พุทฺโธ   ฯ   พุชฺฌิตา   สจฺจานีติ   พุทฺโธ
โพเธนฺโต   ๑  ปชายาติ  พุทฺโธ  สพฺพญฺญุตาย  พุทฺโธ  สพฺพทสฺสาวิตาย
พุทฺโธ     อนญฺญเนยฺยตาย     พุทฺโธ     วิสติตาย     ๒    พุทฺโธ
ขีณาสวสงฺขาเตน  พุทฺโธ นิรุปกฺกิเลสสงฺขาเตน ๓ พุทฺโธ เอกนฺตวีตราโคติ
พุทฺโธ        เอกนฺตวีตโทโสติ        พุทฺโธ       เอกนฺตวีตโมโหติ
พุทฺโธ    เอกนฺตนิกฺกิเลโสติ    พุทฺโธ   เอกายนมคฺคํ   คโตติ   พุทฺโธ
เอโก   อนุตฺตรํ   สมฺมาสมฺโพธึ   อภิสมฺพุทฺโธติ   พุทฺโธ  อพุทฺธิวิหตตฺตา
พุทฺธิปฏิลาภา พุทฺโธ ฯ
     พุทฺโธติ   เนตํ   นามํ   มาตรา   กตํ   น   ปิตรา   กตํ   น
ภคินิยา   กตํ   น   มิตฺตามจฺเจหิ   กตํ   น  ญาติสาโลหิเตหิ  กตํ  น
#๑ ม. ยุ. โพเธตา ฯ ๒ ม. ยุ. วิสวิตาย ฯ ๓ ม. นิรุปเลปสงฺขาเตน ฯ
#ยุ. นิรุปธิสงฺขาเตน ฯ
