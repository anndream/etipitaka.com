สมถพลํ       วิญฺญาณญฺจายตนสมาปตฺติยา      อากาสานญฺจายตนสญฺญาย
น         กมฺปตีติ        สมถพลํ        อากิญฺจญฺญายตนสมาปตฺติยา
วิญฺญาณญฺจายตนสญฺญาย น กมฺปตีติ สมถพลํ เนวสญฺญานาสญฺญายตนสมาปตฺติยา

อากิญฺจญฺญายตนสญฺญาย น กมฺปตีติ
สมถพลํ   อุทฺธจฺเจ   จ  อุทฺธจฺจสหคตกิเลเส  จ  ขนฺเธ  จ  น  กมฺปติ
น จลติ น เวธตีติ สมถพลํ อิทํ สมถพลํ ฯ
     [๖๒๗]   กตมํ   วิปสฺสนาพลํ   ฯ   อนิจฺจานุปสฺสนา  วิปสฺสนาพลํ
ทุกฺขานุปสฺสนา       วิปสฺสนาพลํ      ฯเปฯ      ปฏินิสฺสคฺคานุปสฺสนา
วิปสฺสนาพลํ   รูเป   อนิจฺจานุปสฺสนา  วิปสฺสนาพลํ  รูเป  ทุกฺขานุปสฺสนา
วิปสฺสนาพลํ         ฯเปฯ         รูเป        ปฏินิสฺสคฺคานุปสฺสนา
วิปสฺสนาพลํ    เวทนาย    สญฺญาย    สงฺขาเรสุ   วิญฺญาเณ   จกฺขุสฺมึ
ฯเปฯ     ชรามรเณ     อนิจฺจานุปสฺสนา    วิปสฺสนาพลํ    ชรามรเณ
ทุกฺขานุปสฺสนา      วิปสฺสนาพลํ     ชรามรเณ     ปฏินิสฺสคฺคานุปสฺสนา
วิปสฺสนาพลํ ฯ
     วิปสฺสนาพลนฺติ   เกนตฺเถน   วิปสฺสนาพลํ   ฯ   อนิจฺจานุปสฺสนาย
นิจฺจสญฺญาย      น      กมฺปตีติ     วิปสฺสนาพลํ     ทุกฺขานุปสฺสนาย
สุขสญฺญาย   น   กมฺปตีติ   วิปสฺสนาพลํ   อนตฺตานุปสฺสนาย  อตฺตสญฺญาย
น      กมฺปตีติ      วิปสฺสนาพลํ      นิพฺพิทานุปสฺสนาย      นนฺทิยา
น    กมฺปตีติ   วิปสฺสนาพลํ   วิราคานุปสฺสนาย   ราเค   น   กมฺปตีติ
วิปสฺสนาพลํ    นิโรธานุปสฺสนาย   สมุทเย   น   กมฺปตีติ   วิปสฺสนาพลํ
