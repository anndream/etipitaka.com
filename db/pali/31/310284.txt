อสฺสาสปสฺสาสวเสน        จิตฺตสฺส        เอกคฺคตํ        อวิกฺเขปํ
ปชานโต   ฯเปฯ   ปชานนฺโต   อินฺทฺริยานิ   สโมธาเนติ  เตน  วุจฺจติ
สมตฺถญฺจ ปฏิวิชฺฌติ ฯ
     [๔๑๐]    กถํ    จิตฺตสงฺขารปฏิสํเวที    อสฺสสิสฺสามีติ    สิกฺขติ
จิตฺตสงฺขารปฏิสํเวที ปสฺสสิสฺสามีติ สิกฺขติ ฯ
     กตโม   จิตฺตสงฺขาโร  ฯ  ทีฆํ  อสฺสาสวเสน  สญฺญา  จ  เวทนา
จ    เจตสิกา    เอเต   ธมฺมา   จิตฺตปฏิพทฺธา   จิตฺตสงฺขารา   ทีฆํ
ปสฺสาสวเสน   สญฺญา   จ   เวทนา   จ   เจตสิกา   เอเต   ธมฺมา
จิตฺตปฏิพทฺธา    จิตฺตสงฺขารา    ฯเปฯ    สุขปฏิสํเวที    อสฺสาสวเสน
สุขปฏิสํเวที   ปสฺสาสวเสน   สญฺญา   จ  เวทนา  จ  เจตสิกา  เอเต
ธมฺมา จิตฺตปฏิพทฺธา จิตฺตสงฺขารา อยํ จิตฺตสงฺขาโร ฯ
     กถํ   เต  จิตฺตสงฺขารา  ปฏิวิทิตา  โหนฺติ  ฯ  ทีฆํ  อสฺสาสวเสน
จิตฺตสฺส   เอกคฺคตํ   อวิกฺเขปํ   ปชานโต   สติ  อุปฏฺฐิตา  โหติ  ตาย
สติยา   เตน   ญาเณน   เต   จิตฺตสงฺขารา   ปฏิวิทิตา   โหนฺติ  ทีฆํ
ปสฺสาสวเสน   จิตฺตสฺส   เอกคฺคตํ   อวิกฺเขปํ  ปชานโต  สติ  อุปฏฺฐิตา
โหติ   ตาย   สติยา   เตน   ญาเณน   เต   จิตฺตสงฺขารา  ปฏิวิทิตา
โหนฺติ    ฯเปฯ    สจฺฉิกาตพฺพํ    สจฺฉิกโรโต    เต    จิตฺตสงฺขารา
ปฏิวิทิตา    โหนฺติ    เอวนฺเต    จิตฺตสงฺขารา    ปฏิวิทิตา    โหนฺติ
จิตฺตสงฺขารปฏิสํเวที    อสฺสาสปสฺสาสวเสน    เวทนา   อุปฏฺฐานํ   สติ
อนุปสฺสนาญาณํ   เวทนา   อุปฏฺฐานํ   โน   สติ   สติ  อุปฏฺฐานํ  เจว
