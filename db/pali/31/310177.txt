     [๒๖๙]   กตมํ   ตถาคตสฺส   อินฺทฺริยานํ  ปโรปริยตฺเต  ญาณํ  ฯ
อิธ   ตถาคโต   สตฺเต   ปสฺสติ  อปฺปรชกฺเข  มหารชกฺเข  ติกฺขินฺทฺริเย
มุทินฺทฺริเย     สฺวากาเร     ทฺวากาเร    สุวิญฺญาปเย    ทุวิญฺญาปเย
อปฺเปกจฺเจ           ปรโลกวชฺชภยทสฺสาวิโน           อปฺเปกจฺเจ
นปรโลกวชฺชภยทสฺสาวิโน ฯ
     [๒๗๐]   อปฺปรชกฺเข  มหารชกฺเขติ  สทฺโธ  ปุคฺคโล  อปฺปรชกฺโข
อสฺสทฺโธ   ปุคฺคโล   มหารชกฺโข   อารทฺธวิริโย   ปุคฺคโล  อปฺปรชกฺโข
กุสีโต    ปุคฺคโล    มหารชกฺโข   อุปฏฺฐิตสฺสติ   ปุคฺคโล   อปฺปรชกฺโข
มุฏฺฐสฺสติ    ปุคฺคโล    มหารชกฺโข   สมาหิโต   ปุคฺคโล   อปฺปรชกฺโข
อสมาหิโต    ปุคฺคโล    มหารชกฺโข   ปญฺญวา   ปุคฺคโล   อปฺปรชกฺโข
ทุปฺปญฺโญ ปุคฺคโล มหารชกฺโข ฯ
     [๒๗๑]   ติกฺขินฺทฺริเย   มุทินฺทฺริเยติ  สทฺโธ  ปุคฺคโล  ติกฺขินฺทฺริโย
อสฺสทฺโธ      ปุคฺคโล      มุทินฺทฺริโย      อารทฺธวิริโย     ปุคฺคโล
ติกฺขินฺทฺริโย    กุสีโต    ปุคฺคโล    มุทินฺทฺริโย   อุปฏฺฐิตสฺสติ   ปุคฺคโล
ติกฺขินฺทฺริโย    มุฏฺฐสฺสติ    ปุคฺคโล    มุทินฺทฺริโย   สมาหิโต   ปุคฺคโล
ติกฺขินฺทฺริโย    อสมาหิโต    ปุคฺคโล    มุทินฺทฺริโย   ปญฺญวา   ปุคฺคโล
ติกฺขินฺทฺริโย ทุปฺปญฺโญ ปุคฺคโล มุทินฺทฺริโย ฯ
     [๒๗๒]   สฺวากาเร   ทฺวากาเรติ   สทฺโธ   ปุคฺคโล  สฺวากาโร
อสฺสทฺโธ    ปุคฺคโล   ทฺวากาโร   อารทฺธวิริโย   ปุคฺคโล   สฺวากาโร
กุสีโต    ปุคฺคโล    ทฺวากาโร    อุปฏฺฐิตสฺสติ    ปุคฺคโล   สฺวากาโร
