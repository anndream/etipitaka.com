ทสลกฺขณสมฺปนฺนญฺเจว      โหติ      วิจารสมฺปนฺนญฺจ     ปีติสมฺปนฺนญฺจ
สุขสมฺปนฺนญฺจ      จิตฺตสฺส      อธิฏฺฐานสมฺปนฺนญฺจ     สทฺธาสมฺปนฺนญฺจ
วิริยสมฺปนฺนญฺจ    สติสมฺปนฺนญฺจ   สมาธิสมฺปนฺนญฺจ   ปญฺญาสมฺปนฺนญฺจ   ฯ
ทุกฺขานุปสฺสนาย          อนตฺตานุปสฺสนาย          นิพฺพิทานุปสฺสนาย
วิราคานุปสฺสนาย  นิโรธานุปสฺสนาย  ปฏินิสฺสคฺคานุปสฺสนาย  ขยานุปสฺสนาย
วยานุปสฺสนาย         วิปริณามานุปสฺสนาย         อนิมิตฺตานุปสฺสนาย
อปฺปณิหิตานุปสฺสนาย       สุญฺญตานุปสฺสนาย      อธิปญฺญาธมฺมวิปสฺสนาย
ยถาภูตญาณทสฺสนาย        อาทีนวานุปสฺสนาย       ปฏิสงฺขานุปสฺสนาย
วิวฏฺฏนานุปสฺสนาย         โสตาปตฺติมคฺคสฺส         สกทาคามิมคฺคสฺส
อนาคามิมคฺคสฺส ฯเปฯ
     [๓๘๑]    อรหตฺตมคฺคสฺส    โก    อาทิ    กึ    มชฺเฌ    กึ
ปริโยสานํ   ฯ   อรหตฺตมคฺคสฺส   ปฏิปทาวิสุทฺธิ  อาทิ  อุเปกฺขานุพฺรูหนา
มชฺเฌ       สมฺปหํสนา       ปริโยสานํ      ฯ      อรหตฺตมคฺคสฺส
ปฏิปทาวิสุทฺธิ    อาทิ   อาทิสฺส   กติ   ลกฺขณานิ   ฯ   อาทิสฺส   ตีณิ
ลกฺขณานิ    โย    ตสฺส    ปริปนฺโถ   ตโต   จิตฺตํ   วิสุชฺฌติ   ยญฺจ
วิสุทฺธตฺตา     จิตฺตํ     มชฺฌิมํ     สมถนิมิตฺตํ     ปฏิปชฺชติ     ยญฺจ
ปฏิปนฺนตฺตา    ตตฺถ    จิตฺตํ    ปกฺขนฺทติ    ยญฺจ   ปริปนฺถโต   จิตฺตํ
วิสุชฺฌติ      ยญฺจ     วิสุทฺธตฺตา     จิตฺตํ     มชฺฌิมํ     สมถนิมิตฺตํ
ปฏิปชฺชติ   ยญฺจ   ปฏิปนฺนตฺตา   ตตฺถ   จิตฺตํ  ปกฺขนฺทติ  อรหตฺตมคฺคสฺส๛
ปฏิปทาวิสุทฺธิ      อาทิ     อาทิสฺส     อิมานิ     ตีณิ     ลกฺขณานิ
