                   มหาวคฺเค อานาปานกถา
                       ___________
     [๓๖๒]   โสฬสวตฺถุกํ   อานาปานสฺสติสมาธึ  ภาวยโต  สมาธิกานิ
เทฺว    ญาณสตานิ    อุปฺปชฺชนฺติ    อฏฺฐ   ปริปนฺเถ   ญาณานิ   อฏฺฐ
จ    อุปกาเร    ญาณานิ   อฏฺฐารส   อุปกฺกิเลเส   ญาณานิ   เตรส
โวทาเน    ญาณานิ    พตฺตึสํ    สโตการีสุ   ๑   ญาณานิ   จตุวีสติ
สมาธิวเสน    ญาณานิ    เทฺวสตฺตติ   วิปสฺสนาวเสน   ญาณานิ   อฏฺฐ
นิพฺพิทาญาณานิ      อฏฺฐ      นิพฺพิทานุโลเม      ญาณานิ      อฏฺฐ
นิพฺพิทาปฏิปฺปสฺสทฺธิญาณานิ เอกวีสติ วิมุตฺติสุเข ญาณานิ ฯ
     [๓๖๓]   กตมานิ   อฏฺฐ  ปริปนฺเถ  ญาณานิ  อฏฺฐ  จ  อุปกาเร
ญาณานิ     ฯ     กามจฺฉนฺโท     สมาธิสฺส    ปริปนฺโถ    เนกฺขมฺมํ
สมาธิสฺส    อุปการํ    พฺยาปาโท   สมาธิสฺส   ปริปนฺโถ   อพฺยาปาโท
สมาธิสฺส    อุปการํ    ถีนมิทฺธํ    สมาธิสฺส   ปริปนฺโถ   อาโลกสญฺญา
สมาธิสฺส    อุปการํ    อุทฺธจฺจํ    สมาธิสฺส    ปริปนฺโถ    อวิกฺเขโป
สมาธิสฺส    อุปการํ    วิจิกิจฺฉา   สมาธิสฺส   ปริปนฺโถ   ธมฺมววตฺถานํ
สมาธิสฺส     อุปการํ     อวิชฺชา     สมาธิสฺส     ปริปนฺโถ    ญาณํ
สมาธิสฺส     อุปการํ     อรติ     สมาธิสฺส     ปริปนฺโถ    ปามุชฺชํ
สมาธิสฺส   อุปการํ   สพฺเพปิ   อกุสลา   ธมฺมา   สมาธิสฺส   ปริปนฺโถ
สพฺเพปิ    กุสลา    ธมฺมา    สมาธิสฺส    อุปการํ    อิมานิ    อฏฺฐ
#๑ ม. สโตการิสุส ฯ
