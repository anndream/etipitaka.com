สมยวิโมกฺโข อสมยวิโมกฺโข สามยิโก
วิโมกฺโข     อสามยิโก    วิโมกฺโข    กุปฺโป    วิโมกฺโข    อกุปฺโป
วิโมกฺโข    โลกิโย    วิโมกฺโข    โลกุตฺตโร    วิโมกฺโข    สาสโว
วิโมกฺโข    อนาสโว    วิโมกฺโข    สามิโส    วิโมกฺโข    นิรามิโส
วิโมกฺโข    นิรามิสตโร    วิโมกฺโข   ปณิหิโต   วิโมกฺโข   อปฺปณิหิโต
วิโมกฺโข      ปณิหิตปฺปฏิปฺปสฺสทฺธิวิโมกฺโข      สญฺญุตฺโต      วิโมกฺโข
วิสญฺญุตฺโต       วิโมกฺโข       เอกตฺตวิโมกฺโข      นานตฺตวิโมกฺโข
สญฺญาวิโมกฺโข      ญาณวิโมกฺโข     สีติสิยาวิโมกฺโข     ฌานวิโมกฺโข
อนุปาทาจิตฺตสฺส วิโมกฺโข ฯ
     [๔๗๐]   กตโม   สุญฺญโต   วิโมกฺโข  ฯ  อิธ  ภิกฺขุ  อรญฺญคโต
วา    รุกฺขมูลคโต    วา    สุญฺญาคารคโต   วา   อิติ   ปฏิสญฺจิกฺขติ
สุญฺญมิทํ   อตฺเตน   วา   อตฺตนิเยน   วาติ   โส  ตตฺถ  อภินิเวสํ  น
กโรตีติ สุญฺญโต วิโมกฺโข อยํ สุญฺญโต วิโมกฺโข ฯ
     กตโม   อนิมิตฺโต   วิโมกฺโข   ฯ   อิธ   ภิกฺขุ  อรญฺญคโต  วา
รุกฺขมูลคโต   วา   สุญฺญาคารคโต   วา   อิติ   ปฏิสญฺจิกฺขติ   สุญฺญมิทํ
อตฺเตน   วา   อตฺตนิเยน   วาติ   โส   ตตฺถ   นิมิตฺตํ   น  กโรตีติฎ
อนิมิตฺโต วิโมกฺโข อยํ อนิมิตฺโต วิโมกฺโข ฯ
     กตโม   อปฺปณิหิโต   วิโมกฺโข   ฯ   อิธ  ภิกฺขุ  อรญฺญคโต  วา
รุกฺขมูลคโต   วา   สุญฺญาคารคโต   วา   อิติ   ปฏิสญฺจิกฺขติ   สุญฺญมิทํ
อตฺเตน   วา   อตฺตนิเยน   วาติ   โส   ตตฺถ   ปณิธึ   น   กโรตีติ
