มาโน      ปรามาสสีสญฺจ      ทิฏฺฐิ      วิกฺเขปสีสญฺจ      อุทฺธจฺจํ
กิเลสสีสญฺจ    ๑    อวิชฺชา    อธิโมกฺขสีสญฺจ   สทฺธา   ปคฺคหสีสญฺจ
วิริยํ    อุปฏฺฐานสีสญฺจ    สติ    อวิกฺเขปสีสญฺจ   สมาธิ   ทสฺสนสีสญฺจ
ปญฺญา      ปวตฺตสีสญฺจ      ชีวิตินฺทฺริยํ     โคจรสีสญฺจ     วิโมกฺโข
สงฺขารสีสญฺจ นิโรโธติ ฯ
                    สมสีสกถา นิฏฺฐิตา ฯ
                    ____________________
                  ปญฺญาวคฺเค สติปฏฺฐานกถา
                    สาวตฺถีปริปุณฺณนิทานํ
     [๗๒๖]  [๒]  จตฺตาโรเม  ภิกฺขเว  สติปฏฺฐานา กตเม จตฺตาโร
อิธ   ภิกฺขเว   ภิกฺขุ   กาเย  กายานุปสฺสี  วิหรติ  อาตาปี  สมฺปชาโน
สติมา   วิเนยฺย   โลเก   อภิชฺฌาโทมนสฺสํ   เวทนาสุ   ฯเปฯ  จิตฺเต
ธมฺเมสุ   ธมฺมานุปสฺสี   วิหรติ   อาตาปี   สมฺปชาโน   สติมา  วิเนยฺย
โลเก อภิชฺฌาโทมนสฺสํ อิเม โข ภิกฺขเว จตฺตาโร สติปฏฺฐานาติ ฯ
     [๗๒๗]  กถํ  กาเย  กายานุปสฺสี  วิหรติ  ฯ  อิเธกจฺโจ ปฐวีกายํ
อนิจฺจโต    อนุปสฺสติ    โน    นิจฺจโต    ทุกฺขโต    อนุปสฺสติ   โน
สุขโต   อนตฺตโต   อนุปสฺสติ   โน   อตฺตโต   นิพฺพินฺทติ   โน  นนฺทติ
วิรชฺชติ   โน   รชฺชติ   นิโรเธติ   โน   สมุเทติ   ปฏินิสฺสชฺชติ   โน
#๑ ม. สงฺกิเลสสีสญฺจ ฯ ๒ ม. สาวตฺถินิทานํ ฯ
