อนิมิตฺตานุปสฺสนาญาณํ     นิมิตฺตโต    ปณิธิยา    มุจฺจตีติ    อปฺปณิหิโต
วิโมกฺโข    อปฺปณิหิตานุปสฺสนาญาณํ    สพฺพปณิธีหิ   มุจฺจตีติ   อปฺปณิหิโต
วิโมกฺโข        สุญฺญตานุปสฺสนาญาณํ       อภินิเวสโต       ปณิธิยา
มุจฺจตีติ     อปฺปณิหิโต     วิโมกฺโข     รูเป     อนิจฺจานุปสฺสนาญาณํ
ปณิธิยา  มุจฺจตีติ  อปฺปณิหิโต  วิโมกฺโข ฯเปฯ รูเป อปฺปณิหิตานุปสฺสนาญาณํ
สพฺพปณิธีหิ          มุจฺจตีติ          อปฺปณิหิโต          วิโมกฺโข
รูเป   สุญฺญตานุปสฺสนาญาณํ   อภินิเวสโต   ปณิธิยา  มุจฺจตีติ  อปฺปณิหิโต
วิโมกฺโข       เวทนาย      สญฺญาย      สงฺขาเรสุ      วิญฺญาเณ
จกฺขุสฺมึ     ฯเปฯ     ชรามรเณ     อนิจฺจานุปสฺสนาญาณํ     นิจฺจโต
ปณิธิยา     มุจฺจตีติ    อปฺปณิหิโต    วิโมกฺโข    ฯเปฯ    ชรามรเณ
อปฺปณิหิตานุปสฺสนาญาณํ    สพฺพปณิธีหิ    มุจฺจตีติ   อปฺปณิหิโต   วิโมกฺโข
ชรามรเณ    สุญฺญตานุปสฺสนาญาณํ    อภินิเวสโต    ปณิธิยา    มุจฺจตีติ
อปฺปณิหิโต วิโมกฺโข อยํ อปฺปณิหิโต วิโมกฺโข ฯ
     [๕๑๔]  กตมํ  มุขํ  ฯ เย ตตฺถ ชาตา อนวชฺชา กุสลา โพธิปกฺขิยา
ธมฺมา อิทํ มุขํ ฯ
     กตมํ   วิโมกฺขมุขํ  ฯ  ยํ  เตสนฺเตสํ  ธมฺมานํ  อารมฺมณํ  นิโรโธ
นิพฺพานํ อิทํ วิโมกฺขมุขํ ฯ
     กตมํ   วิโมกฺขปจฺจนีกํ   ฯ   ตึณิ   อกุสลมูลานิ  วิโมกฺขปจฺจนีกานิ
ตีณิ    ทุจฺจริตานิ    วิโมกฺขปจฺจนีกานิ    สพฺเพปิ    อกุสลา    ธมฺมา
วิโมกฺขปจฺจนีกา อิทํ วิโมกฺขปจฺจนีกํ ฯ
