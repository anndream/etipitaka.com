อภิปฺปโมทยํ    จิตฺตํ   อสฺสาสปสฺสาสา   สํวรฏฺเฐน   สีลวิสุทฺธิ   ฯเปฯ
อภิปฺปโมทยํ     จิตฺตํ     อสฺสาสปสฺสาสวเสน     จิตฺตสฺส    เอกคฺคตํ
อวิกฺเขปํ   ปชานโต   ฯเปฯ  ปชานนฺโต  อินฺทฺริยานิ  สโมธาเนติ  เตน
วุจฺจติ สมตฺถญฺจ ปฏิวิชฺฌติ ฯ
     [๔๑๔]   กถํ   สมาทหํ   จิตฺตํ   อสฺสสิสฺสามีติ   สิกฺขติ  สมาทหํ
จิตฺตํ ปสฺสสิสฺสามีติ สิกฺขติ ฯ
     กตมญฺจ   สมาธินฺทฺริยํ   ๑   ฯ   ทีฆํ   อสฺสาสวเสน   จิตฺตสฺส
เอกคฺคตา   อวิกฺเขโป   สมาธิ   [๒]   ทีฆํ   ปสฺสาสวเสน  จิตฺตสฺส
เอกคฺคตา  อวิกฺเขโป  สมาธิ  [๒]  สมาทหํ  จิตฺตํ อสฺสาสวเสน [๓]
จิตฺตสฺส   เอกคฺคตา   อวิกฺเขโป   สมาธิ   ยา   จิตฺตสฺส  ฐิติ  สณฺฐิติ
อธิฏฺฐิติ  ๔  อวิสาหาโร  อวิกฺเขโป  จ  ๕  อวิสาหตมานสตา  สมโถ
สมาธินฺทฺริยํ    สมาธิพลํ   สมฺมาสมาธิ   อยํ   [๖]   สมาทหํ   จิตฺตํ
อสฺสาสวเสน   ๗   วิญฺญาณจิตฺตํ   อุปฏฺฐานํ  สติ  อนุปสฺสนาญาณํ  จิตฺตํ
อุปฏฺฐานํ   โน   สติ   สติ   อุปฏฺฐานํ   เจว   สติ  จ  ตาย  สติยา
เตน    ญาเณน    ตํ    จิตฺตํ    อนุปสฺสตีติ   เตน   วุจฺจติ   จิตฺเต
จิตฺตานุปสฺสนา สติปฏฺฐานภาวนา ฯ
     อนุปสฺสตีติ   กถํ   ตํ   จิตฺตํ   อนุปสฺสติ   ฯเปฯ  เอวนฺตํ  จิตฺตํ
อนุปสฺสติ ฯ
     ภาวนาติ   จตสฺโส   ภาวนา  ฯเปฯ  อาเสวนฏฺเฐน  ภาวนา  ฯ
สมาทหํ    จิตฺตํ    อสฺสาสปสฺสาสา    สํวรฏฺเฐน    สีลวิสุทฺธิ   ฯเปฯ
#๑ ม. ยุ. กตโม สมาธิ ฯ ๒ ม. ยา จิตฺตสฺส ฐิติ ฯเปฯ สมาธิพลํ สมฺมาสมาธิ ฯ
#๓ ม. สมาทหํ จิตฺตํ ปสฺสาสวเสน ... ฯ ๔ ม. ยุ. อวฏฺฐิติ ฯ ๕ ม. ยุ. จสทฺโท
#นตฺถิ ฯ ๖ ม. สมาธิ ฯ ๗ ม. อสฺสาสปสฺสาสวเสน ฯ
