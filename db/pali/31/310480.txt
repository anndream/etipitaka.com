สติสมฺโพชฺฌงฺโค    จวติ    สงฺขาเร    อาวชฺชิตตฺตา   สติสมฺโพชฺฌงฺโคh
จวติ    นิโรธํ    อนาวชฺชิตตฺตา    สติสมฺโพชฺฌงฺโค    จวติ    อิเมหิ
อฏฺฐหากาเรหิ     สติสมฺโพชฺฌงฺโค    จวติ    เอวํ    ติฏฺฐนฺตํ    จรํ
ติฏฺฐตีติ    ปชานามิ    สเจปิ    จวติ    อิทปฺปจฺจยา    เม   จวตีติ
ปชานามิ ฯเปฯ ฯ
     [๕๗๒]   กถํ   อุเปกฺขาสมฺโพชฺฌงฺโค   อิติ   เจ   เม   โหตีติ
โพชฺฌงฺโค   ฯ   ยาวตา   นิโรธูปฏฺฐาติ  ตาวตา  อุเปกฺขาสมฺโพชฺฌงฺโค
อิติ   เจ   เม   โหตีติ  โพชฺฌงฺโค  เสยฺยถาปิ  เตลปฺปทีปสฺส  ฌายโต
ยาวตา    อจฺฉิ    ตาวตา    วณฺโณ    ยาวตา    วณฺโณ    ตาวตา
อจฺฉิ   เอวเมว   ยาวตา  นิโรธูปฏฺฐาติ  ตาวตา  อุเปกฺขาสมฺโพชฺฌงฺโค
อิติ เจ เม ๑ โหตีติ โพชฺฌงฺโค ฯ
     กถํ  อปฺปมาโณ  อิติ  เม  ๒  โหตีติ  โพชฺฌงฺโค  ฯ ปมาณวนฺตา
กิเลสา  สพฺเพว  ปริยุฏฺฐานา  เยว  สงฺขารา  โปโนพฺภวิกา  อปฺปมาโณ
นิโรโธ      อสงฺขตฏฺเฐน      ยาวตา     นิโรธูปฏฺฐาติ     ตาวตา
อปฺปมาโณ อิติ เม โหตีติ โพชฺฌงฺโค ฯ
     กถํ  สุสมารทฺโธ  อิติ  เม  โหตีติ  โพชฺฌงฺโค  ฯ  วิสมา กิเลสา
สพฺเพว   ปริยุฏฺฐานา  เยว  สงฺขารา  โปโนพฺภวิกา  สมธมฺโม  นิโรโธ
สนฺตฏฺเฐน   ปณีตฏฺเฐน   ยาวตา   นิโรธูปฏฺฐาติ   ตาวตา  สุสมารทฺโธ
อิติ เม โหตีติ โพชฺฌงฺโค ฯ
     กถํ   ติฏฺฐนฺตํ  จรํ  ติฏฺฐตีติ  ปชานามิ  สเจปิ  จวติ  อิทปฺปจฺจยา
#๑ ม. เมสทฺโท นตฺถิ ฯ ๒ ม. เจ ฯ เอวมุปริปิ ฯ
