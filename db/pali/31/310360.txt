ตถา   ตติยํ   ตถา   จตุตฺถํ   อิติ  อุทฺธมโธ  ติริยํ  สพฺพธิ  สพฺพตฺตาย
สพฺพาวนฺตํ    โลกํ    เมตฺตาสหคเตน   เจตสา   วิปุเลน   มหคฺคเตน
อปฺปมาเณน   อวเรน   อพฺยาปชฺเฌน   ๑   ผริตฺวา  วิหรติ  เมตฺตาย
ภาวิตตฺตา   สตฺตา   อปฺปฏิกูลา   โหนฺติ  กรุณาสหคเตน  เจตสา  เอกํ
ทิสํ  ฯเปฯ  กรุณาย  ภาวิตตฺตา  สตฺตา  อปฺปฏิกูลา โหนฺติ มุทิตาสหคเตน
เจตสา     ฯเปฯ     มุทิตาย     ภาวิตตฺตา    สตฺตา    อปฺปฏิกูลา
โหนฺติ   อุเปกฺขาสหคเตน   เจตสา  เอกํ  ทิสํ  ผริตฺวา  วิหรติ  ฯเปฯ
อุเปกฺขาย   ภาวิตตฺตา   สตฺตา   อปฺปฏิกูลา   โหนฺติ   เอวํ  สุภนฺเตว
อธิมุตฺโต โหตีติ วิโมกฺโข ฯ
     [๔๗๗]    กตโม   อากาสานญฺจายตนสมาปตฺติวิโมกฺโข   ฯ   อิธ
ภิกฺขุ    สพฺพโส    รูปสญฺญานํ    สมติกฺกมา   ปฏิฆสญฺญานํ   อตฺถงฺคมา
นานตฺตสญฺญานํ   อมนสิการา   อนนฺโต   อากาโสติ   อากาสานญฺจายตนํ
อุปสมฺปชฺช วิหรติ อยํ อากาสานญฺจายตนสมาปตฺติวิโมกฺโข ฯ
     กตโม     วิญฺญาณญฺจายตนสมาปตฺติวิโมกฺโข    ฯ    อิธ    ภิกฺขุ
สพฺพโส     อากาสานญฺจายตนํ     สมติกฺกมฺม     อนนฺตํ    วิญฺญาณนฺติ
วิญฺญาณญฺจายตนํ อุปสมฺปชฺช วิหรติ อยํ วิญฺญาณญฺจายตนสมาปตฺติวิโมกฺโข ฯ
     กตโม     อากิญฺจญฺญายตนสมาปตฺติวิโมกฺโข    ฯ    อิธ    ภิกฺขุ
สพฺพโส   วิญฺญาณญฺจายตนํ   สมติกฺกมฺม   นตฺถิ   กิญฺจีติ  อากิญฺจญฺญายตนํ
อุปสมฺปชฺช วิหรติ อยํ อากิญฺจญฺญายตนสมาปตฺติวิโมกฺโข ฯ
#๑ ม. อพฺยาปชฺเชน ฯ เอวมุปริปิ ฯ
