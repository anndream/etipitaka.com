ปีติ     ชายติ     ปีติมนสฺส     กาโย     ปสฺสมฺภติ    ปสฺสทฺธกาโย
สุขํ   เวเทติ   สุขิโน   จิตฺตํ   สมาธิยติ   สมาหิเตน   จิตฺเตน   อิทํ
ทุกฺขนฺติ   ยถาภูตํ   ปชานาติ   อยํ   ทุกฺขสมุทโยติ   ยถาภูตํ  ปชานาติ
อยํ    ทุกฺขนิโรโธติ    ยถาภูตํ    ปชานาติ    อยํ    ทุกฺขนิโรธคามินี
ปฏิปทาติ   ยถาภูตํ   ปชานาติ   อิเม   นว   โยนิโส   มนสิการมูลกา
ธมฺมา ฯ
     [๑๘๔]    นว    นานตฺตา    ธาตุนานตฺตํ    ปฏิจฺจ   อุปฺปชฺชติ
ผสฺสนานตฺตํ     ผสฺสนานตฺตํ     ปฏิจฺจ     อุปฺปชฺชติ    เวทนานานตฺตํ
เวทนานานตฺตํ     ปฏิจฺจ    อุปฺปชฺชติ    สญฺญานานตฺตํ    สญฺญานานตฺตํ
ปฏิจฺจ      อุปฺปชฺชติ     สงฺกปฺปนานตฺตํ     สงฺกปฺปนานตฺตํ     ปฏิจฺจ
อุปฺปชฺชติ   ฉนฺทนานตฺตํ   ฉนฺทนานตฺตํ   ปฏิจฺจ  อุปฺปชฺชติ  ปริฬาหนานตฺตํ
ปริฬาหนานตฺตํ        ปฏิจฺจ        อุปฺปชฺชติ       ปริเยสนานานตฺตํ
ปริเยสนานานตฺตํ    ปฏิจฺจ    อุปฺปชฺชติ    ลาภนานตฺตํ    อิเม    นว
นานตฺตา    ตํ    ญาตฏฺเฐน    ญาณํ    ปชานนฏฺเฐน   ปญฺญา   เตน
วุจฺจติ นวธมฺมววตฺถาเน ปญฺญา ธมฺมนานตฺเต ญาณํ ฯ
                       ___________
     [๑๘๕]  กถํ  อภิญฺญาปญฺญา  ญาตฏฺเฐน  ๑  ญาณํ ฯ ปริญฺญาปญฺญา
ตีรณฏฺเฐน    ๒    ญาณํ   ปหานปญฺญา   ปริจฺจาคฏฺเฐน   ๓   ญาณํ
ภาวนาปญฺญา  เอกรสฏฺเฐน  ๔  ญาณํ  สจฺฉิกิริยาปญฺญา  ผสฺสนฏฺเฐน ๕
ญาณํ    เย   เย   ธมฺมา   อภิญฺญาตา   โหนฺติ   เต   เต   ธมฺมา
#๑-๒-๓-๔-๕ ม. ยุ. ญาตฏฺเฐ ... ผุสฺสนฏฺเฐ ฯ เอวมุปริปิ ฯ
