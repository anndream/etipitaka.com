สีติสิยาโมกฺโข   นิโรธานุปสฺสนา   อนุตฺตรํ   สีติภาวํ   ญาณํ   สมุทยโต
สนฺตาปปริฬาหทรถา    มุจฺจติ    สีติสิยาวิโมกฺโข    ปฏินิสฺสคฺคานุปสฺสนา
อนุตฺตรํ      สีติภาวํ     ญาณํ     อาทานโต     สนฺตาปปริฬาหทรถา
มุจฺจตีติ     สีติสิยาวิโมกฺโข    อนิมิตฺตานุปสฺสนา    อนุตฺตรํ    สีติภาวํ
ญาณํ    นิมิตฺตโต    สนฺตาปปริฬาหทรถา    มุจฺจตีติ    สีติสิยาวิโมกฺโข
อปฺปณิหิตานุปสฺสนา  อนุตฺตรํ  สีติภาวํ  ญาณํ  ปณิธิยา  สนฺตาปปริฬาหทรถา
มุจฺจตีติ        สีติสิยาวิโมกฺโข        สุญฺญตานุปสฺสนา       อนุตฺตรํ
สีติภาวํ     ญาณํ     อภินิเวสโต     สนฺตาปปริฬาหทรถา     มุจฺจตีติ
สีติสิยาวิโมกฺโข  เอวํ  สิยา  เอโก  สีติสิยาวิโมกฺโข ทส สีติสิยาวิโมกฺขา
โหนฺติ      ทส      สีติสิยาวิโมกฺขา      เอโก     สีติสิยาวิโมกฺโข
โหติ   วตฺถุวเสน   ปริยาเยน   ฯ   รูเป   อนิจฺจานุปสฺสนา   อนุตฺตรํ
สีติภาวํ   ญาณํ   นิจฺจโต  สนฺตาปปริฬาหทรถา  มุจฺจตีติ  สีติสิยาวิโมกฺโข
ฯเปฯ    วตฺถุวเสน    ปริยาเยน    ฯ   เวทนาย   ฯเปฯ   สญฺญาย
สงฺขาเรสุ   วิญฺญาเณ   จกฺขุสฺมึ   ฯเปฯ   ชรามรเณ   อนิจฺจานุปสฺสนา
อนุตฺตรํ      สีติภาวํ      ญาณํ      นิจฺจโต     สนฺตาปปริฬาหทรถา
มุจฺจตีติ   สีติสิยาวิโมกฺโข   ฯเปฯ  เอวํ  สิยา  เอโก  สีติสิยาวิโมกฺโข
ทส  สีติสิยาวิโมกฺขา  โหนฺติ  ทส  สีติสิยาวิโมกฺขา เอโก สีติสิยาวิโมกฺโข
โหติ วตฺถุวเสน ปริยาเยน อยํ สีติสิยาวิโมกฺโข ฯ
     [๔๘๓]   กตโม  ฌานวิโมกฺโข  ฯ  เนกฺขมฺมํ  ชายตีติ  ๑  ฌานํ
#๑ สี. ม. ยุ. ฌายตีติ ฯ เอวมุปริปิ ฯ
