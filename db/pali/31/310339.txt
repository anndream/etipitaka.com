โวสฺสชฺชิตตฺตา     ตโต     นิรุชฺฌนฺติ     นิโรธวเสน     ปญฺญาวเสน
ปญฺญินฺทฺริยํ  อธิมตฺตํ โหติ ฯ นิโรธวเสน เทฺว โวสฺสคฺคา ปริจฺจาคโวสฺสคฺโค
จ    ปกฺขนฺทนโวสฺสคฺโค    จ    ฯ    กิเลเส    จ    ขนฺเธ    จ
ปริจฺจชตีติ      ปริจฺจาคโวสฺสคฺโค      นิโรธนิพฺพานธาตุยา      จิตฺตํ
ปกฺขนฺทตีติ   ปกฺขนฺทนโวสฺสคฺโค   นิโรธวเสน   อิเม   เทฺว  โวสฺสคฺคา
เอวํ อธิมตฺตฏฺเฐน อินฺทฺริยานิ ทฏฺฐพฺพานิ ฯ
                     ภาณวารํ นิฏฺฐิตํ ฯ
     [๔๕๖]    กถํ    อธิฏฺฐานฏฺเฐน    อินฺทฺริยานิ   ทฏฺฐพฺพานิ   ฯ
สทฺธินฺทฺริยสฺส   ภาวนาย   ฉนฺโท   อุปฺปชฺชติ   ฉนฺทวเสน   สทฺธาวเสน
สทฺธินฺทฺริยํ   อธิฏฺฐาติ   ฉนฺทวเสน   ปามุชฺชํ   อุปฺปชฺชติ   ปามุชฺชวเสน
สทฺธาวเสน    สทฺธินฺทฺริยํ    อธิฏฺฐาติ   ฯเปฯ   เอวํ   อธิฏฺฐานฏฺเฐน
อินฺทฺริยานิ ทฏฺฐพฺพานิ ฯ
     [๔๕๗]  กถํ ปริยาทานฏฺเฐน อินฺทฺริยานิ ทฏฺฐพฺพานิ ฯ อธิโมกฺขฏฺเฐน
สทฺธินฺทฺริยํ        อสฺสทฺธิยํ        ปริยาทิยติ        อสฺสทฺธิยปริฬาหํ
ปริยาทิยติ   ปคฺคหฏฺเฐน  วิริยินฺทฺริยํ  โกสชฺชํ  ปริยาทิยติ  โกสชฺชปริฬาหํ
ปริยาทิยติ      อุปฏฺฐานฏฺเฐน     สตินฺทฺริยํ     ปมาทํ     ปริยาทิยติ
ปมาทปริฬาหํ       ปริยาทิยติ       อวิกฺเขปฏฺเฐน       สมาธินฺทฺริยํ
อุทฺธจฺจํ     ปริยาทิยติ     อุทฺธจฺจปริฬาหํ    ปริยาทิยติ    ทสฺสนฏฺเฐน
ปญฺญินฺทฺริยํ     อวิชฺชํ     ปริยาทิยติ     อวิชฺชาปริฬาหํ     ปริยาทิยติ
เนกฺขมฺเม    ปญฺจินฺทฺริยานิ    กามจฺฉนฺทํ    ปริยาทิยนฺติ    อพฺยาปาเท
