ปฏินิสฺสคฺคานุปสฺสี      อสฺสาสปสฺสาสวเสน      จิตฺตสฺส      เอกคฺคตํ
อวิกฺเขปํ    ปชานโต    ฯเปฯ   ปชานนฺโต   อินฺทฺริยานิ   สโมธาเนติ
โคจรญฺจ    ปชานาติ    สมตฺถญฺจ    ปฏิวิชฺฌติ    พลานิ   สโมธาเนติ
โพชฺฌงฺเค    สโมธาเนติ    มคฺคํ   สโมธาเนติ   ธมฺเม   สโมธาเนติ
โคจรญฺจ ปชานาติ สมตฺถญฺจ ปฏิวิชฺฌติ ฯ
     อินฺทฺริยานิ    สโมธาเนตีติ   กถํ   อินฺทฺริยานิ   สโมธาเนติ   ฯ
อธิโมกฺขฏฺเฐน    สทฺธินฺทฺริยํ    สโมธาเนติ    ฯเปฯ    เตน   วุจฺจติ
สมตฺถญฺจ    ปฏิวิชฺฌติ    อฏฺฐ    อนุปสฺสเน    ญาณานิ    อฏฺฐ    จ
อุปฏฺฐานานุสฺสติโย   จตฺตาริ   สุตฺตนฺติกวตฺถูนิ   ธมฺเมสุ  ธมฺมานุปสฺสนายถ
อิมานิ พตฺตึสํ สโตการีสุ ญาณานิ ฯ
     [๔๒๒]    กตมานิ   จตุวีสติ   สมาธิวเสน   ญาณานิ   ฯ   ทีฆํ
อสฺสาสวเสน     จิตฺตสฺส    เอกคฺคตา    อวิกฺเขโป    สมาธิ    ทีฆํ
ปสฺสาสวเสน    จิตฺตสฺส    เอกคฺคตา    อวิกฺเขโป    สมาธิ   ฯเปฯ
วิโมจยํ   จิตฺตํ   อสฺสาสวเสน   จิตฺตสฺส  เอกคฺคตา  อวิกฺเขโป  สมาธิ
อิมานิ จตุวีสติ สมาธิวเสน ญาณานิ ฯ
     กตมานิ   เทฺวสตฺตติ   วิปสฺสนาวเสน   ญาณานิ  ฯ  ทีฆํ  อสฺสาสํ
อนิจฺจโต     อนุปสฺสนฏฺเฐน     วิปสฺสนา    ทุกฺขโต    อนุปสฺสนฏฺเฐน
วิปสฺสนา    อนตฺตโต    อนุปสฺสนฏฺเฐน    วิปสฺสนา    ทีฆํ    ปสฺสาสํ
อนิจฺจโต     อนุปสฺสนฏฺเฐน     วิปสฺสนา    ทุกฺขโต    อนุปสฺสนฏฺเฐน
วิปสฺสนา    อนตฺตโต    อนุปสฺสนฏฺเฐน    วิปสฺสนา   ฯเปฯ   วิโมจยํ
