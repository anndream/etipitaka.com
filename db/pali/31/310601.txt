ปุญฺญวโต    อิทฺธิ    โฆสิตสฺส   คหปติสฺส   ปุญฺญวโต   อิทฺธิ   ปญฺจนฺนํ
มหาปุญฺญานํ ปุญฺญวโต อิทฺธิ อยํ ปุญฺญวโต อิทฺธิ ฯ
     [๖๙๓]  กตมา  วิชฺชามยา อิทฺธิ ฯ วิชฺชาธรา วิชฺชํ ปริชเปตฺวา ๑
เวหาสํ     คจฺฉนฺติ    อากาเส    อนฺตลิกฺเข    หตฺถิมฺปิ    ทสฺเสนฺติ
อสฺสมฺปิ     ทสฺเสนฺติ     รถมฺปิ     ทสฺเสนฺติ    ปตฺติมฺปิ    ทสฺเสนฺติ
วิวิธมฺปิ เสนาพฺยูหํ ทสฺเสนฺติ อยํ วิชฺชามยา อิทฺธิ ฯ
     [๖๙๔]   กถํ   ตตฺถ   ตตฺถ   สมฺมปฺปโยคปฺปจฺจยา   อิชฺฌนฏฺเฐน
อิทฺธิ    ฯ   เนกฺขมฺเมน   กามจฺฉนฺทสฺส   ปหานฏฺโฐ   อิชฺฌตีติ   ตตฺถ
ตตฺถ     สมฺมปฺปโยคปฺปจฺจยา     อิชฺฌนฏฺเฐน    อิทฺธิ    อพฺยาปาเทน
พฺยาปาทสฺส   ปหานฏฺโฐ   อิชฺฌตีติ   ฯเปฯ   อาโลกสญฺญาย  ถีนมิทฺธสฺส
ฯเปฯ     อรหตฺตมคฺเคน     สพฺพกิเลสานํ     ปหานฏฺโฐ     อิชฺฌตีติ
ตตฺถ     ตตฺถ    สมฺมปฺปโยคปฺปจฺจยา    อิชฺฌนฏฺเฐน    อิทฺธิ    เอวํ
ตตฺถ    ตตฺถ   สมฺมปฺปโยคปฺปจฺจยา   อิชฺฌนฏฺเฐน   อิทฺธิ   อิมา   ทส
อิทฺธิโยติ ฯ
                    อิทฺธิกถา นิฏฺฐิตา ฯ
                      _______________
                   ปญฺญาวคฺเค อภิสมยกถา
     [๖๙๕]   อภิสมโยติ   เกน  อภิสเมติ  ฯ  จิตฺเตน  อภิสเมติ  ฯ
#๑ สี. ปริทเมตฺวา ฯ ม. ปริชปฺเปตฺวา ฯ
