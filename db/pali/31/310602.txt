หญฺจิ    จิตฺเตน    อภิสเมติ    เตนหิ   อญฺญาณี   อภิสเมติ   ฯ   น
อญฺญาณี    อภิสเมติ    ญาเณน    อภิสเมติ    ฯ    หญฺจิ    ญาเณน
อภิสเมติ  เตนหิ  [๑]  อจิตฺตโก  อภิสเมติ  ฯ  น  อจิตฺตโก อภิสเมติ
จิตฺเตน   จ   ญาเณน   จ   อภิสเมติ  ฯ  หญฺจิ  จิตฺเตน  จ  ญาเณน
จ   อภิสเมติ   เตนหิ  กามาวจรจิตฺเตน  จ  ญาเณน  จ  อภิสเมติ  ฯ
น  กามาวจรจิตฺเตน  จ  ญาเณน  จ  อภิสเมติ  เตนหิ  รูปาวจรจิตฺเตน
จ    ญาเณน    จ    อภิสเมติ    ฯ    น    รูปาวจรจิตฺเตน    จ
ญาเณน   จ   อภิสเมติ   ฯ   เตนหิ   อรูปาวจรจิตฺเตน   จ  ญาเณน
จ   อภิสเมติ   ฯ  น  อรูปาวจรจิตฺเตน  จ  ญาเณน  จ  อภิสเมติ  ฯ
เตนหิ   กมฺมสฺสกตาจิตฺเตน   ๒   จ   ญาเณน   จ  อภิสเมติ  ฯ  น
กมฺมสฺสกตาจิตฺเตน ๒ จ ญาเณน จ อภิสเมติ ฯ เตนหิ สจฺจานุโลมิกจิตฺเตน
จ     ญาเณน     จ    อภิสเมติ    ฯ    น    สจฺจานุโลมิกจิตฺเตน
จ   ญาเณน   จ   อภิสเมติ   ฯ   เตนหิ   อตีตจิตฺเตน   จ  ญาเณน
จ   อภิสเมติ   ฯ   น   อตีตจิตฺเตน   จ   ญาเณน  จ  อภิสเมติ  ฯ
เตนหิ  อนาคตจิตฺเตน  จ  ญาเณน  จ  อภิสเมติ  ฯ  น  อนาคตจิตฺเตน
จ    ญาเณน    จ    อภิสเมติ   ฯ   เตนหิ   ปจฺจุปฺปนฺนโลกิยจิตฺเตน
จ    ญาเณน    จ    อภิสเมติ    ฯ    น    ปจฺจุปฺปนฺนโลกิยจิตฺเตน
จ    ญาเณน    จ   อภิสเมติ   โลกุตฺตรมคฺคกฺขเณ   ปจฺจุปฺปนฺนจิตฺเตน
จ ญาเณน จ อภิสเมติ ฯ
     [๖๙๖]     กถํ    โลกุตฺตรมคฺคกฺขเณ    ปจฺจุปฺปนฺนจิตฺเตน    จ
#๑ ม. อจิตฺเตน จ ญาเณน จ ฯ ๒ ม. กมฺมสฺสกตจิตฺเตน ฯ ยุ. กมฺมสฺสกจิตฺเตน ฯ
