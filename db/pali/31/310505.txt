     [๕๙๗]    ทสฺสนวิมุตฺติ    สมฺมาทิฏฺฐิ    ฯเปฯ    อวิกฺเขปวิมุตฺติ
สมฺมาสมาธิ   อุปฏฺฐานวิมุตฺติ   สติสมฺโพชฺฌงฺโค   ฯเปฯ  ปฏิสงฺขานวิมุตฺติ
อุเปกฺขาสมฺโพชฺฌงฺโค      อสฺสทฺธิเย      อกมฺปิยวิมุตฺติ      สทฺธาพลํ
ฯเปฯ     อวิชฺชาย     อกมฺปิยวิมุตฺติ     ปญฺญาพลํ     อธิโมกฺขวิมุตฺติ
สทฺธินฺทฺริยํ    ฯเปฯ   ทสฺสนวิมุตฺติ   ปญฺญินฺทฺริยํ   ฯ   อาธิปเตยฺยฏฺเฐน
อินฺทฺริยา    วิมุตฺติ    อกมฺปิยฏฺเฐน    พลา    วิมุตฺติ    นิยฺยานฏฺเฐน
โพชฺฌงฺคา    วิมุตฺติ    เหตฏฺเฐน    มคฺโค    วิมุตฺติ   อุปฏฺฐานฏฺเฐน
สติปฏฺฐานา      วิมุตฺติ      ปทหนฏฺเฐน     สมฺมปฺปธานา     วิมุตฺติ
อิชฺฌนฏฺเฐน     อิทฺธิปาทา     วิมุตฺติ    ตถฏฺเฐน    สจฺจา    วิมุตฺติ
อวิกฺเขปฏฺเฐน    สมโถ    วิมุตฺติ   อนุปสฺสนฏฺเฐน   วิปสฺสนา   วิมุตฺติ
เอกรสฏฺเฐน     สมถวิปสฺสนา    วิมุตฺติ    อนติวตฺตนฏฺเฐน    ยุคนทฺธํ
วิมุตฺติ    สํวรฏฺเฐน    สีลวิสุทฺธิ   วิมุตฺติ   อวิกฺเขปฏฺเฐน   จิตฺตวิสุทฺธิ
วิมุตฺติ    ทสฺสนฏฺเฐน    ทิฏฺฐิวิสุทฺธิ    วิมุตฺติ   วิมุตฺตฏฺเฐน   วิโมกฺโข
วิมุตฺติ   ปฏิเวธฏฺเฐน   วิชฺชา   วิมุตฺติ   ปริจฺจาคฏฺเฐน  วิมุตฺติ  วิมุตฺติ
ปฏิปฺปสฺสทฺธฏฺเฐน    วิมุตฺติ    อนุปฺปาเท   ญาณํ   วิมุตฺติ   ฯ   ฉนฺโท
มูลฏฺเฐน    วิมุตฺติ    มนสิกาโร    สมุฏฺฐานฏฺเฐน    วิมุตฺติ    ผสฺโส
สโมธานฏฺเฐน    วิมุตฺติ    เวทนา    สโมสรณฏฺเฐน   วิมุตฺติ   สมาธิ
ปมุขฏฺเฐน     วิมุตฺติ     สติ    อาธิปเตยฺยฏฺเฐน    วิมุตฺติ    ปญฺญา
ตทุตฺตรฏฺเฐน     วิมุตฺติ    วิมุตฺติ    สารฏฺเฐน    วิมุตฺติ    อมโตคธํ
นิพฺพานํ   ปริโยสานฏฺเฐน   วิมุตฺติ   เอวํ   วิมุตฺติ  ผลํ  เอวํ  วิราโค
