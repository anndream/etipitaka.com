ปิตาติ    วตฺถุํ   นตฺถิ   สตฺตา   โอปปาติกาติ   วตฺถุํ   นตฺถิ   โลเก
สมณพฺราหฺมณา   สมฺมคฺคตา   สมฺมาปฏิปนฺนา   เย   อิมํปิ   ๑   โลกํ
ปรํปิ  ๒  โลกํ  สยํ  อภิญฺญา  สจฺฉิกตฺวา  ปเวเทนฺตีติ  วตฺถุํ เอวํวาโท
มิจฺฉาทิฏฺฐาภินิเวสปรามาโส     ทิฏฺฐิ     ทิฏฺฐิ    น    วตฺถุ    วตฺถุ
น    ทิฏฺฐิ    อญฺญา   ทิฏฺฐิ   อญฺญํ   วตฺถุ   ยา   จ   ทิฏฺฐิ   ยญฺจ
วตฺถุ   อยํ   ทสวตฺถุกา   มิจฺฉาทิฏฺฐิ   มิจฺฉาทิฏฺฐิ   ทิฏฺฐิวิปตฺติ   ฯเปฯ
มิจฺฉาทิฏฺฐิกสฺส     ปุริสปุคฺคลสฺส    เทฺว    คติโย    ฯเปฯ    อิมานิ
สญฺโญชนานิ   น   จ   ทิฏฺฐิโย   มิจฺฉาทิฏฺฐิยา   อิเมหิ   ทสหากาเรหิ
อภินิเวโส โหติ ฯ
     [๓๓๔]   สกฺกายทิฏฺฐิยา  กตเมหิ  วีสติยา  อากาเรหิ  อภินิเวโส
โหติ   ฯ   อิธ   อสฺสุตวา   ปุถุชฺชโน  อริยานํ  อทสฺสาวี  อริยธมฺมสฺส
อโกวิโท   อริยธมฺเม   อวินีโต   สปฺปุริสานํ   อทสฺสาวี  สปฺปุริสธมฺมสฺส
อโกวิโท     สปฺปุริสธมฺเม    อวินีโต    รูปํ    อตฺตโต    สมนุปสฺสติ
รูปวนฺตํ   วา   อตฺตานํ   อตฺตนิ   วา   รูปํ   รูปสฺมึ   วา   อตฺตานํ
เวทนํ     สญฺญํ     สงฺขาเร     วิญฺญาณํ     อตฺตโต     สมนุปสฺสติ
วิญฺญาณวนฺตํ    วา    อตฺตานํ    อตฺตนิ    วา   วิญฺญาณํ   วิญฺญาณสฺมึ
วา อตฺตานํ ฯ
     กถํ   รูปํ   อตฺตโต  สมนุปสฺสติ  ฯ  อิเธกจฺโจ  ปฐวีกสิณํ  ฯเปฯ
โอทาตกสิณํ    อตฺตโต    สมนุปสฺสติ    ยํ    โอทาตกสิณํ   โส   อหํ
โย    อหํ    ตํ    โอทาตกสิณนฺติ   โอทาตกสิณญฺจ   อตฺตญฺจ   อทฺวยํ
#๑-๒ ม. ยุ. อิมญฺจ .. ปรญฺจ ฯ
