จ     วุฏฺฐหโต    อนุปสฺสนฏฺเฐน    วิปสฺสนา    นิโรธโคจรา    อิติ
วุฏฺฐานฏฺเฐน    สมถวิปสฺสนา    เอกรสา   โหนฺติ   ยุคนทฺธา   โหนฺติ
อญฺญมญฺญํ      นาติวตฺตนฺตีติ      เตน      วุจฺจติ      วุฏฺฐานฏฺเฐน
สมถวิปสฺสนํ ยุคนทฺธํ ภาเวติ ฯ
     กถํ    วิวฏฺฏนฏฺเฐน    สมถวิปสฺสนํ    ยุคนทฺธํ    ภาเวติ    ฯ
อุทฺธจฺจสหคตกิเลเสหิ   จ   ขนฺเธหิ   จ  วิวฏฺฏโต  จิตฺตสฺส  เอกคฺคตา
อวิกฺเขโป   สมาธิ   นิโรธโคจโร   อวิชฺชาสหคตกิเลเสหิ   จ  ขนฺเธหิ
จ     วิวฏฺฏโต    อนุปสฺสนฏฺเฐน    วิปสฺสนา    นิโรธโคจรา    อิติ
วิวฏฺฏนฏฺเฐน    สมถวิปสฺสนา    เอกรสา   โหนฺติ   ยุคนทฺธา   โหนฺติ
อญฺญมญฺญํ      นาติวตฺตนฺตีติ      เตน      วุจฺจติ      วิวฏฺฏนฏฺเฐน
สมถวิปสฺสนํ ยุคนทฺธํ ภาเวติ ฯ
     [๕๔๐]   กถํ   สนฺตฏฺเฐน   สมถวิปสฺสนํ   ยุคนทฺธํ   ภาเวติ  ฯ
อุทฺธจฺจํ   ปชหโต   จิตฺตสฺส   เอกคฺคตา   อวิกฺเขโป   สมาธิ   สนฺโต
โหติ    นิโรธโคจโร    อวิชฺชํ    ปชหโต   อนุปสฺสนฏฺเฐน   วิปสฺสนา
สนฺตา   โหติ   นิโรธโคจรา   อิติ  สนฺตฏฺเฐน  สมถวิปสฺสนา  เอกรสา
โหนฺติ     ยุคนทฺธา     โหนฺติ     อญฺญมญฺญํ    นาติวตฺตนฺตีติ    เตน
วุจฺจติ สนฺตฏฺเฐน สมถวิปสฺสนํ ยุคนทฺธํ ภาเวติ ฯ
     กถํ   ปณีตฏฺเฐน   สมถวิปสฺสนํ   ยุคนทฺธํ   ภาเวติ   ฯ  อุทฺธจฺจํ
ปชหโต    จิตฺตสฺส    เอกคฺคตา   อวิกฺเขโป   สมาธิ   ปณีโต   โหติ
นิโรธโคจโร   อวิชฺชํ   ปชหโต  อนุปสฺสนฏฺเฐน  วิปสฺสนา  ปณีตา  โหติ
