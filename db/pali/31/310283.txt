     สุขนฺติ เทฺว สุขานิ กายิกญฺจ สุขํ เจตสิกญฺจ สุขํ ฯ
     กตมํ  กายิกํ  สุขํ  ฯ  ยํ  กายิกํ  สาตํ  กายิกํ  สุขํ  เวทยิตํ ๑
กายสมฺผสฺสชา   สาตา   สุขา   เวทนา   อิทํ   กายิกํ  สุขํ  ฯ  กตมํ
เจตสิกํ  สุขํ  ฯ  ยํ  [๒]  เจตสิกํ สุขํ เจโตสมฺผสฺสชํ สาตํ สุขํ เวทยิตํ
เจโตสมฺผสฺสชา สาตา สุขา เวทนา อิทํ เจตสิกํ สุขํ ฯ
     กถํ  เต  สุขา  ปฏิวิทิตา  โหนฺติ  ฯ  ทีฆํ  อสฺสาสวเสน  จิตฺตสฺส
เอกคฺคตํ   อวิกฺเขปํ   ปชานโต   สติ   อุปฏฺฐิตา   โหติ  ตาย  สติยา
เตน   ญาเณน   เต   สุขา   ปฏิวิทิตา   โหนฺติ   ทีฆํ   ปสฺสาสวเสน
จิตฺตสฺส   เอกคฺคตํ   อวิกฺเขปํ   ปชานโต   สติ  อุปฏฺฐิตา  โหติ  ตาย
สติยา  เตน  ญาเณน  เต  สุขา  ปฏิวิทิตา  โหนฺติ  ฯเปฯ  สจฺฉิกาตพฺพํ
สจฺฉิกโรโต      เต     สุขา     ปฏิวิทิตา     โหนฺติ     เอวนฺเต
สุขา   ปฏิวิทิตา   โหนฺติ   สุขปฏิสํเวที   อสฺสาสปสฺสาสวเสน   เวทนา
อุปฏฺฐานํ    สติ    อนุปสฺสนาญาณํ    เวทนา    อุปฏฺฐานํ   โน   สติ
สติ   อุปฏฺฐานํ   เจว   สติ   จ   ตาย   สติยา   เตน  ญาเณน  ตํ
เวทนํ    อนุปสฺสตีติ    เตน    วุจฺจติ    เวทนาสุ    เวทนานุปสฺสนา
สติปฏฺฐานภาวนา ฯ
     อนุปสฺสตีติ  กถํ  เวทนํ  อนุปสฺสติ  ฯ  อนิจฺจโต  อนุปสฺสติ  ฯเปฯ
เอวนฺตํ เวทนํ อนุปสฺสติ ฯ
     ภาวนาติ   จตสฺโส   ภาวนา  ฯเปฯ  อาเสวนฏฺเฐน  ภาวนา  ฯ
สุขปฏิสํเวที   อสฺสาสปสฺสาสา  สํวรฏฺเฐน  สีลวิสุทฺธิ  ฯเปฯ  สุขปฏิสํเวที
#๑ ม. ยุ. อยํ ปาโฐ นตฺถิ ฯ ๒ ม. ยุ. เจตสิกํ สาตํ .. ฯ
