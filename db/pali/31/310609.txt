ทิฏฺฐิยา    ปญฺจ    วิเวกา   ปญฺจ   วิราคา   ปญฺจ   นิโรธา   ปญฺจ
โวสฺสคฺคา   ทฺวาทส   นิสฺสยา   สมฺมาสงฺกปฺปสฺส   ฯเปฯ  สมฺมาวาจาย
สมฺมากมฺมนฺตสฺส     สมฺมาอาชีวสฺส     สมฺมาวายามสฺส     สมฺมาสติยา
สมฺมาสมาธิสฺส      ปญฺจ     วิเวกา     ปญฺจ     วิราคา     ปญฺจ
นิโรธา ปญฺจ โวสฺสคฺคา ทฺวาทส นิสฺสยา ฯ
     [๗๐๔]   สมฺมาทิฏฺฐิยา   กตเม   ปญฺจ  วิเวกา  วิกฺขมฺภนวิเวโก
ตทงฺควิเวโก    สมุจฺเฉทวิเวโก    ปฏิปฺปสฺสทฺธิวิเวโก    นิสฺสรณวิเวโก
วิกฺขมฺภนวิเวโก   จ   นีวรณานํ   ปฐมชฺฌานํ   ภาวยโต   ตทงฺควิเวโก
จ    ทิฏฺฐิคตานํ    นิพฺเพธภาคิยํ   สมาธึ   ภาวยโต   สมุจฺเฉทวิเวโก
จ    โลกุตฺตรํ    ขยคามึ   มคฺคํ   ภาวยโต   ปฏิปฺปสฺสทฺธิวิเวโก   จ
ผลกฺขเณ    นิสฺสรณวิเวโก    จ    นิโรโธ    นิพฺพานํ   สมฺมาทิฏฺฐิยา
อิเม   ปญฺจ   วิเวกา   อิเมสุ   ปญฺจสุ   วิเวเกสุ   ฉนฺทชาโต  โหติ
สทฺธาธิมุตฺโต จิตฺตํ จสฺส สฺวาธิฏฺฐิตํ ฯ
     [๗๐๕]   สมฺมาทิฏฺฐิยา   กตเม   ปญฺจ  วิราคา  วิกฺขมฺภนวิราโค
ตทงฺควิราโค    สมุจฺเฉทวิราโค    ปฏิปฺปสฺสทฺธิวิราโค    นิสฺสรณวิราโค
วิกฺขมฺภนวิราโค   จ   นีวรณานํ   ปฐมชฺฌานํ   ภาวยโต   ตทงฺควิราโค
จ    ทิฏฺฐิคตานํ    นิพฺเพธภาคิยํ   สมาธึ   ภาวยโต   สมุจฺเฉทวิราโค
จ     โลกุตฺตรํ    ขยคามึ    มคฺคํ    ภาวยโต    ปฏิปฺปสฺสทฺธิวิราโค
จ   ผลกฺขเณ   นิสฺสรณวิราโค   จ   นิโรโธ   นิพฺพานํ   สมฺมาทิฏฺฐิยา
อิเม    ปญฺจ    วิราคา    อิเมสุ    ปญฺจสุ    วิราเคสุ   ฉนฺทชาโต
