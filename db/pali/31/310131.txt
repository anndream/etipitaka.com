เตน วุจฺจติ นิรุตฺตินานตฺเต ปญฺญา นิรุตฺติปฏิสมฺภิเท ญาณํ ฯ
     [๑๙๓]     ปญฺจสุ     ธมฺเมสุ    ญาณานิ    ปญฺจสุ    อตฺเถสุ
ญาณานิ    ทสสุ    นิรุตฺตีสุ    ญาณานิ    อญฺญานิ   ธมฺเมสุ   ญาณานิ
อญฺญานิ    อตฺเถสุ    ญาณานิ    อญฺญานิ    นิรุตฺตีสุ   ญาณานิ   เยน
ญาเณน    อิเม   นานา   ญาณา   ญาตา   เตเนว   ญาเณน   อิเม
นานา     ญาณา     ปฏิวิทิตาติ    เตน    วุจฺจติ    ปฏิภาณนานตฺเต
ปญฺญา ปฏิภาณปฏิสมฺภิเท ญาณํ ฯ
     [๑๙๔]     สติสมฺโพชฺฌงฺโค     ธมฺโม     ธมฺมวิจยสมฺโพชฺฌงฺโค
ธมฺโม     วิริยสมฺโพชฺฌงฺโค     ธมฺโม     ปีติสมฺโพชฺฌงฺโค     ธมฺโม
ปสฺสทฺธิสมฺโพชฺฌงฺโค  ธมฺโม สมาธิสมฺโพชฺฌงฺโค ธมฺโม อุเปกฺขาสมฺโพชฺฌงฺโค
ธมฺโม       อญฺโญ       สติสมฺโพชฺฌงฺโค       ธมฺโม       อญฺโญ
ธมฺมวิจยสมฺโพชฺฌงฺโค       ธมฺโม       อญฺโญ      วิริยสมฺโพชฺฌงฺโค
ธมฺโม   อญฺโญ   ปีติสมฺโพชฺฌงฺโค   ธมฺโม   อญฺโญ  ปสฺสทฺธิสมฺโพชฺฌงฺโค
ธมฺโม       อญฺโญ       สมาธิสมฺโพชฺฌงฺโค      ธมฺโม      อญฺโญ
อุเปกฺขาสมฺโพชฺฌงฺโค     ธมฺโม    เยน    ญาเณน    อิเม    นานา
ธมฺมา   ญาตา   เตเนว   ญาเณน   อิเม   นานา  ธมฺมา  ปฏิวิทิตาติ
เตน วุจฺจติ ธมฺมนานตฺเต ปญฺญา ธมฺมปฏิสมฺภิเท ญาณํ ฯ
     [๑๙๕]   อุปฏฺฐานฏฺโฐ   อตฺโถ   ปวิจยฏฺโฐ   อตฺโถ  ปคฺคหฏฺโฐ
อตฺโถ     ผรณฏฺโฐ    อตฺโถ    อุปสมฏฺโฐ    อตฺโถ    อวิกฺเขปฏฺโฐ
อตฺโถ    ปฏิสงฺขานฏฺโฐ    อตฺโถ    อญฺโญ    อุปฏฺฐานฏฺโฐ    อตฺโถ
