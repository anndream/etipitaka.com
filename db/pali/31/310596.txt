สเจ    โส    อิทฺธิมา   ธูมายติ   นิมฺมิโตปิ   ตตฺถ   ธูมายติ   สเจ
โส    อิทฺธิมา    ปชฺชลติ    นิมฺมิโตปิ   ตตฺถ   ปชฺชลติ   สเจ   โส
อิทฺธิมา    ธมฺมํ    ภาสติ    นิมฺมิโตปิ   ตตฺถ   ธมฺมํ   ภาสติ   สเจ
โส   อิทฺธิมา   ปญฺหํ   ปุจฺฉติ   นิมฺมิโตปิ   ตตฺถ   ปญฺหํ  ปุจฺฉติ  สเจ
โส   อิทฺธิมา   ปญฺหํ   ปุฏฺโฐ   วิสฺสชฺเชติ  ๑  นิมฺมิโตปิ  ตตฺถ  ปญฺหํ
ปุฏฺโฐ    วิสฺสชฺเชติ   สเจ   โส   อิทฺธิมา   เตน   พฺรหฺมุนา   สทฺธึ
สนฺติฏฺฐติ    สลฺลปติ    สากจฺฉํ   สมาปชฺชติ   นิมฺมิโตปิ   ตตฺถ   เตน
พฺรหฺมุนา     สทฺธึ     สนฺติฏฺฐติ     สลฺลปติ    สากจฺฉํ    สมาปชฺชติ
ยญฺญเทว   [๒]   โส   อิทฺธิมา   กโรติ  ตนฺตเทว  หิ  โส  นิมฺมิโต
กโรตีติ อยํ อธิฏฺฐานา อิทฺธิ ฯ
     [๖๘๖]   กตมา   วิกุพฺพนา   อิทฺธิ  ฯ  สิขิสฺส  ภควโต  อรหโต
สมฺมาสมฺพุทฺธสฺส  อภิภู  นาม  สาวโก  พฺรหฺมโลเก  ฐิโต  สหสฺสีโลกธาตุํ
สเรน     วิญฺญาเปสิ     โส     ทิสฺสมาเนนปิ     กาเยน     ธมฺมํ
เทเสสิ   ๓   อทิสฺสมาเนนปิ   กาเยน   ธมฺมํ  เทเสสิ  ทิสฺสมาเนนปิ
เหฏฺฐิเมน    อุปฑฺฒกาเยน    อทิสฺสมาเนนปิ   อุปริเมน   อุปฑฺฒกาเยน
ธมฺมํ   เทเสสิ   ทิสฺสมาเนนปิ   อุปริเมน  อุปฑฺฒกาเยน  อทิสฺสมาเนนปิ
เหฏฺฐิเมน     อุปฑฺฒกาเยน     ธมฺมํ     เทเสสิ    โส    ปกติวณฺณํ
วิชหิตฺวา    กุมารกวณฺณํ    วา    ทสฺเสติ   นาควณฺณํ   วา   ทสฺเสติ
สุปณฺณวณฺณํ    วา    ทสฺเสติ    ยกฺขวณฺณํ    วา   ทสฺเสติ   อสุรวณฺณํ
วา     ทสฺเสติ     อินฺทวณฺณํ     วา    ทสฺเสติ    เทววณฺณํ    วา
#๑ ม. สพฺพตฺถ วิสชฺเชติ ฯ ๒ ยุ. หิ ฯ ๓ ยุ. เทเสติ ฯ เอวมุปริปิ ฯ
