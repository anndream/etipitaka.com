สมุปาคตา    ฯเปฯ    ปฏิปฺปสฺสทฺธฏฺเฐน    อนุปฺปาเท    ญาณํ   ตทา
สมุปาคตํ    ฉนฺโท   มูลฏฺเฐน   ตทา   สมุปาคโต   ฯเปฯ   อมโตคธํ
นิพฺพานํ      ปริโยสานฏฺเฐน      ตทา      สมุปาคตํ     วุฏฺฐหิตฺวา
ปจฺจเวกฺขติ   อิเม   ธมฺมา   ตทา   สมุปาคตา   ตํ  ญาตฏฺเฐน  ญาณํ
ปชานนฏฺเฐน    ปญฺญา    เตน    วุจฺจติ   ตทา   สมุปาคเต   ธมฺเม
ปสฺสเน ปญฺญา ปจฺจเวกฺขเณ ญาณํ ฯ
                       ___________
     [๑๖๐] กถํ อชฺฌตฺตววตฺถาเน ปญฺญา วตฺถุนานตฺเต ญาณํ ฯ
     กถํ   อชฺฌตฺตํ   ธมฺเม   ววตฺเถติ   ฯ  จกฺขุํ  อชฺฌตฺตํ  ววตฺเถติ
โสตํ    อชฺฌตฺตํ    ววตฺเถติ    ฆานํ    อชฺฌตฺตํ    ววตฺเถติ    ชิวฺหํ
อชฺฌตฺตํ    ววตฺเถติ    กายํ    อชฺฌตฺตํ    ววตฺเถติ    มนํ   อชฺฌตฺตํ
ววตฺเถติ ฯ
     [๑๖๑]  กถํ  จกฺขุํ  อชฺฌตฺตํ  ววตฺเถติ ฯ จกฺขุํ ๑ อวิชฺชาสมฺภูตนฺติ
ววตฺเถติ       จกฺขุํ       ตณฺหาสมฺภูตนฺติ       ววตฺเถติ      จกฺขุํ
กมฺมสมฺภูตนฺติ    ววตฺเถติ    จกฺขุํ   อาหารสมฺภูตนฺติ   ววตฺเถติ   จกฺขุํ
จตุนฺนํ    มหาภูตานํ    อุปาทายาติ    ววตฺเถติ    จกฺขุํ    อุปฺปนฺนนฺติ
ววตฺเถติ    จกฺขุํ    สมุปาคตนฺติ    วตฺเถติ   จกฺขุํ   อหุตฺวา   สมฺภูตํ
หุตฺวา    น    ภวิสฺสตีติ    ววตฺเถติ   จกฺขุํ   อนฺตวนฺตโต   ววตฺเถติ
จกฺขุํ    อทฺธุวํ   อสสฺสตํ   วิปริณามธมฺมนฺติ   ววตฺเถติ   จกฺขุํ   อนิจฺจํ
สงฺขตํ   ปฏิจฺจสมุปฺปนฺนํ   ขยธมฺมํ   วยธมฺมํ   วิราคธมฺมํ   นิโรธธมฺมนฺติ
#๑ ม. สพฺพตฺถ จกฺขุ ฯ
