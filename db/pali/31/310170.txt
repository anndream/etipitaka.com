สกทาคามิมคฺคํ   สกทาคามิผลํ   อนาคามิมคฺคํ   อนาคามิผลํ  อรหตฺตมคฺคํ
อญฺญาตาวินฺทฺริยํ เอกํ ฐานํ คจฺฉติ อรหตฺตผลํ ฯ
     [๒๕๙]      โสตาปตฺติมคฺคกฺขเณ      อนญฺญาตญฺญสฺสามีตินฺทฺริยสฺสญ
สทฺธินฺทฺริยํ     อธิโมกฺขปริวารํ     โหติ    วิริยินฺทฺริยํ    ปคฺคหปริวารํ
โหติ   สตินฺทฺริยํ   อุปฏฺฐานปริวารํ   โหติ  สมาธินฺทฺริยํ  อวิกฺเขปปริวารํ
โหติ       ปญฺญินฺทฺริยํ       ทสฺสนปริวารํ       โหติ      มนินฺทฺริยํ
วิชานนปริวารํ    โหติ   โสมนสฺสินฺทฺริยํ   อภินนฺทนปริวารํ   ๑   โหติ
ชีวิตินฺทฺริยํ    ปวตฺตสนฺตตาธิปเตยฺยปริวารํ    โหติ   โสตาปตฺติมคฺคกฺขเณ
ชาตา     ธมฺมา     ฐเปตฺวา     จิตฺตสมุฏฺฐานํ     รูปํ     สพฺเพว
กุสลา    โหนฺติ    สพฺเพว   อนาสวา   โหนฺติ   สพฺเพว   นิยฺยานิกา
โหนฺติ     สพฺเพว    อปจยคามิโน    โหนฺติ    สพฺเพว    โลกุตฺตรา
โหนฺติ     สพฺเพว    นิพฺพานารมฺมณา    โหนฺติ    โสตาปตฺติมคฺคกฺขเณ
อนญฺญาตญฺญสฺสามีตินฺทฺริยสฺส            อิมานิ           อฏฺฐินฺทฺริยานิ
สหชาตปริวารา    โหนฺติ    อญฺญมญฺญปริวารา   โหนฺติ   นิสฺสยปริวารา
โหนฺติ    สมฺปยุตฺตปริวารา    โหนฺติ    สหคตา    โหนฺติ    สหชาตา
โหนฺติ      สํสฏฺฐา      โหนฺติ      สมฺปยุตฺตา     โหนฺติ     เตว
ตสฺส อาการา เจว โหนฺติ ปริวารา จ ฯ
     [๒๖๐]      โสตาปตฺติผลกฺขเณ     อญฺญินฺทฺริยสฺส     สทฺธินฺทฺริยํ
อธิโมกฺขปริวารํ    โหติ   วิริยินฺทฺริยํ   ปคฺคหปริวารํ   โหติ   สตินฺทฺริยํ
อุปฏฺฐานปริวารํ     โหติ     สมาธินฺทฺริยํ     อวิกฺเขปปริวารํ    โหติ
#๑ ม. อภิสนฺทนปริวารํ ฯ เอวมุปริปิ ฯ
