อุปฏฺฐานานุสฺสติโย จตฺตาริ สุตฺตนฺติกวตฺถูนิ กาเย กายานุปสฺสนาย ฯ
                       ภาณวารํ ฯ
     [๔๐๘]   กถํ   ปีติปฏิสํเวที   อสฺสสิสฺสามีติ   สิกฺขติ  ปีติปฏิสํเวที
ปสฺสสิสฺสามีติ สิกฺขติ ฯ
     กตมา   ปีติ  ฯ  ทีฆํ  อสฺสาสวเสน  จิตฺตสฺส  เอกคฺคตํ  อวิกฺเขปํ
ปชานโต     อุปฺปชฺชติ    ปีติปามุชฺชํ    ฯเปฯ    ทีฆํ    ปสฺสาสวเสน
จิตฺตสฺส   เอกคฺคตํ   อวิกฺเขปํ   ปชานโต  อุปฺปชฺชติ  ปีติปามุชฺชํ  ฯเปฯ
รสฺสํ     อสฺสาสวเสน     รสฺสํ     ปสฺสาสวเสน    สพฺพกายปฏิสํเวที
อสฺสาสวเสน   สพฺพกายปฏิสํเวที   ปสฺสาสวเสน   ปสฺสมฺภยํ  กายสงฺขารํ
อสฺสาสวเสน     ปสฺสมฺภยํ     กายสงฺขารํ    ปสฺสาสวเสน    จิตฺตสฺส
เอกคฺคตํ   อวิกฺเขปํ   ปชานโต   อุปฺปชฺชติ  ปีติปามุชฺชํ  ยา  ปีติปามุชฺชํ
อาโมทนา     ปโมทนา     หาโส     ปหาโส    จิตฺตสฺส    โอทคฺยํ
อตฺตมนตา  จิตฺตสฺส  อยํ  ปีติ  [๑]  ปฏิวิทิตา  โหติ  ทีฆํ อสฺสาสวเสน
จิตฺตสฺส    เอกคฺคตํ    อวิกฺเขปํ    ปชานโต   สติ   อุปฏฺฐิตา   โหติ
ตาย    สติยา   เตน   ญาเณน   สา   ปีติ   ปฏิวิทิตา   โหติ   ทีฆํ
ปสฺสาสวเสน   จิตฺตสฺส   เอกคฺคตํ   อวิกฺเขปํ  ปชานโต  สติ  อุปฏฺฐิตา
โหติ   ตาย   สติยา   เตน   ญาเณน   สา   ปีติ   ปฏิวิทิตา   โหติ
รสฺสํ     อสฺสาสวเสน     รสฺสํ     ปสฺสาสวเสน    สพฺพกายปฏิสํเวที
อสฺสาสวเสน     ปสฺสมฺภยํ    กายสงฺขารํ    อสฺสาสวเสน    ปสฺสมฺภยํ
#๑ ม. ยุ. อยํ ปีติ ฯ กถํ สา ปีติ ... ฯ
