     กติหากาเรหิ   จตฺตาริ  สจฺจานิ  เอกปฏิเวธานิ  ฯ  นวหากาเรหิ
จตฺตาริ      สจฺจานิ     เอกปฏิเวธานิ     ตถฏฺเฐน     อนตฺตฏฺเฐน
สจฺจฏฺเฐน    ปฏิเวธฏฺเฐน    อภิญฺญฏฺเฐน    ปริญฺญฏฺเฐน   ปหานฏฺเฐน
ภาวนฏฺเฐน   สจฺฉิกิริยฏฺเฐน   อิเมหิ   นวหากาเรหิ   จตฺตาริ  สจฺจานิ
เอกสงฺคหิตานิ    ยํ    เอกสงฺคหิตํ   ตํ   เอกตฺตํ   เอกตฺตํ   เอเกน
ญาเณน ปฏิวิชฺฌตีติ จตฺตาริ สจฺจานิ เอกปฏิเวธานิ ฯ
     [๕๔๘] กถํ ตถฏฺเฐน จตฺตาริ สจฺจานิ เอกปฏิเวธานิ ฯ นวหากาเรหิ
ตถฏฺเฐน      จตฺตาริ      สจฺจานิ      เอกปฏิเวธานิ      ทุกฺขสฺส
ทุกฺขฏฺโฐ    ตถฏฺโฐ    สมุทยสฺส    สมุทยฏฺโฐ    ตถฏฺโฐ    นิโรธสฺส
นิโรธฏฺโฐ     ตถฏฺโฐ    มคฺคสฺส    มคฺคฏฺโฐ    ตถฏฺโฐ    อภิญฺญาย
อภิญฺญฏฺโฐ       ตถฏฺโฐ      ปริญฺญาย      ปริญฺญฏฺโฐ      ตถฏฺโฐ
ปหานสฺส    ปหานฏฺโฐ    ตถฏฺโฐ    ภาวนาย    ภาวนฏฺโฐ   ตถฏฺโฐ๕
สจฺฉิกิริยาย   สจฺฉิกิริยฏฺโฐ   ตถฏฺโฐ   อิเมหิ   นวหากาเรหิ  ตถฏฺเฐน
จตฺตาริ    สจฺจานิ    เอกสงฺคหิตานิ   ยํ   เอกสงฺคหิตํ   ตํ   เอกตฺตํ
เอกตฺตํ เอเกน ญาเณน ปฏิวิชฺฌตีติ จตฺตาริ สจฺจานิ เอกปฏิเวธานิ ฯ
     กถํ     อนตฺตฏฺเฐน     สจฺจฏฺเฐน     ปฏิเวธฏฺเฐน    จตฺตาริ
สจฺจานิ  เอกปฏิเวธานิ  ฯ  นวหากาเรหิ  ปฏิเวธฏฺเฐน  จตฺตาริ สจฺจานิ
เอกปฏิเวธานิ     ทุกฺขสฺส     ทุกฺขฏฺโฐ     ปฏิเวธฏฺโฐ     สมุทยสฺส
สมุทยฏฺโฐ   ปฏิเวธฏฺโฐ   นิโรธสฺส   นิโรธฏฺโฐ   ปฏิเวธฏฺโฐ  มคฺคสฺส
