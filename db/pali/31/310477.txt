โพชฺฌงฺคา    กตเม    สตฺต    สติสมฺโพชฺฌงฺโค   ธมฺมวิจยสมฺโพชฺฌงฺโค
ฯเปฯ       อุเปกฺขาสมฺโพชฺฌงฺโค       อิเม      โข      อาวุโส
สตฺต  โพชฺฌงฺคา  อิเมสํ  สฺวาหํ  ๑  อาวุโส  สตฺตนฺนํ โพชฺฌงฺคานํ เยน
เยน    โพชฺฌงฺเคน   อากงฺขามิ   ปุพฺพณฺหสมยํ   วิหริตุํ   เตน   เตน
โพชฺฌงฺเคน    ปุพฺพณฺหสมยํ    วิหรามิ    เยน    เยน    โพชฺฌงฺเคน
อากงฺขามิ    มชฺฌนฺติกสมยํ    ฯเปฯ    สายณฺหสมยํ    วิหริตุํ    เตน
เตน    โพชฺฌงฺเคน    สายณฺหสมยํ    วิหรามิ   สติสมฺโพชฺฌงฺโค   อิติ
เจ   เม   อาวุโส   โหติ   อปฺปมาโณติ   เม   โหติ   สุสมารทฺโธติ
เม   โหติ   ติฏฺฐนฺตํ   จรํ  ๒  ติฏฺฐตีติ  ปชานามิ  สเจปิ  เม  จวติ
อิทปฺปจฺจยา    เม   จวตีติ   ปชานามิ   ธมฺมวิจยสมฺโพชฺฌงฺโค   ฯเปฯ
อุเปกฺขาสมฺโพชฺฌงฺโค   อิติ   เจ   เม   อาวุโส   โหติ   อปฺปมาโณติ
เม    โหติ    สุสมารทฺโธติ    เม   โหติ   ติฏฺฐนฺตํ   จรํ   ติฏฺฐตีติ
ปชานามิ   สเจปิ   เม   จวติ   อิทปฺปจฺจยา   เม   จวตีติ  ปชานามิ
เสยฺยถาปิ   อาวุโส   รญฺโญ   วา  ราชมหามตฺตสฺส  วา  นานารตฺตานํ
ทุสฺสานํ    ทุสฺสกรณฺฑโก    ปูโร    อสฺส    โส   ยญฺญเทว   ทุสฺสยุคํ
อากงฺเขยฺย      ปุพฺพณฺหสมเย      ปารุปิตุํ     ตนฺตเทว     ทุสฺสยุคํ
ปุพฺพณฺหสมยํ      ปารุเปยฺย     ยญฺญเทว     ทุสฺสยุคํ     อากงฺเขยฺย
มชฺฌนฺติกสมยํ   สายณฺหสมยํ   ปารุปิตุํ   ตนฺตเทว   ทุสฺสยุคํ  สายณฺหสมยํ
ปารุเปยฺย    เอวเมว   โข   อหํ   อาวุโส   อิเมสํ   ๓   สตฺตนฺนํ
โพชฺฌงฺคานํ   เยน   เยน  โพชฺฌงฺเคน  อากงฺขามิ  ปุพฺพณฺหสมยํ  วิหริตุํ
#๑ ม. ขฺวาหํ ฯ ๒ ม. จ นํ ฯ ยุ. วจนํ ฯ เอวมุปริปิ ฯ ๓ ยุ. อยํ ปาโฐ นตฺถิ ฯ
