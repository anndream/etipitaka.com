ทฏฺฐพฺพํ     ทสฺสนฏฺเฐน     ปญฺญินฺทฺริยํ     ทฏฺฐพฺพํ     สทฺธมฺมสฺสวเน
โสตาปตฺติยงฺเค  โยนิโสมนสิกาเร  โสตาปตฺติยงฺเค  ธมฺมานุธมฺมปฏิปตฺติยา
โสตาปตฺติยงฺเค          อธิโมกฺขาธิปเตยฺยฏฺเฐน          สทฺธินฺทฺริยํ
ทฏฺฐพฺพํ    สทฺธินฺทฺริยสฺส    วเสน   ปคฺคหฏฺเฐน   วิริยินฺทฺริยํ   ทฏฺฐพฺพํ
อุปฏฺฐานฏฺเฐน    สตินฺทฺริยํ    ทฏฺฐพฺพํ    อวิกฺเขปฏฺเฐน    สมาธินฺทฺริยํ
ทฏฺฐพฺพํ   ทสฺสนฏฺเฐน   ปญฺญินฺทฺริยํ   ทฏฺฐพฺพํ   จตูสุ   โสตาปตฺติยงฺเคสุ
สทฺธินฺทฺริยสฺส       วเสน       อิเมหิ      วีสติยา      อากาเรหิ
ปญฺจินฺทฺริยานิ ทฏฺฐพฺพานิ ฯ
     [๔๓๙]   จตูสุ   สมฺมปฺปธาเนสุ   วิริยินฺทฺริยสฺส   วเสน  กตเมหิ
วีสติยา    อากาเรหิ    ปญฺจินฺทฺริยานิ    ทฏฺฐพฺพานิ   ฯ   อนุปฺปนฺนานํ
ปาปกานํ  อกุสลานํ ธมฺมานํ อนุปฺปาทาย สมฺมปฺปธาเน ปคฺคหาธิปเตยฺยฏฺเฐน
วิริยินฺทฺริยํ          ทฏฺฐพฺพํ          วิริยินฺทฺริยสฺส          วเสน
อุปฏฺฐานฏฺเฐน    สตินฺทฺริยํ    ทฏฺฐพฺพํ    อวิกฺเขปฏฺเฐน    สมาธินฺทฺริยํ
ทฏฺฐพฺพํ     ทสฺสนฏฺเฐน     ปญฺญินฺทฺริยํ     ทฏฺฐพฺพํ     อธิโมกฺขฏฺเฐน
สทฺธินฺทฺริยํ    ทฏฺฐพฺพํ    อุปฺปนฺนานํ    ปาปกานํ    อกุสลานํ   ธมฺมานํ
ปหานาย    สมฺมปฺปธาเน    ฯเปฯ    อนุปฺปนฺนานํ   กุสลานํ   ธมฺมานํ
อุปฺปาทาย   สมฺมปฺปธาเน   ฯเปฯ  อุปฺปนฺนานํ  กุสลานํ  ธมฺมานํ  ฐิติยา
อสมฺโมสาย     ภิยฺโยภาวาย     เวปุลฺลาย    ภาวนาย    ปาริปูริยา
สมฺมปฺปธาเน   ปคฺคหาธิปเตยฺยฏฺเฐน   วิริยินฺทฺริยํ  ทฏฺฐพฺพํ  วิริยินฺทฺริยสฺส
วเสน     อุปฏฺฐานฏฺเฐน     สตินฺทฺริยํ     ทฏฺฐพฺพํ     อวิกฺเขปฏฺเฐน
