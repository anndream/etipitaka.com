จิตฺตํ วิกมฺปติ สมาธิสฺส ปริปนฺโถ ฯ
           นิมิตฺตํ อาวชฺชมานสฺส       อสฺสาเส วิกฺขิปฺปเต ๑ มโน
           อสฺสาสํ อาวชฺชมานสฺส      นิมิตฺเต จิตฺตํ วิกมฺปติ
           นิมิตฺตํ อาวชฺชมานสฺส       ปสฺสาเส วิกฺขิปฺปเต มโน
           ปสฺสาสํ อาวชฺชมานสฺส      นิมิตฺเต จิตฺตํ วิกมฺปติ
           อสฺสาสํ อาวชฺชมานสฺส      ปสฺสาเส วิกฺขิปฺปเต มโน
           ปสฺสาสํ อาวชฺชมานสฺส      อสฺสาเส จิตฺตํ วิกมฺปติ
           ฉ เอเต อุปกฺกิเลสา       อานาปานสฺสติสมาธิสฺส
           เยหิ วิกมฺปมานสฺส         โน เจ จิตฺตํ วิมุจฺจติ
           วิโมกฺขํ อปฺปชานนฺตา       เต โหนฺติ ปรปตฺติยาติ ฯ
     อตีตานุธาวนํ    จิตฺตํ    วิกฺเขปานุปติตํ    สมาธิสฺส    ปริปนฺโถ
อนาคตปฏิกงฺขณํ     จิตฺตํ     วิกมฺปิตํ    สมาธิสฺส    ปริปนฺโถ    ลีนํ
จิตฺตํ    โกสชฺชานุปติตํ    สมาธิสฺส    ปริปนฺโถ    อติปคฺคหิตํ    จิตฺตํ
อุทฺธจฺจานุปติตํ     สมาธิสฺส     ปริปนฺโถ    อภิญฺญาตํ    ๒    จิตฺตํ
ราคานุปติตํ   สมาธิสฺส  ปริปนฺโถ  อปญฺญาตํ  ๓  จิตฺตํ  พฺยาปาทานุปติตํ
สมาธิสฺส ปริปนฺโถ ฯ
     [๓๖๘] อตีตานุธาวนํ จิตฺตํ         อนาคตปาฏิกงฺขณํ
           ลีนํ อติปคฺคหิตํ อภิญฺญาตํ     อปญฺญาตํ จิตฺตํ น สมาธิยติ
           ฉ เอเต อุปกฺกิเลสา       อานาปานสฺสติสมาธิสฺส
#๑ ม. วิกฺขิปเต ฯ เอวมุปริปิ ฯ ๒ สี. ม. ยุ. อภิณตํ ฯ
#๓ สี. ม. ยุ. อปณตํ ฯ เอวมุปริปิ ฯ
