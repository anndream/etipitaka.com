อุปสมฏฺเฐน     ปสฺสทฺธิสมฺโพชฺฌงฺโค     อภิญฺเญยฺโย     อวิกฺเขปฏฺเฐน
สมาธิสมฺโพชฺฌงฺโค            อภิญฺเญยฺโย           ปฏิสงฺขานฏฺเฐน
อุเปกฺขาสมฺโพชฺฌงฺโค อภิญฺเญยฺโย ฯ
     [๕๒]   ทสฺสนฏฺเฐน   สมฺมาทิฏฺฐิ   อภิญฺเญยฺยา   อภินิโรปนฏฺเฐน
สมฺมาสงฺกปฺโป       อภิญฺเญยฺโย       ปริคฺคหฏฺเฐน      สมฺมาวาจา
อภิญฺเญยฺยา       สมุฏฺฐานฏฺเฐน      สมฺมากมฺมนฺโต      อภิญฺเญยฺโย
โวทานฏฺเฐน   สมฺมาอาชีโว   อภิญฺเญยฺโย   ปคฺคหฏฺเฐน  สมฺมาวายาโม
อภิญฺเญยฺโย        อุปฏฺฐานฏฺเฐน        สมฺมาสติ       อภิญฺเญยฺยา
อวิกฺเขปฏฺเฐน สมฺมาสมาธิ อภิญฺเญยฺโย ฯ
     [๕๓]   อาธิปเตยฺยฏฺเฐน   อินฺทฺริยา   อภิญฺเญยฺยา  อกมฺปิยฏฺเฐน
พลา     อภิญฺเญยฺยา     นิยฺยานฏฺเฐน     โพชฺฌงฺคา     อภิญฺเญยฺยา
เหตฏฺเฐน     มคฺโค     อภิญฺเญยฺโย    อุปฏฺฐานฏฺเฐน    สติปฏฺฐานา
อภิญฺเญยฺยา    ปทหนฏฺเฐน    สมฺมปฺปธานา   อภิญฺเญยฺยา   อิชฺฌนฏฺเฐน
อิทฺธิปาทา      อภิญฺเญยฺยา      ตถฏฺเฐน     สจฺจา     อภิญฺเญยฺยา
อวิกฺเขปฏฺเฐน     สมโถ    อภิญฺเญยฺโย    อนุปสฺสนฏฺเฐน    วิปสฺสนา
อภิญฺเญยฺยา   เอกรสฏฺเฐน   สมถวิปสฺสนา  อภิญฺเญยฺยา  อนติวตฺตนฏฺเฐน
ยุคนทฺธํ อภิญฺเญยฺยํ ฯ
     [๕๔]    สํวรฏฺเฐน    สีลวิสุทฺธิ    อภิญฺเญยฺยา   อวิกฺเขปฏฺเฐน
จิตฺตวิสุทฺธิ     อภิญฺเญยฺยา    ทสฺสนฏฺเฐน    ทิฏฺฐิวิสุทฺธิ    อภิญฺเญยฺยา
มุตฺตฏฺเฐน   วิโมกฺโข   อภิญฺเญยฺโย   ปฏิเวธฏฺเฐน  วิชฺชา  อภิญฺเญยฺยา
