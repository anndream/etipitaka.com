พฺยสเนน    สมนฺนาคตสฺส    อญฺญตรญฺญตเรน    ทุกฺขธมฺเมน    ผุฏฺฐสฺส
โสโก    โสจนา    โสจิตตฺตํ   อนฺโตโสโก   อนฺโตปริโสโก   เจตโส
ปริชฺฌายนา โทมนสฺสํ โสกสลฺลํ อยํ วุจฺจติ โสโก ฯ
     ตตฺถ   กตโม   ปริเทโว   โย  ๑  ญาติพฺยสเนน  วา  ผุฏฺฐสฺส
โภคพฺยสเนน   วา   ผุฏฺฐสฺส   โรคพฺยสเนน  วา  ผุฏฺฐสฺส  สีลพฺยสเนน
วา     ผุฏฺฐสฺส    ทิฏฺฐิพฺยสเนน    วา    ผุฏฺฐสฺส    อญฺญตรญฺญตเรน
พฺยสเนน    สมนฺนาคตสฺส    อญฺญตรญฺญตเรน    ทุกฺขธมฺเมน    ผุฏฺฐสฺส
อาเทโว   ปริเทโว   อาเทวนา   ปริเทวนา  อาเทวิตตฺตํ  ปริเทวิตตฺตํ
วาจา    ปลาโป    วิปฺปลาโป    ลาลปฺโป   ลาลปฺปนา   ลาลปฺปิตตฺตํ
อยํ วุจฺจติ ปริเทโว ฯ
     ตตฺถ    กตมํ    ทุกฺขํ    ยํ    กายิกํ   อสาตํ   กายิกํ   ทุกฺขํ
กายสมฺผสฺสชํ    อสาตํ    ทุกฺขํ    เวทยิตํ    กายสมฺผสฺสชา   อสาตา
ทุกฺขา เวทนา อิทํ วุจฺจติ ทุกฺขํ ฯ
     ตตฺถ   กตมํ   โทมนสฺสํ   ยํ   เจตสิกํ   อสาตํ   เจตสิกํ  ทุกฺขํ
เจโตสมฺผสฺสชํ    อสาตํ    ทุกฺขํ   เวทยิตํ   เจโตสมฺผสฺสชา   อสาตา
ทุกฺขา เวทนา อิทํ วุจฺจติ โทมนสฺสํ ฯ
     ตตฺถ   กตโม   อุปายาโส  โย  ๒  ญาติพฺยสเนน  วา  ผุฏฺฐสฺส
โภคพฺยสเนน   วา   ผุฏฺฐสฺส   โรคพฺยสเนน  วา  ผุฏฺฐสฺส  สีลพฺยสเนน
วา     ผุฏฺฐสฺส    ทิฏฺฐิพฺยสเนน    วา    ผุฏฺฐสฺส    อญฺญตรญฺญตเรน
พฺยสเนน    สมนฺนาคตสฺส    อญฺญตรญฺญตเรน    ทุกฺขธมฺเมน    ผุฏฺฐสฺส
#๑-๒ ม. อยํ ปาโฐ นตฺถิ ฯ
