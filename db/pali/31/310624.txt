ปชหติ   อิเมหิ   สตฺตหิ   อากาเรหิ  กายํ  อนุปสฺสติ  กาโย  อุปฏฺฐานํ
โน   สติ   สติ   อุปฏฺฐานํ   เจว   สติ   จ   ตาย   สติยา   เตน
ญาเณน  ตํ  กายํ  อนุปสฺสตีติ  ๑  เตน  วุจฺจติ  กาเย  กายานุปสฺสนา
สติปฏฺฐานภาวนา ฯ
     ภาวนาติ   จตสฺโส   ภาวนา   ฯเปฯ   อาเสวนฏฺเฐน   ภาวนา
ฯเปฯ เอวํ กาเย กายานุปสฺสี วิหรติ ฯ
     [๗๒๘]  กถํ  เวทนาสุ  เวทนานุปสฺสี  วิหรติ  ฯ  อิเธกจฺโจ  สุขํ
เวทนํ    อนิจฺจโต    อนุปสฺสติ   โน   นิจฺจโต   ฯเปฯ   ปฏินิสฺสชฺชติ
โน    อาทิยติ    อนิจฺจโต   อนุปสฺสนฺโต   นิจฺจสญฺญํ   ปชหติ   ฯเปฯ
ปฏินิสฺสชฺชนฺโต    อาทานํ    ปชหติ    อิเมหิ   สตฺตหากาเรหิ   เวทนํ
อนุปสฺสติ    เวทนา    อุปฏฺฐานํ   โน   สติ   สติ   อุปฏฺฐานํ   เจว
สติ   จ   ตาย   สติยา   เตน  ญาเณน  ตํ  เวทนํ  อนุปสฺสตีติ  เตน
วุจฺจติ เวทนาสุ เวทนานุปสฺสนา สติปฏฺฐานภาวนา ฯ
     ภาวนาติ   จตสฺโส   ภาวนา   ฯเปฯ   อาเสวนฏฺเฐน   ภาวนา
ฯเปฯ  อิเธกจฺโจ  ทุกฺขํ  เวทนํ  ฯเปฯ  อทุกฺขมสุขํ  เวทนํ จกฺขุสมฺผสฺสชํ
เวทนํ       โสตสมฺผสฺสชํ      เวทนํ      ฆานสมฺผสฺสชํ      เวทนํ
ฯเปฯ    ปฏินิสฺสชฺชนฺโต    อาทานํ    ปชหติ   อิเมหิ   สตฺตหากาเรหิ
เวทนํ    อนุปสฺสติ   เวทนา   อุปฏฺฐานํ   โน   สติ   สติ   อุปฏฺฐานํ
เจว   สติ   จ   ตาย   สติยา  เตน  ญาเณน  ตํ  เวทนํ  อนุปสฺสตีติ
เตน วุจฺจติ เวทนาสุ เวทนานุปสฺสนา สติปฏฺฐานภาวนา ฯ
#๑ ม. อิติสทฺโท น ทิสฺสติ ฯ เอวมีทิเสสุ ปเทสุ ฯ
