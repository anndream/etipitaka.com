          ญาณทิฏฺฐิ ๑ จ อสฺสาสา    อินฺทฺริยํ ๒ วิโมกฺขปญฺจมา
          คติกมฺมวิปลฺลาสา          มคฺโค มณฺเฑน เต ทสาติ
เอส นิกายวโร ๓ ฐปิโต อสฺสโม ๔ ปฐโม จ ปวโร วรมคฺโคติ ๕ ฯ
                       ___________
                  ยุคนทฺธวคฺเค ยุคนทฺธกถา
     [๕๓๔]    เอวมฺเม   สุตํ   เอกํ   สมยํ   อายสฺมา   อานนฺโท
โกสมฺพิยํ    วิหรติ   โฆสิตาราเม   ตตฺร   โข   อายสฺมา   อานนฺโท
ภิกฺขู   อามนฺเตสิ  อาวุโสติ  ๖  อาวุโสติ  โข  เต  ภิกฺขู  อายสฺมโต
อานนฺทสฺส    ปจฺจสฺโสสุํ   อายสฺมา   อานนฺโท   เอตทโวจ   โย   หิ
โกจิ   อาวุโส   ภิกฺขุ   วา   ภิกฺขุนี  วา  มม  สนฺติเก  อรหตฺตํ  ๗
พฺยากโรติ    สพฺพโส    จตูหิ    มคฺเคหิ   เอเตสํ   วา   อญฺญตเรน
กตเมหิ จตูหิ ฯ
     อิธาวุโส    ภิกฺขุ    สมถปุพฺพงฺคมํ    วิปสฺสนํ    ภาเวติ   ตสฺส
สมถปุพฺพงฺคมํ   วิปสฺสนํ   ภาวยโต   มคฺโค   สญฺชายติ   โส  ตํ  มคฺคํ
อาเสวติ   ภาเวติ   พหุลีกโรติ   ตสฺส  ตํ  มคฺคํ  อาเสวโต  ภาวยโต
พหุลีกโรโต สญฺโญชนานิ ปหียนฺติ อนุสยา พฺยนฺตีโหนฺติ ฯ
     ปุน   จปรํ   อาวุโส   ภิกฺขุ   วิปสฺสนาปุพฺพงฺคมํ   สมถํ  ภาเวติ
ตสฺส    วิปสฺสนาปุพฺพงฺคมํ   สมถํ   ภาวยโต   มคฺโค   สญฺชายติ   โส
#๑ ม. ญาณทิฏฺฐี ฯ ๒ ยุ. อินฺทฺริยวิโมกฺข ... ฯ ๓ ม. นิกายธเรหิ ฯ
#๔ ม. อสโม ปฐโม ปวโร ฯ ยุ. อสโม ปฐโม วโร จ วคฺโคติ ฯ ๕ สี. วรวคฺโคติ ฯ
#๖ ม. อาวุโส ภิกฺขโวติ ฯ ยุ. อาวุโส ภิกฺขเวติ ฯ ๗ ม. อรหตฺตปตฺตํ ฯ ยุ.
#อรหตฺตปตฺตี ฯ เอวํมุปริปิ ฯ
