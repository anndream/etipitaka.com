พลํ    อาคมฺม    ขีณาสโว    ภิกฺขุ    อาสวานํ    ขยํ    ปฏิชานาติ
ขีณา เม อาสวาติ อิมานิ ทส ขีณาสวสฺส พลานิ ฯ
     [๖๓๐]     กตมานิ    ทส    อิทฺธิพลานิ    อธิฏฺฐานา    อิทฺธิ
วิกุพฺพนา   อิทฺธิ   มโนมยา   อิทฺธิ  ญาณวิปฺผารา  อิทฺธิ  สมาธิวิปฺผารา
อิทฺธิ      อริยา      อิทฺธิ     กมฺมวิปากชา     อิทฺธิ     ปุญฺญวโต
อิทฺธิ     วิชฺชามยา     อิทฺธิ    ตตฺถ    ตตฺถ    สมฺมาปโยคปฺปจฺจยา
อิชฺฌนฏฺเฐน อิทฺธิ อิมานิ ทส อิทฺธิพลานิ ฯ
     [๖๓๑]   กตมานิ   ทส   ตถาคตพลานิ   อิธ  ตถาคโต  ฐานญฺจ
ฐานโต     อฏฺฐานญฺจ     อฏฺฐานโต    ยถาภูตํ    ปชานาติ    ยมฺปิ
ตถาคโต    ฐานญฺจ    ฐานโต    อฏฺฐานญฺจ    อฏฺฐานโต    ยถาภูตํ
ปชานาติ   อิทมฺปิ   ตถาคตสฺส   ตถาคตพลํ   โหติ   ยํ   พลํ  อาคมฺม
ตถาคโต     อาสภณฺฐานํ    ปฏิชานาติ    ปริสาสุ    สีหนาทํ    นทติ
พฺรหฺมจกฺกํ ปวตฺเตติ ฯ
     ปุน   จปรํ   ตถาคโต   อตีตานาคตปจฺจุปฺปนฺนานํ  กมฺมสมาทานานํ
ฐานโต      เหตุโส      วิปากํ     ยถาภูตํ     ปชานาติ     ยมฺปิ
ตถาคโต   อตีตานาคตปจฺจุปฺปนฺนานํ   กมฺมสมาทานานํ   ฐานโส  เหตุโส
วิปากํ    ยถาภูตํ   ปชานาติ   อิทมฺปิ   ตถาคตสฺส   ตถาคตพลํ   โหติ
ยํ    พลํ    อาคมฺม    ตถาคโต   อาสภณฺฐานํ   ปฏิชานาติ   ปริสาสุ
สีหนาทํ นทติ พฺรหฺมจกฺกํ ปวตฺเตติ ฯ
     ปุน   จปรํ   ตถาคโต   สพฺพตฺถคามินีปฏิปทํ   ยถาภูตํ   ปชานาติ
