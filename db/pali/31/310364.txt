อนิมิตฺตานุปสฺสนาญาณํ    นิมิตฺตโต    สญฺญาย   มุจฺจตีติ   สญฺญาวิโมกฺโข
อปฺปณิหิตานุปสฺสนาญาณํ        ปณิธิยา        สญฺญาย        มุจฺจตีติ
สญฺญาวิโมกฺโข      สุญฺญตานุปสฺสนาญาณํ      อภินิเวสโต      สญฺญาย
มุจฺจตีติ   สญฺญาวิโมกฺโข   เอวํ   สิยา   เอโก   สญฺญาวิโมกฺโข   ทส
สญฺญาวิโมกฺขา   โหนฺติ   ทส   สญฺญาวิโมกฺขา   เอโก   สญฺญาวิโมกฺโข
โหติ    วตฺถุวเสน    ปริยาเยน    ฯ    รูเป    อนิจฺจานุปสฺสนาญาณํ
นิจฺจโต  สญฺญาย  มุจฺจตีติ  สญฺญาวิโมกฺโข ฯเปฯ รูเป สุญฺญตานุปสฺสนาญาณํ
อภินิเวสโต         สญฺญาย         มุจฺจตีติ         สญฺญาวิโมกฺโข
เอวํ    สิยา   เอโก   สญฺญาวิโมกฺโข   ทส   สญฺญาวิโมกฺขา   โหนฺติ
ทส    สญฺญาวิโมกฺขา    เอโก    สญฺญาวิโมกฺโข    โหติ   วตฺถุวเสน
ปริยาเยน    ฯ   เวทนาย   ฯเปฯ   สญฺญาย   สงฺขาเรสุ   วิญฺญาเณ
จกฺขุสฺมึ     ฯเปฯ     ชรามรเณ     อนิจฺจานุปสฺสนาญาณํ     นิจฺจโต
สญฺญาย  มุจฺจตีติ  สญฺญาวิโมกฺโข  ฯเปฯ  ชรามรเณ  สุญฺญตานุปสฺสนาญาณํ
อภินิเวสโต      สญฺญาย      มุจฺจตีติ      สญฺญาวิโมกฺโข      เอวํ
สิยา    เอโก    สญฺญาวิโมกฺโข   ทส   สญฺญาวิโมกฺขา   โหนฺติ   ทส
สญฺญาวิโมกฺขา   เอโก   สญฺญาวิโมกฺโข   โหติ   วตฺถุวเสน  ปริยาเยน
อยํ สญฺญาวิโมกฺโข ฯ
    [๔๘๑]   กตโม   ญาณวิโมกฺโข   ฯ   สิยา  เอโก  ญาณวิโมกฺโข
ทส   ญาณวิโมกฺขา   โหนฺติ   ทส   ญาณวิโมกฺขา  เอโก  ญาณวิโมกฺโข
โหติ วตฺถุวเสน ปริยาเยน ฯ
