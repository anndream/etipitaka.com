     อิธาติ   อิมิสฺสา   ทิฏฺฐิยา   อิมิสฺสา   ขนฺติยา   อิมิสฺสา  รุจิยา
อิมสฺมึ   อาทาเย   อิมสฺมึ   ธมฺเม   อิมสฺมึ   วินเย  อิมสฺมึ  ปาวจเน
อิมสฺมึ พฺรหฺมจริเย อิมสฺมึ สตฺถุสาสเน เตน วุจฺจติ อิธาติ ฯ8
     ภิกฺขูติ    ปุถุชฺชนกลฺยาณโก   วา   โหติ   ภิกฺขุ   เสกฺโข   วา
อรหา วา อกุปฺปธมฺโม ฯ
     อเนกวิหิตํ    อิทฺธิวิธํ    ปจฺจนุโภตีติ    นานปฺปการกํ    อิทฺธิวิธํ
ปจฺจนุโภติ ฯ
     เอโกปิ   หุตฺวา  พหุธา  โหตีติ  ปกติยา  เอโก  พหุกํ  อาวชฺชติ
สตํ    วา    สหสฺสํ   วา   สตสหสฺสํ   วา   อาวชฺชติ   อาวชฺชิตฺวา
ญาเณน   อธิฏฺฐาติ   พหุโก   ๑   โหมีติ   พหุโก   โหติ  ยถายสฺมา
จุลฺลปนฺถโก   เอโกปิ   หุตฺวา   พหุธา   โหติ  เอวเมว  โส  อิทฺธิมา
เจโตวสิปฺปตฺโต เอโก หุตฺวา พหุธา โหติ ฯ
     พหุธาปิ   หุตฺวา  เอโก  โหตีติ  ปกติยา  พหุโก  เอกํ  อาวชฺชติ
อาวชฺชิตฺวา    ญาเณน    อธิฏฺฐาติ    เอโก   โหมีติ   เอโก   โหติ
ยถายสฺมา   จุลฺลปนฺถโก   พหุธาปิ   หุตฺวา   เอโก   โหติ   เอวเมว
โส อิทฺธิมา เจโตวสิปฺปตฺโต พหุธาปิ หุตฺวา เอโก โหติ ฯ
     อาวิภาวนฺติ เกนจิ อนาวฏํ โหติ อปฺปฏิจฺฉนฺนํ วิวฏํ ฯ [๒]
     ติโรภาวนฺติ     เกนจิ     อาวฏํ    โหติ    ปฏิจฺฉนฺนํ    ปิหิตํ
ปฏิกุชฺชิตํ ฯ
     ติโรกุฑฺฑํ     ติโรปาการํ    ติโรปพฺพตํ    อสชฺชมาโน    คจฺฉติ
#๑ ม. ยุ. พหุโล ฯ เอวมุปริปิ ฯ  ๒ ม. ยุ. ปากฏํ ฯ
