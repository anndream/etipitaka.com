สงฺขารา อนิจฺจโต สุทิฏฺฐา โหนฺติ กตฺถ กงฺขา ปหียติ ฯ
     ทุกฺขโต   มนสิกโรนฺโต  กตเม  ธมฺเม  ยถาภูตํ  ปชานาติ  ปสฺสติ
กถํ   สมฺมาทสฺสนํ   โหติ   กถํ   ตทนฺวเยน  สพฺเพ  สงฺขารา  ทุกฺขโต
สุทิฏฺฐา โหนฺติ กตฺถ กงฺขา ปหียติ ฯ
     อนตฺตโต    มนสิกโรนฺโต   กตเม   ธมฺเม   ยถาภูตํ   ปชานาติ
ปสฺสติ   กถํ   สมฺมาทสฺสนํ   โหติ   กถํ   ตทนฺวเยน   สพฺเพ   ธมฺมา
อนตฺตโต สุทิฏฺฐา โหนฺติ กตฺถ กงฺขา ปหียติ ฯ
     อนิจฺจโต    มนสิกโรนฺโต   นิมิตฺตํ   ยถาภูตํ   ปชานาติ   ปสฺสติ
เตน    วุจฺจติ    สมฺมาทสฺสนํ   เอวํ   ตทนฺวเยน   สพฺเพ   สงฺขารา
อนิจฺจโต สุทิฏฺฐา โหนฺติ เอตฺถ กงฺขา ปหียติ ฯ
     ทุกฺขโต   มนสิกโรนฺโต   ปวตฺตํ  ยถาภูตํ  ปชานาติ  ปสฺสติ  เตน
วุจฺจติ   สมฺมาทสฺสนํ   เอวํ   ตทนฺวเยน   สพฺเพ   สงฺขารา   ทุกฺขโต
สุทิฏฺฐา โหนฺติ เอตฺถ กงฺขา ปหียติ ฯ
     อนตฺตโต     มนสิกโรนฺโต     นิมิตฺตญฺจ    ปวตฺตญฺจ    ยถาภูตํ
ปชานาติ   ปสฺสติ   เตน  วุจฺจติ  สมฺมาทสฺสนํ  เอวํ  ตทนฺวเยน  สพฺเพ
ธมฺมา อนตฺตโต สุทิฏฺฐา โหนฺติ เอตฺถ กงฺขา ปหียติ ฯ
     ยญฺจ   ยถาภูตํ   ญาณํ  ยญฺจ  สมฺมาทสฺสนํ  ยา  จ  กงฺขาวิตรณาx
อิเม    ธมฺมา   นานตฺถา   ๑   เจว   นานาพฺยญฺชนา   จ   อุทาหุ
เอกตฺถา   ๒   พฺยญฺชนเมว   นานนฺติ  ฯ  ยญฺจ  ยถาภูตํ  ญาณํ  ยญฺจ
#๑ สี. นานตฺตา ฯ ๒ สี. เอกตฺตา ฯ
