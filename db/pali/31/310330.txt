กโรนฺโต   สมาธินา   จรติ   ปชานนฺโต   ปญฺญาย   จรติ   วิชานนฺโต
วิญฺญาเณน  ๑  จรติ  เอวํ  ๒  ปฏิปนฺโน วิเสสมธิคจฺฉตีติ วิเสสจริยาย
จรติ  เอวํ  ๒  ปฏิปนฺนสฺส  กุสลา  ธมฺมา  อายาเปนฺตีติ อายตนจริยาย
จรติ อิมา อฏฺฐ จริยาโย ฯ
     อปราปิ    อฏฺฐ    จริยาโย    ทสฺสนจริยา   จ   สมฺมาทิฏฺฐิยา
อภิโรปนจริยา  ๓  จ  สมฺมาสงฺกปฺปสฺส  ปริคฺคหจริยา  จ  สมฺมาวาจาย
สมุฏฺฐานจริยา   จ   สมฺมากมฺมนฺตสฺส   โวทานจริยา  จ  สมฺมาอาชีวสฺส
ปคฺคหจริยา      จ      สมฺมาวายามสฺส      อุปฏฺฐานจริยา      จ
สมฺมาสติยา    อวิกฺเขปจริยา    จ    สมฺมาสมาธิสฺส    อิมา    อฏฺฐ
จริยาโย ฯ
     [๔๕๐]   วิหาโรติ   อธิมุจฺจนฺโต   สทฺธาย   วิหรติ  ปคฺคณฺหนฺโต
วิริเยน     วิหรติ     อุปฏฺฐาเปนฺโต    สติยา    วิหรติ    อวิกฺเขปํ
กโรนฺโต สมาธินา วิหรติ ปชานนฺโต ปญฺญาย วิหรติ ฯ
     อนุพุทฺโธติ    สทฺธินฺทฺริยสฺส    อธิโมกฺขฏฺโฐ    อนุพุทฺโธ    โหติ
วิริยินฺทฺริยสฺส      ปคฺคหฏฺโฐ      อนุพุทฺโธ     โหติ     สตินฺทฺริยสฺส
อุปฏฺฐานฏฺโฐ     อนุพุทฺโธ     โหติ    สมาธินฺทฺริยสฺส    อวิกฺเขปฏฺโฐ
อนุพุทฺโธ โหติ ปญฺญินฺทฺริยสฺส ทสฺสนฏฺโฐ อนุพุทฺโธ โหติ ฯ
     ปฏิวิทฺโธติ    สทฺธินฺทฺริยสฺส    อธิโมกฺขฏฺโฐ    ปฏิวิทฺโธ    โหติ
วิริยินฺทฺริยสฺส   ปคฺคหฏฺโฐ   ปฏิวิทฺโธ   โหติ  สตินฺทฺริยสฺส  อุปฏฺฐานฏฺโฐ
ปฏิวิทฺโธ    โหติ    สมาธินฺทฺริยสฺส    อวิกฺเขปฏฺโฐ   ปฏิวิทฺโธ   โหติ
#๑ ม. ยุ. วิญฺญาณจริยาย ฯ ๒ ม. เอวํ ปฏิปนฺนสฺส ฯเปฯ อายตนจริยาย จรติ
#เอวํ ปฏิปนฺโน ฯเปฯ วิเสสจริยาย จรติ ฯ ๓ ม. อภินิโรปนจริยา ฯ
