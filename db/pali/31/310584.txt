ชวนปญฺญา  อนตฺตโต  ขิปฺปํ  ชวตีติ  ชวนปญฺญา  รูปํ อตีตานาคตปจฺจุปฺปนฺนํ
อนิจฺจํ        ขยฏฺเฐน        ทุกฺขํ        ภยฏฺเฐน       อนตฺตา
อสารกฏฺเฐนาติ    ตุลยิตฺวา    ตีรยิตฺวา   วิภาวยิตฺวา   วิภูตํ   กตฺวา
รูปนิโรเธ    นิพฺพาเน   ขิปฺปํ   ชวตีติ   ชวนปญฺญา   เวทนา   สญฺญา
สงฺขารา    วิญฺญาณํ   จกฺขุํ   ฯเปฯ   ชรามรณํ   อตีตานาคตปจฺจุปฺปนฺนํ
อนิจฺจํ    ขยฏฺเฐน    ทุกฺขํ    ภยฏฺเฐน    อนตฺตา    อสารกฏฺเฐนาติ
ตุลยิตฺวา     ตีรยิตฺวา     วิภาวยิตฺวา    วิภูตํ    กตฺวา    ชรามรณํ
รูปนิโรเธ  ๑  นิพฺพาเน ขิปฺปํ ชวตีติ ชวนปญฺญา รูปํ อตีตานาคตปจฺจุปฺปนฺนํ
อนิจฺจํ       สงฺขตํ       ปฏิจฺจสมุปฺปนฺนํ       ขยธมฺมํ      วยธมฺมํ
วิราคธมฺมํ    นิโรธธมฺมนฺติ   ตุลยิตฺวา   ตีรยิตฺวา   วิภาวยิตฺวา   วิภูตํ
กตฺวา    รูปนิโรเธ   นิพฺพาเน   ขิปฺปํ   ชวตีติ   ชวนปญฺญา   เวทนา
สญฺญา      สงฺขารา      วิญฺญาณํ     จกฺขุํ     ฯเปฯ     ชรามรณํ
อตีตานาคตปจฺจุปฺปนฺนํ     อนิจฺจํ    สงฺขตํ    ปฏิจฺจสมุปฺปนฺนํ    ขยธมฺมํ
วยธมฺมํ   วิราคธมฺมํ   นิโรธธมฺมนฺติ   ตุลยิตฺวา   ตีรยิตฺวา  วิภาวยิตฺวา
วิภูตํ   กตฺวา   ชรามรณนิโรเธ   นิพฺพาเน   ขิปฺปํ   ชวตีติ  ชวนปญฺญา
ชวนปญฺญตาย สํวตฺตนฺตีติ อยํ ชวนปญฺญา ฯ
     [๖๗๖]    ติกฺขปญฺญตาย    สํวตฺตนฺตีติ   กตมา   ติกฺขปญฺญา   ฯ
ขิปฺปํ     กิเลเส     ภินฺทตีติ     ติกฺขปญฺญา    อุปฺปนฺนํ    กามวิตกฺกํ
นาธิวาเสติ     ปชหติ     วิโนเทติ    พฺยนฺตีกโรติ    อนภาวงฺคเมตีติ
ติกฺขปญฺญา   อุปฺปนฺนํ   พฺยาปาทวิตกฺกํ   นาธิวาเสติ   ปชหติ   วิโนเทติ
#๑ ม. ยุ. ชรามรณนิโรเธ ฯ
