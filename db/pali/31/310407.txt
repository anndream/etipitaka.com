                     มหาวคฺเค คติกถา
     [๕๑๗]   คติสมฺปตฺติยา   ญาณสมฺปยุตฺเต   กตินํ   เหตูนํ  ปจฺจยา
อุปปตฺติ   โหติ  ขตฺติยมหาสาลานํ  พฺราหฺมณมหาสาลานํ  คหปติมหาสาลานํ
กามาวจรานํ      เทวานํ      ญาณสมฺปยุตฺเต      กตินํ      เหตูนํ
ปจฺจยา    อุปปตฺติ    โหติ    รูปาวจรานํ    เทวานํ   กตินํ   เหตูนํ
ปจฺจยา   อุปปตฺติ   โหติ  อรูปาวจรานํ  เทวานํ  กตินํ  เหตูนํ  ปจฺจยา
อุปปตฺติ   โหติ   ฯ   คติสมฺปตฺติยา   ญาณสมฺปยุตฺเต   อฏฺฐนฺนํ   เหตูนํ
ปจฺจยา    อุปปตฺติ    โหติ    ขตฺติยมหาสาลานํ    พฺราหฺมณมหาสาลานํ
คหปติมหาสาลานํ    กามาวจรานํ    เทวานํ   ญาณสมฺปยุตฺเต   อฏฺฐนฺนํ
เหตูนํ    ปจฺจยา    อุปปตฺติ   โหติ   รูปาวจรานํ   เทวานํ   อฏฺฐนฺนํ
เหตูนํ    ปจฺจยา   อุปปตฺติ   โหติ   อรูปาวจรานํ   เทวานํ   อฏฺฐนฺนํ
เหตูนํ ปจฺจยา อุปปตฺติ โหติ ฯ
     [๕๑๘]    คติสมฺปตฺติยา    ญาณสมฺปยุตฺเต    กตเมสํ    อฏฺฐนฺนํ
เหตูนํ  ปจฺจยา  อุปปตฺติ  โหติ  ฯ  กุสลกมฺมสฺส  ชวนกฺขเณ  ตโย  เหตู
กุสลา    ตสฺมึ   ขเณ   ชาตเจตนาย   สหชาตปจฺจยา   โหนฺติ   เตน
วุจฺจติ   กุสลมูลปจฺจยาปิ   สงฺขารา   นิกนฺติกฺขเณ  เทฺว  เหตู  อกุสลา
ตสฺมึ    ขเณ   ชาตเจตนาย   สหชาตปจฺจยา   โหนฺติ   เตน   วุจฺจติ
อกุสลมูลปจฺจยาปิ   สงฺขารา   ปฏิสนฺธิกฺขเณ   ตโย   เหตู   อพฺยากตา
ตสฺมึ    ขเณ   ชาตเจตนาย   สหชาตปจฺจยา   โหนฺติ   เตน   วุจฺจติ
