ธมฺเม   ฐิโต   ปวตฺเตตีติ   ธมฺมจกฺกํ   ธมฺเม   ปติฏฺฐิโต   ปวตฺเตตีติ
ธมฺมจกฺกํ   ฯเปฯ   อมโตคธํ   นิพฺพานํ   ปริโยสานฏฺเฐน   ธมฺโม   ตํ
ธมฺมํ ปวตฺเตตีติ ธมฺมจกฺกนฺติ ฯ
                   ธมฺมจกฺกกถา [๑] ฯ
                       ___________
                  ยุคนทฺธวคฺเค โลกุตฺตรกถา
     [๖๒๐]   กตเม   ธมฺมา   โลกุตฺตรา  ฯ  จตฺตาโร  สติปฏฺฐานา
จตฺตาโร     สมฺมปฺปธานา     จตฺตาโร    อิทฺธิปาทา    ปญฺจินฺทฺริยานิ
ปญฺจ    พลานิ    สตฺต    โพชฺฌงฺคา   อฏฺฐงฺคิโก   มคฺโค   จตฺตาโร
อริยมคฺคา     จตฺตาริ     จ     สามญฺญผลานิ    นิพฺพานญฺจ    อิเม
ธมฺมา โลกุตฺตราติ ๒ ฯ
     โลกุตฺตราติ   เกนตฺเถน   โลกุตฺตรา   ฯ  โลกํ  อุตฺตรนฺตีติ  ๓
โลกุตฺตรา    โลกโต    อุตฺตรนฺตีติ    โลกุตฺตรา   โลกา   อุตฺตรนฺตีติ
โลกุตฺตรา    โลกมฺหา    อุตฺตรนฺตีติ   โลกุตฺตรา   โลกํ   สมติกฺกนฺตีติ
โลกุตฺตรา   โลกํ   สมติกฺกมนฺตาติ   โลกุตฺตรา  โลเก  ๔  อติเรกาติ
โลกุตฺตรา   [๕]   โลกา  นิสฺสรนฺตีติ  โลกุตฺตรา  โลกโต  นิสฺสรนฺตีติ
โลกุตฺตรา     โลกมฺหา     นิสฺสรนฺตีติ    โลกุตฺตรา    ๖    โลกา
#๑ ม. ยุ. สพฺพตฺถ นิฏฺฐิตาติ ทิสฺสติ ฯ ๒ สี. อิติสทฺโท น ทิสฺสติ ฯ
#๓ ม. ตรนฺตีติ ฯ ๔ ม. โลเกน ฯ ๕ ม. ยุ. โลกนฺตํ ตรนฺตีติ โลกุตฺตรา ฯ
#๖ สี. อิโต จิณฺหนฺตเร โลเกน ปฏินิสฺสฏาติ โลกุตฺตรา โลกธมฺมา นิสฺสฏาติ
#โลกุตฺตราติ ลิขิตํ ฯ
