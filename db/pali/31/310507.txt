     [๕๙๙]   อิทํ  โข  ปน  ภิกฺขเว  ทุกฺขํ  อริยสจฺจํ  ชาติปิ  ทุกฺขา
ชราปิ    ทุกฺขา   พฺยาธิปิ   ทุกฺโข   ๑   มรณมฺปิ   ทุกฺขํ   อปฺปิเยหิ
สมฺปโยโค   ทุกฺโข   ปิเยหิ   วิปฺปโยโค   ทุกฺโข   ยมฺปิจฺฉํ   น  ลภติ
ตํปิ   ทุกฺขํ   สงฺขิตฺเตน   ปญฺจุปาทานกฺขนฺธา  ทุกฺขา  ฯ  อิทํ  โข  ปน
ภิกฺขเว   ทุกฺขสมุทโย   ๒   อริยสจฺจํ   ยายํ   ตณฺหา   โปโนพฺภวิกา
นนฺทิราคสหคตา       ตตฺรตตฺราภินนฺทินี      เสยฺยถีทํ      กามตณฺหา
ภวตณฺหา   วิภวตณฺหา   ฯ   อิทํ   โข  ปน  ภิกฺขเว  ทุกฺขนิโรโธ  ๓
อริยสจฺจํ   โย   ตสฺสา   เยว   ตณฺหาย   อเสสวิราคนิโรโธ   จาโค
ปฏินิสฺสคฺโค  มุตฺติ  อนาลโย  ฯ  อิทํ  โข  ปน  ภิกฺขเว ทุกฺขนิโรธคามินี
ปฏิปทา   อริยสจฺจํ   อยเมว   อริโย   อฏฺฐงฺคิโก   มคฺโค   เสยฺยถีทํ
สมฺมาทิฏฺฐิ ฯเปฯ สมฺมาสมาธิ ฯ
     [๖๐๐]    อิทํ    ทุกฺขํ    อริยสจฺจนฺติ   เม   ภิกฺขเว   ปุพฺเพ
อนนุสฺสุเตสุ    ธมฺเมสุ    จกฺขุํ    อุทปาทิ    ญาณํ   อุทปาทิ   ปญฺญา
อุทปาทิ   วิชฺชา   อุทปาทิ  อาโลโก  อุทปาทิ  ฯ  ตํ  โข  ปนิทํ  ทุกฺขํ
อริยสจฺจํ    ปริญฺเญยฺยนฺติ   เม   ภิกฺขเว   ฯเปฯ   ปริญฺญาตนฺติ   เม
ภิกฺขเว   ปุพฺเพ   อนนุสฺสุเตสุ   ธมฺเมสุ  จกฺขุํ  อุทปาทิ  ญาณํ  อุทปาทิ
ปญฺญา อุทปาทิ วิชฺชา อุทปาทิ อาโลโก อุทปาทิ ฯ
     อิทํ   ทุกฺขสมุทโย  อริยสจฺจนฺติ  เม  ภิกฺขเว  ปุพฺเพ  อนนุสฺสุเตสุ
#๑ ยุ. ทุกฺขา ฯ ๒ อิธ เจว อุปริ จ ทุกฺขสมุทยนฺติ โปราณปาโฐ ฯ ม. ยุ. อีทิสเมว ฯ
#๓ อิธ เจว อุปริ จ ทุกฺขนิโรธนฺติ โปราณปาโฐ ฯ ม. ยุ. อีทิสเมว ฯ
