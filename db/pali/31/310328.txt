สตินฺทฺริยสฺส    จริยา    ทฏฺฐพฺพา    จตูสุ    ฌาเนสุ   สมาธินฺทฺริยสฺส
วเสน    อิเมหิ   วีสติยา   อากาเรหิ   ปญฺจนฺนํ   อินฺทฺริยานํ   จริยา
ทฏฺฐพฺพา ฯ
     [๔๔๘]    จตูสุ   อริยสจฺเจสุ   ปญฺญินฺทฺริยสฺส   วเสน   กตเมหิ
วีสติยา   อากาเรหิ   ปญฺจนฺนํ  อินฺทฺริยานํ  จริยา  ทฏฺฐพฺพา  ฯ  ทุกฺเข
อริยสจฺเจ    ทสฺสนาธิปเตยฺยฏฺเฐน    ปญฺญินฺทฺริยสฺส   จริยา   ทฏฺฐพฺพา
ปญฺญินฺทฺริยสฺส     วเสน     อธิโมกฺขฏฺเฐน     สทฺธินฺทฺริยสฺส    จริยา
ทฏฺฐพฺพา      ปคฺคหฏฺเฐน      วิริยินฺทฺริยสฺส     จริยา     ทฏฺฐพฺพา
อุปฏฺฐานฏฺเฐน     สตินฺทฺริยสฺส    จริยา    ทฏฺฐพฺพา    อวิกฺเขปฏฺเฐน
สมาธินฺทฺริยสฺส    จริยา   ทฏฺฐพฺพา   ทุกฺขสมุทเย   อริยสจฺเจ   ฯเปฯ
ทุกฺขนิโรเธ    อริยสจฺเจ   ทุกฺขนิโรธาคามินิยา   ปฏิปทาย   อริยสจฺเจ
ทสฺสนาธิปเตยฺยฏฺเฐน   ปญฺญินฺทฺริยสฺส   จริยา   ทฏฺฐพฺพา   ปญฺญินฺทฺริยสฺส
วเสน      อธิโมกฺขฏฺเฐน      สทฺธินฺทฺริยสฺส     จริยา     ทฏฺฐพฺพา
ปคฺคหฏฺเฐน     วิริยินฺทฺริยสฺส     จริยา    ทฏฺฐพฺพา    อุปฏฺฐานฏฺเฐน
สตินฺทฺริยสฺส     จริยา    ทฏฺฐพฺพา    อวิกฺเขปฏฺเฐน    สมาธินฺทฺริยสฺส
จริยา     ทฏฺฐพฺพา    จตูสุ    อริยสจฺเจสุ    ปญฺญินฺทฺริยสฺส    วเสน
อิเมหิ     วีสติยา     อากาเรหิ     ปญฺจนฺนํ    อินฺทฺริยานํ    จริยา
ทฏฺฐพฺพา ฯ
     [๔๔๙]  จาโร  จ  วิหาโร  จ  อนุพุทฺโธ  โหติ  ปฏิวิทฺโธ  ยถา
จรนฺตํ    ยถา    วิหรนฺตํ    วิญฺญู   สพฺรหฺมจารี   คมฺภีเรสุ   ฐาเนสุ
