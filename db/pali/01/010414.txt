โส  ตุณฺหสฺส  ยสฺส  นกฺขมติ  โส  ภาเสยฺย  ฯ  สมนุภฏฺโฐ  สงฺเฆน
อิตฺถนฺนาโม  ภิกฺขุ  ตสฺส  วตฺถุสฺส  ปฏินิสฺสคฺคาย  ฯ  ขมติ  สงฺฆสฺส
ตสฺมา ตุณฺหี ฯ เอวเมตํ ธารยามีติ ฯ
	[๖๑๓]  ญตฺติยา  ทุกฺกฏํ  ทฺวีหิ  กมฺมวาจาหิ  ถุลฺลจฺจยา
กมฺมวาจาปริโยสาเน อาปตฺติ สงฺฆาทิเสสสฺส ฯ สงฺฆาทิเสสํ อชฺฌา-
ปชฺชนฺตสฺส  ญตฺติยา  ทุกฺกฏํ  ทฺวีหิ  กมฺมวาจาหิ  ถุลฺลจฺจยา  ปฏิปฺ-
ปสฺสมฺภนฺติ  ฯ  สงฺฆาทิเสโสติ ฯเปฯ เตนปิ วุจฺจติ สงฺฆาทิเสโสติ ฯ
	[๖๑๔]  ธมฺมกมฺเม  ธมฺมกมฺมสญฺญี  นปฺปฏินิสฺสชฺชติ  อาปตฺติ
สงฺฆาทิเสสสฺส  ฯ  ธมฺมกมฺเม  เวมติโก  นปฺปฏินิสฺสชฺชติ  อาปตฺติ
สงฺฆาทิเสสสฺส  ฯ  ธมฺมกมฺเม  อธมฺมกมฺมสญฺญี  นปฺปฏินิสฺสชฺชติ
อาปตฺติ  สงฺฆาทิเสสสฺส  ฯ  อธมฺมกมฺเม  ธมฺมกมฺมสญฺญี  อาปตฺติ
ทุกฺกฏสฺส  ฯ  อธมฺมกมฺเม  เวมติโก  อาปตฺติ  ทุกฺกฏสฺส  ฯ  อธมฺมกมฺเม
อธมฺมกมฺมสญฺญี อาปตฺติ ทุกฺกฏสฺส ฯ
	[๖๑๕]  อนาปตฺติ  อสมนุภาสนฺตสฺส  ปฏินิสฺสชฺชนฺตสฺส  อุมฺมตฺต-
กสฺส  อาทิกมฺมิกสฺสาติ ฯ
				ทฺวาทสมสงฺฆาทิเสสํ นิฏฺฐิตํ ฯ
					______________
