ฯเปฯ  อกฺโกสติปิ  อาปตฺติ  ทฺวินฺนํ  ทุกฺกฏานํ  ฯ  ปุริโส  จ
ติรจฺฉานคโต  จ  อุภินฺนํ  ปุริสสญฺญี  เวมติโก  ติรจฺฉานคตสญฺญี
อิตฺถีสญฺญี  ปณฺฑกสญฺญี  สารตฺโต  จ  ภิกฺขุ  จ  นํ  อุภินฺนํ
วจฺจมคฺคํ  ปสฺสาวมคฺคํ  อาทิสฺส  วณฺณํปิ  ภณติ  อวณฺณํปิ  ภณติ
ฯเปฯ อกฺโกสติปิ อาปตฺติ ทฺวินฺนํ ทุกฺกฏานํ ฯ
	[๔๐๖]  อิตฺถี  จ  โหติ  อิตฺถีสญฺญี  สารตฺโต  จ  ภิกฺขุ  จ  นํ
อิตฺถิยา  วจฺจมคฺคํ  ปสฺสาวมคฺคํ  ฐเปตฺวา  อธกฺขกํ  อุพฺภชาณุมณฺฑลํ
อาทิสฺส  วณฺณํปิ  ภณติ  อวณฺณํปิ  ภณติ  ฯเปฯ  อกฺโกสติปิ
อาปตฺติ  ถุลฺลจฺจยสฺส  ฯ  ปณฺฑโก  จ  โหติ  อิตฺถีสญฺญี  ฯเปฯ
ปุริโส  จ  โหติ  อิตฺถีสญฺญี  ฯเปฯ  ติรจฺฉานคโต  จ  โหติ
อิตฺถีสญฺญี  ฯเปฯ  อาปตฺติ  ทุกฺกฏสฺส  ฯ  เทฺว  อิตฺถิโย  ทฺวินฺนํ
อิตฺถีนํ  อิตฺถีสญฺญี  สารตฺโต  จ  ภิกฺขุ  จ  นํ  ทฺวินฺนํ  อิตฺถีนํ
วจฺจมคฺคํ  ปสฺสาวมคฺคํ  ฐเปตฺวา  อธกฺขกํ  อุพฺภชาณุมณฺฑลํ
อาทิสฺส  วณฺณํปิ  ภณติ  อวณฺณํปิ  ภณติ  ฯเปฯ  อกฺโกสติปิ
อาปตฺติ  ทฺวินฺนํ  ถุลฺลจฺจยานํ  ฯ  อิตฺถี  จ  ปณฺฑโก  จ  อุภินฺนํ
อิตฺถีสญฺญี  สารตฺโต  จ  ภิกฺขุ  จ  นํ  อุภินฺนํ  วจฺจมคฺคํ
ปสฺสาวมคฺคํ  ฐเปตฺวา  อธกฺขกํ  อุพฺภชาณุมณฺฑลํ  อาทิสฺส  วณฺณํปิ
ภณติ  อวณฺณํปิ  ภณติ  ฯเปฯ  อกฺโกสติปิ  อาปตฺติ  ถุลฺลจฺจเยน
ทุกฺกฏสฺส ฯ
	[๔๐๗]  อิตฺถี  จ  โหติ  อิตฺถีสญฺญี  สารตฺโต  จ  ภิกฺขุ  จ
