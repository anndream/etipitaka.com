	[๔๘๖]  สปริทณฺฑา  ภิกฺขุํ  ปหิณติ  คจฺฉ  ภนฺเต  อิตฺถนฺนามํ
พฺรูหิ  โหมิ  อิตฺถนฺนามสฺส  ภริยา  มุหุตฺติกา  จ  ธนกฺกีตา  จ  ฯเปฯ
มุหุตฺติกา  จ  ธชาหฏา  จาติ  ปฏิคฺคณฺหาติ  วีมํสติ  ปจฺจาหรติ
อาปตฺติ สงฺฆาทิเสสสฺส ฯ
		เอกมูลกํ นิฏฺฐิตํ ฯ
		ทุมูลกาทีนิ เอวเมว กาตพฺพานิ ฯ
		อิทํ ทสมูลกํ ฯ
	[๔๘๗]  สปริทณฺฑา  ภิกฺขุํ  ปหิณติ  คจฺฉ  ภนฺเต  อิตฺถนฺนามํ
พฺรูหิ  โหมิ  อิตฺถนฺนามสฺส  ภริยา  ธนกฺกีตา  จ  ฉนฺทวาสินี  จ
โภควาสินี  จ  ปฏวาสินี  จ  โอทปตฺตกินี  จ  โอภตจุมฺพฏา  จ
ทาสี  จ  ภริยา  จ  กมฺมการี  จ  ภริยา  จ  ธชาหฏา  จ  มุหุตฺติกา
จาติ ปฏิคฺคณฺหาติ วีมํสติ ปจฺจาหรติ อาปตฺติ สงฺฆาทิเสสสฺส ฯ
		สพฺพํ จกฺกเปยฺยาลํ ๑นิฏฺฐิตํ ฯ
	[๔๘๘]  ปฏิคฺคณฺหาติ  วีมํสติ  ปจฺจาหรติ  อาปตฺติ สงฺฆาทิเสสสฺส ฯ
ปฏิคฺคณฺหาติ  วีมํสติ  นปฺปจฺจาหรติ  อาปตฺติ  ถุลฺลจฺจยสฺส  ฯ
ปฏิคฺคณฺหาติ  น  วีมํสติ  ปจฺจาหรติ  อาปตฺติ  ถุลฺลจฺจยสฺส  ฯ
ปฏิคฺคณฺหาติ  น  วีมํสติ  นปฺปจฺจาหรติ  อาปตฺติ  ทุกฺกฏสฺส  ฯ
นปฺปฏิคฺคณฺหาติ  วีมํสติ  ปจฺจาหรติ  อาปตฺติ  ถุลฺลจฺจยสฺส  ฯ
#๑ อิธ จกฺกเปยฺยาลวิธิ เยภุยฺเยน วิสทิโส โหติ ฯ ปตฺถยนฺเตน
#เตสุ เตสุ โปตฺถเกสุ โอโลเกตพฺพํ ฯ
