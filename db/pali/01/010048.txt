วทติ  วิญฺญาเปติ  ฯ  นาภิรมามีติ  วทติ  วิญฺญาเปติ  ฯ  เอวํปิ  โข
ภิกฺขเว ทุพฺพลฺยาวิกมฺมญฺเจว โหติ สิกฺขา จ อปฺปจฺจกฺขาตา ฯ
	[๓๑]  กถญฺจ  ภิกฺขเว  ทุพฺพลฺยาวิกมฺมญฺเจว  โหติ  สิกฺขา  จ
ปจฺจกฺขาตา  ฯ  อิธ  ภิกฺขเว  ภิกฺขุ  อุกฺกณฺฐิโต  อนภิรโต  สามญฺญา
จวิตุกาโม  ภิกฺขุภาวํ  อฏฺฏิยมาโน  หรายมาโน  ชิคุจฺฉมาโน  คิหิภาวํ
ปตฺถยมาโน  ฯเปฯ  อสกฺยปุตฺติยภาวํ  ปตฺถยมาโน  พุทฺธํ  ปจฺจกฺขามีติ
วทติ  วิญฺญาเปติ  ฯ  เอวํปิ  ภิกฺขเว  ทุพฺพลฺยาวิกมฺมญฺเจว  โหติ
สิกฺขา  จ  ปจฺจกฺขาตา  ฯ  อถวา  ปน  อุกฺกณฺฐิโต  อนภิรโต
สามญฺญา  จวิตุกาโม  ภิกฺขุภาวํ  อฏฺฏิยมาโน  หรายมาโน  ชิคุจฺฉมาโน
คิหิภาวํ  ปตฺถยมาโน  ฯเปฯ  อสกฺยปุตฺติยภาวํ  ปตฺถยมาโน
ธมฺมํ  ปจฺจกฺขามีติ  วทติ  วิญฺญาเปติ  ฯ  สงฺฆํ  ปจฺจกฺขามีติ  วทติ
วิญฺญาเปติ  ฯ  สิกฺขํ  ปจฺจกฺขามีติ  วทติ  วิญฺญาเปติ  ฯ  วินยํ
ปจฺจกฺขามีติ  วทติ  วิญฺญาเปติ  ฯ  ปาติโมกฺขํ  ปจฺจกฺขามีติ  วทติ
วิญฺญาเปติ  ฯ  อุทฺเทสํ  ปจฺจกฺขามีติ  วทติ  วิญฺญาเปติ  ฯ  อุปชฺฌายํ
ปจฺจกฺขามีติ  วทติ  วิญฺญาเปติ  ฯ  อาจริยํ  ปจฺจกฺขามีติ  วทติ
วิญฺญาเปติ  ฯ  สทฺธิวิหาริกํ  ปจฺจกฺขามีติ  วทติ  วิญฺญาเปติ  ฯ
อนฺเตวาสิกํ  ปจฺจกฺขามีติ  วทติ  วิญฺญาเปติ  ฯ  สมานุปชฺฌายกํ
ปจฺจกฺขามีติ  วทติ  วิญฺญาเปติ  ฯ  สมานาจริยกํ  ปจฺจกฺขามีติ
วทติ  วิญฺญาเปติ  ฯ  สพฺรหฺมจารึ  ปจฺจกฺขามีติ  วทติ  วิญฺญาเปติ
ฯเปฯ  คิหีติ  มํ  ธาเรหีติ  วทติ  วิญฺญาเปติ  ฯ  อุปาสโกติ  มํ
