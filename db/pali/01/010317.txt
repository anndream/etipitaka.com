	[๔๖๕]  ปุริโส  ภิกฺขุํ  ปหิณติ  คจฺฉ  ภนฺเต  อิตฺถนฺนามํ มาตุรกฺขิตํ
พฺรูหิ  โหหิ  กิร  อิตฺถนฺนามสฺส  ภริยา  ธนกฺกีตาติ  ปฏิคฺคณฺหาติ  วีมํสติ
ปจฺจาหรติ  อาปตฺติ  สงฺฆาทิเสสสฺส  ฯ  ปุริโส  ภิกฺขุํ  ปหิณติ  คจฺฉ
ภนฺเต  อิตฺถนฺนามํ  มาตุรกฺขิตญฺจ  ปิตุรกฺขิตญฺจ พฺรูหิ โหถ กิร อิตฺถนฺนามสฺส
ภริยาโย  ธนกฺกีตา  จ  ฉนฺทวาสินี  จาติ  ปฏิคฺคณฺหาติ  วีมํสติ
ปจฺจาหรติ  อาปตฺติ  สงฺฆาทิเสสสฺส  ฯ  ปุริโส  ภิกฺขุํ  ปหิณติ  คจฺฉ
ภนฺเต  อิตฺถนฺนามํ  มาตุรกฺขิตญฺจ  ปิตุรกฺขิตญฺจ  มาตาปิตุรกฺขิตญฺจ  พฺรูหิ
โหถ  กิร  อิตฺถนฺนามสฺส  ภริยาโย  ธนกฺกีตา  จ ฉนฺทวาสินี จ โภควาสินี
จาติ ปฏิคฺคณฺหาติ วีมํสติ ปจฺจาหรติ อาปตฺติ สงฺฆาทิเสสสฺส ฯ
				(เอวํ อุภโตพทฺธกํ กาตพฺพํ ฯ)
						อิทํ สพฺพมูลกํ ฯ
	[๔๖๖]  ปุริโส  ภิกฺขุํ  ปหิณติ  คจฺฉ ภนฺเต อิตฺถนฺนามํ มาตุ-
รกฺขิตญฺจ  ปิตุรกฺขิตญฺจ  มาตาปิตุรกฺขิตญฺจ  ภาตุรกฺขิตญฺจ  ภคินี-
รกฺขิตญฺจ  ญาติรกฺขิตญฺจ  โคตฺตรกฺขิตญฺจ  ธมฺมรกฺขิตญฺจ  สารกฺขญฺจ
สปริทณฺฑญฺจ  พฺรูหิ  โหถ  กิร  อิตฺถนฺนามสฺส  ภริยาโย  ธนกฺกีตา
จ  ฉนฺทวาสินี  จ  โภควาสินี  จ  ปฏวาสินี  จ  โอทปตฺตกินี  จ
โอภตจุมฺพฏา  จ  ทาสี  จ  ภริยา  จ  กมฺมการี  จ  ภริยา  จ
ธชาหฏา  จ  มุหุตฺติกา  จาติ  ปฏิคฺคณฺหาติ  วีมํสติ  ปจฺจาหรติ
อาปตฺติ สงฺฆาทิเสสสฺส ฯ
					อุภโตพทฺธกํ นิฏฺฐิตํ ฯ
