โข  ปน  สมเยน  อญฺญตโร  ภิกฺขุ  ปุปฺผารามํ  คนฺตฺวา  ปุปฺผํ
โอจินิตฺวา  ปญฺจมาสคฺฆนกํ  เถยฺยจิตฺโต  อวหริ  ฯ  ตสฺส  กุกฺกุจฺจํ
อโหสิ ฯเปฯ อาปตฺตึ ตฺวํ ภิกฺขุ อาปนฺโน ปาราชิกนฺติ ฯ
	[๑๕๑]  เตน  โข  ปน  สมเยน  อญฺญตโร  ภิกฺขุ คามกํ คจฺฉนฺโต
อญฺญตรํ  ภิกฺขุํ  เอตทโวจ  อาวุโส  ตุยฺหํ  อุปฏฺฐากกุลํ  วุตฺโต
วชฺเชมีติ  ฯ  โส  คนฺตฺวา  เอกํ  สาฏกํ  อาหราเปตฺวา  อตฺตนา
ปริภุญฺชิ  ฯ  โส  ชานิตฺวา  ตํ  โจเทสิ  อสฺสมโณสิ  ตฺวนฺติ  ฯ  ตสฺส
กุกฺกุจฺจํ  อโหสิ  ฯเปฯ  อนาปตฺติ  ภิกฺขุ  ปาราชิกสฺส  น  จ  ภิกฺขเว
วุตฺโต  วชฺเชมีติ  วตฺตพฺโพ  โย  วเทยฺย  อาปตฺติ  ทุกฺกฏสฺสาติ  ฯ
เตน  โข  ปน  สมเยน  อญฺญตโร  ภิกฺขุ  คามกํ  คจฺฉติ  ฯ
อญฺญตโร  ภิกฺขุ  ตํ  ภิกฺขุํ  เอตทโวจ  อาวุโส  มยฺหํ  อุปฏฺฐากกุลํ
วุตฺโต  วชฺเชหีติ  ฯ  โส  คนฺตฺวา  ยุคสาฏกํ  อาหราเปตฺวา  เอกํ
อตฺตนา  ปริภุญฺชิ  เอกํ  ตสฺส  ภิกฺขุโน  อทาสิ  ฯ  โส  ชานิตฺวา
ตํ  โจเทสิ  อสฺสมโณสิ  ตฺวนฺติ  ฯ  ตสฺส  กุกฺกุจฺจํ  อโหสิ  ฯเปฯ
อนาปตฺติ  ภิกฺขุ  ปาราชิกสฺส  น  จ  ภิกฺขเว  วุตฺโต  วชฺเชหีติ
วตฺตพฺโพ  โย  วเทยฺย  อาปตฺติ  ทุกฺกฏสฺสาติ  ฯ  เตน  โข  ปน
สมเยน  อญฺญตโร  ภิกฺขุ  คามกํ  คจฺฉนฺโต  อญฺญตรํ  ภิกฺขุํ  เอตทโวจ
อาวุโส  ตุยฺหํ  อุปฏฺฐากกุลํ  วุตฺโต  วชฺเชมีติ  ฯ  โสปิ  เอวมาห
วุตฺโต  วชฺเชหีติ  ฯ  โส  คนฺตฺวา  อาฬฺหกํ  สปฺปึ  ตุลํ  คุฬํ  โทณํ
ตณฺฑุลํ  อาหราเปตฺวา  อตฺตนา  ปริภุญฺชิ  ฯ  โส  ชานิตฺวา  ตํ
