ราชา  อาวุโส  ลิจฺฉวีหิ  ปภคฺโค  สงฺคาเม  จ  นนฺทิ  จรติ  รญฺญา
ลิจฺฉวิโย  ปภคฺคาติ  อุตฺตริมนุสฺสธมฺมํ  อายสฺมา  มหาโมคฺคลฺลาโน
อุลฺลปตีติ  ฯ  ภควโต  เอตมตฺถํ  อาโรเจสุํ  ฯ  ปฐมํ  ภิกฺขเว  ราชา
ลิจฺฉวีหิ  ปภคฺโค  อถ  ราชา  ปจฺฉา  เสนํ  สงฺกฑฺฒิตฺวา  ลิจฺฉวิโย
ปราเชสิ  สจฺจํ  ภิกฺขเว  โมคฺคลฺลาโน  อาห  อนาปตฺติ  ภิกฺขเว
โมคฺคลฺลานสฺสาติ ฯ
	[๒๙๘]  อถโข  อายสฺมา  มหาโมคฺคลฺลาโน  ภิกฺขู  อามนฺเตสิ
อิธาหํ  อาวุโส  สปฺปินิกาย  นทิยา  ตีเร  อาเนญฺชํ ๑สมาธึ สมาปนฺโน
นาคานํ  โอคยฺห  อุตฺตรนฺตานํ  โกญฺจํ  กโรนฺตานํ  สทฺทํ  อสฺโสสินฺติ  ฯ
ภิกฺขู  อุชฺฌายนฺติ  ขียนฺติ  วิปาเจนฺติ  กถํ  หิ  นาม  อายสฺมา
มหาโมคฺคลฺลาโน  เอวํ  วกฺขติ  อิธาหํ  อาวุโส  สปฺปินิกาย  นทิยา
ตีเร  อาเนญฺชํ  สมาธึ  สมาปนฺโน  นาคานํ  โอคยฺห  อุตฺตรนฺตานํ
โกญฺจํ  กโรนฺตานํ  สทฺทํ  อสฺโสสินฺติ  อุตฺตริมนุสฺสธมฺมํ  อายสฺมา
มหาโมคฺคลฺลาโน  อุลฺลปตีติ  ฯ  ภควโต  เอตมตฺถํ  อาโรเจสุํ  ฯ
อตฺเถโส  ภิกฺขเว  สมาธิ  โส  จ  โข  อปริสุทฺโธ  สจฺจํ  ภิกฺขเว
โมคฺคลฺลาโน อาห อนาปตฺติ ภิกฺขเว โมคฺคลฺลานสฺสาติ ฯ
	[๒๙๙]  อถโข  อายสฺมา  โสภิโต  ภิกฺขู  อามนฺเตสิ  อหํ อาวุโส
ปญฺจ  กปฺปสตานิ  อนุสฺสรามีติ  ฯ  ภิกฺขู  อุชฺฌายนฺติ  ขียนฺติ
วิปาเจนฺติ  กถํ  หิ  นาม  อายสฺมา  โสภิโต  เอวํ  วกฺขติ  อหํ
#๑ ยุ. ม. อานญฺชํ ฯ
