ปาเหสิ  ฯ  ตํ  วาฬา  ชีวิตา  โวโรเปสุํ  ฯ  ตสฺส  กุกฺกุจฺจํ  อโหสิ
ฯเปฯ  อนาปตฺติ  ภิกฺขุ  นมรณาธิปฺปายสฺสาติ  ฯ  เตน  โข  ปน
สมเยน  อญฺญตโร  ภิกฺขุ  มรณาธิปฺปาโย  อญฺญตรํ  ภิกฺขุํ  วาฬกนฺตารํ
ปาเหสิ  ฯ  ตํ  วาฬา  ชีวิตา  โวโรเปสุํ  ฯเปฯ  ตํ  วาฬา  ชีวิตา น
โวโรเปสุํ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ
ปาราชิกสฺส  อาปตฺติ  ถุลฺลจฺจยสฺสาติ  ฯ  เตน  โข  ปน  สมเยน
อญฺญตโร  ภิกฺขุ  อญฺญตรํ  ภิกฺขุํ  โจรกนฺตารํ  ปาเหสิ  ฯ  ตํ  โจรา
ชีวิตา  โวโรเปสุํ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ
นมรณาธิปฺปายสฺสาติ  ฯ  เตน  โข  ปน  สมเยน  อญฺญตโร  ภิกฺขุ
มรณาธิปฺปาโย  อญฺญตรํ  ภิกฺขุํ  โจรกนฺตารํ  ปาเหสิ  ฯ  ตํ โจรา ชีวิตา
โวโรเปสุํ  ฯเปฯ  ตํ  โจรา  น  ชีวิตา  โวโรเปสุํ  ฯ  ตสฺส  กุกฺกุจฺจํ
อโหสิ ฯ อนาปตฺติ ภิกฺขุ ปาราชิกสฺส อาปตฺติ ถุลฺลจฺจยสฺสาติ ฯ
	[๒๒๐]  เตน  โข  ปน  สมเยน  อญฺญตโร  ภิกฺขุ  ตํ  มญฺญมาโน
ตํ  ชีวิตา  โวโรเปสิ  ฯ  ตํ  มญฺญมาโน  อญฺญํ  ชีวิตา  โวโรเปสิ  ฯ
อญฺญํ  มญฺญมาโน  ตํ  ชีวิตา  โวโรเปสิ  ฯ  อญฺญํ  มญฺญมาโน
อญฺญํ  ชีวิตา  โวโรเปสิ  ฯ  ตสฺส  กุกฺกุจฺจํ  อโหสิ  ฯเปฯ  อาปตฺตึ
ตฺวํ ภิกฺขุ อาปนฺโน ปาราชิกนฺติ ฯ
	[๒๒๑]  เตน  โข  ปน  สมเยน  อญฺญตโร  ภิกฺขุ  อมนุสฺเสน
คหิโต  โหติ  ฯ  อญฺญตโร  ภิกฺขุ  ตสฺส  ภิกฺขุโน  ปหารํ  อทาสิ  ฯ
โส  ภิกฺขุ  กาลมกาสิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ
