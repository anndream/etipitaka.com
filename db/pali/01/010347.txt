อปริกฺกมนํ  อาปตฺติ  ทฺวินฺนํ  สงฺฆาทิเสเสน  ทฺวินฺนํ  ทุกฺกฏานํ  ฯเปฯ
สารมฺภํ  สปริกฺกมนํ  อาปตฺติ  ทฺวินฺนํ  สงฺฆาทิเสเสน  ทุกฺกฏสฺส  ฯเปฯ
อนารมฺภํ  อปริกฺกมนํ  อาปตฺติ  ทฺวินฺนํ  สงฺฆาทิเสเสน  ทุกฺกฏสฺส
ฯเปฯ  อนารมฺภํ  สปริกฺกมนํ  อาปตฺติ  ทฺวินฺนํ  สงฺฆาทิเสสานํ  ฯ
ภิกฺขุ  สมาทิสิตฺวา  ปกฺกมติ  กุฏึ  เม  กโรถาติ  น  จ  สมาทิสติ
เทสิตวตฺถุกา  จ  โหตุ  ปมาณิกา  จ  อนารมฺภา  จ  สปริกฺกมนา
จาติ  ฯ  ตสฺส  กุฏึ  กโรนฺติ  เทสิตวตฺถุกํ  ปมาณิกํ  สารมฺภํ
อปริกฺกมนํ  อาปตฺติ  ทฺวินฺนํ  ทุกฺกฏานํ  ฯเปฯ  สารมฺภํ  สปริกฺกมนํ
อาปตฺติ  ทุกฺกฏสฺส  ฯเปฯ  อนารมฺภํ  อปริกฺกมนํ  อาปตฺติ  ทุกฺกฏสฺส
ฯเปฯ อนารมฺภํ สปริกฺกมนํ อนาปตฺติ ฯ
	[๕๑๗]  ภิกฺขุ  สมาทิสิตฺวา  ปกฺกมติ  กุฏึ  เม  กโรถาติ สมาทิสติ
จ  เทสิตวตฺถุกา  จ  โหตุ  อนารมฺภา  จ  สปริกฺกมนา  จาติ  ฯ  ตสฺส
กุฏึ  กโรนฺติ  อเทสิตวตฺถุกํ  สารมฺภํ  อปริกฺกมนํ  ฯ  โส  สุณาติ
กุฏี  กิร  เม  กยิรติ  อเทสิตวตฺถุกา  สารมฺภา  อปริกฺกมนาติ  ฯ
เตน  ภิกฺขุนา  สามํ  วา  คนฺตพฺพํ  ทูโต  วา  ปาเหตพฺโพ เทสิตวตฺถุกา
จ  โหตุ  อนารมฺภา  จ  สปริกฺกมนา  จาติ  ฯ  โน  เจ
สามํ  วา  คจฺเฉยฺย  ทูตํ  วา  ปหิเณยฺย  อาปตฺติ  ทุกฺกฏสฺส  ฯ
ภิกฺขุ  สมาทิสิตฺวา  ปกฺกมติ  กุฏึ  เม  กโรถาติ  สมาทิสติ  จ
เทสิตวตฺถุกา  จ  โหตุ  อนารมฺภา  จ  สปริกฺกมนา  จาติ  ฯ  ตสฺส
กุฏึ  กโรนฺติ  อเทสิตวตฺถุกํ  สารมฺภํ  สปริกฺกมนํ  ฯ  โส  สุณาติ
