วิโมกฺขํ  อนิมิตฺตญฺจ  วิโมกฺขํ  อปฺปณิหิตญฺจ  วิโมกฺขํ  สุญฺญตญฺจ
สมาธึ  อนิมิตฺตญฺจ  สมาธึ  อปฺปณิหิตญฺจ  สมาธึ  สุญฺญตญฺจ
สมาปตฺตึ  อนิมิตฺตญฺจ  สมาปตฺตึ  อปฺปณิหิตญฺจ  สมาปตฺตึ  ติสฺโส
จ  วิชฺชา  จตฺตาโร  จ  สติปฏฺฐาเน  จตฺตาโร  จ  สมฺมปฺปธาเน
จตฺตาโร  จ  อิทฺธิปาเท  ปญฺจ  จ  อินฺทฺริยานิ  ปญฺจ  จ
พลานิ  สตฺต  จ  โพชฺฌงฺเค  อริยญฺจ  อฏฺฐงฺคิกํ  มคฺคํ  โสตาปตฺติผลญฺจ
สกทาคามิผลญฺจ  อนาคามิผลญฺจ  อรหตฺตผลญฺจ  สมาปชฺชึ
สมาปชฺชามิ  สมาปนฺโน  ฯเปฯ  ราโค  จ  เม  จตฺโต  ฯเปฯ
โทโส  จ  เม  จตฺโต  ฯเปฯ  โมโห  จ  เม  จตฺโต  วนฺโต
มุตฺโต  ปหีโน  ปฏินิสฺสฏฺโฐ  อุกฺเขฏิโต  สมุกฺเขฏิโต  ราคา  จ
เม  จิตฺตํ  วินีวรณํ  โทสา  จ  เม  จิตฺตํ  วินีวรณํ  โมหา
จ  เม  จิตฺตํ  วินีวรณนฺติ  สมฺปชานมุสา  ภณนฺตสฺส  อาปตฺติ
ปาราชิกสฺส  ปุพฺเพ  วสฺส  โหติ  มุสา  ภณิสฺสนฺติ  ภณนฺตสฺส
โหติ  มุสา  ภณามีติ  ภณิตสฺส  โหติ  มุสา  มยา  ภณิตนฺติ
วินิธาย ทิฏฺฐึ วินิธาย ขนฺตึ วินิธาย รุจึ  วินิธาย ภาวํ ฯ
		สพฺพมูลกํ นิฏฺฐิตํ ฯ
		สุทฺธิกวารกถา นิฏฺฐิตา ๑ฯ
#๑ อิทํ ปาฐทฺวยํ สพฺพโปตฺถเกสุ น ทิสฺสติ ฯ
