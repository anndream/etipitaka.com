ภิกฺขุปจฺจตฺถิกา  ภิกฺขุํ  ติรจฺฉานคตปุริสสฺส  ชาครนฺตสฺส  สุตฺตสฺส
มตฺตสฺส  อุมฺมตฺตสฺส  ปมตฺตสฺส  มตสฺส  อกฺขายิตสฺส  มตสฺส
เยภุยฺเยน  อกฺขายิตสฺส  ฯเปฯ  อาปตฺติ  ปาราชิกสฺส  ฯเปฯ
มตสฺส  เยภุยฺเยน  ขายิตสฺส  สนฺติเก  อาเนตฺวา  องฺคชาเตน  วจฺจมคฺคํ
มุขํ  อภินิสีเทนฺติ  สนฺถตสฺส  อสนฺถตสฺส  อสนฺถตสฺส  สนฺถตสฺส
สนฺถตสฺส  สนฺถตสฺส  อสนฺถตสฺส  อสนฺถตสฺส  ฯ  โส  เจ  ปเวสนํ
สาทิยติ  ปวิฏฺฐํ  สาทิยติ  ฐิตํ  สาทิยติ  อุทฺธรณํ  สาทิยติ  อาปตฺติ
ถุลฺลจฺจยสฺส ฯเปฯ น สาทิยติ อนาปตฺติ ฯ
	[๔๔]  ยถา  ภิกฺขุปจฺจตฺถิกา  วิตฺถาริตา  เอวํ  ราชปจฺจตฺถิกา
โจรปจฺจตฺถิกา ธุตฺตปจฺจตฺถิกา อุปฺปลคนฺธปจฺจตฺถิกา วิตฺถาเรตพฺพา ฯ
	[๔๕]  มคฺเคน  มคฺคํ  ปเวเสติ  อาปตฺติ  ปาราชิกสฺส  ฯ มคฺเคน
อมคฺคํ  ปเวเสติ  อาปตฺติ  ปาราชิกสฺส  ฯ  อมคฺเคน  มคฺคํ  ปเวเสติ
อาปตฺติ  ปาราชิกสฺส  ฯ  อมคฺเคน  อมคฺคํ  ปเวเสติ  อาปตฺติ
ถุลฺลจฺจยสฺส ฯ
	[๔๖]  ภิกฺขุ  สุตฺตภิกฺขุมฺหิ  วิปฺปฏิปชฺชติ  ปฏิพุทฺโธ  สาทิยติ
อุโภ  นาเสตพฺพา  ฯ  ปฏิพุทฺโธ  น  สาทิยติ  ทูสโก  นาเสตพฺโพ  ฯ
ภิกฺขุ  สุตฺตสามเณรมฺหิ  วิปฺปฏิปชฺชติ  ปฏิพุทฺโธ  สาทิยติ  อุโภ
นาเสตพฺพา  ฯ  ปฏิพุทฺโธ  น  สาทิยติ  ทูสโก  นาเสตพฺโพ  ฯ
สามเณโร  สุตฺตภิกฺขุมฺหิ  วิปฺปฏิปชฺชติ  ปฏิพุทฺโธ  สาทิยติ  อุโภ
