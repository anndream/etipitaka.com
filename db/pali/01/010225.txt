	[๓๐๔]  อชฺฌตฺตรูเป โมเจติ พหิทฺธารูเป โมเจติ อชฺฌตฺต-
พหิทฺธารูเป  โมเจติ  อากาเส  กฏึ  กมฺเปนฺโต  โมเจติ  ราคูปตฺถมฺเภ
โมเจติ  วจฺจูปตฺถมฺเภ  โมเจติ  ปสฺสาวูปตฺถมฺเภ  โมเจติ  วาตูปตฺถมฺเภ
โมเจติ  อุจฺจาลิงฺคปาณกทฏฺฐูปตฺถมฺเภ  โมเจติ  อาโรคฺยตฺถาย
โมเจติ  สุขตฺถาย  โมเจติ  เภสชฺชตฺถาย  โมเจติ  ทานตฺถาย  โมเจติ
ปุญฺญตฺถาย  โมเจติ  ยญฺญตฺถาย  โมเจติ  สคฺคตฺถาย  โมเจติ
วีชตฺถาย  โมเจติ  วีมํสตฺถาย  โมเจติ  ทวตฺถาย  โมเจติ  นีลํ
โมเจติ  ปีตกํ  โมเจติ  โลหิตกํ  โมเจติ  โอทาตํ  โมเจติ  ตกฺกวณฺณํ
โมเจติ  ทกวณฺณํ  โมเจติ  เตลวณฺณํ  โมเจติ  ขีรวณฺณํ  โมเจติ
ทธิวณฺณํ โมเจติ สปฺปิวณฺณํ โมเจติ ฯ
	[๓๐๕]  อชฺฌตฺตรูเปติ  อชฺฌตฺตํ  อุปาทินฺนรูเป  ฯ  พหิทฺธารูเปติ
พหิทฺธา  อุปาทินฺเน  วา  อนุปาทินฺเน  วา  ฯ  อชฺฌตฺตพหิทฺธารูเปติ
ตทุภเย  ฯ  อากาเส  กฏึ  กมฺเปนฺโตติ  อากาเส  วายมนฺตสฺส องฺคชาตํ
กมฺมนิยํ  โหติ  ฯ  ราคูปตฺถมฺเภติ  ราเคน  ปีฬิตสฺส  องฺคชาตํ  กมฺมนิยํ
โหติ  ฯ  วจฺจูปตฺถมฺเภติ  วจฺเจน  ปีฬิตสฺส  องฺคชาตํ  กมฺมนิยํ  โหติ  ฯ
ปสฺสาวูปตฺถมฺเภติ  ปสฺสาเวน  ปีฬิตสฺส  องฺคชาตํ  กมฺมนิยํ  โหติ  ฯ
วาตูปตฺถมฺเภติ  วาเตน  ปีฬิตสฺส  องฺคชาตํ  กมฺมนิยํ  โหติ  ฯ  อุจฺจา-
ลิงฺคปาณกทฏฺฐูปตฺถมฺเภติ  อุจฺจาลิงฺคปาณกทฏฺเฐน  ปีฬิตสฺส  องฺคชาตํ
กมฺมนิยํ  โหติ  ฯ  อาโรคฺยตฺถายาติ  อโรโค  ภวิสฺสามีติ  ฯ สุขตฺถายาติ
สุขํ  เวทนํ  อุปฺปาเทสฺสามีติ  ฯ  เภสชฺชตฺถายาติ  เภสชฺชํ  ภวิสฺสตีติ  ฯ
