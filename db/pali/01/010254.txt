กายสํสคฺคํ  สมาปชฺเชยฺยาติ  อชฺฌาจาโร  วุจฺจติ  ฯ  หตฺโถ  นาม
กปฺปุรํ  อุปาทาย  ยาว  อคฺคนขา  ฯ  เวณิ  นาม  สุทฺธเกสา  วา
สุตฺตมิสฺสา  วา  มาลามิสฺสา  วา  หิรญฺญมิสฺสา  วา  สุวณฺณมิสฺสา
วา  มุตฺตามิสฺสา  วา  มณิมิสฺสา  วา  ฯ  องฺคํ  นาม  หตฺถญฺจ
เวณิญฺจ ฐเปตฺวา อวเสสํ องฺคํ นาม ฯ
	[๓๗๙]  อามสนา  ปรามสนา  โอมสนา  อุมฺมสนา  โอลงฺฆนา
อุลฺลงฺฆนา  อากฑฺฒนา  ปฏิกฑฺฒนา  อภินิคฺคณฺหนา  อภินิปฺปีฬนา
คหณํ ฉุปนนฺติ ฯ
	[๓๘๐]  อามสนา  นาม  อามฏฺฐมตฺตา  ฯ  ปรามสนา  นาม
อิโต  จิโต  จ  สญฺโจปนา  ฯ  โอมสนา  นาม  เหฏฺฐา  โอโรปนา  ฯ
อุมฺมสนา  นาม  อุทฺธํ  อุจฺจารณา  ฯ  โอลงฺฆนา  นาม  เหฏฺฐา
โอนมนา  ฯ  อุลฺลงฺฆนา  นาม  อุทฺธํ  อุจฺจารณา  ฯ  อากฑฺฒนา  นาม
อาวิญฺชนา  ฯ  ปฏิกฑฺฒนา  นาม  ปฏิปณามนา  ฯ  อภินิคฺคณฺหนา
นาม  องฺคํ  คเหตฺวา  นิปฺปีฬนา  ๑ ฯ  อภินิปฺปีฬนา  นาม  เกนจิ สห
นิปฺปีฬนา ฯ คหณํ นาม คหิตมตฺตํ ฯ ฉุปนํ นาม ผุฏฺฐมตฺตํ ฯ
	[๓๘๑]  สงฺฆาทิเสโสติ  สงฺโฆ  ว  ตสฺสา อาปตฺติยา ฯเปฯ เตนปิ
วุจฺจติ สงฺฆาทิเสโสติ ฯ
	[๓๘๒]  อิตฺถี  จ  โหติ  อิตฺถีสญฺญี  สารตฺโต  จ  ภิกฺขุ  จ  นํ
อิตฺถิยา  กาเยน  กายํ  อามสติ  ปรามสติ  โอมสติ  อุมฺมสติ  โอลงฺฆติ
#๑ ยุ. ม. นิคฺคณฺหนา ฯ
