		ปญฺจมสงฺฆาทิเสสํ
	[๔๒๓]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส  อาราเม  ฯ  เตน  โข  ปน  สมเยน  อายสฺมา
อุทายิ  สาวตฺถิยํ  กุลูปโก  โหติ  พหุกานิ  กุลานิ  อุปสงฺกมติ  ยตฺถ
ปสฺสติ  กุมารกํ  วา  อปชาปติกํ  กุมาริกํ  วา  อปติกํ  กุมารกสฺส
มาตาปิตูนํ  สนฺติเก  กุมาริกาย  วณฺณํ  ภณติ  อมุกสฺส  กุลสฺส
กุมาริกา  อภิรูปา  ทสฺสนียา  ปาสาทิกา  ปณฺฑิตา  พฺยตฺตา  เมธาวินี
ทกฺขา  อนลสา  ฉนฺนา  สา  กุมาริกา  อิมสฺส  กุมารกสฺสาติ  ฯ
เต  เอวํ  วเทนฺติ  ๑ เอเต  โข  ภนฺเต  อเมฺห  น ชานนฺติ เก วา
อิเม  กสฺส  วาติ  สเจ  ภนฺเต  อยฺโย  ทาเปยฺย  อาเนยฺยาม  ๒มยํ
ตํ  กุมาริกํ  อิมสฺส  กุมารกสฺสาติ  ฯ  กุมาริกาย  มาตาปิตูนํ  สนฺติเก
กุมารกสฺส  วณฺณํ  ภณติ  อมุกสฺส  กุลสฺส  กุมารโก  อภิรูโป
ทสฺสนีโย  ปาสาทิโก  ปณฺฑิโต  พฺยตฺโต  เมธาวี  ทกฺโข  อนลโส
ฉนฺโน  โส  กุมารโก  อิมิสฺสา  กุมาริกายาติ  ๓ ฯ  เต เอวํ วเทนฺติ
เอเต  โข  ภนฺเต  อเมฺห  น  ชานนฺติ  เก  วา  อิเม กสฺส วาติ กสฺมึ
วิย  กุมาริกาย  วตฺถุํ  สเจ  ภนฺเต  อยฺโย  ยาจาเปยฺย ทชฺเชยฺยาม มยํ
อิมํ  กุมาริกํ  ตสฺส  กุมารกสฺสาติ  ฯ  เอเตเนว  อุปาเยน  อาวาหานิปิ
#๑ ยุ. ม. วทนฺติ ฯ ๒ ยุ. ม. อาเนม ฯ ๓ ยุ. ม. ฉนฺนายํ
#กุมาริกา ตสฺส กุมารกสฺสาติ ฯ
