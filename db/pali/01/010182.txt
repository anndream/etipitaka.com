สมฺปชานมุสา ภณนฺตสฺส อาปตฺติ ปาราชิกสฺส ฯเปฯ
	[๒๔๕]  ตีหากาเรหิ  สุญฺญตํ  สมาธึ  อนิมิตฺตํ  สมาธึ  อปฺปณิหิตํ
สมาธึ  สมาปชฺชึ  สมาปชฺชามิ  สมาปนฺโน  อปฺปณิหิตสฺส  สมาธิสฺส
ลาภิมฺหิ  วสิมฺหิ  อปฺปณิหิโต  สมาธิ  สจฺฉิกโต  มยาติ  สมฺปชานมุสา
ภณนฺตสฺส อาปตฺติ ปาราชิกสฺส ฯเปฯ
	[๒๔๖]  ตีหากาเรหิ  สุญฺญตํ  สมาปตฺตึ  อนิมิตฺตํ  สมาปตฺตึ
อปฺปณิหิตํ  สมาปตฺตึ  สมาปชฺชึ  สมาปชฺชามิ  สมาปนฺโน  อปฺปณิหิตาย
สมาปตฺติยา  ลาภิมฺหิ  วสิมฺหิ  อปฺปณิหิตา  สมาปตฺติ  สจฺฉิกตา
มยาติ สมฺปชานมุสา ภณนฺตสฺส อาปตฺติ ปาราชิกสฺส ฯเปฯ
	[๒๔๗]  ตีหากาเรหิ ติสฺโส วิชฺชา สมาปชฺชึ สมาปชฺชามิ  สมาปนฺโน
ติสฺสนฺนํ  วิชฺชานํ  ลาภิมฺหิ  วสิมฺหิ  ติสฺโส  วิชฺชา  สจฺฉิกตา
มยาติ สมฺปชานมุสา ภณนฺตสฺส อาปตฺติ ปาราชิกสฺส ฯเปฯ
	[๒๔๘]  ตีหากาเรหิ  จตฺตาโร  สติปฏฺฐาเน จตฺตาโร สมฺมปฺปธาเน
จตฺตาโร  อิทฺธิปาเท  สมาปชฺชึ  สมาปชฺชามิ  สมาปนฺโน  จตุนฺนํ
อิทฺธิปาทานํ  ลาภิมฺหิ  วสิมฺหิ  จตฺตาโร  อิทฺธิปาทา  สจฺฉิกตา  มยาติ
สมฺปชานมุสา ภณนฺตสฺส อาปตฺติ ปาราชิกสฺส ฯเปฯ
	[๒๔๙]  ตีหากาเรหิ  ปญฺจินฺทฺริยานิ  ปญฺจ  พลานิ  สมาปชฺชึ
สมาปชฺชามิ  สมาปนฺโน  ปญฺจนฺนํ  พลานํ  ลาภิมฺหิ  วสิมฺหิ  ปญฺจ
พลานิ  สจฺฉิกตานิ  มยาติ  สมฺปชานมุสา  ภณนฺตสฺส  อาปตฺติ
ปาราชิกสฺส ฯเปฯ
