เทสิตวตฺถุกา  สารมฺภา  อปริกฺกมนาติ  ฯ  เตน  ภิกฺขุนา  สามํ  วา
คนฺตพฺพํ  ทูโต  วา  ปาเหตพฺโพ  อนารมฺภา  จ  โหตุ  สปริกฺกมนา
จาติ  ฯ  โน  เจ  สามํ  วา  คจฺเฉยฺย  ทูตํ  วา  ปหิเณยฺย  อาปตฺติ
ทุกฺกฏสฺส  ฯ  ภิกฺขุ  สมาทิสิตฺวา  ปกฺกมติ  กุฏึ  เม  กโรถาติ
สมาทิสติ  จ  เทสิตวตฺถุกา  จ  โหตุ  อนารมฺภา  จ  สปริกฺกมนา
จาติ  ฯ  ตสฺส  กุฏึ  กโรนฺติ  เทสิตวตฺถุกํ  สารมฺภํ  สปริกฺกมนํ  ฯ  โส
สุณาติ  กุฏี  กิร  เม  กยิรติ  เทสิตวตฺถุกา  สารมฺภา  สปริกฺกมนาติ  ฯ
เตน  ภิกฺขุนา  สามํ  วา  คนฺตพฺพํ  ทูโต  วา  ปาเหตพฺโพ  อนารมฺภา
โหตูติ  ฯ  โน  เจ  สามํ  วา  คจฺเฉยฺย  ทูตํ  วา  ปหิเณยฺย
อาปตฺติ  ทุกฺกฏสฺส  ฯ  ภิกฺขุ  สมาทิสิตฺวา  ปกฺกมติ  กุฏึ  เม
กโรถาติ  สมาทิสติ  จ  เทสิตวตฺถุกา  จ  โหตุ  อนารมฺภา  จ
สปริกฺกมนา  จาติ  ฯ  ตสฺส  กุฏึ  กโรนฺติ  เทสิตวตฺถุกํ  อนารมฺภํ
อปริกฺกมนํ  ฯ  โส  สุณาติ  กุฏี  กิร  เม  กยิรติ  เทสิตวตฺถุกา
อนารมฺภา  อปริกฺกมนาติ  ฯ  เตน  ภิกฺขุนา  สามํ  วา  คนฺตพฺพํ
ทูโต  วา  ปาเหตพฺโพ  สปริกฺกมนา  โหตูติ  ฯ  โน  เจ  สามํ  วา
คจฺเฉยฺย  ทูตํ  วา  ปหิเณยฺย  อาปตฺติ  ทุกฺกฏสฺส  ฯ  ภิกฺขุ
สมาทิสิตฺวา  ปกฺกมติ  กุฏึ  เม  กโรถาติ  สมาทิสติ  จ  เทสิตวตฺถุกา
จ  โหตุ  อนารมฺภา  จ  สปริกฺกมนา  จาติ  ฯ  ตสฺส  กุฏึ
กโรนฺติ เทสิตวตฺถุกํ อนารมฺภํ สปริกฺกมนํ อนาปตฺติ ฯ
	[๕๑๘]  ภิกฺขุ  สมาทิสิตฺวา  ปกฺกมติ  กุฏึ  เม  กโรถาติ สมาทิสติ
