ธุวโลหิตาสิ  ธุวโจฬาสิ  ปคฺฆรนฺตีสิ  สิขิรณีสิ  อิตฺถีปณฺฑกาสิ
เวปุริสิกาสิ สมฺภินฺนาสิ อุภโตพฺยญฺชนกาสีติ ฯ
	[๔๐๓]  อิตฺถี  จ  โหติ  อิตฺถีสญฺญี  สารตฺโต  จ  ภิกฺขุ  จ  นํ
อิตฺถิยา  วจฺจมคฺคํ  ปสฺสาวมคฺคํ  อาทิสฺส  วณฺณํปิ  ภณติ  อวณฺณํปิ
ภณติ  ยาจติปิ  อายาจติปิ  ปุจฺฉติปิ  ปฏิปุจฺฉติปิ  อาจิกฺขติปิ
อนุสาสติปิ  อกฺโกสติปิ  อาปตฺติ  สงฺฆาทิเสสสฺส  ฯ  อิตฺถี  จ  โหติ
เวมติโก  ปณฺฑกสญฺญี  ปุริสสญฺญี  ติรจฺฉานคตสญฺญี  สารตฺโต  จ
ภิกฺขุ  จ  นํ  อิตฺถิยา  วจฺจมคฺคํ  ปสฺสาวมคฺคํ  อาทิสฺส  วณฺณํปิ
ภณติ  อวณฺณํปิ  ภณติ  ฯเปฯ  อกฺโกสติปิ  อาปตฺติ  ถุลฺลจฺจยสฺส  ฯ
ปณฺฑโก  จ  โหติ  ปณฺฑกสญฺญี  สารตฺโต  จ  ภิกฺขุ  จ  นํ  ปณฺฑกสฺส
วจฺจมคฺคํ  ปสฺสาวมคฺคํ  อาทิสฺส  วณฺณํปิ  ภณติ  อวณฺณํปิ  ภณติ
ฯเปฯ  อกฺโกสติปิ  อาปตฺติ  ถุลฺลจฺจยสฺส  ฯ  ปณฺฑโก  จ  โหติ
เวมติโก  ปุริสสญฺญี  ติรจฺฉานคตสญฺญี  อิตฺถีสญฺญี  สารตฺโต  จ
ภิกฺขุ  จ  นํ  ปณฺฑกสฺส  วจฺจมคฺคํ  ปสฺสาวมคฺคํ  อาทิสฺส  วณฺณํปิ
ภณติ  อวณฺณํปิ  ภณติ  ฯเปฯ  อกฺโกสติปิ  อาปตฺติ  ทุกฺกฏสฺส  ฯ
ปุริโส  จ  โหติ  ปุริสสญฺญี  เวมติโก  ติรจฺฉานคตสญฺญี  อิตฺถีสญฺญี
ปณฺฑกสญฺญี  สารตฺโต  จ  ภิกฺขุ  จ  นํ  ปุริสสฺส  วจฺจมคฺคํ  ปสฺสาว-
มคฺคํ  อาทิสฺส  วณฺณํปิ  ภณติ  อวณฺณํปิ  ภณติ  ฯเปฯ  อกฺโกสติปิ
อาปตฺติ  ทุกฺกฏสฺส  ฯ  ติรจฺฉานคโต  จ  โหติ  ติรจฺฉานคตสญฺญี
เวมติโก  อิตฺถีสญฺญี  ปณฺฑกสญฺญี  ปุริสสญฺญี  สารตฺโต  จ  ภิกฺขุ  จ
