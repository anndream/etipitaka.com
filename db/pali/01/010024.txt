มนาโป  สุเขธิโต  สุขปริหโต  น  ตฺวํ  สมฺม  สุทินฺน  กิญฺจิ  ทุกฺขสฺส
ชานาสิ  มรเณนปิ  เต  มาตาปิตโร  อกามกา  วินา  ภวิสฺสนฺติ
กึ  ปน  ตํ  ชีวนฺตํ  อนุชานิสฺสนฺติ  อคารสฺมา  อนคาริยํ  ปพฺพชฺชาย
อุฏฺเฐหิ  สมฺม  สุทินฺน  ภุญฺช  จ  ปิว  จ  ปริจาเรหิ  จ  ภุญฺชนฺโต
ปิวนฺโต  ปริจาเรนฺโต  กาเม  ปริภุญฺชนฺโต  ปุญฺญานิ  กโรนฺโต
อภิรมสฺสุ  น  ตํ  มาตาปิตโร  อนุชานนฺติ  อคารสฺมา  อนคาริยํ
ปพฺพชฺชายาติ  ฯ  เอวํ  วุตฺเต  สุทินฺโน  กลนฺทปุตฺโต  ตุณฺหี  อโหสิ  ฯ
ทุติยมฺปิ  โข  ฯเปฯ  ตติยมฺปิ  โข  สุทินฺนสฺส  กลนฺทปุตฺตสฺส
สหายกา  สุทินฺนํ  กลนฺทปุตฺตํ  เอตทโวจุํ  ตฺวํ  โขสิ  สมฺม  สุทินฺน
ฯเปฯ  ตติยมฺปิ  โข  สุทินฺโน  กลนฺทปุตฺโต  ตุณฺหี  อโหสิ  ฯ
อถโข  สุทินฺนสฺส  กลนฺทปุตฺตสฺส  สหายกา  เยน  สุทินฺนสฺส  กลนฺท-
ปุตฺตสฺส  มาตาปิตโร  เตนุปสงฺกมึสุ  อุปสงฺกมิตฺวา  สุทินฺนสฺส
กลนฺทปุตฺตสฺส  มาตาปิตโร  เอตทโวจุํ  อมฺม  ตาต  เอโส  สุทินฺโน
อนนฺตรหิตาย  ภูมิยา  นิปนฺโน  อิเธว  เม  มรณํ  ภวิสฺสติ  ปพฺพชฺชา
วาติ  สเจ  ตุเมฺห  สุทินฺนํ  นานุชานิสฺสถ  อคารสฺมา  อนคาริยํ
ปพฺพชฺชาย  ตตฺเถว  มรณํ  อาคมิสฺสติ  สเจ  ปน  ตุเมฺห  สุทินฺนํ
อนุชานิสฺสถ  อคารสฺมา  อนคาริยํ  ปพฺพชฺชาย  ปพฺพชิตํปิ  นํ
ทกฺขิสฺสถ  สเจ  สุทินฺโน  นาภิรมิสฺสติ  อคารสฺมา  อนคาริยํ
ปพฺพชฺชาย  กา  ตสฺส  อญฺญา  คติ  ภวิสฺสติ  อิเธว  ปจฺจา-
คมิสฺสติ  อนุชานาถ  สุทินฺนํ  อคารสฺมา  อนคาริยํ  ปพฺพชฺชายาติ  ฯ
