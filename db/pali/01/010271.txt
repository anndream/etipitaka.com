ปสฺสิตฺวา  สารตฺโต  อํสกูเฏน  ปหารํ  อทาสิ  ฯ  ตสฺส  กุกฺกุจฺจํ
อโหสิ ฯเปฯ อาปตฺตึ ตฺวํ ภิกฺขุ อาปนฺโน สงฺฆาทิเสสนฺติ ฯ
	[๓๙๕]  เตน  โข  ปน  สมเยน  อญฺญตโร  ภิกฺขุ  อิตฺถิยา
อภิรุฬฺหํ  รุกฺขํ  สารตฺโต  สญฺจาเลสิ  ฯ  ตสฺส  กุกฺกุจฺจํ  อโหสิ
ฯเปฯ อนาปตฺติ ภิกฺขุ สงฺฆาทิเสสสฺส อาปตฺติ ทุกฺกฏสฺสาติ ฯ
	[๓๙๖]  เตน  โข  ปน  สมเยน  อญฺญตโร  ภิกฺขุ  อิตฺถิยา
อภิรุฬฺหํ  นาวํ  สารตฺโต  สญฺจาเลสิ  ฯ  ตสฺส  กุกฺกุจฺจํ  อโหสิ
ฯเปฯ อนาปตฺติ ภิกฺขุ สงฺฆาทิเสสสฺส อาปตฺติ ทุกฺกฏสฺสาติ ฯ
	[๓๙๗]  เตน  โข  ปน  สมเยน  อญฺญตโร  ภิกฺขุ  อิตฺถิยา  คหิตํ
รชฺชุํ  สารตฺโต  อาวิญฺชิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ
ภิกฺขุ  สงฺฆาทิเสสสฺส  อาปตฺติ  ถุลฺลจฺจยสฺสาติ  ฯ  เตน  โข  ปน
สมเยน  อญฺญตโร  ภิกฺขุ  อิตฺถิยา  คหิตํ  ทณฺฑํ  สารตฺโต  อาวิญฺชิ  ฯ
ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ  สงฺฆาทิเสสสฺส
อาปตฺติ ถุลฺลจฺจยสฺสาติ ฯ
	[๓๙๘]  เตน  โข  ปน  สมเยน  อญฺญตโร  ภิกฺขุ  สารตฺโต
อิตฺถึ  ปตฺเตน  ปณาเมสิ  ฯ  ตสฺส  กุกฺกุจฺจํ  อโหสิ  ฯเปฯ
อนาปตฺติ  ภิกฺขุ  สงฺฆาทิเสสสฺส  อาปตฺติ  ถุลฺลจฺจยสฺสาติ  ฯ  เตนถ
โข  ปน  สมเยน  อญฺญตโร  ภิกฺขุ  อิตฺถิยา  วนฺทนฺติยา  สารตฺโต
ปาทํ  อุจฺจาเรสิ  ฯ  ตสฺส  กุกฺกุจฺจํ  อโหสิ  ฯเปฯ  อาปตฺตึ  ตฺวํ
ภิกฺขุ  อาปนฺโน  สงฺฆาทิเสสนฺติ  ฯ  เตน  โข  ปน  สมเยน  อญฺญตโร
