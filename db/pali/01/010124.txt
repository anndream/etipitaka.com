มุสาวาเท  ปาจิตฺติยสฺสาติ  ฯ  เตน  โข  ปน  สมเยน  ราชคเห
ถุลฺลนนฺทาย  ภิกฺขุนิยา  อนฺเตวาสี  ภิกฺขุนี  ถุลฺลนนฺทาย  ภิกฺขุนิยา
อุปฏฺฐากกุลํ  คนฺตฺวา  อยฺยา  อิจฺฉติ  มธุโคฬกํ  ขาทิตุนฺติ  ปจาเปตฺวา
หริตฺวา  อตฺตนา  ปริภุญฺชิ  ฯ  สา  ชานิตฺวา  ตํ  โจเทสิ  อสฺสมณีสิ
ตฺวนฺติ  ฯ  ตสฺสา  กุกฺกุจฺจํ  อโหสิ  ฯเปฯ  อนาปตฺติ  ภิกฺขเว
ปาราชิกสฺส อาปตฺติ สมฺปชานมุสาวาเท ปาจิตฺติยสฺสาติ ฯ
	[๑๗๒]  เตน  โข  ปน  สมเยน  เวสาลิยํ  อายสฺมโต  อชฺชุกสฺส
อุปฏฺฐากสฺส  คหปติโน  เทฺว  ทารกา  โหนฺติ  ปุตฺโต  จ  ภาคิเนยฺโย
จ  ฯ  อถโข  โส  คหปติ  อายสฺมนฺตํ  อชฺชุกํ  เอตทโวจ  อิมํ  ภนฺเต
โอกาสํ  โย  อิเมสํ  ทฺวินฺนํ  ทารกานํ  สทฺโธ  โหติ  ปสนฺโน  ตสฺส
อาจิกฺเขยฺยาสีติ  ฯ  โส  กาลมกาสิ  ๑ ฯ  เตน โข ปน สมเยน ตสฺส
คหปติโน  ภาคิเนยฺโย  สทฺโธ  โหติ  ปสนฺโน  ฯ  อถโข  อายสฺมา
อชฺชุโก  ตํ  โอกาสํ  ตสฺส  ทารกสฺส  อาจิกฺขิ  ฯ โส เตน สาปเตยฺเยน
กุฏุมฺพญฺจ  สณฺฐเปสิ  ทานญฺจ  ปฏฺฐเปสิ  ฯ  อถโข  ตสฺส  คหปติโน
ปุตฺโต  อายสฺมนฺตํ  อานนฺทํ  เอตทโวจ  โก  นุ  โข  ภนฺเต  อานนฺท
ปิตุโน  ทายชฺโช  ปุตฺโต  วา  ภาคิเนยฺโย  วาติ  ฯ  ปุตฺโต  โข
อาวุโส  ปิตุโน  ๒ ทายชฺโชติ  ฯ  อยํ  ภนฺเต  อยฺโย อชฺชุโก อมฺหากํ
#๑ ยุโรปิยมรมฺมโปตฺถเกสุ อยมตฺโถ น ทิสฺสติ ฯ อมฺหากมฺปน
#โปตฺถเก รามญฺญโปตฺถเก จ ปญฺญายเตว ฯ ๒ มาตาปิตูนนฺติปิ
#ปาโฐ ฯ
