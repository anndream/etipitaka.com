ถุลฺลจฺจยสฺส  ฯ  ตสฺมึ  ปิณฺเฑ  อาคเต  อาปตฺติ  สงฺฆาทิเสสสฺส  ฯ
สงฺฆาทิเสโสติ ฯเปฯ เตนปิ วุจฺจติ สงฺฆาทิเสโสติ ฯ
	[๕๓๒]  ภิกฺขุ  วิหารํ  กโรติ  อเทสิตวตฺถุกํ  สารมฺภํ  อปริกฺกมนํ
อาปตฺติ  สงฺฆาทิเสเสน  ทฺวินฺนํ  ทุกฺกฏานํ  ฯ  ภิกฺขุ  วิหารํ  กโรติ
อเทสิตวตฺถุกํ  สารมฺภํ  สปริกฺกมนํ  อาปตฺติ  สงฺฆาทิเสเสน  ทุกฺกฏสฺส  ฯ
ภิกฺขุ  วิหารํ  กโรติ  อเทสิตวตฺถุกํ  อนารมฺภํ  อปริกฺกมนํ  อาปตฺติ
สงฺฆาทิเสเสน  ทุกฺกฏสฺส  ฯ  ภิกฺขุ  วิหารํ  กโรติ  อเทสิตวตฺถุกํ
อนารมฺภํ  สปริกฺกมนํ  อาปตฺติ  สงฺฆาทิเสสสฺส  ฯ  ภิกฺขุ  วิหารํ  กโรติ
เทสิตวตฺถุกํ  สารมฺภํ  อปริกฺกมนํ  อาปตฺติ  ทฺวินฺนํ  ทุกฺกฏานํ  ฯ
ภิกฺขุ  วิหารํ  กโรติ  เทสิตวตฺถุกํ  สารมฺภํ  สปริกฺกมนํ  อาปตฺติ
ทุกฺกฏสฺส  ฯ  ภิกฺขุ  วิหารํ  กโรติ  เทสิตวตฺถุกํ  อนารมฺภํ  อปริกฺกมนํ
อาปตฺติ  ทุกฺกฏสฺส  ฯ  ภิกฺขุ  วิหารํ  กโรติ  เทสิตวตฺถุกํ  อนารมฺภํ
สปริกฺกมนํ อนาปตฺติ ฯ
	[๕๓๓]  ภิกฺขุ  สมาทิสติ  วิหารํ  เม  กโรถาติ  ฯ  ตสฺส  วิหารํ
กโรนฺติ  อเทสิตวตฺถุกํ  สารมฺภํ  อปริกฺกมนํ  อาปตฺติ  สงฺฆาทิเสเสน
ทฺวินฺนํ  ทุกฺกฏานํ  ฯเปฯ  สารมฺภํ  สปริกฺกมนํ  อาปตฺติ  สงฺฆาทิเสเสน
ทุกฺกฏสฺส  ฯเปฯ  อนารมฺภํ  อปริกฺกมนํ  อาปตฺติ  สงฺฆาทิเสเสน
ทุกฺกฏสฺส  ฯเปฯ  อนารมฺภํ  สปริกฺกมนํ  อาปตฺติ  สงฺฆาทิเสสสฺส  ฯ
ภิกฺขุ  สมาทิสติ  วิหารํ  เม  กโรถาติ  ฯ  ตสฺส  วิหารํ  กโรนฺติ
เทสิตวตฺถุกํ  สารมฺภํ  อปริกฺกมนํ  อาปตฺติ  ทฺวินฺนํ  ทุกฺกฏานํ  ฯเปฯ
