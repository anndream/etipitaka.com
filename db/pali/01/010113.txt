จีวรกมฺมํ  กโรนฺติ  ฯ  สงฺฆสฺส  ขาทนีเย  ภาชิยมาเน  อญฺญตรสฺส
ภิกฺขุโน  ปตฺเตน  อญฺญตรสฺส  ภิกฺขุโน  ปฏิวิโส  อาหริตฺวา  อุปนิกฺขิตฺโต
โหติ  ฯ  ปตฺตสามิโก  ภิกฺขุ  อตฺตโน  มญฺญมาโน  ปริภุญฺชิ  ฯ  โส
ชานิตฺวา  ตํ  โจเทสิ  อสฺสมโณสิ  ตฺวนฺติ  ฯ  ตสฺส  กุกฺกุจฺจํ
อโหสิ ฯเปฯ อนาปตฺติ ภิกฺขุ สกสญฺญิสฺสาติ ฯ
	[๑๔๗]  เตน  โข  ปน  สมเยน  อมฺพโจรกา  อมฺพํ  ปาเตตฺวา
ภณฺฑิกํ  อาทาย  อคมํสุ  ฯ  สามิกา  เต  โจรเก  อนุพนฺธึสุ  ฯ โจรกา
สามิเก  ปสฺสิตฺวา  ภณฺฑิกํ  ปาเตตฺวา  ปลายึสุ  ฯ  ภิกฺขู  ตํ
ปํสุกูลสญฺญิโน  ปฏิคฺคหาเปตฺวา  ปริภุญฺชึสุ  ฯ  สามิกา  เต  ภิกฺขู
โจเทสุํ  อสฺสมณาตฺถ  ตุเมฺหติ  ฯ  เตสํ  กุกฺกุจฺจํ  อโหสิ  ฯ  ภควโต
เอตมตฺถํ  อาโรเจสุํ  ฯ  กึจิตฺตา  ตุเมฺห  ภิกฺขเวติ  ฯ  ปํสุกูลสญฺญิโน
มยํ  ภควาติ  ฯ  อนาปตฺติ  ภิกฺขเว  ปํสุกูลสญฺญิสฺสาติ  ฯ  เตน  โข
ปน  สมเยน  ชมฺพุโจรกา  ฯเปฯ  ลพุชโจรกา  ฯเปฯ  ปนสโจรกา
ฯเปฯ  ตาลปกฺกโจรกา  ฯเปฯ  อุจฺฉุโจรกา  ฯเปฯ  ติมฺพรูสกโจรกา
ติมฺพรูสเก  อุจฺจินิตฺวา  ภณฺฑิกํ  อาทาย  อคมํสุ  ฯ  สามิกา  เต
โจรเก  อนุพนฺธึสุ  ฯ  โจรกา  สามิเก  ปสฺสิตฺวา  ภณฺฑิกํ  ปาเตตฺวา
ปลายึสุ  ฯ  ภิกฺขู  ตํ  ปํสุกูลสญฺญิโน  ปฏิคฺคหาเปตฺวา  ปริภุญฺชึสุ  ฯ
สามิกา  เต  ภิกฺขู  โจเทสุํ  อสฺสมณาตฺถ  ตุเมฺหติ  ฯ  เตสํ
กุกฺกุจฺจํ อโหสิ ฯเปฯ อนาปตฺติ ภิกฺขเว ปํสุกูลสญฺญิสฺสาติ ฯ
	[๑๔๘]  เตน  โข  ปน  สมเยน  อมฺพโจรกา  อมฺพํ  ปาเตตฺวา
