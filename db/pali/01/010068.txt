ขายิตํ  ๑ สรีรํ  ปสฺสิตฺวา  ตสฺมึ  เมถุนํ  ธมฺมํ  ปฏิเสวิ  ฯ  ตสฺส
กุกฺกุจฺจํ  อโหสิ  ฯเปฯ  อนาปตฺติ  ภิกฺขุ  ปาราชิกสฺส  อาปตฺติ
ถุลฺลจฺจยสฺสาติ  ฯ  เตน  โข  ปน  สมเยน  อญฺญตโร  ภิกฺขุ  สีวถิกํ
คนฺตฺวา  ฉินฺนสีสํ  ปสฺสิตฺวา  วิวฏฺฏกเต  ๒ มุเข  ฉุปนฺตํ  องฺคชาตํ
ปเวเสสิ  ฯ  ตสฺส  กุกฺกุจฺจํ  อโหสิ  ฯเปฯ  อาปตฺตึ  ตฺวํ  ภิกฺขุ
อาปนฺโน  ปาราชิกนฺติ  ฯ  เตน  โข  ปน  สมเยน  อญฺญตโร  ภิกฺขุ
สีวถิกํ  คนฺตฺวา  ฉินฺนสีสํ  ปสฺสิตฺวา  วิวฏฺฏกเต  มุเข  อจฺฉุปนฺตํ
องฺคชาตํ  ปเวเสสิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ
ภิกฺขุ  ปาราชิกสฺส  อาปตฺติ  ทุกฺกฏสฺสาติ  ฯ  เตน  โข  ปน  สมเยน
อญฺญตโร  ภิกฺขุ  อญฺญตริสฺสา  อิตฺถิยา  ปฏิพทฺธจิตฺโต  โหติ  ฯ
สา  กาลกตา  ๓ สุสาเน ฉฑฺฑิตา ๔ฯ อฏฺฐิกานิ วิปฺปกิณฺณานิ โหนฺติ ฯ
อถโข  โส  ภิกฺขุ  สีวถิกํ  คนฺตฺวา  อฏฺฐิกานิ  สงฺกฑฺฒิตฺวา  นิมิตฺเต
องฺคชาตํ  ปฏิปาเทสิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ
ภิกฺขุ ปาราชิกสฺส อาปตฺติ ทุกฺกฏสฺสาติ ฯ
	[๖๔]  เตน  โข  ปน  สมเยน  อญฺญตโร  ภิกฺขุ  นาคิยา  เมถุนํ
ธมฺมํ  ปฏิเสวิ  ฯ  ตสฺส  กุกฺกุจฺจํ  อโหสิ  ฯเปฯ  อาปตฺตึ  ตฺวํ
ภิกฺขุ  อาปนฺโน  ปาราชิกนฺติ  ฯ  เตน  โข  ปน  สมเยน  อญฺญตโร
ภิกฺขุ  ยกฺขินิยา  เมถุนํ  ธมฺมํ  ปฏิเสวิ  ฯเปฯ  เปติยา  เมถุนํ  ธมฺมํ
#๑ ยุ. ม. ขยิตํ ฯ ๒ ยุ. ม. วตฺตกเต ฯ ๓ ยุ. ม. รา. กาลงฺกตา ฯ
#๔ ยุ. ม. ฉฑฺฑิตานิ ฯ
