ปาราชิกสฺส อาปตฺติ ถุลฺลจฺจยสฺสาติ ฯ
	[๒๐๙]  เตน  โข  ปน  สมเยน  อญฺญตรสฺส  ภิกฺขุโน  ภุญฺชนฺตสฺส
มํสํ  กณฺเฐ  วิลคฺคํ  โหติ  ฯ  อญฺญตโร  ภิกฺขุ  ตสฺส  ภิกฺขุโน
คีวายํ  ปหารํ  อทาสิ  ฯ  สโลหิตํ  มํสํ  ปติ  ฯ  โส ภิกฺขุ กาลมกาสิ ฯ
ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ  นมรณา-
ธิปฺปายสฺสาติ  ฯ  เตน  โข  ปน  สมเยน  อญฺญตรสฺส  ภิกฺขุโน
ภุญฺชนฺตสฺส  มํสํ  กณฺเฐ  วิลคฺคํ  โหติ  ฯ  อญฺญตโร  ภิกฺขุ
มรณาธิปฺปาโย  ตสฺส  ภิกฺขุโน  คีวายํ  ปหารํ  อทาสิ  ฯ  สโลหิตํ
มํสํ  ปติ  ฯ  โส  ภิกฺขุ  กาลมกาสิ  ฯ  ตสฺส  กุกฺกุจฺจํ  อโหสิ  ฯเปฯ
อาปตฺตึ  ตฺวํ  ภิกฺขุ  อาปนฺโน  ปาราชิกนฺติ  ฯ  เตน  โข  ปน  สมเยน
อญฺญตรสฺส  ภิกฺขุโน  ภุญฺชนฺตสฺส  มํสํ  กณฺเฐ  วิลคฺคํ  โหติ  ฯ
อญฺญตโร  ภิกฺขุ  มรณาธิปฺปาโย  ตสฺส  ภิกฺขุโน  คีวายํ  ปหารํ
อทาสิ  ฯ  สโลหิตํ  มํสํ  ปติ  ฯ  โส  ภิกฺขุ  น  กาลมกาสิ  ฯ
ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ  ปาราชิกสฺส
อาปตฺติ ถุลฺลจฺจยสฺสาติ ฯ
	[๒๑๐]  เตน  โข  ปน  สมเยน  อญฺญตโร  ปิณฺฑจาริโก  ภิกฺขุ
วิสคตํ  ปิณฺฑปาตํ  ลภิตฺวา  ปฏิกฺกมนํ  หริตฺวา  ภิกฺขูนํ  อคฺคการิกํ
อทาสิ  ฯ  เต  ภิกฺขู  กาลมกํสุ  ฯ  ตสฺส  กุกฺกุจฺจํ  อโหสิ  ฯเปฯ
กึจิตฺโต  ตฺวํ  ภิกฺขูติ  ฯ  นาหํ  ภควา  ชานามีติ  ฯ  อนาปตฺติ
ภิกฺขุ  อชานนฺตสฺสาติ  ฯ  เตน  โข  ปน  สมเยน  อญฺญตโร  ภิกฺขุ
