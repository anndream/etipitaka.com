มีติ  วทติ  วิญฺญาเปติ  ฯ  เอวํปิ  ภิกฺขเว  ทุพฺพลฺยาวิกมฺมญฺเจว
โหติ  สิกฺขา  จ  อปฺปจฺจกฺขาตา  ฯ  อถวา  ปน  อุกฺกณฺฐิโต  อนภิรโต
สามญฺญา  จวิตุกาโม  ภิกฺขุภาวํ  อฏฺฏิยมาโน  หรายมาโน  ชิคุจฺฉมาโน
คิหิภาวํ  ปตฺถยมาโน  ฯเปฯ  อสกฺยปุตฺติยภาวํ  ปตฺถยมาโน
มาตา  เม  อตฺถิ  สา  มยา  โปเสตพฺพาติ  วทติ  วิญฺญาเปติ  ฯ
ปิตา  เม  อตฺถิ  โส  มยา  โปเสตพฺโพติ  วทติ  วิญฺญาเปติ  ฯ
ภาตา  เม  อตฺถิ  โส  มยา  โปเสตพฺโพติ  วทติ  วิญฺญาเปติ  ฯ
ภคินี  เม  อตฺถิ  สา  มยา  โปเสตพฺพาติ  วทติ  วิญฺญาเปติ  ฯ
ปุตฺโต  เม  อตฺถิ  โส  มยา  โปเสตพฺโพติ  วทติ  วิญฺญาเปติ  ฯ
ธีตา  เม  อตฺถิ  สา  มยา  โปเสตพฺพาติ  วทติ  วิญฺญาเปติ  ฯ
ปชาปตี  เม  อตฺถิ  สา  มยา  โปเสตพฺพาติ  วทติ  วิญฺญาเปติ  ฯ
ญาตกา  เม  อตฺถิ  เต  มยา  โปเสตพฺพาติ  วทติ  วิญฺญาเปติ  ฯ
มิตฺตา  เม  อตฺถิ  เต  มยา  โปเสตพฺพาติ  วทติ  วิญฺญาเปติ  ฯ
เอวํปิ  ภิกฺขเว  ทุพฺพลฺยาวิกมฺมญฺเจว  โหติ  สิกฺขา  จ  อปฺปจฺจกฺขาตา ฯ
อถวา  ปน  อุกฺกณฺฐิโก  อนภิรโต  สามญฺญา  จวิตุกาโม
ภิกฺขุภาวํ  อฏฺฏิยมาโน  หรายมาโน  ชิคุจฺฉมาโน  คิหิภาวํ  ปตฺถยมาโน
ฯเปฯ  อสกฺยปุตฺติยภาวํ  ปตฺถยมาโน  มาตา  เม  อตฺถิ
สา  มํ  โปเสสฺสตีติ  วทติ  วิญฺญาเปติ  ฯ  ปิตา  เม  อตฺถิ  โส
มํ  โปเสสฺสตีติ  วทติ  วิญฺญาเปติ  ฯ  ภาตา  เม  อตฺถิ  โส  มํ
โปเสสฺสตีติ  วทติ  วิญฺญาเปติ  ฯ  ภคินี  เม  อตฺถิ  สา  มํ โปเสสฺส-
