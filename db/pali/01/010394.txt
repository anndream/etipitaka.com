สงฺฆาทิเสโสติ ฯเปฯ เตนปิ วุจฺจติ สงฺฆาทิเสโสติ ฯ
	[๕๘๗]  ภิกฺขุ  สงฺฆาทิเสสํ อชฺฌาปชฺชนฺโต ทิฏฺโฐ โหติ สงฺฆา-
ทิเสเส  สงฺฆาทิเสสทิฏฺฐิ  โหติ  ตญฺเจ  ปาราชิเกน  โจเทติ  อสฺสมโณสิ
อสกฺยปุตฺติโยสิ  นตฺถิ  ตยา  สทฺธึ  อุโปสโถ  วา  ปวารณา  วา
สงฺฆกมฺมํ  วาติ  เอวํปิ  อาปตฺตญฺญภาคิยํ  โหติ  เลโส  จ  อุปาทินฺโน
อาปตฺติ  วาจาย  วาจาย  สงฺฆาทิเสสสฺส  ฯ  ภิกฺขุ  สงฺฆาทิเสสํ
อชฺฌาปชฺชนฺโต  ทิฏฺโฐ  โหติ  สงฺฆาทิเสเส  ถุลฺลจฺจยทิฏฺฐิ  โหติ
ตญฺเจ  ปาราชิเกน  โจเทติ  อสฺสมโณสิ  ฯเปฯ  สงฺฆกมฺมํ  วาติ
เอวํปิ  อาปตฺตญฺญภาคิยํ  โหติ  เลโส  จ  อุปาทินฺโน  อาปตฺติ
วาจาย  วาจาย  สงฺฆาทิเสสสฺส  ฯ  ภิกฺขุ  สงฺฆาทิเสสํ  อชฺฌาปชฺชนฺโต
ทิฏฺโฐ  โหติ  สงฺฆาทิเสเส  ปาจิตฺติยทิฏฺฐิ  โหติ  ตญฺเจ  ปาราชิเกน
โจเทติ  อสฺสมโณสิ  ฯเปฯ  สงฺฆกมฺมํ  วาติ  เอวํปิ  อาปตฺตญฺญ-
ภาคิยํ  โหติ  เลโส  จ  อุปาทินฺโน  อาปตฺติ  วาจาย  วาจาย
สงฺฆาทิเสสสฺส  ฯ  ภิกฺขุ  สงฺฆาทิเสสํ  อชฺฌาปชฺชนฺโต  ทิฏฺโฐ  โหติ
สงฺฆาทิเสเส  ปาฏิเทสนียทิฏฺฐิ  โหติ  ฯเปฯ  สงฺฆาทิเสเส  ทุกฺกฏทิฏฺฐิ
โหติ  ฯเปฯ  สงฺฆาทิเสเส  ทุพฺภาสิตทิฏฺฐิ  โหติ  ตญฺเจ  ปาราชิเกน
โจเทติ  อสฺสมโณสิ  ฯเปฯ  สงฺฆกมฺมํ  วาติ  เอวํปิ  อาปตฺตญฺญภาคิยํ
โหติ เลโส จ อุปาทินฺโน อาปตฺติ วาจาย วาจาย สงฺฆาทิเสสสฺส ฯ
	[๕๘๘]  ภิกฺขุ  ถุลฺลจฺจยํ  อชฺฌาปชฺชนฺโต  ทิฏฺโฐ  โหติ  ถุลฺลจฺจเย
ถุลฺลจฺจยทิฏฺฐิ  โหติ  ฯเปฯ  ถุลฺลจฺจเย  ปาจิตฺติยทิฏฺฐิ  โหติ  ฯเปฯ
