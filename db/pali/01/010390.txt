มนุสฺสธมฺมปาราชิกาปตฺติยา  ตพฺภาคิยา  ฯ  เอวํ  อาปตฺตาธิกรณํ
อาปตฺตาธิกรณสฺส  ตพฺภาคิยํ  ฯ  กิจฺจาธิกรณํ  กิจฺจาธิกรณสฺส
ตพฺภาคิยํ ฯ เอวํ อธิกรณํ อธิกรณสฺส ตพฺภาคิยํ ฯ
	[๕๗๑]  กิญฺจิ  เทสํ  เลสมตฺตํ  อุปาทายาติ  เลโส  นาม  ทส
เลสา  ชาติเลโส  นามเลโส  โคตฺตเลโส  ลิงฺคเลโส  อาปตฺติเลโส
ปตฺตเลโส จีวรเลโส อุปชฺฌายเลโส อาจริยเลโส เสนาสนเลโส ฯ
	[๕๗๒]  ชาติเลโส  นาม  ขตฺติโย  ทิฏฺโฐ  โหติ  ปาราชิกํ  ธมฺมํ
อชฺฌาปชฺชนฺโต  อญฺญํ  ขตฺติยํ  ปสฺสิตฺวา  โจเทติ  ขตฺติโย  มยา
ทิฏฺโฐ  ปาราชิกํ  ธมฺมํ  อชฺฌาปนฺโนสิ  อสฺสมโณสิ  อสกฺยปุตฺติโยสิ
นตฺถิ  ตยา  สทฺธึ  อุโปสโถ  วา  ปวารณา  วา  สงฺฆกมฺมํ  วาติ
อาปตฺติ  วาจาย  วาจาย  สงฺฆาทิเสสสฺส  ฯ  พฺราหฺมโณ  ทิฏฺโฐ
โหติ  ฯเปฯ  เวสฺโส  ทิฏฺโฐ  โหติ  ฯเปฯ  สุทฺโท  ทิฏฺโฐ  โหติ
ปาราชิกํ  ธมฺมํ  อชฺฌาปชฺชนฺโต  อญฺญํ  สุทฺทํ  ปสฺสิตฺวา  โจเทติ
สุทฺโท  มยา  ทิฏฺโฐ  ปาราชิกํ  ธมฺมํ  อชฺฌาปนฺโนสิ  อสฺสมโณสิ
อสกฺยปุตฺติโยสิ  ฯเปฯ  สงฺฆกมฺมํ  วาติ  อาปตฺติ  วาจาย  วาจาย
สงฺฆาทิเสสสฺส ฯ
	[๕๗๓]  นามเลโส นาม พุทฺธรกฺขิโต ทิฏฺโฐ โหติ ฯเปฯ ธมฺมรกฺขิโต
ทิฏฺโฐ  โหติ  ฯเปฯ  สงฺฆรกฺขิโต  ทิฏฺโฐ  โหติ  ปาราชิกํ  ธมฺมํ
อชฺฌาปชฺชนฺโต  อญฺญํ  สงฺฆรกฺขิตํ  ปสฺสิตฺวา  โจเทติ  สงฺฆรกฺขิโต  มยา
ทิฏฺโฐ  ปาราชิกํ  ธมฺมํ  อชฺฌาปนฺโนสิ  อสฺสมโณสิ  อสกฺยปุตฺติโยสิ
