วีมํสาธิปฺปาโย  อญฺญตรสฺส  ภิกฺขุโน  วิสํ  อทาสิ  ฯ  โส  ภิกฺขุ
กาลมกาสิ  ฯ  ตสฺส  กุกฺกุจฺจํ  อโหสิ  ฯเปฯ  กึจิตฺโต  ตฺวํ
ภิกฺขูติ  ฯ  วีมํสาธิปฺปาโย  อหํ  ภควาติ  ฯ  อนาปตฺติ  ภิกฺขุ
ปาราชิกสฺส อาปตฺติ ถุลฺลจฺจยสฺสาติ ฯ
	[๒๑๑]  เตน  โข  ปน  สมเยน  อาฬวิกา  ๑ ภิกฺขู วิหารวตฺถุํ
กโรนฺติ  ฯ  อญฺญตโร  ภิกฺขุ  เหฏฺฐา  หุตฺวา  สิลํ  อุจฺจาเรสิ  ฯ
อุปริเมน  ภิกฺขุนา  ทุคฺคหิตา  สิลา  เหฏฺฐิมสฺส  ภิกฺขุโน  มตฺถเก
อวตฺถาสิ  ฯ  โส  ภิกฺขุ  กาลมกาสิ  ฯ  ตสฺส  กุกฺกุจฺจํ  อโหสิ
ฯเปฯ  อนาปตฺติ  ภิกฺขุ  อสญฺจิจฺจาติ  ฯ  เตน  โข  ปน  สมเยน
อาฬวิกา  ภิกฺขู  วิหารวตฺถุํ  กโรนฺติ  ฯ  อญฺญตโร  ภิกฺขุ  เหฏฺฐา
หุตฺวา  สิลํ  อุจฺจาเรสิ  ฯ  อุปริโม  ภิกฺขุ  มรณาธิปฺปาโย  เหฏฺฐิมสฺส
ภิกฺขุโน  มตฺถเก  สิลํ  มุญฺจิ  ฯ  โส  ภิกฺขุ  กาลมกาสิ  ฯ  ตสฺส
กุกฺกุจฺจํ  อโหสิ  ฯเปฯ  อาปตฺตึ  ตฺวํ  ภิกฺขุ  อาปนฺโน  ปาราชิกนฺติ  ฯ
เตน  โข  ปน  สมเยน  อาฬวิกา  ภิกฺขู  วิหารวตฺถุํ  กโรนฺติ  ฯ
อญฺญตโร  ภิกฺขุ  เหฏฺฐา  หุตฺวา  สิลํ  อุจฺจาเรสิ  ฯ  อุปริโม  ภิกฺขุ
มรณาธิปฺปาโย  เหฏฺฐิมสฺส  ภิกฺขุโน  มตฺถเก  สิลํ  มุญฺจิ  ฯ  โส
ภิกฺขุ  น  กาลมกาสิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ
ภิกฺขุ  ปาราชิกสฺส  อาปตฺติ  ถุลฺลจฺจยสฺสาติ  ฯ  เตน  โข  ปน
สมเยน  อาฬวิกา  ภิกฺขู  วิหารสฺส  กุฑฺฑํ  อุฏฺฐาเปนฺติ  ฯ  อญฺญตโร
#๑ ยุ. ม. อาฬวกา ฯ
