กุกฺกุจฺจํ  อโหสิ  ฯเปฯ  อาปตฺตึ  ตฺวํ  ภิกฺขุ  อาปนฺโน  ปาราชิกนฺติ  ฯ
เตน  โข  ปน  สมเยน  อญฺญตรา  อิตฺถี  ภิกฺขุํ  ปสฺสิตฺวา  เอตทโวจ
เอหิ  ภนฺเต  เมถุนํ  ธมฺมํ  ปฏิเสวาติ  ฯ  อลํ  ภคินิ  เนตํ  กปฺปตีติ ฯ
เอหิ  ภนฺเต  ตฺวํ  วายมาหิ  อหํ  น  วายมิสฺสามิ  เอวนฺเต
อนาปตฺติ  ภวิสฺสตีติ  ฯ  โส  ภิกฺขุ  ตถา  อกาสิ  ฯ  ตสฺส  กุกฺกุจฺจํ
อโหสิ  ฯเปฯ  อาปตฺตึ  ตฺวํ  ภิกฺขุ  อาปนฺโน  ปาราชิกนฺติ  ฯ  เตน โข
ปน  สมเยน  อญฺญตรา  อิตฺถี  ภิกฺขุํ  ปสฺสิตฺวา  เอตทโวจ  เอหิ
ภนฺเต  เมถุนํ  ธมฺมํ  ปฏิเสวาติ  ฯ  อลํ  ภคินิ  เนตํ  กปฺปตีติ  ฯ
เอหิ  ภนฺเต  อพฺภนฺตรํ  ฆฏฺเฏตฺวา  พหิ  โมเจหิ  ฯเปฯ  พหิ
ฆฏฺเฏตฺวา  อพฺภนฺตรํ  โมเจหิ  เอวนฺเต  อนาปตฺติ  ภวิสฺสตีติ  ฯ
โส  ภิกฺขุ  ตถา  อกาสิ  ฯ  ตสฺส  กุกฺกุจฺจํ  อโหสิ  ฯเปฯ  อาปตฺตึ
ตฺวํ ภิกฺขุ อาปนฺโน ปาราชิกนฺติ ฯ
	[๖๓]  เตน  โข  ปน  สมเยน  อญฺญตโร  ภิกฺขุ  สีวถิกํ  คนฺตฺวา
อกฺขายิตํ  ๑ สรีรํ  ปสฺสิตฺวา  ตสฺมึ  เมถุนํ  ธมฺมํ  ปฏิเสวิ  ฯ  ตสฺส
กุกฺกุจฺจํ  อโหสิ  ฯเปฯ  อาปตฺตึ  ตฺวํ  ภิกฺขุ  อาปนฺโน  ปาราชิกนฺติ  ฯ
เตน  โข  ปน  สมเยน  อญฺญตโร  ภิกฺขุ  สีวถิกํ  คนฺตฺวา  เยภุยฺเยน
อกฺขายิตํ  สรีรํ  ปสฺสิตฺวา  ตสฺมึ  เมถุนํ  ธมฺมํ  ปฏิเสวิ  ฯ  ตสฺส
กุกฺกุจฺจํ  อโหสิ  ฯเปฯ  อาปตฺตึ  ตฺวํ  ภิกฺขุ  อาปนฺโน  ปาราชิกนฺติ  ฯ
เตน  โข  ปน  สมเยน  อญฺญตโร  ภิกฺขุ  สีวถิกํ  คนฺตฺวา  เยภุยฺเยน
#๑ ยุ. ม. อกฺขยิตํ ฯ
