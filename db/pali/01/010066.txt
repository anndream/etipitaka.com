เอวํ  เม  อนาปตฺติ  ภวิสฺสตีติ  วเณ  องฺคชาตํ  ปเวเสตฺวา องฺคชาเตน
นีหริ  ฯ  ตสฺส  กุกฺกุจฺจํ  อโหสิ  ฯเปฯ  อาปตฺตึ  ตฺวํ  ภิกฺขุ
อาปนฺโน ปาราชิกนฺติ ฯ
	[๖๐]  เตน  โข  ปน สมเยน อญฺญตโร ภิกฺขุ สารตฺโต เลปจิตฺตสฺส
นิมิตฺตํ  องฺคชาเตน  ฉุปิ  ฯ  ตสฺส  กุกฺกุจฺจํ  อโหสิ  ฯเปฯ
อนาปตฺติ  ภิกฺขุ  ปาราชิกสฺส  อาปตฺติ  ทุกฺกฏสฺสาติ  ฯ  เตน  โข
ปน  สมเยน  อญฺญตโร  ภิกฺขุ  สารตฺโต  ทารุธีตลิกาย  นิมิตฺตํ
องฺคชาเตน  ฉุปิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ
ภิกฺขุ ปาราชิกสฺส อาปตฺติ ทุกฺกฏสฺสาติ ฯ
	[๖๑]  เตน  โข  ปน  สมเยน  สุนฺทโร  นาม  ภิกฺขุ  ราชคหา
ปพฺพชิโต  รถิกาย  คจฺฉติ  ฯ  อญฺญตรา  อิตฺถี  ตํ  ปสฺสิตฺวา
เอตทโวจ  ๑ มุหุตฺตํ  ภนฺเต  อาคเมหิ  วนฺทิสฺสามีติ  ฯ  สา  วนฺทนฺตี
อนฺตรวาสกํ  อุกฺขิปิตฺวา  มุเขน  องฺคชาตํ  อคฺคเหสิ  ฯ  ตสฺส  กุกฺกุจฺจํ
อโหสิ  ฯเปฯ  สาทิยิ  ตฺวํ  ภิกฺขูติ  ฯ  นาหํ  ภควา  สาทิยินฺติ  ฯ
อนาปตฺติ ภิกฺขุ อสาทิยนฺตสฺสาติ ฯ
	[๖๒]  เตน  โข  ปน  สมเยน  อญฺญตรา  อิตฺถี  ภิกฺขุํ  ปสฺสิตฺวา
เอตทโวจ  เอหิ  ภนฺเต  เมถุนํ  ธมฺมํ  ปฏิเสวาติ  ฯ  อลํ  ภคินิ  เนตํ
กปฺปตีติ  ฯ  เอหิ  ภนฺเต  อหํ  วายมิสฺสามิ  ตฺวํ  มา  วายมิ
เอวนฺเต  อนาปตฺติ  ภวิสฺสตีติ  ฯ  โส  ภิกฺขุ  ตถา  อกาสิ  ฯ  ตสฺส
#๑ ตํ ปสฺสิตฺวา เอตทโวจาติ ยุโรปิยมรมฺมโปตฺถเกสุ น ทิสฺสติ ฯ
