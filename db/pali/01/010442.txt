อาปตฺติยา  กาเรตพฺโพ  ฯ  สา  เจ  เอวํ  วเทยฺย  อยฺยสฺส  มยา
สุตํ  นิสินฺนสฺส  มาตุคามํ  ทุฏฺฐุลฺลาหิ  วาจาหิ  โอภาสนฺตสฺสาติ  โส
เจ  เอวํ  วเทยฺย  สจฺจาหํ  นิสินฺโน  โน  จ  โข  มาตุคามํ ทุฏฺฐุลฺลาหิ
วาจาหิ  โอภาสินฺติ  นิสชฺชาย  กาเรตพฺโพ  ฯเปฯ  นาหํ  นิสินฺโน
อปิจ  โข  นิปนฺโนติ  นิปชฺชาย  กาเรตพฺโพ  ฯเปฯ  นาหํ  นิสินฺโน
อปิจ โข ฐิโตติ น กาเรตพฺโพ ฯ
	[๖๕๔]  สา  เจ  เอวํ  วเทยฺย  อยฺยสฺส  มยา  สุตํ  นิปนฺนสฺส
มาตุคามํ  ทุฏฺฐุลฺลาหิ  วาจาหิ  โอภาสนฺตสฺสาติ  โส  เจ  ตํ  ปฏิชานาติ
อาปตฺติยา  กาเรตพฺโพ  ฯเปฯ  สจฺจาหํ  นิปนฺโน  โน  จ โข ทุฏฺฐุลฺลาหิ
วาจาหิ  โอภาสินฺติ  นิปชฺชาย  กาเรตพฺโพ  ฯเปฯ  นาหํ  นิปนฺโน
อปิจ  โข  นิสินฺโนติ  นิสชฺชาย  กาเรตพฺโพ  ฯเปฯ  นาหํ  นิปนฺโน
อปิจ โข ฐิโตติ น กาเรตพฺโพ ฯ
	[๖๕๕]  สา  เจ  เอวํ  วเทยฺย  อยฺโย  มยา ทิฏฺโฐ มาตุคาเมน
สทฺธึ  เอโก  เอกาย  รโห  นิสินฺโนติ  โส  เจ  ตํ  ปฏิชานาติ
นิสชฺชาย  กาเรตพฺโพ  ฯเปฯ  นาหํ  นิสินฺโน  อปิจ  โข  นิปนฺโนติ
นิปชฺชาย  กาเรตพฺโพ  ฯเปฯ  นาหํ  นิสินฺโน  อปิจ  โข  ฐิโตติ
น กาเรตพฺโพ ฯ
	[๖๕๖]  สา  เจ  เอวํ  วเทยฺย  อยฺโย  มยา ทิฏฺโฐ มาตุคาเมน
สทฺธึ  เอโก  เอกาย  รโห  นิปนฺโนติ  โส  เจ  ตํ  ปฏิชานาติ
นิปชฺชาย  กาเรตพฺโพ  ฯเปฯ  นาหํ  นิปนฺโน  อปิจ  โข  นิสินฺโนติ
