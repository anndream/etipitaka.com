ธาเรหีติ  วทติ  วิญฺญาเปติ  ฯ  อารามิโกติ  มํ  ธาเรหีติ  วทติ
วิญฺญาเปติ  ฯ  สามเณโรติ  มํ  ธาเรหีติ  วทติ  วิญฺญาเปติ  ฯ
ติตฺถิโยติ  มํ  ธาเรหีติ  วทติ  วิญฺญาเปติ  ฯ  ติตฺถิยสาวโกติ  มํ
ธาเรหีติ  วทติ  วิญฺญาเปติ  ฯ  อสฺสมโณติ  มํ  ธาเรหีติ  วทติ
วิญฺญาเปติ  ฯ  อสกฺยปุตฺติโยติ  มํ  ธาเรหีติ  วทติ  วิญฺญาเปติ  ฯ
เอวํปิ  ภิกฺขเว  ทุพฺพลฺยาวิกมฺมญฺเจว  โหติ  สิกฺขา  จ  ปจฺจกฺขาตา  ฯ
อถวา  ปน  อุกฺกณฺฐิโต  อนภิรโต  สามญฺญา  จวิตุกาโม  ภิกฺขุภาวํ(
อฏฺฏิยมาโน  หรายมาโน  ชิคุจฺฉมาโน  คิหิภาวํ  ปตฺถยมาโน  ฯเปฯ
อสกฺยปุตฺติยภาวํ  ปตฺถยมาโน  อลํ  เม  พุทฺเธนาติ  วทติ  วิญฺญาเปติ
ฯเปฯ  อลํ  เม  สพฺรหฺมจารีหีติ  วทติ  วิญฺญาเปติ  ฯ  เอวํปิ
ภิกฺขเว  ฯเปฯ  อถวา  ปน  ฯเปฯ  กินฺนุ  เม  พุทฺเธนาติ  วทติ
วิญฺญาเปติ  ฯเปฯ  กินฺนุ  เม  สพฺรหฺมจารีหีติ  วทติ  วิญฺญาเปติ  ฯ
เอวํปิ  ฯเปฯ  อถวา  ปน  ฯเปฯ  น  มมตฺโถ  พุทฺเธนาติ  วทติ
วิญฺญาเปติ  ฯเปฯ  น  มมตฺโถ  สพฺรหฺมจารีหีติ  วทติ  วิญฺญาเปติ  ฯ
เอวํปิ  ฯเปฯ  อถวา  ปน  ฯเปฯ  สุมุตฺตาหํ  พุทฺเธนาติ  วทติ
วิญฺญาเปติ  ฯเปฯ  สุมุตฺตาหํ  สพฺรหฺมจารีหีติ  วทติ  วิญฺญาเปติ  ฯ
เอวํปิ  ภิกฺขเว  ทุพฺพลฺยาวิกมฺมญฺเจว  โหติ  สิกฺขา  จ  ปจฺจกฺขาตา  ฯ
ยานิ  วา  ปนญฺญานิปิ  อตฺถิ  พุทฺธเววจนานิ  วา  ธมฺมเววจนานิ
วา  สงฺฆเววจนานิ  วา  สิกฺขาเววจนานิ  วา  วินยเววจนานิ  วา
ปาติโมกฺขเววจนานิ  วา  อุทฺเทสเววจนานิ  วา  อุปชฺฌายเววจนานิ
