ทีปิวิฆาสํ  ปสฺสิตฺวา  ฯเปฯ  ตรจฺฉวิฆาสํ  ปสฺสิตฺวา  ฯเปฯ
โกกวิฆาสํ  ปสฺสิตฺวา  ปจาเปตฺวา  ปริภุญฺชึสุ  ฯ  เตสํ  กุกฺกุจฺจํq
อโหสิ ฯเปฯ อนาปตฺติ ภิกฺขเว ติรจฺฉานคตปริคฺคเหติ ฯ
	[๑๓๘]  เตน  โข  ปน  สมเยน  อญฺญตโร  ภิกฺขุ สงฺฆสฺส โอทเน
ภาชิยมาเน  อปรสฺส  ภาคํ  เทหีติ  อมูลกํ  อคฺคเหสิ  ฯ  ตสฺส
กุกฺกุจฺจํ  อโหสิ  ฯเปฯ  อนาปตฺติ  ภิกฺขุ  ปาราชิกสฺส  อาปตฺติ
สมฺปชานมุสาวาเท  ปาจิตฺติยสฺสาติ  ฯ  เตน  โข  ปน  สมเยน
อญฺญตโร  ภิกฺขุ  สงฺฆสฺส  ขาทนีเย  ภาชิยมาเน  ฯเปฯ  สงฺฆสฺส
ปูเว  ภาชิยมาเน  ฯเปฯ  สงฺฆสฺส  อุจฺฉุมฺหิ  ภาชิยมาเน  ฯเปฯ
สงฺฆสฺส  ติมฺพรูสเก  ภาชิยมาเน  อปรสฺส  ภาคํ  เทหีติ  อมูลกํ
อคฺคเหสิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ
ปาราชิกสฺส อาปตฺติ สมฺปชานมุสาวาเท ปาจิตฺติยสฺสาติ ฯ
	[๑๓๙]  เตน  โข  ปน สมเยน อญฺญตโร ภิกฺขุ ทุพฺภิกฺเข โอทนิยฆรํ
ปวิสิตฺวา  ปตฺตปูรํ  โอทนํ  เถยฺยจิตฺโต  อวหริ  ฯ  ตสฺส  กุกฺกุจฺจํ
อโหสิ  ฯเปฯ  อาปตฺตึ  ตฺวํ  ภิกฺขุ  อาปนฺโน  ปาราชิกนฺติ  ฯ  เตน
โข  ปน  สมเยน  อญฺญตโร  ภิกฺขุ  ทุพฺภิกฺเข  สูนฆรํ  ปวิสิตฺวา
ปตฺตปูรํ  มํสํ  เถยฺยจิตฺโต  อวหริ  ฯ  ตสฺส  กุกฺกุจฺจํ  อโหสิ  ฯเปฯ
อาปตฺตึ  ตฺวํ  ภิกฺขุ  อาปนฺโน  ปาราชิกนฺติ  ฯ  เตน  โข  ปน
สมเยน  อญฺญตโร  ภิกฺขุ  ทุพฺภิกฺเข  ปูวฆรํ  ปวิสิตฺวา  ปตฺตปูรํ  ปูวํ
เถยฺยจิตฺโต  อวหริ  ฯเปฯ  ปตฺตปูรา  สกฺขลิโย  เถยฺยจิตฺโต  อวหริ
