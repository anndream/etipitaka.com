ฌานํ  อรหตฺตผลญฺจ  ๑ สมาปชฺชึ  สมาปชฺชามิ  สมาปนฺโน  ปฐมสฺส
จ  ฌานสฺส  อรหตฺตผลสฺส  ๒ จ  ลาภิมฺหิ  วสิมฺหิ  ปฐมญฺจ  ฌานํ
อรหตฺตผลญฺจ  สจฺฉิกตํ  มยาติ  สมฺปชานมุสา  ภณนฺตสฺส  อาปตฺติ
ปาราชิกสฺส ฯเปฯ
	[๒๖๕]  ตีหากาเรหิ  ปฐมญฺจ  ฌานํ  สมาปชฺชึ  สมาปชฺชามิ
สมาปนฺโน  ราโค  จ  เม  จตฺโต  ฯเปฯ  ปฐมญฺจ  ฌานํ  สมาปชฺชึ
ฯเปฯ  โทโส  จ  เม  จตฺโต  ฯเปฯ  ปฐมญฺจ  ฌานํ  สมาปชฺชึ
ฯเปฯ  โมโห  จ  เม  จตฺโต  วนฺโต  มุตฺโต  ปหีโน  ปฏินิสฺสฏฺโฐ
อุกฺเขฏิโต  สมุกฺเขฏิโตติ  สมฺปชานมุสา  ภณนฺตสฺส  อาปตฺติ
ปาราชิกสฺส ฯเปฯ
	[๒๖๖]  ตีหากาเรหิ  ปฐมญฺจ  ฌานํ  สมาปชฺชึ  สมาปชฺชามิ
สมาปนฺโน  ราคา  จ  เม  จิตฺตํ  วินีวรณํ  โทสา  จ  เม  จิตฺตํ
วินีวรณํ  โมหา  จ  เม  จิตฺตํ  วินีวรณนฺติ  สมฺปชานมุสา  ภณนฺตสฺส
อาปตฺติ  ปาราชิกสฺส  ปุพฺเพ  วสฺส  โหติ  มุสา  ภณิสฺสนฺติ
ภณนฺตสฺส  โหติ  มุสา  ภณามีติ  ภณิตสฺส  โหติ  มุสา  มยา
ภณิตนฺติ วินิธาย ทิฏฺฐึ วินิธาย ขนฺตึ วินิธาย รุจึ วินิธาย ภาวํ ฯ
				ขณฺฑจกฺกํ นิฏฺฐิตํ ฯ
#๑-๒ ยํ อิธ อรหตฺตผลนฺติ จ อรหตฺตผลสฺสาติ จ ทิสฺสติ ตํ
#ยุโรปิยมรมฺมโปตฺถเกสุ อรหตฺตนฺติ จ อรหตฺตสฺสาติ จ ทิสฺสตีติ
#สพฺพตฺถ ญาตพฺพํ ฯ
