สารตฺโต  จ  ภิกฺขุ  จ  นํ  ติรจฺฉานคตสฺส  กาเยน  กายํ  อามสติ
ปรามสติ  ฯเปฯ  คณฺหาติ  ฉุปติ  อาปตฺติ  ทุกฺกฏสฺส  ฯ  ติรจฺฉานคโต
จ  โหติ  ปณฺฑกสญฺญี  สารตฺโต  จ  ภิกฺขุ  จ  นํ  ติรจฺฉานคตสฺส
กาเยน  กายํ  อามสติ  ปรามสติ  ฯเปฯ  คณฺหาติ  ฉุปติ  อาปตฺติ
ทุกฺกฏสฺส  ฯ  ติรจฺฉานคโต  จ  โหติ  ปุริสสญฺญี  สารตฺโต  จ
ภิกฺขุ  จ  นํ  ติรจฺฉานคตสฺส  กาเยน  กายํ  อามสติ  ปรามสติ
ฯเปฯ คณฺหาติ ฉุปติ อาปตฺติ ทุกฺกฏสฺส ๑ฯ
	[๓๘๓]  เทฺว  อิตฺถิโย  ทฺวินฺนํ  อิตฺถีนํ  อิตฺถีสญฺญี  สารตฺโต
จ  ภิกฺขุ  จ  นํ  ทฺวินฺนํ  อิตฺถีนํ  กาเยน  กายํ  อามสติ  ปรามสติ
ฯเปฯ  คณฺหาติ  ฉุปติ  อาปตฺติ  ทฺวินฺนํ  สงฺฆาทิเสสานํ  ฯ  เทฺว
อิตฺถิโย  ทฺวินฺนํ  อิตฺถีนํ  เวมติโก  สารตฺโต  จ  ภิกฺขุ  จ  นํ  ทฺวินฺนํ
อิตฺถีนํ  กาเยน  กายํ  อามสติ  ปรามสติ  ฯเปฯ  คณฺหาติ  ฉุปติ
อาปตฺติ  ทฺวินฺนํ  ถุลฺลจฺจยานํ  ฯ  เทฺว  อิตฺถิโย  ทฺวินฺนํ  อิตฺถีนํ
ปณฺฑกสญฺญี  ฯเปฯ  เทฺว  อิตฺถิโย  ทฺวินฺนํ  อิตฺถีนํ  ปุริสสญฺญี
ฯเปฯ  เทฺว  อิตฺถิโย  ทฺวินฺนํ  อิตฺถีนํ  ติรจฺฉานคตสญฺญี  สารตฺโต
จ  ภิกฺขุ  จ  นํ  ทฺวินฺนํ  อิตฺถีนํ  กาเยน  กายํ  อามสติ  ปรามสติ
ฯเปฯ  คณฺหาติ  ฉุปติ  อาปตฺติ  ทฺวินฺนํ  ถุลฺลจฺจยานํ  ฯ  เทฺว
ปณฺฑกา  ทฺวินฺนํ  ปณฺฑกานํ  ปณฺฑกสญฺญี  สารตฺโต  จ  ภิกฺขุ  จ
นํ  ทฺวินฺนํ  ปณฺฑกานํ  กาเยน  กายํ  อามสติ  ปรามสติ  ฯเปฯ
#๑ อิโต ปรํ ยุ. ม. โปตฺถเกสุ เอกมูลกนฺติ ทิสฺสติ ฯ
