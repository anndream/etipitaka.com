น  มุจฺจิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  สงฺฆาทิเสสสฺส
อาปตฺติ ถุลฺลจฺจยสฺสาติ ฯ
	[๓๖๓]  เตน  โข  ปน  สมเยน  อญฺญตรสฺส  ภิกฺขุโน  กายํ
ถมฺเภนฺตสฺส  อสุจิ  มุจฺจิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ
ภิกฺขุ  นโมจนาธิปฺปายสฺสาติ  ฯ  เตน  โข  ปน  สมเยน  อญฺญตรสฺส
ภิกฺขุโน  โมจนาธิปฺปายสฺส  กายํ  ถมฺเภนฺตสฺส  อสุจิ  มุจฺจิ  ฯเปฯ
อสุจิ  น  มุจฺจิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ
สงฺฆาทิเสสสฺส อาปตฺติ ถุลฺลจฺจยสฺสาติ ฯ
	[๓๖๔]  เตน  โข  ปน  สมเยน  อญฺญตโร  ภิกฺขุ  สารตฺโต
มาตุคามสฺส  องฺคชาตํ  อุปนิชฺฌายิ  ฯ  ตสฺส  อสุจิ  มุจฺจิ  ฯ  ตสฺส
กุกฺกุจฺจํ  อโหสิ  ฯเปฯ  อนาปตฺติ  ภิกฺขุ  สงฺฆาทิเสสสฺส  น  จ
ภิกฺขเว  สารตฺเตน  มาตุคามสฺส  องฺคชาตํ  อุปนิชฺฌายิตพฺพํ  โย
อุปนิชฺฌาเยยฺย อาปตฺติ ทุกฺกฏสฺสาติ ฯ
	[๓๖๕]  เตน  โข ปน สมเยน อญฺญตรสฺส ภิกฺขุโน โมจนา-
ธิปฺปายสฺส  ตาลจฺฉิทฺทํ  องฺคชาตํ  ปเวเสนฺตสฺส  อสุจิ  มุจฺจิ  ฯเปฯ
อสุจิ  น  มุจฺจิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ
สงฺฆาทิเสสสฺส อาปตฺติ ถุลฺลจฺจยสฺสาติ ฯ
	[๓๖๖]  เตน  โข ปน สมเยน อญฺญตรสฺส ภิกฺขุโน โมจนา-
ธิปฺปายสฺส  กฏฺเฐน  องฺคชาตํ  ฆฏฺเฏนฺตสฺส  อสุจิ  มุจฺจิ  ฯเปฯ
อสุจิ  น  มุจฺจิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ
