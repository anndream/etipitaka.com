ภิกฺขุ  เหฏฺฐา  หุตฺวา  อิฏฺฐกํ  อุจฺจาเรสิ  ฯ  อุปริเมน  ภิกฺขุนา
ทุคฺคหิตา  อิฏฺฐกา  เหฏฺฐิมสฺส  ภิกฺขุโน  มตฺถเก  อวตฺถาสิ  ฯ  โส
ภิกฺขุ  กาลมกาสิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ
ภิกฺขุ  อสญฺจิจฺจาติ  ฯ  เตน  โข  ปน  สมเยน  อาฬวิกา  ภิกฺขู
วิหารสฺส  กุฑฺฑํ  อุฏฺฐาเปนฺติ  ฯ  อญฺญตโร  ภิกฺขุ  เหฏฺฐา  หุตฺวา
อิฏฺฐกํ  อุจฺจาเรสิ  ฯ  อุปริโม  ภิกฺขุ  มรณาธิปฺปาโย  เหฏฺฐิมสฺส
ภิกฺขุโน  มตฺถเก  อิฏฺฐกํ  มุญฺจิ  ฯ  โส  ภิกฺขุ  กาลมกาสิ  ฯเปฯ
โส  ภิกฺขุ  น  กาลมกาสิ  ฯ  ตสฺส  กุกฺกุจฺจํ  อโหสิ  ฯเปฯ
อนาปตฺติ  ภิกฺขุ  ปาราชิกสฺส  อาปตฺติ  ถุลฺลจฺจยสฺสาติ  ฯ  เตน
โข  ปน  สมเยน  อาฬวิกา  ภิกฺขู  นวกมฺมํ  กโรนฺติ  ฯ  อญฺญตโร
ภิกฺขุ  เหฏฺฐา  หุตฺวา  วาสึ  อุจฺจาเรสิ  ฯ  อุปริเมน  ภิกฺขุนา
ทุคฺคหิตา  วาสี  เหฏฺฐิมสฺส  ภิกฺขุโน  มตฺถเก  อวตฺถาสิ  ฯ  โส
ภิกฺขุ  กาลมกาสิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ
ภิกฺขุ  อสญฺจิจฺจาติ  ฯ  เตน  โข  ปน  สมเยน  อาฬวิกา  ภิกฺขู
นวกมฺมํ  กโรนฺติ  ฯ  อญฺญตโร  ภิกฺขุ  เหฏฺฐา  หุตฺวา  วาสึ
อุจฺจาเรสิ  ฯ  อุปริโม  ภิกฺขุ  มรณาธิปฺปาโย  เหฏฺฐิมสฺส  ภิกฺขุโน
มตฺถเก  วาสึ  มุญฺจิ  ฯ  โส  ภิกฺขุ  กาลมกาสิ  ฯเปฯ  โส
ภิกฺขุ  น  กาลมกาสิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ
ภิกฺขุ  ปาราชิกสฺส  อาปตฺติ  ถุลฺลจฺจยสฺสาติ  ฯ  เตน  โข  ปน
สมเยน  อาฬวิกา  ภิกฺขู  นวกมฺมํ  กโรนฺติ  ฯ  อญฺญตโร  ภิกฺขุ
