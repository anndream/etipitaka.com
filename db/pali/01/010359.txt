สปริกฺกมนํ  อปริกฺกมนํ  ชานิตุํ  เต  ยาจิตฺวา  สมฺมนฺนิตพฺพา  ฯ
เอวญฺจ  ปน  ภิกฺขเว  สมฺมนฺนิตพฺพา  ฯ  พฺยตฺเตน  ภิกฺขุนา  ปฏิพเลน
สงฺโฆ  ญาเปตพฺโพ  สุณาตุ  เม  ภนฺเต  สงฺโฆ  อยํ  อิตฺถนฺนาโม
ภิกฺขุ  มหลฺลกํ  วิหารํ  กตฺตุกาโม  สสฺสามิกํ  อตฺตุทฺเทสํ  โส  สงฺฆํ
วิหารวตฺถุโอโลกนํ  ยาจติ  ฯ  ยทิ  สงฺฆสฺส ปตฺตกลฺลํ สงฺโฆ อิตฺถนฺนามญฺจ
อิตฺถนฺนามญฺจ  ภิกฺขู  สมฺมนฺเนยฺย  อิตฺถนฺนามสฺส  ภิกฺขุโน
วิหารวตฺถุํ  โอโลเกตุํ  ฯ  เอสา  ญตฺติ  ฯ  สุณาตุ  เม  ภนฺเต  สงฺโฆ
อยํ  อิตฺถนฺนาโม  ภิกฺขุ  มหลฺลกํ  วิหารํ  กตฺตุกาโม  สสฺสามิกํ
อตฺตุทฺเทสํ  โส  สงฺฆํ  วิหารวตฺถุโอโลกนํ  ยาจติ  ฯ สงฺโฆ อิตฺถนฺนามญฺจ
อิตฺถนฺนามญฺจ  ภิกฺขู  สมฺมนฺนติ  อิตฺถนฺนามสฺส  ภิกฺขุโน
วิหารวตฺถุํ  โอโลเกตุํ  ฯ  ยสฺสายสฺมโต  ขมติ  อิตฺถนฺนามสฺส  จ
อิตฺถนฺนามสฺส  จ  ภิกฺขูนํ  สมฺมติ  อิตฺถนฺนามสฺส  ภิกฺขุโน  วิหารวตฺถุํ
โอโลเกตุํ  โส  ตุณฺหสฺส  ยสฺส  นกฺขมติ  โส  ภาเสยฺย  ฯ  สมฺมตา
สงฺเฆน  อิตฺถนฺนาโม  จ  อิตฺถนฺนาโม  จ  ภิกฺขู  อิตฺถนฺนามสฺส  ภิกฺขุโน
วิหารวตฺถุํ  โอโลเกตุํ  ฯ  ขมติ  สงฺฆสฺส  ตสฺมา  ตุณฺหี  ฯ  เอวเมตํ
ธารยามีติ ฯ
	[๕๒๖]  เตหิ  สมฺมเตหิ  ภิกฺขูหิ  ตตฺถ  คนฺตฺวา  วิหารวตฺถุํ
โอโลเกตพฺพํ  ฯ  สารมฺภํ  อนารมฺภํ  สปริกฺกมนํ  อปริกฺกมนํ  ชานิตพฺพํ ฯ
สเจ  สารมฺภํ  โหติ  อปริกฺกมนํ  มายิธ  กรีติ  วตฺตพฺโพ  ฯ
สเจ  อนารมฺภํ  โหติ  สปริกฺกมนํ  สงฺฆสฺส  อาโรเจตพฺพํ  อนารมฺภํ
