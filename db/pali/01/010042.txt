อุปสมฺปาเทตพฺโพ  โย  จ  โข  ภิกฺขเว  ภิกฺขุ  ๑ สิกฺขํ  ปจฺจกฺขาย
ทุพฺพลฺยํ  อาวิกตฺวา  เมถุนํ  ธมฺมํ  ปฏิเสวติ โส อาคโต อุปสมฺปาเทตพฺโพ
เอวญฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ
โย  ปน  ภิกฺขุ  ภิกฺขูนํ  สิกฺขาสาชีวสมาปนฺโน  สิกฺขํ  อปฺปจฺจกฺขาย
ทุพฺพลฺยํ  อนาวิกตฺวา  เมถุนํ  ธมฺมํ  ปฏิเสเวยฺย อนฺตมโส ติรจฺฉานคตายปิ
ปาราชิโก โหติ อสํวาโสติ ฯ
	[๒๕]  โย  ปนาติ  โย  ยาทิโส  ยถายุตฺโต ยถาชจฺโจ ยถานาโม
ยถาโคตฺโต  ยถาสีโล  ยถาวิหารี  ยถาโคจโร  เถโร  วา  นโว  วา
มชฺฌิโม วา เอโส วุจฺจติ โย ปนาติ ฯ
	[๒๖]  ภิกฺขูติ  ภิกฺขโกติ  ภิกฺขุ  ฯ  ภิกฺขาจริยํ  อชฺฌูปคโตติ
ภิกฺขุ  ฯ  ภินฺนปฏธโรติ  ภิกฺขุ  ฯ  สามญฺญาย  ภิกฺขุ  ฯ  ปฏิญฺญาย
ภิกฺขุ  ฯ  เอหิภิกฺขูติ  ภิกฺขุ  ฯ  ตีหิ  สรณคมเนหิ  อุปสมฺปนฺโนติ
ภิกฺขุ  ฯ  ภทฺโรติ  ๒ ภิกฺขุ  ฯ  สาโรติ  ภิกฺขุ  ฯ  เสโขติ  ภิกฺขุ  ฯ
อเสโขติ  ภิกฺขุ  ฯ  สมคฺเคน  สงฺเฆน  ญตฺติจตุตฺเถน  กมฺเมน  อกุปฺเปน
ฐานารเหน  อุปสมฺปนฺโนติ  ภิกฺขุ  ฯ  ตตฺร  ยฺวายํ  ภิกฺขุ  สมคฺเคน
สงฺเฆน  ญตฺติจตุตฺเถน  กมฺเมน  อกุปฺเปน  ฐานารเหน  อุปสมฺปนฺโน
อยํ อิมสฺมึ อตฺเถ อธิปฺเปโต ภิกฺขูติ ฯ
	[๒๗]  สิกฺขาติ  ติสฺโส  สิกฺขา  อธิสีลสิกฺขา  อธิจิตฺตสิกฺขา
#๑ สพฺพตฺถายํ ปาโฐ นตฺถิ ฯ ๒ อนุปุพฺเพน ภทฺโรตฺยาทีสุ จตูสุ
#ปาเฐสุ อิติสทฺทา สพฺพตฺถ น ทิสฺสนฺติ ฯ
