เตนหิ  ภคินิ  อคฺคทานํ  เทหีติ  ฯ  กึ  ภนฺเต  อคฺคทานนฺติ  ฯ
เมถุนธมฺมนฺติ  ฯ  ตสฺส  กุกฺกุจฺจํ  อโหสิ  ฯเปฯ  อาปตฺตึ  ตฺวํ
ภิกฺขุ  อาปนฺโน  สงฺฆาทิเสสนฺติ  ฯ  เตน  โข  ปน  สมเยน  อญฺญตรา
อิตฺถี  กุลูปกํ  ภิกฺขุํ  เอตทโวจ  กฺยาหํ  ภนฺเต  อยฺยสฺส  ทชฺชามีติ  ฯ
อคฺคทานํ  ภคินีติ  ฯ  กึ  ภนฺเต  อคฺคทานนฺติ  ฯ  เมถุนธมฺมนฺติ  ฯ ตสฺส
กุกฺกุจฺจํ  อโหสิ  ฯเปฯ  อาปตฺตึ  ตฺวํ  ภิกฺขุ  อาปนฺโน  สงฺฆาทิเสสนฺติ ฯ
เตน  โข  ปน  สมเยน  อญฺญตรา  อิตฺถี  กุลูปกํ  ภิกฺขุํ  เอตทโวจ
เกนาหํ  ภนฺเต  อยฺยํ  อุปฏฺฐามีติ  ๑ ฯ  อคฺคทาเนน  ภคินีติ  ฯ  กึ
ภนฺเต  อคฺคทานนฺติ  ฯ  เมถุนธมฺมนฺติ  ฯ  ตสฺส  กุกฺกุจฺจํ  อโหสิ
ฯเปฯ  อาปตฺตึ  ตฺวํ  ภิกฺขุ  อาปนฺโน  สงฺฆาทิเสสนฺติ  ฯ  เตน  โข
ปน  สมเยน  อญฺญตรา  อิตฺถี  กุลูปกํ  ภิกฺขุํ  เอตทโวจ  กถาหํ
ภนฺเต  สุคตึ  คจฺเฉยฺยนฺติ  ฯ  เตนหิ  ภคินิ  อคฺคทานํ  เทหีติ  ฯ  กึ
ภนฺเต  อคฺคทานนฺติ  ฯ  เมถุนธมฺมนฺติ  ฯ  ตสฺส  กุกฺกุจฺจํ  อโหสิ  กจฺจิ
นุ  โข  อหํ  สงฺฆาทิเสสํ  อาปตฺตึ  อาปนฺโนติ  ฯ  ภควโต  เอตมตฺถํ
อาโรเจสิ ฯ อาปตฺตึ ตฺวํ ภิกฺขุ อาปนฺโน สงฺฆาทิเสสนฺติ ฯ
		จตุตฺถสงฺฆาทิเสสํ นิฏฺฐิตํ ฯ
		____________________
#๑ ยุ. ม. อุปฏฺเฐมีติ ฯ
