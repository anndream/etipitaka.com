วาจาปริโยสาเน อาปตฺติ สงฺฆาทิเสสสฺส ฯ สงฺฆาทิเสสํ อชฺฌา-
ปชฺชนฺตานํ  ญตฺติยา  ทุกฺกฏํ  ทฺวีหิ  กมฺมวาจาหิ  ถุลฺลจฺจยา  ปฏิปฺ-
ปสฺสมฺภนฺติ  ฯ  เทฺว  ตโย  เอกโต  สมนุภาสิตพฺพา  ตทุตฺตริ  น  สมนุ-
ภาสิตพฺพา  ฯ  สงฺฆาทิเสโสติ ฯเปฯ เตนปิ วุจฺจติ สงฺฆาทิเสโสติ ฯ
	[๖๐๗]  ธมฺมกมฺเม  ธมฺมกมฺมสญฺญี  นปฺปฏินิสฺสชฺชนฺติ  อาปตฺติ
สงฺฆาทิเสสสฺส  ฯ  ธมฺมกมฺเม  เวมติกา  นปฺปฏินิสฺสชฺชนฺติ  อาปตฺติ
สงฺฆาทิเสสสฺส  ฯ  ธมฺมกมฺเม  อธมฺมกมฺมสญฺญี  นปฺปฏินิสฺสชฺชนฺติ
อาปตฺติ  สงฺฆาทิเสสสฺส  ฯ  อธมฺมกมฺเม  ธมฺมกมฺมสญฺญี  อาปตฺติ
ทุกฺกฏสฺส  ฯ  อธมฺมกมฺเม  เวมติกา  อาปตฺติ  ทุกฺกฏสฺส  ฯ  อธมฺม-
กมฺเม  อธมฺมกมฺมสญฺญี อาปตฺติ ทุกฺกฏสฺส ฯ
	[๖๐๘]  อนาปตฺติ  อสมนุภาสนฺตานํ  ปฏินิสฺสชฺชนฺตานํ  อุมฺมตฺต-
กานํ  ขิตฺตจิตฺตานํ เวทนฏฺฏานํ อาทิกมฺมิกานนฺติ ฯ
				เอกาทสมสงฺฆาทิเสสํ นิฏฺฐิตํ ฯ
				___________________
