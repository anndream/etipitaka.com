ปฏิเสวิ  ฯเปฯ  ปณฺฑกสฺส  เมถุนํ  ธมฺมํ  ปฏิเสวิ  ฯ  ตสฺส  กุกฺกุจฺจํ
อโหสิ ฯเปฯ อาปตฺตึ ตฺวํ ภิกฺขุ อาปนฺโน ปาราชิกนฺติ ฯ
	[๖๕]  เตน  โข  ปน  สมเยน  อญฺญตโร  ภิกฺขุ  อุปหตินฺทฺริโย
โหติ  ฯ  โส  นาหํ  เวทิยามิ  สุขํ  วา  ทุกฺขํ  วา  อนาปตฺติ  ๑เม
ภวิสฺสตีติ  เมถุนํ  ธมฺมํ  ปฏิเสวิ  ฯเปฯ  ภควโต  เอตมตฺถํ
อาโรเจสุํ  ฯ  เวทยิ  วา  โส  ภิกฺขเว  โมฆปุริโส  น  วา  เวทยิ
อาปตฺติ ปาราชิกสฺสาติ ฯ
	[๖๖]  เตน  โข  ปน  สมเยน  อญฺญตโร  ภิกฺขุ  อิตฺถิยา  เมถุนํ
ธมฺมํ  ปฏิเสวิสฺสามีติ  ฉุปิตมตฺเต  วิปฺปฏิสารี  อโหสิ  ฯ  ตสฺส
กุกฺกุจฺจํ  อโหสิ  ฯเปฯ  อนาปตฺติ  ภิกฺขุ  ปาราชิกสฺส  อาปตฺติ
ทุกฺกฏสฺสาติ ฯ
	[๖๗]  เตน โข ปน สมเยน อญฺญตโร ภิกฺขุ ภทฺทิเย ๒ชาติยาวเน
ทิวาวิหารคโต  นิปนฺโน  โหติ  ฯ  ตสฺส  องฺคมงฺคานิ  วาตุปตฺถทฺธานิ
โหนฺติ  ฯ  อญฺญตรา  อิตฺถี  ปสฺสิตฺวา  องฺคชาเต  อภินิสีทิตฺวา
ยาวทตฺถํ  กตฺวา  ปกฺกามิ  ฯ  ภิกฺขุ  กิลินฺนํ  ปสฺสิตฺวา  ภควโต
เอตมตฺถํ  อาโรเจสิ  ๓ ฯ  ปญฺจหิ  ภิกฺขเว  อากาเรหิ  องฺคชาตํ
กมฺมนิยํ ๔โหติ ราเคน วจฺเจน ปสฺสาเวน วาเตน อุจฺจาลิงฺค-
ปาณกทฏฺเฐน  อิเมหิ  โข  ภิกฺขเว  ปญฺจหากาเรหิ  องฺคชาตํ  กมฺมนิยํ
#๑ ยุ. ม. เอวํ อนาปตฺติ ฯ ๒ ม. ภทฺทิยนคเร ฯ ๓ อยมตฺโถ
#ยุโรปิยมรมฺมโปตฺถเกสุ พหุวจนวเสน กโต ฯ ๔ ยุ. กมฺมณิยํ ฯ
