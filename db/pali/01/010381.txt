โนกปฺเปติ  ปริสงฺกิตํ  นสฺสรติ  ปริสงฺกิตํ  ปมุฏฺโฐ  โหติ  ตญฺเจ
โจเทติ  ปริสงฺกิโต  มยา  ทิฏฺโฐ  จ  ฯเปฯ  ปริสงฺกิโต  มยา
สุโต  จ  ฯเปฯ  ปริสงฺกิโต  มยา  ทิฏฺโฐ  จ  สุโต  จ  ปาราชิกํ
ธมฺมํ  อชฺฌาปนฺโนสิ  อสฺสมโณสิ  อสกฺยปุตฺติโยสิ  นตฺถิ  ตยา
สทฺธึ  อุโปสโถ  วา  ปวารณา  วา  สงฺฆกมฺมํ  วาติ  อาปตฺติ
วาจาย วาจาย สงฺฆาทิเสสสฺส ฯ
	[๕๕๖]  อทิฏฺฐสฺส  โหติ  ปาราชิกํ  ธมฺมํ  อชฺฌาปชฺชนฺโต  ตญฺเจ
โจทาเปติ  ทิฏฺโฐสิ  ปาราชิกํ  ธมฺมํ  อชฺฌาปนฺโนสิ  อสฺสมโณสิ
อสกฺยปุตฺติโยสิ  นตฺถิ  ตยา  สทฺธึ  อุโปสโถ  วา  ปวารณา  วา
สงฺฆกมฺมํ  วาติ  อาปตฺติ  วาจาย  วาจาย  สงฺฆาทิเสสสฺส  ฯ  อสฺสุตสฺส
โหติ  ปาราชิกํ  ธมฺมํ  อชฺฌาปนฺโนติ  ตญฺเจ  โจทาเปติ  สุโตสิ
ปาราชิกํ  ธมฺมํ  อชฺฌาปนฺโนสิ  ฯเปฯ  อาปตฺติ  วาจาย  วาจาย
สงฺฆาทิเสสสฺส  ฯ  อปริสงฺกิตสฺส  โหติ  ปาราชิกํ  ธมฺมํ  อชฺฌา-
ปนฺโนติ  ตญฺเจ  โจทาเปติ  ปริสงฺกิโตสิ  ปาราชิกํ  ธมฺมํ  อชฺฌา-
ปนฺโนสิ  ฯเปฯ อาปตฺติ วาจาย วาจาย สงฺฆาทิเสสสฺส ฯ
	[๕๕๗]  อทิฏฺฐสฺส  โหติ  ปาราชิกํ  ธมฺมํ  อชฺฌาปชฺชนฺโต  ตญฺเจ
โจทาเปติ  ทิฏฺโฐสิ  สุโตสิ  ฯเปฯ  ทิฏฺโฐสิ  ปริสงฺกิโตสิ  ฯเปฯ
ทิฏฺโฐสิ  สุโตสิ  ปริสงฺกิโตสิ  ปาราชกํ  ธมฺมํ  อชฺฌาปนฺโนสิ  ฯเปฯ
อาปตฺติ  วาจาย  วาจาย  สงฺฆาทิเสสสฺส  ฯ  อสฺสุตสฺส  โหติ  ปาราชิกํ
ธมฺมํ  อชฺฌาปนฺโนติ  ตญฺเจ  โจทาเปติ  สุโตสิ  ปริสงฺกิโตสิ  ฯเปฯ
