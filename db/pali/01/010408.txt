วคฺควาทกา  ฯ  เต  ตํ  วตฺถุํ  นปฺปฏินิสฺสชฺชนฺติ  ฯ  ยทิ  สงฺฆสฺส
ปตฺตกลฺลํ  สงฺโฆ  อิตฺถนฺนามญฺจ  อิตฺถนฺนามญฺจ  ภิกฺขู  สมนุภาเสยฺย้
ตสฺส  วตฺถุสฺส  ปฏินิสฺสคฺคาย  ฯ  เอสา  ญตฺติ  ฯ  สุณาตุ  เม
ภนฺเต  สงฺโฆ  อิตฺถนฺนาโม  จ  อิตฺถนฺนาโม  จ  ภิกฺขู  อิตฺถนฺนามสฺส
ภิกฺขุโน  สงฺฆเภทาย  ปรกฺกมนฺตสฺส  อนุวตฺตกา  วคฺควาทกา  ฯ  เต
ตํ  วตฺถุํ  นปฺปฏินิสฺสชฺชนฺติ  ฯ  สงฺโฆ  อิตฺถนฺนามญฺจ  อิตฺถนฺนามญฺจ
ภิกฺขู  สมนุภาสติ  ตสฺส  วตฺถุสฺส  ปฏินิสฺสคฺคาย  ฯ  ยสฺสายสฺมโต  ขมติ
อิตฺถนฺนามสฺส  จ  อิตฺถนฺนามสฺส  จ  ภิกฺขูนํ  สมนุภาสนา  ตสฺส  วตฺถุสฺส
ปฏินิสฺสคฺคาย  โส  ตุณฺหสฺส  ยสฺส  นกฺขมติ  โส  ภาเสยฺย  ฯ
ทุติยมฺปิ  เอตมตฺถํ  วทามิ  ฯเปฯ  ตติยมฺปิ  เอตมตฺถํ  วทามิ  ฯ
สุณาตุ  เม  ภนฺเต  สงฺโฆ  อิตฺถนฺนาโม  จ  อิตฺถนฺนาโม  จ  ภิกฺขู
อิตฺถนฺนามสฺส  ภิกฺขุโน  สงฺฆเภทาย  ปรกฺกมนฺตสฺส  อนุวตฺตกา  วคฺค
วาทกา  ฯ  เต  ตํ  วตฺถุํ  นปฺปฏินิสฺสชฺชนฺติ  ฯ  สงฺโฆ  อิตฺถนฺนามญฺจ
อิตฺถนฺนามญฺจ  ภิกฺขู  สมนุภาสติ  ตสฺส  วตฺถุสฺส  ปฏินิสฺสคฺคาย  ฯ
ยสฺสายสฺมโต  ขมติ  อิตฺถนฺนามสฺส  จ  อิตฺถนฺนามสฺส  จ  ภิกฺขูนํ
สมนุภาสนา  ตสฺส  วตฺถุสฺส  ปฏินิสฺสคฺคาย  โส  ตุณฺหสฺส  ยสฺส
นกฺขมติ  โส  ภาเสยฺย  ฯ  สมนุภฏฺฐา  สงฺเฆน  อิตฺถนฺนาโม  จ
อิตฺถนฺนาโม  จ  ภิกฺขู  ตสฺส  วตฺถุสฺส  ปฏินิสฺสคฺคาย  ฯ  ขมติ
สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
	[๖๐๖]  ญตฺติยา  ทุกฺกฏํ  ทฺวีหิ  กมฺมวาจาหิ  ถุลฺลจฺจยา  กมฺม-
