มตฺตานิ  จ  ปทุมานิ  ปุปฺผนฺติ  อถ  จ  ปนายํ  ตโปทา  กุถิตา  สนฺทตีติ  ฯ
ภิกฺขู  อุชฺฌายนฺติ  ขียนฺติ  วิปาเจนฺติ  กถํ  หิ  นาม  อายสฺมา
มหาโมคฺคลฺลาโน  เอวํ  วกฺขติ  ยตายํ  อาวุโส  ตโปทา  สนฺทติ
โส  ทโห  อจฺโฉทโก  สีโตทโก  สาโตทโก  เสโตทโก  สุปติตฺโถ
รมณีโย  ปหูตมจฺฉกจฺฉโป  จกฺกมตฺตานิ  จ  ปทุมานิ  ปุปฺผนฺติ  อถ
จ  ปนายํ  ตโปทา  กุถิตา  สนฺทตีติ  อุตฺตริมนุสฺสธมฺมํ  อายสฺมา
มหาโมคฺคลฺลาโน  อุลฺลปตีติ  ฯ  ภควโต  เอตมตฺถํ  อาโรเจสุํ  ฯ
ยตายํ  ภิกฺขเว  ตโปทา  สนฺทติ  โส  ทโห  อจฺโฉทโก  สีโตทโก
สาโตทโก  เสโตทโก  สุปติตฺโถ  รมณีโย  ปหูตมจฺฉกจฺฉโป  จกฺก-
มตฺตานิ  จ  ปทุมานิ  ปุปฺผนฺติ  อปิจายํ  ภิกฺขเว  ตโปทา  ทฺวินฺนํ  มหา-
นิรยานํ  อนฺตริกาย  อาคจฺฉติ  เตนายํ  ตโปทา  กุถิตา  สนฺทติ  สจฺจํ
ภิกฺขเว โมคฺคลฺลาโน อาห อนาปตฺติ ภิกฺขเว โมคฺคลฺลานสฺสาติ ฯ
	[๒๙๗]  เตน  โข  ปน  สมเยน ราชา มาคโธ เสนิโย พิมฺพิสาโร
ลิจฺฉวีหิ  สทฺธึ  สงฺคาเมนฺโต  ปภคฺโค  โหติ  ฯ  อถ  ราชา  ปจฺฉา
เสนํ  สงฺกฑฺฒิตฺวา  ลิจฺฉวิโย  ๑ ปราเชสิ  ฯ  สงฺคาเม  จ นนฺทิ จรติ
รญฺญา  ลิจฺฉวิโย  ๒ ปภคฺคาติ  ฯ  อถโข  อายสฺมา  มหาโมคฺคลฺลาโน
ภิกฺขู  อามนฺเตสิ  ราชา  อาวุโส  ลิจฺฉวีหิ  ปภคฺโค  สงฺคาเม  จ
นนฺทิ  จรติ  รญฺญา  ลิจฺฉวิโย  ปภคฺคาติ  ฯ  ภิกฺขู  อุชฺฌายนฺติ  ขียนฺติ
วิปาเจนฺติ  กถํ  หิ  นาม  อายสฺมา  มหาโมคฺคลฺลาโน  เอวํ  วกฺขติ
#๑ ลิจฺฉวี วา ลิจฺฉวิโน วาติ อมฺหากํ ขนฺติ ฯ ๒ ยุ. ม. ลิจฺฉวี ฯ
