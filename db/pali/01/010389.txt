อนุวาทาธิกรณสฺส  อาปตฺตาธิกรณสฺส  อญฺญภาคิยํ  ฯ  เอวํ  อธิกรณํ
อธิกรณสฺส อญฺญภาคิยํ ฯ
	[๕๗๐]  กถํ  อธิกรณํ  อธิกรณสฺส  ตพฺภาคิยํ  ฯ  วิวาทาธิกรณํ
วิวาทาธิกรณสฺส  ตพฺภาคิยํ  อนุวาทาธิกรณํ  อนุวาทาธิกรณสฺส
ตพฺภาคิยํ  อาปตฺตาธิกรณํ  อาปตฺตาธิกรณสฺส  สิยา  ตพฺภาคิยํ
สิยา  อญฺญภาคิยํ  ฯ  กถํ  อาปตฺตาธิกรณํ  อาปตฺตาธิกรณสฺส
อญฺญภาคิยํ  ฯ  เมถุนธมฺมปาราชิกาปตฺติ  อทินฺนาทานปาราชิกาปตฺติยา
มนุสฺสวิคฺคหปาราชิกาปตฺติยา อุตฺตริมนุสฺสธมฺมปาราชิกาปตฺติยา
อญฺญภาคิยา  อทินฺนาทานปาราชิกาปตฺติ  มนุสฺสวิคฺคหปาราชิกาปตฺติยา
อุตฺตริมนุสฺสธมฺมปาราชิกาปตฺติยา เมถุนธมฺมปาราชิกาปตฺติยา
อญฺญภาคิยา  มนุสฺสวิคฺคหปาราชิกาปตฺติ  อุตฺตริมนุสฺสธมฺม-
ปาราชิกาปตฺติยา  เมถุนธมฺมปาราชิกาปตฺติยา  อทินฺนาทาน-
ปาราชิกาปตฺติยา  อญฺญภาคิยา  อุตฺตริมนุสฺสธมฺมปาราชิกาปตฺติ
เมถุนธมฺมปาราชิกาปตฺติยา  อทินฺนาทานปาราชิกาปตฺติยา  มนุสฺสวิคฺคห-
ปาราชิกาปตฺติยา  อญฺญภาคิยา  ฯ  เอวํ  อาปตฺตาธิกรณํ
อาปตฺตาธิกรณสฺส  อญฺญภาคิยํ  ฯ  กถญฺจ  อาปตฺตาธิกรณํ อาปตฺตาธิกรณสฺส
ตพฺภาคิยํ  ฯ  เมถุนธมฺมปาราชิกาปตฺติ  เมถุนธมฺมปาราชิกาปตฺติยา
ตพฺภาคิยา  อทินฺนาทานปาราชิกาปตฺติ  อทินฺนาทานปาราชิกาปตฺติยา
ตพฺภาคิยา  มนุสฺสวิคฺคหปาราชิกาปตฺติ  มนุสฺสวิคฺคห-
ปาราชิกาปตฺติยา  ตพฺภาคิยา  อุตฺตริมนุสฺสธมฺมปาราชิกาปตฺติ  อุตฺตริ-
