อปริกฺกมนํ  อาปตฺติ  การุกานํ  ทฺวินฺนํ  ทุกฺกฏานํ  ฯเปฯ  สารมฺภํ
สปริกฺกมนํ  อาปตฺติ  การุกานํ  ทุกฺกฏสฺส  ฯเปฯ  อนารมฺภํ  อปริกฺกมนํ
อาปตฺติ การุกานํ ทุกฺกฏสฺส ฯเปฯ อนารมฺภํ สปริกฺกมนํ อนาปตฺติ ฯ
	[๕๓๗]  ภิกฺขุ  สมาทิสิตฺวา  ปกฺกมติ  วิหารํ  เม  กโรถาติ  ฯ
ตสฺส  วิหารํ  กโรนฺติ  อเทสิตวตฺถุกํ  สารมฺภํ  อปริกฺกมนํ  ฯ  โส  เจ
วิปฺปกเต  อาคจฺฉติ  ฯ  เตน  ภิกฺขุนา  โส  วิหาโร  อญฺญสฺส  วา
ทาตพฺโพ  ภินฺทิตฺวา  วา  ปุน  กาตพฺโพ  ฯ  โน  เจ  อญฺญสฺส  วา
ทเทยฺย  ภินฺทิตฺวา  วา  ปุน  กาเรยฺย  อาปตฺติ  สงฺฆาทิเสเสน  ทฺวินฺนํ
ทุกฺกฏานํ  ฯเปฯ  สารมฺภํ  สปริกฺกมนํ  ...  อาปตฺติ  สงฺฆาทิเสเสน
ทุกฺกฏสฺส  ฯเปฯ  อนารมฺภํ  อปริกฺกมนํ  ...  อาปตฺติ  สงฺฆาทิเสเสน
ทุกฺกฏสฺส  ฯเปฯ  อนารมฺภํ  สปริกฺกมนํ  ...  อาปตฺติ  สงฺฆาทิเสสสฺส ฯ5
ภิกฺขุ  สมาทิสิตฺวา  ปกฺกมติ  วิหารํ  เม  กโรถาติ  ฯ  ตสฺส
วิหารํ  กโรนฺติ  เทสิตวตฺถุกํ  สารมฺภํ  อปริกฺกมนํ  ฯ  โส  เจ
วิปฺปกเต  อาคจฺฉติ  ฯ  เตน  ภิกฺขุนา  โส  วิหาโร  อญฺญสฺส  วา
ทาตพฺโพ  ภินฺทิตฺวา  วา  ปุน  กาตพฺโพ  ฯ  โน  เจ  อญฺญสฺส  วา
ทเทยฺย  ภินฺทิตฺวา  วา  ปุน  กาเรยฺย  อาปตฺติ  ทฺวินฺนํ  ทุกฺกฏานํ
ฯเปฯ  สารมฺภํ  สปริกฺกมนํ  ...  อาปตฺติ  ทุกฺกฏสฺส  ฯเปฯ  อนารมฺภํ
อปริกฺกมนํ  ...  อาปตฺติ  ทุกฺกฏสฺส  ฯเปฯ  อนารมฺภํ  สปริกฺกมนํ
อนาปตฺติ ฯ
	[๕๓๘]  อตฺตนา  วิปฺปกตํ  อตฺตนา  ปริโยสาเปติ  อาปตฺติ
