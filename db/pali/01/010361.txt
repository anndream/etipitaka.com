อาสโย  โหติ  ทีปีนํ  วา  อาสโย  โหติ  อจฺฉานํ  วา  อาสโย
โหติ  ตรจฺฉานํ  วา  อาสโย  โหติ  เยสํ  เกสญฺจิ  ติรจฺฉานคตานํ
วา  ปาณานํ  อาสโย  โหติ  ปุพฺพณฺณนิสฺสิตํ  วา  โหติ  อปรณฺณนิสฺสิตํ
วา  โหติ  อพฺภาฆาตนิสฺสิตํ  วา  โหติ  อาฆาตนนิสฺสิตํ  วา
โหติ  สุสานนิสฺสิตํ  วา  โหติ  อุยฺยานนิสฺสิตํ  วา  โหติ  ราชวตฺถุนิสฺสิตํ
วา  โหติ  หตฺถิสาลานิสฺสิตํ  วา  โหติ  อสฺสสาลานิสฺสิตํ  วา  โหติ
พนฺธนาคารนิสฺสิตํ  วา  โหติ  ปานาคารนิสฺสิตํ  วา  โหติ  สูนนิสฺสิตํ
วา  โหติ  รจฺฉานิสฺสิตํ  วา  โหติ  จจฺจรนิสฺสิตํ  วา  โหติ  สภานิสฺสิตํ
วา โหติ สํสรณนิสฺสิตํ วา โหติ เอตํ สารมฺภํ นาม ฯ
	[๕๒๘]  อปริกฺกมนํ  นาม  น  สกฺกา  โหติ  ยถายุตฺเตน  สกเฏน
อนุปริคนฺตุํ สมนฺตา นิสฺเสณิยา อนุปริคนฺตุํ เอตํ อปริกฺกมนํ นาม ฯ
	[๕๒๙]  อนารมฺภํ  นาม  น  กิปิลฺลิกานํ  วา  อาสโย  โหติ
ฯเปฯ น สํสรณนิสฺสิตํ วา โหติ เอตํ อนารมฺภํ นาม ฯ
	[๕๓๐]  สปริกฺกมนํ นาม สกฺกา โหติ ยถายุตฺเตน สกเฏน อนุปริคนฺตุํ
สมนฺตา นิสฺเสณิยา อนุปริคนฺตุํ เอตํ สปริกฺกมนํ นาม ฯ
	[๕๓๑]  มหลฺลโก  นาม  วิหาโร  สสฺสามิโก  วุจฺจติ  ฯ  วิหาโร
นาม  อุลฺลิตฺโต  วา  โหติ  อวลิตฺโต  วา  อุลฺลิตฺตาวลิตฺโต  วา  ฯ
กาเรยฺยาติ  กโรติ  วา  การาเปติ  วา  ฯ  ภิกฺขู  วา  อนภิเนยฺย
วตฺถุเทสนายาติ  ญตฺติทุติเยน  กมฺเมน  วิหารวตฺถุํ  น เทสาเปตฺวา กโรติ
วา  การาเปติ  วา  ปโยเค  ทุกฺกฏํ  ฯ  เอกปิณฺฑํ  อนาคเต  อาปตฺติ
