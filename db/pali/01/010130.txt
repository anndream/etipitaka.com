โหติ  ภยํ  น  โหติ  ฉมฺภิตตฺตํ  น  โหติ  โลมหํโส  ฯ  อถโข
มิคลณฺฑิโก  สมณกุตฺตโก  เอกํปิ  ภิกฺขุํ  เอกาเหเนว  ชีวิตา  โวโรเปสิ
เทฺวปิ  ภิกฺขู  เอกาเหน  ชีวิตา  โวโรเปสิ  ตโยปิ  ภิกฺขู  เอกาเหน
ชีวิตา  โวโรเปสิ  จตฺตาโรปิ  ภิกฺขู  เอกาเหน  ชีวิตา  โวโรเปสิ
ปญฺจปิ  ภิกฺขู  เอกาเหน  ชีวิตา  โวโรเปสิ  ฯเปฯ  ทสปิ  ภิกฺขู
เอกาเหน  ชีวิตา  โวโรเปสิ  วีสํปิ ๑ภิกฺขู เอกาเหน ชีวิตา โวโรเปสิ
ตึสํปิ  ภิกฺขู  เอกาเหน  ชีวิตา  โวโรเปสิ จตฺตาฬีสํปิ ๒ภิกฺขู เอกาเหน
ชีวิตา  โวโรเปสิ  ปญฺญาสํปิ  ภิกฺขู  เอกาเหน  ชีวิตา  โวโรเปสิ
สฏฺฐึปิ ภิกฺขู เอกาเหน ชีวิตา โวโรเปสิ ฯ
	[๑๗๗]  อถโข  ภควา  ตสฺส  อทฺธมาสสฺส  อจฺจเยน  ปฏิสลฺลานา
วุฏฺฐิโต  อายสฺมนฺตํ  อานนฺทํ  อามนฺเตสิ  กินฺนุ  โข  อานนฺท  ตนุภูโต
วิย  ภิกฺขุสงฺโฆติ  ฯ  ตถา  หิ  ปน  ภนฺเต ภควา ภิกฺขูนํ อเนกปริยาเยน
อสุภกถํ  กเถติ  อสุภาย  วณฺณํ  ภาสติ  อสุภภาวนาย  วณฺณํ
ภาสติ  อาทิสฺส  อาทิสฺส  อสุภสมาปตฺติยา  วณฺณํ  ภาสติ  เต  จ
ภนฺเต  ภิกฺขู  ภควา  โข  อเนกปริยาเยน  อสุภกถํ  กเถติ  อสุภาย
วณฺณํ  ภาสติ  อสุภภาวนาย  วณฺณํ  ภาสติ  อาทิสฺส  อาทิสฺส
อสุภสมาปตฺติยา  วณฺณํ ภาสตีติ อเนกาการโวการํ อสุภภาวนา-
นุโยคมนุยุตฺตา  วิหรนฺติ  เต  สเกน  กาเยน  อฏฺฏิยนฺติ  หรายนฺติ
ชิคุจฺฉนฺติ  เสยฺยถาปิ  นาม  อิตฺถี  วา  ปุริโส  วา  ทหโร  ยุวา
#๑ ยุ. วีสตึ ฯ ม. รา. วีสติปิ ฯ ๒ ยุ. จตฺตารีสํปิ ฯ
