อาปตฺติ ทฺวินฺนํ ทุกฺกฏานํ ฯ
	[๔๐๘]  อนาปตฺติ  อตฺถปุเรกฺขารสฺส  ธมฺมปุเรกฺขารสฺส
อนุสาสนีปุเรกฺขารสฺส อุมฺมตฺตกสฺส อาทิกมฺมิกสฺสาติ ฯ
	[๔๐๙] โลหิตํ กกฺกสากิณฺณํ  ขรํ ทีฆญฺจ วาปิตํ
	กจฺจิ สํสรติ ๑มคฺโค  สทฺธา ทาเนน กมฺมุนาติ ฯ
	[๔๑๐]  เตน  โข  ปน  สมเยน  อญฺญตรา  อิตฺถี  นวรตฺตํ กมฺพลํ
ปารุตา  โหติ  ฯ  อญฺญตโร  ภิกฺขุ  สารตฺโต  ตํ  อิตฺถึ  เอตทโวจ
โลหิตํ  โข  เต  ภคินีติ  ฯ  สา  น  ปฏิวิชานาติ  อาม  อยฺย
นวรตฺโต  กมฺพโลติ  ฯ  ตสฺส  กุกฺกุจฺจํ  อโหสิ  กจฺจิ  นุ  โข  อหํ
สงฺฆาทิเสสํ  อาปตฺตึ  อาปนฺโนติ  ฯ  ภควโต  เอตมตฺถํ  อาโรเจสิ  ฯ
อนาปตฺติ  ภิกฺขุ  สงฺฆาทิเสสสฺส  อาปตฺติ  ทุกฺกฏสฺสาติ  ฯ  เตน
โข  ปน  สมเยน  อญฺญตรา  อิตฺถี  กกฺกสกมฺพลํ  ปารุตา  โหติ  ฯ
อญฺญตโร  ภิกฺขุ  สารตฺโต  ตํ  อิตฺถึ  เอตทโวจ  กกฺกสโลมํ  โข
เต  ภคินีติ  ฯ  สา  น  ปฏิวิชานาติ  อาม  อยฺย  กกฺกสกมฺพโลติ  ฯ
ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ  สงฺฆาทิเสสสฺส
อาปตฺติ  ทุกฺกฏสฺสาติ  ฯ  เตน  โข  ปน  สมเยน  อญฺญตรา  อิตฺถี
นวโธตํ  กมฺพลํ  ปารุตา  โหติ  ฯ  อญฺญตโร  ภิกฺขุ  สารตฺโต
ตํ  อิตฺถึ  เอตทโวจ  อากิณฺณโลมํ  โข  เต  ภคินีติ  ฯ  สา
น  ปฏิวิชานาติ  อาม  อยฺย  นวโธโต  กมฺพโลติ  ฯ  ตสฺส
#๑ ยุ. ม. สํสีทติ ฯ
