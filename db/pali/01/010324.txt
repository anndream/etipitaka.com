ญาติรกฺขิตา  ภิกฺขุํ  ปหิณติ  ฯ  โคตฺตรกฺขิตา  ภิกฺขุํ  ปหิณติ ฯ ธมฺมรกฺขิตา
ภิกฺขุํ  ปหิณติ  ฯ  สารกฺขา  ภิกฺขุํ  ปหิณติ  ฯ  สปริทณฺฑา  ภิกฺขุํ
ปหิณติ  คจฺฉ  ภนฺเต  อิตฺถนฺนามํ  พฺรูหิ  โหมิ  อิตฺถนฺนามสฺส  ภริยา
ธนกฺกีตาติ  ปฏิคฺคณฺหาติ  วีมํสติ  ปจฺจาหรติ  อาปตฺติ  สงฺฆาทิเสสสฺส  ฯ
สปริทณฺฑา  ภิกฺขุํ  ปหิณติ  คจฺฉ  ภนฺเต  อิตฺถนฺนามํ  พฺรูหิ  โหมิ
อิตฺถนฺนามสฺส  ภริยา  ฉนฺทวาสินี  ฯ  โภควาสินี  ปฏวาสินี  โอทปตฺตกินี
โอภตจุมฺพฏา  ทาสี  จ  ภริยา  จ  กมฺมการี  จ  ภริยา  จ ธชาหฏา ฯ
มุหุตฺติกาติ ปฏิคฺคณฺหาติ วีมํสติ ปจฺจาหรติ อาปตฺติ สงฺฆาทิเสสสฺส ฯ
		นิกฺเขปปทานิ ฯ
	[๔๘๔]  สปริทณฺฑา  ภิกฺขุํ  ปหิณติ  คจฺฉ  ภนฺเต  อิตฺถนฺนามํ
พฺรูหิ  โหมิ  อิตฺถนฺนามสฺส  ภริยา  ธนกฺกีตา  จ  ฉนฺทวาสินี  จ
ฯเปฯ  ธนกฺกีตา  จ  มุหุตฺติกา  จาติ  ปฏิคฺคณฺหาติ  วีมํสติ
ปจฺจาหรติ อาปตฺติ สงฺฆาทิเสสสฺส ฯ
		ขณฺฑจกฺกํ ฯ
	[๔๘๕]  สปริทณฺฑา  ภิกฺขุํ  ปหิณติ  คจฺฉ  ภนฺเต  อิตฺถนฺนามํ
พฺรูหิ  โหมิ  อิตฺถนฺนามสฺส  ภริยา  ฉนฺทวาสินี  จ  โภควาสินี  จ
ฯเปฯ  ฉนฺทวาสินี  จ  มุหุตฺติกา  จ  ฯ  ฉนฺทวาสินี  จ  ธนกฺกีตา  จาติ
ปฏิคฺคณฺหาติ วีมํสติ ปจฺจาหรติ อาปตฺติ สงฺฆาทิเสสสฺส ฯ
		พทฺธจกฺกํ ฯ
		มูลํ สงฺขิตฺตํ ฯ
