เยนายสฺมา  อุทายิ  เตนุปสงฺกมิ  อุปสงฺกมิตฺวา  อายสฺมนฺตํ  อุทายึ
เอตทโวจ  สา  กิร  ภนฺเต  กุมาริกา  ทุคฺคตา  ทุกฺขิตา  น  สุขํ
ลภติ  มาสํเยว  นํ  สุณิสาโภเคน  ภุญฺชึสุ  ตโต  อปเรน  ทาสีโภเคน
ภุญฺชนฺติ  วเทยฺยาถ  ภนฺเต  มา  อยฺยา  อิมํ  กุมาริกํ  ทาสีโภเคน
ภุญฺชิตฺถ  สุณิสาโภเคน  อิมํ  กุมาริกํ  ภุญฺชถาติ  ฯ  อถโข  อายสฺมา
อุทายิ  เยน  เต  อาชีวกสาวกา  เตนุปสงฺกมิ  อุปสงฺกมิตฺวา  เต
อาชีวกสาวเก  เอตทโวจ  มา  อยฺยา  อิมํ  กุมาริกํ  ทาสีโภเคน
ภุญฺชิตฺถ  สุณิสาโภเคน  อิมํ  กุมาริกํ  ภุญฺชถาติ  ฯ  เต  เอวมาหํสุ
นตฺถมฺหากํ  ตยา  สทฺธึ  อาหารูปหาโร  คณกิยา  สทฺธึ  อมฺหากํ
อาหารูปหาโร  สมเณน  ภวิตพฺพํ  อพฺยาวเฏน  สมโณ  อสฺส
สุสฺสมโณ  คจฺฉ  ตฺวํ  น  มยนฺตํ  ชานามาติ  ฯ  อถโข  อายสฺมา
อุทายิ  เตหิ  อาชีวกสาวเกหิ  อปสาทิโต  ปุนเทว  สาวตฺถึ ปจฺจาคญฺฉิ ฯ
ตติยมฺปิ  โข  สา  กุมาริกา  มาตุยา  สนฺติเก  ทูตํ  ปาเหสิ  อหํ  หิ
ทุคฺคตา  ทุกฺขิตา  น  สุขํ  ลภามิ  มาสํเยว  มํ  สุณิสาโภเคน
ภุญฺชึสุ  ตโต  อปเรน  ทาสีโภเคน  ภุญฺชนฺติ  อาคจฺฉตุ  เม  มาตา
มํ  เนสฺสตูติ  ฯ  ทุติยมฺปิ  โข  สา  คณกี  เยนายสฺมา  อุทายิ  เตนุ-
ปสงฺกมิ  อุปสงฺกมิตฺวา  อายสฺมนฺตํ  อุทายึ  เอตทโวจ  สา  กิร
ภนฺเต  กุมาริกา  ทุคฺคตา  ทุกฺขิตา  น สุขํ ลภติ มาสํเยว นํ สุณิสา-
โภเคน  ภุญฺชึสุ  ตโต  อปเรน  ทาสีโภเคน  ภุญฺชนฺติ  วเทยฺยาถ
ภนฺเต  มา  อยฺยา  อิมํ  กุมาริกํ  ทาสีโภเคน  ภุญฺชิตฺถ  สุณิสาโภเคน
