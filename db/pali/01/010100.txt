อิตฺถนฺนามํ  ภณฺฑํ  อวหรตูติ  อาปตฺติ  ทุกฺกฏสฺส  ฯ  โส  อิตรสฺส
อาโรเจติ  อาปตฺติ  ทุกฺกฏสฺส  ฯ  อวหารโก  ปฏิคฺคณฺหาติ
มูลฏฺฐสฺส  อาปตฺติ  ถุลฺลจฺจยสฺส  ฯ  โส  ตํ  ภณฺฑํ  อวหรติ
อาปตฺติ  สพฺเพสํ  ปาราชิกสฺส  ฯ  ภิกฺขุ  ภิกฺขุํ  อาณาเปติ  อิตฺถนฺ-
นามสฺส  ปาวท  อิตฺถนฺนาโม  อิตฺถนฺนามสฺส  ปาวทตุ  อิตฺถนฺนาโม
อิตฺถนฺนามํ  ภณฺฑํ  อวหรตูติ  อาปตฺติ  ทุกฺกฏสฺส  ฯ  โส  อญฺญํ
อาณาเปติ  อาปตฺติ  ทุกฺกฏสฺส  ฯ  อวหารโก  ปฏิคฺคณฺหาติ
อาปตฺติ  ทุกฺกฏสฺส  ฯ  โส  ตํ  ภณฺฑํ  อวหรติ  มูลฏฺฐสฺส  อนาปตฺติ
อาณาปกสฺส  จ  อวหารกสฺส  จ  อาปตฺติ  ปาราชิกสฺส  ฯ  ภิกฺขุ
ภิกฺขุํ  อาณาเปติ  อิตฺถนฺนามํ  ภณฺฑํ  อวหราติ  อาปตฺติ  ทุกฺก-
ฏสฺส  ฯ  โส  คนฺตฺวา  ปุน  ปจฺฉาคจฺฉติ  นาหํ  สกฺโกมิ  ตํ
ภณฺฑํ  อวหริตุนฺติ  ฯ  โส  ปุน  อาณาเปติ  ยทา  สกฺโกสิ  ตทา
ตํ  ภณฺฑํ  อวหราติ  อาปตฺติ  ทุกฺกฏสฺส  ฯ  โส  ตํ  ภณฺฑํ
อวหรติ  อาปตฺติ  อุภินฺนํ  ปาราชิกสฺส  ฯ  ภิกฺขุ  ภิกฺขุํ  อาณาเปติ
อิตฺถนฺนามํ  ภณฺฑํ  อวหราติ  อาปตฺติ  ทุกฺกฏสฺส  ฯ  โส  ตํ
อาณาเปตฺวา  วิปฺปฏิสารี  น  สาเวติ  มา  อวหรีติ  โส  ตํ
ภณฺฑํ  อวหรติ  อาปตฺติ  อุภินฺนํ  ปาราชิกสฺส  ฯ  ภิกฺขุ  ภิกฺขุํ
อาณาเปติ  อิตฺถนฺนามํ  ภณฺฑํ  อวหราติ  อาปตฺติ  ทุกฺกฏสฺส  ฯ
โส  ตํ  อาณาเปตฺวา  วิปฺปฏิสารี  สาเวติ  มา  อวหรีติ  โส
อาณตฺโต  อหํ  ตยาติ  ตํ  ภณฺฑํ  อวหรติ  มูลฏฺฐสฺส  อนาปตฺติ  ฯ
