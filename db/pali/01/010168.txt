มุขวณฺณา  วิปฺปสนฺนจฺฉวิวณฺณา  ฯ  อาจิณฺณํ  โข  ปเนตํ  พุทฺธานํ
ภควนฺตานํ  อาคนฺตุเกหิ  ภิกฺขูหิ  สทฺธึ  ปฏิสมฺโมทิตุํ  ฯ  อถโข
ภควา  วคฺคุมุทาตีริเย  ภิกฺขู  เอตทโวจ  กจฺจิ  ภิกฺขเว  ขมนียํ
กจฺจิ  ยาปนียํ  กจฺจิ  สมคฺคา  สมฺโมทมานา  อวิวทมานา  ผาสุกํ
วสฺสํ  วสิตฺถ  น  จ  ปิณฺฑเกน  กิลมิตฺถาติ  ฯ  ขมนียํ  ภควา
ยาปนียํ  ภควา  สมคฺคา  จ  มยํ  ภนฺเต  สมฺโมทมานา  อวิวทมานา
ผาสุกํ  วสฺสํ  วสิมฺหา  น  จ  ปิณฺฑเกน  กิลมิมฺหาติ  ฯ  ชานนฺตาปิ
ตถาคตา  ปุจฺฉนฺติ  ชานนฺตาปิ  น  ปุจฺฉนฺติ  กาลํ  วิทิตฺวา  ปุจฺฉนฺติ
กาลํ  วิทิตฺวา  น  ปุจฺฉนฺติ  อตฺถสญฺหิตํ  ตถาคตา  ปุจฺฉนฺติ  โน
อนตฺถสญฺหิตํ  อนตฺถสญฺหิเต  เสตุฆาโต  ตถาคตานํ  ฯ  ทฺวีหากาเรหิ
พุทฺธา  ภควนฺโต  ภิกฺขู  ปฏิปุจฺฉนฺติ  ธมฺมํ  วา  เทสิสฺสาม
สาวกานํ  วา  สิกฺขาปทํ  ปญฺญาเปสฺสามาติ  ฯ  อถโข  ภควา
วคฺคุมุทาตีริเย  ภิกฺขู  เอตทโวจ  ยถา  กถํ  ปน  ตุเมฺห  ภิกฺขเว
สมคฺคา  สมฺโมทมานา  อวิวทมานา  ผาสุกํ  วสฺสํ  วสิตฺถ  น  จ
ปิณฺฑเกน  กิลมิตฺถาติ  ฯ  อถโข  เต  ภิกฺขู  ภควโต  เอตมตฺถํ
อาโรเจสุํ ฯ กจฺจิ ปน โว ภิกฺขเว ภูตนฺติ ฯ อภูตํ ภควาติ ฯ
	[๒๒๙]  วิครหิ  พุทฺโธ  ภควา  อนนุจฺฉวิกํ  โมฆปุริสา  อนนุโลมิกํ
อปฺปฏิรูปํ  อสฺสามณกํ  อกปฺปิยํ  อกรณียํ  กถํ  หิ  นาม  ตุเมฺห
โมฆปุริสา  อุทรสฺส  การณา  คิหีนํ  อญฺญมญฺญสฺส  อุตฺตริมนุสฺส-
ธมฺมสฺส  วณฺณํ  ภาสิสฺสถ  วรํ  ตุเมฺหหิ  โมฆปุริสา  ติเณฺหน
