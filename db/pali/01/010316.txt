	[๔๖๑]  ปุริโส  ภิกฺขุํ  ปหิณติ  คจฺฉ  ภนฺเต  อิตฺถนฺนามํ  สปริทณฺฑํ
พฺรูหิ  โหหิ  กิร  อิตฺถนฺนามสฺส  ภริยา  ฉนฺทวาสินี  จ  โภควาสินี  จ
ฉนฺทวาสินี  จ  ปฏวาสินี  จ  ฯเปฯ  ฉนฺทวาสินี  จ  มุหุตฺติกา  จ
ฉนฺทวาสินี  จ  ธนกฺกีตา  จาติ  ปฏิคฺคณฺหาติ  วีมํสติ  ปจฺจาหรติ
อาปตฺติ สงฺฆาทิเสสสฺส ฯ
						พทฺธจกฺกํ ฯ
						มูลํ สงฺขิตฺตํ ฯ
	[๔๖๒]  ปุริโส  ภิกฺขุํ  ปหิณติ  คจฺฉ  ภนฺเต  อิตฺถนฺนามํ  สปริทณฺฑํ
พฺรูหิ  โหหิ  กิร  อิตฺถนฺนามสฺส  ภริยา  มุหุตฺติกา  จ  ธนกฺกีตา  จ
ฯเปฯ  มุหุตฺติกา  จ  ธชาหฏา  จาติ  ปฏิคฺคณฺหาติ  วีมํสติ  ปจฺจาหรติ
อาปตฺติ สงฺฆาทิเสสสฺส ฯ
		เอกมูลกํ นิฏฺฐิตํ ฯ
	[๔๖๓]  ทุมูลกํ  ติมูลกํ  จตุมูลกํ  ปญฺจมูลกํ  ฉมูลกํ  สตฺตมูลกํ
อฏฺฐมูลกํ นวมูลกํ เอวเมว กาตพฺพํ ฯ
		อิทํ ทสมูลกํ ฯ
	[๔๖๔]  ปุริโส  ภิกฺขุํ  ปหิณติ  คจฺฉ  ภนฺเต  อิตฺถนฺนามํ  สปริทณฺฑํ
พฺรูหิ  โหหิ  กิร  อิตฺถนฺนามสฺส  ภริยา  ธนกฺกีตา  จ  ฉนฺทวาสินี  จ
โภควาสินี  จ  ปฏวาสินี  จ  โอทปตฺตกินี  จ  โอภตจุมฺพฏา  จ
ทาสี  จ  ภริยา  จ  กมฺมการี  จ  ภริยา  จ  ธชาหฏา  จ  มุหุตฺติกา
จาติ ปฏิคฺคณฺหาติ วีมํสติ ปจฺจาหรติ อาปตฺติ สงฺฆาทิเสสสฺส ฯ
