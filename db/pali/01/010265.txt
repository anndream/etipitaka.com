อภินิปฺปีเฬติ  คณฺหาติ  ฉุปติ  เสวนาธิปฺปาโย  กาเยน  วายมติ  ผสฺสํ
ปฏิวิชานาติ  อาปตฺติ  สงฺฆาทิเสสสฺส  ฯ  เทฺว  อิตฺถิโย  ทฺวินฺนํ  อิตฺถีนํ
อิตฺถีสญฺญี  สารตฺโต  จ  อิตฺถิโย  จ  นํ  ภิกฺขุสฺส  กาเยน  กายํ
อามสนฺติ  ปรามสนฺติ  โอมสนฺติ  อุมฺมสนฺติ  โอลงฺเฆนฺติ  อุลฺลงฺเฆนฺติ
อากฑฺฒนฺติ  ปฏิกฑฺฒนฺติ  อภินิคฺคณฺหนฺติ  อภินิปฺปีเฬนฺติ  คณฺหนฺติ
ฉุปนฺติ  เสวนาธิปฺปาโย  กาเยน  วายมติ  ผสฺสํ  ปฏิวิชานาติ  อาปตฺติ
ทฺวินฺนํ  สงฺฆาทิเสสานํ  ฯ  อิตฺถี  จ  ปณฺฑโก  จ  อุภินฺนํ  อิตฺถีสญฺญี
สารตฺโต  จ  อุโภ  จ  นํ  ภิกฺขุสฺส  กาเยน  กายํ  อามสนฺติ ปรามสนฺติ
ฯเปฯ  คณฺหนฺติ  ฉุปนฺติ  เสวนาธิปฺปาโย  กาเยน  วายมติ  ผสฺสํ
ปฏิวิชานาติ  อาปตฺติ  สงฺฆาทิเสเสน  ทุกฺกฏสฺส  ฯ  อิตฺถี  จ  โหติ
อิตฺถีสญฺญี  สารตฺโต  จ  อิตฺถี  จ  นํ  ภิกฺขุสฺส  กาเยน  กายปฏิพทฺธํ
อามสติ  ปรามสติ  ฯเปฯ  คณฺหาติ  ฉุปติ  เสวนาธิปฺปาโย  กาเยน
วายมติ  ผสฺสํ  ปฏิวิชานาติ  อาปตฺติ  ถุลฺลจฺจยสฺส  ฯ  เทฺว  อิตฺถิโย
ทฺวินฺนํ  อิตฺถีนํ  อิตฺถีสญฺญี  สารตฺโต  จ  อิตฺถิโย  จ  นํ  ภิกฺขุสฺส
กาเยน  กายปฏิพทฺธํ  อามสนฺติ  ปรามสนฺติ  ฯเปฯ  คณฺหนฺติ  ฉุปนฺติ
เสวนาธิปฺปาโย  กาเยน  วายมติ  ผสฺสํ  ปฏิวิชานาติ  อาปตฺติ
ทฺวินฺนํ  ถุลฺลจฺจยานํ  ฯ  อิตฺถี  จ  ปณฺฑโก  จ  อุภินฺนํ  อิตฺถีสญฺญี
สารตฺโต  จ  อุโภ  จ  นํ  ภิกฺขุสฺส  กาเยน  กายปฏิพทฺธํ  อามสนฺติ
ปรามสนฺติ  ฯเปฯ  คณฺหนฺติ  ฉุปนฺติ  เสวนาธิปฺปาโย  กาเยน
วายมติ  ผสฺสํ  ปฏิวิชานาติ  อาปตฺติ  ถุลฺลจฺจเยน  ทุกฺกฏสฺส  ฯ
