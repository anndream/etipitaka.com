การาเปติ วิวาหานิปิ การาเปติ วาเรยฺยานิปิ วตฺตาเปติ ฯ
	[๔๒๔]  เตน  โข  ปน  สมเยน  อญฺญตริสฺสา  ปุราณคณกิยา
ธีตา  อภิรูปา  โหติ  ทสฺสนียา  ปาสาทิกา  ฯ  ตีโรคามกา  จ
อาชีวกสาวกา  อาคนฺตฺวา  ตํ  คณกึ  เอตทโวจุํ  เทหยฺเย  อิมํ
กุมาริกํ  อมฺหากํ  กุมารกสฺสาติ  ฯ  สา  เอวมาห  อหํ  ขฺวยฺยา
ตุเมฺห  น  ชานามิ  เก  วา  อิเม  กสฺส  วาติ  อยญฺจ  เม เอกธีติกา
ตีโรคาโม  จ  คนฺตพฺโพ  นาหํ  ทสฺสามีติ  ฯ  มนุสฺสา เต อาชีวกสาวเก
เอตทโวจุํ  กิสฺส  ตุเมฺห  อยฺยา  อาคตตฺถาติ  ฯ  อิธ  มยํ  อยฺยา
อมุกํ  นาม  คณกึ  ธีตรํ  ยาจิมฺหา  อมฺหากํ  กุมารกสฺส  สา  เอวมาห
อหํ  ขฺวยฺยา  ตุเมฺห  น  ชานามิ  เก  วา  อิเม  กสฺส  วาติ  อยญฺจ
เม  เอกธีติกา  ตีโรคาโม  จ  คนฺตพฺโพ  นาหํ  ทสฺสามีติ  ฯ  กิสฺส
ตุเมฺห  อยฺยา  ตํ  คณกึ  ธีตรํ  ยาจิตฺถ  นนุ  อยฺโย  อุทายิ
วตฺตพฺโพ  อยฺโย  อุทายิ  ทาเปสฺสตีติ  ฯ  อถโข  เต  อาชีวกสาวกา
เยนายสฺมา  อุทายิ  เตนุปสงฺกมึสุ  อุปสงฺกมิตฺวา  อายสฺมนฺตํ  อุทายึ
เอตทโวจุํ  อิธ  มยํ  ภนฺเต  อมุกํ  นาม  คณกึ  ธีตรํ  ยาจิมฺหา อมฺหากํ
กุมารกสฺส  สา  เอวมาห  อหํ  ขฺวยฺยา  ตุเมฺห  น  ชานามิ  เก  วา
อิเม  กสฺส  วาติ  อยญฺจ  เม  เอกธีติกา  ตีโรคาโม  จ  คนฺตพฺโพ
นาหํ  ทสฺสามีติ  สาธุ  ภนฺเต  อยฺโย  ตํ  คณกึ  ธีตรํ  ทาเปตุ
อมฺหากํ  กุมารกสฺสาติ  ฯ  อถโข  อายสฺมา  อุทายิ  เยน  สา  คณกี
เตนุปสงฺกมิ  อุปสงฺกมิตฺวา  ตํ  คณกึ  เอตทโวจ  กิสฺส  อิเมสํ  ธีตรํ
