ปาราชิกนฺติ  ฯเปฯ  ขนฺเธ  ภารํ  เถยฺยจิตฺโต  อามสิ  ฯเปฯ
เถยฺยจิตฺโต  ผนฺทาเปสิ  ฯเปฯ  เถยฺยจิตฺโต  กฏึ  โอโรเปสิ  ฯเปฯ
กฏิยา  ภารํ  เถยฺยจิตฺโต  อามสิ  ฯเปฯ  เถยฺยจิตฺโต  ผนฺทาเปสิ
ฯเปฯ  เถยฺยจิตฺโต  หตฺเถน  อคฺคเหสิ  ฯเปฯ  หตฺเถ  ภารํ เถยฺยจิตฺโต
ภูมิยํ  นิกฺขิปิ  ฯเปฯ  เถยฺยจิตฺโต  ภูมิโต  อคฺคเหสิ  ฯ  ตสฺส  กุกฺกุจฺจํ
อโหสิ ฯเปฯ อาปตฺตึ ตฺวํ ภิกฺขุ อาปนฺโน ปาราชิกนฺติ ฯ
	[๑๓๒]  เตน  โข  ปน  สมเยน  อญฺญตโร ภิกฺขุ อชฺโฌกาเส จีวรํ
ปตฺถริตฺวา  วิหารํ  ปาวิสิ  ฯ  อญฺญตโร  ภิกฺขุ  มายิทํ  จีวรํ  นสฺสีติ
ปฏิสาเมสิ  ฯ  โส  นิกฺขมิตฺวา  ตํ  ภิกฺขุํ  ปุจฺฉิ  อาวุโส  มยฺหํ
จีวรํ  เกน  อวหฏนฺติ  ฯ  โส  เอวมาห  มยา  อวหฏนฺติ  ฯ  โส
ตํ  อาทิยิ  อสฺสมโณสิ  ตฺวนฺติ  ฯ  ตสฺส  กุกฺกุจฺจํ  อโหสิ  ฯเปฯ
กึจิตฺโต  ตฺวํ  ภิกฺขูติ  ฯ  นิรุตฺติปโถ  อหํ  ภควาติ  ฯ  อนาปตฺติ  ภิกฺขุ
นิรุตฺติปเถติ  ฯ  เตน  โข  ปน  สมเยน  อญฺญตโร  ภิกฺขุ  ปีเฐ  จีวรํ
นิกฺขิปิตฺวา  ฯเปฯ  ปีเฐ  นิสีทนํ  นิกฺขิปิตฺวา  ฯเปฯ  เหฏฺฐาปีเฐ
ปตฺตํ  นิกฺขิปิตฺวา  วิหารํ  ปาวิสิ  ฯ  อญฺญตโร  ภิกฺขุ  มายํ  ปตฺโต
นสฺสีติ  ปฏิสาเมสิ  ฯ  โส  นิกฺขมิตฺวา  ตํ  ภิกฺขุํ  ปุจฺฉิ  อาวุโส
มยฺหํ  ปตฺโต  เกน  อวหโฏติ  ฯ  โส  เอวมาห  มยา  อวหโฏติ  ฯ
โส  ตํ  อาทิยิ  อสฺสมโณสิ  ตฺวนฺติ  ฯ  ตสฺส  กุกฺกุจฺจํ  อโหสิ  ฯเปฯ
อนาปตฺติ  ภิกฺขุ  นิรุตฺติปเถติ  ฯ  เตน  โข  ปน  สมเยน  อญฺญตรา
ภิกฺขุนี  วติยา  จีวรํ  ปตฺถริตฺวา  วิหารํ  ปาวิสิ  ฯ  อญฺญตรา  ภิกฺขุนี
