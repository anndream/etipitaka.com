ตโย  มคฺเค  เมถุนํ  ธมฺมํ  ปฏิเสวนฺตสฺส  อาปตฺติ  ปาราชิกสฺส
วจฺจมคฺเค  ปสฺสาวมคฺเค  มุเข  ฯ  มนุสฺสปณฺฑกสฺส  เทฺว  มคฺเค
เมถุนํ  ธมฺมํ  ปฏิเสวนฺตสฺส  อาปตฺติ  ปาราชิกสฺส  วจฺจมคฺเค  มุเข  ฯ
อมนุสฺสปณฺฑกสฺส  ฯเปฯ  ติรจฺฉานคตปณฺฑกสฺส  ฯเปฯ  อมนุสฺส-
ปุริสสฺส  ฯเปฯ  ติรจฺฉานคตปุริสสฺส  เทฺว  มคฺเค  เมถุนํ  ธมฺมํ
ปฏิเสวนฺตสฺส อาปตฺติ ปาราชิกสฺส วจฺจมคฺเค มุเข ฯ
	[๓๙]  ภิกฺขุสฺส  เสวนจิตฺตํ  อุปฏฺฐิเต  มนุสฺสิตฺถิยา  วจฺจมคฺคํ
องฺคชาตํ  ปเวเสนฺตสฺส  อาปตฺติ  ปาราชิกสฺส  ฯ  ภิกฺขุสฺส  เสวนจิตฺตํ
อุปฏฺฐิเต  มนุสฺสิตฺถิยา  ปสฺสาวมคฺคํ  องฺคชาตํ  ปเวเสนฺตสฺส  อาปตฺติ
ปาราชิกสฺส  ฯ  ภิกฺขุสฺส  เสวนจิตฺตํ  อุปฏฺฐิเต  มนุสฺสิตฺถิยา  มุขํ
องฺคชาตํ  ปเวเสนฺตสฺส  อาปตฺติ  ปาราชิกสฺส  ฯ  ภิกฺขุสฺส  เสวนจิตฺตํ
อุปฏฺฐิเต  อมนุสฺสิตฺถิยา  ฯเปฯ  ติรจฺฉานคติตฺถิยา  มนุสฺสอุภโต-
พฺยญฺชนกสฺส  อมนุสฺสอุภโตพฺยญฺชนกสฺส ติรจฺฉานคตอุภโตพฺยญฺชน-
กสฺส  วจฺจมคฺคํ  ปสฺสาวมคฺคํ  มุขํ  องฺคชาตํ  ปเวเสนฺตสฺส  อาปตฺติ
ปาราชิกสฺส  ฯ  ภิกฺขุสฺส  เสวนจิตฺตํ  อุปฏฺฐิเต  มนุสฺสปณฺฑกสฺส
วจฺจมคฺคํ  ฯเปฯ  มุขํ  องฺคชาตํ  ปเวเสนฺตสฺส  อาปตฺติ  ปาราชิกสฺส  ฯ
ภิกฺขุสฺส  เสวนจิตฺตํ  อุปฏฺฐิเต  อมนุสฺสปณฺฑกสฺส ฯเปฯ ติรจฺฉาน-
คตปณฺฑกสฺส  มนุสฺสปุริสสฺส  อมนุสฺสปุริสสฺส  ติรจฺฉานคตปุริสสฺส
วจฺจมคฺคํ มุขํ องฺคชาตํ ปเวเสนฺตสฺส อาปตฺติ ปาราชิกสฺส ฯ
	[๔๐]  ภิกฺขุปจฺจตฺถิกา  มนุสฺสิตฺถึ  ภิกฺขุสฺส  สนฺติเก  อาเนตฺวา
