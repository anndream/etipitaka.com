อเมฺห  อรหนฺตวาเทน  สมุทาจรติ  กถํ  นุ  โข อเมฺหหิ ปฏิปชฺชิ-
ตพฺพนฺติ ฯ  ภควโต  เอตมตฺถํ  อาโรเจสุํ  ฯ  อนาปตฺติ  ภิกฺขเว
ปสาทภญฺเญติ  ฯ  เตน  โข  ปน  สมเยน  อญฺญตโร  พฺราหฺมโณ
ภิกฺขู  นิมนฺเตตฺวา  เอตทโวจ  นิสีทนฺตุ  โภนฺโต  อรหนฺโตติ  ฯเปฯ
ภุญฺชนฺตุ  โภนฺโต  อรหนฺโตติ  ฯเปฯ  ตปฺเปนฺตุ  โภนฺโต  อรหนฺโตติ
ฯเปฯ  คจฺฉนฺตุ  โภนฺโต  อรหนฺโตติ  ฯ  เตสํ  กุกฺกุจฺจํ  อโหสิ
มยญฺจมฺหา  น  อรหนฺโต  อยญฺจ  พฺราหฺมโณ  อเมฺห  อรหนฺตวาเทน
สมุทาจรติ  กถํ  นุ  โข  อเมฺหหิ  ปฏิปชฺชิตพฺพนฺติ  ฯ  ภควโต
เอตมตฺถํ อาโรเจสุํ ฯ อนาปตฺติ ภิกฺขเว ปสาทภญฺเญติ ฯ
	[๒๙๒]  เตน  โข  ปน  สมเยน  อญฺญตโร  ภิกฺขุ  อญฺญตรสฺส
ภิกฺขุโน  อุตฺตริมนุสฺสธมฺมํ  อุลฺลปติ  ฯ  โสปิ  เอวมาห  มยฺหํปิ
อาวุโส  อาสวา  ปหีนาติ  ฯ  ตสฺส  กุกฺกุจฺจํ  อโหสิ  ฯเปฯ
อาปตฺตึ  ตฺวํ  ภิกฺขุ  อาปนฺโน  ปาราชิกนฺติ  ฯ  เตน  โข  ปน
สมเยน  อญฺญตโร  ภิกฺขุ  อญฺญตรสฺส  ภิกฺขุโน  อุตฺตริมนุสฺสธมฺมํ
อุลฺลปติ  ฯ  โสปิ  เอวมาห  มยฺหํปิ  อาวุโส  เอเต ธมฺมา สํวิชฺชนฺตีติ ฯ
ตสฺส  กุกฺกุจฺจํ  อโหสิ  ฯ  ภควโต  เอตมตฺถํ  อาโรเจสิ  ฯ  อาปตฺตึ
ตฺวํ  ภิกฺขุ  อาปนฺโน  ปาราชิกนฺติ  ฯ  เตน  โข  ปน  สมเยน
อญฺญตโร  ภิกฺขุ  อญฺญตรสฺส  ภิกฺขุโน  อุตฺตริมนุสฺสธมฺมํ  อุลฺลปติ  ฯ
โสปิ  เอวมาห  อหํปิ  อาวุโส  เอเตสุ  ธมฺเมสุ  สนฺทิสฺสามีติ  ฯ
ตสฺส  กุกฺกุจฺจํ  อโหสิ  ฯ  ภควโต  เอตมตฺถํ  อาโรเจสิ  ฯ  อาปตฺตึ
