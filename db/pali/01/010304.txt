	[๔๓๓]  ธนกฺกีตา  นาม  ธเนน  กีณิตฺวา  วาเสติ  ฯ  ฉนฺทวาสินี
นาม  ปิโย  ปิยํ  วาเสติ  ฯ  โภควาสินี  นาม  โภคํ  ทตฺวา
วาเสติ  ฯ  ปฏวาสินี  นาม  ปฏํ  ทตฺวา  วาเสติ  ฯ  โอทปตฺตกินี
นาม  อุทกปตฺตํ  อามสิตฺวา  วาเสติ  ฯ  โอภตจุมฺพฏา  นาม  จุมฺพฏํ
โอโรเปตฺวา  วาเสติ  ฯ  ทาสี  นาม  ทาสี  เจว  โหติ  ภริยา  จ ฯ
กมฺมการี  นาม  กมฺมการี  เจว  โหติ  ภริยา  จ  ฯ  ธชาหฏา  นาม
กรมรานีตา วุจฺจติ ฯ มุหุตฺติกา นาม ตํขณิกา วุจฺจติ ฯ
	[๔๓๔]  ปุริโส  ภิกฺขุํ  ปหิณติ  ๑ คจฺฉ  ภนฺเต  อิตฺถนฺนามํ
มาตุรกฺขิตํ  พฺรูหิ  โหหิ  กิร  อิตฺถนฺนามสฺส  ภริยา  ธนกฺกีตาติ
ปฏิคฺคณฺหาติ  วีมํสติ  ปจฺจาหรติ  อาปตฺติ  สงฺฆาทิเสสสฺส  ฯ  ปุริโส
ภิกฺขุํ  ปหิณติ  คจฺฉ  ภนฺเต  อิตฺถนฺนามํ  ปิตุรกฺขิตํ  พฺรูหิ  ฯเปฯ
มาตาปิตุรกฺขิตํ  พฺรูหิ  ฯ  ภาตุรกฺขิตํ  พฺรูหิ  ฯ  ภคินีรกฺขิตํ  พฺรูหิ  ฯ
ญาติรกฺขิตํ  พฺรูหิ  ฯ  โคตฺตรกฺขิตํ  พฺรูหิ  ฯ  ธมฺมรกฺขิตํ  พฺรูหิ  ฯ
สารกฺขํ  พฺรูหิ  ฯ  สปริทณฺฑํ  พฺรูหิ  โหหิ  กิร  อิตฺถนฺนามสฺส
ภริยา  ธนกฺกีตาติ  ปฏิคฺคณฺหาติ  วีมํสติ  ปจฺจาหรติ  อาปตฺติ
สงฺฆาทิเสสสฺส ฯ
		นิกฺเขปปทานิ ฯ
	[๔๓๕]  ปุริโส  ภิกฺขุํ  ปหิณติ  คจฺฉ  ภนฺเต  อิตฺถนฺนามํ
มาตุรกฺขิตญฺจ  ปิตุรกฺขิตญฺจ  พฺรูหิ  โหถ  กิร  อิตฺถนฺนามสฺส
#๑ ปหิณาตีติ อมฺหากํ ขนฺติ ฯ
