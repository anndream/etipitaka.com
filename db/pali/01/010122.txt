ภิกฺขู  โคเปตุํ  อิเม  อิสฺสรา  นยิเม  ทาตุนฺติ  กุกฺกุจฺจายนฺตา  น
ปฏิคฺคณฺหนฺติ  ฯ  ภควโต  เอตมตฺถํ  อาโรเจสุํ  ฯ  อนาปตฺติ  ภิกฺขเว
โคปกสฺส ทาเนติ ฯ
	[๑๖๗]  เตน  โข  ปน  สมเยน  อญฺญตโร  ภิกฺขุ  สงฺฆสฺส  ทารุํ
ตาวกาลิกํ  หริตฺวา  อตฺตโน  วิหารสฺส  กุฑฺฑํ  อุปตฺถมฺเภสิ  ฯ  ภิกฺขู
ตํ  ภิกฺขุํ  โจเทสุํ  อสฺสมโณสิ  ตฺวนฺติ  ฯ  ตสฺส  กุกฺกุจฺจํ  อโหสิ  ฯ
ภควโต  เอตมตฺถํ  อาโรเจสิ  ฯ  กึจิตฺโต  ตฺวํ  ภิกฺขูติ  ฯ  ตาวกาลิโก
อหํ ภควาติ ฯ อนาปตฺติ ภิกฺขุ ตาวกาลิเกติ ฯ
	[๑๖๘]  เตน  โข  ปน  สมเยน  อญฺญตโร  ภิกฺขุ  สงฺฆสฺส  อุทกํ
เถยฺยจิตฺโต  อวหริ  ฯเปฯ  สงฺฆสฺส  มตฺติกํ  เถยฺยจิตฺโต  อวหริ  ฯเปฯ
สงฺฆสฺส  มุญฺชกติณํ  ๑ เถยฺยจิตฺโต  อวหริ  ฯ  ตสฺส  กุกฺกุจฺจํ  อโหสิ
ฯเปฯ  อาปตฺตึ  ตฺวํ  ภิกฺขุ  อาปนฺโน  ปาราชิกนฺติ  ฯ  เตน  โข  ปน
สมเยน  อญฺญตโร  ภิกฺขุ  สงฺฆสฺส  มุญฺชกติณํ  เถยฺยจิตฺโต  ฌาเปสิ  ฯ
ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ  ปาราชิกสฺส  อาปตฺติ
ทุกฺกฏสฺสาติ ฯ
	[๑๖๙]  เตน  โข  ปน  สมเยน  อญฺญตโร  ภิกฺขุ  สงฺฆสฺส  มญฺจํ
เถยฺยจิตฺโต  อวหริ  ฯ  ตสฺส  กุกฺกุจฺจํ  อโหสิ  ฯเปฯ  อาปตฺตึ  ตฺวํ
ภิกฺขุ  อาปนฺโน  ปาราชิกนฺติ  ฯ  เตน  โข  ปน  สมเยน  อญฺญตโร
ภิกฺขุ  สงฺฆสฺส  ปีฐํ  ฯเปฯ  สงฺฆสฺส  ภิสึ  ฯเปฯ  สงฺฆสฺส  พิมฺโพหนํ
#๑ ยุ. ม. ปุญฺชกิตํ ติณํ ฯ
