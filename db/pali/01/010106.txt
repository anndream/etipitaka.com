อาปตฺติ  ทุกฺกฏสฺสาติ  ฯเปฯ  เถยฺยจิตฺโต  ผนฺทาเปสิ  ฯเปฯ
อนาปตฺติ  ภิกฺขุ  ปาราชิกสฺส  อาปตฺติ  ถุลฺลจฺจยสฺสาติ  ฯเปฯ
เถยฺยจิตฺโต  ฐานา  จาเวสิ  ฯ  ตสฺส  กุกฺกุจฺจํ  อโหสิ  ฯเปฯ
อาปตฺตึ ตฺวํ ภิกฺขุ อาปนฺโน ปาราชิกนฺติ ฯ
	[๑๓๐]  เตน  โข  ปน  สมเยน  อญฺญตโร  ภิกฺขุ  ทิวา  ภณฺฑํ
ปสฺสิตฺวา  นิมิตฺตํ  อกาสิ  รตฺตึ  อวหริสฺสามีติ  ฯ  โส  ตํ  มญฺญมาโน
ตํ  อวหริ  ฯ  ตสฺส  กุกฺกุจฺจํ  อโหสิ  ฯเปฯ  อาปตฺตึ  ตฺวํ  ภิกฺขุ
อาปนฺโน  ปาราชิกนฺติ  ฯเปฯ  ตํ  มญฺญมาโน  อญฺญํ  อวหริ  ฯเปฯ
อญฺญํ  มญฺญมาโน  ตํ  อวหริ  ฯเปฯ  อญฺญํ  มญฺญมาโน  อญฺญํ
อวหริ  ฯเปฯ  ตสฺส  กุกฺกุจฺจํ  อโหสิ  ฯเปฯ  อาปตฺตึ  ตฺวํ  ภิกฺขุ
อาปนฺโน  ปาราชิกนฺติ  ฯ  เตน  โข  ปน  สมเยน  อญฺญตโร  ภิกฺขุ
ทิวา  ภณฺฑํ  ปสฺสิตฺวา  นิมิตฺตํ  อกาสิ  รตฺตึ  อวหริสฺสามีติ  ฯ
โส  ตํ  ๑ มญฺญมาโน  อตฺตโน  ภณฺฑํ  อวหริ  ฯ  ตสฺส กุกฺกุจฺจํ อโหสิ
ฯเปฯ อนาปตฺติ ภิกฺขุ ปาราชิกสฺส อาปตฺติ ทุกฺกฏสฺสาติ ฯ
	[๑๓๑]  เตน  โข  ปน  สมเยน  อญฺญตโร  ภิกฺขุ  อญฺญสฺส  ภณฺฑํ
หรนฺโต  สีเส  ภารํ  เถยฺยจิตฺโต  อามสิ  ฯเปฯ  อนาปตฺติ  ภิกฺขุ
ปาราชิกสฺส  อาปตฺติ  ทุกฺกฏสฺสาติ  ฯเปฯ  เถยฺยจิตฺโต  ผนฺทาเปสิ
ฯเปฯ  อนาปตฺติ  ภิกฺขุ  ปาราชิกสฺส  อาปตฺติ  ถุลฺลจฺจยสฺสาติ  ฯเปฯ
เถยฺยจิตฺโต  ขนฺธํ  โอโรเปสิ  ฯเปฯ  อาปตฺตึ  ตฺวํ  ภิกฺขุ  อาปนฺโน
#๑ ยุ. ม. อญฺญํ ฯ
