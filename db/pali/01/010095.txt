ปาราชิกสฺส  ฯ อตฺตโน ภาชนํ ปเวเสตฺวา ปญฺจมาสกํ วา อติเรก-
ปญฺจมาสกํ  วา  อคฺฆนกํ  อุทกํ  เถยฺยจิตฺโต  อามสติ  อาปตฺติ
ทุกฺกฏสฺส  ฯ  ผนฺทาเปติ  อาปตฺติ  ถุลฺลจฺจยสฺส  ฯ  อตฺตโน
ภาชนคตํ  กโรติ  อาปตฺติ  ปาราชิกสฺส  ฯ  มริยาทํ  ฉินฺทติ
อาปตฺติ  ทุกฺกฏสฺส  ฯ  มริยาทํ  ฉินฺทิตฺวา ปญฺจมาสกํ วา อติเรก-
ปญฺจมาสกํ  วา  อคฺฆนกํ  อุทกํ  นิกฺขาเมติ  อาปตฺติ  ปาราชิกสฺส  ฯ
อติเรกมาสกํ  วา  อูนปญฺจมาสกํ  วา  อคฺฆนกํ  อุทกํ  นิกฺขาเมติ
อาปตฺติ  ถุลฺลจฺจยสฺส  ฯ  มาสกํ  วา  อูนมาสกํ  วา  อคฺฆนกํ  อุทกํ
นิกฺขาเมติ อาปตฺติ ทุกฺกฏสฺส ฯ
	[๑๐๖]  ทนฺตโปณํ  นาม  ฉินฺนํ  วา  อจฺฉินฺนํ  วา  ฯ  ปญฺจมาสกํ
วา  อติเรกปญฺจมาสกํ  วา  อคฺฆนกํ  เถยฺยจิตฺโต  อามสติ  อาปตฺติ
ทุกฺกฏสฺส  ฯ  ผนฺทาเปติ  อาปตฺติ  ถุลฺลจฺจยสฺส  ฯ  ฐานา  จาเวติ
อาปตฺติ ปาราชิกสฺส ฯ
	[๑๐๗]  วนปฺปติ  นาม  โย  มนุสฺสานํ  ปริคฺคหิโต  โหติ  รุกฺโข
ปริโภโค  ฯ  เถยฺยจิตฺโต  ฉินฺทติ  ปหาเร  ปหาเร  อาปตฺติ
ทุกฺกฏสฺส  ฯ  เอกํ  ปหารํ  อนาคเต  อาปตฺติ  ถุลฺลจฺจยสฺส  ฯ
ตสฺมึ ปหาเร อาคเต อาปตฺติ ปาราชิกสฺส ฯ
	[๑๐๘]  หรณกํ  นาม  อญฺญสฺส  หรณกํ  ภณฺฑํ  ฯ  เถยฺยจิตฺโต
อามสติ  อาปตฺติ  ทุกฺกฏสฺส  ฯ  ผนฺทาเปติ  อาปตฺติ  ถุลฺลจฺจ-
ยสฺส  ฯ  ฐานา  จาเวติ  อาปตฺติ  ปาราชิกสฺส  ฯ  สหภณฺฑหารกํ
