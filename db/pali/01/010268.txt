เสวนาธิปฺปาโย  กาเยน  วายมติ  ผสฺสํ  ปฏิวิชานาติ  อาปตฺติ
ทุกฺกฏสฺส  ฯ  เทฺว  อิตฺถิโย  ทฺวินฺนํ  อิตฺถีนํ  อิตฺถีสญฺญี  สารตฺโต
จ  อิตฺถิโย  จ  นํ  ภิกฺขุสฺส  นิสฺสคฺคิเยน  นิสฺสคฺคิยํ  อามสนฺติ
ปรามสนฺติ  เสวนาธิปฺปาโย  กาเยน  วายมติ  ผสฺสํ  ปฏิวิชานาติ
อาปตฺติ  ทฺวินฺนํ  ทุกฺกฏานํ  ฯ  อิตฺถี  จ  ปณฺฑโก  จ  อุภินฺนํ
อิตฺถีสญฺญี  สารตฺโต  จ  อุโภ  จ  นํ  ภิกฺขุสฺส  นิสฺสคฺคิเยน
นิสฺสคฺคิยํ  อามสนฺติ  ปรามสนฺติ  เสวนาธิปฺปาโย  กาเยน  วายมติ
ผสฺสํ ปฏิวิชานาติ อาปตฺติ ทฺวินฺนํ ทุกฺกฏานํ ฯ
	[๓๘๗]  เสวนาธิปฺปาโย  กาเยน  วายมติ  ผสฺสํ  ปฏิวิชานาติ
อาปตฺติ  สงฺฆาทิเสสสฺส  ฯ  เสวนาธิปฺปาโย  กาเยน  วายมติ น จ ผสฺสํ
ปฏิวิชานาติ  อาปตฺติ  ทุกฺกฏสฺส  ฯ  เสวนาธิปฺปาโย  น  จ  กาเยน
วายมติ  ผสฺสํ  ปฏิวิชานาติ  อนาปตฺติ  ฯ  เสวนาธิปฺปาโย  น จ กาเยน
วายมติ  น  จ  ผสฺสํ  ปฏิวิชานาติ  อนาปตฺติ  ฯ โมกฺขาธิปฺปาโย กาเยน
วายมติ  ผสฺสํ  ปฏิวิชานาติ  อนาปตฺติ  ฯ  โมกฺขาธิปฺปาโย  กาเยน
วายมติ  น  จ  ผสฺสํ  ปฏิวิชานาติ  อนาปตฺติ  ฯ  โมกฺขาธิปฺปาโย  น
จ  กาเยน  วายมติ  ผสฺสํ  ปฏิวิชานาติ  อนาปตฺติ  ฯ  โมกฺขาธิปฺปาโย
น จ กาเยน วายมติ น จ ผสฺสํ ปฏิวิชานาติ อนาปตฺติ ฯ
	[๓๘๘]  อนาปตฺติ  อสญฺจิจฺจ  อสติยา  อชานนฺตสฺส  อสาทิ-
ยนฺตสฺส  อุมฺมตฺตกสฺส ขิตฺตจิตฺตสฺส เวทนฏฺฏสฺส อาทิ-
กมฺมิกสฺสาติ ฯ
