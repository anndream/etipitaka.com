ธมฺมํ  อุลฺลปติ  ตํ  กิสฺส  เหตุ  เถยฺยาย  โว  ภิกฺขเว  รฏฺฐปิณฺโฑ
ภุตฺโตติ ฯ
	อญฺญถา สนฺตมตฺตานํ  	อญฺญถา โย ปเวทเย
	นิกจฺจ กิตวสฺเสว  		ภุตฺตํ เถยฺเยน ตสฺส ตํ ฯ
	กาสาวกณฺฐา พหโว  		ปาปธมฺมา อสญฺญตา
	ปาปา ปาเปหิ กมฺเมหิ  	นิรยนฺเต อุปปชฺชเร ฯ
	เสยฺโย อโยคุโฬ ภุตฺโต  	ตตฺโต อคฺคิสิขูปโม
	ยญฺเจ ภุญฺเชยฺย ทุสฺสีโล  	รฏฺฐปิณฺฑํ อสญฺญโตติ ฯ
	[๒๓๑]  อถโข  ภควา  วคฺคุมุทาตีริเย  ภิกฺขู  อเนกปริยาเยน
วิครหิตฺวา  ทุพฺภรตาย  ทุปฺโปสตาย  ฯเปฯ  เอวญฺจ  ปน  ภิกฺขเว
อิมํ  สิกฺขาปทํ  อุทฺทิเสยฺยาถ  โย  ปน  ภิกฺขุ  อนภิชานํ  อุตฺตริมนุสฺส-
ธมฺมํ  อตฺตูปนายิกํ  อลมริยญาณทสฺสนํ  สมุทาจเรยฺย  อิติ  ชานามิ
อิติ  ปสฺสามีติ  ตโต  อปเรน  สมเยน  สมนุคฺคาหิยมาโน  วา
อสมนุคฺคาหิยมาโน  วา  อาปนฺโน  วิสุทฺธาเปกฺโข  ๑ เอวํ  วเทยฺย
อชานเมวํ  อาวุโส  อวจํ  ชานามิ  อปสฺสํ  ปสฺสามิ  ตุจฺฉํ  มุสา
วิลปินฺติ  อยมฺปิ  ปาราชิโก  โหติ  อสํวาโสติ  ฯ  เอวญฺจิทํ  ภควตา
ภิกฺขูนํ สิกฺขาปทํ ปญฺญตฺตํ โหติ ฯ
	[๒๓๒]  เตน  โข  ปน สมเยน สมฺพหุลา ภิกฺขู อทิฏฺเฐ ทิฏฺฐ-
สญฺญิโน  อปตฺเต  ปตฺตสญฺญิโน  อนธิคเต  อธิคตสญฺญิโน  อสจฺฉิกเต
#๑ วิสุทฺธาเปโขติปิ ปาโฐ ฯ
