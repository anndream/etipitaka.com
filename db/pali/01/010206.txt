อนุลฺลปนาธิปฺปายสฺสาติ  ๑ ฯ  เตน  โข  ปน  สมเยน  อญฺญตโร ภิกฺขุ
คิลาโน  โหติ  ฯ  ตํ  ภิกฺขู เอตทโวจุํ อตฺถายสฺมโต อุตฺตริมนุสฺส-
ธมฺโมติ ฯ  อาราธนีโย  โข  อาวุโส  ธมฺโม  อารทฺธวิริเยนาติ  ฯ  ตสฺส
กุกฺกุจฺจํ  อโหสิ  ฯเปฯ  อนาปตฺติ  ภิกฺขุ  อนุลฺลปนาธิปฺปายสฺสาติ  ฯ
เตน  โข  ปน  สมเยน  อญฺญตโร  ภิกฺขุ  คิลาโน  โหติ  ฯ  ตํ  ภิกฺขู
เอตทโวจุํ  มา  โข  อาวุโส  ภายีติ  ฯ  นาหํ  อาวุโส  มจฺจุโน
ภายามีติ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ
อนุลฺลปนาธิปฺปายสฺสาติ  ฯ  เตน  โข  ปน  สมเยน  อญฺญตโร  ภิกฺขุ
คิลาโน  โหติ  ฯ  ตํ  ภิกฺขู  เอตทโวจุํ  มา  โข  อาวุโส  ภายีติ  ฯ
โย  นูนาวุโส  วิปฺปฏิสารี  อสฺส  โส  ภาเยยฺยาติ  ฯ  ตสฺส  กุกฺกุจฺจํ
อโหสิ  ฯเปฯ  อนาปตฺติ  ภิกฺขุ  อนุลฺลปนาธิปฺปายสฺสาติ  ฯ  เตน  โข
ปน  สมเยน  อญฺญตโร  ภิกฺขุ  คิลาโน  โหติ  ฯ  ตํ  ภิกฺขู  เอตทโวจุํ
อตฺถายสฺมโต  อุตฺตริมนุสฺสธมฺโมติ  ฯ  อาราธนีโย  โข  อาวุโส
ธมฺโม  สมฺมาปยุตฺเตนาติ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ
ภิกฺขุ  อนุลฺลปนาธิปฺปายสฺสาติ  ฯ  เตน  โข  ปน  สมเยน  อญฺญตโร
#๑ อิโต ปุเร ยุโรปิยโปตฺถเก เอกํ วตฺถุ อติเรกํ โหติ ฯ ตตฺถ
#หิ วุตฺตํ เตน โข ปน สมเยน อญฺญตโร ภิกฺขุ คิลาโน โหติ ฯ ตํ
#ภิกฺขู เอตทโวจุํ อตฺถายสฺมโต อุตฺตริมนุสฺสธมฺโมติ ฯ น อาวุโส
#ทุกฺกรํ อาราเธตุนฺติ ฯ ตสฺส กุกฺกุจฺจํ อโหสิ ฯเปฯ อนาปตฺติ
#ภิกฺขุ อนุลฺลปนาธิปฺปายสฺสาติ ฯ ตํ สพฺเพสุ โปตฺถเกสุ น ทิสฺสติ ฯ
