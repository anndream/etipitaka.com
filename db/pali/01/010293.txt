อตฺตกามปาริจริยาย วณฺณํ ภาสติ อาปตฺติ ทฺวินฺนํ ทุกฺกฏานํ ฯ
	[๔๒๐]  อนาปตฺติ จีวรปิณฺฑปาตเสนาสนคิลานปจฺจยเภสชฺช-
ปริกฺขาเรน  อุปฏฺฐหาติ ภณติ อุมฺมตฺตกสฺส อาทิกมฺมิกสฺสาติ ฯ
	[๔๒๑]  กถํ วญฺฌา ลเภ ปุตฺตํ  ปิยา จ สุภคา สิยํ
			กึ ทชฺชํ เกนุปฏฺเฐยฺยํ  กถํ คจฺเฉยฺย สุคฺคตินฺติ ฯ
	[๔๒๒]  เตน  โข  ปน  สมเยน  อญฺญตรา  วญฺฌา  อิตฺถี  กุลูปกํ
ภิกฺขุํ  เอตทโวจ  กถาหํ  ภนฺเต  วิชาเยยฺยนฺติ  ฯ  เตนหิ ภคินิ อคฺคทานํ
เทหีติ  ฯ  กึ  ภนฺเต  อคฺคทานนฺติ  ฯ  เมถุนธมฺมนฺติ  ฯ  ตสฺส  กุกฺกุจฺจํ
อโหสิ  ฯเปฯ  ภควโต  เอตมตฺถํ  อาโรเจสิ  ฯ  อาปตฺตึ  ตฺวํ
ภิกฺขุ  อาปนฺโน  สงฺฆาทิเสสนฺติ  ฯ  เตน  โข  ปน  สมเยน  อญฺญตรา
วิชายินี  อิตฺถี  กุลูปกํ  ภิกฺขุํ  เอตทโวจ  กถาหํ  ภนฺเต  ปุตฺตํ  น  ๑
ลเภยฺยนฺติ  ฯ  เตนหิ  ภคินิ  อคฺคทานํ  เทหีติ  ฯ  กึ  ภนฺเต
อคฺคทานนฺติ  ฯ  เมถุนธมฺมนฺติ  ฯ  ตสฺส  กุกฺกุจฺจํ  อโหสิ  ฯเปฯ
อาปตฺตึ  ตฺวํ  ภิกฺขุ  อาปนฺโน  สงฺฆาทิเสสนฺติ  ฯ  เตน  โข ปน สมเยน
อญฺญตรา  อิตฺถี  กุลูปกํ  ภิกฺขุํ  เอตทโวจ  กถาหํ  ภนฺเต  สามิกสฺส ปิยา
อสฺสนฺติ  ฯ  เตนหิ  ภคินิ  อคฺคทานํ  เทหีติ  ฯ  กึ ภนฺเต อคฺคทานนฺติ ฯ
เมถุนธมฺมนฺติ  ฯ  ตสฺส  กุกฺกุจฺจํ  อโหสิ  ฯเปฯ  อาปตฺตึ  ตฺวํ
ภิกฺขุ  อาปนฺโน  สงฺฆาทิเสสนฺติ  ฯ  เตน  โข  ปน  สมเยน  อญฺญตรา
อิตฺถี  กุลูปกํ  ภิกฺขุํ  เอตทโวจ  กถาหํ  ภนฺเต  สุภคา  อสฺสนฺติ  ฯ
#๑ ยุ. ม. โปตฺถเกสุ อยํ ปาโฐ น โหติ ฯ
