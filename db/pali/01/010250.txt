ชาตํ  โอสิญฺจนฺตสฺส  อสุจิ  มุจฺจิ  ฯ  ตสฺส  กุกฺกุจฺจํ  อโหสิ  ฯเปฯ
อนาปตฺติ  ภิกฺขุ  นโมจนาธิปฺปายสฺสาติ  ฯ เตน โข ปน สมเยน อญฺญ-
ตรสฺส  ภิกฺขุโน  โมจนาธิปฺปายสฺส  อุทเกน  องฺคชาตํ  โอสิญฺจนฺตสฺส
อสุจิ  มุจฺจิ  ฯเปฯ  อสุจิ  น  มุจฺจิ  ฯ  ตสฺส  กุกฺกุจฺจํ  อโหสิ  ฯเปฯ
อนาปตฺติ ภิกฺขุ สงฺฆาทิเสสสฺส อาปตฺติ ถุลฺลจฺจยสฺสาติ ฯ
	[๓๗๕]  เตน  โข ปน สมเยน อญฺญตรสฺส ภิกฺขุโน โมจนา-
ธิปฺปายสฺส  สยเน  องฺคชาตํ  ฆฏฺเฏนฺตสฺส  อสุจิ  มุจฺจิ  ฯเปฯ
อสุจิ  น  มุจฺจิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ
สงฺฆาทิเสสสฺส อาปตฺติ ถุลฺลจฺจยสฺสาติ ฯ
	[๓๗๖]  เตน  โข ปน สมเยน อญฺญตรสฺส ภิกฺขุโน โมจนา-
ธิปฺปายสฺส  องฺคุฏฺเฐน  องฺคชาตํ  ฆฏฺเฏนฺตสฺส  อสุจิ  มุจฺจิ  ฯ
ตสฺส  กุกฺกุจฺจํ  อโหสิ  กจฺจิ  นุ  โข  อหํ  สงฺฆาทิเสสํ  อาปตฺตึ
อาปนฺโนติ  ฯ  ภควโต  เอตมตฺถํ  อาโรเจสิ  ฯ  อาปตฺตึ  ตฺวํ  ภิกฺขุ
อาปนฺโน  สงฺฆาทิเสสนฺติ  ฯ  เตน  โข  ปน  สมเยน  อญฺญตรสฺส
ภิกฺขุโน  โมจนาธิปฺปายสฺส  องฺคุฏฺเฐน  องฺคชาตํ  ฆฏฺเฏนฺตสฺส  อสุจิ
น  มุจฺจิ  ฯ  ตสฺส  กุกฺกุจฺจํ  อโหสิ  กจฺจิ  นุ  โข  อหํ  สงฺฆาทิเสสํ
อาปตฺตึ  อาปนฺโนติ  ฯ  ภควโต  เอตมตฺถํ  อาโรเจสิ  ฯ  อนาปตฺติ
ภิกฺขุ สงฺฆาทิเสสสฺส อาปตฺติ ถุลฺลจฺจยสฺสาติ ฯ
						ปฐมสงฺฆาทิเสสํ นิฏฺฐิตํ ฯ
						_______________________
