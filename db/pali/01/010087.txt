เอกุทฺเทโส  สมสิกฺขาตา  เอโส  สํวาโส  นาม  โส  เตน  สทฺธึ
นตฺถิ เตน วุจฺจติ อสํวาโสติ ฯ
	[๙๐]  ภุมฺมฏฺฐํ  ถลฏฺฐํ  อากาสฏฺฐํ  เวหาสฏฺฐํ  อุทกฏฺฐํ  นาวฏฺฐํ
ยานฏฺฐํ  ภารฏฺฐํ  อารามฏฺฐํ  วิหารฏฺฐํ  เขตฺตฏฺฐํ  วตฺถุฏฺฐํ  คามฏฺฐํ
อรญฺญฏฺฐํ  อุทกํ  ทนฺตโปณํ  วนปฺปติ  หรณกํ  อุปนิธิ  สุงฺกฆาตํ
ปาโณ  อปทํ  ทฺวิปทํ  จตุปฺปทํ  พหุปฺปทํ  โอจรโก  โอณิรกฺโข
สํวิธาวหาโร สงฺเกตกมฺมํ นิมิตฺตกมฺมนฺติ ฯ
	[๙๑]  ภุมฺมฏฺฐํ  นาม  ภณฺฑํ  ภูมิยํ  นิกฺขิตฺตํ  โหติ ๑ปฏิจฺฉนฺนํ ฯ
ภุมฺมฏฺฐํ  ภณฺฑํ  อวหริสฺสามีติ  เถยฺยจิตฺโต  ทุติยํ  วา  ปริเยสติ
กุทฺทาลํ  วา  ปิฏกํ  วา  ปริเยสติ  คจฺฉติ  วา  อาปตฺติ  ทุกฺกฏสฺส  ฯ
ตตฺถ  ชาตกํ  กฏฺฐํ  วา  ลตํ  วา  ฉินฺทติ  อาปตฺติ  ทุกฺกฏสฺส  ฯ
ปํสุํ  ขณติ  วา  วิยูหติ  ๒ วา  อุทฺธรติ  วา  อาปตฺติ  ทุกฺกฏสฺส  ฯ
กุมฺภึ  อามสติ  อาปตฺติ  ทุกฺกฏสฺส  ฯ  ผนฺทาเปติ  อาปตฺติ
ถุลฺลจฺจยสฺส  ฯ  ฐานา  จาเวติ  อาปตฺติ  ปาราชิกสฺส  ฯ  อตฺตโน
ภาชนํ  ปเวเสตฺวา  ปญฺจมาสกํ  วา  อติเรกปญฺจมาสกํ  วา  อคฺฆนกํ
เถยฺยจิตฺโต  อามสติ  อาปตฺติ  ทุกฺกฏสฺส  ฯ  ผนฺทาเปติ  อาปตฺติ
ถุลฺลจฺจยสฺส  ฯ  อตฺตโน  ภาชนคตํ  วา  กโรติ  มุฏฺฐึ  วา  ฉินฺทติ
อาปตฺติ  ปาราชิกสฺส  ฯ  สุตฺตารูฬฺหํ  ภณฺฑํ  ๓ ปามงฺคํ  วา กณฺฐ-
#๑ อิโต ปรํ ยุโรปิยมรมฺมโปตฺถเกสุ นิขาตนฺติปิ อตฺถิ ฯ ๒ ยุ. วฺยูหติ
#ม. รา. พฺยูหติ ฯ ๓ อิโต ปรํ ยุโรปิยโปตฺถเก วาสทฺโท ทิสฺสติ ฯ
