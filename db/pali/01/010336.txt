อนาคมนนฺติ  ฯ  อิจฺฉามหํ  ภนฺเต  ตสฺส  สกุณสงฺฆสฺส  อนาคมนนฺติ  ฯ
เตนหิ  ตฺวํ  ภิกฺขุ  ตตฺถ  คนฺตฺวา  ตํ  วนสณฺฑํ  อชฺโฌคาเหตฺวา
รตฺติยา  ปฐมํ  ยามํ  ติกฺขตฺตุํ  สทฺทมนุสฺสาเวหิ  สุณนฺตุ  เม  โภนฺโต
สกุณา  ยาวติกา  อิมสฺมึ  วนสณฺเฑ  วาสํ  อุปคตา  ปตฺเตน  เม
อตฺโถ  เอเกกํ  เม  โภนฺโต  ปตฺตํ  ททนฺตูติ  รตฺติยา  มชฺฌิมํ  ยามํ
ฯเปฯ  รตฺติยา  ปจฺฉิมํ  ยามํ  ติกฺขตฺตุํ  สทฺทมนุสฺสาเวหิ  สุณนฺตุ
เม  โภนฺโต  สกุณา  ยาวติกา  อิมสฺมึ  วนสณฺเฑ  วาสํ  อุปคตา
ปตฺเตน  เม  อตฺโถ  เอเกกํ  เม  โภนฺโต  ปตฺตํ  ททนฺตูติ  ฯ  อถโข
ภิกฺขเว  โส  ภิกฺขุ  ตตฺถ  คนฺตฺวา  ตํ  วนสณฺฑํ  อชฺโฌคาเหตฺวา
รตฺติยา  ปฐมํ  ยามํ  ติกฺขตฺตุํ  สทฺทมนุสฺสาเวสิ  สุณนฺตุ  เม  โภนฺโต
สกุณา  ยาวติกา  อิมสฺมึ  วนสณฺเฑ  วาสํ  อุปคตา  ปตฺเตน  เม
อตฺโถ  เอเกกํ  เม  โภนฺโต  ปตฺตํ  ททนฺตูติ  รตฺติยา  มชฺฌิมํ  ยามํ
ฯเปฯ  รตฺติยา  ปจฺฉิมํ  ยามํ  ติกฺขตฺตุํ  สทฺทมนุสฺสาเวสิ  สุณนฺตุ  เม
โภนฺโต  สกุณา  ยาวติกา  อิมสฺมึ  วนสณฺเฑ  วาสํ  อุปคตา  ปตฺเตน
เม  อตฺโถ  เอเกกํ  เม  โภนฺโต  ปตฺตํ  ททนฺตูติ  ฯ  อถโข  ภิกฺขเว
โส  สกุณสงฺโฆ  ภิกฺขุ  ปตฺตํ  ยาจติ  ภิกฺขุสฺส  ปตฺเตน  อตฺโถติ
ตมฺหา  วนสณฺฑา  ปกฺกามิ  ตถา  ปกฺกนฺโต  ว อโหสิ น ปุน ปจฺจาคญฺฉิ ฯ
เตสํ  หิ  นาม  ภิกฺขเว  ติรจฺฉานคตานํ  ปาณานํ  อมนาปา
ภวิสฺสติ ยาจนา อมนาปา วิญฺญตฺติ กิมงฺคํ ปน มนุสฺสภูตานํ ฯ
	[๕๐๑]  ภูตปุพฺพํ  ภิกฺขเว  รฏฺฐปาลสฺส  กุลปุตฺตสฺส  ปิตา รฏฺฐปาลํ
