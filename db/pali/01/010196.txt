ปาราชิกสฺส น ปฏิวิชานนฺตสฺส อาปตฺติ ถุลฺลจฺจยสฺส ฯเปฯ
	วตฺถุนิสฺสารกสฺส ทุมูลกํ สงฺขิตฺตํ นิฏฺฐิตํ ๑ฯ
	[๒๗๗]  ติมูลกํปิ  จตุมูลกํปิ  ปญฺจมูลกํปิ  ฉมูลกํปิ  สตฺตมูลกํปิ
อฏฺฐมูลกํปิ  นวมูลกํปิ  ทสมูลกํปิ  กาตพฺพํ  ยถา  นิกฺขิตฺตปทานํ
เอเกกมูลกํปิ  กเถตพฺพํ  ฯ  ยถา  เอกมูลกํ  วิตฺถาริตํ  เอวเมว
วิตฺถาเรตพฺพํ ฯ
		อิทํ สพฺพมูลกํ ฯ
	[๒๗๘]  ตีหากาเรหิ  ฯเปฯ  สตฺตหากาเรหิ  ปฐมญฺจ  ฌานํ
ทุติยญฺจ  ฌานํ  ตติยญฺจ  ฌานํ  จตุตฺถญฺจ  ฌานํ  สุญฺญตญฺจ  วิโมกฺขํ
อนิมิตฺตญฺจ  วิโมกฺขํ  อปฺปณิหิตญฺจ  วิโมกฺขํ  สุญฺญตญฺจ  สมาธึ
อนิมิตฺตญฺจ  สมาธึ  อปฺปณิหิตญฺจ  สมาธึ  สุญฺญตญฺจ  สมาปตฺตึ
อนิมิตฺตญฺจ  สมาปตฺตึ  อปฺปณิหิตญฺจ  สมาปตฺตึ  ติสฺโส  จ  วิชฺชา
จตฺตาโร  จ  สติปฏฺฐาเน  จตฺตาโร  จ  สมฺมปฺปธาเน  จตฺตาโร
จ  อิทฺธิปาเท  ปญฺจ  จ  อินฺทฺริยานิ  ปญฺจ  จ  พลานิ  สตฺต  จ
โพชฺฌงฺเค  อริยญฺจ  อฏฺฐงฺคิกํ  มคฺคํ  โสตาปตฺติผลญฺจ  สกทาคามิ-
ผลญฺจ  อนาคามิผลญฺจ  อรหตฺตผลญฺจ  สมาปชฺชึ  ราโค  จ  เม
จตฺโต  ฯเปฯ  โทโส  จ  เม  จตฺโต  ฯเปฯ  โมโห  จ  เม
#๑ ยุ. ม. โปตฺถเกสุ ทุมูลกํ น วิภชิตํ ฯ เอกมูลกโต ปฏฺฐาย
#ทุมูลกมฺปิ ติมูลกมฺปิ ฯเปฯ ทสมูลกมฺปิ เอวเมว กาตพฺพํ ฯ
#อิทํ สพฺพมูลกนฺติ เอตฺตกเมว ตตฺถ ลิขิตํ ฯ
