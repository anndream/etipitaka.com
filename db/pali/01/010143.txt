อาปตฺติ  ถุลฺลจฺจยสฺส  ฯ  มรติ  อาปตฺติ  ปาราชิกสฺส  ฯ  อโนทิสฺส
โอปาตํ  ขนติ  โย  โกจิ  ปปติตฺวา  มริสฺสตีติ  อาปตฺติ  ทุกฺกฏสฺส  ฯ
มนุสฺโส  ตสฺมึ  ปปตติ  อาปตฺติ  ทุกฺกฏสฺส  ฯ  ปปติเต  ทุกฺขา
เวทนา  อุปฺปชฺชติ  อาปตฺติ  ถุลฺลจฺจยสฺส  ฯ  มรติ  อาปตฺติ
ปาราชิกสฺส  ฯ  ยกฺโข  วา  เปโต  วา  ติรจฺฉานคตมนุสฺสวิคฺคโห
วา  ตสฺมึ  ปปตติ  อาปตฺติ  ทุกฺกฏสฺส  ฯ  ปปติเต  ทุกฺขา  เวทนา
อุปฺปชฺชติ  อาปตฺติ  ทุกฺกฏสฺส  ฯ  มรติ  อาปตฺติ  ถุลฺลจฺจยสฺส  ฯ
ติรจฺฉานคโต  ตสฺมึ  ปปตติ  อาปตฺติ  ทุกฺกฏสฺส  ฯ  ปปติเต
ทุกฺขา  เวทนา  อุปฺปชฺชติ  อาปตฺติ  ทุกฺกฏสฺส  ฯ  มรติ  อาปตฺติ
ปาจิตฺติยสฺส ฯ
	[๑๙๗]  อปสฺเสนํ  นาม  อปสฺเสเน  สตฺถํ  วา  ฐเปติ  วิเสน
วา  มกฺเขติ  ทุพฺพลํ  วา  กโรติ  โสพฺเภ  วา  นรเก  วา  ปปาเต
วา  ฐเปติ  อิมินา  ๑ ปปติตฺวา  มริสฺสตีติ  อาปตฺติ  ทุกฺกฏสฺส  ฯ
สตฺเถน  วา  วิเสน  วา  ปปติเตน  วา  ทุกฺขา  เวทนา  อุปฺปชฺชติ
อาปตฺติ ถุลฺลจฺจยสฺส ฯ มรติ อาปตฺติ ปาราชิกสฺส ฯ
	[๑๙๘]  อุปนิกฺขิปนํ  นาม  อสึ  วา  สตฺตึ  วา  เภณฺฑึ  วา
สูลํ  ๒ วา  ลคุฬํ  วา  ปาสาณํ  วา  สตฺถํ  วา  วิสํ  วา  รชฺชุํ วา
อุปนิกฺขิปติ  อิมินา  มริสฺสตีติ  อาปตฺติ  ทุกฺกฏสฺส  ฯ  เตน
#๑ ยุโรปิยโปตฺถเก อยมฺปิ ปาโฐ น ปญฺญายติ ฯ ๒ เตสุ
#วุตฺตโปตฺถเกสุ อยมฺปิ ปาโฐ น ปญฺญายเตว ฯ
