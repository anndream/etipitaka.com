ทานตฺถายาติ  ทานํ  ทสฺสามีติ  ฯ  ปุญฺญตฺถายาติ  ปุญฺญํ  ภวิสฺสตีติ  ฯ
ยญฺญตฺถายาติ  ยญฺญํ  ยชิสฺสามีติ  ฯ  สคฺคตฺถายาติ  สคฺคํ  คมิสฺสามีติ  ฯ
วีชตฺถายาติ  วีชํ  ภวิสฺสตีติ  ฯ  วีมํสตฺถายาติ  วีมํสิสฺสามิ  ๑ นีลํ
ภวิสฺสติ  ปีตกํ  ภวิสฺสติ  โลหิตกํ  ภวิสฺสติ  โอทาตํ  ภวิสฺสติ  ฯเปฯ
สปฺปิวณฺณํ ภวิสฺสตีติ ฯ ทวตฺถายาติ ขิฑฺฑาธิปฺปาโย ฯ
	[๓๐๖]  อชฺฌตฺตรูเป  เจเตติ  อุปกฺกมติ  มุจฺจติ  อาปตฺติ
สงฺฆาทิเสสสฺส  ฯ  พหิทฺธารูเป  เจเตติ  อุปกฺกมติ  มุจฺจติ  อาปตฺติ
สงฺฆาทิเสสสฺส  ฯ  อชฺฌตฺตพหิทฺธารูเป  เจเตติ  อุปกฺกมติ  มุจฺจติ
อาปตฺติ  สงฺฆาทิเสสสฺส  ฯ  อากาเส  กฏึ  กมฺเปนฺโต  เจเตติ อุปกฺกมติ
มุจฺจติ  อาปตฺติ  สงฺฆาทิเสสสฺส  ฯ  ราคูปตฺถมฺเภ  เจเตติ  อุปกฺกมติ
มุจฺจติ  อาปตฺติ  สงฺฆาทิเสสสฺส  ฯ  วจฺจูปตฺถมฺเภ  เจเตติ  อุปกฺกมติ
มุจฺจติ  อาปตฺติ  สงฺฆาทิเสสสฺส  ฯ  ปสฺสาวูปตฺถมฺเภ  เจเตติ  อุปกฺกมติ
มุจฺจติ  อาปตฺติ  สงฺฆาทิเสสสฺส  ฯ  วาตูปตฺถมฺเภ  เจเตติ  อุปกฺกมติ
มุจฺจติ  อาปตฺติ  สงฺฆาทิเสสสฺส  ฯ  อุจฺจาลิงฺคปาณกทฏฺฐูปตฺถมฺเภ
เจเตติ  อุปกฺกมติ  มุจฺจติ  อาปตฺติ  สงฺฆาทิเสสสฺส  ฯ  อาโรคฺยตฺถาย
เจเตติ  อุปกฺกมติ  มุจฺจติ  อาปตฺติ  สงฺฆาทิเสสสฺส  ฯ  สุขตฺถาย
ฯเปฯ  เภสชฺชตฺถาย  ทานตฺถาย  ปุญฺญตฺถาย  ยญฺญตฺถาย  สคฺคตฺถาย
วีชตฺถาย  วีมํสตฺถาย  ทวตฺถาย  เจเตติ  อุปกฺกมติ  มุจฺจติ  อาปตฺติ
สงฺฆาทิเสสสฺส  ฯ  นีลํ  เจเตติ อุปกฺกมติ มุจฺจติ อาปตฺติ สงฺฆา-
#๑ ยุ. ม. โปตฺถเกสุ อยํ ปาโฐ น ปญฺญายติ ฯ
