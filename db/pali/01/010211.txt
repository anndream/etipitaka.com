มหาโมคฺคลฺลาโน  ราชคเห  ปิณฺฑาย จริตฺวา ปจฺฉาภตฺตํ ปิณฺฑปาต-
ปฏิกฺกนฺตา  เยน  ภควา  เตนุปสงฺกมึสุ  อุปสงฺกมิตฺวา  ภควนฺตํ
อภิวาเทตฺวา  เอกมนฺตํ  นิสีทึสุ  ฯ  เอกมนฺตํ  นิสินฺโน  โข  อายสฺมา
ลกฺขโณ  อายสฺมนฺตํ มหาโมคฺคลฺลานํ เอตทโวจ อิธายสฺมา มหา-
โมคฺคลฺลาโน  คิชฺฌกูฏา  ปพฺพตา  โอโรหนฺโต  อญฺญตรสฺมึ  ปเทเส
สิตํ  ปาตฺวากาสิ  โก  นุ  โข  อาวุโส  โมคฺคลฺลาน  เหตุ  โก
ปจฺจโย  สิตสฺส  ปาตุกมฺมายาติ  ฯ  อิธาหํ  อาวุโส  คิชฺฌกูฏา
ปพฺพตา  โอโรหนฺโต  อทฺทสํ  อฏฺฐิกสงฺขลิกํ  เวหาสํ  คจฺฉนฺตํ  ตเมนํ
คิชฺฌาปิ  กงฺกาปิ  ๑ กุลลาปิ  อนุปติตฺวา  อนุปติตฺวา ผาสุฬนฺตริกาหิ ๒
วิตุเทนฺติ  วิตจฺเฉนฺติ ๓วิราเชนฺติ ๔สฺวาสฺสุทํ ๕อฏฺฏสฺสรํ กโรติ ตสฺส
มยฺหํ  อาวุโส  เอตทโหสิ  อจฺฉริยํ  วต  โภ  อพฺภูตํ  วต  โภ
เอวรูโปปิ  นาม  สตฺโต  ภวิสฺสติ  เอวรูโปปิ  นาม  ยกฺโข  ภวิสฺสติ
เอวรูโปปิ  นาม  เปโต  ภวิสฺสติ  ๖ เอวรูโปปิ นาม อตฺตภาวปฏิลาโภ
ภวิสฺสตีติ  ฯ  ภิกฺขู  อุชฺฌายนฺติ  ขียนฺติ  วิปาเจนฺติ  อุตฺตริมนุสฺสธมฺมํ
อายสฺมา  มหาโมคฺคลฺลาโน  อุลฺลปตีติ  ฯ  อถโข  ภควา  ภิกฺขู
#๑ ยุ. ม. กากาปิ ฯ ๒ ม. ผาสุฬนฺตริกาทีหิ ฯ ๓-๔ ยุ. ม. โปตฺถเกสุ
#อิทํ ปาฐทฺวยํ น ทิสฺสติ ฯ ๕ ตพฺพณฺณนายํ สาสุทนฺติ อาคตํ ฯ ตตฺถ หิ
#วุตฺตํ สาสุทํ อฏฺฏสฺสรํ กโรตีติ เอตฺถ สุทนฺติ นิปาโต ฯ สา
#อฏฺฐิกสงฺขลิกา อฏฺฏสฺสรํ อาตุรสฺสรํ กโรตีติ อตฺโถ ฯ ๖ เอวรูโปปิ
#นาม เปโต ภวิสฺสตีติ ยุ. ม. โปตฺถเกสุ น ทิสฺสติ ฯ
