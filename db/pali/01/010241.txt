ทกวณฺณํ  เตลวณฺณํ  ขีรวณฺณํ  ฯ  ทธิวณฺณํ  โมเจสฺสามีติ  เจเตติ
อุปกฺกมติ สปฺปิวณฺณํ มุจฺจติ อาปตฺติ สงฺฆาทิเสสสฺส ฯ
			ปิฏฺฐิจกฺกสฺส ทสมํ คมนํ นิฏฺฐิตํ ฯ
				ปิฏฺฐิจกฺกํ นิฏฺฐิตํ ๑ฯ
	[๓๔๓]  เจเตติ  อุปกฺกมติ  มุจฺจติ  อาปตฺติ  สงฺฆาทิเสสสฺส  ฯ
เจเตติ  อุปกฺกมติ  น  มุจฺจติ  อาปตฺติ  ถุลฺลจฺจยสฺส  ฯ  เจเตติ  น
อุปกฺกมติ  มุจฺจติ  อนาปตฺติ  ฯ  เจเตติ  น  อุปกฺกมติ  น  มุจฺจติ
อนาปตฺติ  ฯ  น  เจเตติ  อุปกฺกมติ  มุจฺจติ  อนาปตฺติ  ฯ  น  เจเตติ
อุปกฺกมติ  น  มุจฺจติ  อนาปตฺติ  ฯ  น  เจเตติ  น  อุปกฺกมติ  มุจฺจติ
อนาปตฺติ ฯ น เจเตติ น อุปกฺกมติ น มุจฺจติ อนาปตฺติ ฯ
	[๓๔๔]  อนาปตฺติ  สุปินนฺเตน  นโมจนาธิปฺปายสฺส  อุมฺมตฺต
กสฺส ขิตฺตจิตฺตสฺส เวทนฏฺฏสฺส อาทิกมฺมิกสฺสาติ ฯ
	[๓๔๕] สุปิโนจฺจารปสฺสาโว  วิตกฺกุโณฺหทเกน จ
	เภสชฺชํ กณฺฑุวํ มคฺโค  วตฺถิ ชนฺตาฆรํ อูรุ ๒
	สามเณโร จ สุตฺโต จ  อูรุ มุฏฺฐินา ปีฬยิ
	อากาเส ถมฺภํ นิชฺฌายิ  ฉิทฺทํ กฏฺเฐน ฆฏฺฏยิ
#๑ ยุ. ม. ปิฏฺฐิจกฺกเปยฺยาโล นิฏฺฐิโต ฯ เตสุ เตสุ โปตฺถเกสุ
#อาคโต เปยฺยาลวิธิ เยภุยฺเยน วิสทิโส โหติ กตฺถจิ สงฺขิตฺโต กตฺถจิ
#วิตฺถาโร ฯ ตทตฺถิเกน ตโต ตโต ปริเยสิตพฺพํ ฯ ๒ ยุ. ม. วตฺถึ
#ชนฺตาฆรุปกฺกโม ฯ
