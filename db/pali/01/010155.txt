โหติ  ฯ  ตํ  ภิกฺขู  เสเทสุํ  ฯ  โส  ภิกฺขุ  กาลมกาสิ  ฯ  เตสํ
กุกฺกุจฺจํ  อโหสิ  ฯเปฯ  อนาปตฺติ  ภิกฺขเว  นมรณาธิปฺปายสฺสาติ  ฯ
เตน  โข  ปน  สมเยน  อญฺญตโร  ภิกฺขุ  คิลาโน  โหติ  ฯ  ตํ
ภิกฺขู  มรณาธิปฺปายา  เสเทสุํ  ฯ  โส  ภิกฺขุ  กาลมกาสิ  ฯเปฯ
โส  ภิกฺขุ  น  กาลมกาสิ  ฯ  เตสํ  กุกฺกุจฺจํ  อโหสิ  ฯเปฯ
อนาปตฺติ  ภิกฺขเว  ปาราชิกสฺส  อาปตฺติ  ถุลฺลจฺจยสฺสาติ  ฯ  เตน
โข  ปน  สมเยน  อญฺญตรสฺส  ภิกฺขุโน  สีสาภิตาโป  โหติ  ฯ
ตสฺส  ภิกฺขู  นตฺถุํ  อทํสุ  ฯ  โส  ภิกฺขุ  กาลมกาสิ  ฯ  เตสํ  กุกฺกุจฺจํ
อโหสิ  ฯเปฯ  อนาปตฺติ  ภิกฺขเว  นมรณาธิปฺปายสฺสาติ  ฯ  เตน
โข  ปน  สมเยน  อญฺญตรสฺส  ภิกฺขุโน  สีสาภิตาโป  โหติ  ฯ  ตสฺส
ภิกฺขู  มรณาธิปฺปายา  นตฺถุํ  อทํสุ  ฯ  โส  ภิกฺขุ  กาลมกาสิ  ฯ
ฯเปฯ  โส  ภิกฺขุ  น  กาลมกาสิ  ฯ  เตสํ  กุกฺกุจฺจํ  อโหสิ  ฯเปฯ
อนาปตฺติ  ภิกฺขเว  ปาราชิกสฺส  อาปตฺติ  ถุลฺลจฺจยสฺสาติ  ฯ  เตน
โข  ปน  สมเยน  อญฺญตโร  ภิกฺขุ  คิลาโน  โหติ  ฯ  ตํ  ภิกฺขู
สมฺพาเหสุํ  ฯ  โส  ภิกฺขุ  กาลมกาสิ  ฯ  เตสํ  กุกฺกุจฺจํ  อโหสิ
ฯเปฯ  อนาปตฺติ  ภิกฺขเว  นมรณาธิปฺปายสฺสาติ  ฯ  เตน  โข
ปน  สมเยน  อญฺญตโร  ภิกฺขุ  คิลาโน  โหติ  ฯ  ตํ ภิกฺขู มรณาธิปฺปายา
สมฺพาเหสุํ  ฯ  โส  ภิกฺขุ  กาลมกาสิ  ฯเปฯ  โส  ภิกฺขุ
น  กาลมกาสิ  ฯ  เตสํ  กุกฺกุจฺจํ  อโหสิ  ฯเปฯ  อนาปตฺติ  ภิกฺขเว
ปาราชิกสฺส  อาปตฺติ  ถุลฺลจฺจยสฺสาติ  ฯ  เตน  โข  ปน  สมเยน
