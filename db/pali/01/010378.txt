ปาราชิกํ  ธมฺมํ  อชฺฌาปนฺโนสิ  อสฺสมโณสิ  อสกฺยปุตฺติโยสิ  นตฺถิ
ตยา  สทฺธึ  อุโปสโถ  วา  ปวารณา  วา  สงฺฆกมฺมํ  วาติ  อาปตฺติ
วาจาย  วาจาย  สงฺฆาทิเสสสฺส  ฯ  อปริสงฺกิตสฺส  โหติ  ปาราชิกํ
ธมฺมํ  อชฺฌาปนฺโนติ  ตญฺเจ  โจเทติ  ปริสงฺกิโต  มยา  ปาราชิกํ
ธมฺมํ  อชฺฌาปนฺโนสิ  อสฺสมโณสิ  อสกฺยปุตฺติโยสิ  นตฺถิ  ตยา
สทฺธึ  อุโปสโถ  วา  ปวารณา  วา  สงฺฆกมฺมํ  วาติ  อาปตฺติ
วาจาย วาจาย สงฺฆาทิเสสสฺส ฯ
	[๕๕๓]  อทิฏฺฐสฺส  โหติ  ปาราชิกํ  ธมฺมํ  อชฺฌาปชฺชนฺโต  ตญฺเจ
โจเทติ  ทิฏฺโฐ  มยา  สุโต  จ  ปาราชิกํ  ธมฺมํ  อชฺฌาปนฺโนสิ
ฯเปฯ  อาปตฺติ  วาจาย  วาจาย  สงฺฆาทิเสสสฺส  ฯ  อทิฏฺฐสฺส
โหติ  ปาราชิกํ  ธมฺมํ  อชฺฌาปชฺชนฺโต  ตญฺเจ  โจเทติ  ทิฏฺโฐ
มยา  ปริสงฺกิโต  จ  ปาราชิกํ  ธมฺมํ  อชฺฌาปนฺโนสิ  อสฺสมโณสิ
ฯเปฯ  อาปตฺติ  วาจาย  วาจาย  สงฺฆาทิเสสสฺส  ฯ  อทิฏฺฐสฺส
โหติ  ปาราชิกํ  ธมฺมํ  อชฺฌาปชฺชนฺโต  ตญฺเจ  โจเทติ  ทิฏฺโฐ
มยา  สุโต  จ  ปริสงฺกิโต  จ  ปาราชิกํ  ธมฺมํ  อชฺฌาปนฺโนสิ
ฯเปฯ  อาปตฺติ  วาจาย  วาจาย  สงฺฆาทิเสสสฺส  ฯ  อสฺสุตสฺส
โหติ  ปาราชิกํ  ธมฺมํ  อชฺฌาปนฺโนติ  ตญฺเจ  โจเทติ  สุโต  มยา
ปริสงฺกิโต  จ  ปาราชิกํ  ธมฺมํ  อชฺฌาปนฺโนสิ  ฯเปฯ  อาปตฺติ
วาจาย  วาจาย  สงฺฆาทิเสสสฺส  ฯ  อสฺสุตสฺส  โหติ  ปาราชิกํ  ธมฺมํ
อชฺฌาปนฺโนติ  ตญฺเจ  โจเทติ  สุโต  มยา  ทิฏฺโฐ  จ  ปาราชิกํ
