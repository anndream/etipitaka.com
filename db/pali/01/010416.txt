วาเทนฺติปิ  ลาเสนฺติปิ  นจฺจนฺติยาปิ  นจฺจนฺติ  นจฺจนฺติยาปิ  คายนฺติ
นจฺจนฺติยาปิ  วาเทนฺติ  นจฺจนฺติยาปิ  ลาเสนฺติ  คายนฺติยาปิ  นจฺจนฺติ
คายนฺติยาปิ  คายนฺติ  คายนฺติยาปิ  วาเทนฺติ  คายนฺติยาปิ  ลาเสนฺติ
วาเทนฺติยาปิ  นจฺจนฺติ  วาเทนฺติยาปิ  คายนฺติ  วาเทนฺติยาปิ  วาเทนฺติ
วาเทนฺติยาปิ  ลาเสนฺติ  ลาเสนฺติยาปิ  นจฺจนฺติ  ลาเสนฺติยาปิ  คายนฺติ
ลาเสนฺติยาปิ  วาเทนฺติ  ลาเสนฺติยาปิ  ลาเสนฺติ  อฏฺฐปเทปิ  กีฬนฺติ
ทสปเทปิ  กีฬนฺติ  อากาเสปิ  กีฬนฺติ  ปริหารปเถปิ  กีฬนฺติ  สนฺติกายปิ
กีฬนฺติ  ขลิกายปิ  กีฬนฺติ  ฆฏิกายปิ  ๑ กีฬนฺติ  สลากหตฺเถนปิ  กีฬนฺติ
อกฺเขนปิ  กีฬนฺติ  ปงฺกจีเรนปิ  ๒ กีฬนฺติ วงฺกเกนปิ กีฬนฺติ โมกฺขจิกายปิ
กีฬนฺติ  จิงฺคุลเกนปิ  กีฬนฺติ  ปตฺตาฬฺหเกนปิ  กีฬนฺติ  รถเกนปิ  กีฬนฺติ
ธนุเกนปิ  กีฬนฺติ  อกฺขริกายปิ  กีฬนฺติ  มเนสิกายปิ  กีฬนฺติ  ยถาวชฺเชนปิ
กีฬนฺติ  หตฺถิสฺมิมฺปิ  สิกฺขนฺติ  อสฺสสฺมิมฺปิ  สิกฺขนฺติ รถสฺมิมฺปิ สิกฺขนฺติ
ธนุสฺมิมฺปิ  สิกฺขนฺติ  ถรุสฺมิมฺปิ  สิกฺขนฺติ  หตฺถิสฺสปิ  ปุรโต  ธาวนฺติ
อสฺสสฺสปิ  ปุรโต  ธาวนฺติ  รถสฺสปิ  ปุรโต  ธาวนฺติ  ธาวนฺติปิ
อาธาวนฺติปิ  อุสฺเสเฬฺหนฺติปิ  อปฺโผเฏนฺติปิ  ๓ นิพฺพุชฺฌนฺติปิ  มุฏฺฐีหิปิ
ยุชฺฌนฺติ  รงฺคมชฺเฌปิ  สงฺฆาฏึ  ปตฺถริตฺวา  นจฺจนฺตึ  ๔เอวํ วเทนฺติ ๕
อิธ ภคินิ นจฺจสฺสูติ นลาฏิกํปิ เทนฺติ วิวิธมฺปิ อนาจารํ อาจรนฺติ ฯ
	[๖๑๗]  เตน  โข  ปน  สมเยน อญฺญตโร ภิกฺขุ กาสีสุ วสฺสํ วุตฺโถ
#๑ ยุ. ม. รา. ฆฏิเกนปิ ฯ ๒ ยุ. ม. ปงฺคจีเรนปิ ฯ
#๓ ยุ. อปฺโปเฐนฺติปิ ฯ ๔ ยุ. นจฺจกึ ฯ ๕ ยุ. ม. รา. วทนฺติ ฯ
