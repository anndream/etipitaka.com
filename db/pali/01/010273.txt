				_____________________
					ตติยสงฺฆาทิเสสํ
	[๓๙๙]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส  อาราเม  ฯ  เตน  โข  ปน  สมเยน  อายสฺมา
อุทายิ  อรญฺเญ  วิหรติ  ๑ ฯ  เตน  โข  ปน  สมเยน  สมฺพหุลา
อิตฺถิโย  อารามํ  อคมํสุ  วิหารเปกฺขิกาโย  ฯ  อถโข  ตา  อิตฺถิโย
เยนายสฺมา  อุทายิ  เตนุปสงฺกมึสุ  อุปสงฺกมิตฺวา  อายสฺมนฺตํ  อุทายึ
เอตทโวจุํ  อิจฺฉาม  มยํ  ภนฺเต  อยฺยสฺส  วิหารํ  เปกฺขิตุนฺติ  ฯ
อถโข  อายสฺมา  อุทายิ  ตา  อิตฺถิโย  วิหารํ  เปกฺขาเปตฺวา  ตาสํ
อิตฺถีนํ  วจฺจมคฺคํ  ปสฺสาวมคฺคํ  อาทิสฺส  วณฺณํปิ  ภณติ  อวณฺณํปิ
ภณติ  ยาจติปิ  อายาจติปิ  ปุจฺฉติปิ  ปฏิปุจฺฉติปิ  อาจิกฺขติปิ
อนุสาสติปิ  อกฺโกสติปิ  ฯ  ยา  ตา  อิตฺถิโย  ฉินฺนกา  ธุตฺติกา
อหิริกาโย  อเหสุํ  ๒ ตา  อายสฺมตา  อุทายินา  สทฺธึ  อูหสนฺติปิ
อุลฺลปนฺติปิ  อุชฺฌคฺคนฺติปิ  อุปฺผณฺเฑนฺติปิ  ฯ  ยา  ปน  ตา  อิตฺถิโย
หิริมนา  ตา  นิกฺขมิตฺวา  ภิกฺขู  อุชฺฌาเปนฺติ  อิทํ  ภนฺเต  น  ฉนฺนํ
น  ปฏิรูปํ  สามิเกนปิ  มยํ  เอวํ  วุตฺตา  น  อิจฺเฉยฺยาม  กึ  ปนยฺเยน
อุทายินาติ  ฯ  เย  เต  ภิกฺขู  อปฺปิจฺฉา  สนฺตุฏฺฐา  ลชฺชิโน  กุกฺกุจฺจกา
#๑ อิโต ปรํ ยุโรปิยโปตฺถเก ตสฺสายสฺมโต วิหาโร อภิรูโป โหติ
#ทสฺสนีโย ปาสาทิโกติ ปญฺญายติ ฯ ๒ ยุ. ม. โปตฺถเกสุ อยํ
#ปาโฐ น ทิสฺสติ ฯ
