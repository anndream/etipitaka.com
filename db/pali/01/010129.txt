มิคลณฺฑิกํปิ  สมณกุตฺตกํ  อุปสงฺกมิตฺวา  เอวํ  วเทนฺติ ๑  สาธุ  โน
อาวุโส  ชีวิตา  โวโรเปหิ  อิทํ  เต  ปตฺตจีวรํ  ภวิสฺสตีติ  ฯ  อถโข
มิคลณฺฑิโก  สมณกุตฺตโก  ปตฺตจีวเรหิ  ภโฏ  สมฺพหุเล  ภิกฺขู
ชีวิตา  โวโรเปตฺวา  โลหิตกํ  ๒ อสึ  อาทาย  เยน  วคฺคุมุทา  นที
เตนุปสงฺกมิ  ฯ  อถโข  มิคลณฺฑิกสฺส  สมณกุตฺตกสฺส  โลหีตกํ
ตํ  ๓ อสึ  โธวนฺตสฺส  อหุเทว  กุกฺกุจฺจํ  อหุ  วิปฺปฏิสาโร  อลาภา
วต  เม  น  วต  เม  ลาภา  ทุลฺลทฺธํ  วต  เม  น  วต  เม  สุลทฺธํ
พหุํ  วต  มยา  อปุญฺญํ  ปสุตํ  โยหํ  ภิกฺขู  สีลวนฺเต  กลฺยาณธมฺเม
ชีวิตา  โวโรเปสินฺติ  ฯ  อถโข  อญฺญตรา  มารกายิกา  เทวตา
อภิชฺชมาเน  อุทเก  อาคนฺตฺวา  มิคลณฺฑิกํ  สมณกุตฺตกํ  เอตทโวจ
สาธุ  สาธุ  สปฺปุริส  ลาภา  เต  สปฺปุริส  สุลทฺธํ  เต  สปฺปุริส
พหุํ  ตยา  สปฺปุริส  ปุญฺญํ  ปสุตํ  ยํ  ตฺวํ  อติณฺเณ  ตาเรสีติ  ฯ
อถโข  มิคลณฺฑิโก  สมณกุตฺตโก  ลาภา  กิร  เม  สุลทฺธํ  กิร  เม
พหุํ  กิร  มยา  ปุญฺญํ  ปสุตํ  อติณฺเณ  กิราหํ  ตาเรมีติ  ติณฺหํ  ๔
อสึ  อาทาย  วิหาเรน  วิหารํ  ปริเวเณน  ปริเวณํ  อุปสงฺกมิตฺวา
เอวํ  วเทติ  โก  อติณฺโณ  กํ  ตาเรมีติ  ฯ  ตตฺถ  เย  เต  ภิกฺขู
อวีตราคา  เตสํ  ตสฺมึ  สมเย  โหติเยว  ภยํ  โหติ  ฉมฺภิตตฺตํ
โหติ  โลมหํโส  ฯ  เย  ปน  เต  ภิกฺขู  วีตราคา  เตสํ ตสฺมึ สมเย น
#๑ ยุ. ม. วทนฺติ ฯ ๒ ยุ. ม. โลหิตคตํ ฯ ๒ เตสุ โปตฺถเกสุ
#นตฺถิ อยํ ปาโฐ ฯ ๔ ยุ. ม. รา. ติกฺขํ ฯ
