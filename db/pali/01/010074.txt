มุทุปฺปสนฺนา  โหติ  ฯ  สา  เอวํทิฏฺฐิกา  โหติ  ยา  เมถุนํ  ธมฺมํ  เทติ
สา  อคฺคทานํ  เทตีติ  ฯ  สา  ภิกฺขุํ  ปสฺสิตฺวา  เอตทโวจ  เอหิ
ภนฺเต  เมถุนํ  ธมฺมํ  ปฏิเสวาติ  ฯ  อลํ  ภคินิ  เนตํ  กปฺปตีติ  ฯ
เอหิ  ภนฺเต  นาภิยํ  ฆฏฺเฏหิ  ฯเปฯ  เอหิ  ภนฺเต  อุทรวฏฺฏิยํ
ฆฏฺเฏหิ  ฯเปฯ  เอหิ  ภนฺเต  อุปกจฺฉเก  ฆฏฺเฏหิ  ฯเปฯ
เอหิ  ภนฺเต  คีวายํ  ฆฏฺเฏหิ  ฯเปฯ  เอหิ  ภนฺเต  กณฺณจฺฉิทฺเท
ฆฏฺเฏหิ  ฯเปฯ  เอหิ  ภนฺเต  เกสวฏฺฏิยํ  ฆฏฺเฏหิ  ฯเปฯ  เอหิ
ภนฺเต  องฺคุลนฺตริกาย  ฆฏฺเฏหิ  ฯเปฯ  เอหิ  ภนฺเต  หตฺเถน
อุปกฺกมิตฺวา  โมเจสฺสามิ  เอวนฺเต  อนาปตฺติ  ภวิสฺสตีติ  ฯ  โส
ภิกฺขุ  ตถา  อกาสิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ
ภิกฺขุ ปาราชิกสฺส อาปตฺติ สงฺฆาทิเสสสฺสาติ ๑ฯ
	[๗๕]  เตน โข ปน สมเยน เวสาลิยํ ลิจฺฉวิกุมารกา ภิกฺขุํ คเหตฺวา
ภิกฺขุนิยา  วิปฺปฏิปาเทสุํ  ฯ  อุโภ  สาทิยึสุ  อุโภ  นาเสตพฺพา  ฯ  อุโภ
น  สาทิยึสุ  อุภินฺนํ  อนาปตฺติ  ฯ  เตน  โข  ปน  สมเยน  เวสาลิยํ
ลิจฺฉวิกุมารกา  ภิกฺขุํ  คเหตฺวา  สิกฺขมานาย  วิปฺปฏิปาเทสุํ  ฯเปฯ
สามเณริยา  วิปฺปฏิปาเทสุํ  ฯ  อุโภ  สาทิยึสุ  อุโภ  นาเสตพฺพา  ฯ
อุโภ น สาทิยึสุ อุภินฺนํ อนาปตฺติ ฯ
	[๗๖]  เตน  โข  ปน  สมเยน  เวสาลิยํ  ลิจฺฉวิกุมารกา  ภิกฺขุํ
คเหตฺวา  เวสิยา  วิปฺปฏิปาเทสุํ  ฯเปฯ  ปณฺฑเก  วิปฺปฏิปาเทสุํ
#๑ ยถา ปุริเมสุ วตฺถูสุ วิสทิสตา ทิสฺสติ ตถา อิเมสุปิ วตฺถูสุ ฯ
