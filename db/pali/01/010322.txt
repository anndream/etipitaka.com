	[๔๗๗]  สปริทณฺฑาย  เยน  ทณฺโฑ  ฐปิโต  โหติ  โส  ภิกฺขุํ
ปหิณติ  คจฺฉ  ภนฺเต  อิตฺถนฺนามํ  พฺรูหิ  โหตุ  อิตฺถนฺนามสฺส  ภริยา
ธนกฺกีตา  จ  ฉนฺทวาสินี  จ  โภควาสินี  จ  ปฏวาสินี  จ  โอทปตฺตกินี
จ  โอภตจุมฺพฏา  จ  ทาสี  จ  ภริยา  จ  กมฺมการี  จ  ภริยา  จ
ธชาหฏา  จ  มุหุตฺติกา  จาติ  ปฏิคฺคณฺหาติ  วีมํสติ  ปจฺจาหรติ
อาปตฺติ สงฺฆาทิเสสสฺส ฯ
	[๔๗๘]  มาตุรกฺขิตา  ภิกฺขุํ  ปหิณติ  คจฺฉ  ภนฺเต  อิตฺถนฺนามํ
พฺรูหิ  โหมิ  อิตฺถนฺนามสฺส  ภริยา  ธนกฺกีตาติ  ปฏิคฺคณฺหาติ  วีมํสติ
ปจฺจาหรติ  อาปตฺติ  สงฺฆาทิเสสสฺส  ฯ  มาตุรกฺขิตา  ภิกฺขุํ  ปหิณติ
คจฺฉ  ภนฺเต  อิตฺถนฺนามํ  พฺรูหิ  โหมิ  อิตฺถนฺนามสฺส  ภริยา  ฉนฺทวาสินี
โภควาสินี  ปฏวาสินี  โอทปตฺตกินี  โอภตจุมฺพฏา  ทาสี  จ  ภริยา
จ  กมฺมการี  จ  ภริยา  จ  ธชาหฏา  มุหุตฺติกาติ  ปฏิคฺคณฺหาติ
วีมํสติ ปจฺจาหรติ อาปตฺติ สงฺฆาทิเสสสฺส ฯ
		นิกฺเขปปทานิ ฯ
	[๔๗๙]  มาตุรกฺขิตา  ภิกฺขุํ  ปหิณติ  คจฺฉ  ภนฺเต  อิตฺถนฺนามํ
พฺรูหิ  โหมิ  อิตฺถนฺนามสฺส  ภริยา  ธนกฺกีตา  จ  ฉนฺทวาสินี  จ  ฯเปฯ
ธนกฺกีตา  จ  มุหุตฺติกา  จาติ  ปฏิคฺคณฺหาติ  วีมํสติ  ปจฺจาหรติ
อาปตฺติ สงฺฆาทิเสสสฺส ฯ
		ขณฺฑจกฺกํ ฯ
