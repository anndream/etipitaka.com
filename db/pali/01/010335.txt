			นาโค มณึ ยาจิโต พฺราหฺมเณน
			อทสฺสนญฺเญว ตทชฺฌคมาติ ฯ
เตสํ  หิ  นาม  ภิกฺขเว  ติรจฺฉานคตานํ  ปาณานํ  อมนาปา  ภวิสฺสติ
ยาจนา อมนาปา วิญฺญตฺติ กิมงฺคํ ปน มนุสฺสภูตานํ ฯ
	[๕๐๐]  ภูตปุพฺพํ  ภิกฺขเว  อญฺญตโร  ภิกฺขุ  หิมวนฺตปสฺเส  วิหรติ
อญฺญตรสฺมึ  วนสณฺเฑ  ฯ  ตสฺส  โข  ปน  ๑ ภิกฺขเว  วนสณฺฑสฺส
อวิทูเร  มหนฺตํ  นินฺนํ  ปลฺลลํ  ฯ  อถโข  ภิกฺขเว  มหาสกุณสงฺโฆ
ตสฺมึ  ปลฺลเล  ทิวสํ  โคจรํ  จริตฺวา  สายํ  ตํ  วนสณฺฑํ  วาสาย
อุปคจฺฉติ  ฯ  อถโข  ภิกฺขเว  โส  ภิกฺขุ  ตสฺส  สกุณสงฺฆสฺส  สทฺเทน
อุพฺพาโฬฺห  เยนาหํ  เตนุปสงฺกมิ  อุปสงฺกมิตฺวา  มํ  อภิวาเทตฺวา
เอกมนฺตํ  นิสีทิ  ฯ  เอกมนฺตํ  นิสินฺนํ  โข  อหํ  ภิกฺขเว  ตํ  ภิกฺขุํ
เอตทโวจํ  กจฺจิ  ภิกฺขุ  ขมนียํ  กจฺจิ  ยาปนียํ  กจฺจิสิ  อปฺปกิลมเถน
อทฺธานํ  อาคโต  กุโต  จ  ตฺวํ  ภิกฺขุ  อาคจฺฉสีติ  ฯ  ขมนียํ  ภควา
ยาปนียํ  ภควา  อปฺปกิลมเถน  จาหํ  ภนฺเต  อทฺธานํ  อาคโต
อตฺถิ  ภนฺเต  หิมวนฺตปสฺเส  มหาวนสณฺโฑ  ตสฺส  โข  ปน  ภนฺเต
วนสณฺฑสฺส  อวิทูเร  มหนฺตํ  นินฺนํ  ปลฺลลํ  อถโข  ภนฺเต  มหา-
สกุณสงฺโฆ  ตสฺมึ  ปลฺลเล  ทิวสํ  โคจรํ  จริตฺวา  สายํ  ตํ  วนสณฺฑํ
วาสาย  อุปคจฺฉติ  ตโต  อหํ  ภควา  อาคจฺฉามิ  ตสฺส  สกุณสงฺฆสฺส
สทฺเทน  อุพฺพาโฬฺหติ  ฯ  อิจฺฉสิ  ปน  ตฺวํ  ภิกฺขุ  ตสฺส  สกุณสงฺฆสฺส
#๑ ยุโรปิยโปตฺถเกยํ ปาโฐ น ปญฺญายติ ฯ
