อยํ  กตฺตรทณฺโฑ  อิทํ  สงฺฆสฺส  กติกสณฺฐานํ  อิมํ  กาลํ  ปวิสิตพฺพํ
อิมํ  กาลํ  นิกฺขมิตพฺพนฺติ  ฯ  เตสํ  อายสฺมา  ทพฺโพ  มลฺลปุตฺโต
เอวํ เสนาสนํ ปญฺญาเปตฺวา ปุนเทว เวฬุวนํ ปจฺจาคจฺฉติ ฯ
	[๕๔๔]  เตน  โข  ปน  สมเยน  เมตฺติยภุมฺมชกา  ภิกฺขู  นวกา
เจว  โหนฺติ  อปฺปปุญฺญา  จ  ยานิ  สงฺฆสฺส  ลามกานิ  เสนาสนานิ
ตานิ  เตสํ  ปาปุณนฺติ  ลามกานิ  จ  ภตฺตานิ  ฯ  เตน  โข  ปน
สมเยน  ราชคเห  มนุสฺสา  อิจฺฉนฺติ  เถรานํ  ภิกฺขูนํ  อภิสงฺขาริกํ  ๑
ทาตุํ  สปฺปึปิ  เตลํปิ  อุตฺตริภงฺคํปิ  เมตฺติยภุมฺมชกานํ  ปน  ภิกฺขูนํ
ปากติกํ  เทนฺติ  ยถารทฺธํ  กาณาชกํ  พิลงฺคทุติยํ  ฯ  เต  ปจฺฉาภตฺตํ
ปิณฺฑปาตปฏิกฺกนฺตา  เถเร  ภิกฺขู  ปุจฺฉนฺติ  ตุมฺหากํ  อาวุโส  ภตฺตคฺเค
กึ  อโหสิ  ตุมฺหากํ  อาวุโส  ภตฺตคฺเค  กึ  อโหสีติ  ๒ ฯ  เอกจฺเจ
เถรา  เอวํ  วเทนฺติ  อมฺหากํ  อาวุโส  สปฺปิ  อโหสิ  เตลํ  อโหสิ
อุตฺตริภงฺคํ  อโหสีติ  ฯ  เมตฺติยภุมฺมชกา  ปน  ภิกฺขู  เอวํ  วเทนฺติ
อมฺหากํ  อาวุโส  น  กิญฺจิ  อโหสิ  ปากติกํ  ยถารทฺธํ  กาณาชกํ
พิลงฺคทุติยนฺติ ฯ
	[๕๔๕]  เตน  โข  ปน  สมเยน  กลฺยาณภตฺติโก  คหปติ  สงฺฆสฺส
จตุกฺกภตฺตํ  เทติ  นิจฺจภตฺตํ  ฯ  โส  ภตฺตคฺเค  สปุตฺตทาโร  อุปติฏฺฐิตฺวา
#๑ ยุ. ม. โปตฺถเกสุ อิโต ปรํ ปิณฺฑปาตนฺติปิ ทิสฺสติ ฯ
#๒ มรมฺมรามญฺญโปตฺถเกสุ อาเมณฺฑิตํ อกตํ โหติ ฯ ยุโรปิยโปตฺถเก ปน
#ตุมฺหากํ อาวุโส ภตฺตคฺเค กึ อโหสิ ตุมฺหากํ กึ อโหสีติ อาคตํ ฯ
