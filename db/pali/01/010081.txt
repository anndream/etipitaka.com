อายสฺมนฺตํ  ธนิยํ  กุมฺภการปุตฺตํ  อภิวาเทตฺวา  เอกมนฺตํ  นิสีทิ  ฯ
เอกมนฺตํ  นิสินฺโน  โข  ราชา  มาคโธ  เสนิโย  พิมฺพิสาโร  อายสฺมนฺตํ
ธนิยํ  กุมฺภการปุตฺตํ  เอตทโวจ  สจฺจํ  กิร  มยา  ภนฺเต  เทว-
คหณทารูนิ  นครปฏิสงฺขาริกานิ  อาปทตฺถาย  นิกฺขิตฺตานิ  อยฺยสฺส
ทินฺนานีติ  ฯ  เอวํ  มหาราชาติ  ฯ  มยํ  โข  ภนฺเต  ราชาโน  นาม
พหุกิจฺจา  พหุกรณียา  ทตฺวาปิ  น  สเรยฺยาม  อิงฺฆ  ภนฺเต
สราเปหีติ  ฯ  สรสิ  ตฺวํ  มหาราช  ปฐมาภิสิตฺโต  เอวรูปึ  วาจํ
ภาสิตา  ทินฺนญฺเญว  สมณพฺราหฺมณานํ  ติณกฏฺโฐทกํ  ปริภุญฺชนฺ-
ตูติ  ฯ  สรามหํ  ภนฺเต  สนฺติ  ภนฺเต  สมณพฺราหฺมณา  ลชฺชิโน
กุกฺกุจฺจกา  สิกฺขากามา  เตสํ  อปฺปมตฺตเกปิ  กุกฺกุจฺจํ  อุปฺปชฺชติ
เตสํ  มยา  สนฺธาย  ภาสิตํ  ตญฺจ  โข  อรญฺเญ  อปริคฺคหิตํ
โส  ตฺวํ  ภนฺเต  เตน  เลเสน  ทารูนิ  อทินฺนํ  หริตุํ  มญฺญสิ  กถํ
หิ  นาม  มาทิสา  สมณํ  วา  พฺราหฺมณํ  วา  หเนยฺยุํ  วา พนฺเธยฺยุํ วา
ปพฺพาเชยฺยุํ  วา  ๑  คจฺฉ  ภนฺเต  โลเมน  ตฺวํ  มุตฺโตสิ  มา
ปุนปิ เอวรูปํ อกาสีติ ฯ
	[๘๓]  มนุสฺสา  อุชฺฌายนฺติ  ขียนฺติ  ๒ วิปาเจนฺติ อลชฺชิโน อิเม
สมณา  สกฺยปุตฺติยา  ทุสฺสีลา  มุสาวาทิโน  อิเม  หิ  นาม  ธมฺม-
#๑ ยุโรปิยมรมฺมโปตฺถเกสุ กถํ หิ นาม มาทิโส สมณํ วา พฺราหฺมณํ
#วา วิชิเต วสนฺตํ หเนยฺย วา พนฺเธยฺย วา ปพฺพาเชยฺย วาติ เอกวจนวเสน
#ปโยโค กโต ฯ  ๒ เยภุยฺเยน ขิยฺยนฺตีติ ปฐนฺติ ฯ
