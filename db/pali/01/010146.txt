ผุฏฺโฐ  อลาภเกน  สุสฺสติ  อาปตฺติ  ถุลฺลจฺจยสฺส  ฯ  มรติ
อาปตฺติ  ปาราชิกสฺส  ฯ  ธมฺมูปหาโร  นาม  เนรยิกสฺส  นิรยกถํ
กเถติ  อิมํ  สุตฺวา  อุตฺตสิตฺวา  มริสฺสตีติ  อาปตฺติ  ทุกฺกฏสฺส  ฯ
ตํ  สุตฺวา  อุตฺตสติ  อาปตฺติ  ถุลฺลจฺจยสฺส  ฯ  มรติ  อาปตฺติ
ปาราชิกสฺส  ฯ  กลฺยาณกมฺมสฺส  สคฺคกถํ  กเถติ  อิมํ  สุตฺวา
อธิมุตฺโต  มริสฺสตีติ  อาปตฺติ  ทุกฺกฏสฺส  ฯ  ตํ  สุตฺวา  อธิมุตฺโต
มริสฺสามีติ  ทุกฺขํ  เวทนํ  อุปฺปาเทติ  อาปตฺติ  ถุลฺลจฺจยสฺส  ฯ
มรติ อาปตฺติ ปาราชิกสฺส ฯ
	[๒๐๑]  อาจิกฺขนา  นาม  ปุฏฺโฐ  ภณติ  เอวํ  มรสฺสุ  โย
เอวํ  มรติ  โส  ธนํ  วา  ลภติ  ยสํ  วา  ลภติ  สคฺคํ  วา  คจฺฉตีติ
อาปตฺติ  ทุกฺกฏสฺส  ฯ  ตาย  อาจิกฺขนาย  มริสฺสามีติ  ทุกฺขํ  เวทนํ
อุปฺปาเทติ  อาปตฺติ  ถุลฺลจฺจยสฺส  ฯ  มรติ  อาปตฺติ  ปาราชิกสฺส  ฯ
อนุสาสนี  นาม  อปุฏฺโฐ  ภณติ  เอวํ  มรสฺสุ  โย  เอวํ  มรติ
โส  ธนํ  วา  ลภติ  ยสํ  วา  ลภติ  สคฺคํ  วา  คจฺฉตีติ  อาปตฺติ
ทุกฺกฏสฺส  ฯ  ตาย  อนุสาสนิยา  มริสฺสามีติ  ทุกฺขํ  เวทนํ  อุปฺปาเทติ
อาปตฺติ ถุลฺลจฺจยสฺส ฯ มรติ อาปตฺติ ปาราชิกสฺส ฯ
	[๒๐๒]  สงฺเกตกมฺมํ  นาม  สงฺเกตํ  กโรติ  ปุเรภตฺตํ  วา
ปจฺฉาภตฺตํ  วา  รตฺตึ  วา  ทิวา  วา  เตน  สงฺเกเตน  ตํ  ชีวิตา
โวโรเปหีติ  อาปตฺติ  ทุกฺกฏสฺส  ฯ  เตน  สงฺเกเตน  ตํ  ชีวิตา
โวโรเปติ  อาปตฺติ  อุภินฺนํ  ปาราชิกสฺส  ฯ  ตํ  สงฺเกตํ  ปุเร  วา
