	[๕๑๔]  ภิกฺขุ  กุฏึ  กโรติ  เทสิตวตฺถุกํ  ปมาณิกํ  สารมฺภํ
อปริกฺกมนํ  อาปตฺติ  ทฺวินฺนํ  ทุกฺกฏานํ  ฯ  ภิกฺขุ  กุฏึ  กโรติ
เทสิตวตฺถุกํ  ปมาณิกํ  สารมฺภํ  สปริกฺกมนํ  อาปตฺติ  ทุกฺกฏสฺส  ฯ
ภิกฺขุ  กุฏึ  กโรติ  เทสิตวตฺถุกํ  ปมาณิกํ  อนารมฺภํ  อปริกฺกมนํ
อาปตฺติ  ทุกฺกฏสฺส  ฯ  ภิกฺขุ  กุฏึ  กโรติ  เทสิตวตฺถุกํ  ปมาณิกํ
อนารมฺภํ สปริกฺกมนํ อนาปตฺติ ฯ
	[๕๑๕]  ภิกฺขุ  สมาทิสติ  กุฏึ  เม  กโรถาติ  ฯ  ตสฺส  กุฏึ
กโรนฺติ  อเทสิตวตฺถุกํ  สารมฺภํ  อปริกฺกมนํ  อาปตฺติ  สงฺฆาทิเสเสน
ทฺวินฺนํ  ทุกฺกฏานํ  ฯเปฯ  สารมฺภํ  สปริกฺกมนํ  อาปตฺติ  สงฺฆาทิเสเสน
ทุกฺกฏสฺส  ฯเปฯ  อนารมฺภํ  อปริกฺกมนํ  อาปตฺติ  สงฺฆาทิเสเสน
ทุกฺกฏสฺส  ฯเปฯ  อนารมฺภํ  สปริกฺกมนํ  อาปตฺติ  สงฺฆาทิเสสสฺส  ฯ
ภิกฺขุ  สมาทิสติ  กุฏึ  เม  กโรถาติ  ฯ  ตสฺส  กุฏึ  กโรนฺติ เทสิตวตฺถุกํ
สารมฺภํ  อปริกฺกมนํ  อาปตฺติ  ทฺวินฺนํ  ทุกฺกฏานํ  ฯเปฯ
สารมฺภํ  สปริกฺกมนํ  อาปตฺติ  ทุกฺกฏสฺส  ฯเปฯ  อนารมฺภํ  อปริกฺกมนํ
อาปตฺติ  ทุกฺกฏสฺส  ฯเปฯ  อนารมฺภํ  สปริกฺกมนํ  อนาปตฺติ  ฯ
ภิกฺขุ  สมาทิสติ  กุฏึ  เม  กโรถาติ  ฯ  ตสฺส  กุฏึ  กโรนฺติ
ปมาณาติกฺกนฺตํ  สารมฺภํ  อปริกฺกมนํ  อาปตฺติ  สงฺฆาทิเสเสน  ทฺวินฺนํ
ทุกฺกฏานํ  ฯเปฯ  สารมฺภํ  สปริกฺกมนํ  อาปตฺติ  สงฺฆาทิเสเสน
ทุกฺกฏสฺส  ฯเปฯ  อนารมฺภํ  อปริกฺกมนํ  อาปตฺติ  สงฺฆาทิเสเสน
ทุกฺกฏสฺส  ฯเปฯ  อนารมฺภํ  สปริกฺกมนํ  อาปตฺติ  สงฺฆาทิเสสสฺส  ฯ
