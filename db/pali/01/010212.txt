อามนฺเตสิ  จกฺขุภูตา  วต  ภิกฺขเว  สาวกา  วิหรนฺติ  ญาณภูตา
วต  ภิกฺขเว  สาวกา  วิหรนฺติ  ยตฺร  หิ  นาม  สาวโก  เอวรูปํ
ญสฺสติ  วา  ทกฺขติ  วา  สกฺขึ  วา  กริสฺสติ  ปุพฺเพ  ว  เม  โส
ภิกฺขเว  สตฺโต  ทิฏฺโฐ  อโหสิ  อปิจาหํ  น  พฺยากาสึ  อหญฺเจตํ
พฺยากเรยฺยํ  ปเร  จ  เม  น  สทฺทเหยฺยุํ  เย  เม  น  สทฺทเหยฺยุํ
เตสนฺตํ  อสฺส  ทีฆรตฺตํ  อหิตาย  ทุกฺขาย  เอโส  ภิกฺขเว  สตฺโต
อิมสฺมึเยว  ราชคเห  โคฆาตโก  อโหสิ  โส  ตสฺส  กมฺมสฺส  วิปาเกน
พหูนิ  วสฺสานิ  พหูนิ  วสฺสสตานิ  พหูนิ  วสฺสสหสฺสานิ  พหูนิ
วสฺสสตสหสฺสานิ  นิรเย  ปจิตฺวา  ตสฺเสว  กมฺมสฺส  วิปากาวเสเสน
เอวรูปํ  อตฺตภาวปฏิลาภํ  ปฏิสํเวเทติ  สจฺจํ  ภิกฺขเว  โมคฺคลฺลาโน
อาห  อนาปตฺติ  ภิกฺขเว  โมคฺคลฺลานสฺสาติ  ฯเปฯ  อิธาหํ  อาวุโส
คิชฺฌกูฏา  ปพฺพตา  โอโรหนฺโต  อทฺทสํ  มํสเปสึ  เวหาสํ  คจฺฉนฺตํ
ตเมนํ  คิชฺฌาปิ  กงฺกาปิ  กุลลาปิ  อนุปติตฺวา  อนุปติตฺวา  วิตุเทนฺติ  ๑
วิตจฺเฉนฺติ  วิราเชนฺติ  ๒ สฺวาสฺสุทํ  อฏฺฏสฺสรํ  กโรติ  ฯเปฯ  เอโส
ภิกฺขเว  สตฺโต  อิมสฺมึเยว  ราชคเห  โคฆาตโก  อโหสิ  ฯเปฯ
อิธาหํ  อาวุโส  คิชฺฌกูฏา  ปพฺพตา  โอโรหนฺโต  อทฺทสํ  มํสปิณฺฑํ
เวหาสํ  คจฺฉนฺตํ  ตเมนํ  คิชฺฌาปิ  กงฺกาปิ  กุลลาปิ  อนุปติตฺวา
อนุปติตฺวา  วิตุเทนฺติ  วิตจฺเฉนฺติ  วิราเชนฺติ  สฺวาสฺสุทํ  อฏฺฏสฺสรํ
#๑ ยุ. ม. โปตฺถเกสุ อยํ ปาโฐ นตฺถิ ฯ ๒ ยุ. ม. วิภเชนฺติ ฯ อิโต
#ปรํ ปจฺฉิมํ ปาฐทฺวยญฺเญว ตตฺถ ทิสฺสติ โน ปุริโม ปาโฐ ฯ
