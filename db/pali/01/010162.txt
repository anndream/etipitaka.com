ภิกฺขุ  นมรณาธิปฺปายสฺสาติ  ฯ  เตน  โข  ปน  สมเยน  อญฺญตโร
ภิกฺขุ  อมนุสฺเสน  คหิโต  โหติ  ฯ  อญฺญตโร  ภิกฺขุ  มรณาธิปฺปาโย
ตสฺส  ภิกฺขุโน  ปหารํ  อทาสิ  ฯ  โส  ภิกฺขุ  กาลมกาสิ  ฯเปฯ  โส
ภิกฺขุ  น  กาลมกาสิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ
ภิกฺขุ ปาราชิกสฺส อาปตฺติ ถุลฺลจฺจยสฺสาติ ฯ
	[๒๒๒]  เตน  โข  ปน  สมเยน  อญฺญตโร  ภิกฺขุ  กลฺยาณกมฺมสฺส
สคฺคกถํ  กเถสิ  ฯ  โส  อธิมุตฺโต  กาลมกาสิ  ฯ  ตสฺส  กุกฺกุจฺจํ
อโหสิ  ฯเปฯ  อนาปตฺติ  ภิกฺขุ  นมรณาธิปฺปายสฺสาติ  ฯ  เตน
โข  ปน  สมเยน  อญฺญตโร  ภิกฺขุ  มรณาธิปฺปาโย  กลฺยาณกมฺมสฺส
สคฺคกถํ  กเถสิ  ฯ  โส  อธิมุตฺโต  กาลมกาสิ  ฯเปฯ  โส  อธิมุตฺโต
น  กาลมกาสิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ
ปาราชิกสฺส  อาปตฺติ  ถุลฺลจฺจยสฺสาติ  ฯ  เตน  โข  ปน  สมเยน
อญฺญตโร  ภิกฺขุ  เนรยิกสฺส  นิรยกถํ  กเถสิ  ฯ  โส  อุตฺตสิตฺวา
กาลมกาสิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ
นมรณาธิปฺปายสฺสาติ  ฯ  เตน  โข  ปน  สมเยน  อญฺญตโร  ภิกฺขุ
มรณาธิปฺปาโย  เนรยิกสฺส  นิรยกถํ  กเถสิ  ฯ  โส  อุตฺตสิตฺวา
กาลมกาสิ  ฯเปฯ  โส  อุตฺตสิตฺวา  น  กาลมกาสิ  ฯ  ตสฺส  กุกฺกุจฺจํ
อโหสิ ฯเปฯ อนาปตฺติ ภิกฺขุ ปาราชิกสฺส อาปตฺติ ถุลฺลจฺจยสฺสาติ ฯ
	[๒๒๓]  เตน  โข  ปน  สมเยน  อาฬวิกา  ภิกฺขู  นวกมฺมํ
กโรนฺตา  รุกฺขํ  ฉินฺทนฺติ  ฯ  อญฺญตโร  ภิกฺขุ  อญฺญตรํ  ภิกฺขุํ
