จาริโน  พฺรหฺมจาริโน  สจฺจวาทิโน  สีลวนฺโต  กลฺยาณ-
ธมฺมา  ปฏิชานิสฺสนฺติ  นตฺถิ  อิเมสํ  สามญฺญํ  นตฺถิ  อิเมสํ
พฺรหฺมญฺญํ  นฏฺฐํ  อิเมสํ  สามญฺญํ  นฏฺฐํ  อิเมสํ  พฺรหฺมญฺญํ
กุโต  อิเมสํ  สามญฺญํ  กุโต  อิเมสํ  พฺรหฺมญฺญํ  อปคตา  อิเม
สามญฺญา  อปคตา  อิเม  พฺรหฺมญฺญา  ราชานํปิ  อิเม  วญฺเจนฺติ
กึ  ปน  อญฺเญ  มนุสฺเสติ  ฯ  อสฺโสสุํ  โข  ภิกฺขู  เตสํ  มนุสฺสานํ
อุชฺฌายนฺตานํ  ขียนฺตานํ  ๑ วิปาเจนฺตานํ  ฯ  เย  เต  ภิกฺขู อปฺปิจฺฉา
สนฺตุฏฺฐา  ลชฺชิโน  กุกฺกุจฺจกา  สิกฺขากามา  เต  อุชฺฌายนฺติ  ขียนฺติ
วิปาเจนฺติ  กถํ  หิ  นาม  อายสฺมา  ธนิโย  กุมฺภการปุตฺโต  รญฺโญ
ทารูนิ  อทินฺนํ  อาทิยิสฺสตีติ  ฯ  อถโข  เต  ภิกฺขู  ภควโต  เอตมตฺถํ
อาโรเจสุํ  ฯ  อถโข  ภควา  เอตสฺมึ  นิทาเน  เอตสฺมึ  ปกรเณ
ภิกฺขุสงฺฆํ  สนฺนิปาตาเปตฺวา  อายสฺมนฺตํ  ธนิยํ  กุมฺภการปุตฺตํ  ปฏิปุจฺฉิ
สจฺจํ  กิร  ตฺวํ  ธนิย  รญฺโญ  ทารูนิ  อทินฺนํ  อาทิยสีติ  ๒ ฯ  สจฺจํ
ภควาติ  ฯ  วิครหิ  พุทฺโธ  ภควา  อนนุจฺฉวิกํ  โมฆปุริส  อนนุโลมิกํ
อปฺปฏิรูปํ  อสฺสามณกํ  อกปฺปิยํ  อกรณียํ  กถํ  หิ  นาม  ตฺวํ
โมฆปุริส  รญฺโญ  ทารูนิ  อทินฺนํ  อาทิยิสฺสสิ  เนตํ  โมฆปุริส
อปฺปสนฺนานํ  วา  ปสาทาย  ปสนฺนานํ  วา  ภิยฺโยภาวาย  อถเขฺวตํ
โมฆปุริส  อปฺปสนฺนานญฺเจว  อปฺปสาทาย  ปสนฺนานญฺจ  เอกจฺจานํ
อญฺญถตฺตายาติ  ฯ  เตน  โข  ปน  สมเยน  อญฺญตโร  ปุราณ-
#๑  เยภุยฺเยน  ขิยฺยนฺตานนฺติ  ปฐนฺติ ฯ  ๒  ยุ. อาทิยีติ ฯ
