เอกมนฺตํ  อฏฺฐาสิ  ฯ  เอกมนฺตํ  ฐิตํ  โข  ภิกฺขเว  มณิกณฺฐํ นาค-
ราชานํ  กนิฏฺโฐ  อิสิ  เอตทโวจ  มณึ  เม  โภ  เทหิ  มณินา
เม  อตฺโถติ  ฯ  อถโข  ภิกฺขเว  มณิกณฺโฐ  นาคราชา  ภิกฺขุ  มณึ
ยาจติ  ภิกฺขุสฺส  มณินา  อตฺโถติ  ขิปฺปเมว  อคมาสิ  ฯ  ทุติยมฺปิ
โข  ภิกฺขเว  มณิกณฺโฐ  นาคราชา  คงฺคํ  นทึ  อุตฺตริตฺวา  เยน
กนิฏฺโฐ  อิสิ  เตนุปสงฺกมิ  ฯ  อทฺทสา  โข  ภิกฺขเว  กนิฏฺโฐ  อิสิ
มณิกณฺฐํ  นาคราชานํ  ทูรโต  ว  อาคจฺฉนฺตํ  ทิสฺวาน  มณิกณฺฐํ
นาคราชานํ  เอตทโวจ  มณึ  เม  โภ  เทหิ  มณินา  เม  อตฺโถติ  ฯ
อถโข  ภิกฺขเว  มณิกณฺโฐ  นาคราชา  ภิกฺขุ  มณึ  ยาจติ  ภิกฺขุสฺส
มณินา  อตฺโถติ  ตโต  ว  ปฏินิวตฺติ  ฯ  ตติยมฺปิ  โข  ภิกฺขเว
มณิกณฺโฐ  นาคราชา  คงฺคํ  นทึ  อุตฺตรติ  ฯ  อทฺทสา  โข  ภิกฺขเว
กนิฏฺโฐ  อิสิ  มณิกณฺฐํ  นาคราชานํ  คงฺคํ  นทึ  อุตฺตรนฺตํ  ทิสฺวาน
มณิกณฺฐํ  นาคราชานํ  เอตทโวจ  มณึ  เม  โภ  เทหิ  มณินา  เม
อตฺโถติ  ฯ  อถโข  ภิกฺขเว  มณิกณฺโฐ  นาคราชา  กนิฏฺฐํ  อิสึ
คาถาหิ อชฺฌภาสิ
			มมนฺนปานํ วิปุลํ อุฬารํ
			อุปฺปชฺชตีมสฺส มณิสฺส เหตุ
			ตนฺเต น ทสฺสํ อติยาจโกสิ
			น จาปิ เต อสฺสมมาคมิสฺสํ ฯ
			สุสู ยถา สกฺขรโธตปาณิ
