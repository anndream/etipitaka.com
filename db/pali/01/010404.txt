ยสฺสายสฺมโต  ขมติ  อิตฺถนฺนามสฺส  ภิกฺขุโน  สมนุภาสนา  ตสฺส
วตฺถุสฺส  ปฏินิสฺสคฺคาย  โส  ตุณฺหสฺส  ยสฺส  นกฺขมติ  โส  ภาเสยฺย  ฯ
สมนุภฏฺโฐ  สงฺเฆน  อิตฺถนฺนาโม  ภิกฺขุ  ตสฺส  วตฺถุสฺส  ปฏินิสฺสคฺคาย  ฯ
ขมติ สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
	[๕๙๙]  ญตฺติยา  ทุกฺกฏํ  ทฺวีหิ  กมฺมวาจาหิ  ถุลฺลจฺจยา  กมฺม-
วาจาปริโยสาเน อาปตฺติ สงฺฆาทิเสสสฺส ฯ สงฺฆาทิเสสํ อชฺฌา-
ปชฺชนฺตสฺส  ญตฺติยา  ทุกฺกฏํ  ทฺวีหิ  กมฺมวาจาหิ  ถุลฺลจฺจยา  ปฏิปฺ-
ปสฺสมฺภนฺติ  ฯ  สงฺฆาทิเสโสติ ฯเปฯ เตนปิ วุจฺจติ สงฺฆาทิเสโสติ ฯ
	[๖๐๐]  ธมฺมกมฺเม  ธมฺมกมฺมสญฺญี  นปฺปฏินิสฺสชฺชติ  อาปตฺติ
สงฺฆาทิเสสสฺส  ฯ  ธมฺมกมฺเม  เวมติโก  นปฺปฏินิสฺสชฺชติ  อาปตฺติ
สงฺฆาทิเสสสฺส  ฯ  ธมฺมกมฺเม  อธมฺมกมฺมสญฺญี  นปฺปฏินิสฺสชฺชติ
อาปตฺติ  สงฺฆาทิเสสสฺส  ฯ  อธมฺมกมฺเม  ธมฺมกมฺมสญฺญี  อาปตฺติ
ทุกฺกฏสฺส  ฯ  อธมฺมกมฺเม  เวมติโก  อาปตฺติ  ทุกฺกฏสฺส  ฯ  อธมฺม-
กมฺเม  อธมฺมกมฺมสญฺญี อาปตฺติ ทุกฺกฏสฺส ฯ
	[๖๐๑]  อนาปตฺติ  อสมนุภาสนฺตสฺส ปฏินิสฺสชฺชนฺตสฺส อุมฺมตฺต-
กสฺส ๑   อาทิกมฺมิกสฺสาติ ฯ
				ทสมสงฺฆาทิเสสํ นิฏฺฐิตํ ฯ
				___________________
#๑ อิโต ปรํ ยุโรปิยโปตฺถเกเยว ขิตฺตจิตฺตสฺส เวทนฏฺฏสฺสาติ ทิสฺสติ ฯ
