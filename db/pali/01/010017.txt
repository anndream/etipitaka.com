ภิกฺขุ โส โสตาปนฺโน อวินิปาตธมฺโม นิยโต สมฺโพธิปรายโนติ ฯ
	[๙]  อถโข  ภควา  อายสฺมนฺตํ  อานนฺทํ  อามนฺเตสิ  อาจิณฺณํ
โข  ปเนตํ  อานนฺท  ตถาคตานํ  เยหิ  นิมนฺติตา  วสฺสํ  วสนฺติ
น  เต  อนปโลเกตฺวา  ชนปทจาริกํ  ปกฺกมนฺติ  อายามานนฺท
เวรญฺชํ  พฺราหฺมณํ  อปโลเกสฺสามาติ  ฯ  เอวํ  ภนฺเตติ  โข  อายสฺมา
อานนฺโท  ภควโต  ปจฺจสฺโสสิ ฯ อถโข ภควา นิวาเสตฺวา ปตฺต-
จีวรมาทาย  อายสฺมตา  อานนฺเทน  ปจฺฉาสมเณน  เยน  เวรญฺชสฺส
พฺราหฺมณสฺส  นิเวสนํ  เตนุปสงฺกมิ  อุปสงฺกมิตฺวา  ปญฺญตฺเต  อาสเน
นิสีทิ  ฯ  อถโข  เวรญฺโช  พฺราหฺมโณ  เยน  ภควา  เตนุปสงฺกมิ
อุปสงฺกมิตฺวา  ภควนฺตํ  อภิวาเทตฺวา  เอกมนฺตํ  นิสีทิ  ฯ  เอกมนฺตํ
นิสินฺนํ  โข  เวรญฺชํ  พฺราหฺมณํ  ภควา  เอตทโวจ  นิมนฺติตมฺหา
ตยา  พฺราหฺมณ  วสฺสํ  วุตฺถา  อปโลเกม ๑  ตํ  อิจฺฉาม  มยํ
ชนปทจาริกํ  ปกฺกมิตุนฺติ  ฯ  สจฺจํ  โภ  โคตม  นิมนฺติตตฺถ  มยา
วสฺสํ  วุตฺถา  อปิจ  โย  เทยฺยธมฺโม  โส  น  ทินฺโน  ตญฺจ
โข  โน  อสนฺตํ  โนปิ  อทาตุกมฺยตา  ตํ  กุเตตฺถ  ลพฺภา
พหุกิจฺจา  ฆราวาสา  พหุกรณียา  อธิวาเสตุ  เม  ภวํ  โคตโม
สฺวาตนาย  ภตฺตํ  สทฺธึ  ภิกฺขุสงฺเฆนาติ ฯ อธิวาเสสิ ภควา ตุณฺหี-
ภาเวน ฯ  อถโข  ภควา  เวรญฺชํ  พฺราหฺมณํ  ธมฺมิยา  กถาย
สนฺทสฺเสตฺวา  สมาทเปตฺวา  สมุตฺเตเชตฺวา  สมฺปหํเสตฺวา  อุฏฺฐา-
#๑ ยุ. ม. อปโลกาม ฯ
