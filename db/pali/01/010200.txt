	[๒๘๐]  ตีหากาเรหิ  โย  เต  จีวรํ  ปริภุญฺชิ  โย  เต ปิณฺฑปาตํ
ปริภุญฺชิ  โย  เต  เสนาสนํ  ปริภุญฺชิ  โย เต คิลานปจฺจย-
เภสชฺชปริกฺขารํ  ปริภุญฺชิ  เยน  เต  วิหาโร  ปริภุตฺโต  เยน  เต
จีวรํ  ปริภุตฺตํ  เยน  เต  ปิณฺฑปาโต  ปริภุตฺโต  เยน  เต  เสนาสนํ
ปริภุตฺตํ  เยน  เต  คิลานปจฺจยเภสชฺชปริกฺขาโร  ปริภุตฺโต  ยํ  ตฺวํ๕
อาคมฺม  วิหารํ  อทาสิ  จีวรํ  อทาสิ  ปิณฺฑปาตํ  อทาสิ  เสนาสนํ อทาสิ
คิลานปจฺจยเภสชฺชปริกฺขารํ  อทาสิ  โส  ภิกฺขุ  สุญฺญาคาเร  ปฐมํ
ฌานํ  ทุติยํ  ฌานํ  ตติยํ  ฌานํ  จตุตฺถํ  ฌานํ  สมาปชฺชิ  สมาปชฺชติ
สมาปนฺโน  โส  ภิกฺขุ  สุญฺญาคาเร  จตุตฺถสฺส  ฌานสฺส  ลาภี  วสี
เตน  ภิกฺขุนา  สุญฺญาคาเร  จตุตฺถํ  ฌานํ  สจฺฉิกตนฺติ  สมฺปชานมุสา
ภณนฺตสฺส  ปฏิวิชานนฺตสฺส  อาปตฺติ  ถุลฺลจฺจยสฺส  น  ปฏิวิชานนฺตสฺส
อาปตฺติ  ทุกฺกฏสฺส  ปุพฺเพ  วสฺส  โหติ  มุสา  ภณิสฺสนฺติ
ภณนฺตสฺส  โหติ  มุสา  ภณามีติ  ภณิตสฺส  โหติ  มุสา  มยา  ภณิตนฺติ
วินิธาย ทิฏฺฐึ วินิธาย ขนฺตึ วินิธาย รุจึ วินิธาย ภาวํ ฯ
		เปยฺยาลปณฺณรสกํ นิฏฺฐิตํ ฯ
		 ปจฺจยปฏิสํยุตฺตวารกถา ๑นิฏฺฐิตา ฯ
	[๒๘๑]  อนาปตฺติ  อธิมาเนน  อนุลฺลปนาธิปฺปายสฺส  อุมฺมตฺตกสฺส
ขิตฺตจิตฺตสฺส เวทนฏฺฏสฺส อาทิกมฺมิกสฺสาติ ฯ
#๑ รา. ปจฺจยปฏิสํยุตฺตกถา ฯ ยุ. ม. โปตฺถเกสุ ปน น กิญฺจิ ทิสฺสติ ฯ
