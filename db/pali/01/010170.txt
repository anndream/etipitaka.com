ปิณฺฑปาตเสนาสนคิลานปจฺจยเภสชฺชปริกฺขารานนฺติ  ฯ  โส  อปเรน
สมเยน  สเตน  วา  สหสฺเสน  วา  ปริวุโต  คามนิคมราชธานีสุ
จาริกํ  จรติ  สกฺกโต  ครุกโต  มานิโต  ปูชิโต  อปจิโต  คหฏฺฐา-
นญฺเจว  ปพฺพชิตานญฺจ  ลาภี  จีวรปิณฺฑปาตเสนาสนคิลานปจฺจย-
เภสชฺชปริกฺขารานํ  ฯ  อยํ  ภิกฺขเว  ปฐโม  มหาโจโร  สนฺโต  สํวิชฺชมาโน
โลกสฺมึ  ฯ  ปุน  จปรํ  ภิกฺขเว  อิเธกจฺโจ  ปาปภิกฺขุ  ตถาคตปฺปเวทิตํ
ธมฺมวินยํ  ปริยาปุณิตฺวา  อตฺตโน  หทติ  ๑ ฯ  อยํ  ภิกฺขเว  ทุติโย
มหาโจโร  สนฺโต  สํวิชฺชมาโน  โลกสฺมึ  ฯ  ปุน จปรํ ภิกฺขเว อิเธกจฺโจ
ปาปภิกฺขุ  สุทฺธํ  พฺรหฺมจารึ  ปริสุทฺธํ  พฺรหฺมจริยํ  จรนฺตํ  อมูลเกน
อพฺรหฺมจริเยน  อนุทฺธํเสติ  ฯ  อยํ  ภิกฺขเว  ตติโย  มหาโจโร  สนฺโต
สํวิชฺชมาโน  โลกสฺมึ  ฯ  ปุน  จปรํ  ภิกฺขเว  อิเธกจฺโจ  ปาปภิกฺขุ
ยานิ  ตานิ  สงฺฆสฺส  ครุภณฺฑานิ  ครุปริกฺขารานิ  เสยฺยถีทํ  อาราโม
อารามวตฺถุ  วิหาโร  วิหารวตฺถุ  มญฺโจ  ปีฐํ  ภิสี  พิมฺโพหนํ  โลหกุมฺภี
โลหภาณกํ  ๒ โลหวารโก  โลหกฏาหํ  วาสี  ผรสุ  กุฐารี  กุทฺทาโล
นิขาทนํ  วลฺลี  เวฬุ  มุญฺชํ  ปพฺพชํ  ติณํ  มตฺติกา  ทารุภณฺฑํ
มตฺติกาภณฺฑํ  เตหิ  คิหี  สงฺคณฺหาติ  อุปลาเปติ  ฯ  อยํ  ภิกฺขเว
จตุตฺโถ  มหาโจโร  สนฺโต  สํวิชฺชมาโน  โลกสฺมึ  ฯ  สเทวเก  ภิกฺขเว
โลเก  สมารเก  สพฺรหฺมเก  สสฺสมณพฺราหฺมณิยา  ปชาย  สเทว-
มนุสฺสาย  อยํ  อคฺโค  มหาโจโร  โย  อสนฺตํ  อภูตํ  อุตฺตริมนุสฺส-
#๑ ยุ. ม. หรติ ฯ ๒ ยุ. ม. โลหภาณโก ฯ
