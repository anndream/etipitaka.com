เจโส  ภิกฺขุ  วินยวาที  เจโส  ภิกฺขุ  อมฺหากญฺเจโส  ภิกฺขุ  ฉนฺทญฺจ
รุจิญฺจ อาทาย โวหรติ ชานาติ โน ภาสติ อมฺหากมฺเปตํ ขมตีติ ฯ
	[๖๐๔]  เต  ภิกฺขูติ  เย  เต  อนุวตฺตกา  ภิกฺขู  ฯ  ภิกฺขูหีติ
อญฺเญหิ  ภิกฺขูหิ  ฯ  เย  ปสฺสนฺติ  เย  สุณนฺติ  เตหิ  วตฺตพฺพา  มา
อายสฺมนฺโต  เอวํ  อวจุตฺถ  น  เจโส  ภิกฺขุ  ธมฺมวาที  น  เจโส
ภิกฺขุ  วินยวาที  มา  อายสฺมนฺตานมฺปิ สงฺฆเภโท รุจฺจิตฺถ สเมตา-
ยสฺมนฺตานํ  สงฺเฆน  สมคฺโค  หิ  สงฺโฆ  สมฺโมทมาโน  อวิวทมาโน
เอกุทฺเทโส  ผาสุ  วิหรตีติ  ฯ  ทุติยมฺปิ  วตฺตพฺพา  ตติยมฺปิ  วตฺตพฺพา ฯ
สเจ  ปฏินิสฺสชฺชนฺติ  อิจฺเจตํ  กุสลํ  โน  เจ  ปฏินิสฺสชฺชนฺติ  อาปตฺติ
ทุกฺกฏสฺส  ฯ  สุตฺวา  น  วทนฺติ  อาปตฺติ  ทุกฺกฏสฺส  ฯ  เต
ภิกฺขู  สงฺฆมชฺฌํปิ  อากฑฺฒิตฺวา  วตฺตพฺพา  มา  อายสฺมนฺโต  เอวํ
อวจุตฺถ  น  เจโส  ภิกฺขุ  ธมฺมวาที  น  เจโส  ภิกฺขุ  วินยวาที  มา
อายสฺมนฺตานมฺปิ  สงฺฆเภโท  รุจฺจิตฺถ  สเมตายสฺมนฺตานํ  สงฺเฆน
สมคฺโค  หิ  สงฺโฆ  สมฺโมทมาโน  อวิวทมาโน  เอกุทฺเทโส  ผาสุ
วิหรตีติ  ฯ  ทุติยมฺปิ  วตฺตพฺพา  ตติยมฺปิ  วตฺตพฺพา  ฯ สเจ ปฏินิสฺสชฺชนฺติ
อิจฺเจตํ กุสลํ โน เจ ปฏินิสฺสชฺชนฺติ อาปตฺติ ทุกฺกฏสฺส ฯ
	[๖๐๕]  เต  ภิกฺขู  ภิกฺขูหิ  สมนุภาสิตพฺพา  ฯ  เอวญฺจ  ปน
ภิกฺขเว  สมนุภาสิตพฺพา  ฯ  พฺยตฺเตน  ภิกฺขุนา  ปฏิพเลน  สงฺโฆ
ญาเปตพฺโพ  สุณาตุ  เม  ภนฺเต  สงฺโฆ  อิตฺถนฺนาโม  จ  อิตฺถนฺนาโม
จ  ภิกฺขู  อิตฺถนฺนามสฺส  ภิกฺขุโน  สงฺฆเภทาย  ปรกฺกมนฺตสฺส  อนุวตฺตกา
