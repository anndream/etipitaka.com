สิญฺจาเปนฺติปิ  โอจินนฺติปิ  โอจินาเปนฺติปิ  คนฺเถนฺติปิ  คนฺถาเปนฺติปิ
เอกโตวณฺฏิกมาลํ  กโรนฺติปิ  การาเปนฺติปิ  อุภโตวณฺฏิกมาลํ  กโรนฺติปิ
การาเปนฺติปิ  มญฺชริกํ  กโรนฺติปิ  การาเปนฺติปิ  วิธุติกํ  กโรนฺติปิ
การาเปนฺติปิ  วฏํสกํ  กโรนฺติปิ  การาเปนฺติปิ  อาเวฬํ  กโรนฺติปิ
การาเปนฺติปิ  อุรจฺฉทํ  กโรนฺติปิ  การาเปนฺติปิ  ฯเปฯ  วิวิธมฺปิ อนาจารํ
อาจรนฺติ  เยปิ  เต ๑มนุสฺสา ปุพฺเพ สทฺธา อเหสุํ ปสนฺนา เตปิ เอตรหิ
อสฺสทฺธา  อปฺปสนฺนา  ยานิปิ  ตานิ  สงฺฆสฺส  ปุพฺเพ  ทานปถานิ  ตานิปิ
เอตรหิ  อุปจฺฉินฺนานิ  ริญฺจนฺติ  เปสลา  ภิกฺขู  นิวสนฺติ  ปาปภิกฺขูติ  ฯ
สจฺจํ  ภควาติ  ฯ  วิครหิ  พุทฺโธ  ภควา  อนนุจฺฉวิกํ  ภิกฺขเว  เตสํ
โมฆปุริสานํ  ฯเปฯ  กถํ  หิ  นาม  เต  ภิกฺขเว  โมฆปุริสา  เอวรูปํ
อนาจารํ  อาจริสฺสนฺติ  มาลาวจฺฉํ  โรเปสฺสนฺติปิ  โรปาเปสฺสนฺติปิ
สิญฺจิสฺสนฺติปิ  สิญฺจาเปสฺสนฺติปิ  โอจินิสฺสนฺติปิ  โอจินาเปสฺสนฺติปิ
คนฺถิสฺสนฺติปิ  คนฺถาเปสฺสนฺติปิ  เอกโตวณฺฏิกมาลํ กริสฺสนฺติปิ การา-
เปสฺสนฺติปิ  อุภโตวณฺฏิกมาลํ  กริสฺสนฺติปิ  การาเปสฺสนฺติปิ  มญฺชริกํ
กริสฺสนฺติปิ  การาเปสฺสนฺติปิ  วิธุติกํ  กริสฺสนฺติปิ  การาเปสฺสนฺติปิ  วฏํสกํ
กริสฺสนฺติปิ  การาเปสฺสนฺติปิ  อาเวฬํ  กริสฺสนฺติปิ  การาเปสฺสนฺติปิ
อุรจฺฉทํ  กริสฺสนฺติปิ  การาเปสฺสนฺติปิ  เต  กุลิตฺถีนํ  กุลธีตานํ  กุลกุมารีนํ
กุลสุณฺหานํ  กุลทาสีนํ  เอกโตวณฺฏิกมาลํ  หริสฺสนฺติปิ  หราเปสฺสนฺติปิ
อุภโตวณฺฏิกมาลํ  หริสฺสนฺติปิ  หราเปสฺสนฺติปิ  มญฺชริกํ  หริสฺสนฺติปิ
#๑ อิโต ปรํ ยุ. ม. รา. โปตฺถเกสุ ภิกฺขเวติ ปาโฐ ปญฺญายติ ฯ
