อาปนฺนาติ  ฯ  ภควโต  เอตมตฺถํ  อาโรเจสุํ  ฯ  อาปตฺตึ  ตุเมฺห
ภิกฺขเว อาปนฺนา ปาราชิกนฺติ ฯ
	[๑๒๘]  เตน  โข  ปน  สมเยน  อญฺญตโร  ภิกฺขุ  รชกตฺถรณํ
คนฺตฺวา  มหคฺฆํ  ทุสฺสํ  ปสฺสิตฺวา  เถยฺยจิตฺตํ  อุปฺปาเทสิ  ฯ  ตสฺส
กุกฺกุจฺจํ  อโหสิ  กจฺจิ  นุ  โข  อหํ  ปาราชิกํ  อาปตฺตึ  อาปนฺโนติ  ฯ
ภควโต  เอตมตฺถํ  อาโรเจสิ  ฯ  อนาปตฺติ  ภิกฺขุ  จิตฺตุปฺปาเทติ ฯ เตน
โข  ปน  สมเยน  อญฺญตโร  ภิกฺขุ  รชกตฺถรณํ  คนฺตฺวา  มหคฺฆํ  ทุสฺสํ
ปสฺสิตฺวา  เถยฺยจิตฺโต  อามสิ  ฯ  ตสฺส  กุกฺกุจฺจํ  อโหสิ  ฯเปฯ
อนาปตฺติ  ภิกฺขุ  ปาราชิกสฺส  อาปตฺติ  ทุกฺกฏสฺสาติ  ฯ  เตน  โข
ปน  สมเยน  อญฺญตโร  ภิกฺขุ  รชกตฺถรณํ  คนฺตฺวา  มหคฺฆํ  ทุสฺสํ
ปสฺสิตฺวา  เถยฺยจิตฺโต  ผนฺทาเปสิ  ฯ  ตสฺส  กุกฺกุจฺจํ  อโหสิ  ฯเปฯ
อนาปตฺติ  ภิกฺขุ  ปาราชิกสฺส  อาปตฺติ  ถุลฺลจฺจยสฺสาติ  ฯ  เตน  โข
ปน  สมเยน  อญฺญตโร  ภิกฺขุ  รชกตฺถรณํ  คนฺตฺวา  มหคฺฆํ  ทุสฺสํ
ปสฺสิตฺวา  เถยฺยจิตฺโต  ฐานา  จาเวสิ  ฯ  ตสฺส  กุกฺกุจฺจํ  อโหสิ
ฯเปฯ อาปตฺตึ ตฺวํ ภิกฺขุ อาปนฺโน ปาราชิกนฺติ ฯ
	[๑๒๙]  เตน  โข  ปน  สมเยน  อญฺญตโร  ปิณฺฑจาริโก  ภิกฺขุ
มหคฺฆํ  อุตฺตรตฺถรณํ  ปสฺสิตฺวา  เถยฺยจิตฺตํ  อุปฺปาเทสิ  ฯ  ตสฺส
กุกฺกุจฺจํ  อโหสิ  ฯเปฯ  อนาปตฺติ  ภิกฺขุ  จิตฺตุปฺปาเทติ  ฯ  เตน  โข
ปน  สมเยน  อญฺญตโร  ปิณฺฑจาริโก  ภิกฺขุ  มหคฺฆํ  อุตฺตรตฺถรณํ
ปสฺสิตฺวา  เถยฺยจิตฺโต  อามสิ  ฯเปฯ  อนาปตฺติ  ภิกฺขุ  ปาราชิกสฺส
