ปฏิปชฺชิสฺสสีติ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ
สงฺฆาทิเสสสฺส อาปตฺติ ถุลฺลจฺจยสฺสาติ ฯ
	[๔๑๔]  เตน  โข  ปน  สมเยน  อญฺญตโร  ภิกฺขุ  สารตฺโต
อญฺญตรํ  อิตฺถึ  เอตทโวจ  สทฺธาสิ  ตฺวํ  ภคินิ  อปิจ  ยํ  สามิกสฺส
เทสิ  ตํ  นมฺหากํ  เทสีติ  ฯ  กึ  ภนฺเตติ  ฯ  เมถุนธมฺมนฺติ  ฯ
ตสฺส  กุกฺกุจฺจํ  อโหสิ  ฯเปฯ  อาปตฺตึ  ตฺวํ  ภิกฺขุ  อาปนฺโน
สงฺฆาทิเสสนฺติ  ฯ  เตน  โข  ปน  สมเยน  อญฺญตโร  ภิกฺขุ  สารตฺโต
อญฺญตรํ  อิตฺถึ  เอตทโวจ  สทฺธาสิ  ตฺวํ  ภคินิ  อปิจ  ยํ  อคฺคทานํ
ตํ  นมฺหากํ  เทสีติ  ฯ  กึ  ภนฺเต  อคฺคทานนฺติ  ฯ  เมถุนธมฺมนฺติ  ฯ
ตสฺส  กุกฺกุจฺจํ  อโหสิ  ฯเปฯ  อาปตฺตึ  ตฺวํ  ภิกฺขุ  อาปนฺโน
สงฺฆาทิเสสนฺติ ฯ
	[๔๑๕]  เตน  โข  ปน  สมเยน  อญฺญตรา  อิตฺถี  กมฺมํ กโรติ ฯ
อญฺญตโร  ภิกฺขุ  สารตฺโต  ตํ  อิตฺถึ  เอตทโวจ  ติฏฺฐ  ภคินิ  อหํ
กริสฺสามีติ  ฯ  สา  น  ปฏิวิชานาติ  ฯ  ตสฺส  กุกฺกุจฺจํ  อโหสิ  ฯเปฯ
อนาปตฺติ  ภิกฺขุ  สงฺฆาทิเสสสฺส  อาปตฺติ  ทุกฺกฏสฺสาติ  ฯ  เตน
โข  ปน  สมเยน  อญฺญตรา  อิตฺถี  กมฺมํ  กโรติ  ฯ  อญฺญตโร  ภิกฺขุ
สารตฺโต  ตํ  อิตฺถึ  เอตทโวจ  นิสีท  ภคินิ  อหํ  กริสฺสามีติ  ฯ
สา  น  ปฏิวิชานาติ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ
ภิกฺขุ  สงฺฆาทิเสสสฺส  อาปตฺติ  ทุกฺกฏสฺสาติ  ฯ  เตน  โข  ปน
สมเยน  อญฺญตรา  อิตฺถี  กมฺมํ  กโรติ  ฯ  อญฺญตโร  ภิกฺขุ
