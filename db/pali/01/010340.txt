โหติ  อปริกฺกมนํ  มายิธ  กรีติ  วตฺตพฺโพ  ฯ  สเจ  อนารมฺภํ  โหติ
สปริกฺกมนํ  สงฺฆสฺส  อาโรเจตพฺพํ  อนารมฺภํ  สปริกฺกมนนฺติ  ฯ  เตน
กุฏีการเกน  ภิกฺขุนา  สงฺฆํ  อุปสงฺกมิตฺวา  เอกํสํ  อุตฺตราสงฺคํ  กริตฺวา
วุฑฺฒานํ  ภิกฺขูนํ  ปาเท  วนฺทิตฺวา  อุกฺกุฏิกํ  นิสีทิตฺวา  อญฺชลึ
ปคฺคเหตฺวา  เอวมสฺส  วจนีโย  อหํ  ภนฺเต  สญฺญาจิกาย  กุฏึ
กตฺตุกาโม  อสฺสามิกํ  อตฺตุทฺเทสํ  โสหํ  ภนฺเต  สงฺฆํ  กุฏีวตฺถุเทสนํ
ยาจามีติ  ฯ  ทุติยมฺปิ  ยาจิตพฺพา  ตติยมฺปิ  ยาจิตพฺพา  ฯ  พฺยตฺเตน
ภิกฺขุนา  ปฏิพเลน  สงฺโฆ  ญาเปตพฺโพ  สุณาตุ  เม  ภนฺเต  สงฺโฆ
อยํ  อิตฺถนฺนาโม  ภิกฺขุ  สญฺญาจิกาย  กุฏึ  กตฺตุกาโม  อสฺสามิกํ4
อตฺตุทฺเทสํ  โส  สงฺฆํ  กุฏีวตฺถุเทสนํ  ยาจติ  ฯ  ยทิ  สงฺฆสฺส  ปตฺตกลฺลํ
สงฺโฆ  อิตฺถนฺนามสฺส  ภิกฺขุโน  กุฏีวตฺถุํ  เทเสยฺย  ฯ  เอสา  ญตฺติ  ฯ
สุณาตุ  เม  ภนฺเต  สงฺโฆ  อยํ  อิตฺถนฺนาโม  ภิกฺขุ  สญฺญาจิกาย  กุฏึ
กตฺตุกาโม  อสฺสามิกํ  อตฺตุทฺเทสํ  โส  สงฺฆํ  กุฏีวตฺถุเทสนํ  ยาจติ  ฯ
สงฺโฆ  อิตฺถนฺนามสฺส  ภิกฺขุโน  กุฏีวตฺถุํ  เทเสติ  ฯ  ยสฺสายสฺมโต
ขมติ  อิตฺถนฺนามสฺส  ภิกฺขุโน  กุฏีวตฺถุสฺส  เทสนา  โส  ตุณฺหสฺส
ยสฺส  นกฺขมติ  โส  ภาเสยฺย  ฯ  เทสิตํ  สงฺเฆน  อิตฺถนฺนามสฺส ภิกฺขุโน
กุฏีวตฺถุํ ฯ ขมติ สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
	[๕๐๖]  สารมฺภํ  นาม  กิปิลฺลิกานํ  วา  อาสโย  โหติ  อุปจิกานํ
วา  อาสโย  โหติ  อุนฺทุรานํ  วา  อาสโย  โหติ  อหีนํ  วา  อาสโย
โหติ  วิจฺฉิกานํ  วา  อาสโย  โหติ  สตปทีนํ  วา  อาสโย  โหติ
