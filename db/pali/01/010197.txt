จตฺโต  วนฺโต  มุตฺโต  ปหีโน  ปฏินิสฺสฏฺโฐ  อุกฺเขฏิโต  สมุกฺเขฏิโต
ราคา  จ  เม  จิตฺตํ  วินีวรณํ  โทสา  จ  เม  จิตฺตํ  วินีวรณนฺติ
วตฺตุกาโม  โมหา  จ  เม  จิตฺตํ  วินีวรณนฺติ  สมฺปชานมุสา  ภณนฺตสฺส
ปฏิวิชานนฺตสฺส  อาปตฺติ  ปาราชิกสฺส  น  ปฏิวิชานนฺตสฺส  อาปตฺติ
ถุลฺลจฺจยสฺส  ปุพฺเพ  วสฺส  โหติ  มุสา  ภณิสฺสนฺติ  ภณนฺตสฺส
โหติ  มุสา  ภณามีติ  ภณิตสฺส  โหติ  มุสา  มยา  ภณิตนฺติ
วินิธาย ทิฏฺฐึ วินิธาย ขนฺตึ วินิธาย รุจึ วินิธาย ภาวํ ๑ฯ
		วตฺถุนิสฺสารกสฺส จกฺกเปยฺยาลํ นิฏฺฐิตํ ฯ
		วตฺตุกามวารกถา นิฏฺฐิตา ฯ
	[๒๗๙]  ตีหากาเรหิ  โย  เต  วิหาเร  วสิ  โส  ภิกฺขุ  ปฐมํ
ฌานํ  สมาปชฺชิ  สมาปชฺชติ  สมาปนฺโน  โส  ภิกฺขุ  ปฐมสฺส  ฌานสฺส
ลาภี  วสี  เตน  ภิกฺขุนา  ปฐมํ  ฌานํ  สจฺฉิกตนฺติ  สมฺปชานมุสา
ภณนฺตสฺส  ปฏิวิชานนฺตสฺส  อาปตฺติ  ถุลฺลจฺจยสฺส  น  ปฏิวิชานนฺ-
ตสฺส  อาปตฺติ  ทุกฺกฏสฺส  ปุพฺเพ  วสฺส  โหติ  มุสา  ภณิสฺสนฺติ
ภณนฺตสฺส  โหติ  มุสา  ภณามีติ  ภณิตสฺส  โหติ  มุสา
มยา  ภณิตนฺติ  ฯ  จตูหากาเรหิ ปญฺจหากาเรหิ ฉหากาเรหิ สตฺตหากาเรหิ
โย  เต  วิหาเร  วสิ  โส  ภิกฺขุ  ปฐมํ  ฌานํ  สมาปชฺชิ
สมาปชฺชติ  สมาปนฺโน  โส  ภิกฺขุ  ปฐมสฺส  ฌานสฺส  ลาภี  วสี
เตน  ภิกฺขุนา  ปฐมํ  ฌานํ  สจฺฉิกตนฺติ  สมฺปชานมุสา  ภณนฺตสฺส
#๑ อิโต ปรํ ยุ. โปตฺถเก วตฺตุวิสารกสฺส สพฺพมูลกนฺติปิ อตฺถิ ฯ
