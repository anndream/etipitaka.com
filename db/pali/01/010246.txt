อสุจิ  มุจฺจิ  ฯ  ตสฺส  กุกฺกุจฺจํ  อโหสิ  ฯเปฯ  อาปตฺตึ  ตฺวํ  ภิกฺขุ
อาปนฺโน สงฺฆาทิเสสนฺติ ฯ
	[๓๕๙]  เตน  โข  ปน  สมเยน  อญฺญตโร  ภิกฺขุ  สุตฺตสฺส
สามเณรสฺส  องฺคชาตํ  อคฺคเหสิ  ฯ  ตสฺส  อสุจิ  มุจฺจิ  ฯ  ตสฺส
กุกฺกุจฺจํ  อโหสิ  ฯเปฯ  อนาปตฺติ  ภิกฺขุ  สงฺฆาทิเสสสฺส  อาปตฺติ
ทุกฺกฏสฺสาติ ฯ
	[๓๖๐]  เตน  โข  ปน  สมเยน  อญฺญตรสฺส  ภิกฺขุโน  อูรูหิ
องฺคชาตํ  ปีเฬนฺตสฺส  อสุจิ  มุจฺจิ  ฯ  ตสฺส  กุกฺกุจฺจํ  อโหสิ  ฯเปฯ
อนาปตฺติ  ภิกฺขุ  นโมจนาธิปฺปายสฺสาติ  ฯ  เตน  โข  ปน  สมเยน
อญฺญตรสฺส  ภิกฺขุโน  โมจนาธิปฺปายสฺส  อูรูหิ  องฺคชาตํ  ปีเฬนฺตสฺส
อสุจิ  มุจฺจิ  ฯเปฯ  อสุจิ  น  มุจฺจิ  ฯ  ตสฺส  กุกฺกุจฺจํ  อโหสิ  ฯเปฯ
อนาปตฺติ ภิกฺขุ สงฺฆาทิเสสสฺส อาปตฺติ ถุลฺลจฺจยสฺสาติ ฯ
	[๓๖๑]  เตน  โข  ปน  สมเยน  อญฺญตรสฺส  ภิกฺขุโน  มุฏฺฐินา
องฺคชาตํ  ปีเฬนฺตสฺส  อสุจิ  มุจฺจิ  ฯ  ตสฺส  กุกฺกุจฺจํ  อโหสิ  ฯเปฯ
อนาปตฺติ  ภิกฺขุ  นโมจนาธิปฺปายสฺสาติ  ฯ  เตน  โข  ปน  สมเยน
อญฺญตรสฺส  ภิกฺขุโน  โมจนาธิปฺปายสฺส  มุฏฺฐินา  องฺคชาตํ  ปีเฬนฺตสฺส
อสุจิ  มุจฺจิ  ฯเปฯ  อสุจิ  น  มุจฺจิ  ฯ  ตสฺส  กุกฺกุจฺจํ  อโหสิ  ฯเปฯ
อนาปตฺติ ภิกฺขุ สงฺฆาทิเสสสฺส อาปตฺติ ถุลฺลจฺจยสฺสาติ ฯ
	[๓๖๒]  เตน  โข ปน สมเยน อญฺญตรสฺส ภิกฺขุโน โมจนา-
ธิปฺปายสฺส  อากาเส  กฏึ  กมฺเปนฺตสฺส  อสุจิ  มุจฺจิ  ฯเปฯ  อสุจิ
