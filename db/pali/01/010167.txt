ภิกฺขูนํ  เทนฺติ  น  ตาทิสานิ  ขาทนียานิ  อตฺตนา  ขาทนฺติ  น
มาตาปิตูนํ  เทนฺติ  ฯเปฯ  น  ญาติสาโลหิตานํ  เทนฺติ  ยาทิสานิ
ภิกฺขูนํ  เทนฺติ  น  ๑ ตาทิสานิ  สายนียานิ  อตฺตนา  สายนฺติ  น
มาตาปิตูนํ  เทนฺติ  ฯเปฯ  น  ญาติสาโลหิตานํ  เทนฺติ  ยาทิสานิ
ภิกฺขูนํ  เทนฺติ  น  ๒ ตาทิสานิ  ปานานิ  อตฺตนา  ปิวนฺติ น มาตาปิตูนํ
เทนฺติ  น  ปุตฺตทารสฺส  เทนฺติ  น  ทาสกมฺมกรโปริสสฺส
เทนฺติ  น  มิตฺตามจฺจานํ  เทนฺติ  น  ญาติสาโลหิตานํ  เทนฺติ
ยาทิสานิ  ภิกฺขูนํ  เทนฺติ  ฯ  อถโข  เต  ภิกฺขู  วณฺณวนฺโต  อเหสุํ
ปีนินฺทฺริยา  ปสนฺนมุขวณฺณา  วิปฺปสนฺนจฺฉวิวณฺณา  ฯ  อาจิณฺณํ
โข  ปเนตํ  วสฺสํ  วุตฺถานํ  ภิกฺขูนํ  ภควนฺตํ  ทสฺสนาย  อุปสงฺกมิตุํ  ฯ
อถโข  เต  ภิกฺขู  วสฺสํ  วุตฺถา  เตมาสจฺจเยน  เสนาสนํ  สํสาเมตฺวา
ปตฺตจีวรมาทาย  เยน  เวสาลี  เตน  ปกฺกมึสุ  อนุปุพฺเพน
จาริกํ ๓  จรมานา ๔ เยน เวสาลี เยน มหาวนํ เยน กูฏาคารสาลา
เยน  ภควา  เตนุปสงฺกมึสุ  อุปสงฺกมิตฺวา  ภควนฺตํ  อภิวาเทตฺวา
เอกมนฺตํ นิสีทึสุ ฯ
	[๒๒๘]  เตน  โข  ปน  สมเยน  ทิสาสุ  วสฺสํ  วุตฺถา ภิกฺขู กิสา
โหนฺติ  ลูขา  ทุพฺพณฺณา  อุปฺปณฺฑุปฺปณฺฑุกชาตา  ธมนิสนฺถตคตฺตา  ฯ
วคฺคุมุทาตีริยา  ปน  ภิกฺขู  วณฺณวนฺโต  โหนฺติ  ปีนินฺทฺริยา  ปสนฺน-
#๑-๒ อยมฺปน เอเกกสฺมึ วาเร เอเกโกเยว ปากโฏ ฯ ๓-๔ ตีสุปิ
#โปตฺถเกสุ อิทํ ปาฐทฺวยํ น ปญฺญายติ ฯ
