จตุนฺนํ  ทุกฺกฏานํ  ฯเปฯ  สารมฺภํ  สปริกฺกมนํ  อาปตฺติ  การุกานํ
ติณฺณํ  ทุกฺกฏานํ  ฯเปฯ  อนารมฺภํ  อปริกฺกมนํ  อาปตฺติ  การุกานํ
ติณฺณํ  ทุกฺกฏานํ  ฯเปฯ  อนารมฺภํ  สปริกฺกมนํ  อาปตฺติ  การุกานํ
ทฺวินฺนํ  ทุกฺกฏานํ  ฯ  ภิกฺขุ  สมาทิสิตฺวา  ปกฺกมติ  กุฏึ  เม  กโรถาติ
สมาทิสติ  จ  เทสิตวตฺถุกา  จ  โหตุ  ปมาณิกา  จ  อนารมฺภา  จ
สปริกฺกมนา  จาติ  ฯ  ตสฺส  กุฏึ  กโรนฺติ  เทสิตวตฺถุกํ  ปมาณิกํ
สารมฺภํ  อปริกฺกมนํ  อาปตฺติ  การุกานํ  ทฺวินฺนํ  ทุกฺกฏานํ  ฯเปฯ
สารมฺภํ  สปริกฺกมนํ  อาปตฺติ  การุกานํ  ทุกฺกฏสฺส  ฯเปฯ  อนารมฺภํ
อปริกฺกมนํ  อาปตฺติ  การุกานํ  ทุกฺกฏสฺส  ฯเปฯ  อนารมฺภํ  สปริกฺกมนํ
อนาปตฺติ ฯ
	[๕๒๐]  ภิกฺขุ  สมาทิสิตฺวา  ปกฺกมติ  กุฏึ  เม  กโรถาติ  ฯ
ตสฺส  กุฏึ  กโรนฺติ  อเทสิตวตฺถุกํ  สารมฺภํ  อปริกฺกมนํ  ฯ  โส  เจ
วิปฺปกเต  อาคจฺฉติ  ฯ  เตน  ภิกฺขุนา  สา  กุฏี  อญฺญสฺส  วา
ทาตพฺพา  ภินฺทิตฺวา  วา  ปุน  กาตพฺพา  ฯ  โน  เจ  อญฺญสฺส  วา
ทเทยฺย  ภินฺทิตฺวา  วา  ปุน  กาเรยฺย  อาปตฺติ  สงฺฆาทิเสเสน  ทฺวินฺนํ
ทุกฺกฏานํ  ฯ  ภิกฺขุ  สมาทิสิตฺวา  ปกฺกมติ  กุฏึ  เม  กโรถาติ  ฯ
ตสฺส  กุฏึ  กโรนฺติ  อเทสิตวตฺถุกํ  สารมฺภํ  สปริกฺกมนํ  ฯ  โส  เจ
วิปฺปกเต  อาคจฺฉติ  ฯ  เตน  ภิกฺขุนา  สา  กุฏี  อญฺญสฺส  วา
ทาตพฺพา  ภินฺทิตฺวา  วา  ปุน  กาตพฺพา  ฯ  โน  เจ  อญฺญสฺส  วา
ทเทยฺย  ภินฺทิตฺวา  วา  ปุน  กาเรยฺย  อาปตฺติ  สงฺฆาทิเสเสน ทุกฺกฏสฺส
