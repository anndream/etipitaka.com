สงฺฆาทิเสสสฺส  ฯ  อิตฺถี  จ  โหติ  เวมติโก  ปณฺฑกสญฺญี  ปุริสสญฺญี
ติรจฺฉานคตสญฺญี สารตฺโต จ ภิกฺขุ จ นํ อิตฺถิยา สนฺติเก อตฺต-
กามปาริจริยาย  วณฺณํ  ภาสติ  อาปตฺติ  ถุลฺลจฺจยสฺส  ฯ  ปณฺฑโก
จ  โหติ  ปณฺฑกสญฺญี  สารตฺโต  จ  ภิกฺขุ  จ  นํ  ปณฺฑกสฺส
สนฺติเก  อตฺตกามปาริจริยาย  วณฺณํ  ภาสติ  อาปตฺติ  ถุลฺลจฺจยสฺส  ฯ
ปณฺฑโก  จ  โหติ  เวมติโก  ปุริสสญฺญี  ติรจฺฉานคตสญฺญี  อิตฺถี-
สญฺญี  สารตฺโต  จ  ภิกฺขุ  จ  นํ  ปณฺฑกสฺส  สนฺติเก  อตฺตกาม-
ปาริจริยาย  วณฺณํ  ภาสติ  อาปตฺติ  ทุกฺกฏสฺส  ฯ  ปุริโส  จ  โหติ
ปุริสสญฺญี  เวมติโก  ติรจฺฉานคตสญฺญี  อิตฺถีสญฺญี  ปณฺฑกสญฺญี
สารตฺโต  จ  ภิกฺขุ  จ  นํ  ปุริสสฺส  สนฺติเก  อตฺตกามปาริจริยาย
วณฺณํ  ภาสติ  อาปตฺติ  ทุกฺกฏสฺส  ฯ  ติรจฺฉานคโต  จ  โหติ
ติรจฺฉานคตสญฺญี  เวมติโก  อิตฺถีสญฺญี  ปณฺฑกสญฺญี  ปุริสสญฺญี
สารตฺโต  จ  ภิกฺขุ  จ  นํ  ติรจฺฉานคตสฺส  สนฺติเก  อตฺตกาม-
ปาริจริยาย  วณฺณํ ภาสติ อาปตฺติ ทุกฺกฏสฺส ฯ
	[๔๑๙]  เทฺว  อิตฺถิโย  ทฺวินฺนํ  อิตฺถีนํ  อิตฺถีสญฺญี  สารตฺโต  จ
ภิกฺขุ  จ  นํ  ทฺวินฺนํ  อิตฺถีนํ  สนฺติเก  อตฺตกามปาริจริยาย  วณฺณํ
ภาสติ  อาปตฺติ  ทฺวินฺนํ  สงฺฆาทิเสสานํ  ฯ  เทฺว  อิตฺถิโย  ทฺวินฺนํ
อิตฺถีนํ  เวมติโก  ปณฺฑกสญฺญี  ปุริสสญฺญี  ติรจฺฉานคตสญฺญี
สารตฺโต  จ  ภิกฺขุ  จ  นํ  ทฺวินฺนํ  อิตฺถีนํ  สนฺติเก  อตฺตกามปาริจริยาย
วณฺณํ  ภาสติ  อาปตฺติ  ทฺวินฺนํ  ถุลฺลจฺจยานํ  ฯ  เทฺว  ปณฺฑกา
