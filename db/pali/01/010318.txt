	[๔๖๗]  ปุริสสฺส  มาตา  ภิกฺขุํ  ปหิณติ  ฯเปฯ  ปุริสสฺส  ปิตา
ภิกฺขุํ  ปหิณติ  ฯเปฯ  ปุริสสฺส  มาตาปิตโร  ภิกฺขุํ  ปหิณนฺติ  ฯเปฯ
ปุริสสฺส  ภาตา  ภิกฺขุํ  ปหิณติ  ฯเปฯ  ปุริสสฺส  ภคินี  ภิกฺขุํ  ปหิณติ
ฯเปฯ  ปุริสสฺส  ญาตกา  ภิกฺขุํ  ปหิณนฺติ  ฯเปฯ  ปุริสสฺส  โคตฺตา
ภิกฺขุํ  ปหิณนฺติ  ฯเปฯ  ปุริสสฺส  สหธมฺมิกา  ภิกฺขุํ  ปหิณนฺติ  ฯ
(ปุริสสฺส  เปยฺยาโล  วิตฺถาเรตพฺโพ  ฯ  อุภโตพทฺธกํ  ยถา  ปุริมนเยน
ตเถว วิตฺถาเรตพฺพํ ฯ)
	[๔๖๘]  มาตุรกฺขิตาย  มาตา  ภิกฺขุํ  ปหิณติ คจฺฉ ภนฺเต อิตฺถนฺนามํ
พฺรูหิ  โหตุ  อิตฺถนฺนามสฺส  ภริยา  ธนกฺกีตาติ  ปฏิคฺคณฺหาติ
วีมํสติ  ปจฺจาหรติ  อาปตฺติ  สงฺฆาทิเสสสฺส  ฯ  มาตุรกฺขิตาย  มาตา
ภิกฺขุํ  ปหิณติ  คจฺฉ  ภนฺเต  อิตฺถนฺนามํ  พฺรูหิ  โหตุ  อิตฺถนฺนามสฺส
ภริยา  ฉนฺทวาสินี  โภควาสินี  ปฏวาสินี  โอทปตฺตกินี  โอภตจุมฺพฏา
ทาสี  จ  ภริยา  จ  กมฺมการี  จ  ภริยา  จ  ธชาหฏา  มุหุตฺติกาติ
ปฏิคฺคณฺหาติ วีมํสติ ปจฺจาหรติ อาปตฺติ สงฺฆาทิเสสสฺส ฯ
		นิกฺเขปปทานิ ฯ
	[๔๖๙]  มาตุรกฺขิตาย  มาตา  ภิกฺขุํ  ปหิณติ คจฺฉ ภนฺเต อิตฺถนฺนามํ
พฺรูหิ  โหตุ  อิตฺถนฺนามสฺส  ภริยา  ธนกฺกีตา  จ  ฉนฺทวาสินี
จาติ  ปฏิคฺคณฺหาติ  วีมํสติ  ปจฺจาหรติ  อาปตฺติ  สงฺฆาทิเสสสฺส  ฯ
มาตุรกฺขิตาย  มาตา  ภิกฺขุํ  ปหิณติ  คจฺฉ  ภนฺเต  อิตฺถนฺนามํ  พฺรูหิ
โหตุ  อิตฺถนฺนามสฺส  ภริยา  ธนกฺกีตา  จ  โภควาสินี  จ  ฯ  ธนกฺกีตา
