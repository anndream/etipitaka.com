ขียนฺตสฺส  วิปาเจนฺตสฺส  ฯ  เย  เต  ภิกฺขู  อปฺปิจฺฉา  ฯเปฯ  เต
อุชฺฌายนฺติ  ขียนฺติ  วิปาเจนฺติ  กถํ  หิ  นาม  อายสฺมา  อุทายิ
ตํขณิกํ  สญฺจริตฺตํ  สมาปชฺชิสฺสตีติ  ฯ  อถโข  เต  ภิกฺขู  ภควโต
เอตมตฺถํ  อาโรเจสุํ  ฯ  อถโข  ภควา  เอตสฺมึ  นิทาเน  เอตสฺมึ
ปกรเณ  ภิกฺขุสงฺฆํ  สนฺนิปาตาเปตฺวา  อายสฺมนฺตํ  อุทายึ  ปฏิปุจฺฉิ
สจฺจํ  กิร  ตฺวํ  อุทายิ  ตํขณิกํ  สญฺจริตฺตํ  สมาปชฺชสีติ  ๑ ฯ  สจฺจํ
ภควาติ  ฯ  วิครหิ  พุทฺโธ  ภควา  อนนุจฺฉวิกํ  โมฆปุริส  อน-
นุโลมิกํ  ฯเปฯ  กถํ  หิ  นาม  ตฺวํ  โมฆปุริส  ตํขณิกํ  สญฺจริตฺตํ
สมาปชฺชิสฺสสิ  เนตํ  โมฆปุริส  อปฺปสนฺนานํ  วา  ปสาทาย  ฯเปฯ
เอวญฺจ  ปน  ภิกฺขเว  อิมํ  สิกฺขาปทํ  อุทฺทิเสยฺยาถ  โย  ปน  ภิกฺขุ
สญฺจริตฺตํ  สมาปชฺเชยฺย  อิตฺถิยา  วา  ปุริสมตึ  ปุริสสฺส  วา  อิตฺถีมตึ
ชายตฺตเน วา ชารตฺตเน วา อนฺตมโส ตํขณิกายปิ สงฺฆาทิเสโสติ ฯ
	[๔๒๙]  โย  ปนาติ  โย  ยาทิโส  ฯเปฯ  ภิกฺขูติ  ฯเปฯ  อยํ
อิมสฺมึ  อตฺเถ  อธิปฺเปโต  ภิกฺขูติ  ฯ  สญฺจริตฺตํ  สมาปชฺเชยฺยาติ
อิตฺถิยา  วา  ปหิโต  ปุริสสฺส  สนฺติเก  คจฺฉติ  ปุริเสน  วา  ปหิโต
อิตฺถิยา  สนฺติเก  คจฺฉติ  ฯ  อิตฺถิยา  วา  ปุริสมตินฺติ  ปุริสสฺส
มตึ  อิตฺถิยา  วา  อาโรเจติ  ฯ  ปุริสสฺส  วา  อิตฺถีมตินฺติ  อิตฺถิยา
มตึ  ปุริสสฺส  วา  อาโรเจติ  ฯ  ชายตฺตเน  วาติ  ชายา  ภวิสฺสสิ  ฯ
ชารตฺตเน  วาติ  ชารี  ภวิสฺสสิ  ฯ  อนฺตมโส  ตํขณิกายปีติ  มุหุตฺติกา
#๑ ยุ. ม. สมาปชฺชีติ ฯ
