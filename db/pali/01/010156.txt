อญฺญตโร  ภิกฺขุ  คิลาโน  โหติ  ฯ  ตํ  ภิกฺขู  นหาเปสุํ  ฯ
โส  ภิกฺขุ  กาลมกาสิ  ฯ  เตสํ  กุกฺกุจฺจํ  อโหสิ  ฯเปฯ
อนาปตฺติ  ภิกฺขเว  นมรณาธิปฺปายสฺสาติ  ฯ  เตน  โข  ปน  สมเยน
อญฺญตโร  ภิกฺขุ  คิลาโน  โหติ  ฯ  ตํ  ภิกฺขู  มรณาธิปฺปายา
นหาเปสุํ  ฯ  โส  ภิกฺขุ  กาลมกาสิ  ฯเปฯ  โส  ภิกฺขุ  น
กาลมกาสิ  ฯ  เตสํ  กุกฺกุจฺจํ  อโหสิ  ฯเปฯ  อนาปตฺติ  ภิกฺขเว
ปาราชิกสฺส  อาปตฺติ  ถุลฺลจฺจยสฺสาติ  ฯ  เตน  โข  ปน  สมเยน
อญฺญตโร  ภิกฺขุ  คิลาโน  โหติ  ฯ  ตํ  ภิกฺขู  เตเลน  อพฺภญฺชึสุ  ฯ
โส  ภิกฺขุ  กาลมกาสิ  ฯ  เตสํ  กุกฺกุจฺจํ  อโหสิ  ฯเปฯ  อนาปตฺติ
ภิกฺขเว  นมรณาธิปฺปายสฺสาติ  ฯ  เตน  โข  ปน  สมเยน  อญฺญตโร
ภิกฺขุ  คิลาโน  โหติ  ฯ  ตํ  ภิกฺขู  มรณาธิปฺปายา  เตเลน
อพฺภญฺชึสุ  ฯ  โส  ภิกฺขุ  กาลมกาสิ  ฯเปฯ  โส  ภิกฺขุ  น
กาลมกาสิ  ฯ  เตสํ  กุกฺกุจฺจํ  อโหสิ  ฯเปฯ  อนาปตฺติ  ภิกฺขเว
ปาราชิกสฺส  อาปตฺติ  ถุลฺลจฺจยสฺสาติ  ฯ  เตน  โข  ปน  สมเยน
อญฺญตโร  ภิกฺขุ  คิลาโน  โหติ  ฯ  ตํ  ภิกฺขู  อุฏฺฐาเปสุํ  ฯ  โส
ภิกฺขุ  กาลมกาสิ  ฯ  เตสํ  กุกฺกุจฺจํ  อโหสิ  ฯเปฯ  อนาปตฺติ
ภิกฺขเว  นมรณาธิปฺปายสฺสาติ  ฯ  เตน  โข  ปน  สมเยน  อญฺญตโร
ภิกฺขุ  คิลาโน  โหติ  ฯ  ตํ  ภิกฺขู  มรณาธิปฺปายา  อุฏฺฐาเปสุํ  ฯ  โส
ภิกฺขุ  กาลมกาสิ  ฯเปฯ  โส  ภิกฺขุ  น  กาลมกาสิ  ฯ  เตสํ
กุกฺกุจฺจํ  อโหสิ  ฯเปฯ  อนาปตฺติ  ภิกฺขเว  ปาราชิกสฺส  อาปตฺติ
