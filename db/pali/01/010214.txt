ตสฺเสว  กาเย  นิปตนฺติ  สฺวาสฺสุทํ  อฏฺฏสฺสรํ  กโรติ  ฯเปฯ
เอโส  ภิกฺขเว  สตฺโต  อิมสฺมึเยว  ราชคเห  สารถิ  อโหสิ  ฯเปฯ
อิธาหํ  อาวุโส  คิชฺฌกูฏา  ปพฺพตา  โอโรหนฺโต  อทฺทสํ  สูจิโลมํ
ปุริสํ  เวหาสํ  คจฺฉนฺตํ  ตสฺส  ตา  สูจิโย  สีเส  ปวิสิตฺวา  มุขโต
นิกฺขมนฺติ  มุเข  ปวิสิตฺวา  อุรโต  นิกฺขมนฺติ  อุเร  ปวิสิตฺวา  อุทรโต
นิกฺขมนฺติ  อุทเร  ปวิสิตฺวา  อูรูหิ  นิกฺขมนฺติ  อูรูสุ  ปวิสิตฺวา  ชงฺฆาหิ
นิกฺขมนฺติ  ชงฺฆาสุ  ปวิสิตฺวา  ปาเทหิ  นิกฺขมนฺติ  สฺวาสฺสุทํ  อฏฺฏสฺสรํ
กโรติ  ฯเปฯ  เอโส  ภิกฺขเว  สตฺโต  อิมสฺมึเยว  ราชคเห
สูจิโก  ๑ อโหสิ  ฯเปฯ  อิธาหํ  อาวุโส คิชฺฌกูฏา ปพฺพตา โอโรหนฺโต
อทฺทสํ  กุมฺภณฺฑํ  ปุริสํ  เวหาสํ  คจฺฉนฺตํ  โส  ๒ คจฺฉนฺโตปิ  เต  ว
อณฺเฑ  ขนฺเธ  โอโรเปตฺวา  คจฺฉนฺติ  นิสีทนฺโตปิ  เตเสฺวว  อณฺเฑสุ
นิสีทติ  ตเมนํ  คิชฺฌาปิ  กงฺกาปิ  กุลลาปิ  อนุปติตฺวา  อนุปติตฺวา
วิตุเทนฺติ  วิตจฺเฉนฺติ  วิราเชนฺติ  สฺวาสฺสุทํ  อฏฺฏสฺสรํ  กโรติ  ฯเปฯ
เอโส  ภิกฺขเว  สตฺโต  อิมสฺมึเยว  ราชคเห  คามกูโฏ  อโหสิ  ฯเปฯ
อิธาหํ  อาวุโส  คิชฺฌกูฏา  ปพฺพตา  โอโรหนฺโต  อทฺทสํ  ปุริสํ  คูถกูเป
สสีสกํ  นิมุคฺคํ  ฯเปฯ  เอโส  ภิกฺขเว  สตฺโต  อิมสฺมึเยว  ราชคเห
ปรทาริโก  อโหสิ  ฯเปฯ  อิธาหํ  อาวุโส  คิชฺฌกูฏา  ปพฺพตา
โอโรหนฺโต  อทฺทสํ  ปุริสํ  คูถกูเป  สสีสกํ  นิมุคฺคํ  อุโภหิ  หตฺเถหิ
คูถํ  ขาทนฺตํ  ฯเปฯ  เอโส  ภิกฺขเว  สตฺโต  อิมสฺมึเยว  ราชคเห
#๑ ยุ. ม. สูจโก ฯ ๒ ยุ. ส. ฯ
