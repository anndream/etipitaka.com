ภณฺฑิกํ  อาทาย  อคมํสุ  ฯ  สามิกา  เต  โจรเก  อนุพนฺธึสุ  ฯ
โจรกา  สามิเก  ปสฺสิตฺวา  ภณฺฑิกํ  ปาเตตฺวา  ปลายึสุ  ฯ  ภิกฺขู  ปุเร
สามิกา  ปสฺสนฺตีติ  เถยฺยจิตฺตา  ปริภุญฺชึสุ  ฯ  สามิกา  เต  ภิกฺขู
โจเทสุํ  อสฺสมณาตฺถ  ตุเมฺหติ  ฯ  เตสํ  กุกฺกุจฺจํ  อโหสิ  ฯเปฯ
อาปตฺตึ  ตุเมฺห  ภิกฺขเว  อาปนฺนา  ปาราชิกนฺติ  ฯ  เตน  โข  ปน
สมเยน  ชมฺพุโจรกา  ฯเปฯ  ลพุชโจรกา  ฯเปฯ  ปนสโจรกา
ฯเปฯ  ตาลปกฺกโจรกา  ฯเปฯ  อุจฺฉุโจรกา  ฯเปฯ  ติมฺพรูสกโจรกา
ติมฺพรูสเก  อุจฺจินิตฺวา  ภณฺฑิกํ  อาทาย  อคมํสุ  ฯ  สามิกา  เต
โจรเก  อนุพนฺธึสุ  ฯ  โจรกา  สามิเก  ปสฺสิตฺวา  ภณฺฑิกํ  ปาเตตฺวา
ปลายึสุ  ฯ  ภิกฺขู  ปุเร  สามิกา  ปสฺสนฺตีติ  เถยฺยจิตฺตา  ปริภุญฺชึสุ  ฯ
สามิกา  เต  ภิกฺขู  โจเทสุํ  อสฺสมณาตฺถ  ตุเมฺหติ  ฯ  เตสํ  กุกฺกุจฺจํ
อโหสิ ฯเปฯ อาปตฺตึ ตุเมฺห ภิกฺขเว อาปนฺนา ปาราชิกนฺติ ฯ
	[๑๔๙]  เตน  โข  ปน  สมเยน  อญฺญตโร  ภิกฺขุ  สงฺฆสฺส  อมฺพํ
เถยฺยจิตฺโต  อวหริ  ฯเปฯ  สงฺฆสฺส  ชมฺพพ  ฯเปฯ  สงฺฆสฺส  ลพุชํ
ฯเปฯ  สงฺฆสฺส  ปนสํ  ฯเปฯ  สงฺฆสฺส  ตาลปกฺกํ  ฯเปฯ  สงฺฆสฺส
อุจฺฉุํ  ฯเปฯ  สงฺฆสฺส  ติมฺพรูสกํ  เถยฺยจิตฺโต  อวหริ  ฯ  ตสฺส
กุกฺกุจฺจํ อโหสิ ฯเปฯ อาปตฺตึ ตฺวํ ภิกฺขุ อาปนฺโน ปาราชิกนฺติ ฯ
	 [๑๕๐]  เตน  โข  ปน สมเยน อญฺญตโร ภิกฺขุ ปุปฺผารามํ คนฺตฺวา
โอจิตํ  ปุปฺผํ  ปญฺจมาสคฺฆนกํ  เถยฺยจิตฺโต  อวหริ  ฯ  ตสฺส  กุกฺกุจฺจํ
อโหสิ  ฯเปฯ  อาปตฺตึ  ตฺวํ  ภิกฺขุ  อาปนฺโน  ปาราชิกนฺติ  ฯ  เตน
