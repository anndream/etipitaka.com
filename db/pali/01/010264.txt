ทฺวินฺนํ  ทุกฺกฏานํ  ฯ  อิตฺถี  จ  ปณฺฑโก  จ  อุภินฺนํ  อิตฺถีสญฺญี
สารตฺโต  จ  ภิกฺขุ  จ  นํ  อุภินฺนํ  นิสฺสคฺคิเยน  กายํ  อามสติ
ปรามสติ  อาปตฺติ  ทฺวินฺนํ  ทุกฺกฏานํ  ฯ  อิตฺถี  จ  โหติ  อิตฺถีสญฺญี
สารตฺโต  จ  ภิกฺขุ  จ  นํ  อิตฺถิยา  นิสฺสคฺคิเยน  กายปฏิพทฺธํ  อามสติ
ปรามสติ  อาปตฺติ  ทุกฺกฏสฺส  ฯ  เทฺว  อิตฺถิโย  ทฺวินฺนํ  อิตฺถีนํ
อิตฺถีสญฺญี  สารตฺโต  จ  ภิกฺขุ  จ  นํ  ทฺวินฺนํ  อิตฺถีนํ  นิสฺสคฺคิเยน
กายปฏิพทฺธํ  อามสติ  ปรามสติ  อาปตฺติ  ทฺวินฺนํ  ทุกฺกฏานํ  ฯ
อิตฺถี  จ  ปณฺฑโก  จ  อุภินฺนํ  อิตฺถีสญฺญี  สารตฺโต  จ  ภิกฺขุ  จ
นํ  อุภินฺนํ  นิสฺสคฺคิเยน  กายปฏิพทฺธํ  อามสติ  ปรามสติ  อาปตฺติ
ทฺวินฺนํ  ทุกฺกฏานํ  ฯ  อิตฺถี  จ  โหติ  อิตฺถีสญฺญี  สารตฺโต  จ  ภิกฺขุ
จ  นํ  อิตฺถิยา  นิสฺสคฺคิเยน  นิสฺสคฺคิยํ  อามสติ  ปรามสติ  อาปตฺติ
ทุกฺกฏสฺส  ฯ  เทฺว  อิตฺถิโย  ทฺวินฺนํ  อิตฺถีนํ  อิตฺถีสญฺญี  สารตฺโต
จ  ภิกฺขุ  จ  นํ  ทฺวินฺนํ  อิตฺถีนํ  นิสฺสคฺคิเยน  นิสฺสคฺคิยํ  อามสติb
ปรามสติ  อาปตฺติ  ทฺวินฺนํ  ทุกฺกฏานํ  ฯ  อิตฺถี  จ  ปณฺฑโก  จ
อุภินฺนํ  อิตฺถีสญฺญี  สารตฺโต  จ  ภิกฺขุ  จ  นํ  อุภินฺนํ  นิสฺสคฺคิเยน
นิสฺสคฺคิยํ อามสติ ปรามสติ อาปตฺติ ทฺวินฺนํ ทุกฺกฏานํ ฯ
		ภิกฺขุเปยฺยาโล นิฏฺฐิโต ฯ
	[๓๘๖]  อิตฺถี  จ  โหติ  อิตฺถีสญฺญี  สารตฺโต  จ  อิตฺถี
จ  นํ  ภิกฺขุสฺส  กาเยน  กายํ  อามสติ  ปรามสติ  โอมสติ
อุมฺมสติ  โอลงฺเฆติ  อุลฺลงฺเฆติ  อากฑฺฒติ  ปฏิกฑฺฒติ  อภินิคฺคณฺหาติ
