	[๒๗๑]  ตีหากาเรหิ  ปฐมํ  ฌานํ  สมาปชฺชินฺติ  วตฺตุกาโม  ทุติยํ
ฌานํ  สมาปชฺชินฺติ  สมฺปชานมุสา  ภณนฺตสฺส  ปฏิวิชานนฺตสฺส
อาปตฺติ  ปาราชิกสฺส  น  ปฏิวิชานนฺตสฺส  อาปตฺติ  ถุลฺลจฺจยสฺส
ฯเปฯ  ตีหากาเรหิ  ปฐมํ  ฌานํ  สมาปชฺชินฺติ  วตฺตุกาโม  ตติยํ
ฌานํ  สมาปชฺชินฺติ  สมฺปชานมุสา  ภณนฺตสฺส  ปฏิวิชานนฺตสฺส
อาปตฺติ  ปาราชิกสฺส  น  ปฏิวิชานนฺตสฺส  อาปตฺติ  ถุลฺลจฺจยสฺส
ฯเปฯ  ตีหากาเรหิ  ปฐมํ  ฌานํ  สมาปชฺชินฺติ  วตฺตุกาโม  จตุตฺถํ
ฌานํ  สมาปชฺชินฺติ  สมฺปชานมุสา  ภณนฺตสฺส  ปฏิวิชานนฺตสฺส
อาปตฺติ  ปาราชิกสฺส  น  ปฏิวิชานนฺตสฺส  อาปตฺติ  ถุลฺลจฺจยสฺส  ฯเปฯ
ตีหากาเรหิ  ปฐมํ  ฌานํ  สมาปชฺชินฺติ  วตฺตุกาโม  สุญฺญตํ  วิโมกฺขํ
อนิมิตฺตํ  วิโมกฺขํ  อปฺปณิหิตํ  วิโมกฺขํ  สุญฺญตํ  สมาธึ  อนิมิตฺตํ
สมาธึ  อปฺปณิหิตํ  สมาธึ  สุญฺญตํ  สมาปตฺตึ  อนิมิตฺตํ  สมาปตฺตึ
อปฺปณิหิตํ  สมาปตฺตึ  ติสฺโส  วิชฺชา  จตฺตาโร  สติปฏฺฐาเน  จตฺตาโร
สมฺมปฺปธาเน  จตฺตาโร  อิทฺธิปาเท  ปญฺจินฺทฺริยานิ  ปญฺจ  พลานิ  สตฺต
โพชฺฌงฺเค  อริยํ  อฏฺฐงฺคิกํ  มคฺคํ  โสตาปตฺติผลํ  สกทาคามิผลํ
อนาคามิผลํ  อรหตฺตผลํ  สมาปชฺชินฺติ สมฺปชานมุสา ภณนฺตสฺส ปฏิ-
วิชานนฺตสฺส  อาปตฺติ  ปาราชิกสฺส  น  ปฏิวิชานนฺตสฺส  อาปตฺติ
ถุลฺลจฺจยสฺส  ฯเปฯ  ตีหากาเรหิ  ปฐมํ  ฌานํ  สมาปชฺชินฺติ  วตฺตุกาโม
ราโค  เม  จตฺโต  ฯเปฯ  โทโส  เม  จตฺโต  ฯเปฯ  โมโห  เม
จตฺโต  วนฺโต  มุตฺโต  ปหีโน  ปฏินิสฺสฏฺโฐ  อุกฺเขฏิโต  สมุกฺเขฏิโตติ
