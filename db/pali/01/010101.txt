อวหารกสฺส  อาปตฺติ  ปาราชิกสฺส  ฯ  ภิกฺขุ  ภิกฺขุํ  อาณาเปติ
อิตฺถนฺนามํ  ภณฺฑํ  อวหราติ  อาปตฺติ  ทุกฺกฏสฺส  ฯ  โส  ตํ
อาณาเปตฺวา  วิปฺปฏิสารี  สาเวติ  มา  อวหรีติ  สาธูติ  โอรมติ
อุภินฺนํ อนาปตฺติ ฯ
	[๑๒๒]  ปญฺจหากาเรหิ  อทินฺนํ  อาทิยนฺตสฺส  อาปตฺติ  ปาราชิกสฺส
ปรปริคฺคหิตญฺจ  โหติ  ปรปริคฺคหิตสญฺญี  จ  ครุโก  จ  โหติ
ปริกฺขาโร  ปญฺจมาสโก  วา  อติเรกปญฺจมาสโก  วา  เถยฺยจิตฺตญฺจ
ปจฺจุปฏฺฐิตํ  โหติ  ฯ  อามสติ  อาปตฺติ  ทุกฺกฏสฺส  ฯ  ผนฺทาเปติ
อาปตฺติ  ถุลฺลจฺจยสฺส  ฯ  ฐานา  จาเวติ  อาปตฺติ  ปาราชิกสฺส  ฯ
ปญฺจหากาเรหิ  อทินฺนํ  อาทิยนฺตสฺส  อาปตฺติ  ถุลฺลจฺจยสฺส  ปรปริคฺ-
คหิตญฺจ  โหติ  ปรปริคฺคหิตสญฺญี  จ  ลหุโก  จ  โหติ  ปริกฺขาโร
อติเรกมาสโก  วา  อูนปญฺจมาสโก  วา  เถยฺยจิตฺตญฺจ  ปจฺจุปฏฺฐิตํ
โหติ  ฯ  อามสติ  อาปตฺติ  ทุกฺกฏสฺส  ฯ  ผนฺทาเปติ  อาปตฺติ
ทุกฺกฏสฺส  ฯ  ฐานา  จาเวติ  อาปตฺติ  ถุลฺลจฺจยสฺส  ฯ  ปญฺจหากาเรหิ
อทินฺนํ  อาทิยนฺตสฺส  อาปตฺติ  ทุกฺกฏสฺส  ปรปริคฺคหิตญฺจ  โหติ
ปรปริคฺคหิตสญฺญี  จ  ลหุโก  จ  โหติ  ปริกฺขาโร  มาสโก  วา
อูนมาสโก  วา  เถยฺยจิตฺตญฺจ  ปจฺจุปฏฺฐิตํ  โหติ  ฯ  อามสติ
อาปตฺติ  ทุกฺกฏสฺส  ฯ  ผนฺทาเปติ  อาปตฺติ  ทุกฺกฏสฺส  ฯ  ฐานา
จาเวติ อาปตฺติ ทุกฺกฏสฺส ฯ
	[๑๒๓]  ฉหากาเรหิ  อทินฺนํ  อาทิยนฺตสฺส  อาปตฺติ  ปาราชิกสฺส
