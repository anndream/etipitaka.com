โรเปตพฺพา  อาปตฺตึ  โรเปตฺวา  พฺยตฺเตน  ภิกฺขุนา  ปฏิพเลน  สงฺโฆ
ญาเปตพฺโพ  สุณาตุ  เม  ภนฺเต  สงฺโฆ  อิเม  อสฺสชิปุนพฺพสุกา  ภิกฺขู
กุลทูสกา  ปาปสมาจารา  ฯ  อิเมสํ  ปาปกา  สมาจารา  ทิสฺสนฺติ  เจว
สุยฺยนฺติ  จ  กุลานิ  จ  อิเมหิ  ทุฏฺฐานิ  ทิสฺสนฺติ  เจว  สุยฺยนฺติ  จ  ฯ
ยทิ  สงฺฆสฺส  ปตฺตกลฺลํ  สงฺโฆ  อสฺสชิปุนพฺพสุกานํ  ภิกฺขูนํ  กิฏาคิริสฺมา
ปพฺพาชนียกมฺมํ  กเรยฺย  นาสฺสชิปุนพฺพสุเกหิ  ๑ ภิกฺขูหิ  กิฏาคิริสฺมึ
วตฺถพฺพนฺติ  ฯ  เอสา  ญตฺติ  ฯ  สุณาตุ  เม  ภนฺเต  สงฺโฆ  อิเม
อสฺสชิปุนพฺพสุกา  ภิกฺขู  กุลทูสกา  ปาปสมาจารา  ฯ  อิเมสํ  ปาปกา
สมาจารา  ทิสฺสนฺติ  เจว  สุยฺยนฺติ  จ  กุลานิ  จ  อิเมหิ  ทุฏฺฐานิ
ทิสฺสนฺติ  เจว  สุยฺยนฺติ  จ  ฯ  สงฺโฆ  อสฺสชิปุนพฺพสุกานํ  ภิกฺขูนํ
กิฏาคิริสฺมา  ปพฺพาชนียกมฺมํ  กโรติ  นาสฺสชิปุนพฺพสุเกหิ  ภิกฺขูหิ
กิฏาคิริสฺมึ  วตฺถพฺพนฺติ  ฯ  ยสฺสายสฺมโต  ขมติ  อสฺสชิปุนพฺพสุกานํ
ภิกฺขูนํ  กิฏาคิริสฺมา  ปพฺพาชนียกมฺมสฺส  กรณํ  นาสฺสชิปุนพฺพสุเกหิ
ภิกฺขูหิ  กิฏาคิริสฺมึ  วตฺถพฺพนฺติ  โส  ตุณฺหสฺส  ยสฺส  นกฺขมติ  โส
ภาเสยฺย  ฯ  ทุติยมฺปิ  เอตมตฺถํ  วทามิ  ฯเปฯ  ตติยมฺปิ  เอตมตฺถํ
วทามิ  ฯ  สุณาตุ  เม  ภนฺเต  สงฺโฆ  ฯเปฯ  โส  ภาเสยฺย  ฯ  กตํ
สงฺเฆน  อสฺสชิปุนพฺพสุกานํ  ภิกฺขูนํ  กิฏาคิริสฺมา  ปพฺพาชนียกมฺมํ
นาสฺสชิปุนพฺพสุเกหิ  ภิกฺขูหิ  กิฏาคิริสฺมึ  วตฺถพฺพนฺติ  ฯ  ขมติ  สงฺฆสฺส
ตสฺมา ตุณฺหี ฯ เอวเมตํ ธารยามีติ ฯ
#๑ เยภุยฺเยน ปทจฺเฉโท กโต ฯ
