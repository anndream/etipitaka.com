ถุลฺลจฺจยสฺสาติ  ฯ  เตน  โข  ปน  สมเยน  อญฺญตโร  ภิกฺขุ
คิลาโน  โหติ  ฯ  ตํ  ภิกฺขู  นิปาเตสุํ  ฯ  โส  ภิกฺขุ  กาลมกาสิ  ฯ
เตสํ  กุกฺกุจฺจํ  อโหสิ  ฯเปฯ  อนาปตฺติ  ภิกฺขเว  นมรณาธิปฺปายสฺสาติ ฯ
เตน  โข  ปน  สมเยน  อญฺญตโร  ภิกฺขุ
คิลาโน  โหติ  ฯ  ตํ  ภิกฺขู  มรณาธิปฺปายา  นิปาเตสุํ  ฯ  โส
ภิกฺขุ  กาลมกาสิ  ฯเปฯ  โส  ภิกฺขุ  น  กาลมกาสิ  ฯ  เตสํ
กุกฺกุจฺจํ  อโหสิ  ฯเปฯ  อนาปตฺติ  ภิกฺขเว  ปาราชิกสฺส  อาปตฺติ
ถุลฺลจฺจยสฺสาติ  ฯ  เตน  โข  ปน  สมเยน  อญฺญตโร  ภิกฺขุ  คิลาโน
โหติ  ฯ  ตสฺส  ภิกฺขู  อนฺนํ  อทํสุ  ฯ  โส  ภิกฺขุ  กาลมกาสิ  ฯ
เตสํ  กุกฺกุจฺจํ  อโหสิ  ฯเปฯ  อนาปตฺติ  ภิกฺขเว  นมรณาธิปฺปายสฺสาติ ฯ
เตน  โข  ปน  สมเยน  อญฺญตโร  ภิกฺขุ  คิลาโน
โหติ  ฯ  ตสฺส  ภิกฺขู  มรณาธิปฺปายา  อนฺนํ  อทํสุ  ฯ  โส  ภิกฺขุ
กาลมกาสิ  ฯเปฯ  โส  ภิกฺขุ  น  กาลมกาสิ  ฯ  เตสํ  กุกฺกุจฺจํ  อโหสิ
ฯเปฯ  อนาปตฺติ  ภิกฺขเว  ปาราชิกสฺส  อาปตฺติ  ถุลฺลจฺจยสฺสาติ  ฯ
เตน  โข  ปน  สมเยน  อญฺญตโร  ภิกฺขุ  คิลาโน  โหติ  ฯ  ตสฺส
ภิกฺขู  ปานํ  อทํสุ  ฯ  โส  ภิกฺขุ  กาลมกาสิ  ฯ  เตสํ  กุกฺกุจฺจํ
อโหสิ  ฯเปฯ  อนาปตฺติ  ภิกฺขเว  นมรณาธิปฺปายสฺสาติ  ฯ  เตน
โข  ปน  สมเยน  อญฺญตโร  ภิกฺขุ  คิลาโน  โหติ  ฯ  ตสฺส  ภิกฺขู
มรณาธิปฺปายา  ปานํ  อทํสุ  ฯ  โส  ภิกฺขุ  กาลมกาสิ  ฯเปฯ
โส  ภิกฺขุ  น  กาลมกาสิ  ฯ  เตสํ  กุกฺกุจฺจํ  อโหสิ  ฯเปฯ  อนาปตฺติ
