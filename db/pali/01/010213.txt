กโรติ  ฯเปฯ  เอโส  ภิกฺขเว  สตฺโต  อิมสฺมึเยว  ราชคเห  สากุณิโก
อโหสิ  ฯเปฯ  อิธาหํ  อาวุโส  คิชฺฌกูฏา  ปพฺพตา  โอโรหนฺโต
อทฺทสํ  นิจฺฉวึ  ปุริสํ  เวหาสํ  คจฺฉนฺตํ  ตเมนํ  คิชฺฌาปิ  กงฺกาปิ
กุลลาปิ  อนุปติตฺวา  อนุปติตฺวา  วิตุเทนฺติ  วิตจฺเฉนฺติ  วิราเชนฺติ
สฺวาสฺสุทํ  อฏฺฏสฺสรํ  กโรติ  ฯเปฯ  เอโส  ภิกฺขเว  สตฺโต  อิมสฺมึเยว
ราชคเห  โอรพฺภิโก  อโหสิ  ฯเปฯ  อิธาหํ  อาวุโส  คิชฺฌกูฏา
ปพฺพตา  โอโรหนฺโต  อทฺทสํ  อสิโลมํ  ปุริสํ  เวหาสํ  คจฺฉนฺตํ
ตสฺส  เต  อสี  อุปฺปติตฺวา  อุปฺปติตฺวา  ตสฺเสว  กาเย  นิปตนฺติ
สฺวาสฺสุทํ  อฏฺฏสฺสรํ  กโรติ  ฯเปฯ  เอโส  ภิกฺขเว  สตฺโต
อิมสฺมึเยว  ราชคเห  สูกริโก  อโหสิ  ฯเปฯ  อิธาหํ  อาวุโส
คิชฺฌกูฏา  ปพฺพตา  โอโรหนฺโต  อทฺทสํ  สตฺติโลมํ  ปุริสํ  เวหาสํ
คจฺฉนฺตํ  ตสฺส  ตา  สตฺติโย  อุปฺปติตฺวา  อุปฺปติตฺวา  ตสฺเสว
กาเย  นิปตนฺติ  สฺวาสฺสุทํ  อฏฺฏสฺสรํ  กโรติ  ฯเปฯ  เอโส  ภิกฺขเว
สตฺโต  อิมสฺมึเยว  ราชคเห  มาควิโก  อโหสิ  ฯเปฯ  อิธาหํ
อาวุโส  คิชฺฌกูฏา  ปพฺพตา  โอโรหนฺโต  อทฺทสํ  อุสุโลมํ  ปุริสํ
เวหาสํ  คจฺฉนฺตํ  ตสฺส  เต  อุสู  อุปฺปติตฺวา  อุปฺปติตฺวา  ตสฺเสว
กาเย  นิปตนฺติ  สฺวาสฺสุทํ  อฏฺฏสฺสรํ  กโรติ  ฯเปฯ  เอโส
ภิกฺขเว  สตฺโต  อิมสฺมึเยว  ราชคเห  การณิโก  อโหสิ  ฯเปฯ
อิธาหํ  อาวุโส  คิชฺฌกูฏา  ปพฺพตา  โอโรหนฺโต  อทฺทสํ  สูจิโลมํ
ปุริสํ  เวหาสํ  คจฺฉนฺตํ  ตสฺส  ตา  สูจิโย  อุปฺปติตฺวา  อุปฺปติตฺวา
