สารมฺภํ  สปริกฺกมนํ  อาปตฺติ  ทุกฺกฏสฺส  ฯเปฯ  อนารมฺภํ  อปริกฺกมนํ
อาปตฺติ ทุกฺกฏสฺส ฯเปฯ อนารมฺภํ สปริกฺกมนํ อนาปตฺติ ฯ
	[๕๓๔]  ภิกฺขุ  สมาทิสิตฺวา  ปกฺกมติ  วิหารํ  เม  กโรถาติ  น
จ  สมาทิสติ  เทสิตวตฺถุโก  จ  โหตุ  อนารมฺโภ  จ  สปริกฺกมโน
จาติ  ฯ  ตสฺส  วิหารํ  กโรนฺติ  อเทสิตวตฺถุกํ  สารมฺภํ  อปริกฺกมนํ
อาปตฺติ  สงฺฆาทิเสเสน  ทฺวินฺนํ  ทุกฺกฏานํ  ฯเปฯ  สารมฺภํ  สปริกฺกมนํ
อาปตฺติ  สงฺฆาทิเสเสน  ทุกฺกฏสฺส  ฯเปฯ  อนารมฺภํ  อปริกฺกมนํ
อาปตฺติ  สงฺฆาทิเสเสน  ทุกฺกฏสฺส  ฯเปฯ  อนารมฺภํ  สปริกฺกมนํ
อาปตฺติ  สงฺฆาทิเสสสฺส  ฯ  ภิกฺขุ  สมาทิสิตฺวา  ปกฺกมติ  วิหารํ  เม
กโรถาติ  น  จ  สมาทิสติ  เทสิตวตฺถุโก  จ  โหตุ  อนารมฺโภ  จ
สปริกฺกมโน  จาติ  ฯ  ตสฺส  วิหารํ  กโรนฺติ  เทสิตวตฺถุกํ  สารมฺภํ
อปริกฺกมนํ  อาปตฺติ  ทฺวินฺนํ  ทุกฺกฏานํ  ฯเปฯ  สารมฺภํ  สปริกฺกมนํ
อาปตฺติ  ทุกฺกฏสฺส  ฯเปฯ  อนารมฺภํ  อปริกฺกมนํ  อาปตฺติ  ทุกฺกฏสฺส
ฯเปฯ อนารมฺภํ สปริกฺกมนํ อนาปตฺติ ฯ
	[๕๓๕]  ภิกฺขุ  สมาทิสิตฺวา  ปกฺกมติ  วิหารํ  เม  กโรถาติ
สมาทิสติ  จ  เทสิตวตฺถุโก  จ  โหตุ  อนารมฺโภ  จ  สปริกฺกมโน
จาติ  ฯ  ตสฺส  วิหารํ  กโรนฺติ  อเทสิตวตฺถุกํ  สารมฺภํ  อปริกฺกมนํ  ฯ
โส  สุณาติ  วิหาโร  กิร  เม  กยิรติ  อเทสิตวตฺถุโก  สารมฺโภ
อปริกฺกมโนติ  ฯ  เตน  ภิกฺขุนา  สามํ  วา  คนฺตพฺพํ  ทูโต  วา
ปาเหตพฺโพ  เทสิตวตฺถุโก  จ  โหตุ  อนารมฺโภ  จ  สปริกฺกมโน
