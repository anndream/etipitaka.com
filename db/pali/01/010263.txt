อาปตฺติ  ถุลฺลจฺจยสฺส  ฯ  เทฺว  อิตฺถิโย  ทฺวินฺนํ  อิตฺถีนํ  อิตฺถีสญฺญี
สารตฺโต  จ  ภิกฺขุ  จ  นํ  ทฺวินฺนํ  อิตฺถีนํ  กายปฏิพทฺเธน  กายํ อามสติ
ปรามสติ  ฯเปฯ  คณฺหาติ  ฉุปติ  อาปตฺติ  ทฺวินฺนํ  ถุลฺลจฺจยานํ  ฯ
อิตฺถี  จ  ปณฺฑโก  จ  อุภินฺนํ  อิตฺถีสญฺญี  สารตฺโต  จ  ภิกฺขุ
จ  นํ  อุภินฺนํ  กายปฏิพทฺเธน  กายํ  อามสติ  ปรามสติ  ฯเปฯ
คณฺหาติ  ฉุปติ  อาปตฺติ  ถุลฺลจฺจเยน  ทุกฺกฏสฺส  ฯ  อิตฺถี  จ  โหติ
อิตฺถีสญฺญี  สารตฺโต  จ  ภิกฺขุ  จ  นํ  อิตฺถิยา  กายปฏิพทฺเธน
กายปฏิพทฺธํ  อามสติ  ปรามสติ  ฯเปฯ  คณฺหาติ  ฉุปติ  อาปตฺติ
ทุกฺกฏสฺส  ฯ  เทฺว  อิตฺถิโย  ทฺวินฺนํ  อิตฺถีนํ  อิตฺถีสญฺญี  สารตฺโต
จ  ภิกฺขุ  จ  นํ  ทฺวินฺนํ  อิตฺถีนํ  กายปฏิพทฺเธน  กายปฏิพทฺธํ
อามสติ  ปรามสติ  ฯเปฯ  คณฺหาติ  ฉุปติ  อาปตฺติ  ทฺวินฺนํ
ทุกฺกฏานํ  ฯ  อิตฺถี  จ  ปณฺฑโก  จ  อุภินฺนํ  อิตฺถีสญฺญี  สารตฺโต
จ  ภิกฺขุ  จ  นํ  อุภินฺนํ  กายปฏิพทฺเธน  กายปฏิพทฺธํ  อามสติ
ปรามสติ  ฯเปฯ  คณฺหาติ  ฉุปติ  อาปตฺติ  ทฺวินฺนํ  ทุกฺกฏานํ  ฯ
อิตฺถี  จ  โหติ  อิตฺถีสญฺญี  สารตฺโต  จ  ภิกฺขุ  จ  นํ  อิตฺถิยา
นิสฺสคฺคิเยน  กายํ  อามสติ  ปรามสติ  ๑ อาปตฺติ  ทุกฺกฏสฺส  ฯ
เทฺว  อิตฺถิโย  ทฺวินฺนํ  อิตฺถีนํ  อิตฺถีสญฺญี  สารตฺโต  จ  ภิกฺขุ  จ
นํ  ทฺวินฺนํ  อิตฺถีนํ  นิสฺสคฺคิเยน  กายํ  อามสติ  ปรามสติ  อาปตฺติ
#๑ ยุ. โปตฺถเก อยํ ปาโฐ น ทิสฺสติ ฯ เอวํ สพฺพสฺมึ อีทิเส ฐาเน
ทฏฺฐพฺพํ ฯ
