	[๒๘๕]  เตน  โข  ปน  สมเยน  อญฺญตโร  ภิกฺขุ  อญฺญตรํ
ภิกฺขุํ  เอตทโวจ  เย  อาวุโส  อมฺหากํ  อุปชฺฌายสฺส  สทฺธิ-
วิหาริกา  สพฺเพ  ว  อรหนฺโตติ  ฯ  ตสฺส  กุกฺกุจฺจํ  อโหสิ  ฯ
ภควโต  เอตมตฺถํ  อาโรเจสิ  ฯ  กึจิตฺโต ตฺวํ ภิกฺขูติ ฯ อุลฺลปนา-
ธิปฺปาโย  อหํ  ภควาติ  ฯ  อนาปตฺติ  ภิกฺขุ  ปาราชิกสฺส  อาปตฺติ
ถุลฺลจฺจยสฺสาติ  ฯ  เตน  โข  ปน  สมเยน  อญฺญตโร  ภิกฺขุ
อญฺญตรํ  ภิกฺขุํ  เอตทโวจ  เย  อาวุโส  อมฺหากํ  อุปชฺฌายสฺส
อนฺเตวาสิกา  สพฺเพ  ว  มหิทฺธิกา  มหานุภาวาติ  ฯ  ตสฺส  กุกฺกุจฺจํ
อโหสิ  ฯ  ภควโต  เอตมตฺถํ  อาโรเจสิ  ฯ  กึจิตฺโต  ตฺวํ  ภิกฺขูติ  ฯ
อุลฺลปนาธิปฺปาโย  อหํ  ภควาติ  ฯ  อนาปตฺติ  ภิกฺขุ  ปาราชิกสฺส
อาปตฺติ ถุลฺลจฺจยสฺสาติ ฯ
	[๒๘๖]  เตน  โข  ปน  สมเยน  อญฺญตโร  ภิกฺขุ  ปณิธาย
จงฺกมติ  ๑ เอวํ  มํ  ชโน  สมฺภาเวสฺสตีติ  ฯ  ตํ  ชโน สมฺภาเวสิ ฯ
ตสฺส  กุกฺกุจฺจํ  อโหสิ  ฯ  ภควโต  เอตมตฺถํ  อาโรเจสิ  ฯ  อนาปตฺติ
ภิกฺขุ  ปาราชิกสฺส  น  จ  ภิกฺขเว  ปณิธาย  จงฺกมิตพฺพํ  โย
จงฺกเมยฺย  อาปตฺติ  ทุกฺกฏสฺสาติ  ฯ  เตน  โข  ปน  สมเยน  อญฺญตโร
ภิกฺขุ  ปณิธาย  ติฏฺฐติ  ฯเปฯ  ปณิธาย  นิสีทติ  ๒ ฯเปฯ  ปณิธาย
เสยฺยํ  กปฺเปติ  ๓ เอวํ มํ ชโน สมฺภาเวสฺสตีติ ฯ ตํ ชโน สมฺภาเวสิ ฯ
#๑ ยุ. ม. จงฺกมิ ฯ ๒ ยุ. ม. นิสีทิ ฯ ๓ สพฺพตฺถ กปฺเปสีติ ทิสฺสติ ฯ
