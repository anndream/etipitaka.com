อนาปตฺติ  ภิกฺขุ  นโมจนาธิปฺปายสฺสาติ  ฯ  เตน  โข  ปน  สมเยน
อญฺญตรสฺส  ภิกฺขุโน  โมจนาธิปฺปายสฺส  อณฺฑํ  กณฺฑุวนฺตสฺส
อสุจิ  มุจฺจิ  ฯเปฯ  อสุจิ  น  มุจฺจิ  ฯ  ตสฺส  กุกฺกุจฺจํ  อโหสิ
ฯเปฯ อนาปตฺติ ภิกฺขุ สงฺฆาทิเสสสฺส อาปตฺติ ถุลฺลจฺจยสฺสาติ ฯ
	[๓๕๓]  เตน  โข  ปน  สมเยน  อญฺญตรสฺส  ภิกฺขุโน  มคฺคํ
คจฺฉนฺตสฺส  อสุจิ  มุจฺจิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ
ภิกฺขุ  นโมจนาธิปฺปายสฺสาติ  ฯ  เตน  โข  ปน  สมเยน  อญฺญตรสฺส
ภิกฺขุโน  โมจนาธิปฺปายสฺส  มคฺคํ  คจฺฉนฺตสฺส  อสุจิ  มุจฺจิ  ฯเปฯ
อสุจิ  น  มุจฺจิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ
สงฺฆาทิเสสสฺส อาปตฺติ ถุลฺลจฺจยสฺสาติ ฯ
	[๓๕๔]  เตน  โข  ปน  สมเยน  อญฺญตรสฺส  ภิกฺขุโน  วตฺถึ
คเหตฺวา  ปสฺสาวํ  กโรนฺตสฺส  อสุจิ  มุจฺจิ  ฯ  ตสฺส  กุกฺกุจฺจํ
อโหสิ  ฯเปฯ  อนาปตฺติ  ภิกฺขุ  นโมจนาธิปฺปายสฺสาติ  ฯ  เตน
โข  ปน  สมเยน  อญฺญตรสฺส  ภิกฺขุโน  โมจนาธิปฺปายสฺส  วตฺถึ
คเหตฺวา  ปสฺสาวํ  กโรนฺตสฺส  อสุจิ  มุจฺจิ  ฯเปฯ  อสุจิ  น  มุจฺจิ  ฯ
ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ  สงฺฆาทิเสสสฺส
อาปตฺติ ถุลฺลจฺจยสฺสาติ ฯ
	[๓๕๕]  เตน  โข  ปน  สมเยน  อญฺญตรสฺส  ภิกฺขุโน  ชนฺตาฆเร
อุทรวฏฺฏึ  ตาเปนฺตสฺส  อสุจิ  มุจฺจิ  ฯ  ตสฺส  กุกฺกุจฺจํ  อโหสิ
ฯเปฯ  อนาปตฺติ  ภิกฺขุ  นโมจนาธิปฺปายสฺสาติ  ฯ  เตน  โข
