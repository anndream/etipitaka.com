กุกฺกุจฺจํ  อโหสิ  ฯเปฯ  อนาปตฺติ  ภิกฺขุ  สงฺฆาทิเสสสฺส  อาปตฺติ
ทุกฺกฏสฺสาติ  ฯ  เตน  โข  ปน  สมเยน  อญฺญตรา  อิตฺถี  ขรกมฺพลํ
ปารุตา  โหติ  ฯ  อญฺญตโร  ภิกฺขุ  สารตฺโต  ตํ  อิตฺถึ  เอตทโวจ
ขรโลมํ  โข  เต  ภคินีติ  ฯ  สา  น  ปฏิวิชานาติ  อาม  อยฺย
ขรกมฺพโลติ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ
สงฺฆาทิเสสสฺส อาปตฺติ ทุกฺกฏสฺสาติ ฯ
	[๔๑๑]  เตน  โข  ปน  สมเยน  อญฺญตรา  อิตฺถี  ทีฆปาวารํ
ปารุตา  โหติ  ฯ  อญฺญตโร  ภิกฺขุ  สารตฺโต  ตํ  อิตฺถึ  เอตทโวจ
ทีฆโลมํ  โข  เต  ภคินีติ  ฯ  สา  น  ปฏิวิชานาติ  อาม  อยฺย
ทีฆปาวาโรติ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ
สงฺฆาทิเสสสฺส อาปตฺติ ทุกฺกฏสฺสาติ ฯ
	[๔๑๒]  เตน  โข  ปน  สมเยน  อญฺญตรา  อิตฺถี  เขตฺตํ
วปาเปตฺวา  อาคจฺฉติ  ฯ  อญฺญตโร  ภิกฺขุ  สารตฺโต  ตํ  อิตฺถึ
เอตทโวจ  วาปิตํ  โข  เต  ภคินีติ  ฯ  สา  น  ปฏิวิชานาติ  อาม
อยฺย  โน  จ  โข  ปฏิวุตฺตนฺติ  ฯ  ตสฺส  กุกฺกุจฺจํ  อโหสิ  ฯเปฯ
อนาปตฺติ ภิกฺขุ สงฺฆาทิเสสสฺส อาปตฺติ ทุกฺกฏสฺสาติ ฯ
	[๔๑๓]  เตน  โข  ปน  สมเยน  อญฺญตโร  ภิกฺขุ  ปริพฺพาชิกํ
ปฏิปเถ  ปสฺสิตฺวา  สารตฺโต  ตํ  ปริพฺพาชิกํ  เอตทโวจ  กจฺจิ
ภคินิ  เต  มคฺโค  สํสรตีติ  ๑ ฯ  สา  น  ปฏิวิชานาติ  อาม  ภิกฺขุ
#๑ ยุ. ม. สํสีทตีติ ฯ
