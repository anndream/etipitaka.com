ฯเปฯ  สุเต  เวมติโก  สุตํ  โนกปฺเปติ  สุตํ  นสฺสรติ  สุตํ  ปมุฏฺโฐ
โหติ  ฯเปฯ  ปริสงฺกิเต  เวมติโก  ปริสงฺกิตํ  โนกปฺเปติ  ปริสงฺกิตํ
นสฺสรติ  ปริสงฺกิตํ  ปมุฏฺโฐ  โหติ  ตญฺเจ  โจทาเปติ  ปริสงฺกิโตสิ
ทิฏฺโฐสิ  ฯเปฯ  ปริสงฺกิโตสิ  สุโตสิ  ฯเปฯ  ปริสงฺกิโตสิ  ทิฏฺโฐสิ
สุโตสิ  ปาราชิกํ  ธมฺมํ  อชฺฌาปนฺโนสิ  อสฺสมโณสิ  อสกฺยปุตฺติโยสิ
นตฺถิ  ตยา  สทฺธึ  อุโปสโถ  วา  ปวารณา  วา  สงฺฆกมฺมํ
วาติ อาปตฺติ วาจาย วาจาย สงฺฆาทิเสสสฺส ฯ
	[๕๖๐]  อสุทฺเธ  สุทฺธทิฏฺฐิ  สุทฺเธ  อสุทฺธทิฏฺฐิ  อสุทฺเธ
อสุทฺธทิฏฺฐิ สุทฺเธ สุทฺธทิฏฺฐิ ฯ
	[๕๖๑]  อสุทฺโธ  โหติ  ปุคฺคโล  อญฺญตรํ  ปาราชิกํ  ธมฺมํ
อชฺฌาปนฺโน  ตญฺเจ  สุทฺธทิฏฺฐิ  สมาโน  อโนกาสํ  การาเปตฺวา
จาวนาธิปฺปาโย  วเทติ  อาปตฺติ  สงฺฆาทิเสเสน  ทุกฺกฏสฺส  ฯ  อสุทฺโธ
โหติ  ปุคฺคโล  อญฺญตรํ  ปาราชิกํ  ธมฺมํ  อชฺฌาปนฺโน  ตญฺเจ
สุทฺธทิฏฺฐิ  สมาโน  โอกาสํ  การาเปตฺวา  จาวนาธิปฺปาโย  วเทติ
อาปตฺติ  สงฺฆาทิเสสสฺส  ฯ  อสุทฺโธ  โหติ  ปุคฺคโล  อญฺญตรํ
ปาราชิกํ  ธมฺมํ  อชฺฌาปนฺโน  ตญฺเจ  สุทฺธทิฏฺฐิ  สมาโน  อโนกาสํ
การาเปตฺวา  อกฺโกสาธิปฺปาโย  วเทติ  อาปตฺติ  โอมสวาเทน
ทุกฺกฏสฺส  ฯ  อสุทฺโธ  โหติ  ปุคฺคโล  อญฺญตรํ  ปาราชิกํ  ธมฺมํ
อชฺฌาปนฺโน  ตญฺเจ  สุทฺธทิฏฺฐิ  สมาโน  โอกาสํ  การาเปตฺวา
อกฺโกสาธิปฺปาโย วเทติ อาปตฺติ โอมสวาทสฺส ฯ
