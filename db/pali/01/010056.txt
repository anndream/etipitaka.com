อกฺขายิตํ  มตํ  เยภุยฺเยน  อกฺขายิตํ  ฯเปฯ  อาปตฺติ  ปาราชิกสฺส ฯเปฯ
มตํ  เยภุยฺเยน  ขายิตํ  ภิกฺขุสฺส  สนฺติเก  อาเนตฺวา  วจฺจมคฺเคน ฯเปฯ
มุเขน  องฺคชาตํ  อภินิสีเทนฺติ  ฯ  โส  เจ  ปเวสนํ  สาทิยติ  ปวิฏฺฐํ
สาทิยติ  ฐิตํ  สาทิยติ  อุทฺธรณํ  สาทิยติ  อาปตฺติ  ถุลฺลจฺจยสฺส  ฯเปฯ
น  สาทิยติ  อนาปตฺติ  ฯ  ภิกฺขุปจฺจตฺถิกา  มนุสฺสปุริสํ  ฯเปฯ
อมนุสฺสปุริสํ  ฯเปฯ  ติรจฺฉานคตปุริสํ  ภิกฺขุสฺส  สนฺติเก  อาเนตฺวา
วจฺจมคฺเคน  ฯเปฯ  มุเขน  องฺคชาตํ  อภินิสีเทนฺติ  ฯ  โส  เจ ปเวสนํ
สาทิยติ  ปวิฏฺฐํ  สาทิยติ  ฐิตํ  สาทิยติ  อุทฺธรณํ  สาทิยติ  อาปตฺติ
ปาราชิกสฺส  ฯเปฯ  น  สาทิยติ  อนาปตฺติ  ฯ  ภิกฺขุปจฺจตฺถิกา
ติรจฺฉานคตปุริสํ  ชาครนฺตํ  สุตฺตํ  มตฺตํ  อุมฺมตฺตํ  ปมตฺตํ  มตํ  อกฺขายิตํ
มตํ  เยภุยฺเยน  อกฺขายิตํ  ฯเปฯ  อาปตฺติ  ปาราชิกสฺส  ฯเปฯ  มตํ
เยภุยฺเยน  ขายิตํ  ภิกฺขุสฺส  สนฺติเก  อาเนตฺวา  วจฺจมคฺเคน  ฯเปฯ
มุเขน  องฺคชาตํ  อภินิสีเทนฺติ  ฯ  โส  เจ  ปเวสนํ  สาทิยติ  ปวิฏฺฐํ
สาทิยติ  ฐิตํ  สาทิยติ  อุทฺธรณํ  สาทิยติ  อาปตฺติ  ถุลฺลจฺจยสฺส
ฯเปฯ น สาทิยติ อนาปตฺติ ฯ
	[๔๑]  ภิกฺขุปจฺจตฺถิกา  มนุสฺสิตฺถึ  ภิกฺขุสฺส  สนฺติเก  อาเนตฺวา
วจฺจมคฺเคน  ปสฺสาวมคฺเคน  มุเขน  องฺคชาตํ  อภินิสีเทนฺติ  สนฺถตาย
อสนฺถตสฺส  อสนฺถตาย  สนฺถตสฺส  สนฺถตาย  สนฺถตสฺส  อสนฺถตาย
อสนฺถตสฺส  ฯ  โส  เจ  ปเวสนํ  สาทิยติ  ปวิฏฺฐํ  สาทิยติ  ฐิตํ
สาทิยติ  อุทฺธรณํ  สาทิยติ  อาปตฺติ  ปาราชิกสฺส  ฯเปฯ  น  สาทิยติ
