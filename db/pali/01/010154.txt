โอตรติ  ฯ  อญฺญตโร  ภิกฺขุ  ตํ  ภิกฺขุํ  เอตทโวจ  อาวุโส  อิโต
โอตราหีติ  ฯ  โส  เตน  โอตรนฺโต  ปริปติตฺวา  กาลมกาสิ  ฯ  ตสฺส
กุกฺกุจฺจํ  อโหสิ  ฯเปฯ  อนาปตฺติ  ภิกฺขุ  นมรณาธิปฺปายสฺสาติ  ฯ
เตน  โข  ปน  สมเยน  อญฺญตโร  ภิกฺขุ  วิหารํ  ฉาเทตฺวา  โอตรติ ฯ
อญฺญตโร  ภิกฺขุ  มรณาธิปฺปาโย  ตํ  ภิกฺขุํ  เอตทโวจ  อาวุโส
อิโต  โอตราหีติ  ฯ  โส  เตน  โอตรนฺโต  ปริปติตฺวา  กาลมกาสิ
ฯเปฯ  ปริปติตฺวา  น  กาลมกาสิ  ฯ  ตสฺส  กุกฺกุจฺจํ  อโหสิ
ฯเปฯ อนาปตฺติ ภิกฺขุ ปาราชิกสฺส อาปตฺติ ถุลฺลจฺจยสฺสาติ ฯ
	[๒๑๓]  เตน  โข  ปน  สมเยน  อญฺญตโร  ภิกฺขุ  อนภิรติยา
ปีฬิโต  คิชฺฌกูฏํ  อภิรูหิตฺวา  ปปาเต  ปปตนฺโต  อญฺญตรํ  วิลีวการํ
โอตฺถริตฺวา  มาเรสิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ
ภิกฺขุ  ปาราชิกสฺส  น  จ  ภิกฺขเว  อตฺตานํ  ปาเตตพฺพํ  โย  ปาเตยฺย
อาปตฺติ  ทุกฺกฏสฺสาติ  ฯ  เตน  โข  ปน  สมเยน  ฉพฺพคฺคิยา
ภิกฺขู  คิชฺฌกูฏํ  ปพฺพตํ  อภิรูหิตฺวา  ทวาย  สิลํ  ปวิชฺฌึสุ  ฯ  สา  ๑
อญฺญตรํ  โคปาลกํ  โอตฺถริตฺวา  มาเรสิ  ๒ ฯ  เตสํ  กุกฺกุจฺจํ  อโหสิ
ฯเปฯ  อนาปตฺติ  ภิกฺขเว  ปาราชิกสฺส  น  จ  ภิกฺขเว  ทวาย
สิลา ปวิชฺฌิตพฺพา โย ปวิชฺเฌยฺย อาปตฺติ ทุกฺกฏสฺสาติ ฯ
	[๒๑๔]  เตน  โข  ปน  สมเยน  อญฺญตโร  ภิกฺขุ  คิลาโน
#๑ ยุโรปิยมรมฺมโปตฺถเกสุ อยํ ปาโฐ น ทิสฺสติ ฯ รามญฺญโปตฺถเก
#ปน สิลาติ ทิสฺสติ ฯ ๒ ยุ. ม. มาเรสุํ ฯ
