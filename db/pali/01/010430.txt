ภิกฺขุนา  อกามา  ปริวตฺถพฺพํ  ฯ  ปริวุตฺถปริวาเสน  ภิกฺขุนา  อุตฺตรึ
ฉารตฺตํ  ภิกฺขุมานตฺตาย  ปฏิปชฺชิตพฺพํ  ฯ  จิณฺณมานตฺโต  ภิกฺขุ
ยตฺถ  สิยา  วีสติคโณ  ภิกฺขุสงฺโฆ  ตตฺถ  โส  ภิกฺขุ  อพฺเภตพฺโพ  ฯ
เอเกนปิ  เจ  อูโน  วีสติคโณ  ภิกฺขุสงฺโฆ  ตํ  ภิกฺขุํ  อพฺเภยฺย
โส  จ  ภิกฺขุ  อนพฺภิโต  เต  จ  ภิกฺขู  คารยฺหา  ฯ  อยํ  ตตฺถ
สามีจิ  ฯ  ตตฺถายสฺมนฺเต  ปุจฺฉามิ  กจฺจิตฺถ  ปริสุทฺธา  ทุติยมฺปิ
ปุจฺฉามิ  กจฺจิตฺถ  ปริสุทฺธา  ตติยมฺปิ  ปุจฺฉามิ  กจฺจิตฺถ  ปริสุทฺธา
ปริสุทฺเธตฺถายสฺมนฺโต ตสฺมา ตุณฺหี ฯ เอวเมตํ ธารยามีติ ฯ
					เตรสกํ นิฏฺฐิตํ ฯ
					____________
					ตสฺสุทฺทานํ
	วิสฏฺฐิ กายสํสคฺโค ๑ ทุฏฺฐุลฺลํ ๒อตฺตกามญฺจ
	สญฺจริตฺตํ กุฏี เจว  วิหาโร จ อมูลกํ
	กิญฺจิ เลสญฺจ ๓เภโท จ  ตสฺเสว อนุวตฺตกา
	ทุพฺพจํ กุลทูสญฺจ  สงฺฆาทิเสสา เตรสาติ ๔ฯ
		_____________________
#๑ ยุ. กายสํสคฺคํ ฯ ๒ ยุ. ทุฏฺฐุลฺโล ฯ ๓ ยุ. เทสญฺจ ฯ
#๔ มรมฺมรามญฺญโปตฺถเกสุ ตสฺสุทฺทานํ น โหติ ฯ
