ภิกฺขุ  คิลาโน  โหติ  ฯ  ตํ  ภิกฺขู  เอตทโวจุํ  อตฺถายสฺมโต
อุตฺตริมนุสฺสธมฺโมติ  ฯ  อาราธนีโย โข อาวุโส ธมฺโม อารทฺธ-
วิริเยนาติ ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ
อนุลฺลปนาธิปฺปายสฺสาติ  ฯ  เตน  โข  ปน  สมเยน  อญฺญตโร  ภิกฺขุ
คิลาโน  โหติ  ฯ  ตํ  ภิกฺขู เอตทโวจุํ อตฺถายสฺมโต อุตฺตริ-
มนุสฺสธมฺโมติ ฯ  อาราธนีโย  โข  อาวุโส  ธมฺโม  ยุตฺตโยเคนาติ  ฯ
ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ  อนุลฺลปนาธิปฺปา-
ยสฺสาติ ฯ  เตน  โข  ปน  สมเยน  อญฺญตโร  ภิกฺขุ  คิลาโน
โหติ  ฯ  ตํ  ภิกฺขู  เอตทโวจุํ  กจฺจาวุโส  ขมนียํ  กจฺจิ  ยาปนียนฺติ  ฯ
นาวุโส  สกฺกา  เยน  วา  เตน  วา  อธิวาเสตุนฺติ  ฯ  ตสฺส  กุกฺกุจฺจํ
อโหสิ  ฯเปฯ  อนาปตฺติ  ภิกฺขุ  อนุลฺลปนาธิปฺปายสฺสาติ  ฯ  เตน
โข  ปน  สมเยน  อญฺญตโร  ภิกฺขุ  คิลาโน  โหติ  ฯ  ตํ  ภิกฺขู
เอตทโวจุํ  กจฺจาวุโส  ขมนียํ  กจฺจิ  ยาปนียนฺติ  ฯ  นาวุโส  สกฺกา
ปุถุชฺชเนน  อธิวาเสตุนฺติ  ฯ  ตสฺส  กุกฺกุจฺจํ  อโหสิ  ฯเปฯ  ภควโต
เอตมตฺถํ  อาโรเจสิ  ฯ  กึจิตฺโต  ตฺวํ  ภิกฺขูติ  ฯ  อุลฺลปนาธิปฺปาโย อหํ
ภควาติ ฯ อนาปตฺติ ภิกฺขุ ปาราชิกสฺส อาปตฺติ ถุลฺลจฺจยสฺสาติ ฯ
	[๒๙๑]  เตน  โข  ปน  สมเยน  อญฺญตโร  พฺราหฺมโณ  ภิกฺขู
นิมนฺเตตฺวา  เอตทโวจ  อายนฺตุ  โภนฺโต  อรหนฺโตติ  ฯ  เตสํ
กุกฺกุจฺจํ  อโหสิ  มยญฺจมฺหา  น  อรหนฺโต  ๑ อยญฺจ  พฺราหฺมโณ
#๑ ยุ. ม. อนรหนฺโต ฯ
