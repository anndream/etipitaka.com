จ  ปมาณิกา  จ  โหตุ  อนารมฺภา  จ  สปริกฺกมนา  จาติ  ฯ  ตสฺสด
กุฏึ  กโรนฺติ  ปมาณาติกฺกนฺตํ  สารมฺภํ  อปริกฺกมนํ  ฯ  โส  สุณาติ
กุฏี  กิร  เม  กยิรติ  ปมาณาติกฺกนฺตา  สารมฺภา  อปริกฺกมนาติ  ฯ
เตน  ภิกฺขุนา  สามํ  วา  คนฺตพฺพํ  ทูโต  วา  ปาเหตพฺโพ  ปมาณิกา จ
โหตุ  อนารมฺภา  จ  สปริกฺกมนา  จาติ  ฯเปฯ  ปมาณิกา  จ  โหตุ
อนารมฺภา  จาติ  ฯเปฯ  ปมาณิกา  จ  โหตุ  สปริกฺกมนา  จาติ  ฯเปฯ
ปมาณิกา  โหตูติ  ฯ  โน  เจ  สามํ  วา  คจฺเฉยฺย  ทูตํ  วา ปหิเณยฺย
อาปตฺติ  ทุกฺกฏสฺส  ฯ  ภิกฺขุ  สมาทิสิตฺวา  ปกฺกมติ  กุฏึ  เม  กโรถาติ
สมาทิสติ  จ  ปมาณิกา  จ  โหตุ  อนารมฺภา  จ  สปริกฺกมนา
จาติ  ฯ  ตสฺส  กุฏึ  กโรนฺติ  ปมาณิกํ  สารมฺภํ  อปริกฺกมนํ  ฯ  โส
สุณาติ  กุฏี  กิร  เม  กยิรติ  ปมาณิกา  สารมฺภา  อปริกฺกมนาติ  ฯ
เตน  ภิกฺขุนา  สามํ  วา  คนฺตพฺพํ  ทูโต  วา  ปาเหตพฺโพ  อนารมฺภา
จ  โหตุ  สปริกฺกมนา  จาติ  ฯเปฯ  อนารมฺภา  โหตูติ  ฯเปฯ
สปริกฺกมนา  โหตูติ  ฯเปฯ  อนาปตฺติ  ฯ  ภิกฺขุ  สมาทิสิตฺวา
ปกฺกมติ  กุฏึ  เม  กโรถาติ  สมาทิสติ  จ  เทสิตวตฺถุกา  จ  โหตุ
ปมาณิกา  จ  อนารมฺภา  จ  สปริกฺกมนา  จาติ  ฯ  ตสฺส  กุฏึ
กโรนฺติ  อเทสิตวตฺถุกํ  ปมาณาติกฺกนฺตํ  สารมฺภํ  อปริกฺกมนํ  ฯ
โส  สุณาติ  กุฏี  กิร  เม  กยิรติ  อเทสิตวตฺถุกา  ปมาณาติกฺกนฺตา
สารมฺภา  อปริกฺกมนาติ  ฯ  เตน  ภิกฺขุนา  สามํ  วา  คนฺตพฺพํ  ทูโต
วา  ปาเหตพฺโพ  เทสิตวตฺถุกา  จ  โหตุ  ปมาณิกา  จ  อนารมฺภา
