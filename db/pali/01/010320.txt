	[๔๗๒]  มาตุรกฺขิตาย  มาตา  ภิกฺขุํ  ปหิณติ คจฺฉ ภนฺเต อิตฺถนฺนามํ
พฺรูหิ  โหตุ  อิตฺถนฺนามสฺส  ภริยา  ธนกฺกีตา  จ  ฉนฺทวาสินี  จ
โภควาสินี  จ  ปฏวาสินี  จ  โอทปตฺตกินี  จ  โอภตจุมฺพฏา  จ  ทาสี จ
ภริยา  จ  กมฺมการี  จ  ภริยา  จ  ธชาหฏา  จ  มุหุตฺติกา  จาติ
ปฏิคฺคณฺหาติ วีมํสติ ปจฺจาหรติ อาปตฺติ สงฺฆาทิเสสสฺส ฯ
	[๔๗๓]  ปิตุรกฺขิตาย  ปิตา  ภิกฺขุํ  ปหิณติ  ฯ  มาตาปิตุรกฺขิตาย
มาตาปิตโร  ภิกฺขุํ  ปหิณนฺติ  ฯ  ภาตุรกฺขิตาย  ภาตา  ภิกฺขุํ  ปหิณติ  ฯ
ภคินีรกฺขิตาย  ภคินี  ภิกฺขุํ  ปหิณติ  ฯ  ญาติรกฺขิตาย  ญาตกา  ภิกฺขุํ
ปหิณนฺติ  ฯ  โคตฺตรกฺขิตาย  โคตฺตา  ภิกฺขุํ  ปหิณนฺติ  ฯ  ธมฺมรกฺขิตาย
สหธมฺมิกา  ภิกฺขุํ  ปหิณนฺติ  ฯ  สารกฺขาย  เยน  ปริคฺคหิตา  โหติ  โส
ภิกฺขุํ  ปหิณติ  ฯ  สปริทณฺฑาย  เยน  ทณฺโฑ  ฐปิโต  โหติ  โส  ภิกฺขุํN
ปหิณติ  คจฺฉ  ภนฺเต  อิตฺถนฺนามํ  พฺรูหิ  โหตุ  อิตฺถนฺนามสฺส
ภริยา  ธนกฺกีตาติ  ปฏิคฺคณฺหาติ  วีมํสติ  ปจฺจาหรติ  อาปตฺติ
สงฺฆาทิเสสสฺส  ฯ  สปริทณฺฑาย  เยน  ทณฺโฑ  ฐปิโต  โหติ  โส  ภิกฺขุํ
ปหิณติ  คจฺฉ  ภนฺเต  อิตฺถนฺนามํ  พฺรูหิ  โหตุ  อิตฺถนฺนามสฺส  ภริยา
ฉนฺทวาสินี  โภควาสินี  ปฏวาสินี  โอทปตฺตกินี  โอภตจุมฺพฏา  ทาสี  จ
ภริยา  จ  กมฺมการี  จ  ภริยา  จ  ธชาหฏา  มุหุตฺติกาติ  ปฏิคฺคณฺหาติ
วีมํสติ ปจฺจาหรติ อาปตฺติ สงฺฆาทิเสสสฺส ฯ
		นิกฺเขปปทานิ ฯ
