ฌานํ  ตติยํ  ฌานํ  จตุตฺถํ  ฌานํ  ฯ  วิโมกฺโขติ  สุญฺญโต  วิโมกฺโข
อนิมิตฺโต  วิโมกฺโข  อปฺปณิหิโต  วิโมกฺโข  ฯ  สมาธีติ  สุญฺญโต
สมาธิ  อนิมิตฺโต  สมาธิ  อปฺปณิหิโต  สมาธิ  ฯ  สมาปตฺตีติ
สุญฺญตา  สมาปตฺติ  อนิมิตฺตา  สมาปตฺติ  อปฺปณิหิตา  สมาปตฺติ  ฯ
ญาณนฺติ  ติสฺโส  วิชฺชา  ฯ  มคฺคภาวนาติ  จตฺตาโร  สติปฏฺฐานา
จตฺตาโร  สมฺมปฺปธานา  จตฺตาโร  อิทฺธิปาทา  ปญฺจินฺทฺริยานิ  ปญฺจ
พลานิ  สตฺต  โพชฺฌงฺคา  อริโย  อฏฺฐงฺคิโก  มคฺโค  ฯ  ผลสจฺฉิกิริยาติ
โสตาปตฺติผลสฺส  สจฺฉิกิริยา  สกทาคามิผลสฺส  สจฺฉิกิริยา  อนาคามิ-
ผลสฺส  สจฺฉิกิริยา  อรหตฺตผลสฺส  สจฺฉิกิริยา  ฯ  กิเลสปฺปหานนฺติ
ราคสฺส  ปหานํ  โทสสฺส  ปหานํ  โมหสฺส  ปหานํ  ฯ  วินีวรณตา
จิตฺตสฺสาติ  ราคา  จิตฺตํ  วินีวรณตา  โทสา  จิตฺตํ  วินีวรณตา  โมหา
จิตฺตํ  วินีวรณตา  ฯ  สุญฺญาคาเร  อภิรตีติ  ปฐเมน  ฌาเนน
สุญฺญาคาเร  อภิรติ  ทุติเยน  ฌาเนน  สุญฺญาคาเร  อภิรติ  ตติเยน
ฌาเนน สุญฺญาคาเร อภิรติ จตุตฺเถน ฌาเนน สุญฺญาคาเร อภิรติ ฯ
	[๒๓๗]  ตีหากาเรหิ  ปฐมํ  ฌานํ  สมาปชฺชินฺติ  สมฺปชานมุสา
ภณนฺตสฺส  อาปตฺติ  ปาราชิกสฺส  ปุพฺเพ  วสฺส  โหติ  มุสา
ภณิสฺสนฺติ  ภณนฺตสฺส  โหติ  มุสา  ภณามีติ  ภณิตสฺส  โหติ
มุสา  มยา  ภณิตนฺติ  ฯ  จตูหากาเรหิ  ปฐมํ  ฌานํ  สมาปชฺชินฺติ
สมฺปชานมุสา  ภณนฺตสฺส  อาปตฺติ  ปาราชิกสฺส  ปุพฺเพ  วสฺส
โหติ  มุสา  ภณิสฺสนฺติ  ภณนฺตสฺส  โหติ  มุสา  ภณามีติ
