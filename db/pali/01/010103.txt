น  จ  ปรปริคฺคหิตํ  โหติ  ปรปริคฺคหิตสญฺญี  จ  ลหุโก  จ
โหติ  ปริกฺขาโร  อติเรกมาสโก  วา  อูนปญฺจมาสโก  วา  เถยฺย-
จิตฺตญฺจ  ปจฺจุปฏฺฐิตํ  โหติ  ฯ  อามสติ  อาปตฺติ  ทุกฺกฏสฺส  ฯ
ผนฺทาเปติ  อาปตฺติ  ทุกฺกฏสฺส  ฯ  ฐานา  จาเวติ  อาปตฺติ
ทุกฺกฏสฺส  ฯ  ปญฺจหากาเรหิ  อทินฺนํ  อาทิยนฺตสฺส  อาปตฺติ  ทุกฺกฏสฺส
น  จ  ปรปริคฺคหิตํ  โหติ  ปรปริคฺคหิตสญฺญี  จ  ลหุโก  จ
โหติ  ปริกฺขาโร  มาสโก  วา  อูนมาสโก  วา  เถยฺยจิตฺตญฺจ
ปจฺจุปฏฺฐิตํ  โหติ  ฯ  อามสติ  อาปตฺติ  ทุกฺกฏสฺส  ฯ  ผนฺทาเปติ
อาปตฺติ ทุกฺกฏสฺส ฯ ฐานา จาเวติ อาปตฺติ ทุกฺกฏสฺส ฯ
	[๑๒๕]  อนาปตฺติ สกสญฺญิสฺส วิสฺสาสคาเห ตาวกาลิเก เปต-
ปริคฺคเห  ติรจฺฉานคตปริคฺคเห ปํสุกูลสญฺญิสฺส อุมฺมตฺตกสฺส อาทิ-
กมฺมิกสฺสาติ ฯ
		 อทินฺนาทานมฺหิ ปฐมภาณวารํ นิฏฺฐิตํ ฯ
  [๑๒๖] รชเกหิ ปญฺจกฺขาตา  จตุโรตฺถรเณหิ จ
	อนฺธกาเรน เว ๑ปญฺจ  ปญฺจ หารณเกน จ
	นิรุตฺติยา ปญฺจกฺขาตา  วาเตหิ อปเร ทุเว
	อสมฺภินฺเน กุสาปาโต  ชนฺตาฆเรน ๒สหา ทส
	วิฆาเสหิ ปญฺจกฺขาตา  ปญฺจ เจว อมูลกา
	ทุพฺภิกฺเข กูรมํสญฺจ  ปูวสกฺขลิโมทกา
#๑ เตติปิ ปาโฐ ฯ ๒ ยุ. ม. ชนฺตคฺเฆน ฯ
