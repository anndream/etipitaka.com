ตีติ  วทติ  วิญฺญาเปติ  ฯ  ปุตฺโต  เม  อตฺถิ  โส  มํ  โปเสสฺสตีติ
วทติ  วิญฺญาเปติ  ฯ  ธีตา  เม  อตฺถิ  สา  มํ  โปเสสฺสตีติ  วทติ
วิญฺญาเปติ  ฯ  ปชาปตี  เม  อตฺถิ  สา  มํ  โปเสสฺสตีติ  วทติ
วิญฺญาเปติ  ฯ  ญาตกา  เม  อตฺถิ  เต  มํ  โปเสสฺสนฺตีติ  วทติ
วิญฺญาเปติ  ฯ  มิตฺตา  เม  อตฺถิ  เต  มํ  โปเสสฺสนฺตีติ  วทติ
วิญฺญาเปติ  ฯ  คาโม  เม  อตฺถิ  เตนปาหํ  ๑ ชีวิสฺสามีติ  วทติ
วิญฺญาเปติ  ฯ  นิคโม  เม  อตฺถิ  เตนปาหํ  ชีวิสฺสามีติ  วทติ
วิญฺญาเปติ  ฯ  เขตฺตํ  เม  อตฺถิ  เตนปาหํ  ชีวิสฺสามีติ  วทติ
วิญฺญาเปติ  ฯ  วตฺถุํ  เม  อตฺถิ  เตนปาหํ  ชีวิสฺสามีติ  วทติ
วิญฺญาเปติ  ฯ  หิรญฺญํ  เม  อตฺถิ  เตนปาหํ  ชีวิสฺสามีติ  วทติ
วิญฺญาเปติ  ฯ  สุวณฺณํ  เม  อตฺถิ  เตนปาหํ  ชีวิสฺสามีติ  วทติ
วิญฺญาเปติ  ฯ  สิปฺปํ  เม  อตฺถิ  เตนปาหํ  ชีวิสฺสามีติ  วทติ
วิญฺญาเปติ  ฯ  เอวํปิ  ภิกฺขเว  ทุพฺพลฺยาวิกมฺมญฺเจว  โหติ  สิกฺขา
จ  อปฺปจฺจกฺขาตา  ฯ  อถวา  ปน  อุกฺกณฺฐิโต  อนภิรโต  สามญฺญา
จวิตุกาโม  ภิกฺขุภาวํ  อฏฺฏิยมาโน  หรายมาโน  ชิคุจฺฉมาโน  คิหิภาวํ
ปตฺถยมาโน  ฯเปฯ  อสกฺยปุตฺติยภาวํ  ปตฺถยมาโน  ทุกฺกรนฺติ
วทติ  วิญฺญาเปติ  ฯ  น  สุกรนฺติ  วทติ  วิญฺญาเปติ  ฯ  ทุจฺจรนฺติ
วทติ  วิญฺญาเปติ  ฯ  น  สุจรนฺติ  วทติ  วิญฺญาเปติ  ฯ  น  อุสฺสหามีติ
วทติ  วิญฺญาเปติ  ฯ  น  วิสหามีติ  วทติ  วิญฺญาเปติ  ฯ  น  รมามีติ
#๑ เตน จาหนฺติปิ ปาโฐ ฯ
