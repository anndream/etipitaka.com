เอตทโวจ  อาวุโส  อตฺร  ฐิโต  ฉินฺทาหีติ  ฯ  ตํ  ตตฺร  ฐิตํ  ฉินฺทนฺตํ
รุกฺโข  โอตฺถริตฺวา  มาเรสิ  ฯ  ตสฺส  กุกฺกุจฺจํ  อโหสิ  ฯเปฯ อนาปตฺติ
ภิกฺขุ  นมรณาธิปฺปายสฺสาติ  ฯ  เตน  โข  ปน  สมเยน  อาฬวิกา
ภิกฺขู  นวกมฺมํ  กโรนฺตา  รุกฺขํ  ฉินฺทนฺติ  ฯ  อญฺญตโร  ภิกฺขุ
มรณาธิปฺปาโย  อญฺญตรํ  ภิกฺขุํ  เอตทโวจ  อาวุโส  อตฺร  ฐิโต
ฉินฺทาหีติ  ฯ  ตํ  ตตฺร  ฐิตํ  ฉินฺทนฺตํ  รุกฺโข  โอตฺถริตฺวา  มาเรสิ
ฯเปฯ  รุกฺโข  โอตฺถริตฺวา  น  มาเรสิ  ฯ  ตสฺส  กุกฺกุจฺจํ  อโหสิ
ฯเปฯ อนาปตฺติ ภิกฺขุ ปาราชิกสฺส อาปตฺติ ถุลฺลจฺจยสฺสาติ ฯ
	[๒๒๔]  เตน  โข  ปน สมเยน ฉพฺพคฺคิยา ภิกฺขู ทายํ อาลิมฺเปสุํ ฯ
มนุสฺสา  ทฑฺฒา  กาลมกํสุ  ฯ  เตสํ  กุกฺกุจฺจํ  อโหสิ  ฯเปฯ  อนาปตฺติ
ภิกฺขเว  นมรณาธิปฺปายสฺสาติ  ฯ  เตน  โข  ปน  สมเยน  ฉพฺพคฺคิยา
ภิกฺขู  มรณาธิปฺปายา  ทายํ  อาลิมฺเปสุํ  ฯ  มนุสฺสา  ทฑฺฒา  กาลมกํสุ
ฯเปฯ  มนุสฺสา  ทฑฺฒา  น  กาลมกํสุ  ฯ  เตสํ  กุกฺกุจฺจํ  อโหสิ
ฯเปฯ อนาปตฺติ ภิกฺขเว ปาราชิกสฺส อาปตฺติ ถุลฺลจฺจยสฺสาติ ฯ
	[๒๒๕]  เตน  โข  ปน  สมเยน  อญฺญตโร  ภิกฺขุ  อาฆาตนํ
คนฺตฺวา  โจรฆาตกํ  เอตทโวจ  อาวุโส  มายิมํ  กิลเมสิ  เอเกน
ปหาเรน  ชีวิตา  โวโรเปหีติ  ฯ  สุฏฺฐุ  ภนฺเตติ  เอเกน  ปหาเรน
ชีวิตา  โวโรเปสิ  ฯ  ตสฺส  กุกฺกุจฺจํ  อโหสิ  ฯเปฯ  อาปตฺตึ  ตฺวํ
ภิกฺขุ  อาปนฺโน  ปาราชิกนฺติ  ฯ  เตน  โข  ปน  สมเยน  อญฺญตโร
ภิกฺขุ  อาฆาตนํ  คนฺตฺวา  โจรฆาตํ  เอตทโวจ  อาวุโส  มายิมํ
