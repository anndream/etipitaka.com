ฯเปฯ  ตญฺเจ  โจเทติ  ทิฏฺโฐ  มยา  ปาราชิกํ  ธมฺมํ  อชฺฌาปนฺโนสิ
ฯเปฯ  ตญฺเจ  โจเทติ  ปริสงฺกิโต  มยา  ทิฏฺโฐ  จ  ปาราชิกํ  ธมฺมํ
อชฺฌาปนฺโนสิ  ฯเปฯ  อาปตฺติ  วาจาย  วาจาย  สงฺฆาทิเสสสฺส  ฯ
ปริสงฺกิตสฺส  โหติ  ปาราชิกํ  ธมฺมํ  อชฺฌาปนฺโนติ  ตญฺเจ  โจเทติ
ทิฏฺโฐ  มยา  ปาราชิกํ  ธมฺมํ  อชฺฌาปนฺโนสิ  ฯเปฯ  ตญฺเจ  โจเทติ
สุโต  มยา  ปาราชิกํ  ธมฺมํ  อชฺฌาปนฺโนสิ  ฯเปฯ  ตญฺเจ  โจเทติ
ทิฏฺโฐ  มยา  สุโต  จ  ปาราชิกํ  ธมฺมํ  อชฺฌาปนฺโนสิ  อสฺสมโณสิ
อสกฺยปุตฺติโยสิ  นตฺถิ  ตยา  สทฺธึ  อุโปสโถ  วา  ปวารณา  วา
สงฺฆกมฺมํ วาติ อาปตฺติ วาจาย วาจาย สงฺฆาทิเสสสฺส ฯผ
	[๕๕๕]  ทิฏฺฐสฺส  โหติ  ปาราชิกํ  ธมฺมํ  อชฺฌาปชฺชนฺโต  ทิฏฺเฐ
เวมติโก  ทิฏฺฐํ  โนกปฺเปติ  ทิฏฺฐํ  นสฺสรติ  ทิฏฺฐํ  ปมุฏฺโฐ  ๑ โหติ
ตญฺเจ  โจเทติ  ทิฏฺโฐ  มยา  สุโต  จ  ฯเปฯ  ทิฏฺโฐ  มยา
ปริสงฺกิโต  จ  ฯเปฯ  ทิฏฺโฐ  มยา  สุโต  จ  ปริสงฺกิโต  จ
ปาราชิกํ  ธมฺมํ  อชฺฌาปนฺโนสิ  ฯเปฯ  สุตสฺส  โหติ  ปาราชิกํ
ธมฺมํ  อชฺฌาปนฺโนติ  สุเต  เวมติโก  สุตํ  โนกปฺเปติ  สุตํ  นสฺสรติ
สุตํ  ปมุฏฺโฐ  โหติ  ตญฺเจ  โจเทติ  สุโต  มยา  ปริสงฺกิโต  จ
ฯเปฯ  สุโต  มยา  ทิฏฺโฐ  จ  ฯเปฯ  สุโต  มยา  ปริสงฺกิโต  จ
ทิฏฺโฐ  จ  ปาราชิกํ  ธมฺมํ  อชฺฌาปนฺโนสิ  ฯเปฯ  ปริสงฺกิตสฺส  โหติ
ปาราชิกํ  ธมฺมํ  อชฺฌาปนฺโนติ  ปริสงฺกิเต  เวมติโก  ปริสงฺกิตํ
#๑ ยุ. ม. สมฺมุฏฺโฐ ฯ
