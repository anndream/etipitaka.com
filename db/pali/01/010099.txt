ปจฺฉา  วา  ตํ  ภณฺฑํ  อวหรติ  มูลฏฺฐสฺส  อนาปตฺติ  อวหารกสฺส
อาปตฺติ ปาราชิกสฺส ฯ
	[๑๒๐]  นิมิตฺตกมฺมํ  นาม  นิมิตฺตํ  กโรติ  อกฺขึ  วา  นิกฺขนิสฺสามิ
ภมุกํ  วา  อุกฺขิปิสฺสามิ  สีสํ  วา  อุกฺขิปิสฺสามิ  เตน  นิมิตฺเตน  ตํ
ภณฺฑํ  อวหราติ  อาปตฺติ  ทุกฺกฏสฺส  ฯ  เตน  นิมิตฺเตน  ตํ  ภณฺฑํ
อวหรติ  อาปตฺติ  อุภินฺนํ  ปาราชิกสฺส  ฯ  ตํ  นิมิตฺตํ  ปุเร  วา
ปจฺฉา  วา  ตํ  ภณฺฑํ  อวหรติ  มูลฏฺฐสฺส  อนาปตฺติ  อวหาร-
กสฺส  อาปตฺติ ปาราชิกสฺส ฯ
	[๑๒๑]  ภิกฺขุ  ภิกฺขุํ  อาณาเปติ  อิตฺถนฺนามํ  ภณฺฑํ  อวหราติ
อาปตฺติ  ทุกฺกฏสฺส  ฯ  โส  ตํ  มญฺญมาโน  ตํ  อวหรติ  อาปตฺติ
อุภินฺนํ  ปาราชิกสฺส  ฯ  ภิกฺขุ  ภิกฺขุํ  อาณาเปติ  อิตฺถนฺนามํ
ภณฺฑํ  อวหราติ  อาปตฺติ  ทุกฺกฏสฺส  ฯ  โส  ตํ  มญฺญมาโน
อญฺญํ  อวหรติ  มูลฏฺฐสฺส  อนาปตฺติ  อวหารกสฺส  อาปตฺติ
ปาราชิกสฺส  ฯ  ภิกฺขุ  ภิกฺขุํ  อาณาเปติ  อิตฺถนฺนามํ  ภณฺฑํ
อวหราติ  อาปตฺติ  ทุกฺกฏสฺส  ฯ  โส  อญฺญํ  มญฺญมาโน  ตํ
อวหรติ  อาปตฺติ  อุภินฺนํ  ปาราชิกสฺส  ฯ  ภิกฺขุ  ภิกฺขุํ  อาณาเปติ
อิตฺถนฺนามํ  ภณฺฑํ  อวหราติ  อาปตฺติ  ทุกฺกฏสฺส  ฯ  โส  อญฺญํ
มญฺญมาโน  อญฺญํ  อวหรติ  มูลฏฺฐสฺส  อนาปตฺติ  ฯ  อวหารกสฺส
อาปตฺติ  ปาราชิกสฺส  ฯ  ภิกฺขุ  ภิกฺขุํ  อาณาเปติ  อิตฺถนฺนามสฺส
ปาวท  อิตฺถนฺนาโม  อิตฺถนฺนามสฺส  ปาวทตุ  อิตฺถนฺนาโม
