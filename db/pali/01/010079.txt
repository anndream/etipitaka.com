ยานาหํ  อยฺยสฺส ทเทยฺยํ อตฺถิ ภนฺเต เทวคหณทารูนิ ๑ นคร-
ปฏิสงฺขาริกานิ  อาปทตฺถาย  นิกฺขิตฺตานิ  สเจ  ตานิ  ราชา  ทาเปติ
หราเปถ  ภนฺเตติ  ฯ  ทินฺนานิ  อาวุโส  รญฺญาติ ฯ อถโข ทารุ-
คเหคณโก  อิเม  โข  สมณา  สกฺยปุตฺติยา  ธมฺมจาริโน  สมจาริโน
พฺรหฺมจาริโน  สจฺจวาทิโน  สีลวนฺโต  กลฺยาณธมฺมา  ราชาปิเมสํ
อภิปฺปสนฺโน  น  อรหติ  อทินฺนํ  ทินฺนนฺติ  วตฺตุนฺติ  อายสฺมนฺตํ
ธนิยํ  กุมฺภการปุตฺตํ  เอตทโวจ  หราเปถ  ภนฺเตติ  ๒ ฯ  อถโข
อายสฺมา  ธนิโย  กุมฺภการปุตฺโต  ตานิ  ทารูนิ  ขณฺฑาขณฺฑิกํ
เฉทาเปตฺวา สกเฏหิ นิพฺพาหาเปตฺวา ทารุกุฏิกํ อกาสิ ฯ
	[๘๑]  อถโข  วสฺสกาโร  พฺราหฺมโณ  มคธมหามตฺโต  ราชคเห
กมฺมนฺเต  อนุสญฺญายมาโน  เยน  ทารุคเหคณโก  เตนุปสงฺกมิ
อุปสงฺกมิตฺวา  ทารุคเหคณกํ  เอตทโวจ  ยานิ  ตานิ  ภเณ เทว-
คหณทารูนิ  นครปฏิสงฺขาริกานิ  อาปทตฺถาย  นิกฺขิตฺตานิ  กหํ  ตานิ
ทารูนีติ  ฯ  ตานิ  สามิ  ทารูนิ  เทเวน อยฺยสฺส ธนิยสฺส กุมฺภ-
การปุตฺตสฺส  ทินฺนานีติ  ฯ  อถโข  วสฺสกาโร  พฺราหฺมโณ  มคธ-
#๑ ยุ. ม. รา. เทวคหทารูนิ ฯ ๒ เตสุ วุตฺตโปตฺถเกสุ วิสทิสตา
#โหติ ฯ ตตฺถ หิ เอวํ วุตฺตํ อถโข ทารุคเหคณกสฺส เอตทโหสิ
#อิเม โข สมณา สกฺยปุตฺติยา ฯเปฯ ทินฺนนฺติ วตฺตุนฺติ ฯ อถโข
#ทารุคเหคณโก อายสฺมนฺตํ ธนิยํ กุมฺภการปุตฺตํ เอตทโวจ หราเปถ
#ภนฺเตติ ฯ
