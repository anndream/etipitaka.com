	[๖๕๑]  สา  เจ  เอวํ  วเทยฺย  อยฺโย  มยา  ทิฏฺโฐ  นิสินฺโน
มาตุคาเมน  สทฺธึ  กายสํสคฺคํ  สมาปชฺชนฺโตติ  โส  เจ  ๑ ตํ
ปฏิชานาติ  อาปตฺติยา  กาเรตพฺโพ  ฯ  สา  เจ  เอวํ  วเทยฺย  อยฺโย
มยา  ทิฏฺโฐ  นิสินฺโน  มาตุคาเมน  สทฺธึ  กายสํสคฺคํ  สมาปชฺชนฺโตติ
โส  เจ  เอวํ  วเทยฺย  สจฺจาหํ  นิสินฺโน  โน  จ  โข  กายสํสคฺคํ
สมาปชฺชินฺติ  นิสชฺชาย  กาเรตพฺโพ  ฯ  สา  เจ  เอวํ  วเทยฺย  อยฺโย
มยา  ทิฏฺโฐ  นิสินฺโน  มาตุคาเมน  สทฺธึ  กายสํสคฺคํ  สมาปชฺชนฺโตติ
โส  เจ  เอวํ  วเทยฺย  นาหํ  นิสินฺโน  อปิจ  โข  นิปนฺโนติ  นิปชฺชาย
กาเรตพฺโพ  ฯ  สา  เจ  เอวํ  วเทยฺย  อยฺโย  มยา  ทิฏฺโฐ  นิสินฺโน
มาตุคาเมน  สทฺธึ  กายสํสคฺคํ  สมาปชฺชนฺโตติ  โส  เจ  เอวํ  วเทยฺย
นาหํ นิสินฺโน อปิจ โข ฐิโตติ น กาเรตพฺโพ ฯ
	[๖๕๒]  สา  เจ  เอวํ  วเทยฺย  อยฺโย  มยา  ทิฏฺโฐ  นิปนฺโน
มาตุคาเมน  สทฺธึ  กายสํสคฺคํ  สมาปชฺชนฺโตติ  โส  เจ  ตํ  ปฏิชานาติ
อาปตฺติยา  กาเรตพฺโพ  ฯเปฯ  สจฺจาหํ  นิปนฺโน  โน  จ  โข
กายสํสคฺคํ  สมาปชฺชินฺติ  นิปชฺชาย  กาเรตพฺโพ  ฯเปฯ  นาหํ
นิปนฺโน  อปิจ  โข  นิสินฺโนติ  นิสชฺชาย  กาเรตพฺโพ  ฯเปฯ  นาหํ
นิสินฺโน อปิจ โข ฐิโตติ น กาเรตพฺโพ ฯ
	[๖๕๓]  สา  เจ  เอวํ  วเทยฺย  อยฺยสฺส  มยา  สุตํ  นิสินฺนสฺส
มาตุคามํ  ทุฏฺฐุลฺลาหิ  วาจาหิ  โอภาสนฺตสฺสาติ  โส  เจ  ตํ  ปฏิชานาติ
#๑ ยุ. ม. จ ฯ
