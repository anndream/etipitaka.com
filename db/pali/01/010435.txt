ตพฺโพ ฯ  สา  เจ  เอวํ  วเทยฺย  อยฺโย  มยา  ทิฏฺโฐ  นิสินฺโน  มาตุ-
คามสฺส  เมถุนํ  ธมฺมํ  ปฏิเสวนฺโตติ  โส  เจ  เอวํ  วเทยฺย  นาหํ
นิสินฺโน อปิจ โข ฐิโตติ น กาเรตพฺโพ ฯ
	[๖๓๙]  สา  เจ  เอวํ  วเทยฺย  อยฺโย  มยา  ทิฏฺโฐ  นิปนฺโน
มาตุคามสฺส  เมถุนํ  ธมฺมํ  ปฏิเสวนฺโตติ  โส  เจ  ตํ  ปฏิชานาติ
อาปตฺติยา  กาเรตพฺโพ  ฯ  สา  เจ  เอวํ  วเทยฺย  อยฺโย มยา ทิฏฺโฐ
นิปนฺโน  มาตุคามสฺส  เมถุนํ  ธมฺมํ  ปฏิเสวนฺโตติ  โส  เจ  เอวํ
วเทยฺย  สจฺจาหํ  นิปนฺโน  โน  จ  โข  เมถุนํ  ธมฺมํ  ปฏิเสวินฺติ
นิปชฺชาย  กาเรตพฺโพ  ฯ  สา  เจ  เอวํ  วเทยฺย  อยฺโย  มยา ทิฏฺโฐ
นิปนฺโน  มาตุคามสฺส  เมถุนํ  ธมฺมํ  ปฏิเสวนฺโตติ  โส  เจ  เอวํ
วเทยฺย  นาหํ  นิปนฺโน  อปิจ  โข  นิสินฺโนติ  นิสชฺชาย  กาเรตพฺโพ  ฯ
สา  เจ  เอวํ  วเทยฺย  อยฺโย  มยา  ทิฏฺโฐ  นิปนฺโน  มาตุ-
คามสฺส  เมถุนํ  ธมฺมํ  ปฏิเสวนฺโตติ  โส  เจ  เอวํ  วเทยฺย  นาหํ
นิปนฺโน อปิจ โข ฐิโตติ น กาเรตพฺโพ ฯ
	[๖๔๐]  สา  เจ  เอวํ  วเทยฺย  อยฺโย  มยา  ทิฏฺโฐ  นิสินฺโน
มาตุคาเมน  สทฺธึ  กายสํสคฺคํ  สมาปชฺชนฺโตติ  โส  เจ  ตํ  ปฏิชานาติ
อาปตฺติยา  กาเรตพฺโพ  ฯ  สา  เจ  เอวํ  วเทยฺย  อยฺโย มยา ทิฏฺโฐ
นิสินฺโน  มาตุคาเมน  สทฺธึ  กายสํสคฺคํ  สมาปชฺชนฺโตติ  โส  เจ  เอวํ
วเทยฺย  สจฺจาหํ  นิสินฺโน  โน  จ  โข  กายสํสคฺคํ  สมาปชฺชินฺติ
นิสชฺชาย  กาเรตพฺโพ  ฯเปฯ  นาหํ  นิสินฺโน  อปิจ  โข  นิปนฺโนติ
