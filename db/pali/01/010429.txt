กมฺมวาจาปริโยสาเน อาปตฺติ สงฺฆาทิเสสสฺส ฯ สงฺฆาทิเสสํ อชฺฌา-
ปชฺชนฺตสฺส  ญตฺติยา  ทุกฺกฏํ  ทฺวีหิ  กมฺมวาจาหิ  ถุลฺลจฺจยา  ปฏิปฺ-
ปสฺสมฺภนฺติ  ฯ  สงฺฆาทิเสโสติ  สงฺโฆ  ว  ตสฺสา  อาปตฺติยา  ปริวาสํ
เทติ  มูลาย  ปฏิกสฺสติ  มานตฺตํ  เทติ  อพฺเภติ  น  สมฺพหุลา
น  เอกปุคฺคโล  เตน  วุจฺจติ  สงฺฆาทิเสโสติ  ฯ ตสฺเสว อาปตฺติ-
นิกายสฺส  นามกมฺมํ อธิวจนํ เตนปิ วุจฺจติ สงฺฆาทิเสโสติ ฯ
	[๖๓๐]  ธมฺมกมฺเม  ธมฺมกมฺมสญฺญี  นปฺปฏินิสฺสชฺชติ  อาปตฺติ
สงฺฆาทิเสสสฺส  ฯ  ธมฺมกมฺเม  เวมติโก  นปฺปฏินิสฺสชฺชติ  อาปตฺติ
สงฺฆาทิเสสสฺส  ฯ  ธมฺมกมฺเม  อธมฺมกมฺมสญฺญี  นปฺปฏินิสฺสชฺชติ
อาปตฺติ  สงฺฆาทิเสสสฺส  ฯ  อธมฺมกมฺเม  ธมฺมกมฺมสญฺญี  อาปตฺติ
ทุกฺกฏสฺส  ฯ  อธมฺมกมฺเม  เวมติโก  อาปตฺติ  ทุกฺกฏสฺส  ฯ  อธมฺม-
กมฺเม  อธมฺมกมฺมสญฺญี อาปตฺติ ทุกฺกฏสฺส ฯ
	[๖๓๑]  อนาปตฺติ  อสมนุภาสนฺตสฺส  ปฏินิสฺสชฺชนฺตสฺส  อุมฺมตฺต-
กสฺส  ขิตฺตจิตฺตสฺส ๑เวทนฏฺฏสฺส ๒อาทิกมฺมิกสฺสาติ ฯ
		เตรสมสงฺฆาทิเสสํ นิฏฺฐิตํ ฯ
		_____________________
	[๖๓๒]  อุทฺทิฏฺฐา  โข  อายสฺมนฺโต  เตรส  สงฺฆาทิเสสา  ธมฺมา
นว  ปฐมาปตฺติกา  จตฺตาโร  ยาวตติยกา  เยสํ  ภิกฺขุ  อญฺญตรํ  วา
อญฺญตรํ  วา  อาปชฺชิตฺวา  ยาวติหํ  ชานํ  ปฏิจฺฉาเทติ  ตาวติหํ  เตน
#๑-๒ อิทํ ปาฐทฺวยํ ยุ. ม. โปตฺถเกสุ น ทิสฺสติ ฯ
