ปน  สมเยน  อญฺญตรสฺส  ภิกฺขุโน  โมจนาธิปฺปายสฺส  ชนฺตาฆเร
อุทรวฏฺฏึ  ตาเปนฺตสฺส  อสุจิ  มุจฺจิ  ฯเปฯ  อสุจิ  น  มุจฺจิ  ฯ
ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ  สงฺฆาทิเสสสฺส
อาปตฺติ ถุลฺลจฺจยสฺสาติ ฯ
	[๓๕๖]  เตน  โข  ปน  สมเยน  อญฺญตรสฺส  ภิกฺขุโน  ชนฺตาฆเร
อุปชฺฌายสฺส  ปิฏฺฐิปริกมฺมํ  กโรนฺตสฺส  อสุจิ  มุจฺจิ  ฯ  ตสฺส  กุกฺกุจฺจํ
อโหสิ  ฯเปฯ  อนาปตฺติ  ภิกฺขุ  นโมจนาธิปฺปายสฺสาติ  ฯ  เตน
โข  ปน  สมเยน  อญฺญตรสฺส  ภิกฺขุโน  โมจนาธิปฺปายสฺส  ชนฺตาฆเร
อุปชฺฌายสฺส  ปิฏฺฐิปริกมฺมํ  กโรนฺตสฺส  อสุจิ  มุจฺจิ  ฯเปฯ  อสุจิ
น  มุจฺจิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ
สงฺฆาทิเสสสฺส อาปตฺติ ถุลฺลจฺจยสฺสาติ ฯ
	[๓๕๗]  เตน โข ปน สมเยน อญฺญตรสฺส ภิกฺขุโน อูรุํ ฆฏฺฏา-
เปนฺตสฺส  อสุจิ  มุจฺจิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ
ภิกฺขุ  นโมจนาธิปฺปายสฺสาติ  ฯ  เตน  โข  ปน  สมเยน  อญฺญตรสฺส
ภิกฺขุโน  โมจนาธิปฺปายสฺส  อูรุํ  ฆฏฺฏาเปนฺตสฺส  อสุจิ  มุจฺจิ  ฯเปฯ
อสุจิ  น  มุจฺจิ  ฯ  ตสฺส  กุกฺกุจฺจํ  อโหสิ  ฯเปฯ  อนาปตฺติ  ภิกฺขุ
สงฺฆาทิเสสสฺส อาปตฺติ ถุลฺลจฺจยสฺสาติ ฯ
	[๓๕๘]  เตน  โข  ปน  สมเยน  อญฺญตโร  ภิกฺขุ โมจนาธิปฺปาโย
อญฺญตรํ  สามเณรํ  เอตทโวจ  เอหิ  เม  ตฺวํ  อาวุโส  สามเณร
องฺคชาตํ  คณฺหาหีติ  ฯ  โส  ตสฺส  องฺคชาตํ  อคฺคเหสิ  ฯ  ตสฺส
