				______________________________
อิเม โข ปนายสฺมนฺโต เตรส สงฺฆาทิเสสา ธมฺมา อุทฺเทสํ อาคจฺฉนฺติ ฯ
					ปฐมสงฺฆาทิเสสํ
	[๓๐๑]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส  อาราเม  ฯ  เตน  โข  ปน  สมเยน  อายสฺมา
เสยฺยสโก  อนภิรโต  พฺรหฺมจริยํ  จรติ  ฯ  โส  เตน  กิโส  โหติ ลูโข
ทุพฺพณฺโณ  อุปฺปณฺฑุปฺปณฺฑุกชาโต  ธมนิสนฺถตคตฺโต  ฯ  อทฺทสา
โข  อายสฺมา  อุทายิ  อายสฺมนฺตํ  เสยฺยสกํ  กิสํ  ลูขํ  ทุพฺพณฺณํ
อุปฺปณฺฑุปฺปณฺฑุกชาตํ  ธมนิสนฺถตคตฺตํ  ทิสฺวาน  อายสฺมนฺตํ  เสยฺยสกํ
เอตทโวจ  กิสฺส  ตฺวํ  อาวุโส  เสยฺยสก  กิโส  ลูโข  ทุพฺพณฺโณ
อุปฺปณฺฑุปฺปณฺฑุกชาโต  ธมนิสนฺถตคตฺโต  กจฺจิ  โน  ตฺวํ  อาวุโส
เสยฺยสก  อนภิรโต  พฺรหฺมจริยํ  จรสีติ  ฯ  เอวมาวุโสติ  ฯ  เตนหิ
ตฺวํ  อาวุโส  เสยฺยสก  ยาวทตฺถํ  ภุญฺช  ยาวทตฺถํ  สุป  ยาวทตฺถํ
นหาย  ยาวทตฺถํ  ภุญฺชิตฺวา  ยาวทตฺถํ  สุปิตฺวา  ยาวทตฺถํ  นหายิตฺวา
ยทา  เต  อนภิรติ  อุปฺปชฺชติ  ราโค  จิตฺตํ  อนุทฺธํเสติ  ตทา
หตฺเถน  อุปกฺกมิตฺวา  อสุจึ  โมเจหีติ  ฯ กินฺนุ โข อาวุโส กปฺปติ เอวรูปํ
กาตุนฺติ  ฯ  อามาวุโส  อหํปิ  เอวรูปํ  ๑ กโรมีติ  ฯ อถโข อายสฺมา
เสยฺยสโก  ยาวทตฺถํ  ภุญฺชิ  ยาวทตฺถํ  สุปิ  ยาวทตฺถํ  นหายิ  ยาวทตฺถํ
ภุญฺชิตฺวา  ยาวทตฺถํ  สุปิตฺวา  ยาวทตฺถํ  นหายิตฺวา  ยทา  อนภิรติ
อุปฺปชฺชติ  ราโค  จิตฺตํ  อนุทฺธํเสติ  ตทา  หตฺเถน  อุปกฺกมิตฺวา  อสุจึ
#๑ ยุ. ม. เอวํ ฯ
