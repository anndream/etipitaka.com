มริสฺสามีติ  ทุกฺขํ  เวทนํ  อุปฺปาเทติ  อาปตฺติ  ถุลฺลจฺจยสฺส  ฯ
มรติ อาปตฺติ ปาราชิกสฺส ฯ
	[๑๙๙]  เภสชฺชํ  นาม  สปฺปึ  วา  นวนีตํ  วา  เตลํ  วา  มธุํ
วา  ผาณิตํ  วา  เทติ  อิมํ  สายิตฺวา  มริสฺสตีติ  อาปตฺติ
ทุกฺกฏสฺส  ฯ  ตํ  สายิเต  ทุกฺขา  เวทนา  อุปฺปชฺชติ  อาปตฺติ
ถุลฺลจฺจยสฺส ฯ มรติ อาปตฺติ ปาราชิกสฺส ฯ
	[๒๐๐]  รูปูปหาโร  นาม  อมนาปิกํ  รูปํ  อุปสํหรติ  ภยานกํ
เภรวํ  อิมํ  ปสฺสิตฺวา  อุตฺตสิตฺวา  มริสฺสตีติ  อาปตฺติ  ทุกฺกฏสฺส  ฯ
ตํ  ปสฺสิตฺวา  อุตฺตสติ  อาปตฺติ  ถุลฺลจฺจยสฺส  ฯ  มรติ  อาปตฺติ
ปาราชิกสฺส  ฯ  มนาปิกํ  รูปํ  อุปสํหรติ  เปมนิยํ  ๑ หทยงฺคมํ ๒อิมํ
ปสฺสิตฺวา  อลาภเกน  สุสฺสิตฺวา  มริสฺสตีติ  อาปตฺติ  ทุกฺกฏสฺส  ฯ
ตํ  ปสฺสิตฺวา  อลาภเกน  สุสฺสติ  อาปตฺติ  ถุลฺลจฺจยสฺส  ฯ  มรติ
อาปตฺติ  ปาราชิกสฺส  ฯ  สทฺทูปหาโร  นาม  อมนาปิกํ  สทฺทํ  อุปสํ-
หรติ  ภยานกํ  เภรวํ  อิมํ  สุตฺวา  อุตฺตสิตฺวา  มริสฺสตีติ  อาปตฺติ
ทุกฺกฏสฺส  ฯ  ตํ  สุตฺวา  อุตฺตสติ  อาปตฺติ  ถุลฺลจฺจยสฺส  ฯ
มรติ  อาปตฺติ  ปาราชิกสฺส  ฯ  มนาปิกํ  สทฺทํ  อุปสํหรติ  เปมนิยํ  ๓
หทยงฺคมํ  ๔ อิมํ  สุตฺวา  อลาภเกน  สุสฺสิตฺวา  มริสฺสตีติ  อาปตฺติ
ทุกฺกฏสฺส  ฯ  ตํ  สุตฺวา  อลาภเกน  สุสฺสติ  อาปตฺติ  ถุลฺลจฺจยสฺส  ฯ
#๑-๒ อิเม เทฺว ปาฐา ตีสุปิ โปตฺถเกสุ น ทิสฺสนฺติ ฯ ๓-๔ อิธ ปน
#ฐาเน ตาทิสา วา ปาฐา ตตฺถาปิ ทิสฺสนฺติ ฯ
