มหามตฺโต  อนตฺตมโน  อโหสิ  กถํ  หิ  นาม  เทโว  เทวคหณทารูนิ
นครปฏิสงฺขาริกานิ  อาปทตฺถาย  นิกฺขิตฺตานิ  ธนิยสฺส  กุมฺภ-
การปุตฺตสฺส  ทสฺสตีติ  ฯ  อถโข  วสฺสกาโร  พฺราหฺมโณ  มคธมหา-
มตฺโต  เยน  ราชา  มาคโธ  เสนิโย  พิมฺพิสาโร  เตนุปสงฺกมิ
อุปสงฺกมิตฺวา  ราชานํ  มาคธํ  เสนิยํ  พิมฺพิสารํ  เอตทโวจ สจฺจํ กิร ๑
เทเวน  เทวคหณทารูนิ  นครปฏิสงฺขาริกานิ  อาปทตฺถาย  นิกฺขิตฺตานิ
ธนิยสฺส  กุมฺภการปุตฺตสฺส  ทินฺนานีติ  ฯ  โก เอวมาหาติ ฯ ทารุ-
คเหคณโก  เทวาติ  ฯ  เตนหิ  พฺราหฺมณ  ทารุคเหคณกํ  อานา-
เปหีติ  ฯ  อถโข  วสฺสกาโร  พฺราหฺมโณ  มคธมหามตฺโต  ทารุ-
คเหคณกํ  พนฺธํ อานาเปสิ ฯ
	[๘๒]  อทฺทสา  โข  อายสฺมา  ธนิโย กุมฺภการปุตฺโต ทารุคเหคณกํ
พนฺธํ  นียมานํ  ๒ ทิสฺวาน  ทารุคเหคณกํ  เอตทโวจ  กิสฺส  ตฺวํ
อาวุโส  พนฺโธ  นียสีติ  ๓ ฯ  เตสํ  ภนฺเต  ทารูนํ  กิจฺจาติ  ฯ
คจฺฉาวุโส  อหํปิ  คจฺฉามีติ  ฯ  เอยฺยาสิ  ภนฺเต  ปุราหํ  หญฺญามีติ  ฯ
อถโข  อายสฺมา  ธนิโย  กุมฺภการปุตฺโต  เยน  รญฺโญ  มาคธสฺส
เสนิยสฺส  พิมฺพิสารสฺส  นิเวสนํ  เตนุปสงฺกมิ  อุปสงฺกมิตฺวา
ปญฺญตฺเต  อาสเน  นิสีทิ  ฯ  อถโข  ราชา  มาคโธ  เสนิโย พิมฺพิสาโร
เยนายสฺมา  ธนิโย  กุมฺภการปุตฺโต  เตนุปสงฺกมิ  อุปสงฺกมิตฺวา
#๑ เตสุ ทฺวีสุ โปตฺถเกสุ เทวาติ อาลปนํ อตฺถิ ฯ ๒ ยุ. ม.
#นิยฺยมานํ ฯ ๓ ยุ. ม. นิยฺยสีติ ฯ
