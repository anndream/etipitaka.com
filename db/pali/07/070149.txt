ตุณฺหี ฯ เอวเมตํ ธารยามีติ ฯ
     [๓๓๓]   เตน   อปฺปมตฺตกวิสฺสชฺชเกน  ภิกฺขุนา  เอกา  ๑  สูจิ
ทาตพฺพา   ฯ   สตฺถกํ  ทาตพฺพํ  ฯ  อุปาหนา  ทาตพฺพา  ฯ  กายพนฺธนํ
ทาตพฺพํ    ฯ   อํสวทฺธโก   ทาตพฺโพ   ฯ   ปริสฺสาวนํ   ทาตพฺพํ   ฯ
ธมฺมกรโก   ทาตพฺโพ   ฯ   กุสิ   ทาตพฺพา  ฯ  อฑฺฒกุสิ  ทาตพฺพา  ฯ
มณฺฑลํ   ทาตพฺพํ   ฯ   อฑฺฒมณฺฑลํ  ทาตพฺพํ  ฯ  อนุวาโต  ทาตพฺโพ  ฯ
ปริภณฺฑํ  ทาตพฺพํ  ฯ  สเจ  โหติ  สงฺฆสฺส  สปฺปิ  วา  เตลํ วา มธุ วา
ผาณิตํ   วา   สกึ   ปฏิสายิตุํ   ทาตพฺพํ  ฯ  สเจ  ปุนปิ  อตฺโถ  โหติ
ปุนปิ ทาตพฺพํ ฯ สเจ ปุนปิ อตฺโถ โหติ ปุนปิ ทาตพฺพนฺติ ๒ ฯ
     [๓๓๔]   เตน   โข  ปน  สมเยน  สงฺฆสฺส  สาฏิยคาหาปโก  น
โหติ    ฯเปฯ   ปตฺตคาหาปโก   น   โหติ   ฯเปฯ   อารามิกเปสโก
น  โหติ  ฯเปฯ  สามเณรเปสโก  น  โหติ  ฯ  สามเณรา อเปสิยมานา
กมฺมํ   น   กโรนฺติ   ฯ  ภควโต  เอตมตฺถํ  อาโรเจสุํ  ฯ  อนุชานามิ
ภิกฺขเว    ปญฺจหงฺเคหิ   สมนฺนาคตํ   ภิกฺขุํ   สามเณรเปสกํ   สมฺมนฺนิตุํ
โย   น   ฉนฺทาคตึ   คจฺเฉยฺย   น  โทสาคตึ  คจฺเฉยฺย  น  โมหาคตึ
คจฺเฉยฺย น ภยาคตึ คจฺเฉยฺย เปสิตาเปสิตญฺจ ชาเนยฺย ฯ
     [๓๓๕]   เอวญฺจ   ปน   ภิกฺขเว  สมฺมนฺนิตพฺโพ  ฯ  ปฐมํ  ภิกฺขุ
ยาจิตพฺโพ    ฯ    ยาจิตฺวา   พฺยตฺเตน   ภิกฺขุนา   ปฏิพเลน   สงฺโฆ
ญาเปตพฺโพ   สุณาตุ   เม   ภนฺเต   สงฺโฆ   ยทิ   สงฺฆสฺส  ปตฺตกลฺลํ
#๑ ยุ. เอเกกา ฯ ๒ ม. อาเมฑิตํ นตฺถิ ฯ
