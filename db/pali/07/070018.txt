เอตมตฺถํ    อาโรเจสุํ    ฯ    น   ภิกฺขเว   จิตฺรานิ   ปตฺตมณฺฑลานิ
ธาเรตพฺพานิ     รูปกากิณฺณานิ     ภิตฺติกมฺมกตานิ     โย    ธาเรยฺย
อาปตฺติ ทุกฺกฏสฺส อนุชานามิ ภิกฺขเว ปกติมณฺฑลนฺติ ฯ
     [๓๘]  เตน  โข  ปน สมเยน ภิกฺขู โสทกํ ๑ ปตฺตํ ปฏิสาเมนฺติ ฯ
ปตฺโต   ทุสฺสติ   ฯ  ภควโต  เอตมตฺถํ  อาโรเจสุํ  ฯเปฯ  น  ภิกฺขเว
โสทโก    ๑   ปตฺโต   ปฏิสาเมตพฺโพ   โย   ปฏิสาเมยฺย   อาปตฺติ
ทุกฺกฏสฺส อนุชานามิ ภิกฺขเว โอตาเปตฺวา ปตฺตํ ปฏิสาเมตุนฺติ ฯ
     [๓๙]  เตน  โข  ปน  สมเยน  ภิกฺขู  สอุทกํ ปตฺตํ โอตาเปนฺติ ฯ
ปตฺโต   ทุคฺคนฺโธ   โหติ   ฯ   ภควโต   เอตมตฺถํ  อาโรเจสุํ  ฯเปฯ
น    ภิกฺขเว    สอุทโก   ปตฺโต   โอตาเปตพฺโพ   โย   โอตาเปยฺย
อาปตฺติ    ทุกฺกฏสฺส    อนุชานามิ    ภิกฺขเว    นิรุทกํ   ๒   กตฺวา
โอตาเปตฺวา ปตฺตํ ปฏิสาเมตุนฺติ ฯ
     [๔๐]  เตน  โข  ปน  สมเยน  ภิกฺขู  อุเณฺห  ปตฺตํ  นิทหนฺติ  ฯ
ปตฺตสฺส   วณฺโณ   ทุสฺสติ   ฯ   ภควโต   เอตมตฺถํ  อาโรเจสุํ  ฯ  น
ภิกฺขเว    อุเณฺห    ปตฺโต    นิทหิตพฺโพ    โย   นิทเหยฺย   อาปตฺติ
ทุกฺกฏสฺส    อนุชานามิ    ภิกฺขเว    มุหุตฺตํ    อุเณฺห    โอตาเปตฺวา
ปตฺตํ ปฏิสาเมตุนฺติ ฯ
     [๔๑]   เตน   โข  ปน  สมเยน  สมฺพหุลา  ปตฺตา  อชฺโฌกาเส
อนาธารา  นิกฺขิตฺตา  โหนฺติ  ฯ  วาตมณฺฑลิกาย  อาวฏฺฏิตฺวา  ๓ ปตฺตา
#๑ ยุ. สอุทโก ฯ ๒ ม. ยุ. โวทกํ ฯ ๓ ม. อาวฏฺเฏตฺวา ฯ
