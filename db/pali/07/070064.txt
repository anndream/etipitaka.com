มนุสฺสา   ปสฺสิตฺวา   ๑  อุกฺกุฏฺฐิมกํสุ  ฯ  โส  ภิกฺขุ  มงฺกุ  อโหสิ  ฯ
อถโข   โส   ภิกฺขุ  อารามํ  คนฺตฺวา  ภิกฺขูนํ  เอตมตฺถํ  อาโรเจสิ  ฯ
ภิกฺขู  ภควโต  เอตมตฺถํ  อาโรเจสุํ  ฯเปฯ  น  ภิกฺขเว  อกายพนฺธเนน
คาโม   ปวิสิตพฺโพ   โย   ปวิเสยฺย   อาปตฺติ   ทุกฺกฏสฺส   อนุชานามิ
ภิกฺขเว กายพนฺธนนฺติ ฯ
     [๑๖๔]   เตน  โข  ปน  สมเยน  ฉพฺพคฺคิยา  ภิกฺขู  อุจฺจาวจานิ
กายพนฺธนานิ  ธาเรนฺติ  กลาพุกํ  เทฑฺฑุภกํ  ๒  มุรชฺชํ  มทฺทวิณํ  ๓ ฯ
มนุสฺสา    อุชฺฌายนฺติ   ขียนฺติ   วิปาเจนฺติ   ฯเปฯ   เสยฺยถาปิ   คิหี
กามโภคิโนติ    ฯเปฯ   ภควโต   เอตมตฺถํ   อาโรเจสุํ   ฯเปฯ   น
ภิกฺขเว   อุจฺจาวจานิ   กายพนฺธนานิ   ธาเรตพฺพานิ  กลาพุกํ  เทฑฺฑุภกํ
มุรชฺชํ    มทฺทวิณํ    โย   ธาเรยฺย   อาปตฺติ   ทุกฺกฏสฺส   อนุชานามิ
ภิกฺขเว     เทฺว     กายพนฺธนานิ    ปฏฺฏิกํ    สูกรนฺตกนฺติ    ฯเปฯ
กายพนฺธนสฺส   ทสา   ชิรนฺติ   ๔  ฯเปฯ  อนุชานามิ  ภิกฺขเว  มุรชฺชํ
มทฺทวิณนฺติ  ๓  ฯ  กายพนฺธนสฺส  อนฺโต  ชิรติ  ๔  ฯเปฯ  อนุชานามิ
ภิกฺขเว  โสภกํ  คณกนฺติ  ๕  ฯ  กายพนฺธนสฺส  ปวนนฺโต  ชิรติ  ฯเปฯ
อนุชานามิ ภิกฺขเว วิถนฺติ ๖ ฯ
     [๑๖๕]   เตน   โข  ปน  สมเยน  ฉพฺพคฺคิยา  ภิกฺขู  อุจฺจาวเจ
วิเถ    ธาเรนฺติ    โสวณฺณมยํ    รูปิยมยํ   ฯ   มนุสฺสา   อุชฺฌายนฺติ
#๑ ม. ยุ. รา. ปสฺสิตฺวาติ ปาโฐ น ทิสฺสติ ฯ ๒ ม. เทฏฺฐฺภกํ ฯ ๓ ม. มทฺทวีณํ ฯ
#๔ ม. ยุ. ชีรนฺติ ฯ ๕ ม. ยุ. โสภณํ คุณกนฺติ ฯ ๖ ม. ยุ. วิธนติ ฯ
