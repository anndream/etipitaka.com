กตฺถ    อาวาสิกา    ภิกฺขู    ปฏิกฺกมนฺตีติ   ยตฺถ   อาวาสิกา   ภิกฺขู
ปฏิกฺกมนฺติ    อุปฏฺฐานสาลายํ    วา   มณฺฑเป   วา   รุกฺขมูเล   วา
ตตฺถ    คนฺตฺวา    เอกมนฺตํ   ปตฺโต   นิกฺขิปิตพฺโพ   เอกมนฺตํ   จีวรํ
นิกฺขิปิตพฺพํ     ปฏิรูปํ     อาสนํ     คเหตฺวา     นิสีทิตพฺพํ    ปานียํ
ปุจฺฉิตพฺพํ      ปริโภชนียํ     ปุจฺฉิตพฺพํ     กตมํ     ปานียํ     กตมํ
ปริโภชนียนฺติ   สเจ  ปานีเยน  อตฺโถ  โหติ  ปานียํ  คเหตฺวา  ปาตพฺพํ
สเจ    ปริโภชนีเยน   อตฺโถ   โหติ   ปริโภชนียํ   คเหตฺวา   ปาทา
โธวิตพฺพา   ปาเท   โธวนฺเตน   เอเกน   หตฺเถน  อุทกํ  อาสิญฺจิตพฺพํ
เอเกน   หตฺเถน  ปาทา  โธวิตพฺพา  เยน  หตฺเถน  อุทกํ  อาสิญฺจิตพฺพํ
น   เตเนว   หตฺเถน   ปาทา   โธวิตพฺพา   ๑   อุปาหนปุญฺฉนโจฬกํ
ปุจฺฉิตฺวา    อุปาหนา    ปุญฺฉิตพฺพา    อุปาหนา    ปุญฺฉนฺเตน    ปฐมํ
สุกฺเขน   โจฬเกน   ปุญฺฉิตพฺพา   ปจฺฉา   อลฺเลน   อุปาหนปุญฺฉนโจฬกํ
โธวิตฺวา   ปีเฬตฺวา   ๒   เอกมนฺตํ   วิสฺสชฺเชตพฺพํ  สเจ  อาวาสิโก
ภิกฺขุ     วุฑฺโฒ    โหติ    อภิวาเทตพฺโพ    สเจ    นวโก    โหติ
อภิวาทาเปตพฺโพ    เสนาสนํ    ปุจฺฉิตพฺพํ    กตมํ    เม    เสนาสนํ
ปาปุณาตีติ   อชฺฌาวุตฺถํ   วา   อนชฺฌาวุตฺถํ   วา   ปุจฺฉิตพฺพํ   โคจโร
ปุจฺฉิตพฺโพ      อโคจโร     ปุจฺฉิตพฺโพ     เสกฺขสมฺมตานิ     กุลานิ
#๑ ม. ยุ. รา. น เตเนว หตฺเถน อุทกํ อาสิญฺจิตพฺพํ น เตเนว หตฺเถน ปาทา
#โธวิตพฺพา ฯ ๒ ม. ยุ. ปีเฬตฺวาติ ปาโฐ น ทิสฺสติ ฯ
