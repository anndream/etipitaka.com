อายสฺมา  จ  ปิณฺโฑลภารทฺวาโช  ปุพฺพณฺหสมยํ นิวาเสตฺวา ปตฺตจีวรมาทาย
ราชคหํ   ปิณฺฑาย   ปาวิสึสุ   ฯ   อายสฺมาปิ   โข  ปิณฺโฑลภารทฺวาโช
อรหา   เจว   อิทฺธิมา   จ   ฯ   อายสฺมาปิ   โข  มหาโมคฺคลฺลาโน
อรหา   เจว   อิทฺธิมา   จ   ฯ  อถโข  อายสฺมา  ปิณฺโฑลภารทฺวาโช
อายสฺมนฺตํ    มหาโมคฺคลฺลานํ    เอตทโวจ    คจฺฉาวุโส   โมคฺคลฺลาน
เอตํ    ปตฺตํ    โอหร    ตุเยฺหโส   ปตฺโตติ   ฯ   อายสฺมาปิ   โข
โมคฺคลฺลาโน    อายสฺมนฺตํ   ปิณฺโฑลภารทฺวาชํ   เอตทโวจ   คจฺฉาวุโส
ภารทฺวาช   เอตํ   ปตฺตํ   โอหร   ตุเยฺหโส  ปตฺโตติ  ๑  ฯ  อถโข
อายสฺมา    ปิณฺโฑลภารทฺวาโช    เวหาสํ    อพฺภุคฺคนฺตฺวา   ตํ   ปตฺตํ
คเหตฺวา ติกฺขตฺตุํ ราชคหํ อนุปริยายิ ๒ ฯ
     [๓๒]   เตน  โข  ปน  สมเยน  ราชคหโก  เสฏฺฐี  สปุตฺตทาโร
สเก   นิเวสเน   ฐิโต   โหติ   ปญฺชลิโก  นมสฺสมาโน  อิเธว  ภนฺเต
อยฺโย  ภารทฺวาโช  อมฺหากํ  นิเวสเน  ปติฏฺฐาตูติ  ฯ  อถโข  อายสฺมา
ปิณฺโฑลภารทฺวาโช   ราชคหกสฺส   เสฏฺฐิสฺส   นิเวสเน   ปติฏฺฐาติ   ฯ
#๑ ม. ยุ. รา. เตน โข ปน สมเยน อายสฺมา จ มหาโมคฺคลฺลาโน ฯเปฯ ปาวิสึสุ ฯ
#อถโข อายสฺมา ปิณฺโฑลภารทฺวาโช อายสฺมนฺตํ มหาโมคฺคลฺลานํ เอตทโวจ อายสฺมา
#โข โมคฺคลฺลาโน อรหา เจว อิทฺธิมา จ คจฺฉาวุโส โมคฺคลฺลาน เอตํ ปตฺตํ โอหร
#ตุเยฺหโส ปตฺโตติ ฯ อายสฺมา โข ปิณฺโฑลภารทฺวาโช อรหา เจว อิทฺธิมา จ คจฺฉาวุโส
#ภารทฺวาช เอตํ ปตฺตํ โอหร ตุเยฺหโส ปตฺโตติ ฯ ๒ ยุ. อนุปริยาสิ ฯ
