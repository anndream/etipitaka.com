ปุคฺคเลน    วา    วิภตฺตานิปิ    อวิภตฺตานิ   โหนฺติ   โย   วิภเชยฺย
อาปตฺติ   ถุลฺลจฺจยสฺส   ฯ   กตมานิ   ปญฺจ  ฯ  อาราโม  อารามวตฺถุ
อิทํ   ปฐมํ   อเวภงฺคิยํ   น   วิภชิตพฺพํ   สงฺเฆน   วา   คเณน  วา
ปุคฺคเลน     วา    วิภตฺตมฺปิ    อวิภตฺตํ    โหติ    โย    วิภเชยฺย
อาปตฺติ   ถุลฺลจฺจยสฺส   วิหาโร   วิหารวตฺถุ   อิทํ   ทุติยํ   อเวภงฺคิยํ
น   วิภชิตพฺพํ   สงฺเฆน   วา   คเณน   วา  ปุคฺคเลน  วา  วิภตฺตมฺปิ
อวิภตฺตํ    โหติ    โย    วิภเชยฺย    อาปตฺติ   ถุลฺลจฺจยสฺส   มญฺโจ
ปีฐํ   ภิสี   พิมฺโพหนํ   อิทํ   ตติยํ   อเวภงฺคิยํ  น  วิภชิตพฺพํ  สงฺเฆน
วา   คเณน   วา   ปุคฺคเลน   วา   วิภตฺตมฺปิ   อวิภตฺตํ   โหติ  โย
วิภเชยฺย   อาปตฺติ   ถุลฺลจฺจยสฺส   โลหกุมฺภี   โลหภาณกํ   โลหวารโก
โลหกฏาหํ   วาสี   ผรสุ   กุฐารี   กุทฺทาโล   นิขาทนํ   อิทํ   จตุตฺถํ
อเวภงฺคิยํ    น   วิภชิตพฺพํ   สงฺเฆน   วา   คเณน   วา   ปุคฺคเลน
วา     วิภตฺตมฺปิ     อวิภตฺตํ    โหติ    โย    วิภเชยฺย    อาปตฺติ
ถุลฺลจฺจยสฺส   วลฺลี   เวฬุ   มุญฺชํ   ปพฺพชํ   ติณํ   มตฺติกา   ทารุภณฺฑํ
มตฺติกาภณฺฑํ    อิทํ    ปญฺจมํ    อเวภงฺคิยํ    น   วิภชิตพฺพํ   สงฺเฆน
วา    คเณน    วา    ปุคฺคเลน    วา   วิภตฺตมฺปิ   อวิภตฺตํ   โหติ
โย    วิภเชยฺย    อาปตฺติ    ถุลฺลจฺจยสฺส    อิมานิ    โข   ภิกฺขเว
ปญฺจ   อเวภงฺคิยานิ   น   วิภชิตพฺพานิ   สงฺเฆน   วา   คเณน   วา
ปุคฺคเลน    วา    วิภตฺตานิปิ    อวิภตฺตานิ   โหนฺติ   โย   วิภเชยฺย
อาปตฺติ ถุลฺลจฺจยสฺสาติ ฯ
