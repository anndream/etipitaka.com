ทุกฺกฏสฺสาติ ฯ
     [๑๐๕]   เตน   โข   ปน   สมเยน  มนุสฺสา  คนฺธมฺปิ  มาลมฺปิ
อาทาย    อารามํ    อาคจฺฉนฺติ    ฯ    ภิกฺขู    กุกฺกุจฺจายนฺตา   น
ปฏิคฺคณฺหนฺติ   ฯ  ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว
คนฺธํ    คเหตฺวา    กวาเฏ    ปญฺจงฺคุลิกํ    ทาตุํ   ปุปฺผํ   คเหตฺวา
วิหาเร เอกมนฺตํ นิกฺขิปิตุนฺติ ฯ
     [๑๐๖]   เตน   โข   ปน   สมเยน   สงฺฆสฺส  นมตกํ  อุปฺปนฺนํ
โหติ   ฯ   ภควโต   เอตมตฺถํ   อาโรเจสุํ   ฯ   อนุชานามิ  ภิกฺขเว
นมตกนฺติ   ฯ   อถโข  ภิกฺขูนํ  เอตทโหสิ  นมตกํ  อธิฏฺฐาตพฺพํ  นุ  โข
อุทาหุ    วิกปฺเปตพฺพนฺติ   ฯเปฯ   น   ภิกฺขเว   นมตกํ   อธิฏฺฐาตพฺพํ
น วิกปฺเปตพฺพนฺติ ฯ
     [๑๐๗]  เตน  โข  ปน  สมเยน  ฉพฺพคฺคิยา ภิกฺขู อาสิตฺตกุปธาเน
ภุญฺชนฺติ    ฯ    มนุสฺสา    อุชฺฌายนฺติ    ขียนฺติ   วิปาเจนฺติ   ฯเปฯ
เสยฺยถาปิ   คิหี   กามโภคิโนติ   ฯ  ภควโต  เอตมตฺถํ  อาโรเจสุํ  ฯ
น    ภิกฺขเว   อาสิตฺตกุปธาเน   ภุญฺชิตพฺพํ   โย   ภุญฺเชยฺย   อาปตฺติ
ทุกฺกฏสฺสาติ ฯ
     [๑๐๘]   เตน   โข   ปน   สมเยน   อญฺญตโร  ภิกฺขุ  คิลาโน
โหติ   ฯ   โส  ภุญฺชมาโน  น  สกฺโกติ  หตฺเถน  ปตฺตํ  สนฺธาเรตุํ  ฯ
ภควโต เอตมตฺถํ อาโรเจสุํ ฯ อนุชานามิ ภิกฺขเว มโฬริกนฺติ ฯ
     [๑๐๙]  เตน  โข  ปน  สมเยน  ฉพฺพคฺคิยา  ภิกฺขู  เอกภาชเนปิ
