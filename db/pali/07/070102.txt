มาลากมฺมํ    ลตากมฺมํ    มกรทนฺตกํ    ปญฺจปฏิกนฺติ    ฯ    อาราโม
จิกฺขลฺโล   โหติ   ฯเปฯ   อนุชานามิ   ภิกฺขเว  มรุมฺพํ  อุปกิริตุนฺติ  ฯ
น   ปริยาปุณนฺติ   ฯเปฯ   อนุชานามิ  ภิกฺขเว  ปทรสิลํ  นิกฺขิปิตุนฺติ  ฯ
อุทกํ สนฺติฏฺฐติ ฯเปฯ อนุชานามิ ภิกฺขเว อุทกนิทฺธมนนฺติ ฯ
     [๒๔๐]  เตน  โข  ปน  สมเยน ราชา มาคโธ เสนิโย พิมฺพิสาโร
สงฺฆสฺส     อตฺถาย    สุธามตฺติกาเลปนํ    ปาสาทํ    การาเปตุกาโม
โหติ   ฯ   อถโข   ภิกฺขูนํ   เอตทโหสิ   กึ   นุ  โข  ภควตา  ฉทนํ
อนุญฺญาตนฺติ   ๑   ฯ   ภควโต   เอตมตฺถํ  อาโรเจสุํ  ฯ  อนุชานามิ
ภิกฺขเว     ปญฺจ     ฉทนานิ    อิฏฺฐกาฉทนํ    สิลาฉทนํ    สุธาฉทนํ
ติณจฺฉทนํ ปณฺณจฺฉทนนฺติ ฯ
                 ภาณวารํ นิฏฺฐิตํ ปฐมํ ฯ ๒
     [๒๔๑]    เตน    โข   ปน   สมเยน   อนาถปิณฺฑิโก   คหปติ
ราชคหกสฺส   เสฏฺฐิสฺส   ภคินีปติโก   โหติ   ฯ   อถโข  อนาถปิณฺฑิโก
คหปติ ราชคหํ อคมาสิ เกนจิเทว กรณีเยน ฯ
     [๒๔๒]  เตน  โข  ปน  สมเยน  ราชคหเกน เสฏฺฐินา สฺวาตนาย
พุทฺธปฺปมุโข    สงฺโฆ    นิมนฺติโต    โหติ    ฯ   อถโข   ราชคหโก
เสฏฺฐี   ทาเส   จ  กมฺมกเร  จ  อาณาเปสิ  เตนหิ  ภเณ  กาลสฺเสว
อุฏฺฐาย    ยาคุโย    ปจถ    ภตฺตานิ    ปจถ    สูปานิ   สมฺปาเทถ
อุตฺตริภงฺคานิ สมฺปาเทถาติ ฯ
     [๒๔๓]   อถโข   อนาถปิณฺฑิกสฺส   คหปติสฺส   เอตทโหสิ  ปุพฺเพ
#๑ ม. ยุ. อนุญฺญาตํ กึ อนนุญฺญาตํ ฯ ๒ ม. ปฐมภาณวาโร นิฏฺฐิโต ฯ อิโต ปรํ
#อีทิสเมว โยเชตพฺพํ ฯ
