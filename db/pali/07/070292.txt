     [๔๖๔]  เสยฺยถาปิ  ภิกฺขเว  มหาสมุทฺโท  มหตํ  ภูตานํ  อาวาโส
ตตฺรีเม    ภูตา    ติมิ    ฯเปฯ   อสุรา   นาคา   คนฺธพฺพา   สนฺติ
มหาสมุทฺเท       โยชนสติกาปิ       อตฺตภาวา      ทฺวิโยชนสติกาปิ
อตฺตภาวา    ติโยชนสติกาปิ   อตฺตภาวา   จตุโยชนสติกาปิ   อตฺตภาวา
ปญฺจโยชนสติกาปิ     อตฺตภาวา    เอวเมว    โข    ภิกฺขเว    อยํ
ธมฺมวินโย    มหตํ   ภูตานํ   อาวาโส   ตตฺรีเม   ภูตา   โสตาปนฺโน
โสตาปตฺติผลสจฺฉิกิริยาย   ปฏิปนฺโน   สกิทาคามี  สกิทาคามิผลสจฺฉิ-
กิริยาย   ปฏิปนฺโน  อนาคามี   อนาคามิผลสจฺฉิกิริยาย    ปฏิปนฺโน
อรหา   อรหตฺตาย   ๑   ปฏิปนฺโน   ยมฺปิ   ภิกฺขเว  อยํ  ธมฺมวินโย
มหตํ    ภูตานํ    อาวาโส    ตตฺรีเม    ภูตา   โสตาปนฺโน   ฯเปฯ
อรหตฺตาย     ปฏิปนฺโน     อยมฺปิ    ภิกฺขเว    อิมสฺมึ    ธมฺมวินเย
อฏฺฐโม    อจฺฉริโย    อพฺภุโต   ธมฺโม   ยํ   ทิสฺวา   ทิสฺวา   ภิกฺขู
อิมสฺมึ    ธมฺมวินเย    อภิรมนฺติ    อิเม    โข    ภิกฺขเว    อิมสฺมึ
ธมฺมวินเย   อฏฺฐ   อจฺฉริยา   อพฺภุตา   ธมฺมา   เย   ทิสฺวา  ทิสฺวา
ภิกฺขู อิมสฺมึ ธมฺมวินเย อภิรมนฺตีติ ๒ ฯ
     [๔๖๕]   อถโข   ภควา  เอตมตฺถํ  วิทิตฺวา  ตายํ  เวลายํ  อิมํ
อุทานํ อุทาเนสิ
        ฉนฺนมติวสฺสติ           วิวฏํ นาติวสฺสติ
        ตสฺมา ฉนฺนํ วิวเรถ      เอวนฺตํ นาติวสฺสตีติ ฯ
     [๔๖๖]   อถโข   ภควา   ภิกฺขู   อามนฺเตสิ  นทานาหํ  ภิกฺขเว
#๑ ม. อรหตฺตผลสจฺฉิกิริยาย ฯ ๒ ยุ. อิเม โข ... อภิรมนฺตีติ อิเม ปาฐา นตฺถิ ฯ
