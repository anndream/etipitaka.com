องฺคุลิมุทฺทิกํ ธาเรตพฺพํ ๑ โย ธาเรยฺย อาปตฺติ ทุกฺกฏสฺสาติ ฯ
     [๑๓]   เตน  โข  ปน  สมเยน  ฉพฺพคฺคิยา  ภิกฺขู  ทีเฆ  เกเส
ธาเรนฺติ  ฯ  มนุสฺสา  อุชฺฌายนฺติ  ขียนฺติ  วิปาเจนฺติ  ฯเปฯ  เสยฺยถาปิ่
คิหี   กามโภคิโนติ   ฯเปฯ   ภควโต   เอตมตฺถํ   อาโรเจสุํ   ฯเปฯ
น   ภิกฺขเว   ทีฆา   เกสา   ธาเรตพฺพา   โย   ธาเรยฺย   อาปตฺติ
ทุกฺกฏสฺส ฯ อนุชานามิ ภิกฺขเว ทุมาสิกํ วา ทุวงฺคุลํ วาติ ฯ
     [๑๔]   เตน   โข   ปน   สมเยน  ฉพฺพคฺคิยา  ภิกฺขู  โกจฺเฉน
เกเส   โอสเณฺหนฺติ   ฯ  ผณเกน  เกเส  โอสเณฺหนฺติ  ฯ  หตฺถผณเกน
เกเส  โอสเณฺหนฺติ  ฯ  สิตฺถเตลเกน  เกเส โอสเณฺหนฺติ ฯ อุทกเตลเกน
เกเส    โอสเณฺหนฺติ   ฯ   มนุสฺสา   อุชฺฌายนฺติ   ขียนฺติ   วิปาเจนฺติ
ฯเปฯ   เสยฺยถาปิ   คิหี   กามโภคิโนติ   ฯเปฯ   ภควโต   เอตมตฺถํ
อาโรเจสุํ   ฯเปฯ   น   ภิกฺขเว   โกจฺเฉน   เกสา   โอสเณฺหตพฺพา
น    ผณเกน    เกสา    โอสเณฺหตพฺพา    น   หตฺถผณเกน   เกสา
โอสเณฺหตพฺพา  น  สิตฺถเตลเกน  เกสา  โอสเณฺหตพฺพา  น อุทกเตลเกน
เกสา โอสเณฺหตพฺพา โย โอสเณฺหยฺย อาปตฺติ ทุกฺกฏสฺสาติ ฯ
     [๑๕]   เตน   โข   ปน  สมเยน  ฉพฺพคฺคิยา  ภิกฺขู  อาทาเสปิ
อุทกปตฺเตปิ   มุขนิมิตฺตํ   โอโลเกนฺติ   ฯ   มมุสฺสา  อุชฺฌายนฺติ  ขียนฺติ
วิปาเจนฺติ   ฯเปฯ   เสยฺยถาปิ   คิหี   กามโภคิโนติ   ฯเปฯ  ภควโต
เอตมตฺถํ  อาโรเจสุํ  ฯเปฯ  น  ภิกฺขเว  อาทาเส  วา  อุทกปตฺเต วา
มุขนิมิตฺตํ โอโลเกตพฺพํ โย โอโลเกยฺย อาปตฺติ ทุกฺกฏสฺสาติ ฯ
#๑ ม. ยุ. น องฺคุลิมุทฺทิกา ธาเรตพฺพา ฯ
