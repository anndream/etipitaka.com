อยํ   ภนฺเต   อุปาลิ   กปฺปโก   อมฺหากํ   ทีฆรตฺตํ   ปริจารโก   อิมํ
ภควา    ปฐมํ    ปพฺพาเชตุ    อิมสฺส    มยํ   อภิวาทนํ   ปจฺจุฏฺฐานํ
อญฺชลิกมฺมํ     สามีจิกมฺมํ    กริสฺสาม    เอวํ    อมฺหากํ    สากิยานํ
สากิยมาโน   นิมฺมาทยิสฺสตีติ   ๑   ฯ   อถโข  ภควา  อุปาลึ  กปฺปกํ.
ปฐมํ ปพฺพาเชสิ ปจฺฉา เต สกฺยกุมาเร ฯ
     [๓๔๔]  อถโข  อายสฺมา  ภทฺทิโย  เตเนว  อนฺตรวสฺเสน  ติสฺโส
วิชฺชา   สจฺฉากาสิ   ฯ   อายสฺมา  อนุรุทฺโธ  ทิพฺพจกฺขุํ  อุปฺปาเทสิ  ฯ
อายสฺมา    อานนฺโท    โสตาปตฺติผลํ    สจฺฉากาสิ    ฯ   เทวทตฺโต
โปถุชฺชนิกํ อิทฺธึ อภินิปฺผาเทติ ๒ ฯ
     [๓๔๕]  เตน  โข  ปน  สมเยน  อายสฺมา  ภทฺทิโย  อรญฺญคโตปิ
รุกฺขมูลคโตปิ   สุญฺญาคารคโตปิ   อภิกฺขณํ   อุทานํ  อุทาเนติ  ๓  อโห
สุขํ    อโห   สุขนฺติ   ฯ   อถโข   สมฺพหุลา   ภิกฺขู   เยน   ภควา
เตนุปสงฺกมึสุ     อุปสงฺกมิตฺวา    ภควนฺตํ    อภิวาเทตฺวา    เอกมนฺตํ
นิสีทึสุ   ฯ   เอกมนฺตํ   นิสินฺนา   โข  เต  ภิกฺขู  ภควนฺตํ  เอตทโวจุํ
อายสฺมา   ภนฺเต   ภทฺทิโย  อรญฺญคโตปิ  รุกฺขมูลคโตปิ  สุญฺญาคารคโตปิ
อภิกฺขณํ     อุทานํ     อุทาเนสิ     ๔     อโห     สุขํ     อโห
สุขนฺติ    นิสฺสํสยํ   โข   ภนฺเต   อายสฺมา   ภทฺทิโย   อนภิรโต   ว
พฺรหฺมจริยํ    จรติ    ตํเยว    วา    ปุริมํ   รชฺชสุขํ   สมนุสฺสรนฺโต
อรญฺญคโตปิ     รุกฺขมูลคโตปิ     สุญฺญาคารคโตปิ    อภิกฺขณํ    อุทานํ
#๑ ม. นิมฺมานายิสฺสตีติ ยุ. นิมฺมานิยิสฺสติ ฯ ๒ ม. อภินิปฺผาเทสิ ฯ
#๓ ม. อุทาเนสิ ฯ ๔ ยุ. อุทาเนติ ฯ
