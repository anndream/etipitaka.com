อธิกรณํ   วูปสเมยฺยาติ   ฯ   อถโข  เถรา  ภิกฺขู  เวสาลึ  อคมํสุ  ตํ
อธิกรณํ   วินิจฺฉินิตุกามา   ฯ   เตน   โข   ปน   สมเยน   สพฺพกามี
นาม   ปฐพฺยา   สงฺฆตฺเถโร   วีสวสฺสสติโก   อุปสมฺปทาย   อายสฺมโต
อานนฺทสฺส   สทฺธิวิหาริโก   เวสาลิยํ   ปฏิวสติ   ฯ   อถโข  อายสฺมา
เรวโต    อายสฺมนฺตํ   สมฺภูตํ   สาณวาสึ   เอตทโวจ   อหํ   อาวุโส
ยสฺมึ   วิหาเร   สพฺพกามี   เถโร   วิหรติ   ตํ   วิหารํ   อุปคจฺฉามิ
โส   ตฺวํ   กาลสฺเสว   อายสฺมนฺตํ   สพฺพกามึ   อุปสงฺกมิตฺวา   อิมานิ
ทส   วตฺถูนิ   ปุจฺเฉยฺยาสีติ  ฯ  เอวํ  ภนฺเตติ  โข  อายสฺมา  สมฺภูโต
สาณวาสี   อายสฺมโต   เรวตสฺส   ปจฺจสฺโสสิ   ฯ   อถโข   อายสฺมา
เรวโต  ยสฺมึ  วิหาเร  สพฺพกามี  เถโร  วิหรติ  ตํ  วิหารํ  อุปคญฺฉิ ฯ
คพฺเภ    อายสฺมโต    สพฺพกามิสฺส    เสนาสนํ   ปญฺญตฺตํ   โหติ   ฯ
คพฺภปมุเข    อายสฺมโต   เรวตสฺส   ฯ   อถโข   อายสฺมา   เรวโต
อยํ   เถโร  มหลฺลโก  น  นิปชฺชตีติ  น  เสยฺยํ  กปฺเปติ  ฯ  อายสฺมา
สพฺพกามี    อยํ    ภิกฺขุ    อาคนฺตุโก   กิลนฺโต   น   นิปชฺชตีติ   น
เสยฺยํ กปฺเปสิ ฯ
     [๖๔๗]  อถโข อายสฺมา สพฺพกามี รตฺติยา ปจฺจูสสมยํ ปจฺจุฏฺฐาย ๑
อายสฺมนฺตํ    เรวตํ    เอตทโวจ    กตเมน   ตฺวํ   ภุมฺมิ   วิหาเรน
เอตรหิ   พหุลํ  วิหรสีติ  ฯ  เมตฺตาวิหาเรน  โข  อหํ  ภนฺเต  เอตรหิ
พหุลํ   วิหรามีติ   ฯ   กุลฺลกวิหาเรน   กิร  ตฺวํ  ภุมฺมิ  เอตรหิ  พหุลํ
#๑ ยุ. อยํ ปาโฐ นตฺถิ ฯ
