สมฺมนฺนติ   โข   ปน   จีวรปิณฺฑปาตเสนาสนคิลานปจฺจยเภสชฺชปริกฺ-
ขาเรน  ยํ     ตุโม    กริสฺสติ    ตุโม    ว    เตน    ปญฺญายิสฺสตีติ    ฯ
เอวรูปํ   โข   โมคฺคลฺลาน   สตฺถารํ   สาวกา  อาชีวโต  รกฺขนฺติ  ฯ
เอวรูโป จ ปน สตฺถา สาวเกหิ อาชีวโต รกฺขํ ปจฺจาสึสติ ฯ
     [๓๕๔]  ปุน จปรํ โมคฺคลฺลาน อิเธกจฺโจ สตฺถา อปริสุทฺธธมฺม-
เทสโน  สมาโน   ปริสุทฺธธมฺมเทสโนมฺหีติ    ปฏิชานาติ    ปริสุทฺธา
เม   ธมฺมเทสนา   ปริโยทาตา   อสงฺกิลิฏฺฐาติ  จ  ฯ  ตเมนํ  สาวกา
เอวํ   ชานนฺติ   อยํ   โข   ภวํ  สตฺถา  อปริสุทฺธธมฺมเทสโน  สมาโน
ปริสุทฺธธมฺมเทสโนมฺหีติ    ปฏิชานาติ    ปริสุทฺธา    เม    ธมฺมเทสนา
ปริโยทาตา  อสงฺกิลิฏฺฐาติ  จ  มยํ  เจว  โข  ปน  คิหีนํ อาโรเจยฺยาม
นาสฺสสฺส   มนาปํ   ยํ   โข   ปนสฺส   อมนาปํ   กถนฺตํ   มยํ   เตน
สมุทาจเรยฺยาม    สมฺมนฺนติ    โข   ปน   จีวรปิณฺฑปาตเสนาสนคิลาน-
ปจฺจยเภสชฺชปริกฺขาเรน    ยํ    ตุโม    กริสฺสติ   ตุโม   ว   เตน
ปญฺญายิสฺสตีติ    ฯ    เอวรูปํ   โข   โมคฺคลฺลาน   สตฺถารํ   สาวกา
ธมฺมเทสนโต   รกฺขนฺติ   ฯ   เอวรูโป   จ   ปน   สตฺถา   สาวเกหิ
ธมฺมเทสนโต รกฺขํ ปจฺจาสึสติ ฯ
     [๓๕๕] ปุน จปรํ โมคฺคลฺลาน อิเธกจฺโจ สตฺถา อปริสุทฺธ-
เวยฺยากรโณ  สมาโน ปริสุทฺธเวยฺยากรโณมฺหีติ  ปฏิชานาติ
ปริสุทฺธํ   เม   เวยฺยากรณํ   ปริโยทาตํ   อสงฺกิลิฏฺฐนฺติ  จ  ฯ  ตเมนํ
สาวกา   เอวํ   ชานนฺติ   อยํ  โข  ภวํ  สตฺถา  อปริสุทฺธเวยฺยากรโณ
