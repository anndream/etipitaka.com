สามณกํ     ปริกฺขารํ     ปตฺตมฺปิ    จีวรมฺปิ    นิสีทนมฺปิ    สูจิฆรมฺปิ
กายพนฺธนมฺปิ   ปริสฺสาวนมฺปิ   ธมกรกมฺปีติ   ฯ   อลํ  อาวุโส  ปริปุณฺณํ
เม   ติจีวรนฺติ   น   อิจฺฉิ   ปฏิคฺคเหตุํ   ฯ  เตน  โข  ปน  สมเยน
อุตฺตโร   นาม   ภิกฺขุ   วีสติวสฺโส   อายสฺมโต   เรวตสฺส  อุปฏฺฐาโก
โหติ    ฯ    อถโข    เวสาลิกา   วชฺชิปุตฺตกา   ภิกฺขู   เยนายสฺมา
อุตฺตโร      เตนุปสงฺกมึสุ     อุปสงฺกมิตฺวา     อายสฺมนฺตํ     อุตฺตรํ
เอตทโวจุํ    ปฏิคฺคณฺหาตุ    อายสฺมา    อุตฺตโร   สามณกํ   ปริกฺขารํ
ปตฺตมฺปิ   จีวรมฺปิ   นิสีทนมฺปิ   สูจิฆรมฺปิ   กายพนฺธนมฺปิ   ปริสฺสาวนมฺปิ
ธมกรกมฺปีติ    ฯ    อลํ    อาวุโส    ปริปุณฺณํ   เม   ติจีวรนฺติ   น
อิจฺฉิ   ปฏิคฺคเหตุํ   ฯ  มนุสฺสา  โข  อาวุโส  อุตฺตร  ภควโต  สามณกํ
ปริกฺขารํ   อุปนาเมนฺติ   สเจ   ภควา  ปฏิคฺคณฺหาติ  เตเนว  เต  ๑
อตฺตมนา    โหนฺติ    โน    เจ    ภควา   ปฏิคฺคณฺหาติ   อายสฺมโต
จ   ๒   อานนฺทสฺส  อุปนาเมนฺติ  ปฏิคฺคณฺหาตุ  ภนฺเต  เถโร  สามณกํ
ปริกฺขารํ   ยถา   ภควตา   ปฏิคฺคหิโต   เอวเมว  โส  ๓  ภวิสฺสตีติ
ปฏิคฺคณฺหาตายสฺมา    อุตฺตโร    สามณกํ    ปริกฺขารํ   ยถา   เถเรน
ปฏิคฺคหิโต   เอวเมว   โส   ภวิสฺสตีติ   ฯ  อถโข  อายสฺมา  อุตฺตโร
เวสาลิเกหิ   วชฺชิปุตฺตเกหิ  ภิกฺขูหิ  นิปฺปีฬิยมาโน  เอกํ  จีวรํ  อคฺคเหสิ
วเทยฺยาถ  อาวุโส  เยน  อตฺโถติ  ๔  ฯ  เอตฺตกํ  อายสฺมา  อุตฺตโร
#๑ ม. เตสทฺโท นตฺถิ ฯ ๒ ม. ยุ. จสทฺโท นตฺถิ ฯ ๓ ยุ. เอวเมโส ฯ
#๔ ยุ. วเทยฺยาถาวุโส เยนตฺโถติ ฯ
