ภนฺเต    ภควา    โพธิสฺส   ราชกุมารสฺส   สฺวาตนาย   ภตฺตํ   สทฺธึ
ภิกฺขุสงฺเฆนาติ   ฯ   เอวํ   โภติ  โข  สญฺชิกาปุตฺโต  มาณโว  โพธิสฺส
ราชกุมารสฺส      ปฏิสฺสุตฺวา      เยน      ภควา      เตนุปสงฺกมิ
อุปสงฺกมิตฺวา   ภควตา   สทฺธึ  สมฺโมทิ  สมฺโมทนียํ  กถํ  สาราณียํ  ๑
วีติสาเรตฺวา  เอกมนฺตํ  นิสีทิ  ฯ  เอกมนฺตํ  นิสินฺโน  โข  สญฺชิกาปุตฺโต
มาณโว    ภควนฺตํ   เอตทโวจ   โพธิ   [๒]   ราชกุมาโร   โภโต
โคตมสฺส   ปาเท   สิรสา   วนฺทติ   อปฺปาพาธํ   อปฺปาตงฺกํ  ลหุฏฺฐานํ
พลํ    ผาสุวิหารํ   ปุจฺฉติ   เอวญฺจ   วเทติ   อธิวาเสตุ   กิร   ภวํ
โคตโม  โพธิสฺส  ราชกุมารสฺส  สฺวาตนาย  ภตฺตํ  สทฺธึ ภิกฺขุสงฺเฆนาติ ฯ
อธิวาเสสิ     ภควา     ตุณฺหีภาเวน    ฯ    อถโข    สญฺชิกาปุตฺโต
มาณโว    ภควโต   อธิวาสนํ   วิทิตฺวา   อุฏฺฐายาสนา   เยน   โพธิ
ราชกุมาโร     เตนุปสงฺกมิ     อุปสงฺกมิตฺวา     โพธึ     ราชกุมารํ
เอตทโวจ   อโวจุมฺห   โข   มยํ   โภโต  วจเนน  ตํ  ภวนฺตํ  โคตมํ
โพธิ   [๒]   ราชกุมาโร   โภโต   โคตมสฺส  ปาเท  สิรสา  วนฺทติ
อปฺปาพาธํ   อปฺปาตงฺกํ   ลหุฏฺฐานํ   พลํ   ผาสุวิหารํ   ปุจฺฉติ  เอวญฺจ
วเทติ    อธิวาเสตุ    กิร    ภวํ   โคตโม   โพธิสฺส   ราชกุมารสฺส
สฺวาตนาย   ภตฺตํ   สทฺธึ   ภิกฺขุสงฺเฆนาติ   อธิวุตฺถญฺจ   ปน   สมเณน
โคตเมนาติ ฯ
     [๑๒๑]   อถโข   โพธิ   ราชกุมาโร  ตสฺสา  รตฺติยา  อจฺจเยน
#๑ ม. ยุ. สารณียํ ฯ ๒ ม. ยุ. โข ฯ
