เอตมตฺถํ   อาโรเจสุํ   ฯเปฯ   อนุชานามิ   ภิกฺขเว   วจฺจกุฏินฺติ   ฯ
วจฺจกุฏิยา   กวาฏํ   น   โหติ   ฯเปฯ   อนุชานามิ   ภิกฺขเว  กวาฏํ
ปิฏฺฐสงฺฆาฏํ    อุทุกฺขลิกํ    อุตฺตรปาสกํ    อคฺคฬวฏฺฏึ   กปิสีสกํ   สูจิกํ
ฆฏิกํ    ตาลจฺฉิทฺทํ   อาวิญฺฉนจฺฉิทฺทํ   อาวิญฺฉนรชฺชุนฺติ   ฯ   วจฺจกุฏิยา
ติณจุณฺณํ   ปริปตติ   ฯเปฯ   อนุชานามิ   ภิกฺขเว   โอคุมฺเพตฺวา   ๑
อุลฺลิตฺตาวลิตฺตํ   กาตุํ   เสตวณฺณํ   กาฬวณฺณํ   เครุกปริกมฺมํ  มาลากมฺมํ
ลตากมฺมํ มกรทนฺตกํ ปญฺจปฏฺฐิกํ จีวรวํสํ จีวรรชฺชุนฺติ ฯ
     [๑๙๒]   เตน   โข  ปน  สมเยน  อญฺญตโร  ภิกฺขุ  ชราทุพฺพโล
วจฺจํ  กตฺวา  วุฏฺฐหนฺโต  ปริปตติ  ฯ  เต  ภิกฺขู  ๒  ภควโต เอตมตฺถํ
อาโรเจสุํ ฯเปฯ อนุชานามิ ภิกฺขเว โอลมฺพกนฺติ ฯ
     [๑๙๓]  เตน  โข  ปน  สมเยน  วจฺจกุฏี ๓ อปริกฺขิตฺตา โหติ ฯ
เต  ภิกฺขู  ภควโต  เอตมตฺถํ  อาโรเจสุํ  ฯ อนุชานามิ ภิกฺขเว ปริกฺขิปิตุํ
ตโย ปากาเร อิฏฺฐกาปาการํ สิลาปาการํ ทารุปาการนฺติ ฯ
     [๑๙๔]    โกฏฺฐโก   น   โหติ   ฯเปฯ   อนุชานามิ   ภิกฺขเว
โกฏฺฐกนฺติ   ฯ  โกฏฺฐโก  นีจวตฺถุโก  โหติ  ฯเปฯ  อนุชานามิ  ภิกฺขเว
อุจฺจวตฺถุกํ   กาตุนฺติ   ฯ   จโย   ปริปตติ  ฯเปฯ  อนุชานามิ  ภิกฺขเว
จินิตุํ   ตโย   จเย   อิฏฺฐกาจยํ   สิลาจยํ  ทารุจยนฺติ  ฯ  อาโรหนฺตา
วิหญฺญนฺติ   ฯเปฯ   อนุชานามิ  ภิกฺขเว  ตโย  โปสาเณ  อิฏฺฐกาโสปาณํ
สิลาโสปาณํ    ทารุโสปาณนฺติ    ฯ    อาโรหนฺตา   ปริปตนฺติ   ฯเปฯ
อนุชานามิ    ภิกฺขเว    อาลมฺพนพาหนฺติ    ฯ    โกฏฺฐกสฺส    กวาฏํ
#๑ ม. ยุ. โอคุมฺเผตฺวา ๒ ม. ยุ. เต ภิกฺขูติ ปาฐทฺวยํ น ทิสฺสติ ฯ
#๓ ม. วจฺจกุฏิ ฯ
