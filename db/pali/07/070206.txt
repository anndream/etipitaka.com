โรเจถาติ  เอวมฺปิ  ๑  โข  อุปาลิ  สงฺฆราชิ  เจว  โหติ  สงฺฆเภโท
จ   ฯ   นวนฺนํ  วา  อุปาลิ  อติเรกนวนฺนํ  วา  สงฺฆราชิ  เจว  โหติ
สงฺฆเภโท   จ   ฯ   น   โข   อุปาลิ   ภิกฺขุนี   สงฺฆํ  ภินฺทติ  อปิจ
เภทาย   ปรกฺกมติ   ฯ   น   สิกฺขมานา  สงฺฆํ  ภินฺทติ  น  สามเณโร
สงฺฆํ   ภินฺทติ   น   สามเณรี   สงฺฆํ   ภินฺทติ   น   อุปาสโก   สงฺฆํ
ภินฺทติ   น   อุปาสิกา   สงฺฆํ   ภินฺทติ   อปิจ   เภทาย  ปรกฺกมติ  ฯ
ภิกฺขุ   โข   ๒   อุปาลิ  ปกตตฺโต  สมานสํวาสโก  สมานสีมายํ  ฐิโต
สงฺฆํ ภินฺทตีติ ฯ
     [๔๐๕]   สงฺฆเภโท   สงฺฆเภโทติ   ภนฺเต   วุจฺจติ   กิตฺตาวตา
นุ   โข  ภนฺเต  สงฺโฆ  ภินฺโน  โหตีติ  ฯ  อิธุปาลิ  ๓  ภิกฺขู  อธมฺมํ
ธมฺโมติ    ทีเปนฺติ    ธมฺมํ    อธมฺโมติ    ทีเปนฺติ   อวินยํ   วินโยติ
ทีเปนฺติ    วินยํ    อวินโยติ   ทีเปนฺติ   อภาสิตํ   อลปิตํ   ตถาคเตน
ภาสิตํ    ลปิตํ    ตถาคเตนาติ   ทีเปนฺติ   ภาสิตํ   ลปิตํ   ตถาคเตน
อภาสิตํ    อลปิตํ    ตถาคเตนาติ    ทีเปนฺติ    อนาจิณฺณํ   ตถาคเตน
อาจิณฺณํ    ตถาคเตนาติ    ทีเปนฺติ    อาจิณฺณํ   ตถาคเตน   อนาจิณฺณํ
ตถาคเตนาติ    ทีเปนฺติ    อปฺปญฺญตฺตํ    ๔    ตถาคเตน    ปญฺญตฺตํ
ตถาคเตนาติ    ทีเปนฺติ    ปญฺญตฺตํ    ตถาคเตน    อปฺปญฺญตฺตํ    ๔
ตถาคเตนาติ    ทีเปนฺติ    อนาปตฺตึ    อาปตฺตีติ    ทีเปนฺติ   อาปตฺตึ
อนาปตฺตีติ    ทีเปนฺติ    ลหุกํ   อาปตฺตึ   ครุกา   อาปตฺตีติ   ทีเปนฺติ
ครุกํ    อาปตฺตึ    ลหุกา    อาปตฺตีติ   ทีเปนฺติ   สาวเสสํ   อาปตฺตึ
#๑ ยุ. เอวํ โข ฯ ๒ ม. โขสทฺโท นตฺถิ ฯ ๓ ยุ. อิธูปาลิ ฯ ๔ ม. ยุ. อปญฺญตฺตํ ฯ
