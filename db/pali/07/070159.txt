วสฺสสฺส   อจฺจเยน   อุโภปิ   อคารสฺมา   อนคาริยํ  ปพฺพชิสฺสามาติ  ฯ
อติจิรํ  สมฺม  เอกํ  วสฺสํ   นาหํ  สกฺโกมิ  เอกํ  วสฺสํ  อาคเมตุนฺติ  ฯ
อาคเมหิ   สมฺม   สตฺต   มาเส   สตฺตนฺนํ   มาสานํ  อจฺจเยน  อุโภปิ
อคารสฺมา    อนคาริยํ    ปพฺพชิสฺสามาติ    ฯ   อติจิรํ   สมฺม   สตฺต
มาสา   นาหํ   สกฺโกมิ   สตฺต   มาเส   อาคเมตุนฺติ   ฯ   อาคเมหิ
สมฺม   ฉ  มาเส  ฯเปฯ  ปญฺจ  มาเส  จตฺตาโร  มาเส  ตโย  มาเส
เทฺว    มาเส    เอกํ    มาสํ    อฑฺฒมาสํ   อฑฺฒมาสสฺส   อจฺจเยน
อุโภปิ    อคารสฺมา    อนคาริยํ   ปพฺพชิสฺสามาติ   ฯ   อติจิรํ   สมฺม
อฑฺฒมาโส    นาหํ   สกฺโกมิ   อฑฺฒมาสํ   อาคเมตุนฺติ   ฯ   อาคเมหิ
สมฺม    สตฺตาหํ    ยาวาหํ    ปุตฺเต    จ    ภาตโร    จ    รชฺชํ
นิยฺยาเทสฺสามีติ ๑ ฯ น จิรํ สมฺม สตฺตาโห อาคเมสฺสามีติ ฯ
     [๓๔๑]   อถโข  ภทฺทิโย  จ  สกฺยราชา  อนุรุทฺโธ  จ  อานนฺโท
จ   ภคฺคุ   จ  กิมิโล  จ  ๒  เทวทตฺโต  จ  อุปาลิกปฺปเกน  สตฺตมา
ยถา  ปุเร  จ  ๓  จตุรงฺคินิยา  เสนาย  อุยฺยานภูมึ  นิยฺยนฺติ เอวเมว
จตุรงฺคินิยา  เสนาย  นิยฺยึสุ  ฯ  เต  ทูรํ  คนฺตฺวา  เสนํ นิวตฺตาเปตฺวา
ปรวิสยํ   โอกฺกมิตฺวา  อาภรณํ  โอมุญฺจิตฺวา  อุตฺตราสงฺเคน  ๔  ภณฺฑิกํ
พนฺธิตฺวา    อุปาลึ    กปฺปกํ    เอตทโวจุํ    หนฺท    ภเณ    อุปาลิ
นิวตฺตสฺสุ อลนฺเต เอตฺตกํ ชีวิกายาติ ฯ
     [๓๔๒]   อถโข   อุปาลิสฺส   กปฺปกสฺส   นิวตฺตนฺตสฺส  เอตทโหสิ
#๑ ม. ยุ. นิยฺยาเทมีติ ฯ ๒ ยุ. ภคุ จ กิมฺพิโล จ ฯ ๓ ม. จสทฺโท
#นตฺถิ ฯ ยุ. อาเมฑิตํ ฯ ๔ ยุ. อุตฺตราสงฺเค ฯ
