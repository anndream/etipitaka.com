จณฺฑา   โข   สากิยา   อิมินา   กุมารา   นิปฺปาติตาติ   ฆาตาเปยฺยยปิ
มํ   อิเม   หิ   นาม   สกฺยกุมารา  อคารสฺมา  อนคาริยํ  ปพฺพชิสฺสนฺติ
กิมงฺคํ   ปนาหนฺติ   ฯ   โส   ภณฺฑิกํ   มุญฺจิตฺวา   ตํ   ภณฺฑํ   รุกฺเข
อาลคฺเคตฺวา    โย    ปสฺสติ    ทินฺนํเยว    หรตูติ    วตฺวา   เยน
เต   สกฺยกุมารา   เตนุปสงฺกมิ   ฯ   อทฺทสํสุ   โข  เต  สกฺยกุมารา
อุปาลึ    กปฺปกํ   ทูรโต   ว   อาคจฺฉนฺตํ   ทิสฺวาน   อุปาลึ   กปฺปกํ
เอตทโวจุํ   กิสฺส   ภเณ   อุปาลิ  นิวตฺโตสีติ  ฯ  อิธ  เม  อยฺยปุตฺตา
นิวตฺตนฺตสฺส    เอตทโหสิ    จณฺฑา   โข   สากิยา   อิมินา   กุมารา
นิปฺปาติตาติ    ฆาตาเปยฺยยปิ    มํ    อิเม    หิ   นาม   สกฺยกุมารา
อคารสฺมา    อนคาริยํ    ปพฺพชิสฺสนฺติ   กิมงฺคํ   ปนาหนฺติ   โส   โข
อหํ   อยฺยปุตฺตา   ภณฺฑิกํ   มุญฺจิตฺวา   ตํ   ภณฺฑํ  รุกฺเข  อาลคฺเคตฺวา
โย   ปสฺสติ   ทินฺนํเยว   หรตูติ   วตฺวา   ตโตมฺหิ   ปฏินิวตฺโตติ   ฯ
สุฏฺฐุ   ภเณ   อุปาลิ   อกาสิ  ยํ  ปน  นิวตฺโต  ๑  จณฺฑา  โข  ๒
สากิยา อิมินา กุมารา นิปฺปาติตาติ ฆาตาเปยฺยยปิ ตนฺติ ฯ
     [๓๔๓]   อถโข  เต  สกฺยกุมารา  อุปาลึ  กปฺปกํ  อาทาย  เยน
ภควา     เตนุปสงฺกมึสุ     อุปสงฺกมิตฺวา     ภควนฺตํ    อภิวาเทตฺวา
เอกมนฺตํ   นิสีทึสุ   ฯ   เอกมนฺตํ   นิสินฺนา   โข   เต   สกฺยกุมารา
ภควนฺตํ    เอตทโวจุํ    มยํ    ภนฺเต    สากิยา   นาม   มานสฺสิโน
#๑ ม. ยุ. ยํปิ น นิวตฺโต ฯ ๒ ยุ. โขสทฺโท น ทิสฺสติ ฯ
