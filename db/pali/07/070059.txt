อิตฺถี   อตฺตโน   นเขหิ   คตฺตานิ   วิลิขิตฺวา   กุปฺปํ   อกาสิ  อยํ  มํ
ภิกฺขุ   วิปฺปกโรตีติ   ฯ   มนุสฺสา  อุปธาวิตฺวา  ตํ  ภิกฺขุํ  อคฺคเหสุํ  ฯ
อทฺทสํสุ   โข   เต   มนุสฺสา  ตสฺสา  อิตฺถิยา  นเข  ฉวิมฺปิ  โลหิตมฺปิ
ทิสฺวา    อิมิสฺสาเยว    อิตฺถิยา    อิทํ    กมฺมํ    อการโก   ภิกฺขูติ
ตํ   ภิกฺขุํ   มุญฺจึสุ   ฯ   อถโข   โส  ภิกฺขุ  อารามํ  คนฺตฺวา  ภิกฺขูนํ
เอตมตฺถํ  อาโรเจสิ  ฯ  กึ  ปน  ตฺวํ  อาวุโส  ทีเฆ  นเข ธาเรสีติ ฯ
เอวมาวุโสติ   ฯ   เย   เต  ภิกฺขู  อปฺปิจฺฉา  ฯเปฯ  เต  อุชฺฌายนฺติ
ขียนฺติ   วิปาเจนฺติ   กถํ  หิ  นาม  ภิกฺขุ  ทีเฆ  นเข  ธาเรสฺสตีติ  ฯ
อถโข   เต   ภิกฺขู  ภควโต  เอตมตฺถํ  อาโรเจสุํ  ฯเปฯ  น  ภิกฺขเว
ทีฆา นขา ธาเรตพฺพา โย ธาเรยฺย อาปตฺติ ทุกฺกฏสฺสาติ ฯ
     [๑๔๗]  เตน  โข  ปน  สมเยน  ภิกฺขู  นเขนปิ  นขํ  ฉินฺทนฺติ ฯ
มุเขนปิ   นขํ   ฉินฺทนฺติ   ฯ   กุฑฺเฑปิ   นขํ   ฆํเสนฺติ   ฯ  องฺคุลิโย
ทุกฺขา   โหนฺติ   ฯ   ภควโต  เอตมตฺถํ  อาโรเจสุํ  ฯเปฯ  อนุชานามิ
ภิกฺขเว   นขจฺเฉทนนฺติ   ฯ   สโลหิตํ   นขํ   ฉินฺทนฺติ   ฯ   องฺคุลิโย
ทุกฺขา    โหนฺติ    ฯเปฯ   อนุชานามิ   ภิกฺขเว   มํสปฺปมาเณน   นขํ
ฉินฺทิตุนฺติ ฯ
     [๑๔๘]  เตน  โข  ปน  สมเยน  ฉพฺพคฺคิยา  ภิกฺขู  วีสติมฏฺฐํ ๑
การาเปนฺติ    ฯ   มนุสฺสา   อุชฺฌายนฺติ   ขียนฺติ   วิปาเจนฺติ   ฯเปฯ
เสยฺยถาปิ   คิหี   กามโภคิโนติ   ฯเปฯ  ภควโต  เอตมตฺถํ  อาโรเจสุํ
#๑ ม. ยุ. วีสติมฏฺฏํ ฯ
