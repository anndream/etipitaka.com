เอตนฺเต    เสนาสนํ    ปาปุณาตีติ    อชฺฌาวุตฺถํ    วา   อนชฺฌาวุตฺถํ
วา    อาจิกฺขิตพฺพํ   โคจโร   อาจิกฺขิตพฺโพ   อโคจโร   อาจิกฺขิตพฺโพ
เสกฺขสมฺมตานิ    กุลานิ    อาจิกฺขิตพฺพานิ    วจฺจฏฺฐานํ    อาจิกฺขิตพฺพํ
ปสฺสาวฏฺฐานํ     อาจิกฺขิตพฺพํ     ปานียํ     อาจิกฺขิตพฺพํ    ปริโภชนียํ
อาจิกฺขิตพฺพํ     กตฺตรทณฺโฑ    อาจิกฺขิตพฺโพ    สงฺฆสฺส    กติกสณฺฐานํ
อาจิกฺขิตพฺพํ    อิมํ    กาลํ    ปวิสิตพฺพํ    อิมํ   กาลํ   นิกฺขมิตพฺพนฺติ
อิทํ   โข   ภิกฺขเว   อาวาสิกานํ   ภิกฺขูนํ   วตฺตํ   ยถา  อาวาสิเกหิ
ภิกฺขูหิ สมฺมา วตฺติตพฺพนฺติ ฯ
     [๔๑๘]   เตน   โข   ปน   สมเยน   คมิกา   ภิกฺขู  ทารุภณฺฑํ
มตฺติกาภณฺฑํ    อปฺปฏิสาเมตฺวา    ทฺวารวาตปานํ   วิวริตฺวา   เสนาสนํ
อนาปุจฺฉา    ปกฺกมนฺติ    ฯ    ทารุภณฺฑํ    มตฺติกาภณฺฑํ   นสฺสติ   ฯ
เสนาสนํ  อคุตฺตํ  ภวติ  ๑  ฯ  เย  เต  ภิกฺขู  อปฺปิจฺฉา  ฯเปฯ  เต
อุชฺฌายนฺติ    ขียนฺติ    วิปาเจนฺติ    กถํ   หิ   นาม   คมิกา   ภิกฺขู
ทารุภณฺฑํ    มตฺติกาภณฺฑํ    อปฺปฏิสาเมตฺวา   ทฺวารวาตปานํ   วิวริตฺวา
เสนาสนํ     อนาปุจฺฉา     ปกฺกมิสฺสนฺติ     ทารุภณฺฑํ     มตฺติกาภณฺฑํ
นสฺสติ   เสนาสนํ   อคุตฺตํ   ภวตีติ   ฯ   อถโข   เต  ภิกฺขู  ภควโต
เอตมตฺถํ   อาโรเจสุํ   ฯเปฯ   สจฺจํ   กิร   ภิกฺขเว   ฯเปฯ   สจฺจํ
ภควาติ   ฯเปฯ   วิครหิตฺวา   ธมฺมึ   กถํ   กตฺวา   ภิกฺขู  อามนฺเตสิ
เตนหิ    ภิกฺขเว    คมิกานํ    ภิกฺขูนํ   วตฺตํ   ปญฺญาเปสฺสามิ   ยถา
#๑ ม. ยุ. โหติ ฯ
