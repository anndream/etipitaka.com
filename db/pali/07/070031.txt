จโย    ปริปตติ   ฯเปฯ   อนุชานามิ   ภิกฺขเว   จินิตุํ   ตโย   จเย
อิฏฺฐกาจยํ   สิลาจยํ   ทารุจยนฺติ   ฯ   อาโรหนฺตา   วิหญฺญนฺติ  ฯเปฯ
อนุชานามิ    ภิกฺขเว   ตโย   โสปาเณ   อิฏฺฐกาโสปาณํ   สิลาโสปาณํ
ทารุโสปาณนฺติ    ฯ    อาโรหนฺตา    ปริปตนฺติ    ฯเปฯ   อนุชานามิ
ภิกฺขเว อาลมฺพนพาหนฺติ ฯ
     [๘๒]   เตน   โข   ปน   สมเยน   ภิกฺขู  จงฺกเม  จงฺกมนฺตา
ปริปตนฺติ   ฯ   ภควโต   เอตมตฺถํ  อาโรเจสุํ  ฯ  อนุชานามิ  ภิกฺขเว
จงฺกมนเวทิกนฺติ ฯ
     [๘๓]   เตน   โข  ปน  สมเยน  ภิกฺขู  อชฺโฌกาเส  จงฺกมนฺตา
สีเตนปิ   อุเณฺหนปิ   กิลมนฺติ   ฯ   ภควโต   เอตมตฺถํ  อาโรเจสุํ  ฯ
อนุชานามิ    ภิกฺขเว    จงฺกมนสาลนฺติ   ฯ   จงฺกมนสาลายํ   ติณจุณฺณํ
ปริปตติ   ฯเปฯ  อนุชานามิ  ภิกฺขเว  โอคุมฺเพตฺวา  ๒  อุลฺลิตฺตาวลิตฺตํ
กาตุํ    เสตวณฺณํ    กาฬวณฺณํ    เครุกปริกมฺมํ   มาลากมฺมํ   ลตากมฺมํ
มกรทนฺตกํ ปญฺจปฏฺฐิกํ จีวรวํสํ จีวรรชฺชุนฺติ ฯ
     [๘๔]   เตน   โข  ปน  สมเยน  ชนฺตาฆรํ  นีจวตฺถุกํ  โหติ  ฯ
อุทเกน  โอตฺถริยติ  ฯเปฯ  อนุชานามิ  ภิกฺขเว  อุจฺจวตฺถุกํ  กาตุนฺติ  ฯ
จโย    ปริปตติ   ฯเปฯ   อนุชานามิ   ภิกฺขเว   จินิตุํ   ตโย   จเย
อิฏฺฐกาจยํ   สิลาจยํ   ทารุจยนฺติ   ฯ   อาโรหนฺตา   วิหญฺญนฺติ  ฯเปฯ
อนุชานามิ    ภิกฺขเว   ตโย   โสปาเณ   อิฏฺฐกาโสปาณํ   สิลาโสปาณํ
ทารุโสปาณนฺติ   ฯ   อาโรหนฺตา  ปริปตนฺติ  ฯเปฯ  อนุชานามิ  ภิกฺขเว
#๑ ม. ยุ. โอคุมฺเผตฺวา ฯ
