สมฺมตึ  ยาจามีติ ฯ ทุติยมฺปิ ยาจิตพฺพา ตติยมฺปิ ยาจิตพฺพา ฯ
     [๑๔๓]    พฺยตฺเตน   ภิกฺขุนา   ปฏิพเลน   สงฺโฆ   ญาเปตพฺโพ
สุณาตุ   เม   ภนฺเต   สงฺโฆ   อยํ   อิตฺถนฺนาโม   ภิกฺขุ  คิลาโน  น
สกฺโกติ    วินา   ทณฺเฑน   อาหิณฺฑิตุํ   น   สกฺโกติ   วินา   สิกฺกาย
ปตฺตํ    ปริหริตุํ    โส    สงฺฆํ   ทณฺฑสิกฺกาสมฺมตึ   ยาจติ   ฯ   ยทิ
สงฺฆสฺส   ปตฺตกลฺลํ   สงฺโฆ   อิตฺถนฺนามสฺส   ภิกฺขุโน   ทณฺฑสิกฺกาสมฺมตึ๋
ทเทยฺย   ฯ   เอสา   ญตฺติ   ฯ   สุณาตุ   เม   ภนฺเต  สงฺโฆ  อยํ
อิตฺถนฺนาโม   ภิกฺขุ   คิลาโน   น   สกฺโกติ   วินา  ทณฺเฑน  อาหิณฺฑิตุํ
น   สกฺโกติ  วินา  สิกฺกาย  ปตฺตํ  ปริหริตุํ  โส  สงฺฆํ  ทณฺฑสิกฺกาสมฺมตึ
ยาจติ     ฯ    สงฺโฆ    อิตฺถนฺนามสฺส    ภิกฺขุโน    ทณฺฑสิกฺกาสมฺมตึ
เทติ  ฯ  ยสฺสายสฺมโต  ขมติ  อิตฺถนฺนามสฺส  ภิกฺขุโน  ทณฺฑสิกฺกาสมฺมติยา
ทานํ    โส    ตุณฺหสฺส    ยสฺส    นกฺขมติ    โส    ภาเสยฺย    ฯ
ทินฺนา    สงฺเฆน    อิตฺถนฺนามสฺส    ภิกฺขุโน   ทณฺฑสิกฺกาสมฺมติ   ขมติ
สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
     [๑๔๔]   เตน   โข   ปน  สมเยน  อญฺญตโร  ภิกฺขุ  โรมฏฺฐโก
อโหสิ  ๑  ฯ  โส  โรมฏฺฐิตฺวา  โรมฏฺฐิตฺวา  ๒  อชฺโฌหรติ  ฯ ภิกฺขู
อุชฺฌายนฺติ  ขียนฺติ  วิปาเจนฺติ  วิกาลายํ  ๓  ภิกฺขุ  โภชนํ  ภุญฺชตีติ  ฯ
ภควโต   เอตมตฺถํ   อาโรเจสุํ   ฯ   เอโส   ภิกฺขเว   ภิกฺขุ   อจิรํ
#๑ ม. ยุ. โรมนฺธโก โหติ ฯ ๒ ม. ยุ. โรมนฺธิตฺวา โรมนฺธิตฺวา ฯ ๓ ยุ. วิกาเล ยํ ฯ
