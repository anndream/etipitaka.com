เอวํ  รกฺขิโตปิ  ๑  โคปิโตปิ  สนฺโต  ภีโต  อุพฺพิคฺโค อุสฺสงฺกี อุตฺรโสฺต
วิหรามิ   เอตรหิ   โข   ปนาหํ   เอโก   ๒   ภนฺเต   อรญฺญคโตปิ
รุกฺขมูลคโตปิ     สุญฺญาคารคโตปิ     อภีโต    อนุพฺพิคฺโค    อนุสฺสงฺกี
อนุตฺรโสฺต     อปฺโปสุกฺโก     ปนฺนโลโม    ปรทตฺตวุตฺโต    มิคภูเตน
เจตสา   วิหรามีติ   อิมํ   โข   อหํ   ภนฺเต   อตฺถวสํ  สมฺปสฺสมาโน
อรญฺญคโตปิ    ฯเปฯ    อภิกฺขณํ    อุทานํ    อุทาเนมิ    อโห   สุขํ
อโห   สุขนฺติ   ฯ   อถโข   ภควา  เอตมตฺถํ  วิทิตฺวา  ตายํ  เวลายํ
อิมํ อุทานํ อุทาเนสิ
     [๓๔๗] ยสฺสนฺตรโต น สนฺติ โกปา
           อิติภวาภวตญฺจ วีติวตฺโต
           ตํ วิคตภยํ สุขํ ๔ อโสกํ
           เทวา นานุภวนฺติ ทสฺสนายาติ ฯ
     [๓๔๘]   อถโข   ภควา   อนุปิยายํ  ยถาภิรนฺตํ  วิหริตฺวา  เยน
โกสมฺพี    เตน    จาริกํ    ปกฺกามิ   อนุปุพฺเพน   จาริกํ   จรมาโน
เยน   โกสมฺพี   ตทวสริ   ฯ   ตตฺร   สุทํ   ภควา  โกสมฺพิยํ  วิหรติ
โฆสิตาราเม ฯ
     [๓๔๙]  อถโข  เทวทตฺตสฺส  รโหคตสฺส  ปฏิสลฺลีนสฺส เอวญฺเจตโส
ปริวิตกฺโก    อุทปาทิ   กํ   ๕   นุ   โข   อหํ   ปสาเทยฺยํ   ยสฺมึ
#๑ ยุ. รกฺขิโต ฯ ๒ ยุ. อยํ ปาโฐ นตฺถิ ฯ ๓ ยุ. อิติสทฺโท นตฺถิ ฯ
#๔ ม. ยุ. สุขึ ฯ ๕ ยุ. กึ ฯ
