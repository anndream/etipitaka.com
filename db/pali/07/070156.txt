เตนหิ   ตฺวํ   วา   ปพฺพช   อหํ   วา   ปพฺพชิสฺสามีติ   ฯ  อหํ  โข
สุขุมาโล    นาหํ    สกฺโกมิ    อคารสฺมา   อนคาริยํ   ปพฺพชิตุํ   ตฺวํ
ปพฺพชาหีติ    ฯ    เอหิ    โข   เต   ตาต   อนุรุทฺธ   ฆราวาสตฺถํ
อนุสาสิสฺสามิ   ปฐมํ   เขตฺตํ   กสาเปตพฺพํ   กสาเปตฺวา   วปาเปตพฺพํ
วปาเปตฺวา   อุทกํ   อติเนตพฺพํ   อุทกํ   อติเนตฺวา   อุทกํ  นินฺเนตพฺพํ
อุทกํ    นินฺเนตฺวา    นิทฺทาเปตพฺพํ   ๑   นิทฺทาเปตฺวา   ลวาเปตพฺพํ
ลวาเปตฺวา     อุพฺพาหาเปตพฺพํ     ๒     อุพฺพาหาเปตฺวา     ปุญฺชํ
การาเปตพฺพํ    ปุญฺชํ    การาเปตฺวา    มทฺทาเปตพฺพํ    มทฺทาเปตฺวา
ปลาลานิ     อุทฺธราเปตพฺพานิ    ปลาลานิ    อุทฺธราเปตฺวา    ภุสิกา
อุทฺธราเปตพฺพา    ภุสิกํ    ๓   อุทฺธราเปตฺวา   โอผุนาเปตพฺพํ   ๔
โอผุนาเปตฺวา  อติหราเปตพฺพํ  อติหราเปตฺวา  อายติมฺปิ  วสฺสํ  เอวเมว
กาตพฺพํ    อายติมฺปิ   วสฺสํ   เอวเมว   กาตพฺพนฺติ   ฯ   น   กมฺมา
ขียนฺติ     น     กมฺมานํ     อนฺโต     ปญฺญายติ    กทา    กมฺมา
ขียิสฺสนฺติ    กทา    กมฺมานํ    อนฺโต    ปญฺญายิสฺสติ    กทา    มยํ
อปฺโปสุกฺกา  ๕  ปญฺจหิ กามคุเณหิ สมปฺปิตา สมงฺคีภูตา ปริจาริสฺสามาติ ฯ
น     หิ     ตาต     อนุรุทฺธ    กมฺมา    ขียนฺติ    น    กมฺมานํ
อนฺโต  ปญฺญายติ  อขีเณ  ว  ๖  กมฺเม  มาตาปิตโร  ๗  จ ปิตามหา
#๑ ม. นิทฺธา ... ฯ ยุ. นิฑฺฑา ... ฯ ๒ ยุ. อุพฺพหา ... ฯ ๓ ยุ. ภุสิกา ฯ
#๔ ม. ยุ. โอปุนา ... ฯ ๕ ยุ. อปฺโปสฺสุกฺกา ฯ ๖ ยุ. อขีเณเยว ฯ ๗ ม. ยุ. ปิตโร ฯ
