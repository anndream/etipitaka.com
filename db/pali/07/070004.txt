เสยฺยถาปิ   คิหี   กามโภคิโนติ   ฯเปฯ  ภควโต  เอตมตฺถํ  อาโรเจสุํ
ฯเปฯ   น   ภิกฺขเว   กุรุวินฺทกสุตฺติยา   นหายิตพฺพํ   โย   นหาเยยฺย
อาปตฺติ ทุกฺกฏสฺสาติ ฯ
     [๗]  เตน  โข  ปน  สมเยน  ฉพฺพคฺคิยา  ภิกฺขู  วิคฺคยฺห ปริกมฺมํ
การาเปนฺติ    ฯ   มนุสฺสา   อุชฺฌายนฺติ   ขียนฺติ   วิปาเจนฺติ   ฯเปฯ
เสยฺยถาปิ   คิหี   กามโภคิโนติ   ฯเปฯ  ภควโต  เอตมตฺถํ  อาโรเจสุํ
ฯเปฯ   น   ภิกฺขเว  วิคฺคยฺห  ปริกมฺมํ  การาเปตพฺพํ  โย  การาเปยฺย
อาปตฺติ ทุกฺกฏสฺสาติ ฯ
     [๘]   เตน   โข   ปน   สมเยน   ฉพฺพคฺคิยา  ภิกฺขู  มลฺลเกน
นหายนฺติ    ฯ    มนุสฺสา    อุชฺฌายนฺติ   ขียนฺติ   วิปาเจนฺติ   ฯเปฯ
เสยฺยถาปิ   คิหี   กามโภคิโนติ   ฯเปฯ   อถโข   เต  ภิกฺขู  ภควโต
เอตมตฺถํ    อาโรเจสุํ   ฯเปฯ   น   ภิกฺขเว   มลฺลเกน   นหายิตพฺพํ
โย นหาเยยฺย อาปตฺติ ทุกฺกฏสฺสาติ ฯ
     [๙]  เตน  โข  ปน  สมเยน  อญฺญตรสฺส ภิกฺขุโน กจฺฉุโรคาพาโธ
โหติ   ฯ   ตสฺส  วินา  มลฺลกา  น  ผาสุ  โหติ  ๑  ฯเปฯ  ภควโต
เอตมตฺถํ    อาโรเจสุํ    ฯเปฯ    อนุชานามิ    ภิกฺขเว    คิลานสฺส
อกตมลฺลกนฺติ ฯ
     [๑๐]   เตน   โข   ปน  สมเยน  อญฺญตโร  ภิกฺขุ  ชราทุพฺพโล
นหายมาโน  น  สกฺโกติ  อตฺตโน  กายํ  อุปฆํเสตุํ  ๒  ฯเปฯ  ภควโต
#๑ ม. น ตสฺส วินา มลฺลเกน ผาสุ โหติ ฯ ๒ ม. ยุ. อุคฺฆํเสตุํ ฯ
