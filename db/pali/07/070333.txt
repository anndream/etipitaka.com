ปฏิกาตพฺพาติ    ฯเปฯ   เต   ภิกฺขู   ภควโต   เอตมตฺถํ   อาโรเจสุํ
ฯเปฯ    อนุชานามิ    ภิกฺขเว    ภิกฺขูหิ   ภิกฺขุนีนํ   อาจิกฺขิตุํ   เอวํ
อาปตฺตึ   ปฏิกเรยฺยาถาติ   ฯ   อถโข   ภิกฺขูนํ   เอตทโหสิ  เกน  นุ
โข   ภิกฺขุนีนํ   อาปตฺติ   ปฏิคฺคเหตพฺพาติ   ฯ   เต   ภิกฺขู   ภควโต
เอตมตฺถํ   อาโรเจสุํ   ฯเปฯ   อนุชานามิ   ภิกฺขเว   ภิกฺขูหิ  ภิกฺขุนีนํ
อาปตฺตึ ปฏิคฺคเหตุนฺติ ฯ
     [๕๒๗]  เตน  โข  ปน  สมเยน  ภิกฺขุนิโย  รถิยาปิ  วิยูเหปิ ๑
สิงฺฆาฏเกปิ    ภิกฺขุํ    ปสฺสิตฺวา    ปตฺตํ   ภูมิยํ   นิกฺขิปิตฺวา   เอกํสํ
อุตฺตราสงฺคํ   กริตฺวา   อุกฺกุฏิกํ  นิสีทิตฺวา  อญฺชลึ  ปคฺคเหตฺวา  อาปตฺตึ
ปฏิกโรนฺติ   ฯ   มนุสฺสา   อุชฺฌายนฺติ   ขียนฺติ   วิปาเจนฺติ   ชายาโย
อิมา   อิเมสํ   ชาริโย   อิมา   อิเมสํ   รตฺตึ   วิมาเนตฺวา   อิทานิ
ขมาเปนฺตีติ   ฯเปฯ   เต  ภิกฺขู  ภควโต  เอตมตฺถํ  อาโรเจสุํ  ฯเปฯ
น  ภิกฺขเว  ภิกฺขูหิ  ภิกฺขุนีนํ  อาปตฺติ  ปฏิคฺคเหตพฺพา  โย  ปฏิคฺคเณฺหยฺย
อาปตฺติ       ทุกฺกฏสฺส       อนุชานามิ       ภิกฺขเว      ภิกฺขุนีหิ
ภิกฺขุนีนํ   อาปตฺตึ   ปฏิคฺคเหตุนฺติ   ฯ   ภิกฺขุนิโย   น  ชานนฺติ  เอวํปิ
อาปตฺติ    ปฏิคฺคเหตพฺพาติ    ฯ    ภควโต    เอตมตฺถํ    อาโรเจสุํ
ฯเปฯ    อนุชานามิ    ภิกฺขเว    ภิกฺขูหิ   ภิกฺขุนีนํ   อาจิกฺขิตุํ   เอวํ
อาปตฺตึ ปฏิคฺคเณฺหยฺยาถาติ ฯ
     [๕๒๘]  เตน  โข  ปน  สมเยน  ภิกฺขุหิ  ๒  ภิกฺขุนีนํ  กมฺมํ  น
#๑ ม. พฺยูเหปิ ฯ ยุ. วยูเหปิ ฯ ๒ ม. ยุ. รา. ภิกฺขูหีติ ปาโฐ นตฺถิ ฯ
