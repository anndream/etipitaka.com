สมฺพนฺธิตฺวา   จีวรํ   สิพฺเพนฺติ   ฯ   จีวรํ   วิกณฺณํ  โหติ  ฯ  ภควโต
เอตมตฺถํ   อาโรเจสุํ   ฯเปฯ   อนุชานามิ   ภิกฺขเว   กฐินํ  กฐินรชฺชุํ
ตตฺถ    ตตฺถ    โอพนฺธิตฺวา   จีวรํ   สิพฺเพตุนฺติ   ฯ   วิสเม   กฐินํ
ปตฺถรนฺติ   ฯ   กฐินํ   ปริภิชฺชติ   ฯเปฯ   น   ภิกฺขเว  วิสเม  กฐินํ
ปตฺถริตพฺพํ    โย    ปตฺถเรยฺย    อาปตฺติ   ทุกฺกฏสฺสาติ   ฯ   ฉมายํ
กฐินํ   ปตฺถรนฺติ   ฯ   กฐินํ  ปํสุกิตํ  โหติ  ฯเปฯ  อนุชานามิ  ภิกฺขเว
ติณสนฺถารกนฺติ    ฯ    กฐินสฺส    อนฺโต   ชิรติ   ฯเปฯ   อนุชานามิ
ภิกฺขเว    อนุวาตํ    ปริภณฺฑํ    อาโรเปตุนฺติ   ฯ   กฐินํ   นปฺปโหติ
ฯเปฯ   อนุชานามิ  ภิกฺขเว  ทณฺฑกฐินํ  วิทลกํ  ๑  สลากํ  วินทฺธนรชฺชุํ
วินทฺธนสุตฺตกํ   วินทฺธิตฺวา   ๒   จีวรํ   สิพฺเพตุนฺติ  ฯ  สุตฺตนฺตริกาโย
วิสมา   โหนฺติ   ฯเปฯ   อนุชานามิ   ภิกฺขเว   กฬิมฺพกนฺติ  ฯ  สุตฺตา
วงฺกา โหนฺติ ฯเปฯ อนุชานามิ ภิกฺขเว โมฆสุตฺตกนฺติ ฯ
     [๖๐]   เตน  โข  ปน  สมเยน  ภิกฺขู  อโธเตหิ  ปาเทหิ  กฐินํ
อกฺกมนฺติ    ฯ   กฐินํ   ทุสฺสติ   ฯ   ภควโต   เอตมตฺถํ   อาโรเจสุํ
ฯเปฯ    น   ภิกฺขเว   อโธเตหิ   ปาเทหิ   กฐินํ   อกฺกมิตพฺพํ   โย
อกฺกเมยฺย อาปตฺติ ทุกฺกฏสฺสาติ ฯ
     [๖๑]   เตน   โข  ปน  สมเยน  ภิกฺขู  อลฺเลหิ  ปาเทหิ  กฐินํ
อกฺกมนฺติ    ฯ   กฐินํ   ทุสฺสติ   ฯ   ภควโต   เอตมตฺถํ   อาโรเจสุํ
#๑ ม. ยุ. ปิทลกํ ฯ ๒ ยุ. วินนฺธรชฺชุํ วินนฺธนสุตฺตกํ วินนฺธิตฺวา ฯ
