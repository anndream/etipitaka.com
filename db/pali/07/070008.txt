     [๑๙]  เตน  โข  ปน  สมเยน  ราชคเห  คิรคฺคสมชฺโช  โหติ ฯ
ฉพฺพคฺคิยา    ภิกฺขู    คิรคฺคสมชฺชํ    ทสฺสนาย   อคมํสุ   ฯ   มนุสฺสา
อุชฺฌายนฺติ   ขียนฺติ   วิปาเจนฺติ   กถํ   หิ   นาม  สมณา  สกฺยปุตฺติยา
นจฺจมฺปิ   คีตมฺปิ   วาทิตมฺปิ  ทสฺสนาย  คจฺฉิสฺสนฺติ  ๑  เสยฺยถาปิ  คิหี
กามโภคิโนติ    ฯเปฯ   ภควโต   เอตมตฺถํ   อาโรเจสุํ   ฯเปฯ   น
ภิกฺขเว   นจฺจํ   วา   คีตํ   วา  วาทิตํ  วา  ทสฺสนาย  คนฺตพฺพํ  โย
คจฺเฉยฺย อาปตฺติ ทุกฺกฏสฺสาติ ฯ
     [๒๐]   เตน   โข   ปน  สมเยน  ฉพฺพคฺคิยา  ภิกฺขู  อายตเกน
คีตสฺสเรน   ธมฺมํ   คายนฺติ  ฯ  มนุสฺสา  อุชฺฌายนฺติ  ขียนฺติ  วิปาเจนฺติ
ยเถว   มยํ   คายาม   เอวเมวิเม   นาม   ๒  สมณา  สกฺยปุตฺติยา
อายตเกน   คีตสฺสเรน   ธมฺมํ   คายนฺตีติ   ฯ   อสฺโสสุํ   โข   ภิกฺขู
เตสํ   มนุสฺสานํ   อุชฺฌายนฺตานํ   ขียนฺตานํ  วิปาเจนฺตานํ  ฯ  เย  เต
ภิกฺขู   อปฺปิจฺฉา   ฯเปฯ   เต   อุชฺฌายนฺติ   ขียนฺติ   วิปาเจนฺติ  กถํ
หิ  นาม  ฉพฺพคฺคิยา  ภิกฺขู  อายตเกน  คีตสฺสเรน  ธมฺมํ  คายิสฺสนฺตีติ ฯ
อถโข   เต   ภิกฺขู   ภควโต  เอตมตฺถํ  อาโรเจสุํ  ฯเปฯ  สจฺจํ  กิร
ภิกฺขเว   ฯเปฯ   สจฺจํ   ภควาติ   ฯเปฯ   ธมฺมึ   กถํ  กตฺวา  ภิกฺขู
อามนฺเตสิ    ปญฺจิเม    ภิกฺขเว    อาทีนวา   อายตเกน   คีตสฺสเรน
ธมฺมํ   คายนฺตสฺส   อตฺตโนปิ   ๓   ตสฺมึ   สเร   สารชฺชติ   ปเรปิ
ตสฺมึ     สเร     สารชฺชนฺติ    คหปติกาปิ    อุชฺฌายนฺติ    สรกุตฺตึปิ
#๑ ยุ. อาคจฺฉิสฺสนฺติ ฯ ๒ ม. ยุ. อยํ ปาโฐ นตฺถิ ฯ ๓ ม. ยุ. อตฺตนาปิ ฯ
