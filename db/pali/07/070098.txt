     [๒๓๒]   เตน  โข  ปน  สมเยน  ภิกฺขู  มญฺจปาเทปิ  ปีฐปาเทปิ
ถวิกาโย   ลคฺเคนฺติ   ฯ   อุนฺทูเรหิปิ  อุปจิกาหิปิ  ขชฺชนฺติ  ฯ  ภควโต
เอตมตฺถํ อาโรเจสุํ ฯ อนุชานามิ ภิกฺขเว ภิตฺติขีลํ นาคทนฺตกนฺติ ฯ
     [๒๓๓]   เตน   โข  ปน  สมเยน  ภิกฺขู  มญฺเจปิ  ปีเฐปิ  จีวรํ
นิกฺขิปนฺติ  ฯ  จีวรํ  ปริภิชฺชติ  ๑  ฯ  ภควโต  เอตมตฺถํ  อาโรเจสุํ ฯ
อนุชานามิ ภิกฺขเว วิหาเร ๒ จีวรวํสํ จีวรรชฺชุนฺติ ฯ
     [๒๓๔]   เตน   โข  ปน  สมเยน  วิหารา  อนาลินฺทกา  โหนฺติ
อปฺปฏิสรณา    ฯ    ภควโต   เอตมตฺถํ   อาโรเจสุํ   ฯ   อนุชานามิ
ภิกฺขเว   อาลินฺทํ   ปฆนํ   ปกุฏฺฏํ  ๓  โอสารกินฺติ  ๔  ฯ  อาลินฺทา
ปากฏา   โหนฺติ   ฯ   ภิกฺขู   หิริยนฺติ   นิปชฺชิตุํ   ฯเปฯ   อนุชานามิ
ภิกฺขเว สํสรณกิฏิกํ อุคฺฆาฏนกิฏิกนฺติ ฯ
     [๒๓๕]  เตน  โข  ปน  สมเยน  ภิกฺขู  อชฺโฌกาเส  ภตฺตวิสฺสคฺคํ
กโรนฺตา    สีเตนปิ    อุเณฺหนปิ    กิลมนฺติ   ฯ   ภควโต   เอตมตฺถํ
อาโรเจสุํ   ฯ  อนุชานามิ  ภิกฺขเว  อุปฏฺฐานสาลนฺติ  ฯ  อุปฏฺฐานสาลา
นีจวตฺถุกา    โหติ    ฯ    อุทเกน   โอตฺถริยติ   ฯเปฯ   อนุชานามิ
ภิกฺขเว   อุจฺจวตฺถุกํ   กาตุนฺติ   ฯ   จโย  ปริปตติ  ฯเปฯ  อนุชานามิ
ภิกฺขเว   จินิตุํ   ตโย   จเย   อิฏฺฐกาจยํ   สิลาจยํ   ทารุจยนฺติ   ฯ
อาโรหนฺตา   วิหญฺญนฺติ   ฯเปฯ   อนุชานามิ   ภิกฺขเว  ตโย  โสปาเณ
อิฏฺฐกาโสปาณํ     สิลาโสปาณํ     ทารุโสปาณนฺติ    ฯ    อาโรหนฺตา
#๑ ม. ยุ. ปริภิชฺชิติ ฯ ๒ ยุ. อยํ ปาโฐ น ทิสฺสติ ฯ ๓ ม. ยุ. ปกุฏํ ฯ
#๔ ม. โอสารกนฺติ ฯ ยุ. โอสรกนฺติ ฯ
