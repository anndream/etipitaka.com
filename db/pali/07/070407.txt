สงฺกสฺสํ   คโตติ   ฯ   อถโข   อายสฺมา  เรวโต  สงฺกสฺสา  กณฺณกุชฺชํ
อคมาสิ   ฯ   อถโข   เถรา   ภิกฺขู   สงฺกสฺสํ   คนฺตฺวา  ปุจฺฉึสุ  กหํ
อายสฺมา    เรวโตติ    ฯ   เต   เอวมาหํสุ   เอสายสฺมา   เรวโต๚
กณฺณกุชฺชํ    คโตติ    ฯ    อถโข    อายสฺมา   เรวโต   กณฺณกุชฺชา
อุทุมฺพรํ    อคมาสิ   ฯ   อถโข   เถรา   ภิกฺขู   กณฺณกุชฺชํ   คนฺตฺวา
ปุจฺฉึสุ   กหํ   อายสฺมา   เรวโตติ   ฯ   เต  เอวมาหํสุ  เอสายสฺมา
เรวโต   อุทุมฺพรํ   คโตติ   ฯ   อถโข   อายสฺมา  เรวโต  อุทุมฺพรา
อคฺคฬปุรํ    อคมาสิ   ฯ   อถโข   เถรา   ภิกฺขู   อุทุมฺพรํ   คนฺตฺวา
ปุจฺฉึสุ   กหํ   อายสฺมา   เรวโตติ   ฯ   เต  เอวมาหํสุ  เอสายสฺมา
เรวโต   อคฺคฬปุรํ   คโตติ   ฯ  อถโข  อายสฺมา  เรวโต  อคฺคฬปุรา
สหชาตึ    อคมาสิ   ฯ   อถโข   เถรา   ภิกฺขู   อคฺคฬปุรํ   คนฺตฺวา
ปุจฺฉึสุ   กหํ   อายสฺมา   เรวโตติ   ฯ   เต  เอวมาหํสุ  เอสายสฺมา
เรวโต    สหชาตึ   คโตติ   ฯ   อถโข   เถรา   ภิกฺขู   อายสฺมนฺตํ
เรวตํ สหชาติยา ๑ สมฺภาเวสุํ ฯ
     [๖๔๒]   อถโข   อายสฺมา   สมฺภูโต  สาณวาสี  อายสฺมนฺตํ  ยสํ
กากณฺฑกปุตฺตํ     เอตทโวจ    อยํ    อาวุโส    อายสฺมา    เรวโต
พหุสฺสุโต    อาคตาคโม   ธมฺมธโร   วินยธโร   มาติกาธโร   ปณฺฑิโต
วิยตฺโต    เมธาวี    ลชฺชี    กุกฺกุจฺจโก    สิกฺขากาโม   สเจ   มยํ
อายสฺมนฺตํ   เรวตํ   ปญฺหํ   ปุจฺฉิสฺสาม   ปฏิพโล   อายสฺมา   เรวโต
เอเกเนว   ปเญฺหน   สกลมฺปิ  รตฺตึ  วีตินาเมตุํ  อิทานิ  จ  ปนายสฺมา
#๑ ม. สหชาติยํ ฯ
