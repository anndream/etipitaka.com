วิหรสิ   กุลฺลกวิหาโร   เหโส  ๑  ภุมฺมิ  ยทิทํ  เมตฺตาติ  ฯ  ปุพฺเพปิ
เม    ภนฺเต    คิหิภูตสฺส    อาจิณฺณา   เมตฺตา   เตนาหํ   เอตรหิปิ
เมตฺตาวิหาเรน    พหุลํ   วิหรามิ   อปิจ   มยา   จิรปฺปตฺตํ   อรหตฺตํ
เถโร   ปน   ภนฺเต   กตเมน   วิหาเรน  เอตรหิ  พหุลํ  วิหรตีติ  ฯ
สุญฺญตาวิหาเรน    โข   อหํ   ภุมฺมิ   เอตรหิ   พหุลํ   วิหรามีติ   ฯ
มหาปุริสวิหาเรน  กิร  ภนฺเต  เถโร เอตรหิ พหุลํ วิหรติ มหาปุริสวิหาโร
เอโส    ภนฺเต    ยทิทํ    สุญฺญตาติ    ฯ    ปุพฺเพปิ    เม   ภุมฺมิ
คิหิภูตสฺส    อาจิณฺณา   สุญฺญตา   เตนาหํ   เอตรหิปิ   สุญฺญตาวิหาเรน
พหุลํ วิหรามิ อปิจ มยา จิรปฺปตฺตํ อรหตฺตนฺติ ฯ
     [๖๔๘]   อยญฺจรหิ  เถรานํ  ภิกฺขูนํ  อนฺตรา  กถา  วิปฺปกตา  ฯ
อถายสฺมา   สมฺภูโต   สาณวาสี   ๒   อนุปฺปตฺโต   โหติ   ฯ  อถโข
อายสฺมา    สมฺภูโต   สาณวาสี   เยนายสฺมา   สพฺพกามี   เตนุปสงฺกมิ
อุปสงฺกมิตฺวา   อายสฺมนฺตํ   สพฺพกามึ  อภิวาเทตฺวา  เอกมนฺตํ  นิสีทิ  ฯ
เอกมนฺตํ   นิสินฺโน   โข   อายสฺมา   สมฺภูโต   สาณวาสี   อายสฺมนฺตํ
สพฺพกามึ   เอตทโวจ   อิเม   ภนฺเต   เวสาลิกา   วชฺชิปุตฺตกา  ภิกฺขู
เวสาลิยํ    ทส    วตฺถูนิ   ทีเปนฺติ   กปฺปติ   สิงฺคิโลณกปฺโป   กปฺปติ
ทฺวงฺคุลกปฺโป     กปฺปติ     คามนฺตรกปฺโป     กปฺปติ    อาวาสกปฺโป
กปฺปติ       อนุมติกปฺโป       กปฺปติ      อาจิณฺณกปฺโป      กปฺปติ
#๑ ม. ยุ. เอโส ฯ ๒ ม. ยุ. อิโต ปรํ ตสฺมินฺติ ปาโฐ ทิสฺสติ ฯ
