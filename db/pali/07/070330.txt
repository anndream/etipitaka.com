อภิวาทนํ     ปจฺจุฏฺฐานํ    อญฺชลิกมฺมํ    สามีจิกมฺมํ    น    กริสฺสนฺติ
กิมงฺคํ   ปน  ตถาคโต  อนุชานิสฺสนฺติ  มาตุคามสฺส  อภิวาทนํ  ปจฺจุฏฺฐานํ
อญฺชลิกมฺมํ    สามีจิกมฺมนฺติ    ฯ   อถโข   ภควา   เอตสฺมึ   นิทาเน
เอตสฺมึ   ปกรเณ   ธมฺมึ   กถํ   กตฺวา  ภิกฺขู  อามนฺเตสิ  น  ภิกฺขเว
มาตุคามสฺส   อภิวาทนํ   ปจฺจุฏฺฐานํ   อญฺชลิกมฺมํ   สามีจิกมฺมํ   กาตพฺพํ
โย กเรยฺย อาปตฺติ ทุกฺกฏสฺสาติ ฯ
     [๕๒๒]   อถโข   มหาปชาปตี  โคตมี  เยน  ภควา  เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา  เอกมนฺตํ  อฏฺฐาสิ  ฯ  เอกมนฺตํ
ฐิตา   โข   มหาปชาปตี   โคตมี   ภควนฺตํ   เอตทโวจ   ยานิ  ตานิu
ภนฺเต    ภิกฺขุนีนํ    สิกฺขาปทานิ    ภิกฺขูหิ    สาธารณานิ   กถํ   มยํ
ภนฺเต   เตสุ   สิกฺขาปเทสุ   ปฏิปชฺชามาติ   ฯ   ยานิ   ตานิ  โคตมิ
ภิกฺขุนีนํ    สิกฺขาปทานิ   ภิกฺขูหิ   สาธารณานิ   ยถา   ภิกฺขู   สิกฺขนฺติ
ตถา   เตสุ   สิกฺขาปเทสุ   สิกฺขถาติ   ฯ   ยานิ   ปน  ตานิ  ภนฺเต
ภิกฺขุนีนํ   สิกฺขาปทานิ   ภิกฺขูหิ   อสาธารณานิ   กถํ  มยํ  ภนฺเต  เตสุ
สิกฺขาปเทสุ  ปฏิปชฺชามาติ  ฯ  ยานิ  ตานิ  โคตมิ  ภิกฺขุนีนํ  สิกฺขาปทานิ
ภิกฺขูหิ อสาธารณานิ ยถาปญฺญตฺเตสุ สิกฺขาปเทสุ สิกฺขถาติ ฯ
     [๕๒๓]   อถโข   มหาปชาปตี  โคตมี  เยน  ภควา  เตนุปสงฺกมิ
อุปสงฺกมิตฺวา    ภควนฺตํ    อภิวาเทตฺวา    เอกมนฺตํ    อฏฺฐาสิ    ฯ
เอกมนฺตํ    ฐิตา    โข   มหาปชาปตี   โคตมี   ภควนฺตํ   เอตทโวจ
สาธุ   ภนฺเต   ภควา   สงฺขิตฺเตน   ธมฺมํ   เทเสตุ   ยมหํ   ภควโต
