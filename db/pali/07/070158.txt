เยน    ภทฺทิโย    สกฺยราชา    เตนุปสงฺกมิ    อุปสงฺกมิตฺวา   ภทฺทิยํ
สกฺยราชานํ   เอตทโวจ  มม  โข  สมฺม  ปพฺพชฺชา  ตว  ปฏิพทฺธาติ  ฯ
สเจ   เต   สมฺม   ปพฺพชฺชา   มม   ปฏิพทฺธา  วา  ๑  อปฺปฏิพทฺธา
วา   ๑   สา  โหตุ  อหํ  ตยา  ยถาสุขํ  ปพฺพชาหีติ  ฯ  เอหิ  สมฺม
อุโภ   อคารสฺมา   อนคาริยํ   ปพฺพชิสฺสามาติ  ฯ  นาหํ  สมฺม  สกฺโกมิ
อคารสฺมา   อนคาริยํ   ปพฺพชิตุํ   ๒   ยํ   เต   สกฺกา  อญฺญํ  มยา
กาตุํ    ตฺยาหํ   กริสฺสามิ   ตฺวํ   ปพฺพชาหีติ   ฯ   มาตา   โข   มํ
สมฺม    เอวมาห    สเจ    ตาต    อนุรุทฺธ    ภทฺทิโย   สกฺยราชา
อคารสฺมา   อนคาริยํ   ปพฺพชติ   เอวํ   ตฺวํปิ  ปพฺพชาหีติ  ฯ  ภาสิตา
โข   ปน   เต   สมฺม   เอสา   วาจา   สเจ  เต  สมฺม  ปพฺพชฺชา
มม   ปฏิพทฺธา  วา  ๑  อปฺปฏิพทฺธา  วา  ๑  สา  โหตุ  อหํ  ตยา
ยถาสุขํ   ปพฺพชาหีติ   ฯ   เอหิ   สมฺม   อุโภ   อคารสฺมา  อนคาริยํ
ปพฺพชิสฺสามาติ   ฯ   เตน   โข   ปน   สมเยน  มนุสฺสา  สจฺจวาทิโน
โหนฺติ   สจฺจปฏิญฺญาตา   ๓   ฯ  อถโข  ภทฺทิโย  สกฺยราชา  อนุรุทฺธํ
สกฺกํ    เอตทโวจ    อาคเมหิ    สมฺม    สตฺต    วสฺสานิ   สตฺตนฺนํ
วสฺสานํ  อจฺจเยน  อุโภปิ  ๔  อคารสฺมา  อนคาริยํ  ปพฺพชิสฺสามาติ  ฯ
อติจิรํ    สมฺม    สตฺต    วสฺสานิ   นาหํ   สกฺโกมิ   สตฺต   วสฺสานิ
อาคเมตุนฺติ   ฯ   อาคเมหิ   สมฺม  ฉ  วสฺสานิ  ฯเปฯ  ปญฺจ  วสฺสานิ
จตฺตาริ   วสฺสานิ   ตีณิ   วสฺสานิ  เทฺว  วสฺสานิ  เอกํ  วสฺสํ  เอกสฺส
#๑ ยุ. รา. วาสทฺโท น ทิสฺสติ ฯ ๒ ม. ปพฺพชิตุนฺติ ฯ ๓ ม. ยุ. สจฺจปฏิญฺญา ฯ
#๔ ม. ยุ. อุโภ ฯ
