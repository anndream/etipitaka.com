ปาติโมกฺขํ    ฐเปติ    สมูลิเกน    ปาจิตฺติเยน    ปาติโมกฺขํ   ฐเปติ
สมูลิเกน    ปาฏิเทสนีเยน   ปาติโมกฺขํ   ฐเปติ   สมูลิเกน   ทุกฺกเฏน
ปาติโมกฺขํ ฐเปติ อิมานิ ปญฺจ ธมฺมิกานิ ปาติโมกฺขฏฺฐปนานิ ฯ
     [๔๗๙]  กตมานิ  ฉ  อธมฺมิกานิ  ปาติโมกฺขฏฺฐปนานิ  ฯ  อมูลิกาย
สีลวิปตฺติยา    ปาติโมกฺขํ    ฐเปติ   อกตาย   อมูลิกาย   สีลวิปตฺติยา
ปาติโมกฺขํ    ฐเปติ   กตาย   อมูลิกาย   อาจารวิปตฺติยา   ปาติโมกฺขํ
ฐเปติ    อกตาย    อมูลิกาย    อาจารวิปตฺติยา   ปาติโมกฺขํ   ฐเปติ
กตาย    อมูลิกาย    ทิฏฺฐิวิปตฺติยา    ปาติโมกฺขํ    ฐเปติ    อกตาย
อมูลิกาย    ทิฏฺฐิวิปตฺติยา    ปาติโมกฺขํ   ฐเปติ   กตาย   อิมานิ   ฉ
อธมฺมิกานิ ปาติโมกฺขฏฺฐปนานิ ฯ
     [๔๘๐]   กตมานิ  ฉ  ธมฺมิกานิ  ปาติโมกฺขฏฺฐปนานิ  ฯ  สมูลิกาย
สีลวิปตฺติยา    ปาติโมกฺขํ    ฐเปติ   อกตาย   สมูลิกาย   สีลวิปตฺติยา
ปาติโมกฺขํ    ฐเปติ   กตาย   สมูลิกาย   อาจารวิปตฺติยา   ปาติโมกฺขํ
ฐเปติ    อกตาย    สมูลิกาย    อาจารวิปตฺติยา   ปาติโมกฺขํ   ฐเปติ
กตาย    สมูลิกาย    ทิฏฺฐิวิปตฺติยา    ปาติโมกฺขํ    ฐเปติ    อกตาย
สมูลิกาย    ทิฏฺฐิวิปตฺติยา    ปาติโมกฺขํ   ฐเปติ   กตาย   อิมานิ   ฉ
ธมฺมิกานิ ปาติโมกฺขฏฺฐปนานิ ฯ
     [๔๘๑]    กตมานิ   สตฺต   อธมฺมิกานิ   ปาติโมกฺขฏฺฐปนานิ   ฯ
อมูลิเกน   ปาราชิเกน   ปาติโมกฺขํ   ฐเปติ   อมูลิเกน  สงฺฆาทิเสเสน
ปาติโมกฺขํ    ฐเปติ    อมูลิเกน    ถุลฺลจฺจเยน    ปาติโมกฺขํ   ฐเปติ
