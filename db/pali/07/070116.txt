ภควา   อรหา   โส   อรหติ   อคฺคาสนํ   อคฺโคทกํ   อคฺคปิณฺฑนฺติ  ฯ
เอกจฺเจ   ภิกฺขู   เอวมาหํสุ   โย   ภควา   เตวิชฺโช   โส   อรหติ
อคฺคาสนํ   อคฺโคทกํ   อคฺคปิณฺฑนฺติ   ฯ   เอกจฺเจ   ภิกฺขู   เอวมาหํสุ
โย     ภควา    ฉฬภิญฺโญ    โส    อรหติ    อคฺคาสนํ    อคฺโคทกํ
อคฺคปิณฺฑนฺติ ฯ
     [๒๖๒]   อถโข   ภควา   ภิกฺขู   อามนฺเตสิ   ภูตปุพฺพํ  ภิกฺขเว
หิมวนฺตปสฺเส  ๑  มหานิโคฺรโธ  อโหสิ  ฯ  ตํ  ตโย สหายา อุปนิสฺสาย
วิหรึสุ   ติตฺติโร   จ   มกฺกโฏ   จ  หตฺถินาโค  จ  ฯ  เต  อญฺญมญฺญํ
อคารวา   อปฺปติสฺสา   อสภาควุตฺติกา  วิหรึสุ  ๒  ฯ  อถโข  ภิกฺขเว
เตสํ    สหายานํ    เอตทโหสิ   อโห   นูน   มยํ   ชาเนยฺยาม   ยํ
อมฺหากํ   ชาติยา   มหนฺตตรํ  ตํ  มยํ  สกฺกเรยฺยาม  ครุกเรยฺยาม  ๓
มาเนยฺยาม   ปูเชยฺยาม   ตสฺส   จ  มยํ  โอวาเท  ติฏฺเฐยฺยามาติ  ฯ
อถโข   ภิกฺขเว   ติตฺติโร   จ   มกฺกโฏ   จ   หตฺถินาคํ  ปุจฺฉึสุ  ตฺวํ
สมฺม   กึ  โปราณํ  สรสีติ  ฯ  ยทาหํ  สมฺมา  โปตโก  ๔  โหมิ  อิมํ
นิโคฺรธํ    อนฺตรา    สตฺถีนํ   กริตฺวา   อติกฺกมามิ   อคฺคงฺกุรกํ   เม
อุทรํ   ฉุปติ   อิมาหํ   สมฺมา   โปราณํ   สรามีติ  ฯ  อถโข  ภิกฺขเว
ติตฺติโร   จ   หตฺถินาโค   จ   มกฺกฏํ  ปุจฺฉึสุ  ตฺวํ  สมฺม  กึ  โปราณํ
สรสีติ   ฯ   ยทาหํ   สมฺมา   ฉาโป   โหมิ  ฉมายํ  นิสีทิตฺวา  อิมสฺส
นิโคฺรธสฺส   อคฺคงฺกุรกํ   ขาทามิ   อิมาหํ  สมฺมา  โปราณํ  สรามีติ  ฯ
#๑ ม. ยุ. หิมวนฺตปเทเส ฯ ๒ ม. ยุ. วิหรนฺติ ฯ ๓ ม. ครุํ กเรยฺยาม ฯ
#๔ ยุ. ฉาโป ฯ
