โย ปฏิพาเหยฺย อาปตฺติ ทุกฺกฏสฺสาติ ฯ
     [๒๖๗]   เตน  โข  ปน  สมเยน  มนุสฺสา  ภตฺตคฺเค  อนฺตรฆเร
อุจฺจาสยนมหาสยนานิ   ปญฺญาเปนฺติ   ๑   เสยฺยถีทํ   อาสนฺทึ  ปลฺลงฺกํ
โคณกํ   จิตฺตกํ   ปฏิกํ   ปฏลิกํ   ตูลิกํ   วิกฏิกํ  อุทฺธโลมึ  เอกนฺตโลมึ
กฏิสฺสํ  ๒  โกเสยฺยํ  กมฺพลํ  ๓  กุตฺตกํ  หตฺถตฺถรํ  อสฺสตฺถรํ  รถตฺถรํ
อชินปฺปเวณึ   กทลิมิคปวรปจฺจตฺถรณํ   สอุตฺตรจฺฉทํ  อุภโตโลหิตกุปธานํ  ฯ
ภิกฺขู     กุกฺกุจฺจายนฺตา     นาภินิสีทนฺติ    ฯ    ภควโต    เอตมตฺถํ
อาโรเจสุํ   ฯ   อนุชานามิ   ภิกฺขเว  ฐเปตฺวา  ตีณิ  อาสนฺทึ  ปลฺลงฺกํ
ตูลิกํ อวเสสํ ๔ คิหิวิกฏํ อภินิสีทิตุํ น เตฺวว อภินิปชฺชิตุนฺติ ฯ
     [๒๖๘]   เตน  โข  ปน  สมเยน  มนุสฺสา  ภตฺตคฺเค  อนฺตรฆเร
ตูโลนทฺธํ   มญฺจมฺปิ   ปิฐมฺปิ  ปญฺญาเปนฺติ  ๑  ฯ  ภิกฺขู  กุกฺกุจฺจายนฺตา
น   อภินิสีทนฺติ   ฯ   ภควโต   เอตมตฺถํ   อาโรเจสุํ   ฯ  อนุชานามิ
ภิกฺขเว คิหิวิกฏํ อภินิสีทิตุํ น เตฺวว อภินิปชฺชิตุนฺติ ฯ
     [๒๖๙]    อถโข   ภควา   อนุปุพฺเพน   จาริกญฺจรมาโน   เยน
สาวตฺถี   ตทวสริ   ฯ   ตตฺร  สุทํ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส   อาราเม   ฯ   อถโข   อนาถปิณฺฑิโก   คหปติ   เยน
ภควา     เตนุปสงฺกมิ     อุปสงฺกมิตฺวา     ภควนฺตํ     อภิวาเทตฺวา
เอกมนฺตํ   นิสีทิ   ฯ   เอกมนฺตํ   นิสินฺโน   โข  อนาถปิณฺฑิโก  คหปติ
#๑ ม. ปญฺญเปนฺติ ฯ ๒ ยุ. กฏฺฐิสฺสํ ฯ ๓ ม. ยุ. อยํ ปาโฐ น ทิสฺสติ ฯ
#๔ ม. ยุ. อยํ ปาโฐ น ทิสฺสติ ฯ
