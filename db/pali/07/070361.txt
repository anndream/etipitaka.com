     [๕๘๓]   เตน   โข  ปน  สมเยน  ภิกฺขุนิโย  ภควตา  อนุญฺญาตํ
อฏฺฐนฺนํ    ภิกฺขุนีนํ    ยถาวุฑฺฒํ    อวเสสานํ    ยถาคติกนฺติ   สพฺพตฺถ
อฏฺเฐว   ภิกฺขุนิโย   ยถาวุฑฺฒํ   ปฏิพาหนฺติ   อวเสสาโย  ยถาคติกํ  ฯ
ภควโต   เอตมตฺถํ   อาโรเจสุํ   ฯ   อนุชานามิ   ภิกฺขเว   ภตฺตคฺเค
อฏฺฐนฺนํ    ภิกฺขุนีนํ   ยถาวุฑฺฒํ   อวเสสานํ   ยถาคติกํ   อญฺญตฺถ   ๑
ยถาวุฑฺฒํ น ปฏิพาหิตพฺพํ ยา ปฏิพาเหยฺย อาปตฺติ ทุกฺกฏสฺสาติ ฯ
     [๕๘๔]   เตน   โข  ปน  สมเยน  ภิกฺขุนิโย  น  ปวาเรนฺติ  ฯ
ภควโต  เอตมตฺถํ  อาโรเจสุํ  ฯ  น  ภิกฺขเว  ภิกฺขุนิยา  น ปวาเรตพฺพํ
ยา น ปวาเรยฺย ยถาธมฺโม กาเรตพฺโพติ ฯ
     [๕๘๕]  เตน  โข  ปน  สมเยน  ภิกฺขุนิโย  อตฺตนา  ปวาเรตฺวา
ภิกฺขุสงฺฆํ  ๒  น  ปวาเรนฺติ  ฯ  ภควโต  เอตมตฺถํ  อาโรเจสุํ  ฯ  น
ภิกฺขเว  ภิกฺขุนิยา  อตฺตนา  ปวาเรตฺวา  ภิกฺขุสงฺโฆ  น ปวาเรตพฺโพ ๓
ยา น ปวาเรยฺย ยถาธมฺโม กาเรตพฺโพติ ฯ
     [๕๘๖]  เตน  โข  ปน  สมเยน  ภิกฺขุนิโย  ภิกฺขูหิ  สทฺธึ เอกโต
ปวาเรนฺติโย  โกลาหลํ  อกํสุ  ฯ  ภควโต  เอตมตฺถํ  อาโรเจสุํ  ฯ  น
ภิกฺขเว   ภิกฺขุนิยา  ภิกฺขูหิ  สทฺธึ  เอกโต  ปวาเรตพฺพํ  ยา  ปวาเรยฺย
อาปตฺติ ทุกฺกฏสฺสาติ ฯ
     [๕๘๗]  เตน  โข  ปน  สมเยน  ภิกฺขุนิโย ปุเรภตฺตํ ปวาเรนฺติโย
#๑ ม. ยุ. อญฺญตฺถ สพฺพตฺถ ฯ ๒ ยุ. ภิกฺขุสงฺเฆ ฯ ๓ ยุ. ภิกฺขุสงฺเฆ น
#ปวาเรตพฺพํ ฯ
