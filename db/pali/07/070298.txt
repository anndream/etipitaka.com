อมูลิเกน   ปาจิตฺติเยน   ปาติโมกฺขํ   ฐเปติ   อมูลิเกน  ปาฏิเทสนีเยน
ปาติโมกฺขํ     ฐเปติ    อมูลิเกน    ทุกฺกเฏน    ปาติโมกฺขํ    ฐเปติ
อมูลิเกน   ทุพฺภาสิเตน   ปาติโมกฺขํ   ฐเปติ   อิมานิ  สตฺต  อธมฺมิกานิ
ปาติโมกฺขฏฺฐปนานิ ฯ
     [๔๘๒]  กตมานิ  สตฺต  ธมฺมิกานิ  ปาติโมกฺขฏฺฐปนานิ  ฯ สมูลิเกน
ปาราชิเกน   ปาติโมกฺขํ   ฐเปติ   สมูลิเกน  สงฺฆาทิเสเสน  ปาติโมกฺขํ
ฐเปติ    สมูลิเกน    ถุลฺลจฺจเยน    ปาติโมกฺขํ    ฐเปติ    สมูลิเกน
ปาจิตฺติเยน   ปาติโมกฺขํ   ฐเปติ   สมูลิเกน  ปาฏิเทสนีเยน  ปาติโมกฺขํ
ฐเปติ     สมูลิเกน     ทุกฺกเฏน    ปาติโมกฺขํ    ฐเปติ    สมูลิเกน
ทุพฺภาสิเตน     ปาติโมกฺขํ     ฐเปติ     อิมานิ    สตฺต    ธมฺมิกานิ
ปาติโมกฺขฏฺฐปนานิ ฯ
     [๔๘๓]    กตมานิ   อฏฺฐ   อธมฺมิกานิ   ปาติโมกฺขฏฺฐปนานิ   ฯ
อมูลิกาย    สีลวิปตฺติยา    ปาติโมกฺขํ    ฐเปติ    อกตาย   อมูลิกาย
สีลวิปตฺติยา   ปาติโมกฺขํ   ฐเปติ   กตาย   อมูลิกาย   อาจารวิปตฺติยา
ปาติโมกฺขํ   ฐเปติ   อกตาย   อมูลิกาย   อาจารวิปตฺติยา   ปาติโมกฺขํ
ฐเปติ     กตาย    อมูลิกาย    ทิฏฺฐิวิปตฺติยา    ปาติโมกฺขํ    ฐเปติ
อกตาย    อมูลิกาย    ทิฏฺฐิวิปตฺติยา    ปาติโมกฺขํ    ฐเปติ    กตาย
อมูลิกาย    อาชีววิปตฺติยา    ปาติโมกฺขํ   ฐเปติ   อกตาย   อมูลิกาย
อาชีววิปตฺติยา   ปาติโมกฺขํ   ฐเปติ   กตาย   อิมานิ  อฏฺฐ  อธมฺมิกานิ
ปาติโมกฺขฏฺฐปนานิ ฯ
