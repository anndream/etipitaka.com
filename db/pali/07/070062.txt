คาหาเปนฺติ  ฯ  มนุสฺสา  อุชฺฌายนฺติ  ขียนฺติ  วิปาเจนฺติ ฯเปฯ เสยฺยถาปิ
คิหี   กามโภคิโนติ   ฯเปฯ   ภควโต  เอตมตฺถํ  อาโรเจสุํ  ฯเปฯ  น
ภิกฺขเว ปลิตํ คาหาเปตพฺพํ โย คาหาเปยฺย อาปตฺติ ทุกฺกฏสฺสาติ ฯ
     [๑๕๗]  เตน  โข  ปน  สมเยน  อญฺญตรสฺส  ภิกฺขุโน กณฺณคูถเกหิ
กณฺณา    ถกิตา    โหนฺติ    ฯเปฯ   ภควโต   เอตมตฺถํ   อาโรเจสุํ
ฯเปฯ อนุชานามิ ภิกฺขเว กณฺณมลหรณินฺติ ฯ
     [๑๕๘]   เตน   โข  ปน  สมเยน  ฉพฺพคฺคิยา  ภิกฺขู  อุจฺจาวจา
กณฺณมลหรณิโย     ธาเรนฺติ    โสวณฺณมยํ    รูปิยมยํ    ฯ    มนุสฺสา
อุชฺฌายนฺติ   ขียนฺติ   วิปาเจนฺติ   ฯเปฯ  เสยฺยถาปิ  คิหี  กามโภคิโนติ
ฯเปฯ   ภควโต   เอตมตฺถํ  อาโรเจสุํ  ฯเปฯ  น  ภิกฺขเว  อุจฺจาวจา
กณฺณมลหรณิโย    ธาเรตพฺพา    โย    ธาเรยฺย   อาปตฺติ   ทุกฺกฏสฺส
อนุชานามิ     ภิกฺขเว    กณฺณมลหรณิโย    ๑    อฏฺฐิมยํ    ทนฺตมยํ
วิสาณมยํ    นฬมยํ    เวฬุมยํ    กฏฺฐมยํ    ชตุมยํ   ผลมยํ   โลหมยํ
สงฺขนาภิมยนฺติ ฯ
     [๑๕๙]   เตน   โข   ปน   สมเยน   ฉพฺพคฺคิยา   ภิกฺขู   พหุํ
โลหภณฺฑํ    กํสภณฺฑํ    สนฺนิจยํ   กโรนฺติ   ฯ   มนุสฺสา   วิหารจาริกํ
อาหิณฺฑนฺตา    ปสฺสิตฺวา    อุชฺฌายนฺติ   ขียนฺติ   วิปาเจนฺติ   กถํ   หิ
นาม    สมณา    สกฺยปุตฺติยา    พหุํ    โลหภณฺฑํ   กํสภณฺฑํ   สนฺนิจยํ
#๑ ม. ยุ. โปตฺถเกสุ อยํ กณฺณมลหรณิโยติ ปาโฐ น ทิสฺสติ ฯ
