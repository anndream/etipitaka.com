โข    สารีปุตฺต    ภิกฺขุสงฺโฆ    ปฏิภาตุ    ตํ    สารีปุตฺต    ภิกฺขูนํ
ธมฺมี   กถา   ปิฏฺฐิ   เม   อาคิลายติ   ตมหํ  อายมิสฺสามีติ  เอวเมว
โข ภนฺเต เทวทตฺโต ปฏิปชฺชีติ ฯ
     [๓๙๖]   อถโข   ภควา   ภิกฺขู   อามนฺเตสิ   ภูตปุพฺพํ  ภิกฺขเว
อรญฺญายตเน   มหาสรสี   ตํ   นาคา   อุปนิสฺสาย   วิหรึสุ   ฯ   เต
จ  ๑  ตํ  สรสึ  โอคาเหตฺวา  โสณฺฑาย  ภึสมุฬาลํ  ๒ อพฺพูหิตฺวา ๓
สุวิกฺขาลิตํ  วิกฺขาเลตฺวา  อกทฺทมํ  สงฺขาทิตฺวา  อชฺโฌหรนฺติ  ฯ  เตสํ ตํ
วณฺณาย  เจว  โหติ  พลาย  จ  ฯ  น  จ ตโตนิทานํ มรณํ วา นิคจฺฉนฺติ
มรณมตฺตํ   วา   ทุกฺขํ   ฯ   เตสํเยว  โข  ปน  ภิกฺขเว  มหานาคานํ
อนุสิกฺขมานา  ตรุณา  นาคา  ๔  ภิงฺกจฺฉาปา  เต ตํ สรสึ โอคาเหตฺวา
โสณฺฑาย    ภึสมุฬาลํ    อพฺพูหิตฺวา    น    สุวิกฺขาลิตํ   วิกฺขาเลตฺวา
สกทฺทมํ   สงฺขาทิตฺวา   อชฺโฌหรนฺติ   ฯ   เตสํ   ตํ   เนว   วณฺณาย
โหติ   น   พลาย   ฯ  ตโตนิทานํ  จ  มรณํ  วา  นิคจฺฉนฺติ  มรณมตฺตํ
วา   ทุกฺขํ   เอวเมว   โข   ภิกฺขเว   เทวทตฺโต  มมานุกุพฺพํ  กปโณ
มริสฺสตีติ ฯ
          [๓๙๗] มหาวราหสฺส มหึ วิกุพฺพโต
                ภึสํ ฆสานสฺส ๕ นทีสุ ชคฺคโต
#๑ ม. ยุ. จสทฺโท นตฺถิ ๒ ม. ยุ. ภิสมุฬาลํ ฯ ๓ ม. อพฺพหิตฺวา ฯ ยุ. อพฺพาหิตฺวา ฯ
#๔ ม. ยุ. อยํ ปาโฐ นตฺถิ ฯ ๕ ยุ. ฆสมานสฺส ฯ
