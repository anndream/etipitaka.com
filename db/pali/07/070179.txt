เย   เต   มหามตฺตา   เอวํ   มตึ   อกํสุ   น   ภิกฺขู  หนฺตพฺพา  น
ภิกฺขู    กิญฺจิ    อปรชฺฌนฺติ    กุมาโร    จ    หนฺตพฺโพ   เทวทตฺโต
จาติ   เต   นีเจ  ฐาเน  ฐเปสิ  ฯ  เย  เต  มหามตฺตา  เอวํ  มตึ
อกํสุ   น   กุมาโร   หนฺตพฺโพ   น   เทวทตฺโต   น  ภิกฺขู  หนฺตพฺพา
รญฺโญ    อาโรเจตพฺพํ    ยถา   ราชา   วกฺขติ   ตถา   กริสฺสามาติ
เต   อุจฺเจ   ฐาเน   ฐเปสิ   ฯ   อถโข   ราชา  มาคโธ  เสนิโย
พิมฺพิสาโร   อชาตสตฺตุํ   กุมารํ   เอตทโวจ   กิสฺส   มํ   ตฺวํ  กุมาร
หนฺตุกาโมสีติ   ฯ   รชฺเชนมฺหิ   เทว   อตฺถิโกติ   ฯ  สเจ  โข  ตฺวํ
กุมาร   รชฺเชน   อตฺถิโก  เอตํ  เต  รชฺชนฺติ  อชาตสตฺตุสฺส  กุมารสฺส
รชฺชํ นิยฺยาเทสิ ฯ
     [๓๖๘]    อถโข    เทวทตฺโต    เยน    อชาตสตฺตุ   กุมาโร
เตนุปสงฺกมิ    อุปสงฺกมิตฺวา   อชาตสตฺตุํ   กุมารํ   เอตทโวจ   ปุริเส
มหาราช   อาณาเปหิ   เย   สมณํ  โคตมํ  ชีวิตา  โวโรเปสฺสนฺตีติ  ฯ
อถโข    อชาตสตฺตุ    กุมาโร    มนุสฺเส   อาณาเปสิ   ยถา   ภเณ
อยฺโย   เทวทตฺโต   อาห  ตถา  กโรถาติ  ๑  ฯ  อถโข  เทวทตฺโต
เอกํ    ปุริสํ    อาณาเปสิ   คจฺฉาวุโส   อมุกสฺมึ   โอกาเส   สมโณ
โคตโม   วิหรติ   ตํ  ชีวิตา  โวโรเปตฺวา  อิมินา  มคฺเคน  อาคจฺฉาติ
ตสฺมึ   มคฺเค   เทฺว   ปุริเส   ฐเปสิ   โย   อิมินา  มคฺเคน  เอโก
ปุริโส    อาคจฺฉติ    ตํ    ชีวิตา    โวโรเปตฺวา   อิมินา   มคฺเคน
อาคจฺฉถาติ   ตสฺมึ   มคฺเค   จตฺตาโร   ปุริเส   ฐเปสิ   เย  อิมินา
#๑ ม. กเรยฺยาถาติ ฯ
