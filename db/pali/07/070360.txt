อิตฺถนฺนามาย    ปวตฺตินิยา    ฯ   ยสฺสายสฺมโต   ขมติ   อิตฺถนฺนามาย
อุปสมฺปทา     อิตฺถนฺนามาย     ปวตฺตินิยา    โส    ตุณฺหสฺส    ยสฺส
นกฺขมติ    โส   ภาเสยฺย   ฯ   ทุติยมฺปิ   เอตมตฺถํ   วทามิ   ฯเปฯ
ตติยมฺปิ   เอตมตฺถํ   วทามิ   ฯ   สุณาตุ   เม   ภนฺเต   สงฺโฆ  อยํ
อิตฺถนฺนามา     อิตฺถนฺนามาย    อุปสมฺปทาเปกฺขา    เอกโตอุปสมฺปนฺนา
ภิกฺขุนีสงฺเฆ  วิสุทฺธา  อิตฺถนฺนามา  สงฺฆํ  อุปสมฺปทํ  ยาจติ  อิตฺถนฺนามาย
ปวตฺตินิยา    ฯ    สงฺโฆ    อิตฺถนฺนามํ   อุปสมฺปาเทติ   อิตฺถนฺนามาย
ปวตฺตินิยา    ฯ    ยสฺสายสฺมโต    ขมติ    อิตฺถนฺนามาย   อุปสมฺปทา
อิตฺถนฺนามาย    ปวตฺตินิยา    โส    ตุณฺหสฺส    ยสฺส   นกฺขมติ   โส
ภาเสยฺย    ฯ    อุปสมฺปนฺนา    สงฺเฆน   อิตฺถนฺนามา   อิตฺถนฺนามาย
ปวตฺตินิยา ฯ ขมติ สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
     [๕๘๑]   ตาวเทว   ฉายา   เมตพฺพา   อุตุปฺปมาณํ  อาจิกฺขิตพฺพํ
ทิวสภาโค     อาจิกฺขิตพฺโพ     สงฺคีติ     อาจิกฺขิตพฺพา     ภิกฺขุนิโย
วตฺตพฺพา    อิมิสฺสา    ตโย    จ   นิสฺสเย   อฏฺฐ   จ   อกรณียานิ
อาจิกฺเขยฺยาถาติ ฯ
     [๕๘๒]   เตน   โข   ปน  สมเยน  ภิกฺขุนิโย  ภตฺตคฺเค  อาสนํ
สงฺคายนฺติโย  ๑  กาลํ  วีตินาเมสุํ  ฯ  ภควโต  เอตมตฺถํ อาโรเจสุํ ฯ
อนุชานามิ    ภิกฺขเว    อฏฺฐนฺนํ    ภิกฺขุนีนํ    ยถาวุฑฺฒํ    อวเสสานํ
ยถาคติกนฺติ ๒ ฯ
#๑ ม. สงฺกสายนฺติโย ฯ ยุ. สงฺกายนฺติโย ฯ ๒ ยุ. อิติสทฺโท นตฺถิ ฯ
