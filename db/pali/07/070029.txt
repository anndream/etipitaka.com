อสฺสามณกํ    อกปฺปิยํ    อกรณียํ    กถํ   หิ   นาม   ตฺวํ   โมฆปุริส
ปริสฺสาวนํ   ยาจิยมาโน   น   ทสฺสสิ   เนตํ   โมฆปุริส   อปฺปสนฺนานํ
วา   ปสาทาย  ฯเปฯ  วิครหิตฺวา  ธมฺมึ  กถํ  กตฺวา  ภิกฺขู  อามนฺเตสิ
น   ภิกฺขเว   อทฺธานมคฺคปฏิปนฺเนน   ภิกฺขุนา  ปริสฺสาวนํ  ยาจิยมาเนน
น   ทาตพฺพํ   โย   น   ทเทยฺย   อาปตฺติ  ทุกฺกฏสฺส  น  จ  ภิกฺขเว
อปริสฺสาวนเกน   อทฺธานมคฺโค   ๑   ปฏิปชฺชิตพฺโพ   โย  ปฏิปชฺเชยฺย
อาปตฺติ   ทุกฺกฏสฺส   สเจ   น  โหติ  ปริสฺสาวนํ  วา  ธมฺมกรโก  วา
สงฺฆาฏิกณฺโณปิ อธิฏฺฐาตพฺโพ อิมินา ปริสฺสาเวตฺวา ปิวิสฺสามีติ ฯ
     [๗๕]    อถโข    ภควา   อนุปุพฺเพน   จาริกญฺจรมาโน   เยน
เวสาลี   ตทวสริ   ฯ   ตตฺร  สุทํ  ภควา  เวสาลิยํ  วิหรติ  มหาวเน
กูฏาคารสาลายํ ฯ
     [๗๖]   เตน   โข   ปน   สมเยน  ภิกฺขู  นวกมฺมํ  กโรนฺติ  ฯ
ปริสฺสาวนํ  น  สมฺมติ  ฯ  ภควโต  เอตมตฺถํ  อาโรเจสุํ  ฯ  อนุชานามิ
ภิกฺขเว    ทณฺฑปริสฺสาวนนฺติ    ฯ    ทณฺฑปริสฺสาวนํ   น   สมฺมติ   ฯ
ภควโต เอตมตฺถํ อาโรเจสุํ ฯ อนุชานามิ ภิกฺขเว โอตฺถริกนฺติ ๒
     [๗๗]  เตน  โข  ปน  สมเยน  ภิกฺขู มกเสหิ อุพฺพาฬฺหา โหนฺติ ฯ
ภควโต เอตมตฺถํ อาโรเจสุํ ฯ อนุชานามิ ภิกฺขเว มกสกุฏิกนฺติ ฯ
     [๗๘]   เตน   โข   ปน   สมเยน  เวสาลิยํ  ปณีตานํ  ภตฺตานํ
ภตฺตปฏิปาฏิ  อฏฺฐิตา  ๓  โหติ  ฯ  ภิกฺขู  ปณีตานิ  โภชนานิ  ภุญฺชิตฺวา
#๑ ม. อทฺธาโน ฯ ๒ ม. ยุ. โอตฺถรกนฺติ ฯ ๓ ยุ. อธิฏฺฐิตา ฯ รา. ปฏฺฐิตา ฯ
