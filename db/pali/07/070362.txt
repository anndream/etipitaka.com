กาลํ   วีตินาเมสุํ   ฯ   ภควโต   เอตมตฺถํ  อาโรเจสุํ  ฯ  อนุชานามิ
ภิกฺขเว     ภิกฺขุนิยา    ปจฺฉาภตฺตํ    ปวาเรตุนฺติ    ฯ    ปจฺฉาภตฺตํ
ปวาเรนฺติโยปิ   วิกาเล   อเหสุํ  ฯ  ภควโต  เอตมตฺถํ  อาโรเจสุํ  ฯ
อนุชานามิ   ภิกฺขเว   อชฺชตนา   ภิกฺขุนีสงฺฆํ  ปวาเรตฺวา  ๑  อปรชฺชุ
ภิกฺขุสงฺฆํ ปวาเรตุนฺติ
     [๕๘๘]  เตน  โข  ปน  สมเยน  สพฺโพ  ภิกฺขุนีสงฺโฆ ปวาเรนฺโต
โกลาหลํ   อกาสิ   ฯ   ภควโต   เอตมตฺถํ  อาโรเจสุํ  ฯ  อนุชานามิ
ภิกฺขเว    เอกํ    ภิกฺขุนึ   พฺยตฺตํ   ปฏิพลํ   สมฺมนฺนิตุํ   ภิกฺขุนีสงฺฆสฺส
อตฺถาย   ภิกฺขุสงฺฆํ   ปวาเรตุํ  ฯ  เอวญฺจ  ปน  ภิกฺขเว  สมฺมนฺนิตพฺพา
ปฐมํ   ภิกฺขุนี   ยาจิตพฺพา   ยาจิตฺวา   พฺยตฺตาย   ภิกฺขุนิยา  ปฏิพลาย
สงฺโฆ    ญาเปตพฺโพ   สุณาตุ   เม   อยฺเย   สงฺโฆ   ยทิ   สงฺฆสฺส
ปตฺตกลฺลํ    สงฺโฆ    อิตฺถนฺนามํ   ภิกฺขุนึ   สมฺมนฺเนยฺย   ภิกฺขุนีสงฺฆสฺส
อตฺถาย   ภิกฺขุสงฺฆํ  ปวาเรตุํ  ฯ  เอสา  ญตฺติ  ฯ  สุณาตุ  เม  อยฺเย
สงฺโฆ     สงฺโฆ    อิตฺถนฺนามํ    ภิกฺขุนึ    สมฺมนฺนติ    ภิกฺขุนีสงฺฆสฺส
อตฺถาย   ภิกฺขุสงฺฆํ   ปวาเรตุํ  ฯ  ยสฺสา  อยฺยาย  ขมติ  อิตฺถนฺนามาย
ภิกฺขุนิยา    สมฺมติ    ภิกฺขุนีสงฺฆสฺส    อตฺถาย    ภิกฺขุสงฺฆํ   ปวาเรตุํ
สา   ตุณฺหสฺส   ยสฺสา   นกฺขมติ   สา  ภาเสยฺย  ฯ  สมฺมตา  สงฺเฆน
อิตฺถนฺนามา   ภิกฺขุนี   ภิกฺขุนีสงฺฆสฺส   อตฺถาย   ภิกฺขุสงฺฆํ  ปวาเรตุํ  ฯ
ขมติ สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
#๑ ยุ. อชฺชตนา ปวาเรตฺวา ฯ
