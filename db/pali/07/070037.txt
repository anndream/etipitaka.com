ติณจุณฺเณหิปิ    ปํสุเกหิปิ    โอกิริยติ    ฯเปฯ    อนุชานามิ   ภิกฺขเว
อปิธานนฺติ ฯ
     [๙๘]   เตน  โข  ปน  สมเยน  อุทกภาชนํ  น  สํวิชฺชติ  ฯเปฯ
อนุชานามิ ภิกฺขเว อุทกโทณึ อุทกกฏาหนฺติ ฯ
     [๙๙]   เตน   โข   ปน   สมเยน   ภิกฺขู  อาราเม  ตหํ  ตหํ
นหายนฺติ   ฯ   อาราโม   จิกฺขลฺโล   โหติ   ฯ   ภควโต   เอตมตฺถํ
อาโรเจสุํ   ฯ   อนุชานามิ  ภิกฺขเว  อุทกจนฺทนิกนฺติ  ๑  ฯ  จนฺทนิกา
ปากฏา    โหติ   ฯ   ภิกฺขู   หิริยนฺติ   นหายิตุํ   ฯเปฯ   อนุชานามิ
ภิกฺขเว    ปริกฺขิปิตุํ    ตโย   ปากาเร   อิฏฺฐกาปาการํ   สิลาปาการํ
ทารุปาการนฺติ   ฯ   จนฺทนิกา   จิกฺขลฺลา   โหติ   ฯเปฯ   อนุชานามิ
ภิกฺขเว   สนฺถริตุํ   ตโย   สนฺถาเร   ๒  อิฏฺฐกาสนฺถารํ  สิลาสนฺถารํ
ทารุสนฺถารนฺติ    ฯ   อุทกํ   สนฺติฏฺฐติ   ฯเปฯ   อนุชานามิ   ภิกฺขเว
อุทกนิทฺธมนนฺติ ฯ
     [๑๐๐]   เตน   โข   ปน   สมเยน  ภิกฺขูนํ  คตฺตานิ  สีติกตานิ
โหนฺติ   ฯ   ภควโต   เอตมตฺถํ   อาโรเจสุํ   ฯ  อนุชานามิ  ภิกฺขเว
อุทกปุญฺฉนึ โจฬเกนปิ ปจฺจุทฺธริตุนฺติ ฯ
     [๑๐๑]   เตน   โข  ปน  สมเยน  อญฺญตโร  อุปาสโก  สงฺฆสฺส
อตฺถาย    โปกฺขรณึ    กาเรตุกาโม   โหติ   ฯ   ภควโต   เอตมตฺถํ
อาโรเจสุํ   ฯ   อนุชานามิ   ภิกฺขเว   โปกฺขรณินฺติ   ฯ   โปกฺขรณิยา
#๑ ม. ยุ. จนฺทนิกนฺติ ฯ ๒ ม. สนฺถเร ฯ
