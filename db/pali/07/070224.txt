โหติ   ฯ   อายสฺมา   สารีปุตฺโต  สงฺฆเถโร  โหติ  ฯ  ภิกฺขู  ภควตา
อนุญฺญาตํ    เถเรน    ภิกฺขุนา    ภตฺตคฺเค   อนุโมทิตุนฺติ   อายสฺมนฺตํ
สารีปุตฺตํ   เอกกํ   โอหาย   ปกฺกมึสุ  ฯ  อถโข  อายสฺมา  สารีปุตฺโต
เต   มนุสฺเส   ปฏิสมฺโมทิตฺวา   ปจฺฉา   เอกโก  อคมาสิ  ฯ  อทฺทสา
โข   ภควา   อายสฺมนฺตํ  สารีปุตฺตํ  ทูรโต  ว  เอกกํ  ๑  อาคจฺฉนฺตํ
ทิสฺวาน   อายสฺมนฺตํ   สารีปุตฺตํ   เอตทโวจ   กจฺจิ   สารีปุตฺต   ภตฺตํ
อิทฺธํ   อโหสีติ   ฯ   อิทฺธํ   โข   ภนฺเต   ภตฺตํ   อโหสิ   อปิจ  มํ
ภิกฺขู   เอกกํ  โอหาย  ปกฺกนฺตาติ  ฯ  อถโข  ภควา  เอตสฺมึ  นิทาเน
เอตสฺมึ   ปกรเณ   ธมฺมึ   กถํ   กตฺวา   ภิกฺขู  อามนฺเตสิ  อนุชานามิ
ภิกฺขเว ภตฺตคฺเค จตูหิ ปญฺจหิ เถรานุเถเรหิ ภิกฺขูหิ อาคเมตุนฺติ ฯt
     [๔๒๓]   เตน   โข   ปน  สมเยน  อญฺญตโร  เถโร  ภตฺตคฺเค
วจฺจิโต  ๒  อาคเมติ  ๓ ฯ โส วจฺจํ สนฺธาเรนฺโต ๔ มุจฺฉิโต ปปติ ฯ
ภควโต   เอตมตฺถํ   อาโรเจสุํ   ฯ  อนุชานามิ  ภิกฺขเว  สติ  กรณีเย
อนนฺตริกํ ภิกฺขุํ อาปุจฺฉิตฺวา คนฺตุนฺติ ฯ
     [๔๒๔]   เตน   โข  ปน  สมเยน  ฉพฺพคฺคิยา  ภิกฺขู  ทุนฺนิวตฺถา
ทุปฺปารุตา     อนากปฺปสมฺปนฺนา     ภตฺตคฺคํ     คจฺฉนฺติ    โวกฺกมฺมปิ
เถรานํ   ภิกฺขูนํ   ปุรโต   ปุรโต   คจฺฉนฺติ   เถเรปิ  ภิกฺขู  อนูปขชฺช
#๑ ม. ยุ. รา. เอกกนฺติ วจนํ นตฺถิ ฯ ๒ รา. วจฺจปีฬิโต ฯ ๓ ม. ยุ. อาคเมสิ ฯ
#๔ ม. สนฺธาเรตุํ อสกฺโกนฺโต ฯ
