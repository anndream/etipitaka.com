เม  ปสนฺเน  พหุ  ลาภสกฺกาโร  อุปฺปชฺเชยฺยาติ  ฯ  อถโข  เทวทตฺตสฺส
เอตทโหสิ   อยํ   โข   อชาตสตฺตุ   กุมาโร   ตรุโณ   เจว   อายตึ
ภทฺโท    จ    ยนฺนูนาหํ    อชาตสตฺตุํ    กุมารํ    ปสาเทยฺยํ   ตสฺมึ
เม   ปสนฺเน   พหุ  ลาภสกฺกาโร  อุปฺปชฺชิสฺสตีติ  ฯ  อถโข  เทวทตฺโต
เสนาสนํ    สํสาเมตฺวา    ปตฺตจีวรมาทาย    เยน    ราชคหํ   เตน
ปกฺกามิ     อนุปุพฺเพน    เยน    ราชคหํ    ตทวสริ    ฯ    อถโข
เทวทตฺโต    สกวณฺณํ    ปฏิสํหริตฺวา   กุมารกวณฺณํ   อภินิมฺมิตฺวา   ๑
อหิเมขลิกาย   อชาตสตฺตุสฺส   กุมารสฺส   อุจฺจงฺเก  ๒  ปาตุรโหสิ  ฯ
อถโข    อชาตสตฺตุ    กุมาโร    ภีโต   อโหสิ   อุพฺพิคฺโค   อุสฺสงฺกี
อุตฺรโสฺต    ฯ   อถโข   เทวทตฺโต   อชาตสตฺตุํ   กุมารํ   เอตทโวจ
ภายสิ   มํ   ตฺวํ   กุมาราติ   ฯ   อาม   ภายามิ   โกสิ  ตฺวนฺติ  ฯ
อหํ   เทวทตฺโตติ   ฯ   สเจ   โข   ตฺวํ   ภนฺเต  อยฺโย  เทวทตฺโต
อิงฺฆ    สเกเนว    วณฺเณน    ปาตุภวสฺสูติ   ฯ   อถโข   เทวทตฺโต
กุมารกวณฺณํ      ปฏิสํหริตฺวา     สงฺฆาฏิปตฺตจีวรธโร     อชาตสตฺตุสฺส
กุมารสฺส   ปุรโต  อฏฺฐาสิ  ฯ  อถโข  อชาตสตฺตุ  กุมาโร  เทวทตฺตสฺส
อิมินา    อิทฺธิปาฏิหาริเยน    อภิปฺปสนฺโน    ปญฺจหิ   รถสเตหิ   สายํ
ปาตํ   อุปฏฺฐานํ   คจฺฉติ   ฯ   ปญฺจ  จ  ถาลิปากสตานิ  ภตฺตาภิหาโร
อภิหริยฺยติ   ฯ   อถโข   เทวทตฺตสฺส   ลาภสกฺการสิโลเกน   อภิภูตสฺส
ปริยาทินฺนจิตฺตสฺส    เอวรูปํ    อิจฺฉาคตํ    อุปฺปชฺชิ    อหํ   ภิกฺขุสงฺฆํ
#๑ ม. ยุ. อภินิมฺมินิตฺวา ฯ ๒ ม. ยุ. อุจฺฉงฺเค ฯ รา. อุจฺจงฺเค ฯ
