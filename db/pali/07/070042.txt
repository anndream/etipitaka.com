สรสิ   ตฺวํ   ทพฺพ   เอวรูปํ   กตฺตา   ยถายํ   วฑฺโฒ   อาหาติ   ฯ
ยถา   มํ   ภนฺเต   ภควา  ชานาตีติ  ฯ  ทุติยมฺปิ  โข  ภควา  ฯเปฯ
ตติยมฺปิ    โข    ภควา    อายสฺมนฺตํ   ทพฺพํ   มลฺลปุตฺตํ   เอตทโวจ
สรสิ   ตฺวํ   ทพฺพ   เอวรูปํ   กตฺตา   ยถายํ   วฑฺโฒ   อาหาติ   ฯ
ยถา   มํ   ภนฺเต   ภควา  ชานาตีติ  ฯ  น  โข  ทพฺพ  ทพฺพา  เอวํ
นิพฺเพเฐนฺติ    สเจ    ตยา    กตํ    กตนฺติ   วเทหิ   สเจ   อกตํ
อกตนฺติ  วเทหีติ  ฯ  ยโตหํ  ๑  ภนฺเต  ชาโต นาภิชานามิ สุปินนฺเตนปิ
เมถุนํ ธมฺมํ ปฏิเสวิตา ปเคว ชาคโรติ ฯ
     [๑๑๒]   อถโข   ภควา   ภิกฺขู   อามนฺเตสิ   เตนหิ   ภิกฺขเว
สงฺโฆ    วฑฺฒสฺส    ลิจฺฉวิสฺส   ปตฺตํ   นิกฺกุชฺชตุ   อสมฺโภคํ   สงฺเฆน
กโรตุ ฯ
     [๑๑๓]   อฏฺฐหิ   ภิกฺขเว   องฺเคหิ   สมนฺนาคตสฺส   อุปาสกสฺส
ปตฺโต     นิกฺกุชฺชิตพฺโพ     ภิกฺขูนํ    อลาภาย    ปริสกฺกติ    ภิกฺขูนํ
อนตฺถาย    ปริสกฺกติ    ภิกฺขูนํ   อนาวาสาย   ๒   ปริสกฺกติ   ภิกฺขู
อกฺโกสติ    ปริภาสติ    ภิกฺขู    ภิกฺขูหิ    เภเทติ   พุทฺธสฺส   อวณฺณํ
ภาสติ     ธมฺมสฺส    อวณฺณํ    ภาสติ    สงฺฆสฺส    อวณฺณํ    ภาสติ
อนุชานามิ   ภิกฺขเว   อิเมหิ   อฏฺฐหงฺเคหิ   สมนฺนาคตสฺส   อุปาสกสฺส
ปตฺตํ นิกฺกุชฺชิตุํ ฯ
     [๑๑๔]   เอวญฺจ   ปน   ภิกฺขเว   นิกฺกุชฺชิตพฺโพ   ฯ  พฺยตฺเตน
#๑ ม. ยโต อหํ ฯ ๒ ม. ยุ. อวาสาย ฯ
