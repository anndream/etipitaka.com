เสฏฺฐิสฺส    เอตทโหสิ    ยนฺนูนาหํ    อิมาย    จนฺทนคณฺฐิยา    ปตฺตํ
ลิขาเปยฺยํ   ๑   ลิขญฺจ   ๒   เม  ปริโภคํ  ภวิสฺสติ  ปตฺตญฺจ  ทานํ
ทสฺสามีติ   ฯ   อถโข   ราชคหโก   เสฏฺฐี  ตาย  จนฺทนคณฺฐิยา  ปตฺตํ
ลิขาเปตฺวา  สิกฺกายํ  อุฑฺฑิตฺวา  เวฬุคฺเค ๓ อาลคฺเคตฺวา เวฬุปรมฺปราย
วาหิตฺวา   ๔   เอวมาห   โย   สมโณ  วา  พฺราหฺมโณ  วา  อรหา
เจว อิทฺธิมา จ ทินฺนํเยว ปตฺตํ โอหรตูติ ฯ
     [๓๐]    อถโข   ปูรโณ   กสฺสโป   เยน   ราชคหโก   เสฏฺฐี
เตนุปสงฺกมิ   อุปสงฺกมิตฺวา   ราชคหกํ   เสฏฺฐึ   เอตทโวจ   อหํ   หิ
คหปติ   อรหา   เจว   อิทฺธิมา   จ   เทหิ   เม  ปตฺตนฺติ  ฯ  สเจ
ภนฺเต    อายสฺมา    อรหา   เจว   อิทฺธิมา   จ   ทินฺนํเยว   ปตฺตํ
โอหรตูติ   ฯ   อถโข   มกฺขลิ   โคสาโล   อชิโต   เกสกมฺพโล  ๕
ปกุโธ   กจฺจายโน   สญฺชโย   เวฬฏฺฐปุตฺโต  ๖  นิคฺคณฺโฐ  นาฏปุตฺโต
เยน      ราชคหโก      เสฏฺฐี      เตนุปสงฺกมิ      อุปสงฺกมิตฺวา
ราชคหกํ   เสฏฺฐึ   เอตทโวจ   อหํ  หิ  คหปติ  อรหา  เจว  อิทฺธิมา
จ   เทหิ   เม   ปตฺตนฺติ   ฯ   สเจ  ภนฺเต  อายสฺมา  อรหา  เจว
อิทฺธิมา จ ทินฺนํเยว ปตฺตํ โอหรตูติ ฯ
     [๓๑]   เตน  โข  ปน  สมเยน  อายสฺมา  จ  มหาโมคฺคลฺลาโน
#๑ ม. เลขาเปยฺยํ ฯ ๒ ม. ยุ. เลขญฺจ ฯ ๓ ยุ. ปกฺขิปิตฺวา เวฬคฺเค ฯ
#๔ ม. ยุ. พนฺธิตฺวา ฯ ๕ ยุ. เกสกมฺพลี ฯ ๖ ยุ. เพลฏฺฐิปุตฺโต ฯ
