อฏฺฐหิ   ฯ   ลาเภน   ภิกฺขเว   อภิภูโต   ปริยาทินฺนจิตฺโต  เทวทตฺโต
อาปายิโก    เนรยิโก    กปฺปฏฺโฐ    อเตกิจฺโฉ   อลาเภน   ภิกฺขเว
ฯเปฯ   ยเสน   ภิกฺขเว   ฯเปฯ  อยเสน  ภิกฺขเว  ฯเปฯ  สกฺกาเรน
ภิกฺขเว   ฯเปฯ   อสกฺกาเรน   ภิกฺขเว   ฯเปฯ  ปาปิจฺฉตาย  ภิกฺขเว
ฯเปฯ   ปาปมิตฺตตาย   ภิกฺขเว   อภิภูโต   ปริยาทินฺนจิตฺโต  เทวทตฺโต
อาปายิโก   เนรยิโก   กปฺปฏฺโฐ   อเตกิจฺโฉ   อิเมหิ   โข   ภิกฺขเว
อฏฺฐหิ   อสทฺธมฺเมหิ   อภิภูโต   ปริยาทินฺนจิตฺโต  เทวทตฺโต  อาปายิโก
เนรยิโก   กปฺปฏฺโฐ   อเตกิจฺโฉ   ฯ   สาธุ   ภิกฺขเว  ภิกฺขุ  อุปฺปนฺนํ
ลาภํ    อภิภุยฺย    อภิภุยฺย    วิหเรยฺย    อุปฺปนฺนํ    อลาภํ   ฯเปฯ
อุปฺปนฺนํ     ยสํ    อุปฺปนฺนํ    อยสํ    อุปฺปนฺนํ    สกฺการํ    อุปฺปนฺนํ
อสกฺการํ   อุปฺปนฺนํ   ปาปิจฺฉตํ   ฯเปฯ   อุปฺปนฺนํ   ปาปมิตฺตตํ  อภิภุยฺย
อภิภุยฺย   วิหเรยฺย  กญฺจ  ๑  ภิกฺขเว  ภิกฺขุ  อตฺถวสํ  ปฏิจฺจ  อุปฺปนฺนํ
ลาภํ    อภิภุยฺย    อภิภุยฺย    วิหเรยฺย    อุปฺปนฺนํ    อลาภํ   ฯเปฯ
อุปฺปนฺนํ   ยสํ   อุปฺปนฺนํ   อยสํ   อุปฺปนฺนํ   สกฺการํ  อุปฺปนฺนํ  อสกฺการํ
อุปฺปนฺนํ   ปาปิจฺฉตํ   ฯเปฯ   อุปฺปนฺนํ   ปาปมิตฺตตํ   อภิภุยฺย   อภิภุยฺย
วิหเรยฺย   ยํ   หิสฺส   ภิกฺขเว   อุปฺปนฺนํ   ลาภํ   อนภิภุยฺย   วิหรโต
อุปฺปชฺเชยฺยุํ    อาสวา    วิฆาตปริฬาหา    อุปฺปนฺนํ    ลาภํ   อภิภุยฺย
อภิภุยฺย   วิหรโต   เอวํส   เต   อาสวา   วิฆาตปริฬาหา  น  โหนฺติ
ยํ   หิสฺส   ภิกฺขเว   อุปฺปนฺนํ   อลาภํ   ฯเปฯ  อุปฺปนฺนํ  ยสํ  อุปฺปนฺนํ
อยสํ    อุปฺปนฺนํ    สกฺการํ   อุปฺปนฺนํ   อสกฺการํ   อุปฺปนฺนํ   ปาปิจฺฉตํ
#๑ ม. กถญฺจ ฯ ยุ กิญฺจ ฯ
