เอกจฺเจ   เอวมาหํสุ   อาคเมถาวุโส   ยาว  ปฏิสงฺขโรนฺติ  ปฏิสงฺขเต
วุฏฺฐาเปสฺสามาติ    ฯ    อถโข    ฉพฺพคฺคิยา   ภิกฺขู   สตฺตรสวคฺคิเย
ภิกฺขู       เอตทโวจุํ       อุฏฺเฐถาวุโส      อมฺหากํ      วิหาโร
ปาปุณาตีติ   ฯ   นนุ   อาวุโส   ปฏิกจฺเจว   ๑  อาจิกฺขิตพฺพํ  มยญฺจ
อญฺญํ   ปฏิสงฺขเรยฺยามาติ   ฯ   นนุ   อาวุโส   สงฺฆิโก  วิหาโรติ  ฯ
อามาวุโส   สงฺฆิโก   วิหาโรติ   ฯ   อุฏฺเฐถาวุโส   อมฺหากํ  วิหาโร
ปาปุณาตีติ    ฯ    มหลฺลโก    อาวุโส    วิหาโร    ตุเมฺหปิ   วสถ
มยํปิ   วสิสฺสามาติ   ฯ   อุฏฺเฐถาวุโส   อมฺหากํ   วิหาโร  ปาปุณาตีติ
กุปิตา   อนตฺตมนา   คีวายํ   คเหตฺวา  นิกฺกฑฺฒนฺติ  ฯ  เต  เตหิ  ๒
นิกฺกฑฺฒิยมานา    โรทนฺติ    ฯ    ภิกฺขู    เอวมาหํสุ   กิสฺส   ตุเมฺห
อาวุโส   โรทถาติ   ฯ   อิเม   อาวุโส   ฉพฺพคฺคิยา   ภิกฺขู   กุปิตา
อนตฺตมนา   อเมฺห   สงฺฆิกา   วิหารา   นิกฺกฑฺฒนฺตีติ   ฯ   เย   เต
ภิกฺขู   อปฺปิจฺฉา   ฯเปฯ   เต   อุชฺฌายนฺติ   ขียนฺติ   วิปาเจนฺติ  กถํ
หิ    นาม   ฉพฺพคฺคิยา   ภิกฺขู   กุปิตา   อนตฺตมนา   ภิกฺขู   สงฺฆิกา
วิหารา   นิกฺกฑฺฒิสฺสนฺตีติ   ฯ   อถโข   เต   ภิกฺขู  ภควโต  เอตมตฺถํ
อาโรเจสุํ   ฯเปฯ   สจฺจํ   กิร   ภิกฺขเว   ฉพฺพคฺคิยา   ภิกฺขู  กุปิตา
อนตฺตมนา   ภิกฺขู   สงฺฆิกา   วิหารา   นิกฺกฑฺฒนฺตีติ  ฯ  สจฺจํ  ภควาติ
ฯเปฯ   วิครหิตฺวา   ธมฺมึ   กถํ  กตฺวา  ภิกฺขู  อามนฺเตสิ  น  ภิกฺขเว
#๑ ยุ. ปฏิคจฺเจว ฯ ๒ ม. ยุ. เตหิสทฺโท น ปญฺญายติ ฯ
