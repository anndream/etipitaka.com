ภวิสฺสติ    ตตฺถ   ปริภุญฺชิสฺสามีติ   ฯ   นาวุโส   กปฺปตีติ   ฯ   กตฺถ
ปฏิกฺขิตฺตนฺติ   ฯ   สาวตฺถิยา   สุตฺตวิภงฺเคติ   ฯ   กึ   อาปชฺชตีติ  ฯ
สนฺนิธิการกโภชเน    ปาจิตฺติยนฺติ   ฯ   สุณาตุ   เม   ภนฺเต   สงฺโฆ
อิทํ   ปฐมํ   วตฺถุํ   ๑   สงฺเฆน  วินิจฺฉิตํ  ฯ  อิติปีทํ  วตฺถุํ  อุทฺธมฺมํ
อุพฺพินยํ อปคตสตฺถุสาสนํ ฯ อิทํ ปฐมํ สลากํ นิกฺขิปามิ ฯ
     [๖๕๓]   กปฺปติ   ภนฺเต   ทฺวงฺคุลกปฺโปติ  ฯ  โก  โส  อาวุโส
ทฺวงฺคุลกปฺโปติ   ฯ   กปฺปติ   ภนฺเต   ทฺวงฺคุลาย   ฉายาย  วีติวตฺตาย
วิกาเล  โภชนํ  ภุญฺชิตุนฺติ  ฯ  นาวุโส  กปฺปตีติ  ฯ  กตฺถ ปฏิกฺขิตฺตนฺติ ฯ
ราชคเห    สุตฺตวิภงฺเคติ    ฯ    กึ   อาปชฺชตีติ   ฯ   วิกาลโภชเน
ปาจิตฺติยนฺติ   ฯ   สุณาตุ   เม   ภนฺเต   สงฺโฆ   อิทํ   ทุติยํ   วตฺถุํ
สงฺเฆน  วินิจฺฉิตํ  ฯ  อิติปีทํ  วตฺถุํ  อุทฺธมฺมํ  อุพฺพินยํ  อปคตสตฺถุสาสนํ ฯ
อิทํ ทุติยํ สลากํ นิกฺขิปามิ ฯ
     [๖๕๔]   กปฺปติ   ภนฺเต  คามนฺตรกปฺโปติ  ฯ  โก  โส  อาวุโส
คามนฺตรกปฺโปติ   ฯ   กปฺปติ   ภนฺเต   อิทานิ   คามนฺตรํ   คมิสฺสามีติ
ภุตฺตาวินา    ปวาริเตน   อนติริตฺตํ   โภชนํ   ภุญฺชิตุนฺติ   ฯ   นาวุโส
กปฺปตีติ   ฯ   กตฺถ   ปฏิกฺขิตฺตนฺติ   ฯ   สาวตฺถิยา   สุตฺตวิภงฺเคติ  ฯ
กึ   อาปชฺชตีติ   ฯ   อนติริตฺตโภชเน   ปาจิตฺติยนฺติ   ฯ   สุณาตุ  เม
ภนฺเต   สงฺโฆ   อิทํ   ตติยํ   วตฺถุํ   สงฺเฆน   วินิจฺฉิตํ   ฯ   อิติปีทํ
วตฺถุํ   อุทฺธมฺมํ   อุพฺพินยํ   อปคตสตฺถุสาสนํ   ฯ   อิทํ   ตติยํ   สลากํ
นิกฺขิปามิ ฯ
#๑ ม. วตฺถุ ฯ
