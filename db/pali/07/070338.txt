วิวริตฺวา   ภิกฺขูนํ   ทสฺเสนฺติ   องฺคชาตํ   วิวริตฺวา   ภิกฺขูนํ  ทสฺเสนฺติ
ภิกฺขู    โอภาเสนฺติ    ภิกฺขูหิ    สทฺธึ    สมฺปโยเชนฺติ    อปฺเปวนาม
อเมฺหสุ    สารชฺเชยฺยุนฺติ    ฯเปฯ   เต   ภิกฺขู   ภควโต   เอตมตฺถํ
อาโรเจสุํ   ฯเปฯ   น   ภิกฺขเว   ภิกฺขุนิยา  กาโย  วิวริตฺวา  ภิกฺขูนํ
ทสฺเสตพฺโพ    น    ถนํ    วิวริตฺวา   ภิกฺขูนํ   ทสฺเสตพฺพํ   น   อูรุ
วิวริตฺวา    ภิกฺขูนํ    ทสฺเสตพฺพา   น   องฺคชาตํ   วิวริตฺวา   ภิกฺขูนํ
ทสฺเสตพฺพํ     น     ภิกฺขู     โอภาสิตพฺพา    น    ภิกฺขูหิ    สทฺธึ
สมฺปโยเชตพฺพํ    ยา   สมฺปโยเชยฺย   อาปตฺติ   ทุกฺกฏสฺส   อนุชานามิ
ภิกฺขเว   ตสฺสา   ภิกฺขุนิยา   ทณฺฑกมฺมํ   กาตุนฺติ   ฯ   อถโข  ภิกฺขูนํ
เอตทโหสิ    กินฺนุ    โข    ทณฺฑกมฺมํ    กาตพฺพนฺติ    ฯ    ภควโต
เอตมตฺถํ   อาโรเจสุํ  ฯเปฯ  อนุชานามิ  ภิกฺขเว  อาวรณํ  กาตุนฺติ  ฯ
อาวรเณ  กเต  น  อาทิยนฺติ  ฯเปฯ  ภควโต เอตมตฺถํ อาโรเจสุํ ฯเปฯ
อนุชานามิ ภิกฺขเว โอวาทํ ฐเปตุนฺติ ฯ
     [๕๓๗]  อถโข  ภิกฺขูนํ  เอตทโหสิ  กปฺปติ  นุ โข โอวาทฏฺฐปิตาย
ภิกฺขุนิยา   สทฺธึ   อุโปสถํ   ๑   กาตุํ   น   นุ   โข   กปฺปตีติ  ฯ
ภควโต   เอตมตฺถํ   อาโรเจสุํ   ฯเปฯ   น  ภิกฺขเว  โอวาทฏฺฐปิตาย
ภิกฺขุนิยา    สทฺธึ    อุโปสโถ    กาตพฺโพ   ยาว   น   ตํ   อธิกรณํ
วูปสมฺมตีติ  ๒ ฯ
     [๕๓๘]  เตน โข ปน สมเยน อายสฺมา อุทายิ ๓ โอวาทํ ฐเปตฺวา
#๑ ยุ. อุโปสโถ ฯ ๒ ม. ยุ. วูปสนฺตํ โหตีติ ฯ ๓ ม. อุทายี ฯ
