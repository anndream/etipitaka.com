ธมฺมึ   กถํ   กตฺวา   ภิกฺขู   อามนฺเตสิ  อนุชานามิ  ภิกฺขเว  วิธูปนญฺจ
ตาลวณฺฏญฺจาติ ฯ
     [๑๓๐]   เตน   โข  ปน  สมเยน  สงฺฆสฺส  มกสวีชนี  อุปฺปนฺนา
โหติ   ฯ   ภควโต   เอตมตฺถํ   อาโรเจสุํ   ฯ   อนุชานามิ  ภิกฺขเว
มกสวีชนินฺติ  ฯ  จามริวีชนี  ๑  อุปฺปนฺนา  โหติ  ฯ  ภควโต  เอตมตฺถํ
อาโรเจสุํ  ฯ  น  ภิกฺขเว  จามริวีชนี  ๑  ธาเรตพฺพา  โย  ธาเรยฺย
อาปตฺติ   ทุกฺกฏสฺส   อนุชานามิ   ภิกฺขเว   ติสฺโส   วีชนิโย   วากมยํ
อุสิรมยํ โมรปิญฺฉมยนฺติ ฯ
     [๑๓๑]  เตน  โข  ปน  สมเยน  สงฺฆสฺส  ฉตฺตํ  อุปฺปนฺนํ โหติ ฯ
ภควโต เอตมตฺถํ อาโรเจสุํ ฯ อนุชานามิ ภิกฺขเว ฉตฺตนฺติ ฯ
     [๑๓๒]  เตน  โข  ปน  สมเยน ฉพฺพคฺคิยา ภิกฺขู ฉตฺตปคฺคหิตา ๒
อาหิณฺฑนฺติ    ฯ    เตน   โข   ปน   สมเยน   อญฺญตโร   อุปาสโก
สมฺพหุเลหิ  อาชีวกสาวเกหิ  สทฺธึ  อุยฺยานํ  อคมาสิ  ฯ  อทฺทสํสุ โข ๓
เต    อาชีวกสาวกา   ฉพฺพคฺคิเย   ภิกฺขู   ทูรโต   ว   ฉตฺตปคฺคหิเต
อาคจฺฉนฺเต   ทิสฺวาน  ตํ  อุปาสกํ  เอตทโวจุํ  เอเต  โข  อยฺยา  ๔
ตุมฺหากํ  ภทฺทนฺตา  ฉตฺตปคฺคหิตา  อาคจฺฉนฺติ เสยฺยถาปิ คณกมหามตฺตาติ ฯ
น    อยฺยา    ๕    เอเต    ภิกฺขู    ปริพฺพาชกาติ    ฯ    ภิกฺขู
น   ภิกฺขูติ   อพฺภุตํ   อกํสุ   ฯ   อถโข  โส  อุปาสโก  อุปคโต  ๖
สญฺชานิตฺวา   อุชฺฌายติ   ขียติ   วิปาเจติ   กถํ   หิ   นาม  ภทฺทนฺตา
#๑ ยุ. จมรวีชนี ฯ ๒ ยุ. ฉตฺตํ ปคฺคเหตฺวา ฯ ๓ ม. ยุ. อทฺทสาสุํ โข ฯ
#๔ ม. ยุ. อยฺโย ฯ ๕ ม. นายฺยา ฯ ยุ. นายโย ฯ ๖ ม. ยุ. คุปคเต
