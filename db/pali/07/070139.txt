กรณมตฺเตน  นวกมฺมํ      ทาตพฺพํ      น     วีสติวสฺสิกํ     นวกมฺมํ     ทาตพฺพํ
น   ตึสวสฺสิกํ   นวกมฺมํ   ทาตพฺพํ   น   ยาวชีวิกํ   นวกมฺมํ   ทาตพฺพํ
น   ธูมกาลิกํ   ปริโยสิตํ   วิหารํ   นวกมฺมํ   ทาตพฺพํ   โย   ทเทยฺย
อาปตฺติ    ทุกฺกฏสฺส    อนุชานามิ    ภิกฺขเว    อกตํ    วา   วิหารํ
วิปฺปกตํ   วา   นวกมฺมํ   ทาตุํ   ขุทฺทเก  วิหาเร  กมฺมํ  โอโลเกตฺวา
ฉปฺปญฺจวสฺสิกํ    นวกมฺมํ    ทาตุํ    อฑฺฒโยเค    กมฺมํ   โอโลเกตฺวา
สตฺตฏฺฐวสฺสิกํ    นวกมฺมํ   ทาตุํ   มหลฺลเก   วิหาเร   ปาสาเท   วา
กมฺมํ โอโลเกตฺวา ทสทฺวาทสวสฺสิกํ นวกมฺมํ ทาตุนฺติ ฯ
     [๒๙๖]  เตน  โข  ปน  สมเยน  ภิกฺขู  สพฺพํ  วิหารํ ๑ นวกมฺมํ
เทนฺติ   ฯ   ภควโต   เอตมตฺถํ   อาโรเจสุํ   ฯ  น  ภิกฺขเว  สพฺเพ
วิหาเร นวกมฺมํ ทาตพฺพํ ๒ โย ทเทยฺย อาปตฺติ ทุกฺกฏสฺสาติ ฯ
     [๒๙๗]  เตน  โข  ปน  สมเยน  ภิกฺขู เอกสฺส เทฺว นวกมฺเม ๓
เทนฺติ   ฯ   ภควโต   เอตมตฺถํ   อาโรเจสุํ  ฯ  น  ภิกฺขเว  เอกสฺส
เทฺว ทาตพฺพา โย ทเทยฺย อาปตฺติ ทุกฺกฏสฺสาติ ฯ
     [๒๙๘]  เตน  โข  ปน  สมเยน  ภิกฺขู  นวกมฺมํ  คเหตฺวา  อญฺญํ
วาเสนฺติ   ฯ   ภควโต  เอตมตฺถํ  อาโรเจสุํ  ฯ  น  ภิกฺขเว  นวกมฺมํ
คเหตฺวา อญฺโญ วาเสตพฺโพ โย วาเสยฺย อาปตฺติ ทุกฺกฏสฺสาติ ฯ
     [๒๙๙]   เตน   โข   ปน   สมเยน   ภิกฺขู  นวกมฺมํ  คเหตฺวา
#๑ ม. สพฺเพ วิหาเร ฯ ๒ ยุ. น ภิกฺขเว สพฺโพ วิหาโร นวกมฺมํ ทาตพฺโพ ฯ
#๓ ม. ยุ. อยํ ปาโฐ น ทิสฺสติ ฯ
