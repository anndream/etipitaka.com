อาหรถาติ   ฯ   เอวํ   เทวาติ   โข  เต  มนุสฺสา  รญฺโญ  มาคธสฺส
เสนิยสฺส   พิมฺพิสารสฺส   ปฏิสฺสุตฺวา  อารามํ  คนฺตฺวา  อารามปาลํ  ๑
เอตทโวจุํ    เทวสฺส   ภเณ   อมฺเพน   อตฺโถ   อมฺพํ   เทถาติ   ฯ
นตฺถยฺยา   อมฺพํ   ตรุณญฺเญว  อมฺพํ  ปาตาเปตฺวา  ภิกฺขู  ปริภุญฺชึสูติ  ฯ
อถโข    เต    มนุสฺสา   รญฺโญ   มาคธสฺส   เสนิยสฺส   พิมฺพิสารสฺส
เอตมตฺถํ   อาโรเจสุํ   ฯ   สุปริภุตฺตํ   ภเณ   อยฺเยหิ   อมฺพํ   อปิจ
ภควตา   มตฺตา   วณฺณิตาติ  ฯ  มนุสฺสา  อุชฺฌายนฺติ  ขียนฺติ  วิปาเจนฺติ
กถํ   หิ   นาม   สมณา   สกฺยปุตฺติยา   น   มตฺตํ   ชานิตฺวา  รญฺโญ
อมฺพํ    ปริภุญฺชิสฺสนฺตีติ   ฯ   อสฺโสสุํ   โข   ภิกฺขู   เตสํ   มนุสฺสานํ
อุชฺฌายนฺตานํ   ขียนฺตานํ   วิปาเจนฺตานํ   ฯเปฯ   อถโข   เต   ภิกฺขู
ภควโต   เอตมตฺถํ   อาโรเจสุํ  ฯเปฯ  น  ภิกฺขเว  อมฺพํ  ปริภุญฺชิตพฺพํ
โย ปริภุญฺเชยฺย อาปตฺติ ทุกฺกฏสฺสาติ ฯ
     [๒๔]   เตน   โข   ปน  สมเยน  อญฺญตรสฺส  ปูคสฺส  สงฺฆภตฺตํ
โหติ  ฯ  สูเป  อมฺพเปสิกา  ๒  ปกฺขิตฺตา โหนฺติ ฯ ภิกฺขู กุกฺกุจฺจายนฺตา
น   ปฏิคฺคณฺหนฺติ   ฯเปฯ   ปฏิคฺคณฺหถ   ภิกฺขเว   ปริภุญฺชถ  อนุชานามิ
ภิกฺขเว อมฺพเปสิกนฺติ ฯ
     [๒๕]   เตน   โข   ปน  สมเยน  อญฺญตรสฺส  ปูคสฺส  สงฺฆภตฺตํ
โหติ  ฯ  เตน  ปริยาปุณึสุ  อมฺพเปสิกํ  ๓  กาตุํ ฯ ภตฺตคฺเค สกเลเหว
อมฺเพหิ   จรนฺติ  ๔  ฯ  ภิกฺขู  กุกฺกุจฺจายนฺตา  น  ปฏิคฺคณฺหนฺติ  ฯเปฯ
#๑ ยุ. อารามปาเล ฯ ๒ ม. ยุ. อพฺพเปสิกาโย ฯ ๓ ยุ. เปสิกํ ฯ ๔ ม. เทนฺติ ฯ
