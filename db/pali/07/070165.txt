ปริหริสฺสามีติ    สห   จิตฺตุปฺปาทา   ว   เทวทตฺโต   ตสฺสา   อิทฺธิยา
ปริหายิ ฯ
     [๓๕๐]   เตน   โข   สมเยน  กกฺกุโธ  ๑  นาม  โกฬิยปุตฺโต
อายสฺมโต   มหาโมคฺคลฺลานสฺส   อุปฏฺฐาโก   อธุนา  กาลกโต  อญฺญตรํ
มโนมยํ    กายํ   อุปปนฺโน   ฯ   ตสฺส   เอวรูโป   อตฺตภาวปฏิลาโภ
โหติ  เสยฺยถาปิ  นาม  เทฺว วา ตีณิ วา มาคธิกานิ ๒ คามกฺเขตฺตานิ ฯ
โส      เตน      อตฺตภาวปฏิลาเภน      เนว     อตฺตานํ     น
ปรํ    พฺยาพาเธติ    ฯ   อถโข   กกฺกุโธ   เทวปุตฺโต   เยนายสฺมา
มหาโมคฺคลฺลาโน       เตนุปสงฺกมิ      อุปสงฺกมิตฺวา      อายสฺมนฺตํ
มหาโมคฺคลานํ   อภิวาเทตฺวา   เอกมนฺตํ   อฏฺฐาสิ  ฯ  เอกมนฺตํ  ฐิโต
โข    กกฺกุโธ   เทวปุตฺโต   อายสฺมนฺตํ   มหาโมคฺคลฺลานํ   เอตทโวจ
เทวทตฺตสฺส   ภนฺเต   ลาภสกฺการสิโลเกน   อภิภูตสฺส  ปริยาทินฺนจิตฺตสฺส
เอวรูปํ     อิจฺฉาคตํ     อุปฺปชฺชิ    อหํ    ภิกฺขุสงฺฆํ    ปริหริสฺสามีติ
สห   จิตฺตุปฺปาทา  ว  ภนฺเต  เทวทตฺโต  ตสฺสา  อิทฺธิยา  ปริหีโนติ  ฯ
อิทมโวจ     กกฺกุโธ     เทวปุตฺโต     อิทํ     วตฺวา    อายสฺมนฺตํ
มหาโมคฺคลฺลานํ      อภิวาเทตฺวา     ปทกฺขิณํ     กตฺวา     ตตฺเถว
อนฺตรธายิ ฯ
     [๓๕๑]    อถโข   อายสฺมา   มหาโมคฺคลฺลาโน   เยน   ภควา
เตนุปสงฺกมิ     อุปสงฺกมิตฺวา     ภควนฺตํ    อภิวาเทตฺวา    เอกมนฺตํ
#๑ ม. ยุ. รา. กกุโธ ฯ ๒ ม. ยุ. มาคธกานิ ฯ
