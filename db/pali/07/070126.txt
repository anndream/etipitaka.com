กุปิเตน   อนตฺตมเนน   ภิกฺขู  สงฺฆิกา  วิหารา  นิกฺกฑฺฒิตพฺพา  ๑  โย
นิกฺกฑฺเฒยฺย     ยถาธมฺโม     กาเรตพฺโพ     อนุชานามิ     ภิกฺขเว
เสนาสนํ คาเหตุนฺติ ฯ
     [๒๗๗]   อถโข   ภิกฺขูนํ   เอตทโหสิ   เกน  นุ  โข  เสนาสนํ
คาเหตพฺพนฺติ   ฯ   ภควโต   เอตมตฺถํ   อาโรเจสุํ  ฯเปฯ  อนุชานามิ
ภิกฺขเว   ปญฺจหงฺเคหิ   สมนฺนาคตํ   ภิกฺขุํ   เสนาสนคาหาปกํ  สมฺมนฺนิตุํ
โย   น   ฉนฺทาคตึ   คจฺเฉยฺย   น  โทสาคตึ  คจฺเฉยฺย  น  โมหาคตึ
คจฺเฉยฺย น ภยาคตึ คจฺเฉยฺย คาหิตาคาหิตญฺจ ๒ ชาเนยฺย ฯ
     [๒๗๘]   เอวญฺจ   ปน   ภิกฺขเว  สมฺมนฺนิตพฺโพ  ฯ  ปฐมํ  ภิกฺขุ
ยาจิตพฺโพ    ฯ    ยาจิตฺวา   พฺยตฺเตน   ภิกฺขุนา   ปฏิพเลน   สงฺโฆ
ญาเปตพฺโพ   สุณาตุ   เม   ภนฺเต   สงฺโฆ   ยทิ   สงฺฆสฺส  ปตฺตกลฺลํ
สงฺโฆ   อิตฺถนฺนามํ   ภิกฺขุํ   เสนาสนคาหาปกํ   สมฺมนฺเนยฺย  ฯ  เอสา
ญตฺติ   ฯ   สุณาตุ   เม   ภนฺเต   สงฺโฆ   สงฺโฆ   อิตฺถนฺนามํ  ภิกฺขุํ
เสนาสนคาหาปกํ   สมฺมนฺนติ   ฯ   ยสฺสายสฺมโต   ขมติ   อิตฺถนฺนามสฺส
ภิกฺขุโน     เสนาสนคาหาปกสฺส     สมฺมติ    โส    ตุณฺหสฺส    ยสฺส
นกฺขมติ   โส   ภาเสยฺย   ฯ   สมฺมโต   สงฺเฆน   อิตฺถนฺนาโม  ภิกฺขุ
เสนาสนคาหาปโก    ขมติ    สงฺฆสฺส   ตสฺมา   ตุณฺหี   ฯ   เอวเมตํ
#๑ ม. ยุ. น ภิกฺขเว กุปิเตน อนตฺตมเนน ภิกฺขุ สงฺฆิกา วิหารา นิกฺกฑฺฒิตพฺโพ ฯ
#๒ ยุ. ม. คหิตาคหิตญฺจ ฯ
