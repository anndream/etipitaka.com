อายสฺมา    มหากสฺสโป   อายสฺมนฺตํ   อุปาลึ   จตุตฺถสฺส   ปาราชิกสฺส
วตฺถุมฺปิ    ปุจฺฉิ    นิทานมฺปิ    ปุจฺฉิ   ปุคฺคลมฺปิ   ปุจฺฉิ   ปญฺญตฺติมฺปิ
ปุจฺฉิ     อนุปฺปญฺญตฺติมฺปิ    ปุจฺฉิ    อาปตฺติมฺปิ    ปุจฺฉิ    อนาปตฺติมฺปิ
ปุจฺฉิ   เอเตเนว  อุปาเยน  อุภโตวินเย  ๑  ปุจฺฉิ  ฯ  ปุฏฺโฐ  ปุฏฺโฐ
อายสฺมา อุปาลิ วิสฺสชฺเชสิ ฯ
     [๖๑๙]   อถโข   อายสฺมา   มหากสฺสโป  สงฺฆํ  ญาเปสิ  สุณาตุ
เม    อาวุโส    สงฺโฆ    ยทิ   สงฺฆสฺส   ปตฺตกลฺลํ   อหํ   อานนฺทํ
ธมฺมํ   ปุจฺเฉยฺยนฺติ   ฯ   อายสฺมา   อานนฺโท   สงฺฆํ  ญาเปสิ  สุณาตุ
เม    ภนฺเต    สงฺโฆ   ยทิ   สงฺฆสฺส   ปตฺตกลฺลํ   อหํ   อายสฺมตา
มหากสฺสเปน   ธมฺมํ   ปุฏฺโฐ   วิสฺสชฺเชยฺยนฺติ   ฯ   อถโข   อายสฺมา
มหากสฺสโป    อายสฺมนฺตํ   อานนฺทํ   เอตทโวจ   พฺรหฺมชาลํ   อาวุโส
อานนฺท   กตฺถ   ภาสิตนฺติ   ฯ   อนฺตรา  จ  ภนฺเต  ราชคหํ  อนฺตรา
จ  นาฬนฺทํ  ราชาคาเร  ๒  อมฺพลฏฺฐิกายาติ  ๓  ฯ  กํ อารพฺภาติ ฯ
สุปฺปิยญฺจ     ปริพฺพาชกํ     พฺรหฺมทตฺตญฺจ    มาณวนฺติ    ฯ    อถโข
อายสฺมา   มหากสฺสโป   อายสฺมนฺตํ   อานนฺทํ   พฺรหฺมชาลสฺส  นิทานมฺปิ
ปุจฺฉิ    ปุคฺคลมฺปิ    ปุจฺฉิ    สามญฺญผลํ    ปนาวุโส   อานนฺท   กตฺถ
ภาสิตนฺติ   ฯ   ราชคเห   ภนฺเต  ชีวกมฺพวเนติ  ฯ  เกน  สทฺธินฺติ  ฯ
อชาตสตฺตุนา    เวเทหิปุตฺเตน    สทฺธินฺติ    ฯ    อถโข    อายสฺมา
มหากสฺสโป    อายสฺมนฺตํ    อานนฺทํ   สามญฺญผลสฺส   นิทานมฺปิ   ปุจฺฉิ
#๑ ม. อุภโตวิภงฺเค ฯ ๒ ม. ยุ. ราชคารเก ฯ ๓ ยุ. อมฺพลฏฺฐิกายนฺติ ฯ
