อุกฺขิตฺตกาย    อนฺตรฆเร    คนฺตพฺพํ    น    อุชฺชคฺฆิกาย   อนฺตรฆเร
คนฺตพฺพํ    อปฺปสทฺเทน    อนฺตรฆเร    คนฺตพฺพํ    น    กายปฺปจาลกํ
อนฺตรฆเร    คนฺตพฺพํ    น   พาหุปฺปจาลกํ   อนฺตรฆเร   คนฺตพฺพํ   น
สีสปฺปจาลกํ    อนฺตรฆเร    คนฺตพฺพํ    น    ขมฺภกเตน    อนฺตรฆเร
คนฺตพฺพํ    น    โอคุณฺฐิเตน    อนฺตรฆเร   คนฺตพฺพํ   น   อุกฺกุฏิกาย
อนฺตรฆเร    คนฺตพฺพํ    อิทํ    โข    ภิกฺขเว   ภิกฺขูนํ   ภตฺตคฺควตฺตํ
ยถา ภิกฺขูหิ ภตฺตคฺเค สมฺมา วตฺติตพฺพนฺติ ฯ
         ปฐมภาณวารํ นิฏฺฐิตํ ฯ
     [๔๒๖]   เตน  โข  ปน  สมเยน  ปิณฺฑจาริกา  ภิกฺขู  ทุนฺนิวตฺถา
ทุปฺปารุตา    อนากปฺปสมฺปนฺนา    ปิณฺฑาย    จรนฺติ    อสลฺลกฺเขตฺวาปิ
นิเวสนํ    ปวิสนฺติ   อสลฺลกฺเขตฺวาปิ   นิกฺขมนฺติ   อติสหสาปิ   ปวิสนฺติ
อติสหสาปิ    นิกฺขมนฺติ    อติทูเรปิ   ติฏฺฐนฺติ   อจฺจาสนฺเนปิ   ติฏฺฐนฺติ
อติจิรํปิ   ติฏฺฐนฺติ   อติลหุกํปิ  นิวตฺตนฺติ  ฯ  อญฺญตโร  ๑  ปิณฺฑจาริโก
ภิกฺขุ   อสลฺลกฺเขตฺวา   นิเวสนํ   ปาวิสิ   ฯ   โส   จ   ๒  ทฺวารํ
มญฺญมาโน   อญฺญตรํ   โอวรกํ   ปาวิสิ   ฯ   ตสฺมิมฺปิ   ๓  โอวรเกม
อิตฺถี   นคฺคา   อุตฺตานา   นิปนฺนา  โหติ  ฯ  อทฺทสา  โข  โส  ภิกฺขุ
ตํ   อิตฺถึ   นคฺคํ   อุตฺตานํ   นิปนฺนํ   ทิสฺวาน   นยิทํ  ทฺวารํ  โอวรกํ
#๑ ม. ยุ. อญฺญตโรปิ ฯ ๒ ยุ. จสทฺโท นตฺถิ ฯ ๓ ยุ. ปิสทฺโท นตฺถิ ฯ
