ปฏคฺคึ   ทาตุํ   ปริตฺตํ   กาตุํ   ฯ   ภควโต  เอตมตฺถํ  อาโรเจสุํ  ฯ
อนุชานามิ    ภิกฺขเว   ทวฑาเห   ฑยฺหมาเน   ปฏคฺคึ   ทาตุํ   ปริตฺตํ
กาตุนฺติ ฯ
     [๑๗๘]   เตน   โข   ปน   สมเยน   ฉพฺพคฺคิยา   ภิกฺขู  รุกฺขํ
อภิรูหนฺติ   รุกฺขา   รุกฺขํ   สงฺกมนฺติ   ฯ   มนุสฺสา  อุชฺฌายนฺติ  ขียนฺติ
วิปาเจนฺติ   ฯเปฯ   เสยฺยถาปิ   มกฺกฏาติ   ฯเปฯ  ภควโต  เอตมตฺถํ
อาโรเจสุํ   ฯเปฯ   น   ภิกฺขเว  รุกฺโข  อภิรูหิตพฺโพ  โย  อภิรูเหยฺย
อาปตฺติ ทุกฺกฏสฺสาติ ฯ
     [๑๗๙]   เตน  โข  ปน  สมเยน  อญฺญตรสฺส  ภิกฺขุโน  โกสเลสุ
ชนปเทสุ   สาวตฺถึ   คจฺฉนฺตสฺส   อนฺตรามคฺเค   หตฺถี   ปริยุฏฺฐาสิ  ฯ
อถโข    โส    ภิกฺขุ   รุกฺขมูลํ   อุปธาวิตฺวา   กุกฺกุจฺจายนฺโต   รุกฺขํ
นาภิรูหิ   ๑   ฯ  โส  หตฺถี  อญฺเญน  อคมาสิ  ฯ  อถโข  โส  ภิกฺขุ
สาวตฺถึ   คนฺตฺวา   ภิกฺขูนํ   เอตมตฺถํ   อาโรเจสิ   ฯ  ภิกฺขู  ภควโต
เอตมตฺถํ  อาโรเจสุํ  ฯ  อนุชานามิ  ภิกฺขเว  สติ  กรณีเย  โปริสิยํ ๒
รุกฺขํ อภิรูหิตุํ อาปทาสุ ยาวทตฺถนฺติ ฯ
     [๑๘๐]  เตน  โข  ปน  สมเยน  เมฏฺฐโกกุฏฺฐา  ๓  นาม ภิกฺขู
เทฺว  ภาติกา  โหนฺติ  พฺราหฺมณชาติกา  กลฺยาณวาจา กลฺยาณวากฺกรณา ฯพ
เต       เยน       ภควา       เตนุปสงฺกมึสุ       อุปสงฺกมิตฺวา
ภควนฺตํ    อภิวาเทตฺวา   เอกมนฺตํ   นิสีทึสุ   ฯ   เอกมนฺตํ   นิสินฺนา
#๑ ยุ. น อภิรูหติ ฯ ๒ ม. โปริสํ ฯ ๓ ม. ยเมฬเกกุฬา ฯ ยุ. ยเมฬุเตกุลา ฯ
