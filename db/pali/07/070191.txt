นิคฺคหาย   เปสลานํ   ภิกฺขูนํ   ผาสุวิหาราย  มา  ภิกฺขู  ๑  ปาปิจฺฉา
ปกฺขํ   นิสฺสาย   สงฺฆํ   ภินฺเทยฺยุนฺติ  กุลานุทยตาย  ๒  จ  คณโภชเน
ยถาธมฺโม กาเรตพฺโพติ ฯ
     [๓๘๓]  อถโข  เทวทตฺโต  เยน  โกกาลิโก  กฏโมรกติสฺสโก ๓
ขณฺฑเทวิยาปุตฺโต      สมุทฺททตฺโต      เตนุปสงฺกมิ      อุปสงฺกมิตฺวา
โกกาลิกํ   กฏโมรกติสฺสกํ   ๓  ขณฺฑเทวิยาปุตฺตํ  สมุทฺททตฺตํ  เอตทโวจ
เอถ    มยํ    อาวุโส    สมณสฺส    โคตมสฺส   สงฺฆเภทํ   กริสฺสาม
จกฺกเภทนฺติ    ฯ   เอวํ   วุตฺเต   โกกาลิโก   เทวทตฺตํ   เอตทโวจ
สมโณ   โข   อาวุโส   โคตโม   มหิทฺธิโก   มหานุภาโว   กถํ   มยํ
สมณสฺส    โคตมสฺส    สงฺฆเภทํ   กริสฺสาม   จกฺกเภทนฺติ   ฯ   เอถ
มยํ   อาวุโส   สมณํ   โคตมํ   อุปสงฺกมิตฺวา  ปญฺจ  วตฺถูนิ  ยาจิสฺสาม
ภควา      ภนฺเต      อเนกปริยาเยน     อปฺปิจฺฉสฺส     สนฺตุฏฺฐสฺส
สลฺเลขสฺส   ธูตสฺส   ปาสาทิกสฺส   อปจยสฺส   วิริยารมฺภสฺส   วณฺณวาที
อิมานิ  ภนฺเต  ปญฺจ  วตฺถูนิ  อเนกปริยาเยน อปฺปิจฺฉตาย สนฺตุฏฺฐตาย ๔
สลฺเลขาย    ธูตาย    ๕    ปาสาทิกตาย   อปจยาย   วิริยารมฺภาย
สํวตฺตนฺติ   สาธุ   ภนฺเต   ภิกฺขู   ยาวชีวํ  อารญฺญกา  ๖  อสฺสุ  โย
คามนฺตํ    โอสเรยฺย    วชฺชํ    นํ   ผุเสยฺย   ยาวชีวํ   ปิณฺฑปาติกา
อสฺสุ    โย    นิมนฺตนํ    สาทิเยยฺย   วชฺชํ   นํ   ผุเสยฺย   ยาวชีวํ
#๑ ม. ยุ. อยํ ปาโฐ น ทิสฺสติ ฯ ๒ ม. ยุ. กุลานุทฺทยาย ฯ ๓ ม. กฏโมทกติสฺสโก ฯ
#๔ ม. ยุ. สนฺตุฏฺฐิยา ฯ ๕ ม. ยุ. ธุตตาย ฯ ๖ ม. อารญฺญิกา ฯ
