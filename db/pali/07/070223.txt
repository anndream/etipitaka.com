เสนาสนํ    คามํ    อติหริตพฺพํ   อุสฺสุกฺกํ   วา   กาตพฺพํ   กินฺติ   นุ
โข   เสนาสนํ   คามํ   อติหริเยถาติ   เอวญฺเจ   ตํ  ลเภถ  อิจฺเจตํ
กุสลํ    โน   เจ   ลเภถ   อชฺโฌกาเส   จตูสุ   ปาสาณเกสุ   มญฺจํ
ปญฺญาเปตฺวา   มญฺเจ   มญฺจํ   อาโรเปตฺวา   ปีเฐ  ปีฐํ  อาโรเปตฺวา
เสนาสนํ     อุปริ     ปุญฺชํ     กริตฺวา     ทารุภณฺฑํ    มตฺติกาภณฺฑํ
ปฏิสาเมตฺวา   ติเณน   วา   ปณฺเณน   วา  ปฏิจฺฉาเทตฺวา  ปกฺกมิตพฺพํ
อปฺเปวนาม    องฺคานิปิ   เสเสยฺยุนฺติ   อิทํ   โข   ภิกฺขเว   คมิกานํ
ภิกฺขูนํ วตฺตํ ยถา คมิเกหิ ภิกฺขูหิ สมฺมา วตฺติตพฺพนฺติ ฯ
     [๔๒๐]  เตน  โข  ปน  สมเยน  ภิกฺขู  ภตฺตคฺเค น อนุโมทนฺติ ฯ
มนุสฺสา    อุชฺฌายนฺติ   ขียนฺติ   วิปาเจนฺติ   กถํ   หิ   นาม   สมณา
สกฺยปุตฺติยา   ภตฺตคฺเค   น   อนุโมทิสฺสนฺตีติ   ฯ   อสฺโสสุํ  โข  ภิกฺขู
เตสํ   มนุสฺสานํ   อุชฺฌายนฺตานํ   ขียนฺตานํ   วิปาเจนฺตานํ   ฯ  อถโข
เต   ภิกฺขู   ภควโต  เอตมตฺถํ  อาโรเจสุํ  ฯ  อถโข  ภควา  เอตสฺมึ
นิทาเน   เอตสฺมึ   ปกรเณ   ๑  ธมฺมึ  กถํ  กตฺวา  ภิกฺขู  อามนฺเตสิ
อนุชานามิ ภิกฺขเว ภตฺตคฺเค อนุโมทิตุนฺติ ฯ
     [๔๒๑]  อถโข  ๒  ภิกฺขูนํ  เอตทโหสิ  เกน  นุ  โข  ภตฺตคฺเค
อนุโมทิตพฺพนฺติ   ฯ   ภควโต   เอตมตฺถํ  อาโรเจสุํ  ฯ  อถโข  ภควา
เอตสฺมึ  นิทาเน  เอตสฺมึ  ปกรเณ  ธมฺมึ  กถํ  กตฺวา  ภิกฺขู  อามนฺเตสิ
อนุชานามิ ภิกฺขเว เถเรน ภิกฺขุนา ภตฺตคฺเค อนุโมทิตุนฺติ ฯ
     [๔๒๒]   เตน   โข  ปน  สมเยน  อญฺญตรสฺส  ปูคสฺส  สงฺฆภตฺตํ
#๑ ยุ. เอตสฺมึ ปกรเณติ ปาฐทฺวยํ นตฺถิ ฯ ๒ ม. เตสํ ฯ
