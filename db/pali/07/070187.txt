ฯเปฯ    ปริสุทฺธธมฺมเทสโน    สมาโน    ฯเปฯ   ปริสุทฺธเวยฺยากรโณ
ฯเปฯ      ปริสุทฺธญาณทสฺสโน      สมาโน     ปริสุทฺธญาณทสฺสโนมฺหีติ
ปฏิชานามิ    ปริสุทฺธํ    เม    ญาณทสฺสนํ   ปริโยทาตํ   อสงฺกิลิฏฺฐนฺติ
จ   ฯ   น   จ   มํ   สาวกา   ญาณทสฺสนโต  รกฺขนฺติ  ฯ  น  จาหํ
สาวเกหิ    ญาณทสฺสนโต    รกฺขํ    ปจฺจาสึสามิ    ฯ    อฏฺฐานเมตํ
ภิกฺขเว   อนวกาโส   โย   ปรุปกฺกเมน   ตถาคตํ  ชีวิตา  โวโรเปยฺย
น    ปรุปกฺกเมน    ภิกฺขเว    ตถาคตา   ปรินิพฺพายนฺติ   ฯ   คจฺฉถ
ตุเมฺห ภิกฺขเว ยถาวิหารํ อรกฺขิยา ภิกฺขเว ตถาคตาติ ฯ
     [๓๗๗]  เตน  โข  ปน  สมเยน  ราชคเห  นาฬาคิริ  นาม หตฺถี
จณฺโฑ    โหติ    มนุสฺสฆาตโก    ฯ    อถโข   เทวทตฺโต   ราชคหํ
ปวิสิตฺวา    หตฺถิสาลํ    คนฺตฺวา   หตฺถิภณฺเฑ   เอตทโวจ   มยํ   โข
ภเณ   ราชญาตกา   นาม   ปฏิพลา   นีจฏฺฐานิยํ   อุจฺจฏฺฐาเน  ฐเปตุํ
ภตฺตํปิ   เวตนํปิ   วฑฺฒาเปตุํ   เตนหิ   ภเณ   ยทา   สมโณ  โคตโม
อิมํ   รจฺฉํ   ปฏิปนฺโน   โหติ   ตทา   อิมํ  นาฬาคิรึ  หตฺถึ  มุญฺจิตฺวา
อิมํ   รจฺฉํ   ปฏิปาเทถาติ   ฯ   เอวํ   ภนฺเตติ  โข  เต  หตฺถิภณฺฑา
เทวทตฺตสฺส   ปจฺจสฺโสสุํ   ฯ   อถโข  ภควา  ปุพฺพณฺหสมยํ  นิวาเสตฺวา
ปตฺตจีวรมาทาย   สมฺพหุเลหิ   ภิกฺขูหิ   สทฺธึ   ราชคหํ  ๑  ปาวิสิ  ฯ
อถโข   ภควา   ตํ   รจฺฉํ  ปฏิปชฺชิ  ฯ  อทฺทสํสุ  โข  เต  หตฺถิภณฺฑา
ภควนฺตํ   ตํ   รจฺฉํ   ปฏิปนฺนํ  ทิสฺวาน  นาฬาคิรึ  หตฺถึ  ๒  มุญฺจิตฺวา
ตํ   รจฺฉํ   ปฏิปาเทสุํ   ฯ   อทฺทสา   โข   นาฬาคิริ  หตฺถี  ภควนฺตํ
#๑ ม. ยุ. ปิณฺฑาย ฯ ๒ ม. อยํ ปาโฐ นตฺถิ ฯ
