     [๔๘๔]    กตมานิ    อฏฺฐ   ธมฺมิกานิ   ปาติโมกฺขฏฺฐปนานิ   ฯ
สมูลิกาย    สีลวิปตฺติยา    ปาติโมกฺขํ    ฐเปติ    อกตาย   สมูลิกาย
สีลวิปตฺติยา   ปาติโมกฺขํ   ฐเปติ   กตาย   สมูลิกาย   อาจารวิปตฺติยา
ปาติโมกฺขํ   ฐเปติ   อกตาย   สมูลิกาย   อาจารวิปตฺติยา   ปาติโมกฺขํ
ฐเปติ     กตาย    สมูลิกาย    ทิฏฺฐิวิปตฺติยา    ปาติโมกฺขํ    ฐเปติ
อกตาย    สมูลิกาย    ทิฏฺฐิวิปตฺติยา    ปาติโมกฺขํ    ฐเปติ    กตาย
สมูลิกาย    อาชีววิปตฺติยา    ปาติโมกฺขํ   ฐเปติ   อกตาย   สมูลิกาย
อาชีววิปตฺติยา     ปาติโมกฺขํ     ฐเปติ     กตาย    อิมานิ    อฏฺฐ
ธมฺมิกานิ ปาติโมกฺขฏฺฐปนานิ ฯ
     [๔๘๕]  กตมานิ  นว  อธมฺมิกานิ  ปาติโมกฺขฏฺฐปนานิ  ฯ อมูลิกาย
สีลวิปตฺติยา    ปาติโมกฺขํ    ฐเปติ   อกตาย   อมูลิกาย   สีลวิปตฺติยา
ปาติโมกฺขํ    ฐเปติ    กตาย    อมูลิกาย    สีลวิปตฺติยา   ปาติโมกฺขํ
ฐเปติ    กตากตาย   อมูลิกาย   อาจารวิปตฺติยา   ปาติโมกฺขํ   ฐเปติ
อกตาย    อมูลิกาย    อาจารวิปตฺติยา    ปาติโมกฺขํ   ฐเปติ   กตาย
อมูลิกาย   อาจารวิปตฺติยา   ปาติโมกฺขํ   ฐเปติ   กตากตาย  อมูลิกาย
ทิฏฺฐิวิปตฺติยา   ปาติโมกฺขํ   ฐเปติ   อกตาย   อมูลิกาย   ทิฏฺฐิวิปตฺติยา
ปาติโมกฺขํ    ฐเปติ    กตาย    อมูลิกาย   ทิฏฺฐิวิปตฺติยา   ปาติโมกฺขํ
ฐเปติ กตากตาย อิมานิ นว อธมฺมิกานิ ปาติโมกฺขฏฺฐปนานิ ฯ
     [๔๘๖]  กตมานิ  นว  ธมฺมิกานิ  ปาติโมกฺขฏฺฐปนานิ  ฯ  สมูลิกาย
สีลวิปตฺติยา    ปาติโมกฺขํ    ฐเปติ   อกตาย   สมูลิกาย   สีลวิปตฺติยา
