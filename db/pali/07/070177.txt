     [๓๖๖]    อถโข    เทวทตฺโต    เยน    อชาตสตฺตุ   กุมาโร
เตนุปสงฺกมิ    อุปสงฺกมิตฺวา   อชาตสตฺตุํ   กุมารํ   เอตทโวจ   ปุพฺเพ
โข   กุมาร   มนุสฺสา   ทีฆายุกา   เอตรหิ   อปฺปายุกา   ฐานํ   โข
ปเนตํ   วิชฺชติ  ยํ  ตฺวํ  กุมาโร  ว  สมาโน  กาลํ  กเรยฺยาสิ  เตนหิ
ตฺวํ  กุมาร  ปิตรํ  หนฺตฺวา  ราชา  โหหิ  อหํ  ภควนฺตํ  หนฺตฺวา  พุทฺโธ
ภวิสฺสามีติ   ฯ   อถโข   อชาตสตฺตุ   กุมาโร  อยฺโย  โข  เทวทตฺโต
มหิทฺธิโก   มหานุภาโว   ชาเนยฺยาปิ   ๑  อยฺโย  เทวทตฺโตติ  อูรุยา
โปตฺถนิกํ    พนฺธิตฺวา    ทิวา    ทิวสฺส    ภีโต   อุพฺพิคฺโค   อุสฺสงฺกี
อุตฺรโสฺต  สหสา  อนฺเตปุรํ  ปาวิสิ  ฯ  อทฺทสํสุ  โข อนฺเตปุรปาลกา ๒
มหามตฺตา   อชาตสตฺตุํ   กุมารํ   ทิวา   ทิวสฺส  ภีตํ  อุพฺพิคฺคํ  อุสฺสงฺกึ
อุตฺรสฺตํ   สหสา   อนฺเตปุรํ   ปวิสนฺตํ   ทิสฺวาน   อคฺคเหสุํ   ฯ   เต
วิจินนฺตา    อูรุยา    โปตฺถนิกํ    พทฺธํ   ทิสฺวา   อชาตสตฺตุํ   กุมารํ
เอตทโวจุํ  กึ  ตฺวํ  กุมาร  กตฺตุกาโมสีติ  ฯ  ปิตรํ ๓ หนฺตุกาโมมฺหีติ ฯ
เกนาสิ    อุสฺสาหิโตติ   ฯ   อยฺเยน   เทวทตฺเตนาติ   ฯ   เอกจฺเจ
มหามตฺตา   เอวํ   มตึ   อกํสุ   กุมาโร   จ   หนฺตพฺโพ   เทวทตฺโต
จ   สพฺเพ   จ   ภิกฺขู   หนฺตพฺพาติ   ฯ   เอกจฺเจ  มหามตฺตา  เอวํ
มตึ    อกํสุ    น   ภิกฺขู   หนฺตพฺพา   น   ภิกฺขู   กิญฺจิ   อปรชฺฌนฺติ
กุมาโร   จ   หนฺตพฺโพ   เทวทตฺโต   จาติ   ฯ  เอกจฺเจ  มหามตฺตา
เอวํ    มตึ    อกํสุ   น   กุมาโร   หนฺตพฺโพ   น   เทวทตฺโต   น
#๑ ม. ชาเนยฺยาสิ ฯ ๒ ม. ยุ. อทฺทสาสุํ โข อนฺเตปุเร อุปจารกา ฯ ๓ ม. ยุ. หิ ฯ
