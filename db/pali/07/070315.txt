จุทิโต   โน   สเณฺหน   อลนฺเต   อวิปฺปฏิสาราย  อนตฺถสญฺหิเตนายสฺมา
จุทิโต       โน      อตฺถสญฺหิเตน      อลนฺเต      อวิปฺปฏิสาราย
โทสนฺตเรนายสฺมา  จุทิโต  โน  เมตฺตจิตฺเตน  อลนฺเต  อวิปฺปฏิสารายาติ
อธมฺมจุทิตสฺส      อุปาลิ      ภิกฺขุโน      อิเมหิ     ปญฺจหากาเรหิ
อวิปฺปฏิสาโร อุปทหาตพฺโพติ ฯ
     [๕๐๘]  ธมฺมโจทกสฺส  ภนฺเต  ภิกฺขุโน  กตีหากาเรหิ อวิปฺปฏิสาโร
อุปทหาตพฺโพติ    ฯ   ธมฺมโจทกสฺส   อุปาลิ   ภิกฺขุโน   ปญฺจหากาเรหิ
อวิปฺปฏิสาโร   อุปทหาตพฺโพ   กาเลนายสฺมา   โจเทสิ   โน  อกาเลน
อลนฺเต    อวิปฺปฏิสาราย    ภูเตนายสฺมา    โจเทสิ    โน   อภูเตน
อลนฺเต    อวิปฺปฏิสาราย    สเณฺหนายสฺมา    โจเทสิ   โน   ผรุเสน
อลนฺเต  อวิปฺปฏิสาราย  อตฺถสญฺหิเตนายสฺมา  โจเทสิ  โน อนตฺถสญฺหิเตน
อลนฺเต         อวิปฺปฏิสาราย         เมตฺตจิตฺโต        อายสฺมา
โจเทสิ   โน   โทสนฺตโร   อลนฺเต   อวิปฺปฏิสารายาติ   ธมฺมโจทกสฺส
อุปาลิ      ภิกฺขุโน      อิเมหิ      ปญฺจหากาเรหิ     อวิปฺปฏิสาโร
อุปทหาตพฺโพ   ฯ   ตํ   กิสฺส   เหตุ  ฯ  ยถา  อญฺโญปิ  ภิกฺขุ  ภูเตน
โจเทตพฺพํ มญฺเญยฺยาติ ฯ
     [๕๐๙]    ธมฺมจุทิตสฺส    ปน   ภนฺเต   ภิกฺขุโน   กตีหากาเรหิ
วิปฺปฏิสาโร    อุปทหาตพฺโพติ    ฯ    ธมฺมจุทิตสฺส    อุปาลิ   ภิกฺขุโน
ปญฺจหากาเรหิ    วิปฺปฏิสาโร    อุปทหาตพฺโพ   กาเลนายสฺมา   จุทิโต
โน   อกาเลน   อลนฺเต   วิปฺปฏิสาราย   ภูเตนายสฺมา   จุทิโต   โน
