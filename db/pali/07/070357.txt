อิตฺถนฺนามาย   อยฺยาย  อุปสมฺปทาเปกฺขา  อนุสิฏฺฐา  สา  มยา  ฯ  ยทิ
สงฺฆสฺส    ปตฺตกลฺลํ    อิตฺถนฺนามา   อาคจฺเฉยฺยาติ   ฯ   อาคจฺฉาหีติ
วตฺตพฺพา   ฯ   เอกํสํ   อุตฺตราสงฺคํ   การาเปตฺวา   ภิกฺขุนีนํ   ปาเท
วนฺทาเปตฺวา   อุกฺกุฏิกํ  นิสีทาเปตฺวา  อญฺชลึ  ปคฺคณฺหาเปตฺวา  อุปสมฺปทํ
ยาจาเปตพฺพา    สงฺฆํ    อยฺเย   อุปสมฺปทํ   ยาจามิ   อุลฺลุมฺปตุ   มํ
อยฺเย   สงฺโฆ   อนุกมฺปํ   อุปาทาย   ทุติยมฺปิ  อยฺเย  สงฺฆํ  อุปสมฺปทํ
ยาจามิ    อุลฺลุมฺปตุ    มํ    อยฺเย    สงฺโฆ    อนุกมฺปํ    อุปาทาย
ตติยมฺปิ   อยฺเย   สงฺฆํ   อุปสมฺปทํ   ยาจามิ   อุลฺลุมฺปตุ   มํ   อยฺเย
สงฺโฆ    อนุกมฺปํ   อุปาทายาติ   ฯ   พฺยตฺตาย   ภิกฺขุนิยา   ปฏิพลาย
สงฺโฆ   ญาเปตพฺโพ   สุณาตุ   เม   อยฺเย   สงฺโฆ  อยํ  อิตฺถนฺนามา
อิตฺถนฺนามาย    อยฺยาย   อุปสมฺปทาเปกฺขา   ยทิ   สงฺฆสฺส   ปตฺตกลฺลํ
อหํ  อิตฺถนฺนามํ  อนฺตรายิเก  ธมฺเม  ปุจฺเฉยฺยนฺติ  ฯ  สุณสิ  อิตฺถนฺนาเม
อยนฺเต    สจฺจกาโล    ภูตกาโล    ยํ   ชาตํ   ตํ   ปุจฺฉามิ   สนฺตํ
อตฺถีติ     วตฺตพฺพํ    อสนฺตํ    นตฺถีติ    วตฺตพฺพํ    นสิ    อนิมิตฺตา
นสิ   นิมิตฺตมตฺตา   ฯเปฯ   กินฺนามาสิ   กานามา   เต  ปวตฺตินีติ  ฯ
พฺยตฺตาย    ภิกฺขุนิยา   ปฏิพลาย   สงฺโฆ   ญาเปตพฺโพ   สุณาตุ   เม
อยฺเย  สงฺโฆ  อยํ  อิตฺถนฺนามา  อิตฺถนฺนามาย  อยฺยาย อุปสมฺปทาเปกฺขา
ปริสุทฺธา    อนฺตรายิเกหิ   ธมฺเมหิ   ฯ   ปริปุณฺณสฺสา   ปตฺตจีวรํ   ฯ
อิตฺถนฺนามา    สงฺฆํ    อุปสมฺปทํ    ยาจติ    อิตฺถนฺนามาย    อยฺยาย
ปวตฺตินิยา    ฯ    ยทิ    สงฺฆสฺส    ปตฺตกลฺลํ    สงฺโฆ   อิตฺถนฺนามํ
