โหติ   ฯ   ภควโต   เอตมตฺถํ   อาโรเจสุํ   ฯ   อนุชานามิ  ภิกฺขเว
ลณฺฑุมตฺติกํ     ๑    ทตฺวา    ปาณิกาย    ปฏิพาเหตฺวา    กาฬวณฺณํ
นิปาเตตุนฺติ    ฯ    กาฬวณฺโณ    อนิพนฺธนีโย    โหติ   ฯ   ภควโต
เอตมตฺถํ อาโรเจสุํ ฯ อนุชานามิ ภิกฺขเว อิกฺกาสํ กสาวนฺติ ฯ
     [๒๒๖]   เตน   โข   ปน   สมเยน  ฉพฺพคฺคิยา  ภิกฺขู  วิหาเร
ปฏิภาณจิตฺตํ  ๒  การาเปนฺติ  อิตฺถีรูปกํ  ปุริสรูปกํ ฯ มนุสฺสา วิหารจาริกํ
อาหิณฺฑนฺตา    ปสฺสิตฺวา    อุชฺฌายนฺติ    ขียนฺติ    วิปาเจนฺติ   ฯเปฯ
เสยฺยถาปิ  คิหี  กามโภคิโนติ  ฯเปฯ  ภควโต  เอตมตฺถํ  อาโรเจสุํ  ฯ
น   ภิกฺขเว   ปฏิภาณจิตฺตํ   การาเปตพฺพํ   อิตฺถีรูปกํ   ปุริสรูปกํ   โย
การาเปยฺย    อาปตฺติ    ทุกฺกฏสฺส   อนุชานามิ   ภิกฺขเว   มาลากมฺมํ
ลตากมฺมํ มกรทนฺตกํ ปญฺจปฏิกนฺติ ฯ
     [๒๒๗]  เตน  โข  ปน  สมเยน  วิหารา  นีจวตฺถุกา  โหนฺติ  ฯ
อุทเกน    โอตฺถริยนฺติ   ฯ   ภควโต   เอตมตฺถํ   อาโรเจสุํ   ฯเปฯ
อนุชานามิ   ภิกฺขเว   อุจฺจวตฺถุกํ   กาตุนฺติ   ฯ  จโย  ปริปตติ  ฯเปฯ
อนุชานามิ  ภิกฺขเว  จินิตุํ  ตโย  จเย  อิฏฺฐกาจยํ  สิลาจยํ ทารุจยนฺติ ฯ
อาโรหนฺตา       วิหญฺญนฺติ      ฯเปฯ      อนุชานามิ      ภิกฺขเว
ตโย    โสปาเณ    อิฏฺฐกาโสปาณํ   สิลาโสปาณํ   ทารุโสปาณนฺติ   ฯ
อาโรหนฺตา ปริปตนฺติ ฯเปฯ อนุชานามิ ภิกฺขเว อาลมฺพนพาหนฺติ ฯ
     [๒๒๘]  เตน  โข  ปน  สมเยน  วิหารา อาฬกมนฺทา ปากฏา ๓
#๑ ม. ยุ. คณฺฑุมตฺติกํ ฯ ๒ ม. ยุ. ปฏิภานจิตฺตํ ฯ ๓ อยํ ปาโฐ น ทิสฺสติ ฯ
