กริยติ   ฯเปฯ   เต   ภิกฺขู   ภควโต   เอตมตฺถํ   อาโรเจสุํ  ฯเปฯ
อนุชานามิ   ภิกฺขเว   ภิกฺขุนีนํ   กมฺมํ   กาตุนฺติ   ฯ   อถโข   ภิกฺขูนํ
เอตทโหสิ   เกน   นุ   โข   ภิกฺขุนีนํ   กมฺมํ   กาตพฺพนฺติ   ฯ   เต
ภิกฺขู   ภควโต   เอตมตฺถํ   อาโรเจสุํ  ฯ  อนุชานามิ  ภิกฺขเว  ภิกฺขูหิ
ภิกฺขุนีนํ กมฺมํ กาตุนฺติ ฯ
     [๕๒๙]   เตน   โข  ปน  สมเยน  กตกมฺมา  ภิกฺขุนิโย  รถิยาปิ
วิยูเหปิ   สิงฺฆาฏเกปิ   ภิกฺขุํ  ปสฺสิตฺวา  ปตฺตํ  ภูมิยํ  นิกฺขิปิตฺวา  เอกํสํ
อุตฺตราสงฺคํ    กริตฺวา    อุกฺกุฏิกํ    นิสีทิตฺวา    อญฺชลึ   ปคฺคเหตฺวา
ขมาเปนฺติ   เอวํ   ปุน   น   ๑  กาตพฺพนฺติ  มญฺญมานา  ฯ  มนุสฺสา
ตเถว    อุชฺฌายนฺติ    ขียนฺติ   วิปาเจนฺติ   ชายาโย   อิมา   อิเมสํ
ชาริโย   อิมา   อิเมสํ   รตฺตึ   วิมาเนตฺวา   อิทานิ  ขมาเปนฺตีติ  ฯ
เต   ภิกฺขู   ภควโต   เอตมตฺถํ   อาโรเจสุํ   ฯ  น  ภิกฺขเว  ภิกฺขูหิu
ภิกฺขุนีนํ    กมฺมํ    กาตพฺพํ    โย    กเรยฺย    อาปตฺติ    ทุกฺกฏสฺส
อนุชานามิ   ภิกฺขเว   ภิกฺขุนีหิ   ภิกฺขุนีนํ   กมฺมํ  กาตุนฺติ  ฯ  ภิกฺขุนิโย
น   ชานนฺติ   เอวํปิ   กมฺมํ   กาตพฺพนฺติ   ฯ   เต   ภิกฺขู   ภควโต
เอตมตฺถํ  อาโรเจสุํ  ฯ  อนุชานามิ  ภิกฺขเว  ภิกฺขูหิ  ภิกฺขุนีนํ  อาจิกฺขิตุํ
เอวํ กมฺมํ กเรยฺยาถาติ ฯ
     [๕๓๐]  เตน  โข  ปน  สมเยน  ภิกฺขุนิโย สงฺฆมชฺเฌ ภณฺฑนชาตา
กลหชาตา      วิวาทาปนฺนา     อญฺญมญฺญํ     มุขสตฺตีหิ     วิตุทนฺตา
วิหรนฺติ   น   สกฺโกนฺติ   ตํ   อธิกรณํ   วูปสเมตุํ   ฯเปฯ  เต  ภิกฺขู
#๑ ม. ยุ. เอวํ นูน ฯ
