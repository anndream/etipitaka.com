อาโรเจสุํ   ฯ   อนุชานามิ   ภิกฺขเว  อาพาธปฺปจฺจยา  สมฺพาเธ  โลมํ
สํหราเปตุนฺติ ฯ
     [๑๕๒]   เตน   โข  ปน  สมเยน  ฉพฺพคฺคิยา  ภิกฺขู  กตฺตริกาย
เกเส    เฉทาเปนฺติ   ฯ   มนุสฺสา   อุชฺฌายนฺติ   ขียนฺติ   วิปาเจนฺติ
ฯเปฯ   เสยฺยถาปิ   คิหี   กามโภคิโนติ   ฯเปฯ   ภควโต   เอตมตฺถํ
อาโรเจสุํ   ฯเปฯ   น   ภิกฺขเว   กตฺตริกาย   เกสา  เฉทาเปตพฺพา
โย เฉทาเปยฺย อาปตฺติ ทุกฺกฏสฺสาติ ฯ
     [๑๕๓]   เตน   โข   ปน   สมเยน  อญฺญตรสฺส  ภิกฺขุโน  สีเส
วโณ   โหติ   ฯ   น  สกฺโกติ  ขุเรน  เกเส  โอโรเปตุํ  ฯ  ภควโต
เอตมตฺถํ    อาโรเจสุํ    ฯ    อนุชานามิ   ภิกฺขเว   อาพาธปฺปจฺจยา
กตฺตริกาย เกเส เฉทาเปตุนฺติ ฯ
     [๑๕๔]   เตน   โข  ปน  สมเยน  ภิกฺขู  ทีฆานิ  นาสิกาโลมานิ
ธาเรนฺติ    ฯ    มนุสฺสา    อุชฺฌายนฺติ   ขียนฺติ   วิปาเจนฺติ   ฯเปฯ
เสยฺยถาปิ   ปิสาจิลฺลิกาติ   ฯเปฯ   ภควโต   เอตมตฺถํ  อาโรเจสุํ  ฯ
น   ภิกฺขเว   ทีฆํ   นาสิกาโลมํ   ธาเรตพฺพํ   โย  ธาเรยฺย  อาปตฺติ
ทุกฺกฏสฺสาติ ฯ
     [๑๕๕]  เตน  โข  ปน  สมเยน  ภิกฺขู  สกฺขริกายปิ มธุสิตฺถเกนปิ
นาสิกาโลมํ  คาหาเปนฺติ  ฯ  นาสิกา  ทุกฺขา  โหนฺติ  ฯเปฯ  อนุชานามิ
ภิกฺขเว สณฺฑาสนฺติ ฯ
     [๑๕๖]   เตน   โข   ปน   สมเยน   ฉพฺพคฺคิยา   ภิกฺขู  ปลิตํ
