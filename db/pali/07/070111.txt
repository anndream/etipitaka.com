อนาถปิณฺฑิโก   คหปติ   สกเฏหิ  หิรญฺญํ  นิพฺพาหาเปตฺวา  เชตวเน  ๑
โกฏิสนฺถรํ   สนฺถราเปสิ   ฯ   สกึ   นีหฏํ  หิรญฺญํ  โถกสฺส  โอกาสสฺส
โกฏฺฐกสามนฺตา   ๒   นปฺปโหติ   ฯ   อถโข   อนาถปิณฺฑิโก   คหปติ
มนุสฺเส   อาณาเปสิ   คจฺฉถ   ภเณ   หิรญฺญํ   อาหรถ   อิมํ  โอกาสํ
สนฺถริสฺสามาติ   ๓   ฯ  อถโข  เชตสฺส  ราชกุมารสฺส  เอตทโหสิ  น
โข    อิทํ    โอรกํ    ภวิสฺสติ    ยถายํ   คหปติ   ตาวพหุํ   หิรญฺญํ
ปริจฺจชตีติ   ฯ   อถโข   เชโต  ราชกุมาโร  ๔  อนาถปิณฺฑิกํ  คหปตึ
เอตทโวจ   อลํ   คหปติ   มาตํ   ๕   โอกาสํ   สนฺถราเปสิ   เทหิ
เมตํ   โอกาสํ   มเมตํ   ทานํ   ภวิสฺสตีติ   ฯ   อถโข  อนาถปิณฺฑิโก
คหปติ    อยํ    โข   เชโต   ราชกุมาโร   อภิญฺญาโต   ญาตมนุสฺโส
มหิทฺธิโก   โข   ปน   เอวรูปานํ   ญาตมนุสฺสานํ   อิมสฺมึ   ธมฺมวินเย
ปสาโทติ   ตํ   โอกาสํ  เชตสฺส  ราชกุมารสฺส  อทาสิ  ๖  ฯ  อถโข
เชโต   ราชกุมาโร   ตสฺมึ   โอกาเส   โกฏฺฐกํ   มาเปสิ  ฯ  อถโข
อนาถปิณฺฑิโก    คหปติ    เชตวเน   วิหาเร   การาเปสิ   ปริเวณานิ
การาเปสิ    โกฏฺฐเก    การาเปสิ    อุปฏฺฐานสาลาโย    การาเปสิ
อคฺคิสาลาโย     การาเปสิ    กปฺปิยกุฏิโย    การาเปสิ    วจฺจกุฏิโย
การาเปสิ     จงฺกเม     การาเปสิ    จงฺกมนสาลาโย    การาเปสิ
อุทปาเน     การาเปสิ    อุทปานสาลาโย    การาเปสิ    ชนฺตาฆเร
การาเปสิ    ชนฺตาฆรสาลาโย    การาเปสิ   โปกฺขรณิโย   การาเปสิ
#๑ ม. ยุ. เชตวนํ ฯ ๒ ยุ. โกฏฺฐกํ สามนฺตา ฯ ๓ ยุ. สนฺถริสฺสามีติ ฯ
#๔ ม. ยุ. อถโข เชโต ราชกุมาโรติ อิเม ปาฐา น ทิสฺสติ ฯ ๕ ยุ. เมตํ ฯ
#๖ ม. ยุ. ปาทาสิ ฯ
