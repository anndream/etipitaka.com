ภิกฺขเว กุฬิรปาทกํ ปีฐนฺติ ฯ
     [๒๑๒]  เตน  โข  ปน  สมเยน สงฺฆสฺส โสสานิโก อาหจฺจปาทโก
มญฺโจ    อุปฺปนฺโน   โหติ   ฯ   ภควโต   เอตมตฺถํ   อาโรเจสุํ   ฯ
อนุชานามิ   ภิกฺขเว   อาหจฺจปาทกํ   มญฺจนฺติ   ฯ   อาหจฺจปาทกํ  ปีฐํ
อุปฺปนฺนํ   โหติ   ฯ   ภควโต   เอตมตฺถํ   อาโรเจสุํ   ฯ  อนุชานามิ
ภิกฺขเว อาหจฺจปาทกํ ปีฐนฺติ ฯ
     [๒๑๓]   เตน  โข  ปน  สมเยน  สงฺฆสฺส  อาสนฺทิโก  อุปฺปนฺโน
โหติ   ฯ   ภควโต   เอตมตฺถํ   อาโรเจสุํ   ฯ   อนุชานามิ  ภิกฺขเว
อาสนฺทิกนฺติ   ฯ   อุจฺจโก   อาสนฺทิโก   อุปฺปนฺโน   โหติ  ฯ  ภควโต
เอตมตฺถํ  อาโรเจสุํ  ฯ  อนุชานามิ  ภิกฺขเว  อุจฺจกมฺปิ  อาสนฺทิกนฺติ  ฯ
สตฺตงฺโค   อุปฺปนฺโน   โหติ   ฯ   ภควโต   เอตมตฺถํ   อาโรเจสุํ  ฯ
อนุชานามิ   ภิกฺขเว   สตฺตงฺคนฺติ   ฯ   อุจฺจโก   สตฺตงฺโค   อุปฺปนฺโน
โหติ   ฯ   ภควโต   เอตมตฺถํ   อาโรเจสุํ   ฯ   อนุชานามิ  ภิกฺขเว
อุจฺจกมฺปิ   สตฺตงฺคนฺติ   ฯ   ภทฺทปีฐํ  อุปฺปนฺนํ  โหติ  ฯเปฯ  อนุชานามิ
ภิกฺขเว    ภทฺทปีฐนฺติ    ฯ   ปีฐิกา   อุปฺปนฺนา   โหติ   ฯ   ภควโต
เอตมตฺถํ   อาโรเจสุํ  ฯ  อนุชานามิ  ภิกฺขเว  ปีฐิกนฺติ  ฯ  เอฬกปาทกํ
ปีฐํ   อุปฺปนฺนํ   โหติ  ฯ  ภควโต  เอตมตฺถํ  อาโรเจสุํ  ฯ  อนุชานามิ
ภิกฺขเว    เอฬกปาทกํ    ปีฐนฺติ    ฯ   อามลกวณฺฏิกํ   ปีฐํ   อุปฺปนฺนํ
โหติ   ฯ   ภควโต   เอตมตฺถํ   อาโรเจสุํ   ฯ   อนุชานามิ  ภิกฺขเว
อามลกวณฺฏิกํ   ปีฐนฺติ   ฯ  ผลกํ  อุปฺปนฺนํ  โหติ  ฯ  ภควโต  เอตมตฺถํ
