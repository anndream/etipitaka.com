ชาตรูปรชตํ     นปฺปฏิคฺคณฺหนฺติ    สมณา    สกฺยปุตฺติยา    ชาตรูปรชตํ
นิกฺขิตฺตมณิสุวณฺณา      สมณา      สกฺยปุตฺติยา     อเปตชาตรูปรชตาติ
อสกฺขึ   โข   อหํ   ภนฺเต   ตํ   ปริสํ   สญฺญาเปตุํ   กจฺจาหํ  ภนฺเต
เอวํ   พฺยากรมาโน   วุตฺตวาที   เจว  ภควโต  โหมิ  น  จ  ภควนฺตํ
อภูเตน   อพฺภาจิกฺขามิ   ธมฺมสฺส   จานุธมฺมํ   ๑   พฺยากโรมิ  น  จ
โกจิ   สหธมฺมิโก   วาทานุวาโท   คารยฺหํ  ฐานํ  อาคจฺฉตีติ  ฯ  ตคฺฆ
ตฺวํ   คามณิ   เอวํ  พฺยากรมาโน  วุตฺตวาที  เจว  เม  โหสิ  ๒  น
จ    มํ    อภูเตน    อพฺภาจิกฺขสิ    ธมฺมสฺส   จานุธมฺมํ   พฺยากโรสิ
น   จ   โกจิ   สหธมฺมิโก   วาทานุวาโท   คารยฺหํ   ฐานํ  อาคจฺฉติ
น    หิ   คามณิ   กปฺปติ   สมณานํ   สกฺยปุตฺติยานํ   ชาตรูปรชตํ   น
สาทิยนฺติ     สมณา     สกฺยปุตฺติยา     ชาตรูปรชตํ    นปฺปฏิคฺคณฺหนฺติ
สมณา     สกฺยปุตฺติยา     ชาตรูปรชตํ     นิกฺขิตฺตมณิสุวณฺณา    สมณา
สกฺยปุตฺติยา     อเปตชาตรูปรชตา   ยสฺส   โข   คามณิ   ชาตรูปรชตํ
กปฺปติ    ปญฺจปิ    กามคุณา    ตสฺส    กปฺปนฺติ   ๓   ยสฺส   ปญฺจ
กามคุณา   กปฺปนฺติ  เอกํเสเนตํ  ๔  คามณิ  ธาเรยฺยาสิ  อสฺสมณธมฺโม
อสกฺยปุตฺติยธมฺโมติ     อปิจาหํ     คามณิ     เอวํ     วทามิ    ติณํ
ติณตฺถิเกน   ปริเยสิตพฺพํ   ทารุํ   ๕   ทารุตฺถิเกน  ปริเยสิตพฺพํ  สกฏํ
สกฏตฺถิเกน    ปริเยสิตพฺพํ    ปุริโส   ปุริสตฺถิเกน   ปริเยสิตพฺโพ   น
เตฺววาหํ    คามณิ    เกนจิ    ปริยาเยน    ชาตรูปรชตํ    สาทิตพฺพํ
#๑ ยุ. วา อนุธมฺมํ ฯ ๒ ม. เม อโหสิ ฯ ยุ. เมติ นตฺถิ ฯ ๓ ม. ยุ. ปญฺจปิ
#ตสฺส กามคุณา กปฺปนฺติ ฯ ๔ ยุ. เอกํเสน ฯ ๕ ม. ทารู ฯ
