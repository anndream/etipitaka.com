ภควโต   เอตมตฺถํ   อาโรเจสุํ   ฯเปฯ   น  ภิกฺขเว  ภิกฺขุนา  กาโย
วิวริตฺวา    ภิกฺขุนีนํ    ทสฺเสตพฺโพ    น    อูรุ   วิวริตฺวา   ภิกฺขุนีนํ
ทสฺเสตพฺพา   ๑   น   องฺคชาตํ   วิวริตฺวา   ภิกฺขุนีนํ  ทสฺเสตพฺพํ  น
ภิกฺขุนิโย    โอภาสิตพฺพา   น   ภิกฺขุนีหิ   สทฺธึ   สมฺปโยเชตพฺพํ   โย
สมฺปโยเชยฺย    อาปตฺติ    ทุกฺกฏสฺส    อนุชานามิ    ภิกฺขเว    ตสฺส
ภิกฺขุโน   ทณฺฑกมฺมํ   กาตุนฺติ   ฯ   อถโข   ภิกฺขูนํ   เอตทโหสิ  กินฺนุ
โข    ทณฺฑกมฺมํ    กาตพฺพนฺติ   ฯ   เต   ภิกฺขู   ภควโต   เอตมตฺถํ
อาโรเจสุํ ฯ อวนฺทิโย โส ภิกฺขเว ภิกฺขุ ภิกฺขุนีสงฺเฆน กาตพฺโพติ ฯ
     [๕๓๕]  เตน  โข  ปน  สมเยน  ฉพฺพคฺคิยา  ภิกฺขุนิโย  ภิกฺขู ๒
กทฺทโมทเกน   โอสิญฺจนฺติ   อปฺเปวนาม   อเมฺหสุ   สารชฺเชยฺยุนฺติ   ฯ
เต  ภิกฺขู  ภควโต  เอตมตฺถํ  อาโรเจสุํ  ฯเปฯ  น  ภิกฺขเว  ภิกฺขุนิยา
ภิกฺขู   ๒  กทฺทโมทเกน  โอสิญฺจิตพฺพา  ๓  ยา  โอสิญฺเจยฺย  อาปตฺติ
ทุกฺกฏสฺส     อนุชานามิ    ภิกฺขเว    ตสฺสา    ภิกฺขุนิยา    ทณฺฑกมฺมํ
กาตุนฺติ    ฯ    อถโข   ภิกฺขูนํ   เอตทโหสิ   กินฺนุ   โข   ทณฺฑกมฺมํ
กาตพฺพนฺติ  ฯ  เต  ภิกฺขู  ภควโต  เอตมตฺถํ  อาโรเจสุํ  ฯ  อนุชานามิ
ภิกฺขเว   อาวรณํ   กาตุนฺติ  ฯ  อาวรเณ  กเต  น  อาทิยนฺติ  ฯ  เต
ภิกฺขู   ภควโต   เอตมตฺถํ  อาโรเจสุํ  ฯ  อนุชานามิ  ภิกฺขเว  โอวาทํ
ฐเปตุนฺติ ฯ
     [๕๓๖]   เตน   โข   ปน  สมเยน  ฉพฺพคฺคิยา  ภิกฺขุนิโย  กายํ
วิวริตฺวา   ภิกฺขูนํ   ทสฺเสนฺติ   ถนํ   วิวริตฺวา   ภิกฺขูนํ  ทสฺเสนฺติ  อูรุํ
#๑ ม. ยุ. ทสฺเสตพฺโพ ฯ ๒ ม. ภิกฺขุํ ฯ ๓ ม. โอสิญฺจิตพฺโพ ฯ
