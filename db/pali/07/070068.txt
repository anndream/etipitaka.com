     [๑๗๔]   เตน   โข   ปน   สมเยน   ฉพฺพคฺคิยา  ภิกฺขู  ทีฆานิ
ทนฺตกฏฺฐานิ  ขาทนฺติ  เตเหว  สามเณเร  ๑  อาโกเฏนฺติ  ฯ  ภควโต
เอตมตฺถํ   อาโรเจสุํ   ฯเปฯ   น   ภิกฺขเว  ทีฆํ  ทนฺตกฏฺฐํ  ขาทิตพฺพํ
โย   ขาเทยฺย   อาปตฺติ   ทุกฺกฏสฺส  อนุชานามิ  ภิกฺขเว  อฏฺฐงฺคุลปรมํ
ทนฺตกฏฺฐํ   น   จ   เตเนว   ๒   สามเณโร   อาโกเฏตพฺโพ   โย
อาโกเฏยฺย อาปตฺติ ทุกฺกฏสฺสาติ ฯ
     [๑๗๕]    เตน    โข    ปน   สมเยน   อญฺญตรสฺส   ภิกฺขุโน
อติมนฺทาหกํ  ๓  ทนฺตกฏฺฐํ  ขาทนฺตสฺส  กณฺเฐ  วิลคฺคํ  โหติ  ฯ ภควโต
เอตมตฺถํ   อาโรเจสุํ   ฯเปฯ  น  ภิกฺขเว  อติมนฺทาหกํ  ๓  ทนฺตกฏฺฐํ
ขาทิตพฺพํ     โย     ขาเทยฺย     อาปตฺติ    ทุกฺกฏสฺส    อนุชานามิ
ภิกฺขเว จตุรงฺคุลํ ปจฺฉิมํ ทนฺตกฏฺฐนฺติ ฯ
     [๑๗๖]   เตน   โข   ปน   สมเยน   ฉพฺพคฺคิยา   ภิกฺขู  ทายํ
อาเฬเปนฺติ   ๔   ฯ   มนุสฺสา  อุชฺฌายนฺติ  ขียนฺติ  วิปาเจนฺติ  ฯเปฯ
เสยฺยถาปิ   ทวฑาหกาติ   ฯเปฯ  ภควโต  เอตมตฺถํ  อาโรเจสุํ  ฯเปฯ
น    ภิกฺขเว    ทาโย   อาเฬเปตพฺโพ   โย   อาเฬเปยฺย   อาปตฺติ
ทุกฺกฏสฺสาติ ฯ
     [๑๗๗]   เตน  โข  ปน  สมเยน  วิหารา  ติณคหณา  โหนฺติ  ฯ
ทวฑาเห    ฑยฺหมาเน   วิหารา   ฑยฺหนฺติ   ฯ   ภิกฺขู   กุกฺกุจฺจายนฺติ
#๑ ม. ยุ. สามเณรํ ฯ ๒ ม. ยุ. เตน ฯ ๓ ม. ยุ. อติมฏาหกํ ฯ ๔ ม. ยุ.
#อาลิมฺเปนฺติ ฯ
