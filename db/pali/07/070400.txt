ภาสนฺติ   น   วิโรจนฺตีติ  ๑  ฯ  อิทมโวจาวุโส  ภควา  อิทํ  วตฺวาน
สุคโต อถาปรํ เอตทโวจ สตฺถา
     [๖๓๕] ราคโทสปริกฺลิฏฺฐา ๒        เอเก สมณพฺราหฺมณา
           อวิชฺชานีวุตา โปสา          ปิยรูปาภินนฺทิโน
           สุรํ ปิวนฺติ เมรยํ            ปฏิเสวนฺติ เมถุนํ
           รชตํ ชาตรูปญฺจ             สาทิยนฺติ อวิทฺทสู
           มิจฺฉาชีเวน ชีวนฺติ           เอเก สมณพฺราหฺมณา
           เอเต อุปกฺกิเลสา วุตฺตา      พุทฺเธนาทิจฺจพนฺธุนา
           เยหิ อุปกฺกิเลเสหิ อุปกฺกิลิฏฺฐา  เอเก สมณพฺราหฺมณา
           น ตปนฺติ น ภาสนฺติ ๓       อสุทฺธา สรชา มิคา ๔
           อนฺธกาเรน โอนทฺธา         ตณฺหาทาสา สเนตฺติกา
           วฑฺเฒนฺติ กฏสึ โฆรํ          อาทิยนฺติ ปุนพฺภวนฺติ ฯ
     [๖๓๖]  เอวํวาที  กิราหํ  อายสฺมนฺเต  อุปาสเก  สทฺเธ  ปสนฺเน
อกฺโกสามิ     ปริภาสามิ     อปฺปสาทํ     กโรมิ     โยหํ    อธมฺมํ
อธมฺโมติ    วทามิ    ธมฺมํ    ธมฺโมติ    วทามิ    อวินยํ   อวินโยติ
วทามิ วินยํ วินโยติ วทามิ ฯ
     [๖๓๗]  เอกมิทํ  อาวุโส  สมยํ  ภควา  ราชคเห วิหรติ เวฬุวเน
กลนฺทกนิวาเป  ฯ  เตน  โข  ปน  ๕ สมเยน ราชนฺเตปุเร ราชปริสายํ
#๑ ม. ยุ. อิติสทฺโท นตฺถิ ฯ ๒ ยุ. ราคโทสปริกฺกิลิฏฺฐา ฯ ๓ อิโต ปรํ น
#วิโรจนฺติ เต สทาติปิ ปาโฐ วิชฺชติ ฯ ๔ ม. ยุ. มคา ฯ ๕ ยุ. ปนาวุโส ฯ
