ฆํสาเปนฺติ    โคหนุเกน    ชฆนํ   โกฏฺฏาเปนฺติ   หตฺถํ   โกฏฺฏาเปนฺติ
หตฺถโกจฺฉํ     โกฏฺฏาเปนฺติ     ปาทํ     โกฏฺฏาเปนฺติ     ปาทโกจฺฉํ(
โกฏฺฏาเปนฺติ  อูรุํ  โกฏฺฏาเปนฺติ มุขํ โกฏฺฏาเปนฺติ ทนฺตมํสํ โกฏฺฏาเปนฺติ ฯ
มนุสฺสา     อุชฺฌายนฺติ    ขียนฺติ    วิปาเจนฺติ    ฯเปฯ    เสยฺยถาปิ
คิหิกามโภคินิโยติ   ฯ   ภควโต   เอตมตฺถํ  อาโรเจสุํ  ฯ  น  ภิกฺขเว
ภิกฺขุนิยา    อฏฺฐิลฺเลน    ชฆนํ   ฆํสาเปตพฺพํ   น   โคหนุเกน   ชฆนํ
โกฏฺฏาเปตพฺพํ    น    หตฺโถ    โกฏฺฏาเปตพฺโพ    น    หตฺถโกจฺโฉ
โกฏฺฏาเปตพฺโพ    น    ปาโท    โกฏฺฏาเปตพฺโพ    น   ปาทโกจฺโฉ
โกฏฺฏาเปตพฺโพ   น   อูรุ   โกฏฺฏาเปตพฺโพ   น   มุขํ  โกฏฺฏาเปตพฺพํ
น     ทนฺตมํสํ     โกฏฺฏาเปตพฺพํ     ยา    โกฏฺฏาเปยฺย    อาปตฺติ
ทุกฺกฏสฺสาติ ฯ
     [๕๕๖]   เตน   โข   ปน   สมเยน  ฉพฺพคฺคิยา  ภิกฺขุนิโย  มุขํ
อาลิมฺปนฺติ    มุขํ    อุมฺมทฺเทนฺติ   มุขํ   จุณฺเณนฺติ   มโนสิลิกาย   มุขํ
ลญฺเจนฺติ    องฺคราคํ    กโรนฺติ   มุขราคํ   กโรนฺติ   องฺคราคมุขราคํ
กโรนฺติ   ฯ  มนุสฺสา  อุชฺฌายนฺติ  ขียนฺติ  วิปาเจนฺติ  ฯเปฯ  เสยฺยถาปิ
คิหิกามโภคินิโยติ   ฯ   ภควโต   เอตมตฺถํ  อาโรเจสุํ  ฯ  น  ภิกฺขเว
ภิกฺขุนิยา    มุขํ    อาลิมฺปิตพฺพํ    น   มุขํ   อุมฺมทฺเทตพฺพํ   น   มุขํ
จุณฺเณตพฺพํ    น    มโนสิลิกาย    มุขํ    ลญฺเจตพฺพํ   น   องฺคราโค
กาตพฺโพ   น   มุขราโค   กาตพฺโพ   น   องฺคราคมุขราโค  กาตพฺโพ
ยา กเรยฺย อาปตฺติ ทุกฺกฏสฺสาติ ฯ
