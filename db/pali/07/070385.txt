ปุคฺคลมฺปิ   ปุจฺฉิ   เอเตเนว   อุปาเยน   ปญฺจ   นิกาเย   ปุจฺฉิ   ฯ
ปุฏฺโฐ ปุฏฺโฐ อายสฺมา อานนฺโท วิสฺสชฺเชสิ ฯ
     [๖๒๐]   อถโข   อายสฺมา   อานนฺโท  เถเร  ภิกฺขู  เอตทโวจ
ภควา   มํ   ภนฺเต   ปรินิพฺพานกาเล  เอวมาห  อากงฺขมาโน  อานนฺท
สงฺโฆ   มมจฺจเยน   ขุทฺทานุขุทฺทกานิ   สิกฺขาปทานิ   สมูหเนยฺยาติ   ฯ
ปุจฺฉิ   ปน   ตฺวํ   อาวุโส   อานนฺท   ภควนฺตํ   กตมานิ  ปน  ภนฺเต
ขุทฺทานุขุทฺทกานิ    สิกฺขาปทานีติ    ฯ   น   ขฺวาหํ   ภนฺเต   ภควนฺตํ
ปุจฺฉึ    กตมานิ    ปน   ภนฺเต   ขุทฺทานุขุทฺทกานิ   สิกฺขาปทานีติ   ฯ
เอกจฺเจ  เถรา  เอวมาหํสุ  จตฺตาริ  ปาราชิกานิ  ฐเปตฺวา  อวเสสานิ
ขุทฺทานุขุทฺทกานิ    สิกฺขาปทานีติ    ฯ   เอกจฺเจ   เถรา   เอวมาหํสุ
จตฺตาริ  ปาราชิกานิ  ฐเปตฺวา  เตรส  สงฺฆาทิเสเส ฐเปตฺวา อวเสสานิ
ขุทฺทานุขุทฺทกานิ    สิกฺขาปทานีติ    ฯ   เอกจฺเจ   เถรา   เอวมาหํสุ
จตฺตาริ   ปาราชิกานิ   ฐเปตฺวา  เตรส  สงฺฆาทิเสเส  ฐเปตฺวา  เทฺว
อนิยเต    ฐเปตฺวา   อวเสสานิ   ขุทฺทานุขุทฺทกานิ   สิกฺขาปทานีติ   ฯ
เอกจฺเจ   เถรา   เอวมาหํสุ   จตฺตาริ  ปาราชิกานิ  ฐเปตฺวา  เตรส
สงฺฆาทิเสเส   ฐเปตฺวา   เทฺว   อนิยเต   ฐเปตฺวา   ตึส  นิสฺสคฺคิเย
ปาจิตฺติเย   ฐเปตฺวา   อวเสสานิ   ขุทฺทานุขุทฺทกานิ   สิกฺขาปทานีติ  ฯ
เอกจฺเจ   เถรา   เอวมาหํสุ   จตฺตาริ  ปาราชิกานิ  ฐเปตฺวา  เตรส
สงฺฆาทิเสเส   ฐเปตฺวา   เทฺว   อนิยเต   ฐเปตฺวา   ตึส  นิสฺสคฺคิเย
ปาจิตฺติเย    ฐเปตฺวา   เทฺวนวุติ   ปาจิตฺติเย   ฐเปตฺวา   อวเสสานิ
