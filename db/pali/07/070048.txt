ปณีตํ    ขาทนียํ    โภชนียํ    ปฏิยาทาเปตฺวา    โกกนุทญฺจ   ปาสาทํ
โอทาเตหิ   ทุสฺเสหิ   สนฺถราเปตฺวา   ยาว   ปจฺฉิมา  โสปาณกเฬวรา
สญฺชิกาปุตฺตํ    มาณวํ    อามนฺเตสิ   เอหิ   ตฺวํ   สมฺม   สญฺชิกาปุตฺต
เยน   ภควา   เตนุปสงฺกมิ   อุปสงฺกมิตฺวา   ภควโต  กาลํ  อาโรเจหิ
กาโล   ภนฺเต   นิฏฺฐิตํ   ภตฺตนฺติ   ฯ  เอวํ  โภติ  โข  สญฺชิกาปุตฺโต
มาณโว     โพธิสฺส     ราชกุมารสฺส    ปฏิสฺสุตฺวา    เยน    ภควา
เตนุปสงฺกมิ   อุปสงฺกมิตฺวา  ภควโต  กาลํ  อาโรเจติ  กาโล  ๑  โข
ภนฺเต นิฏฺฐิตํ ภตฺตนฺติ ฯ
     [๑๒๒]  อถโข  ภควา  ปุพฺพณฺหสมยํ  นิวาเสตฺวา  ปตฺตจีวรมาทาย
เยน     โพธิสฺส     ราชกุมารสฺส     นิเวสนํ     เตนุปสงฺกมิ    ฯ
เตน   โข   ปน   สมเยน  โพธิ  ราชกุมาโร  พหิทฺวารโกฏฺฐเก  ฐิโต
โหติ   ภควนฺตํ   อาคมยมาโน   ฯ   อทฺทสา   โข  โพธิ  ราชกุมาโร
ภควนฺตํ    ทูรโต    ว    อาคจฺฉนฺตํ   ทิสฺวาน   ตโต   ปจฺจุคฺคนฺตฺวา
ภควนฺตํ   อภิวาเทตฺวา   ปุรกฺขิตฺวา   ๒   เยน   โกกนุโท  ปาสาโท
เตนุปสงฺกมิ   ฯ   อถโข   ภควา  ปจฺฉิมํ  โสปาณกเฬวรํ  ๓  นิสฺสาย
อฏฺฐาสิ   ฯ   อถโข   โพธิ  ราชกุมาโร  ภควนฺตํ  เอตทโวจ  อกฺกมตุ
ภนฺเต   ภควา   ทุสฺสานิ   อกฺกมตุ   ภนฺเต   ๔  สุคโต  ทุสฺสานิ  ยํ
มม   อสฺส   ทีฆรตฺตํ   หิตาย   สุขายาติ   ฯ   เอวํ   วุตฺเต  ภควา
ตุณฺหี    อโหสิ    ฯ   ทุติยมฺปิ   โข   ฯเปฯ   ตติยมฺปิ   โข   โพธิ
ราชกุมาโร   ภควนฺตํ   เอตทโวจ   อกฺกมตุ   ภนฺเต   ภควา  ทุสฺสานิ
#๑ ม. ยุ. กาโล โภ โคตม ฯ ๒ ม. ปุเรกฺขตฺวา ฯ ยุ. ปุรกฺขตฺวา ฯ
#๓ ม. ปจฺฉิมโสปาณกเฬวรา ฯ ยุ. โสปาณกลิงฺครา ฯ ๔ ม. ยุ. ภนฺเตติ นตฺถิ ฯ
