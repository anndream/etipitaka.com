นิกามยมานสฺส  สมาธิสฺส ภงฺโค โหติ ปจฺฉิมา ชนตา ทิฏฺฐานุ-
คติมาปชฺชติ ๑   อิเม   โข    ภิกฺขเว    ปญฺจ    อาทีนวา   อายตเกน
คีตสฺสเรน   ธมฺมํ   คายนฺตสฺส   น   ภิกฺขเว   อายตเกน   คีตสฺสเรน
ธมฺโม คายิตพฺโพ โย คาเยยฺย อาปตฺติ ทุกฺกฏสฺสาติ ฯ
     [๒๑]  เตน  โข  ปน  สมเยน  ภิกฺขู  สรภญฺเญ  กุกฺกุจฺจายนฺติ ฯ
อถโข   เต   ภิกฺขู   ภควโต   เอตมตฺถํ   อาโรเจสุํ   ฯ  อนุชานามิ
ภิกฺขเว สรภญฺญนฺติ ฯ
     [๒๒]   เตน   โข   ปน  สมเยน  ฉพฺพคฺคิยา  ภิกฺขู  พาหิรโลมึ
อุณฺณึ   ธาเรนฺติ   ฯ   มนุสฺสา   อุชฺฌายนฺติ  ขียนฺติ  วิปาเจนฺติ  ฯเปฯ
เสยฺยถาปิ   คิหี   กามโภคิโนติ   ฯ  ภควโต  เอตมตฺถํ  อาโรเจสุํ  ฯ
ฯเปฯ   น   ภิกฺขเว   พาหิรโลมี   อุณฺณี   ธาเรตพฺพา  โย  ธาเรยฺย
อาปตฺติ ทุกฺกฏสฺสาติ ฯ
     [๒๓]   เตน   โข   ปน   สมเยน  รญฺโญ  มาคธสฺส  เสนิยสฺส
พิมฺพิสารสฺส  อาราเม  อมฺพา  ผลิโน ๒ โหนฺติ ฯ รญฺญา จ ๓ มาคเธน
เสนิเยน    พิมฺพิสาเรน    อนุญฺญาตํ   โหติ   ยถาสุขํ   อยฺยา   อมฺพํ
ปริภุญฺชนฺตูติ   ฯ   ฉพฺพคฺคิยา   ภิกฺขู   ตรุณญฺเญว   อมฺพํ  ปาตาเปตฺวา
ปริภุญฺชึสุ   ฯ   รญฺโญ   จ   มาคธสฺส  เสนิยสฺส  พิมฺพิสารสฺส  อมฺเพน
อตฺโถ    โหติ   ฯ   อถโข   ราชา   มาคโธ   เสนิโย   พิมฺพิสาโร
มนุสฺเส    อาณาเปสิ    คจฺฉถ    ภเณ    อารามํ    คนฺตฺวา   อมฺพํ
#๑ ม. ยุ. ทิฏฺฐานุคตึ อาปชฺชติ ฯ ๒ ยุ. ผลิตา ฯ ๓ ม. อยํ ปาโฐ นตฺถิ ฯ
