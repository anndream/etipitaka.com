ธารยามีติ ฯ
     [๒๗๙]   อถโข   เสนาสนคาหาปกานํ   ภิกฺขูนํ   เอตทโหสิ  กถํ
นุ   โข   เสนาสนํ   คาหาเปตพฺพนฺติ   ๑   ฯ   ภควโต   เอตมตฺถํ
อาโรเจสุํ  ฯ  อนุชานามิ  ภิกฺขเว  ปฐมํ  ภิกฺขู  คเณตุํ  ภิกฺขู  คเณตฺวา
เสยฺยา    คเณตุํ   เสยฺยา   คเณตฺวา   เสยฺยคฺเคน   คาเหตุนฺติ   ฯ
เสยฺยคฺเคน   คาเหนฺตา   เสยฺยา   อุสฺสาทิยึสุ  ๒  ฯเปฯ  อนุชานามิ
ภิกฺขเว   วิหารคฺเคน   คาเหตุนฺติ  ฯ  วิหารคฺเคน  คาเหนฺตา  วิหารา
อุสฺสาทิยึสุ   ฯเปฯ   อนุชานามิ   ภิกฺขเว  ปริเวณคฺเคน  คาเหตุนฺติ  ฯ
ปริเวณคฺเคน    คาเหนฺตา    ปริเวณา    อุสฺสาทิยึสุ   ฯ   อนุชานามิ
ภิกฺขเว   อนุภาคมฺปิ   ทาตุํ   คหิเต  อนุภาเค  อญฺโญ  ภิกฺขุ  อาคจฺฉติ
น อกามา ทาตพฺโพติ ฯ
     [๒๘๐]  เตน  โข  ปน  สมเยน  ภิกฺขู  นิสฺสีเม  ฐิตสฺส เสนาสนํ
คาเหนฺติ   ฯ   ภควโต   เอตมตฺถํ   อาโรเจสุํ   ฯเปฯ   น  ภิกฺขเว
นิสฺสีเม    ฐิตสฺส    เสนาสนํ   คาเหตพฺพํ   โย   คาเหยฺย   อาปตฺติ
ทุกฺกฏสฺสาติ ฯ
     [๒๘๑]   เตน   โข   ปน   สมเยน  ภิกฺขู  เสนาสนํ  คเหตฺวา
สพฺพกาลํ    ปฏิพาหนฺติ   ฯ   ภควโต   เอตมตฺถํ   อาโรเจสุํ   ฯเปฯ
น   ภิกฺขเว   เสนาสนํ   คเหตฺวา   ๓   สพฺพกาลํ  ปฏิพาหิตพฺพํ  โย
ปฏิพาเหยฺย    อาปตฺติ    ทุกฺกฏสฺส    อนุชานามิ    ภิกฺขเว   วสฺสานํ
#๑ ม. ยุ. คาเหตพฺพนฺติ ฯ ๒ ม. อุสฺสารยึสุ ฯ ๓ ม. คาเหตฺวา ฯ
