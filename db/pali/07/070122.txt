           สิรึสเป จ มกเส         สิสิเร จาปิ วุฏฺฐิโย
           ตโต วาตาตโป โฆโร     สญฺชาโต ปฏิหญฺญติ ฯ
           เลณตฺถญฺจ สุขตฺถญฺจ       ฌายิตุญฺจ วิปสฺสิตุํ
           วิหารทานํ สงฺฆสฺส        อคฺคํ พุทฺเธหิ วณฺณิตํ ฯ
           ตสฺมา หิ ปณฺฑิโต โปโส    สมฺปสฺสํ อตฺถมตฺตโน
           วิหาเร การเย รมฺเม     วาสเยตฺถ พหุสฺสุเต
           เตสํ อนฺนญฺจ ปานญฺจ      วตฺถเสนาสนานิ จ
           ทเทยฺย อุชุภูเตสุ         วิปฺปสนฺเนน เจตสา ฯ
           เต ตสฺส ธมฺมํ เทเสนฺติ    สพฺพทุกฺขา ปนูทนํ
           ยํ โส ธมฺมํ อิธญฺญาย      ปรินิพฺพาติ อนาสโวติ ฯ
อถโข   ภควา   อนาถปิณฺฑิกํ   คหปตึ   อิมาหิ   คาถาหิ   อนุโมทิตฺวา
อุฏฺฐายาสนา ปกฺกามิ ฯ
     [๒๗๒]   เตน   โข   ปน  สมเยน  อญฺญตรสฺส  อาชีวกสาวกสฺส
มหามตฺตสฺส   สงฺฆภตฺตํ   โหติ   ฯ   อายสฺมา   อุปนนฺโท   สกฺยปุตฺโต
ปจฺฉา   อาคนฺตฺวา  วิปฺปกตโภชเน  ๑  อนนฺตริกํ  ภิกฺขุํ  วุฏฺฐาเปสิ  ฯ
ภตฺตคฺคํ   โกลาหลํ   อโหสิ   ฯ   อถโข   โส   มหามตฺโต  อุชฺฌายติ
ขียติ    วิปาเจติ    กถํ    หิ   นาม   สมณา   สกฺยปุตฺติยา   ปจฺฉา
อาคนฺตฺวา    วิปฺปกตโภชเน    อนนฺตริกํ   ภิกฺขุํ   ๒   วุฏฺฐาเปสฺสนฺติ
ภตฺตคฺคํ   โกลาหลํ   อโหสิ   นนุ   นาม  ลพฺภา  อญฺญตฺราปิ  นิสินฺเนน
#๑ ม. วิปฺปกตโภชนํ ฯ ๒ ยุ. วิปฺปตโภชเน ภิกฺขู ฯ
