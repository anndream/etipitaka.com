โหนฺติ   น  สกฺโกนฺติ  วิสฺสชฺเชตุํ  ฯ  ภควโต  เอตมตฺถํ  อาโรเจสุํ  ฯ
อนุชานามิ   ภิกฺขเว   เอกมนฺตํ   อนุสาสิตฺวา   สงฺฆมชฺเฌ  อนฺตรายิเก
ธมฺเม   ปุจฺฉิตุํ   ฯ   เอวญฺจ   ปน   ภิกฺขเว  อนุสาสิตพฺพา  ฯ  ปฐมํ
อุปชฺฌํ   คาหาเปตพฺพา   อุปชฺฌํ   คาหาเปตฺวา   ปตฺตจีวรํ  อาจิกฺขิตพฺพํ
อยนฺเต   ปตฺโต   อยํ   สงฺฆาฏิ  อยํ  อุตฺตราสงฺโค  อยํ  อนฺตรวาสโก
อิทํ   สงฺกจฺฉิกํ  อยํ  อุทกสาฏิกา  คจฺฉ  อมุมฺหิ  โอกาเส  ติฏฺฐาหีติ  ฯ
พาลา   อพฺยตฺตา   อนุสาสนฺติ  ฯ  ทุรนุสิฏฺฐา  ๑  อุปสมฺปทาเปกฺขาโย
วิตฺถายนฺติ   มงฺกู   โหนฺติ   น   สกฺโกนฺติ   วิสฺสชฺเชตุํ   ฯ   ภควโต
เอตมตฺถํ  อาโรเจสุํ  ฯ  น  ภิกฺขเว  พาลาย  อพฺยตฺตาย  อนุสาสิตพฺพา
ยา   อนุสาเสยฺย   อาปตฺติ   ทุกฺกฏสฺส   อนุชานามิ  ภิกฺขเว  พฺยตฺตาย
ภิกฺขุนิยา    ปฏิพลาย    อนุสาสิตุนฺติ   ฯ   อสมฺมตา   อนุสาสนฺติ   ฯ
ภควโต  เอตมตฺถํ  อาโรเจสุํ  ฯ  น  ภิกฺขเว  อสมฺมตาย  อนุสาสิตพฺพา
ยา     อนุสาเสยฺย     อาปตฺติ    ทุกฺกฏสฺส    อนุชานามิ    ภิกฺขเว
สมฺมตาย   อนุสาสิตุํ   ฯ   เอวญฺจ   ปน   ภิกฺขเว   สมฺมนฺนิตพฺพา  ฯ
อตฺตนา ว อตฺตานํ สมฺมนฺนิตพฺพํ ปราย วา ปรา สมฺมนฺนิตพฺพา ฯ
     [๕๗๖]  กถญฺจ  อตฺตนา  ว  ๒  อตฺตานํ สมฺมนฺนิตพฺพํ ฯ พฺยตฺตาย
ภิกฺขุนิยา    ปฏิพลาย    สงฺโฆ    ญาเปตพฺโพ   สุณาตุ   เม   อยฺเย
สงฺโฆ    อิตฺถนฺนามา   อิตฺถนฺนามาย   อยฺยาย   อุปสมฺปทาเปกฺขา   ฯ
ยทิ   สงฺฆสฺส   ปตฺตกลฺลํ   อหํ   อิตฺถนฺนามํ   อนุสาเสยฺยนฺติ  ฯ  เอวํ
#๑ ยุ. อนุสิฏฺฐา ฯ ๒ ยุ. วา ฯ
