อุชฺฌายนฺติ   ขียนฺติ   วิปาเจนฺติ   กถํ   หิ   นาม  อายสฺมา  อุปนนฺโท
สกฺยปุตฺโต    เอโก   เทฺว   ปฏิพาเหสฺสตีติ   ฯ   ภควโต   เอตมตฺถํ
อาโรเจสุํ  ฯเปฯ  สจฺจํ  กิร  ตฺวํ  อุปนนฺท  เอโก  เทฺว  ปฏิพาหสีติ ฯ
สจฺจํ  ภควาติ  ฯ  วิครหิ  พุทฺโธ  ภควา  กถํ  หิ  นาม  ตฺวํ  โมฆปุริส
เอโก  เทฺว  ปฏิพาเหสฺสสิ  ตตฺถ  ตยา  โมฆปุริส  คหิตํ  อิธ  มุกฺกํ ๑
อิธ   คหิตํ   ๒  ตตฺร  มุกฺกํ  ๑  เอวํ  โข  ตฺวํ  โมฆปุริส  อุภยตฺถ
ปริพาหิโร   ๓   เนตํ   โมฆปุริส  อปฺปสนฺนานํ  วา  ปสาทาย  ฯเปฯ
วิครหิตฺวา   ธมฺมึ   กถํ  กตฺวา  ภิกฺขู  อามนฺเตสิ  น  ภิกฺขเว  เอเกน
เทฺว ปฏิพาหิตพฺพา โย ปฏิพาเหยฺย อาปตฺติ ทุกฺกฏสฺสาติ ฯ
     [๒๘๔]  เตน  โข  ปน  สมเยน  ภควา  ภิกฺขูนํ  อเนกปริยาเยน
วินยกถํ    กเถติ    วินยสฺส    วณฺณํ   ภาสติ   วินยปริยตฺติยา   วณฺณํ
ภาสติ   อาทิสฺส   อาทิสฺส   อายสฺมโต   อุปาลิสฺส   วณฺณํ   ภาสติ  ฯ
ภิกฺขูนํ   เอตทโหสิ   ๔  ภควา  โข  ภิกฺขูนํ  อเนกปริยาเยน  วินยกถํ
กเถติ    วินยสฺส    วณฺณํ    ภาสติ    วินยปริยตฺติยา   วณฺณํ   ภาสติ
อาทิสฺส    อาทิสฺส    อายสฺมโต    อุปาลิสฺส    วณฺณํ   ภาสติ   หนฺท
มยํ   อาวุโส   อายสฺมโต  อุปาลิสฺส  สนฺติเก  วินยํ  ปริยาปุณามาติ  ฯ
เต   จ  ๕  พหู  ภิกฺขู  เถรา  จ  นวา  จ  มชฺฌิมา  จ  อายสฺมโต
#๑ ม. มุตฺตํ ฯ ๒ ม. อิธ ตยา คหิตํ ฯ ยุ. อิธ คหิตํ โข ฯ ๓ ยุ. ปฏิพาหิโร ฯ
#๔ ม. ยุ. ภิกฺขูนํ เอตทโหสีติ อิเม ปาฐา นตฺถิ ฯ ตตฺถ ภิกฺขู ภควา โข
#ภิกฺขูนํ อเนกปริยาเยน วินยกถํ กเถตีติอาทิวจนํเยว อาคตํ ฯ ๕ ยุ. เตธ ฯ
