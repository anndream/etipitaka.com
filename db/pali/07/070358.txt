อุปสมฺปาเทยฺย   อิตฺถนฺนามาย  อยฺยาย  ปวตฺตินิยา  ฯ  เอสา  ญตฺติ  ฯ
สุณาตุ   เม   อยฺเย   สงฺโฆ  อยํ  อิตฺถนฺนามา  อิตฺถนฺนามาย  อยฺยาย
อุปสมฺปทาเปกฺขา   ปริสุทฺธา   อนฺตรายิเกหิ   ธมฺเมหิ   ฯ  ปริปุณฺณสฺสา
ปตฺตจีวรํ   ฯ   อิตฺถนฺนามา   สงฺฆํ   อุปสมฺปทํ   ยาจติ   อิตฺถนฺนามาย
อยฺยาย   ปวตฺตินิยา  ฯ  สงฺโฆ  อิตฺถนฺนามํ  อุปสมฺปาเทติ  อิตฺถนฺนามาย
อยฺยาย    ปวตฺตินิยา    ฯ    ยสฺสา   อยฺยาย   ขมติ   อิตฺถนฺนามาย
อุปสมฺปทา   อิตฺถนฺนามาย   อยฺยาย   ปวตฺตินิยา   สา  ตุณฺหสฺส  ยสฺสา
นกฺขมติ    สา   ภาเสยฺย   ฯ   ทุติยมฺปิ   เอตมตฺถํ   วทามิ   ฯเปฯ
ตติยมฺปิ   เอตมตฺถํ   วทามิ   ฯ   สุณาตุ   เม   อยฺเย   สงฺโฆ  อยํ
อิตฺถนฺนามา    อิตฺถนฺนามาย    อยฺยาย    อุปสมฺปทาเปกฺขา   ปริสุทฺธา
อนฺตรายิเกหิ   ธมฺเมหิ   ฯ   ปริปุณฺณสฺสา   ปตฺตจีวรํ   ฯ  อิตฺถนฺนามา
สงฺฆํ    อุปสมฺปทํ    ยาจติ   อิตฺถนฺนามาย   อยฺยาย   ปวตฺตินิยา   ฯ
สงฺโฆ   อิตฺถนฺนามํ  อุปสมฺปาเทติ  อิตฺถนฺนามาย  อยฺยาย  ปวตฺตินิยา  ฯ
ยสฺสา    อยฺยาย    ขมติ    อิตฺถนฺนามาย   อุปสมฺปทา   อิตฺถนฺนามาย
อยฺยาย     ปวตฺตินิยา    สา    ตุณฺหสฺส    ยสฺสา    นกฺขมติ    สา
ภาเสยฺย    ฯ    อุปสมฺปนฺนา    สงฺเฆน   อิตฺถนฺนามา   อิตฺถนฺนามาย
อยฺยาย   ปวตฺตินิยา   ฯ   ขมติ   สงฺฆสฺส  ตสฺมา  ตุณฺหี  ฯ  เอวเมตํ
ธารยามีติ ฯ
     [๕๗๙]  ตาวเทว  ตํ  ๑  อาทาย  ภิกฺขุสงฺฆํ อุปสงฺกมิตฺวา เอกํสํ
อุตฺตราสงฺคํ    การาเปตฺวา   ภิกฺขูนํ   ปาเท   วนฺทาเปตฺวา   อุกฺกุฏิกํ
#๑ ยุ. อยํ สทฺโท นตฺถิ ฯ
