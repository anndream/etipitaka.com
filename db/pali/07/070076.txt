น   โหติ   ฯเปฯ   อนุชานามิ  ภิกฺขเว  กวาฏํ  ปิฏฺฐสงฺฆาฏํ  อุทุกฺขลิกํ
อุตฺตรปาสกํ  อคฺคฬวฏฺฏึ  กปิสีสกํ  สูจิกํ  ฆฏิกํ  ตาลจฺฉิทฺทํ  อาวิญฺฉนจฺฉิทฺทํ
อาวิญฺฉนรชฺชุนฺติ     ฯ     โกฏฺฐเก     ติณจุณฺณํ    ปริปตติ    ฯเปฯ
อนุชานามิ    ภิกฺขเว   โอคุมฺเพตฺวา   อุลฺลิตาวลิตฺตํ   กาตุํ   เสตวณฺณํ
กาฬวณฺณํ     เครุกปริกมฺมํ     มาลากมฺมํ     ลตากมฺมํ     มกรทนฺตกํ
ปญฺจปฏฺฐิกนฺติ   ฯ   ปริเวณํ  จิกฺขลฺลํ  โหติ  ฯเปฯ  อนุชานามิ  ภิกฺขเว
มรุมฺพํ   ปกิริตุนฺติ   ฯ   น   ปริยาปุณนฺติ   ฯเปฯ  อนุชานามิ  ภิกฺขเว
ปทรสิลํ  ๑  นิกฺขิปิตุนฺติ  ฯ  อุทกํ  สนฺติฏฺฐติ  ฯเปฯ  อนุชานามิ ภิกฺขเว
อุทกนิทฺธมนนฺติ   ฯ   อาจมนกุมฺภี  น  โหติ  ฯเปฯ  อนุชานามิ  ภิกฺขเว
อาจมนกุมฺภินฺติ   ฯ   อาจมนสราวโก   น   โหติ   ฯเปฯ   อนุชานามิ
ภิกฺขเว   อาจมนสราวกนฺติ   ฯ   ทุกฺขํ   นิสินฺนา   อาจเมนฺติ   ฯเปฯ
อนุชานามิ    ภิกฺขเว   อาจมนปาทุกนฺติ   ฯ   อาจมนปาทุกา   ปากฏา
โหติ   ฯ   ภิกฺขู   หิริยนฺติ   อาจเมตุํ   ฯเปฯ   อนุชานามิ   ภิกฺขเว
ปริกฺขิปิตุํ  ตโย  ปากาเร  อิฏฺฐกาปาการํ  สิลาปาการํ  ทารุปาการนฺติ ฯ
อาจมนกุมฺภี     อปารุตา     โหติ     ฯ    ติณจุณฺเณหิปิ    ปํสุเกหิปิ
โอกิริยติ ฯเปฯ อนุชานามิ ภิกฺขเว อปิธานนฺติ ฯ
     [๑๙๕]   เตน   โข   ปน   สมเยน  ฉพฺพคฺคิยา  ภิกฺขู  เอวรูปํ
อนาจารํ   อาจรนฺติ   มาลาวจฺฉํ   โรเปนฺติปิ   โรปาเปนฺติปิ  สิญฺจนฺติปิ
สิญฺจาเปนฺติปิ    โอจินนฺติปิ   โอจินาเปนฺติปิ   คนฺเถนฺติปิ   คนฺถาเปนฺติปิ
เอกโตวณฺฏิกมาลํ      กโรนฺติปิ      การาเปนฺติปิ     อุภโตวณฺฏิกมาลํ
#๑ ยุ. ปทสิลํ ฯ
