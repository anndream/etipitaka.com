เอวเมตํ ธารยามีติ ฯ
     [๖๑๖]   อถโข  เถรา  ภิกฺขู  ราชคหํ  อคมํสุ  ธมฺมญฺจ  วินยญฺจ
สงฺคายิตุํ   ฯ   อถโข   เถรานํ   ภิกฺขูนํ   เอตทโหสิ   ภควตา   โข
อาวุโส     ขณฺฑผุลฺลปฏิสงฺขรณํ     วณฺณิตํ     หนฺท    มยํ    อาวุโส
ปฐมํ    มาสํ    ขณฺฑผุลฺลํ   ปฏิสงฺขโรม   มชฺฌิมํ   มาสํ   สนฺนิปติตฺวา
ธมฺมญฺจ   วินยญฺจ   สงฺคายิสฺสามาติ   ฯ   อถโข   เถรา  ภิกฺขู  ปฐมํ
มาสํ ขณฺฑผุลฺลํ ปฏิสงฺขรึสุ ฯ
     [๖๑๗]   อถโข   อายสฺมา   อานนฺโท   เสฺว   สนฺนิปาโต   น
โข   เม   ตํ   ปฏิรูปํ  โยหํ  เสกฺโข  สมาโน  สนฺนิปาตํ  คจฺเฉยฺยนฺติ
พหุเทว   รตฺตึ   กายคตาย   สติยา  วีตินาเมตฺวา  รตฺติยา  ปจฺจูสสมยํ
นิปชฺชิสฺสามีติ   กายํ  อาวฏฺเฏสิ  ๑  ฯ  อปฺปตฺตญฺจ  สีสํ  พิมฺโพหนํ  ฯ
ภูมิโต   จ   ปาทา  มุตฺตา  ฯ  เอตสฺมึ  อนฺตเร  อนุปาทาย  อาสเวหิ
จิตฺตํ    วิมุจฺจิ   ฯ   อถโข   อายสฺมา   อานนฺโท   อรหา   สมาโน
สนฺนิปาตํ อคมาสิ ฯ
     [๖๑๘]   อถโข   อายสฺมา   มหากสฺสโป  สงฺฆํ  ญาเปสิ  สุณาตุ
เม   อาวุโส   สงฺโฆ   ยทิ   สงฺฆสฺส   ปตฺตกลฺลํ   อหํ  อุปาลึ  วินยํ
ปุจฺเฉยฺยนฺติ    ฯ   อายสฺมา   อุปาลิ   สงฺฆํ   ญาเปสิ   สุณาตุ   เม
ภนฺเต     สงฺโฆ    ยทิ    สงฺฆสฺส    ปตฺตกลฺลํ    อหํ    อายสฺมตา
มหากสฺสเปน   วินยํ   ปุฏฺโฐ   วิสฺสชฺเชยฺยนฺติ   ฯ   อถโข   อายสฺมา
มหากสฺสโป     อายสฺมนฺตํ    อุปาลึ    เอตทโวจ    ปฐมํ    อาวุโส
#๑ ยุ. อาวชฺเชสิ ฯ
