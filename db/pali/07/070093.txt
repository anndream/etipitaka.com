โหติ  ฯ  ภควโต  เอตมตฺถํ  อาโรเจสุํ  ฯ  อนุชานามิ ภิกฺขเว สุตฺตํ ๑
มญฺจํ   เวเฐตุนฺติ   ๒   ฯ   องฺคานิ  พหุํ  สุตฺตํ  ปริยาทิยนฺติ  ฯเปฯ
อนุชานามิ  ภิกฺขเว  องฺเค  วิชฺฌิตฺวา  อฏฺฐปทกํ  เวเฐตุนฺติ ๒ ฯ โจฬกํ
อุปฺปนฺนํ   โหติ   ฯ   ภควโต   เอตมตฺถํ   อาโรเจสุํ   ฯ  อนุชานามิ
ภิกฺขเว  จิมิลิกํ  กาตุนฺติ  ฯ  ตูลิกา  อุปฺปนฺนา  โหติ  ฯเปฯ  อนุชานามิ
ภิกฺขเว    วิชเฏตฺวา    พิมฺโพหนํ    กาตุํ    ตีณิ    ตูลานิ   รุกฺขตูลํ
ลตาตูลํ โปฏกีตูลนฺติ ฯ
     [๒๑๘]  เตน  โข  ปน  สมเยน  ฉพฺพคฺคิยา  ภิกฺขู  อฑฺฒกายิกานิ
พิมฺโพหนานิ   ธาเรนฺติ  ฯ  มนุสฺสา  วิหารจาริกํ  อาหิณฺฑนฺตา  ปสฺสิตฺวา
อุชฺฌายนฺติ   ขียนฺติ   วิปาเจนฺติ   ฯเปฯ  เสยฺยถาปิ  คิหี  กามโภคิโนติ
ฯเปฯ   ภควโต   เอตมตฺถํ   อาโรเจสุํ  ฯ  น  ภิกฺขเว  อฑฺฒกายิกานิ
พิมฺโพหนานิ    ธาเรตพฺพานิ    โย    ธาเรยฺย    อาปตฺติ   ทุกฺกฏสฺส
อนุชานามิ ภิกฺขเว สีสปฺปมาณํ พิมฺโพหนํ กาตุนฺติ ฯ
     [๒๑๙]  เตน  โข  ปน  สมเยน  ราชคเห  คิรคฺคสมชฺโช โหติ ฯ
มนุสฺสา    มหามตฺตานํ    อตฺถาย    ภิสิโย    ปฏิยาเทนฺติ    อุณฺณภิสึ
โจฬภิสึ    วากภิสึ   ติณภิสึ   ปณฺณภิสึ   ฯ   เต   วีติวตฺเต   สมชฺเช
ฉวึ  อุปฺปาเฏตฺวา  ๓  หรนฺติ  ฯ  อทฺทสํสุ  ๔  โข ภิกฺขู สมชฺชฏฺฐาเน
พหุํ   อุณฺณมฺปิ   โจฬมฺปิ  ๕  วากมฺปิ  ติณมฺปิ  ปณฺณมฺปิ  ฉฑฺฑิตํ  ๖  ฯ
#๑ ม. ยุ. อยํ ปาโฐ น ทิสฺสติ ฯ ๒ ม. เวเธตุนฺติ ฯ ยุ. เวตุนฺติ ฯ ๓ ม. ยุ.
#โอปาเฏตฺวา ฯ ๔ ม. ยุ. อทฺทสาสุํ ฯ ๕ ม. โจฬกมฺปิ ฯ ๖ ยุ. ฉฑฺฑิตานิ ฯ
