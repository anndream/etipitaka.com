                ภิงฺโกว ปงฺกํ อภิภกฺขยิตฺวา
                มมานุกุพฺพํ กปโณ มริสฺสตีติ ฯ
     [๓๙๘]   อฏฺฐหิ   ภิกฺขเว   องฺเคหิ  สมนฺนาคโต  ภิกฺขุ  ทูเตยฺยํ
คนฺตุมรหติ  ฯ  กตเมหิ  อฏฺฐหิ  ฯ  อิธ  ภิกฺขเว  ภิกฺขุ  โสตา  จ โหติ
สาเวตา  จ  อุคฺคเหตา  จ  ธาเรตา  จ  วิญฺญาตา  จ  วิญฺญาเปตา จ
กุสโล    จ    สหิตาสหิตสฺส    โน   จ   กลหการโก   อิเมหิ   โข
ภิกฺขเว อฏฺฐหงฺเคหิ สมนฺนาคโต ภิกฺขุ ทูเตยฺยํ คนฺตุมรหติ ฯ
     [๓๙๙]  อฏฺฐหิ  ภิกฺขเว  องฺเคหิ  สมนฺนาคโต  สารีปุตฺโต ทูเตยฺยํ
คนฺตุมรหติ   ฯ   กตเมหิ   อฏฺฐหิ  ฯ  อิธ  ภิกฺขเว  สารีปุตฺโต  โสตา
จ   โหติ   สาเวตา   จ   อุคฺคเหตา   จ   ธาเรตา   จ  วิญฺญาตา
จ   วิญฺญาเปตา   จ   กุสโล   จ  สหิตาสหิตสฺส  โน  จ  กลหการโก
อิเมหิ   โข   ภิกฺขเว   อฏฺฐหงฺเคหิ   สมนฺนาคโต  สารีปุตฺโต  ทูเตยฺยํ
คนฺตุมรหตีติ ฯ
     [๔๐๐] โย เว น พฺยาธติ ๑ ปตฺวา    ปริสํ อุคฺควาทินึ
           น จ หาเปติ วจนํ            น จ ฉาเทติ สาสนํ
           อสนฺทิทฺโธ จ อกฺขาติ          ปุจฺฉิโต น จ กุปฺปติ ๒
           สเว ตาทิสโก ภิกฺขู           ทูเตยฺยํ คนฺตุมรหตีติ ฯ
     [๔๐๑]   อฏฺฐหิ   ภิกฺขเว  อสทฺธมฺเมหิ  อภิภูโต  ปริยาทินฺนจิตฺโต
เทวทตฺโต   อาปายิโก   เนรยิโก   กปฺปฏฺโฐ   อเตกิจฺโฉ  ฯ  กตเมหิ
#๑ ม. พฺยธติ ฯ ยุ. วฺยาธติ ฯ ๒ ม. ยุ. ปุจฺฉิโต จ น กุปฺปติ ฯ
