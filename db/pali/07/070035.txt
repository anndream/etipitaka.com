น    นคฺเคน    สายิตพฺพํ    น    นคฺเคน   ปาตพฺพํ   โย   ปิเวยฺย
อาปตฺติ ทุกฺกฏสฺสาติ ฯ
     [๙๑]   เตน  โข  ปน  สมเยน  ภิกฺขู  ชนฺตาฆเร  ฉมายํ  จีวรํ
นิกฺขิปนฺติ  ฯ  จีวรํ  ปํสุกิตํ  โหติ  ฯ  ภควโต เอตมตฺถํ อาโรเจสุํ ฯเปฯ
อนุชานามิ   ภิกฺขเว   ชนฺตาฆเร  ๑  จีวรวํสํ  จีวรรชฺชุนฺติ  ฯ  เทเว
วสฺสนฺเต  จีวรํ  โอวสฺสติ  ฯเปฯ  อนุชานาม  ภิกฺขเว ชนฺตาฆรสาลนฺติ ฯ
ชนฺตาฆรสาลา   นีจวตฺถุกา   โหติ   ฯ   อุทเกน   โอตฺถริยติ   ฯเปฯ
อนุชานามิ   ภิกฺขเว   อุจฺจวตฺถุกํ   กาตุนฺติ   ฯ  จโย  ปริปตติ  ฯเปฯ
อนุชานามิ   ภิกฺขเว   จินิตุํ   ฯเปฯ   อาโรหนฺตา   วิหญฺญนฺติ   ฯเปฯ
อาโรหนฺตา ปริปตนฺติ ฯเปฯ อนุชานามิ ภิกฺขเว อาลมฺพนพาหนฺติ ฯ
     [๙๒]   เตน   โข   ปน   สมเยน   ชนฺตาฆรสาลายํ   ติณจุณฺณํ
ปริปตติ   ฯเปฯ   อนุชานามิ   ภิกฺขเว   โอคุมฺเพตฺวา   อุลฺลิตฺตาวลิตฺตํ
กาตุํ ฯเปฯ จีวรวํสํ จีวรรชฺชุนฺติ ฯ
     [๙๓]   เตน   โข   ปน   สมเยน  ภิกฺขู  ชนฺตาฆเรปิ  อุทเกปิ
ปิฏฺฐิปริกมฺมํ    ๒    กาตุํ    กุกฺกุจฺจายนฺติ   ฯ   ภควโต   เอตมตฺถํ
อาโรเจสุํ  ฯ  อนุชานามิ  ภิกฺขเว  ติสฺโส  ปฏิจฺฉาทิโย ชนฺตาฆรปฏิจฺฉาทึ
อุทกปฏิจฺฉาทึ วตฺถปฏิจฺฉาทินฺติ ฯ
     [๙๔]   เตน  โข  ปน  สมเยน  ชนฺตาฆเร  อุทกํ  น  โหติ  ฯ
#๑ ม. ยุ. อยํ ปาโฐ นตฺถิ ฯ ๒ ม. ยุ. ปริกมฺมํ ฯ
