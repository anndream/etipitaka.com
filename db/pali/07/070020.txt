ปตฺตตฺถวิกนฺติ    ฯ   อํสวทฺธโก   น   โหติ   ฯ   ภควโต   เอตมตฺถํ
อาโรเจสุํ ฯเปฯ อนุชานามิ ภิกฺขเว อํสวทฺธกํ พนฺธนสุตฺตกนฺติ ฯ
     [๔๕]   เตน  โข  ปน  สมเยน  ภิกฺขู  ภิตฺติขีเลปิ  นาคทนฺตเกปิ
ปตฺตํ   ลคฺเคนฺติ   ฯ  ปริปติตฺวา  ปตฺโต  ภิชฺชติ  ฯ  ภควโต  เอตมตฺถํ
อาโรเจสุํ   ฯเปฯ   น   ภิกฺขเว   ปตฺโต  ลคฺเคตพฺโพ  โย  ลคฺเคยฺย
อาปตฺติ ทุกฺกฏสฺสาติ ฯ
     [๔๖]  เตน  โข  ปน  สมเยน  ภิกฺขู  มญฺเจ  ปตฺตํ  นิกฺขิปนฺติ ฯ
สติสมฺโมสา    นิสีทนฺตา   โอตฺถริตฺวา   ปตฺตํ   ภินฺทนฺติ   ฯ   ภควโต
เอตมตฺถํ   อาโรเจสุํ   ฯเปฯ  น  ภิกฺขเว  มญฺเจ  ปตฺโต  นิกฺขิปิตพฺโพ
โย นิกฺขิเปยฺย อาปตฺติ ทุกฺกฏสฺสาติ ฯ
     [๔๗]  เตน  โข  ปน  สมเยน  ภิกฺขู  ปีเฐ  ปตฺตํ  นิกฺขิปนฺติ  ฯ
สติสมฺโมสา    นิสีทนฺตา   โอตฺถริตฺวา   ปตฺตํ   ภินฺทนฺติ   ฯ   ภควโต
เอตมตฺถํ   อาโรเจสุํ   ฯเปฯ   น  ภิกฺขเว  ปีเฐ  ปตฺโต  นิกฺขิปิตพฺโพ
โย นิกฺขิเปยฺย อาปตฺติ ทุกฺกฏสฺสาติ ฯ
     [๔๘]  เตน  โข  ปน  สมเยน  ภิกฺขู  องฺเก  ปตฺตํ  นิกฺขิปนฺติ ฯ
สติสมฺโมสา   อุฏฺฐหนฺติ  ๑  ฯ  ปริปติตฺวา  ปตฺโต  ภิชฺชติ  ฯ  ภควโต
เอตมตฺถํ   อาโรเจสุํ   ฯเปฯ  น  ภิกฺขเว  องฺเก  ปตฺโต  นิกฺขิปิตพฺโพ
โย นิกฺขิเปยฺย อาปตฺติ ทุกฺกฏสฺสาติ ฯ
     [๔๙]  เตน  โข  ปน  สมเยน  ภิกฺขู  ฉตฺเต  ปตฺตํ  นิกฺขิปนฺติ ฯ
วาตมณฺฑลิกาย   ฉตฺตํ   อุกฺขิปิยติ   ฯ   ปริปติตฺวา   ปตฺโต  ภิชฺชติ  ฯ
#๑ ยุ. วุฏฺฐหนฺติ ฯ
