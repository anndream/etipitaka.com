โอวาทํ    คณฺหามีติ   ฯ   คณฺหาหยฺย   โอวาทํ   เอวํ   หิ   ภควตา
ปญฺญตฺตํ    ฐเปตฺวา    พาลํ    ฐเปตฺวา    คิลานํ   ฐเปตฺวา   คมิกํ
อวเสเสหิ  โอวาโท  คเหตพฺโพติ  ฯ  ภควโต  เอตมตฺถํ  อาโรเจสุํ  ฯ
อนุชานามิ   ภิกฺขเว   อารญฺญเกน  ภิกฺขุนา  โอวาทํ  คเหตุํ  สงฺเกตญฺจ
กาตุํ อตฺร ปฏิหริสฺสามีติ ฯ
     [๕๕๐]   เตน   โข  ปน  สมเยน  ภิกฺขู  โอวาทํ  คเหตฺวา  น
อาโรเจนฺติ   ฯ   ภควโต   เอตมตฺถํ   อาโรเจสุํ  ฯเปฯ  น  ภิกฺขเว
โอวาโท    น    อาโรเจตพฺโพ    โย    น   อาโรเจยฺย   อาปตฺติ
ทุกฺกฏสฺสาติ ฯ
     [๕๕๑]   เตน   โข  ปน  สมเยน  ภิกฺขู  โอวาทํ  คเหตฺวา  น
ปจฺจาหรนฺติ   ฯเปฯ   ภควโต   เอตมตฺถํ   อาโรเจสุํ  ฯ  น  ภิกฺขเว
โอวาโท    น    ปจฺจาหริตพฺโพ    โย   น   ปจฺจาหเรยฺย   อาปตฺติ
ทุกฺกฏสฺสาติ ฯ
     [๕๕๒]  เตน  โข  ปน  สมเยน  ภิกฺขุนิโย  สงฺเกตํ น คจฺฉนฺติ ฯ
ภควโต   เอตมตฺถํ   อาโรเจสุํ  ฯ  น  ภิกฺขเว  ภิกฺขุนิยา  สงฺเกตํ  น
คนฺตพฺพํ ยา น คจฺเฉยฺย อาปตฺติ ทุกฺกฏสฺสาติ ฯ
     [๕๕๓]  เตน  โข  ปน  สมเยน  ภิกฺขุนิโย  ทีฆานิ  กายพนฺธนานิ
ธาเรนฺติ   เตเหว  ผาสุเก  ๑  นเมนฺติ  ๒  ฯ  มนุสฺสา  อุชฺฌายนฺติ
ขียนฺติ  วิปาเจนฺติ  ฯเปฯ  เสยฺยถาปิ  คิหิกามโภคินิโยติ  ๓  ฯ ภควโต
#๑ ยุ. ปาสฺเก ฯ ๒ ม. ผาสุกา นาเมนฺติ ฯ ๓ ม. คิหินี กามโภคินิโยติ ฯ
