     [๓๕๒]   ปญฺจิเม   โมคฺคลฺลาน   สตฺถาโร   สนฺโต  สํวิชฺชมานา
โลกสฺมึ   ฯ   กตเม   ปญฺจ   ฯ   อิธ  โมคฺคลฺลาน  เอกจฺโจ  สตฺถา
อปริสุทฺธสีโล     สมาโน     ปริสุทฺธสีโลมฺหีติ    ปฏิชานาติ    ปริสุทฺธํ
เม   สีลํ  ปริโยทาตํ  อสงฺกิลิฏฺฐนฺติ  จ  ๑  ฯ  ตเมนํ  สาวกา  เอวํ
ชานนฺติ   อยํ  โข  ภวํ  สตฺถา  อปริสุทฺธสีโล  สมาโน  ปริสุทฺธสีโลมฺหีติ
ปฏิชานาติ     ปริสุทฺธํ     เม     สีลํ    ปริโยทาตํ    อสงฺกิลิฏฺฐนฺติ
จ   มยํ   เจว   โข   ปน   คิหีนํ   อาโรเจยฺยาม  นาสฺสสฺส  มนาปํ
ยํ   โข   ปนสฺส   อมนาปํ   กถนฺตํ   ๒  มยํ  เตน  สมุทาจเรยฺยาม
สมฺมนฺนติ   โข   ปน   จีวรปิณฺฑปาตเสนาสนคิลานปจฺจยเภสชฺชปริกฺขาเรน
ยํ     ตุโม    กริสฺสติ    ตุโม    ว    เตน    ปญฺญายิสฺสตีติ    ฯ
เอวรูปํ   โข   โมคฺคลฺลาน   สตฺถารํ   สาวกา   สีลโต   รกฺขนฺติ  ฯ
เอวรูโป จ ปน สตฺถา สาวเกหิ สีลโต รกฺขํ ปจฺจาสึสติ ฯ
     [๓๕๓]  ปุน  จปรํ  โมคฺคลาน  อิเธกจฺโจ  สตฺถา  อปริสุทฺธาชีโว
สมาโน    ปริสุทฺธาชีโวมฺหีติ    ปฏิชานาติ    ปริสุทฺโธ   เม   อาชีโว
ปริโยทาโต   อสงฺกิลิฏฺโฐติ   จ   ฯ   ตเมนํ   สาวกา  เอวํ  ชานนฺติ
อยํ   โข   ภวํ   สตฺถา   อปริสุทฺธาชีโว   สมาโน   ปริสุทฺธาชีโวมฺหีติ
ปฏิชานาติ    ปริสุทฺโธ    เม    อาชีโว   ปริโยทาโต   อสงฺกิลิฏฺโฐติ
จ   มยํ   เจว   โข   ปน   คิหีนํ   อาโรเจยฺยาม  นาสฺสสฺส  มนาปํ
ยํ    โข    ปนสฺส   อมนาปํ   กถนฺตํ   มยํ   เตน   สมุทาจเรยฺยาม
#๑ ยุ. จสทฺโท น ปญฺญายติ ฯ ๒ ม. ยุ. กถํ นํ ฯ
