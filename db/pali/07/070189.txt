มนุสฺสา    สทฺธา    ปสนฺนา   ปณฺฑิตา   พุทฺธิมนฺโต   เต   เอวมาหํสุ
นจิรสฺสํ  ๑  วต  โภ  นาโค  นาเคน  สงฺคาเมสฺสตีติ  ฯ อถโข ภควา
นาฬาคิรึ   หตฺถึ   เมตฺเตน   จิตฺเตน  ผริ  ฯ  อถโข  นาฬาคิริ  หตฺถี
ภควโต    เมตฺเตน   จิตฺเตน   ผุฏฺโฐ   โสณฺฑํ   โอโรเปตฺวา   เยน
ภควา    เตนุปสงฺกมิ   อุปสงฺกมิตฺวา   ภควโต   ปุรโต   อฏฺฐาสิ   ฯ
อถโข    ภควา    ทกฺขิเณน   หตฺเถน   นาฬาคิริสฺส   หตฺถิสฺส   กุมฺภํณ
ปรามสนฺโต นาฬาคิรึ หตฺถึ คาถาหิ อชฺฌภาสิ
     [๓๗๙] มา กุญฺชร นาคมาสโท ๒
           ทุกฺขํ หิ กุญฺชร นาคมาสโท ฯ
           น หิ นาคหตสฺส กุญฺชร
           สุคติ โหติ อิโต ปรํ ยโต ฯ
           มา จ มโท มา จ ปมาโท
           น หิ ปมตฺตา สุคตึ วชนฺติ เต ฯ
           ตฺวญฺเญว ตถา กริสฺสสิ
           เยน ตฺวํ สุคตึ คมิสฺสสีติ ฯ
     [๓๘๐]   อถโข   นาฬาคิริ   หตฺถี  โสณฺฑาย  ภควโต  ปาทปํสูนิ
คเหตฺวา   อุปริมุทฺธนิ   อากิริตฺวา   ปฏิกุฏิโต   ปฏิสกฺกิ  ยาว  ภควนฺตํ
อทกฺขิ   ฯ   อถโข   นาฬาคิริ   หตฺถี   หตฺถิสาลํ  คนฺตฺวา  สกฏฺฐาเน
อฏฺฐาสิ ฯ ตถาทนฺโต จ ปน นาฬาคิริ หตฺถึ อโหสิ ฯ
#๑ ยุ. นสทฺโท นตฺถิ ฯ ๒ ยุ. นาคม อาสโท ฯ
