กาตพฺพํ   กินฺติ   นุ   โข   อนฺเตวาสิกสฺส   จีวรํ   รชิเยถาติ   จีวรํ
รเชนฺเตน  สาธุกํ  สมฺปริวตฺตกํ  สมฺปริวตฺตกํ  รเชตพฺพํ  น  จ  อจฺฉินฺเน
เถเว    ปกฺกมิตพฺพํ   สเจ   อนฺเตวาสิโก   คิลาโน   โหติ   ยาวชีวํ
อุปฏฺฐาตพฺโพ     วุฏฺฐานสฺส     อาคเมตพฺพํ    อิทํ    โข    ภิกฺขเว
อาจริยานํ   อนฺเตวาสิเกสุ   วตฺตํ   ยถา   อาจริเยหิ   อนฺเตวาสิเกสุ
สมฺมา วตฺติตพฺพนฺติ ฯ
                 วตฺตกฺขนฺธกํ นิฏฺฐิตํ อฏฺฐมํ ฯ
       อิมมฺหิ ขนฺธเก วตฺถู เอกูนวีสติ ๑ วตฺตา จตุทฺทส ๒ ฯ
                      _________________
                        ตสฺสุทฺทานํ
    [๔๔๖] สอุปาหนฉตฺตา ๓ จ      โอคุณฺฐิ สีส ๔ ปานิยํ
          นาภิวาเท น ปุจฺฉนฺติ      อหิ อุชฺฌนฺติ เปสลา ฯ
          โอมุญฺจิ ฉตฺตํ ขนฺเธ จ     อตรญฺจ ปฏิกฺกมํ
          ปตฺตจีวรํ นิกฺขิปา         ปฏิรูปญฺจ ปุจฺฉิตา
          อาสิญฺจิ โธวิเตน จ ๕    สุกฺเขนลฺเลนุปาหนา ๖
          วุฑฺโฒ นวโก ปุจฺเฉยฺย     อชฺฌาวุตฺถญฺจ โคจรา
          เสกฺขา วจฺจา ปานิ ปริ    กตฺตรํ กติกฏฺฐิตํ ๗
#๑ ม. รา. ปญฺจปณฺณาส ฯ ยุ. ปญฺจปญฺญาส ฯ ๒ ม. ยุ. วตฺตํ จุทฺทส ฯ ๓ ม. สอุปาหนา
#ฉตฺตา ฯ ยุ. สหอุปาหนฉตฺตา ฯ ๔ ม. ยุ. สีสํ ฯ ๕ ม. ยุ. อาสิญฺเจยฺย โธวิเตน ฯ
#๖ ยุ. สุกฺเขน อลฺลุปาหนา ฯ ๗ ม. ยุ. รา. กติกํ ตโต ฯ
