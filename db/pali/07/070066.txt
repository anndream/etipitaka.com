จีวเร   อปฺเปนฺติ   ฯ   จีวรํ  ชีรติ  ฯ  ภควโต  เอตมตฺถํ  อาโรเจสุํ
ฯเปฯ   อนุชานามิ  ภิกฺขเว  คณฺฐิกผลกํ  ปาสกผลกนฺติ  ฯ  คณฺฐิกผลกมฺปิ
ปาสกผลกมฺปิ   อนฺเต   อปฺเปนฺติ  ฯ  โกโณ  ๑  วิวริยติ  ฯ  ภควโต
เอตมตฺถํ    อาโรเจสุํ    ฯเปฯ    อนุชานามิ    ภิกฺขเว   คณฺฐิกผลกํ
อนฺเต  อปฺเปตุํ  ปาสกผลกํ  สตฺตงฺคุลํ  วา  อฏฺฐงฺคุลํ  วา  โอคาเหตฺวา
อปฺเปตุนฺติ ฯ
     [๑๖๙]   เตน   โข   ปน  สมเยน  ฉพฺพคฺคิยา  ภิกฺขู  คิหินิวตฺถํ
นิวาเสนฺติ    หตฺถิโสณฺฑิกํ    ๒   มจฺฉวาฬกํ   จตุกฺกณฺณกํ   ตาลวณฺฏกํ
สตวลฺลิกํ    ฯ    มนุสฺสา    อุชฺฌายนฺติ   ขียนฺติ   วิปาเจนฺติ   ฯเปฯ
เสยฺยถาปิ   คิหี   กามโภคิโนติ   ฯเปฯ  ภควโต  เอตมตฺถํ  อาโรเจสุํ
ฯเปฯ  น  ภิกฺขเว  คิหินิวตฺถํ  นิวาเสตพฺพํ  หตฺถิโสณฺฑิกํ  ๒  มจฺฉวาฬกํ
จตุกฺกณฺณกํ     ตาลวณฺฏกํ    สตวลฺลิกํ    โย    นิวาเสยฺย    อาปตฺติ
ทุกฺกฏสฺสาติ ฯ
     [๑๗๐]   เตน   โข   ปน  สมเยน  ฉพฺพคฺคิยา  ภิกฺขู  คิหิปารุตํ
ปารุปนฺติ    ฯ    มนุสฺสา    อุชฺฌายนฺติ   ขียนฺติ   วิปาเจนฺติ   ฯเปฯ
เสยฺยถาปิ   คิหี   กามโภคิโนติ   ฯเปฯ  ภควโต  เอตมตฺถํ  อาโรเจสุํ
ฯเปฯ   น   ภิกฺขเว   คิหิปารุตํ   ปารุปิตพฺพํ  โย  ปารุเปยฺย  อาปตฺติ
ทุกฺกฏสฺสาติ ฯ
     [๑๗๑]    เตน   โข   สมเยน   ฉพฺพคฺคิยา   ภิกฺขู   สํเวลฺลิยํ
นิวาเสนฺติ    ฯ    มนุสฺสา   อุชฺฌายนฺติ   ขียนฺติ   วิปาเจนฺติ   ฯเปฯ
#๑ ม. โกโจ ๒ ม. ยุ. หตฺถิโสณฺฑกํ ฯ
