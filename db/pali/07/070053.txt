ฉตฺตปคฺคหิตา    อาหิณฺฑิสฺสนฺตีติ    ฯ    อสฺโสสุํ    โข   ภิกฺขู   ตสฺส
อุปาสกสฺส    อุชฺฌายนฺตสฺส    ขียนฺตสฺส    วิปาเจนฺตสฺส    ฯ   อถโข
เต   ภิกฺขู   ภควโต   เอตมตฺถํ   อาโรเจสุํ   ฯ  สจฺจํ  กิร  ภิกฺขเว
ฯเปฯ    สจฺจํ    ภควาติ   ฯเปฯ   วิครหิตฺวา   ธมฺมึ   กถํ   กตฺวา
ภิกฺขู   อามนฺเตสิ   น   ภิกฺขเว   ฉตฺตํ   ธาเรตพฺพํ   โย   ธาเรยฺย
อาปตฺติ ทุกฺกฏสฺสาติ ฯ
     [๑๓๓]   เตน   โข   ปน   สมเยน   อญฺญตโร  ภิกฺขุ  คิลาโน
โหติ  ฯ  ตสฺส  วินา  ฉตฺตํ  ผาสุ  น  โหติ  ๑  ฯ  ภควโต เอตมตฺถํ
อาโรเจสุํ ฯ อนุชานามิ ภิกฺขเว คิลานสฺส ฉตฺตนฺติ ๒ ฯ
     [๑๓๔]   เตน   โข   ปน  สมเยน  ภิกฺขู  คิลานสฺเสว  ภควตา
ฉตฺตํ    อนุญฺญาตํ    โน    อคิลานสฺสาติ    อาราเม   อารามูปจาเร
ฉตฺตํ    ธาเรตุํ   กุกฺกุจฺจายนฺติ   ฯ   ภควโต   เอตมตฺถํ   อาโรเจสุํ
ฯเปฯ   อนุชานามิ   ภิกฺขเว  อคิลาเนนปิ  ๓  ภิกฺขุนา  ๔  อาราเม
อารามูปจาเร ฉตฺตํ ธาเรตุนฺติ ฯ
     [๑๓๕]  เตน  โข  ปน  สมเยน  อญฺญตโร  ภิกฺขุ  สิกฺกาย  ปตฺตํ
อุฑฺฑิตฺวา   ๕  ทณฺเฑ  อาลคฺเคตฺวา  วิกาเล  อญฺญตเรน  คามทฺวาเรน
อติกฺกมติ  ฯ  มนุสฺสา  เอสยฺยา  ๖  โจโร  คจฺฉติ  อสิสฺส  วิโชตลตีติ
#๑ ม. น ผาสุ โหติ ฯ ยุ. ฉตฺเตน น ผาสุ โหติ ฯ ๒ ม. ฉตฺตํ ธาเรตุนฺติ ฯ
#๓ ยุ. คิลาเนนปิ อติลาเนนปิ ฯ ๔ ม. ยุ. อยํ ปาโฐ นตฺถิ ฯ ๕ ยุ. อุฏฺฏิตฺวา ฯ
#๖ ม. ยุ. เอสยฺโย ฯ
