ภิกฺขเว    เตสํ    โมฆปุริสานํ    อนนุโลมิกํ    อปฺปฏิรูปํ   อสฺสามณกํ
อกปฺปิยํ   อกรณียํ  กถํ  หิ  นาม  เต  ภิกฺขเว  โมฆปุริสา  นหายมานา
รุกฺเข   กายํ   อุคฺฆํเสสฺสนฺติ   อูรุมฺปิ  พาหุมฺปิ  อุรมฺปิ  ปิฏฺฐิมฺปิ  เนตํ
ภิกฺขเว   อปฺปสนฺนานํ   วา   ปสาทาย   ฯเปฯ  วิครหิตฺวา  ธมฺมึ  กถํ
กตฺวา  ภิกฺขู  อามนฺเตสิ  น  ภิกฺขเว  นหายมาเนน  [๑] รุกฺเข กาโย
อุคฺฆํเสตพฺโพ โย อุคฺฆํเสยฺย อาปตฺติ ทุกฺกฏสฺสาติ ฯ
     [๒]   เตน   โข   ปน  สมเยน  ฉพฺพคฺคิยา  ภิกฺขู  นหายมานา
ถมฺเภ    กายํ   อุคฺฆํเสนฺติ   อูรุมฺปิ   พาหุมฺปิ   อุรมฺปิ   ปิฏฺฐิมฺปิ   ฯ
มนุสฺสา    อุชฺฌายนฺติ   ขียนฺติ   วิปาเจนฺติ   กถํ   หิ   นาม   สมณา
สกฺยปุตฺติยา   นหายมานา   ถมฺเภ  กายํ  อุคฺฆํเสสฺสนฺติ  อูรุมฺปิ  พาหุมฺปิ
อุรมฺปิ   ปิฏฺฐิมฺปิ   เสยฺยถาปิ   มลฺลมุฏฺฐิกา   คามปูฏวาติ   ฯ  อสฺโสสุํ
โข   ภิกฺขู   เตสํ   มนุสฺสานํ   อุชฺฌายนฺตานํ   ขียนฺตานํ  วิปาเจนฺตานํ
ฯเปฯ   อถโข   เต   ภิกฺขู   ภควโต   เอตมตฺถํ   อาโรเจสุํ  ฯเปฯ
สจฺจํ   กิร   ภิกฺขเว   ฯเปฯ   สจฺจํ   ภควาติ   ฯ  วิครหิตฺวา  ธมฺมึ
กถํ  กตฺวา  ภิกฺขู  อามนฺเตสิ  น  ภิกฺขเว  นหายมาเนน  [๑]  ถมฺเภ
กาโย อุคฺฆํเสตพฺโพ โย อุคฺฆํเสยฺย อาปตฺติ ทุกฺกฏสฺสาติ ฯ
     [๓]   เตน   โข   ปน  สมเยน  ฉพฺพคฺคิยา  ภิกฺขู  นหายมานา
กุฑฺเฑ    กายํ   อุคฺฆํเสนฺติ   อูรุมฺปิ   พาหุมฺปิ   อุรมฺปิ   ปิฏฺฐิมฺปิ   ฯ
มนุสฺสา    อุชฺฌายนฺติ   ขียนฺติ   วิปาเจนฺติ   กถํ   หิ   นาม   สมณา
#๑ ม. ยุ. ภิกฺขุนา ฯ
