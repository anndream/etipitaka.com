คตฺตานิปิ    จีวรานิปิ    ปํสุกิตานิ    โหนฺติ   ฯ   ภควโต   เอตมตฺถํ
อาโรเจสุํ   ฯ  อนุชานามิ  ภิกฺขเว  ติณสนฺถริกนฺติ  ฯ  ติณสนฺถริกา  ๑
อุนฺทูเรหิปิ   อุปจิกาหิปิ   ขชฺชติ  ฯเปฯ  อนุชานามิ  ภิกฺขเว  มิฒินฺติ  ฯ
มิฒิยา   คตฺตานิ   ทุกฺขานิ   ๒   โหนฺติ   ฯเปฯ  อนุชานามิ  ภิกฺขเว
วิทลมญฺจกนฺติ ๓ ฯ
     [๒๐๙]   เตน  โข  ปน  สมเยน  สงฺฆสฺส  โสสานิโก  มสารโก
มญฺโจ    อุปฺปนฺโน   โหติ   ฯ   ภควโต   เอตมตฺถํ   อาโรเจสุํ   ฯ
อนุชานามิ   ภิกฺขเว   มสารกํ   มญฺจนฺติ   ฯ   มสารกํ   ปีฐํ  อุปฺปนฺนํ
โหติ   ฯ   ภควโต   เอตมตฺถํ   อาโรเจสุํ   ฯ   อนุชานามิ  ภิกฺขเว
มสารกํ ปีฐนฺติ ฯ
     [๒๑๐]  เตน  โข  ปน  สมเยน  สงฺฆสฺส โสสานิโก พุนฺทิกาพทฺโธ
มญฺโจ    อุปฺปนฺโน   โหติ   ฯ   ภควโต   เอตมตฺถํ   อาโรเจสุํ   ฯ
อนุชานามิ    ภิกฺขเว   พุนฺทิกาพทฺธํ   มญฺจนฺติ   ฯ   พุนฺทิกาพทฺธํ   ปีฐํ
อุปฺปนฺนํ   โหติ   ฯ   ภควโต   เอตมตฺถํ   อาโรเจสุํ   ฯ  อนุชานามิ
ภิกฺขเว พุนฺทิกาพทฺธํ ปีฐนฺติ ฯ
     [๒๑๑]  เตน  โข  ปน สมเยน สงฺฆสฺส โสสานิโก กุฬิรปาทโก ๔
มญฺโจ    อุปฺปนฺโน   โหติ   ฯ   ภควโต   เอตมตฺถํ   อาโรเจสุํ   ฯ
อนุชานามิ   ภิกฺขเว  กุฬิรปาทกํ  ๔  มญฺจนฺติ  ฯ  กุฬิรปาทกํ  ๔  ปีฐํ
อุปฺปนฺนํ   โหติ   ฯ   ภควโต   เอตมตฺถํ   อาโรเจสุํ   ฯ  อนุชานามิ
#๑ ม. ยุ. ติณสนฺถารโก ฯ ๒ ม. ยุ. ทุกฺขา ฯ ๓ ม. ยุ. พิทลมญฺจกนฺติ ฯ
#๔ ม. กุฬีร ... ฯ ยุ. กุลีร ...
