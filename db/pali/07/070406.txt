     [๖๔๑]   อถโข   เถรานํ  ภิกฺขูนํ  มนฺตยมานานํ  เอตทโหสิ  อิทํ
โข    อธิกรณํ    กกฺขฬญฺจ    วาฬญฺจ   กถํ   นุ   โข   มยํ   ปกฺขํ
ลเภยฺยาม   เยน   มยํ   อิมสฺมึ  อธิกรเณ  พลวนฺตตรา  อสฺสามาติ  ฯ
เตน   โข   ปน   สมเยน   อายสฺมา   เรวโต   โสเรยฺเย  ปฏิวสติ
พหุสฺสุโต    อาคตาคโม   ธมฺมธโร   วินยธโร   มาติกาธโร   ปณฺฑิโต
วิยตฺโต   เมธาวี   ลชฺชี   กุกฺกุจฺจโก  สิกฺขากาโม  ฯ  อถโข  เถรานํ
ภิกฺขูนํ   เอตทโหสิ   อยํ   โข  อายสฺมา  เรวโต  โสเรยฺเย  ปฏิวสติ
พหุสฺสุโต    อาคตาคโม   ธมฺมธโร   วินยธโร   มาติกาธโร   ปณฺฑิโต
วิยตฺโต    เมธาวี    ลชฺชี    กุกฺกุจฺจโก    สิกฺขากาโม   สเจ   มยํ
อายสฺมนฺตํ   เรวตํ   ปกฺขํ  ลภิสฺสาม  ๑  เอวํ  มยํ  อิมสฺมึ  อธิกรเณ
พลวนฺตตรา    อสฺสามาติ    ฯ    อสฺโสสิ   โข   อายสฺมา   เรวโต
ทิพฺพาย   โสตธาตุยา   วิสุทฺธาย   อติกฺกนฺตมานุสิกาย   เถรานํ  ภิกฺขูนํ
มนฺตยมานานํ     สุตฺวานสฺส     เอตทโหสิ     อิทํ    โข    อธิกรณํ
กกฺขฬญฺจ    วาฬญฺจ   น   โข   เม   ตํ   ปฏิรูปํ   โยหํ   เอวรูเป
อธิกรเณ   โอสกฺเกยฺยํ   อิทานิ   จ   ปน   เต   ภิกฺขู  อาคจฺฉิสฺสนฺติ
โสหํ   เตหิ  อากิณฺโณ  น  ผาสุํ  วิหริสฺสามิ  ๒  ยนฺนูนาหํ  ปฏิกจฺเจว
คจฺเฉยฺยนฺติ    ฯ   อถโข   อายสฺมา   เรวโต   โสเรยฺยา   สงฺกสฺสํ
อคมาสิ   ฯ   อถโข   เถรา   ภิกฺขู   โสเรยฺยํ  คนฺตฺวา  ปุจฺฉึสุ  กหํ
อายสฺมา    เรวโตติ    ฯ   เต   เอวมาหํสุ   เอสายสฺมา   เรวโต
#๑ ยุ. ลเภยฺยาม ฯ ๒ ม. ผาสุ คมิสฺสามิ ฯ ยุ. คมิสฺสามิ ฯ
