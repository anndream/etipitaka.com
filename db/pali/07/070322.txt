ภควา     อนุชานาติ    มาตุคามสฺส    ตถาคตปฺปเวทิเต    ธมฺมวินเย
อคารสฺมา   อนคาริยํ   ปพฺพชฺชนฺติ   สาธุ   ภนฺเต  ลเภยฺย  มาตุคาโม
ตถาคตปฺปเวทิเต   ธมฺมวินเย   อคารสฺมา   อนคาริยํ   ปพฺพชฺชนฺติ   ฯ
อลํ    อานนฺท    มา    เต   รุจฺจิ   มาตุคามสฺส   ตถาคตปฺปเวทิเต
ธมฺมวินเย    อคารสฺมา    อนคาริยํ   ปพฺพชฺชาติ   ฯ   ทุติยมฺปิ   โข
อายสฺมา    อานนฺโท   ภควนฺตํ   เอตทโวจ   สาธุ   ภนฺเต   ลเภยฺย
มาตุคาโม    ตถาคตปฺปเวทิเต    ธมฺมวินเย    อคารสฺมา    อนคาริยํ
ปพฺพชฺชนฺติ    ฯ    อลํ    อานนฺท    มา   เต   รุจฺจิ   มาตุคามสฺส
ตถาคตปฺปเวทิเต  ธมฺมวินเย  อคารสฺมา  อนคาริยํ  ปพฺพชฺชาติ ฯ ตติยมฺปิ
โข   อายสฺมา   อานนฺโท   ภควนฺตํ  เอตทโวจ  สาธุ  ภนฺเต  ลเภยฺย
มาตุคาโม    ตถาคตปฺปเวทิเต    ธมฺมวินเย    อคารสฺมา    อนคาริยํ
ปพฺพชฺชนฺติ    ฯ    อลํ    อานนฺท    มา   เต   รุจฺจิ   มาตุคามสฺส
ตถาคตปฺปเวทิเต  ธมฺมวินเย  อคารสฺมา  อนคาริยํ  ปพฺพชฺชาติ  ฯ อถโข
อายสฺมา     อานนฺโท     น     ภควา    อนุชานาติ    มาตุคามสฺส
ตถาคตปฺปเวทิเต  ธมฺมวินเย  อคารสฺมา  อนคาริยํ  ปพฺพชฺชํ ๑ ยนฺนูนาหํ
อญฺเญนปิ   ปริยาเยน  ภควนฺตํ  ยาเจยฺยํ  มาตุคามสฺส  ตถาคตปฺปเวทิเต
ธมฺมวินเย     อคารสฺมา     อนคาริยํ     ปพฺพชฺชนฺติ    ฯ    อถโข
อายสฺมา   อานนฺโท   ภควนฺตํ   เอตทโวจ   ภพฺโพ   นุ   โข  ภนฺเต
มาตุคาโม    ตถาคตปฺปเวทิเต    ธมฺมวินเย    อคารสฺมา    อนคาริยํ
ปพฺพชิตฺวา  โสตาปตฺติผลํ  วา  สกิทาคามิผลํ  ๒  วา  อนาคามิผลํ  วา
#๑ ม. ปพฺพชฺชนฺติ ฯ ๒ ม. ยุ. สพฺพตฺถ วาเรสุ สกทาคามิผลํ ฯ
