กโรนฺติ  ฯ  ฉพฺพคฺคิยา  ภิกฺขุนิโย  ตตฺเถว  คพฺภํ  ปาเตนฺติ  ฯ  ภควโต
เอตมตฺถํ   อาโรเจสุํ   ฯ   น   ภิกฺขเว  ภิกฺขุนิยา  วจฺจกุฏิยา  วจฺโจ
กาตพฺโพ   ยา   กเรยฺย   อาปตฺติ   ทุกฺกฏสฺส  ฯ  อนุชานามิ  ภิกฺขเว
เหฏฺฐาวิวเฏ อุปริปฏิจฺฉนฺเน วจฺจํ กาตุนฺติ ฯ
     [๖๐๗]  เตน  โข  ปน  สมเยน  ภิกฺขุนิโย  จุณฺเณน  นหายนฺติ ฯ
มนุสฺสา   อุชฺฌายนฺติ   ขียนฺติ   วิปาเจนฺติ  ฯเปฯ  เสยฺยถาปิ  คิหิกาม-
โภคินิโยติ  ๑  ฯ  ภควโต  เอตมตฺถํ อาโรเจสุํ ฯ น ภิกฺขเว ภิกฺขุนิยา
จุณฺเณน     นหายิตพฺพํ     ยา     นหาเยยฺย    อาปตฺติ    ทุกฺกฏสฺส
อนุชานามิ ภิกฺขเว กุกฺกุสํ มตฺติกนฺติ ฯ
     [๖๐๘]  เตน  โข  ปน  สมเยน ภิกฺขุนิโย วาสิตกาย ๒ มตฺติกาย
มหายนฺติ    ฯ    มนุสฺสา    อุชฺฌายนฺติ   ขียนฺติ   วิปาเจนฺติ   ฯเปฯ
เสยฺยถาปิ   คิหิกามโภคินิโยติ   ฯ   ภควโต   เอตมตฺถํ  อาโรเจสุํ  ฯ
น    ภิกฺขเว    ภิกฺขุนิยา    วาสิตกาย   มตฺติกาย   นหายิตพฺพํ   ยา
นหาเยยฺย อาปตฺติ ทุกฺกฏสฺส อนุชานามิ ภิกฺขเว ปกติมตฺติกนฺติ ฯ
     [๖๐๙]  เตน  โข  ปน  สมเยน  ภิกฺขุนิโย ชนฺตาฆเร นหายนฺติโย
โกลาหลํ  อกํสุ  ฯ  ภควโต  เอตมตฺถํ  อาโรเจสุํ ฯ น ภิกฺขเว ภิกฺขุนิยา
ชนฺตาฆเร นหายิตพฺพํ ยา นหาเยยฺย อาปตฺติ ทุกฺกฏสฺสาติ ฯ
     [๖๑๐]   เตน  โข  ปน  สมเยน  ภิกฺขุนิโย  ปฏิโสเต  นหายนฺติ
ธาราสมฺผสฺสํ   สาทิยนฺติ  ๓  ฯ  ภควโต  เอตมตฺถํ  อาโรเจสุํ  ฯ  น
#๑ ม. คิหินี กามโภคินิโยติ ฯ ๒ ม. ยุ. วาสิติกาย ฯ ๓ ม. สาทิยนฺตี ฯ
#ยุ. สาทิยนฺตา ฯ
