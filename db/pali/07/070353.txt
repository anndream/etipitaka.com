มกฺขิยติ   ฯ   ภควโต  เอตมตฺถํ  อาโรเจสุํ  ฯ  น  ภิกฺขเว  ภิกฺขุนิยา
โอนทฺธมญฺจํ   โอนทฺธปีฐํ   อภินิสีทิตพฺพํ   อภินิปชฺชิตพฺพํ  ยา  อภินิสีเทยฺย
วา     อภินิปชฺเชยฺย     วา     อาปตฺติ     ทุกฺกฏสฺส    อนุชานามิ
ภิกฺขเว  อาวสถจีวรนฺติ  ฯ  อาวสถจีวรํ  โลหิเตน  มกฺขิยติ  ฯ  ภควโต
เอตมตฺถํ   อาโรเจสุํ  ฯ  อนุชานามิ  ภิกฺขเว  อาณิโจฬกนฺติ  ฯ  โจฬกํ
นิปตติ   ๑  ฯ  ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว
สุตฺตเกน   พนฺธิตฺวา   อูรุยา  พนฺธิตุนฺติ  ฯ  สุตฺตกํ  ฉิชฺชติ  ฯ  ภควโต
เอตมตฺถํ อาโรเจสุํ ฯ อนุชานามิ ภิกฺขเว สํเวลฺลิยํ กฏิสุตฺตกนฺติ ฯ
     [๕๗๒]  เตน  โข  ปน  สมเยน  ฉพฺพคฺคิยา  ภิกฺขุนิโย  สพฺพกาลํ
กฏิสุตฺตกํ    ธาเรนฺติ   ฯ   มนุสฺสา   อุชฺฌายนฺติ   ขียนฺติ   วิปาเจนฺติ
ฯเปฯ  เสยฺยถาปิ  คิหิกามโภคินิโยติ  ฯ  ภควโต  เอตมตฺถํ อาโรเจสุํ ฯ
น   ภิกฺขเว   ภิกฺขุนิยา  สพฺพกาลํ  กฏิสุตฺตกํ  ธาเรตพฺพํ  ยา  ธาเรยฺย
อาปตฺติ ทุกฺกฏสฺส อนุชานามิ ภิกฺขเว อุตุนิยา กฏิสุตฺตกนฺติ ฯ
                      ทุติยภาณวารํ ฯ
     [๕๗๓]  เตน  โข  ปน  สมเยน อุปสมฺปนฺนาโย ทิสฺสนฺติ อนิมิตฺตาปิ
นิมิตฺตมตฺตาปิ     อโลหิตาปิ    ธุวโลหิตาปิ    ธุวโจฬาปิ    ปคฺฆรนฺตีปิ
สิขริณีปิ  อิตฺถีปณฺฑกาปิ  ๒  เวปุริสิกาปิ  สมฺภินฺนาปิ อุภโตพฺยญฺชนกาปิ ๓
ฯเปฯ    ภควโต    เอตมตฺถํ   อาโรเจสุํ   ฯ   อนุชานามิ   ภิกฺขเว
อุปสมฺปาเทนฺติยา   จตุวีสติ   อนฺตรายิเก   ธมฺเม   ปุจฺฉิตุํ  ฯ  เอวญฺจ
#๑ ยุ. นิปฺผฏติ ฯ ๒ ม. ยุ. อิตฺถิปณฺฑิกาปิ ฯ ๓ ม. ยุ. อุภโตพฺยญฺชนาปิ ฯ
