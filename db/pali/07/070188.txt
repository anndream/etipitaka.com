ทูรโต   ว   อาคจฺฉนฺตํ  ทิสฺวาน  โสณฺฑํ  อุสฺสาเปตฺวา  ปหฏฺฐกณฺณวาโล
เยน    ภควา    เตน    อภิธาวิ   ฯ   อทฺทสํสุ   โข   เต   ภิกฺขู
นาฬาคิรึ   หตฺถึ   ทูรโต   ว  อาคจฺฉนฺตํ  ทิสฺวาน  ภควนฺตํ  เอตทโวจุํ
อยํ   ภนฺเต   นาฬาคิริ   หตฺถี   จณฺโฑ   ผรุโส   ๑   มนุสฺสฆาตโก
อิมํ    รจฺฉํ    ปฏิปนฺโน    ปฏิกฺกมตุ    ภนฺเต    ภควา    ปฏิกฺกมตุ
สุคโตติ    ฯ    อาคจฺฉถ    ภิกฺขเว    มา    ภายิตฺถ   อฏฺฐานเมตํ
ภิกฺขเว   อนวกาโส   โย   ปรุปกฺกเมน   ตถาคตํ  ชีวิตา  โวโรเปยฺย
น    ปรุปกฺกเมน   ภิกฺขเว   ตถาคตา   ปรินิพฺพายนฺตีติ   ฯ   ทุติยมฺปิ
โข   เต   ภิกฺขู  ฯเปฯ  ตติยมฺปิ  โข  เต  ภิกฺขู  ภควนฺตํ  เอตทโวจุํ
อยํ   ภนฺเต   นาฬาคิริ   หตฺถี   จณฺโฑ   ผรุโส   มนุสฺสฆาตโก   อิมํ
รจฺฉํ   ปฏิปนฺโน   ปฏิกฺกมตุ   ภนฺเต   ภควา   ปฏิกฺกมตุ   สุคโตติ  ฯ
อาคจฺฉถ   ภิกฺขเว   มา   ภายิตฺถ   อฏฺฐานเมตํ   ภิกฺขเว  อนวกาโส
โย    ปรุปกฺกเมน   ตถาคตํ   ชีวิตา   โวโรเปยฺย   น   ปรุปกฺกเมน
ภิกฺขเว ตถาคตา ปรินิพฺพายนฺตีติ ฯ
     [๓๗๘]  เตน  โข  ปน  สมเยน  มนุสฺสา  ปาสาเทสุปิ หมฺมิเยสุปิ
ฉทเนสุปิ   อารูฬฺหา   อจฺฉนฺติ   ฯ  ตตฺถ  เย  เต  มนุสฺสา  อสฺสทฺธา
อปฺปสนฺนา    ทุพฺพุทฺธิโน    เต    เอวมาหํสุ    อภิรูโป    วต   โภ
โคตโม   ๒   มหาสมโณ   นาเคน   วิเหฐิยิสฺสตีติ  ฯ  เย  ปน  เต
#๑ ม. ยุ. อยํ ปาโฐ น ปญฺญายติ ฯ ๒ ม. ยุ. อยํ ปาโฐ นตฺถิ ฯ
