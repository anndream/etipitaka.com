นาติวตฺตติ   เอวเมว  โข  ภิกฺขเว  ยํ  มยา  สาวกานํ  ๑  สิกฺขาปทํ
ปญฺญตฺตํ    ตํ    มม    สาวกา    ชีวิตเหตุปิ    นาติกฺกมนฺติ    ยมฺปิ
ภิกฺขเว   ยํ   มยา   สาวกานํ   สิกฺขาปทํ   ปญฺญตฺตํ  ตํ  มม  สาวกา
ชีวิตเหตุปิ    นาติกฺกมนฺติ    อยมฺปิ    ภิกฺขเว    อิมสฺมึ    ธมฺมวินเย
ทุติโย    อจฺฉริโย    อพฺภุโต    ธมฺโม   ยํ   ทิสฺวา   ทิสฺวา   ภิกฺขู
อิมสฺมึ ธมฺมวินเย อภิรมนฺติ ฯ
     [๔๕๙]   เสยฺยถาปิ   ภิกฺขเว   มหาสมุทฺโท  น  มเตน  กุณเปน
สํวสติ   ยํ   โหติ   มหาสมุทฺเท   มตํ  กุณปํ  ตํ  ขิปฺปญฺเญว  ๒  ตีรํ
วาเหติ   ถลํ   อุสฺสาเทติ   เอวเมว  โข  ภิกฺขเว  โย  โส  ปุคฺคโล
ทุสฺสีโล     ปาปธมฺโม     อสุจิสงฺกสฺสรสมาจาโร     ปฏิจฺฉนฺนกมฺมนฺโต
อสฺสมโณ    สมณปฏิญฺโญ    อพฺรหฺมจารี    พฺรหฺมจาริปฏิญฺโญ   อนฺโตปูติ
อวสฺสุโต    กสมฺพุกชาโต    น    เตน   สงฺโฆ   สํวสติ   ขิปฺปญฺเญว
นํ   สนฺนิปติตฺวา   อุกฺขิปติ   กิญฺจาปิ   โข   ๓   โส   โหติ  มชฺเฌ
ภิกฺขุสงฺฆสฺส   นิสินฺโน   อถโข   โส   อารกา   ว   สงฺฆมฺหา  สงฺโฆ
จ   เตน   ยมฺปิ   ภิกฺขเว   โย   โส   ปุคฺคโล  ทุสฺสีโล  ปาปธมฺโม
อสุจิสงฺกสฺสรสมาจาโร     ปฏิจฺฉนฺนกมฺมนฺโต    อสฺสมโณ    สมณปฏิญฺโญ
อพฺรหฺมจารี    พฺรหฺมจาริปฏิญฺโญ    อนฺโตปูติ   อวสฺสุโต   กสมฺพุกชาโต
น     เตน     สงฺโฆ     สํวสติ    ขิปฺปญฺเญว    นํ    สนฺนิปติตฺวา
อุกฺขิปติ     กิญฺจาปิ     โข    โส    โหติ    มชฺเฌ    ภิกฺขุสงฺฆสฺส
นิสินฺโน   อถโข   โส   อารกา   ว   สงฺฆมฺหา   สงฺโฆ   จ   เตน
#๑ ม. มม สาวกานํ ฯ ๒ ม. ขิปฺปเมว ฯ ยุ. ขิปฺปเมว จ ฯ ๓ ยุ. โขสทฺโท นตฺถิ ฯ
