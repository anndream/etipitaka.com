อาวาโห  วา  ๑ ภวิสฺสติ นปิ ๒ วิวาโห วา ๑ ภวิสฺสติ นปิ ๒ ราชา
มาคโธ  เสนิโย  พิมฺพิสาโร  นิมนฺติโต  สฺวาตนาย  สทฺธึ พลนิกาเยน ๓
อปิจ    เม    มหายญฺโญ    ปจฺจุปฏฺฐิโต    สฺวาตนาย    พุทฺธปฺปมุโข
สงฺโฆ    นิมนฺติโตติ    ฯ    พุทฺโธติ    ตฺวํ    คหปติ   วเทสีติ   ฯ
พุทฺโธตาหํ   ๔  คหปติ  วทามีติ  ฯ  พุทฺโธติ  ตฺวํ  คหปติ  วเทสีติ  ฯ
พุทฺโธตาหํ   ๔  คหปติ  วทามีติ  ฯ  พุทฺโธติ  ตฺวํ  คหปติ  วเทสีติ  ฯ
พุทฺโธตาหํ  ๔  คหปติ  วทามีติ  ฯ  โฆโสปิ  โข  เอโส คหปติ ทุลฺลโภ
โลกสฺมึ   ยทิทํ   พุทฺโธติ   ๕  ฯ  สกฺกา  นุ  โข  คหปติ  อิมํ  กาลํ
ตํ    ภควนฺตํ   ทสฺสนาย   อุปสงฺกมิตุํ   อรหนฺตํ   สมฺมาสมฺพุทฺธนฺติ   ฯ
อกาโล   โข   คหปติ   อิมํ   กาลํ  ตํ  ภควนฺตํ  ทสฺสนาย  อุปสงฺกมิตุํ
อรหนฺตํ    สมฺมาสมฺพุทฺธํ    เสฺวทานิ    ตฺวํ    กาเลน   ตํ   ภควนฺตํ
ทสฺสนาย อุปสงฺกมิสฺสสิ อรหนฺตํ สมฺมาสมฺพุทฺธนฺติ ฯ
     [๒๔๕]   อถโข   อนาถปิณฺฑิโก   คหปติ   เสฺวทานาหํ   กาเลน
ตํ    ภควนฺตํ    ทสฺสนาย   อุปสงฺกมิสฺสามิ   อรหนฺตํ   สมฺมาสมฺพุทฺธนฺติ
พุทฺธคตาย   สติยา  นิปชฺชิ  ๖  รตฺติยา  สุทํ  ติกฺขตฺตุํ  อุฏฺฐาสิ  ปภาตํ
มญฺญมาโน   ฯ   อถโข   อนาถปิณฺฑิโก  คหปติ  เยน  สีตวนทฺวารํ  ๗
เตนุปสงฺกมิ   ฯ   อมนุสฺสา   ทฺวารํ  วิวรึสุ  ฯ  อถโข  อนาถปิณฺฑิกสฺส
คหปติสฺส     นครมฺหา    นิกฺขมนฺตสฺส    อาโลโก    อนฺตรธายิ    ฯ
#๑ ม. ยุ. วาสทฺโท สพฺพตฺถ น ทิสฺสติ ฯ ๒ ม. ยุ. นาปิ ฯ ๓ ม. ยุ. พลกาเยน ฯ
#๔ ม. พุทฺโธตฺยาหํ ฯ ๕ ม. ยุ. ยทิทํ พุทฺโธ พุทฺโธติ ฯ ๖ ม. ยุ. นิปชฺชิตฺวา ฯ
#๗ ม. สีวคทฺวารํ ฯ
