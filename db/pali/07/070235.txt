หตฺเถน   สงฺฆาฏึ   อุจฺจาเรตฺวา  ทกฺขิเณน  หตฺเถน  ปตฺตํ  ปณาเมตฺวา
อุโภหิ    หตฺเถหิ   ปตฺตํ   ปริคฺคเหตฺวา   ภิกฺขา   ปฏิคฺคเหตพฺพา   น
จ   ภิกฺขาทายิกาย   มุขํ   โอโลเกตพฺพํ   สลฺลกฺเขตพฺพํ  สูปํ  วา  ๑
ทาตุกามา   วา   อทาตุกามา   วาติ   สเจ   กฏจฺฉฉ   วา  ปรามสติ
ภาชนํ   วา   ปรามสติ   ฐเปติ   วา  ทาตุกามิยาติ  ฐาตพฺพํ  ภิกฺขาย
ทินฺนาย    สงฺฆาฏิยา    ปตฺตํ    ปฏิจฺฉาเทตฺวา   สาธุกํ   อตรมาเนน
นิวตฺติตพฺพํ   สุปฏิจฺฉนฺเนน   อนฺตรฆเร   คนฺตพฺพํ  ฯเปฯ  น  อุกฺกุฏิกาย
อนฺตรฆเร     คนฺตพฺพํ     คามโต     นิกฺขมิตฺวา    ปตฺตํ    ถวิกาย
ปกฺขิปิตฺวา    อํเส   อาลคฺเคตฺวา   จีวรํ   สํหริตฺวา   สีเส   กริตฺวา
อุปาหนา    อาโรหิตฺวา    คนฺตพฺพํ    อารญฺญเกน   ภิกฺขเว   ภิกฺขุนา
ปานียํ      อุปฏฺฐาเปตพฺพํ     ปริโภชนียํ     อุปฏฺฐาเปตพฺพํ     อคฺคิ
อุปฏฺฐาเปตพฺโพ       อรณิสหิตํ       อุปฏฺฐาเปตพฺพํ      กตฺตรทณฺโฑ
อุปฏฺฐาเปตพฺโพ     นกฺขตฺตปทานิ     อุคฺคเหตพฺพานิ    สกลานิ    วา
เอกเทสานิ    วา    ทิสากุสเลน    ภวิตพฺพํ    อิทํ    โข   ภิกฺขเว
อารญฺญกานํ    ภิกฺขูนํ    วตฺตํ    ยถา   อารญฺญเกหิ   ภิกฺขูหิ   สมฺมา
วตฺติตพฺพนฺติ ฯ
     [๔๓๐]   เตน   โข  ปน  สมเยน  สมฺพหุลา  ภิกฺขู  อชฺโฌกาเส
จีวรกมฺมํ   กโรนฺติ   ฯ   ฉพฺพคฺคิยา   ภิกฺขู   ปฏิวาเต   ปงฺคเณ  ๒
เสนาสนํ  ปปฺโปเฏสุํ  ฯ  ภิกฺขู  รเชน  โอกิริยึสุ  ๖  ฯ  เย เต ภิกฺขู
#๑ ม. วาสทฺโท นตฺถิ ฯ ๒ ม. องฺคเณ ฯ ๓ ม. ยุ. โอกิรึสุ ฯ
