ธมฺมํ    สุตฺวา   เอกา   วูปกฏฺฐา   อปฺปมตฺตา   อาตาปินี   ปหิตตฺตา
วิหเรยฺยนฺติ   ฯ   เย   โข   ตฺวํ   โคตมิ  ธมฺเม  ชาเนยฺยาสิ  อิเม
ธมฺมา   สราคาย   ๑  สํวตฺตนฺติ  โน  วิราคาย  สญฺโญคาย  สํวตฺตนฺติ
โน   วิสญฺโญคาย   อาจยาย   สํวตฺตนฺติ   โน   อปจยาย   มหิจฺฉตาย
สํวตฺตนฺติ   โน   อปฺปิจฺฉตาย   อสนฺตุฏฺฐิยา   สํวตฺตนฺติ  โน  สนฺตุฏฺฐิยา
สงฺคณิกาย    สํวตฺตนฺติ    โน    ปวิเวกาย    โกสชฺชาย    สํวตฺตนฺติ
โน   วิริยารมฺภาย   ทุพฺภรตาย   สํวตฺตนฺติ   โน   สุภรตาย  เอกํเสน
โคตมิ    ธาเรยฺยาสิ    เนโส    ธมฺโม    เนโส    วินโย    เนตํ
สตฺถุสาสนนฺติ    เย    จ   โข   ตฺวํ   โคตมิ   ธมฺเม   ชาเนยฺยาสิ
อิเม   ธมฺมา   วิราคาย   สํวตฺตนฺติ   โน  สราคาย  ๑  วิสญฺโญคาย
สํวตฺตนฺติ    โน    สญฺโญคาย   อปจยาย   สํวตฺตนฺติ   โน   อาจยาย
อปฺปิจฺฉตาย    สํวตฺตนฺติ    โน    มหิจฺฉตาย    สนฺตุฏฺฐิยา   สํวตฺตนฺติ
โน   อสนฺตุฏฺฐิยา   ปวิเวกาย  สํวตฺตนฺติ  โน  สงฺคณิกาย  วิริยารมฺภาย
สํวตฺตนฺติ      โน     โกสชฺชาย     สุภรตาย     สํวตฺตนฺติ     โน
ทุพฺภรตาย   เอกํเสน   โคตมิ   ธาเรยฺยาสิ   เอโส   ธมฺโม   เอโส
วินโย เอตํ สตฺถุสาสนนฺติ ฯ
     [๕๒๔]   เตน   โข   ปน   สมเยน  ภิกฺขู  ภิกฺขุนีนํ  ปาติโมกฺขํ
น   อุทฺทิสนฺติ   ๒   ฯเปฯ  เต  ภิกฺขู  ภควโต  เอตมตฺถํ  อาโรเจสุํ
#๑ ยุ. สาราคาย ฯ ๒ ม. ยุ. รา เตน โข ปน สมเยน ภิกฺขุนีนํ ปาติโมกฺขํ น
#อูทฺทิสิยติ ฯ
