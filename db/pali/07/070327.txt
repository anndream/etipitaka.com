กุลานิ   พหุอิตฺถิกานิ   ๑   อปฺปปุริสกานิ   ตานิ   สุปฺปธํสิยานิ  โหนฺติ
โจเรหิ   กุมฺภเถนเกหิ   เอวเมว   โข   อานนฺท   ยสฺมึ   ธมฺมวินเย
ลภติ   มาตุคาโม   อคารสฺมา   อนคาริยํ   ปพฺพชฺชํ  น  ตํ  พฺรหฺมจริยํ
จิรฏฺฐิติกํ    โหติ    เสยฺยถาปิ    อานนฺท    สมฺปนฺเน   สาลิกฺเขตฺเต
เสตฏฺฐิกา    นาม   โรคชาติ   นิปตติ   เอวํ   ตํ   สาลิกฺเขตฺตํ   น
จิรฏฺฐิติกํ   โหติ   เอวเมว   โข   อานนฺท   ยสฺมึ   ธมฺมวินเย  ลภติ
มาตุคาโม    อคารสฺมา    อนคาริยํ    ปพฺพชฺชํ   น   ตํ   พฺรหฺมจริยํ
จิรฏฺฐิติกํ    โหติ    เสยฺยถาปิ    อานนฺท    สมฺปนฺเน   อุจฺฉุกฺเขตฺเต
มญฺเชฏฺฐิกา   ๒   นาม   โรคชาติ  นิปตติ  เอวํ  ตํ  อุจฺฉุกฺเขตฺตํ  น
จิรฏฺฐิติกํ   โหติ   เอวเมว   โข   อานนฺท   ยสฺมึ   ธมฺมวินเย  ลภติ
มาตุคาโม    อคารสฺมา    อนคาริยํ    ปพฺพชฺชํ   น   ตํ   พฺรหฺมจริยํ
จิรฏฺฐิติกํ    โหติ    เสยฺยถาปิ   อานนฺท   ปุริโส   มหโต   ตฬากสฺส
ปฏิกจฺเจว   ปาฬึ  ๓  พนฺเธยฺย  ยาวเทว  อุทกสฺส  อนติกฺกมนาย  ๔
เอวเมว   โข   อานนฺท   มยา   ปฏิกจฺเจว  ภิกฺขุนีนํ  อฏฺฐ  ครุธมฺมา
ปญฺญตฺตา ยาวชีวํ อนติกฺกมนียาติ ฯ
              ภิกฺขุนีนํ อฏฺฐ ครุธมฺมา นิฏฺฐิตา ๕ ฯ
     [๕๑๙]   อถโข   มหาปชาปตี  โคตมี  เยน  ภควา  เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา  เอกมนฺตํ  อฏฺฐาสิ  ฯ  เอกมนฺตํ
#๑ ม. ยุ. พหุตฺถิกานิ ฯ ๒ ม. มญฺชิฐิกา ฯ ๓ ม. ยุ. รา. อาฬึ ฯ ๔ ม.
#อนติกฺกมาย ฯ ๕ ยุ. ภิกฺขุนีนํ อฏฺฐครุธมฺมํ นิฏฺฐิตํ ฯ
