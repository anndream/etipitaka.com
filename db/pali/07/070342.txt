คณฺหาหยฺย     โอวาทํ    เอวํ    หิ    ภควตา    ปญฺญตฺตํ    ภิกฺขูหิ
ภิกฺขุนีนํ   โอวาโท   คเหตพฺโพติ  ฯ  ภควโต  เอตมตฺถํ  อาโรเจสุํ  ฯ
อนุชานามิ ภิกฺขเว ฐเปตฺวา พาลํ อวเสเสหิ โอวาทํ คเหตุนฺติ ฯ
     [๕๔๗]   เตน   โข   ปน   สมเยน   อญฺญตโร  ภิกฺขุ  คิลาโน
โหติ   ฯ   ตํ   ภิกฺขุนิโย   อุปสงฺกมิตฺวา   เอตทโวจุํ   โอวาทํ  อยฺย
คณฺหาหีติ   ฯ   อหมฺหิ   ภคินี   คิลาโน  กถาหํ  โอวาทํ  คณฺหามีติ  ฯ
คณฺหาหยฺย    โอวาทํ    เอวํ    หิ    ภควตา    ปญฺญตฺตํ   ฐเปตฺวา
พาลํ    อวเสเสหิ   โอวาโท   คเหตพฺโพติ   ฯ   ภควโต   เอตมตฺถํ
อาโรเจสุํ   ฯ   อนุชานามิ  ภิกฺขเว  ฐเปตฺวา  พาลํ  ฐเปตฺวา  คิลานํ
อวเสเสหิ โอวาทํ คเหตุนฺติ ฯ
     [๕๔๘]   เตน   โข   ปน   สมเยน   อญฺญตโร   ภิกฺขุ  คมิโก
โหติ   ฯ   ตํ   ภิกฺขุนิโย   อุปสงฺกมิตฺวา   เอตทโวจุํ   โอวาทํ  อยฺย
คณฺหาหีติ   ฯ   อหมฺหิ   ภคินี   คมิโก   กถาหํ  โอวาทํ  คณฺหามีติ  ฯ
คณฺหาหยฺย    โอวาทํ    เอวํ    หิ    ภควตา    ปญฺญตฺตํ   ฐเปตฺวา
พาลํ   ฐเปตฺวา  คิลานํ  อวเสเสหิ  โอวาโท  คเหตพฺโพติ  ฯ  ภควโต
เอตมตฺถํ   อาโรเจสุํ   ฯเปฯ   อนุชานามิ   ภิกฺขเว   ฐเปตฺวา  พาลํ
ฐเปตฺวา คิลานํ ฐเปตฺวา คมิกํ อวเสเสหิ โอวาทํ คเหตุนฺติ ฯ
     [๕๔๙]   เตน   โข   ปน   สมเยน   อญฺญตโร  ภิกฺขุ  อรญฺเญ
วิหรติ    ฯ    ตํ    ภิกฺขุนิโย    อุปสงฺกมิตฺวา   เอตทโวจุํ   โอวาทํ
อยฺย    คณฺหาหีติ   ฯ   อหํ   หิ   ภคินี   อรญฺเญ   วิหรามิ   กถาหํ
