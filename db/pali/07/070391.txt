สมาทเปสิ   สมุตฺเตเชสิ   สมฺปหํเสสิ   ฯ   อถโข   รญฺโญ   อุเทนสฺส
โอโรโธ    อายสฺมตา    อานนฺเทน    ธมฺมิยา    กถาย   สนฺทสฺสิโต
สมาทปิโต    สมุตฺเตชิโต   สมฺปหํสิโต   อายสฺมโต   อานนฺทสฺส   ปญฺจ
อุตฺตราสงฺคสตานิ   ปาทาสิ   ฯ   อถโข   รญฺโญ   อุเทนสฺส  โอโรโธ
อายสฺมโต   อานนฺทสฺส   ภาสิตํ  อภินนฺทิตฺวา  อนุโมทิตฺวา  อุฏฺฐายาสนา
อายสฺมนฺตํ   อานนฺทํ   อภิวาเทตฺวา   ปทกฺขิณํ   กตฺวา   เยน   ราชา
อุเทโน เตนุปสงฺกมิ ฯ
     [๖๒๖]  อทฺทสา  โข  ราชา  อุเทโน โอโรธํ ทูรโต ว อาคจฺฉนฺตํ
ทิสฺวาน   โอโรธํ   เอตทโวจ   อปิ   นุ   โข  ตุเมฺห  สมณํ  อานนฺทํ
ปสฺสถาติ   ฯ   อปสฺสิมฺหา   โข   มยํ   เทว   อยฺยํ   อานนฺทนฺติ  ฯ
อปินุ   ๑   ตุเมฺห   สมณสฺส  อานนฺทสฺส  กิญฺจิ  อทตฺถาติ  ฯ  อทมฺหา
โข   มยํ   เทว   อยฺยสฺส   อานนฺทสฺส   ปญฺจ  อุตฺตราสงฺคสตานีติ  ฯ
ราชา   อุเทโน   อุชฺฌายติ   ขียติ   วิปาเจติ   กถํ  หิ  นาม  สมโณ
อานนฺโท    ตาวพหุํ   จีวรํ   ปฏิคฺคเหสฺสติ   ทุสฺสวณิชฺชํ   วา   สมโณ
อานนฺโท  กริสฺสติ  ปคฺคาหิกสาลํ  ๒  วา  ปสาเรสฺสตีติ ฯ อถโข ราชา
อุเทโน     เยนายสฺมา     อานนฺโท     เตนุปสงฺกมิ    อุปสงฺกมิตฺวา
อายสฺมตา     อานนฺเทน     สทฺธึ     สมฺโมทิ     สมฺโมทนียํ    กถํ
สาราณียํ    วีติสาเรตฺวา   เอกมนฺตํ   นิสีทิ   ฯ   เอกมนฺตํ   นิสินฺโน
โข    ราชา    อุเทโน   อายสฺมนฺตํ   อานนฺทํ   เอตทโวจ   อาคมา
#๑ ยุ. อปิ ปน ฯ ๒ ปฏาหิกสาลํ วาติปิ ปาโฐ วิชฺชติ ฯ
