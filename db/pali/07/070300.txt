ปาติโมกฺขํ    ฐเปติ    กตาย    สมูลิกาย    สีลวิปตฺติยา   ปาติโมกฺขํ
ฐเปติ    กตากตาย   สมูลิกาย   อาจารวิปตฺติยา   ปาติโมกฺขํ   ฐเปติ
อกตาย    สมูลิกาย    อาจารวิปตฺติยา    ปาติโมกฺขํ   ฐเปติ   กตาย3
สมูลิกาย   อาจารวิปตฺติยา   ปาติโมกฺขํ   ฐเปติ   กตากตาย  สมูลิกาย
ทิฏฺฐิวิปตฺติยา   ปาติโมกฺขํ   ฐเปติ   อกตาย   สมูลิกาย   ทิฏฺฐิวิปตฺติยา
ปาติโมกฺขํ    ฐเปติ    กตาย    สมูลิกาย   ทิฏฺฐิวิปตฺติยา   ปาติโมกฺขํ
ฐเปติ กตากตาย อิมานิ นว ธมฺมิกานิ ปาติโมกฺขฏฺฐปนานิ ฯ
     [๔๘๗]   กตมานิ   ทส   อธมฺมิกานิ   ปาติโมกฺขฏฺฐปนานิ  ฯ  น
ปาราชิโก    ตสฺสํ    ปริสายํ    นิสินฺโน    โหติ   น   ปาราชิกกถา
วิปฺปกตา   โหติ   น   สิกฺขํ   ปจฺจกฺขาตโก   ตสฺสํ   ปริสายํ  นิสินฺโน
โหติ     น    สิกฺขํ    ปจฺจกฺขาตกถา    วิปฺปกตา    โหติ    ธมฺมิกํ
สามคฺคึ    อุเปติ   น   ธมฺมิกํ   สามคฺคึ   ปจฺจาทิยติ   น   ธมฺมิกาย
สามคฺคิยา    ปจฺจาทานกถา    วิปฺปกตา    โหติ    น    สีลวิปตฺติยา
ทิฏฺฐสุตปริสงฺกิโต    โหติ    น    อาจารวิปตฺติยา    ทิฏฺฐสุตปริสงฺกิโต
โหติ    น    ทิฏฺฐิวิปตฺติยา    ทิฏฺฐสุตปริสงฺกิโต   โหติ   อิมานิ   ทส
อธมฺมิกานิ ปาติโมกฺขฏฺฐปนานิ ฯ
     [๔๘๘]  กตมานิ  ทส  ธมฺมิกานิ  ปาติโมกฺขฏฺฐปนานิ  ฯ ปาราชิโก
ตสฺสํ    ปริสายํ    นิสินฺโน    โหติ   ปาราชิกกถา   วิปฺปกตา   โหติ
สิกฺขํ  ปจฺจกฺขาตโก  ตสฺสํ  ปริสายํ  นิสินฺโน  โหติ  สิกฺขํ  ปจฺจกฺขาตกถา
วิปฺปกตา     โหติ     ธมฺมิกํ     สามคฺคึ     น    อุเปติ    ธมฺมิกํ
