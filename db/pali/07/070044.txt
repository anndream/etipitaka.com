ลิจฺฉวิสฺส      มิตฺตามจฺจา      ญาติสาโลหิตา      วฑฺฒํ      ลิจฺฉวึ
เอตทโวจุํ   อลํ   อาวุโส   วฑฺฒ   มา   โสจิ   มา   ปริเทวิ   มยํ
ภควนฺตํ   ปสาเทสฺสาม   ภิกฺขุสงฺฆญฺจาติ   ฯ   อถโข   วฑฺโฒ   ลิจฺฉวิ
สปุตฺตทาโร    สมิตฺตามจฺโจ   สญาติสาโลหิโต   อลฺลวตฺโถ   อลฺลเกโส
เยน     ภควา    เตนุปสงฺกมิ    อุปสงฺกมิตฺวา    ภควโต    ปาเทสุ
สิรสา   นิปติตฺวา   ภควนฺตํ   เอตทโวจ  อจฺจโย  มํ  ภนฺเต  อจฺจคมา
ยถาพาลํ    ยถามูฬฺหํ    ยถาอกุสลํ    โยหํ   อยฺยํ   ทพฺพํ   มลฺลปุตฺตํ
อมูลิกาย    สีลวิปตฺติยา    อนุทฺธํเสสึ    ตสฺส   เม   ภนฺเต   ภควา
อจฺจยํ   อจฺจยโต   ปฏิคฺคณฺหาตุ  อายตึ  สํวรายาติ  ฯ  อิงฺฆ  ๑  ตฺวํ
อาวุโส   วฑฺฒ   อจฺจโย   อจฺจคมา   ยถาพาลํ   ยถามูฬฺหํ  ยถาอกุสลํ
ยํ   ตฺวํ   ทพฺพํ   มลฺลปุตฺตํ   อมูลิกาย   สีลวิปตฺติยา  อนุทฺธํเสสิ  ยโต
จ   โข   ตฺวํ   อาวุโส   วฑฺฒ   อจฺจยํ   อจฺจยโต  ทิสฺวา  ยถาธมฺมํ
ปฏิกโรสิ    ตนฺเต    มยํ    ปฏิคฺคณฺหาม    วุฑฺฒิ    เหสา   อาวุโส
วฑฺฒ   อริยสฺส   วินเย   โย   อจฺจยํ   อจฺจยโต   ทิสฺวา   ยถาธมฺมํ
ปฏิกโรติ อายตึ สํวรํ อาปชฺชตีติ ฯ
     [๑๑๖]   อถโข   ภควา  ภิกฺขู  อามนฺเตสิ  เตนหิ  ๒  ภิกฺขเว
สงฺโฆ    วฑฺฒสฺส    ลิจฺฉวิสฺส    ปตฺตํ   อุกฺกุชฺชตุ   สมฺโภคํ   สงฺเฆน
กโรตุ    ฯ    อฏฺฐหิ   ภิกฺขเว   องฺเคหิ   สมนฺนาคตสฺส   อุปาสกสฺส
ปตฺโต    อุกฺกุชฺชิตพฺโพ    น    ภิกฺขูนํ    อลาภาย    ปริสกฺกติ    น
#๑ ม. ยุ. ตคฺฆ ฯ ๒ ม. ยุ. เตน หิ ฯ
