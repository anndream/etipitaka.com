           ตทิมินาปิ ชานาถ        ปาปิจฺฉานํ ยถา คติ ฯ
           ปณฺฑิโตติ สมญฺญาโต      ภาวิตตฺโตติ สมฺมโต
           ชลํ ว ยสสา อฏฺฐา      เทวทตฺโตติ เม สุตํ ฯ
           โส ปมาทํ อนุจิณฺโณ      อาสชฺช นํ ตถาคตํ
           อวีจินิรยํ ปตฺโต         จตุทฺวารํ ภยานกํ ฯ
           อทุฏฺฐสฺส หิ โย ทุพฺเภ ๑ ปาปกมฺมํ อกุพฺพโต
           ตเมว ปาปํ ผุสติ        ทุฏฺฐจิตฺตํ อนาทรํ ฯ
           สมุทฺทํ วิสกุมฺเภน        โย มญฺเญยฺย ปทูสิตุํ
           น โส เตน ปทูเสยฺย     เภสฺมา ๒ หิ อุทธี มหา
           เอวเมว ตถาคตํ        โย วาเทนูปหึสติ
           สมคตํ ๓ สนฺตจิตฺตํ      วาโท ตมฺหิ น รูหติ ฯ
           ตาทิสํ มิตฺตํ กุพฺเพถ      ตญฺจ เสเวยฺย ๔ ปณฺฑิโต
           ยสฺส มคฺคานุโค ภิกฺขุ     ขยํ ทุกฺขสฺส ปาปุเณติ ฯ
     [๔๐๔]   อถโข   อายสฺมา   อุปาลิ   เยน  ภควา  เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ
นิสินฺโน    โข    อายสฺมา   อุปาลิ   ภควนฺตํ   เอตทโวจ   สงฺฆราชิ
สงฺฆราชีติ   ภนฺเต   วุจฺจติ   กิตฺตาวตา   นุ   โข   ภนฺเต  สงฺฆราชิ
โหติ   โน   จ   สงฺฆเภโท   กิตฺตาวตา   จ   ปน   สงฺฆราชิ  เจว
#๑ ยุ. ทุพฺโภ ฯ ๒ ยุ. ภสฺมา ฯ ๓ ม. สมคฺคตํ ฯ ยุ. สมฺมาคตํ ฯ
#๔ ม. ยุ. เสเวถ ฯ
