ฯเปฯ   อนุชานามิ   ภิกฺขเว   เอกมนฺตํ   วจฺจํ  กาตุนฺติ  ฯ  อาราโม
ทุคฺคนฺโธ   โหติ  ฯเปฯ  อนุชานามิ  ภิกฺขเว  วจฺจกูปนฺติ  ฯ  วจฺจกูปสฺส
กูลํ   ลุชฺชติ  ฯเปฯ  อนุชานามิ  ภิกฺขเว  จินิตุํ  ตโย  จเย  อิฏฺฐกาจยํ
สิลาจยํ   ทารุจยนฺติ   ฯ   วจฺจกูโป   นีจวตฺถุโก   โหติ   ฯ  อุทเกน
โอตฺถริยติ    ฯเปฯ   อนุชานามิ   ภิกฺขเว   อุจฺจวตฺถุกํ   กาตุนฺติ   ฯ๘
จโย    ปริปตติ   ฯเปฯ   อนุชานามิ   ภิกฺขเว   จินิตุํ   ตโย   จเย
อิฏฺฐกาจยํ   สิลาจยํ   ทารุจยนฺติ   ฯ   อาโรหนฺตา   วิหญฺญนฺติ  ฯเปฯ
อนุชานามิ    ภิกฺขเว   ตโย   โสปาเณ   อิฏฺฐกาโสปาณํ   สิลาโสปาณํ
ทารุโสปาณนฺติ    ฯ    อาโรหนฺตา    ปริปตนฺติ    ฯเปฯ   อนุชานามิ
ภิกฺขเว    อาลมฺพนพาหนฺติ    ฯ   อนฺเต   นิสินฺนา   วจฺจํ   กโรนฺตา
ปริปตนฺติ    ฯเปฯ   อนุชานามิ   ภิกฺขเว   สนฺถริตฺวา   มชฺเฌ   ฉิทฺทํ
กตฺวา   วจฺจํ   กาตุนฺติ   ฯ   ทุกฺขํ   นิสินฺนา   วจฺจํ  กโรนฺติ  ฯเปฯ
อนุชานามิ  ภิกฺขเว  วจฺจปาทุกนฺติ  ฯ  พหิทฺธา  ปสฺสาวํ  กโรนฺติ  ฯเปฯ
อนุชานามิ   ภิกฺขเว   ปสฺสาวโทณิกนฺติ   ฯ   อวเลขนกฏฺฐํ   น   โหติ
ฯเปฯ  อนุชานามิ  ภิกฺขเว  อวเลขนกฏฺฐนฺติ  ฯ  อวเลขนปิฐโร  ๑  น
โหติ   ฯเปฯ   อนุชานามิ   ภิกฺขเว   อวเลขนปิฐรนฺติ   ฯ   วจฺจกูโป
อปารุโต ทุคฺคนฺโธ โหติ ฯเปฯ อนุชานามิ ภิกฺขเว อปิธานนฺติ ฯ
     [๑๙๑]   เตน   โข   ปน   สมเยน   ภิกฺขู  อชฺโฌกาเส  วจฺจํ
กโรนฺตา    สีเตนปิ   อุเณฺหนปิ   กิลมนฺติ   ฯ   เต   ภิกฺขู   ภควโต
#๑ ยุ. ปิธโร
