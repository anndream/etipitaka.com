ปสฺสิตฺวา   ภีตา   วิสฺสรมกาสิ   อพฺภุมฺเม   ปิสาโจ  วตายนฺติ  ๑  ฯ
มนุสฺสา    อุชฺฌายนฺติ   ขียนฺติ   วิปาเจนฺติ   กถํ   หิ   นาม   สมณา
สกฺยปุตฺติยา   ฉวสีสสฺส  ปตฺตํ  ธาเรสฺสนฺติ  เสยฺยถาปิ  ปิสาจิลฺลิกาติ  ฯ
ภควโต   เอตมตฺถํ   อาโรเจสุํ   ฯเปฯ  น  ภิกฺขเว  ฉวสีสสฺส  ปตฺโต
ธาเรตพฺโพ   โย   ธาเรยฺย   อาปตฺติ   ทุกฺกฏสฺส   น   จ   ภิกฺขเว
สพฺพปํสุกูลิเกน ภวิตพฺพํ โย ภเวยฺย อาปตฺติ ทุกฺกฏสฺสาติ ฯ
     [๕๔]   เตน   โข   ปน   สมเยน  ภิกฺขู  จลกานิปิ  อฏฺฐิกานิปิ
อุจฺฉิฏฺโฐทกํปิ    ปตฺเตน   นีหรนฺติ   ฯ   มนุสฺสา   อุชฺฌายนฺติ   ขียนฺติ
วิปาเจนฺติ     ยสฺมึเยวิเม    สมณา    สกฺยปุตฺติยา    ภุญฺชนฺติ    โส
ว   เนสํ   ปฏิคฺคโหติ   ฯ   ภควโต  เอตมตฺถํ  อาโรเจสุํ  ฯเปฯ  น
ภิกฺขเว   จลกานิ   วา   อฏฺฐิกานิ   วา   อุจฺฉิฏฺโฐทกํ   วา  ปตฺเตน
นีหริตพฺพํ     โย     นีหเรยฺย     อาปตฺติ    ทุกฺกฏสฺส    อนุชานามิ
ภิกฺขเว ปฏิคฺคหนฺติ ฯ
     [๕๕]  เตน  โข  ปน  สมเยน ภิกฺขู หตฺเถน จีวรํ วิผาเลตฺวา ๒
จีวรํ   สิพฺเพนฺติ   ฯ   จีวรํ  วิโลมํ  ๓  โหติ  ฯ  ภควโต  เอตมตฺถํ
อาโรเจสุํ ฯเปฯ อนุชานามิ ภิกฺขเว สตฺถกํ นมตกนฺติ ฯ
     [๕๖]   เตน   โข   ปน  สมเยน  สงฺฆสฺส  ทณฺฑสตฺถกํ  อุปฺปนฺนํ
โหติ   ฯ   ภควโต   เอตมตฺถํ   อาโรเจสุํ   ฯ   อนุชานามิ  ภิกฺขเว
#๑ ยุ. วตมนฺติ ฯ ๒ ม. หตฺเถน วิปาเลตฺวา ฯ ยุ. หตฺเถน วิปาเฏตฺวา ฯ
#๓ ม. วิโลมิกํ ฯ
