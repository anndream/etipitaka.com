ขียนฺติ   วิปาเจนฺติ   ฯเปฯ   เสยฺยถาปิ   คิหี   กามโภคิโนติ   ฯเปฯ
ภควโต  เอตมตฺถํ  อาโรเจสุํ  ฯเปฯ  น  ภิกฺขเว  อุจฺจาวจา  วิถา ๑
ธาเรตพฺพา     โย    ธาเรยฺย    อาปตฺติ    ทุกฺกฏสฺส    อนุชานามิ
ภิกฺขเว   วิเถ   ๒   อฏฺฐิมยํ   ทนฺตมยํ   วิสาณมยํ   นฬมยํ  เวฬุมยํ
ฯเปฯ สงฺขนาภิมยํ สุตฺตมยนฺติ ฯ
     [๑๖๖]   เตน   โข   ปน  สมเยน  อายสฺมา  อานนฺโท  ลหุกา
สงฺฆาฏิโย  ปารุปิตฺวา  คามํ  ปิณฺฑาย  ปาวิสิ  ฯ ตสฺส ๓ วาตมณฺฑลิกาย
สงฺฆาฏิโย    อุกฺขิปิยึสุ    ฯ   อถโข   อายสฺมา   อานนฺโท   อารามํ
คนฺตฺวา   ภิกฺขูนํ   เอตมตฺถํ   อาโรเจสิ   ฯ  ภิกฺขู  ภควโต  เอตมตฺถํ
อาโรเจสุํ ฯเปฯ อนุชานามิ ภิกฺขเว คณฺฐิกํ ปาสกนฺติ ฯ
     [๑๖๗]   เตน   โข  ปน  สมเยน  ฉพฺพคฺคิยา  ภิกฺขู  อุจฺจาวจา
คณฺฐิกาโย   ธาเรนฺติ   โสวณฺณมยํ   รูปิยมยํ   ฯ   มนุสฺสา  อุชฺฌายนฺติ
ขียนฺติ   วิปาเจนฺติ   ฯเปฯ   เสยฺยถาปิ   คิหี   กามโภคิโนติ   ฯเปฯ
ภควโต    เอตมตฺถํ    อาโรเจสุํ   ฯเปฯ   น   ภิกฺขเว   อุจฺจาวจา
คณฺฐิกา   ธาเรตพฺพา   โย   ธาเรยฺย   อาปตฺติ  ทุกฺกฏสฺส  อนุชานามิ
ภิกฺขเว   คณฺฐิกํ   ๔   อฏฺฐิมยํ   ทนฺตมยํ   วิสาณมยํ  นฬมยํ  เวฬุมยํ
กฏฺฐมยํ ชตุมยํ ผลมยํ โลหมยํ สงฺขนาภิมยํ สุตฺตมยนฺติ ฯ
     [๑๖๘]   เตน   โข   ปน   สมเยน  ภิกฺขู  คณฺฐิกมฺปิ  ปาสกมฺปิ
#๑ ม. ยุ. วิธา ฯ ๒ ม. ยุ. วิเถติ สทฺโท นตฺถิ ฯ ๓ ม. ยุ. ตสฺสาติ สทฺโท นตฺถิ ฯ
#๔ ม. ยุ. อยํ ปาโฐ นตฺถิ ฯ
