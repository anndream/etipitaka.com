พนฺธนรชฺชุนฺติ ฯ
     [๖๙]   เตน   โข  ปน  สมเยน  ภิกฺขู  กุฑฺเฑปิ  ถมฺเภปิ  กฐินํ
อุสฺสาเปตฺวา   ปกฺกมนฺติ   ฯ   ปริปติตฺวา   กฐินํ   ภิชฺชติ  ฯ  ภควโต
เอตมตฺถํ  อาโรเจสุํ  ฯ  อนุชานามิ  ภิกฺขเว  ภิตฺติขีเล  วา นาคทนฺตเก
วา ลคฺเคตุนฺติ ฯ
     [๗๐]   อถโข   ภควา   ราชคเห   ยถาภิรนฺตํ  วิหริตฺวา  เยน
เวสาลี   เตน   จาริกํ   ปกฺกามิ   ฯ  เตน  โข  ปน  สมเยน  ภิกฺขู
สูจิกมฺปิ    สตฺถกมฺปิ    เภสชฺชมฺปิ    ปตฺเตน   อาทาย   คจฺฉนฺติ   ฯ
ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว เภสชฺชตฺถวิกนฺติ ฯ
อํสวทฺธโก   ๑   น  โหติ  ฯเปฯ  อนุชานามิ  ภิกฺขเว  อํสวทฺธกํ  ๑
พนฺธนสุตฺตกนฺติ ฯ
     [๗๑]   เตน   โข   ปน  สมเยน  อญฺญตโร  ภิกฺขุ  อุปาหนาโย
กายพนฺธเนน   ๒   พนฺธิตฺวา   คามํ   ปิณฺฑาย   ปาวิสิ  ฯ  อญฺญตโร
อุปาสโก   ตํ   ภิกฺขุํ   อภิวาเทนฺโต   อุปาหนาโย  สีเสน  ฆฏฺเฏสิ  ฯ
โส   ภิกฺขุ   มงฺกุ   อโหสิ   ฯ   อถโข  โส  ภิกฺขุ  อารามํ  คนฺตฺวา
ภิกฺขูนํ  เอตมตฺถํ  อาโรเจสิ  ฯ  ภิกฺขู  ภควโต  เอตมตฺถํ  อาโรเจสุํ ฯ
อนุชานามิ  ภิกฺขเว  อุปาหนตฺถวิกนฺติ  ฯ  อํสวทฺธโก  ๑  น โหติ ฯเปฯ
อนุชานามิ ภิกฺขเว อํสวทฺธกํ ๑ พนฺธนสุตฺตกนฺติ ฯ
     [๗๒]   เตน   โข   ปน  สมเยน  อนฺตรามคฺเค  อุทกํ  อกปฺปิยํ
โหติ   ฯ   ปริสฺสาวนํ  น  โหติ  ฯ  ภควโต  เอตมตฺถํ  อาโรเจสุํ  ฯ
#๑ ม. อํสพทฺธ ... ฯ ๒ ยุ. กายพนฺธเน ฯ
