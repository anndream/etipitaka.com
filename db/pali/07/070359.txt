นิสีทาเปตฺวา    อญฺชลึ    ปคฺคณฺหาเปตฺวา    อุปสมฺปทํ   ยาจาเปตพฺพา
อหํ   อยฺยา   อิตฺถนฺนามา   อิตฺถนฺนามาย   อยฺยาย   อุปสมฺปทาเปกฺขา
เอกโตอุปสมฺปนฺนา    ภิกฺขุนีสงฺเฆ   วิสุทฺธา   สงฺฆํ   อยฺยา   อุปสมฺปทํ
ยาจามิ    อุลฺลุมฺปตุ    มํ   อยฺยา   สงฺโฆ   อนุกมฺปํ   อุปาทาย   ฯ
อหํ   อยฺยา   อิตฺถนฺนามา   อิตฺถนฺนามาย   อยฺยาย   อุปสมฺปทาเปกฺขา
เอกโตอุปสมฺปนฺนา    ภิกฺขุนีสงฺเฆ    วิสุทฺธา   ทุติยมฺปิ   อยฺยา   สงฺฆํ
อุปสมฺปทํ    ยาจามิ    อุลฺลุมฺปตุ    มํ    อยฺยา    สงฺโฆ    อนุกมฺปํ
อุปาทาย    ฯ    อหํ   อยฺยา   อิตฺถนฺนามา   อิตฺถนฺนามาย   อยฺยาย
อุปสมฺปทาเปกฺขา      เอกโตอุปสมฺปนฺนา      ภิกฺขุนีสงฺเฆ     วิสุทฺธา
ตติยมฺปิ   อยฺยา   สงฺฆํ   อุปสมฺปทํ   ยาจามิ   อุลฺลุมฺปตุ   มํ   อยฺยา
สงฺโฆ อนุกมฺปํ อุปาทายาติ ฯ
     [๕๘๐]    พฺยตฺเตน   ภิกฺขุนา   ปฏิพเลน   สงฺโฆ   ญาเปตพฺโพ
สุณาตุ    เม    ภนฺเต    สงฺโฆ    อยํ   อิตฺถนฺนามา   อิตฺถนฺนามาย
อุปสมฺปทาเปกฺขา   เอกโตอุปสมฺปนฺนา  ภิกฺขุนีสงฺเฆ  วิสุทฺธา  อิตฺถนฺนามา
สงฺฆํ    อุปสมฺปทํ    ยาจติ    อิตฺถนฺนามาย    ปวตฺตินิยา    ฯ   ยทิ
สงฺฆสฺส      ปตฺตกลฺลํ      สงฺโฆ      อิตฺถนฺนามํ     อุปสมฺปาเทยฺย
อิตฺถนฺนามาย   ปวตฺตินิยา   ฯ   เอสา   ญตฺติ  ฯ  สุณาตุ  เม  ภนฺเต
สงฺโฆ     อยํ     อิตฺถนฺนามา     อิตฺถนฺนามาย     อุปสมฺปทาเปกฺขา
เอกโตอุปสมฺปนฺนา   ภิกฺขุนีสงฺเฆ   วิสุทฺธา  อิตฺถนฺนามา  สงฺฆํ  อุปสมฺปทํ
ยาจติ   อิตฺถนฺนามาย   ปวตฺตินิยา  ฯ  สงฺโฆ  อิตฺถนฺนามํ  อุปสมฺปาเทติ
