อตฺตนา ว ๑ อตฺตานํ สมฺมนฺนิตพฺพํ ฯ
     [๕๗๗]   กถญฺจ   ปราย  ปรา  ๒  สมฺมนฺนิตพฺพา  ฯ  พฺยตฺตาย
ภิกฺขุนิยา    ปฏิพลาย    สงฺโฆ    ญาเปตพฺโพ   สุณาตุ   เม   อยฺเย
สงฺโฆ    อิตฺถนฺนามา   อิตฺถนฺนามาย   อยฺยาย   อุปสมฺปทาเปกฺขา   ฯ
ยทิ   สงฺฆสฺส   ปตฺตกลฺลํ   อิตฺถนฺนามา   อิตฺถนฺนามํ  อนุสาเสยฺยาติ  ฯ
เอวํ ปราย ปรา สมฺมนฺนิตพฺพา ฯ
     [๕๗๘]  ตาย สมฺมตาย ภิกฺขุนิยา อุปสมฺปทาเปกฺขา ๓ อุปสงฺกมิตฺวา
เอวมสฺส     วจนียา    สุณสิ    อิตฺถนฺนาเม    อยนฺเต    สจฺจกาโล
ภูตกาโล    ยํ    ชาตํ    ตํ   สงฺฆมชฺเฌ   ปุจฺฉนฺเต   สนฺตํ   อตฺถีติ
วตฺตพฺพํ   อสนฺตํ   นตฺถีติ   วตฺตพฺพํ   มา   โข   วิตฺถาสิ   มา   โข
มงฺกุ   อโหสิ   เอวนฺตํ   ปุจฺฉิสฺสนฺติ   นสิ  อนิมิตฺตา  นสิ  นิมิตฺตมตฺตา
นสิ     อโลหิตา     นสิ     ธุวโลหิตา     นสิ    ธุวโจฬา    นสิ
ปคฺฆรนฺตี    นสิ    สิขริณี    นสิ    อิตฺถีปณฺฑกา    นสิ    เวปุริสิกา
นสิ   สมฺภินฺนา   นสิ   อุภโตพฺยญฺชนกา  สนฺติ  เต  เอวรูปา  อาพาธา
กุฏฺฐํ    คณฺโฑ    กิลาโส    โสโส    อปมาโร    มนุสฺสาสิ   อิตฺถีสิ
ภุชิสฺสาสิ     อนณาสิ     นสิ    ราชภฏี    อนุญฺญาตาสิ    มาตาปิตูหิ
สามิเกน        ปริปุณฺณวีสติวสฺสาสิ       ปริปุณฺณนฺเต       ปตฺตจีวรํ
กินฺนามาสิ   กานามา   เต   ปวตฺตินีติ  ฯ  เอกโต  อาคจฺฉนฺติ  ฯเปฯ
น   เอกโต   อาคนฺตพฺพํ   ฯ  อนุสาสิกาย  ปฐมตรํ  อาคนฺตฺวา  สงฺโฆ
ญาเปตพฺโพ     สุณาตุ     เม     อยฺเย     สงฺโฆ     อิตฺถนฺนามา
#๑ ยุ. วา ฯ ๒ ยุ. ปราย วา ปรา ฯ ๓ ม. อุปสมฺปทาเปกฺขํ ฯ
