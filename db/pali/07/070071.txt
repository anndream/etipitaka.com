     [๑๘๒]   เตน   โข   ปน  สมเยน  ฉพฺพคฺคิยา  ภิกฺขู  โลกายตํ
วาเจนฺติ    ฯ    มนุสฺสา    อุชฺฌายนฺติ   ขียนฺติ   วิปาเจนฺติ   ฯเปฯ
เสยฺยถาปิ   คิหี   กามโภคิโนติ   ฯเปฯ  ภควโต  เอตมตฺถํ  อาโรเจสุํ
ฯเปฯ   น   ภิกฺขเว   โลกายตํ   วาเจตพฺพํ   โย  วาเจยฺย  อาปตฺติ
ทุกฺกฏสฺสาติ ฯ
     [๑๘๓]  เตน  โข  ปน  สมเยน  ฉพฺพคฺคิยา  ภิกฺขู  ติรจฺฉานวิชฺชํ
ปริยาปุณนฺติ    ฯเปฯ    ภควโต   เอตมตฺถํ   อาโรเจสุํ   ฯเปฯ   น
ภิกฺขเว     ติรจฺฉานวิชฺชา     ปริยาปุณิตพฺพา     โย    ปริยาปุเณยฺย
อาปตฺติ ทุกฺกฏสฺสาติ ฯ
     [๑๘๔]  เตน  โข  ปน  สมเยน  ฉพฺพคฺคิยา  ภิกฺขู  ติรจฺฉานวิชฺชํ
วาเจนฺติ    ฯ    มนุสฺสา    อุชฺฌายนฺติ   ขียนฺติ   วิปาเจนฺติ   ฯเปฯ
เสยฺยถาปิ   คิหี   กามโภคิโนติ   ฯเปฯ  ภควโต  เอตมตฺถํ  อาโรเจสุํ
ฯเปฯ    น   ภิกฺขเว   ติรจฺฉานวิชฺชา   วาเจตพฺพา   โย   วาเจยฺย
อาปตฺติ ทุกฺกฏสฺสาติ ฯ
     [๑๘๕]  เตน  โข  ปน  สมเยน พุทฺโธ ๑ ภควา มหติยา ปริสาย
ปริวุโต   ธมฺมํ   เทเสนฺโต   ขิปิ   ฯ   ภิกฺขู   ชีวตุ   ภนฺเต  ภควา
ชีวตุ    สุคโตติ   อุจฺจาสทฺทํ   มหาสทฺทํ   อกํสุ   ฯ   เตน   สทฺเทน
ธมฺมกถา   อนฺตรา   อโหสิ   ฯ   อถโข   ภควา   ภิกฺขู   อามนฺเตสิ
อปิ   นุ  โข  ภิกฺขเว  ขิปิเต  ชีวาติ  วุตฺโต  ๒  ตปฺปจฺจยา  ชีเวยฺย
#๑ ม. ยุ. อยํ ปาโฐ นตฺถิ ฯ ๒ ยุ. วุตฺเต ฯ
