หิ   นาม   ภิกฺขุนี   ปตฺเตน   คพฺภํ  นีหริสฺสตีติ  ฯ  อถโข  โส  ภิกฺขุ
ภิกฺขูนํ   เอตมตฺถํ   อาโรเจสิ   ฯ   เย  เต  ภิกฺขู  อปฺปิจฺฉา  ฯเปฯ
เต   อุชฺฌายนฺติ   ขียนฺติ   วิปาเจนฺติ   กถํ  หิ  นาม  ภิกฺขุนี  ปตฺเตน
คพฺภํ  นีหริสฺสตีติ  ฯ  ภควโต  เอตมตฺถํ  อาโรเจสุํ  ฯเปฯ  น  ภิกฺขเว
ภิกฺขุนิยา    ปตฺเตน    คพฺโภ   นีหริตพฺโพ   ยา   นีหเรยฺย   อาปตฺติฐ
ทุกฺกฏสฺส   อนุชานามิ   ภิกฺขเว   ภิกฺขุนิยา   ภิกฺขุํ  ปสฺสิตฺวา  นีหริตฺวา
ปตฺตํ ทสฺเสตุนฺติ ฯ
     [๕๖๒]   เตน   โข   ปน  สมเยน  ฉพฺพคฺคิยา  ภิกฺขุนิโย  ภิกฺขุํ
ปสฺสิตฺวา   ปริวตฺเตตฺวา   ปตฺตมูลํ  ทสฺเสนฺติ  ฯ  เต  ภิกฺขู  อุชฺฌายนฺติ
ขียนฺติ    วิปาเจนฺติ   กถํ   หิ   นาม   ฉพฺพคฺคิยา   ภิกฺขุนิโย   ภิกฺขุํ
ปสฺสิตฺวา    ปริวตฺเตตฺวา   ปตฺตมูลํ   ทสฺเสสฺสนฺตีติ   ฯ   อถโข   เต
ภควโต   เอตมตฺถํ   อาโรเจสุํ   ฯเปฯ   น  ภิกฺขเว  ภิกฺขุนิยา  ภิกฺขุํ
ปสฺสิตฺวา   ปริวตฺเตตฺวา   ปตฺตมูลํ   ทสฺเสตพฺพํ  ยา  ทสฺเสยฺย  อาปตฺติ
ทุกฺกฏสฺส     อนุชานามิ     ภิกฺขเว    ภิกฺขุนิยา    ภิกฺขุํ    ปสฺสิตฺวา
อุกฺกุชฺชิตฺวา    ปตฺตํ   ทสฺเสตุํ   ยญฺจ   ปตฺเต   อามิสํ   โหติ   เตน
จ ภิกฺขุ นิมนฺเตตพฺโพติ ฯ
     [๕๖๓]  เตน  โข  ปน สมเยน สาวตฺถิยา ๑ รถิกาย ปุริสพฺยญฺชนํ
ฉฑฺฑิตํ   โหติ   ฯ   ตํ   ภิกฺขุนิโย   สกฺกจฺจํ  อุปนิชฺฌายึสุ  ฯ  มนุสฺสา
อุกฺกุฏฺฐิมกํสุ  ฯ  ตา  ภิกฺขุนิโย  มงฺกู  อเหสุํ  ฯ  อถโข  ตา  ภิกฺขุนิโย
อุปสฺสยํ  คนฺตฺวา  ภิกฺขุนีนํ  เอตมตฺถํ  อาโรเจสุํ  ฯ  ยา  ตา  ภิกฺขุนิโย
#๑ ม. ยุ. สาวตฺถิยํ ฯ
