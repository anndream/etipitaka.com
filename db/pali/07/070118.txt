ภิกฺขเว    อปฺปสนฺนานํ    วา   ปสาทาย   ฯเปฯ   วิครหิตฺวา   ธมฺมึ
กถํ    กตฺวา    ภิกฺขู    อามนฺเตสิ   อนุชานามิ   ภิกฺขเว   ยถาวุฑฺฒํ
อภิวาทนํ    ปจฺจุฏฺฐานํ   อญฺชลิกมฺมํ   สามีจิกมฺมํ   อคฺคาสนํ   อคฺโคทกํ
อคฺคปิณฺฑํ    น   จ   ภิกฺขเว   สงฺฆิกํ   ยถาวุฑฺฒํ   ปฏิพาหิตพฺพํ   โย
ปฏิพาเหยฺย อาปตฺติ ทุกฺกฏสฺสาติ ฯ
     [๒๖๔]   ทสยิเม  ภิกฺขเว  อวนฺทิยา  ปุเร  อุปสมฺปนฺเนน  ปจฺฉา
อุปสมฺปนฺโน    อวนฺทิโย    อนุปสมฺปนฺโน    อวนฺทิโย    นานาสํวาสโก
วุฑฺฒตโร    อธมฺมวาที    อวนฺทิโย    มาตุคาโม   อวนฺทิโย   ปณฺฑโก
อวนฺทิโย   ปาริวาสิโก   ๑   อวนฺทิโย  มูลายปฏิกสฺสนารโห  อวนฺทิโย
มานตฺตารโห    อวนฺทิโย    มานตฺตจาริโก    อวนฺทิโย   อพฺภานารโห
อวนฺทิโย   อิเม   โข   ภิกฺขเว   ทส  อวนฺทิยา  ฯ  ตโยเม  ภิกฺขเว
วนฺทิยา     ปจฺฉา    อุปสมฺปนฺเนน    ปุเร    อุปสมฺปนฺโน    วนฺทิโย
นานาสํวาสโก    วุฑฺฒตโร    ธมฺมวาที    วนฺทิโย   สเทวเก   โลเก
ภิกฺขเว  ๒  สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย
ตถาคโต      อรหํ     สมฺมาสมฺพุทฺโธ     วนฺทิโย     อิเม     โข
ภิกฺขเว ตโย วนฺทิยาติ ฯ
     [๒๖๕]  เตน  โข  ปน  สมเยน  มนุสฺสา  สงฺฆํ  อุทฺทิสฺส มณฺฑเป
ปฏิยาเทนฺติ  สนฺถเร  ปฏิยาเทนฺติ  โอกาเส  ปฏิยาเทนฺติ  ฯ ฉพฺพคฺคิยานํ
ภิกฺขูนํ    อนฺเตวาสิกา    ภิกฺขู    สงฺฆิกญฺเญว    ภควตา    ยถาวุฑฺฒํ
#๑ ยุ. ปริวาสิโก ฯ ๒ ยุ. สเทวเก ภิกฺขเว โลเก ฯ
