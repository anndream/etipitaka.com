ทีเปนฺติ   ทุฏฺฐุลฺลํ   อาปตฺตึ   ทุฏฺฐุลฺลา   อาปตฺตีติ  ทีเปนฺติ  อทุฏฺฐุลฺลํ
อาปตฺตึ    อทุฏฺฐุลฺลา   อาปตฺตีติ   ทีเปนฺติ   เต   อิเมหิ   อฏฺฐารสหิ
วตฺถูหิ    น   อปกสฺสนฺติ   น   อวปกาสนฺติ   น   อาเวณิกํ   อุโปสถํ
กโรนฺติ   น   อาเวณิกํ   ปวารณํ   กโรนฺติ   น   อาเวณิกํ  สงฺฆกมฺมํ
กโรนฺติ เอตฺตาวตา โข อุปาลิ สงฺโฆ สมคฺโค โหตีติ ฯ
     [๔๐๗]  สมคฺคํ  ปน  ภนฺเต  สงฺฆํ  ภินฺทิตฺวา  กึ  โส  ปสวตีติ ฯ
สมคฺคํ   โข   อุปาลิ   สงฺฆํ   ภินฺทิตฺวา   กปฺปฏฺฐิติกํ   กิพฺพิสํ   ปสวติ
กปฺปํ นิรยมฺหิ ปจฺจตีติ ฯ
     [๔๐๘] อาปายิโก เนรยโก    กปฺปฏฺโฐ สงฺฆเภทโก
           วคฺครโต อธมฺมฏฺโฐ    โยคกฺเขมา ปธํสติ ฯ
           สงฺฆํ สมคฺคํ ภินฺทิตฺวา   กปฺปํ นิรยมฺหิ ปจฺจตีติ ฯ
     [๔๐๙]  ภินฺนํ  ปน  ภนฺเต  สงฺฆํ  สมคฺคํ  กตฺวา กึ โส ปสวตีติ ฯ
ภินฺนํ   โข   อุปาลิ   สงฺฆํ   สมคฺคํ   กตฺวา  พฺรหฺมปุญฺญํ  ปสวติ  กปฺปํ
สคฺคมฺหิ โมทตีติ ฯ
     [๔๑๐] สุขา สงฺฆสฺส สามคฺคี   สมคฺคานญฺจนุคฺคโห
           สมคฺครโต ธมฺมฏฺโฐ    โยคกฺเขมา น ธํสติ ฯ
           สงฺฆํ สมคฺคํ กตฺวาน    กปฺปํ สคฺคมฺหิ โมทตีติ ฯ
     [๔๑๑]  สิยา  นุ  โข  ภนฺเต  สงฺฆเภทโก  อาปายิโก  เนรยิโก
กปฺปฏฺโฐ   อเตกิจฺโฉติ   ฯ   สิยา   อุปาลิ   สงฺฆเภทโก   อาปายิโก
เนรยิโก   กปฺปฏฺโฐ   อเตกิจฺโฉติ  ฯ  สิยา  นุ  โข  ๑  ปน  ภนฺเต
#๑ ม. ยุ. นุ โขสทฺโท นตฺถิ ฯ
