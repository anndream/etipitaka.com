ภควโต   เอตมตฺถํ   อาโรเจสุํ  ฯ  อนุชานามิ  ภิกฺขเว  อุทปานนฺติ  ฯ
อุทปานสฺส   กูลํ   ลุชฺชติ   ฯเปฯ   อนุชานามิ   ภิกฺขเว   จินิตุํ  ตโย
จเย    อิฏฺฐกาจยํ   สิลาจยํ   ทารุจยนฺติ   ฯ   อุทปาโน   นีจวตฺถุโก
โหติ   ฯ   อุทเกน   โอตฺถริยติ  ฯ  ภควโต  เอตมตฺถํ  อาโรเจสุํ  ฯ
อนุชานามิ   ภิกฺขเว   อุจฺจวตฺถุกํ   กาตุนฺติ   ฯ  จโย  ปริปตติ  ฯเปฯ
อาโรหนฺตา    วิหญฺญนฺติ    ฯเปฯ    อาโรหนฺตา    ปริปตนฺติ   ฯเปฯ
อนุชานามิ ภิกฺขเว อาลมฺพนพาหนฺติ ฯ
     [๙๕]  เตน  โข  ปน  สมเยน  ภิกฺขู วลฺลิยาปิ ๑ กายพนฺธเนนปิ
อุทกํ  วาเหนฺติ  ๒  ฯเปฯ  อนุชานามิ  ภิกฺขเว  อุทปานรชฺชุนฺติ  ๓ ฯ
หตฺถา   ทุกฺขา   โหนฺติ   ฯเปฯ   อนุชานามิ   ภิกฺขเว   ตุลํ  กรกฏกํ
จกฺกวฏฺฏกนฺติ  ฯ  ภาชนา  พหู  ๔  ภิชฺชนฺติ  ฯเปฯ  อนุชานามิ ภิกฺขเว
ตโย วารเก โลหวารกํ ทารุวารกํ จมฺมขณฺฑนฺติ ฯ
     [๙๖]  เตน  โข  ปน  สมเยน  ภิกฺขู อชฺโฌกาเส อุทกํ วาเหนฺตา
สีเตนปิ   อุเณฺหนปิ   กิลมนฺติ   ฯ   ภควโต   เอตมตฺถํ  อาโรเจสุํ  ฯ
อนุชานามิ    ภิกฺขเว    อุทปานสาลนฺติ   ฯ   อุทปานสาลาย   ติณจุณฺณํ
ปริปตติ   ฯเปฯ   อนุชานามิ   ภิกฺขเว   โอคุมฺเพตฺวา   อุลฺลิตฺตาวลิตฺตํ
กาตุํ    เสตวณฺณํ    กาฬวณฺณํ    เครุกปริกมฺมํ   มาลากมฺมํ   ลตากมฺมํ
มกรทนฺตกํ ปญฺจปฏฺฐิกํ จีวรวํสํ จีวรรชฺชุนฺติ ฯ
     [๙๗]   เตน   โข  ปน  สมเยน  อุทปาโน  อปารุโต  โหติ  ฯ
#๑ ม. ยุ. วลฺลิกายปิ ฯ ๒ ยุ. วาหนฺติ ฯ ๓ ม. ยุ. อุทกวาหนรชฺชุนฺติ ฯ
#๔ ยุ. พหุํ ฯ
