อญฺญตฺร   ปริโภคํ   อญฺญตฺร   ปริภุญฺชิสฺสนฺตีติ   ฯ   ภควโต   เอตมตฺถํ
อาโรเจสุํ     ฯ    น    ภิกฺขเว    อญฺญตฺร    ปริโภโค    อญฺญตฺร
ปริภุญฺชิตพฺโพ โย ปริภุญฺเชยฺย อาปตฺติ ทุกฺกฏสฺสาติ ฯ
     [๓๑๐]   เตน  โข  ปน  สมเยน  ภิกฺขู  อุโปสถคฺคํปิ  สนฺนิสชฺชํปิ
ปริหริตุํ   ๑   กุกฺกุจฺจายนฺตา  ฉมายํ  นิสีทนฺติ  ฯ  คตฺตานิปิ  จีวรานิปิ
ปํสุกิตานิ   โหนฺติ   ฯ   ภควโต   เอตมตฺถํ  อาโรเจสุํ  ฯ  อนุชานามิ
ภิกฺขเว ตาวกาลิกํ หริตุนฺติ ฯ
     [๓๑๑]  เตน  โข  ปน สมเยน สงฺฆสฺส มหาวิหาโร อุทฺริยติ ๒ ฯ
ภิกฺขู   กุกฺกุจฺจายนฺตา  เสนาสนํ  นาภิหรนฺติ  ๓  ฯ  ภควโต  เอตมตฺถํ
อาโรเจสุํ ฯ อนุชานามิ ภิกฺขเว คุตฺตตฺถาย หริตุนฺติ ฯ
     [๓๑๒]   เตน   โข  ปน  สมเยน  สงฺฆสฺส  เสนาสนปริกฺขาริโก
มหคฺโฆ  กมฺพโล  อุปฺปนฺโน  โหติ  ฯ  ภควโต  เอตมตฺถํ  อาโรเจสุํ  ฯ
อนุชานามิ ภิกฺขเว ผาติกมฺมตฺถาย ปริวตฺเตตุนฺติ ฯ
     [๓๑๓]   เตน   โข   ปน  สมเยน  สงฺฆสฺส  เสนาสนปริกฺขาริกํ
มหคฺฆํ   ทุสฺสํ   อุปฺปนฺนํ   โหติ   ฯ  ภควโต  เอตมตฺถํ  อาโรเจสุํ  ฯ
อนุชานามิ ภิกฺขเว ผาติกมฺมตฺถาย ปริวตฺเตตุนฺติ ฯ
     [๓๑๔]    เตน   โข   สมเยน   สงฺฆสฺส   อจฺฉจมฺมํ   อุปฺปนฺนํ
โหติ   ฯ   ภควโต   เอตมตฺถํ   อาโรเจสุํ   ฯ   อนุชานามิ  ภิกฺขเว
ปาทปุญฺฉนึ กาตุนฺติ ฯ
     [๓๑๕]   เตน   โข   สมเยน   สงฺฆสฺส  จกฺกลี  อุปฺปนฺนา  ๔
#๑ ม. ยุ. หริตุํ ฯ ๒ ม. อุนฺทฺริยติ ฯ ๓ ม. ยุ. นาติหรนฺติ ฯ
#๔ ม. จกฺกลิกํ อุปฺปนฺนํ ฯ
