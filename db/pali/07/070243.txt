กโรนฺติ     ทนฺตกฏฺฐํ     ขาทนฺตาปิ     วจฺจํ    กโรนฺติ    พหิทฺธาปิ
วจฺจโทณิกาย    วจฺจํ   กโรนฺติ   พหิทฺธาปิ   ปสฺสาวโทณิกาย   ปสฺสาวํ
กโรนฺติ    ปสฺสาวโทณิกายปิ    เขฬํ    กโรนฺติ    ผรุเสนปิ   กฏฺเฐน
อวเลขนฺติ     อวเลขนกฏฺฐมฺปิ    วจฺจกูปมฺหิ    ปาเตนฺติ    อติสหสาปิ
นิกฺขมนฺติ    อุพฺภุชิตฺวาปิ   นิกฺขมนฺติ   จปุจปุการกาปิ   ๑   อาจเมนฺติ
อาจมนสราวเกปิ  อุทกํ  เสเสนฺติ  ฯ  เย  เต  ภิกฺขู  อปฺปิจฺฉา  ฯเปฯ
เต    อุชฺฌายนฺติ   ขียนฺติ   วิปาเจนฺติ   กถํ   หิ   นาม   ฉพฺพคฺคิยา
ภิกฺขู       อติสหสาปิ      วจฺจกุฏึ      ปวิสิสฺสนฺติ      อุพฺภุชิตฺวาปิ
ปวิสิสฺสนฺติ    นิตฺถุนนฺตาปิ    วจฺจํ    กริสฺสนฺติ   ทนฺตกฏฺฐํ   ขาทนฺตาปิ
วจฺจํ     กริสฺสนฺติ     พหิทฺธาปิ    วจฺจโทณิกาย    วจฺจํ    กริสฺสนฺติ
พหิทฺธาปิ    ปสฺสาวโทณิกาย    ปสฺสาวํ    กริสฺสนฺติ   ปสฺสาวโทณิกายปิย
เขฬํ    กริสฺสนฺติ   ผรุเสนปิ   กฏฺเฐน   อวเลขิสฺสนฺติ   อวเลขนกฏฺฐํปิ
วจฺจกูปมฺหิ     ปาเตสฺสนฺติ    อติสหสาปิ    นิกฺขมิสฺสนฺติ    อุพฺภุชิตฺวาปิ
นิกฺขมิสฺสนฺติ    จปุจปุการกาปิ    ๑   อาจเมสฺสนฺติ   อาจมนสราวเกปิ
อุทกํ    เสเสสฺสนฺตีติ   ฯ   อถโข   เต   ภิกฺขู   ภควโต   เอตมตฺถํ
อาโรเจสุํ   ฯเปฯ   สจฺจํ  กิร  ภิกฺขเว  ฯเปฯ  สจฺจํ  ภควาติ  ฯเปฯ
วิครหิตฺวา   ธมฺมึ   กถํ   กตฺวา   ภิกฺขู   อามนฺเตสิ   เตนหิ  ภิกฺขเว
ภิกฺขูนํ    วจฺจกุฏีวตฺตํ    ปญฺญาเปสฺสามิ    ยถา    ภิกฺขูหิ   วจฺจกุฏิยา
สมฺมา วตฺติตพฺพํ ฯ
#๑ ม. จปุจปุการกํปิ ฯ ยุ. จปุจปุการกมฺปิ ฯ
