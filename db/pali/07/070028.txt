อนุชานามิ    ภิกฺขเว   ปริสฺสาวนนฺติ   ฯ   โจฬกํ   นปฺปโหติ   ฯเปฯ
อนุชานามิ   ภิกฺขเว   กฏจฺฉุปริสฺสาวนนฺติ   ฯ   โจฬกํ   นปฺปโหติ   ฯ
ภควโต เอตมตฺถํ อาโรเจสุํ ฯ อนุชานามิ ภิกฺขเว ธมฺมกรกนฺติ ฯ
     [๗๓]  เตน  โข  ปน  สมเยน  เทฺว  ภิกฺขู  โกสเลสุ  ชนปเทสุ
อทฺธานมคฺคปฏิปนฺนา   โหนฺติ   ฯ   เอโก  ภิกฺขุ  อนาจารํ  อาจรติ  ฯ
ทุติโย   ภิกฺขุ   ตํ   ภิกฺขุํ   เอตทโวจ   มา   อาวุโส   เอวรูปมกาสิ
เนตํ   กปฺปตีติ   ฯ   โส   ตสฺมึ  อุปนทฺธิ  ๑  ฯ  อถโข  โส  ภิกฺขุ
ปิปาสาย   ปีฬิโต   อุปนทฺธํ  ๒  ภิกฺขุํ  เอตทโวจ  เทหิ  เม  อาวุโสP
ปริสฺสาวนํ   ปานียํ  ปิวิสฺสามีติ  ฯ  อุปนทฺโธ  ๓  ภิกฺขุ  น  อทาสิ  ฯ
โส   ภิกฺขุ   ปิปาสาย   ปีฬิโต   กาลมกาสิ   ฯ   อถโข   โส  ภิกฺขุ
อารามํ   คนฺตฺวา   ภิกฺขูนํ   เอตมตฺถํ   อาโรเจสิ   ฯ   กึ  ปน  ตฺวํ
อาวุโส   ปริสฺสาวนํ   ยาจิยมาโน   น   อทาสีติ  ฯ  เอวมาวุโสติ  ฯ
เย   เต   ภิกฺขู  อปฺปิจฺฉา  ฯเปฯ  เต  อุชฺฌายนฺติ  ขียนฺติ  วิปาเจนฺติ
กถํ   หิ   นาม  ภิกฺขุ  ปริสฺสาวนํ  ยาจิยมาโน  น  ทสฺสตีติ  ฯ  อถโข
เต ภิกฺขู ภควโต เอตมตฺถํ อาโรเจสุํ ฯ
     [๗๔]  อถโข  ภควา  เอตสฺมึ  นิทาเน  เอตสฺมึ ปกรเณ ภิกฺขุสงฺฆํ
สนฺนิปาตาเปตฺวา    ตํ    ภิกฺขุํ    ปฏิปุจฺฉิ   สจฺจํ   กิร   ตฺวํ   ภิกฺขุ
ปริสฺสาวนํ   ยาจิยมาโน   น   อทาสีติ   ฯ  สจฺจํ  ภควาติ  ฯ  วิครหิ
พุทฺโธ   ภควา   อนนุจฺฉวิกํ   ๔  เต  โมฆปุริส  อนนุโลมิกํ  อปฺปฏิรูปํ
#๑ ม. ยุ. รา. อุปนนฺธิ ฯ ๒ ม. ยุ. รา. อุปนนฺธํ ฯ ๓ ม. ยุ. รา. อุปนนฺธี ฯ
#๔ ยุ. อนนุจฺฉริยํ ฯ
