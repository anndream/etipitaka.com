นิสีทนฺติ     นเวปิ     ภิกฺขู     อาสเนน    ปฏิพาหนฺติ    สงฺฆาฏิมฺปิ
โอตฺถริตฺวา   อนฺตรฆเร  นิสีทนฺติ  ฯ  เย  เต  ภิกฺขู  อปฺปิจฺฉา  ฯเปฯ
เต    อุชฺฌายนฺติ   ขียนฺติ   วิปาเจนฺติ   กถํ   หิ   นาม   ฉพฺพคฺคิยา
ภิกฺขู      ทุนฺนิวตฺถา     ทุปฺปารุตา     อนากปฺปสมฺปนฺนา     ภตฺตคฺคํ
คจฺฉิสฺสนฺติ   โวกฺกมฺมปิ   เถรานํ   ภิกฺขูนํ   ปุรโต   ปุรโต  คจฺฉิสฺสนฺติ
เถเรปิ   ภิกฺขู   อนุปขชฺช   นิสีทิสฺสนฺติ   นเวปิ   ภิกฺขู  อาสเนน  ๑
ปฏิพาหิสฺสนฺติ   สงฺฆาฏิมฺปิ   โอตฺถริตฺวา   อนฺตรฆเร   นิสีทิสฺสนฺตีติ   ฯ
อถโข   เต   ภิกฺขู   ภควโต   เอตมตฺถํ   อาโรเจสุํ   ฯเปฯ   สจฺจํ
กิร  ภิกฺขเว  ฉพฺพคฺคิยา  ภิกฺขู  ทุนฺนิวตฺถา  ทุปฺปารุตา  อนากปฺปสมฺปนฺนา
ภตฺตคฺคํ     คจฺฉนฺติ     โวกฺกมฺมปิ     เถรานํ     ภิกฺขูนํ     ปุรโต
ปุรโต   คจฺฉนฺติ   เถเรปิ   ภิกฺขู   อนุปขชฺช   นิสีทนฺติ   นเวปิ  ภิกฺขู
อาสเนน     ปฏิพาหนฺติ     สงฺฆาฏิมฺปิ     โอตฺถริตฺวา     อนฺตรฆเร
นิสีทนฺตีติ   ฯ   สจฺจํ   ภควาติ   ฯเปฯ  วิครหิตฺวา  ธมฺมึ  กถํ  กตฺวา
ภิกฺขู     อามนฺเตสิ     เตนหิ     ภิกฺขเว     ภิกฺขูนํ    ภตฺตคฺควตฺตํ
ปญฺญาเปสฺสามิ ยถา ภิกฺขูหิ ภตฺตคฺเค สมฺมา วตฺติตพฺพํ ฯ
     [๔๒๕]   สเจ   อาราเม   กาโล   อาโรจิโต   โหติ  ติมณฺฑลํ
ปฏิจฺฉาเทนฺเตน     ปริมณฺฑลํ    นิวาเสตฺวา    กายพนฺธนํ    พนฺธิตฺวา
สคุณํ   กตฺวา   สงฺฆาฏิโย   ปารุปิตฺวา   คณฺฐิกํ  ปฏิมุญฺจิตฺวา  โธวิตฺวา
ปตฺตํ    คเหตฺวา    สาธุกํ    อตรมาเนน    คาโม   ปวิสิตพฺโพ   น
โวกฺกมฺม   เถรานํ   ภิกฺขูนํ   ปุรโต   ปุรโต   คนฺตพฺพํ   สุปฏิจฺฉนฺเนน
#๑ ม. อาสเนนปิ ฯ
