คเมนฺตีติ    อายสฺมโต    อานนฺทสฺส    อญฺญานิปิ    ปญฺจ   ทุสฺสสตานิ
ปาทาสิ  ฯ  อยญฺจรหิ  อายสฺมโต  อานนฺทสฺส  ปฐมํ  จีวรปริกฺขาโร  ๑
อุปฺปชฺชิ จีวรสหสฺสํ ฯ
     [๖๒๗]    อถโข    อายสฺมา   อานนฺโท   เยน   โฆสิตาราโม
เตนุปสงฺกมิ     อุปสงฺกมิตฺวา     ปญฺญตฺเต     อาสเน    นิสีทิ    ฯ
อถโข    อายสฺมา    ฉนฺโน    เยนายสฺมา    อานนฺโท   เตนุปสงฺกมิ
อุปสงฺกมิตฺวา   อายสฺมนฺตํ   อานนฺทํ   อภิวาเทตฺวา  เอกมนฺตํ  นิสีทิ  ฯ
เอกมนฺตํ    นิสินฺนํ    โข    อายสฺมนฺตํ   ฉนฺนํ   อายสฺมา   อานนฺโท
เอตทโวจ  สงฺเฆน  เต  อาวุโส  ฉนฺน  พฺรหฺมทณฺโฑ  อาณตฺโตติ  ๒ ฯ
กตโม   ปน   ภนฺเต   อานนฺท   พฺรหฺมทณฺโฑติ   ๓  ฯ  ตฺวํ  อาวุโส
ฉนฺน   ภิกฺขุ   ๔   ยํ  อิจฺเฉยฺยาสิ  ตํ  วเทยฺยาสิ  ภิกฺขูหิ  ตฺวํ  เนว
วตฺตพฺโพ    น   โอวทิตพฺโพ   นานุสาสิตพฺโพติ   ฯ   นนฺวาหํ   ภนฺเต
อานนฺท   หโต   เอตฺตาวตา   ยโตหํ   ภิกฺขูหิ   เนว   วตฺตพฺโพ   น
โอวทิตพฺโพ   นานุสาสิตพฺโพติ   ตตฺเถว  มุจฺฉิโต  ปปติ  ๕  ฯ  อถโข
อายสฺมา   ฉนฺโน   พฺรหฺมทณฺเฑน  อฏฺฏิยมาโน  หรายมาโน  ชิคุจฺฉมาโน
เอโก     วูปกฏฺโฐ    อปฺปมตฺโต    อาตาปี    ปหิตตฺโต    วิหรนฺโต
นจิรสฺเสว    ยสฺสตฺถาย   กุลปุตฺตา   สมฺมเทว   อคารสฺมา   อนคาริยํ
ปพฺพชนฺติ    ตทนุตฺตรํ    พฺรหฺมจริยปริโยสานํ    ทิฏฺเฐ    ว    ธมฺเม
สยํ    อภิญฺญา    สจฺฉิกตฺวา    อุปสมฺปชฺช    วิหาสิ    ขีณา    ชาติ
#๑ ม. ยุ. จีวรภิกฺขา ฯ ๒ ม. ยุ. อาณาปิโตติ ฯ ๓ ม. อิติสทฺโท นตฺถิ ฯ
#๔ ม. ยุ. ภิกฺขู ฯ ๕ ม. ปปโต ฯ
