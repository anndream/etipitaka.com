           ตโต วาตาตโป โฆโร     สญฺชาโต ปฏิหญฺญติ ฯ
           เลณตฺถญฺจ สุขตฺถญฺจ       ฌายิตุญฺจ วิปสฺสิตุํ
           วิหารทานํ สงฺฆสฺส        อคฺคํ พุทฺเธหิ ๑ วณฺณิตํ ฯ
           ตสฺมา หิ ปณฺฑิโต โปโส    สมฺปสฺสํ อตฺถมตฺตโน
           วิหาเร การเย รมฺเม     วาสเยตฺถ พหุสฺสุเต
           เตสํ อนฺนญฺจ ปานญฺจ      วตฺถเสนาสนานิ จ
           ทเทยฺย อุชุภูเตสุ         วิปฺปสนฺเนน เจตสา ฯ
           เต ตสฺส ธมฺมํ เทเสนฺติ    สพฺพทุกฺขา ปนูทนํ
           ยํ โส ธมฺมํ อิธญฺญาย      ปรินิพฺพาติ อนาสโวติ ฯ
อถโข    ภควา    ราชคหกํ   เสฏฺฐึ   อิมาหิ   คาถาหิ   อนุโมทิตฺวา
อุฏฺฐายาสนา ปกฺกามิ ฯ
     [๒๐๔]  อสฺโสสุํ  โข  มนุสฺสา  ภควตา กิร วิหารา อนุญฺญาตาติ ฯ
เต   ๒   สกฺกจฺจํ  วิหาเร  การาเปนฺติ  ฯ  เต  วิหารา  อกวาฏกา
โหนฺติ   ฯ   อหิวิจฺฉิกาปิ   สตปทิโยปิ   ปวิสนฺติ  ฯ  ภควโต  เอตมตฺถํ
อาโรเจสุํ   ฯ   อนุชานามิ  ภิกฺขเว  กวาฏนฺติ  ฯ  ภิตฺติจฺฉิทฺทํ  กริตฺวา
วลฺลิยาปิ    รชฺชุยาปิ   กวาฏํ   พนฺธนฺติ   ฯ   อุนฺทูเรหิปิ   อุปจิกาหิปิ
ขชฺชนฺติ  ฯ  ขายิตพนฺธนานิ  ๓  กวาฏานิ  ปตนฺติ  ฯ  ภควโต เอตมตฺถํ
อาโรเจสุํ     ฯ    อนุชานามิ    ภิกฺขเว    ปิฏฺฐสงฺฆาฏํ    อุทุกฺขลิกํ
#๑ ม. ยุ. พุทฺเธน ฯ ๒ ม. ยุ. เตสทฺโท น ทิสฺสติ ฯ ๓ ม. ขยิตพนฺธนานิ ฯ
