โหนฺติ  ฯ  ภิกฺขู  หิริยนฺติ  นิปชฺชิตุํ  ฯ  ภควโต  เอตมตฺถํ  อาโรเจสุํ ฯ
อนุชานามิ     ภิกฺขเว    ติโรกรณินฺติ    ฯ    ติโรกรณึ    อุกฺขิปิตฺวา
โอโลเกนฺติ    ฯ    ภควโต   เอตมตฺถํ   อาโรเจสุํ   ฯ   อนุชานามิ
ภิกฺขเว   อฑฺฒกุฑฺฑกนฺติ   ฯ   อฑฺฒกุฑฺฑกา   อุปริโต   โอโลเกนฺติ   ฯ
ภควโต   เอตมตฺถํ   อาโรเจสุํ   ฯ  อนุชานามิ  ภิกฺขเว  ตโย  คพฺเภ
สิวิกาคพฺภํ นาฬิกาคพฺภํ หมฺมิยคพฺภนฺติ ฯ
     [๒๒๙]  เตน  โข  ปน  สมเยน  ภิกฺขู  ขุทฺทเก  วิหาเร  มชฺเฌ
คพฺภํ   กโรนฺติ   ฯ   อุปจาโร   น   โหติ   ฯ   ภควโต   เอตมตฺถํ
อาโรเจสุํ    ฯ   อนุชานามิ   ภิกฺขเว   ขุทฺทเก   วิหาเร   เอกมนฺตํ
คพฺภํ กาตุํ มหลฺลเก มชฺเฌติ ฯ
     [๒๓๐]    เตน    โข   ปน   สมเยน   วิหารสฺส   กุฑฺฑปาโท
ชิรติ   ฯ   ภควโต   เอตมตฺถํ   อาโรเจสุํ   ฯ   อนุชานามิ  ภิกฺขเว
กุลงฺกปาทกนฺติ   ฯ   วิหารสฺส   กุฑฺโฑ   โอวสฺสติ   ฯเปฯ  อนุชานามิ
ภิกฺขเว ปริตฺตาณกิฏิกํ อุทฺธาสุธนฺติ ๑ ฯ
     [๒๓๑]  เตน  โข  ปน  สมเยน  อญฺญตรสฺส  ภิกฺขุโน  ติณจฺฉทนา
อหิ   ขนฺเธ   ปปติ  ฯ  โส  ภึโต  วิสฺสรมกาสิ  ฯ  ภิกฺขู  อุปธาวิตฺวา
ตํ   ภิกฺขุํ   เอตทโวจุํ   กิสฺส   ตฺวํ  อาวุโส  วิสฺสรมกาสีติ  ฯ  อถโข
โส   ภิกฺขูนํ   ๒   เอตมตฺถํ  อาโรเจสิ  ฯ  ภิกฺขู  ภควโต  เอตมตฺถํ
อาโรเจสุํ ฯ อนุชานามิ ภิกฺขเว วิตานนฺติ ฯ
#๑ ม. ยุ. อุทฺธสุธนฺติ ฯ ๒ ยุ. โส ภิกฺขุ ภิกฺขูนํ ฯ
