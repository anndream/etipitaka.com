อุปนิกฺขิปิตพฺพํ   ปจฺจุคฺคนฺตฺวา   ปตฺตจีวรํ   ปฏิคฺคเหตพฺพํ   ปานีเยน  ๑
ปุจฺฉิตพฺโพ   ปริโภชนีเยน   ปุจฺฉิตพฺโพ   ๑   สเจ  อุสฺสหติ  อุปาหนา
ปุญฺฉิตพฺพา     อุปาหนา    ปุญฺฉนฺเตน    ปฐมํ    สุกฺเขน    โจฬเกน
ปุญฺฉิตพฺพา     ปจฺฉา     อลฺเลน     อุปาหนปุญฺฉนโจฬกํ     โธวิตฺวา
ปีเฬตฺวา   เอกมนฺตํ   วิสฺสชฺเชตพฺพํ   อาคนฺตุโก   วุฑฺโฒ   ๒   ภิกฺขุ
อภิวาเทตพฺโพ   เสนาสนํ   ปญฺญาเปตพฺพํ  เอตํ  ตุมฺหากํ  ๓  เสนาสนํ
ปาปุณาตีติ     อชฺฌาวุตฺถํ    วา    อนชฺฌาวุตฺถํ    วา    อาจิกฺขิตพฺพํ
โคจโร    อาจิกฺขิตพฺโพ    อโคจโร    อาจิกฺขิตพฺโพ    เสกฺขสมฺมตานิ
กุลานิ     อาจิกฺขิตพฺพานิ    วจฺจฏฺฐานํ    อาจิกฺขิตพฺพํ    ปสฺสาวฏฺฐานํ
อาจิกฺขิตพฺพํ     ปานียํ     อาจิกฺขิตพฺพํ     ปริโภชนียํ     อาจิกฺขิตพฺพํ
กตฺตรทณฺโฑ     อาจิกฺขิตพฺโพ    สงฺฆสฺส    กติกสณฺฐานํ    อาจิกฺขิตพฺพํ
อิมํ    กาลํ    ปวิสิตพฺพํ   อิมํ   กาลํ   นิกฺขมิตพฺพนฺติ   สเจ   นวโก
โหติ    นิสินฺนเกเนว    อาจิกฺขิตพฺพํ   อตฺร   ปตฺตํ   นิกฺขิปาหิ   อตฺร
จีวรํ    นิกฺขิปาหิ    อิทํ    อาสนํ    นิสีทาหีติ   ปานียํ   อาจิกฺขิตพฺพํ
ปริโภชนียํ       อาจิกฺขิตพฺพํ      อุปาหนปุญฺฉนโจฬกํ      อาจิกฺขิตพฺพํ
อาคนฺตุโก   นวโก  ๔  ภิกฺขุ  อภิวาทาเปตพฺโพ  เสนาสนํ  อาจิกฺขิตพฺพํ
#๑ ม. ยุ. รา. ปริโภชนีเยน ปุจฺฉิตพฺโพติ น ทิสฺสติ ฯ ๒ ยุ. รา. อยํ ปาโฐ น
#ทิสฺสติ ฯ ม. อาคนฺตุโก ภิกฺขุ วุฑฺฒตโร ฯ ๓ ม. ยุ. เต ฯ ๔ ยุ. รา. นวโกติ
#ปาโฐ น ทิสฺสติ ฯ ม. ภิกฺขุ นวโก ฯ
