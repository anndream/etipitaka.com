ภควโต   เอตมตฺถํ  อาโรเจสุํ  ฯ  อนุชานามิ  ภิกฺขเว  ภิกฺขูหิ  ภิกฺขุนีนํ
อธิกรณํ วูปสเมตุนฺติ ฯ
     [๕๓๑]   เตน   โข   ปน   สมเยน   ภิกฺขู   ภิกฺขุนีนํ  อธิกรณํ
วูปสเมนฺติ   ฯ   ตสฺมึ   โข   ปน   อธิกรเณ   วินิจฺฉิยมาเน  ทิสฺสนฺติ
ภิกฺขุนิโย     กมฺมปฺปตฺตาโยปิ     อาปตฺติคามินิโยปิ     ฯ    ภิกฺขุนิโย
เอวมาหํสุ   สาธุ   ภนฺเต   อยฺยา  ว  ภิกฺขุนีนํ  กมฺมํ  กโรนฺตุ  อยฺยา
ว    ภิกฺขุนีนํ   อาปตฺตึ   ปฏิคฺคณฺหนฺตุ   เอวํ   หิ   ภควตา   ปญฺญตฺตํ
ภิกฺขูหิ   ภิกฺขุนีนํ   อธิกรณํ   วูปสเมตพฺพนฺติ   ฯ   เต   ภิกฺขู  ภควโต
เอตมตฺถํ   อาโรเจสุํ   ฯ   อนุชานามิ  ภิกฺขเว  ภิกฺขูหิ  ภิกฺขุนีนํ  กมฺมํ
อาโรเปตฺวา   ภิกฺขุนีนํ   นิยฺยาเทตุํ   ภิกฺขุนีหิ   ภิกฺขุนีนํ   กมฺมํ   กาตุํ
ภิกฺขูหิ   ภิกฺขุนีนํ   อาปตฺตึ  อาโรเปตฺวา  ภิกฺขุนีนํ  นิยฺยาเทตุํ  ภิกฺขุนีหิ
ภิกฺขุนีนํ อาปตฺตึ ปฏิคฺคเหตุนฺติ ฯ
     [๕๓๒]   เตน   โข   ปน   สมเยน   อุปฺปลวณฺณาย   ภิกฺขุนิยา
อนฺเตวาสินี  ภิกฺขุนี  สตฺต  วสฺสานิ  ภควนฺตํ  อนุพนฺธา  ๑  โหติ  วินยํ
ปริยาปุณนฺตี   ฯ   ตสฺสา   มุฏฺฐสฺสตินิยา   คหิโต   คหิโต   มุสฺสติ  ฯ
อสฺโสสิ   โข   สา   ภิกฺขุนี   ภควา   กิร   สาวตฺถึ  คนฺตุกาโมติ  ฯ
อถโข    ตสฺสา   ภิกฺขุนิยา   เอตทโหสิ   อหํ   โข   สตฺต   วสฺสานิ
ภควนฺตํ   อนุพนฺธึ   ๑   วินยํ  ปริยาปุณนฺตี  ตสฺสา  เม  มุฏฺฐสฺสตินิยา
คหิโต    คหิโต   มุสฺสติ   ทุกฺกรํ   โข   ปน   มาตุคาเมน   ยาวชีวํ
#๑ ยุ. อนุพทฺธา ฯ
