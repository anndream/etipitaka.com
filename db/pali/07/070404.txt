อุปาสกาติ   ฯ   อุปาสเกหิ  ๑  ปาปิกํ  โน  อาวุโส  กตํ  เอโก  ว
ยโส    กากณฺฑกปุตฺโต    สมโณ    สกฺยปุตฺติโย    กโต   สพฺเพ   ว
มยํ    อสฺสมณา    อสกฺยปุตฺติยา    กตาติ    ฯ   อถโข   เวสาลิกา
วชฺชิปุตฺตกา    ภิกฺขู   อยํ   อาวุโส   ยโส   กากณฺฑกปุตฺโต   อเมฺหหิ
อสมฺมโต   คิหีนํ   ปกาเสสิ  หนฺทสฺส  มยํ  อุกฺเขปนียกมฺมํ  กโรมาติ  ฯ
เต    ตสฺส    อุกฺเขปนียกมฺมํ    กตฺตุกามา    สนฺนิปตึสุ   ฯ   อถโข
อายสฺมา    ยโส   กากณฺฑกปุตฺโต   เวหาสํ   อพฺภุคฺคนฺตฺวา   โกสมฺพิยํ
ปจฺจุฏฺฐาสิ     ฯ     อถโข     อายสฺมา     ยโส    กากณฺฑกปุตฺโต
ปาเฐยฺยกานญฺจ     อวนฺติทกฺขิณาปถกานญฺจ    ภิกฺขูนํ    สนฺติเก    ทูตํ
ปาเหสิ   อาคจฺฉนฺตุ  อายสฺมนฺตา  อิมํ  อธิกรณํ  อาทิยิสฺสาม  ยาว  ๒
ปุเร   อธมฺโม   ทิปฺปติ   ธมฺโม   ปฏิพาหิยติ   อวินโย  ทิปฺปติ  วินโย
ปฏิพาหิยติ    ปุเร    อธมฺมวาทิโน    พลวนฺโต   โหนฺติ   ธมฺมวาทิโน
ทุพฺพลา    โหนฺติ    อวินยวาทิโน    พลวนฺโต    โหนฺติ   วินยวาทิโน
ทุพฺพลา โหนฺตีติ ฯ
     [๖๔๐]   เตน   โข  ปน  สมเยน  อายสฺมา  สมฺภูโต  สาณวาสี
อโหคงฺเค    ปพฺพเต    ปฏิวสติ    ฯ    อถโข    อายสฺมา    ยโส
กากณฺฑกปุตฺโต    เยน    อโหคงฺโค   ปพฺพโต   เยนายสฺมา   สมฺภูโต
สาณวาสี      เตนุปสงฺกมิ     อุปสงฺกมิตฺวา     อายสฺมนฺตํ     สมฺภูตํ
#๑ ยุ. อยํ ปาโฐ นตฺถิ ฯ ๒ ม. ยุ. ยาวสทฺโท นตฺถิ ฯ
