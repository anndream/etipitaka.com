น   กาจมโย   ปตฺโต   ธาเรตพฺโพ   น  ติปุมโย  ปตฺโต  ธาเรตพฺโพ
น    สีสมโย    ปตฺโต    ธาเรตพฺโพ    น    ตมฺพโลหมโย   ปตฺโต
ธาเรตพฺโพ   โย   ธาเรยฺย   อาปตฺติ   ทุกฺกฏสฺส  อนุชานามิ  ภิกฺขเว
เทฺว ปตฺเต อโยปตฺตํ มตฺติกาปตฺตนฺติ ฯ
     [๓๕]   เตน   โข   ปน  สมเยน  ปตฺตมูลํ  ฆํสิยติ  ฯ  ภควโต
เอตมตฺถํ อาโรเจสุํ ฯ อนุชานามิ ภิกฺขเว ปตฺตมณฺฑลนฺติ ฯ
     [๓๖]   เตน   โข  ปน  สมเยน  ฉพฺพคฺคิยา  ภิกฺขู  อุจฺจาวจานิ
ปตฺตมณฺฑลานิ   ธาเรนฺติ   โสวณฺณมยํ   รูปิยมยํ  ฯ  มนุสฺสา  อุชฺฌายนฺติ
ขียนฺติ   วิปาเจนฺติ   ฯเปฯ   เสยฺยถาปิ   คิหี   กามโภคิโนติ   ฯเปฯ
ภควโต    เอตมตฺถํ   อาโรเจสุํ   ฯเปฯ   น   ภิกฺขเว   อุจฺจาวจานิ
ปตฺตมณฺฑลานิ    ธาเรตพฺพานิ    โย    ธาเรยฺย   อาปตฺติ   ทุกฺกฏสฺส
อนุชานามิ    ภิกฺขเว    เทฺว   ปตฺตมณฺฑลานิ   ติปุมยํ   สีสมยนฺติ   ฯ
พหลานิ   ปตฺตมณฺฑลานิ   ๑   น   อจฺฉุปิยนฺติ   ฯ  ภควโต  เอตมตฺถํ
อาโรเจสุํ  ฯ  อนุชานามิ  ภิกฺขเว  ลิขิตุนฺติ  ฯ  วลี  ๒  โหนฺติ ฯเปฯ
อนุชานามิ ภิกฺขเว มกรทนฺตกํ ฉินฺทิตุนฺติ ฯะ
     [๓๗]   เตน   โข   ปน   สมเยน   ฉพฺพคฺคิยา  ภิกฺขู  จิตฺรานิ
ปตฺตมณฺฑลานิ    ธาเรนฺติ   รูปกากิณฺณานิ   ภิตฺติกมฺมกตานิ   ๓   ตานิ
รถิกายปิ   ทสฺเสนฺตา   อาหิณฺฑนฺติ   ฯ   มนุสฺสา   อุชฺฌายนฺติ   ขียนฺติ
วิปาเจนฺติ    ฯเปฯ    เสยฺยถาปิ   คิหี   กามโภคิโนติ   ฯ   ภควโต
#๑ ม. ยุ. มณฺฑลานิ ฯ ๒ ยุ. วลึ ฯ ๓ ยุ. รูปโกกิณฺณานิ ภติกมฺมกตานิ ฯ
