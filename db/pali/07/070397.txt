น    กปฺปติ    สมณานํ    สกฺยปุตฺติยานํ   ชาตรูปรชตํ   น   สาทิยนฺติ
สมณา      สกฺยปุตฺติยา     ชาตรูปรชตํ     นปฺปฏิคฺคณฺหนฺติ     สมณา
สกฺยปุตฺติยา        ชาตรูปรชตํ        นิกฺขิตฺตมณิสุวณฺณา       สมณา
สกฺยปุตฺติยา  อเปตชาตรูปรชตาติ  ฯ  เอวมฺปิ  โข  เวสาลิกา  อุปาสกา
อายสฺมตา   ยเสน   กากณฺฑกปุตฺเตน   วุจฺจมานา   อทํสุเยว   สงฺฆสฺส
กหาปณมฺปิ   อฑฺฒมฺปิ   ปาทมฺปิ   มาสกรูปมฺปิ   ฯ   อถโข   เวสาลิกา
วชฺชิปุตฺตกา  ภิกฺขู  ตสฺสา  รตฺติยา  อจฺจเยน  ตํ  หิรญฺญํ  ภิกฺขุคฺเคน ๑
ปฏิวิสํ   ฐเปตฺวา   ภาเชสุํ   ฯ  อถโข  เวสาลิกา  วชฺชิปุตฺตกา  ภิกฺขู
อายสฺมนฺตํ    ยสํ   กากณฺฑกปุตฺตํ   เอตทโวจุํ   เอโส   เต   อาวุโส
ยส    หิรญฺญสฺส    ปฏิวิโสติ    ฯ   นตฺถิ   เม   อาวุโส   หิรญฺญสฺส
ปฏิวิโส นาหํ หิรญฺญํ สาทิยามีติ ฯ
     [๖๓๓]   อถโข   เวสาลิกา   วชฺชิปุตฺตกา   ภิกฺขู  อยํ  อาวุโส
ยโส   กากณฺฑกปุตฺโต   อุปาสเก   สทฺเธ  ปสนฺเน  อกฺโกสติ  ปริภาสติ
อปฺปสาทํ    กโรติ    หนฺทสฺส    มยํ   ปฏิสารณียกมฺมํ   กโรมาติ   ฯ
เต    ตสฺส    ปฏิสารณียกมฺมํ   อกํสุ   ฯ   อถโข   อายสฺมา   ยโส
กากณฺฑกปุตฺโต   เวสาลิเก   วชฺชิปุตฺตเก   ภิกฺขู   เอตทโวจ   ภควตา
อาวุโส      ปญฺญตฺตํ     ปฏิสารณียกมฺมกตสฺส     ภิกฺขุโน     อนุทูโต
ทาตพฺโพติ   เทถ  เม  อาวุโส  อนุทูตํ  ภิกฺขุนฺติ  ฯ  อถโข  เวสาลิกา
วชฺชิปุตฺตกา    ภิกฺขู   เอกํ   ภิกฺขุํ   สมฺมนฺนิตฺวา   อายสฺมโต   ยสสฺส
กากณฺฑกปุตฺตสฺส    อนุทูตํ    อทํสุ    ฯ    อถโข    อายสฺมา   ยโส
#๑ ม. ยุ. ภิกฺขคฺเคน ฯ
