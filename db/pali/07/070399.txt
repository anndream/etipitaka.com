สมณพฺราหฺมณานํ    อุปกฺกิเลสา    เยหิ    อุปกฺกิเลเสหิ    อุปกฺกิลิฏฺฐา
เอเก   สมณพฺราหฺมณา   น   ตปนฺติ   น   ภาสนฺติ   น  วิโรจนฺติ  ฯ
กตเม   จตฺตาโร   ฯ   สนฺติ   ภิกฺขเว   เอเก   สมณพฺราหฺมณา  สุรํ
ปิวนฺติ   เมรยํ   ปิวนฺติ   สุราเมรยปานา   อปฺปฏิวิรตา   อยํ  ภิกฺขเว
ปฐโม     สมณพฺราหฺมณานํ     อุปกฺกิเลโส     เยน     อุปกฺกิเลเสน
อุปกฺกิลิฏฺฐา   เอเก   สมณพฺราหฺมณา   น   ตปนฺติ   น   ภาสนฺติ   น
วิโรจนฺติ    ปุน    จปรํ    ภิกฺขเว   เอเก   สมณพฺราหฺมณา   เมถุนํ
ธมฺมํ   ปฏิเสวนฺติ   เมถุนธมฺมา   อปฺปฏิวิรตา   อยํ   ภิกฺขเว   ทุติโย
สมณพฺราหฺมณานํ    อุปกฺกิเลโส    เยน    อุปกฺกิเลเสน    อุปกฺกิลิฏฺฐา
เอเก    สมณพฺราหฺมณา    น   ตปนฺติ   น   ภาสนฺติ   น   วิโรจนฺติ
ปุน   จปรํ   ภิกฺขเว   เอเก   สมณพฺราหฺมณา   ชาตรูปรชตํ  สาทิยนฺติ
ชาตรูปรชตปฺปฏิคฺคหณา     อปฺปฏิวิรตา     อยํ     ภิกฺขเว     ตติโย
สมณพฺราหฺมณานํ    อุปกฺกิเลโส    เยน    อุปกฺกิเลเสน    อุปกฺกิลิฏฺฐา
เอเก    สมณพฺราหฺมณา    น   ตปนฺติ   น   ภาสนฺติ   น   วิโรจนฺติ
ปุน    จปรํ    ภิกฺขเว   เอเก   สมณพฺราหฺมณา   มิจฺฉาชีเวน   ชีวิตํ
กปฺเปนฺติ     มิจฺฉาชีวา     อปฺปฏิวิรตา    อยํ    ภิกฺขเว    จตุตฺโถ
สมณพฺราหฺมณานํ    อุปกฺกิเลโส    เยน    อุปกฺกิเลเสน    อุปกฺกิลิฏฺฐา
เอเก   สมณพฺราหฺมณา   น   ตปนฺติ   น  ภาสนฺติ  น  วิโรจนฺติ  อิเม
โข    ภิกฺขเว    จตฺตาโร    สมณพฺราหฺมณานํ    อุปกฺกิเลสา    เยหิ
อุปกฺกิเลเสหิ   อุปกฺกิลิฏฺฐา   เอเก   สมณพฺราหฺมณา   น   ตปนฺติ   น
