วูปสเมตุํ    โส    ตุณฺหสฺส    ยสฺส    นกฺขมติ   โส   ภาเสยฺย   ฯ
สมฺมตา   สงฺเฆน   จตฺตาโร   ปาจีนกา   ภิกฺขู  จตฺตาโร  ปาเฐยฺยกา
ภิกฺขู    อุพฺพาหิกาย   อิมํ   อธิกรณํ   วูปสเมตุํ   ฯ   ขมติ   สงฺฆสฺส
ตสฺมา ตุณฺหี ฯ เอวเมตํ ธารยามีติ ฯ
     [๖๕๐]   เตน  โข  ปน  สมเยน  อชิโต  นาม  ภิกฺขุ  ทสวสฺโส
สงฺฆสฺส   ปาติโมกฺขุทฺเทสโก   โหติ   ฯ   อถโข   สงฺโฆ  อายสฺมนฺตํปิ
อชิตํ   สมฺมนฺนติ   เถรานํ   ภิกฺขูนํ  อาสนปญฺญาปกํ  ฯ  อถโข  เถรานํ
ภิกฺขูนํ  เอตทโหสิ  กตฺถ  นุ  โข  มยํ  อิมํ  อธิกรณํ  วูปสเมยฺยามาติ ฯ
อถโข       เถรานํ      ภิกฺขูนํ      เอตทโหสิ      อยํ      โข
วาลิการาโม    รมณีโย    อปฺปสทฺโท    อปฺปนิคฺโฆโส    ยนฺนูน   มยํ
วาลิการาเม   อิมํ   อธิกรณํ  วูปสเมยฺยามาติ  ฯ  อถโข  เถรา  ภิกฺขู
วาลิการามํ อคมํสุ ตํ อธิกรณํ วินิจฺฉินิตุกามา ฯ
     [๖๕๑]   อถโข   อายสฺมา  เรวโต  สงฺฆํ  ญาเปสิ  สุณาตุ  เม
ภนฺเต   สงฺโฆ   ยทิ   สงฺฆสฺส   ปตฺตกลฺลํ   อหํ  อายสฺมนฺตํ  สพฺพกามึ
วินยํ   ปุจฺเฉยฺยนฺติ   ฯ   อายสฺมา   สพฺพกามี   สงฺฆํ  ญาเปสิ  สุณาตุ
เม    อาวุโส    สงฺโฆ   ยทิ   สงฺฆสฺส   ปตฺตกลฺลํ   อหํ   เรวเตน
วินยํ ปุฏฺโฐ วิสฺสชฺเชยฺยนฺติ ฯ
     [๖๕๒]  อถโข  อายสฺมา  เรวโต  อายสฺมนฺตํ สพฺพกามึ เอตทโวจ
กปฺปติ  ภนฺเต  สิงฺคิโลณกปฺโปติ  ฯ  โก  โส  อาวุโส สิงฺคิโลณกปฺโปติ ฯ
กปฺปติ    ภนฺเต    สิงฺคินา    โลณํ   ปริหริตุํ   ยตฺถ   อโลณิกํ   ๑
#๑ ม. ยุ. อโลณกํ ฯ
