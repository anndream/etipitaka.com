          อปาทเกหิ เม เมตฺตํ     เมตฺตํ ทิปาทเกหิ ๑ เม
          จตุปฺปเทหิ เม เมตฺตํ     เมตฺตํ พหุปฺปเทหิ เม
          มา มํ อปาทโก หึสิ      มา มํ หึสิ ทิปาทโก ฯ
          มา มํ จตุปฺปโท หึสิ      มา มํ หึสิ พหุปฺปโท ฯ
          สพฺเพ สตฺตา สพฺเพ ปาณา สพฺเพ ภูตา จ เกวลา
          สพฺเพ ภทฺรานิ ปสฺสนฺตุ    มา กิญฺจิ ปาปมาคมา ฯ
อปฺปมาโณ     พุทฺโธ     อปฺปมาโณ    ธมฺโม    อปฺปมาโณ    สงฺโฆ
ปมาณวนฺตานิ   สิรึสปานิ   ๒   อหิ  วิจฺฉิกา  สตปที  อุณฺณานาภี  สรพู
มูสิกา   กตา   เม   รกฺขา   กตา   เม   ปริตฺตา   ๔  ปฏิกฺกมนฺตุ
ภูตานิ โสหํ นโม ภควโต นโม สตฺตนฺนํ สมฺมาสมฺพุทฺธานนฺติ [๕] ฯ
     [๒๘]  เตน  โข  ปน  สมเยน  อญฺญตโร  ภิกฺขุ อนภิรติยา ปีฬิโต
อตฺตโน   องฺคชาตํ   ฉินฺทิ   ฯเปฯ   ภควโต  เอตมตฺถํ  อาโรเจสุํ  ฯ
ฯเปฯ   อญฺญมฺหิ   โส   ภิกฺขเว   โมฆปุริโส   ฉินฺทิตพฺพมฺหิ  ๖  อญฺญํ
ฉินฺทิ   น   หิ   ๗   ภิกฺขเว  อตฺตโน  องฺคชาตํ  ฉินฺทิตพฺพํ  ๘  โย
ฉินฺเทยฺย อาปตฺติ ถุลฺลจฺจยสฺสาติ ฯ
     [๒๙]  เตน  โข  ปน  สมเยน  ราชคหกสฺส  เสฏฺฐิสฺส  มหคฺฆสฺส
จนฺทนสารสฺส   จนฺทนคณฺฐี   อุปฺปนฺนา   โหติ   ฯ   อถโข  ราชคหกสฺส
#๑ ม. ยุ. ทฺวิปาทเกหิ ฯ ๒ ม. สิริสปานิ ฯ ๓ ม. ยุ. อุณฺณนาภิ ฯ
#๔ ม. กตํ เม ปริตฺตํ ฯ ๕ ยุ. อนุชานามิ ภิกฺขเว โลหิตํ โมเจตุํ ฯ
#๖ ยุ. เฉตพฺพมฺหิ ฯ ๗ ม. ยุ. อยํ ปาโฐ นตฺถิ ฯ ๘ ม. ยุ. เฉตพฺพํ ฯ
