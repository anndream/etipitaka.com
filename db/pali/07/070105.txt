อนฺธกาโร   ปาตุรโหสิ   ฯ   ภยํ   ฉมฺภิตตฺตํ   โลมหํโส   อุทปาทิ  ฯ
ตโต ว นิวตฺติตุกาโม อโหสิ ฯ
     [๒๔๖] อถโข สีวโก ยกฺโข       อนฺตรหิโต สทฺทมนุสฺสาเวสิ
           สตํ หตฺถี สตํ อสฺสา       สตํ อสฺสตรีรถา
           สตํ กญฺญา สหสฺสานิ       อามุตฺตมณิกุณฺฑลา ๑
           เอกสฺส ปทวีติหารสฺส      กลํ นาคฺฆนฺติ โสฬสึ ๒ ฯ
อภิกฺกม    คหปติ    อภิกฺกม    คหปติ   อภิกฺกนฺตนฺเต   เสยฺโย   โน
ปฏิกฺกนฺตนฺติ ฯ
     [๒๔๗]     อถโข     อนาถปิณฺฑิกสฺส    คหปติสฺส    อนฺธกาโร
อนฺตรธายิ   ฯ   อาโลโก   ปาตุรโหสิ   ฯ  ยํ  อโหสิ  ภยํ  ฉมฺภิตตฺตํ
โลมหํโส    โส   ปฏิปฺปสฺสมฺภิ   ฯ   ทุติยมฺปิ   โข   ฯเปฯ   ตติยมฺปิ
โข   อนาถปิณฺฑิกสฺส   คหปติสฺส   อาโลโก   อนฺตรธายิ  ฯ  อนฺธกาโร
ปาตุรโหสิ   ฯ   ภยํ   ฉมฺภิตตฺตํ   โลมหํโส   อุทปาทิ   ฯ   ตโต  ว
ปุน    นิวตฺติตุกาโม    อโหสิ    ฯ   ตติยมฺปิ   โข   สีวโก   ยกฺโข
อนฺตรหิโต สทฺทมนุสฺสาเวสิ
           สตํ หตฺถี สตํ อสฺสา       สตํ อสฺสตรีรถา
           สตํ กญฺญา สหสฺสานิ       อามุตฺตมณิกุณฺฑลา ๑
           เอกสฺส ปทวีติหารสฺส      กลํ นาคฺฆนฺติ โสฬสึ ๒ ฯ
อภิกฺกม    คหปติ    อภิกฺกม    คหปติ   อภิกฺกนฺตนฺเต   เสยฺโย   โน
ปฏิกฺกนฺตนฺติ   ฯ   ตติยมฺปิ   โข   อนาถปิณฺฑิกสฺส  คหปติสฺส  อนฺธกาโร
#๑ ม. อามุกฺกมณิกุณฺฑลา ฯ ๒ ม. โสฬสินฺติ ฯ
