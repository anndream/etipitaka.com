เอตมตฺถํ   อาโรเจสุํ   ฯ  สจฺจํ  กิร  ภิกฺขเว  ภิกฺขู  สงฺฆิกํ  เสนาสนํ
วิสฺสชฺเชนฺตีติ   ฯ   สจฺจํ   ภควาติ   ฯ   วิครหิ   พุทฺโธ  ภควา  กถํ
หิ   นาม   เต   ภิกฺขเว  โมฆปุริสา  สงฺฆิกํ  เสนาสนํ  วิสฺสชฺเชสฺสนฺติ
เนตํ    ภิกฺขเว    อปฺปสนฺนานํ   วา   ปสาทาย   ฯเปฯ   วิครหิตฺวา
ธมฺมึ   กถํ   กตฺวา  ภิกฺขู  อามนฺเตสิ  ปญฺจิมานิ  ภิกฺขเว  อวิสฺสชฺชิยานิ
น    วิสฺสชฺเชตพฺพานิ   สงฺเฆน   วา   คเณน   วา   ปุคฺคเลน   วา
วิสฺสชฺชิตานิปิ    อวิสฺสชฺชิตานิ    โหนฺติ    โย   วิสฺสชฺเชยฺย   อาปตฺติ
ถุลฺลจฺจยสฺส   ฯ   กตมานิ  ปญฺจ  ฯ  อาราโม  อารามวตฺถุ  อิทํ  ปฐมํ
อวิสฺสชฺชิยํ   น   วิสฺสชฺเชตพฺพํ   สงฺเฆน   วา   คเณน  วา  ปุคฺคเลน
วา    วิสฺสชฺชิตมฺปิ    อวิสฺสชฺชิตํ   โหติ   โย   วิสฺสชฺเชยฺย   อาปตฺติ
ถุลฺลจฺจยสฺส    วิหาโร    วิหารวตฺถุ    อิทํ    ทุติยํ   อวิสฺสชฺชิยํ   น
วิสฺสชฺเชตพฺพํ   สงฺเฆน   วา   คเณน  วา  ปุคฺคเลน  วา  วิสฺสชฺชิตมฺปิ
อวิสฺสชฺชิตํ     โหติ     โย    วิสฺสชฺเชยฺย    อาปตฺติ    ถุลฺลจฺจยสฺส
มญฺโจ  ปีฐํ  ภิสี  ๑  พิมฺโพหนํ  อิทํ  ตติยํ  อวิสฺสชฺชิยํ  น วิสฺสชฺเชตพฺพํ
สงฺเฆน   วา   คเณน   วา   ปุคฺคเลน   วา  วิสฺสชฺชิตมฺปิ  อวิสฺสชฺชิตํ
โหติ     โย     วิสฺสชฺเชยฺย     อาปตฺติ    ถุลฺลจฺจยสฺส    โลหกุมฺภี
โลหภาณกํ   โลหวารโก   โลหกฏาหํ   วาสี   ผรสุ   กุฐารี  กุทฺทาโล
นิขาทนํ   อิทํ   จตุตฺถํ   อวิสฺสชฺชิยํ   น   วิสฺสชฺเชตพฺพํ   สงฺเฆน  วา
คเณน    วา    ปุคฺคเลน    วา    วิสฺสชฺชิตมฺปิ    อวิสฺสชฺชิตํ   โหติ
โย    วิสฺสชฺเชยฺย    อาปตฺติ    ถุลฺลจฺจยสฺส    วลฺลี    เวฬุ   มุญฺชํ
#๑ ม. ภิสิ ฯ
