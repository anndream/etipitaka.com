ภควโต   เอตมตฺถํ   อาโรเจสุํ   ฯเปฯ   น   ภิกฺขเว  ฉตฺเต  ปตฺโต
นิกฺขิปิตพฺโพ โย นิกฺขิเปยฺย อาปตฺติ ทุกฺกฏสฺสาติ ฯ
     [๕๐]   เตน   โข   ปน   สมเยน   ภิกฺขู   ปตฺตหตฺถา  กวาฏํ
ปณาเมนฺติ   ฯ   กวาเฏ  ๑  อาวฏฺฏิตฺวา  ปตฺโต  ภิชฺชติ  ฯ  ภควโต
เอตมตฺถํ    อาโรเจสุํ   ฯเปฯ   น   ภิกฺขเว   ปตฺตหตฺเถน   ภิกฺขุนา
กวาฏํ ปณาเมตพฺพํ โย ปณาเมยฺย อาปตฺติ ทุกฺกฏสฺสาติ ฯ
     [๕๑]  เตน  โข  ปน  สมเยน  ภิกฺขู  ตุมฺพกฏาเหน  ๒ ปิณฺฑาย
จรนฺติ   ฯ   มนุสฺสา  อุชฺฌายนฺติ  ขียนฺติ  วิปาเจนฺติ  ฯเปฯ  เสยฺยถาปิ
ติตฺถิยาติ   ฯ   ภควโต   เอตมตฺถํ   อาโรเจสุํ   ฯเปฯ   น  ภิกฺขเว
ตุมฺพกฏาเหน    ๒    ปิณฺฑาย    จริตพฺพํ    โย   จเรยฺย   อาปตฺติ
ทุกฺกฏสฺสาติ ฯ
     [๕๒]  เตน  โข  ปน  สมเยน  ภิกฺขู  ฆฏิกฏาเหน  ๓  ปิณฺฑาย
จรนฺติ   ฯ   มนุสฺสา  อุชฺฌายนฺติ  ขียนฺติ  วิปาเจนฺติ  ฯเปฯ  เสยฺยถาปิ
ติตฺถิยาติ   ฯ   ภควโต   เอตมตฺถํ   อาโรเจสุํ   ฯเปฯ   น  ภิกฺขเว
ฆฏิกฏาเหน    ๓    ปิณฺฑาย    จริตพฺพํ    โย    จเรยฺย   อาปตฺติ
ทุกฺกฏสฺสาติ ฯ
     [๕๓]   เตน   โข  ปน  สมเยน  อญฺญตโร  ภิกฺขุ  สพฺพปํสุกูลิโก
โหติ    ฯ   โส   ฉวสีสสฺส   ปตฺตํ   ธาเรติ   ฯ   อญฺญตรา   อิตฺถี
#๑ ม. ยุ. กวาโฏ ฯ ๒ ม. ยุ. ตุมฺพกฏาเห ฯ ๓ ยุ. ฆฏิกฏาเห ฯ
