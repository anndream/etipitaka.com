สรณํ   คตนฺติ   ฯ   อถโข   ภควา   ตํ   ปุริสํ  เอตทโวจ  มา  โข
ตฺวํ   อาวุโส   อิมินา   มคฺเคน   คจฺฉ   อิมินา   มคฺเคน   คจฺฉาหีติ
อญฺเญน มคฺเคน อุยฺโยเชสิ ฯ
     [๓๗๐]   อถโข   เต   เทฺว   ปุริสา  กึ  นุ  โข  โส  เอโก
ปุริโส    จิเรน    อาคจฺฉตีติ   ปฏิปถํ   คจฺฉนฺตา   อทฺทสํสุ   ภควนฺตํ
อญฺญตรสฺมึ   รุกฺขมูเล   นิสินฺนํ   ทิสฺวาน   เยน   ภควา  เตนุปสงฺกมึสุ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทึสุ   ฯ   เตสํ
ภควา    อนุปุพฺพิกถํ    กเถสิ    ฯเปฯ    อปรปฺปจฺจยา   สตฺถุสาสเน
ภควนฺตํ    เอตทโวจุํ   อภิกฺกนฺตํ   ภนฺเต   อภิกฺกนฺตํ   ภนฺเต   ฯเปฯ
อุปาสเก  โน  ภควา  ธาเรตุ  อชฺชตคฺเค  ปาณุเปเต  สรณํ  คเตติ  ฯ
อถโข   ภควา   เต   ปุริเส   เอตทโวจ   มา  โข  ตุเมฺห  อาวุโส
อิมินา    มคฺเคน    คจฺฉถ    อิมินา    มคฺเคน   คจฺฉถาติ   อญฺเญน
มคฺเคน อุยฺโยเชสิ ฯ
     [๓๗๑]  อถโข  เต  จตฺตาโร  ปุริสา  ฯเปฯ  อถโข  เต  อฏฺฐ
ปุริสา   ฯเปฯ   อถโข   เต   โสฬส  ปุริสา  กึ  นุ  โข  เต  อฏฺฐ
ปุริสา    จิเรน   อาคจฺฉนฺตีติ   ปฏิปถํ   คจฺฉนฺตา   อทฺทสํสุ   ภควนฺตํ
อญฺญตรสฺมึ   รุกฺขมูเล   นิสินฺนํ   ทิสฺวาน   เยน   ภควา  เตนุปสงฺกมึสุ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทึสุ   ฯ   เตสํ
ภควา    อนุปุพฺพิกถํ    กเถสิ    เสยฺยถีทํ   ทานกถํ   สีลกถํ   ฯเปฯ
อปรปฺปจฺจยา    สตฺถุสาสเน   ภควนฺตํ   เอตทโวจุํ   อภิกฺกนฺตํ   ภนฺเต
