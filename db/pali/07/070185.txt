ปริสุทฺธํ     เม     สีลํ     ปริโยทาตํ     อสงฺกิลิฏฺฐนฺติ    จ    ฯ
ตเมนํ   สาวกา   เอวํ   ชานนฺติ  อยํ  โข  ภวํ  สตฺถา  อปริสุทฺธสีโล
สมาโน   ปริสุทฺธสีโลมฺหีติ   ปฏิชานาติ   ปริสุทฺธํ   เม  สีลํ  ปริโยทาตํ
อสงฺกิลิฏฺฐนฺติ    จ    มยญฺเจว    โข    ปน   คิหีนํ   อาโรเจยฺยาม
นาสฺสสฺส    มนาปํ    ยํ   โข   ปนสฺส   อมนาปํ   กถนฺตํ   มยนฺเตน
สมุทาจเรยฺยาม    สมฺมนฺนติ    โข   ปน   จีวรปิณฺฑปาตเสนาสนคิลาน-
ปจฺจยเภสชฺชปริกฺขาเรน    ยํ    ตุโม    กริสฺสติ   ตุโม   ว   เตน
ปญฺญายิสฺสตีติ   ฯ   เอวรูปํ   โข   ภิกฺขเว   สตฺถารํ  สาวกา  สีลโต5
รกฺขนฺติ   ฯ   เอวรูโป   จ   ปน   สตฺถา   สาวเกหิ   สีลโต  รกฺขํ
ปจฺจาสึสติ ฯ
     [๓๗๓]   ปุน   จปรํ  ภิกฺขเว  อิเธกจฺโจ  สตฺถา  อปริสุทฺธาชีโว
สมาโน    ปริสุทฺธาชีโวมฺหีติ    ปฏิชานาติ    ฯเปฯ    เอวรูปํ    โข
ภิกฺขเว   สตฺถารํ   สาวกา   อาชีวโต  รกฺขนฺติ  ฯ  เอวรูโป  จ  ปน
สตฺถา สาวเกหิ อาชีวโต รกฺขํ ปจฺจาสึสติ ฯ
     [๓๗๔]  ปุน  จปรํ  ภิกฺขเว  อิเธกจฺโจ สตฺถา อปริสุทฺธธมฺมเทสโน
สมาโน        ปริสุทฺธธมฺมเทสโนมฺหีติ        ปฏิชานาติ       ฯเปฯ
เอวรูปํ   โข   ภิกฺขเว   สตฺถารํ   สาวกา  ธมฺมเทสนโต  รกฺขนฺติ  ฯ
เอวรูโป จ ปน สตฺถา สาวเกหิ ธมฺมเทสนโต รกฺขํ ปจฺจาสึสติ ฯ
     [๓๗๕]  ปุน  จปรํ  ภิกฺขเว อิเธกจฺโจ สตฺถา อปริสุทฺธเวยฺยากรโณ
สมาโน ปริสุทฺธเวยฺยากรโณมฺหีติ ปฏิชานาติ
