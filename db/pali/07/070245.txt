อาสิญฺจิตพฺพํ    อิทํ    โข    ภิกฺขเว    ภิกฺขูนํ    วจฺจกุฏีวตฺตํ   ยถา
ภิกฺขูหิ วจฺจกุฏิยา สมฺมา วตฺติตพฺพนฺติ ฯ
     [๔๓๘]   เตน  โข  ปน  สมเยน  สทฺธิวิหาริกา  อุปชฺฌาเยสุ  น
สมฺมา    วตฺตนฺติ    ฯ   เย   เต   ภิกฺขู   อปฺปิจฺฉา   ฯเปฯ   เต
อุชฺฌายนฺติ  ขียนฺติ  วิปาเจนฺติ  กถํ  หิ  นาม  สทฺธิวิหาริกา  อุปชฺฌาเยสุ
น   สมฺมา   วตฺติสฺสนฺตีติ   ฯ   อถโข   เต  ภิกฺขู  ภควโต  เอตมตฺถํ
อาโรเจสุํ   ฯเปฯ   สจฺจํ   กิร   ภิกฺขเว   สทฺธิวิหาริกา  อุปชฺฌาเยสุ
น   สมฺมา   วตฺตนฺตีติ   ฯ   สจฺจํ  ภควาติ  ฯ  วิครหิ  พุทฺโธ  ภควา
กถํ    หิ   นาม   ภิกฺขเว   สทฺธิวิหาริกา   อุปชฺฌาเยสุ   น   สมฺมา
วตฺติสฺสนฺติ    เนตํ    ภิกฺขเว   อปฺปสนฺนานํ   วา   ปสาทาย   ฯเปฯ
วิครหิตฺวา   ธมฺมึ   กถํ   กตฺวา   ภิกฺขู   อามนฺเตสิ   เตนหิ  ภิกฺขเว
สทฺธิวิหาริกานํ      อุปชฺฌาเยสุ     วตฺตํ     ปญฺญาเปสฺสามิ     ยถา
สทฺธิวิหาริเกหิ อุปชฺฌาเยสุ สมฺมา วตฺติตพฺพํ ฯ
     [๔๓๙]  สทฺธิวิหาริเกน  ภิกฺขเว  อุปชฺฌายมฺหิ  สมฺมา  วตฺติตพฺพํ ฯ
ตตฺรายํ   สมฺมาวตฺตนา   กาลสฺเสว   อุฏฺฐาย   อุปาหนา   โอมุญฺจิตฺวา
เอกํสํ   อุตฺตราสงฺคํ   กริตฺวา   ทนฺตกฏฺฐํ   ทาตพฺพํ   มุโขทกํ  ทาตพฺพํ
อาสนํ   ปญฺญาเปตพฺพํ   สเจ   ยาคุ   โหติ   ภาชนํ   โธวิตฺวา  ยาคุ
อุปนาเมตพฺพา   ยาคค   ปีตสฺส   อุทกํ   ทตฺวา   ภาชนํ   ปฏิคฺคเหตฺวา
นีจํ     กตฺวา    สาธุกํ    อปริฆํสนฺเตน    โธวิตฺวา    ปฏิสาเมตพฺพํ
อุปชฺฌายมฺหิ   วุฏฺฐิเต   อาสนํ  อุทฺธริตพฺพํ  สเจ  โส  เทโส  อุกฺลาโป
