กาตุนฺติ  ฯ  อคฺคิสาลา  นีจวตฺถุกา  โหติ  ฯ  อุทเกน  โอตฺถริยติ ฯเปฯ
อนุชานามิ   ภิกฺขเว   อุจฺจวตฺถุกํ   กาตุนฺติ   ฯ  จโย  ปริปตติ  ฯเปฯ
อนุชานามิ    ภิกฺขเว    จินิตุํ    ตโย    จเย   อิฏฺฐกาจยํ   สิลาจยํ
ทารุจยนฺติ   ฯ   อาโรหนฺตา   วิหญฺญนฺติ   ฯเปฯ   อนุชานามิ  ภิกฺขเว
ตโย    โสปาเณ    อิฏฺฐกาโสปาณํ   สิลาโสปาณํ   ทารุโสปาณนฺติ   ฯ
อาโรหนฺตา   ปริปตนฺติ  ฯเปฯ  อนุชานามิ  ภิกฺขเว  อาลมฺพนพาหนฺติ  ฯ
อคฺคิสาลาย   กวาฏํ   น   โหติ   ฯเปฯ   อนุชานามิ  ภิกฺขเว  กวาฏํ
ปิฏฺฐสงฺฆาฏํ    อุทุกฺขลิกํ    อุตฺตรปาสกํ    อคฺคฬวฏฺฏึ   กปิสีสกํ   สูจิกํ
ฆฏิกํ   ตาลจฺฉิทฺทํ   อาวิญฺฉนจฺฉิทฺทํ   อาวิญฺฉนรชฺชุนฺติ   ฯ   อคฺคิสาลาย
ติณจุณฺณํ    ปริปตติ    ฯเปฯ    อนุชานามิ    ภิกฺขเว    โอคุมฺเพตฺวา
อุลฺลิตฺตาวลิตฺตํ      กาตุํ     เสตวณฺณํ     กาฬวณฺณํ     เครุกปริกมฺมํ
มาลากมฺมํ   ลตากมฺมํ   มกรทนฺตกํ   ปญฺจปฏิกํ   จีวรวํสํ  จีวรชฺชุนฺติ  ฯ
อาราโม    อปริกฺขิตฺโต    โหติ    ฯ   อชกาปิ   ปสุกาปิ   อุปโรเป
วิเหเฐนฺติ   ฯ   ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว
ปริกฺขิปิตุํ  ตโย  วเฏ  เวฬุวฏํ  กณฺฏกวฏํ  ๑  ปริขนฺติ  ฯ  โกฏฺฐโก น
โหติ  ฯ  ตเถว  อชกาปิ  ปสุกาปิ  อุปโรเป  วิเหเฐนฺติ  ฯ  อนุชานามิ
ภิกฺขเว  โกฏฺฐกํ  อเปสึ  ยมกกวาฏํ  โตรณํ  ปลิฆนฺติ  ฯ  โกฏฺฐเก  ๒
ติณจุณฺณํ    ปริปตติ    ฯเปฯ    อนุชานามิ    ภิกฺขเว    โอคุมฺเพตฺวา
อุลฺลิตฺตาวลิตฺตํ      กาตุํ     เสตวณฺณํ     กาฬวณฺณํ     เครุกปริกมฺมํ
#๑ ม. ยุ. วาเฏ เวฬุวาฏํ กณฺฏกาวาฏํ ฯ ม. กณฺฏกวาฏํ ฯ ๒ ยุ. โกฏฺฐกา ฯ
