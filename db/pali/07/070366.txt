สิกฺขมานาทูเตน  ๑  อุปสมฺปาเทนฺติ  ฯเปฯ สามเณรทูเตน อุปสมฺปาเทนฺติ
ฯเปฯ      สามเณรีทูเตน      อุปสมฺปาเทนฺติ     ฯเปฯ     พาลาย
อพฺยตฺตาย   ทูเตน  อุปสมฺปาเทนฺติ  ฯ  น  ภิกฺขเว  พาลาย  อพฺยตฺตาย
ทูเตน    อุปสมฺปาเทตพฺพา   โย   อุปสมฺปาเทยฺย   อาปตฺติ   ทุกฺกฏสฺส
อนุชานามิ  ภิกฺขเว พฺยตฺตาย ภิกฺขุนิยา ปฏิพลาย ทูเตน อุปสมฺปาเทตุํ ๒ ฯ
ตาย      ทูตาย     ภิกฺขุนิยา     สงฺฆํ     อุปสงฺกมิตฺวา     เอกํสํ
อุตฺตราสงฺคํ   กริตฺวา   ภิกฺขูนํ   ปาเท   วนฺทิตฺวา   อุกฺกุฏิกํ  นิสีทิตฺวา
อญฺชลึ    ปคฺคเหตฺวา    เอวมสฺส    วจนีโย    อิตฺถนฺนามา    อยฺยา
อิตฺถนฺนามาย      อยฺยาย     อุปสมฺปทาเปกฺขา     เอกโตอุปสมฺปนฺนา
ภิกฺขุนีสงฺเฆ    วิสุทฺธา    สา    เกนจิเทว    อนฺตราเยน   นาคจฺฉติ
อิตฺถนฺนามา    อยฺยา    สงฺฆํ    อุปสมฺปทํ    ยาจติ    อุลฺลุมฺปตุ   ตํ
อยฺยา  สงฺโฆ  อนุกมฺปํ  อุปาทาย  ฯ  อิตฺถนฺนามา  อยฺยา  อิตฺถนฺนามาย
อยฺยาย      อุปสมฺปทาเปกฺขา      เอกโตอุปสมฺปนฺนา     ภิกฺขุนีสงฺเฆ
วิสุทฺธา   สา   เกนจิเทว   อนฺตราเยน   นาคจฺฉติ   ทุติยมฺปิ   อยฺยา
อิตฺถนฺนามา   สงฺฆํ   อุปสมฺปทํ   ยาจติ   อุลฺลุมฺปตุ   ตํ  อยฺยา  สงฺโฆ
อนุกมฺปํ   อุปาทาย   ฯ   อิตฺถนฺนามา   อยฺยา   อิตฺถนฺนามาย  อยฺยาย
อุปสมฺปทาเปกฺขา    เอกโตอุปสมฺปนฺนา    ภิกฺขุนีสงฺเฆ    วิสุทฺธา   สา
เกนจิเทว    อนฺตราเยน    นาคจฺฉติ   ตติยมฺปิ   อยฺยา   อิตฺถนฺนามา
สงฺฆํ    อุปสมฺปทํ   ยาจติ   อุลฺลุมฺปตุ   ตํ   อยฺยา   สงฺโฆ   อนุกมฺปํ
#๑ ม. สิกฺขมานทูเตน ฯ ๒ ม. อุปสมฺปาเทตุนฺติ ฯ
