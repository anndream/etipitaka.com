สงฺโฆ   อิตฺถนฺนามํ   ภิกฺขุํ   สามเณรเปสกํ   สมฺมนฺเนยฺย   ฯ   เอสา
ญตฺติ   ฯ   สุณาตุ   เม   ภนฺเต   สงฺโฆ   สงฺโฆ   อิตฺถนฺนามํ  ภิกฺขุํ
สามเณรเปสกํ    สมฺมนฺนติ    ฯ   ยสฺสายสฺมโต   ขมติ   อิตฺถนฺนามสฺส
ภิกฺขุโน    สามเณรเปสกสฺส   สมฺมติ   โส   ตุณฺหสฺส   ยสฺส   นกฺขมติ
โส  ภาเสยฺย  ฯ  สมฺมโต  สงฺเฆน  อิตฺถนฺนาโม  ภิกฺขุ  สามเณรเปสโก
ขมติ สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
                   ภาณวารํ นิฏฺฐิตํ ตติยํ ฯ
                เสนาสนกฺขนฺธกํ นิฏฺฐิตํ ฉฏฺฐํ ฯ
                       ______________
                        ตสฺสุทฺทานํ
     [๓๓๖] วิหารํ พุทฺธเสฏฺเฐน        อปญฺญตฺตํ ตทา อหุ ฯ
           ตหํ ตหํ นิกฺขมนฺติ          วาสา เต ชินสาวกา ๑ ฯ
           เต ๒ เสฏฺฐี คหปติ ทิสฺวา  ภิกฺขูนํ อิทมพฺรวิ
           การาเปยฺยํ วเสยฺยาถ      ปฏิปุจฺฉึสุ นายกํ ฯ
           วิหารํ อฑฺฒโยคญฺจ         ปาสาทํ หมฺมิยํ คุหํ
           ปญฺจเลณํ อนุญฺญาสิ         วิหาเร เสฏฺฐิ การยิ ฯ
           ชโน วิหารํ กาเรติ        อกวาฏํ อสํวุตํ ฯ
           กวาฏํ ปิฏฺฐสงฺฆาฏํ         อุทุกฺขลญฺจ อุตฺตริ
#๑ ยุ. อาวาสา ตมฺหา เต ชินสาวกา ฯ ๒ อยํ สทฺโท นตุถิ ฯ
