อกฺกมตุ   ภนฺเต   ๑  สุคโต  ทุสฺสานิ  ยํ  มม  อสฺส  ทีฆรตฺตํ  หิตาย
สุขายาติ   ฯ   อถโข  ภควา  อายสฺมนฺตํ  อานนฺทํ  อวโลเกสิ  ๒  ฯ
อถโข   อายสฺมา   อานนฺโท   โพธึ   ราชกุมารํ   เอตทโวจ   สํหรตุ๕
ราชกุมาร   ทุสฺสานิ   น   ภควา   เจฬปฏิกํ   ๓  อกฺกมิสฺสติ  ปจฺฉิมํ
ชนตํ   ตถาคโต   อนุกมฺปตีติ   ฯ   อถโข  โพธิ  ราชกุมาโร  ทุสฺสานิ
สํหราเปตฺวา   อุปริ   โกกนุเท   ปาสาเท  อาสนํ  ปญฺญาเปสิ  ๔  ฯ
อถโข   ภควา   โกกนุทํ   ปาสาทํ   อภิรุยฺหิตฺวา   ปญฺญตฺเต   อาสเน
นิสีทิ   สทฺธึ   ภิกฺขุสงฺเฆน   ฯ   อถโข  โพธิ  ราชกุมาโร  พุทฺธปฺปมุขํ
ภิกฺขุสงฺฆํ    ปณีเตน   ขาทนีเยน   โภชนีเยน   สหตฺถา   สนฺตปฺเปตฺวา
สมฺปวาเรตฺวา   ภควนฺตํ   ภุตฺตาวึ   โอนีตปตฺตปาณึ  เอกมนฺตํ  นิสีทิ  ฯ
เอกมนฺตํ   นิสินฺนํ   โข   โพธึ   ราชกุมารํ   ภควา   ธมฺมิยา  กถาย
สนฺทสฺเสตฺวา      สมาทเปตฺวา      สมุตฺเตเชตฺวา      สมฺปหํเสตฺวา
อุฏฺฐายาสนา ปกฺกามิ ฯ
     [๑๒๓]   อถโข   ภควา   เอตสฺมึ   นิทาเน   เอตสฺมึ  ปกรเณ
ธมฺมึ   กถํ   กตฺวา   ภิกฺขู   อามนฺเตสิ   น  ภิกฺขเว  เจฬปฏิกา  ๓
อกฺกมิตพฺพา โย อกฺกเมยฺย อาปตฺติ ทุกฺกฏสฺสาติ ฯ
     [๑๒๔]   เตน   โข  ปน  สมเยน  อญฺญตรา  อิตฺถี  อปคตคพฺภา
ภิกฺขู    นิมนฺเตตฺวา    ทุสฺสํ    ปญฺญาเปตฺวา    เอตทโวจ    อกฺกมถ
#๑ ม. ยุ. ภนฺเตติ นตฺถิ ฯ ๒ ม. ยุ. รา อปโลเกสิ ฯ ๓ ยุ. เจฬปตฺติกํ ฯ
#๔ ม. ปญฺญเปสิ ฯ
