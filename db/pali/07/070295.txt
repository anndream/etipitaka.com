ปาติโมกฺขฏฺฐปนานิ  นว  ธมฺมิกานิ  ฯ  ทส  อธมฺมิกานิ ปาติโมกฺขฏฺฐปนานิ
ทส ธมฺมิกานิ ฯ
     [๔๖๙]   กตมํ   เอกํ   อธมฺมิกํ   ปาติโมกฺขฏฺฐปนํ  ฯ  อมูลิกาย
สีลวิปตฺติยา      ปาติโมกฺขํ     ฐเปติ     อิทํ     เอกํ     อธมฺมิกํ
ปาติโมกฺขฏฺฐปนํ ฯ
     [๔๗๐]   กตมํ   เอกํ   ธมฺมิกํ   ปาติโมกฺขฏฺฐปนํ   ฯ  สมูลิกาย
สีลวิปตฺติยา      ปาติโมกฺขํ      ฐเปติ     อิทํ     เอกํ     ธมฺมิกํ
ปาติโมกฺขฏฺฐปนํ ฯ
     [๔๗๑]    กตมานิ   เทฺว   อธมฺมิกานิ   ปาติโมกฺขฏฺฐปนานิ   ฯ
อมูลิกาย      สีลวิปตฺติยา      ปาติโมกฺขํ      ฐเปติ      อมูลิกาย
อาจารวิปตฺติยา    ปาติโมกฺขํ    ฐเปติ    อิมานิ    เทฺว   อธมฺมิกานิ
ปาติโมกฺขฏฺฐปนานิ ฯ
     [๔๗๒]    กตมานิ    เทฺว   ธมฺมิกานิ   ปาติโมกฺขฏฺฐปนานิ   ฯ
สมูลิกาย   สีลวิปตฺติยา   ปาติโมกฺขํ   ฐเปติ  สมูลิกาย  อาจารวิปตฺติยา
ปาติโมกฺขํ ฐเปติ อิมานิ เทฺว ธมฺมิกานิ ปาติโมกฺขฏฺฐปนานิ ฯ
     [๔๗๓]    กตมานิ    ตีณิ   อธมฺมิกานิ   ปาติโมกฺขฏฺฐปนานิ   ฯ
อมูลิกาย   สีลวิปตฺติยา   ปาติโมกฺขํ   ฐเปติ  อมูลิกาย  อาจารวิปตฺติยา
ปาติโมกฺขํ      ฐเปติ      อมูลิกาย     ทิฏฺฐิวิปตฺติยา     ปาติโมกฺขํ
ฐเปติ อิมานิ ตีณิ อธมฺมิกานิ ปาติโมกฺขฏฺฐปนานิ ฯ
     [๔๗๔]    กตมานิ    ตีณิ    ธมฺมิกานิ   ปาติโมกฺขฏฺฐปนานิ   ฯ
