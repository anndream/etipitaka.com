ขมติ สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
     [๓๒๘]   อถโข   ภตฺตุทฺเทสกานํ   ภิกฺขูนํ   เอตทโหสิ   กถํ  นุ
โข   ภตฺตํ   อุทฺทิสิตพฺพนฺติ   ฯ   ภควโต   เอตมตฺถํ   อาโรเจสุํ   ฯ
อนุชานามิ   ภิกฺขเว   สลากาย   วา  ปฏิกาย  ๑  วา  อุปนิพนฺธิตฺวา
โอมุญฺจิตฺวา ภตฺตํ ๒ อุทฺทิสิตุนฺติ ฯ
     [๓๒๙]   เตน   โข   ปน  สมเยน  สงฺฆสฺส  เสนาสนปญฺญาปโก
น   โหติ   ฯเปฯ   ภณฺฑาคาริโก   น   โหติ  ฯเปฯ  จีวรปฏิคฺคาหโก
น   โหติ   ฯเปฯ   จีวรภาชโก   น   โหติ   ฯเปฯ  ยาคุภาชโก  น
โหติ    ฯเปฯ    ผลภาชโก   น   โหติ   ฯเปฯ   ขชฺชกภาชโก   น
โหติ    ฯ    ขชฺชกํ   อภาชิยมานํ   นสฺสติ   ฯ   ภควโต   เอตมตฺถํ
อาโรเจสุํ   ฯ   อนุชานามิ   ภิกฺขเว   ปญฺจหงฺเคหิ   สมนฺนาคตํ  ภิกฺขุํ
ขชฺชกภาชกํ   สมฺมนฺนิตุํ   โย   น   ฉนฺทาคตึ   คจฺเฉยฺย  น  โทสาคตึ
คจฺเฉยฺย    น    โมหาคตึ    คจฺเฉยฺย    น    ภยาคตึ    คจฺเฉยฺย
ภาชิตาภาชิตญฺจ ชาเนยฺย ฯ
     [๓๓๐]   เอวญฺจ   ปน   ภิกฺขเว  สมฺมนฺนิตพฺโพ  ฯ  ปฐมํ  ภิกฺขุ
ยาจิตพฺโพ    ฯ    ยาจิตฺวา   พฺยตฺเตน   ภิกฺขุนา   ปฏิพเลน   สงฺโฆ
ญาเปตพฺโพ   สุณาตุ   เม   ภนฺเต   สงฺโฆ   ยทิ   สงฺฆสฺส  ปตฺตกลฺลํ
สงฺโฆ  อิตฺถนฺนามํ  ภิกฺขุํ  ขชฺชกภาชกํ  สมฺมนฺเนยฺย  ฯ  เอสา  ญตฺติ  ฯ
สุณาตุ   เม   ภนฺเต   สงฺโฆ   สงฺโฆ   อิตฺถนฺนามํ  ภิกฺขุํ  ขชฺชกภาชกํ
#๑ ม. ยุ. ปฏฺฏิกาย ฯ ๒ ม. ยุ. อยํ ปาโฐ นตฺถิ ฯ
