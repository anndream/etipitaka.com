กริสฺสนฺติ    เสยฺยถาปิ    กํสปตฺถริกาติ    ฯเปฯ   ภควโต   เอตมตฺถํ
อาโรเจสุํ    ฯเปฯ    น    ภิกฺขเว   โลหภณฺฑํ   กํสภณฺฑํ   สนฺนิจโย
กาตพฺโพ โย กเรยฺย อาปตฺติ ทุกฺกฏสฺสาติ ฯ
     [๑๖๐]  เตน  โข  ปน  สมเยน  ภิกฺขู  อญฺชนิมฺปิ  อญฺชนิสลากมฺปิ
กณฺณมลหรณิมฺปิ    พนฺธนมตฺตํ    กุกฺกุจฺจายนฺติ   ฯ   ภควโต   เอตมตฺถํ
อาโรเจสุํ  ฯเปฯ  อนุชานามิ  ภิกฺขเว  อญฺชนึ  อญฺชนิสลากํ  กณฺณมลหรณึ
พนฺธนมตฺตนฺติ ฯ
     [๑๖๑]  เตน  โข  ปน สมเยน ฉพฺพคฺคิยา ภิกฺขู สงฺฆาฏิปลฺลตฺถิกาย
นิสีทนฺติ     ฯ     สงฺฆาฏิยา     ปตฺตา    ลุชฺชนฺติ    ฯ    ภควโต
เอตมตฺถํ    อาโรเจสุํ    ฯเปฯ    น    ภิกฺขเว   สงฺฆาฏิปลฺลตฺถิกาย
นิสีทิตพฺพํ โย นิสีเทยฺย อาปตฺติ ทุกฺกฏสฺสาติ ฯ
     [๑๖๒]   เตน   โข   ปน   สมเยน   อญฺญตโร  ภิกฺขุ  คิลาโน
โหติ   ฯ  ตสฺส  วินา  อาโยคา  ๑  น  ผาสุ  โหติ  ฯเปฯ  ภควโต
เอตมตฺถํ   อาโรเจสุํ   ฯเปฯ   อนุชานามิ   ภิกฺขเว   อาโยคนฺติ   ฯ
อถโข  ภิกฺขูนํ  เอตทโหสิ  กถํ  นุ  โข  อาโยโค  เวทิตพฺโพติ  ๒  ฯ
ภควโต   เอตมตฺถํ   อาโรเจสุํ   ฯเปฯ   อนุชานามิ   ภิกฺขเว  ตนฺตกํ
เวมกํ วฏํ สลากํ สพฺพํ ตนฺตภณฺฑกนฺติ ฯ
     [๑๖๓]   เตน  โข  ปน  สมเยน  อญฺญตโร  ภิกฺขุ  อกายพนฺธโน
คามํ  ปิณฺฑาย  ปาวิสิ  ฯ  ตสฺส  รถิยา  ๓  อนฺตรวาสโก  ปภสฺสิตฺถ ฯ
#๑ ม. ยุ. อาโยเคน ฯ ๒ ม. ยุ. กาตพฺโพติ ฯ ๓ ม. ยุ. รถิยาย ฯ
