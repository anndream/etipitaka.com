ทุคฺคนฺธํ   อามสิสฺสตีติ   ฯ   ตสฺส  วจฺจมคฺเค  กิมิ  สณฺฐาสิ  ฯ  อถโข
โส   ภิกฺขุ   ภิกฺขูนํ   เอตมตฺถํ   อาโรเจสิ  ฯ  กึ  ปน  ตฺวํ  อาวุโส
วจฺจํ   กตฺวา   น   อาจเมสีติ   ฯ  เอวมาวุโสติ  ฯ  เย  เต  ภิกฺขู
อปฺปิจฺฉา    ฯเปฯ   เต   อุชฺฌายนฺติ   ขียนฺติ   วิปาเจนฺติ   กถํ   หิ
นาม   ภิกฺขุ   วจฺจํ   กตฺวา   น   อาจมิสฺสตีติ  ฯ  อถโข  เต  ภิกฺขู
ภควโต   เอตมตฺถํ   อาโรเจสุํ   ฯเปฯ   สจฺจํ  กิร  ตฺวํ  ภิกฺขุ  วจฺจํ
กตฺวา   น   อาจเมสีติ   ฯ   สจฺจํ  ภควาติ  ฯเปฯ  วิครหิตฺวา  ธมฺมึ
กถํ   กตฺวา   ภิกฺขู   อามนฺเตสิ   น   ภิกฺขเว   วจฺจํ   กตฺวา   สติ
อุทเก น อาจเมตพฺพํ โย นาจเมยฺย อาปตฺติ ทุกฺกฏสฺสาติ ฯ
     [๔๓๕]   เตน   โข   ปน  สมเยน  ภิกฺขู  วจฺจกุฏิยา  ยถาวุฑฺฒํ
วจฺจํ    กโรนฺติ   ฯ   นวกา   ภิกฺขู   ปฐมตรํ   อาคนฺตฺวา   วจฺจิตา
อาคเมนฺติ   ฯ  เต  วจฺจํ  สนฺธาเรนฺตา  มุจฺฉิตา  ปปตนฺติ  ฯ  ภควโต
เอตมตฺถํ   อาโรเจสุํ   ฯเปฯ   สจฺจํ   กิร  ภิกฺขเว  ภิกฺขู  วจฺจกุฏิยา
ยถาวุฑฺฒํ    วจฺจํ    กโรนฺติ    นวกา    ภิกฺขู   ปฐมตรํ   อาคนฺตฺวา
วจฺจิตา   อาคเมนฺติ   เต   วจฺจํ  สนฺธาเรนฺตา  มุจฺฉิตา  ปปตนฺตีติ  ฯ
สจฺจํ   ภควาติ   ฯเปฯ   น   ภิกฺขเว   วจฺจกุฏิยา   ยถาวุฑฺฒํ  วจฺโจ
กาตพฺโพ    โย   กเรยฺย   อาปตฺติ   ทุกฺกฏสฺส   อนุชานามิ   ภิกฺขเว
อาคตปฏิปาฏิยา วจฺจํ กาตุนฺติ ฯ
     [๔๓๖]   เตน   โข  ปน  สมเยน  ฉพฺพคฺคิยา  ภิกฺขู  อติสหสาปิ
วจฺจกุฏึ    ปวิสนฺติ   อุพฺภุชิตฺวาปิ   ๑   ปวิสนฺติ   นิตฺถุนนฺตาปิ   วจฺจํ
#๑ ม. อุพฺภชิตฺวา ฯ
