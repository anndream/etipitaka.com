โหติ   ฯ   ภควโต   เอตมตฺถํ   อาโรเจสุํ   ฯ   อนุชานามิ  ภิกฺขเว
ปาทปุญฺฉนึ กาตุนฺติ ฯ
     [๓๑๖]  เตน  โข  ปน  สมเยน  สงฺฆสฺส  โจฬกํ อุปฺปนฺนํ โหติ ฯ
ภควโต   เอตมตฺถํ   อาโรเจสุํ   ฯ   อนุชานามิ   ภิกฺขเว  ปาทปุญฺฉนึ
กาตุนฺติ ฯ
     [๓๑๗]  เตน  โข  ปน  สมเยน  ภิกฺขู อโธเตหิ ปาเทหิ เสนาสนํ
อกฺกมนฺติ   ฯ   เสนาสนํ  ทุสฺสติ  ฯ  ภควโต  เอตมตฺถํ  อาโรเจสุํ  ฯ
น   ภิกฺขเว   อโธเตหิ  ปาเทหิ  เสนาสนํ  อกฺกมิตพฺพํ  โย  อกฺกเมยฺย
อาปตฺติ ทุกฺกฏสฺสาติ ฯ
     [๓๑๘]  เตน  โข  ปน  สมเยน  ภิกฺขู  อลฺเลหิ ปาเทหิ เสนาสนํ
อกฺกมนฺติ   ฯ   เสนาสนํ  ทุสฺสติ  ฯ  ภควโต  เอตมตฺถํ  อาโรเจสุํ  ฯ
น   ภิกฺขเว   อลฺเลหิ   ปาเทหิ  เสนาสนํ  อกฺกมิตพฺพํ  โย  อกฺกเมยฺย
อาปตฺติ ทุกฺกฏสฺสาติ ฯ
     [๓๑๙]   เตน   โข   ปน  สมเยน  ภิกฺขู  สอุปาหนา  เสนาสนํ
อกฺกมนฺติ   ฯ   เสนาสนํ  ทุสฺสติ  ฯ  ภควโต  เอตมตฺถํ  อาโรเจสุํ  ฯ
น    ภิกฺขเว   สอุปาหเนน   เสนาสนํ   อกฺกมิตพฺพํ   โย   อกฺกเมยฺย
อาปตฺติ ทุกฺกฏสฺสาติ ฯ
     [๓๒๐]   เตน   โข   ปน  สมเยน  ภิกฺขู  ปริกมฺมกตาย  ภูมิยา
นุฏฺฐหนฺติ  ๑  ฯ  วณฺโณ  ทุสฺสติ  ฯ  ภควโต  เอตมตฺถํ  อาโรเจสุํ  ฯ
#๑ ยุ. นุฏฺฐุหนฺติ ฯ ม. นิฏฺฐภนฺติ ฯ
