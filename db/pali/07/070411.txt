รุกฺขมูเล ภตฺตวิสฺสคฺคํ กโรนฺติ ฯ
     [๖๔๔]   อถโข   อายสฺมโต   สาฬฺหสฺส  รโหคตสฺส  ปฏิสลฺลีนสฺส
เอวํ    เจตโส   ปริวิตกฺโก   อุทปาทิ   เก   นุ   โข   ธมฺมวาทิโน
ปาจีนกา  วา  ภิกฺขู  ปาเฐยฺยกา  วาติ  ฯ  อถโข  อายสฺมโต สาฬฺหสฺส
ธมฺมญฺจ   วินยญฺจ   [๑]   ปจฺจเวกฺขนฺตสฺส   เอตทโหสิ  อธมฺมวาทิโน
ปาจีนกา    ภิกฺขู    ธมฺมวาทิโน    ปาเฐยฺยกา   ภิกฺขูติ   ฯ   อถโข
อญฺญตรา   สุทฺธาวาสกายิกา   เทวตา   อายสฺมโต   สาฬฺหสฺส  เจตสา
เจโตปริวิตกฺกมญฺญาย    เสยฺยถาปิ   นาม   พลวา   ปุริโส   สมฺมิญฺชิตํ
วา   พาหํ   ปสาเรยฺย   ปสาริตํ   วา   พาหํ  สมฺมิญฺเชยฺย  เอวเมว
สุทฺธาวาเสสุ    เทเวสุ   อนฺตรหิตา   อายสฺมโต   สาฬฺหสฺส   สมฺมุเข
ปาตุรโหสิ   ฯ   อถโข   สา   เทวตา  อายสฺมนฺตํ  สาฬฺหํ  เอตทโวจ
สาธุ  สาธุ  ๒  ภนฺเต  สาฬฺห  อธมฺมวาทิโน ปาจีนกา ภิกฺขู ธมฺมวาทิโน
ปาเฐยฺยกา    ภิกฺขู   เตนหิ   ภนฺเต   สาฬฺห   ยถา   ธมฺโม   ตถา
ติฏฺฐาหีติ  ฯ  ปุพฺเพจาหํ  ๓  เทวเต  เอตรหิ  จ  ยถา  ธมฺโม  ตถา
ฐิโต   อปิจาหํ   น   ตาว   ทิฏฺฐึ   อาวิกโรมิ   อปฺเปวนาม  ๔  มํ
อิมสฺมึ อธิกรเณ สมฺมนฺเนยฺยาติ ฯ
     [๖๔๕]   อถโข   เวสาลิกา   วชฺชิปุตฺตกา   ภิกฺขู   ตํ  สามณกํ
ปริกฺขารํ   อาทาย   เยนายสฺมา   เรวโต  เตนุปสงฺกมึสุ  อุปสงฺกมิตฺวา
อายสฺมนฺตํ     เรวตํ    เอตทโวจุํ    ปฏิคฺคณฺหาตุ    ภนฺเต    เถโร
#๑ ม. เจตสา ฯ ๒ ม. ยุ. สาธูติ สทฺโท เอโกเยว ทิสฺสติ ฯ ๓ ม. ปุพฺเพปิ จาหํ ฯ
#๔ ยุ. อปฺเปว ฯ
