ภิกฺขุโน    พฺรหฺมทณฺฑํ    อาณาเปหีติ    ฯ   กถาหํ   ภนฺเต   ฉนฺนสฺส
ภิกฺขุโน   พฺรหฺมทณฺฑํ   อาณาเปมิ   จณฺโฑ   โส   ภิกฺขุ   ผรุโสติ   ฯ
เตนหาวุโส   อานนฺท   พหุเกหิ   ภิกฺขูหิ   สทฺธึ   คจฺฉาหีติ   ฯ  เอวํ
ภนฺเตติ   โข   อายสฺมา  อานนฺโท  เถรานํ  ภิกฺขูนํ  ปฏิสฺสุตฺวา  มหตา
ภิกฺขุสงฺเฆน    สทฺธึ    ปญฺจมตฺเตหิ    ภิกฺขุสเตหิ    นาวาย   คนฺตฺวา
โกสมฺพึ   อุชฺชวนิกาย   นาวาย   ปจฺโจโรหิตฺวา  ๑  รญฺโญ  อุเทนสฺส
อุยฺยานสฺส อวิทูเร อญฺญตรสฺมึ รุกฺขมูเล นิสีทิ ฯ
     [๖๒๕] เตน โข ปน สมเยน ราชา อุเทโน อุยฺยาเน ปริวาเรหิ ๒
สทฺธึ   โอโรเธน   ปฏิวสติ   ๓   ฯ  อสฺโสสิ  โข  รญฺโญ  อุเทนสฺส
โอโรโธ    อมฺหากํ   กิร   อาจริโย   อยฺโย   อานนฺโท   อุยฺยานสฺส
อวิทูเร   อญฺญตรสฺมึ   รุกฺขมูเล  นิสินฺโนติ  ฯ  อถโข  รญฺโญ  อุเทนสฺส
โอโรโธ   ราชานํ   อุเทนํ   เอตทโวจ  อมฺหากํ  กิร  เทว  อาจริโย
อยฺโย   อานนฺโท   อุยฺยานสฺส   อวิทูเร  อญฺญตรสฺมึ  รุกฺขมูเล  นิสินฺโน
อิจฺฉาม   มยํ   เทว   อยฺยํ  อานนฺทํ  ปสฺสิตุนฺติ  ฯ  เตนหิ  ๔  สมณํ
อานนฺทํ   ปสฺสถาติ  ฯ  อถโข  รญฺโญ  อุเทนสฺส  โอโรโธ  เยนายสฺมา
อานนฺโท     เตนุปสงฺกมิ     อุปสงฺกมิตฺวา     อายสฺมนฺตํ     อานนฺทํ
อภิวาเทตฺวา   เอกมนฺตํ   นิสีทิ   ฯ   เอกมนฺตํ   นิสินฺนํ   โข  รญฺโญ
อุเทนสฺส   โอโรธํ   อายสฺมา   อานนฺโท   ธมฺมิยา  กถาย  สนฺทสฺเสสิ
#๑ ม. นาวาย อุชฺชวนิกาย โกสมฺพึ อุชฺชวิ นาวาย ปจฺโจโรหิตฺวา ฯ ยุ. นาวาย
#อุชฺชวนิกาย โกสมฺพิยา ปจฺโจโรหิตฺวา ฯ ๒ ม. ยุ. ปริจาเรสิ ฯ ๓ ม. ยุ. อยํ
#ปาโฐ นตฺถิ ฯ ๔ ม. ยุ. เตนหิ ตุเมฺห ฯ
