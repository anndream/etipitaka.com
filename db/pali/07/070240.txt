กถํ    หิ    นาม   ฉพฺยคฺคิยา   ภิกฺขู   ชนฺตาฆเร   เถเรหิ   ภิกฺขูหิ
นิวาริยมานา   อนาทริยํ   ปฏิจฺจ   ปหูตํ   กฏฺฐํ   อาโรเปตฺวา   อคฺคึ
ทตฺวา   ทฺวารํ   ถเกตฺวา   ทฺวาเร   นิสีทิสฺสนฺติ   เถรา   จ   ภิกฺขู
อุณฺหาภิตตฺตา   ทฺวารํ   อลภมานา   มุจฺฉิตา  ปปตนฺตีติ  ฯ  อถโข  เต
ภิกฺขู   ภควโต   เอตมตฺถํ   อาโรเจสุํ   ฯเปฯ   สจฺจํ   กิร  ภิกฺขเว
ฉพฺพคฺคิยา   ภิกฺขู   ขนฺตาฆเร  เถเรหิ  ภิกฺขูหิ  นิวาริยมานา  อนาทริยํ
ปฏิจฺจ   ปหูตํ   กฏฺฐํ   อาโรเปตฺวา   อคฺคึ   ทตฺวา  ทฺวารํ  ถเกตฺวา
ทฺวาเร     นิสีทนฺติ     ภิกฺขู    อุณฺหาภิตตฺตา    ทฺวารํ    อลภมานา
มุจฺฉิตา   ปปตนฺตีติ   ฯ   สจฺจํ   ภควาติ   ฯเปฯ   วิครหิตฺวา   ธมฺมึ
กถํ   กตฺวา   ภิกฺขู   อามนฺเตสิ   น   ภิกฺขเว   ชนฺตาฆเร   เถเรน
ภิกฺขุนา   นิวาริยมาเนน   อนาทริยํ   ปฏิจฺจ  ปหูตํ  กฏฺฐํ  อาโรเปตฺวา
อคฺคิ   ทาตพฺโพ   โย   ทเทยฺย   อาปตฺติ   ทุกฺกฏสฺส   น   จ   ๑
ภิกฺขเว    ทฺวารํ    ถเกตฺวา    ทฺวาเร   นิสีทิตพฺพํ   โย   นิสีเทยฺย
อาปตฺติ     ทุกฺกฏสฺส     เตนหิ    ภิกฺขเว    ภิกฺขูนํ    ชนตาฆรวตฺตํ
ปญฺญาเปสฺสามิ ยถา ภิกฺขูหิ ชนฺตาฆเร สมฺมา วตฺติตพฺพํ ฯ
     [๔๓๓]  โย  ปฐมํ  ชนฺตาฆรํ  ๒  คจฺฉติ  สเจ ฉาริกา อุสฺสนฺนา
โหติ    ฉาริกา    ฉฑฺเฑตพฺพา    สเจ    ชนฺตาฆรํ   อุกฺลาปํ   โหติ
ชนฺตาฆรํ    สมฺมชฺชิตพฺพํ    สเจ   ปริภณฺฑํ   อุกฺลาปํ   โหติ   ปริภณฺฑํ
สมฺมชฺชิตพฺพํ      สเจ     ปริเวณํ     อุกฺลาปํ     โหติ     ปริเวณํ
สมฺมชฺชิตพฺพํ     สเจ     โกฏฺฐโก     อุกฺลาโป    โหติ    โกฏฺฐโก
#๑ ม. จสทฺโท นตฺถิ ฯ ๒ ม. ชนฺตาฆเร ฯ
