นุ  ๑  โภ  อานนฺท  อมฺหากํ โอโรโธติ ฯ อาคมา โข เต ๒ มหาราช
โอโรโธติ   ฯ   อปิจ  ๓  ปน  โภโต  อานนฺทสฺส  กิญฺจิ  อทาสีติ  ฯ
อทาสิ   โข   เม   มหาราช   ปญฺจ   อุตฺตราสงฺคสตานีติ  ฯ  กึ  ปน
ภวํ   อานนฺโท   ตาวพหุํ   จีวรํ   กริสฺสตีติ   ฯ   เย  เต  มหาราช
ภิกฺขู   ทุพฺพลจีวรา   เตหิ   สทฺธึ   สํวิภชิสฺสามีติ   ฯ  ยานิ  โข  ปน
โภ   อานนฺท   โปราณกานิ   ทุพฺพลจีวรานิ   ตานิ  กถํ  กริสฺสถาติ  ฯ
ตานิ   มหาราช  อุตฺตรตฺถรณํ  กริสฺสามาติ  ฯ  ยานิ  ปน  โภ  อานนฺท
โปราณกานิ    อุตฺตรตฺถรณานิ    ตานิ    กถํ   กริสฺสถาติ   ฯ   ตานิ
มหาราช    ภิสิจฺฉวิโย   กริสฺสามาติ   ฯ   ยา   ปน   โภ   อานนฺท
โปราณกา   ภิสิจฺฉวิโย   ตา   กถํ   กริสฺสถาติ   ฯ   ตา   มหาราช
ภุมฺมตฺถรณํ   กริสฺสามาติ   ฯ   ยานิ   ปน   โภ  อานนฺท  โปราณกานิ
ภุมฺมตฺถรณานิ    ตานิ    กถํ    กริสฺสถาติ    ฯ    ตานิ    มหาราช
ปาทปุญฺฉนิโย   กริสฺสามาติ   ฯ   ยา   ปน   โภ  อานนฺท  โปราณกา
ปาทปุญฺฉนิโย   ตา   กถํ   กริสฺสถาติ   ฯ   ตา   มหาราช  รโชหรณํ
กริสฺสามาติ   ฯ   ยานิ   ปน   โภ  อานนฺท  โปราณกานิ  รโชหรณานิ
ตานิ   กถํ   กริสฺสถาติ   ฯ   ตานิ  มหาราช  โกฏฺเฏตฺวา  จิกฺขลฺเลน
มทฺทิตฺวา    ปริภณฺฑํ    ลิมฺปิสฺสามาติ    ฯ   อถโข   ราชา   อุเทโน
สพฺเพ   วิเม   สมณา   สกฺยปุตฺติยา  โยนิโส  อุปเนนฺติ  น  กุลวํ  ๔
#๑ ม. อาคมา นุ ขฺวิธ ฯ ยุ. อาคมา นุ โขธ ฯ ๒ ม. อาคมาสิ โข เต อิธ ฯ
#ยุ. เตธ ฯ ๓ ม. ยุ. จสทฺโท นตฺถิ ฯ ๔ ยุ. น กุลาวํ ฯ
