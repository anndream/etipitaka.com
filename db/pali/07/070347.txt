จีวรานิ   ธาเรนฺติ   สพฺพปีตกานิ   จีวรานิ   ธาเรนฺติ   สพฺพโลหิตกานิ
จีวรานิ  ธาเรนฺติ  สพฺพมญฺเชฏฺฐกานิ  ๑  จีวรานิ  ธาเรนฺติ สพฺพกณฺหานิ
จีวรานิ ธาเรนฺติ สพฺพมหารงฺครตฺตานิ จีวรานิ ธาเรนฺติ สพฺพมหานามรตฺตานิ
จีวรานิ      ธาเรนฺติ      อจฺฉินฺนทสานิ      จีวรานิ      ธาเรนฺติ
ทีฆทสานิ  จีวรานิ  ธาเรนฺติ  ปุปฺผทสานิ  จีวรานิ  ธาเรนฺติ ผลทสานิ ๒
จีวรานิ   ธาเรนฺติ  กญฺจุกํ  ธาเรนฺติ  ติรีฏํ  ๓  ธาเรนฺติ  ฯ  มนุสฺสา
อุชฺฌายนฺติ   ขียนฺติ  วิปาเจนฺติ  ฯเปฯ  เสยฺยถาปิ  คิหิกามโภคินิโยติ  ฯ
ภควโต   เอตมตฺถํ   อาโรเจสุํ  ฯ  น  ภิกฺขเว  ภิกฺขุนิยา  สพฺพนีลกานิ
จีวรานิ    ธาเรตพฺพานิ    น    สพฺพปีตกานิ   จีวรานิ   ธาเรตพฺพานิ
น    สพฺพโลหิตกานิ    จีวรานิ   ธาเรตพฺพานิ   น   สพฺพมญฺเชฏฺฐกานิ
จีวรานิ   ธาเรตพฺพานิ   น   สพฺพกณฺหานิ   จีวรานิ   ธาเรตพฺพานิ  น
สพฺพมหารงฺครตฺตานิ   จีวรานิ   ธาเรตพฺพานิ   น   สพฺพมหานามรตฺตานิ
จีวรานิ    ธาเรตพฺพานิ    น   อจฺฉินฺนทสานิ   จีวรานิ   ธาเรตพฺพานิ
น    ทีฆทสานิ    จีวรานิ    ธาเรตพฺพานิ   น   ปุปฺผทสานิ   จีวรานิ
ธาเรตพฺพานิ  น  ผลทสานิ  จีวรานิ  ธาเรตพฺพานิ  น  กญฺจุกํ ธาเรตพฺพํ
น ติรีฏํ ธาเรตพฺพํ ยา ธาเรยฺย อาปตฺติ ทุกฺกฏสฺสาติ ฯ
     [๕๕๙]   เตน   โข   ปน   สมเยน   อญฺญตรา   ภิกฺขุนี  กาลํ
กโรนฺตี   เอวมาห   มมจฺจเยน   มยฺหํ  ปริกฺขาโร  สงฺฆสฺส  โหตูติ  ฯ
ตตฺถ   ภิกฺขู   จ   ภิกฺขุนิโย   จ   วิวทนฺติ   อมฺหากํ   โหติ  อมฺหากํ
โหตีติ    ฯ   ภควโต   เอตมตฺถํ   อาโรเจสุํ   ฯเปฯ   ภิกฺขุนี   เจ
#๑ ม. สพฺพมญฺชิฐิกานิ ฯ ๒ ยุ. ผณทสานิ ฯ ๓ ม. อุ. ติรีฏกํ ฯ
