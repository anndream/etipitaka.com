ปฏิคฺคณฺหถ     ภิกฺขเว    ปริภุญฺชถ    อนุชานามิ    ภิกฺขเว    ปญฺจหิ
สมณกปฺเปหิ    ผลํ    ปริภุญฺชิตุํ    อคฺคิปริจิตํ    สตฺถปริจิตํ   นขปริจิตํ
อพีชํ    นิพฺพฏฺฏพีชญฺเญว   ๑   ปญฺจมํ   อนุชานามิ   ภิกฺขเว   อิเมหิ
ปญฺจหิ สมณกปฺเปหิ ผลํ ปริภุญฺชิตุนฺติ ฯ
     [๒๖]   เตน  โข  ปน  สมเยน  อญฺญตโร  ภิกฺขุ  อหินา  ทฏฺโฐ
กาลกโต   โหติ   ฯ   ภควโต  เอตมตฺถํ  อาโรเจสุํ  ฯเปฯ  นห  ๒
นูน  โส  ภิกฺขเว  ภิกฺขุ  [๓]  จตฺตาริ  อหิราชกุลานิ เมตฺเตน จิตฺเตน
ผริ  ฯ  สเจ  หิ  โส ภิกฺขเว ภิกฺขุ [๓] จตฺตาริ อหิราชกุลานิ เมตฺเตน
จิตฺเตน   ผเรยฺย   น   หิ   โส  ภิกฺขเว  ภิกฺขุ  อหินา  ทฏฺโฐ  กาลํ
กเรยฺย   ฯ   กตมานิ   จตฺตาริ  อหิราชกุลานิ  ฯ  วิรูปกฺขํ  อหิราชกุลํ
เอราปถํ     อหิราชกุลํ     ฉพฺยาปุตฺตํ     อหิราชกุลํ    กณฺหาโคตมกํ
อหิราชกุลํ  นห  ๒  นูน  โส  ภิกฺขเว ภิกฺขุ อิมานิ จตฺตาริ อหิราชกุลานิ
เมตฺเตน   จิตฺเตน   ผริ   ฯ   สเจ   หิ  โส  ภิกฺขเว  ภิกฺขุ  อิมานิ
จตฺตาริ   อหิราชกุลานิ   เมตฺเตน   จิตฺเตน   ผเรยฺย   น   หิ   โส
ภิกฺขเว   ภิกฺขุ   อหินา  ทฏฺโฐ  กาลํ  กเรยฺย  ฯ  อนุชานามิ  ภิกฺขเว
อิมานิ   จตฺตาริ   อหิราชกุลานิ   เมตฺเตน  จิตฺเตน  ผริตุํ  อตฺตคุตฺติยา
อตฺตรกฺขาย อตฺตปริตฺตาย ๔ ฯ เอวญฺจ ปน ภิกฺขเว กาตพฺพํ
     [๒๗] วิรูปกฺเขหิ เม เมตฺตํ     เมตฺตํ เอราปเถหิ เม
          ฉพฺยาปุตฺเตหิ เม เมตฺตํ   เมตฺตํ กณฺหาโคตมเกหิ จ
#๑ ยุ. นิวฏฺฏพีชญฺเญว ฯ ๒ ม. น หิ ฯ ๓ ม. อิมานิ ฯ ๔ ม. ยุ. รา.
#อตฺตปริตฺตํ กาตุํ ฯ
