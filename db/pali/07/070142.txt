หายีติ อญฺญสฺส ทาตพฺพํ ฯ
     [๓๐๕]   อิธ  ปน  ภิกฺขเว  ภิกฺขุ  นวกมฺมํ  คเหตฺวา  ปริโยสิเต
ปกฺกมติ ตสฺเสเวตํ ฯ
     [๓๐๖]   อิธ  ปน  ภิกฺขเว  ภิกฺขุ  นวกมฺมํ  คเหตฺวา  ปริโยสิเต
วิพฺภมติ   กาลํ   กโรติ   สามเณโร   ปฏิชานาติ   สิกฺขํ  ปจฺจกฺขาตโก
ปฏิชานาติ อนฺติมวตฺถุํ อชฺฌาปนฺนโก ปฏิชานาติ ฯ สงฺโฆ สามี ฯ
     [๓๐๗]   อิธ  ปน  ภิกฺขเว  ภิกฺขุ  นวกมฺมํ  คเหตฺวา  ปริโยสิเต
อุมฺมตฺตโก   ปฏิชานาติ   ขิตฺตจิตฺโต   ปฏิชานาติ  เวทนฏฺโฏ  ปฏิชานาติ
อาปตฺติยา   อทสฺสเน   อุกฺขิตฺตโก   ปฏิชานาติ  อาปตฺติยา  อปฺปฏิกมฺเม
อุกฺขิตฺตโก   ปฏิชานาติ   ปาปิกาย   ทิฏฺฐิยา  อปฺปฏินิสฺสคฺเค  อุกฺขิตฺตโก
ปฏิชานาติ ตสฺเสเวตํ ฯ
     [๓๐๘]   อิธ  ปน  ภิกฺขเว  ภิกฺขุ  นวกมฺมํ  คเหตฺวา  ปริโยสิเต
ปณฺฑโก    ปฏิชานาติ    เถยฺยสํวาสโก    ปฏิชานาติ   ติตฺถิยปกฺกนฺตโก
ปฏิชานาติ     ติรจฺฉานคโต    ปฏิชานาติ    มาตุฆาตโก    ปฏิชานาติ
ปิตุฆาตโก    ปฏิชานาติ    อรหนฺตฆาตโก    ปฏิชานาติ    ภิกฺขุนีทูสโก
ปฏิชานาติ    สงฺฆเภทโก    ปฏิชานาติ    โลหิตุปฺปาทโก    ปฏิชานาติ
อุภโตพฺยญฺชนโก ปฏิชานาติ ฯ สงฺโฆ สามีติ ฯ
     [๓๐๙]   เตน   โข  ปน  สมเยน  ภิกฺขู  อญฺญตรสฺส  อุปาสกสฺส
วิหารปริโภคํ    เสนาสนํ    อญฺญตฺร    ปริภุญฺชนฺติ   ฯ   อถโข   โส
อุปาสโก    อุชฺฌายติ   ขียติ   วิปาเจติ   กถํ   หิ   นาม   ภทฺทนฺตา
