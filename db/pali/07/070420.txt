     [๖๕๕]   กปฺปติ   ภนฺเต   อาวาสกปฺโปติ  ฯ  โก  โส  อาวุโส
อาวาสกปฺโปติ   ฯ   กปฺปติ   ภนฺเต   สมฺพหุลา   อาวาสา  สมานสีมา
นานูโปสถํ  ๑  กาตุนฺติ  ฯ  นาวุโส  กปฺปตีติ  ฯ  กตฺถ  ปฏิกฺขิตฺตนฺติ ฯ
ราชคเห    อุโปสถสํยุตฺเตติ   ฯ   กึ   อาปชฺชตีติ   ฯ   วินยาติสาเร
ทุกฺกฏนฺติ    ฯ   สุณาตุ   เม   ภนฺเต   สงฺโฆ   อิทํ   จตุตฺถํ   วตฺถุํ
สงฺเฆน  วินิจฺฉิตํ  ฯ  อิติปีทํ  วตฺถุํ  อุทฺธมฺมํ  อุพฺพินยํ  อปคตสตฺถุสาสนํ ฯ
อิทํ จตุตฺถํ สลากํ นิกฺขิปามิ ฯ
     [๖๕๖]   กปฺปติ   ภนฺเต   อนุมติกปฺโปติ   ฯ  โก  โส  อาวุโส
อนุมติกปฺโปติ   ฯ   กปฺเปติ   ภนฺเต   วคฺเคน   สงฺเฆน   กมฺมํ  กาตุํ
อาคเต   ภิกฺขู   อนุมาเนสฺสามาติ  ๒  ฯ  นาวุโส  กปฺปตีติ  ฯ  กตฺถ
ปฏิกฺขิตฺตนฺติ   ฯ   จมฺเปยฺยเก   วินยวตฺถุสฺมินฺติ   ฯ  กึ  อาปชฺชตีติ  ฯ
วินยาติสาเร   ทุกฺกฏนฺติ   ฯ   สุณาตุ  เม  ภนฺเต  สงฺโฆ  อิทํ  ปญฺจมํ
วตฺถุํ  สงฺเฆน  วินิจฺฉิตํ ฯ อิติปีทํ วตฺถุํ อุทฺธมฺมํ อุพฺพินยํ อปคตสตฺถุสาสนํ ฯ
อิทํ ปญฺจมํ สลากํ นิกฺขิปามิ ฯ
     [๖๕๗]   กปฺปติ   ภนฺเต   อาจิณฺณกปฺโปติ  ฯ  โก  โส  อาวุโส
อาจิณฺณกปฺโปติ    ฯ    กปฺปติ    ภนฺเต    อิทํ    เม    อุปชฺฌาเยน
อชฺฌาจิณฺณํ   อิทํ   เม   อาจริเยน   อชฺฌาจิณฺณนฺติ   อชฺฌาจริตุนฺติ   ฯ
อาจิณฺณกปฺโป    โข    อาวุโส    เอกจฺโจ    กปฺปติ   เอกจฺโจ   น
กปฺปตีติ   ฯ   สุณาตุ   เม   ภนฺเต  สงฺโฆ  อิทํ  ฉฏฺฐํ  วตฺถุํ  สงฺเฆน
#๑ ม. นานุโปสถํ ฯ ๒ ม. อนุมตึ อาเนสฺสาม ฯ
