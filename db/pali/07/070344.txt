เอตมตฺถํ   อาโรเจสุํ   ฯ   น   ภิกฺขเว   ภิกฺขุนิยา   ทีฆํ  กายพนฺธนํ
ธาเรตพฺพํ     ยา     ธาเรยฺย    อาปตฺติ    ทุกฺกฏสฺส    อนุชานามิ
ภิกฺขเว  ภิกฺขุนิยา  เอกปริยายกตํ  ๑  กายพนฺธนํ  น  จ  เตน ผาสุกา
นเมตพฺพา ๒ ยา นเมยฺย อาปตฺติ ทุกฺกฏสฺสาติ ฯ
     [๕๕๔]   เตน   โข   ปน  สมเยน  ภิกฺขุนิโย  วิลิเวน  ปฏฺเฏน
ผาสุเก  ๓  นเมนฺติ ๔ จมฺมปฏฺเฏน ผาสุเก นเมนฺติ ทุสฺสปฏฺเฏน ผาสุเกy
นเมนฺติ   ทุสฺสเวณิยา   ผาสุเก  นเมนฺติ  ทุสฺสวฏฺฏิยา  ผาสุเก  นเมนฺติ
โจฬปฏฺเฏน    ผาสุเก    นเมนฺติ    โจฬเวณิยา    ผาสุเก   นเมนฺติ
โจฬวฏฺฏิยา  ผาสุเก  นเมนฺติ  สุตฺตเวณิยา  ผาสุเก  นเมนฺติ สุตฺตวฏฺฏิยา
ผาสุเก   นเมนฺติ   ฯ   มนุสฺสา  อุชฺฌายนฺติ  ขียนฺติ  วิปาเจนฺติ  ฯเปฯ
เสยฺยถาปิ   คิหิกามโภคินิโยติ   ฯ   ภควโต   เอตมตฺถํ  อาโรเจสุํ  ฯ
น   ภิกฺขเว   ภิกฺขุนิยา   วิลิเวน   ปฏฺเฏน   ผาสุกา   นเมตพฺพา  น
จมฺมปฏฺเฏน   ผาสุกา   นเมตพฺพา  น  ทุสฺสปฏฺเฏน  ผาสุกา  นเมตพฺพา
น    ทุสฺสเวณิยา    ผาสุกา   นเมตพฺพา   น   ทุสฺสวฏฺฏิยา   ผาสุกา
นเมตพฺพา   น   โจฬปฏฺเฏน   ผาสุกา   นเมตพฺพา   น   โจฬเวณิยา
ผาสุกา    นเมตพฺพา    น    โจฬวฏฺฏิยา   ผาสุกา   นเมตพฺพา   น
สุตฺตเวณิยา   ผาสุกา   นเมตพฺพา  น  สุตฺตวฏฺฏิยา  ผาสุกา  นเมตพฺพา
ยา นเมยฺย อาปตฺติ ทุกฺกฏสฺสาติ ฯ
     [๕๕๕]   เตน   โข   ปน  สมเยน  ภิกฺขุนิโย  อฏฺฐิลฺเลน  ชฆนํ
#๑ ม. ยุ. เอกปริยากตํ ฯ ๒ ม. นาเมตพฺพา ฯ ๓ ม. ผาสุกา ฯ ๔ ม. นาเมนฺติ ฯ
