เตมาสํ ปฏิพาหิตุํ อุตุกาลํ ๑ น ปฏิพาหิตุนฺติ ฯ
     [๒๘๒]  อถโข  ภิกฺขูนํ  เอตทโหสิ  กตี  นุ โข เสนาสนคาหาติ ฯ
ภควโต   เอตมตฺถํ   อาโรเจสุํ   ฯ   ตโยเม  ภิกฺขเว  เสนาสนคาหา
ปุริมโก     ปจฺฉิมโก    อนฺตรามุตฺตโก    อปรชฺชุคตาย    อาสาฬฺหิยา
ปุริมโก   คาเหตพฺโพ   มาสคตาย   อาสาฬฺหิยา  ปจฺฉิมโก  คาเหตพฺโพ
อปรชฺชุคตาย    ปวารณาย    อายตึ   วสฺสาวาสตฺถาย   อนฺตรามุตฺตโก
คาเหตพฺโพ อิเม โข ภิกฺขเว ตโย เสนาสนคาหาติ ฯ
                      ทุติยภาณวารํ ฯ
     [๒๘๓]  เตน  โข  ปน  สมเยน  อายสฺมา  อุปนนฺโท  สกฺยปุตฺโต
สาวตฺถิยํ  เสนาสนํ  คเหตฺวา  อญฺญตรํ  คามกาวาสํ  อคมาสิ  ตตฺรปิ ๒
เสนาสนํ   อคเหสิ   ฯ   อถโข   เตสํ   ภิกฺขูนํ  เอตทโหสิ  อยํ  โข
อาวุโส   อายสฺมา   อุปนนฺโท   สกฺยปุตฺโต   ภณฺฑนการโก  กลหการโก
วิวาทการโก    ภสฺสการโก    สงฺเฆ    อธิกรณการโก   สจายํ   อิธ
วสฺสํ   วสิสฺสติ   สพฺเพ   ว   มยํ   น   ผาสุ   วสิสฺสาม   หนฺท  นํ
ปุจฺฉามาติ   ฯ   อถโข   เต   ภิกฺขู   อายสฺมนฺตํ   อุปนนฺทํ  สกฺยปุตฺตํ
เอตทโวจุํ    นนุ    ตยา    อาวุโส   อุปนนฺท   สาวตฺถิยํ   เสนาสนํ
คหิตนฺติ   ฯ   เอวมาวุโสติ  ฯ  กึ  ปน  ตฺวํ  อาวุโส  อุปนนฺท  เอโก
เทฺว    ปฏิพาหสีติ    ฯ    อิธทานาหํ    อาวุโส    มุญฺจามิ    ตตฺถ
เต   คณฺหามีติ   ฯ   เย  เต  ภิกฺขู  อปฺปิจฺฉา  สนฺตุฏฺฐา  ฯเปฯ  เต
#๑ ม. ปน ฯ ๒ ม. ยุ. ตตฺถปิ ฯ
