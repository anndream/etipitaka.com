อุตฺตรปาสกนฺติ  ฯ  กวาฏา  น  ผุสิยนฺติ  ๑  ฯเปฯ  อนุชานามิ ภิกฺขเว
อาวิญฺฉนจฺฉิทฺทํ   อาวิญฺฉนรชฺชุนฺติ   ฯ   กวาฏา   น   ถกิยนฺติ   ฯเปฯ
อนุชานามิ ภิกฺขเว อคฺคฬวฏฺฏึ กปิสีสกํ สูจิกํ ฆฏิกนฺติ ฯ
     [๒๐๕]   เตน   โข   ปน  สมเยน  ภิกฺขู  น  สกฺโกนฺติ  กวาฏํ
อปาปุริตุํ   ฯ   ภควโต   เอตมตฺถํ  อาโรเจสุํ  ฯ  อนุชานามิ  ภิกฺขเว
ตาลจฺฉิทฺทํ    ตีณิ   ตาลานิ   โลหตาลํ   กฏฺฐตาลํ   วิสาณตาลนฺติ   ฯ
เยปิ  ๒  เต  อุคฺฆาเฏตฺวา  ปวิสนฺติ  ฯ  วิหารา  อคุตฺตา  โหนฺติ  ฯ
ภควโต เอตมตฺถํ อาโรเจสุํ ฯ อนุชานามิ ภิกฺขเว ยนฺตกํ สูจิกนฺติ ฯ
     [๒๐๖]   เตน   โข   ปน  สมเยน  วิหารา  ติณจฺฉทนา  โหนฺติ
สีตกาเล  สีตา  อุณฺหกาเล  อุณฺหา  ฯ  ภควโต  เอตมตฺถํ  อาโรเจสุํ ฯ
อนุชานามิ ภิกฺขเว โอคุมฺเพตฺวา อุลฺลิตฺตาวลิตฺตํ กาตุนฺติ ฯ
     [๒๐๗]   เตน  โข  ปน  สมเยน  วิหารา  อวาตปานกา  โหนฺติ
อจกฺขุสฺสา   ทุคฺคนฺธา  ฯ  ภควโต  เอตมตฺถํ  อาโรเจสุํ  ฯ  อนุชานามิ
ภิกฺขเว  ตีณิ วาตปานานิ เวทิกาวาตปานํ ชาลวาตปานํ สลากวาตปานนฺติ ฯ
วาตปานนฺตริกาย     กาลกาปิ     ๓    วคฺคุลิโยปิ    ปวิสนฺติ    ฯ
ภควโต  เอตมตฺถํ  อาโรเจสุํ  ฯ อนุชานามิ ภิกฺขเว วาตปานจกฺกลิกนฺติ ฯ
จกฺกลิกนฺตริกาย   ๔   กาลกาปิ   ๓   วคฺคุลิโยปิ   ปวิสนฺติ   ฯเปฯ
อนุชานามิ ภิกฺขเว วาตปานกวาฏํ วาตปานภิสิกนฺติ ฯ
     [๒๐๘]   เตน   โข   ปน   สมเยน   ภิกฺขู  ฉมายํ  สยนฺติ  ฯ
#๑ ยุ. ผสฺสียนฺติ ฯ ๒ ม. เยหิ ฯ ๓ ม. กาฬกาปิ ฯ ๔ ม. ยุ. จกฺกลิกนฺตริกายปิ ฯ
