โกจิ   ชานาตีติ  สาปตฺติกา  ว  ปาติโมกฺขํ  สุณนฺตีติ  ฯ  เต  ปุรมฺหากํ
เปสลา   ภิกฺขู   ปาติโมกฺขํ   ฐเปนฺตีติ   ปฏิกจฺเจว   สุทฺธานํ   ภิกฺขูนํ
อนาปตฺติกานํ    อวตฺถุสฺมึ   อการเณ   ปาติโมกฺขํ   ฐเปนฺติ   ฯ   เย
เต   ภิกฺขู   อปฺปิจฺฉา   ฯเปฯ   เต   อุชฺฌายนฺติ   ขียนฺติ  วิปาเจนฺติ
กถํ   หิ   นาม   ฉพฺพคฺคิยา   ภิกฺขู   สุทฺธานํ   ภิกฺขูนํ   อนาปตฺติกานํ
อวตฺถุสฺมึ    อการเณ    ปาติโมกฺขํ    ฐเปสฺสนฺตีติ   ฯ   อถโข   เต
ภิกฺขู   ภควโต   เอตมตฺถํ   อาโรเจสุํ   ฯเปฯ   สจฺจํ   กิร  ภิกฺขเว
ฉพฺพคฺคิยา   ภิกฺขู   สุทฺธานํ   ภิกฺขูนํ  อนาปตฺติกานํ  อวตฺถุสฺมึ  อการเณ
ปาติโมกฺขํ   ฐเปนฺตีติ   ฯ   สจฺจํ   ภควาติ   ฯเปฯ  วิครหิตฺวา  ธมฺมึ
กถํ    กตฺวา    ภิกฺขู    อามนฺเตสิ   น   ภิกฺขเว   สุทฺธานํ   ภิกฺขูนํ
อนาปตฺติกานํ    อวตฺถุสฺมึ    อการเณ    ปาติโมกฺขํ    ฐเปตพฺพํ   โย
ฐเปยฺย อาปตฺติ ทุกฺกฏสฺส ฯ
     [๔๖๘]    เอกํ    ภิกฺขเว    อธมฺมิกํ   ปาติโมกฺขฏฺฐปนํ   เอกํ
ธมฺมิกํ   ฯ   เทฺว   อธมฺมิกานิ  ปาติโมกฺขฏฺฐปนานิ  เทฺว  ธมฺมิกานิ  ฯ
ตีณิ    อธมฺมิกานิ   ปาติโมกฺขฏฺฐปนานิ   ตีณิ   ธมฺมิกานิ   ฯ   จตฺตาริ
อธมฺมิกานิ    ปาติโมกฺขฏฺฐปนานิ    จตฺตาริ    ธมฺมิกานิ    ฯ    ปญฺจ
อธมฺมิกานิ   ปาติโมกฺขฏฺฐปนานิ   ปญฺจ   ธมฺมิกานิ   ฯ   ฉ  อธมฺมิกานิ
ปาติโมกฺขฏฺฐปนานิ     ฉ     ธมฺมิกานิ     ฯ     สตฺต    อธมฺมิกานิ
ปาติโมกฺขฏฺฐปนานิ     สตฺต     ธมฺมิกานิ    ฯ    อฏฺฐ    อธมฺมิกานิ
ปาติโมกฺขฏฺฐปนานิ     อฏฺฐ     ธมฺมิกานิ     ฯ    นว    อธมฺมิกานิ
