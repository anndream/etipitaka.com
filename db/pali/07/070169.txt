สมาโน     ปริสุทฺธเวยฺยากรโณมฺหีติ     ปฏิชานาติ     ปริสุทฺธํ    เม
เวยฺยากรณํ   ปริโยทาตํ   อสงฺกิลิฏฺฐนฺติ   จ   มยํ   เจว   โข   ปน
คิหีนํ   อาโรเจยฺยาม   นาสฺสสฺส   มนาปํ   ยํ   โข   ปนสฺส  อมนาปํ
กถนฺตํ     มยํ    เตน    สมุทาจเรยฺยาม    สมฺมนฺนติ    โข    ปน   จีวรปิณฺฑ-
ปาตเสนาสนคิลานปจฺจยเภสชฺชปริกฺขาเรน  ยํ  ตุโม  กริสฺสติ ตุโม
ว   เตน   ปญฺญายิสฺสตีติ   ฯ  เอวรูปํ  โข  ๑  โมคฺคลฺลาน  สตฺถารํ
สาวกา  เวยฺยากรณโต  รกฺขนฺติ  ฯ  เอวรูโป  จ  ปน  สตฺถา สาวเกหิ
เวยฺยากรณโต รกฺขํ ปจฺจาสึสติ ฯ
     [๓๕๖]  ปุน จปรํ โมคฺคลฺลาน อิเธกจฺโจ สตฺถา อปริสุทฺธ-
ญาณทสฺสโน  สมาโน  ปริสุทฺธญาณทสฺสโนมฺหีติ  ปฏิชานาติ
ปริสุทฺธํ   เม   ญาณทสฺสนํ   ปริโยทาตํ   อสงฺกิลิฏฺฐนฺติ   จ  ฯ  ตเมนํ
สาวกา   เอวํ   ชานนฺติ   อยํ   โข  ภวํ  สตฺถา  อปริสุทฺธญาณทสฺสโน
สมาโน     ปริสุทฺธญาณทสฺสโนมฺหีติ     ปฏิชานาติ     ปริสุทฺธํ     เม
ญาณทสฺสนํ    ปริโยทาตํ   อสงฺกิลิฏฺฐนฺติ   จ   มยํ   เจว   โข   ปน
คิหีนํ   อาโรเจยฺยาม   นาสฺสสฺส   มนาปํ   ยํ   โข   ปนสฺส  อมนาปํ
กถนฺตํ     มยํ    เตน    สมุทาจเรยฺยาม    สมฺมนฺนติ    โข    ปน   จีวรปิณฺฑ-
ปาตเสนาสนคิลานปจฺจยเภสชฺชปริกฺขาเรน    ยํ   ตุโม   กริสฺสติ
ตุโม  ว  เตน  ปญฺญายิสฺสตีติ  ฯ  เอวรูปํ  โข  ๑ โมคฺคลฺลาน สตฺถารํ
สาวกา    ญาณทสฺสนโต   รกฺขนฺติ   ฯ   เอวรูโป   จ   ปน   สตฺถา
สาวเกหิ   ญาณทสฺสนโต   รกฺขํ   ปจฺจาสึสติ  ฯ  อิเม  โข  โมคฺคลาน
#๑ ม. โข ปน ฯ
