อิทนฺติ    ตมฺหา    โอวรกมฺหา   นิกฺขมิ   ฯ   อทฺทสา   โข   ตสฺสา
อิตฺถิยา   สามิโก   ตํ   อิตฺถึ   นคฺคํ  อุตฺตานํ  นิปนฺนํ  ทิสฺวาน  อิมินา๔
เม   ภิกฺขุนา   ปชาปติ   ทูสิตาติ   ตํ  ภิกฺขุํ  คเหตฺวา  อาโกเฏติ  ฯ
อถโข   สา   อิตฺถี   เตน  สทฺเทน  ปฏิพุชฺฌิตฺวา  ตํ  ปุริสํ  เอตทโวจ
กิสฺส   ตฺวํ   อยฺย   อิมํ  ภิกฺขุํ  อาโกเฏสีติ  ฯ  อิมินาสิ  ตฺวํ  ภิกฺขุนา
ทูสิตาติ   ฯ   นาหํ   อยฺย   อิมินา   ภิกฺขุนา   ทูสิตา  อการโก  โส
ภิกฺขูติ   ตํ   ภิกฺขุํ  มุญฺจาเปสิ  ฯ  อถโข  โส  ภิกฺขุ  อารามํ  คนฺตฺวา
ภิกฺขูนํ  เอตมตฺถํ  อาโรเจสิ  ฯ  เย  เต  ภิกฺขู  อปฺปิจฺฉา  ฯเปฯ  เต
อุชฺฌายนฺติ   ขียนฺติ   วิปาเจนฺติ   กถํ   หิ   นาม   ปิณฺฑจาริกา  ภิกฺขู
ทุนฺนิวตฺถา     ทุปฺปารุตา     อนากปฺปสมฺปนฺนา    ปิณฺฑาย    จริสฺสนฺติ
อสลฺลกฺเขตฺวาปิ    นิเวสนํ   ปวิสิสฺสนฺติ   อสลฺลกฺเขตฺวาปิ   นิกฺขมิสฺสนฺติ
อติสหสาปิ     ปวิสิสฺสนฺติ     อติสหสาปิ     นิกฺขมิสฺสนฺติ     อติทูเรปิ
ติฏฺฐิสฺสนฺติ     อจฺจาสนฺเนปิ     ติฏฺฐิสฺสนฺติ    อติจิรมฺปิ    ติฏฺฐิสฺสนฺติ
อติลหุกมฺปิ   นิวตฺติสฺสนฺติติ   ฯ   อถโข   เต  ภิกฺขู  ภควโต  เอตมตฺถํ
อาโรเจสุํ   ฯเปฯ   สจฺจํ  กิร  ภิกฺขเว  ฯเปฯ  สจฺจํ  ภควาติ  ฯเปฯ
วิครหิตฺวา   ธมฺมึ   กถํ   กตฺวา   ภิกฺขู   อามนฺเตสิ   เตนหิ  ภิกฺขเว
ปิณฺฑจาริกานํ    ภิกฺขูนํ    วตฺตํ   ปญฺญาเปสฺสามิ   ยถา   ปิณฺฑจาริเกหิ
ภิกฺขูหิ สมฺมา วตฺติตพฺพํ ฯ
     [๔๒๗]    ปิณฺฑจาริเกน    ภิกฺขเว    ภิกฺขุนา    อิทานิ   คามํ
ปวิสิสฺสามีติ     ติมณฺฑลํ    ปฏิจฺฉาเทนฺเตน    ปริมณฺฑลํ    นิวาเสตฺวา
