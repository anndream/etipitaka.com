อมฺหากํ   อิมสฺมึ   อธิกรเณ   วินิจฺฉิยมาเน   อนนฺตานิ   เจว  ภสฺสานิ
ชายนฺติ    น    เจกสฺส    ภาสิตสฺส    อตฺโถ   วิญฺญายติ   ฯ   ยทิ
สงฺฆสฺส   ปตฺตกลฺลํ   สงฺโฆ   อิมํ  อธิกรณํ  อุพฺพาหิกาย  วูปสเมยฺย  ฯ
สงฺโฆ    จตฺตาโร   ปาจีนเก   ภิกฺขู   จตฺตาโร   ปาเฐยฺยเก   ภิกฺขู
อุจฺจินิ    ปาจีนกานํ   ภิกฺขูนํ   อายสฺมนฺตญฺจ   สพฺพกามึ   อายสฺมนฺตญฺจ(
สาฬฺหํ     อายสฺมนฺตญฺจ     อุชฺชโสภิตํ    อายสฺมนฺตญฺจ    วาสภคามิกํ
ปาเฐยฺยกานํ    ภิกฺขูนํ   อายสฺมนฺตญฺจ   เรวตํ   อายสฺมนฺตญฺจ   สมฺภูตํ
สาณวาสึ     อายสฺมนฺตญฺจ     ยสํ     กากณฺฑกปุตฺตํ     อายสฺมนฺตญฺจ
สุมนนฺติ  ๑  ฯ  อถโข  อายสฺมา เรวโต สงฺฆํ ญาเปสิ สุณาตุ เม ภนฺเต
สงฺโฆ   อมฺหากํ   อิมสฺมึ   อธิกรเณ   วินิจฺฉิยมาเน   อนนฺตานิ   เจว
ภสฺสานิ   ชายนฺติ   น   เจกสฺส   ภาสิตสฺส  อตฺโถ  วิญฺญายติ  ฯ  ยทิ
สงฺฆสฺส    ปตฺตกลฺลํ   สงฺโฆ   จตฺตาโร   ปาจีนเก   ภิกฺขู   จตฺตาโร
ปาเฐยฺยเก  ภิกฺขู  สมฺมนฺเนยฺย  อุพฺพาหิกาย  อิมํ  อธิกรณํ  วูปสเมตุํ  ฯ
เอสา   ญตฺติ   ฯ   สุณาตุ   เม   ภนฺเต   สงฺโฆ   อมฺหากํ   อิมสฺมึ
อธิกรเณ    วินิจฺฉิยมาเน    อนนฺตานิ   เจว   ภสฺสานิ   ชายนฺติ   น
เจกสฺส   ภาสิตสฺส   อตฺโถ   วิญฺญายติ  ฯ  สงฺโฆ  จตฺตาโร  ปาจีนเก
ภิกฺขู    จตฺตาโร   ปาเฐยฺยเก   ภิกฺขู   สมฺมนฺนติ   อุพฺพาหิกาย   อิมํ
อธิกรณํ   วูปสเมตุํ   ฯ  ยสฺสายสฺมโต  ขมติ  จตุนฺนํ  ปาจีนกานํ  [๒]
จตุนฺนํ    ปาเฐยฺยกานํ   ภิกฺขูนํ   สมฺมติ   อุพฺพาหิกาย   อิมํ   อธิกรณํ
#๑ ยุ. อิติสทฺโท นตฺถิ ฯ ๒ ม. ยุ. ภิกฺขูนํ ฯ
