ปริปตนฺติ     ฯเปฯ    อนุชานามิ    ภิกฺขเว    อาลมฺพนพาหนฺติ    ฯ
อุปฏฺฐานสาลาย    ติณจุณฺณํ    ปริปตติ    ฯเปฯ   อนุชานามิ   ภิกฺขเว
โอคุมฺเพตฺวา      อุลฺลิตฺตาวลิตฺตํ     กาตุํ     เสตวณฺณํ     กาฬวณฺณํ
เครุกปริกมฺมํ   มาลากมฺมํ   ลตากมฺมํ   มกรทนฺตกํ   ปญฺจปฏิกํ   จีวรวํสํ
จีวรรชฺชุนฺติ ฯ
     [๒๓๖]   เตน   โข   ปน   สมเยน  ภิกฺขู  อชฺโฌกาเส  ฉมายํ
จีวรํ    ปตฺถรนฺติ    ฯ    จีวรํ   ปํสุกิตํ   โหติ   ฯเปฯ   อนุชานามิ
ภิกฺขเว     อชฺโฌกาเส    จีวรวํสํ    จีวรรชฺชุนฺติ    ฯเปฯ    ปานียํ
โอตปฺปติ   ฯเปฯ   อนุชานามิ   ภิกฺขเว  ปานียสาลํ  ปานียมณฺฑปนฺติ  ฯ
ปานียสาลา    นีจวตฺถุกา    โหติ   ฯ   อุทเกน   โอตฺถริยติ   ฯเปฯ
อนุชานามิ   ภิกฺขเว   อุจฺจวตฺถุกํ   กาตุนฺติ   ฯ  จโย  ปริปตติ  ฯเปฯ
อนุชานามิ    ภิกฺขเว    จินิตุํ    ตโย    จเย   อิฏฺฐกาจยํ   สิลาจยํ
ทารุจยนฺติ   ฯ   อาโรหนฺตา   วิหญฺญนฺติ   ฯเปฯ   อนุชานามิ  ภิกฺขเว
ตโย    โสปาเณ    อิฏฺฐกาโสปาณํ   สิลาโสปาณํ   ทารุโสปาณนฺติ   ฯ
อาโรหนฺตา   ปริปตนฺติ  ฯเปฯ  อนุชานามิ  ภิกฺขเว  อาลมฺพนพาหนฺติ  ฯ
ปานียสาลาย    ติณจุณฺณํ    ปริปตติ    ฯเปฯ    อนุชานามิ    ภิกฺขเว
โอคุมฺเพตฺวา      อุลฺลิตฺตาวลิตฺตํ     กาตุํ     เสตวณฺณํ     กาฬวณฺณํ
เครุกปริกมฺมํ   มาลากมฺมํ   ลตากมฺมํ   มกรทนฺตกํ   ปญฺจปฏิกํ   จีวรวํสํ
จีวรรชฺชุนฺติ    ฯ    ปานียภาชนํ    น   สํวิชฺชติ   ฯเปฯ   อนุชานามิ
ภิกฺขเว ปานียสงฺขํ ปานียสราวกนฺติ ฯ
