โคโยนิยา   จุโต   อนุชานามิ   ภิกฺขเว  โรมฏฺฐกสฺส  โรมฏฺฐํ  ๑  น
จ   ภิกฺขเว   พหิมุขทฺวารํ   นีหริตฺวา  อชฺโฌหริตพฺพํ  โย  อชฺโฌหเรยฺย
ยถาธมฺโม กาเรตพฺโพติ ฯ
     [๑๔๕]   เตน   โข  ปน  สมเยน  อญฺญตรสฺส  ปูคสฺส  สงฺฆภตฺตํ
โหติ  ฯ  ภตฺตคฺเค  พหู  สิตฺถานิ  ปริกิรึสุ  ๒  ฯ  มนุสฺสา  อุชฺฌายนฺติ
ขียนฺติ   วิปาเจนฺติ   กถํ   หิ   นาม   สมณา   สกฺยปุตฺติยา   โอทเน
ทิยฺยมาเน   น   สกฺกจฺจํ   ปฏิคฺคเหสฺสนฺติ   เอกเมกํ  สิตฺถํ  กมฺมสเตน
นิฏฺฐายตีติ   ฯ   อสฺโสสุํ   โข   ภิกฺขู   เตสํ  มนุสฺสานํ  อุชฺฌายนฺตานํ
ขียนฺตานํ   วิปาเจนฺตานํ   ฯ   อถโข   เต   ภิกฺขู  ภควโต  เอตมตฺถํ
อาโรเจสุํ   ฯเปฯ   อนุชานามิ   ภิกฺขเว   ยํ   ทิยฺยมานํ   ปตติ   ตํ
สามํ   คเหตฺวา   ปริภุญฺชิตุํ   ตํ   กิสฺส   เหตุ   ๓   ปริจฺจตฺตํ   ตํ
ภิกฺขเว ทายเกหีติ ฯ
     [๑๔๖]   เตน   โข   ปน   สมเยน   อญฺญตโร   ภิกฺขุ  ทีเฆหิ
นเขหิ   ปิณฺฑาย   จรติ   ฯ   อญฺญตรา   อิตฺถี   ปสฺสิตฺวา   ตํ  ภิกฺขุํ
เอตทโวจ   เอหิ   ภนฺเต   เมถุนํ   ธมฺมํ   ปฏิเสวาติ  ฯ  อลํ  ภคินิ
เนตํ   กปฺปตีติ   ฯ  สเจ  โข  ตฺวํ  ภนฺเต  น  ปฏิเสวิสฺสสิ  อิทานาหํ
อตฺตโน    นเขหิ    คตฺตานิ   วิลิขิตฺวา   กุปฺปํ   กริสฺสามิ   อยํ   มํ
ภิกฺขุ   วิปฺปกโรตีติ   ฯ   ปชานาหิ   ๔  ตฺวํ  ภคินีติ  ฯ  อถโข  สา
#๑ ม. ยุ. โรมนฺธ ... ฯ ๒ ม. ยุ. พหุ สิตฺถานิ ปกิริยึสุ ฯ ๓ ม. ยุ. รา. อิทํ
#ปาฐตฺตยํ น ทิสฺสติ ฯ ๔ ม. ยุ. รา. ปชานาสิ ฯ
