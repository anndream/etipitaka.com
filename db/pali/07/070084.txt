        โลหภณฺฑํ อนุญฺญาสิ           ฐปยิตฺวา ปหรณึ ฯ
        ฐปยิตฺวาสนฺทึ ปลฺลงฺกํ ๑      ทารุปตฺตญฺจ ปาทุกํ
        สพฺพํ ทารุมยํ ภณฺฑํ           อนุญฺญาสิ มหามุนิ ฯ#
        กตกํ กุมฺภการญฺจ            ฐปยิตฺวา ตถาคโต
        สพฺพมฺปิ มตฺติกาภณฺฑํ          อนุญฺญาสิ อนุกมฺปโก ฯ
        ยสฺส วตฺถุสฺส นิทฺเทโส        ปุริเมน ยทิ สมํ
        ตมฺปิ สงฺขิตฺตํ อุทฺทาเน        นยโต ตํ วิชานิยา ฯ
        เอวํ ทสสตา วตฺถู           วินเย ขุทฺทกวตฺถุเก
        สทฺธมฺมฏฺฐิติโก ๒ เจว       เปสลานญฺจนุคฺคโห
        สุสิกฺขิโต วินยธโร           หิตจิตฺโต สุเปสโล
        ปทีปกรโณ ธีโร             ปูชารโห พหุสฺสุโตติ ฯ
				ขุทฺทกวตฺถุกฺขนฺธโก นิฏฺฐิโต
					______________
#๑ ม. ยุ. ฐปยิตฺวาสนฺทิปลฺลงฺกํ ฯ ๒ ยุ. สทฺธมฺมฐิฏฺติกา ฯ
