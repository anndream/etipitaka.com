     [๖๖]   เตน   โข  ปน  สมเยน  ภิกฺขู  อชฺโฌกาเส  ๑  จีวรํ
สิพฺเพนฺตา    สีเตนปิ    อุเณฺหนปิ   กิลมนฺติ   ฯ   ภควโต   เอตมตฺถํ
อาโรเจสุํ    ฯ   อนุชานามิ   ภิกฺขเว   กฐินสาลํ   กฐินมณฺฑปนฺติ   ฯ
กฐินสาลา   นีจวตฺถุกา   โหติ   ฯ   อุทเกน  โอตฺถริยนฺติ  ฯ  ภควโต
เอตมตฺถํ   อาโรเจสุํ   ฯ  อนุชานามิ  ภิกฺขเว  อุจฺจวตฺถุกํ  กาตุนฺติ  ฯ
จโย   ปริปตติ   ฯ  อนุชานามิ  ภิกฺขเว  จินิตุํ  ตโย  จเย  อิฏฺฐกาจยํ
สิลาจยํ   ทารุจยนฺติ   ฯ   อาโรหนฺตา   วิหญฺญนฺติ   ฯเปฯ  อนุชานามิ
ภิกฺขเว      ตโย      โสปาเณ      อิฏฺฐกาโสปาณํ     สิลาโสปาณํ
ทารุโสปาณนฺติ    ฯ    อาโรหนฺตา    ปริปตนฺติ    ฯเปฯ   อนุชานามิ
ภิกฺขเว อาลมฺพนพาหนฺติ ฯ
     [๖๗]   เตน   โข  ปน  สมเยน  กฐินสาลาย  ติณจุณฺณํ  ปริปตติ
ฯเปฯ   อนุชานามิ   ภิกฺขเว   โอคุมฺเพตฺวา  ๒  อุลฺลิตฺตาวลิตฺตํ  กาตุํ
เสตวณฺณํ   กาฬวณฺณํ   เครุกปริกมฺมํ   มาลากมฺมํ   ลตากมฺมํ  มกรทนฺตกํ
ปญฺจปฏฺฐิกํ จีวรวํสํ จีวรรชฺชุนฺติ ฯ
     [๖๘]  เตน  โข  ปน  สมเยน  ภิกฺขู  จีวรํ  สิพฺเพตฺวา  ตตฺเถว
กฐินํ   อุชฺฌิตฺวา   ปกฺกมนฺติ   ฯ   อุนฺทูเรหิปิ   อุปจิกาหิปิ   ขชฺชติ  ฯ
ภควโต    เอตมตฺถํ    อาโรเจสุํ    ฯ   อนุชานามิ   ภิกฺขเว   กฐินํ
สงฺฆริตุนฺติ   ฯ  กฐินํ  ปริภิชฺชติ  ฯเปฯ  อนุชานามิ  ภิกฺขเว  โคฆํสิกาย
กฐินํ   สงฺฆริตุนฺติ   ฯ   กฐินํ   วินิเวฐิยติ  ฯเปฯ  อนุชานามิ  ภิกฺขเว
#๑ ม. ยุ. อพฺโภกาเส ฯ ๒ ยุ. โอคุมฺเผตฺวา ฯ
