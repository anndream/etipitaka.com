อุปาลิสฺส   สนฺติเก   วินยํ   ปริยาปุณนฺติ   ฯ  อายสฺมา  อุปาลิ  ฐิตโก
ว  ๑  อุทฺทิสติ  เถรานํ  ภิกฺขูนํ  คารเวน ฯ เถราปิ ภิกฺขู ฐิตกา ว ๑
อุทฺทิสาเปนฺติ  ธมฺมคารเวน  ฯ  ตตฺร  ๒  เถรา  เจว  ภิกฺขู  กิลมนฺติ
อายสฺมา  จ  อุปาลิ  ๓  ฯ  ภควโต  เอตมตฺถํ อาโรเจสุํ ฯ อนุชานามิ
ภิกฺขเว   นวเกน   ภิกฺขุนา   อุทฺทิสนฺเตน  สมเก  วา  อาสเน  นิสีทิตุํ
อุจฺจตรเก   ๔   วา  ธมฺมคารเวน  เถเรน  ภิกฺขุนา  อุทฺทิสาเปนฺเตน
สมเก วา อาสเน นิสีทิตุํ นีจตรเก ๕ วา ธมฺมคารเวนาติ ฯ
     [๒๘๕]  เตน  โข  ปน  สมเยน  พหู  ภิกฺขู  อายสฺมโต อุปาลิสฺส
สนฺติเก   ฐิตกา   ว   อุทฺเทสํ   ปฏิมาเนนฺตา   กิลมนฺติ   ฯ  ภควโต
เอตมตฺถํ   อาโรเจสุํ   ฯ   อนุชานามิ   ภิกฺขเว   สมานาสนิเกหิ  สห
นิสีทิตุนฺติ ฯ
     [๒๘๖]    อถโข    ภิกฺขูนํ   เอตทโหสิ   กิตฺตาวตา   นุ   โข
สมานาสนิโก   โหตีติ  ฯ  ภควโต  เอตมตฺถํ  อาโรเจสุํ  ฯ  อนุชานามิ
ภิกฺขเว ติวสฺสนฺตเรน สห นิสีทิตุนฺติ ฯ
     [๒๘๗]  เตน  โข  ปน  สมเยน  สมฺพหุลา ภิกฺขู ๖ สมานาสนิกา
เอกมญฺเจ  ๗  นิสีทิตฺวา  มญฺจํ  ภินฺทึสุ  ฯ  เอกปีเฐ  ๘ นิสีทิตฺวา ปีฐํ
ภินฺทึสุ   ฯ   ภควโต   เอตมตฺถํ   อาโรเจสุํ   ฯ  อนุชานามิ  ภิกฺขเว
#๑ ยุ. วสทฺโท น ทิสฺสติ ฯ ๒ ม. ยุ. ตตฺถ ฯ ๓ ม. กิลมติ ฯ ๔ ม. ยุ. อุตฺตเร ฯ
#๕ ม. ยุ. นีจตเร ฯ ๖ ยุ. ภิกฺขูติ น ทิสฺสติ ฯ ๗ ม. ยุ. มญฺเจ ฯ ๘ ม. ยุ. ปีเฐ ฯ
