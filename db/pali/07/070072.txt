วา  มเรยฺย  วาติ  ฯ  โน  เหตํ  ภนฺเตติ  ๑  ฯ  น  ภิกฺขเว ขิปิเต
ชีวาติ วตฺตพฺโพ โย วเทยฺย อาปตฺติ ทุกฺกฏสฺสาติ ฯ
     [๑๘๖]   เตน  โข  ปน  สมเยน  มนุสฺสา  ภิกฺขูนํ  ขิปิเต  ชีวถ
ภนฺเตติ   วทนฺติ   ฯ   ภิกฺขู   กุกฺกุจฺจายนฺตา   นาลปนฺติ   ฯ  มนุสฺสา
อุชฺฌายนฺติ   ขียนฺติ   วิปาเจนฺติ   กถํ   หิ   นาม  สมณา  สกฺยปุตฺติยา
ชีวถ    ภนฺเตติ   วุจฺจมานา   นาลปิสฺสนฺตีติ   ฯ   ภควโต   เอตมตฺถํ
อาโรเจสุํ    ฯเปฯ   คิหี   ภิกฺขเว   มงฺคลิกา   อนุชานามิ   ภิกฺขเว
คิหีนํ ชีวถ ภนฺเตติ วุจฺจมาเนน จิรํ ชีวาติ วตฺตุนฺติ ฯ
     [๑๘๗]  เตน  โข  ปน  สมเยน  ภควา  มหติยา ปริสาย ปริวุโต
ธมฺมํ   เทเสนฺโต   นิสินฺโน   โหติ   ฯ   อญฺญตเรน   ภิกฺขุนา   ลสุณํ
ขายิตํ  โหติ  ฯ  โส  จ  ๒ มา ภิกฺขู พฺยาพาหึสูติ ๓ เอกมนฺตํ นิสีทิ ฯ
อทฺทสา   โข   ภควา   ตํ   ภิกฺขุํ   เอกมนฺตํ   นิสินฺนํ  ทิสฺวาน  ภิกฺขู
อามนฺเตสิ   กินฺนุ   โข   โส   ภิกฺขเว  ภิกฺขุ  เอกมนฺตํ  นิสินฺโนติ  ฯ
เอเตน  ภนฺเต  ภิกฺขุนา  ลสุณํ ขายิตํ โส จ ๒ มา ภิกฺขู พฺยาพาหึสูติ ๓
เอกมนฺตํ  นิสินฺโนติ  ฯ  อปิ  นุ  โข  ภิกฺขเว  ภิกฺขุนา  ๔ ตํ ขาทิตพฺพํ
ยํ   ขาทิตฺวา   เอวรูปาย   ธมฺมกถาย   ปริพาหิโร   อสฺสาติ  ฯ  โน
เหตํ   ภนฺเตติ   ฯ   น   ภิกฺขเว   ลสุณํ   ขาทิตพฺพํ   โย  ขาเทยฺย
อาปตฺติ ทุกฺกฏสฺสาติ ฯ
#๑ ม. ยุ. อิติสทฺโท น ปญฺญายติ ฯ ๒ ม. ยุ. จสทฺโท นตฺถิ ฯ ๓ ม. พฺยาพาธึสูติ ฯ์
#ยุ. วฺยาพาหึสูติ ๔ ม. ยุ. อยํ ปาโฐ นตฺถิ ฯ
