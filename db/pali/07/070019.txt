ภิชฺชึสุ   ฯ   ภควโต  เอตมตฺถํ  อาโรเจสุํ  ฯเปฯ  อนุชานามิ  ภิกฺขเว
ปตฺตาธารกนฺติ ฯ
     [๔๒]  เตน  โข  ปน  สมเยน  ภิกฺขู  มิฒนฺเต  ปตฺตํ นิกฺขิปนฺติ ฯ
ปริวฏฺฏิตฺวา    ปตฺโต    ภิชฺชติ   ฯ   ภควโต   เอตมตฺถํ   อาโรเจสุํ
ฯเปฯ   น   ภิกฺขเว   มิฒนฺเต   ปตฺโต   นิกฺขิปิตพฺโพ  โย  นิกฺขิเปยฺย
อาปตฺติ ทุกฺกฏสฺสาติ ฯ
     [๔๓]   เตน   โข   ปน   สมเยน   ภิกฺขู   ปริภณฺฑนฺเต  ปตฺตํ
นิกฺขิปนฺติ   ฯ   ปริวฏฺฏิตฺวา  ๑  ปตฺโต  ภิชฺชติ  ฯ  ภควโต  เอตมตฺถํ
อาโรเจสุํ   ฯเปฯ   น   ภิกฺขเว   ปริภณฺฑนฺเต   ปตฺโต   นิกฺขิปิตพฺโพ
โย นิกฺขิเปยฺย อาปตฺติ ทุกฺกฏสฺสาติ ฯ
     [๔๔]  เตน  โข  ปน  สมเยน ภิกฺขู ฉมายํ ๒ ปตฺตํ นิกฺกุชฺชนฺติ ฯ
โอฏฺโฐ   ฆํสิยติ   ฯ  ภควโต  เอตมตฺถํ  อาโรเจสุํ  ฯเปฯ  อนุชานามิ
ภิกฺขเว    ติณสนฺถารกนฺติ   ฯ   ติณสนฺถารโก   อุปจิกาหิ   ขชฺชติ   ฯ
ภควโต  เอตมตฺถํ  อาโรเจสุํ  ฯเปฯ  อนุชานามิ  ภิกฺขเว  โจฬกนฺติ  ฯ
โจฬกํ   อุปจิกาหิ   ขชฺชติ   ฯ   ภควโต  เอตมตฺถํ  อาโรเจสุํ  ฯเปฯ
อนุชานามิ    ภิกฺขเว    ปตฺตมาฬกนฺติ    ฯ   ปตฺตมาฬกา   ปริปติตฺวา
ปตฺโต   ภิชฺชติ   ฯ   ภควโต  เอตมตฺถํ  อาโรเจสุํ  ฯเปฯ  อนุชานามิ
ภิกฺขเว  ปตฺตกุณฺโฑลิกนฺติ  ฯ  ปตฺตกุณฺโฑลิกาย  ปตฺโต  อุคฺฆํสิยติ  ๓  ฯ
ภควโต     เอตมตฺถํ    อาโรเจสุํ    ฯเปฯ    อนุชานามิ    ภิกฺขเว
#๑ ม. ยุ. ปริปติตฺวา ฯ ๒ ม. ยุ. ฉมาย ฯ ๓ ม. ยุ. ฆํสิยติ ฯ
