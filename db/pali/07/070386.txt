ขุทฺทานุขุทฺทกานิ    สิกฺขาปทานีติ    ฯ   เอกจฺเจ   เถรา   เอวมาหํสุ
จตฺตาริ   ปาราชิกานิ   ฐเปตฺวา  เตรส  สงฺฆาทิเสเส  ฐเปตฺวา  เทฺว
อนิยเต   ฐเปตฺวา   ตึส   นิสฺสคฺคิเย   ปาจิตฺติเย  ฐเปตฺวา  เทฺวนวุติ
ปาจิตฺติเย  ฐเปตฺวา  จตฺตาโร  ๑  ปาฏิเทสนีเย  ฐเปตฺวา  อวเสสานิ
ขุทฺทานุขุทฺทกานิ สิกฺขาปทานีติ ฯ
     [๖๒๑]   อถโข   อายสฺมา   มหากสฺสโป  สงฺฆํ  ญาเปสิ  สุณาตุ
เม   อาวุโส   สงฺโฆ   สนฺตมฺหากํ   สิกฺขาปทานิ   คิหิคตานิ   คิหิโนปิ
ชานนฺติ   ๒   อิทํ   โว   สมณานํ   สกฺยปุตฺติยานํ   กปฺปติ  อิทํ  โว
น   กปฺปตีติ   ฯ  สเจ  มยํ  ขุทฺทานุขุทฺทกานิ  สิกฺขาปทานิ  สมูหนิสฺสาม
ภวิสฺสนฺติ    วตฺตาโร    ธูมกาลิกํ    สมเณน    โคตเมน    สาวกานํ
สิกฺขาปทํ   ปญฺญตฺตํ   ยาวิเมสํ   สตฺถา   อฏฺฐาสิ  ตาวิเม  สิกฺขาปเทสุ
สิกฺขึสุ    ยโต   อิเมสํ   สตฺถา   ปรินิพฺพุโต   นทานีเม   สิกฺขาปเทสุ
สิกฺขนฺตีติ    ฯ    ยทิ   สงฺฆสฺส   ปตฺตกลฺลํ   สงฺโฆ   อปฺปญฺญตฺตํ   น
ปญฺญาเปยฺย      ปญฺญตฺตํ      น     สมุจฺฉินฺเทยฺย     ยถาปญฺญตฺเตสุ
สิกฺขาปเทสุ  สมาทาย  วตฺเตยฺย  ฯ  เอสา  ญตฺติ  ฯ สุณาตุ เม อาวุโส
สงฺโฆ    สนฺตมฺหากํ    สิกฺขาปทานิ    คิหิคตานิ    คิหิโนปิ    ชานนฺติ
อิทํ   โว   สมณานํ   สกฺยปุตฺติยานํ   กปฺปติ  อิทํ  โว  น  กปฺปตีติ  ฯ
สเจ    มยํ    ขุทฺทานุขุทฺทกานิ   สิกฺขาปทานิ   สมูหนิสฺสาม   ภวิสฺสนฺติ
วตฺตาโร    ธูมกาลิกํ    สมเณน    โคตเมน    สาวกานํ    สิกฺขาปทํ
#๑ ยุ. จตฺตาริ ฯ ๒ ยุ. คิหีปิ โน ชานนฺติ ฯ
