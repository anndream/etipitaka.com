ภุญฺชนฺติ   ฯ   เอกถาลเกปิ   ปิวนฺติ   ฯ   เอกมญฺเจปิ  ตุวฏฺเฏนฺติ  ฯ
เอกตฺถรเณปิ ตุวฏฺเฏนฺติ ฯ เอกปาวุรเณปิ ตุวฏฺเฏนฺติ ฯ เอกตฺถรณ-
ปาวุรเณปิ  ตุวฏฺเฏนฺติ   ๑   ฯ   มนุสฺสา   อุชฺฌายนฺติ  ขียนฺติ  วิปาเจนฺติ  ฯเปฯ
เสยฺยถาปิ     คิหี     กามโภคิโนติ    ฯเปฯ    ภควโต    เอตมตฺถํ
อาโรเจสุํ    ฯเปฯ    น    ภิกฺขเว    เอกภาชเน    ภุญฺชิตพฺพํ   น
เอกถาลเก   ปาตพฺพํ   น   เอกมญฺเจ   ตุวฏฺฏิตพฺพํ   น   เอกตฺถรเณ
ตุวฏฺฏิตพฺพํ    น    เอกปาวุรเณ   ตุวฏฺฏิตพฺพํ   น   เอกตฺถรณปาวุรเณ
ตุวฏฺฏิตพฺพํ ๒ โย ตุวฏฺเฏยฺย อาปตฺติ ทุกฺกฏสฺสาติ ฯ
     [๑๑๐]  เตน  โข  ปน  สมเยน  วฑฺโฒ  ลิจฺฉวิ เมตฺติยภุมฺมชกานํ
ภิกฺขูนํ  สหาโย  โหติ  ฯ  อถโข  วฑฺโฒ ลิจฺฉวิ ๓ เยน เมตฺติยภุมฺมชกา
ภิกฺขู        เตนุปสงฺกมิ        อุปสงฺกมิตฺวา        เมตฺติยภุมฺมชเก
ภิกฺขู   เอตทโวจ   วนฺทามิ  อยฺยาติ  ฯ  เอวํ  วุตฺเต  เมตฺติยภุมฺมชกา
ภิกฺขู   นาลปึสุ   ฯ  ทุติยมฺปิ  โข  วฑฺโฒ  ลิจฺฉวิ  ๓  เมตฺติยภุมฺมชเก
ภิกฺขู   เอตทโวจ   วนฺทามิ  อยฺยาติ  ฯ  ทุติยมฺปิ  โข  เมตฺติยภุมฺมชกา
ภิกฺขู   นาลปึสุ   ฯ   ตติยมฺปิ   โข   วฑฺโฒ   ลิจฺฉวิ  เมตฺติยภุมฺมชเก
ภิกฺขู     เอตทโวจ     วนฺทามิ     อยฺยาติ    ฯ    ตติยมฺปิ    โข
#๑ ม. ยุ. เอกตฺถรณาปิ ตุวฏฺเฏนฺติ ฯ เอกปาวุรณาปิ ตุวฏฺเฏนฺติ ฯ
#เอกตฺถรณปาวุรณาปิ ตุวฏฺเฏนฺติ ฯ ๒ ม. ยุ. น เอกตฺถรณา ตุวฏฺฏิตพฺพํ ฯ
#น เอกปาวุรณา ตุวฏฺฏิตพฺพํ ฯ น เอกตฺถรณปาวุรณา ตุวฏฺฏิตพฺพํ ฯ
#๓ ม. ลิจฺฉวี ฯ เอวมุปริ ฯ
