ภิกฺขุนิโย   ภิกฺขูนํ   เทนฺติ   ฯ  มนุสฺสา  อุชฺฌายนฺติ  ขียนฺติ  วิปาเจนฺติ
กถํ   หิ   นาม   ภิกฺขุนิโย   อตฺตโน   ปริโภคตฺถาย   ทินฺนํ   อญฺเญสํ
ทสฺสนฺติ   น   มยมฺปิ   ชานาม   ทานํ  ทาตุนฺติ  ฯ  ภควโต  เอตมตฺถํ
อาโรเจสุํ   ฯ   น   ภิกฺขเว   ภิกฺขุนิยา  อตฺตโน  ปริโภคตฺถาย  ทินฺนํ
อญฺเญสํ ทาตพฺพํ ยา ทเทยฺย อาปตฺติ ทุกฺกฏสฺสาติ ฯ
     [๕๖๘]  เตน  โข  ปน  สมเยน  ภิกฺขุนีนํ  อามิสํ อุสฺสนฺนํ โหติ ฯ
ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว สงฺฆสฺส ทาตุนฺติ ฯ
พาฬฺหตรํ   อุสฺสนฺนํ   โหติ   ฯ   ภควโต   เอตมตฺถํ   อาโรเจสุํ   ฯ
อนุชานามิ ภิกฺขเว ปุคฺคลิกํปิ ทาตุนฺติ ฯ
     [๕๖๙]  เตน  โข  ปน  สมเยน  ภิกฺขุนีนํ สนฺนิธิกตํ อามิสํ อุสฺสนฺนํ
โหติ  ฯ  ภควโต  เอตมตฺถํ  อาโรเจสุํ  ฯ  อนุชานามิ  ภิกฺขเว ภิกฺขุนีนํ
สนฺนิธึ ภิกฺขูหิ ภิกฺขุนีหิ ปฏิคฺคหาเปตฺวา ปริภุญฺชิตุนฺติ ฯ
     [๕๗๐]  เตน  โข  ปน  สมเยน  ภิกฺขูนํ เสนาสนํ อุสฺสนฺนํ โหติ ฯ
ภิกฺขุนีนํ   เสนาสนํ   ๑  น  โหติ  ฯ  ภิกฺขุนิโย  ภิกฺขูนํ  สนฺติเก  ทูตํ
ปาเหสุํ    สาธุ    ภนฺเต    อยฺยา    อมฺหากํ    เสนาสนํ    เทนฺตุ
ตาวกาลิกนฺติ   ฯ   ภิกฺขู  ภควโต  เอตมตฺถํ  อาโรเจสุ  ฯ  อนุชานามิ
ภิกฺขเว ภิกฺขุนีนํ เสนาสนํ ทาตุํ ตาวกาลิกนฺติ ฯ
     [๕๗๑]  เตน  โข  ปน  สมเยน  อุตุนิโย  ภิกฺขุนิโย  โอนทฺธมญฺจํ
โอนทฺธปีฐํ    อภินิสีทนฺติปิ    อภินิปชฺชนฺติปิ    ฯ   เสนาสนํ   โลหิเตน
#๑ ม. ยุ. รา. อยํ ปาโฐ น ทิสฺสติ ฯ
