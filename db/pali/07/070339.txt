จาริกํ   ปกฺกามิ   ฯ  ภิกฺขุนิโย  อุชฺฌายนฺติ  ขียนฺติ  วิปาเจนฺติ  กถํ  หิ
นาม   อยฺโย   อุทายิ   โอวาทํ  ฐเปตฺวา  จาริกํ  ปกฺกมิสฺสตีติ  ฯเปฯ
ภควโต   เอตมตฺถํ   อาโรเจสุํ  ฯเปฯ  น  ภิกฺขเว  โอวาทํ  ฐเปตฺวา
จาริกํ ปกฺกมิตพฺพํ ๑ โย ปกฺกเมยฺย อาปตฺติ ทุกฺกฏสฺสาติ ฯ
     [๕๓๙]  เตน  โข  ปน  สมเยน ภิกฺขู ๒ พาลา อพฺยตฺตา โอวาทํ
ฐเปนฺติ   ฯเปฯ   ภควโต   เอตมตฺถํ   อาโรเจสุํ  ฯเปฯ  น  ภิกฺขเว
พาเลน   อพฺยตฺเตน   โอวาโท   ฐเปตพฺโพ   โย   ฐเปยฺย   อาปตฺติ
ทุกฺกฏสฺสาติ ฯ
     [๕๔๐]   เตน   โข   ปน   สมเยน  ภิกฺขู  อวตฺถุสฺมึ  อการเณ
โอวาทํ    ฐเปนฺติ   ฯเปฯ   ภควโต   เอตมตฺถํ   อาโรเจสุํ   ฯเปฯ
น   ภิกฺขเว   อวตฺถุสฺมึ   อการเณ  โอวาโท  ฐเปตพฺโพ  โย  ฐเปยฺย
อาปตฺติ ทุกฺกฏสฺสาติ ฯ
     [๕๔๑]  เตน  โข  ปน  สมเยน  ภิกฺขู  โอวาทํ ฐเปตฺวา วินิจฺฉยํ
น   เทนฺติ  ฯ  ภควโต  เอตมตฺถํ  อาโรเจสุํ  ฯ  น  ภิกฺขเว  โอวาทํ
ฐเปตฺวา    วินิจฺฉโย    น   ทาตพฺโพ   โย   น   ทเทยฺย   อาปตฺติ
ทุกฺกฏสฺสาติ ฯ
     [๕๔๒]  เตน  โข  ปน  สมเยน  ภิกฺขุนิโย  โอวาทํ น คจฺฉนฺติ ฯ
ภควโต   เอตมตฺถํ   อาโรเจสุํ   ฯ   น  ภิกฺขเว  ภิกฺขุนิยา  โอวาโท
#๑ ม. ยุ. จาริกา ปกฺกมิตพฺพา ฯ ๒ ม. ยุ. ภิกฺขูติ ปาโฐ นตฺถิ ฯ
