เสตวณฺณํ      กาฬวณฺณํ     เครุกปริกมฺมํ     มาลากมฺมํ     ลตากมฺมํ
มกรทนฺตกํ  ปญฺจปฏฺฐิกนฺติ  ฯ  ปริเวณํ  จิกฺขลฺลํ  โหติ  ฯเปฯ  อนุชานามิ
ภิกฺขเว   มรุมฺพํ   อุปกิริตุนฺติ   ฯ   น  ปริยาปุณนฺติ  ฯเปฯ  อนุชานามิ
ภิกฺขเว  ปทรสิลํ  ๑  นิกฺขิปิตุนฺติ  ฯ  อุทกํ  สนฺติฏฺฐติ  ฯเปฯ อนุชานามิ
ภิกฺขเว อุทกนิทฺธมนนฺติ ฯ
     [๙๐]  เตน  โข  ปน  สมเยน  ภิกฺขู  นคฺคา นคฺคํ อภิวาเทนฺติ ฯ
นคฺคา  อนคฺคํ  อภิวาเทนฺติ  ฯ  นคฺคา  นคฺคํ  อภิวาทาเปนฺติ  ฯ  นคฺคา
อนคฺคํ   อภิวาทาเปนฺติ   ๒  ฯ  นคฺคา  นคฺคสฺส  ปริกมฺมํ  กโรนฺติ  ฯ
นคฺคา   นคฺคสฺส   ปริกมฺมํ  การาเปนฺติ  ฯ  นคฺคา  นคฺคสฺส  เทนฺติ  ฯ
นคฺคา   ปฏิคฺคณฺหนฺติ   ฯ   นคฺคา   ขาทนฺติ   ฯ   นคฺคา  ภุญฺชนฺติ  ฯ
นคฺคา  สายนฺติ  ฯ  นคฺคา  ปิวนฺติ  ฯ ภควโต เอตมตฺถํ อาโรเจสุํ ฯเปฯ
น    ภิกฺขเว   นคฺเคน   ๓   นคฺโค   อภิวาเทตพฺโพ   น   นคฺเคน
อภิวาเทตพฺพํ   น   นคฺเคน  ๔  นคฺโค  อภิวาทาเปตพฺโพ  น  นคฺเคน
อภิวาทาเปตพฺพํ    น    นคฺเคน    นคฺคสฺส    ปริกมฺมํ   กาตพฺพํ   น
นคฺเคน  [๕]  ปริกมฺมํ  การาเปตพฺพํ  น  นคฺเคน  นคฺคสฺส  ทาตพฺพํ น
นคฺเคน   ปฏิคฺคเหตพฺพํ   น   นคฺเคน  ขาทิตพฺพํ  น  นคฺเคน  ภุญฺชิตพฺพํ
#๑ ยุ. ปทสิลํ ฯ ๒ ม. ยุ. นคฺคา นคฺคํ อภิวาเทนฺติ ฯ นคฺคา นคฺคํ
#อภิวาทาเปนฺตีติ ฯ ๓-๔ ม. ยุ. นคฺเคนาติ ปทํ น ปญฺญายติ ฯ
#๕ ม. ยุ. นคฺคสฺส ฯ
