     [๒๗๔]    นเหตุยา    ปญฺจ    นอธิปติยา   ปญฺจ   นปุเรชาเต
ปญฺจ    นปจฺฉาชาเต    ปญฺจ    นอาเสวเน    ปญฺจ   นกมฺเม   ตีณิ
นวิปาเก    ปญฺจ    นฌาเน    ปญฺจ    นมคฺเค   ปญฺจ   นสมฺปยุตฺเต
ปญฺจ นวิปฺปยุตฺเต ปญฺจ ฯ
เอวํ อิตเร เทฺว คณนาปิ สมฺปยุตฺตวาโรปิ กาตพฺพา ฯ
                       ปญฺหาวาโร
     [๒๗๕]  พาหิโร  ธมฺโม  พาหิรสฺส  ธมฺมสฺส เหตุปจฺจเยน ปจฺจโย:
พาหิรา    เหตู   สมฺปยุตฺตกานํ   ขนฺธานํ   จิตฺตสมุฏฺฐานานญฺจ   รูปานํ
เหตุปจฺจเยน   ปจฺจโย   ปฏิสนฺธิกฺขเณ   พาหิรา   เหตู   สมฺปยุตฺตกานํ
ขนฺธานํ    พาหิรานญฺจ    กฏตฺตารูปานํ    เหตุปจฺจเยน   ปจฺจโย   ฯ
พาหิโร    ธมฺโม    อชฺฌตฺติกสฺส    ธมฺมสฺส   เหตุปจฺจเยน   ปจฺจโย:
พาหิรา   เหตู   จิตฺตสฺส  เหตุปจฺจเยน  ปจฺจโย  ปฏิสนฺธิกฺขเณ  พาหิรา
เหตู   จิตฺตสฺส  อชฺฌตฺติกานญฺจ  กฏตฺตารูปานํ  เหตุปจฺจเยน  ปจฺจโย  ฯ
พาหิโร   ธมฺโม   อชฺฌตฺติกสฺส  จ  พาหิรสฺส  จ  ธมฺมสฺส  เหตุปจฺจเยน
ปจฺจโย:    พาหิรา    เหตู    สมฺปยุตฺตกานํ   ขนฺธานํ   จิตฺตสฺส   จ
จิตฺตสมุฏฺฐานานญฺจ    รูปานํ    เหตุปจฺจเยน    ปจฺจโย   ปฏิสนฺธิกฺขเณ
พาหิรา   เหตู   สมฺปยุตฺตกานํ   ขนฺธานํ   จิตฺตสฺส   จ  อชฺฌตฺติกานญฺจ
พาหิรานญฺจ กฏตฺตารูปานํ เหตุปจฺจเยน ปจฺจโย ฯ
     [๒๗๖]  อชฺฌตฺติโก  ธมฺโม  อชฺฌตฺติกสฺส  ธมฺมสฺส อารมฺมณปจฺจเยน
ปจฺจโย:    จิตฺตํ    อารพฺภ   จิตฺตํ   อุปฺปชฺชติ   ฯ   มูลํ   ปุจฺฉิตพฺพํ
