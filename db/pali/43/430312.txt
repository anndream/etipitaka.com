วิจิกิจฺฉาสหคโต    อุทฺธจฺจสหคโต    โมโห    ฯ    อสงฺกิลิฏฺฐํ   ธมฺมํ
ปจฺจยา    อสงฺกิลิฏฺโฐ    ธมฺโม   อุปฺปชฺชติ   นเหตุปจฺจยา:   อเหตุกํ
อสงฺกิลิฏฺฐํ     ...     ยาว    อสญฺญสตฺตา    จกฺขายตนํ    ปจฺจยา
จกฺขุวิญฺญาณํ    กายายตนํ    ปจฺจยา    กายวิญฺญาณํ    วตฺถุํ   ปจฺจยา
อเหตุกา    อสงฺกิลิฏฺฐา    ขนฺธา    ฯ   อสงฺกิลิฏฺฐํ   ธมฺมํ   ปจฺจยา
สงฺกิลิฏฺโฐ    ธมฺโม    อุปฺปชฺชติ    นเหตุปจฺจยา:    วตฺถุํ    ปจฺจยา
วิจิกิจฺฉาสหคโต   อุทฺธจฺจสหคโต   โมโห  ฯ  สงฺกิลิฏฺฐญฺจ  อสงฺกิลิฏฺฐญฺจ
ธมฺมํ    ปจฺจยา    สงฺกิลิฏฺโฐ    ธมฺโม    อุปฺปชฺชติ    นเหตุปจฺจยา:
วิจิกิจฺฉาสหคเต    อุทฺธจฺจสหคเต    ขนฺเธ    จ    วตฺถุญฺจ   ปจฺจยา
วิจิกิจฺฉาสหคโต อุทฺธจฺจสหคโต โมโห ฯ
     [๕๑๘]    นเหตุยา    จตฺตาริ   นอารมฺมเณ   ตีณิ   นอธิปติยา
นว    นอนนฺตเร    ตีณิ    นสมนนฺตเร    ตีณิ    นอญฺญมญฺเญ    ตีณิ
นอุปนิสฺสเย     ตีณิ    นปุเรชาเต    จตฺตาริ    นปจฺฉาชาเต    นว
นอาเสวเน   นว   นกมฺเม   จตฺตาริ  นวิปาเก  นว  นอาหาเร  เอกํ
นอินฺทฺริเย    เอกํ    นฌาเน    เอกํ   นมคฺเค   เอกํ   นสมฺปยุตฺเต
ตีณิ นวิปฺปยุตฺเต เทฺว โนนตฺถิยา ตีณิ โนวิคเต ตีณิ ฯ
     เอวํ อิตเร เทฺว คณนาปิ นิสฺสยวาโรปิ กาตพฺพา ฯ
                       สํสฏฺฐวาโร
     [๕๑๙]   สงฺกิลิฏฺฐํ   ธมฺมํ  สํสฏฺโฐ  สงฺกิลิฏฺโฐ  ธมฺโม  อุปฺปชฺชติ
เหตุปจฺจยา:   สงฺกิลิฏฺฐํ   เอกํ   ขนฺธํ   สํสฏฺฐา   ตโย  ขนฺธา  เทฺว
