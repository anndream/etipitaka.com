สพฺพตฺถ ปญฺจ อวิคเต ปญฺจ ฯ สงฺขิตฺตํ ฯ
     [๖๐]   นเหตุยา   ปญฺจ   นอธิปติยา   ปญฺจ  นปุเรชาเต  ปญฺจ
นปจฺฉาชาเต    ปญฺจ   นอาเสวเน   ปญฺจ   นกมฺเม   ตีณิ   นวิปาเก
ปญฺจ    นฌาเน    ปญฺจ    นมคฺเค   ปญฺจ   นวิปฺปยุตฺเต   ปญฺจ   ฯ
เอวํ อิตเร เทฺว คณนาปิ สมฺปยุตฺตวาโรปิ สพฺเพ กาตพฺพา ฯ
                       ปญฺหาวาโร
     [๖๑]   โนจิตฺโต   ธมฺโม   โนจิตฺตสฺส   ธมฺมสฺส   เหตุปจฺจเยน
ปจฺจโย:   โนจิตฺตา   เหตู   สมฺปยุตฺตกานํ  ขนฺธานํ  จิตฺตสมุฏฺฐานานญฺจ
รูปานํ    เหตุปจฺจเยน    ปจฺจโย    ปฏิสนฺธิกฺขเณ   ฯเปฯ   โนจิตฺโต
ธมฺโม   จิตฺตสฺส   ธมฺมสฺส   เหตุปจฺจเยน   ปจฺจโย:   โนจิตฺตา  เหตู
จิตฺตสฺส    เหตุปจฺจเยน    ปจฺจโย   ปฏิสนฺธิ   ฯ   โนจิตฺโต   ธมฺโม
จิตฺตสฺส   จ  โนจิตฺตสฺส  จ  ธมฺมสฺส  เหตุปจฺจเยน  ปจฺจโย:  โนจิตฺตา
เหตู   สมฺปยุตฺตกานํ   ขนฺธานํ   จิตฺตสฺส  จ  จิตฺตสมุฏฺฐานานญฺจ  รูปานํ
เหตุปจฺจเยน ปจฺจโย ปฏิสนฺธิ ฯ
     [๖๒]    จิตฺโต   ธมฺโม   จิตฺตสฺส   ธมฺมสฺส   อารมฺมณปจฺจเยน
ปจฺจโย:   จิตฺตํ   อารพฺภ  จิตฺตํ  อุปฺปชฺชติ  ฯ  มูลํ  กาตพฺพํ  ฯ  จิตฺตํ
อารพฺภ  โนจิตฺตา  ขนฺธา  อุปฺปชฺชนฺติ  ฯ  มูลํ  กาตพฺพํ  ฯ จิตฺตํ อารพฺภ
จิตฺตญฺจ   สมฺปยุตฺตกา   จ   ขนฺธา   อุปฺปชฺชนฺติ   ฯ  โนจิตฺโต  ธมฺโม
โนจิตฺตสฺส    ธมฺมสฺส    อารมฺมณปจฺจเยน    ปจฺจโย:   ทานํ   ทตฺวา
สีลํ   สมาทิยิตฺวา   อุโปสถกมฺมํ   กตฺวา   ตํ   ปจฺจเวกฺขติ  อสฺสาเทติ
