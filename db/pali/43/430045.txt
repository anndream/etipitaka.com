เอกํ  ขนฺธญฺจ  จิตฺตญฺจ  ปฏิจฺจ เทฺว ขนฺธา เทฺว ขนฺเธ ... ปฏิสนฺธิกฺขเณ
เจตสิกํ     เอกํ     ขนฺธญฺจ    วตฺถุญฺจ    ปฏิจฺจ    เทฺว    ขนฺธา
เทฺว  ขนฺเธ  ...  ฯ  เจตสิกญฺจ  อเจตสิกญฺจ  ธมฺมํ  ปฏิจฺจ อเจตสิโก
ธมฺโม   อุปฺปชฺชติ  อารมฺมณปจฺจยา:  ปฏิสนฺธิกฺขเณ  เจตสิเก  ขนฺเธ  จ
วตฺถุญฺจ   ปฏิจฺจ   จิตฺตํ   ฯ   เจตสิกญฺจ   อเจตสิกญฺจ   ธมฺมํ  ปฏิจฺจ
เจตสิโก   จ   อเจตสิโก   จ   ธมฺมา   อุปฺปชฺชนฺติ  อารมฺมณปจฺจยา:
ปฏิสนฺธิกฺขเณ   เจตสิกํ   เอกํ   ขนฺธญฺจ  วตฺถุญฺจ  ปฏิจฺจ  เทฺว  ขนฺธา
จิตฺตญฺจ เทฺว ขนฺเธ ... ฯ
     [๘๑]   เจตสิกํ   ธมฺมํ   ปฏิจฺจ   เจตสิโก   ธมฺโม   อุปฺปชฺชติ
อธิปติปจฺจยา: สงฺขิตฺตํ ฯ
     [๘๒]   เหตุยา   นว  อารมฺมเณ  นว  อธิปติยา  นว  อนนฺตเร
นว    สมนนฺตเร   นว   สหชาเต   นว   อญฺญมญฺเญ   นว   นิสฺสเย
นว   อุปนิสฺสเย   นว   ปุเรชาเต   ปญฺจ   อาเสวเน   ปญฺจ  กมฺเม
นว สพฺพตฺถ นว อวิคเต นว ฯ
     [๘๓]   เจตสิกํ   ธมฺมํ   ปฏิจฺจ   เจตสิโก   ธมฺโม   อุปฺปชฺชติ
นเหตุปจฺจยา:  อเหตุกํ  เจตสิกํ  เอกํ  ขนฺธํ  ปฏิจฺจ  เทฺว  ขนฺธา เทฺว
ขนฺเธ    ...   อเหตุกปฏิสนฺธิกฺขเณ   วิจิกิจฺฉาสหคเต   อุทฺธจฺจสหคเต
ขนฺเธ   ปฏิจฺจ   วิจิกิจฺฉาสหคโต   อุทฺธจฺจสหคโต   โมโห  ฯ  เจตสิกํ
ธมฺมํ   ปฏิจฺจ   อเจตสิโก   ธมฺโม  อุปฺปชฺชติ  นเหตุปจฺจยา:  อเหตุเก
เจตสิเก  ขนฺเธ  ปฏิจฺจ  จิตฺตญฺจ  จิตฺตสมุฏฺฐานญฺจ  รูปํ อเหตุกปฏิสนฺธิ ฯ
