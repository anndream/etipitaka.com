สมาปตฺตึ    อุปฺปาเทติ   สทฺธา   ฯเปฯ   เสนาสนํ   สทฺธาย   ฯเปฯ
ผลสมาปตฺติยา   อุปนิสฺสยปจฺจเยน   ปจฺจโย   ฯ   อสงฺกิลิฏฺโฐ   ธมฺโม
สงฺกิลิฏฺฐสฺส   ธมฺมสฺส   อุปนิสฺสยปจฺจเยน   ปจฺจโย:   อารมฺมณูปนิสฺสโย
อนนฺตรูปนิสฺสโย     ปกตูปนิสฺสโย     ฯเปฯ    ปกตูปนิสฺสโย:    สทฺธํ
อุปนิสฺสาย   ปาณํ   หนติ   ฯเปฯ   สงฺฆํ   ภินฺทติ   สีลํ   ...  ปญฺญํ
กายิกํ  สุขํ  กายิกํ  ทุกฺขํ  อุตุํ  โภชนํ  ...  เสนาสนํ  อุปนิสฺสาย ปาณํ
หนติ   ฯเปฯ   สงฺฆํ  ภินฺทติ  สทฺธา  ฯเปฯ  เสนาสนํ  ราคสฺส  ฯเปฯ
ปตฺถนาย อุปนิสฺสยปจฺจเยน ปจฺจโย ฯ
     [๕๒๘]  อสงฺกิลิฏฺโฐ  ธมฺโม อสงฺกิลิฏฺฐสฺส ธมฺมสฺส ปุเรชาตปจฺจเยน
ปจฺจโย:     อารมฺมณปุเรชาตํ    วตฺถุปุเรชาตํ    ฯ    สงฺขิตฺตํ    ฯ
อสงฺกิลิฏฺโฐ   ธมฺโม   สงฺกิลิฏฺฐสฺส  ธมฺมสฺส  ปุเรชาตปจฺจเยน  ปจฺจโย:
อารมฺมณปุเรชาตํ วตฺถุปุเรชาตํ ฯ สงฺขิตฺตํ ฯ
     [๕๒๙]  สงฺกิลิฏฺโฐ  ธมฺโม อสงฺกิลิฏฺฐสฺส ธมฺมสฺส ปจฺฉาชาตปจฺจเยน
ปจฺจโย:     ฯ     อสงฺกิลิฏฺโฐ    ธมฺโม    อสงฺกิลิฏฺฐสฺส    ธมฺมสฺส
ปจฺฉาชาตปจฺจเยน ปจฺจโย: ฯ ... อาเสวนปจฺจเยน ปจฺจโย: เทฺว ฯ
     [๕๓๐]   สงฺกิลิฏฺโฐ   ธมฺโม  สงฺกิลิฏฺฐสฺส  ธมฺมสฺส  กมฺมปจฺจเยน
ปจฺจโย:   สงฺกิลิฏฺฐา   เจตนา   สมฺปยุตฺตกานํ   ขนฺธานํ  กมฺมปจฺจเยน
ปจฺจโย   ฯ   สงฺกิลิฏฺโฐ   ธมฺโม  อสงฺกิลิฏฺฐสฺส  ธมฺมสฺส  กมฺมปจฺจเยน
ปจฺจโย:   สหชาตา   นานาขณิกา   ฯ  สหชาตา:  สงฺกิลิฏฺฐา  เจตนา
จิตฺตสมุฏฺฐานานํ    รูปานํ   กมฺมปจฺจเยน   ปจฺจโย   ฯ   นานาขณิกา:
