วิจิกิจฺฉาสหคเต   ขนฺเธ   จ  โมหญฺจ  อารพฺภ  ทสฺสเนนปหาตพฺพเหตุกา
ขนฺธา   อุปฺปชฺชนฺติ   ฯ   มูลํ   วิจิกิจฺฉาสหคเต   ขนฺเธ   จ  โมหญฺจ
อารพฺภ  นทสฺสเนนปหาตพฺพเหตุกา  ขนฺธา  จ  โมโห  จ  อุปฺปชฺชนฺติ  ฯ
มูลํ   วิจิกิจฺฉาสหคเต   ขนฺเธ   จ   โมหญฺจ  อารพฺภ  วิจิกิจฺฉาสหคตา
ขนฺธา จ โมโห จ อุปฺปชฺชนฺติ ฯ
     [๖๒๓]  ทสฺสเนนปหาตพฺพเหตุโก  ธมฺโม  ทสฺสเนนปหาตพฺพเหตุกสฺส
ธมฺมสฺส   อธิปติปจฺจเยน   ปจฺจโย:   อารมฺมณาธิปติ   สหชาตาธิปติ  ฯ
อารมฺมณาธิปติ:     ทสฺสเนนปหาตพฺพเหตุเก    ขนฺเธ    ครุํ    กตฺวา
ทสฺสเนนปหาตพฺพเหตุกา    ขนฺธา    อุปฺปชฺชนฺติ    ฯ    สหชาตาธิปติ:
ทสฺสเนนปหาตพฺพเหตุกา   อธิปติ   สมฺปยุตฺตกานํ  ขนฺธานํ  อธิปติปจฺจเยน
ปจฺจโย   ฯ  ทสฺสเนนปหาตพฺพเหตุโก  ธมฺโม  นทสฺสเนนปหาตพฺพเหตุกสฺส
ธมฺมสฺส        อธิปติปจฺจเยน        ปจฺจโย:        สหชาตาธิปติ:
ทสฺสเนนปหาตพฺพเหตุกา       อธิปติ      จิตฺตสมุฏฺฐานานํ      รูปานํ
อธิปติปจฺจเยน     ปจฺจโย     ฯ    ทสฺสเนนปหาตพฺพเหตุโก    ธมฺโม
ทสฺสเนนปหาตพฺพเหตุกสฺส   จ   นทสฺสเนนปหาตพฺพเหตุกสฺส   จ  ธมฺมสฺส
อธิปติปจฺจเยน    ปจฺจโย:    สหชาตาธิปติ:    ทสฺสเนนปหาตพฺพเหตุกา
อธิปติ  สมฺปยุตฺตกานํ  ขนฺธานํ  จิตฺตสมุฏฺฐานานญฺจ  รูปานํ  อธิปติปจฺจเยน
ปจฺจโย  ฯ  นทสฺสเนนปหาตพฺพเหตุโก  ธมฺโม  นทสฺสเนนปหาตพฺพเหตุกสฺส
ธมฺมสฺส        อธิปติปจฺจเยน        ปจฺจโย:        อารมฺมณาธิปติ
สหชาตาธิปติ   ฯ  อารมฺมณาธิปติ:  ทานํ  ...  สีลํ  ...  อุโปสถกมฺมํ
