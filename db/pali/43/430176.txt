     [๒๘๗]   อชฺฌตฺติโก   ธมฺโม  อชฺฌตฺติกสฺส  ธมฺมสฺส  อตฺถิปจฺจเยน
ปจฺจโย:   สหชาตํ   ปุเรชาตํ   ปจฺฉาชาตํ  ฯ  สหชาตํ:  ปฏิสนฺธิกฺขเณ
จิตฺตํ   อชฺฌตฺติกานํ  กฏตฺตารูปานํ  อตฺถิปจฺจเยน  ปจฺจโย  ฯ  ปุเรชาตํ:
จกฺขุํ   ฯเปฯ   กายํ  อนิจฺจโต  ฯเปฯ  ปุเรชาตสทิสํ  นินฺนานากรณํ  ฯ
ปจฺฉาชาตํ:   ปจฺฉาชาตสทิสํ   กาตพฺพํ  ฯ  อชฺฌตฺติโก  ธมฺโม  พาหิรสฺส
ธมฺมสฺส   อตฺถิปจฺจเยน   ปจฺจโย:   สหชาตํ   ปุเรชาตํ  ปจฺฉาชาตํ  ฯ
สหชาตํ:    สหชาตา    อชฺฌตฺติกา    ขนฺธา   สมฺปยุตฺตกานํ   ขนฺธานํ
จิตฺตสมุฏฺฐานานญฺจ   รูปานํ  อตฺถิปจฺจเยน  ปจฺจโย  ฯ  สงฺขิตฺตํ  ฯ  อิธ
อตฺถิ   สพฺพฏฺฐาเน   สหชาตํ:  ปจฺจยวารสทิสํ  ปุเรชาตํ:  ปุเรชาตสทิสํ
ปจฺฉาชาตํ:   ปจฺฉาชาตสทิสํ   กาตพฺพํ   นินฺนานากรณํ   ฯ   อชฺฌตฺติโก
ธมฺโม    อชฺฌตฺติกสฺส    จ    พาหิรสฺส   จ   ธมฺมสฺส   อตฺถิปจฺจเยน
ปจฺจโย:  สหชาตํ  ปุเรชาตํ  ปจฺฉาชาตํ  ฯ  สงฺขิตฺตํ  ฯ  พาหิโร ธมฺโม
พาหิรสฺส    ธมฺมสฺส    อตฺถิปจฺจเยน    ปจฺจโย:   สหชาตํ   ปุเรชาตํ
ปจฺฉาชาตํ  อาหารํ  อินฺทฺริยํ  ฯ  สพฺพํ  วิตฺถาเรตพฺพํ  ฯ  พาหิโร ธมฺโม
อชฺฌตฺติกสฺส    ธมฺมสฺส   อตฺถิปจฺจเยน   ปจฺจโย:   สหชาตํ   ปุเรชาตํ
ปจฺฉาชาตํ  อาหารํ  อินฺทฺริยํ  ฯ  สงฺขิตฺตํ  ฯ  พาหิโร ธมฺโม อชฺฌตฺติกสฺส
จ   พาหิรสฺส   จ  ธมฺมสฺส  อตฺถิปจฺจเยน  ปจฺจโย:  สหชาตํ  ปุเรชาตํ
ปจฺฉาชาตํ  อาหารํ  อินฺทฺริยํ  ฯ  สงฺขิตฺตํ  ฯ  อชฺฌตฺติโก  จ  พาหิโร จ
ธมฺมา  อชฺฌตฺติกสฺส  ธมฺมสฺส  อตฺถิปจฺจเยน  ปจฺจโย:  สหชาตํ  ปุเรชาตํ
ปจฺฉาชาตํ    อาหารํ    อินฺทฺริยํ   ฯ   สหชาตา:   จกฺขุวิญฺญาณสหคตา
