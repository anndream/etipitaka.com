                       ปญฺหาวาโร
     [๒๔๐]    จิตฺตสํสฏฺฐสมุฏฺฐาโน    ธมฺโม    จิตฺตสํสฏฺฐสมุฏฺฐานสฺส
ธมฺมสฺส  เหตุปจฺจเยน  ปจฺจโย:  จิตฺตสํสฏฺฐสมุฏฺฐานา  เหตู สมฺปยุตฺตกานํ
ขนฺธานํ    เหตุปจฺจเยน    ปจฺจโย    ปฏิสนฺธิ    ฯ    มูลํ   กาตพฺพํ
จิตฺตสํสฏฺฐสมุฏฺฐานา    เหตู    จิตฺตสฺส    จิตฺตสมุฏฺฐานานญฺจ    รูปานํ
เหตุปจฺจเยน   ปจฺจโย   ปฏิสนฺธิ  ฯ  มูลํ  กาตพฺพํ  จิตฺตสํสฏฺฐสมุฏฺฐานา์
เหตู    สมฺปยุตฺตกานํ    ขนฺธานํ    จิตฺตสฺส    จ   จิตฺตสมุฏฺฐานานญฺจ
รูปานํ เหตุปจฺจเยน ปจฺจโย ปฏิสนฺธิ ฯ
     [๒๔๑]    จิตฺตสํสฏฺฐสมุฏฺฐาโน    ธมฺโม    จิตฺตสํสฏฺฐสมุฏฺฐานสฺส
ธมฺมสฺส    อารมฺมณปจฺจเยน    ปจฺจโย:   จิตฺตสํสฏฺฐสมุฏฺฐาเน   ขนฺเธ
อารพฺภ   จิตฺตสํสฏฺฐสมุฏฺฐานา   ขนฺธา   อุปฺปชฺชนฺติ   ฯ   มูลํ  กาตพฺพํ
จิตฺตสํสฏฺฐสมุฏฺฐาเน    ขนฺเธ    อารพฺภ   จิตฺตํ   อุปฺปชฺชติ   ฯ   มูลํ
กาตพฺพํ      จิตฺตสํสฏฺฐสมุฏฺฐาเน      ขนฺเธ     อารพฺภ     จิตฺตญฺจ
สมฺปยุตฺตกา   จ   ขนฺธา  อุปฺปชฺชนฺติ  ฯ  โนจิตฺตสํสฏฺฐสมุฏฺฐาโน  ธมฺโม
โนจิตฺตสํสฏฺฐสมุฏฺฐานสฺส     ธมฺมสฺส     อารมฺมณปจฺจเยน     ปจฺจโย:
อริยา   นิพฺพานํ   ปจฺจเวกฺขนฺติ   นิพฺพานํ   โคตฺรภุสฺส  ฯ  สงฺขิตฺตํ  ฯ
ยถา    จิตฺตสหภุทุเก    อารมฺมณํ    เอวํ    กาตพฺพํ    นินฺนานากรณํ
นวปิ ปญฺหา ฯ
     [๒๔๒]    จิตฺตสํสฏฺฐสมุฏฺฐาโน    ธมฺโม    จิตฺตสํสฏฺฐสมุฏฺฐานสฺส
ธมฺมสฺส    อธิปติปจฺจเยน    ปจฺจโย:    อารมฺมณาธิปติ   สหชาตาธิปติ
