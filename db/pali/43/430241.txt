ธมฺมสฺส   เหตุปจฺจเยน   ปจฺจโย:   โนอุปาทานา   เหตู  สมฺปยุตฺตกานํ
อุปาทานานํ   เหตุปจฺจเยน   ปจฺจโย   ฯ   มูลํ  กาตพฺพํ  โนอุปาทานา
เหตู   สมฺปยุตฺตกานํ   ขนฺธานํ   อุปาทานานญฺจ  จิตฺตสมุฏฺฐานานํ  รูปานํ
เหตุปจฺจเยน   ปจฺจโย   ฯ   อุปาทาโน   จ  โนอุปาทาโน  จ  ธมฺมา
อุปาทานสฺส  ธมฺมสฺส  เหตุปจฺจเยน  ปจฺจโย:  อุปาทานา จ โนอุปาทานา
จ    เหตู   สมฺปยุตฺตกานํ   อุปาทานานํ   เหตุปจฺจเยน   ปจฺจโย   ฯ
มูลํ   กาตพฺพํ   อุปาทานา   จ   โนอุปาทานา  จ  เหตู  สมฺปยุตฺตกานํ
ขนฺธานํ   จิตฺตสมุฏฺฐานานญฺจ   รูปานํ   เหตุปจฺจเยน   ปจฺจโย  ฯ  มูลํ
กาตพฺพํ    อุปาทานา    จ   โนอุปาทานา   จ   เหตู   สมฺปยุตฺตกานํ
ขนฺธานํ    อุปาทานานญฺจ    จิตฺตสมุฏฺฐานานํ    รูปานํ    เหตุปจฺจเยน
ปจฺจโย ฯ
     [๔๐๘]  อุปาทาโน  ธมฺโม  อุปาทานสฺส  ธมฺมสฺส อารมฺมณปจฺจเยน
ปจฺจโย:     อุปาทาเน     อารพฺภ    อุปาทานา    อุปฺปชฺชนฺติ    ฯ
ตีณิ   อารพฺภ   กาตพฺพา   ฯ   โนอุปาทาโน   ธมฺโม   โนอุปาทานสฺส
ธมฺมสฺส  อารมฺมณปจฺจเยน  ปจฺจโย:  ทานํ  ทตฺวา  สีลํ ... อุโปสถกมฺมํ
กตฺวา  ตํ  ปจฺจเวกฺขติ  อสฺสาเทติ  อภินนฺทติ  ตํ  อารพฺภ  ราโค  ...
ทิฏฺฐิ  วิจิกิจฺฉา  อุทฺธจฺจํ  ...  โทมนสฺสํ  อุปฺปชฺชติ ปุพฺเพ สุจิณฺณานิ ...
ฌานา   วุฏฺฐหิตฺวา   ฌานํ   ปจฺจเวกฺขติ   อริยา   มคฺคา   วุฏฺฐหิตฺวา
มคฺคํ    ปจฺจเวกฺขนฺติ   ผลํ   ...   นิพฺพานํ   ปจฺจเวกฺขนฺติ   นิพฺพานํ
โคตฺรภุสฺส   โวทานสฺส   มคฺคสฺส  ผลสฺส  อาวชฺชนาย  อารมฺมณปจฺจเยน
