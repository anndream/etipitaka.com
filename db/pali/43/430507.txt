รูปานํ   อธิปติปจฺจเยน   ปจฺจโย   ฯ  อนิยฺยานิโก  ธมฺโม  นิยฺยานิกสฺส
ธมฺมสฺส     อธิปติปจฺจเยน     ปจฺจโย:    อารมฺมณาธิปติ:    นิพฺพานํ
มคฺคสฺส อธิปติปจฺจเยน ปจฺจโย ฯ
     [๘๓๑]     นิยฺยานิโก     ธมฺโม     อนิยฺยานิกสฺส     ธมฺมสฺส
อนนฺตรปจฺจเยน   ปจฺจโย:  มคฺโค  ผลสฺส  อนนฺตรปจฺจเยน  ปจฺจโย  ฯ
อนิยฺยานิโก   ธมฺโม   อนิยฺยานิกสฺส  ธมฺมสฺส  อนนฺตรปจฺจเยน  ปจฺจโย:
ปุริมา     ปุริมา     อนิยฺยานิกา     ขนฺธา    ปจฺฉิมานํ    ปจฺฉิมานํ
อนิยฺยานิกานํ   ขนฺธานํ   อนนฺตรปจฺจเยน   ปจฺจโย  อนุโลมํ  โคตฺรภุสฺส
โวทานสฺส     ผลํ     ผลสฺส    อนุโลมํ    ผลสมาปตฺติยา    นิโรธา
วุฏฺฐหนฺตสฺส    เนวสญฺญานาสญฺญายตนํ   ผลสมาปตฺติยา   อนนฺตรปจฺจเยน
ปจฺจโย     ฯ     อนิยฺยานิโก     ธมฺโม     นิยฺยานิกสฺส    ธมฺมสฺส
อนนฺตรปจฺจเยน    ปจฺจโย:    โคตฺรภุ    มคฺคสฺส   โวทานํ   มคฺคสฺส
อนนฺตรปจฺจเยน    ปจฺจโย    ฯ   ...   สมนนฺตรปจฺจเยน   ปจฺจโย:
สหชาตปจฺจเยน   ปจฺจโย:   ปญฺจ   อญฺญมญฺญปจฺจเยน   ปจฺจโย:  เทฺว
นิสฺสยปจฺจเยน ปจฺจโย: สตฺต ฯ
     [๘๓๒]      นิยฺยานิโก     ธมฺโม     นิยฺยานิกสฺส     ธมฺมสฺส
อุปนิสฺสยปจฺจเยน   ปจฺจโย:   ปกตูปนิสฺสโย:   ปฐโม   มคฺโค  ทุติยสฺส
มคฺคสฺส   อุปนิสฺสยปจฺจเยน   ปจฺจโย   ฯเปฯ  ตติโย  มคฺโค  จตุตฺถสฺส
มคฺคสฺส  อุปนิสฺสยปจฺจเยน  ปจฺจโย  ฯ  นิยฺยานิโก  ธมฺโม  อนิยฺยานิกสฺส
ธมฺมสฺส       อุปนิสฺสยปจฺจเยน       ปจฺจโย:      อารมฺมณูปนิสฺสโย
