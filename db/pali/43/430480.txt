มคฺคปจฺจเยน ปจฺจโย: จตฺตาริ สมฺปยุตฺตปจฺจเยน ปจฺจโย: เทฺว ฯ
     [๗๗๕]  รูปาวจโร  ธมฺโม  นรูปาวจรสฺส ธมฺมสฺส วิปฺปยุตฺตปจฺจเยน
ปจฺจโย:    สหชาตํ    ปจฺฉาชาตํ    ฯ    สงฺขิตฺตํ   ฯ   นรูปาวจโร
ธมฺโม   นรูปาวจรสฺส   ธมฺมสฺส   วิปฺปยุตฺตปจฺจเยน   ปจฺจโย:  สหชาตํ
ปุเรชาตํ   ปจฺฉาชาตํ  ฯ  สงฺขิตฺตํ  ฯ  นรูปาวจโร  ธมฺโม  รูปาวจรสฺส
ธมฺมสฺส   วิปฺปยุตฺตปจฺจเยน   ปจฺจโย:  สหชาตํ  ปุเรชาตํ  ฯ  สหชาตํ:
ปฏิสนฺธิกฺขเณ  วตฺถุ  รูปาวจรานํ  ขนฺธานํ  วิปฺปยุตฺตปจฺจเยน  ปจฺจโย  ฯ
ปุเรชาตํ: วตฺถุ รูปาวจรานํ ขนฺธานํ วิปฺปยุตฺตปจฺจเยน ปจฺจโย ฯ
     [๗๗๖]   รูปาวจโร   ธมฺโม  รูปาวจรสฺส  ธมฺมสฺส  อตฺถิปจฺจเยน
ปจฺจโย:   ปฏิจฺจสทิสํ   ฯ   รูปาวจโร   ธมฺโม  นรูปาวจรสฺส  ธมฺมสฺส
อตฺถิปจฺจเยน   ปจฺจโย:   สหชาตํ  ปุเรชาตํ  ปจฺฉาชาตํ  ฯ  รูปาวจโร
ธมฺโม   รูปาวจรสฺส   จ   นรูปาวจรสฺส   จ   ธมฺมสฺส   อตฺถิปจฺจเยน
ปจฺจโย:   ปฏิจฺจสทิสํ   ฯ   นรูปาวจโร  ธมฺโม  นรูปาวจรสฺส  ธมฺมสฺส
อตฺถิปจฺจเยน    ปจฺจโย:    สหชาตํ   ปุเรชาตํ   ปจฺฉาชาตํ   อาหารํ
อินฺทฺริยํ   ฯ   สงฺขิตฺตํ   ฯ   นรูปาวจโร  ธมฺโม  รูปาวจรสฺส  ธมฺมสฺส
อตฺถิปจฺจเยน   ปจฺจโย:  สหชาตํ  ปุเรชาตํ  ฯ  สหชาตํ:  ปฏิสนฺธิกฺขเณ
วตฺถุ   รูปาวจรานํ   ขนฺธานํ   อตฺถิปจฺจเยน   ปจฺจโย   ฯ  ปุเรชาตํ:
ทิพฺเพน   จกฺขุนา   รูปํ   ปสฺสติ   ทิพฺพาย   โสตธาตุยา  สทฺทํ  สุณาติ
วตฺถุ   รูปาวจรานํ   ขนฺธานํ  อตฺถิปจฺจเยน  ปจฺจโย  ฯ  รูปาวจโร  จ
นรูปาวจโร   จ   ธมฺมา  รูปาวจรสฺส  ธมฺมสฺส  อตฺถิปจฺจเยน  ปจฺจโย:
