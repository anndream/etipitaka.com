     [๒๐๖]   นเหตุยา   ปญฺจ   ตีณิ   โมโห   ฯ  นอธิปติยา  ปญฺจ
นปุเรชาเต     ปญฺจ    นปจฺฉาชาเต    ปญฺจ    นอาเสวเน    ปญฺจ
นกมฺเม    ตีณิ    นวิปาเก   ปญฺจ   นฌาเน   ปญฺจ   นมคฺเค   ปญฺจ
นวิปฺปยุตฺเต ปญฺจ ฯ
       อิตเร เทฺว คณนาปิ สมฺปยุตฺตวาโรปิ สพฺเพ กาตพฺพา ฯ
                       ปญฺหาวาโร
     [๒๐๗]   จิตฺตสหภู   ธมฺโม   จิตฺตสหภุสฺส  ธมฺมสฺส  เหตุปจฺจเยน
ปจฺจโย:    จิตฺตสหภู    เหตู    สมฺปยุตฺตกานํ    ขนฺธานํ   จิตฺตสหภูนํ
จิตฺตสมุฏฺฐานานญฺจ   รูปานํ  เหตุปจฺจเยน  ปจฺจโย  ปฏิสนฺธิกฺขเณ  ฯเปฯ
จิตฺตสหภู   ธมฺโม   โนจิตฺตสหภุสฺส   ธมฺมสฺส   เหตุปจฺจเยน   ปจฺจโย:
จิตฺตสหภู    เหตู   จิตฺตสฺส   โนจิตฺตสหภูนํ   จิตฺตสมุฏฺฐานานญฺจ  รูปานํ
เหตุปจฺจเยน    ปจฺจโย    ปฏิสนฺธิกฺขเณ    จิตฺตสหภู   เหตู   จิตฺตสฺส
กฏตฺตา   จ   รูปานํ   เหตุปจฺจเยน   ปจฺจโย   ฯ   จิตฺตสหภู  ธมฺโม
จิตฺตสหภุสฺส   จ   โนจิตฺตสหภุสฺส   จ  ธมฺมสฺส  เหตุปจฺจเยน  ปจฺจโย:
จิตฺตสหภู   เหตู   สมฺปยุตฺตกานํ   ขนฺธานํ   จิตฺตสฺส   จ  จิตฺตสหภูนญฺจ
โนจิตฺตสหภูนญฺจ จิตฺตสมุฏฺฐานานํ รูปานํ เหตุปจฺจเยน ปจฺจโย ฯ
     [๒๐๘]  จิตฺตสหภู  ธมฺโม  จิตฺตสหภุสฺส  ธมฺมสฺส  อารมฺมณปจฺจเยน
ปจฺจโย: นว จิตฺตสมุฏฺฐานทุกสทิสํ นินฺนานากรณํ ฯ
     [๒๐๙]  จิตฺตสหภู  ธมฺโม  จิตฺตสหภุสฺส  ธมฺมสฺส อธิปติยา ปจฺจเยน
ปจฺจโย:    ตีณิ    อารมฺมณาธิปติปิ    สหชาตาธิปติปิ    กาตพฺพา   ฯ
