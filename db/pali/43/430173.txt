จิตฺตสมุฏฺฐานานญฺจ    รูปานํ   อินฺทฺริยปจฺจเยน   ปจฺจโย   ปฏิสนฺธิกฺขเณ
อชฺฌตฺติกา    จ    พาหิรา    จ   อินฺทฺริยา   สมฺปยุตฺตกานํ   ขนฺธานํ
พาหิรานญฺจ    กฏตฺตารูปานํ   อินฺทฺริยปจฺจเยน   ปจฺจโย   จกฺขุนฺทฺริยญฺจ
อุเปกฺขินฺทฺริยญฺจ     จกฺขุวิญฺญาณสหคตานํ     ขนฺธานํ    อินฺทฺริยปจฺจเยน
ปจฺจโย    กายินฺทฺริยญฺจ    สุขินฺทฺริยญฺจ    กายินฺทฺริยญฺจ   ทุกฺขินฺทฺริยญฺจ
กายวิญฺญาณสหคตานํ     ขนฺธานํ     อินฺทฺริยปจฺจเยน     ปจฺจโย    ฯ
อชฺฌตฺติโก   จ   พาหิโร   จ   ธมฺมา   อชฺฌตฺติกสฺส  จ  พาหิรสฺส  จ
ธมฺมสฺส    อินฺทฺริยปจฺจเยน   ปจฺจโย:   ปฏิสนฺธิกฺขเณ   อชฺฌตฺติกา   จ
พาหิรา    จ    อินฺทฺริยา    สมฺปยุตฺตกานํ    ขนฺธานํ   อชฺฌตฺติกานญฺจ
พาหิรานญฺจ    กฏตฺตารูปานํ   อินฺทฺริยปจฺจเยน   ปจฺจโย   จกฺขุนฺทฺริยญฺจ
อุเปกฺขินฺทฺริยญฺจ      จกฺขุวิญฺญาณสฺส      สมฺปยุตฺตกานญฺจ      ขนฺธานํ
อินฺทฺริยปจฺจเยน ปจฺจโย กายินฺทฺริยญฺจ ... ฯ
     [๒๘๕]    พาหิโร   ธมฺโม   พาหิรสฺส   ธมฺมสฺส   ฌานปจฺจเยน
ปจฺจโย:  ตีณิ  ฯ  ...  มคฺคปจฺจเยน  ปจฺจโย:  ตีณิ  สมฺปยุตฺตปจฺจเยน
ปจฺจโย: ปญฺจ ฯ
     [๒๘๖]      อชฺฌตฺติโก     ธมฺโม     อชฺฌตฺติกสฺส     ธมฺมสฺส
วิปฺปยุตฺตปจฺจเยน  ปจฺจโย:  สหชาตํ  ปุเรชาตํ  ปจฺฉาชาตํ  ฯ  สหชาตํ:
ปฏิสนฺธิกฺขเณ    จิตฺตํ    อชฺฌตฺติกานํ   กฏตฺตารูปานํ   วิปฺปยุตฺตปจฺจเยน
ปจฺจโย    ฯ    ปุเรชาตํ:    จกฺขายตนํ   จกฺขุวิญฺญาณสฺส   กายายตนํ
กายวิญฺญาณสฺส   วิปฺปยุตฺตปจฺจเยน  ปจฺจโย  ฯ  ปจฺฉาชาตา:  อชฺฌตฺติกา
