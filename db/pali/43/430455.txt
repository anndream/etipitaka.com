อารมฺมณาธิปติ     สหชาตาธิปติ     ฯ     อารมฺมณาธิปติ:     ฌานา
วุฏฺฐหิตฺวา   ฌานํ   ครุํ   กตฺวา   ปจฺจเวกฺขติ   อสฺสาเทติ   อภินนฺทติ
ตํ   ครุํ   กตฺวา   ราโค   อุปฺปชฺชติ   ทิฏฺฐิ   ...   อริยา   มคฺคา
วุฏฺฐหิตฺวา   มคฺคํ  ครุํ  กตฺวา  ปจฺจเวกฺขนฺติ   ผลํ  ...  นิพฺพานํ  ครุํ
กตฺวา   ปจฺจเวกฺขนฺติ   นิพฺพานํ   โคตฺรภุสฺส  โวทานสฺส  อธิปติปจฺจเยน
ปจฺจโย      อากาสานญฺจายตนํ      ครุํ      กตฺวา     ปจฺจเวกฺขติ
วิญฺญาณญฺจายตนํ     ...     อากิญฺจญฺญายตนํ    เนวสญฺญานาสญฺญายตนํ
ทิพฺพํ   จกฺขุํ   ทิพฺพํ  โสตธาตุํ  อิทฺธิวิธญาณํ  ...  ฯเปฯ  อนาคตํสญาณํ
ครุํ   กตฺวา  ปจฺจเวกฺขติ  นกามาวจเร  ขนฺเธ  ครุํ  กตฺวา  อสฺสาเทติ
อภินนฺทติ  ตํ  ครุํ  กตฺวา  ราโค  อุปฺปชฺชติ  ทิฏฺฐิ ... ฯ สหชาตาธิปติ:
นกามาวจรา     อธิปติ    จิตฺตสมุฏฺฐานานํ    รูปานํ    อธิปติปจฺจเยน
ปจฺจโย   ฯ  นกามาวจโร  ธมฺโม  กามาวจรสฺส  จ  นกามาวจรสฺส  จ
ธมฺมสฺส    อธิปติปจฺจเยน    ปจฺจโย:    สหชาตาธิปติ:   นกามาวจรา
อธิปติ     สมฺปยุตฺตกานํ     ขนฺธานํ     จิตฺตสมุฏฺฐานานญฺจ     รูปานํ
อธิปติปจฺจเยน ปจฺจโย ฯ
     [๗๔๐]  กามาวจโร  ธมฺโม  กามาวจรสฺส ธมฺมสฺส อนนฺตรปจฺจเยน
ปจฺจโย:     ปุริมา     ปุริมา     กามาวจรา    ขนฺธา    ปจฺฉิมานํ
ปจฺฉิมานํ    ขนฺธานํ   อนนฺตรปจฺจเยน   ปจฺจโย   อนุโลมํ   โคตฺรภุสฺส
อนุโลมํ   โวทานสฺส  อาวชฺชนา  กามาวจรานํ  ขนฺธานํ  อนนฺตรปจฺจเยน
ปจฺจโย     ฯ     กามาวจโร    ธมฺโม    นกามาวจรสฺส    ธมฺมสฺส
