สหชาตํ   ปุเรชาตํ   ฯ   สงฺขิตฺตํ  ฯ  อวิตกฺโก  ธมฺโม  สวิตกฺกสฺส  จ
อวิตกฺกสฺส   จ  ธมฺมสฺส  อตฺถิปจฺจเยน  ปจฺจโย:  สหชาตํ  ปุเรชาตํ  ฯ
สหชาโต:    วิตกฺโก    สมฺปยุตฺตกานํ    ขนฺธานํ    จิตฺตสมุฏฺฐานานญฺจ
รูปานํ      อตฺถิปจฺจเยน      ปจฺจโย      ปฏิสนฺธิกฺขเณ     วิตกฺโก
สมฺปยุตฺตกานํ   ขนฺธานํ   กฏตฺตา   จ   รูปานํ   อตฺถิปจฺจเยน  ปจฺจโย
ปฏิสนฺธิกฺขเณ   วตฺถุ   วิตกฺกสฺส  สมฺปยุตฺตกานญฺจ  ขนฺธานํ  อตฺถิปจฺจเยน
ปจฺจโย   ฯ   ปุเรชาตํ:   จกฺขุํ  ...  วตฺถุํ  อนิจฺจโต  ...  วิปสฺสติ
อสฺสาเทติ   อภินนฺทติ   ตํ   อารพฺภ   วิตกฺโก   จ   สมฺปยุตฺตกา   จ
ขนฺธา    อุปฺปชฺชนฺติ    วตฺถุ    วิตกฺกสฺส    สมฺปยุตฺตกานญฺจ   ขนฺธานํ
อตฺถิปจฺจเยน    ปจฺจโย   ฯ   สวิตกฺโก   จ   อวิตกฺโก   จ   ธมฺมา
สวิตกฺกสฺส   ธมฺมสฺส   อตฺถิปจฺจเยน   ปจฺจโย:   สหชาตํ  ปุเรชาตํ  ฯ
สหชาโต:   สวิตกฺโก  เอโก  ขนฺโธ  จ  วิตกฺโก  จ  ติณฺณนฺนํ  ขนฺธานํ
อตฺถิปจฺจเยน   ปจฺจโย   เทฺว   ขนฺธา  ...  ฯ  สหชาโต:  สวิตกฺโก
เอโก   ขนฺโธ   จ  วตฺถุ  จ  ติณฺณนฺนํ  ขนฺธานํ  อตฺถิปจฺจเยน  ปจฺจโย
เทฺว   ขนฺธา   ...   ปฏิสนฺธิกฺขเณ   สหชาตาปิ   เทฺว  กาตพฺพา  ฯ
สวิตกฺโก   จ   อวิตกฺโก  จ  ธมฺมา  อวิตกฺกสฺส  ธมฺมสฺส  อตฺถิปจฺจเยน
ปจฺจโย:    สหชาตํ    ปุเรชาตํ   ปจฺฉาชาตํ   อาหารํ   อินฺทฺริยํ   ฯ
สหชาตา:   สวิตกฺกา   ขนฺธา  จ  วิตกฺโก  จ  จิตฺตสมุฏฺฐานานํ  รูปานํ
อตฺถิปจฺจเยน   ปจฺจโย   ฯ  สหชาตา:  สวิตกฺกา  ขนฺธา  จ  วตฺถุ  จ
วิตกฺกสฺส   อตฺถิปจฺจเยน   ปจฺจโย  ปฏิสนฺธิกฺขเณ  ตีณิ  ฯ  ปจฺฉาชาตา:
