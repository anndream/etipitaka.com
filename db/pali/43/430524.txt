โคตฺรภุสฺส   โวทานสฺส   มคฺคสฺส  ผลสฺส  อาวชฺชนาย  อารมฺมณปจฺจเยน
ปจฺจโย   จกฺขุํ   ...   วตฺถุํ   ...   อรเณ  ขนฺเธ  อนิจฺจโต  ...
วิปสฺสนฺติ    ฯเปฯ    ทิพฺเพน    จกฺขุนา    ฯเปฯ    อนาคตํสญาณสฺส
อาวชฺชนาย   อารมฺมณปจฺจเยน   ปจฺจโย   ฯ   อรโณ  ธมฺโม  สรณสฺส
ธมฺมสฺส  อารมฺมณปจฺจเยน  ปจฺจโย:  ทานํ  ...  สีลํ  ... อุโปสถกมฺมํ
กตฺวา   ตํ  อสฺสาเทติ  อภินนฺทติ  ตํ  อารพฺภ  ราโค  อุปฺปชฺชติ  ฯเปฯ
ปุพฺเพ  ...  ฌานา  ...  จกฺขุํ ... วตฺถุํ ... อรเณ ขนฺเธ อสฺสาเทติ
อภินนฺทติ ตํ อารพฺภ ราโค ฯเปฯ โทมนสฺสํ อุปฺปชฺชติ ฯ
     [๘๖๖]    สรโณ    ธมฺโม   สรณสฺส   ธมฺมสฺส   อธิปติปจฺจเยน
ปจฺจโย:   อารมฺมณาธิปติ   สหชาตาธิปติ   ฯ   อารมฺมณาธิปติ:   ราคํ
ครุํ   กตฺวา   อสฺสาเทติ   อภินนฺทติ  ตํ  ครุํ  กตฺวา  ราโค  อุปฺปชฺชติ
ทิฏฺฐิ   อุปฺปชฺชติ   ทิฏฺฐึ   ครุํ   กตฺวา   อสฺสาเทติ   อภินนฺทติ  ฯเปฯ
สหชาตาธิปติ:   สรณา   อธิปติ   สมฺปยุตฺตกานํ  ขนฺธานํ  อธิปติปจฺจเยน
ปจฺจโย    ฯ    สรโณ    ธมฺโม   อรณสฺส   ธมฺมสฺส   อธิปติปจฺจเยน
ปจฺจโย:    สหชาตาธิปติ:   สรณา   อธิปติ   จิตฺตสมุฏฺฐานานํ   รูปานํ
อธิปติปจฺจเยน   ปจฺจโย   ฯ   สรโณ  ธมฺโม  สรณสฺส  จ  อรณสฺส  จ
ธมฺมสฺส    อธิปติปจฺจเยน   ปจฺจโย:   สหชาตาธิปติ:   สรณา   อธิปติ
สมฺปยุตฺตกานํ    ขนฺธานํ    จิตฺตสมุฏฺฐานานญฺจ   รูปานํ   อธิปติปจฺจเยน
ปจฺจโย    ฯ    อรโณ    ธมฺโม   อรณสฺส   ธมฺมสฺส   อธิปติปจฺจเยน
ปจฺจโย:  อารมฺมณาธิปติ  สหชาตาธิปติ  ฯ  อารมฺมณาธิปติ:  ทานํ  ...
