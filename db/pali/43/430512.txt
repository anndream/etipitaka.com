เหตุปจฺจยา:  นิยตํ  เอกํ  ขนฺธํ  ปฏิจฺจ  ตโย ขนฺธา เทฺว ขนฺเธ ... ฯ
นิยตํ   ธมฺมํ   ปฏิจฺจ   อนิยโต  ธมฺโม  อุปฺปชฺชติ  เหตุปจฺจยา:  นิยเต
ขนฺเธ   ปฏิจฺจ   จิตฺตสมุฏฺฐานํ   รูปํ   ฯ   สงฺขิตฺตํ  ฯ  ปญฺจปิ  ปญฺหา
กาตพฺพา    ยถา   นิยฺยานิกทุกํ   เอวํ   ปฏิจฺจวาโรปิ   สหชาตวาโรปิ
ปจฺจยวาโรปิ   นิสฺสยวาโรปิ   สํสฏฺฐวาโรปิ   สมฺปยุตฺตวาโรปิ  กาตพฺพา
นินฺนานากรณา อามสนํ นานํ ฯ
                       ปญฺหาวาโร
     [๘๔๑]  นิยโต  ธมฺโม  นิยตสฺส  ธมฺมสฺส  เหตุปจฺจเยน  ปจฺจโย:
จตฺตาริ นิยฺยานิกทุกสทิสา นินฺนานากรณา ฯ
     [๘๔๒]   นิยโต   ธมฺโม   อนิยตสฺส   ธมฺมสฺส  อารมฺมณปจฺจเยน
ปจฺจโย:   อริยา   มคฺคา   วุฏฺฐหิตฺวา   มคฺคํ   ปจฺจเวกฺขนฺติ   นิยเต
ปหีเน  กิเลเส  ปจฺจเวกฺขนฺติ  ปุพฺเพ  สมุทาจิณฺเณ  ...  นิยเต  ขนฺเธ
อนิจฺจโต   ...   วิปสฺสติ   เจโตปริยญาเณน   นิยตจิตฺตสมงฺคิสฺส  จิตฺตํ
ชานาติ   นิยตา   ขนฺธา   เจโตปริยญาณสฺส   ปุพฺเพนิวาสานุสฺสติญาณสฺส
ยถากมฺมุปคญาณสฺส            อนาคตํสญาณสฺส           อาวชฺชนาย
อารมฺมณปจฺจเยน   ปจฺจโย   ฯ   อนิยโต   ธมฺโม   อนิยตสฺส  ธมฺมสฺส
อารมฺมณปจฺจเยน  ปจฺจโย:  ทานํ  ... สีลํ ... อุโปสถกมฺมํ ... ปุพฺเพ
สุจิณฺณานิ   ...   ฌานา   วุฏฺฐหิตฺวา   ฌานํ   ปจฺจเวกฺขติ  อสฺสาเทติ
อภินนฺทติ  ตํ  อารพฺภ  อนิยโต  ราโค อุปฺปชฺชติ ทิฏฺฐิ ... วิจิกิจฺฉา ...
อุทฺธจฺจํ   ...   อนิยตํ  โทมนสฺสํ  อุปฺปชฺชติ  อริยา  ผลํ  ปจฺจเวกฺขนฺติ
