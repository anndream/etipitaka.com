ปฏิสนฺธิกฺขเณ    อุปาทินฺนา    ขนฺธา   กฏตฺตารูปานํ   วิปฺปยุตฺตปจฺจเยน
ปจฺจโย   ขนฺธา   วตฺถุสฺส   วิปฺปยุตฺตปจฺจเยน   ปจฺจโย  วตฺถุ  ขนฺธานํ
วิปฺปยุตฺตปจฺจเยน   ปจฺจโย   ฯ   ปุเรชาตํ:  จกฺขายตนํ  จกฺขุวิญฺญาณสฺส
กายายตนํ      กายวิญฺญาณสฺส      วตฺถุ     อุปาทินฺนานํ     ขนฺธานํ
วิปฺปยุตฺตปจฺจเยน  ปจฺจโย  ฯ  ปจฺฉาชาตา: อุปาทินฺนา ขนฺธา ปุเรชาตสฺส
อิมสฺส    อุปาทินฺนสฺส    กายสฺส    วิปฺปยุตฺตปจฺจเยน    ปจฺจโย    ฯ
อุปาทินฺโน   ธมฺโม   อนุปาทินฺนสฺส  ธมฺมสฺส  วิปฺปยุตฺตปจฺจเยน  ปจฺจโย:
สหชาตํ   ปุเรชาตํ   ปจฺฉาชาตํ   ฯ   สหชาตา:   อุปาทินฺนา   ขนฺธา
จิตฺตสมุฏฺฐานานํ   รูปานํ   วิปฺปยุตฺตปจฺจเยน   ปจฺจโย   ฯ   ปุเรชาตํ:
วตฺถุ  อนุปาทินฺนานํ  ขนฺธานํ  จิตฺตสมุฏฺฐานานญฺจ  รูปานํ วิปฺปยุตฺตปจฺจเยน
ปจฺจโย     ฯ    ปจฺฉาชาตา:    อุปาทินฺนา    ขนฺธา    ปุเรชาตสฺส
อิมสฺส    อนุปาทินฺนสฺส    กายสฺส    วิปฺปยุตฺตปจฺจเยน    ปจฺจโย   ฯ
อุปาทินฺโน    ธมฺโม    อุปาทินฺนสฺส   จ   อนุปาทินฺนสฺส   จ   ธมฺมสฺส
วิปฺปยุตฺตปจฺจเยน  ปจฺจโย  ปจฺฉาชาตา:  อุปาทินฺนา  ขนฺธา  ปุเรชาตสฺส
อิมสฺส   อุปาทินฺนสฺส   จ   อนุปาทินฺนสฺส  จ  กายสฺส  วิปฺปยุตฺตปจฺจเยน
ปจฺจโย     ฯ     อนุปาทินฺโน     ธมฺโม    อนุปาทินฺนสฺส    ธมฺมสฺส
วิปฺปยุตฺตปจฺจเยน  ปจฺจโย:  สหชาตํ  ปจฺฉาชาตํ ฯ สหชาตา: อนุปาทินฺนา
ขนฺธา    จิตฺตสมุฏฺฐานานํ    รูปานํ    วิปฺปยุตฺตปจฺจเยน   ปจฺจโย   ฯ
ปจฺฉาชาตา:   อนุปาทินฺนา   ขนฺธา   ปุเรชาตสฺส  อิมสฺส  อนุปาทินฺนสฺส
กายสฺส  วิปฺปยุตฺตปจฺจเยน  ปจฺจโย  ฯ  อนุปาทินฺโน  ธมฺโม  อุปาทินฺนสฺส
