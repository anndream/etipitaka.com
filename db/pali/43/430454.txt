วิญฺญาณญฺจายตนํ      ปจฺจเวกฺขติ      อากิญฺจญฺญายตนํ     ปจฺจเวกฺขติ
เนวสญฺญานาสญฺญายตนํ     ปจฺจเวกฺขติ    ทิพฺพํ    จกฺขุํ    ปจฺจเวกฺขติ
ทิพฺพํ  โสตธาตุํ  ปจฺจเวกฺขติ  อิทฺธิวิธญาณํ ปจฺจเวกฺขติ เจโตปริยญาณํ ...
ฯเปฯ     ปุพฺเพนิวาสานุสฺสติญาณํ     ...    ยถากมฺมุปคญาณํ    ...
อนาคตํสญาณํ   ปจฺจเวกฺขติ   นกามาวจเร   ขนฺเธ   อนิจฺจโต   ฯเปฯ
โทมนสฺสํ อุปฺปชฺชติ ฯ
     [๗๓๙]  กามาวจโร  ธมฺโม  กามาวจรสฺส  ธมฺมสฺส อธิปติปจฺจเยน
ปจฺจโย:     อารมฺมณาธิปติ     สหชาตาธิปติ     ฯ    อารมฺมณาธิปติ
ทานํ  ...  สีลํ  ...  อุโปสถกมฺมํ  ...  ปุพฺเพ สุจิณฺณานิ ตํ ครุํ กตฺวา
ปจฺจเวกฺขติ   อสฺสาเทติ   อภินนฺทติ   ตํ  ครุํ  กตฺวา  ราโค  อุปฺปชฺชติ
ทิฏฺฐิ   อุปฺปชฺชติ   เสกฺขา  โคตฺรภุํ  ครุํ  กตฺวา  ปจฺจเวกฺขนฺติ  ตํ  ครุํ
กตฺวา  ปจฺจเวกฺขนฺติ  จกฺขุํ  ...  วตฺถุํ  ...  กามาวจเร  ขนฺเธ  ครุํ
กตฺวา   อสฺสาเทติ   อภินนฺทติ   ตํ   ครุํ   กตฺวา   ราโค   อุปฺปชฺชติ
ทิฏฺฐิ   อุปฺปชฺชติ   ฯ  สหชาตาธิปติ:  กามาวจรา  อธิปติ  สมฺปยุตฺตกานํ
ขนฺธานํ    จิตฺตสมุฏฺฐานานญฺจ    รูปานํ   อธิปติปจฺจเยน   ปจฺจโย   ฯ
นกามาวจโร     ธมฺโม    นกามาวจรสฺส    ธมฺมสฺส    อธิปติปจฺจเยน
ปจฺจโย:   อารมฺมณาธิปติ   สหชาตาธิปติ   ฯ  อารมฺมณาธิปติ:  นิพฺพานํ
มคฺคสฺส    ผลสฺส    อธิปติปจฺจเยน    ปจฺจโย    ฯ    สหชาตาธิปติ:
นกามาวจรา  อธิปติ  สมฺปยุตฺตกานํ  ขนฺธานํ  อธิปติปจฺจเยน  ปจฺจโย  ฯ
นกามาวจโร   ธมฺโม   กามาวจรสฺส  ธมฺมสฺส  อธิปติปจฺจเยน  ปจฺจโย:
