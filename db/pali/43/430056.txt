ปุจฺฉิตพฺพํ   อารมฺมณาธิปติ:   เจตสิเก   ขนฺเธ   ครุํ  กตฺวา  เจตสิกา
ขนฺธา   จ   จิตฺตญฺจ   อุปฺปชฺชนฺติ   สหชาตาธิปติ:   เจตสิกา   อธิปติ
สมฺปยุตฺตกานํ    ขนฺธานํ    จิตฺตสฺส    จ   จิตฺตสมุฏฺฐานานญฺจ   รูปานํ
อธิปติปจฺจเยน   ปจฺจโย   ฯ   อเจตสิโก  ธมฺโม  อเจตสิกสฺส  ธมฺมสฺส
อธิปติปจฺจเยน     ปจฺจโย     อารมฺมณาธิปติ     สหชาตาธิปติ     ฯ
อารมฺมณาธิปติ:   อริยา   นิพฺพานํ   ครุํ  กตฺวา  ปจฺจเวกฺขนฺติ  นิพฺพานํ
โคตฺรภุสฺส    โวทานสฺส    มคฺคสฺส   ผลสฺส   อธิปติปจฺจเยน   ปจฺจโย
จกฺขุํ  ...  วตฺถุํ  ...  อเจตสิเก ขนฺเธ ครุํ กตฺวา อสฺสาเทติ อภินนฺทติ
ตํ   ครุํ   กตฺวา   จิตฺตํ   อุปฺปชฺชติ   ฯ   สหชาตาธิปติ:   อเจตสิกา
อธิปติ   จิตฺตสฺส  จิตฺตสมุฏฺฐานานญฺจ  รูปานํ  อธิปติปจฺจเยน  ปจฺจโย  ฯ
อเจตสิโก    ธมฺโม   เจตสิกสฺส   ธมฺมสฺส   อธิปติปจฺจเยน   ปจฺจโย:
อารมฺมณาธิปติ   สหชาตาธิปติ   ฯ   อารมฺมณาธิปติ:   อริยา   นิพฺพานํ
ครุํ  กตฺวา  ...  ปฐมคมนสทิสํ  ฯ  จกฺขุํ  ...  วตฺถุํ  ... อเจตสิเก
ขนฺเธ   ครุํ   กตฺวา   อสฺสาเทติ   อภินนฺทติ   ตํ  ครุํ  กตฺวา  ราโค
อุปฺปชฺชติ    ทิฏฺฐิ    อุปฺปชฺชติ    ฯเปฯ    สหชาตาธิปติ:   อเจตสิกา
อธิปติ   สมฺปยุตฺตกานํ   ขนฺธานํ  อธิปติปจฺจเยน  ปจฺจโย  ฯ  อเจตสิโก
ธมฺโม    เจตสิกสฺส   จ   อเจตสิกสฺส   จ   ธมฺมสฺส   อธิปติปจฺจเยน
ปจฺจโย:   อารมฺมณาธิปติ   สหชาตาธิปติ   ฯ   อารมฺมณาธิปติ:  อริยา
นิพฺพานํ  ...  ปฐมคมนํ  ฯ  อเจตสิเก  ขนฺเธ  ครุํ  กตฺวา  อสฺสาเทติ
อภินนฺทติ  ตํ  ครุํ  กตฺวา  เจตสิกา  ขนฺธา  จ  จิตฺตญฺจ  อุปฺปชฺชนฺติ  ฯ
