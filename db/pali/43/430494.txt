ผลสมาปตฺติยา   อุปนิสฺสยปจฺจเยน   ปจฺจโย   ฯ   นอรูปาวจโร  ธมฺโม
อรูปาวจรสฺส   ธมฺมสฺส   อุปนิสฺสยปจฺจเยน   ปจฺจโย:   อนนฺตรูปนิสฺสโย
ปกตูปนิสฺสโย      ฯเปฯ      ปกตูปนิสฺสโย:     อากาสานญฺจายตนสฺส
ปริกมฺมํ    อากาสานญฺจายตนสฺส    อุปนิสฺสยปจฺจเยน   ปจฺจโย   ฯเปฯ
เนวสญฺญานาสญฺญายตนสฺส       ปริกมฺมํ       เนวสญฺญานาสญฺญายตนสฺส
อุปนิสฺสยปจฺจเยน ปจฺจโย ฯ
     [๘๐๒]     นอรูปาวจโร    ธมฺโม    นอรูปาวจรสฺส    ธมฺมสฺส
ปุเรชาตปจฺจเยน    ปจฺจโย:    อารมฺมณปุเรชาตํ    วตฺถุปุเรชาตํ   ฯ
อารมฺมณปุเรชาตํ:  จกฺขุํ  ...  วตฺถุํ  อนิจฺจโต ฯเปฯ โทมนสฺสํ อุปฺปชฺชติ
ทิพฺเพน   จกฺขุนา   รูปํ   ปสฺสติ   ทิพฺพาย   โสตธาตุยา  สทฺทํ  สุณาติ
รูปายตนํ     จกฺขุวิญฺญาณสฺส     โผฏฺฐพฺพายตนํ    กายวิญฺญาณสฺส    ฯ
วตฺถุปุเรชาตํ:   จกฺขายตนํ   จกฺขุวิญฺญาณสฺส   กายายตนํ   ...   วตฺถุ
นอรูปาวจรานํ   ขนฺธานํ   ปุเรชาตปจฺจเยน   ปจฺจโย  ฯ  นอรูปาวจโร
ธมฺโม  อรูปาวจรสฺส  ธมฺมสฺส  ปุเรชาตปจฺจเยน  ปจฺจโย: วตฺถุปุเรชาตํ:
วตฺถุ    อรูปาวจรานํ    ขนฺธานํ    ปุเรชาตปจฺจเยน    ปจฺจโย    ฯ
... ปจฺฉาชาตปจฺจเยน ปจฺจโย: เทฺว อาเสวนปจฺจเยน ปจฺจโย: ตีณิ ฯ
     [๘๐๓]  อรูปาวจโร  ธมฺโม  อรูปาวจรสฺส  ธมฺมสฺส  กมฺมปจฺจเยน
ปจฺจโย:    สหชาตา    นานาขณิกา    ฯเปฯ    อรูปาวจโร   ธมฺโม
นอรูปาวจรสฺส     ธมฺมสฺส    กมฺมปจฺจเยน    ปจฺจโย:    อรูปาวจรา
เจตนา    จิตฺตสมุฏฺฐานานํ    อรูปาวจรานํ    ขนฺธานํ    กมฺมปจฺจเยน
