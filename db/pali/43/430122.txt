     [๒๑๓]   จิตฺตสหภู   ธมฺโม   จิตฺตสหภุสฺส  ธมฺมสฺส  กมฺมปจฺจเยน
ปจฺจโย:   สหชาตา   นานาขณิกา   ฯ   สหชาตา:  จิตฺตสหภู  เจตนา
สมฺปยุตฺตกานํ     ขนฺธานํ    จิตฺตสหภูนํ    จิตฺตสมุฏฺฐานานญฺจ    รูปานํ
กมฺมปจฺจเยน   ปจฺจโย   ฯ  นานาขณิกา:  จิตฺตสหภู  เจตนา  วิปากานํ
จิตฺตสหภูนํ   ขนฺธานํ   กมฺมปจฺจเยน   ปจฺจโย   ฯ   จิตฺตสหภู   ธมฺโม
โนจิตฺตสหภุสฺส  ธมฺมสฺส  กมฺมปจฺจเยน  ปจฺจโย:  สหชาตา นานาขณิกา ฯ
สหชาตา:      จิตฺตสหภู      เจตนา      จิตฺตสฺส     โนจิตฺตสหภูนํ
จิตฺตสมุฏฺฐานานญฺจ   รูปานํ   กมฺมปจฺจเยน   ปจฺจโย   ฯ  นานาขณิกา:
จิตฺตสหภู  เจตนา  วิปากสฺส  จิตฺตสฺส  กฏตฺตา  จ  รูปานํ  กมฺมปจฺจเยน
ปจฺจโย    ฯ    จิตฺตสหภู   ธมฺโม   จิตฺตสหภุสฺส   จ   โนจิตฺตสหภุสฺส
จ    ธมฺมสฺส   กมฺมปจฺจเยน   ปจฺจโย:   สหชาตา   นานาขณิกา   ฯ
สหชาตา:      จิตฺตสหภู      เจตนา      สมฺปยุตฺตกานํ     ขนฺธานํ
จิตฺตสฺส    จ    จิตฺตสหภูนญฺจ    โนจิตฺตสหภูนญฺจ    จิตฺตสมุฏฺฐานานญฺจ
รูปานํ   กมฺมปจฺจเยน   ปจฺจโย   ฯ   นานาขณิกา:  จิตฺตสหภู  เจตนา
วิปากานํ ขนฺธานํ จิตฺตสฺส กฏตฺตา จ รูปานํ กมฺมปจฺจเยน ปจฺจโย ฯ
     [๒๑๔]   จิตฺตสหภู   ธมฺโม  จิตฺตสหภุสฺส  ธมฺมสฺส  วิปากปจฺจเยน
ปจฺจโย:   จิตฺตสมุฏฺฐานทุกสทิสํ   ฯ   อาหารปจฺจเยน   ปจฺจโย:   นว
จิตฺตสมุฏฺฐานทุกสทิสา อิมมฺปิ เอกํ กพฬึการอาหารสทิสํ ฯ
     [๒๑๕]   จิตฺตสหภู  ธมฺโม  จิตฺตสหภุสฺส  ธมฺมสฺส  อินฺทฺริยปจฺจเยน
ปจฺจโย:      นว      จิตฺตสมุฏฺฐานทุกสทิสํ      นินฺนานากรณํ     ฯ
