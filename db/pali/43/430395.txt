วิตกฺโก จ อุปฺปชฺชนฺติ ฯ
     [๖๕๘]   สวิตกฺโก   ธมฺโม   สวิตกฺกสฺส  ธมฺมสฺส  อธิปติปจฺจเยน
ปจฺจโย:   อารมฺมณาธิปติ   สหชาตาธิปติ  ฯ  อารมฺมณาธิปติ:  สวิตกฺเก
ขนฺเธ   ครุํ   กตฺวา   สวิตกฺกา  ขนฺธา  อุปฺปชฺชนฺติ  ฯ  สหชาตาธิปติ:
สวิตกฺกา   อธิปติ   สมฺปยุตฺตกานํ   ขนฺธานํ  อธิปติปจฺจเยน  ปจฺจโย  ฯ
สวิตกฺโก    ธมฺโม    อวิตกฺกสฺส   ธมฺมสฺส   อธิปติปจฺจเยน   ปจฺจโย:
อารมฺมณาธิปติ   สหชาตาธิปติ   ฯ   อารมฺมณาธิปติ:   สวิตกฺเก  ขนฺเธ
ครุํ   กตฺวา   วิตกฺโก   อุปฺปชฺชติ  ฯ  สหชาตาธิปติ:  สวิตกฺกา  อธิปติ
วิตกฺกสฺส   จ   จิตฺตสมุฏฺฐานานญฺจ   รูปานํ  อธิปติปจฺจเยน  ปจฺจโย  ฯ
สวิตกฺโก  ธมฺโม  สวิตกฺกสฺส  จ  อวิตกฺกสฺส  จ  ธมฺมสฺส  อธิปติปจฺจเยน
ปจฺจโย:     อารมฺมณาธิปติ     สหชาตาธิปติ    ฯ    อารมฺมณาธิปติ:
สวิตกฺเก   ขนฺเธ   ครุํ   กตฺวา   สวิตกฺกา   ขนฺธา   จ  วิตกฺโก  จ
อุปฺปชฺชนฺติ    ฯ    สหชาตาธิปติ:    สวิตกฺกา   อธิปติ   สมฺปยุตฺตกานํ
ขนฺธานํ    วิตกฺกสฺส   จ   จิตฺตสมุฏฺฐานานญฺจ   รูปานํ   อธิปติปจฺจเยน
ปจฺจโย   ฯ   อวิตกฺโก   ธมฺโม   อวิตกฺกสฺส   ธมฺมสฺส  อธิปติปจฺจเยน
ปจฺจโย:   อารมฺมณาธิปติ   สหชาตาธิปติ   ฯ   อารมฺมณาธิปติ:  อริยา
อวิตกฺกา  ฌานา  วุฏฺฐหิตฺวา  ...  มคฺคา  วุฏฺฐหิตฺวา  มคฺคํ  ... ผลา
วุฏฺฐหิตฺวา   ผลํ   ครุํ   กตฺวา   ปจฺจเวกฺขนฺติ   นิพฺพานํ   ครุํ  กตฺวา
ปจฺจเวกฺขนฺติ   นิพฺพานํ   อวิตกฺกสฺส   มคฺคสฺส     ผลสฺส  วิตกฺกสฺส  จ
อธิปติปจฺจเยน   ปจฺจโย  จกฺขุํ  ...  วตฺถุํ  ...  อวิตกฺเก  ขนฺเธ  จ
