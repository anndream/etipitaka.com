นปจฺฉาชาเต   เทฺว   นอาเสวเน   เทฺว   นกมฺเม   เทฺว   นวิปาเก
เทฺว นฌาเน เอกํ นมคฺเค เอกํ นวิปฺปยุตฺเต เทฺว ฯ
        อิตเร เทฺว คณนาปิ สมฺปยุตฺตวาโรปิ กาตพฺพา ฯ
                       ปญฺหาวาโร
     [๘๖๔]  สรโณ  ธมฺโม  สรณสฺส  ธมฺมสฺส  เหตุปจฺจเยน  ปจฺจโย:
อรูปทุกสทิสํ จตฺตาริ ฯ
     [๘๖๕]   สรโณ   ธมฺโม   สรณสฺส   ธมฺมสฺส   อารมฺมณปจฺจเยน
ปจฺจโย:   ราคํ   อสฺสาเทติ   อภินนฺทติ  ตํ  อารพฺภ  ราโค  อุปฺปชฺชติ
ทิฏฺฐิ   ...  วิจิกิจฺฉา  ...  อุทฺธจฺจํ  ...  โทมนสฺสํ  อุปฺปชฺชติ  ทิฏฺฐึ
อสฺสาเทติ  อภินนฺทติ  วิจิกิจฺฉา  ...  อุทฺธจฺจํ  ...  โทมนสฺสํ  อารพฺภ
โทมนสฺสํ  อุปฺปชฺชติ  ทิฏฺฐิ  ...  วิจิกิจฺฉา  ...  อุทฺธจฺจํ  อุปฺปชฺชติ  ฯ
สรโณ    ธมฺโม    อรณสฺส    ธมฺมสฺส    อารมฺมณปจฺจเยน   ปจฺจโย:
อริยา  ปหีเน  กิเลเส  ...  วิกฺขมฺภิเต กิเลเส ... ปุพฺเพ ... สรเณ
ขนฺเธ   อนิจฺจโต   ...  วิปสฺสนฺติ  เจโตปริยญาเณน  สรณจิตฺตสมงฺคิสฺส
จิตฺตํ  ชานนฺติ  สรณา  ขนฺธา  เจโตปริยญาณสฺส ปุพฺเพนิวาสานุสฺสติญาณสฺส
ยถากมฺมุปคญาณสฺส            อนาคตํสญาณสฺส           อาวชฺชนาย
อารมฺมณปจฺจเยน    ปจฺจโย   ฯ   อรโณ   ธมฺโม   อรณสฺส   ธมฺมสฺส
อารมฺมณปจฺจเยน  ปจฺจโย:  ทานํ  ...  สีลํ  ...  อุโปสถกมฺมํ  กตฺวา
ตํ   ปจฺจเวกฺขติ  ปุพฺเพ  ...  ฌานา  ...  อริยา  มคฺคา  วุฏฺฐหิตฺวา
มคฺคํ    ปจฺจเวกฺขนฺติ   ผลํ   ...   นิพฺพานํ   ปจฺจเวกฺขนฺติ   นิพฺพานํ
