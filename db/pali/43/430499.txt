      ยถา จูฬนฺตรทุเก โลกิยทุกํ เอวํ อิมมฺปิ ทุกํ กาตพฺพํ
                      นินฺนานากรณํ ฯ
                   ปริยาปนฺนทุกํ นิฏฺฐิตํ ฯ
                      ______________
                       นิยฺยานิกทุกํ
                       ปฏิจฺจวาโร
     [๘๑๓]   นิยฺยานิกํ   ธมฺมํ   ปฏิจฺจ  นิยฺยานิโก  ธมฺโม  อุปฺปชฺชติ
เหตุปจฺจยา:   นิยฺยานิกํ   เอกํ   ขนฺธํ   ปฏิจฺจ   ตโย   ขนฺธา  เทฺว
ขนฺเธ  ...  ฯ  นิยฺยานิกํ  ธมฺมํ  ปฏิจฺจ  อนิยฺยานิโก  ธมฺโม  อุปฺปชฺชติ
เหตุปจฺจยา:  นิยฺยานิเก  ขนฺเธ  ปฏิจฺจ  จิตฺตสมุฏฺฐานํ  รูปํ  ฯ นิยฺยานิกํ
ธมฺมํ   ปฏิจฺจ   นิยฺยานิโก   จ   อนิยฺยานิโก   จ   ธมฺมา  อุปฺปชฺชนฺติ
เหตุปจฺจยา:    นิยฺยานิกํ    เอกํ    ขนฺธํ    ปฏิจฺจ    ตโย   ขนฺธา
จิตฺตสมุฏฺฐานญฺจ   รูปํ  เทฺว  ขนฺเธ  ...  ฯ  อนิยฺยานิกํ  ธมฺมํ  ปฏิจฺจ
อนิยฺยานิโก    ธมฺโม    อุปฺปชฺชติ    เหตุปจฺจยา:   อนิยฺยานิกํ   เอกํ
ขนฺธํ   ปฏิจฺจ   ตโย  ขนฺธา  จิตฺตสมุฏฺฐานญฺจ  รูปํ  เทฺว  ขนฺเธ  ...
ปฏิสนฺธิกฺขเณ   ขนฺเธ   ปฏิจฺจ   วตฺถุ   วตฺถุํ   ปฏิจฺจ   ขนฺธา   เอกํ
มหาภูตํ  ...  ฯ  นิยฺยานิกญฺจ  อนิยฺยานิกญฺจ  ธมฺมํ  ปฏิจฺจ  อนิยฺยานิโก
ธมฺโม   อุปฺปชฺชติ   เหตุปจฺจยา:   นิยฺยานิเก  ขนฺเธ  จ  มหาภูเต  จ
ปฏิจฺจ จิตฺตสมุฏฺฐานํ รูปํ ฯ
     [๘๑๔]   เหตุยา   ปญฺจ   อารมฺมเณ   เทฺว   อธิปติยา   ปญฺจ
