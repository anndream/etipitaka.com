สงฺขิตฺตํ ฯ
     [๕๗๑]   เหตุยา   เทฺว   อารมฺมเณ   เทฺว   อธิปติยา   เทฺว
อวิคเต เทฺว ฯ
     [๕๗๒]   ทสฺสเนนปหาตพฺพํ   ธมฺมํ   สํสฏฺโฐ   ทสฺสเนนปหาตพฺโพ
ธมฺโม   อุปฺปชฺชติ   นเหตุปจฺจยา:   วิจิกิจฺฉาสหคเต   ขนฺเธ   สํสฏฺโฐ
วิจิกิจฺฉาสหคโต    โมโห    ฯ    นทสฺสเนนปหาตพฺพํ   ธมฺมํ   สํสฏฺโฐ
นทสฺสเนนปหาตพฺโพ ธมฺโม อุปฺปชฺชติ นเหตุปจฺจยา: ฯ สงฺขิตฺตํ ฯ
     [๕๗๓]   นเหตุยา   เทฺว   นอธิปติยา  เทฺว  นปุเรชาเต  เทฺว
นปจฺฉาชาเต   เทฺว   นอาเสวเน   เทฺว   นกมฺเม   เทฺว   นวิปาเก
เทฺว นฌาเน เอกํ นมคฺเค เอกํ นวิปฺปยุตฺเต เทฺว ฯ
     เอวํ อิตเร เทฺว คณนาปิ สมฺปยุตฺตวาโรปิ กาตพฺพา ฯ
                       ปญฺหาวาโร
     [๕๗๔]   ทสฺสเนนปหาตพฺโพ  ธมฺโม  ทสฺสเนนปหาตพฺพสฺส  ธมฺมสฺส
เหตุปจฺจเยน    ปจฺจโย:    ตีณิ    ฯ    นทสฺสเนนปหาตพฺโพ   ธมฺโม
นทสฺสเนนปหาตพฺพสฺส  ธมฺมสฺส  เหตุปจฺจเยน ปจฺจโย: นทสฺสเนนปหาตพฺพา
เหตู      สมฺปยุตฺตกานํ     ขนฺธานํ     จิตฺตสมุฏฺฐานานญฺจ     รูปานํ
เหตุปจฺจเยน ปจฺจโย ปฏิสนฺธิกฺขเณ ฯเปฯ
     [๕๗๕]   ทสฺสเนนปหาตพฺโพ  ธมฺโม  ทสฺสเนนปหาตพฺพสฺส  ธมฺมสฺส
อารมฺมณปจฺจเยน    ปจฺจโย:    ทสฺสเนนปหาตพฺพํ    ราคํ   อสฺสาเทติ
อภินนฺทติ  ตํ  อารพฺภ  ทสฺสเนนปหาตพฺโพ  ราโค  อุปฺปชฺชติ  ทิฏฺฐิ  ...
