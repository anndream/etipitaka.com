วตฺถุ  อนุปาทินฺนานํ  ขนฺธานํ  ปุเรชาตปจฺจเยน  ปจฺจโย  ฯ  อนุปาทินฺโน
ธมฺโม   อนุปาทินฺนสฺส   ธมฺมสฺส   ปุเรชาตปจฺจเยน  ปจฺจโย:  อารมฺม-
*ณปุเรชาตํ:  อนุปาทินฺเน  รูเป  ... สทฺเท ... คนฺเธ ... โผฏฺฐพฺเพ
อนิจฺจโต   ฯเปฯ   โทมนสฺสํ   อุปฺปชฺชติ   ทิพฺเพน  จกฺขุนา  อนุปาทินฺนํ
รูปํ   ปสฺสติ   ทิพฺพาย   โสตธาตุยา   สทฺทํ   สุณาติ   ฯ  อนุปาทินฺโน
ธมฺโม  อุปาทินฺนสฺส  ธมฺมสฺส ปุเรชาตปจฺจเยน ปจฺจโย: อารมฺมณปุเรชาตํ:
อนุปาทินฺเน   รูเป   ...   คนฺเธ  ...  โผฏฺฐพฺเพ  อนิจฺจโต  ฯเปฯ
โทมนสฺสํ    อุปฺปชฺชติ   กุสลากุสเล   นิรุทฺเธ   วิปาโก   ตทารมฺมณตา
อุปฺปชฺชติ    อนุปาทินฺนํ   รูปายตนํ   จกฺขุวิญฺญาณสฺส   สทฺทายตนํ   ...
โผฏฺฐพฺพายตนํ    กายวิญฺญาณสฺส    ปุเรชาตปจฺจเยน    ปจฺจโย   วตฺถุ
อุปาทินฺนานํ   ขนฺธานํ   ปุเรชาตปจฺจเยน   ปจฺจโย   ฯ  อุปาทินฺโน  จ
อนุปาทินฺโน    จ    ธมฺมา   อุปาทินฺนสฺส   ธมฺมสฺส   ปุเรชาตปจฺจเยน
ปจฺจโย:   อารมฺมณปุเรชาตํ   วตฺถุปุเรชาตํ  ฯ  อนุปาทินฺนํ  รูปายตนญฺจ
วตฺถุ    จ    โผฏฺฐพฺพายตนญฺจ    วตฺถุ    จ   อุปาทินฺนานํ   ขนฺธานํ
ปุเรชาตปจฺจเยน    ปจฺจโย    อนุปาทินฺนํ   รูปายตนญฺจ   จกฺขายตนญฺจ
จกฺขุวิญฺญาณสฺส   สทฺทายตนญฺจ   ...   โผฏฺฐพฺพายตนญฺจ   กายายตนญฺจ
กายวิญฺญาณสฺส    ปุเรชาตปจฺจเยน    ปจฺจโย    ฯ    อุปาทินฺโน   จ
อนุปาทินฺโน    จ   ธมฺมา   อนุปาทินฺนสฺส   ธมฺมสฺส   ปุเรชาตปจฺจเยน
ปจฺจโย:   อารมฺมณปุเรชาตํ   วตฺถุปุเรชาตํ  ฯ  อนุปาทินฺนํ  รูปายตนญฺจ
วตฺถุ    จ    โผฏฺฐพฺพายตนญฺจ    วตฺถุ   จ   อนุปาทินฺนานํ   ขนฺธานํ
