พาหิรสฺส   จ   ธมฺมสฺส   ปุเรชาตปจฺจเยน  ปจฺจโย:  อารมฺมณปุเรชาตํ
วตฺถุปุเรชาตํ  ฯ  อารมฺมณปุเรชาตํ:  รูเป  ฯเปฯ  โผฏฺฐพฺเพ ... วตฺถุํ
อนิจฺจโต   ฯเปฯ   ตํ   อารพฺภ   จิตฺตญฺจ   สมฺปยุตฺตกา   จ   ขนฺธา
อุปฺปชฺชนฺติ   ฯ  วตฺถุปุเรชาตํ:  วตฺถุ  จิตฺตสฺส  สมฺปยุตฺตกานญฺจ  ขนฺธานํ
ปุเรชาตปจฺจเยน   ปจฺจโย   ฯ   อชฺฌตฺติโก   จ   พาหิโร  จ  ธมฺมา
อชฺฌตฺติกสฺส   ธมฺมสฺส   ปุเรชาตปจฺจเยน   ปจฺจโย:   อารมฺมณปุเรชาตํ
วตฺถุปุเรชาตํ   ฯ   จกฺขายตนญฺจ   วตฺถุ   จ   จิตฺตสฺส   กายายตนญฺจ
วตฺถุ     จ    จิตฺตสฺส    ปุเรชาตปจฺจเยน    ปจฺจโย    รูปายตนญฺจ
จกฺขายตนญฺจ     จกฺขุวิญฺญาณสฺส     โผฏฺฐพฺพายตนญฺจ     กายายตนญฺจ
กายวิญฺญาณสฺส  ปุเรชาตปจฺจเยน  ปจฺจโย  ฯ  อชฺฌตฺติโก  จ  พาหิโร จ
ธมฺมา  พาหิรสฺส  ธมฺมสฺส  ปุเรชาตปจฺจเยน  ปจฺจโย:  อารมฺมณปุเรชาตํถ
วตฺถุปุเรชาตํ    ฯ    จกฺขายตนญฺจ    วตฺถุ   จ   พาหิรานํ   ขนฺธานํ
ปุเรชาตปจฺจเยน   ปจฺจโย   กายายตนญฺจ  วตฺถุ  จ  พาหิรานํ  ขนฺธานํ
ปุเรชาตปจฺจเยน  ปจฺจโย  รูปายตนญฺจ  จกฺขายตนญฺจ จกฺขุวิญฺญาณสหคตานํ
ขนฺธานํ       ปุเรชาตปจฺจเยน       ปจฺจโย       โผฏฺฐพฺพายตนญฺจ
กายายตนญฺจ     กายวิญฺญาณสหคตานํ     ขนฺธานํ     ปุเรชาตปจฺจเยน
ปจฺจโย   ฯ   อชฺฌตฺติโก   จ   พาหิโร   จ   ธมฺมา  อชฺฌตฺติกสฺส  จ
พาหิรสฺส   จ   ธมฺมสฺส   ปุเรชาตปจฺจเยน  ปจฺจโย:  อารมฺมณปุเรชาตํ
วตฺถุปุเรชาตํ   ฯ   จกฺขายตนญฺจ   วตฺถุ   จ  จิตฺตสฺส  สมฺปยุตฺตกานญฺจ
ขนฺธานํ   ปุเรชาตปจฺจเยน   ปจฺจโย   กายายตนญฺจ   วตฺถุ   จ  ...
