     [๖๕๗]   สวิตกฺโก  ธมฺโม  สวิตกฺกสฺส  ธมฺมสฺส  อารมฺมณปจฺจเยน
ปจฺจโย:     สวิตกฺเก     ขนฺเธ     อารพฺภ     สวิตกฺกา    ขนฺธา
อุปฺปชฺชนฺติ   ฯ   มูลํ   สวิตกฺเก  ขนฺเธ  อารพฺภ  อวิตกฺกา  ขนฺธา  จ
วิตกฺโก   จ   อุปฺปชฺชนฺติ  ฯ  มูลํ  สวิตกฺเก  ขนฺเธ  อารพฺภ  สวิตกฺกา
ขนฺธา   จ   วิตกฺโก   จ  อุปฺปชฺชนฺติ  ฯ  อวิตกฺโก  ธมฺโม  อวิตกฺกสฺส
ธมฺมสฺส    อารมฺมณปจฺจเยน    ปจฺจโย:    อริยา   อวิตกฺกา   ฌานา
วุฏฺฐหิตฺวา   อวิตกฺกํ   ฌานํ   ปจฺจเวกฺขนฺติ   มคฺคา   วุฏฺฐหิตฺวา  มคฺคํ
ปจฺจเวกฺขนฺติ    ผลา    วุฏฺฐหิตฺวา    ผลํ    ปจฺจเวกฺขนฺติ    นิพฺพานํ
ปจฺจเวกฺขนฺติ   นิพฺพานํ   อวิตกฺกสฺส   มคฺคสฺส   ผลสฺส   วิตกฺกสฺส   จ
อารมฺมณปจฺจเยน  ปจฺจโย  จกฺขุํ  ...  วตฺถุํ  ...  อวิตกฺเก  ขนฺเธ จ
วิตกฺกญฺจ   อนิจฺจโต   ...   วิปสฺสนฺติ   อสฺสาเทนฺติ   อภินนฺทนฺติ   ตํ
อารพฺภ   วิตกฺโก   อุปฺปชฺชติ   ทิพฺเพน  จกฺขุนา  รูปํ  ปสฺสนฺติ  ทิพฺพาย
โสตธาตุยา    สทฺทํ    สุณนฺติ   เจโตปริยญาเณน   อวิตกฺกจิตฺตสมงฺคิสฺส
จิตฺตํ    ชานนฺติ    อากาสานญฺจายตนํ   ...   อากิญฺจญฺญายตนํ   ...
รูปายตนํ    จกฺขุวิญฺญาณสฺส   โผฏฺฐพฺพายตนํ   ...   อวิตกฺกา   ขนฺธา
อิทฺธิวิธญาณสฺส        เจโตปริยญาณสฺส       ปุพฺเพนิวาสานุสฺสติญาณสฺส
ยถากมฺมุปคญาณสฺส   อนาคตํสญาณสฺส   วิตกฺกสฺส   จ   อารมฺมณปจฺจเยน
ปจฺจโย   อวิตกฺเก  ขนฺเธ  จ  วิตกฺกญฺจ  อารพฺภ  อวิตกฺกา  ขนฺธา  จ
วิตกฺโก   จ   อุปฺปชฺชนฺติ   ฯ   อวิตกฺโก   ธมฺโม  สวิตกฺกสฺส  ธมฺมสฺส
อารมฺมณปจฺจเยน   ปจฺจโย:  อริยา  อวิตกฺกา  ฌานา  วุฏฺฐหิตฺวา  ...
