                       ปญฺหาวาโร
     [๔๖๑]    อุปาทาโนเจวอุปาทานิโยจ   ธมฺโม   อุปาทานสฺสเจว-
*อุปาทานิยสฺสจ  ธมฺมสฺส เหตุปจฺจเยน ปจฺจโย: อุปาทานาเจวอุปาทานิยาจ
เหตู    สมฺปยุตฺตกานํ    อุปาทานานํ    เหตุปจฺจเยน    ปจฺจโย    ฯ
อุปาทาโนเจวอุปาทานิโยจ     ธมฺโม    อุปาทานิยสฺสเจวโนจอุปาทานสฺส
ธมฺมสฺส    เหตุปจฺจเยน   ปจฺจโย:   อุปาทานาเจวอุปาทานิยาจ   เหตู
สมฺปยุตฺตกานํ    ขนฺธานํ    จิตฺตสมุฏฺฐานานญฺจ    รูปานํ   เหตุปจฺจเยน
ปจฺจโย ฯ อุปาทานทุกสทิสา นินฺนานา นว ปญฺหา ฯ
     [๔๖๒]    อุปาทาโนเจวอุปาทานิโยจ   ธมฺโม   อุปาทานสฺสเจว-
*อุปาทานิยสฺสจ    ธมฺมสฺส    อารมฺมณปจฺจเยน   ปจฺจโย:   อุปาทาเน
อารพฺภ  อุปาทานา  อุปฺปชฺชนฺติ  ฯ  ตีณิ  ฯ อุปาทานิโยเจวโนจอุปาทาโน
ธมฺโม            อุปาทานิยสฺสเจวโนจอุปาทานสฺส           ธมฺมสฺส
อารมฺมณปจฺจเยน   ปจฺจโย:   ทานํ   ฯเปฯ   ฌานา  วุฏฺฐหิตฺวา  ฌานํ
ปจฺจเวกฺขติ  อสฺสาเทติ  อภินนฺทติ  ตํ  อารพฺภ ราโค ... ทิฏฺฐิ วิจิกิจฺฉา
อุทฺธจฺจํ   ...   โทมนสฺสํ   อุปฺปชฺชติ   อริยา   โคตฺรภุํ  ปจฺจเวกฺขนฺติ
โวทานํ  ปจฺจเวกฺขนฺติ  ปหีเน กิเลเส ... วิกฺขมฺภิเต กิเลเส ... ปุพฺเพ
สมุทาจิณฺเณ  ...  จกฺขุํ  ...  วตฺถุํ  ... ฯ สงฺขิตฺตํ ฯ อนาคตํสญาณสฺส
อาวชฺชนาย  อารมฺมณปจฺจเยน  ปจฺจโย  ฯ  อุปาทานิโยเจวโนจอุปาทาโน
ธมฺโม     อุปาทานสฺสเจวอุปาทานิยสฺสจ    ธมฺมสฺส    อารมฺมณปจฺจเยน
ปจฺจโย:    ฯ   สงฺขิตฺตํ   ฯ   อิตเร   เทฺว   อุปาทานทุกสทิสา   ฯ
