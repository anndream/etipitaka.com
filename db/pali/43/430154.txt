จิตฺตญฺจ    ปฏิจฺจ    วิจิกิจฺฉาสหคโต    อุทฺธจฺจสหคโต    โมโห    ฯ
อชฺฌตฺติกญฺจ   พาหิรญฺจ   ธมฺมํ   ปฏิจฺจ   อชฺฌตฺติโก   จ   พาหิโร  จ
ธมฺมา   อุปฺปชฺชนฺติ   นเหตุปจฺจยา:   อเหตุกปฏิสนฺธิกฺขเณ  พาหิรํ  เอกํ
ขนฺธญฺจ    จิตฺตญฺจ    ปฏิจฺจ   เทฺว   ขนฺธา   อชฺฌตฺติกญฺจ   พาหิรญฺจ
กฏตฺตารูปํ เทฺว ขนฺเธ ... ฯ
     [๒๖๐]   อชฺฌตฺติกํ   ธมฺมํ   ปฏิจฺจ  อชฺฌตฺติโก  ธมฺโม  อุปฺปชฺชติ
นอารมฺมณปจฺจยา:   ปฏิสนฺธิกฺขเณ   จิตฺตํ   ปฏิจฺจ   อชฺฌตฺติกํ   กฏตฺตา
รูปํ    ฯ    อชฺฌตฺติกํ    ธมฺมํ   ปฏิจฺจ   พาหิโร   ธมฺโม   อุปฺปชฺชติ
นอารมฺมณปจฺจยา:   จิตฺตํ   ปฏิจฺจ   จิตฺตสมุฏฺฐานํ   รูปํ   ปฏิสนฺธิกฺขเณ
จิตฺตํ    ปฏิจฺจ    พาหิรํ   กฏตฺตารูปํ   ฯ   อชฺฌตฺติกํ   ธมฺมํ   ปฏิจฺจ
อชฺฌตฺติโก   จ   พาหิโร   จ   ธมฺมา   อุปฺปชฺชนฺติ  นอารมฺมณปจฺจยา:
ปฏิสนฺธิกฺขเณ   จิตฺตํ   ปฏิจฺจ   อชฺฌตฺติกญฺจ   พาหิรญฺจ   กฏตฺตารูปํ  ฯ
พาหิรํ   ธมฺมํ   ปฏิจฺจ   พาหิโร   ธมฺโม  อุปฺปชฺชติ  นอารมฺมณปจฺจยา:
พาหิเร   ขนฺเธ   ปฏิจฺจ   จิตฺตสมุฏฺฐานํ   รูปํ   ปฏิสนฺธิกฺขเณ  พาหิเร
ขนฺเธ   ปฏิจฺจ  พาหิรํ  กฏตฺตารูปํ  พาหิเร  ขนฺเธ  ปฏิจฺจ  วตฺถุ  เอกํ
มหาภูตํ   ยาว   อสญฺญสตฺตา   ฯ   พาหิรํ   ธมฺมํ   ปฏิจฺจ  อชฺฌตฺติโก
ธมฺโม   อุปฺปชฺชติ   นอารมฺมณปจฺจยา:   ปฏิสนฺธิกฺขเณ   พาหิเร  ขนฺเธ
ปฏิจฺจ   อชฺฌตฺติกํ   กฏตฺตารูปํ  ฯ  พาหิรํ  ธมฺมํ  ปฏิจฺจ  อชฺฌตฺติโก  จ
พาหิโร    จ   ธมฺมา   อุปฺปชฺชนฺติ   นอารมฺมณปจฺจยา:   ปฏิสนฺธิกฺขเณ
พาหิเร    ขนฺเธ    ปฏิจฺจ   อชฺฌตฺติกญฺจ   พาหิรญฺจ   กฏตฺตารูปํ   ฯ
