อนนฺตรปจฺจเยน   ปจฺจโย  ฯ  นรูปาวจโร  ธมฺโม  รูปาวจรสฺส  ธมฺมสฺส
อนนฺตรปจฺจเยน     ปจฺจโย:     นรูปาวจรํ    จุติจิตฺตํ    รูปาวจรสฺส
อุปปตฺติจิตฺตสฺส     อนนฺตรปจฺจเยน    ปจฺจโย    นรูปาวจรา    ขนฺธา
รูปาวจรสฺส     วุฏฺฐานสฺส     อนนฺตรปจฺจเยน     ปจฺจโย    ปฐมสฺส
ฌานสฺส    ปริกมฺมํ    ปฐมสฺส    ฌานสฺส    อนนฺตรปจฺจเยน   ปจฺจโย
จตุตฺถสฺส   ฌานสฺส   ...   ทิพฺพสฺส   จกฺขุสฺส   ทิพฺพาย   โสตธาตุยา
อิทฺธิวิธญาณสฺส        เจโตปริยญาณสฺส       ปุพฺเพนิวาสานุสฺสติญาณสฺส
ยถากมฺมุปคญาณสฺส   ...   อนาคตํสญาณสฺส   ปริกมฺมํ   อนาคตํสญาณสฺส
อนนฺตรปจฺจเยน    ปจฺจโย    ฯ   ...   สมนนฺตรปจฺจเยน   ปจฺจโย:
สหชาตปจฺจเยน    ปจฺจโย:   สตฺต   อญฺญมญฺญปจฺจเยน   ปจฺจโย:   ฉ
นิสฺสยปจฺจเยน ปจฺจโย: สตฺต ฯ
     [๗๗๒]  รูปาวจโร  ธมฺโม  รูปาวจรสฺส  ธมฺมสฺส อุปนิสฺสยปจฺจเยน
ปจฺจโย:         อนนฺตรูปนิสฺสโย        ปกตูปนิสฺสโย        ฯเปฯ
ปกตูปนิสฺสโย:   รูปาวจรํ  สทฺธํ  อุปนิสฺสาย  รูปาวจรํ  ฌานํ  อุปฺปาเทติ
อภิญฺญํ   ...   สมาปตฺตึ   อุปฺปาเทติ   รูปาวจรํ   สีลํ   ฯเปฯ  ปญฺญํ
อุปนิสฺสาย   รูปาวจรํ   ฌานํ  ...  อภิญฺญํ  ...  สมาปตฺตึ  อุปฺปาเทติ
รูปาวจรา    สทฺธา   ฯเปฯ   ปญฺญา   รูปาวจราย   สทฺธาย   ฯเปฯ
ปญฺญาย     อุปนิสฺสยปจฺจเยน     ปจฺจโย    ปฐมํ    ฌานํ    ทุติยสฺส
ฌานสฺส   อุปนิสฺสยปจฺจเยน   ปจฺจโย   ทุติยํ   ฌานํ   ตติยสฺส  ฌานสฺส
ตติยํ    ฌานํ    จตุตฺถสฺส   ฌานสฺส   อุปนิสฺสยปจฺจเยน   ปจฺจโย   ฯ
