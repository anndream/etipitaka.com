อารมฺมณปจฺจเยน  ปจฺจโย:  จกฺขุํ  ...  กายํ  อุปาทินฺเน  รูเป  คนฺเธ
รเส  โผฏฺฐพฺเพ  วตฺถุํ  ...  อุปาทินฺเน ขนฺเธ อนิจฺจโต ฯเปฯ โทมนสฺสํ
อุปฺปชฺชติ   ทิพฺเพน   จกฺขุนา   อุปาทินฺนํ  รูปํ  ปสฺสติ  เจโตปริยญาเณน
อุปาทินฺนจิตฺตสมงฺคิสฺส      จิตฺตํ     ชานาติ     อุปาทินฺนา     ขนฺธา
อิทฺธิวิธญาณสฺส        เจโตปริยญาณสฺส       ปุพฺเพนิวาสานุสฺสติญาณสฺส
อนาคตํสญาณสฺส  อาวชฺชนาย  อารมฺมณปจฺจเยน  ปจฺจโย  ฯ  อนุปาทินฺโน
ธมฺโม     อนุปาทินฺนสฺส     ธมฺมสฺส     อารมฺมณปจฺจเยน    ปจฺจโย:
ทานํ  ...  สีลํ  ...  อุโปสถกมฺมํ  กตฺวา  ตํ  ปจฺจเวกฺขติ  อสฺสาเทติ
อภินนฺทติ    ตํ    อารพฺภ    ราโค    ฯเปฯ    โทมนสฺสํ   อุปฺปชฺชติ
ปุพฺเพ   สุจิณฺณานิ  ...  ฌานา  ...  อริยา  มคฺคา  วุฏฺฐหิตฺวา  มคฺคํ
ปจฺจเวกฺขนฺติ  ผลํ  ...  นิพฺพานํ  ...  นิพฺพานํ  โคตฺรภุสฺส  โวทานสฺส
มคฺคสฺส    ผลสฺส    อาวชฺชนาย   อารมฺมณปจฺจเยน   ปจฺจโย   อริยา
ปหีเน  กิเลเส  ...  วิกฺขมฺภิเต  กิเลเส  ... ปุพฺเพ สมุทาจิณฺเณ ...
อนุปาทินฺเน  รูเป  ...  สทฺเท ... โผฏฺฐพฺเพ ... อนุปาทินฺเน  ขนฺเธ
อนิจฺจโต   ฯเปฯ   โทมนสฺสํ   อุปฺปชฺชติ   ทิพฺเพน  จกฺขุนา  อนุปาทินฺนํ
รูปํ   ปสฺสติ   ทิพฺพาย   โสตธาตุยา   สทฺทํ   สุณาติ  เจโตปริยญาเณน
อนุปาทินฺนจิตฺตสมงฺคิสฺส      จิตฺตํ      ชานาติ      อากาสานญฺจายตนํ
วิญฺญาณญฺจายตนสฺส       อากิญฺจญฺญายตนํ      เนวสญฺญานาสญฺญายตนสฺส
อนุปาทินฺนา       ขนฺธา       อิทฺธิวิธญาณสฺส       เจโตปริยญาณสฺส
ปุพฺเพนิวาสานุสฺสติญาณสฺส       ยถากมฺมุปคญาณสฺส      อนาคตํสญาณสฺส
