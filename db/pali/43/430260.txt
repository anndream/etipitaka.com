     [๔๓๓]   นเหตุยา   เอกํ   นอารมฺมเณ   ตีณิ   นอธิปติยา  นว
นอนนฺตเร   ตีณิ   นสมนนฺตเร   ตีณิ   นอุปนิสฺสเย   ตีณิ   นปุเรชาเต
สตฺต    นปจฺฉาชาเต    นว    นอาเสวเน   นว   นกมฺเม   จตฺตาริ
นวิปาเก   นว   นอาหาเร   เอกํ   นอินฺทฺริเย   เอกํ  นฌาเน  เอกํ
นมคฺเค    เอกํ    นสมฺปยุตฺเต    ตีณิ   นวิปฺปยุตฺเต   ฉ   โนนตฺถิยา
ตีณิ โนวิคเต ตีณิ ฯ
  อิตเร เทฺว คณนาปิ กาตพฺพา สหชาตวาโร ปฏิจฺจวารสทิโส ฯ
                       ปจฺจยวาโร
     [๔๓๔]   อุปาทานสมฺปยุตฺตํ   ธมฺมํ   ปจฺจยา   อุปาทานสมฺปยุตฺโต
ธมฺโม   อุปฺปชฺชติ   เหตุปจฺจยา:  ตีณิ  ปฏิจฺจสทิสํ  ฯ  อุปาทานวิปฺปยุตฺตํ
ธมฺมํ       ปฏิจฺจ      อุปาทานวิปฺปยุตฺโต      ธมฺโม      อุปฺปชฺชติ
เหตุปจฺจยา:   อุปาทานวิปฺปยุตฺตํ   เอกํ   ขนฺธํ   ปจฺจยา   ...  ยาว
อชฺฌตฺติกา    มหาภูตา    วตฺถุํ   ปจฺจยา   อุปาทานวิปฺปยุตฺตา   ขนฺธา
วตฺถุํ    ปจฺจยา    ทิฏฺฐิคตวิปฺปยุตฺโต    โลโภ   ฯ   อุปาทานวิปฺปยุตฺตํ
ธมฺมํ   ปจฺจยา   อุปาทานสมฺปยุตฺโต   ธมฺโม   อุปฺปชฺชติ   เหตุปจฺจยา:
วตฺถุํ    ปจฺจยา   อุปาทานสมฺปยุตฺตา   ขนฺธา   ทิฏฺฐิคตวิปฺปยุตฺตํ   โลภํ
ปจฺจยา   สมฺปยุตฺตกา   ขนฺธา   ฯ   อุปาทานวิปฺปยุตฺตํ   ธมฺมํ  ปจฺจยา
อุปาทานสมฺปยุตฺโต    จ   อุปาทานวิปฺปยุตฺโต   จ   ธมฺมา   อุปฺปชฺชนฺติ
เหตุปจฺจยา:   วตฺถุํ   ปจฺจยา   อุปาทานสมฺปยุตฺตา   ขนฺธา   มหาภูเต
ปจฺจยา    จิตฺตสมุฏฺฐานํ    รูปํ    ทิฏฺฐิคตวิปฺปยุตฺตํ    โลภํ    ปจฺจยา
