ปจฺจโย   ฯ   อุปาทินฺโน   จ  อนุปาทินฺโน  จ  ธมฺมา  อุปาทินฺนสฺส  จ
อนุปาทินฺนสฺส   จ   ธมฺมสฺส   อาหารปจฺจเยน  ปจฺจโย:  อุปาทินฺโน  จ
อนุปาทินฺโน    จ    กพฬึกาโร   อาหาโร   อิมสฺส   อุปาทินฺนสฺส   จ
อนุปาทินฺนสฺส จ กายสฺส อาหารปจฺจเยน ปจฺจโย ฯ
     [๓๘๑]  อุปาทินฺโน  ธมฺโม  อุปาทินฺนสฺส  ธมฺมสฺส  อินฺทฺริยปจฺจเยน
ปจฺจโย:      อุปาทินฺนา      อินฺทฺริยา     สมฺปยุตฺตกานํ     ขนฺธานํ
อินฺทฺริยปจฺจเยน     ปจฺจโย    ปฏิสนฺธิกฺขเณ    อุปาทินฺนา    อินฺทฺริยา
สมฺปยุตฺตกานํ    ขนฺธานํ    กฏตฺตา    จ    รูปานํ    อินฺทฺริยปจฺจเยน
ปจฺจโย   จกฺขุนฺทฺริยํ   จกฺขุวิญฺญาณสฺส   กายินฺทฺริยํ  ...  รูปชีวิตินฺทฺริยํ
กฏตฺตารูปานํ    อินฺทฺริยปจฺจเยน    ปจฺจโย    ฯ   อุปาทินฺโน   ธมฺโม
อนุปาทินฺนสฺส    ธมฺมสฺส    ฯเปฯ    อุปาทินฺนมูลเก   ตีณิ   ปฐมสฺเสว
รูปชีวิตินฺทฺริยํ   อิตเรสุ   นตฺถิ   ฯ   อนุปาทินฺโน  ธมฺโม  อนุปาทินฺนสฺส
ธมฺมสฺส     อินฺทฺริยปจฺจเยน     ปจฺจโย:     อนุปาทินฺนา    อินฺทฺริยา
สมฺปยุตฺตกานํ    ขนฺธานํ   จิตฺตสมุฏฺฐานานญฺจ   รูปานํ   อินฺทฺริยปจฺจเยน
ปจฺจโย ฯ
     [๓๘๒]   อุปาทินฺโน   ธมฺโม  อุปาทินฺนสฺส  ธมฺมสฺส  ฌานปจฺจเยน
ปจฺจโย:    จตฺตาริ    ฯ   ...   มคฺคปจฺจเยน   ปจฺจโย:   จตฺตาริ
สมฺปยุตฺตปจฺจเยน ปจฺจโย: เทฺว ฯ
     [๓๘๓]  อุปาทินฺโน  ธมฺโม  อุปาทินฺนสฺส  ธมฺมสฺส วิปฺปยุตฺตปจฺจเยน
ปจฺจโย:     สหชาตํ     ปุเรชาตํ     ปจฺฉาชาตํ    ฯ    สหชาตา:
