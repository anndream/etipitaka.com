ปฏิจฺจ   เทฺว   ขนฺธา   จิตฺตญฺจ   จิตฺตสมุฏฺฐานญฺจ   รูปํ  เทฺว  ขนฺเธ
ฯเปฯ   อเหตุกปฏิสนฺธิกฺขเณ   วตฺถุํ   ปฏิจฺจ   จิตฺตญฺจ  สมฺปยุตฺตกา  จ
ขนฺธา   ฯ   จิตฺตญฺจ   โนจิตฺตญฺจ   ธมฺมํ   ปฏิจฺจ   โนจิตฺโต   ธมฺโม
อุปฺปชฺชติ   นเหตุปจฺจยา:   อเหตุกํ   โนจิตฺตํ   เอกํ  ขนฺธญฺจ  จิตฺตญฺจ
ปฏิจฺจ   เทฺว   ขนฺธา   จิตฺตสมุฏฺฐานญฺจ   รูปํ   เทฺว   ขนฺเธ   ...
อเหตุกปฏิสนฺธิกฺขเณ   โนจิตฺตํ   เอกํ   ขนฺธญฺจ   จิตฺตญฺจ  ปฏิจฺจ  เทฺว
ขนฺธา  กฏตฺตา  จ  รูปํ  เทฺว  ขนฺเธ  ... อเหตุกปฏิสนฺธิกฺขเณ จิตฺตญฺจ
วตฺถุญฺจ    ปฏิจฺจ    โนจิตฺตา   ขนฺธา   วิจิกิจฺฉาสหคตํ   อุทฺธจฺจสหคตํ
จิตฺตญฺจ     สมฺปยุตฺตเก     จ    ขนฺเธ    ปฏิจฺจ    วิจิกิจฺฉาสหคโต
อุทฺธจฺจสหคโต โมโห ฯ
     [๔๔]    จิตฺตํ    ธมฺมํ   ปฏิจฺจ   โนจิตฺโต   ธมฺโม   อุปฺปชฺชติ
นอารมฺมณปจฺจยา:   จิตฺตํ   ปฏิจฺจ   จิตฺตสมุฏฺฐานํ   รูปํ   ปฏิสนฺธิ   ฯ
โนจิตฺตํ   ธมฺมํ   ปฏิจฺจ  โนจิตฺโต  ธมฺโม  อุปฺปชฺชติ  นอารมฺมณปจฺจยา:
โนจิตฺเต    ขนฺเธ    ปฏิจฺจ    จิตฺตสมุฏฺฐานํ    รูปํ   ปฏิสนฺธิ   ยาว
อสญฺญสตฺตา    ฯ    จิตฺตญฺจ    โนจิตฺตญฺจ   ธมฺมํ   ปฏิจฺจ   โนจิตฺโต
ธมฺโม    อุปฺปชฺชติ    นอารมฺมณปจฺจยา:    จิตฺตญฺจ   สมฺปยุตฺตเก   จ
ขนฺเธ   ปฏิจฺจ   จิตฺตสมุฏฺฐานํ   รูปํ   จิตฺตญฺจ   มหาภูเต   จ  ปฏิจฺจ
จิตฺตสมุฏฺฐานํ   รูปํ   ปฏิสนฺธิกฺขเณ   จิตฺตญฺจ   สมฺปยุตฺตเก   จ  ขนฺเธ
ปฏิจฺจ กฏตฺตารูปํ จิตฺตญฺจ มหาภูเต จ ปฏิจฺจ กฏตฺตารูปํ ฯ
     [๔๕]   โนจิตฺตํ   ธมฺมํ   ปฏิจฺจ   โนจิตฺโต   ธมฺโม   อุปฺปชฺชติ
