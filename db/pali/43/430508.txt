อนนฺตรูปนิสฺสโย     ปกตูปนิสฺสโย    ฯเปฯ    ปกตูปนิสฺสโย:    อริยา
มคฺคํ    อุปนิสฺสาย    อนุปฺปนฺนํ    สมาปตฺตึ    อุปฺปาเทนฺติ    อุปฺปนฺนํ
สมาปชฺชนฺติ    สงฺขาเร    อนิจฺจโต    วิปสฺสนฺติ    มคฺโค    อริยานํ
อตฺถปฏิสมฺภิทาย           ธมฺมปฏิสมฺภิทาย          นิรุตฺติปฏิสมฺภิทาย
ปฏิภานปฏิสมฺภิทาย    ฐานาฐานโกสลฺลสฺส    อุปนิสฺสยปจฺจเยน   ปจฺจโย
มคฺโค   ผลสมาปตฺติยา   อุปนิสฺสยปจฺจเยน   ปจฺจโย   ฯ   อนิยฺยานิโก
ธมฺโม     อนิยฺยานิกสฺส     ธมฺมสฺส     อุปนิสฺสยปจฺจเยน    ปจฺจโย:
อารมฺมณูปนิสฺสโย       อนนฺตรูปนิสฺสโย      ปกตูปนิสฺสโย      ฯเปฯ
ปกตูปนิสฺสโย:    อนิยฺยานิกํ    สทฺธํ   อุปนิสฺสาย   ทานํ   ...   สีลํ
อุโปสถกมฺมํ   ฌานํ   วิปสฺสนํ  อภิญฺญํ  ...  สมาปตฺตึ  อุปฺปาเทติ  มานํ
ชปฺเปติ   ทิฏฺฐึ   คณฺหาติ   อนิยฺยานิกํ   สีลํ  ...  ปญฺญํ  ราคํ  ปตฺถนํ
อุตุํ   โภชนํ  ...  เสนาสนํ  อุปนิสฺสาย  ทานํ  เทติ  ฯเปฯ  สมาปตฺตึ
อุปฺปาเทติ   ปาณํ   หนติ   ฯเปฯ   สงฺฆํ   ภินฺทติ  อนิยฺยานิกา  สทฺธา
ฯเปฯ   เสนาสนํ   อนิยฺยานิกาย   สทฺธาย   ฯเปฯ   ปตฺถนาย  ฯเปฯ
กายิกสฺส   สุขสฺส   กายิกสฺส  ทุกฺขสฺส  ผลสมาปตฺติยา  อุปนิสฺสยปจฺจเยน
ปจฺจโย     ฯ     อนิยฺยานิโก     ธมฺโม     นิยฺยานิกสฺส    ธมฺมสฺส
อุปนิสฺสยปจฺจเยน     ปจฺจโย:     อารมฺมณูปนิสฺสโย    อนนฺตรูปนิสฺสโย
ปกตูปนิสฺสโย    ฯเปฯ    ปกตูปนิสฺสโย:   ปฐมสฺส   มคฺคสฺส   ปริกมฺมํ
ปฐมสฺส    มคฺคสฺส    อุปนิสฺสยปจฺจเยน    ปจฺจโย   ฯเปฯ   จตุตฺถสฺส
มคฺคสฺส ปริกมฺมํ จตุตฺถสฺส มคฺคสฺส อุปนิสฺสยปจฺจเยน ปจฺจโย ฯ
