     [๗๘] นเหตุปจฺจยา อารมฺมเณ นว ... อธิปติยา นว ฯ
               อนุโลมปฏิโลมมาติกา กาตพฺพา ฯ
                     จิตฺตทุกํ นิฏฺฐิตํ ฯ
                     _______________
                        เจตสิกทุกํ
                       ปฏิจฺจวาโร
     [๗๙]   เจตสิกํ   ธมฺมํ   ปฏิจฺจ   เจตสิโก   ธมฺโม   อุปฺปชฺชติ
เหตุปจฺจยา:   เจตสิกํ  เอกํ  ขนฺธํ  ปฏิจฺจ  เทฺว  ขนฺธา  เทฺว  ขนฺเธ
ปฏิจฺจ    เอโก    ขนฺโธ    ปฏิสนฺธิกฺขเณ    ฯเปฯ   เจตสิกํ   ธมฺมํ
ปฏิจฺจ   อเจตสิโก   ธมฺโม   อุปฺปชฺชติ  เหตุปจฺจยา:  เจตสิเก  ขนฺเธ
ปฏิจฺจ    จิตฺตญฺจ    จิตฺตสมุฏฺฐานญฺจ    รูปํ   ปฏิสนฺธิกฺขเณ   เจตสิเก
ขนฺเธ   ปฏิจฺจ   จิตฺตญฺจ   กฏตฺตา  จ  รูปํ  ฯ  เจตสิกํ  ธมฺมํ  ปฏิจฺจ
เจตสิโก   จ  อเจตสิโก  จ  ธมฺมา  อุปฺปชฺชนฺติ  เหตุปจฺจยา:  เจตสิกํ
เอกํ   ขนฺธํ   ปฏิจฺจ   เทฺว   ขนฺธา   จิตฺตญฺจ   จิตฺตสมุฏฺฐานญฺจ  รูปํ
เทฺว   ขนฺเธ   ...   ปฏิสนฺธิกฺขเณ   ฯเปฯ   อเจตสิกํ  ธมฺมํ  ปฏิจฺจ
อเจตสิโก   ธมฺโม  อุปฺปชฺชติ  เหตุปจฺจยา:  จิตฺตํ  ปฏิจฺจ  จิตฺตสมุฏฺฐานํ
รูปํ    ปฏิสนฺธิกฺขเณ    จิตฺตํ    ปฏิจฺจ    กฏตฺตารูปํ    จิตฺตํ   ปฏิจฺจ
วตฺถุ   วตฺถุํ   ปฏิจฺจ   จิตฺตํ   เอกํ   มหาภูตํ  ...  มหาภูเต  ปฏิจฺจ
จิตฺตสมุฏฺฐานํ    รูปํ    กฏตฺตารูปํ   อุปาทารูปํ   ฯ   อเจตสิกํ   ธมฺมํ
