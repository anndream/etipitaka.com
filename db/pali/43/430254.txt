                       อุปาทานิยทุกํ
                       ปฏิจฺจวาโร
     [๔๒๕]   อุปาทานิยํ  ธมฺมํ  ปฏิจฺจ  อุปาทานิโย  ธมฺโม  อุปฺปชฺชติ
เหตุปจฺจยา:  อุปาทานิยํ  เอกํ  ขนฺธํ  ปฏิจฺจ ตโย ขนฺธา จิตฺตสมุฏฺฐานญฺจ
รูปํ     เทฺว     ขนฺเธ    ...    ปฏิสนฺธิกฺขเณ    ขนฺเธ    ปฏิจฺจ
วตฺถุ วตฺถุํ ปฏิจฺจ ขนฺธา เอกํ มหาภูตํ ... ฯ
                 ยถา โลกิยทุกํ เอวํ กาตพฺพํ
                      นินฺนานากรณํ ฯ
                      ______________
                    อุปาทานสมฺปยุตฺตทุกํ
                       ปฏิจฺจวาโร
     [๔๒๖]    อุปาทานสมฺปยุตฺตํ   ธมฺมํ   ปฏิจฺจ   อุปาทานสมฺปยุตฺโต
ธมฺโม    อุปฺปชฺชติ    เหตุปจฺจยา:    อุปาทานสมฺปยุตฺตํ   เอกํ   ขนฺธํ
ปฏิจฺจ   ตโย   ขนฺธา  เทฺว  ขนฺเธ  ...  ฯ  อุปาทานสมฺปยุตฺตํ  ธมฺมํ
ปฏิจฺจ  อุปาทานวิปฺปยุตฺโต ธมฺโม อุปฺปชฺชติ เหตุปจฺจยา: อุปาทานสมฺปยุตฺเต
ขนฺเธ     ปฏิจฺจ    จิตฺตสมุฏฺฐานํ    รูปํ    ทิฏฺฐิคตวิปฺปยุตฺตโลภสหคเต
ขนฺเธ      ปฏิจฺจ      โลโภ      จิตฺตสมุฏฺฐานญฺจ      รูปํ     ฯ
อุปาทานสมฺปยุตฺตํ  ธมฺมํ  ปฏิจฺจ  อุปาทานสมฺปยุตฺโต  จ อุปาทานวิปฺปยุตฺโต
