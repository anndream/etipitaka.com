กิเลเส    ปจฺจเวกฺขนฺติ   วิกฺขมฺภิเต   กิเลเส   ปจฺจเวกฺขนฺติ   ปุพฺเพ
ฯเปฯ  จกฺขุํ  ...  วตฺถุํ  ... นทสฺสเนนปหาตพฺเพ ขนฺเธ อนิจฺจโต ...
วิปสฺสนฺติ   อสฺสาเทนฺติ   อภินนฺทนฺติ   ตํ   อารพฺภ  นทสฺสเนนปหาตพฺโพ
ราโค    อุปฺปชฺชติ    อุทฺธจฺจํ    ...   นทสฺสเนนปหาตพฺพํ   โทมนสฺสํ
อุปฺปชฺชติ    ทิพฺเพน   จกฺขุนา   ฯเปฯ   อนาคตํสญาณสฺส   อาวชฺชนาย
อารมฺมณปจฺจเยน ปจฺจโย ฯ นทสฺสเนนปหาตพฺโพ ธมฺโม ทสฺสเนนปหาตพฺพสฺส
ธมฺมสฺส    อารมฺมณปจฺจเยน    ปจฺจโย:    ทานํ   ...   สีลํ   ...
อุโปสถกมฺมํ  ...  ปุพฺเพ  ...  ฌานา  ฯเปฯ  จกฺขุํ  ...  วตฺถุํ ...
นทสฺสเนนปหาตพฺเพ    ขนฺเธ    อสฺสาเทติ    อภินนฺทติ   ตํ   อารพฺภ
ทสฺสเนนปหาตพฺโพ   ราโค   อุปฺปชฺชติ   ทิฏฺฐิ   ...   วิจิกิจฺฉา  ...
ทสฺสเนนปหาตพฺพํ โทมนสฺสํ อุปฺปชฺชติ ฯ
     [๕๗๖]   ทสฺสเนนปหาตพฺโพ  ธมฺโม  ทสฺสเนนปหาตพฺพสฺส  ธมฺมสฺส
อธิปติปจฺจเยน  ปจฺจโย:  อารมฺมณาธิปติ  สหชาตาธิปติ ฯ อารมฺมณาธิปติ:
ทสฺสเนนปหาตพฺพํ     ราคํ    ครุํ    กตฺวา    อสฺสาเทติ    อภินนฺทติ
ตํ  ครุํ  กตฺวา  ทสฺสเนนปหาตพฺโพ  ราโค  ...  ทิฏฺฐิ  อุปฺปชฺชติ  ทิฏฺฐึ
ครุํ    กตฺวา    ฯเปฯ    สหชาตาธิปติ:   ทสฺสเนนปหาตพฺพา   อธิปติ
สมฺปยุตฺตกานํ   ขนฺธานํ   อธิปติปจฺจเยน  ปจฺจโย  ฯ  ทสฺสเนนปหาตพฺโพ
ธมฺโม       นทสฺสเนนปหาตพฺพสฺส       ธมฺมสฺส       อธิปติปจฺจเยน
ปจฺจโย:   สหชาตาธิปติ:   ทสฺสเนนปหาตพฺพา   อธิปติ  จิตฺตสมุฏฺฐานานํ
รูปานํ      อธิปติปจฺจเยน      ปจฺจโย     ฯ     ทสฺสเนนปหาตพฺโพ
