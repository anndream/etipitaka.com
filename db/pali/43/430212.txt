เหตุปจฺจยา:  อุปาทินฺนํ  เอกํ  ขนฺธํ  ปจฺจยา  ตโย  ขนฺธา  กฏตฺตา  จ
รูปํ   เทฺว  ขนฺเธ  ...  ปฏิสนฺธิกฺขเณ  อุปาทินฺนํ  เอกํ  ขนฺธํ  ปจฺจยา
ตโย   ขนฺธา   กฏตฺตา   จ  รูปํ  เทฺว  ขนฺเธ  ...  ขนฺเธ  ปจฺจยา
วตฺถุ   วตฺถุํ   ปจฺจยา  ขนฺธา  เอกํ  มหาภูตํ  ...  มหาภูเต  ปจฺจยา
กฏตฺตารูปํ    อุปาทารูปํ    วตฺถุํ    ปจฺจยา   อุปาทินฺนา   ขนฺธา   ฯ
อุปาทินฺนํ   ธมฺมํ   ปจฺจยา  อนุปาทินฺโน  ธมฺโม  อุปฺปชฺชติ  เหตุปจฺจยา:
อุปาทินฺเน  ขนฺเธ  ปจฺจยา  จิตฺตสมุฏฺฐานํ  รูปํ  วตฺถุํ ปจฺจยา อนุปาทินฺนา
ขนฺธา   ฯ   อุปาทินฺนํ   ธมฺมํ   ปจฺจยา   อุปาทินฺโน   จ  อนุปาทินฺโน
จ   ธมฺมา   อุปฺปชฺชนฺติ   เหตุปจฺจยา:  อุปาทินฺนํ  เอกํ  ขนฺธํ  ปจฺจยา
ตโย  ขนฺธา  จิตฺตสมุฏฺฐานญฺจ  รูปํ  เทฺว  ขนฺเธ ... เอกํ มหาภูตํ ...
มหาภูเต   ปจฺจยา   จิตฺตสมุฏฺฐานํ   รูปํ   อุปาทารูปํ   ฯ   อนุปาทินฺนํ
ธมฺมํ   ปจฺจยา  อนุปาทินฺโน  ธมฺโม  อุปฺปชฺชติ  เหตุปจฺจยา:  อนุปาทินฺนํ
เอกํ   ขนฺธํ   ปจฺจยา   ตโย   ขนฺธา   จิตฺตสมุฏฺฐานญฺจ   รูปํ   เทฺว
ขนฺเธ  ...  เอกํ  มหาภูตํ  ...  มหาภูเต  ปจฺจยา  จิตฺตสมุฏฺฐานํ รูปํ
อุปาทารูปํ   ฯ   อุปาทินฺนญฺจ  อนุปาทินฺนญฺจ  ธมฺมํ  ปจฺจยา  อนุปาทินฺโน
ธมฺโม   อุปฺปชฺชติ   เหตุปจฺจยา:   อุปาทินฺเน   ขนฺเธ   จ   มหาภูเต
จ   ปจฺจยา   จิตฺตสมุฏฺฐานํ   รูปํ   อนุปาทินฺนํ  เอกํ  ขนฺธญฺจ  วตฺถุญฺจ
ปจฺจยา ตโย ขนฺธา เทฺว ขนฺเธ ... ฯ
     [๓๕๙]   อุปาทินฺนํ   ธมฺมํ  ปจฺจยา  อุปาทินฺโน  ธมฺโม  อุปฺปชฺชติ
อารมฺมณปจฺจยา:    อุปาทินฺนํ   เอกํ   ขนฺธํ   ปจฺจยา   ตโย   ขนฺธา
