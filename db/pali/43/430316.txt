ธมฺมสฺส   อธิปติปจฺจเยน   ปจฺจโย:   อารมฺมณาธิปติ   สหชาตาธิปติ  ฯ
อารมฺมณาธิปติ:   ทานํ   ...   สีลํ   ...  อุโปสถกมฺมํ  ...  ปุพฺเพ
ฯเปฯ   ฌานา   วุฏฺฐิตฺวา   ฌานํ   ครุํ   กตฺวา   ปจฺจเวกฺขติ  อริยา
มคฺคา   วุฏฺฐหิตฺวา   มคฺคํ   ครุํ  กตฺวา  ปจฺจเวกฺขนฺติ  ฯเปฯ  นิพฺพานํ
ผลสฺส   อธิปติปจฺจเยน  ปจฺจโย  ฯ  สหชาตาธิปติ:  อสงฺกิลิฏฺฐา  อธิปติ
สมฺปยุตฺตกานํ    ขนฺธานํ    จิตฺตสมุฏฺฐานานญฺจ   รูปานํ   อธิปติปจฺจเยน
ปจฺจโย   ฯ   อสงฺกิลิฏฺโฐ  ธมฺโม  สงฺกิลิฏฺฐสฺส  ธมฺมสฺส  อธิปติปจฺจเยน
ปจฺจโย:   อารมฺมณาธิปติ:   ทานํ  ...  สีลํ  ...  อุโปสถกมฺมํ  ...
ปุพฺเพ   ฯเปฯ   ฌานา   วุฏฺฐหิตฺวา   ...   จกฺขุํ  ...  วตฺถุํ  ...
อสงฺกิลิฏฺเฐ   ขนฺเธ  ครุํ  กตฺวา  อสฺสาเทติ  อภินนฺทติ  ตํ  ครุํ  กตฺวา
ราโค อุปฺปชฺชติ ทิฏฺฐิ อุปฺปชฺชติ ฯ
     [๕๒๖]  สงฺกิลิฏฺโฐ  ธมฺโม  สงฺกิลิฏฺฐสฺส  ธมฺมสฺส  อนนฺตรปจฺจเยน
ปจฺจโย:     ปุริมา     ปุริมา     สงฺกิลิฏฺฐา     ขนฺธา    ปจฺฉิมานํ
ปจฺฉิมานํ    สงฺกิลิฏฺฐานํ    ขนฺธานํ    อนนฺตรปจฺจเยน   ปจฺจโย    ฯ
สงฺกิลิฏฺโฐ   ธมฺโม   อสงฺกิลิฏฺฐสฺส   ธมฺมสฺส  อนนฺตรปจฺจเยน  ปจฺจโย:
สงฺกิลิฏฺฐา    ขนฺธา    วุฏฺฐานสฺส    อนนฺตรปจฺจเยน    ปจฺจโย    ฯ
อสงฺกิลิฏฺโฐ   ธมฺโม   อสงฺกิลิฏฺฐสฺส  ธมฺมสฺส  อนนฺตรปจฺจเยน  ปจฺจโย:
ปุริมา   ปุริมา   อสงฺกิลิฏฺฐา  ขนฺธา  ปจฺฉิมานํ  ปจฺฉิมานํ  อสงฺกิลิฏฺฐานํ
ขนฺธานํ    ฯเปฯ    ผลสมาปตฺติยา    อนนฺตรปจฺจเยน    ปจฺจโย   ฯ
อสงฺกิลิฏฺโฐ   ธมฺโม   สงฺกิลิฏฺฐสฺส   ธมฺมสฺส  อนนฺตรปจฺจเยน  ปจฺจโย:
