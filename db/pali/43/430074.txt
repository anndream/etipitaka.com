                       ปญฺหาวาโร
     [๑๓๔]    จิตฺตสมฺปยุตฺโต    ธมฺโม    จิตฺตสมฺปยุตฺตสฺส   ธมฺมสฺส
เหตุปจฺจเยน   ปจฺจโย:   จิตฺตสมฺปยุตฺตา   เหตู  สมฺปยุตฺตกานํ  ขนฺธานํ
เหตุปจฺจเยน     ปจฺจโย    ปฏิสนฺธิ    ฯ    จิตฺตสมฺปยุตฺโต    ธมฺโม
จิตฺตวิปฺปยุตฺตสฺส    ธมฺมสฺส    เหตุปจฺจเยน   ปจฺจโย:   จิตฺตสมฺปยุตฺตา
เหตู   จิตฺตสมุฏฺฐานานํ   รูปานํ   เหตุปจฺจเยน   ปจฺจโย   ปฏิสนฺธิ  ฯ
จิตฺตสมฺปยุตฺโต    ธมฺโม    จิตฺตสมฺปยุตฺตสฺส   จ   จิตฺตวิปฺปยุตฺตสฺส   จ
ธมฺมสฺส   เหตุปจฺจเยน   ปจฺจโย:   จิตฺตสมฺปยุตฺตา  เหตู  สมฺปยุตฺตกานํ
ขนฺธานํ จิตฺตสมุฏฺฐานานญฺจ รูปานํ เหตุปจฺจเยน ปจฺจโย ปฏิสนฺธิ ฯ
     [๑๓๕]    จิตฺตสมฺปยุตฺโต    ธมฺโม    จิตฺตสมฺปยุตฺตสฺส   ธมฺมสฺส
อารมฺมณปจฺจเยน  ปจฺจโย:  ทานํ  ...  สีลํ  ...  อุโปสถกมฺมํ  กตฺวา
ตํ    ปจฺจเวกฺขติ    อสฺสาเทติ    อภินนฺทติ    ตํ    อารพฺภ   ราโค
อุปฺปชฺชติ    โทมนสฺสํ    อุปฺปชฺชติ   ปุพฺเพ   สุจิณฺณานิ   ...   ฌานา
วุฏฺฐหิตฺวา   ฌานํ  ...  อริยา  มคฺคา  วุฏฺฐหิตฺวา  มคฺคํ  ปจฺจเวกฺขนฺติ
ผลํ    ปจฺจเวกฺขนฺติ    ปหีเน   กิเลเส   ...   วิกฺขมฺภิเต   กิเลเส
ปจฺจเวกฺขนฺติ   ปุพฺเพ   สมุทาจิณฺเณ   กิเลเส   ชานนฺติ  จิตฺตสมฺปยุตฺเต
ขนฺเธ    อนิจฺจโต    ฯเปฯ   โทมนสฺสํ   อุปฺปชฺชติ   เจโตปริยญาเณน
จิตฺตสมฺปยุตฺตสมงฺคิสฺส       จิตฺตํ      ชานาติ      อากาสานญฺจายตนํ
วิญฺญาณญฺจายตนสฺส       อากิญฺจญฺญายตนํ      เนวสญฺญานาสญฺญายตนสฺส
จิตฺตสมฺปยุตฺตา       ขนฺธา      อิทฺธิวิธญาณสฺส      เจโตปริยญาณสฺส
ปุพฺเพนิวาสานุสฺสติญาณสฺส
