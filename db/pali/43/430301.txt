ขนฺธานํ   อนนฺตรปจฺจเยน   ปจฺจโย   ฯ   กิเลโส   จ  โนกิเลโส  จ
ธมฺมา   กิเลสสฺส   ธมฺมสฺส   อนนฺตรปจฺจเยน  ปจฺจโย:  ปุริมา  ปุริมา
กิเลสา   จ   สมฺปยุตฺตกา   จ   ขนฺธา  ปจฺฉิมานํ  ปจฺฉิมานํ  กิเลสานํ
อนนฺตรปจฺจเยน    ปจฺจโย   ฯ   มูลํ   ปุริมา   ปุริมา   กิเลสา   จ
สมฺปยุตฺตกา  จ  ขนฺธา  ปจฺฉิมานํ  ปจฺฉิมานํ  โนกิเลสานํ อนนฺตรปจฺจเยน
ปจฺจโย    กิเลสา    จ    สมฺปยุตฺตกา    จ    ขนฺธา    วุฏฺฐานสฺส
อนนฺตรปจฺจเยน    ปจฺจโย   ฯ   มูลํ   ปุริมา   ปุริมา   กิเลสา   จ
สมฺปยุตฺตกา   จ  ขนฺธา  ปจฺฉิมานํ  ปจฺฉิมานํ  กิเลสานํ  สมฺปยุตฺตกานญฺจ
ขนฺธานํ    อนนฺตรปจฺจเยน    ปจฺจโย    ฯ   ...   สมนนฺตรปจฺจเยน
ปจฺจโย    สหชาตปจฺจเยน    ปจฺจโย:    อญฺญมญฺญปจฺจเยน   ปจฺจโย:
นิสฺสยปจฺจเยน ปจฺจโย: ฯ
     [๔๙๘]   กิเลโส   ธมฺโม   กิเลสสฺส  ธมฺมสฺส  อุปนิสฺสยปจฺจเยน
ปจฺจโย:    อารมฺมณูปนิสฺสโย   อนนฺตรูปนิสฺสโย   ปกตูปนิสฺสโย   ฯเปฯ
ปกตูปนิสฺสโย:   กิเลสา   กิเลสานํ   ...  ตีณิ  ฯ  โนกิเลโส  ธมฺโม
โนกิเลสสฺส   ธมฺมสฺส   อุปนิสฺสยปจฺจเยน   ปจฺจโย:   อารมฺมณูปนิสฺสโย
อนนฺตรูปนิสฺสโย     ปกตูปนิสฺสโย     ฯเปฯ    ปกตูปนิสฺสโย:    สทฺธํ
อุปนิสฺสาย   ทานํ   เทติ   มานํ   ชปฺเปติ  ทิฏฺฐึ  คณฺหาติ  สีลํ  ฯเปฯ
ปญฺญํ  ...  ราคํ  โทสํ  โมหํ มานํ ทิฏฺฐึ ปตฺถนํ กายิกํ สุขํ ... เสนาสนํ
อุปนิสฺสาย    ทานํ    เทติ   ฯเปฯ   สงฺฆํ   ภินฺทติ   สทฺธา   ฯเปฯ
เสนาสนํ  สทฺธาย  ฯเปฯ  ผลสมาปตฺติยา  อุปนิสฺสยปจฺจเยน  ปจฺจโย  ฯ
