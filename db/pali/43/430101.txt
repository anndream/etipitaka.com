จิตฺตสมุฏฺฐานสฺส   จ   โนจิตฺตสมุฏฺฐานสฺส  จ  ธมฺมสฺส  ปุเรชาตปจฺจเยน
ปจฺจโย:     อารมฺมณปุเรชาตํ:     จิตฺตสมุฏฺฐาเน     รูเป    ฯเปฯ
โผฏฺฐพฺเพ    อนิจฺจโต   วิปสฺสติ   ฯเปฯ   อสฺสาเทติ   อภินนฺทติ   ตํ
อารพฺภ    จิตฺตญฺจ    สมฺปยุตฺตกา   จ   ขนฺธา   อุปฺปชฺชนฺติ   ทิพฺเพน
จกฺขุนา   รูปํ   ปสฺสติ   ทิพฺพาย   โสตธาตุยา  สทฺทํ  สุณาติ  รูปายตนํ
จกฺขุวิญฺญาณสฺส   สมฺปยุตฺตกานญฺจ   ขนฺธานํ   ปุเรชาตปจฺจเยน   ปจฺจโย
โผฏฺฐพฺพายตนํ   ...   ฯ  โนจิตฺตสมุฏฺฐาโน  ธมฺโม  โนจิตฺตสมุฏฺฐานสฺส
ธมฺมสฺส  ปุเรชาตปจฺจเยน  ปจฺจโย:  อารมฺมณปุเรชาตํ  วตฺถุปุเรชาตํ  ฯ
อารมฺมณปุเรชาตํ:  จกฺขุํ  ฯเปฯ  วตฺถุํ  ...  กายํ  ...  รูเป  ฯเปฯ
โผฏฺฐพฺเพ   อนิจฺจโต   ฯเปฯ   ตํ   อารพฺภ  จิตฺตํ  อุปฺปชฺชติ  ทิพฺเพน
จกฺขุนา   รูปํ   ปสฺสติ   ทิพฺพาย   โสตธาตุยา  สทฺทํ  สุณาติ  รูปายตนํ
จกฺขุวิญฺญาณสฺส   โผฏฺฐพฺพายตนํ   ...   ฯ   วตฺถุปุเรชาตํ:  จกฺขายตนํ
จกฺขุวิญฺญาณสฺส   กายายตนํ   ...   วตฺถุ   จิตฺตสฺส   ปุเรชาตปจฺจเยน
ปจฺจโย    ฯ    โนจิตฺตสมุฏฺฐาโน   ธมฺโม   จิตฺตสมุฏฺฐานสฺส   ธมฺมสฺส
ปุเรชาตปจฺจเยน    ปจฺจโย:    อารมฺมณปุเรชาตํ    วตฺถุปุเรชาตํ   ฯ
อารมฺมณปุเรชาตํ:   จกฺขุํ   ...   วตฺถุํ   อนิจฺจโต   ฯเปฯ  โทมนสฺสํ
อุปฺปชฺชติ    ทิพฺเพน    จกฺขุนา   รูปํ   ปสฺสติ   ทิพฺพาย   โสตธาตุยา
สทฺทํ      สุณาติ      รูปายตนํ      จกฺขุวิญฺญาณสหคตานํ     ขนฺธานํ
โผฏฺฐพฺพายตนํ  ...  ฯ  วตฺถุปุเรชาตํ:  จกฺขายตนํ  จกฺขุวิญฺญาณสหคตานํ
ขนฺธานํ  กายายตนํ  ...  วตฺถุ จิตฺตสมุฏฺฐานานํ ขนฺธานํ ปุเรชาตปจฺจเยน
