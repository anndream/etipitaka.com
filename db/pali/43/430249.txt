     [๔๑๗]   อุปาทาโน   ธมฺโม  อุปาทานสฺส  ธมฺมสฺส  มคฺคปจฺจเยน
ปจฺจโย:     อุปาทานานิ    มคฺคงฺคานิ    สมฺปยุตฺตกานํ    อุปาทานานํ
มคฺคปจฺจเยน   ปจฺจโย  ฯ  อิมินา  การเณน  นว  ปญฺหา  กาตพฺพา  ฯ
... สมฺปยุตฺตปจฺจเยน ปจฺจโย: นว ฯ
     [๔๑๘]     อุปาทาโน     ธมฺโม     โนอุปาทานสฺส    ธมฺมสฺส
วิปฺปยุตฺตปจฺจเยน  ปจฺจโย:  สหชาตํ  ปจฺฉาชาตํ  ฯ สหชาตา: อุปาทานา
จิตฺตสมุฏฺฐานานํ   รูปานํ   วิปฺปยุตฺตปจฺจเยน   ปจฺจโย   ฯ  ปจฺฉาชาตํ:
ปจฺฉาชาตา   อุปาทานา  ปุเรชาตสฺส  อิมสฺส  กายสฺส  วิปฺปยุตฺตปจฺจเยน
ปจฺจโย     ฯ    โนอุปาทาโน    ธมฺโม    โนอุปาทานสฺส    ธมฺมสฺส
วิปฺปยุตฺตปจฺจเยน  ปจฺจโย:  สหชาตํ  ปุเรชาตํ  ปจฺฉาชาตํ  ฯ สงฺขิตฺตํ ฯ
โนอุปาทาโน   ธมฺโม  อุปาทานสฺส  ธมฺมสฺส  วิปฺปยุตฺตปจฺจเยน  ปจฺจโย:
ปุเรชาตํ:  วตฺถุ  อุปาทานานํ  วิปฺปยุตฺตปจฺจเยน  ปจฺจโย ฯ โนอุปาทาโน
ธมฺโม   อุปาทานสฺส   จ  โนอุปาทานสฺส  จ  ธมฺมสฺส  วิปฺปยุตฺตปจฺจเยน
ปจฺจโย:     ปุเรชาตํ:     วตฺถุ     อุปาทานานํ     สมฺปยุตฺตกานญฺจ
ขนฺธานํ     วิปฺปยุตฺตปจฺจเยน     ปจฺจโย     ฯ     อุปาทาโน    จ
โนอุปาทาโน   จ   ธมฺมา   โนอุปาทานสฺส   ธมฺมสฺส  วิปฺปยุตฺตปจฺจเยน=
ปจฺจโย:    สหชาตํ    ปจฺฉาชาตํ    ฯ   สหชาตา:   อุปาทานา   จ
สมฺปยุตฺตกา   จ   ขนฺธา   จิตฺตสมุฏฺฐานานํ   รูปานํ   วิปฺปยุตฺตปจฺจเยน
ปจฺจโย   ฯ   ปจฺฉาชาตา:   อุปาทานา   จ   สมฺปยุตฺตกา  จ  ขนฺธา
ปุเรชาตสฺส อิมสฺส กายสฺส วิปฺปยุตฺตปจฺจเยน ปจฺจโย ฯ
