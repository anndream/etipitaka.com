อารมฺมณาธิปติ  สหชาตาธิปติ  ฯ  อารมฺมณาธิปติ:  ทานํ  ...  สีลํ ...
อุโปสถกมฺมํ  ...  ปุพฺเพ  ...  ฌานา  ...  จกฺขุํ  ...  วตฺถุํ  ...
โนอุปาทาเน ขนฺเธ ครุํ กตฺวา อสฺสาเทติ อภินนฺทติ ตํ ครุํ กตฺวา อุปาทานา
จ  สมฺปยุตฺตกา  จ  ขนฺธา  อุปฺปชฺชนฺติ  ฯ  สหชาตาธิปติ:  โนอุปาทานา
อธิปติ    สมฺปยุตฺตกานํ    ขนฺธานํ    อุปาทานานญฺจ    จิตฺตสมุฏฺฐานานํ
รูปานํ   อธิปติปจฺจเยน   ปจฺจโย   ฯ  อุปาทาโน  จ  โนอุปาทาโน  จ
ธมฺมา    อุปาทานสฺส   ธมฺมสฺส   อธิปติปจฺจเยน   ปจฺจโย:   ตีณิ   ฯ
อารมฺมณาธิปติ ตีณิ อารพฺภ กาตพฺพา อารมฺมณาธิปติเยว ฯ
     [๔๑๐]  อุปาทาโน  ธมฺโม  อุปาทานสฺส  ธมฺมสฺส  อนนฺตรปจฺจเยน
ปจฺจโย:   ปุริมา   ปุริมา  อุปาทานา  ปจฺฉิมานํ  ปจฺฉิมานํ  อุปาทานานํ
อนนฺตรปจฺจเยน   ปจฺจโย   ฯ  มูลํ  กาตพฺพํ  ปุริมา  ปุริมา  อุปาทานา
ปจฺฉิมานํ   ปจฺฉิมานํ   โนอุปาทานานํ  ขนฺธานํ  อนนฺตรปจฺจเยน  ปจฺจโย
อุปาทานํ   วุฏฺฐานสฺส   อนนฺตรปจฺจเยน   ปจฺจโย   ฯ   มูลํ   กาตพฺพํ
ปุริมา    ปุริมา    อุปาทานา    ปจฺฉิมานํ    ปจฺฉิมานํ    อุปาทานานํ
สมฺปยุตฺตกานญฺจ   ขนฺธานํ   อนนฺตรปจฺจเยน   ปจฺจโย  ฯ  โนอุปาทาโน
ธมฺโม   โนอุปาทานสฺส   ธมฺมสฺส   อนนฺตรปจฺจเยน   ปจฺจโย:   ปุริมา
ปุริมา    โนอุปาทานา    ขนฺธา   ปจฺฉิมานํ   ปจฺฉิมานํ   โนอุปทานานํ
ขนฺธานํ   อนนฺตรปจฺจเยน   ปจฺจโย  อนุโลมํ  โคตฺรภุสฺส  ผลสมาปตฺติยา
อนนฺตรปจฺจเยน    ปจฺจโย    ฯ   โนอุปาทาโน   ธมฺโม   อุปาทานสฺส
ธมฺมสฺส    อนนฺตรปจฺจเยน   ปจฺจโย:   ปุริมา   ปุริมา   โนอุปาทานา
