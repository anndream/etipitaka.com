โภชนํ   ...   เสนาสนํ  อุปนิสฺสาย  ทานํ  เทติ  สมาปตฺตึ  อุปฺปาเทติ
ปาณํ   หนติ  สงฺฆํ  ภินฺทติ  อุตุ  ...  โภชนํ  ...  เสนาสนํ  สทฺธายา
ฯเปฯ    ปตฺถนาย   กายิกสฺส   สุขสฺส   กายิกสฺส   ทุกฺขสฺส   มคฺคสฺส
ผลสมาปตฺติยา อุปนิสฺสยปจฺจเยน ปจฺจโย ฯ
     [๒๕]  อนารมฺมโณ  ธมฺโม  สารมฺมณสฺส  ธมฺมสฺส ปุเรชาตปจฺจเยน
ปจฺจโย:    อารมฺมณปุเรชาตํ    วตฺถุปุเรชาตํ   ฯ   อารมฺมณปุเรชาตํ:
จกฺขุํ    ...    วตฺถุํ    อนิจฺจโต    ฯเปฯ    โทมนสฺสํ    อุปฺปชฺชติ
ทิพฺเพน   จกฺขุนา   รูปํ   ปสฺสติ   ทิพฺพาย   โสตธาตุยา  สทฺทํ  สุณาติ
รูปายตนํ     จกฺขุวิญฺญาณสฺส     โผฏฺฐพฺพายตนํ    กายวิญฺญาณสฺส    ฯ
วตฺถุปุเรชาตํ:   จกฺขายตนํ   จกฺขุวิญฺญาณสฺส   กายายตนํ  กายวิญฺญาณสฺส
วตฺถุ สารมฺมณานํ ขนฺธานํ ปุเรชาตปจฺจเยน ปจฺจโย ฯ
     [๒๖]  สารมฺมโณ  ธมฺโม  อนารมฺมณสฺส ธมฺมสฺส ปจฺฉาชาตปจฺจเยน
ปจฺจโย: เอกํ ฯ
     [๒๗]  สารมฺมโณ  ธมฺโม  สารมฺมณสฺส  ธมฺมสฺส  อาเสวนปจฺจเยน
ปจฺจโย: เอกํ ฯ
     [๒๘]   สารมฺมโณ   ธมฺโม   สารมฺมณสฺส  ธมฺมสฺส  กมฺมปจฺจเยน
ปจฺจโย:   สหชาตา   นานาขณิกา   ฯ  สหชาตา:  สารมฺมณา  เจตนา
สมฺปยุตฺตกานํ    ขนฺธานํ    กมฺมปจฺจเยน   ปจฺจโย   ฯ   นานาขณิกา:
สารมฺมณา   เจตนา   วิปากานํ   ขนฺธานํ   กมฺมปจฺจเยน   ปจฺจโย  ฯ
สารมฺมโณ   ธมฺโม   อนารมฺมณสฺส   ธมฺมสฺส   กมฺมปจฺจเยน   ปจฺจโย:
