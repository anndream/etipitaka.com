                       สํสฏฺฐวาโร
    [๘๒๕]   นิยฺยานิกํ   ธมฺมํ   สํสฏฺโฐ  นิยฺยานิโก  ธมฺโม  อุปฺปชฺชติ
เหตุปจฺจยา:   นิยฺยานิกํ   เอกํ   ขนฺธํ   สํสฏฺฐา   ตโย  ขนฺธา  เทฺว
ขนฺเธ  ...  ฯ  อนิยฺยานิกํ  ธมฺมํ  สํสฏฺโฐ  อนิยฺยานิโก ธมฺโม อุปฺปชฺชติ
เหตุปจฺจยา:   อนิยฺยานิกํ   เอกํ   ขนฺธํ   สํสฏฺฐา  ตโย  ขนฺธา  เทฺว
ขนฺเธ ... ปฏิสนฺธิ ฯ
    [๘๒๖]    เหตุยา    เทฺว   อารมฺมเณ   เทฺว   สพฺพตฺถ   เทฺว
วิปาเก เอกํ อวิคเต เทฺว ฯ
    [๘๒๗]   นเหตุยา   เอกํ   นอธิปติยา   เทฺว  นปุเรชาเต  เทฺว
นปจฺฉาชาเต   เทฺว   นอาเสวเน   เอกํ   นกมฺเม   เทฺว   นวิปาเก
เทฺว นฌาเน เอกํ นมคฺเค เอกํ นวิปฺปยุตฺเต เทฺว ฯ
      เอวํ อิตเร เทฺว คณนาปิ สมฺปยุตฺตวาโรปิ กาตพฺพา ฯ
                       ปญฺหาวาโร
    [๘๒๘]   นิยฺยานิโก   ธมฺโม   นิยฺยานิกสฺส  ธมฺมสฺส  เหตุปจฺจเยน
ปจฺจโย:    นิยฺยานิกา   เหตู   สมฺปยุตฺตกานํ   ขนฺธานํ   เหตุปจฺจเยน
ปจฺจโย    ฯ    มูลํ    นิยฺยานิกา    เหตู   จิตฺตสมุฏฺฐานานํ   รูปานํ
เหตุปจฺจเยน  ปจฺจโย   ฯ  มูลํ  นิยฺยานิกา  เหตู  สมฺปยุตฺตกานํ ขนฺธานํ
จิตฺตสมุฏฺฐานานญฺจ   รูปานํ   เหตุปจฺจเยน   ปจฺจโย   ฯ   อนิยฺยานิโก
ธมฺโม   อนิยฺยานิกสฺส   ธมฺมสฺส   เหตุปจฺจเยน   ปจฺจโย:  อนิยฺยานิกา
เหตู   สมฺปยุตฺตกานํ   ขนฺธานํ  จิตฺตสมุฏฺฐานานญฺจ  รูปานํ  เหตุปจฺจเยน
