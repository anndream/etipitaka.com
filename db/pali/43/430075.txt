ยถากมฺมุปคญาณสฺส      อนาคตํสญาณสฺส
อาวชฺชนาย   อารมฺมณปจฺจเยน   ปจฺจโย   ฯ   จิตฺตวิปฺปยุตฺโต   ธมฺโม
จิตฺตสมฺปยุตฺตสฺส     ธมฺมสฺส    อารมฺมณปจฺจเยน    ปจฺจโย:    อริยา
นิพฺพานํ    ปจฺจเวกฺขนฺติ    นิพฺพานํ   โคตฺรภุสฺส   โวทานสฺส   มคฺคสฺส
ผลสฺส  อาวชฺชนาย  อารมฺมณปจฺจเยน  ปจฺจโย  จกฺขุํ  ...  วตฺถุํ  ...
จิตฺตวิปฺปยุตฺเต    ขนฺเธ    อนิจฺจโต    ฯเปฯ    โทมนสฺสํ   อุปฺปชฺชติ
ทิพฺเพน   จกฺขุนา   รูปํ   ปสฺสติ   ทิพฺพาย   โสตธาตุยา  สทฺทํ  สุณาติ
รูปายตนํ     จกฺขุวิญฺญาณสหคตานํ    ขนฺธานํ    โผฏฺฐพฺพายตนํ    ...
จิตฺตวิปฺปยุตฺตา     ขนฺธา    อิทฺธิวิธญาณสฺส    ปุพฺเพนิวาสานุสฺสติญาณสฺส
ยถากมฺมุปคญาณสฺส    อนาคตํสญาณสฺส    อาวชฺชนาย   อารมฺมณปจฺจเยน
ปจฺจโย ฯ
     [๑๓๖]    จิตฺตสมฺปยุตฺโต    ธมฺโม    จิตฺตสมฺปยุตฺตสฺส   ธมฺมสฺส
อธิปติปจฺจเยน  ปจฺจโย:  อารมฺมณาธิปติ  สหชาตาธิปติ ฯ อารมฺมณาธิปติ:
ทานํ  ...  สีลํ  ...  อุโปสถกมฺมํ  ...  ตํ  ครุํ  กตฺวา  ปจฺจเวกฺขติ
อสฺสาเทติ    อภินนฺทติ   ตํ   ครุํ   กตฺวา   ราโค   อุปฺปชฺชติ   ทิฏฺฐิ
อุปฺปชฺชติ  ปุพฺเพ  ...  ฌานา  ...  อริยา  มคฺคา วุฏฺฐหิตฺวา มคฺคํ ครุํ
กตฺวา  ...  ผลํ  ครุํ  กตฺวา  ปจฺจเวกฺขนฺติ  จิตฺตสมฺปยุตฺเต  ขนฺเธ ครุํ
กตฺวา   อสฺสาเทติ   อภินนฺทติ  ตํ  ครุํ  กตฺวา  ราโค  อุปฺปชฺชติ  ทิฏฺฐิ
อุปฺปชฺชติ   ฯ   สหชาตาธิปติ:   จิตฺตสมฺปยุตฺตา   อธิปติ   สมฺปยุตฺตกานํ
ขนฺธานํ    อธิปติปจฺจเยน    ปจฺจโย    ฯ    จิตฺตสมฺปยุตฺโต    ธมฺโม
