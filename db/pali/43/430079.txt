อิมสฺส กายสฺส อาหารปจฺจเยน ปจฺจโย ฯ
     [๑๔๔]    จิตฺตสมฺปยุตฺโต    ธมฺโม    จิตฺตสมฺปยุตฺตสฺส   ธมฺมสฺส
อินฺทฺริยปจฺจเยน     ปจฺจโย:    ตีณิ    ฯ    จิตฺตวิปฺปยุตฺโต    ธมฺโม
จิตฺตวิปฺปยุตฺตสฺส    ธมฺมสฺส   อินฺทฺริยปจฺจเยน   ปจฺจโย:   รูปชีวิตินฺทฺริยํ
กฏตฺตารูปานํ   อินฺทฺริยปจฺจเยน   ปจฺจโย   ฯ   จิตฺตวิปฺปยุตฺโต   ธมฺโม
จิตฺตสมฺปยุตฺตสฺส    ธมฺมสฺส    อินฺทฺริยปจฺจเยน    ปจฺจโย:   จกฺขุนฺทฺริยํ
จกฺขุวิญฺญาณสหคตานํ       ขนฺธานํ       อินฺทฺริยปจฺจเยน      ปจฺจโย
กายินฺทฺริยํ   ฯเปฯ   จิตฺตสมฺปยุตฺโต   จ   จิตฺตวิปฺปยุตฺโต   จ   ธมฺมา
จิตฺตสมฺปยุตฺตสฺส    ธมฺมสฺส   อินฺทฺริยปจฺจเยน   ปจฺจโย:   จกฺขุนฺทฺริยญฺจ
อุเปกฺขินฺทฺริยญฺจ     จกฺขุวิญฺญาณสหคตานํ     ขนฺธานํ    อินฺทฺริยปจฺจเยน
ปจฺจโย    กายินฺทฺริยญฺจ    สุขินฺทฺริยญฺจ    กายินฺทฺริยญฺจ   ทุกฺขินฺทฺริยญฺจ
กายวิญฺญาณสหคตานํ     ขนฺธานํ     อินฺทฺริยปจฺจเยน     ปจฺจโย    ฯ
ฌานปจฺจเยน     ปจฺจโย:    ตีณิ    มคฺคปจฺจเยน    ปจฺจโย:    ตีณิ
สมฺปยุตฺตปจฺจเยน ปจฺจโย: เอกํ ฯ
     [๑๔๕]    จิตฺตสมฺปยุตฺโต    ธมฺโม    จิตฺตวิปฺปยุตฺตสฺส   ธมฺมสฺส
วิปฺปยุตฺตปจฺจเยน   ปจฺจโย:   สหชาตํ   ปจฺฉาชาตํ   ฯ   สงฺขิตฺตํ   ฯ
จิตฺตวิปฺปยุตฺโต    ธมฺโม   จิตฺตสมฺปยุตฺตสฺส   ธมฺมสฺส   วิปฺปยุตฺตปจฺจเยน
ปจฺจโย:    สหชาตํ   ปุเรชาตํ   ฯ   สหชาตํ:   ปฏิสนฺธิกฺขเณ   วตฺถุ
จิตฺตสมฺปยุตฺตกานํ   ขนฺธานํ   วิปฺปยุตฺตปจฺจเยน   ปจฺจโย  ฯ  ปุเรชาตํ:
จกฺขายตนํ   จกฺขุวิญฺญาณสหคตานํ   ขนฺธานํ   วิปฺปยุตฺตปจฺจเยน   ปจฺจโย
