จิตฺตสมุฏฺฐาโน    จ   โนจิตฺตสมุฏฺฐาโน   จ   ธมฺมา   จิตฺตสมุฏฺฐานสฺส
จ      โนจิตฺตสมุฏฺฐานสฺส      จ      ธมฺมสฺส     ปุเรชาตปจฺจเยน
ปจฺจโย:  อารมฺมณปุเรชาตํ  วตฺถุปุเรชาตํ  ฯ  จิตฺตสมุฏฺฐานํ  รูปายตนญฺจ
วตฺถุ    จ    จิตฺตสฺส    สมฺปยุตฺตกานญฺจ   ขนฺธานํ   ปุเรชาตปจฺจเยน
ปจฺจโย     จิตฺตสมุฏฺฐานํ     โผฏฺฐพฺพายตนญฺจ    วตฺถุ    จ    ...
จิตฺตสมุฏฺฐานํ       รูปายตนญฺจ      จกฺขายตนญฺจ      จกฺขุวิญฺญาณสฺส
สมฺปยุตฺตกานญฺจ    ขนฺธานํ   ปุเรชาตปจฺจเยน   ปจฺจโย   จิตฺตสมุฏฺฐานํ
โผฏฺฐพฺพายตนญฺจ ... ฯ
     [๑๗๗]    จิตฺตสมุฏฺฐาโน    ธมฺโม    จิตฺตสมุฏฺฐานสฺส   ธมฺมสฺส
ปจฺฉาชาตปจฺจเยน    ปจฺจโย:   ปจฺฉาชาตา:   จิตฺตสมุฏฺฐานา   ขนฺธา
ปุเรชาตสฺส    อิมสฺส    จิตฺตสมุฏฺฐานสฺส   กายสฺส   ปจฺฉาชาตปจฺจเยน
ปจฺจโย     อิมินากาเรเนว     ปจฺฉาชาโต     วิตฺถาเรตพฺโพ     ฯ
อาเสวนปจฺจเยน ปจฺจโย: นว ฯ
     [๑๗๘]    จิตฺตสมุฏฺฐาโน    ธมฺโม    จิตฺตสมุฏฺฐานสฺส   ธมฺมสฺส
กมฺมปจฺจเยน    ปจฺจโย:    สหชาตา    นานาขณิกา   ฯ   สหชาตา:
จิตฺตสมุฏฺฐานา    เจตนา   สมฺปยุตฺตกานํ   ขนฺธานํ   จิตฺตสมุฏฺฐานานญฺจ
รูปานํ  กมฺมปจฺจเยน  ปจฺจโย  ฯ  นานาขณิกา:  จิตฺตสมุฏฺฐานา  เจตนา
วิปากานํ  ขนฺธานํ  จิตฺตสมุฏฺฐานานญฺจ  รูปานํ  กมฺมปจฺจเยน  ปจฺจโย  ฯ
จิตฺตสมุฏฺฐาโน    ธมฺโม    โนจิตฺตสมุฏฺฐานสฺส   ธมฺมสฺส   กมฺมปจฺจเยน
ปจฺจโย:  สหชาตา  นานาขณิกา  ฯ  สหชาตา:  จิตฺตสมุฏฺฐานา  เจตนา
