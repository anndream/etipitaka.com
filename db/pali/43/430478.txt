อภิญฺญํ   ...   สมาปตฺตึ  อุปฺปาเทติ  นรูปาวจรํ  สีลํ  ฯเปฯ  เสนาสนํ
อุปนิสฺสาย   รูปาวจรํ   ฌานํ  ...  อภิญฺญํ  ...  สมาปตฺตึ  อุปฺปาเทติ
นรูปาวจรา   สทฺธา   ฯเปฯ   เสนาสนํ   รูปาวจราย  สทฺธาย  ฯเปฯ
ปญฺญาย    อุปนิสฺสยปจฺจเยน    ปจฺจโย    ปฐมสฺส   ฌานสฺส   ปริกมฺมํ
ปฐมสฺส    ฌานสฺส    อุปนิสฺสยปจฺจเยน    ปจฺจโย   ฯเปฯ   จตุตฺถสฺส
ฌานสฺส    ...   ทิพฺพสฺส   จกฺขุสฺส   ปริกมฺมํ   ทิพฺพาย   โสตธาตุยา
อิทฺธิวิธญาณสฺส        เจโตปริยญาณสฺส       ปุพฺเพนิวาสานุสฺสติญาณสฺส
ยถากมฺมุปคญาณสฺส   ...   อนาคตํสญาณสฺส   ปริกมฺมํ   อนาคตํสญาณสฺส
อุปนิสฺสยปจฺจเยน ปจฺจโย ฯ
     [๗๗๓]  นรูปาวจโร  ธมฺโม นรูปาวจรสฺส ธมฺมสฺส ปุเรชาตปจฺจเยน
ปจฺจโย:    อารมฺมณปุเรชาตํ    วตฺถุปุเรชาตํ   ฯ   อารมฺมณปุเรชาตํ:
จกฺขุํ    ...    วตฺถุํ    อนิจฺจโต    ฯเปฯ    โทมนสฺสํ    อุปฺปชฺชติ
รูปายตนํ   จกฺขุวิญฺญาณสฺส   โผฏฺฐพฺพายตนํ   ...   ฯ   วตฺถุปุเรชาตํ:
จกฺขายตนํ    จกฺขุวิญฺญาณสฺส   กายายตนํ   ...   วตฺถุ   นรูปาวจรานํ
ขนฺธานํ  ปุเรชาตปจฺจเยน  ปจฺจโย  ฯ  นรูปาวจโร  ธมฺโม  รูปาวจรสฺส
ธมฺมสฺส  ปุเรชาตปจฺจเยน  ปจฺจโย:  อารมฺมณปุเรชาตํ  วตฺถุปุเรชาตํ  ฯ
อารมฺมณปุเรชาตํ:     ทิพฺเพน    จกฺขุนา    รูปํ    ปสฺสติ    ทิพฺพาย
โสตธาตุยา   สทฺทํ   สุณาติ   ฯ   วตฺถุปุเรชาตํ:   วตฺถุ   รูปาวจรานํ
ขนฺธานํ  ปุเรชาตปจฺจเยน  ปจฺจโย  ฯ  ... ปจฺฉาชาตปจฺจเยน ปจฺจโย:
เทฺว อาเสวนปจฺจเยน ปจฺจโย: ตีณิ ฯ
