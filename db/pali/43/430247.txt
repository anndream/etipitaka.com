โนอุปาทาโน    จ   ธมฺมา   อุปาทานสฺส   ธมฺมสฺส   อุปนิสฺสยปจฺจเยน
ปจฺจโย:    อารมฺมณูปนิสฺสโย   อนนฺตรูปนิสฺสโย   ปกตูปนิสฺสโย   ฯเปฯ
ปกตูปนิสฺสโย: ตีณิ ฯ
     [๔๑๒] โนอุปาทาโน ธมฺโม โนอุปาทานสฺส ธมฺมสฺส ปุเรชาตปจฺจเยน
ปจฺจโย:    อารมฺมณปุเรชาตํ    วตฺถุปุเรชาตํ   ฯ   อารมฺมณปุเรชาตํ:
จกฺขุํ    ...    วตฺถุํ    อนิจฺจโต    ฯเปฯ    โทมนสฺสํ    อุปฺปชฺชติ
ทิพฺเพน   จกฺขุนา   รูปํ   ปสฺสติ   ทิพฺพาย   โสตธาตุยา  สทฺทํ  สุณาติ
รูปายตนํ     จกฺขุวิญฺญาณสฺส     โผฏฺฐพฺพายตนํ    กายวิญฺญาณสฺส    ฯ
วตฺถุปุเรชาตํ:   จกฺขายตนํ   จกฺขุวิญฺญาณสฺส   กายายตนํ   ...   วตฺถุ
โนอุปาทานานํ   ขนฺธานํ   ปุเรชาตปจฺจเยน   ปจฺจโย  ฯ  โนอุปาทาโน
ธมฺโม  อุปาทานสฺส  ธมฺมสฺส  ปุเรชาตปจฺจเยน ปจฺจโย: อารมฺมณปุเรชาตํ
วตฺถุปุเรชาตํ     ฯ     อารมฺมณปุเรชาตํ:     จกฺขุํ    ...    วตฺถุํ
อสฺสาเทติ อภินนฺทติ ตํ อารพฺภ ราโค อุปฺปชฺชติ ทิฏฺฐิ ... ฯ วตฺถุปุเรชาตํ:
วตฺถุ    อุปาทานานํ    ปุเรชาตปจฺจเยน   ปจฺจโย   ฯ   โนอุปาทาโน
ธมฺโม   อุปาทานสฺส   จ  โนอุปาทานสฺส  จ  ธมฺมสฺส  ปุเรชาตปจฺจเยน
ปจฺจโย:    อารมฺมณปุเรชาตํ    วตฺถุปุเรชาตํ   ฯ   อารมฺมณปุเรชาตํ:
จกฺขุํ   ...   วตฺถุํ   อสฺสาเทติ  อภินนฺทติ  ตํ  อารพฺภ  อุปาทานา  จ
สมฺปยุตฺตกา  จ  ขนฺธา  อุปฺปชฺชนฺติ  ฯ  วตฺถุปุเรชาตํ:  วตฺถุ อุปาทานานํ
สมฺปยุตฺตกานญฺจ ขนฺธานํ ปุเรชาตปจฺจเยน ปจฺจโย ฯ
     [๔๑๓]  อุปาทาโน ธมฺโม โนอุปาทานสฺส ธมฺมสฺส ปจฺฉาชาตปจฺจเยน
