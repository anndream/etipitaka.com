ธมฺโม    นทสฺสเนนปหาตพฺพสฺส     ธมฺมสฺส    กมฺมปจฺจเยน   ปจฺจโย:
สหชาตา   นานาขณิกา   ฯ   สหชาตา:   ทสฺสเนนปหาตพฺพา   เจตนา
จิตฺตสมุฏฺฐานานํ    รูปานํ   กมฺมปจฺจเยน   ปจฺจโย   ฯ   นานาขณิกา:
ทสฺสเนนปหาตพฺพา   เจตนา   วิปากานํ   ขนฺธานํ   กฏตฺตา  จ  รูปานํ
กมฺมปจฺจเยน  ปจฺจโย  ฯ  ทสฺสเนนปหาตพฺโพ  ธมฺโม ทสฺสเนนปหาตพฺพสฺส
จ      นทสฺสเนนปหาตพฺพสฺส      จ      ธมฺมสฺส      กมฺมปจฺจเยน
ปจฺจโย:     ทสฺสเนนปหาตพฺพา    เจตนา    สมฺปยุตฺตกานํ    ขนฺธานํ
จิตฺตสมุฏฺฐานานญฺจ  รูปานํ  กมฺมปจฺจเยน  ปจฺจโย  ฯ นทสฺสเนนปหาตพฺโพ
ธมฺโม        นทสฺสเนนปหาตพฺพสฺส       ธมฺมสฺส       กมฺมปจฺจเยน
ปจฺจโย:   สหชาตา   นานาขณิกา   ฯ  สหชาตา:  นทสฺสเนนปหาตพฺพา
เจตนา     สมฺปยุตฺตกานํ     ขนฺธานํ     จิตฺตสมุฏฺฐานานญฺจ    รูปานํ
กมฺมปจฺจเยน   ปจฺจโย   ฯ  นานาขณิกา:  นทสฺสเนนปหาตพฺพา  เจตนา
วิปากานํ ขนฺธานํ กฏตฺตา จ รูปานํ กมฺมปจฺจเยน ปจฺจโย ฯ
     [๕๘๒]    นทสฺสเนนปหาตพฺโพ    ธมฺโม    นทสฺสเนนปหาตพฺพสฺส
ธมฺมสฺส   วิปากปจฺจเยน  ปจฺจโย:  ฯ  ...  อาหารปจฺจเยน  ปจฺจโย:
จตฺตาริ     อินฺทฺริยปจฺจเยน     ปจฺจโย:     จตฺตาริ    ฌานปจฺจเยน
ปจฺจโย:   จตฺตาริ   มคฺคปจฺจเยน  ปจฺจโย:  จตฺตาริ  สมฺปยุตฺตปจฺจเยน
ปจฺจโย เทฺว ฯ
     [๕๘๓]     ทสฺสเนนปหาตพฺโพ    ธมฺโม    นทสฺสเนนปหาตพฺพสฺส
ธมฺมสฺส  วิปฺปยุตฺตปจฺจเยน  ปจฺจโย:  สหชาตํ  ปจฺฉาชาตํ  ฯ  สงฺขิตฺตํ ฯ
