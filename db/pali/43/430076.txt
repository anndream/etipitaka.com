จิตฺตวิปฺปยุตฺตสฺส    ธมฺมสฺส   อธิปติปจฺจเยน   ปจฺจโย:   สหชาตาธิปติ:
จิตฺตสมฺปยุตฺตา    อธิปติ    จิตฺตสมุฏฺฐานานํ    รูปานํ    อธิปติปจฺจเยน
ปจฺจโย  ฯ  จิตฺตสมฺปยุตฺโต  ธมฺโม  จิตฺตสมฺปยุตฺตสฺส  จ  จิตฺตวิปฺปยุตฺตสฺส
จ      ธมฺมสฺส      อธิปติปจฺจเยน      ปจฺจโย:     สหชาตาธิปติ:
จิตฺตสมฺปยุตฺตา    อธิปติ    สมฺปยุตฺตกานํ   ขนฺธานํ   จิตฺตสมุฏฺฐานานญฺจ
รูปานํ     อธิปติปจฺจเยน    ปจฺจโย    ฯ    จิตฺตวิปฺปยุตฺโต    ธมฺโม
จิตฺตสมฺปยุตฺตสฺส   ธมฺมสฺส   อธิปติปจฺจเยน   ปจฺจโย:   อารมฺมณาธิปติ:
อริยา    นิพฺพานํ   ครุํ   กตฺวา   ปจฺจเวกฺขนฺติ   นิพฺพานํ   โคตฺรภุสฺส
โวทานสฺส  มคฺคสฺส  ผลสฺส  อธิปติปจฺจเยน  ปจฺจโย จกฺขุํ ... วตฺถุํ ...
จิตฺตวิปฺปยุตฺเต   ขนฺเธ   ครุํ   กตฺวา   อสฺสาเทติ   อภินนฺทติ  ตํ  ครุํ
กตฺวา ราโค อุปฺปชฺชติ ทิฏฺฐิ อุปฺปชฺชติ ฯ
     [๑๓๗]    จิตฺตสมฺปยุตฺโต    ธมฺโม    จิตฺตสมฺปยุตฺตสฺส   ธมฺมสฺส
อนนฺตรปจฺจเยน    ปจฺจโย:   ปุริมา   ปุริมา   จิตฺตสมฺปยุตฺตา   ขนฺธา
ฯเปฯ   ผลสมาปตฺติยา   อนนฺตรปจฺจเยน  ปจฺจโย  ฯ  สมนนฺตรปจฺจเยน
ปจฺจโย:    สหชาตปจฺจเยน    ปจฺจโย:   สตฺต   ปฏิจฺจสทิสา   ปญฺหา
ฆฏนา   นตฺถิ   ฯ   อญฺญมญฺญปจฺจเยน   ปจฺจโย:   ฉ  ปฏิจฺจสทิสา  ฯจ
นิสฺสยปจฺจเยน    ปจฺจโย:    สตฺต   ปจฺจยวารสทิสา   ปญฺหา   ฆฏนา
นตฺถิ ฯ
     [๑๓๘]    จิตฺตสมฺปยุตฺโต    ธมฺโม    จิตฺตสมฺปยุตฺตสฺส   ธมฺมสฺส
อุปนิสฺสยปจฺจเยน     ปจฺจโย:     อารมฺมณูปนิสฺสโย    อนนฺตรูปนิสฺสโย
