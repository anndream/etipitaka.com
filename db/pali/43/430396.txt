วิตกฺกญฺจ  ครุํ  กตฺวา  อสฺสาเทนฺติ  อภินนฺทนฺติ  ตํ  ครุํ  กตฺวา  วิตกฺโก
อุปฺปชฺชติ   ฯ   สหชาตาธิปติ:  อวิตกฺกา  อธิปติ  สมฺปยุตฺตกานํ  ขนฺธานํ
จิตฺตสมุฏฺฐานานญฺจ     รูปานํ    อธิปติปจฺจเยน    ปจฺจโย    อวิตกฺเก
ขนฺเธ  จ  วิตกฺกญฺจ  ครุํ  กตฺวา  วิตกฺโก  อุปฺปชฺชติ  ฯ อวิตกฺโก ธมฺโม
สวิตกฺกสฺส    ธมฺมสฺส    อธิปติปจฺจเยน    ปจฺจโย:    อารมฺมณาธิปติ:
อริยา   อวิตกฺกา   ฌานา   วุฏฺฐหิตฺวา  ฌานํ  ...  มคฺคา  วุฏฺฐหิตฺวา
มคฺคํ   ...  ผลา  วุฏฺฐหิตฺวา  ผลํ  ครุํ  กตฺวา  ปจฺจเวกฺขนฺติ  นิพฺพานํ
ครุํ   กตฺวา   ปจฺจเวกฺขนฺติ  นิพฺพานํ  โคตฺรภุสฺส  โวทานสฺส  สวิตกฺกสฺส
มคฺคสฺส  ผลสฺส  อธิปติปจฺจเยน  ปจฺจโย  จกฺขุํ  ... วตฺถุํ ... อวิตกฺเก
ขนฺเธ   จ   วิตกฺกญฺจ   ครุํ   กตฺวา  อสฺสาเทนฺติ  อภินนฺทนฺติ  ตํ  ครุํ
กตฺวา   ราโค   อุปฺปชฺชติ   ทิฏฺฐิ   อุปฺปชฺชติ   อวิตกฺเก   ขนฺเธ   จ
วิตกฺกญฺจ  ครุํ  กตฺวา  สวิตกฺกา  ขนฺธา  อุปฺปชฺชนฺติ  ฯ  อวิตกฺโก ธมฺโม
สวิตกฺกสฺส   จ   อวิตกฺกสฺส   จ   ธมฺมสฺส   อธิปติปจฺจเยน   ปจฺจโย:
อารมฺมณาธิปติ:   อริยา   อวิตกฺกา   ฌานา   วุฏฺฐหิตฺวา   ...  ผลา
วุฏฺฐหิตฺวา    ผลํ    ปจฺจเวกฺขนฺติ    นิพฺพานํ   ปจฺจเวกฺขนฺติ   นิพฺพานํ
โคตฺรภุสฺส   โวทานสฺส   สวิตกฺกสฺส   มคฺคสฺส   ผลสฺส   วิตกฺกสฺส   จ
อธิปติปจฺจเยน   ปจฺจโย  จกฺขุํ  ...  วตฺถุํ  ...  อวิตกฺเก  ขนฺเธ  จ
วิตกฺกญฺจ   ครุํ   กตฺวา   อสฺสาเทนฺติ   อภินนฺทนฺติ   ตํ   ครุํ   กตฺวา
ราโค   อุปฺปชฺชติ   ทิฏฺฐิ   อุปฺปชฺชติ   อวิตกฺเก   ขนฺเธ  จ  วิตกฺกญฺจ
ครุํ  กตฺวา  สวิตกฺกา  ขนฺธา  จ  วิตกฺโก  จ  อุปฺปชฺชนฺติ ฯ สวิตกฺโก จ
