ขนฺธานํ    ปีติยา    จ    จิตฺตสมุฏฺฐานานญฺจ   รูปานํ   อธิปติปจฺจเยน
ปจฺจโย   ฯ   อปฺปีติโก   ธมฺโม   อปฺปีติกสฺส   ธมฺมสฺส  อธิปติปจฺจเยน
ปจฺจโย:     อารมฺมณาธิปติ     สหชาตาธิปติ     ฯ    อารมฺมณาธิปติ
อปฺปีติเกน  จิตฺเตน  ทานํ  ...  สีลํ  ... อุโปสถกมฺมํ  ... อปฺปีติเกน
จิตฺเตน  ตํ  ครุํ  กตฺวา  ปจฺจเวกฺขติ  อสฺสาเทติ  อภินนฺทติ ตํ ครุํ กตฺวา
อปฺปีติโก   ราโค   อุปฺปชฺชติ   ทิฏฺฐิ  อุปฺปชฺชติ  อปฺปีติกา  ฌานา  ...
มคฺคา   ...   ผลา  วุฏฺฐหิตฺวา  ผลํ  ครุํ  กตฺวา  ปจฺจเวกฺขติ  อริยา
อปฺปีติเกน   จิตฺเตน   นิพฺพานํ   ครุํ   กตฺวา   ปจฺจเวกฺขนฺติ   นิพฺพานํ
อปฺปีติกสฺส   โคตฺรภุสฺส   โวทานสฺส   มคฺคสฺส   ผลสมาปตฺติยา   ปีติยา
จ  อธิปติปจฺจเยน  ปจฺจโย  จกฺขุํ  ...  วตฺถุํ  ...  อปฺปีติเก ขนฺเธ จ
ปีติญฺจ   อปฺปีติเกน   จิตฺเตน   ครุํ   กตฺวา   อสฺสาเทติ  อภินนฺทติ  ตํ
ครุํ   กตฺวา  อปฺปีติโก  ราโค  อุปฺปชฺชติ  ทิฏฺฐิ  ...  อปฺปีติเก  ขนฺเธ
จ   ปีติญฺจ   ครุํ  กตฺวา  อปฺปีติกา  ขนฺธา  จ  ปีติ  จ  อุปฺปชฺชนฺติ  ฯ
สหชาตาธิปติ:  อปฺปีติกา  อธิปติ  สมฺปยุตฺตกานํ ขนฺธานํ จิตฺตสมุฏฺฐานานญฺจ
รูปานํ     อธิปติปจฺจเยน     ปจฺจโย     ฯ     อปฺปีติโก     ธมฺโม
สปฺปีติกสฺส    ธมฺมสฺส    อธิปติปจฺจเยน    ปจฺจโย:    อารมฺมณาธิปติ:
อปฺปีติเกน  จิตฺเตน  ทานํ  ...  สีลํ ... อุโปสถกมฺมํ ... ฯ สงฺขิตฺตํ ฯ
อธิปติ   ...   นิพฺพานํ   สปฺปีติกสฺส   โคตฺรภุสฺส   โวทานสฺส  มคฺคสฺส
ผลสฺส  อธิปติปจฺจเยน  ปจฺจโย  จกฺขุํ  ...  วตฺถุํ  ... อปฺปีติเก ขนฺเธ
จ   ปีติญฺจ   สปฺปีติเกน   จิตฺเตน   ครุํ   กตฺวา  อสฺสาเทติ  อภินนฺทติ
