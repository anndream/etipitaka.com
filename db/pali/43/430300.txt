อารมฺมณาธิปติ:  ทานํ  ฯเปฯ  ฌานํ ... จกฺขุํ ... วตฺถุํ ... โนกิเลเส
ขนฺเธ   ครุํ  กตฺวา  อสฺสาเทติ  อภินนฺทติ  ตํ  ครุํ  กตฺวา  กิเลสา  จ
สมฺปยุตฺตกา   จ   ขนฺธา   อุปฺปชฺชนฺติ   ฯ   สหชาตาธิปติ:  โนกิเลสา
อธิปติ   สมฺปยุตฺตกานํ   ขนฺธานํ  กิเลสานญฺจ  จิตฺตสมุฏฺฐานานญฺจ  รูปานํ
อธิปติปจฺจเยน  ปจฺจโย  ฯ  กิเลโส  จ  โนกิเลโส  จ  ธมฺมา กิเลสสฺส
ธมฺมสฺส อธิปติปจฺจเยน ปจฺจโย: ตีณิ อารมฺมณาธิปติเยว ฯ
     [๔๙๗]   กิเลโส   ธมฺโม   กิเลสสฺส   ธมฺมสฺส  อนนฺตรปจฺจเยน
ปจฺจโย:   ปุริมา   ปุริมา   กิเลสา   ปจฺฉิมานํ   ปจฺฉิมานํ   กิเลสานํ
อนนฺตรปจฺจเยน   ปจฺจโย   ฯ   มูลํ  ปุริมา  ปุริมา  กิเลสา  ปจฺฉิมานํ
ปจฺฉิมานํ   โนกิเลสานํ   ขนฺธานํ   อนนฺตรปจฺจเยน   ปจฺจโย   กิเลสา
วุฏฺฐานสฺส   อนนฺตรปจฺจเยน   ปจฺจโย  ฯ  มูลํ  ปุริมา  ปุริมา  กิเลสา
ปจฺฉิมานํ  ปจฺฉิมานํ  กิเลสานํ  สมฺปยุตฺตกานญฺจ  ขนฺธานํ  อนนฺตรปจฺจเยน
ปจฺจโย   ฯ   โนกิเลโส  ธมฺโม  โนกิเลสสฺส  ธมฺมสฺส  อนนฺตรปจฺจเยน
ปจฺจโย:     ปุริมา     ปุริมา     โนกิเลสา     ขนฺธา    ปจฺฉิมานํ
ปจฺฉิมานํ   โนกิเลสานํ  อนนฺตรปจฺจเยน  ปจฺจโย  ฯเปฯ  ผลสมาปตฺติยา
อนนฺตรปจฺจเยน   ปจฺจโย   ฯ   มูลํ  ปุริมา  ปุริมา  โนกิเลสา  ขนฺธา
ปจฺฉิมานํ   ปจฺฉิมานํ   กิเลสานํ   อนนฺตรปจฺจเยน   ปจฺจโย  อาวชฺชนา
กิเลสานํ   อนนฺตรปจฺจเยน  ปจฺจโย  ฯ  มูลํ  ปุริมา  ปุริมา  โนกิเลสา
ขนฺธา    ปจฺฉิมานํ    ปจฺฉิมานํ   กิเลสานํ   สมฺปยุตฺตกานญฺจ   ขนฺธานํ
อนนฺตรปจฺจเยน    ปจฺจโย    อาวชฺชนา    กิเลสานํ   สมฺปยุตฺตกานญฺจ
