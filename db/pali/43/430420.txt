นิสฺสยปจฺจเยน ปจฺจโย: นว ฯ
     [๖๘๗]   สปฺปีติโก  ธมฺโม  สปฺปีติกสฺส  ธมฺมสฺส  อุปนิสฺสยปจฺจเยน
ปจฺจโย      อารมฺมณูปนิสฺสโย      อนนฺตรูปนิสฺสโย      ปกตูปนิสฺสโย
ฯเปฯ  ปกตูปนิสฺสโย: สปฺปีติกา ขนฺธา สปฺปีติกานํ ขนฺธานํ อุปนิสฺสยปจฺจเยน
ปจฺจโย     ฯ    มูลํ    สปฺปีติกา    ขนฺธา    อปฺปีติกานํ    ขนฺธานํ
ปีติยา   จ   อุปนิสฺสยปจฺจเยน   ปจฺจโย   ฯ   มูลํ   สปฺปีติกา  ขนฺธา
สปฺปีติกานํ    ขนฺธานํ    ปีติยา   จ   อุปนิสฺสยปจฺจเยน   ปจฺจโย   ฯ
อปฺปีติโก   ธมฺโม   อปฺปีติกสฺส   ธมฺมสฺส   อุปนิสฺสยปจฺจเยน   ปจฺจโย:
อารมฺมณูปนิสฺสโย       อนนฺตรูปนิสฺสโย      ปกตูปนิสฺสโย      ฯเปฯ
ปกตูปนิสฺสโย:   อปฺปีติกํ    สทฺธํ  อุปนิสฺสาย  อปฺปีติเกน  จิตฺเตน  ทานํ
ทตฺวา  สีลํ  ...  อุโปสถกมฺมํ  อปฺปีติกํ  ฌานํ  วิปสฺสนํ มคฺคํ อภิญฺญํ ...
สมาปตฺตึ    อุปฺปาเทติ    มานํ    ชปฺเปติ   ทิฏฺฐึ   คณฺหาติ   อปฺปีติกํ
สีลํ  ฯเปฯ  ปญฺญํ  ...  อภิญฺญํ  ราคํ  โทสํ  โมหํ  มานํ  ทิฏฺฐึ  ปตฺถนํ
กายิกํ  สุขํ  กายิกํ  ทุกฺขํ  อุตุํ  โภชนํ  ...  เสนาสนํ  ปีตึ  อุปนิสฺสาย
อปฺปีติเกน    จิตฺเตน    ทานํ   ฯเปฯ   สมาปตฺตึ   อุปฺปาเทติ   ปาณํ
หนติ   ฯเปฯ   สงฺฆํ   ภินฺทติ   อปฺปีติกา   สทฺธา   ฯเปฯ   เสนาสนํ
ปีติ   จ   อปฺปีติกาย   สทฺธาย   ฯเปฯ   ปตฺถนาย   กายิกสฺส  สุขสฺส
กายิกสฺส  ทุกฺขสฺส  มคฺคสฺส  ผลสมาปตฺติยา  ปีติยา  จ  อุปนิสฺสยปจฺจเยน
ปจฺจโย      ฯ      อปฺปีติโก     ธมฺโม     สปฺปีติกสฺส     ธมฺมสฺส
อุปนิสฺสยปจฺจเยน      ปจฺจโย:      ตีณิ      อุปนิสฺสยา     อปฺปีติกํ
