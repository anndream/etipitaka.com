เอกํ   ขนฺธญฺจ   ปีติญฺจ   ปฏิจฺจ  ตโย  ขนฺธา  เทฺว  ขนฺเธ  ...  ฯ
สปฺปีติกญฺจ   อปฺปีติกญฺจ   ธมฺมํ   ปฏิจฺจ   อปฺปีติโก   ธมฺโม   อุปฺปชฺชติ
นเหตุปจฺจยา:    อเหตุเก    สปฺปีติเก   ขนฺเธ   จ   ปีติญฺจ   ปฏิจฺจ
จิตฺตสมุฏฺฐานํ  รูปํ  อเหตุเก  สปฺปีติเก  ขนฺเธ  จ  มหาภูเต  จ  ปฏิจฺจ
จิตฺตสมุฏฺฐานํ    รูปํ    ฯ    สปฺปีติกญฺจ    อปฺปีติกญฺจ   ธมฺมํ   ปฏิจฺจ
สปฺปีติโก    จ    อปฺปีติโก   จ   ธมฺมา   อุปฺปชฺชนฺติ   นเหตุปจฺจยา:
อเหตุกํ    สปฺปีติกํ   เอกํ     ขนฺธญฺจ   ปีติญฺจ   ปฏิจฺจ  ตโย  ขนฺธา
จิตฺตสมุฏฺฐานญฺจ   รูปํ   เทฺว   ขนฺเธ   ...   อเหตุกํ  สปฺปีติกํ  เอกํ
ขนฺธญฺจ   ปีติญฺจ   ปฏิจฺจ   ตโย  ขนฺธา  เทฺว  ขนฺเธ  ...  อเหตุเก
สปฺปีติเก ขนฺเธ จ ปีติญฺจ มหาภูเต จ ปฏิจฺจ จิตฺตสมุฏฺฐานํ รูปํ ฯ
     [๖๗๕]   นเหตุยา   นว   นอารมฺมเณ   ตีณิ   นอธิปติยา   นว
นอนนฺตเร    ตีณิ    ฯเปฯ    นอุปนิสฺสเย    ตีณิ   นปุเรชาเต   นว
นปจฺฉาชาเต   นว  นอาเสวเน  นว  นกมฺเม  จตฺตาริ  นวิปาเก  เอกํ
นอาหาเร   เอกํ   นอินฺทฺริเย   เอกํ   นฌาเน   เอกํ   นมคฺเค  นว
นสมฺปยุตฺเต ตีณิ นวิปฺปยุตฺเต ฉ โนนตฺถิยา ตีณิ โนวิคเต ตีณิ ฯ
     เอวํ อิตเร เทฺว คณนาปิ สหชาตวาโรปิ กาตพฺพา ฯ
                       ปจฺจยวาโร
     [๖๗๖]   สปฺปีติกํ   ธมฺมํ   ปจฺจยา   สปฺปีติโก  ธมฺโม  อุปฺปชฺชติ
เหตุปจฺจยา:   ฯ   สงฺขิตฺตํ   ฯ   ยถา  สวิตกฺกทุเก  อนุโลมปจฺจยวารํ
เอวํ ปวตฺติ ปฏิสนฺธิ นว ปญฺหา ปริปุณฺณา ปีติ นินฺนานากรณา ฯ
