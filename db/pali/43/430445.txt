                       กามาวจรทุกํ
                       ปฏิจฺจวาโร
     [๗๒๒]   กามาวจรํ  ธมฺมํ  ปฏิจฺจ  กามาวจโร  ธมฺโม  อุปฺปชฺชติ
เหตุปจฺจยา:    กามาวจรํ    เอกํ    ขนฺธํ    ปฏิจฺจ   ตโย   ขนฺธา
จิตฺตสมุฏฺฐานญฺจ  รูปํ  ปฏิสนฺธิ  ...  เอกํ  มหาภูตํ  ...  ฯ สงฺขิตฺตํ ฯ
กามาวจรํ   ธมฺมํ  ปฏิจฺจ  นกามาวจโร  ธมฺโม  อุปฺปชฺชติ  เหตุปจฺจยา:
ปฏิสนฺธิกฺขเณ   วตฺถุํ   ปฏิจฺจ   นกามาวจรา   ขนฺธา   ฯ   กามาวจรํ
ธมฺมํ   ปฏิจฺจ   กามาวจโร   จ   นกามาวจโร  จ  ธมฺมา  อุปฺปชฺชนฺติ
เหตุปจฺจยา:    ปฏิสนฺธิกฺขเณ    วตฺถุํ   ปฏิจฺจ   นกามาวจรา   ขนฺธา
มหาภูเต    ปฏิจฺจ    กฏตฺตารูปํ    ฯ    นกามาวจรํ   ธมฺมํ   ปฏิจฺจ
นกามาวจโร   ธมฺโม  อุปฺปชฺชติ  เหตุปจฺจยา:  นกามาวจรํ  เอกํ  ขนฺธํ
ปฏิจฺจ  ตโย  ขนฺธา  เทฺว  ขนฺเธ ... ปฏิสนฺธิกฺขเณ ... ฯ นกามาวจรํ
ธมฺมํ     ปฏิจฺจ    กามาวจโร    ธมฺโม    อุปฺปชฺชติ    เหตุปจฺจยา:
นกามาวจเร    ขนฺเธ    ปฏิจฺจ    จิตฺตสมุฏฺฐานํ   รูปํ   ปฏิสนฺธิกฺขเณ
นกามาวจเร    ขนฺเธ   ปฏิจฺจ   กฏตฺตารูปํ   ฯ   นกามาวจรํ   ธมฺมํ
ปฏิจฺจ    กามาวจโร    จ    นกามาวจโร   จ   ธมฺมา   อุปฺปชฺชนฺติ
เหตุปจฺจยา:    นกามาวจรํ    เอกํ    ขนฺธํ   ปฏิจฺจ   ตโย   ขนฺธา
จิตฺตสมุฏฺฐานญฺจ  รูปํ  เทฺว ขนฺเธ ... ปฏิสนฺธิกฺขเณ ... ฯ กามาวจรญฺจ
นกามาวจรญฺจ    ธมฺมํ    ปฏิจฺจ    กามาวจโร    ธมฺโม    อุปฺปชฺชติ
