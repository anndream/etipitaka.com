ปจฺจโย   ฯ   โนอุปาทา   ธมฺโม   อุปาทา  ธมฺมสฺส  วิปฺปยุตฺตปจฺจเยน
ปจฺจโย:  สหชาตํ  ปจฺฉาชาตํ  ฯ  สหชาตา:  โนอุปาทา  ขนฺธา อุปาทา
จิตฺตสมุฏฺฐานานํ  รูปานํ  วิปฺปยุตฺตปจฺจเยน  ปจฺจโย  ปฏิสนฺธิกฺขเณ ... ฯ
ปจฺฉาชาตา:      โนอุปาทา      ขนฺธา      ปุเรชาตสฺส     อิมสฺส
อุปาทา   กายสฺส   วิปฺปยุตฺตปจฺจเยน   ปจฺจโย   ฯ  โนอุปาทา  ธมฺโม
อุปาทา   จ   โนอุปาทา   จ   ธมฺมสฺส   วิปฺปยุตฺตปจฺจเยน   ปจฺจโย:
สหชาตํ   ปจฺฉาชาตํ   ฯ   สหชาตา:   โนอุปาทา  ขนฺธา  อุปาทา  จ
โนอุปาทา   จ   จิตฺตสมุฏฺฐานานํ   รูปานํ   วิปฺปยุตฺตปจฺจเยน   ปจฺจโย
ปฏิสนฺธิกฺขเณ   ...   ฯ  ปจฺฉาชาตา:  โนอุปาทา  ขนฺธา  ปุเรชาตสฺส
อิมสฺส   อุปาทา  กายสฺส  จ  โนอุปาทา  กายสฺส  จ  วิปฺปยุตฺตปจฺจเยน
ปจฺจโย ฯ
     [๓๓๔]  อุปาทา  ธมฺโม  อุปาทา  ธมฺมสฺส  อตฺถิปจฺจเยน ปจฺจโย:
อาหารํ   อินฺทฺริยํ   ฯ   กพฬึกาโร  อาหาโร  อิมสฺส  อุปาทา  กายสฺส
อตฺถิปจฺจเยน     ปจฺจโย     รูปชีวิตินฺทฺริยํ    อุปาทา    กฏตฺตารูปานํ
อตฺถิปจฺจเยน    ปจฺจโย   ฯ   อุปาทา   ธมฺโม   โนอุปาทา   ธมฺมสฺส
อตฺถิปจฺจเยน  ปจฺจโย:  สหชาตํ  ปุเรชาตํ  อาหารํ  อินฺทฺริยํ ฯ สหชาตํ:
ปฏิสนฺธิกฺขเณ   วตฺถุ   โนอุปาทา   ขนฺธานํ   อตฺถิปจฺจเยน  ปจฺจโย  ฯ
ปุเรชาตํ:  จกฺขุํ  อนิจฺจโต  ... ฯ สงฺขิตฺตํ ปุเรชาตสทิสํ นินฺนานากรณํ ฯ
กพฬึกาโร       อาหาโร       อิมสฺส      โนอุปาทา      กายสฺส
อตฺถิปจฺจเยน    ปจฺจโย    รูปชีวิตินฺทฺริยํ    โนอุปาทา    กฏตฺตารูปานํ
