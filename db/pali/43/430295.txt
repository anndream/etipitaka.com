เหตุปจฺจยา:   โนกิเลเส   ขนฺเธ   ปจฺจยา   กิเลสา   วตฺถุํ  ปจฺจยา
กิเลสา   ฯ   โนกิเลสํ   ธมฺมํ   ปจฺจยา   กิเลโส  จ  โนกิเลโส  จ
ธมฺมา   อุปฺปชฺชนฺติ   เหตุปจฺจยา:   โนกิเลสํ   เอกํ   ขนฺธํ   ปจฺจยา
ตโย   ขนฺธา   กิเลสา   จ  จิตฺตสมุฏฺฐานญฺจ  รูปํ  เทฺว  ขนฺเธ  ...
วตฺถุํ    ปจฺจยา    กิเลสา   มหาภูเต   ปจฺจยา   จิตฺตสมุฏฺฐานํ   รูปํ
วตฺถุํ   ปจฺจยา   กิเลสา   จ   สมฺปยุตฺตกา   จ  ขนฺธา  ฯ  กิเลสญฺจ
โนกิเลสญฺจ   ธมฺมํ   ปจฺจยา   กิเลโส  ธมฺโม  อุปฺปชฺชติ  เหตุปจฺจยา:
โลภญฺจ   สมฺปยุตฺตเก   จ  ขนฺเธ  ปจฺจยา  โมโห  ทิฏฺฐิ  ถีนํ  อุทฺธจฺจํ
อหิริกํ  อโนตฺตปฺปํ  ฯ  จกฺกํ  ฯ  โลภญฺจ  วตฺถุญฺจ  ปจฺจยา  กิเลสา  ฯ
กิเลสญฺจ   โนกิเลสญฺจ   ธมฺมํ   ปจฺจยา   โนกิเลโส  ธมฺโม  อุปฺปชฺชติ
เหตุปจฺจยา:   โนกิเลสํ   เอกํ   ขนฺธญฺจ   กิเลสญฺจ   ปจฺจยา   ตโย
ขนฺธา  จิตฺตสมุฏฺฐานญฺจ  รูปํ  เทฺว  ขนฺเธ  ...  กิเลเส จ มหาภูเต จ
ปจฺจยา   จิตฺตสมุฏฺฐานํ   รูปํ  กิเลเส  จ  วตฺถุญฺจ  ปจฺจยา  โนกิเลสา
ขนฺธา  ฯ  กิเลสญฺจ  โนกิเลสญฺจ  ธมฺมํ  ปจฺจยา กิเลโส จ โนกิเลโส จ
ธมฺมา   อุปฺปชฺชนฺติ   เหตุปจฺจยา:   โนกิเลสํ   เอกํ  ขนฺธญฺจ  โลภญฺจ
ปจฺจยา   ตโย   ขนฺธา  โมโห  ทิฏฺฐิ  ถีนํ  อุทฺธจฺจํ  อหิริกํ  อโนตฺตปฺปํ
จิตฺตสมุฏฺฐานญฺจ  รูปํ  เทฺว  ขนฺเธ  ...  ฯ  จกฺกํ  ฯ  โลภญฺจ วตฺถุญฺจ
ปจฺจยา     โมโห    ทิฏฺฐิ    ถีนํ    อุทฺธจฺจํ    อหิริกํ    อโนตฺตปฺปํ
สมฺปยุตฺตกา จ ขนฺธา ฯ จกฺกํ ฯ
    อารมฺมณปจฺจเย โนกิเลสมูเล ปญฺจ วิญฺญาณา กาตพฺพา ฯ
