อนนฺตรูปนิสฺสโย       ปกตูปนิสฺสโย       ฯเปฯ       ปกตูปนิสฺสโย:
สทฺธํ   อุปนิสฺสาย   ทานํ   เทติ   ฯเปฯ   สมาปตฺตึ  อุปฺปาเทติ  มานํ
ชปฺเปติ   ทิฏฺฐึ   คณฺหาติ   สีลํ   ...   สทฺธํ   ฯเปฯ  ปตฺถนํ  กายิกํ
สุขํ  กายิกํ  ทุกฺขํ  อุตุํ  ...  เสนาสนํ  อุปนิสฺสาย  ทานํ  เทติ  ฯเปฯ
สงฺฆํ     ภินฺทติ    สทฺธา    ฯเปฯ    เสนาสนํ    สทฺธาย    ฯเปฯ
ผลสมาปตฺติยา อุปนิสฺสยปจฺจเยน ปจฺจโย ฯ
     [๓๒๖]   อุปาทา   ธมฺโม  โนอุปาทา  ธมฺมสฺส  ปุเรชาตปจฺจเยน
ปจฺจโย:    อารมฺมณปุเรชาตํ    วตฺถุปุเรชาตํ   ฯ   อารมฺมณปุเรชาตํ:
จกฺขุํ   ฯเปฯ   วตฺถุํ   อนิจฺจโต   ฯเปฯ  โทมนสฺสํ  อุปฺปชฺชติ  ทิพฺเพน
จกฺขุนา   รูปํ   ปสฺสติ   ทิพฺพาย   โสตธาตุยา  สทฺทํ  สุณาติ  รูปายตนํ
จกฺขุวิญฺญาณสฺส     รสายตนํ    ชิวฺหาวิญฺญาณสฺส    ฯ    วตฺถุปุเรชาตํ:
จกฺขายตนํ   จกฺขุวิญฺญาณสฺส  กายายตนํ  ...  วตฺถุ  โนอุปาทา  ขนฺธานํ
ปุเรชาตปจฺจเยน   ปจฺจโย   ฯ  โนอุปาทา  ธมฺโม  โนอุปาทา  ธมฺมสฺส
ปุเรชาตปจฺจเยน   ปจฺจโย:   อารมฺมณปุเรชาตํ:   โผฏฺฐพฺเพ  อนิจฺจโต
ฯเปฯ     โทมนสฺสํ     อุปฺปชฺชติ     โผฏฺฐพฺพายตนํ    กายวิญฺญาณสฺส
ปุเรชาตปจฺจเยน   ปจฺจโย    ฯ   อุปาทา   จ  โนอุปาทา  จ  ธมฺมา
โนอุปาทา    ธมฺมสฺส   ปุเรชาตปจฺจเยน   ปจฺจโย:   อารมฺมณปุเรชาตํ
วตฺถุปุเรชาตํ   ฯ   โผฏฺฐพฺพายตนญฺจ   วตฺถุ   จ   โนอุปาทา  ขนฺธานํ
ปุเรชาตปจฺจเยน      ปจฺจโย      โผฏฺฐพฺพายตนญฺจ     กายายตนญฺจ
กายวิญฺญาณสฺส ปุเรชาตปจฺจเยน ปจฺจโย ฯ
