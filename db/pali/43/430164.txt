     [๒๗๗]      อชฺฌตฺติโก     ธมฺโม     อชฺฌตฺติกสฺส     ธมฺมสฺส
อธิปติปจฺจเยน   ปจฺจโย:   อารมฺมณาธิปติ:   อชฺฌตฺติเก   ขนฺเธ  จิตฺตํ
ครุํ   กตฺวา  จิตฺตํ  อุปฺปชฺชติ  ฯ  อชฺฌตฺติโก  ธมฺโม  พาหิรสฺส  ธมฺมสฺส
อธิปติปจฺจเยน  ปจฺจโย:  อารมฺมณาธิปติ  สหชาตาธิปติ ฯ อารมฺมณาธิปติ:
จิตฺตํ   ครุํ   กตฺวา   พาหิรา   ขนฺธา   อุปฺปชฺชนฺติ  ฯ  สหชาตาธิปติ:
จิตฺตาธิปติ     สมฺปยุตฺตกานํ    ขนฺธานํ    จิตฺตสมุฏฺฐานานญฺจ    รูปานํ
อธิปติปจฺจเยน    ปจฺจโย    ฯ    มูลํ    ปุจฺฉิตพฺพํ    อารมฺมณาธิปติ:
อชฺฌตฺติกํ    จิตฺตํ   ครุํ   กตฺวา   จิตฺตญฺจ   สมฺปยุตฺตกา   จ   ขนฺธา
อุปฺปชฺชนฺติ   ฯ   พาหิโร   ธมฺโม   พาหิรสฺส   ธมฺมสฺส  อธิปติปจฺจเยน
ปจฺจโย:   อารมฺมณาธิปติ   สหชาตาธิปติ   ฯ   อารมฺมณาธิปติ:   ทานํ
ทตฺวา  ...  ตีณิ  ฯ  เทฺว  อธิปตี  ติณฺณมฺปิ  กาตพฺพา  ฯ อชฺฌตฺติโก จ
พาหิโร   จ   ธมฺมา   อชฺฌตฺติกสฺส   ธมฺมสฺส  อธิปติปจฺจเยน  ปจฺจโย:
ตีณิ ฯ ติณฺณมฺปิ เอกาเยว อธิปติ ฯ
     [๒๗๘]  อชฺฌตฺติโก  ธมฺโม  อชฺฌตฺติกสฺส  ธมฺมสฺส  อนนฺตรปจฺจเยน
ปจฺจโย:    ปุริมํ    ปุริมํ    จิตฺตํ    ปจฺฉิมสฺส    ปจฺฉิมสฺส   จิตฺตสฺส
อนนฺตรปจฺจเยน    ปจฺจโย    ตีณิ    ฯ   พาหิโร   ธมฺโม   พาหิรสฺส
ธมฺมสฺส   อนนฺตรปจฺจเยน   ปจฺจโย:   ปุริมา   ปุริมา  พาหิรา  ขนฺธา
ปจฺฉิมานํ    ปจฺฉิมานํ    ขนฺธานํ   อนนฺตรปจฺจเยน   ปจฺจโย   อนุโลมํ
โคตฺรภุสฺส    ตีณิ    ฯ    ติณฺณมฺปิ   เอกสทิสา   ฯ   อชฺฌตฺติโก   จ
พาหิโร   จ   ธมฺมา   อชฺฌตฺติกสฺส  ธมฺมสฺส  อนนฺตรปจฺจเยน  ปจฺจโย:
