ปจฺจโย: เอกํ ฯ
     [๑๔๑]    จิตฺตสมฺปยุตฺโต    ธมฺโม    จิตฺตสมฺปยุตฺตสฺส   ธมฺมสฺส
กมฺมปจฺจเยน  ปจฺจโย:  สหชาตา นานาขณิกา ฯ สหชาตา: จิตฺตสมฺปยุตฺตา
เจตนา     สมฺปยุตฺตกานํ    ขนฺธานํ    กมฺมปจฺจเยน    ปจฺจโย    ฯ
นานาขณิกา:     จิตฺตสมฺปยุตฺตา     เจตนา     วิปากานํ     ขนฺธานํ
กมฺมปจฺจเยน   ปจฺจโย   ฯ   จิตฺตสมฺปยุตฺโต   ธมฺโม   จิตฺตวิปฺปยุตฺตสฺส
ธมฺมสฺส   กมฺมปจฺจเยน  ปจฺจโย:  สหชาตา  นานาขณิกา  ฯ  สหชาตา:
จิตฺตสมฺปยุตฺตา    เจตนา    จิตฺตสมุฏฺฐานานํ    รูปานํ    กมฺมปจฺจเยน
ปจฺจโย    ฯ   นานาขณิกา:   จิตฺตสมฺปยุตฺตา   เจตนา   กฏตฺตารูปานํฬ
กมฺมปจฺจเยน   ปจฺจโย   ฯ  จิตฺตสมฺปยุตฺโต  ธมฺโม  จิตฺตสมฺปยุตฺตสฺส  จ
จิตฺตวิปฺปยุตฺตสฺส    จ    ธมฺมสฺส   กมฺมปจฺจเยน   ปจฺจโย:   สหชาตา
นานาขณิกา   ฯ   สหชาตา:   จิตฺตสมฺปยุตฺตา   เจตนา   สมฺปยุตฺตกานํ
ขนฺธานํ    จิตฺตสมุฏฺฐานานญฺจ    รูปานํ    กมฺมปจฺจเยน   ปจฺจโย   ฯ
นานาขณิกา:   จิตฺตสมฺปยุตฺตา   เจตนา  วิปากานํ  ขนฺธานํ  กฏตฺตา  จ
รูปานํ กมฺมปจฺจเยน ปจฺจโย ฯ
     [๑๔๒]    จิตฺตสมฺปยุตฺโต    ธมฺโม    จิตฺตสมฺปยุตฺตสฺส   ธมฺมสฺส
วิปากปจฺจเยน ปจฺจโย: ตีณิ ฯ
     [๑๔๓]    จิตฺตสมฺปยุตฺโต    ธมฺโม    จิตฺตสมฺปยุตฺตสฺส   ธมฺมสฺส
อาหารปจฺจเยน  ปจฺจโย:  ตีณิ  ฯ  จิตฺตวิปฺปยุตฺโต ธมฺโม จิตฺตวิปฺปยุตฺตสฺส
ธมฺมสฺส     อาหารปจฺจเยน     ปจฺจโย:     กพฬึกาโร     อาหาโร
