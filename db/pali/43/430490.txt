นอรูปาวจรสฺส    ธมฺมสฺส   อารมฺมณปจฺจเยน   ปจฺจโย:   ทานํ   ...
สีลํ   ...   อุโปสถกมฺมํ  กตฺวา  ตํ  ปจฺจเวกฺขติ  อสฺสาเทติ  อภินนฺทติ
ตํ  อารพฺภ  ราโค  ฯเปฯ  โทมนสฺสํ  อุปฺปชฺชติ  ปุพฺเพ  สุจิณฺณานิ  ...
ฌานา   ฯเปฯ   อริยา   มคฺคา   วุฏฺฐหิตฺวา  มคฺคํ  ปจฺจเวกฺขนฺติ  ผลํ
ปจฺจเวกฺขนฺติ     นิพฺพานํ     ปจฺจเวกฺขนฺติ     นิพฺพานํ     โคตฺรภุสฺส
โวทานสฺส   มคฺคสฺส   ผลสฺส   อาวชฺชนาย   อารมฺมณปจฺจเยน  ปจฺจโย
อริยา  ปหีเน  กิเลเส  ปจฺจเวกฺขนฺติ วิกฺขมฺภิเต กิเลเส ... ปุพฺเพ ...
ฯเปฯ  จกฺขุํ  ...  วตฺถุํ  ...  นอรูปาวจเร  ขนฺเธ  อนิจฺจโต  ฯเปฯ
โทมนสฺสํ    อุปฺปชฺชติ    ทิพฺเพน    จกฺขุนา    รูปํ   ปสฺสติ   ทิพฺพาย
โสตธาตุยา   สทฺทํ   สุณาติ   เจโตปริยญาเณน  นอรูปาวจรจิตฺตสมงฺคิสฺส
จิตฺตํ    ชานาติ    รูปายตนํ    จกฺขุวิญฺญาณสฺส   โผฏฺฐพฺพายตนํ   ...
นอรูปาวจรา       ขนฺธา       อิทฺธิวิธญาณสฺส      เจโตปริยญาณสฺส
ปุพฺเพนิวาสานุสฺสติญาณสฺส       ยถากมฺมุปคญาณสฺส      อนาคตํสญาณสฺส
อาวชฺชนาย อารมฺมณปจฺจเยน ปจฺจโย ฯ
     [๗๙๙]     อรูปาวจโร     ธมฺโม     อรูปาวจรสฺส    ธมฺมสฺส
อธิปติปจฺจเยน     ปจฺจโย:    สหชาตาธิปติ:    อรูปาวจรา    อธิปติ
สมฺปยุตฺตกานํ   ขนฺธานํ  อธิปติปจฺจเยน  ปจฺจโย  ฯ  อรูปาวจโร  ธมฺโม
นอรูปาวจรสฺส    ธมฺมสฺส    อธิปติปจฺจเยน   ปจฺจโย:   อารมฺมณาธิปติ
สหชาตาธิปติ   ฯ   อารมฺมณาธิปติ:   อากาสานญฺจายตนํ   ครุํ   กตฺวา
ปจฺจเวกฺขติ   ฯเปฯ   เนวสญฺญานาสญฺญายตนํ   ครุํ  กตฺวา  ปจฺจเวกฺขติ
