                        สปฺปีติกทุกํ
                       ปฏิจฺจวาโร
     [๖๗๒]   สปฺปีติกํ   ธมฺมํ   ปฏิจฺจ   สปฺปีติโก   ธมฺโม  อุปฺปชฺชติ
เหตุปจฺจยา;  สปฺปีติกํ  เอกํ  ขนฺธํ  ปฏิจฺจ  ตโย ขนฺธา เทฺว ขนฺเธ ...
ปฏิสนฺธิกฺขเณ    ฯเปฯ    สปฺปีติกํ   ธมฺมํ   ปฏิจฺจ   อปฺปีติโก   ธมฺโม
อุปฺปชฺชติ    เหตุปจฺจยา:    สปฺปีติเก    ขนฺเธ    ปฏิจฺจ    ปีติ   จ
จิตฺตสมุฏฺฐานญฺจ   รูปํ   ปฏิสนฺธิกฺขเณ   ฯเปฯ   สปฺปีติกํ   ธมฺมํ  ปฏิจฺจ
สปฺปีติโก   จ   อปฺปีติโก  จ  ธมฺมา  อุปฺปชฺชนฺติ  เหตุปจฺจยา:  สปฺปีติกํ
เอกํ   ขนฺธํ   ปฏิจฺจ   ตโย   ขนฺธา   ปีติ   จ  จิตฺตสมุฏฺฐานญฺจ  รูปํ
เทฺว   ขนฺเธ   ...   ปฏิสนฺธิกฺขเณ   ฯเปฯ   อปฺปีติกํ   ธมฺมํ  ปฏิจฺจ
อปฺปีติโก   ธมฺโม   อุปฺปชฺชติ   เหตุปจฺจยา:    อปฺปีติกํ   เอกํ   ขนฺธํ
ปฏิจฺจ   ตโย   ขนฺธา  จิตฺตสมุฏฺฐานญฺจ  รูปํ  ปีตึ  ปฏิจฺจ  จิตฺตสมุฏฺฐานํ
รูปํ     ปฏิสนฺธิกฺขเณ     อปฺปีติกํ    เอกํ    ขนฺธํ    ปฏิจฺจ    ตโย
ขนฺธา   กฏตฺตา   จ  รูปํ  เทฺว  ขนฺเธ  ...  ปีตึ  ปฏิจฺจ  กฏตฺตารูปํ
ขนฺเธ   ปฏิจฺจ   วตฺถุ   วตฺถุํ   ปฏิจฺจ   ขนฺธา   ปีตึ   ปฏิจฺจ   วตฺถุ
วตฺถุํ ปฏิจฺจ ปีติ เอกํ มหาภูตํ ปฏิจฺจ ... ฯ
     ยถา สวิตกฺกทุกํ สพฺพตฺถ เอวํ สปฺปีติกทุกํ กาตพฺพํ
     สพฺพตฺถ ปวตฺติ ปฏิสนฺธิ นวปิ ปญฺหา ฯ
     [๖๗๓]   เหตุยา   นว   อารมฺมเณ  นว  อธิปติยา  นว  ฯเปฯ
