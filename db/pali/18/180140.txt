เตน   ภควตา   ชานตา   ปสฺสตา   อรหตา   สมฺมาสมฺพุทฺเธน   เอถ
ตุเมฺห    ภิกฺขเว    มาตุมตฺตีสุ    มาตุจิตฺตํ    อุปฏฺฐเปถ   ภคินีมตฺตีสุ
ภคินีจิตฺตํ   อุปฏฺฐเปถ   ธึตุมตฺตีสุ   ธีตุจิตฺตํ  อุปฏฺฐเปถาติ  ฯ  อยํ  ๑
โข   มหาราช   เหตุ   อยํ   ปจฺจโย   เยนิเม   ทหรา   ภิกฺขู  สุสู
กาฬเกสา  ภเทฺรน  โยพฺพเนน  สมนฺนาคตา  ปฐเมน วยสา อนิกีฬิตาวิโน
กาเมสุ     ยาวชีวํ     ปริปุณฺณํ     ปริสุทฺธํ     พฺรหฺมจริยํ    จรนฺติ
อทฺธานญฺจ อาปาเทนฺตีติ ฯ
     [๑๙๖]  โลฬํ  ๒  โข โภ ภารทฺวาช จิตฺตํ อปฺเปกทา มาตุมตฺตีสุปิ
โลภธมฺมา   อุปฺปชฺชนฺติ   ภคินีมตฺตีสุปิ  โลภธมฺมา  อุปฺปชฺชนฺติ  ธีตุมตฺตีสุปิ
โลภธมฺมา    อุปฺปชฺชนฺติ    ฯ    อตฺถิ    นุ   โข   โภ   ภารทฺวาช
อญฺโญ    จ   เหตุ   อญฺโญ   จ   ปจฺจโย   เยนิเม   ทหรา   ภิกฺขู
สุสู   กาฬเกสา   ฯเปฯ   อทฺธานญฺจ   อาปาเทนฺตีติ   ฯ   วุตฺตํ  โข
เอตํ  มหาราช  เตน  ภควตา  ชานตา  ปสฺสตา อรหตา สมฺมาสมฺพุทฺเธน
เอถ    ตุเมฺห    ภิกฺขเว   อิมเมว   กายํ   อุทฺธํ   ปาทตลา   อโธ
เกสมตฺถกา    ตจปริยนฺตํ    ปูรนฺนานปฺปการสฺส   อสุจิโน   ปจฺจเวกฺขถ
อตฺถิ  อิมสฺมึ  กาเย  เกสา  โลมา  นขา  ทนฺตา  ตโจ  มํสํ นหารู ๓
อฏฺฐี    อฏฺฐิมิญฺชํ    วกฺกํ    หทยํ   ยกนํ   กิโลมกํ   ปิหกํ   ปปฺผาสํ
อนฺตํ   อนฺตคุณํ   อุทริยํ   กรีสํ   ปิตฺตํ   เสมฺหํ  ปุพฺโพ  โลหิตํ  เสโท
เมโท   อสฺสุ   วสา   เขโฬ   สิงฺฆานิกา  ลสิกา  มุตฺตนฺติ  ฯ  อยมฺปิ
โข   มหาราช   เหตุ   อยํ   ปจฺจโย   เยนิเม   ทหรา   ภิกฺขู  สุสู
#๑ ยุ. อยมฺปิ ฯ   ๒ ม. ยุ. โลลํ ฯ  ๓ ม. ยุ. นหารุ ฯ
