น   มญฺญติ   ฯ   สพฺพํ   น   มญฺญติ   สพฺพสฺมึ   น   มญฺญติ  สพฺพโต
น   มญฺญติ   สพฺพํ   เมติ   น  มญฺญติ  ฯ  โส  เอวํ  อมญฺญมาโน  น
จ    กิญฺจิ   โลเก   อุปาทิยติ   อนุปาทิยํ   น   ปริตสฺสติ   อปริตสฺสํ
ปจฺจตฺตญฺเญว     ปรินิพฺพายติ     ขีณา    ชาติ    วุสิตํ    พฺรหฺมจริยํ
กตํ  กรณียํ  นาปรํ  อิตฺถตฺตายาติ  ปชานาติ  ฯ  อยํ  โข  สา  ภิกฺขเว
สพฺพมญฺญิตสมุคฺฆาตสารุปฺปา ปฏิปทาติ ฯ อฏฺฐมํ ฯ
     [๓๔]  สพฺพมญฺญิตสมุคฺฆาตสปฺปายํ  โว  ภิกฺขเว  ปฏิปทํ  เทสิสฺสามิ
ตํ   สุณาถ   ฯ   กตมา   จ  สา  ภิกฺขเว  สพฺพมญฺญิตสมุคฺฆาตสปฺปายา
ปฏิปทา     ฯ     อิธ     ภิกฺขเว    ภิกฺขุ    จกฺขุํ    น    มญฺญติ
จกฺขุสฺมึ    น    มญฺญติ    จกฺขุโต    น   มญฺญติ   จกฺขุํ   เมติ   น
มญฺญติ   ฯ   รูเป   น   มญฺญติ   ฯ   จกฺขุวิญฺญาณํ   น   มญฺญติ   ฯ
จกฺขุสมฺผสฺสํ   น   มญฺญติ   ฯ   ยมฺปิทํ   จกฺขุสมฺผสฺสปจฺจยา   อุปฺปชฺชติ
เวทยิตํ   สุขํ   วา   ทุกฺขํ   วา   อทุกฺขมสุขํ   วา  ตมฺปิ  น  มญฺญติ
ตสฺมึปิ   น   มญฺญติ   ตโตปิ   น  มญฺญติ  ตํ  เมติ  น  มญฺญติ  ฯ  ยํ
หิ    ภิกฺขเว    มญฺญติ    ยสฺมึ   มญฺญติ   ยโต   มญฺญติ   ยํ   เมติ
มญฺญติ     ตโต    ตํ    โหติ    อญฺญถา    อญฺญถาภาวี    ภวสตฺโต
โลโก    ภวเมว    อภินนฺทติ   ฯเปฯ   ชิวฺหํ   น   มญฺญติ   ชิวฺหาย
น   มญฺญติ   ชิวฺหาโต   น   มญฺญติ   ชิวฺหา   เมติ   น   มญฺญติ  ฯ
รเส    ชิวฺหาวิญฺญาณํ   ๑   ชิวฺหาสมฺผสฺสํ   น   มญฺญติ   ฯ   ยมฺปิทํ
ชิวฺหาสมฺผสฺสปจฺจยา    อุปฺปชฺชติ    เวทยิตํ    สุขํ   วา   ทุกฺขํ   วา
#๑ ม. ยุ. รเส น มญฺญติ ชิวฺหาวิญฺญาณํ น มญฺญติ ฯ
