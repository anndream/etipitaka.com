     [๑๔๒]  กตมานิ  จ  ภิกฺขเว  ฉ  อภิภายตนานิ  ฯ  อิธ  ภิกฺขเว
ภิกฺขุโน   จกฺขุนา   รูปํ   ทิสฺวา   น   อุปฺปชฺชนฺติ   ปาปกา   อกุสลา
ธมฺมา    สรสงฺกปฺปา   สญฺโญชนิยา   เวทิตพฺพเมตํ   ภิกฺขเว   ภิกฺขุนา
อภิภูตเมตํ    อายตนํ    อภิภายตนํ   เหตํ   วุตฺตํ   ภควตาติ   ฯเปฯ
ปุน   จปรํ   ภิกฺขเว   ภิกฺขุโน   มนสา  ธมฺมํ  วิญฺญาย  น  อุปฺปชฺชนฺติ
ปาปกา    อกุสลา   ธมฺมา   สรสงฺกปฺปา   สญฺโญชนิยา   เวทิตพฺพเมตํ
ภิกฺขเว    ภิกฺขุนา    อภิภูตเมตํ   อายตนํ   อภิภายตนํ   เหตํ   วุตฺตํ
ภควตาติ ฯ อิมานิ วุจฺจนฺติ ภิกฺขเว ฉ อภิภายตนานีติ ฯ ตติยํ ฯ
     [๑๔๓]   สาวตฺถีนิทานํ   ฯเปฯ   ปมาทวิหาริญฺจ   โว   ภิกฺขเว
เทสิสฺสามิ    อปฺปมาทวิหาริญฺจ    ตํ    สุณาถ   ฯ   กถญฺจ   ภิกฺขเว
ปมาทวิหารี   โหติ   ฯ   จกฺขุนฺทฺริยํ  อสํวุตสฺส  ภิกฺขเว  วิหรโต  จิตฺตํใ
พฺยาสิจฺจติ  ๑  จกฺขุวิญฺเญยฺเยสุ  รูเปสุ  ตสฺส  พฺยาสิตฺตจิตฺตสฺส  ปามุชฺชํ
น   โหติ   ปามุชฺเช   อสติ  ปีติ  น  โหติ  ปีติยา  อสติ  ปสฺสทฺธิ  น
โหติ   ปสฺสทฺธิยา   อสติ   ทุกฺขํ   วิหรติ  ทุกฺขิโน  จิตฺตํ  น  สมาธิยติ
อสมาหิเต จิตฺเต ธมฺมา น ปาตุภวนฺติ ธมฺมานํ อปาตุภาวา ปมาทวิหารีเตฺวว
สงฺขํ    คจฺฉติ    ฯเปฯ    ชิวฺหินฺทฺริยํ   อสํวุตสฺส   ภิกฺขเว   วิหรโต
จิตฺตํ   พฺยาสิจฺจติ   ชิวฺหาวิญฺเญยฺเยสุ   รเสสุ   ตสฺส   พฺยาสิตฺตจิตฺตสฺส
ฯเปฯ     ปมาทวิหารีเตฺวว     สงฺขํ    คจฺฉติ    ฯเปฯ    มนินฺทฺริยํ
อสํวุตสฺส   ภิกฺขเว  วิหรโต  จิตฺตํ  พฺยาสิจฺจติ  มโนวิญฺเญยฺเยสุ  ธมฺเมสุ
ตสฺส   พฺยาสิตฺตจิตฺตสฺส   ปามุชฺชํ   น   โหติ   ปามุชฺเช   อสติ   ปีติ
#๑ ม. ยุ. พฺยาสิญฺจติ ฯ เอวมุปริปิ ฯ
