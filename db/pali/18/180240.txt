กิตฺตาวตา นุ โข ภนฺเต ภิกฺขุโน ทสฺสนํ สุวิสุทฺธํ โหตีติ ฯ
     [๓๔๑]  เสยฺยถาปิ  ภิกฺขุ  ปุริสสฺส  กึสุโก  อทิฏฺฐปุพฺโพ  อสฺส  ฯ
โส  เยนญฺญตโร  ปุริโส  กึสุกสฺส  ทสฺสาวี  เตนุปสงฺกเมยฺย อุปสงฺกมิตฺวา
ตํ    ปุริสํ    เอวํ    วเทยฺย    กีทิโส   โภ   ปุริส   กึสุโกติ   ฯ
โส   เอวํ   วเทยฺย   กาฬโก   โข  อมฺโภ  ปุริส  กึสุโก  เสยฺยถาปิ
ฌามขาณูติ   ฯ   เตน   โข   ปน  ภิกฺขุ  สมเยน  ตาทิโสวสฺส  กึสุโก
ยถา  ๑  ตสฺส  ปุริสสฺส  ทสฺสนํ  ฯ  อถ โข โส ภิกฺขุ ปุริโส อสนฺตุฏฺโฐ
ตสฺส    ปุริสสฺส   ปญฺหาเวยฺยากรเณน   เยนญฺญตโร   ปุริโส   กึสุกสฺส
ทสฺสาวี   เตนุปสงฺกเมยฺย   อุปสงฺกมิตฺวา   ตํ   ปุริสํ   เอวํ   วเทยฺย
กีทิโส   อมฺโภ   ปุริส  กึสุโกติ  ฯ  โส  เอวํ  วเทยฺย  โลหิตโก  โข
อมฺโภ   ปุริส   กึสุโก  เสยฺยถาปิ  มํสเปสีติ  ฯ  เตน  โข  ปน  ภิกฺขุ
สมเยน   ตาทิโสวสฺส   กึสุโก   ยถาปิ   ตสฺส   ปุริสสฺส   ทสฺสนํ   ฯ
อถ  โข  โส  ภิกฺขุ  ปุริโส  อสนฺตุฏฺโฐ ตสฺส ปุริสสฺส ปณฺหาเวยฺยากรเณน
เยนญฺญตโร      ปุริโส      กึสุกสฺส     ทสฺสาวี     เตนุปสงฺกเมยฺย
อุปสงฺกมิตฺวา   ตํ  ปุริสํ  เอวํ  วเทยฺย  กีทิโส  โภ  ปุริส  กึสุโกติ  ฯ
โส   เอวํ   วเทยฺย   โอจีรกชาโต   ๒   โข  อมฺโภ  ปุริส  กึสุโก
อาทิณฺณสิปาฏิโก  เสยฺยถาปิ  สิรีโสติ  ฯ  เตน  โข  ปน  ภิกฺขุ  สมเยน
ตาทิโสวสฺส   กึสุโก   ยถาปิ   ตสฺส   ปุริสสฺส   ทสฺสนํ   ฯ  อถ  โข
โส   ภิกฺขุ   ปุริโส   อสนฺตุฏโฐ   ตสฺส   ปุริสสฺส  ปญฺหาเวยฺยากรเณน
เยนญฺญตโร   ปุริโส   กึสุกสฺส   ทสฺสาวี  เตนุปสงฺกเมยฺย  อุปสงฺกมิตฺวา
#๑ ม. ยุ. ยถาปิ ฯ   ๒ ยุ. โอทีรกชาโต ฯ
