สมาปตฺติยา  วุฏฺฐิโตติ  วาติ  ฯ   อถขฺวสฺส  ปุพฺเพ  ว  ตถา   จิตฺตํ
ภาวิตํ โหติ ยนฺตํ ตถตฺตาย อุปเนตีติ ฯ
     [๕๖๗]    สาธุ    ภนฺเต    ฯเปฯ    อุตฺตรึ    ปญฺหํ   อปุจฺฉิ
สญฺญาเวทยิตนิโรธสมาปตฺติยา   วุฏฺฐหนฺตสฺส  ปน  ภนฺเต  ภิกฺขุโน  กตเม
ธมฺมา  ปฐมํ  อุปฺปชฺชนฺติ  ยทิ  วา  กายสงฺขาโร  ยทิ  วา  วจีสงฺขาโร
ยทิ    วา    จิตฺตสงฺขาโรติ   ๑   ฯ   สญฺญาเวทยิตนิโรธสมาปตฺติยา
วุฏฺฐหนฺตสฺส   โข   ๒  คหปติ  ภิกฺขุโน  จิตฺตสงฺขาโร  ปฐมํ  อุปฺปชฺชติ
ตโต กายสงฺขาโร ตโต วจีสงฺขาโรติ ฯ
     [๕๖๘] สาธุ ฯเปฯ อุตฺตรึ ปญฺหํ อปุจฺฉิ สญฺญาเวทยิตนิโรธสมาปตฺติยา
วุฏฺฐิตํ     ปน     ภนฺเต     ภิกฺขุํ    กติ    ผสฺสา    ผุสนฺติ    ฯ
สญฺญาเวทยิตนิโรธสมาปตฺติยา    วุฏฺฐิตํ    โข    คหปติ   ภิกฺขุํ   ตโย
ผสฺสา   ผุสนฺติ   สุญฺโญ   ๓   ผสฺโส   อนิมิตฺโต   ผสฺโส  อปฺปณิหิโต
ผสฺโสติ ฯ
     [๕๖๙] สาธุ ฯเปฯ อุตฺตรึ ปญฺหํ อปุจฺฉิ สญฺญาเวทยิตนิโรธสมาปตฺติยา
วุฏฺฐิตสฺส     ปน     ภนฺเต     ภิกฺขุโน     กึนินฺนํ    จิตฺตํ    โหติ
กึโปณํ    กึปพฺภารนฺติ    ฯ    สญฺญาเวทยิตนิโรธสมาปตฺติยา   วุฏฺฐิตสฺส
โข คหปติ ภิกฺขุโน วิเวกนินฺนํ จิตฺตํ โหติ วิเวกโปณํ วิเวกปพฺภารนฺติ ฯ
     [๕๗๐]  สาธุ  ภนฺเตติ  โข  จิตฺโต  คหปติ  อายสฺมโต  กามภุสฺส
ภาสิตํ   อภินนฺทิตฺวา   อนุโมทิตฺวา   อายสฺมนฺตํ   กามภุํ   อุตฺตรึ  ปญฺหํ
#๑ ยุ. อิติสทฺโท นตฺถิ ฯ  ๒ ม. โขสทฺโท นตฺถิ ฯ  ๓ ม. ยุ. สุญฺญโต ฯ
