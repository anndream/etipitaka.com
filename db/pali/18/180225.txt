โข   ภิกฺขุ   ฉนฺเนตํ   ๑   พาหิรานํ  อายตนานํ  อธิวจนํ  ฯ  มชฺเฌ
สํสีทิโตติ  ๒  โข  ภิกฺขุ  นนฺทิราคสฺเสตํ  อธิวจนํ ฯ ถเล อุสฺสาโทติ โข
ภิกฺขุ   อสฺมิมานสฺเสตํ   อธิวจนํ  ฯ  กตโม  จ  ภิกฺขุ  มนุสฺสคฺคาโห  ฯ
อิธ    ภิกฺขุ    คิหีหิ   สํสฏฺโฐ   วิหรติ   สหนนฺทิ   สหโสกี   สุขิเตสุ
สุขิโต  ทุกฺขิเตสุ  ทุกฺขิโต  อุปฺปนฺเนสุ  กิจฺจกรณีเยสุ  อตฺตโน  ๓  โยคํ
อาปชฺชติ   ฯ   อยํ   วุจฺจติ  ภิกฺขุ  มนุสฺสคฺคาโห  ฯ  กตโม  จ  ภิกฺขุ
อมนุสฺสคฺคาโห   ฯ   อิธ  ภิกฺขุ  เอกจฺโจ  อญฺญตรํ  เทวนิกายํ  ปณิธาย
พฺรหฺมจริยํ   จรติ  อิมินาหํ  สีเลน  วา  วตฺเตน  ๔  วา  ตเปน  วา
พฺรหฺมจริเยน   วา   เทโว  วา  ภวิสฺสามิ  เทวญฺญตโร  วาติ  ฯ  อยํ
วุจฺจติ  ภิกฺขุ  อมนุสฺสคฺคาโห  ฯ  อาวฏฺฏคฺคาโหติ  โข  ภิกฺขุ  ปญฺจนฺเนตํ
กามคุณานํ   อธิวจนํ   ฯ   กตโม   จ   ภิกฺขุ  อนฺโตปูติภาโว  ฯ  อิธ
ภิกฺขุ   เอกจฺโจ   ทุสฺสีโล   โหติ  ปาปธมฺโม  อสุจิ  สงฺกสฺสรสมาจาโร
ปฏิจฺฉนฺนกมฺมนฺโต   อสฺสมโณ  สมณปฏิญฺโญ  อพฺรหฺมจารี  พฺรหฺมจารีปฏิญฺโญ
อนฺโตปูติ     อวสฺสุโต    กสมฺพุกชาโต    ๕    ฯ    อยํ    วุจฺจติ
ภิกฺขุ อนฺโตปูติภาโวติ ฯ
     [๓๒๔]   เตน   โข   ปน  สมเยน  นนฺโท  โคปาลโก  ภควโต
อวิทูเร   ฐิโต   โหติ   ฯ   อถ   โข   นนฺโท   โคปาลโก  ภควนฺตํ
เอตทโวจ   อหํ   โข   ภนฺเต  น  โอริมํ  ตีรํ  อุปคจฺฉามิ  น  ปาริมํ
ตีรํ   อุปคจฺฉามิ   น   มชฺเฌ   สํสีทิสฺสามิ  น  ถเล  โอสีทิสฺสามิ  ๖
#๑ ยุ. ฉนฺนํ ฯ  ๒ ม. สํสีโทติ ฯ  ๓ ม. ยุ. อตฺตนา เตสุ โยคํ ฯ  ๔ ม. ยุ.
#วเตน ฯ  ๕ ยุ. กสมฺพุชาโต ฯ  ๖ ม. ยุ. อุสฺสีทิสฺสามิ ฯ1
