ยถาภูตํ   สมนุปสฺสถ   ฯ   จกฺขุํ  ภิกฺขเว  ภิกฺขุ  โยนิโส  มนสิกโรนฺโต
จกฺขุอนิจฺจตญฺจ     ยถาภูตํ     สมนุปสฺสนฺโต     จกฺขุสฺมึปิ    นิพฺพินฺทติ
นนฺทิกฺขยา   ราคกฺขโย   ราคกฺขยา   นนฺทิกฺขโย   นนฺทิราคกฺขยา  จิตฺตํ
สุวิมุตฺตนฺติ    วุจฺจติ    ฯเปฯ   ชิวฺหํ   ภิกฺขเว   โยนิโส   มนสิกโรถ
ชิวฺหานิจฺจตญฺจ   ยถาภูตํ   สมนุปสฺสถ  ฯ  ชิวฺหํ  ภิกฺขเว  ภิกฺขุ  โยนิโส
มนสิกโรนฺโต    ชิวฺหานิจฺจตญฺจ    ยถาภูตํ    สมนุปสฺสนฺโต    ชิวฺหายปิ
นิพฺพินฺทติ   นนฺทิกฺขยา  ราคกฺขโย  ราคกฺขยา  นนฺทิกฺขโย  นนฺทิราคกฺขยา
จิตฺตํ   สุวิมุตฺตนฺติ   วุจฺจติ   ฯเปฯ   มนํ  ภิกฺขเว  โยนิโส  มนสิกโรถ
มนานิจฺจตญฺจ   ยถาภูตํ   สมนุปสฺสถ   ฯ   มนํ  ภิกฺขเว  ภิกฺขุ  โยนิโส
มนสิกโรนฺโต     มนานิจฺจตญฺจ     ยถาภูตํ    สมนุปสฺสนฺโต    มนสฺมึปิ
นิพฺพินฺทติ   นนฺทิกฺขยา  ราคกฺขโย  ราคกฺขยา  นนฺทิกฺขโย  นนฺทิราคกฺขยา
จิตฺตํ สุวิมุตฺตนฺติ วุจฺจตีติ ฯ ตติยํ ฯ
     [๒๔๘]    รูเป   ภิกฺขเว   โยนิโส   มนสิกโรถ   รูปานิจฺจตญฺจ
ยถาภูตํ   สมนุปสฺสถ   ฯ   รูเป  ภิกฺขเว  ภิกฺขุ  โยนิโส  มนสิกโรนฺโต
รูปานิจฺจตญฺจ   ยถาภูตํ  สมนุปสฺสนฺโต  รูเปสุ  ๑  นิพฺพินฺทติ  นนฺทิกฺขยา
ราคกฺขโย   ราคกฺขยา   นนฺทิกฺขโย   นนฺทิราคกฺขยา   จิตฺตํ  สุวิมุตฺตนฺติ
วุจฺจติ    ฯ    สทฺเท   คนฺเธ   รเส   โผฏฺฐพฺเพ   ธมฺเม   ภิกฺขเว
โยนิโส    มนสิกโรถ    ธมฺมานิจฺจตญฺจ   ยถาภูตํ   สมนุปสฺสถ   ธมฺเม
ภิกฺขเว    ภิกฺขุ    โยนิโส    มนสิกโรนฺโต   ธมฺมานิจฺจตญฺจ   ยถาภูตํ
สมนุปสฺสนฺโต   ธมฺเมสุ   นิพฺพินฺทติ   นนฺทิกฺขยา   ราคกฺขโย  ราคกฺขยา
#๑ ม. ยุ. รูเปสุปิ ... ฯ เอวมุปริปิ ฯ
