วา  มคฺคํ  อาจิกฺเขยฺย  อนฺธกาเร  วา เตลปฺปชฺโชตํ ธาเรยฺย จกฺขุมนฺโต
รูปานิ  ทกฺขนฺตีติ  ๑  ฯ  เอวเมว  ๒  ภควตา อเนกปริยาเยน ธมฺโม
ปกาสิโต   ฯ   เอสาหํ   ภนฺเต   ภควนฺตํ   สรณํ   คจฺฉามิ   ธมฺมญฺจ
ภิกฺขุสงฺฆญฺจ     ลเภยฺยาหํ    ภนฺเต    ภควโต    สนฺติเก    ปพฺพชฺชํ
ลเภยฺยํ    อุปสมฺปทนฺติ    ฯ    อลตฺถ    โข   ตาลปุตฺโต   นฏคามณี
ภควโต    สนฺติเก   ปพฺพชฺชํ   อลตฺถ   อุปสมฺปทํ   ฯ   อจิรูปสมฺปนฺโน
จ   ปนายสฺมา   ตาลปุตฺโต   เอโก   วูปกฏฺโฐ   อปฺปมตฺโต   อาตาปี
ปหิตตฺโต   วิหรนฺโต   ฯเปฯ   อญฺญตโร   จ   ปนายสฺมา   ตาลปุตฺโต
อรหตํ อโหสีติ ฯ ทุติยํ ฯ
     [๕๙๓]   อถ  โข  โยธาชีโว  คามณี  เยน  ภควา  เตนุปสงฺกมิ
อุปสงฺกมิตฺวา   ฯเปฯ   เอกมนฺตํ   นิสินฺโน   โข   โยธาชีโว   คามณี
ภควนฺตํ   เอตทโวจ   สุตมฺเมตํ   ภนฺเต   ปุพฺพกานํ   อาจริยปาจริยานํ
โยธาชีวานํ   ภาสมานานํ   โย   โส   โยธาชีโว   สงฺคาเม  อุสฺสหติ
วายมติ   ตเมนํ   อุสฺสหนฺตํ   วายมนฺตํ   ปเร   หนนฺติ  ปริยาปาเทนฺติ
โส   กายสฺส   เภทา   ปรํ   มรณา  สรชิตานํ  ๓  เทวานํ  สหพฺยตํ
อุปปชฺชตีติ   ฯ   อิธ   ภควา   กิมาหาติ   ฯ   อลํ  คามณิ  ติฏฺฐเตตํ
มา   มํ   เอตํ   ปุจฺฉีติ   ฯ   ทุติยมฺปิ   โข   ฯเปฯ   ตติยมฺปิ  โข
โยธาชีโว   คามณี   ภควนฺตํ   เอตทโวจ   สุตมฺเมตํ  ภนฺเต  ปุพฺพกานํ
อาจริยปาจริยานํ    โยธาชีวานํ   ภาสมานานํ   โย   โส   โยธาชีโว
#๑ ยุ. อิติสทฺโท นตฺถิ ฯ  ๒ ม. ยุ. เอวเมวํ ฯ  ๓ ม. ปรชิตานํ ฯ
#ยุ. สรณฺชิตานํ ฯ เอวมุปริปิ ฯ
