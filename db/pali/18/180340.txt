สทฺเทหิ   ทิพฺเพหิ   คนฺเธหิ  ทิพฺเพหิ  รเสหิ  ทิพฺเพหิ  โผฏฺฐพฺเพหีติ  ฯ
สาธุ   โข   มาริส   โมคฺคลฺลาน   พุทฺธสรณคมนํ   โหติ  ฯเปฯ  สาธุ
โข   มาริส   โมคฺคลฺลาน   ธมฺมสรณคมนํ   โหติ   ฯเปฯ   สาธุ  โข
มาริส    โมคฺคลฺลาน    สงฺฆสรณคมนํ    โหติ   ฯ   สงฺฆสรณคมนเหตุ
โข   มาริส   โมคฺคลฺลาน  เอวมิเธกจฺเจ  สตฺตา  กายสฺส  เภทา  ปรํ
มรณา   สุคตึ   สคฺคํ   โลกํ   อุปปชฺชนฺติ   เต   อญฺเญ  เทเว  ทสหิ
ฐาเนหิ   อธิคฺคณฺหนฺติ   ทิพฺเพน   อายุนา   ทิพฺเพน   วณฺเณน  ทิพฺเพน
สุเขน   ทิพฺเพน   ยเสน   ทิพฺเพน   อาธิปเตยฺเยน   ทิพฺเพหิ   รูเปหิ
ทิพฺเพหิ    สทฺเทหิ    ทิพฺเพหิ    คนฺเธหิ   ทิพฺเพหิ   รเสหิ   ทิพฺเพหิ
โผฏฺฐพฺเพหีติ ฯ
     [๕๓๓]   อถ   โข   สกฺโก  เทวานมินฺโท  ปญฺจหิ  เทวตาสเตหิ
สทฺธึ    เยนายสฺมา    มหาโมคฺคลฺลาโน    เตนุปสงฺกมิ   อุปสงฺกมิตฺวา
อายสฺมนฺตํ    มหาโมคฺคลฺลานํ   อภิวาเทตฺวา   เอกมนฺตํ   อฏฺฐาสิ   ฯ
เอกมนฺตํ   ฐิตํ   โข   สกฺกํ   เทวานมินฺทํ  อายสฺมา  มหาโมคฺคลฺลาโน
เอตทโวจ  สาธุ  โข  เทวานมินฺท  พุทฺเธ  อเวจฺจปฺปสาเทน สมนฺนาคมนํ
โหติ    อิติปิ   โส   ภควา   ฯเปฯ   สตฺถา   เทวมนุสฺสานํ   พุทฺโธ
ภควาติ  ฯ  พุทฺเธ  อเวจฺจปฺปสาเทน  สมนฺนาคมนเหตุ  โข  เทวานมินฺท
เอวมิเธกจฺเจ   สตฺตา   กายสฺส   เภทา   ปรํ   มรณา   สุคตึ  สคฺคํ
โลกํ   อุปปชฺชนฺติ   เต   อญฺเญ   เทเว   ทสหิ  ฐาเนหิ  อธิคฺคณฺหนฺติ
ทิพฺเพน    อายุนา   ฯเปฯ   ทิพฺเพหิ   โผฏฺฐพฺเพหิ   ฯ   สาธุ   โข
