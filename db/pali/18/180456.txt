อยฺยาย    เอวํกลฺยาโณ    กิตฺติสทฺโท   อพฺภุคฺคโต   ปณฺฑิตา   พฺยตฺตา
เมธาวินี   พหุสฺสุตา   จิตฺตกถี   ๑   กลฺยาณปฏิภาณาติ  ฯ  ตํ  เทโว
ปยิรุปาสตูติ ฯ
     [๗๕๔]   อถ   โข  ราชา  ปเสนทิโกสโล  เยน  เขมา  ภิกฺขุนี
เตนุปสงฺกมิ    อุปสงฺกมิตฺวา   เขมํ   ภิกฺขุนึ   อภิวาเทตฺวา   เอกมนฺตํ
นิสีทิ   ฯ  เอกมนฺตํ  นิสินฺโน  โข  ราชา  ปเสนทิโกสโล  เขมํ  ภิกฺขุนึ
เอตทโวจ   กึ   นุ   โข   อยฺเย   โหติ  ตถาคโต  ปรํ  มรณาติ  ฯ
อพฺยากตํ  โข  เอตํ  มหาราช  ภควตา  โหติ  ตถาคโต  ปรํ มรณาติ ฯ
กึ  ปนยฺเย  น  โหติ  ตถาคโต  ปรํ  มรณาติ  ฯ  เอตมฺปิ โข มหาราช
อพฺยากตํ   ภควตา   น   โหติ   ตถาคโต   ปรํ   มรณาติ  ฯ  กึ  นุ
โข   อยฺเย   โหติ   จ   น   จ   โหติ  ตถาคโต  ปรํ  มรณาติ  ฯ
อพฺยากตํ  โข  เอตํ  มหาราช  ภควตา  โหติ  จ  น  จ โหติ ตถาคโต
ปรํ   มรณาติ   ฯ   กึ   ปนยฺเย  เนว  โหติ  น  น  โหติ  ตถาคโต
ปรํ   มรณาติ   ฯ   เอตมฺปิ   โข  มหาราช  อพฺยากตํ  ภควตา  เนว
โหติ น น โหติ ตถาคโต ปรํ มรณาติ ฯ
     [๗๕๕]   กึ  นุ  โข  อยฺเย  โหติ  ตถาคโต  ปรํ  มรณาติ  อิติ
ปุฏฺฐา  สมานา  อพฺยากตํ  โข  เอตํ  มหาราช  ภควตา  โหติ ตถาคโต
ปรํ  มรณาติ  วเทสิ  ฯ  กึ  ปนยฺเย  น  โหติ  ตถาคโต  ปรํ  มรณาติ
อิติ   ปุฏฺฐา   สมานา   เอตมฺปิ  โข  มหาราช  อพฺยากตํ  ภควตา  น
โหติ   ตถาคโต   ปรํ   มรณาติ  วเทสิ  ฯ  กึ  นุ  โข  อยฺเย  โหติ
#๑ ม. จิตฺตกถา ฯ
