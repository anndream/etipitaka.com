ตํ   ปุริสํ   เอวํ   วเทยฺย  กีทิโส  โภ  ปุริส  กึสุโกติ  ฯ  โส  เอวํ
วเทยฺย   พหลปตฺตปลาโส   สณฺฑจฺฉาโย  ๑  โข  อมฺโภ  ปุริส  กึสุโก
เสยฺยถาปิ   นิโคฺรโธติ  ฯ  เตน  โข  ปน  ภิกฺขุ  สมเยน  ตาทิโสวสฺส
กึสุโก   ยถาปิ   ตสฺส   ปุริสสฺส   ทสฺสนํ   ฯ   เอวเมว   โข  ภิกฺขุ
ยถา   ยถา   อธิมุตฺตานํ  เตสํ  สปฺปุริสานํ  ทสฺสนํ  สุวิสุทฺธํ  โหติ  ๒
ตถา ตถา โข เฉเกหิ ๓ สปฺปุริเสหิ พฺยากตํ ฯ
     [๓๔๒]   เสยฺยถาปิ   ภิกฺขุ   รญฺโญ  ปจฺจนฺติมํ  นครํ  ทฬฺหํ  ๔
ปาการโตรณํ    ฉทฺวารํ    ตตฺรสฺส    โทวาริโก    ปณฺฑิโต   พฺยตฺโต
เมธาวี   อญฺญาตานํ   นิวาเรตา   ญาตานํ   ปเวเสตา  ฯ  ปุรตฺถิมาย
ทิสาย  อาคนฺตฺวา  สีฆํ  ทูตยุคํ  ตํ  โทวาริกํ  เอวํ วเทยฺย กตฺถมฺโภ ๕
ปุริส  อิมสฺส  นครสฺส  นครสามีติ  ฯ  โส  เอวํ  วเทยฺย  เอโส ภนฺเต
มชฺเฌ  สิงฺฆาฏเก  นิสินฺโนติ  ฯ  อถ  โข  ตํ  สีฆํ  ทูตยุคํ  นครสามิสฺส
ยถาภูตํ   วจนํ   นียาเทตฺวา   ยถาคตมคฺคํ   ปฏิปชฺเชยฺย  ฯ  ปจฺฉิมาย
ทิสาย   อาคนฺตฺวา   สีฆํ   ทูตยุคํ   ฯเปฯ  อุตฺตราย  ทิสาย  ทกฺขิณาย
ทิสาย   อาคนฺตฺวา  สีฆํ  ทูตยุคํ  ตํ  โทวาริกํ  เอวํ  วเทยฺย  กตฺถมฺโภ
ปุริส   อิมสฺส   นครสฺส   นครสามีติ   ฯ   โส  เอวํ  วเทยฺย  เอโส
ภนฺเต   มชฺเฌ   สิงฺฆาฏเก   นิสินฺโนติ   ฯ  อถ  โข  ตํ  สีฆํ  ทูตยุคํ
นครสามิสฺส   ยถาภูตํ   วจนํ  นียาเทตฺวา  ยถาคตมคฺคํ  ปฏิปชฺเชยฺย  ฯ
อุปมา   โข   มฺยายํ   ภิกฺขุ   กตา   อตฺถสฺส  วิญฺญาปนาย  อยญฺเจตฺถ
#๑ ม. สนฺทจฺฉาโย ฯ ๒ ยุ. อยํ ปาโฐ นตฺถิ ฯ ๓ สี. ม. ยุ. เตหิ ฯ
#๔ ม. ทฬฺหุทฺธาปํ ฯ ยุ. ทฬฺหุทฺทาปํ ฯ ๕ ม. กหํ โภ ฯ ยุ. กหมฺโภ ฯ เอวมุปริปิ ฯ
