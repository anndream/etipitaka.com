อสฺสํ   จกฺกวตฺตีติ   ฯ   ตาหํ   เอวํ   วทามิ   ตมฺปิ   อนิจฺจํ   ตมฺปิ
อธุวํ    ตมฺปิ    ปหาย   คมนียนฺติ   ฯ   เตนหิ   อยฺยปุตฺต   อเมฺหปิ
โอวทาหีติ ๑ ฯ
     [๕๘๕]  ตสฺมา  หิ  โว  เอวํ  สิกฺขิตพฺพํ  พุทฺเธ อเวจฺจปฺปสาเทน
สมนฺนาคตา    ภวิสฺสาม   อิติปิ   โส   ภควา   อรหํ   สมฺมาสมฺพุทฺโธ
วิชฺชาจรณสมฺปนฺโน   สุคโต   โลกวิทู   อนุตฺตโร  ปุริสทมฺมสารถิ  สตฺถา
เทวมนุสฺสานํ  พุทฺโธ  ภควาติ  ฯ  ธมฺเม  อเวจฺจปฺปสาเทน  สมนฺนาคตา
ภวิสฺสาม  สฺวากฺขาโต  ภควตา  ธมฺโม  สนฺทิฏฺฐิโก  อกาลิโก เอหิปสฺสิโก
โอปนยิโก      ปจฺจตฺตํ     เวทิตพฺโพ     วิญฺญูหีติ     ฯ     สงฺเฆ
อเวจฺจปฺปสาเทน  สมนฺนาคตา  ภวิสฺสาม  สุปฏิปนฺโน  ภควโต สาวกสงฺโฆ
อุชุปฏิปนฺโน     ภควโต     สาวกสงฺโฆ     ญายปฏิปนฺโน     ภควโต
สาวกสงฺโฆ    สามีจิปฏิปนฺโน   ภควโต   สาวกสงฺโฆ   ยทิทํ   จตฺตาริ
ปุริสยุคานิ   อฏฺฐ  ปุริสปุคฺคลา  เอส  ภควโต  สาวกสงฺโฆ  อาหุเนยฺโย
ปาหุเนยฺโย     ทกฺขิเณยฺโย    อญฺชลิกรณีโย    อนุตฺตรํ    ปุญฺญกฺเขตฺตํ
โลกสฺสาติ   ฯ   ยํ   โข   ปน  ๒  กิญฺจิ  กุเล  เทยฺยธมฺมํ  สพฺพนฺตํ
อปฺปฏิวิภตฺตํ    ภวิสฺสติ   สีลวนฺเตหิ   กลฺยาณธมฺเมหีติ   ฯ   เอวํ   หิ
โว  สิกฺขิตพฺพนฺติ  ฯ  อถ  โข  จิตฺโต  คหปติ มิตฺตามจฺเจ ญาติสาโลหิเต
พุทฺเธ   จ   ธมฺเม   จ   สงฺเฆ  จ  [๓]  จาเค  จ  สมาทเปตฺวา
กาลมกาสีติ ฯ
                จิตฺตคหปติปุจฺฉา สมตฺตา ๔ ฯ
#๑ ยุ. โอวเทหีติ ฯ  ๒ ยุ. โข ปนาติ สทฺโท นตฺถิ ฯ  ๓ ยุ. ปสาเทตฺวา ฯ
#๔ ม. ยุ. จิตฺตสํยุตฺตํ สมตฺตํ ฯ
