มาตุคาเมน   ฯ   อิมานิ   โข   ภิกฺขเว   ปญฺจ   ฐานานิ   ทุลฺลภานิ
อกตปุญฺเญน มาตุคาเมน ฯ สตฺตมํ ฯ
     [๔๙๔]    ปญฺจิมานิ    ภิกฺขเว   ฐานานิ   สุลภานิ   กตปุญฺเญน
มาตุคาเมน   ฯ   กตมานิ   ปญฺจ   ฯ   ปฏิรูเป   กุเล   ชาเยยฺยนฺติ
อิทมฺปิ   ภิกฺขเว   ปฐมํ   ฐานํ   สุลภํ   กตปุญฺเญน   มาตุคาเมน   ฯ
ปฏิรูเป   กุเล   ชายิตฺวา   ปฏิรูปํ   กุลํ  คจฺเฉยฺยนฺติ  อิทมฺปิ  ภิกฺขเว
ทุติยํ    ฐานํ   สุลภํ   กตปุญฺเญน   มาตุคาเมน   ฯ   ปฏิรูเป   กุเล
ชายิตฺวา   ปฏิรูปํ   กุลํ   คนฺตฺวา   อสปตฺติ   อคารํ   อชฺฌาวเสยฺยนฺติ
อิทมฺปิ   ภิกฺขเว   ตติยํ   ฐานํ   สุลภํ   กตปุญฺเญน   มาตุคาเมน   ฯ
ปฏิรูเป   กุเล   ชายิตฺวา   ปฏิรูปํ   กุลํ   คนฺตฺวา   อสปตฺติ   อคารํ
อชฺฌาวสนฺตี    ปุตฺตวตี    อสฺสนฺติ    อิทมฺปิ   ภิกฺขเว   จตุตฺถํ   ฐานํ
สุลภํ   กตปุญฺเญน   มาตุคาเมน   ฯ   ปฏิรูเป  กุเล  ชายิตฺวา  ปฏิรูปํ
กุลํ    คนฺตฺวา    อสปตฺติ    อคารํ   อชฺฌาวสนฺตี   ปุตฺตวตี   สมานา
สามิกํ   อภิภุยฺย   วตฺเตยฺยนฺติ   อิทมฺปิ   ภิกฺขเว   ปญฺจมํ  ฐานํ  สุลภํ
กตปุญฺเญน   มาตุคาเมน   ฯ   อิมานิ   โข   ภิกฺขเว   ปญฺจ  ฐานานิ
สุลภานิ กตปุญฺเญน มาตุคาเมนาติ ฯ อฏฺฐมํ ฯ
     [๔๙๕]    ปญฺจหิ   ภิกฺขเว   ธมฺเมหิ   สมนฺนาคโต   มาตุคาโม
วิสารโท   อคารํ   อชฺฌาวสติ   ฯ   กตเมหิ  ปญฺจหิ  ฯ  ปาณาติปาตา
ปฏิวิรโต     จ     โหติ    อทินฺนาทานา    ปฏิวิรโต    จ    โหติ
กาเมสุ   มิจฺฉาจารา   ปฏิวิรโต   จ   โหติ  มุสาวาทา  ปฏิวิรโต  จ
