ปเวกฺขามีติ   ฯ  ยทา  โข  เต  ๑  ภิกฺขเว  ฉปฺปาณกาชฺฌตฺตา  อสฺสุ
กิลนฺตา  อถ  ตเมว  ขีลํ  วา  ถมฺภํ  ๒  วา  อุปติฏฺเฐยฺยุํ อุปนิสีเทยฺยุํ
อุปนิปชฺเชยฺยุํ   ฯ   เอวเมว   โข   ภิกฺขเว   ยสฺส   กสฺสจิ  ภิกฺขุโน
กายคตาสติ    ภาวิตา   พหุลีกตา   ตํ   จกฺขุ   นาวิญฺฉติ   มนาปิเยสุ
รูเปสุ    อมนาปิยา    รูปา   น   ปฏิกูลา   โหนฺติ   ฯเปฯ   ชิวฺหา
นาวิญฺฉติ   ฯเปฯ   มโน   นาวิญฺฉติ   มนาปิเยสุ   ธมฺเมสุ  อมนาปิยา
ธมฺมา   น   ปฏิกูลา  โหนฺติ  ฯ  เอวํ  โข  ภิกฺขเว  สํวโร  โหติ  ฯ
ทเฬฺห   ขีเล   วา   ถมฺเภ  วาติ  โข  ภิกฺขเว  กายคตาสติยา  เอตํ
อธิวจนํ  ฯ  ตสฺมาติห  [๓]  ภิกฺขเว  เอวํ  สิกฺขิตพฺพํ กายคตา โน สติ
ภาวิตา   ภวิสฺสติ   พหุลีกตา   ยานีกตา   วตฺถุกตา  อนุฏฺฐิตา  ปริจิตา
สุสมารทฺธาติ ฯ เอวํ หิ โว ๔ ภิกฺขเว สิกฺขิตพฺพนฺติ ฯ ทสมํ ฯ
     [๓๕๑]  เสยฺยถาปิ  ภิกฺขเว  ยวกลาปิ ๕ จาตุมฺมหาปเถ นิกฺขิตฺตา
อสฺส   อถ   ฉ   ปุริสา   อาคจฺเฉยฺยุํ  พฺยาภงฺคิหตฺถา  เต  เยน  ๖
ยวกลาปึ   ฉหิ   พฺยาภงฺคีหิ  หเนยฺยุํ  เอวํ  หิ  สา  ภิกฺขเว  ยวกลาปิ
สุหตา   อสฺส   ฉหิ   พฺยาภงฺคีหิ   หญฺญมานา   อถ   สตฺตโม   ปุริโส
อาคจฺเฉยฺย     พฺยาภงฺคิหตฺโถ     โส    ตํ    ยวกลาปึ    สตฺตมาย
พฺยาภงฺคิยา  หเนยฺย  เอวํ  หิ  สา  ภิกฺขเว  ยวกลาปิ  สุหตตรา  อสฺส
สตฺตมาย    พฺยาภงฺคิยา    หญฺญมานา   ฯ   เอวเมว   โข   ภิกฺขเว
อสฺสุตฺวา    ปุถุชฺชโน    จกฺขุสฺมึ    หญฺญติ    มนาปามนาเปหิ   รูเปหิ
ฯเปฯ    ชิวฺหาย   หญฺญติ   มนาปามนาเปหิ   รเสหิ   ฯเปฯ   มนสฺมึ
#๑ ยุ. อยํ ปาโฐ นตฺถิ ฯ  ๒ ยุ. ขีเล วา ถมฺเภ วา ฯ   ๓ ม. ยุ. โว ฯ
#๔ ม. ยุ. โข ฯ ๕ ม. ยุ. ยวกลาปี ฯ เอวมุปริปิ ฯ
#๖ ม. อยํ ปาโฐ นตฺถิ ฯ ยุ. ตํ ฯ
