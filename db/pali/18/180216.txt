                    อาสีวิสวคฺโค จตุตฺโถ
     [๓๐๙]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   ฯ   อถ  โข  ภควา  ภิกฺขู  อามนฺเตสิ  เสยฺยถาปิ  ภิกฺขเว
จตฺตาโร   อาสีวิสา  อุคฺคเตชา  โฆรวิสา  ฯ  อถ  ปุริโส  อาคจฺเฉยฺย
ชีวิตุกาโม    อมริตุกาโม    สุขกาโม    ทุกฺขปฏิกูโล    ตเมนํ   เอวํ
วเทยฺยุํ   อิเม   เต   อมฺโภ   ปุริส   จตฺตาโร  อาสีวิสา  อุคฺคเตชา
โฆรวิสา  กาเลน  กาลํ  อุฏฺฐาเปตพฺพา  ๑  กาเลน กาลํ นฺหาเปตพฺพา
กาเลน  กาลํ  โภเชตพฺพา  กาเลน  กาลํ  ปเวเสตพฺพา  ๒  ฯ  ยทา
จ   โข   เต   อมฺโภ   ปุริส  อิเมสํ  จตุนฺนํ  อาสีวิสานํ  อุคฺคเตชานํ
โฆรวิสานํ   อญฺญตโร   วา   อญฺญตโร   วา   กุปฺปิสฺสติ   ตโต   ตฺวํ
อมฺโภ   ปุริส   มรณํ  วา  นิคจฺฉสิ  ๓  มรณมตฺตํ  วา  ทุกฺขํ  ยํ  เต
อมฺโภ ปุริส กรณียํ ตํ กโรหีติ ฯ
     [๓๑๐]  อถ  โข  โส  ภิกฺขเว  ปุริโส  ภีโต  จตุนฺนํ  อาสีวิสานํ
อุคฺคเตชานํ  โฆรวิสานํ  เยน  วา  เตน  วา  ปลาเยถ ตเมนํ เอวํ ๔
วเทยฺยุํ  อิเม  [๕]  เต  อมฺโภ  ปุริส  ปญฺจ วธกา ปจฺจตฺถิกา ปิฏฺฐิโต
ปิฏฺฐิโต    อนุพนฺธา    ยตฺเถว    นํ    ปสฺสิสฺสาม   ตตฺเถว   ชีวิตา
โวโรเปสฺสามาติ ฯ ยํ เต อมฺโภ ปุริส กรณียํ ตํ กโรหีติ ฯ
     [๓๑๑]  อถ  โข  โส  ภิกฺขเว  ปุริโส  ภีโต  จตุนฺนํ  อาสีวิสานํ
อุคฺคเตชานํ   โฆรวิสานํ   ภีโต   ปญฺจนฺนํ   วธกานํ  ปจฺจตฺถิกานํ  เยน
#๑ ม. ยุ. วุฏฺฐาเปตพฺพา ฯ  ๒ ม. สํเวเสตพฺพา ฯ  ๓ ยุ. นิคจฺฉิสฺสติ ฯ
#๔ ยุ. เอวํสทฺโท นตฺถิ ฯ  ๕ ม. โข ฯ
