     [๒๒๓]   จกฺขุํ   ภิกฺขเว   อนตฺตา   โยปิ  เหตุ  โยปิ  ปจฺจโย
จกฺขุสฺส   อุปฺปาทาย   โสปิ   อนตฺตา  อนตฺตสมฺภูตํ  ภิกฺขเว  จกฺขุ  ๑
กุโต   อตฺตา   ภวิสฺสติ   ฯเปฯ   ชิวฺหา   อนตฺตา  โยปิ  เหตุ  โยปิ
ปจฺจโย     ชิวฺหาย    อุปฺปาทาย    โสปิ    อนตฺตา    อนตฺตสมฺภูตา
ภิกฺขเว    ชิวฺหา   กุโต   อตฺตา   ภวิสฺสติ   ฯเปฯ   มโน   อนตฺตา
โยปิ    เหตุ   โยปิ   ปจฺจโย   มนสฺส   อุปฺปาทาย   โสปิ   อนตฺตา
อนตฺตสมฺภูโต   ภิกฺขเว   มโน   กุโต  อตฺตา  ภวิสฺสติ  ฯ  เอวํ  ปสฺสํ
ฯเปฯ นาปรํ อิตฺถตฺตายาติ ปชานาตีติ ฯ อฏฺฐมํ ฯ
     [๒๒๔]   รูปา   ภิกฺขเว   อนิจฺจา   โยปิ  เหตุ  โยปิ  ปจฺจโย
รูปานํ   อุปฺปาทาย   ฯเปฯ   โสปิ   อนิจฺโจ   อนิจฺจสมฺภูตา   ภิกฺขเว
รูปา   กุโต   นิจฺจา   ภวิสฺสนฺติ   ฯ  สทฺทา  คนฺธา  รสา  โผฏฺฐพฺพา
ธมฺมา   อนิจฺจา  โยปิ  เหตุ  โยปิ  ปจฺจโย  ธมฺมานํ  อุปฺปาทาย  โสปิ
อนิจฺโจ   อนิจฺจสมฺภูตา   ภิกฺขเว   ธมฺมา   กุโต  นิจฺจา  ภวิสฺสนฺติ  ฯ
เอวํ ปสฺสํ ฯเปฯ นาปรํ อิตฺถตฺตายาติ ปชานาตีติ ฯ
     [๒๒๕]  รูปา  ภิกฺขเว  ทุกฺขา  โยปิ  เหตุ  โยปิ  ปจฺจโย รูปานํ
อุปฺปาทาย    โสปิ    ทุกฺโข    ทุกฺขสมฺภูตา    ภิกฺขเว   รูปา   กุโต
สุขา    ภวิสฺสนฺติ    ฯ   สทฺทา   คนฺธา   รสา   โผฏฺฐพฺพา   ธมฺมา
ทุกฺขา    โยปิ   เหตุ   โยปิ   ปจฺจโย   ธมฺมานํ   อุปฺปาทาย   โสปิ
ทุกฺโข   ทุกฺขสมฺภูตา   ภิกฺขเว   ธมฺมา   กุโต   สุขา   ภวิสฺสนฺติ   ฯ
เอวํ ปสฺสํ ฯเปฯ นาปรํ อิตฺถตฺตายาติ ปชานาตีติ ฯ นวมํ ฯ
#๑ ยุ. สพฺพตฺถ จกฺขุํ ฯ
