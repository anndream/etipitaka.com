กตํ  กรณียํ  นาปรํ  อิตฺถตฺตายาติ  ปชานาติ  ๑  ฯ  อยํ  โข  ภิกฺขเว
อาทิตฺตปริยาโย ธมฺมปริยาโยติ ฯ
     [๓๐๕]  หตฺเถสุ  ภิกฺขเว  สติ  อาทานนิกฺเขปนํ  ปญฺญายติ ปาเทสุ
สติ    อภิกฺกมปฏิกฺกโม    ปญฺญายติ    ปพฺเพสุ   สติ   สมฺมิญฺชนปสารณํ
ปญฺญายติ    กุจฺฉิสฺมึ   สติ   ชิฆจฺฉาปิปาสา   ปญฺญายติ   ฯ   เอวเมว
โข   ภิกฺขเว   จกฺขุสฺมึปิ   สติ   จกฺขุสมฺผสฺสปจฺจยา  อุปฺปชฺชติ  อชฺฌตฺตํ
สุขทุกฺขํ    ฯเปฯ    ชิวฺหาย    สติ    ชิวฺหาสมฺผสฺสปจฺจยา   อุปฺปชฺชติ
อชฺฌตฺตํ     สุขทุกฺขํ     ฯเปฯ    มนสฺมึ    สติ    มโนสมฺผสฺสปจฺจยา
อุปฺปชฺชติ อชฺฌตฺตํ สุขทุกฺขํ ฯเปฯ
     [๓๐๖]   หตฺเถสุ   ภิกฺขเว  อสติ  อาทานนิกฺเขปนํ  น  ปญฺญายติ
ปาเทสุ    อสติ    อภิกฺกมปฏิกฺกโม    น   ปญฺญายติ   ปพฺเพสุ   อสติ
สมฺมิญฺชนปสารณํ    น    ปญฺญายติ    กุจฺฉิสฺมึ    อสติ   ชิฆจฺฉาปิปาสา
น  ปญฺญายติ  ฯ  เอวเมว  โข  ภิกฺขเว จกฺขุสฺมึ อสติ จกฺขุสมฺผสฺสปจฺจยา
นุปฺปชฺชติ        อชฺฌตฺตํ        สุขทุกฺขํ       ฯเปฯ       ชิวฺหาย
อสติ    ชิวฺหาสมฺผสฺสปจฺจยา    นุปฺปชฺชติ    อชฺฌตฺตํ   สุขทุกฺขํ   ฯเปฯ
มนสฺมึ อสติ มโนสมฺผสฺสปจฺจยา นุปฺปชฺชติ อชฺฌตฺตํ สุขทุกฺขนฺติ ฯ
     [๓๐๗]   หตฺเถสุ   ภิกฺขเว  สติ  อาทานนิกฺเขปนํ  โหติ  ปาเทสุ
สติ     อภิกฺกมปฏิกฺกโม    โหติ    ปพฺเพสุ    สติ    สมฺมิญฺชนปสารณํ
โหติ   กุจฺฉิสฺมึ   สติ  ชิฆจฺฉาปิปาสา  โหติ  ฯ  เอวเมว  โข  ภิกฺขเว
จกฺขุสฺมึ    สติ    จกฺขุสมฺผสฺสปจฺจยา    อุปฺปชฺชติ    อชฺฌตฺตํ   สุขทุกฺขํ
#๑ ยุ. อิติสทฺโท อตฺถิ ฯ
