น   อาวาสคโต   มารสฺส   มารสฺส  วสํ  คโต  อุมฺมุกฺกสฺส  มารปาโส
มุตฺโต   โส   มารพนฺธเนน   น   ยถากามกรณีโย   ปาปิมโต   ฯเปฯ
สนฺติ    ภิกฺขเว    มโนวิญฺเญยฺยา   ธมฺมา   อิฏฺฐา   กนฺตา   มนาปา
ปิยรูปา   กามูปสญฺหิตา   รชนิยา   ตญฺเจ   ภิกฺขุ   น   อภินนฺทติ   น
อภิวทติ   น   อชฺโฌสาย   ติฏฺฐติ   ฯ  อยํ  วุจฺจติ  ภิกฺขเว  ภิกฺขุ  น
อาวาสคโต   มารสฺส   น   มารสฺส  วสํ  คโต  อุมฺมุกฺกสฺส  มารปาโส
มุตฺโต โส มารพนฺธเนน น ยถากามกรณีโย ปาปิมโตติ ฯ ปฐมํ ฯ
     [๑๖๗]   สนฺติ   ภิกฺขเว   จกฺขุวิญฺเญยฺยา   รูปา  อิฏฺฐา  กนฺตา
มนาปา   ปิยรูปา   กามูปสญฺหิตา   รชนิยา   ตญฺเจ   ภิกฺขุ   อภินนฺทติ
อภิวทติ   อชฺโฌสาย   ติฏฺฐติ   ฯ   อยํ  วุจฺจติ  ภิกฺขเว  ภิกฺขุ  พนฺโธ
จกฺขุวิญฺเญยฺเยสุ   รูเปสุ   อาวาสคโต   มารสฺส   มารสฺส   วสํ  คโต
ยถากามกรณีโย   ปาปิมโต   ฯเปฯ   สนฺติ   ภิกฺขเว   ชิวฺหาวิญฺเญยฺยา
รสา   ฯเปฯ   สนฺติ   ภิกฺขเว   มโนวิญฺเญยฺยา  ธมฺมา  อิฏฺฐา  กนฺตา
มนาปา   ปิยรูปา   กามูปสญฺหิตา   รชนิยา   ตญฺเจ   ภิกฺขุ   อภินนฺทติ
อภิวทติ   อชฺโฌสาย   ติฏฺฐติ   ฯ   อยํ  วุจฺจติ  ภิกฺขเว  ภิกฺขุ  พนฺโธ
มโนวิญฺเญยฺเยสุ   ธมฺเมสุ   อาวาสคโต   มารสฺส   มารสฺส  วสํ  คโต
ยถากามกรณีโย ปาปิมโต ฯ
     [๑๖๘]   สนฺติ   จ   โข  ภิกฺขเว  จกฺขุวิญฺเญยฺยา  รูปา  อิฏฺฐา
กนฺตา    มนาปา    ปิยรูปา   กามูปสญฺหิตา   รชนิยา   ตญฺเจ   ภิกฺขุ
นาภินนฺทติ    นาภิวทติ    น   อชฺโฌสาย   ติฏฺฐติ   ฯ   อยํ   วุจฺจติ
