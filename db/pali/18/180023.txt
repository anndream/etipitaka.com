เย   จ   รูปา   ยญฺจ   จกฺขุวิญฺญาณํ   เย  จ  จกฺขุวิญฺญาณวิญฺญาตพฺพา
ธมฺมา   ฯเปฯ   ยา   จ   ชิวฺหา  เย  จ  รสา  ยญฺจ  ชิวฺหาวิญฺญาณํ
เย   จ   ชิวฺหาวิญฺญาณวิญฺญาตพฺพา   ธมฺมา   ฯเปฯ   โย   จ   มโน
เย   จ   ธมฺมา   ยญฺจ   มโนวิญฺญาณํ  เย  จ  มโนวิญฺญาณวิญฺญาตพฺพา
ธมฺมา    ฯ    อิทํ    โข    ภิกฺขเว    สพฺพํ   อนภิชานํ   อปริชานํ
อวิราชยํ อปฺปชหํ อภพฺโพ ทุกฺขกฺขยาย ฯ
     [๓๐]  สพฺพญฺจ  ๑  ภิกฺขเว  อภิชานํ ปริชานํ วิราชยํ ปชหํ ภพฺโพ(
ทุกฺขกฺขยาย   ฯ   กิญฺจ   ภิกฺขเว   สพฺพํ   อภิชานํ   ปริชานํ  วิราชยํ
ปชหํ   ภพฺโพ   ทุกฺขกฺขยาย   ฯ   ยญฺจ  ภิกฺขเว  จกฺขุํ  เย  จ  รูปา
ยญฺจ     จกฺขุวิญฺญาณํ    เย    จ    จกฺขุวิญฺญาณวิญฺญาตพฺพา    ธมฺมา
ฯเปฯ   ยา   จ   ชิวฺหา  เย  จ  รสา  ยญฺจ  ชิวฺหาวิญฺญาณํ  เย  จ
ชิวฺหาวิญฺญาณวิญฺญาตพฺพา     ธมฺมา     ฯเปฯ     โย     จ    มโน
เย   จ   ธมฺมา   ยญฺจ   มโนวิญฺญาณํ  เย  จ  มโนวิญฺญาณวิญฺญาตพฺพา
ธมฺมา    ฯ    อิทํ    โข    ภิกฺขเว    สพฺพํ    อภิชานํ    ปริชานํ
วิราชยํ ปชหํ ภพฺโพ ทุกฺขกฺขยายาติ ฯ ปญฺจมํ ฯ
     [๓๑]   เอวมฺเม   สุตํ   เอกํ   สมยํ   ภควา   คยายํ  วิหรติ
คยาสีเส   สทฺธึ  ภิกฺขุสหสฺเสน  ฯ  ตตฺร  โข  ภควา  ภิกฺขู  อามนฺเตสิ
สพฺพํ   ภิกฺขเว   อาทิตฺตํ   ฯ   กิญฺจ   ภิกฺขเว   สพฺพํ   อาทิตฺตํ   ฯ
จกฺขุํ    ภิกฺขเว    อาทิตฺตํ   รูปา   อาทิตฺตา   จกฺขุวิญฺญาณํ   อาทิตฺตํ
จกฺขุสมฺผสฺโส     อาทิตฺโต    ยมฺปิทํ    จกฺขุสมฺผสฺสปจฺจยา    อุปฺปชฺชติ
#๑ ม. สพฺพํ ฯ ยุ. สพฺพํ จ โข ฯ
