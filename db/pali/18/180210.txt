ฉินฺเทยฺย   มูเล   ฉิตฺวา   อคฺเค  ฉินฺเทยฺย  อคฺเค  เฉตฺวา  ปตฺตวฏฺฏึ
วินิพฺภุชฺเชยฺย   โส   ตตฺถ   เผคฺคุมฺปิ   นาธิคจฺเฉยฺย   กุโต  สารํ  ฯ
เอวเมว   โข   อาวุโส   ภิกฺขุ   ฉสุ   ผสฺสายตนเนสุ  เนวตฺตานํ  น
อตฺตนิยํ   สมนุปสฺสติ   โส   เอวํ   สมนุปสฺสนฺโต   น   กิญฺจิ   โลเก
อุปาทิยติ     อนุปาทิยํ    น    ปริตสฺสติ    อปริตสฺสํ    ปจฺจตฺตญฺเญว
ปรินิพฺพายติ   ขีณา   ชาติ   วุสิตํ   พฺรหฺมจริยํ   กตํ   กรณียํ   นาปรํ
อิตฺถตฺตายาติ ปชานาตีติ ฯ
     [๓๐๓]   อาทิตฺตปริยายํ   โว  ภิกฺขเว  ธมฺมปริยายํ  เทเสสฺสามิ
ตํ  สุณาถ  ฯ  กตโม  จ  [๑] ภิกฺขเว อาทิตฺตปริยาโย ธมฺมปริยาโย ฯ
วรํ ภิกฺขเว ตตฺตาย อโยสลากาย อาทิตฺตาย สมฺปชฺชลิตาย สญฺโชติภูตาย ๒
จกฺขุนฺทฺริยํ     สมฺปลิมฏฺฐํ    น    เตฺวว    จกฺขุวิญฺเญยฺเยสุ    รูเปสุ
อนุพฺยญฺชนโส   นิมิตฺตคฺคาโห   ฯ   นิมิตฺตสฺสาทคธิตํ   ๓  วา  ภิกฺขเว
วิญฺญาณํ    ติฏฺฐมานํ    ติฏฺเฐยฺย   อนุพฺยญฺชนสฺสาทคธิตํ   วา   ภิกฺขเว
ตสฺมึ   เจ   สมเย   กาลํ   กเรยฺย  ฯ  ฐานเมตํ  วิชฺชติ  ยํ  ทฺวินฺนํ
คตีนํ   อญฺญตรํ   คตึ  คจฺเฉยฺย  นิรยํ  วา  ติรจฺฉานโยนึ  วา  ฯ  อิมํ
โขหํ  ภิกฺขเว  อาทีนวํ  ทิสฺวา  เอวํ  วทามิ  ฯ  วรํ  ภิกฺขเว  ติเณฺหน
อโยสงฺกุนา    อาทิตฺเตน    สมฺปชฺชลิเตน    สญฺโชติภูเตน   โสตินฺทฺริยํ
สมฺปลิมฏฺฐํ    น    เตฺวว    โสตวิญฺเญยฺเยสุ   สทฺเทสุ   อนุพฺยญฺชนโส
นิมิตฺตคฺคาโห   ฯ   นิมิตฺตสฺสาทคธิตํ   วา   ภิกฺขเว  วิญฺญาณํ  ติฏฺฐมานํ
#๑ ยุ. โส ฯ  ๒ ม. ยุ. สโชติภูตาย ฯ เอวมุปริปิ ฯ  ๓ นิมิตฺตสฺสาเทคธิตนฺติปิ
#ปาโฐ ฯ ม. นิมิตฺตสฺสาทคถิตํ ฯ เอวมุปริปิ ฯ
