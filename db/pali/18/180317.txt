ปฏิปทา   เอตาสํ   ตณฺหานํ   ปหานาย   อลญฺจ   ปนาวุโส   สารีปุตฺต
อปฺปมาทายาติ ฯ
     [๕๐๗]   โอโฆ   โอโฆติ   อาวุโส   สารีปุตฺต   วุจฺจติ  กตโม
นุ   โข   อาวุโส  โอโฆติ  ฯ  จตฺตาโรเม  อาวุโส  โอฆา  กาโมโฆ
ภโวโฆ   ทิฏฺโฐโฆ   อวิชฺโชโฆ   ฯ   อิเม   โข   อาวุโส  จตฺตาโร
โอฆาติ   ฯ   อตฺถิ  ปนาวุโส  มคฺโค  อตฺถิ  ปฏิปทา  เอเตสํ  โอฆานํ
ปหานายาติ   ฯ   อตฺถิ   โข  อาวุโส  มคฺโค  อตฺถิ  ปฏิปทา  เอเตสํ
โอฆานํ   ปหานายาติ   ฯ   กตโม   ปนาวุโส  มคฺโค  กตมา  ปฏิปทา
เอเตสํ   โอฆานํ   ปหานายาติ   ฯ   อยเมว   โข   อาวุโส  อริโย
อฏฺฐงฺคิโก  มคฺโค  เอเตสํ  โอฆานํ  ปหานาย  ฯ เสยฺยถีทํ ฯ สมฺมาทิฏฺฐิ
ฯเปฯ    สมฺมาสมาธิ    ฯ    อยํ    โข    อาวุโส    มคฺโค   อยํ
ปฏิปทา   เอเตสํ   โอฆานํ   ปหานายาติ  ฯ  ภทฺทโก  อาวุโส  มคฺโค
ภทฺทิกา    ปฏิปทา   เอเตสํ   โอฆานํ   ปหานาย   อลญฺจ   ปนาวุโส
สารีปุตฺต อปฺปมาทายาติ ฯ
     [๕๐๘]   อุปาทานํ  อุปาทานนฺติ  อาวุโส  สารีปุตฺต  วุจฺจติ  กตมํ
นุ     โข    อาวุโส    อุปาทานนฺติ    ฯ    จตฺตารีมานิ    อาวุโส
อุปาทานานิ  กามุปาทานํ  ทิฏฺฐุปาทานํ  สีลพฺพตุปาทานํ  อตฺตวาทุปาทานํ ฯ
อิมานิ     โข     อาวุโส    จตฺตาริ    อุปาทานานีติ    ฯ    อตฺถิ
ปนาวุโส   มคฺโค  อตฺถิ  ปฏิปทา  เอเตสํ  อุปาทานานํ  ปหานายาติ  ฯu
อตฺถิ   โข   อาวุโส   มคฺโค   อตฺถิ   ปฏิปทา   เอเตสํ  อุปาทานานํ
