เจว นานาพฺยญฺชนา จ ฯ
     [๕๗๖]   กตโม   จ   ภนฺเต   ปริยาโย   ยํ  ปริยายํ  อาคมฺม
อิเม    ธมฺมา   เอกตฺถา   พฺยญฺชนเมว   นานํ   ฯ   ราโค   ภนฺเต
ปมาณกรโณ     โทโส    ปมาณกรโณ    โมโห    ปมาณกรโณ    เต
ขีณาสวสฺส   ภิกฺขุโน   ปหีนา  อุจฺฉินฺนมูลา  ตาลาวตฺถุกตา  อนภาวงฺคตา
อายตึ    อนุปฺปาทธมฺมา    ฯ    ยาวตา    โข   ภนฺเต   อปฺปมาณา
เจโตวิมุตฺติโย   อกุปฺปา   ตาสํ   เจโตวิมุตฺติ   อคฺคมกฺขายติ   ฯ  สา
โข   ปน   อกุปฺปา   เจโตวิมุตฺติ   สุญฺญา   ราเคน   สุญฺญา  โทเสน
สุญฺญา   โมเหน   ฯ   ราโค  โข  ๑  ภนฺเต  กิญฺจนํ  โทโส  กิญฺจนํ
โมโห    กิญฺจนํ    เต    ขีณาสวสฺส   ภิกฺขุโน   ปหีนา   อุจฺฉินฺนมูลา
ตาลาวตฺถุกตา   อนภาวงฺคตา   อายตึ  อนุปฺปาทธมฺมา  ฯ  ยาวตา  โข
ภนฺเต    อากิญฺจญฺญา    เจโตวิมุตฺติโย   อกุปฺปา   ตาสํ   เจโตวิมุตฺติ
อคฺคมกฺขายติ    ฯ   สา   โข   ปน   อกุปฺปา   เจโตวิมุตฺติ   สุญฺญา
ราเคน   สุญฺญา   โทเสน   สุญฺญา   โมเหน   ฯ  ราโค  โข  ภนฺเต
นิมิตฺตกรโณ     โทโส    นิมิตฺตกรโณ    โมโห    นิมิตฺตกรโณ    เต
ขีณาสวสฺส   ภิกฺขุโน   ปหีนา  อุจฺฉินฺนมูลา  ตาลาวตฺถุกตา  อนภาวงฺคตา
อายตึ    อนุปฺปาทธมฺมา    ฯ    ยาวตา    โข    ภนฺเต   อนิมิตฺตา
เจโตวิมุตฺติโย   อกุปฺปา   ตาสํ   เจโตวิมุตฺติ   อคฺคมกฺขายติ   ฯ  สา
โข   ปน   อกุปฺปา   เจโตวิมุตฺติ   สุญฺญา   ราเคน   สุญฺญา  โทเสน
สุญฺญา    โมเหน   ฯ   อยํ   โข   ภนฺเต   ปริยาโย   ยํ   ปริยายํ
#๑ ยุ. โขสทฺโท นตฺถิ ฯ
