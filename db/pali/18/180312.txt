อุจฺฉินฺนมูโล    ตาลาวตฺถุกโต    อนภาวงฺคโต   อายตึ   อนุปฺปาทธมฺโม
เต   โลเก   สุคตาติ   ฯ   อตฺถิ   ปนาวุโส   มคฺโค  อตฺถิ  ปฏิปทา
เอตสฺส    ราคสฺส    โทสสฺส    โมหสฺส    ปหานายาติ    ฯ   อตฺถิ
โข   อาวุโส   มคฺโค   อตฺถิ   ปฏิปทา   เอตสฺส   ราคสฺส   โทสสฺส
โมหสฺส   ปหานายาติ   ฯ   กตโม   ปนาวุโส  มคฺโค  กตมา  ปฏิปทา
เอตสฺส   ราคสฺส   โทสสฺส   โมหสฺส   ปหานายาติ   ฯ  อยเมว  โข
อาวุโส    อริโย    อฏฺฐงฺคิโก   มคฺโค   เอตสฺส   ราคสฺส   โทสสฺส
โมหสฺส  ปหานาย  ฯ  เสยฺยถีทํ  ฯ  สมฺมาทิฏฺฐิ  ฯเปฯ  สมฺมาสมาธิ  ฯ
อยํ    โข    อาวุโส    มคฺโค    อยํ   ปฏิปทา   เอตสฺส   ราคสฺส
โทสสฺส   โมหสฺส   ปหานายาติ   ฯ  ภทฺทโก  อาวุโส  มคฺโค  ภทฺทิกา
ปฏิปทา    เอตสฺส    ราคสฺส   โทสสฺส   โมหสฺส   ปหานาย   อลญฺจ
ปน อาวุโส สารีปุตฺต อปฺปมาทายาติ ฯ
     [๕๐๐]   กิมตฺถิยํ  อาวุโส  สารีปุตฺต  สมเณ  โคตเม  พฺรหฺมจริยํ
วุสฺสตีติ   ฯ   ทุกฺขสฺส   โข   อาวุโส   ปริญฺญตฺถํ   ภควติ  พฺรหฺมจริยํ
วุสฺสตีติ   ฯ   อตฺถิ  ปนาวุโส  มคฺโค  อตฺถิ  ปฏิปทา  เอตสฺส  ทุกฺขสฺส
ปริญฺญายาติ    ฯ    อตฺถิ    โข   อาวุโส   มคฺโค   อตฺถิ   ปฏิปทา
เอตสฺส    ทุกฺขสฺส    ปริญฺญายาติ    ฯ    กตโม   ปนาวุโส   มคฺโค
กตมา   ปฏิปทา   เอตสฺส   ทุกฺขสฺส   ปริญฺญายาติ   ฯ   อยเมว  โข
อาวุโส   อริโย   อฏฺฐงฺคิโก   มคฺโค   เอตสฺส  ทุกฺขสฺส  ปริญฺญาย  ฯ
เสยฺยถีทํ   ฯ   สมฺมาทิฏฺฐิ   ฯเปฯ  สมฺมาสมาธิ  ฯ  อยํ  โข  อาวุโส
