นิโรโธ  ภวนิโรธา     ชาตินิโรโธ    ชาตินิโรธา    ชรามรณํ    โสก-
ปริเทวทุกฺขโทมนสฺสุปายาสา     นิรุชฺฌนฺติ  ฯ    เอวเมตสฺส    เกวลสฺส
ทุกฺขกฺขนฺธสฺส   นิโรโธ   โหติ   ฯ   อยํ   โลกสฺส  อตฺถงฺคโม  ฯเปฯ
ชิวฺหญฺจ    ปฏิจฺจ    รเส    จ   อุปฺปชฺชติ   ฯเปฯ   มนญฺจ   ปฏิจฺจ
ธมฺเม     จ    อุปฺปชฺชติ    มโนวิญฺญาณํ    ติณฺณํ    สงฺคติ    ผสฺโส
ผสฺสปจฺจยา    เวทนา   เวทนาปจฺจยา   ตณฺหา   ตสฺสาเยว   ตณฺหาย
อเสสวิราคนิโรธา    อุปาทานนิโรโธ   ฯเปฯ   เอวเมตสฺส   เกวลสฺส
ทุกฺขกฺขนฺธสฺส    นิโรโธ    โหติ   ฯ   อยํ   โข   ภิกฺขเว   โลกสฺส
อตฺถงฺคโมติ ฯ จตุตฺถํ ฯ
     [๑๕๘]  กิสฺมึ  นุ  โข  ภิกฺขเว  สติ  กึ  อุปาทาย  กึ  อภินิวิสฺส
เสยฺโยหมสฺมีติ   วา   โหติ   สทิโสหมสฺมีติ   วา   โหติ   หีโนหมสฺมีติ
วา   โหตีติ   ฯ   ภควํมูลกา   โน   ภนฺเต  ธมฺมา  ฯ  จกฺขุสฺมึ  โข
ภิกฺขเว   สติ   จกฺขุํ   อุปาทาย   จกฺขุํ  อภินิวิสฺส  เสยฺโยหมสฺมีติ  วา
โหติ   สทิโสหมสฺมีติ   วา   โหติ   หีโนหมสฺมีติ   วา   โหติ   ฯเปฯ
ชิวฺหาย   สติ   ฯเปฯ   มนสฺมึ   สติ   มนํ   อุปาทาย  มนํ  อภินิวิสฺส
เสยฺโยหมสฺมีติ   วา   โหติ   สทิโสหมสฺมีติ   วา   โหติ   หีโนหมสฺมีติ
วา   โหติ   ฯ   ตํ   กึ   มญฺญถ   ภิกฺขเว  จกฺขุํ  นิจฺจํ  วา  อนิจฺจํ
วาติ  ฯ  อนิจฺจํ  ภนฺเต  ฯ  ยํ  ปนานิจฺจํ  ทุกฺขํ  วา ตํ ๑ สุขํ วาติ ฯ
ทุกฺขํ   ภนฺเต   ฯ   ยํ   ปนานิจฺจํ   ทุกฺขํ   วิปริณามธมฺมํ  อปิ  นุ  ตํ
อนุปาทาย    เสยฺโยหมสฺมีติ   วา   อสฺส   สทิโสหมสฺมีติ   วา   อสฺส
#๑ ยุ. อยํ ปาโฐ นตฺถิ ฯ
