     [๘๓]  ปุน  จปรํ  อุปวาณ  ภิกฺขุ  โสเตน  สทฺทํ สุตฺวา ฯ ฆาเนน
คนฺธํ   ฆายิตฺวา   ฯ   ชิวฺหาย   รสํ   สายิตฺวา  รสปฏิสํเวที  หิ  โข
โหติ   โน   จ   รสราคปฏิสํเวที   อสนฺตญฺจ   อชฺฌตฺตํ   รเสสุ  ราคํ
นตฺถิ เม อชฺฌตฺตํ รเสสุ ราโคติ ปชานาติ ฯเปฯ
     [๘๔]   ปุน   จปรํ   อุปวาณ   ภิกฺขุ   มนสา   ธมฺมํ   วิญฺญาย
ธมฺมปฏิสํเวที   หิ   โข   โหติ   โน   จ  ธมฺมราคปฏิสํเวที  อสนฺตญฺจ
อชฺฌตฺตํ    ธมฺเมสุ   ราคํ   นตฺถิ   เม   อชฺฌตฺตํ   ธมฺเมสุ   ราโคติ
ปชานาติ  ฯ  ยนฺตํ  อุปวาณ  ภิกฺขุ  มนสา  ธมฺมํ  วิญฺญาย  ธมฺมปฏิสํเวที
หิ     โข     โหติ     โน     จ    ธมฺมราคปฏิสํเวที    อสนฺตญฺจ
อชฺฌตฺตํ    ธมฺเมสุ   ราคํ   นตฺถิ   เม   อชฺฌตฺตํ   ธมฺเมสุ   ราโคติ
ปชานาติ  ฯ  เอวมฺปิ  โข  อุปวาณ  สนฺทิฏฺฐิโก  ธมฺโม  โหติ  อกาลิโก
เอหิปสฺสิโก โอปนยิโก ปจฺจตฺตํ เวทิตพฺโพ วิญฺญูหีติ ฯ อฏฺฐมํ ฯ
     [๘๕]  โย  หิ  โกจิ  ภิกฺขเว  ภิกฺขุ  ฉนฺนํ ผสฺสายตนานํ สมุทยญฺจ
อตฺถงฺคมญฺจ      อสฺสาทญฺจ     อาทีนวญฺจ     นิสฺสรณญฺจ     ยถาภูตํ
นปฺปชานาติ  อวุสิตนฺเตน  พฺรหฺมจริยํ  อารกา  โส อิมสฺมา ธมฺมวินยาติ ฯ
เอวํ      วุตฺเต      อญฺญตโร     ภิกฺขุ     ภควนฺตํ     เอตทโวจ
เอตฺถาหํ   ภนฺเต   อนสฺสาสํ  ๑  อหํ  หิ  ภนฺเต  ฉนฺนํ  ผสฺสายตนานํ
สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ     นิสฺสรณญฺจ
ยถาภูตํ   นปฺปชานามีติ   ฯ   ตํ   กึ   มญฺญสิ  ภิกฺขุ  จกฺขุํ  เอตํ  มม
#๑ ม. อนสฺสสํ ฯ ยุ. อนสฺสาสี ฯ
