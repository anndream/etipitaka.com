นานตฺตสญฺญานํ   อมนสิการา   อนนฺโต   อากาโสติ   อากาสานญฺจายตนํ
อุปสมฺปชฺช    วิหรติ    อิทํ   วุจฺจติ   อากาสานญฺจายตนนฺติ   ฯ   โส
ขฺวาหํ    อาวุโส    สพฺพโส    รูปสญฺญานํ    สมติกฺกมา   ปฏิฆสญฺญานํ
อตฺถงฺคมา     นานตฺตสญฺญานํ     อมนสิการา    อนนฺโต    อากาโสติ
อากาสานญฺจายตนํ  อุปสมฺปชฺช  วิหรามิ  ฯ  ตสฺส  มยฺหํ  อาวุโส  อิมินา
วิหาเรน    วิหรโต    รูปสหคตา   สญฺญามนสิการา   สมุทาจรนฺติ   ฯ
อถ   โข   มํ   อาวุโส   ภควา   อิทฺธิยา   อุปสงฺกมิตฺวา  เอตทโวจ
โมคฺคลฺลาน     โมคฺคลฺลาน     มา    พฺราหฺมณ    อากาสานญฺจายตนํ
ปมาโท    อากาสานญฺจายตเน   จิตฺตํ   สณฺฐเปหิ   อากาสานญฺจายตเน
จิตฺตํ   เอโกทึ   กโรหิ   อากาสานญฺจายตเน   จิตฺตํ   สมาทหาติ   ฯ
โส   ขฺวาหํ  อาวุโส  อปเรน  สมเยน  สพฺพโส  รูปสญฺญานํ  สมติกฺกมา
ปฏิฆสญฺญานํ     อตฺถงฺคมา    นานตฺตสญฺญานํ    อมนสิการา    อนนฺโต
อากาโสติ   อากาสานญฺจายตนํ   อุปสมฺปชฺช   วิหาสึ   ฯ   ยํ   หิ  ตํ
อาวุโส สมฺมา วทมาโน วเทยฺย ฯเปฯ มหาภิญฺญตํ ปตฺโตติ ฯ
     [๕๒๐]    วิญฺญาณญฺจายตนํ    วิญฺญาณญฺจายตนนฺติ   วุจฺจติ   กตมํ
นุ   โข   วิญฺญาณญฺจายตนนฺติ  ฯ  ตสฺส  มยฺหํ  อาวุโส  เอตทโหสิ  อิธ
ภิกฺขุ    สพฺพโส   อากาสานญฺจายตนํ   สมติกฺกมฺม   อนนฺตํ   วิญฺญาณนฺติ
วิญฺญาณญฺจายตนํ   อุปสมฺปชฺช  วิหรติ  อิทํ  วุจฺจติ  วิญฺญาณญฺจายตนนฺติ  ฯ
โส       ขฺวาหํ       อาวุโส      สพฺพโส      อากาสานญฺจายตนํ
สมติกฺกมฺม     อนนฺตํ     วิญฺญาณนฺติ     วิญฺญาณญฺจายตนํ    อุปสมฺปชฺช
