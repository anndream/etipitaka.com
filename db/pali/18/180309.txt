โหติ   สุราเมรยมชฺชปมาทฏฺฐานา   ปฏิวิรโต   จ   โหติ   ฯ   อิเมหิ
โข   ภิกฺขเว   ปญฺจหิ   ธมฺเมหิ   สมนฺนาคโต   มาตุคาโม   วิสารโท
อคารํ อชฺฌาวสตีติ ฯ นวมํ ฯ
     [๔๙๖]    ปญฺจหิ    ภิกฺขเว   วฑฺฒีหิ   วฑฺฒมานา   อริยสาวิกา
อริยาย   วฑฺฒิยา   วฑฺฒติ   สาราทายินี   จ   โหติ   วราทายินี   จ
กายสฺส   ฯ   กตเมหิ   ปญฺจหิ   ฯ   สทฺธาย   วฑฺฒติ  สีเลน  วฑฺฒติ
สุเตน    วฑฺฒติ    จาเคน    วฑฺฒติ   ปญฺญาย   วฑฺฒติ   ฯ   อิเมหิ
โข    ภิกฺขเว    ปญฺจหิ   วฑฺฒีหิ   วฑฺฒมานา   อริยสาวิกา   อริยาย
วฑฺฒิยา วฑฺฒติ สาราทายินี จ โหติ วราทายินี จ กายสฺสาติ ฯ
     สทฺธาย สีเลน จ ยา ปวฑฺฒติ   ปญฺญาย จาเคน สุเตน จูภยํ
     สา ตาทิสี สีลวตี อุปาสิกา     อาทียติ สารมิเธว อตฺตโนติ ฯ ทสมํ ฯ>
                มาตุคามสฺส พลวคฺโค ตติโย ฯ
                        ตสฺสุทฺทานํ
         ปญฺจ วิสารทา ปสยฺหา    อภิภุยฺย องฺเคน ปญฺจมํ
         นาสยิตฺถ เหตุฏฺฐานํ      วิสารทา วฑฺฒินา ทสาติ ฯ
                   มาตุคามสํยุตฺตํ นิฏฺฐิตํ ฯ
                      ______________
