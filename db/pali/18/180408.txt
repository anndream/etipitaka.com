ปฏิปทา    ตถาคเตน    อภิสมฺพุทฺธา   จกฺขุกรณี   ญาณกรณี   อุปสมาย
อภิญฺญาย สมฺโพธาย นิพฺพานาย สํวตฺตติ ฯ
     [๖๓๑]   ตโยเม   ๑  คามณิ  กามโภคิโน  สนฺโต  สํวิชฺชมานา
โลกสฺมึ   ฯ   กตเม   ตโย   ฯ   อิธ   คามณิ   เอกจฺโจ  กามโภคี
อธมฺเมน   โภเค   ปริเยสติ   สาหเสน  อธมฺเมน  โภเค  ปริเยสิตฺวา
สาหเสน  น  อตฺตานํ  สุเขติ  น  ๒  ปีเณติ  น  สํวิภชติ  น  ปุญฺญานิ
กโรติ   ฯ   อิธ   ปน   คามณิ  เอกจฺโจ  กามโภคี  อธมฺเมน  โภเค
ปริเยสติ   สาหเสน   อธมฺเมน  โภเค  ปริเยสิตฺวา  สาหเสน  อตฺตานํ
สุเขติ   ปีเณติ   น  สํวิภชติ  น  ปุญฺญานิ  กโรติ  ฯ  อิธ  ปน  คามณิ
เอกจฺโจ   กามโภคี   อธมฺเมน   โภเค  ปริเยสติ  สาหเสน  อธมฺเมน
โภเค    ปริเยสิตฺวา   สาหเสน   อตฺตานํ   สุเขติ   ปีเณติ   สํวิภชติ
ปุญฺญานิ กโรติ ฯ
     [๖๓๒]  อิธ  ปน  คามณิ  เอกจฺโจ  กามโภคี ธมฺมาธมฺเมน โภเค
ปริเยสติ   สาหเสนปิ   อสาหเสนปิ   ธมฺมาธมฺเมน  โภเค  ปริเยสิตฺวา
สาหเสนปิ  อสาหเสนปิ  น  อตฺตานํ  สุเขติ  น  ๒  ปีเณติ  น สํวิภชติ
น  ปุญฺญานิ  กโรติ  ฯ  อิธ  ปน  คามณิ เอกจฺโจ กามโภคี ธมฺมาธมฺเมน
โภเค    ปริเยสติ    สาหเสนปิ   อสาหเสนปิ   ธมฺมาธมฺเมน   โภเค
ปริเยสิตฺวา   สาหเสนปิ   อสาหเสนปิ   อตฺตานํ   สุเขติ   ปีเณติ   น
สํวิภชติ   น   ปุญฺญานิ   กโรติ   ฯ   อิธ  คามณิ  เอกจฺโจ  กามโภคี
ธมฺมาธมฺเมน   โภเค   ปริเยสติ  สาหเสนปิ  อสาหเสนปิ  ธมฺมาธมฺเมน
#๑ ม. ตโย โขเม ฯ  ๒ ยุ. นสทฺโท นตฺถิ ฯ
