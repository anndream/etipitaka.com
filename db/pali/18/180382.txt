เอวมาห  ฯ  อปิ  จาหํ  ภนฺเต  ปุพฺพเกหิ  อาจริยปาจริเยหิ โยธาชีเวหิ
ทีฆรตฺตํ     นิกโต    วญฺจิโต    ปลุทฺโธ    โย    โส    โยธาชีโว
สงฺคาเม    อุสฺสหติ    วายมติ   ตเมนํ   อุสฺสหนฺตํ   วายมนฺตํ   ปเร
หนนฺติ   ปริยาปาเทนฺติ   โส   กายสฺส   เภทา  ปรํ  มรณา  สรชิตานํ
เทวานํ   สหพฺยตํ   อุปปชฺชตีติ   ฯ  อภิกฺกนฺตํ  ภนฺเต  อภิกฺกนฺตํ  ภนฺเต
ฯเปฯ อชฺชตคฺเค ปาณุเปตํ สรณงฺคตนฺติ ฯ ตติยํ ฯ
     [๕๙๕]  อถ  โข  หตฺถาโรโห  คามณี  เยน  ภควา  เตนุปสงฺกมิ
อุปสงฺกมิตฺวา    ฯเปฯ    อชฺชตคฺเค    ปาณุเปตํ    สรณงฺคตนฺติ    ฯ
จตุตฺถํ ฯ
     [๕๙๖]  อถ  โข  อสฺสาโรโห  คามณี  เยน  ภควา  เตนุปสงฺกมิ
อุปสงฺกมิตฺวา   เอกมนฺตํ  นิสีทิ  ฯ  เอกมนฺตํ  นิสินฺโน  โข  อสฺสาโรโห
คามณี  ภควนฺตํ  เอตทโวจ  สุตมฺเมตํ  ภนฺเต  ปุพฺพกานํ อาจริยปาจริยานํ
อสฺสาโรหานํ    ภาสมานานํ    โย    โส    อสฺสาโรโห    สงฺคาเม
อุสฺสหติ    วายมติ    ตเมนํ    อุสฺสหนฺตํ    วายมนฺตํ   ปเร   หนนฺติ
ปริยาปาเทนฺติ    โส    กายสฺส    เภทา    ปรํ   มรณา   สรชิตานํ
เทวานํ   สหพฺยตํ   อุปปชฺชตีติ   ฯ   อิธ   ภควา   กิมาหาติ  ฯ  อลํ
คามณิ   ติฏฺฐเตตํ   มา   มํ   เอตํ   ปุจฺฉีติ  ฯ  ทุติยมฺปิ  โข  ฯเปฯ
ตติยมฺปิ   โข   อสฺสาโรโห   คามณี   ภควนฺตํ   เอตทโวจ   สุตมฺเมตํ
ภนฺเต   ปุพฺพกานํ   อาจริยปาจริยานํ   อสฺสาโรหานํ   ภาสมานานํ  โย
โส    อสฺสาโรโห   สงฺคาเม   อุสฺสหติ   วายมติ   ตเมนํ   อุสฺสหนฺตํ
