ภพฺโพ  ทุกฺขกฺขยาย  ฯ  กิญฺจ  ภิกฺขเว  สพฺพํ  อภิชานํ  ปริชานํ  วิราชยํ
ปชหํ  ภพฺโพ  ทุกฺขกฺขยาย  ฯ  จกฺขุํ  ภิกฺขเว  อภิชานํ  ปริชานํ  วิราชยํ8
ปชหํ   ภพฺโพ   ทุกฺขกฺขยาย   รูเป   อภิชานํ   ปริชานํ  วิราชยํ  ปชหํ
ภพฺโพ   ทุกฺขกฺขยาย   จกฺขุวิญฺญาณํ   อภิชานํ   ปริชานํ   วิราชยํ  ปชหํ
ภพฺโพ   ทุกฺขกฺขยาย   จกฺขุสมฺผสฺสํ   อภิชานํ   ปริชานํ   วิราชยํ  ปชหํ
ภพฺโพ   ทุกฺขกฺขยาย   ยมฺปิทํ   จกฺขุสมฺผสฺสปจฺจยา   อุปฺปชฺชติ   เวทยิตํ
สุขํ   วา   ทุกฺขํ   วา   อทุกฺขมสุขํ   วา   ตมฺปิ   อภิชานํ   ปริชานํ
วิราชยํ   ปชหํ   ภพฺโพ   ทุกฺขกฺขยาย  ฯเปฯ  ชิวฺหา  อภิชานํ  ปริชานํ
วิราชยํ   ปชหํ  ภพฺโพ  ทุกฺขกฺขยาย  รเส  ฯเปฯ  ชิวฺหาวิญฺญาณํ  ฯเปฯ
ชิวฺหาสมฺผสฺสํ     ฯเปฯ     ยมฺปิทํ    ชิวฺหาสมฺผสฺสปจฺจยา    อุปฺปชฺชติ
เวทยิตํ   สุขํ  วา  ทุกฺขํ  วา  อทุกฺขมสุขํ  วา  ตมฺปิ  อภิชานํ  ปริชานํ
วิราชยํ   ปชหํ   ภพฺโพ   ทุกฺขกฺขยาย  ฯ  กายํ  มนํ  อภิชานํ  ปริชานํ
วิราชยํ   ปชหํ  ภพฺโพ  ทุกฺขกฺขยาย  ธมฺเม  ฯเปฯ  มโนวิญฺญาณํ  ฯเปฯ
มโนสมฺผสฺสํ     ฯเปฯ     ยมฺปิทํ     มโนสมฺผสฺสปจฺจยา     อุปฺปชฺชติ
เวทยิตํ   สุขํ  วา  ทุกฺขํ  วา  อทุกฺขมสุขํ  วา  ตมฺปิ  อภิชานํ  ปริชานํ
วิราชยํ   ปชหํ   ภพฺโพ   ทุกฺขกฺขยาย   ฯ   อิทํ   โข  ภิกฺขเว  สพฺพํ
อภิชานํ ปริชานํ วิราชยํ ปชหํ ภพฺโพ ทุกฺขกฺขยายาติ ฯ จตุตฺถํ ฯ
     [๒๙]   สพฺพํ   ภิกฺขเว   อนภิชานํ  อปริชานํ  อวิราชยํ  อปฺปชหํ
อภพฺโพ   ทุกฺขกฺขยาย   ฯ   กิญฺจ   ภิกฺขเว  สพฺพํ  อนภิชานํ  อปริชานํ
อวิราชยํ   อปฺปชหํ   อภพฺโพ   ทุกฺขกฺขยาย   ฯ   ยญฺจ  ภิกฺขเว  จกฺขุํ
