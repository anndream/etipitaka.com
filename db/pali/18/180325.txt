ตํ   สมฺมา   วทมาโน   วเทยฺย  สตฺถารานุคฺคหิโต  สาวโก  มหา-
ภิญฺญตํ  ปตฺโตติ ฯ
     [๕๑๗]    ตติยชฺฌานํ   ตติยชฺฌานนฺติ   วุจฺจติ   กตมํ   นุ   โข
ตติยชฺฌานนฺติ    ฯ   ตสฺส   มยฺหํ   อาวุโส   เอตทโหสิ   อิธ   ภิกฺขุฅ
ปีติยา   จ   วิราคา   อุเปกฺขโก   จ   วิหรติ   สโต  จ  สมฺปชาโน
สุขญฺจ   กาเยน   ปฏิสํเวเทติ   ยนฺตํ   อริยา   อาจิกฺขนฺติ  อุเปกฺขโก
สติมา    สุขวิหารีติ    ตติยชฺฌานํ   อุปสมฺปชฺช   วิหรติ   อิทํ   วุจฺจติ
ตติยชฺฌานนฺติ   ฯ  โส  ขฺวาหํ  อาวุโส  ปีติยา  จ  วิราคา  อุเปกฺขโก
จ   วิหรามิ   สโต   จ   สมฺปชาโน   สุขญฺจ   กาเยน   ปฏิสํเวเทมิ
ยนฺตํ   อริยา   อาจิกฺขนฺติ   อุเปกฺขโก   สติมา  สุขวิหารีติ  ตติยชฺฌานํ
อุปสมฺปชฺช   วิหรามิ   ฯ   ตสฺส   มยฺหํ   อาวุโส   อิมินา   วิหาเรน
วิหรโต    ปีติสหคตา   สญฺญามนสิการา   สมุทาจรนฺติ   ฯ   อถ   โข
มํ   อาวุโส   ภควา   อิทฺธิยา   อุปสงฺกมิตฺวา  เอตทโวจ  โมคฺคลฺลาน
โมคฺคลฺลาน    มา    พฺราหฺมณ    ตติยชฺฌานํ    ปมาโท   ตติยชฺฌาเน
จิตฺตํ   สณฺฐเปหิ   ตติยชฺฌาเน   จิตฺตํ   เอโกทึ   กโรหิ   ตติยชฺฌาเน
จิตฺตํ   สมาทหาติ   ฯ   โส  ขฺวาหํ  อาวุโส  อปเรน  สมเยน  ปีติยา
จ   วิราคา  อุเปกฺขโก  จ  วิหรามิ  ๑  สโต  จ  สมฺปชาโน  สุขญฺจ
กาเยน   ปฏิสํเวเทมิ  ๒  ยนฺตํ  อริยา  อาจิกฺขนฺติ  อุเปกฺขโก  สติมา
สุขวิหารีติ   ตติยชฺฌานํ   อุปสมฺปชฺช   วิหาสึ   ฯ   ยํ  หิ  ตํ  อาวุโส
สมฺมา วทมาโน วเทยฺย ฯเปฯ มหาภิญฺญตํ ปตฺโตติ ฯ
#๑ ยุ. วิหาสึ ฯ ๒ ยุ. ปฏิสํเวเทสึ ฯ
