ตณฺหาปจฺจยา     อุปาทานํ     อุปาทานปจฺจยา     ภโว    ภวปจฺจยา
ชาติ     ชาติปจฺจยา     ชรามรณํ     โสกปริเทวทุกฺขโทมนสฺสุปายาสา
สมฺภวนฺติ   ฯ   เอวเมตสฺส   เกวลสฺส   ทุกฺขกฺขนฺธสฺส   สมุทโย  โหติ
ฯเปฯ    ชิวฺหญฺจ    ปฏิจฺจ    รเส   จ   อุปฺปชฺชติ   ฯเปฯ   มนญฺจ
ปฏิจฺจ   ธมฺเม   จ   อุปฺปชฺชติ   มโนวิญฺญาณํ   ติณฺณํ   สงฺคติ   ผสฺโส
ผสฺสปจฺจยา     เวทนา     เวทนาปจฺจยา     ตณฺหา    ตณฺหาปจฺจยา
อุปาทานํ    อุปาทานปจฺจยา    ภโว   ภวปจฺจยา   ชาติ   ชาติปจฺจยา
ชรามรณํ       โสกปริเทวทุกฺขโทมนสฺสุปายาสา      สมฺภวนฺติ      ฯ
เอวเมตสฺส เกวลสฺส ทุกฺขกฺขนฺธสฺส สมุทโย โหติ ฯ
     [๑๖๔]   จกฺขุญฺจ   ปฏิจฺจ   รูเป   จ   อุปฺปชฺชติ   จกฺขุวิญฺญาณํ
ติณฺณํ     สงฺคติ    ผสฺโส    ผสฺสปจฺจยา    เวทนา    เวทนาปจฺจยา
ตณฺหา    ตสฺสาเยว    ตณฺหาย    อเสสวิราคนิโรธา   อุปาทานนิโรโธ
อุปาทานนิโรธา    ภวนิโรโธ    ภวนิโรธา   ชาตินิโรโธ   ชาตินิโรธา
ชรามรณํ       โสกปริเทวทุกฺขโทมนสฺสุปายาสา      นิรุชฺฌนฺติ      ฯ
เอวเมตสฺส   เกวลสฺส   ทุกฺขกฺขนฺธสฺส   นิโรโธ  โหติ  ฯเปฯ  ชิวฺหญฺจ
ปฏิจฺจ   รเส   จ   อุปฺปชฺชติ   ฯเปฯ   มนญฺจ   ปฏิจฺจ   ธมฺเม   จ
อุปฺปชฺชติ     มโนวิญฺญาณํ     ติณฺณํ    สงฺคติ    ผสฺโส    ผสฺสปจฺจยา
เวทนา   เวทนาปจฺจยา  ตณฺหา  ตสฺสาเยว  ตณฺหาย  อเสสวิราคนิโรธา
อุปาทานนิโรโธ       อุปาทานนิโรธา       ฯเปฯ       เอวเมตสฺส
เกวลสฺส ทุกฺขกฺขนฺธสฺส นิโรโธ โหตีติ ฯ
