                       คามณิสํยุตฺตํ
     [๕๘๖]  อถ  โข  จณฺโฑ  คามณี  ๑  เยน  ภควา  เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ
นิสินฺโน   โข   จณฺโฑ   คามณี   ภควนฺตํ   เอตทโวจ   โก   นุ  โข
ภนฺเต   เหตุ   โก  ปจฺจโย  เยน  มิเธกจฺโจ  จณฺโฑ  ๒  จณฺโฑเตฺว
สงฺขํ   คจฺฉติ   โก  ปน  ภนฺเต  เหตุ  โก  ปจฺจโย  เยน  มิเธกจฺโจ
โสรโต  ๓  โสรโตเตฺวว  สงฺขํ  คจฺฉตีติ  ฯ  อิธ ๔ คามณิ เอกจฺจสฺส
ราโค    อปฺปหีโน    โหติ   ราคสฺส   อปฺปหีนตฺตา   ปเร   โกเปนฺติ
ปเรหิ    โกปิยมาโน    โกปํ   ปาตุกโรติ   โส   จณฺโฑเตฺวว   สงฺขํ
คจฺฉติ   ฯ   โทโส   อปฺปหีโน   โหติ   โทสสฺส   อปฺปหีนตฺตา   ปเร
โกเปนฺติ   ปเรหิ   โกปิยมาโน   โกปํ   ปาตุกโรติ   โส  จณฺโฑเตฺวว
สงฺขํ   คจฺฉติ   ฯ   โมโห   อปฺปหีโน   โหติ   โมหสฺส   อปฺปหีนตฺตา
ปเร    โกเปนฺติ    ปเรหิ    โกปิยมาโน    โกปํ   ปาตุกโรติ   โส
จณฺโฑเตฺวว   สงฺขํ   คจฺฉติ   ฯ  อยํ  โข  คามณิ  เหตุ  อยํ  ปจฺจโย
เยน มิเธกจฺโจ จณฺโฑ จณฺโฑเตฺวว สงฺขํ คจฺฉติ ฯ
     [๕๘๗]   อิธ   ปน   คามณิ   เอกจฺจสฺส   ราโค  ปหีโน  โหติ
ราคสฺส   ปหีนตฺตา   ปเร   น   โกเปนฺติ   ปเรหิ  โกปิยมาโน  โกปํ
น   ปาตุกโรติ   โส   โสรโตเตฺวว   สงฺขํ  คจฺฉติ  ฯ  โทโส  ปหีโน
โหติ   โทสสฺส   ปหีนตฺตา   ปเร   น   โกเปนฺติ  ปเรหิ  โกปิยมาโน
#๑ ม. ยุ. คามณิ ฯ ๒-๓ ยุ. น อาเมณฺฑิตํ ฯ  ๔ ยุ. อิธ โข ฯ
