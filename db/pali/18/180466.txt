น   เมโส   อตฺตาติ  ฯ  เอวเมตํ  ยถาภูตํ  สมฺมปฺปญฺญาย  ทฏฺฐพฺพํ  ฯ
ยา  กาจิ  เวทนา  อตีตานาคตปจฺจุปฺปนฺนา  ฯ  ยา  กาจิ  สญฺญา ฯ เย
เกจิ   สงฺขารา   ฯ   ยงฺกิญฺจิ  วิญฺญาณํ  อตีตานาคตปจฺจุปฺปนฺนํ  อชฺฌตฺตํ
วา   พหิทฺธา  วา  โอฬาริกํ  วา  สุขุมํ  วา  หีนํ  วา  ปณีตํ  วา  ยํ
ทูเร    สนฺติเก    วา    สพฺพํ   วิญฺญาณํ   เนตํ   มม   เนโสหมสฺมิ
น   เมโส   อตฺตาติ  ฯ  เอวเมตํ  ยถาภูตํ  สมฺมปฺปญฺญาย  ทฏฺฐพฺพํ  ฯ
เอวํ    ปสฺสํ    อนุราธ    สุตวา   อริยสาวโก   รูปสฺมึปิ   นิพฺพินฺทติ
เวทนายปิ    นิพฺพินฺทติ   สญฺญายปิ   นิพฺพินฺทติ   สงฺขาเรสุปิ   นิพฺพินฺทติ
วิญฺญาณสฺมึปิ    นิพฺพินฺทติ    นิพฺพินฺทํ   วิรชฺชติ   วิราคา   วิมุจฺจติ   ฯ
วิมุตฺตสฺมึ   วิมุตฺตมิติ   ญาณํ   โหติ   ฯ  ขีณา  ชาติ  วุสิตํ  พฺรหฺมจริยํ
กตํ กรณียํ นาปรํ อิตฺถตฺตายาติ ปชานาติ ฯ
     [๗๖๗]  ตํ  กึ  มญฺญสิ  อนุราธ  รูปํ  ตถาคโตติ  สมนุปสฺสสีติ  ฯ
โน   เหตํ   ภนฺเต   ฯ   เวทนํ   ตถาคโตติ   สมนุปสฺสสีติ   ฯ  โน
เหตํ   ภนฺเต   ฯ   สญฺญํ   ตถาคโตติ   สมนุปสฺสสีติ   ฯ   โน  เหตํ
ภนฺเต  ฯ  สงฺขาเร  ตถาคโตติ  สมนุปสฺสสีติ  ฯ  โน  เหตํ  ภนฺเต  ฯ
วิญฺญาณํ ตถาคโตติ สมนุปสฺสสีติ ฯ โน เหตํ ภนฺเต ฯ
     [๗๖๘]  ตํ  กึ  มญฺญสิ  อนุราธ  รูปสฺมึ  ตถาคโตติ สมนุ-
ปสฺสสีติ ฯ  โน   เหตํ   ภนฺเต   ฯ   อญฺญตฺร   รูปา  ตถาคโตติ  สมนุ-
ปสฺสสีติ  ฯ  โน    เหตํ    ภนฺเต   ฯ   เวทนาย   ตถาคโตติ   สมนุ-
ปสฺสสีติ  ฯ  โน    เหตํ     ภนฺเต  ฯ     อญฺญตฺร     เวทนาย  ฯเปฯ
