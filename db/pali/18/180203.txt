นตฺถิ    โย   โทโส   โส   นตฺถิ   โย   โมโห   โส   นตฺถิ   โย
ราโค   โส   ปหีโน   โย   โทโส   โส   ปหีโน   โย  โมโห  โส
ปหีโนติ ฯ
     [๒๙๕]   เอกํ   สมยํ   อายสฺมา   จ  สารีปุตฺโต  อายสฺมา  จ
มหาโกฏฺฐิโก    พาราณสิยํ   วิหรนฺติ   อิสิปตเน   มิคทาเย   ฯ   อถ
โข    อายสฺมา    มหาโกฏฺฐิโก   สายณฺหสมยํ   ปฏิสลฺลานา   วุฏฺฐิโต
เยนายสฺมา    สารีปุตฺโต    เตนุปสงฺกมิ    อุปสงฺกมิตฺวา    อายสฺมตา
สารีปุตฺเตน   สทฺธึ   สมฺโมทิ   สมฺโมทนียํ  กถํ  สาราณียํ  วีติสาเรตฺวา
เอกมนฺตํ   นิสีทิ   ฯ   เอกมนฺตํ  นิสินฺโน  โข  อายสฺมา  มหาโกฏฺฐิโก
อายสฺมนฺตํ   สารีปุตฺตํ  เอตทโวจ  กึ  นุ  โข  อาวุโส  สารีปุตฺต  จกฺขุ๕
รูปานํ   สญฺโญชนํ   รูปา   จกฺขุสฺส   สญฺโญชนํ   ฯเปฯ  ชิวฺหา  รสานํ
สญฺโญชนํ   รสา   ชิวฺหาย   สญฺโญชนํ  ฯเปฯ  มโน  ธมฺมานํ  สญฺโญชนํ
ธมฺมา   มนสฺส   สญฺโญชนนฺติ   ฯ   น   โข   อาวุโส  โกฏฺฐิก  จกฺขุ
รูปานํ   สญฺโญชนํ   น   รูปา   จกฺขุสฺส  สญฺโญชนํ  ยญฺจ  ตตฺถ  ตทุภยํ
ปฏิจฺจ   อุปฺปชฺชติ   ฉนฺทราโค   ตํ   ตตฺถ   สญฺโญชนํ   ฯ  น  ชิวฺหา
รสานํ    สญฺโญชนํ    น    รสา   ชิวฺหาย   สญฺโญชนํ   ยญฺจ   ตตฺถ
ตทุภยํ   ปฏิจฺจ   อุปฺปชฺชติ   ฉนฺทราโค  ตํ  ตตฺถ  สญฺโญชนํ  ฯ  ฯเปฯ
น    มโน    ธมฺมานํ    สญฺโญชนํ    น   ธมฺมา   มนสฺส   สญฺโญชนํ
ยญฺจ    ตตฺถ    ตทุภยํ    ปฏิจฺจ   อุปฺปชฺชติ   ฉนฺทราโค   ตํ   ตตฺถ
สญฺโญชนํ ฯ
