จ   ปฏิจฺจ   ตนฺติโย   จ   ปฏิจฺจ  โกณญฺจ  ปฏิจฺจ  ปุริสสฺส  จ  ตชฺชํ
วายามํ  ปฏิจฺจ  เอวายํ  ภนฺเต  วีณา  นาม อเนกสมฺภารา มหาสมฺภารา
อเนเกหิ    สมฺภาเรหิ    สมารทฺธา    จรตีติ    ฯ   โส   ตํ   วีณํ
ทสธา   วา   สตธา   วา   ผาเลยฺย   ทสธา   วา  สตธา  วา  ตํ
ผาเลตฺวา   สกลิกํ   สกลิกํ   กเรยฺย  สกลิกํ  สกลิกํ  กริตฺวา  อคฺคินา
ฑเหยฺย   อคฺคินา   ฑหิตฺวา   มสึ   กเรยฺย   มสึ  กริตฺวา  มหาวาเต
วา    โอผุเนยฺย    นทิยา   วา   สีฆโสตาย   ปวาเหยฺย   ฯ   โส
เอวํ   วเทยฺย   อสติ   กิรายํ   โภ   วีณา   นาม   ยเถวํ  ยงฺกิญฺจิ
วีณา   นาม   เอตฺถ  ปนายํ  ชโน  อติเวลมฺปตฺโต  ปลาฬิโตติ  ๑  ฯ
เอวเมว  โข  ภิกฺขเว  ภิกฺขุ  รูปํ  สมนฺเนสติ  ๒  ยาวตา  รูปสฺส คติ
เวทนํ    สมนฺเนสติ    ยาวตา    เวทนาย   คติ   สญฺญํ   สมนฺเนสติ
ยาวตา   สญฺญาย   คติ   สงฺขาเร   สมนฺเนสติ   ยาวตา   สงฺขารานํ
คติ    วิญฺญาณํ    สมนฺเนสติ   ยาวตา   วิญฺญาณสฺส   คติ   ฯ   ตสฺส
รูปํ   สมนฺเนสโต   ยาวตา   รูปสฺส   คติ  เวทนํ  สมนฺเนสโต  ฯเปฯ
สญฺญํ   ...  สงฺขาเร  ...  วิญฺญาณํ  สมนฺเนสโต  ยาวตา  วิญฺญาณสฺส
คติ   ยมฺปิสฺส   ตํ   โหติ  อหนฺติ  วา  มมนฺติ  วา  อสฺมีติ  วา  ตมฺปิ
ตสฺส น โหตีติ ฯ นวมํ ฯ
     [๓๔๖]  เสยฺยถาปิ  ภิกฺขเว  ปุริโส  อรุคตฺโต  ปกฺกคตฺโต  สรวนํ
ปวิเสยฺย  ตสฺส  กุสกณฺฏกา  เจปิ  ๓  ปาเท  วิชฺเฌยฺยุํ  ฯ  สรปตฺตานิ
#๑ ม. เอตฺถ จ ปนายํ ชโน อติเวลํ ปมตฺโต ปฬฺลิโตติ ฯ  ๒ ม. สมเนฺวสติ ฯ
#เอวมุปริปิ ฯ  ๓ ม. ยุ. เจว ฯ
