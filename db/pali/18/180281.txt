     [๔๒๐]  กตมญฺจานนฺท  เอตมฺหา  สุขา  อญฺญํ  สุขํ  อภิกฺกนฺตตรญฺจ
ปณีตตรญฺจ    ฯ   อิธานนฺท   ภิกฺขุ   สพฺพโส   รูปสญฺญานํ   สมติกฺกมา
ปฏิฆสญฺญานํ     อตฺถงฺคมา    นานตฺตสญฺญานํ    อมนสิการา    อนนฺโต
อากาโสติ  อากาสานญฺจายตนํ  อุปสมฺปชฺช  วิหรติ  ฯ  อิทํ  โข  อานนฺท
เอตมฺหา   สุขา   อญฺญํ   สุขํ  อภิกฺกนฺตตรญฺจ  ปณีตตรญฺจ  ฯ  เย  โข
อานนฺท  เอวํ  วเทยฺยุํ  เอตํ  ปรมํ  สนฺตํ สุขํ โสมนสฺสํ ปฏิสํเวเทนฺตีติ ฯ
อิทํ  เนสาหํ  นานุชานามิ  ฯ  ตํ  กิสฺส  เหตุ  ฯ  อตฺถานนฺท  เอตมฺหา
สุขา อญฺญํ สุขํ อภิกฺกนฺตตรญฺจ ปณีตตรญฺจ ฯ
     [๔๒๑]  กตมญฺจานนฺท  เอตมฺหา  สุขา  อญฺญํ  สุขํ  อภิกฺกนฺตตรญฺจ
ปณีตตรญฺจ    ฯ    อิธานนฺท    ภิกฺขุ    สพฺพโส    อากาสานญฺจายตนํ
สมติกฺกมฺม     อนนฺตํ     วิญฺญาณนฺติ     วิญฺญาณญฺจายตนํ    อุปสมฺปชฺช
วิหรติ  ฯ  อิทํ  โข  อานนฺท  เอตมฺหา  สุขา  อญฺญํ  สุขํ อภิกฺกนฺตตรญฺจฆ
ปณีตตรญฺจ   ฯ   เย   โข   อานนฺท   เอวํ   วเทยฺยุํ   เอตํ   ปรมํ
สนฺตํ   สุขํ  โสมนสฺสํ  ปฏิสํเวเทนฺตีติ  ฯ  อิทํ  เนสาหํ  นานุชานามิ  ฯ
ตํ  กิสฺส  เหตุ  ฯ  อตฺถานนฺท  เอตมฺหา  สุขา  อญฺญํ สุขํ อภิกฺกนฺตตรญฺจ
ปณีตตรญฺจ ฯ
     [๔๒๒]  กตมญฺจานนฺท  เอตมฺหา  สุขา  อญฺญํ  สุขํ  อภิกฺกนฺตตรญฺจ
ปณีตตรญฺจ     ฯ     อิธานนฺท    ภิกฺขุ    สพฺพโส    วิญฺญาณญฺจายตนํ
สมติกฺกมฺม   นตฺถิ   กิญฺจีติ   อากิญฺจญฺญายตนํ   อุปสมฺปชฺช   วิหรติ   ฯ
อิทํ    โข   อานนฺท   เอตมฺหา   สุขา   อญฺญํ   สุขํ   อภิกฺกนฺตตรญฺจ
