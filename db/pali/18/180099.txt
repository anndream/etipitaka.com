จกฺขุวิญฺเญยฺยา   รูปา   อิฏฺฐา   กนฺตา  มนาปา  ปิยรูปา  กามูปสญฺหิตา
รชนิยา   ตญฺเจ   ภิกฺขุ   อภินนฺทติ   อภิวทติ   อชฺโฌสาย   ติฏฺฐติ  ฯ
เวทิตพฺพเมตํ   ภิกฺขเว   ภิกฺขุนา  ปริหายามิ  กุสเลหิ  ธมฺเมหิ  ปริหานํ
เหตํ    วุตฺตํ    ภควตาติ   ฯเปฯ   สนฺติ   ภิกฺขเว   ชิวฺหาวิญฺเญยฺยา
รสา   ฯเปฯ   สนฺติ   ภิกฺขเว   มโนวิญฺเญยฺยา  ธมฺมา  อิฏฺฐา  กนฺตา
มนาปา   ปิยรูปา   กามูปสญฺหิตา   รชนิยา   ตญฺเจ   ภิกฺขุ   อภินนฺทติ
อภิวทติ    อชฺโฌสาย   ติฏฺฐติ   ฯ   เวทิตพฺพเมตํ   ภิกฺขเว   ภิกฺขุนา
ปริหายามิ   กุสเลหิ   ธมฺเมหิ   ปริหานํ   เหตํ   วุตฺตํ   ภควตาติ  ฯ
เอวํ โข ภิกฺขเว อสํวโร โหติ ฯ
     [๑๔๖]  กถญฺจ  ภิกฺขเว สํวโร โหติ ฯ สนฺติ ภิกฺขเว จกฺขุวิญฺเญยฺยา
รูปา     อิฏฺฐา     กนฺตา     มนาปา     ปิยรูปา     กามูปสญฺหิตา
รชนิยา   ตญฺเจ   ภิกฺขุ   นาภินนฺทติ   นาภิวทติ   น   อชฺโฌสาย  ๑
ติฏฺฐติ   ฯ   เวทิตพฺพเมตํ   ภิกฺขเว   ภิกฺขุนา  น  ปริหายามิ  กุสเลหิ
ธมฺเมหิ   อปริหานํ   เหตํ   วุตฺตํ   ภควตาติ   ฯเปฯ   สนฺติ  ภิกฺขเว
ชิวฺหาวิญฺเญยฺยา   รสา   ฯเปฯ   สนฺติ  ภิกฺขเว  มโนวิญฺเญยฺยา  ธมฺมา
อิฏฺฐา    กนฺตา   มนาปา   ปิยรูปา   กามูปสญฺหิตา   รชนิยา   ตญฺเจ
ภิกฺขุ   นาภินนฺทติ   นาภิวทติ   น  อชฺโฌสาย  ติฏฺฐติ  ฯ  เวทิตพฺพเมตํ
ภิกฺขเว   ภิกฺขุนา   น   ปริหายามิ   กุสเลหิ  ธมฺเมหิ  อปริหานํ  เหตํ
วุตฺตํ ภควตาติ ฯ เอวํ โข ภิกฺขเว สํวโร โหตีติ ฯ ปญฺจมํ ฯ
     [๑๔๗]   สมาธึ   ภิกฺขเว  ภาเวถ  ฯ  สมาหิโต  ภิกฺขเว  ภิกฺขุ
#๑ ม. ยุ. นาชฺโฌสาย ฯ เอวมุปริปิ ฯ
