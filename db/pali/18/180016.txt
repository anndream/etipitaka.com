ภิกฺขเว  สตฺตา  สเทวกา  โลกา  สมารกา สพฺรหฺมกา สสฺสมณ-
พฺราหฺมณิยา  ปชาย  สเทวมนุสฺสาย  นิสฺสฏา  วิสญฺญุตฺตา   วิปฺปมุตฺตา
วิปริยาทิกเตน เจตสา วิหรนฺตีติ ฯ ฉฏฺฐํ ฯ
     [๑๙]   โย   ภิกฺขเว  จกฺขุํ  อภินนฺทติ  ทุกฺขํ  โส  อภินนฺทติ  ฯ
โย   ทุกฺขํ   อภินนฺทติ   อปริมุตฺโต   โส   ทุกฺขสฺมาติ   วทามิ  ฯเปฯ
โย   ชิวฺหํ   อภินนฺทติ   ทุกฺขํ  โส  อภินนฺทติ  ฯ  โย  ทุกฺขํ  อภินนฺทติ
อปริมุตฺโต   โส   ทุกฺขสฺมาติ   วทามิ   ฯเปฯ   โย   มนํ   อภินนฺทติ
ทุกฺขํ   โส   อภินนฺทติ   ฯ   โย   ทุกฺขํ   อภินนฺทติ   อปริมุตฺโต  โส
ทุกฺขสฺมาติ   วทามิ   ฯ   โย   จ   โข   ภิกฺขเว   จกฺขุํ  นาภินนฺทติ
ทุกฺขํ    โส    นาภินนฺทติ   โย   ทุกฺขํ   นาภินนฺทติ   ปริมุตฺโต   โส
ทุกฺขสฺมาติ    วทามิ    ฯเปฯ   โย   ชิวฺหํ   นาภินนฺทติ   ทุกฺขํ   โส
นาภินนฺทติ   ฯ   โย   ทุกฺขํ   นาภินนฺทติ   ปริมุตฺโต   โส  ทุกฺขสฺมาติ
วทามิ   ฯ   โย   มนํ   นาภินนฺทติ   ทุกฺขํ   โส  นาภินนฺทติ  ฯ  โย
ทุกฺขํ นาภินนฺทติ ปริมุตฺโต โส ทุกฺขสฺมาติ วทามีติ ฯ สตฺตมํ ฯ
     [๒๐]   โย   ภิกฺขเว  รูเป  อภินนฺทติ  ทุกฺขํ  โส  อภินนฺทติ  ฯ
โย   ทุกฺขํ   อภินนฺทติ   อปริมุตฺโต   โส   ทุกฺขสฺมาติ   วทามิ  ฯเปฯ
โย   สทฺเท   คนฺเธ   รเส   โผฏฺฐพฺเพ  ธมฺเม  อภินนฺทติ  ทุกฺขํ  โส
อภินนฺทติ   ฯ   โย   ทุกฺขํ   อภินนฺทติ   อปริมุตฺโต   โส   ทุกฺขสฺมาติ
วทามิ   ฯ   โย   จ   โข   ภิกฺขเว   รูเป   นาภินนฺทติ  ทุกฺขํ  โส
นาภินนฺทติ   ฯ   โย   ทุกฺขํ   นาภินนฺทติ   ปริมุตฺโต   โส  ทุกฺขสฺมาติ
