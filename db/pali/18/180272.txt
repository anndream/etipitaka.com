     [๓๙๙]  อถ  โข  อายสฺมา  อานนฺโท  เยน  ภควา  เตนุปสงฺกมิ
อุปสงฺกมิตฺวา   ฯเปฯ   เอกมนฺตํ   นิสินฺโน   โข   อายสฺมา  อานนฺโท
ภควนฺตํ  เอตทโวจ  กตมา  นุ  โข  ภนฺเต เวทนา กตโม เวทนาสมุทโย
กตโม     เวทนานิโรโธ     กตมา     เวทนานิโรธคามินี    ปฏิปทา
โก  เวทนาย  อสฺสาโท  โก  เวทนาย  ๑  อาทีนโว  กึ เวทนาย ๑
นิสฺสรณนฺติ   ฯ   ติสฺโส  อิมา  อานนฺท  เวทนา  สุขา  เวทนา  ทุกฺขา
เวทนา   อทุกฺขมสุขา   เวทนา   ฯ   อิมา   วุจฺจติ  อานนฺท  เวทนา
ผสฺสสมุทยา    เวทนาสมุทโย    ผสฺสนิโรธา   เวทนานิโรโธ   อยเมว
อริโย  อฏฺฐงฺคิโก  มคฺโค  เวทนานิโรธคามินี  ปฏิปทา  ฯ  เสยฺยถีทํ  ฯ
สมฺมาทิฏฺฐิ   ฯเปฯ   สมฺมาสมาธิ   ฯ   ยํ   เวทนํ   ปฏิจฺจ  อุปฺปชฺชติ
สุขํ   โสมนสฺสํ   อยํ   เวทนาย   อสฺสาโท  ฯ  ยา  เวทนา  อนิจฺจา
ทุกฺขา   วิปริณามธมฺมา   อยํ   เวทนาย   อาทีนโว  ฯ  โย  เวทนาย
ฉนฺทราควินโย ฉนฺทราคปฺปหานํ อิทํ เวทนาย นิสฺสรณํ ฯ
     [๔๐๐]   อถ   โข   ปนานนฺท  มยา  อนุปุพฺพสงฺขารานํ  นิโรโธ
อกฺขาโต   ปฐมชฺฌานํ   สมาปนฺนสฺส   วาจา   นิรุทฺธา   โหติ   ฯเปฯ
สญฺญาเวทยิตนิโรธํ   สมาปนฺนสฺส   สญฺญา   จ   เวทนา   จ   นิรุทฺธา
โหนฺติ    ฯ   ขีณาสวสฺส   ภิกฺขุโน   ราโค   นิรุทฺโธ   โหติ   โทโส
นิรุทฺโธ โหติ โมโห นิรุทฺโธ โหติ ฯ
     [๔๐๑]   อถ   โข   ปนานนฺท  มยา  อนุปุพฺพสงฺขารานํ  วูปสโม
อกฺขาโต   ปฐมชฺฌานํ   สมาปนฺนสฺส   วาจา   วูปสนฺตา   โหติ  ฯเปฯ
#๑ ม. ยุ. อิเม ปาฐา น ทิสฺสนฺติ ฯ เอวมุปริปิ ฯ
