สงฺขารทุกฺขตา    วิปริณามทุกฺขตา   ฯ   อิมา   โข   อาวุโส   ติสฺโส
ทุกฺขตาติ    ฯ   อตฺถิ   ปนาวุโส   มคฺโค   อตฺถิ   ปฏิปทา   เอตาสํ
ทุกฺขตานํ    ปริญฺญายาติ    ฯ   อตฺถิ   โข   อาวุโส   มคฺโค   อตฺถิ
ปฏิปทา    เอตาสํ    ทุกฺขตานํ   ปริญฺญายาติ   ฯ   กตโม   ปนาวุโส
มคฺโค   กตมา   ปฏิปทา   เอตาสํ  ทุกฺขตานํ  ปริญฺญายาติ  ฯ  อยเมว
โข  อาวุโส  อริโย  อฏฺฐงฺคิโก  มคฺโค  เอตาสํ  ทุกฺขตานํ  ปริญฺญาย ฯ
เสยฺยถีทํ   ฯ   สมฺมาทิฏฺฐิ   ฯเปฯ  สมฺมาสมาธิ  ฯ  อยํ  โข  อาวุโส
มคฺโค   อยํ   ปฏิปทา   เอตาสํ   ทุกฺขตานํ   ปริญฺญายาติ  ฯ  ภทฺทโก
อาวุโส    มคฺโค   ภทฺทิกา   ปฏิปทา   เอตาสํ   ทุกฺขตานํ   ปริญฺญาย
อลญฺจ ปนาวุโส สารีปุตฺต อปฺปมาทายาติ ฯ
     [๕๑๑]   สกฺกาโย  สกฺกาโยติ  อาวุโส  สารีปุตฺต  วุจฺจติ  กตมา
นุ   โข   อาวุโส   สกฺกาโยติ   ฯ  ปญฺจิเม  อาวุโส  อุปาทานกฺขนฺธา
สกฺกาโย    วุตฺตา    ภควตา   ฯ   เสยฺยถีทํ   ฯ   รูปูปาทานกฺขนฺโธ
เวทนูปาทานกฺขนฺโธ       สญฺญูปาทานกฺขนฺโธ      สงฺขารูปาทานกฺขนฺโธ
วิญฺญาณูปาทานกฺขนฺโธ   อิเม  โข  อาวุโส  ปญฺจุปาทานกฺขนฺธา  สกฺกาโย
วุตฺตา   ภควตาติ   ฯ  อตฺถิ  ปนาวุโส  มคฺโค  อตฺถิ  ปฏิปทา  เอตสฺส
สกฺกายสฺส    ปริญฺญายาติ   ฯ   อตฺถิ   โข   อาวุโส   มคฺโค   อตฺถิh
ปฏิปทา    เอตสฺส   สกฺกายสฺส   ปริญฺญายาติ   ฯ   กตโม   ปนาวุโส
มคฺโค    กตมา    ปฏิปทา    เอตสฺส   สกฺกายสฺส   ปริญฺญายาติ   ฯ
อยเมว   โข   อาวุโส  อริโย  อฏฺฐงฺคิโก  มคฺโค  เอตสฺส  สกฺกายสฺส
