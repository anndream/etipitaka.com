                      อพฺยากตสํยุตฺตํ
     [๗๕๒]  เอกํ  สมยํ ภควา สาวตฺถิยํ วิหรติ เชตวเน อนาถปิณฺฑิกสฺส
อาราเม   ฯ   เตน   โข   ปน   สมเยน   เขมา  ภิกฺขุนี  โกสเลสุ
จาริกํ  จรมานา  อนฺตรา  จ  สาวตฺถึ  อนฺตรา  จ สาเกตํ โตรณวตฺถุสฺมึ
วาสํ    อุปคตา    โหติ    ฯ    อถ   โข   ราชา   ปเสนทิโกสโล
สาเกตา  สาวตฺถึ  คจฺฉนฺโต  อนฺตรา  จ  สาวตฺถึ อนฺตรา จ สาเกตํ ๑
โตรณวตฺถุสฺมึ  เอกรตฺติวาสํ  อุปคจฺฉติ ๒ ฯ อถ โข ราชา ปเสนทิโกสโล
อญฺญตรํ   ปุริสํ   อามนฺเตสิ   เอหิ   ตฺวํ   อมฺโภ  ปุริส  โตรณวตฺถุสฺมึ
ตถารูปํ    สมณํ    วา    พฺราหฺมณํ    วา    ชาน    ยมหํ    อชฺช
ปยิรุปาเสยฺยนฺติ  ฯ  เอวํ  เทวาติ  โข โส ปุริโส รญฺโญ ปเสนทิโกสลสฺส
ปฏิสฺสุตฺวา    เกวลกปฺปํ    โตรณวตฺถุํ    ๓    อาหิณฺฑนฺโต   นาทฺทส
ตถารูปํ    สมณํ   วา   พฺราหฺมณํ   วา   ยํ   ราชา   ปเสนทิโกสโล
ปยิรุปาเสยฺย ฯ
     [๗๕๓]   อทฺทสา   โข  โส  ปุริโส  เขมํ  ภิกฺขุนึ  โตรณวตฺถุสฺมึ
วาสํ   อุปคตํ   ทิสฺวาน   เยน   ราชา   ปเสนทิโกสโล   เตนุปสงฺกมิ
อุปสงฺกมิตฺวา   ราชานํ   ปเสนทิโกสลํ   เอตทโวจ   นตฺถิ   โข  เทว
โตรณวตฺถุสฺมึ   ตถารูโป   สมโณ   วา   พฺราหฺมโณ   วา   ยํ  เทโว
ปยิรุปาเสยฺย   ฯ   อตฺถิ   จ   โข  เทว  เขมา  นาม  ภิกฺขุนี  ตสฺส
ภควโต   สาวิกา   อรหโต   สมฺมาสมฺพุทฺธสฺส   ฯ   ตสฺสา   โข  ปน
#๑ ม. ยุ. อนฺตรา จ สาเกตํ อนฺตรา จ สาวตฺถึ ฯ ๒ ม. ยุ. อุปคจฺฉิ ฯ
#๓ ยุ. โตรณวตฺถุสฺมึ ฯ
