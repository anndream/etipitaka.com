อญฺญํ    พฺยากโรติ    ขีณา   ชาติ   วุสิตํ   พฺรหฺมจริยํ   กตํ   กรณียํ
นาปรํ   อิตฺถตฺตายาติ  ปชานาตีติ  ฯ  อิธ  ภิกฺขเว  ภิกฺขุ  จกฺขุนา  รูปํ
ทิสฺวา    สนฺตํ   วา   อชฺฌตฺตํ   ราคโทสโมหํ   อตฺถิ   เม   อชฺฌตฺตํ
ราคโทสโมโหติ    ปชานาติ    อสนฺตํ    วา   อชฺฌตฺตํ   ราคโทสโมหํ
นตฺถิ   เม   อชฺฌตฺตํ   ราคโทสโมโหติ   ปชานาติ   ฯ  ยนฺตํ  ภิกฺขเว
ภิกฺขุ    จกฺขุนา   รูปํ   ทิสฺวา   สนฺตํ   วา   อชฺฌตฺตํ   ราคโทสโมหํ
อตฺถิ    เม    อชฺฌตฺตํ    ราคโทสโมโหติ    ปชานาติ   อสนฺตํ   วา
อชฺฌตฺตํ    ราคโทสโมหํ    นตฺถิ    เม    อชฺฌตฺตํ    ราคโทสโมโหติ
ปชานาติ  ฯ  อปิ  นุ  โขเม  ๑  ภิกฺขเว ธมฺมา สทฺธาย วา เวทิตพฺพา
รุจิยา   วา  เวทิตพฺพา  อนุสฺสเวน  วา  เวทิตพฺพา  อาการปริวิตกฺเกน
วา   เวทิตพฺพา   ทิฏฺฐินิชฺฌานกฺขนฺติยา  วา  เวทิตพฺพาติ  ฯ  โน  เหตํ
ภนฺเต  ฯ  นนุเม  ภิกฺขเว  ธมฺมา  ปญฺญาย  ทิสฺวา  เวทิตพฺพาติ ฯ เอวํ
ภนฺเต   ฯ   อยมฺปิ  ๒  โข  ภิกฺขเว  ปริยาโย  ยํ  ปริยายํ  อาคมฺม
ภิกฺขุ    อญฺญเตฺรว    สทฺธาย   อญฺญตฺร   รุจิยา   อญฺญตฺร   อนุสฺสวา
อญฺญตฺร    อาการปริวิตกฺกา    อญฺญตฺร    ทิฏฺฐินิชฺฌานกฺขนฺติยา    อญฺญํ
พฺยากโรติ    ขีณา   ชาติ   วุสิตํ   พฺรหฺมจริยํ   กตํ   กรณียํ   นาปรํ
อิตฺถตฺตายาติ ปชานาติ ๓ ฯเปฯ
     [๒๔๑]  ปุน  จปรํ  ภิกฺขเว  ภิกฺขุ  ชิวฺหาย  รสํ  สายิตฺวา  สนฺตํ
วา    อชฺฌตฺตํ    ฯเปฯ    ราคโทสโมโหติ   ปชานาติ   อสนฺตํ   วา
อชฺฌตฺตํ    ราคโทสโมหํ    นตฺถิ    เม    อชฺฌตฺตํ    ราคโทสโมโหติ
#๑ ม. โขสทฺโท นตฺถิ ฯ   ๒ ม. ยุ. อยํโข ฯ เอวมุปริปิ ฯ  ๓ ม. ปชานามีติ ฯ
#เอวมุปริปิ ฯ
