วา   โมโห   วา   ปฏิฆํ   วาปิ   เจตโส   ตโต   จิตฺตํ  นิวาเรยฺย
สภโย   เจโส   มคฺโค   สปฺปฏิภโย   จ   สกณฺฏโก   จ  สคหโน  จ
อุมฺมคฺโค   จ   กุมคฺโค   จ   ทุหิติโก   จ   อสปฺปุริสเสวิโต   เจโส
มคฺโค   น   เจโส  มคฺโค  สปฺปุริสเสวิโต  น  ตฺวํ  เอตํ  อรหสีติ  ฯ
ตโต จิตฺตํ นิวารเย มโนวิญฺเญยฺเยหิ ธมฺเมหิ ฯ
     [๓๔๔]   เสยฺยถาปิ   ภิกฺขเว   กิฏฺฐํ   สมฺปนฺนํ  กิฏฺฐารกฺโข  จ
ปมตฺโต   โคโณ   จ   กิฏฺฐาโท   อทท   กิฏฺฐํ   โอตริตฺวา   ยาวทตฺถํ
มทํ   อาปชฺเชยฺย  ปมาทํ  อาปชฺเชยฺย  ๑  ฯ  เอวเมว  โข  ภิกฺขเว
อสฺสุตวา   ปุถุชฺชโน   ฉสุ  ผสฺสายตเนสุ  อสํวุตการี  ปญฺจสุ  กามคุเณสุ
ยาวทตฺถํ   มทํ   อาปชฺชติ   ปมาทํ   อาปชฺชติ   ๒   ฯ   เสยฺยถาปิ
ภิกฺขเว    กิฏฺฐํ    สมฺปนฺนํ    กิฏฺฐารกฺโข    จ   อปฺปมตฺโต   โคโณ
จ   กิฏฺฐาโท   อทท   กิฏฺฐํ   โอตเรยฺย   ตเมนํ  กิฏฺฐารกฺโข  นาสาย
สุคฺคหิตํ     คเณฺหยฺย    นาสาย    สุคฺคหิตํ    คเหตฺวา    อุปริฆฏายํ
สุนิคฺคหิตํ   นิคฺคเณฺหยฺย   อุปริฆฏายํ   สุนิคฺคหิตํ   นิคฺคเหตฺวา   ทณฺเฑน
สุตาฬิตํ   ตาเฬยฺย   ทณฺเฑน   สุตาฬิตํ   ตาเฬตฺวา   โอสชฺเชยฺย   ฯ
ทุติยมฺปิ    โข    ภิกฺขเว   ฯเปฯ   ตติยมฺปิ   โข   ภิกฺขเว   โคโณ
กิฏฺฐาโท    อทท    กิฏฺฐํ   โอตเรยฺย   ตเมนํ   กิฏฺฐารกฺโข   นาสาย
สุคฺคหิตํ   คเณฺหยฺย   นาสาย   สุคฺคหิตํ  คเหตฺวา  อุปริฆฏายํ  สุนิคฺคหิตํ
นิคฺคเณฺหยฺย    อุปริฆฏายํ   สุนิคฺคหิตํ   นิคฺคเหตฺวา   ทณฺเฑน   สุตาฬิตํ
ตาเฬยฺย    ทณฺเฑน    สุตาฬิตํ   ตาเฬตฺวา   โอสชฺเชยฺย   ฯ   เอวํ
#๑ ยุ. ปมาทํ อาปชฺเชยฺยาติ อิเม เทฺว ปาฐา นตฺถิ ฯ ๒ ยุ. ปมาทํ อาปชฺชตีติ
#อิเม เทฺว ปาฐา นตฺถิ ฯ
