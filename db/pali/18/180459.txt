อุเปติ   โหติ   จ   น  จ  โหติ  ตถาคโต  ปรํ  มรณาติปิ  น  อุเปติ
เนว  โหติ  น  น  โหติ  ตถาคโต  ปรํ  มรณาติปิ  น  อุเปติ  ฯ เยน
วิญฺญาเณน    ตถาคตํ    ปญฺญาปยมาโน    ปญฺญเปยฺย    ตํ    วิญฺญาณํ
ตถาคตสฺส    ปหีนํ    อุจฺฉินฺนมูลํ   ตาลาวตฺถุกตํ   อนภาวงฺคตํ   อายตึ
อนุปฺปาทธมฺมํ   ฯ   วิญฺญาณสงฺขฺยา   วิมุตฺโต   โข  มหาราช  ตถาคโต
คมฺภีโร     อปฺปเมยฺโย     ทุปฺปริโยคาโห     เสยฺยถาปิ    มหาราช
มหาสมุทฺโท   ฯ   โหติ   ตถาคโต   ปรํ   มรณาติปิ   น   อุเปติ  น
โหติ   ตถาคโต   ปรํ   มรณาติปิ   น   อุเปติ   โหติ   จ   น   จ
โหติ   ตถาคโต   ปรํ   มรณาติปิ   น   อุเปติ   เนว   โหติ  น  น
โหติ   ตถาคโต   ปรํ   มรณาติปิ   น   อุเปตีติ  ฯ  อถ  โข  ราชา
ปเสนทิโกสโล   เขมาย   ภิกฺขุนิยา   ภาสิตํ   อภินนฺทิตฺวา  อนุโมทิตฺวา
อุฏฺฐายาสนา เขมํ ภิกฺขุนึ อภิวาเทตฺวา ปทกฺขิณํ กตฺวา ปกฺกามิ ฯ
     [๗๕๘]  อถ  โข  ราชา  ปเสนทิโกสโล  อปเรน  สมเยน  เยน
ภควา   เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา  เอกมนฺตํ
นิสีทิ   ฯ   เอกมนฺตํ   นิสินฺโน   โข   ราชา  ปเสนทิโกสโล  ภควนฺตํ
เอตทโวจ   กึ   นุ   โข   ภนฺเต   โหติ  ตถาคโต  ปรํ  มรณาติ  ฯ
อพฺยากตํ  โข  เอตํ  มหาราช  มยา  โหติ  ตถาคโต  ปรํ  มรณาติ  ฯ
กึ   ปน   ภนฺเต   น  โหติ  ตถาคโต  ปรํ  มรณาติ  ฯ  เอตมฺปิ  โข
มหาราช   อพฺยากตํ   มยา   น   โหติ   ตถาคโต   ปรํ  มรณาติ  ฯ
กึ   นุ   โข   ภนฺเต   โหติ   จ   น   จ   โหติ   ตถาคโต   ปรํ
