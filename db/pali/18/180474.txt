ตถาคโต  ฯเปฯ  เนว  โหติ  น  น  โหติ  ตถาคโต  ปรํ  มรณาติปิสฺส
น   โหติ   ฯ   อยมฺปิ   ๑   โข   อาวุโส   เหตุ   อยํ   ปจฺจโย
เยเนตํ อพฺยากตํ ภควตาติ ฯ
     [๗๘๒]  สิยา  ปนาวุโส  อญฺโญปิ  ปริยาโย เยน ปริยาเยเนตํ ๒
อพฺยากตํ   ภควตาติ   ฯ  สิยา  อาวุโส  ฯ  ภวารามสฺส  โข  อาวุโส
ภวรตสฺส    ภวสมฺมุทิตสฺส    ภวนิโรธํ   อชานโต   อปสฺสโต   ยถาภูตํ
โหติ   ตถาคโต   ปรํ   มรณาติปิสฺส   โหติ   ฯเปฯ   เนว  โหติ  น
น โหติ ตถาคโต ปรํ มรณาติปิสฺส โหติ ฯ
     [๗๘๓]  น  ภวารามสฺส  โข  อาวุโส น ภวรตสฺส น ภวสมฺมุทิตสฺส
ภวนิโรธํ   ชานโต  ปสฺสโต  ยถาภูตํ  โหติ  ตถาคโต  ปรํ  มรณาติปิสฺส
น    โหติ   ฯเปฯ   เนว   โหติ   น   น   โหติ   ตถาคโต   ปรํ
มรณาติปิสฺส   น   โหติ   ฯ   อยมฺปิ  โข  อาวุโส  ปริยาโย  เยเนตํ
อพฺยากตํ ภควตาติ ฯ
     [๗๘๔]   สิยา   ปนาวุโส  อญฺโญปิ  ปริยาโย  เยเนตํ  อพฺยากตํ
ภควตาติ  ฯ  สิยา อาวุโส ฯ อุปาทานารามสฺส โข อาวุโส อุปาทานรตสฺส
อุปาทานสมฺมุทิตสฺส    อุปาทานนิโรธํ    อชานโต    อปสฺสโต   ยถาภูตํ
โหติ    ตถาคโต    ปรํ   มรณาติปิสฺส   โหติ   ฯเปฯ   เนว   โหติ
น น โหติ ตถาคโต ปรํ มรณาติปิสฺส โหติ ฯ
     [๗๘๕]   น   อุปาทานารามสฺส  โข  อาวุโส  น  อุปาทานรตสฺส
น    อุปาทานสมฺมุทิตสฺส   อุปาทานนิโรธํ   ชานโต   ปสฺสโต   ยถาภูตํ
#๑ ม. ยุ. อยํ โข ฯ ๒ ม. เยเนตํ ฯ ยุ. เยน เอตํ ฯ
