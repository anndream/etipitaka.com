กลฺลํ  นุ  ตํ  สมนุปสฺสิตุํ  เอตํ  มม  เอโสหมสฺมิ  เอโส  เม อตฺตาติ ฯ
โน  เหตํ  ภนฺเต  ฯ  เอวํ  ปสฺสํ  ภิกฺขเว  สุตวา อริยสาวโก จกฺขุสฺมึปิ
นิพฺพินฺทติ     รูเปสุปิ     จกฺขุวิญฺญาเณปิ     จกฺขุสมฺผสฺเสปิ     ยมฺปิทํ
จกฺขุสมฺผสฺสปจฺจยา   อุปฺปชฺชติ  เวทยิตํ  สุขํ  วา  ทุกฺขํ  วา  อทุกฺขมสุขํ
วา   ตสฺมึปิ   นิพฺพินฺทติ   ฯเปฯ   ชิวฺหายปิ  นิพฺพินฺทติ  รเสสุปิ  ฯเปฯ
ยมฺปิทํ   ชิวฺหาสมฺผสฺสปจฺจยา   อุปฺปชฺชติ   เวทยิตํ  สุขํ  วา  ทุกฺขํ  วา
อทุกฺขมสุขํ    วา    ตสฺมึปิ    นิพฺพินฺทติ   ฯเปฯ   มนสฺมึปิ   นิพฺพินฺทติ
ธมฺเมสุปิ     นิพฺพินฺทติ     มโนวิญฺญาเณปิ     มโนสมฺผสฺเสปิ    ยมฺปิทํ
มโนสมฺผสฺสปจฺจยา   อุปฺปชฺชติ  เวทยิตํ  สุขํ  วา  ทุกฺขํ  วา  อทุกฺขมสุขํ
วา    ตสฺมึปิ   นิพฺพินฺทติ   นิพฺพินฺทํ   วิรชฺชติ   วิราคา   วิมุจฺจติ   ฯ
วิมุตฺตสฺมึ   วิมุตฺตมิติ   ญาณํ   โหติ   ฯ  ขีณา  ชาติ  วุสิตํ  พฺรหฺมจริยํ
กตํ   กรณียํ   นาปรํ   อิตฺถตฺตายาติ   ปชานาติ   ฯ   อยํ   โข  สา
ภิกฺขเว สพฺพมญฺญิตสมุคฺฆาตสปฺปายา ปฏิปทาติ ฯ ทสมํ ฯ
                    สพฺพวคฺโค ตติโย ฯ
                        ตสฺสุทฺทานํ
         สพฺพญฺจ เทฺวปิ ปหานา     ปริชานา อปเร ทุเว
         อาทิตฺตํ อนฺธภูตญฺจ        สารุปฺปา เทฺว จ สปฺปายา
                   วคฺโค เตน ปวุจฺจตีติ ฯ
                       __________
