นิพฺพินฺทติ      ธมฺเมสุปิ     นิพฺพินฺทติ     มโนวิญฺญาเณปิ     นิพฺพินฺทติ
มโนสมฺผสฺเสปิ    นิพฺพินฺทติ   เวทนายปิ   นิพฺพินฺทติ   นิพฺพินฺทํ   วิรชฺชติ
วิราคา   วิมุจฺจติ   วิโมกฺขปริญฺญาตํ   เม   อุปาทานนฺติ   ปชานาติ  ฯ
อยํ โข ภิกฺขเว สพฺพูปาทานปริญฺญาย ธมฺโมติ ฯ อฏฺฐมํ ฯ
     [๖๔]  สพฺพูปาทานปริยาทานาย  โว  ภิกฺขเว  ธมฺมํ  เทสิสฺสามิ ตํ
สุณาถ   ฯ   กตโม   จ   ภิกฺขเว  สพฺพูปาทานปริยาทานาย  ธมฺโม  ฯ
จกฺขุญฺจ     ปฏิจฺจ    รูเป    จ    อุปฺปชฺชติ    จกฺขุวิญฺญาณํ    ติณฺณํ
สงฺคติ    ผสฺโส   ผสฺสปจฺจยา   เวทนา   ฯ   เอวํ   ปสฺสํ   ภิกฺขเว
สุตวา    อริยสาวโก    จกฺขุสฺมึปิ    นิพฺพินฺทติ    รูเปสุปิ    นิพฺพินฺทติ
จกฺขุวิญฺญาเณปิ    นิพฺพินฺทติ    จกฺขุสมฺผสฺเสปิ    นิพฺพนฺทติ    เวทนายปิ
นิพฺพินฺทติ    นิพฺพินฺทํ    วิรชฺชติ   วิราคา   วิมุจฺจติ   วิโมกฺขปริยาทินฺนํ
เม    อุปาทานนฺติ   ปชานาติ   ฯเปฯ   ชิวฺหญฺจ   ปฏิจฺจ   รเส   จ
อุปฺปชฺชติ    ชิวฺหาวิญฺญาณํ    ฯเปฯ    มนญฺจ    ปฏิจฺจ    ธมฺเม   จ
อุปฺปชฺชติ     มโนวิญฺญาณํ     ติณฺณํ    สงฺคติ    ผสฺโส    ผสฺสปจฺจยา
เวทนา   ฯ   เอวํ   ปสฺสํ   ภิกฺขเว   สุตวา   อริยสาวโก   มนสฺมึปิ
นิพฺพินฺทติ      ธมฺเมสุปิ     นิพฺพินฺทติ     มโนวิญฺญาเณปิ     นิพฺพินฺทติ
มโนสมฺผสฺเสปิ    นิพฺพินฺทติ   เวทนายปิ   นิพฺพินฺทติ   นิพฺพินฺทํ   วิรชฺชติ
วิราคา   วิมุจฺจติ   วิโมกฺขปริยาทินฺนํ   เม   อุปาทานนฺติ  ปชานาติ  ฯ
อยํ โข ภิกฺขเว สพฺพูปาทานปริยาทานาย ธมฺโมติ ฯ นวมํ ฯ
     [๖๕]  สพฺพูปาทานปริยาทานาย  โว  ภิกฺขเว  ธมฺมํ  เทสิสฺสามิ ตํ
