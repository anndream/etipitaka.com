     [๒๒๖]  รูปา  ภิกฺขเว  อนตฺตา  โยปิ  เหตุ  โยปิ ปจฺจโย รูปานํ
อุปฺปาทาย    โส    อนตฺตา    อนตฺตสมฺภูตา   ภิกฺขเว   รูปา   กุโต
อตฺตา    ภวิสฺสนฺติ   ฯ   สทฺทา   คนฺธา   รสา   โผฏฺฐพฺพา   ธมฺมา
อนตฺตา   โยปิ   เหตุ   โยปิ   ปจฺจโย   ธมฺมานํ   อุปฺปาทาย   โสปิ
อนตฺตา   อนตฺตสมฺภูตา   ภิกฺขเว   ธมฺมา   กุโต  อตฺตา  ภวิสฺสนฺติ  ฯ
เอวํ   ปสฺสํ   ภิกฺขเว   สุตวา  อริยสาวโก  รูเปสุ  นิพฺพินฺทติ  สทฺเทสุ
คนฺเธสุ     รเสสุ     โผฏฺฐพฺเพสุ    ธมฺเมสุ    นิพฺพินฺทติ    นิพฺพินฺทํ
วิรชฺชติ   วิราคา   วิมุจฺจติ   ฯ   วิมุตฺตสฺมึ  วิมุตฺตมิติ  ญาณํ  โหติ  ฯ
ขีณา   ชาติ   วุสิตํ   พฺรหฺมจริยํ   กตํ   กรณียํ   นาปรํ  อิตฺถตฺตายาติ
ปชานาตีติ ฯ ทสมํ ฯ
				     เทวทหวคฺโค จตุตฺโถ ฯ
						ตสฺสุทฺทานํ
		  เทวทหขโณปคฺคยฺห ๑     อคฺคยฺห เทฺว โหนฺติ มนสินา ๒
		  เหตุนาปิ ตโย วุตฺตา      ทุเว อชฺฌตฺตพาหิราติ ฯ
					  __________
#๑ ม. เทวทโห ขโณ รูปา เทฺว น ตุมฺหากเมว จ ฯ ยุ. เทวทหขโณ สงฺคยฺห ฯ
#๒ ยุ. ปลาสินา ฯ
