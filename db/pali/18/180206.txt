ฉนฺทราโค   ภควโต   นตฺถิ   สุวิมุตฺตจิตฺโต   ภควา   ฯ  สํวิชฺชติ  โข
อาวุโส   ภควโต   ฆานํ   ฆายติ   ภควา   ฆาเนน  คนฺธํ  ฉนฺทราโค
ภควโต   นตฺถิ   สุวิมุตฺตจิตฺโต   ภควา   ฯ   สํวิชฺชติ   โข   อาวุโส
ภควโต   ชิวฺหา   สายติ   ภควา   ชิวฺหาย   รสํ  ฉนฺทราโค  ภควโต
นตฺถิ   สุวิมุตฺตจิตฺโต   ภควา   ฯ   สํวิชฺชติ   โข   อาวุโส   ภควโต
กาโย    ผุสติ    ภควา    กาเยน   โผฏฺฐพฺพํ   ฉนฺทราโค   ภควโต
นตฺถิ   สุวิมุตฺตจิตฺโต   ภควา   ฯ   สํวิชฺชติ   โข   อาวุโส   ภควโต
มโน   วิชานาติ   ๑  ภควา  มนสา  ธมฺมํ  ฉนฺทราโค  ภควโต  นตฺถิ
สุวิมุตฺตจิตฺโต   ภควา   ฯ   อิมินา   โข   เอตํ   อาวุโส  ปริยาเยน
เวทิตพฺพํ   ฯ   ยถา   น   จกฺขุ  รูปานํ  สญฺโญชนํ  น  รูปา  จกฺขุสฺส
สญฺโญชนํ    ยญฺจ    ตตฺถ    ตทุภยํ    ปฏิจฺจ   อุปฺปชฺชติ   ฉนฺทราโค
ตํ   ตตฺถ   สญฺโญชนํ   ฯ   น   โสตํ   ฯ   น  ฆานํ  ฯ  น  ชิวฺหา
รสานํ    สญฺโญชนํ    น    รสา   ชิวฺหาย   สญฺโญชนํ   ยญฺจ   ตตฺถ
ตทุภยํ    ปฏิจฺจ    อุปฺปชฺชติ   ฉนฺทราโค   ตํ   ตตฺถ   สญฺโญชนํ   ฯ
น   กาโย   ฯ   น   มโน   ธมฺมานํ   สญฺโญชนํ   น  ธมฺมา  มนสฺส
สญฺโญชนํ    ยญฺจ    ตตฺถ    ตทุภยํ    ปฏิจฺจ   อุปฺปชฺชติ   ฉนฺทราโค
ตํ ตตฺถ สญฺโญชนนฺติ ฯ
     [๒๙๙]  เอกํ  สมยํ  อายสฺมา  จ  อานนฺโท  อายสฺมา  จ กามภู
โกสมฺพิยํ  วิหรนฺติ  โฆสิตาราเม  ฯ  อถ โข อายสฺมา กามภู สายณฺหสมยํ
ปฏิสลฺลานา     วุฏฺฐิโต     เยนายสฺมา     อานนฺโท     เตนุปสงฺกมิ
#๑ ยุ. ชานาติ ฯ
