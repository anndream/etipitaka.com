     [๑๒๘]  ฉยิเม  ภิกฺขเว  ผสฺสายตนา  อทนฺตา  อคุตฺตา  อรกฺขิตา
อสํวุตา   ทุกฺขาธิวาหา   โหนฺติ   ฯ   กตเม   ฉ   ฯ  จกฺขุํ  ภิกฺขเว
ผสฺสายตนํ    อทนฺตํ    อคุตฺตํ   อรกฺขิตํ   อสํวุตํ   ทุกฺขาธิวาหํ   โหติ
ฯเปฯ    ชิวฺหา    ภิกฺขเว    ผสฺสายตนํ    อทนฺตํ   อคุตฺตํ   อรกฺขิตํ
อสํวุตํ    ทุกฺขาธิวาหํ    โหติ    ฯเปฯ   มโน   ภิกฺขเว   ผสฺสายตนํ
อทนฺตํ   อคุตฺตํ   อรกฺขิตํ   อสํวุตํ   ทุกฺขาธิวาหํ   โหติ  ฯ  อิเม  โข
ภิกฺขเว    ฉ    ผสฺสายตนา   อทนฺตา   อคุตฺตา   อรกฺขิตา   อสํวุตา
ทุกฺขาธิวาหา โหนฺติ ฯ
     [๑๒๙]  ฉยิเม  ภิกฺขเว  ผสฺสายตนา  สุทนฺตา  สุคุตฺตา  สุรกฺขิตา
สุสํวุตา  สุขาธิวาหา  โหนฺติ  ฯ  กตเม  ฉ  ฯ  จกฺขุํ ภิกฺขเว ผสฺสายตนํ
สุทนฺตํ   สุคุตฺตํ   สุรกฺขิตํ   สุสํวุตํ   สุขาธิวาหํ   โหติ   ฯเปฯ  ชิวฺหา
ภิกฺขเว    ผสฺสายตนํ   สุทนฺตํ   สุคุตฺตํ   สุรกฺขิตํ   สุสํวุตํ   สุขาธิวาหํ
โหติ   ฯเปฯ   มโน   ภิกฺขเว   ผสฺสายตนํ   สุทนฺตํ   สุคุตฺตํ  สุรกฺขิตํ
สุสํวุตํ   สุขาธิวาหํ   โหติ   ฯ   อิเม   โข  ภิกฺขเว  ฉ  ผสฺสายตนา
สุทนฺตา    สุคุตฺตา    สุรกฺขิตา   สุสํวุตา   สุขาธิวาหา   โหนฺตีติ   ฯ
อิทมโวจ ภควา ฯเปฯ เอตทโวจ สตฺถา
  [๑๓๐] ฉเฬว ๑ ผสฺสายตนานิ ภิกฺขเว ๒ อสํวุโต ยตฺถ ทุกฺขํ นิคจฺฉติ
        เตสญฺจ เย สํวรณํ อเวทิสุํ ๓     สทฺธา ทุติยา วิหรนฺตานวสฺสุตา ฯ
        ทิสฺวาน รูปานิ มโนรมานิ         อโถปิ ทิสฺวา อมโนรมานิ
#๑ ม. สเฬว ฯ    ๒ ม. ยุ. ภิกฺขโว ฯ     ๓ ยุ. อเวทึสุ ฯ
