ธมฺเมหิ   สวิตกฺกํ   สวิจารํ   วิเวกชํ   ปีติสุขํ   ปฐมชฺฌานํ  อุปสมฺปชฺช
วิหาสึ  ฯ  ยํ  หิ  ตํ  อาวุโส  สมฺมา วทมาโน วเทยฺย สตฺถารานุคฺคหิโต
สาวโก     มหาภิญฺญตํ     ปตฺโตติ     ฯ     มมํ     ตํ     สมฺมา
วทมาโน วเทยฺย สตฺถารานุคฺคหิโต สาวโก มหาภิญฺญตํ ปตฺโตติ ฯ
     [๕๑๖]    ทุติยชฺฌานํ   ทุติยชฺฌานนฺติ   วุจฺจติ   กตมํ   นุ   โข
ทุติยชฺฌานนฺติ    ฯ   ตสฺส   มยฺหํ   อาวุโส   เอตทโหสิ   อิธ   ภิกฺขุ
วิตกฺกวิจารานํ   วูปสมา   อชฺฌตฺตํ   สมฺปสาทนํ   เจตโส   เอโกทิภาวํ
อวิตกฺกํ   อวิจารํ   สมาธิชํ   ปีติสุขํ   ทุติยชฺฌานํ   อุปสมฺปชฺช   วิหรติ
อิทํ   วุจฺจติ   ทุติยชฺฌานนฺติ   ฯ   โส  ขฺวาหํ  อาวุโส  วิตกฺกวิจารานํ
วูปสมา   อชฺฌตฺตํ   สมฺปสาทนํ   เจตโส  เอโกทิภาวํ  อวิตกฺกํ  อวิจารํ
สมาธิชํ   ปีติสุขํ   ทุติยชฺฌานํ   อุปสมฺปชฺช   วิหรามิ   ฯ   ตสฺส  มยฺหํ
อาวุโส   อิมินา   วิหาเรน   วิหรโต   วิตกฺกสหคตา   สญฺญามนสิการา
สมุทาจรนฺติ   ฯ   อถ  โข  มํ  อาวุโส  ภควา  อิทฺธิยา  อุปสงฺกมิตฺวา
เอตทโวจ    โมคฺคลฺลาน    โมคฺคลฺลาน   มา   พฺราหฺมณ   ทุติยชฺฌานํม
ปมาโท   ทุติยชฺฌาเน   จิตฺตํ   สณฺฐเปหิ   ทุติยชฺฌาเน   จิตฺตํ  เอโกทึ
กโรหิ   ทุติยชฺฌาเน   จิตฺตํ   สมาทหาติ   ฯ   โส   ขฺวาหํ   อาวุโส
อปเรน    สมเยน    วิตกฺกวิจารานํ    วูปสมา   อชฺฌตฺตํ   สมฺปสาทนํ
เจตโส   เอโกทิภาวํ   อวิตกฺกํ   อวิจารํ   สมาธิชํ  ปีติสุขํ  ทุติยชฺฌานํ
อุปสมฺปชฺช    วิหาสึ   ฯ   ยํ   หิ   ตํ   อาวุโส   สมฺมา   วทมาโน
วเทยฺย   สตฺถารานุคฺคหิโต   สาวโก   มหาภิญฺญตํ   ปตฺโตติ   ฯ   มมํ
