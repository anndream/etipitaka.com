อุปายาเสหิ   วิสญฺญุตฺโต   ทุกฺขสฺมาติ   วทามิ   ฯ   อยํ  โข  ภิกฺขเว
วิเสโส   อยํ   อธิปฺปายโส   อิทํ   นานากรณํ   สุตวโต  อริยสาวกสฺส
อสฺสุตวตา ปุถุชฺชเนนาติ ฯ
  [๓๗๓] น โส ๑ เวทนํ เวทยติ สปญฺโญ  สุขมฺปิ ทุกฺขมฺปิ พหุสฺสุโตปิ
        อยํ จ ธีรสฺส ปุถุชฺชเนน         อยํ วิเสโส ๒ กุสลสฺส โหติ ฯ
        สงฺขาตธมฺมสฺส พหุสฺสุตสฺส        วิปสฺสโต ๓ โลกมิมํ ปรญฺจ
        อิฏฺฐสฺส ธมฺมา น มเถนฺติ จิตฺตํ    อนิฏฺฐโต โน ปฏิฆาตเมติ ฯ
        ตสฺสานุโรธา อถ วา วิโรธา     วิธมิกา ๔ อตฺถคตา น สนฺติ
        ปทญฺจ ญตฺวา วิรชํ อโสกํ สมฺมา ปชานาติ ภวสฺส ปารคูติ ฯ ฉฏฺฐํ ฯ
     [๓๗๔]    เอกํ   สมยํ   ภควา   เวสาลิยํ   วิหรติ   มหาวเน
กูฏาคารสาลายํ  ฯ  อถ  โข  ภควา  สายณฺหสมยํ  ปฏิสลฺลานา  วุฏฺฐิโต
เยน    คิลานสาลา   เตนุปสงฺกมิ   อุปสงฺกมิตฺวา   ปญฺญตฺเต   อาสเน
นิสีทิ   ฯ   นิสชฺช  โข  ภควา  ภิกฺขู  อามนฺเตสิ  สโต  ภิกฺขเว  ภิกฺขุ
สมฺปชาโน กาลํ อาคเมยฺย อยํ โว อมฺหากํ อนุสาสนี ฯ
     [๓๗๕]  กถญฺจ  ภิกฺขเว  ภิกฺขุ  สโต  โหติ  ฯ  อิธ ภิกฺขเว ภิกฺขุ
กาเย  กายานุปสฺสี  วิหรติ  อาตาปี  สมฺปชาโน  สติมา  วิเนยฺย  โลเก
อภิชฺฌาโทมนสฺสํ   ฯ  เวทนาสุ  ฯเปฯ  จิตฺเต  ฯ  ธมฺเมสุ  ธมฺมานุปสฺสี
วิหรติ  อาตาปี  สมฺปชาโน  สติมา  วิเนยฺย  โลเก  อภิชฺฌาโทมนสฺสํ  ฯ
#๑ ม. ยุ. อยํ ปาโฐ นตฺถิ ฯ  ๒ ม. ยุ. มหาวิเสโส ฯ  ๓ ยุ. สมฺปสฺสโต ฯ
#๔ ม. ยุ. วิธูปิตา ฯ
