จาริกํ   จรติ   อุจฺเฉทาย   ภควา   กุลานํ  ปฏิปนฺโน  อนยาย  ภควา
กุลานํ ปฏิปนฺโน อุปฆาตาย ภควา กุลานํ ปฏิปนฺโนติ ฯ
     [๖๒๒]   อิโต  โส  คามณิ  เอกนวุโต  กปฺโป  ยมหํ  อนุสฺสรามิ
นาภิชานามิ    กิญฺจิ    กุลํ   ปกฺกภิกฺขาทาเนน   อุปหตปุพฺพํ   ฯ   อถ
โข  ยานิ  ตานิ  กุลานิ อทฺธานิ มหทฺธนานิ มหาโภคานิ ปหูตชาตรูปรชตานิ
ปหูตวิตฺตูปกรณานิ         ปหูตธนธญฺญานิ        สพฺพานิ        ตานิ
ทานสมฺภูตานิ  เจว  สจฺจสมฺภูตานิ  จ  สญฺญมสมฺภูตานิ  จ  ๑  ฯ  อฏฺฐ
คามณิ   เหตู   อฏฺฐ  ปจฺจยา  กุลานํ  อุปฆาตาย  ราชโต  วา  กุลานิ
อุปฆาตํ   คจฺฉนฺติ   โจรโต   วา   กุลานิ   อุปฆาตํ  คจฺฉนฺติ  อคฺคิโต
วา    กุลานิ    อุปฆาตํ   คจฺฉนฺติ   อุทกโต   วา   กุลานิ   อุปฆาตํ
คจฺฉนฺติ  นิหิตํ  วา  ฐานา  ๒  วิคจฺฉติ  ๓  ทุปฺปยุตฺตา  วา กมฺมนฺตา
วิปชฺชนฺติ   ๔   กุเล   วา   กุลงฺคาโรติ  อุปปชฺชติ  โย  เต  โภเค
วิกิรติ   วิธมติ   วิทฺธํเสติ   อนิจฺจตาเยว   อฏฺฐมีติ   ฯ   อิเม   โข
คามณิ   อฏฺฐ   เหตู   อฏฺฐ   ปจฺจยา   กุลานํ  อุปฆาตาย  ฯ  อิเมสุ
โข   คามณิ   อฏฺฐสุ   เหตูสุ   อฏฺฐสุ   ปจฺจเยสุ   สํวิชฺชมาเนสุ  โย
มํ   เอวํ   วเทยฺย   อุจฺเฉทาย   ภควา   กุลานํ   ปฏิปนฺโน  อนยาย
ภควา   กุลานํ   ปฏิปนฺโน   อุปฆาตาย   ภควา  กุลานํ  ปฏิปนฺโนติ  ฯ
ตํ  คามณิ  วาจํ  อปฺปหาย  ตํ  จิตฺตํ  อปฺปหาย ตํ ทิฏฺฐึ อปฺปฏินิสฺสชฺชิตฺวา
ยถาภตํ         นิกฺขิตฺโต         เอวํ         นิรเยติ        ฯ
#๑ ม. สามญฺญสํภูตานิ จ ฯ  ๒ สี. ยุ. อยํ ปาโฐ นตฺถิ ฯ  ๓ สี. ยุ. นาธิคจฺฉนฺติ ฯ
#๔ ยุ. กมฺมนฺตํ ชหนฺติ ฯ
