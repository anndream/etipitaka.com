ฉปิ   มยา   เวทนา   วุตฺตา   ปริยาเยน  อฏฺฐารสาปิ  มยา  เวทนา
วุตฺตา    ปริยาเยน   ฉตฺตึสาปิ   มยา   เวทนา   วุตฺตา   ปริยาเยน
อฏฺฐสตํปิ มยา เวทนา วุตฺตา ปริยาเยน ฯ
     [๔๓๑]  กตมา  จ  ภิกฺขเว  เทฺว  เวทนา  กายิกา  จ เจตสิกา
จ ฯ อิมา วุจฺจนฺติ ภิกฺขเว เทฺว เวทนา ฯ
     [๔๓๒]  กตมา  จ  ภิกฺขเว  ติสฺโส  เวทนา  สุขา เวทนา ทุกฺขา
เวทนา   อทุกฺขมสุขา   เวทนา   ฯ   อิมา   วุจฺจนฺติ  ภิกฺขเว  ติสฺโส
เวทนา ฯ
     [๔๓๓]  กตมา  จ  ภิกฺขเว  ปญฺจ  เวทนา  สุขินฺทฺริยํ  ทุกฺขินฺทฺริยํ
โสมนสฺสินฺทฺริยํ    โทมนสฺสินฺทฺริยํ    อุเปกฺขินฺทฺริยํ   ฯ   อิมา   วุจฺจนฺติ
ภิกฺขเว ปญฺจ เวทนา ฯ
     [๔๓๔]  กตมา  จ  ภิกฺขเว  ฉ  เวทนา  จกฺขุสมฺผสฺสชา  เวทนา
ฯเปฯ    มโนสมฺผสฺสชา    เวทนา    ฯ    อิมา   วุจฺจนฺติ   ภิกฺขเว
ฉ เวทนา ฯ
     [๔๓๕]  กตมา  จ  ภิกฺขเว  อฏฺฐารส เวทนา ฉ โสมนสฺสูปวิจารา
ฉ   โทมนสฺสูปวิจารา   ฉ  อุเปกฺขูปวิจารา  ฯ  อิมา  วุจฺจนฺติ  ภิกฺขเว
อฏฺฐารส เวทนา ฯ
     [๔๓๖]   กตมา   จ   ภิกฺขเว   ฉตฺตึส  เวทนา  ฉ  เคหสิตานิ
โสมนสฺสานิ    ฉ    เนกฺขมฺมสิตานิ    โสมนสฺสานิ    ฉ    เคหสิตานิ
โทมนสฺสานิ     ฉ    เนกฺขมฺมสิตานิ    โทมนสฺสานิ    ฉ    เคหสิตา
