ภนฺเต   ปุริโส   มุสาวาที   รตฺติยา   วา   ทิวสสฺส   วา  สมยาสมยํ
อุปาทาย   อปฺปตโร   โส   สมโย  ยํ  โส  มุสา  ภณติ  ฯ  อถ  โข
เสฺวว   พหุตโร   สมโย   ยํ  โส  มุสา  น  ภณตีติ  ฯ  ยํ  พหุลํ  ยํ
พหุลํ  จ  คามณิ  วิหรติ  เตน  เตน  นิยฺยตีติ  ฯ  เอวํ  สนฺเต น โกจิ
อาปายิโก เนรยิโก ภวิสฺสติ ยถา นิคณฺฐสฺส นาฏปุตฺตสฺส วจนํ ฯ
     [๖๑๓]  อิธ  คามณิ  เอกจฺโจ  สตฺถา  เอวํวาที  โหติ  เอวํทิฏฺฐิ
โย   โกจิ   ปาณมติมาเปติ   สพฺโพ   โส   อาปายิโก  เนรยิโก  โย
โกจิ   อทินฺนํ   อาทิยติ   สพฺโพ  โส  อาปายิโก  เนรยิโก  โย  โกจิ
กาเมสุ   มิจฺฉาจรติ   สพฺโพ   โส   อาปายิโก   เนรยิโก  โย  โกจิ
มุสา ภณติ สพฺโพ โส อาปายิโก เนรยิโกติ ฯ
     [๖๑๔]   ตสฺมึ   โข   ปน  คามณิ  สตฺถริ  สาวโก  อภิปฺปสนฺโน
โหติ   ตสฺส   เอวํ   โหติ   มยฺหํ   โข   สตฺถา  เอวํวาที  เอวํทิฏฺฐิ
โย   โกจิ   ปาณมติมาเปติ   สพฺโพ   โส   อาปายิโก  เนรยิโกติ  ฯ
อตฺถิ   โข   ปน   มยา   ปาโณ  อติมาปิโต  ๑  อหํปมฺหิ  อาปายิโก
เนรยิโกติ   ทิฏฺฐึ   ปฏิลภติ   ตํ   คามณิ   วาจํ   อปฺปหาย  ตํ  จิตฺตํ
อปฺปหาย   ตํ   ทิฏฺฐึ   อปฺปฏินิสฺสชฺชิตฺวา  ยถาภตํ  ๒  นิกฺขิตฺโต  เอวํ
นิรเย   ฯ   มยฺหํ  โข  สตฺถา  เอวํวาที  เอวํทิฏฺฐิ  โย  โกจิ  อทินฺนํ
อาทิยติ   สพฺโพ   โส   อาปายิโก   เนรยิโกติ   ฯ   อตฺถิ  โข  ปน
มยา    อทินฺนํ    อาทินฺนํ    อหํปมฺหิ   อาปายิโก   เนรยิโกติ   ทิฏฺฐึ
ปฏิลภติ    ตํ   คามณิ   วาจํ   อปฺปหาย   ตํ   จิตฺตํ   อปฺปหาย   ตํ
#๑ ม. อติปาปิโต ฯ ๒ ยุ. ยถาหตํ ฯ
