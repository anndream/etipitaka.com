ปฏิวิรโต    สมฺผปฺปลาปา    ปฏิวิรโต    อนภิชฺฌาลุ    อพฺยาปนฺนจิตฺโต
สมฺมาทิฏฺฐิโก   ตเมนํ   มหาชนกาโย   สงฺคมฺม   สมาคมฺม  อายาเจยฺย
โถเมยฺย   ปญฺชลิโก   อนุปริสกฺเกยฺย   อยํ   ปุริโส   กายสฺส   เภทา
ปรํ   มรณา   อปายํ   ทุคฺคตึ   วินิปาตํ   นิรยํ  อุปปชฺชตูติ  ฯ  ตํ  กึ
มญฺญสิ   คามณิ   อปิ  นุ  โส  ปุริโส  มหโต  ชนกายสฺส  อายาจนเหตุ
วา   โถมนเหตุ   วา   ปญฺชลิกาอนุปริสกฺกนเหตุ   วา  กายสฺส  เภทา
ปรํ   มรณา   อปายํ   ทุคฺคตึ   วินิปาตํ  นิรยํ  อุปปชฺเชยฺยาติ  ฯ  โน
เหตํ ภนฺเต ฯ
     [๖๐๑]   เสยฺยถาปิ   คามณิ   ปุริโส   สปฺปิกุมฺภํ  วา  เตลกุมฺภํ
วา  คมฺภีรํ  อุทกรหทํ ๑ โอคาหิตฺวา ๒ ภินฺเทยฺย ตตฺร ยสฺส ๓ สกฺขรา
วา   กฐลา   วา   สา   อโธคามี   อสฺส  ยญฺจ  ขฺวสฺส  ตตฺร  สปฺปิ
วา   เตลํ   วา   ตํ  อุทฺธงฺคามิ  อสฺส  ตเมนํ  มหาชนกาโย  สงฺคมฺม
สมาคมฺม   อายาเจยฺย   โถเมยฺย   ปญฺชลิโก   อนุปริสกฺเกยฺย   โอสีท
โภ   สปฺปิเตล  สํสีท  โภ  สปฺปิเตล  อโธ  คจฺฉ  โภ  สปฺปิเตลาติ  ฯ
ตํ   กึ   มญฺญสิ   คามณิ   อปิ   นุ   ตํ  สปฺปิเตลํ  มหโต  ชนกายสฺส
อายาจนเหตุ    วา   โถมนเหตุ   วา   ปญฺชลิกาอนุปริสกฺกนเหตุ   วา8
โอสีเทยฺย   วา  สํสีเทยฺย  วา  อโธ  วา  คจฺเฉยฺยาติ  ฯ  โน  เหตํ
ภนฺเต   ฯ   เอวเมว   โข   คามณิ   โย  โส  ปุริโส  ปาณาติปาตา
ปฏิวิรโต   อทินฺนาทานา   ปฏิวิรโต   กาเมสุ   มิจฺฉาจารา   ปฏิวิรโต
มุสาวาทา   ปฏิวิรโต   ปิสุณาย   วาจาย   ปฏิวิรโต  ผรุสาย  วาจาย
#๑ ม. อุทกรหเท ฯ ๒ ม. ยุ. โอคาเหตฺวา ฯ ๓ ม. ตตฺร ยาสฺส ฯ ยุ.
#ตตฺรสฺส ยา ฯ
