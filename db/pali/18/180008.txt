                     ยมกวคฺโค ทุติโย
     [๑๓]  ปุพฺเพ  ๑  เม  ภิกฺขเว  สมฺโพธาย  ๒  อนภิสมฺพุทฺธสฺส
โพธิสตฺตสฺเสว   สโต  เอตทโหสิ  โก  นุ  โข  จกฺขุสฺส  อสฺสาโท  โก
อาทีนโว   กึ   นิสฺสรณํ   โก   โสตสฺส   ฯเปฯ   โก   ฆานสฺส   ฯ
โก  ชิวฺหาย  ฯ  โก  กายสฺส  ฯ  โก  มนสฺส  อสฺสาโท  โก อาทีนโว
กึ   นิสฺสรณนฺติ   ฯ   ตสฺส   มยฺหํ  ภิกฺขเว  เอตทโหสิ  ยํ  โข  จกฺขุํ
ปฏิจฺจ    อุปฺปชฺชติ    สุขํ   โสมนสฺสํ   อยํ   จกฺขุสฺส   อสฺสาโท   ยํ
จกฺขุํ   อนิจฺจํ   ทุกฺขํ   วิปริณามธมฺมํ   อยํ   จกฺขุสฺส   อาทีนโว   โย
จกฺขุสฺมึ    ฉนฺทราควินโย    ฉนฺทราคปฺปหานํ   อิทํ   จกฺขุสฺส   นิสฺสรณํ
ฯเปฯ   ยํ   ชิวฺหํ   ปฏิจฺจ   อุปฺปชฺชติ   สุขํ   โสมนสฺสํ  อยํ  ชิวฺหาย
อสฺสาโท   ยา   ๓   ชิวฺหา   อนิจฺจา   ทุกฺขา   วิปริณามธมฺมา  อยํ
ชิวฺหาย    อาทีนโว   โย   ชิวฺหาย   ฉนฺทราควินโย   ฉนฺทราคปฺปหานํ
อิทํ   ชิวฺหาย   นิสฺสรณํ   ฯเปฯ   ยํ   มนํ   ปฏิจฺจ   อุปฺปชฺชติ   สุขํ
โสมนสฺสํ   อยํ   มนสฺส   อสฺสาโท   โย   ๔  มโน  อนิจฺโจ  ทุกฺโข
วิปริณามธมฺโม   อยํ   มนสฺส   อาทีนโว   โย   มนสฺมึ  ฉนฺทราควินโยห
ฉนฺทราคปฺปหานํ     อิทํ     มนสฺส     นิสฺสรณํ    ฯ    ยาวกีวญฺจาหํ
ภิกฺขเว   อิเมสํ   ฉนฺนํ   อชฺฌตฺติกานํ   อายตนานํ   เอวํ   อสฺสาทญฺจ
อสฺสาทโต   อาทีนวญฺจ   อาทีนวโต   นิสฺสรณญฺจ   นิสฺสรณโต   ยถาภูตํ
นาพฺภญฺญาสึ   ฯ   เนว   ตาวาหํ  ภิกฺขเว  สเทวเก  โลเก  สมารเก
#๑ ม. ปุพฺเพว ฯ   ๒ ม. ยุ. สมฺโพธา ฯ เอวมุปริปิ ฯ ๓-๔ ม. ยุ. ยํ ฯ
