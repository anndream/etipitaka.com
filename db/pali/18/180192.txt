เนโสหมสฺมิ   น   เมโส   อตฺตาติ   เอวเมตํ   ยถาภูตํ  สมฺมปฺปญฺญาย
ทฏฺฐพฺพํ ฯ เอวํ ปสฺสํ ฯเปฯ นาปรํ อิตฺถตฺตายาติ ปชานาตีติ ฯ
     [๒๗๒]   จกฺขุํ   ภิกฺขเว  อนิจฺจํ  อนาคตํ  ฯ  ยทนิจฺจํ  ตํ  ทุกฺขํ
ยํ   ทุกฺขํ   ตทนตฺตา   ยทนตฺตา   ตํ   เนตํ   มม   เนโสหมสฺมิ   น
เมโส   อตฺตาติ   เอวเมตํ   ยถาภูตํ   สมฺมปฺปญฺญาย   ทฏฺฐพฺพํ  ฯเปฯ
ชิวฺหา   อนิจฺจา   อนาคตา   ยทนิจฺจํ   ตํ   ทุกฺขํ  ยํ  ทุกฺขํ  ตทนตฺตา
ยทนตฺตา   ตํ   เนตํ   มม  เนโสหมสฺมิ  น  เมโส  อตฺตาติ  เอวเมตํ
ยถาภูตํ   สมฺมปฺปญฺญาย   ทฏฺฐพฺพํ   ฯเปฯ  มโน  อนิจฺโจ  อนาคโต  ฯ
ยทนิจฺจํ   ตํ   ทุกฺขํ   ยํ   ทุกฺขํ   ตทนตฺตา   ยทนตฺตา  ตํ  เนตํ  มม
เนโสหมสฺมิ   น   เมโส   อตฺตาติ   เอวเมตํ   ยถาภูตํ  สมฺมปฺปญฺญาย
ทฏฺฐพฺพํ   ฯเปฯ   เอวํ   ปสฺสํ   ภิกฺขเว  ฯเปฯ  นาปรํ  อิตฺถตฺตายาติ
ปชานาตีติ ฯ
     [๒๗๓]  จกฺขุํ  ภิกฺขเว  อนิจฺจํ  ปจฺจุปฺปนฺนํ  ฯ  ยทนิจฺจํ  ตํ  ทุกฺขํ
ยํ   ทุกฺขํ   ตทนตฺตา  ยทนตฺตา  ตํ  เนตํ  มม  เนโสหมสฺมิ  น  เมโส
อตฺตาติ     เอวเมตํ    ยถาภูตํ    สมฺมปฺปญฺญาย    ทฏฺฐพฺพํ    ฯเปฯ
ชิวฺหา   อนิจฺจา   ปจฺจุปฺปนฺนา   ฯ   ยทนิจฺจํ   ตํ   ทุกฺขํ   ยํ   ทุกฺขํ
ตทนตฺตา    ยทนตฺตา    ตํ    เนตํ   มม   เนโสหมสฺมิ   น   เมโส
อตฺตาติ   เอวเมตํ   ยถาภูตํ   สมฺมปฺปญฺญาย   ทฏฺฐพฺพํ   ฯเปฯ   เอวํ
ปสฺสํ ฯเปฯ นาปรํ อิตฺถตฺตายาติ ปชานาตีติ ฯ
     [๒๗๔]   จกฺขุํ   ภิกฺขเว   ทุกฺขํ   อตีตํ  อนาคตํ  ปจฺจุปฺปนฺนํ  ฯ
