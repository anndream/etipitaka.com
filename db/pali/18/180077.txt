เอวนฺเต   เอตํ   ปฐมํ  ผสฺสายตนํ  ปหีนํ  ภวิสฺสติ  อายตึ  อปุนพฺภวาย
ฯเปฯ    ชิวฺหํ    เนตํ    มม    เนโสหมสฺมิ   น   เมโส   อตฺตาติ
สมนุปสฺสสีติ  ฯ  เอวํ  ภนฺเต  ฯ  สาธุ  ภิกฺขุ  ตตฺถ  เต  ภิกฺขุ  ชิวฺหา
เนตํ   มม   เนโสหมสฺมิ   น   เมโส   อตฺตาติ   เอวเมตํ   ยถาภูตํ
สมฺมปฺปญฺญาย   สุทิฏฺฐํ   ภวิสฺสติ   เอวํ   เต  เอตํ  จตุตฺถํ  ผสฺสายตนํ
ปหีนํ    ภวิสฺสติ    อายตึ    อปุนพฺภวาย   ฯเปฯ   มนํ   เนตํ   มม
เนโสหมสฺมิ   น   เมโส   อตฺตาติ   สมนุปสฺสสีติ   ฯ   เอวํ   ภนฺเต
ฯเปฯ    สาธุ    ปุณฺณ    มยา    สงฺขิตฺเตน   โอวาเทน   โอวทิโต
กตมสฺมึ   ชนปเท   วิหริสฺสสีติ   ฯ   อตฺถิ   ภนฺเต  สุนาปรนฺโต  นาม
ชนปโท ตตฺถาหํ วิหริสฺสามีติ ฯ
     [๑๑๕]   จณฺฑา   โข   ปุณฺณ   สุนาปรนฺตกา   มนุสฺสา   ผรุสา
โข   ปุณฺณ   สุนาปรนฺตกา  มนุสฺสา  สเจ  ตํ  ๑  ปุณฺณ  สุนาปรนฺตกา
มนุสฺสา    อกฺโกสิสฺสนฺติ    ปริภาสิสฺสนฺติ    ตตฺร   เต   ปุณฺณ   กินฺติ
ภวิสฺสตีติ   ฯ   สเจ   มํ  ภนฺเต  สุนาปรนฺตกา  มนุสฺสา  อกฺโกสิสฺสนฺติ
ปริภาสิสฺสนฺติ   ตตฺร  เม  เอวํ  ภวิสฺสติ  ภทฺทกา  วติเม  สุนาปรนฺตกา
มนุสฺสา    สุภทฺทกา   วติเม   สุนาปรนฺตกา   มนุสฺสา   ยํ   มํ   ๒
นยิเม    ปาณินา    ปหารํ    เทนฺตีติ   เอวเมตฺถ   ภควา   ภวิสฺสติ
เอวเมตฺถ   สุคต   ภวิสฺสตีติ   ฯ  สเจ  ปน  เต  ปุณฺณ  สุนาปรนฺตกา
มนุสฺสา   ปาณินา   ปหารํ   ทสฺสนฺติ   ตตฺร   ปน   เต   ปุณฺณ  กินฺติ
ภวิสฺสตีติ   ฯ   สเจ  เม  ๓  ภนฺเต  สุนาปรนฺตกา  มนุสฺสา  ปาณินา
#๑ ยุ. ตฺวํ ฯ   ๒ ม. เม ฯ สพฺพตฺถ อีทิสเมว ฯ   ๓ ม. ยุ. มํ ฯ
