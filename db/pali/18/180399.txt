กุลานํ   อนุทยํ   วณฺเณติ   อนุรกฺขํ   วณฺเณติ   อนุกมฺปํ   วณฺเณตีติ  ฯ
สเจ  เต  ๑  คามณิ  สมโณ  โคตโม  เอวํ  ปุฏฺโฐ  เอวํ  พฺยากโรติ
เอวํ   คามณิ   ตถาคโต   อเนกปริยาเยน   กุลานํ   อนุทยํ   วณฺเณติ
อนุรกฺขํ    วณฺเณติ    อนุกมฺปํ    วณฺเณตีติ   ฯ   ตเมนํ   ตฺวํ   เอวํ
วเทยฺยาสิ    อถ    กิญฺจรหิ    ภนฺเต   ภควา   นาฬนฺเท   ทุพฺภิกฺเข
ทฺวีหิติเก    เสตฏฺฐิเก    สลากาวุตฺเต    มหตา   ภิกฺขุสงฺเฆน   สทฺธึ
จาริกญฺจรติ   อุจฺเฉทาย   ภควา   กุลานํ   ปฏิปนฺโน   อนยาย  ภควา
กุลานํ   ปฏิปนฺโน   อุปฆาตาย   ภควา   กุลานํ   ปฏิปนฺโนติ   ฯ  อิมํ
โข    เต    คามณิ   สมโณ   โคตโม   อุภโตโกฏิกํ   ปญฺหํ   ปุฏฺโฐ
เนว สกฺขติ อุคฺคิลิตุํ เนว สกฺขติ โอคิลิตุนฺติ ฯ
     [๖๒๑]   เอวํ   ภนฺเตติ   โข  อสิพนฺธกปุตฺโต  คามณี  นิคณฺฐสฺส
นาฏปุตฺตสฺส      ปฏิสฺสุตฺวา     อุฏฺฐายาสนา     นิคณฺฐํ     นาฏปุตฺตํ
อภิวาเทตฺวา     ปทกฺขิณํ     กตฺวา    เยน    ภควา    เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ
นิสินฺโน    โข    อสิพนฺธกปุตฺโต   คามณี   ภควนฺตํ   เอตทโวจ   นนุ
ภนฺเต   ภควา   อเนกปริยาเยน   กุลานํ   อนุทยํ   วณฺเณติ   อนุรกฺขํ
วณฺเณติ  อนุกมฺปํ  วณฺเณตีติ  ฯ  เอวํ  คามณิ  ตถาคโต  อเนกปริยาเยน
กุลานํ      อนุทยํ      วณฺเณติ     อนุรกฺขํ     วณฺเณติ     อนุกมฺปํ
วณฺเณตีติ   ฯ   อถ   กิญฺจรหิ   ภนฺเต   ภควา   นาฬนฺเท   ทุพฺภิกฺเข
ทฺวีหิติเก    เสตฏฺฐิเก    สลากาวุตฺเต    มหตา   ภิกฺขุสงฺเฆน   สทฺธึ
#๑ ม. ยุ. โข ฯ
