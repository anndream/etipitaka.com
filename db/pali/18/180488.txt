วเทสิ   ฯ   กึ   ปน  โภ  กจฺจาน  น  โหติ  ตถาคโต  ปรํ  มรณาติ
อิติ   ปุฏฺโฐ   สมาโน   อพฺยากตํ   โข   เอตํ   วจฺฉ   ภควตา   น
โหติ   ตถาคโต   ปรํ   มรณาติ  วเทสิ  ฯ  กึ  นุ  โข  โภ  กจฺจาน
โหติ   จ   น  จ  โหติ  ตถาคโต  ปรํ  มรณาติ  อิติ  ปุฏฺโฐ  สมาโน
อพฺยากตํ   โข  เอตํ  วจฺฉ  ภควตา  โหติ  จ  น  จ  โหติ  ตถาคโต
ปรํ   มรณาติ   วเทสิ   ฯ  กึ  ปน  โภ  กจฺจาน  เนว  โหติ  น  น
โหติ   ตถาคโต   ปรํ   มรณาติ   อิติ   ปุฏฺโฐ  สมาโน  เอตมฺปิ  โข
วจฺฉ   อพฺยากตํ   ภควตา   เนว   โหติ  น  น  โหติ  ตถาคโต  ปรํ
มรณาติ   วเทสิ   ฯ   โก  นุ  โข  โภ  กจฺจาน  เหตุ  โก  ปจฺจโย
เยเนตํ   อพฺยากตํ   สมเณน   โคตเมนาติ   ฯ   โย  จ  วจฺฉ  เหตุ
โย   จ   ปจฺจโย   ปญฺญาปนาย   รูปีติ   วา   อรูปีติ   วา   สญฺญีติ
วา   อสญฺญีติ   วา   เนวสญฺญินาสญฺญีติ   วา   โส   จ   เหตุ   โส
จ   ปจฺจโย   สพฺเพน   สพฺพํ  สพฺพถา  สพฺพํ  อปริเสสํ  นิรุชฺเฌยฺย  ฯu
เกน    นํ    ปญฺญาปยมาโน   ปญฺญเปยฺย   รูปีติ   วา   อรูปีติ   วา
สญฺญีติ     วา     อสญฺญีติ    วา    เนวสญฺญินาสญฺญีติ    วาติ    ฯ
กีวจิรํ   ปพฺพชิโตสิ   โภ   กจฺจานาติ   ฯ   น   จิรํ   อาวุโส   ตีณิ
วสฺสานีติ   ฯ   ยสฺสปสฺส  อาวุโส  เอตฺตเกน  ๑  เอตฺตกเมว  ตํปสฺส
พหุ โก ปน วาโท เอวํ ๒ อภิกฺกนฺเตติ ฯ เอกาทสมํ ฯ
				อพฺยากตสํยุตฺตํ สมตฺตํ ฯ
#๑ ม. ยุ. เอตเมตฺตเกน ฯ ๒ ยุ. เอว ฯ
