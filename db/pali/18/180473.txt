     [๗๘๐]  รูปารามสฺส  โข  อาวุโส รูปรตสฺส รูปสมฺมุทิตสฺส รูปนิโรธํ
อชานโต    อปสฺสโต   ยถาภูตํ   โหติ   ตถาคโต   ปรํ   มรณาติปิสฺส
โหติ   ฯ   น   โหติ   ตถาคโต   ปรํ   มรณาติปิสฺส  โหติ  ฯ  โหติ
จ   น   จ   โหติ  ตถาคโต  ปรํ  มรณาติปิสฺส  โหติ  ฯ  เนว  โหติ
น   น   โหติ   ตถาคโต   ปรํ  มรณาติปิสฺส  โหติ  ฯ  เวทนารามสฺส
โข   อาวุโส   เวทนารตสฺส  เวทนาสมฺมุทิตสฺส  เวทนานิโรธํ  อชานโต
อปสฺสโต   ยถาภูตํ   โหติ   ตถาคโต   ปรํ  มรณาติปิสฺส  โหติ  ฯเปฯ
สญฺญารามสฺส   โข   อาวุโส   ฯ   สงฺขารารามสฺส   โข  อาวุโส  ฯ
วิญฺญาณารามสฺส    โข    อาวุโส    วิญฺญาณรตสฺส    วิญฺญาณสมฺมุทิตสฺส
วิญฺญาณนิโรธํ   อชานโต   อปสฺสโต   ยถาภูตํ   โหติ   ตถาคโต   ปรํ
มรณาติปิสฺส   โหติ   ฯเปฯ   เนว   โหติ   น   น   โหติ  ตถาคโต
ปรํ มรณาติปิสฺส โหติ ฯ
     [๗๘๑]  น  รูปารามสฺส  โข  อาวุโส น รูปรตสฺส น รูปสมฺมุทิตสฺส
รูปนิโรธํ     ชานโต     ปสฺสโต     ยถาภูตํ     โหติ     ตถาคโต
ปรํ   มรณาติปิสฺส   น   โหติ   ฯเปฯ   เนว   โหติ   น   น  โหติ
ตถาคโต   ปรํ   มรณาติปิสฺส   น   โหติ   ฯ  น  เวทนารามสฺส  โข
อาวุโส   ฯ   น   สญฺญารามสฺส  โข  อาวุโส  ฯ  น  สงฺขารารามสฺส
โข   อาวุโส   ฯ  น  วิญฺญาณารามสฺส  โข  อาวุโส  น  วิญฺญาณรตสฺส
น      วิญฺญาณสมฺมุทิตสฺส      วิญฺญาณนิโรธํ      ชานโต     ปสฺสโต
ยถาภูตํ   โหติ   ตถาคโต   ปรํ   มรณาติปิสฺส  น  โหติ  ฯ  น  โหติ
