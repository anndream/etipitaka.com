ปริญฺญาย   ฯ   เสยฺยถีทํ   ฯ  สมฺมาทิฏฺฐิ  ฯเปฯ  สมฺมาสมาธิ  ฯ  อยํ
โข  อาวุโส  มคฺโค  อยํ  ปฏิปทา  เอตสฺส  สกฺกายสฺส  ปริญฺญายาติ  ฯ
ภทฺทโก    อาวุโส   มคฺโค   ภทฺทิกา   ปฏิปทา   เอตสฺส   สกฺกายสฺส
ปริญฺญาย อลญฺจ ปนาวุโส สารีปุตฺต อปฺปมาทายาติ ฯ
     [๕๑๒]   กึ   นุ   โข   อาวุโส   สารีปุตฺต  อิมสฺมึ  ธมฺมวินเย
ทุกฺกรนฺติ   ฯ  ปพฺพชฺชา  โข  อาวุโส  อิมสฺมึ  ธมฺมวินเย  ทุกฺกราติ  ฯ
ปพฺพชิเตน   ปนาวุโส   กึ   ทุกฺกรนฺติ   ฯ   ปพฺพชิเตน   โข  อาวุโส
อภิรติ    ทุกฺกราติ    ฯ    อภิรเตน   ปนาวุโส   กึ   ทุกฺกรนฺติ   ฯ
อภิรเตน   โข   อาวุโส   ธมฺมานุธมฺมปฏิปตฺติ   ทุกฺกราติ   ฯ   กีวจิรํ
ปนาวุโส   ธมฺมานุธมฺมปฏิปนฺโน   ภิกฺขุ   อรหํ   อสฺสาติ   ฯ   น  จิรํ
อาวุโสติ ฯ
			    ชมฺพุขาทกสํยุตฺตํ สมตฺตํ ฯ
				   ตสฺสุทฺทานํ
         นิพฺพานํ อรหตฺตญฺจ         ธมฺมวาที กิมตฺถิยํ
         อสฺสาโส ปรมสฺสาโส       เวทนา อาสวาวิชฺชา
         ตณฺหา โอฆา อุปาทานํ      ภโว ทุกฺขญฺจ สกฺกาโย
         อิมสฺมึ ธมฺมวินเย ทุกฺกรนฺติ ฯ
                    ___________________
