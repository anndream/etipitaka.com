                    นนฺทิกฺขยวคฺโค ปฐโม
     [๒๔๕]   อนิจฺจํเยว   ภิกฺขเว   ภิกฺขุ   จกฺขุํ   อนิจฺจนฺติ  ปสฺสติ
สาสฺส   ๑   โหติ   สมฺมาทิฏฺฐิ   สมฺมา   ปสฺสํ  นิพฺพินฺทติ  นนฺทิกฺขยา
ราคกฺขโย   ราคกฺขยา   นนฺทิกฺขโย   นนฺทิราคกฺขยา   จิตฺตํ  สุวิมุตฺตนฺติ
วุจฺจติ   ฯเปฯ   อนิจฺจํเยว   ภิกฺขเว   ภิกฺขุ   ชิวฺหํ  อนิจฺจนฺติ  ปสฺสติ
สาสฺส    โหติ    สมฺมาทิฏฺฐิ    สมฺมา   ปสฺสํ   นิพฺพินฺทติ   นนฺทิกฺขยา
ราคกฺขโย    ฯเปฯ   จิตฺตํ   สุวิมุตฺตนฺติ   วุจฺจติ   ฯเปฯ   อนิจฺจํเยว
ภิกฺขเว   ภิกฺขุ   มนํ   อนิจฺจนฺติ   ปสฺสติ   สาสฺส   โหติ   สมฺมาทิฏฺฐิ
สมฺมา   ปสฺสํ   นิพฺพินฺทติ  นนฺทิกฺขยา  ราคกฺขโย  ราคกฺขยา  นนฺทิกฺขโย
นนฺทิราคกฺขยา จิตฺตํ สุวิมุตฺตนฺติ วุจฺจตีติ ฯ ปฐมํ ฯ
     [๒๔๖]   อนิจฺเจเยว   ภิกฺขเว   ภิกฺขุ   รูเป  อนิจฺจาติ  ปสฺสติ
สาสฺส    โหติ    สมฺมาทิฏฺฐิ    สมฺมา   ปสฺสํ   นิพฺพินฺทติ   นนฺทิกฺขยา
ราคกฺขโย   ราคกฺขยา   นนฺทิกฺขโย   นนฺทิราคกฺขยา   จิตฺตํ  สุวิมุตฺตนฺติ
วุจฺจติ    ฯ    อนิจฺเจเยว   ภิกฺขเว   ภิกฺขุ   สทฺเท   คนฺเธ   รเส
โผฏฺฐพฺเพ    ธมฺเม    อนิจฺจาติ   ปสฺสติ   สาสฺส   โหติ   สมฺมาทิฏฺฐิ
สมฺมา     ปสฺสํ    นิพฺพินฺทติ    นนฺทิกฺขยา    ราคกฺขโย    ราคกฺขยา
นนฺทิกฺขโย นนฺทิราคกฺขยา จิตฺตํ สุวิมุตฺตนฺติ วุจฺจตีติ ฯ ทุติยํ ฯ
     [๒๔๗]   จกฺขุํ  ภิกฺขเว  โยนิโส  มนสิกโรถ  จกฺขุอนิจฺจตญฺจ  ๒
#๑ ยุ. สายํ ฯ  ๒ ม. จกฺขานิจฺจตญฺจ ฯ ยุ. จกฺขนิจฺจตญฺจ ฯ เอวมุปริปิ ฯ
