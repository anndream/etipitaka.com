สญฺญาย    ฯเปฯ    อญฺญตฺร    สญฺญาย   ฯเปฯ   สงฺขาเรสุ   ฯเปฯ
อญฺญตฺร   สงฺขาเรหิ   ฯเปฯ   วิญฺญาณสฺมึ   ตถาคโตติ  สมนุปสฺสสีติ  ฯ
โน     เหตํ     ภนฺเต     ฯ    อญฺญตฺร    วิญฺญาณา    ตถาคโตติ
สมนุปสฺสสีติ ฯ โน เหตํ ภนฺเต ฯ
     [๗๖๙]   ตํ   กึ   มญฺญสิ  อนุราธ  รูปํ  เวทนํ  สญฺญํ  สงฺขาเร
วิญฺญาณํ ตถาคโตติ สมนุปสฺสสีติ ฯ โน เหตํ ภนฺเต ฯ
     [๗๗๐]  ตํ  กึ  มญฺญสิ  อนุราธ  ยํ  โส  อรูปี  อเวทโน  อสญฺญี
อสงฺขาโร    อวิญฺญาโณ    ตถาคโตติ   สมนุปสฺสสีติ   ฯ   โน   เหตํ
ภนฺเต  ฯ  เอตฺถ  จ  เต  อนุราธ  ทิฏฺเฐ  ว  ธมฺเม  สจฺจโต ๑ วา
ตถโต   วา   อนุปลพฺภิยมาโน   กลฺลํ   นุ   เต  ตํ  เวยฺยากรณํ  โย
โส    อาวุโส    ตถาคโต   อุตฺตมปุริโส   ปรมปุริโส   ปรมปตฺติปตฺโต
ตํ   ตถาคโต   อญฺญตฺริเมหิ   จตูหิ   ฐาเนหิ  ปญฺญาปยมาโน  ปญฺญเปติ
โหติ   ตถาคโต   ปรํ  มรณาติ  วา  ฯเปฯ  เนว  โหติ  น  น  โหติ
ตถาคโต   ปรํ   มรณาติ  วาติ  ฯ  โน  เหตํ  ภนฺเต  ฯ  สาธุ  สาธุ
อนุราธ   ปุพฺเพ   จาหํ   อนุราธ   เอตรหิ   จ  ทุกฺขญฺเจว  ปญฺญเปมิ
ทุกฺขสฺส จ นิโรธนฺติ ฯ ทุติยํ ฯ
     [๗๗๑]   เอกํ   สมยํ   อายสฺมา   จ  สารีปุตฺโต  อายสฺมา  จ
มหาโกฏฺฐิโต ๒ พาราณสิยํ วิหรนฺติ อิสิปตเน มิคทาเย ฯ อถ โข อายสฺมา
#๑ ม. สจฺจโต เถตโต ตถาคโต อนุปลพฺภิยมาโน ฯ  ๒ ม. ยุ. มหาโกฏฺฐิโก ฯ
#เอวมุปริปิ ฯ
