สุญฺญํ    อตฺเตน    วา   อตฺตนิเยน   วา   ตสฺมา   สุญฺโญ   โลโกติ
วุจฺจติ   ฯ   กิญฺจ   อานนฺท   สุญฺญํ   อตฺเตน   วา   อตฺตนิเยน  วา
จกฺขุํ   โข   อานนฺท   สุญฺญํ   อตฺเตน   วา   อตฺตนิเยน   วา  รูปา
สุญฺญา    อตฺเตน    วา    อตฺตนิเยน    วา    จกฺขุวิญฺญาณํ    สุญฺญํ
อตฺเตน   วา   อตฺตนิเยน   วา   จกฺขุสมฺผสฺโส   สุญฺโญ  อตฺเตน  วา
อตฺตนิเยน    วา    ฯเปฯ    ยมฺปิทํ    มโนสมฺผสฺสปจฺจยา   อุปฺปชฺชติ
เวทยิตํ   สุขํ   วา   ทุกฺขํ  วา  อทุกฺขมสุขํ  วา  ตมฺปิ  สุญฺญํ  อตฺเตน
วา  อตฺตนิเยน  วา  ฯ  ยสฺมา  [๑]  โข  อานนฺท  สุญฺญํ อตฺเตน วา
อตฺตนิเยน วา ตสฺมา สุญฺโญ โลโกติ วุจฺจตีติ ฯ ทุติยํ ฯ
     [๑๐๓]   เอกมนฺตํ   นิสินฺโน   โข   อายสฺมา  อานนฺโท  ฯเปฯ
ภควนฺตํ   เอตทโวจ   สาธุ   เม   ภนฺเต   ภควา   สงฺขิตฺเตน  ธมฺมํ
เทเสตุ   ยมหํ   ภควโต   ธมฺมํ   สุตฺวา  เอโก  วูปกฏฺโฐ  อปฺปมตฺโต
อาตาปี   ปหิตตฺโต   วิหเรยฺยนฺติ   ฯ   ตํ   กึ  มญฺญสิ  อานนฺท  จกฺขุํ
นิจฺจํ   วา   อนิจฺจํ   วาติ  ฯ  อนิจฺจํ  ภนฺเต  ฯ  ยํ  ปนานิจฺจํ  ทุกฺขํ
วา  ตํ  สุขํ  วาติ  ฯ  ทุกฺขํ  ภนฺเต  ฯ  ยํ ปนานิจฺจํ ทุกฺขํ วิปริณามธมฺมํ
กลฺลํ   นุ   ตํ   สมนุปสฺสิตุํ   เอตํ   มม   เอโสหมสฺมิ   เอโส   เม
อตฺตาติ  ฯ  โน  เหตํ  ภนฺเต  ฯ  รูปา  นิจฺจา  วา  อนิจฺจา  วาติ ฯ
อนิจฺจา     ภนฺเต    ฯเปฯ    จกฺขุวิญฺญาณํ    จกฺขุสมฺผสฺโส    ยมฺปิทํ
จกฺขุสมฺผสฺสปจฺจยา   อุปฺปชฺชติ  เวทยิตํ  สุขํ  วา  ทุกฺขํ  วา  อทุกฺขมสุขํ
วา  ตมฺปิ  นิจฺจํ  วา  อนิจฺจํ  วาติ  ฯ  อนิจฺจํ  ภนฺเต  ฯ  ยํ ปนานิจฺจํ
#๑ ม. ยุ. จ ฯ
