อนุสฺสเวน    วา    เวทิตพฺพา   อาการปริวิตกฺเกน   วา   เวทิตพฺพา
ทิฏฺฐินิชฺฌานกฺขนฺติยา   วา   เวทิตพฺพาติ   ฯ   โน   เหตํ   ภนฺเต  ฯ
นนุเม   ภิกฺขเว   ธมฺมา   ปญฺญาย   ทิสฺวา   เวทิตพฺพาติ   ฯ   เอวํ
ภนฺเต   ฯ   อยมฺปิ   โข   ภิกฺขเว   ปริยาโย   ยํ  ปริยายํ  อาคมฺม
ภิกฺขุ    อญฺญเตฺรว    สทฺธาย   อญฺญตฺร   รุจิยา   อญฺญตฺร   อนุสฺสวา
อญฺญตฺร    อาการปริวิตกฺกา    อญฺญตฺร    ทิฏฺฐินิชฺฌานกฺขนฺติยา    อญฺญํ
พฺยากโรติ    ขีณา   ขาติ   วุสิตํ   พฺรหฺมจริยํ   กตํ   กรณียํ   นาปรํ
อิตฺถตฺตายาต ปชานาตีติ ฯ อฏฺฐมํ ฯ
     [๒๔๓]   อถ   โข   อญฺญตโร  ภิกฺขุ  เยน  ภควา  เตนุปสงฺกมิ
ฯเปฯ   เอกมนฺตํ   นิสินฺโน   โข   โส   ภิกฺขุ   ภควนฺตํ   เอตทโวจ
อินฺทฺริยสมฺปนฺโน     อินฺทฺริยสมฺปนฺโนติ    ภนฺเต    วุจฺจติ    กิตฺตาวตา
นุ   โข   ภนฺเต   อินฺทฺริยสมฺปนฺโน  โหตีติ  ฯ  จกฺขุนฺทฺริเย  เจ  ภิกฺขุ
อุทยพฺพยานุปสฺสี   วิหรนฺโต   จกฺขุนฺทฺริเย  นิพฺพินฺทติ  ฯเปฯ  ชิวฺหินฺทฺริเย
เจ   ภิกฺขุ   อุทยพฺพยานุปสฺสี   วิหรนฺโต  ชิวฺหินฺทฺริเย  นิพฺพินฺทติ  ฯเปฯ
มนินฺทฺริเย   เจ  ภิกฺขุ  อุทยพฺพยานุปสฺสี  วิหรนฺโต  มนินฺทฺริเย  นิพฺพินฺทติ
นิพฺพินฺทํ   วิรชฺชติ   ฯเปฯ   วิมุตฺตมิติ   ญาณํ   โหติ   ฯ  ขีณา  ชาติ
วุสิตํ   พฺรหฺมจริยํ   กตํ   กรณียํ   นาปรํ   อิตฺถตฺตายาติ  ปชานาติ  ฯ
เอตฺตาวตา โข ภิกฺขุ อินฺทฺริยสมฺปนฺโน โหตีติ ฯ นวมํ ฯ
     [๒๔๔]   อถ   โข   อญฺญตโร  ภิกฺขุ  เยน  ภควา  เตนุปสงฺกมิ
ฯเปฯ   เอกมนฺตํ   นิสินฺโน   โข   โส   ภิกฺขุ   ภควนฺตํ   เอตทโวจ
