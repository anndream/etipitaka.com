วิปริณามธมฺมา   อยํ   ธมฺมานํ   อาทีนโว  โย  ธมฺเมสุ  ฉนฺทราควินโย
ฉนฺทราคปฺปหานํ     อิทํ     ธมฺมานํ    นิสฺสรณํ    ฯ    ยาวกีวญฺจาหํ
ภิกฺขเว    อิเมสํ    ฉนฺนํ   พาหิรานํ   อายตนานํ   เอวํ   อสฺสาทญฺจ
อสฺสาทโต   อาทีนวญฺจ   อาทีนวโต   นิสฺสรณญฺจ   นิสฺสรณโต   ยถาภูตํ
นาพฺภญฺญาสึ   ฯ   เนว   ตาวาหํ  ภิกฺขเว  สเทวเก  โลเก  สมารเก
สพฺรหฺมเก    สสฺสมณพฺราหฺมณิยา    ปชาย    สเทวมนุสฺสาย    อนุตฺตรํ
สมฺมาสมฺโพธึ    อภิสมฺพุทฺโธติ    ปจฺจญฺญาสึ    ฯ    ยโต   จ   โขหํ
ภิกฺขเว    อิเมสํ    ฉนฺนํ   พาหิรานํ   อายตนานํ   เอวํ   อสฺสาทญฺจ
อสฺสาทโต     อาทีนวญฺจ     อาทีนวโต     นิสฺสรณญฺจ     นิสฺสรณโต
ยถาภูตํ   อพฺภญฺญาสึ   ฯ   อถาหํ  ภิกฺขเว  สเทวเก  โลเก  สมารเก
สพฺรหฺมเก    สสฺสมณพฺราหฺมณิยา    ปชาย    สเทวมนุสฺสาย    อนุตฺตรํ
สมฺมาสมฺโพธึ    อภิสมฺพุทฺโธติ    ปจฺจญฺญาสึ   ฯ   ญาณญฺจ   ปน   เม
ทสฺสนํ   อุทปาทิ   อกุปฺปา   เม   วิมุตฺติ   อยมนฺติมา  ชาติ  นตฺถิทานิ
ปุนพฺภโวติ ฯ ทุติยํ ฯ
     [๑๕]   จกฺขุสฺสาหํ  ภิกฺขเว  อสฺสาทปริเยสนํ  อจรึ  โย  จกฺขุสฺส
อสฺสาโท     ตทชฺฌคมํ     ยาวตา    จกฺขุสฺส    อสฺสาโท    ปญฺญาย
เม   เอโส   สุทิฏฺโฐ   จกฺขุสฺสาหํ   ภิกฺขเว   อาทีนวปริเยสนํ   อจรึ
โย    จกฺขุสฺส    อาทีนโว   ตทชฺฌคมํ   ยาวตา   จกฺขุสฺส   อาทีนโว
ปญฺญาย  เม  เอโส  ๑  สุทิฏฺโฐ  จกฺขุสฺสาหํ  ภิกฺขเว  นิสฺสรณปริเยสนํ
อจรึ     ยํ    จกฺขุสฺส    นิสฺสรณํ    ตทชฺฌคมํ    ยาวตา    จกฺขุสฺส
#๑ ม. ยุ. โส ฯ เอวมุปริปิ ฯ
