อุปสงฺกมติ    ลเภเถว   มาโร   โอตารํ   ลเภถ   มาโร   อารมฺมณํ
ฯเปฯ    ชิวฺหาโต   เจปิ   นํ   มาโร   อุปสงฺกมติ   ฯเปฯ   มนโต
เจปิ   นํ   มาโร   อุปสงฺกมติ   ลเภเถว   มาโร   โอตารํ   ลเภถ
มาโร   อารมฺมณํ   ฯ   เสยฺยถาปิ   อาวุโส  นฬาคารํ  วา  ติณาคารํ
วา  สุกฺขกาฬาสํ  ๑  เตโรวสฺสิกํ  ปุรตฺถิมาย  เจปิ  นํ  ทิสาย  ปุริโส
อาทิตฺตาย   ติณุกฺกาย   อุปสงฺกเมยฺย   ลเภเถว  อคฺคิ  โอตารํ  ลเภถ
อคฺคิ   อารมฺมณํ   ฯ   ปจฺฉิมาย   เจปิ  นํ  ทิสาย  ปุริโส  อาทิตฺตาย
ติณุกฺกาย  อุปสงฺกเมยฺย  ฯเปฯ  อุตฺตราย  เจปิ  นํ  ทิสาย  ฯ ทกฺขิณาย
เจปิ   นํ  ทิสาย  ฯ  เหฏฺฐิมโต  เจปิ  นํ  ฯ  อุปริมโต  เจปิ  นํ  ฯ
ยโต   กุโต   เจปิ   นํ   ปุริโส   อาทิตฺตาย  ติณุกฺกาย  อุปสงฺกเมยฺย
ลเภเถว   อคฺคิ   โอตารํ   ลเภถ   อคฺคิ   อารมฺมณํ   ฯ   เอวเมว
โข   อาวุโส   เอวํวิหารึ  ภิกฺขุํ  จกฺขุโต  เจปิ  นํ  มาโร  อุปสงฺกมติ
ลเภเถว   มาโร   โอตารํ  ลเภถ  มาโร  อารมฺมณํ  ฯเปฯ  ชิวฺหาโต
เจปิ  นํ  มาโร  อุปสงฺกมติ  ฯเปฯ  มนโต  เจปิ  นํ  มาโร อุปสงฺกมติ
ลเภเถว ๒ มาโร โอตารํ ลเภถ มาโร อารมฺมณํ ฯ
     [๓๓๐]   เอวํวิหาริญฺจาวุโส  ภิกฺขุํ  รูปา  อธิภํสุ  น  ภิกฺขุ  รูเป
อธิโภสิ   สทฺทา   ภิกฺขุํ   อธิภํสุ   น   ภิกฺขุ   สทฺเท  อธิโภสิ  คนฺธา
ภิกฺขุํ   อธิภํสุ   น   ภิกฺขุ   คนฺเธ   อธิโภสิ   รสา  ภิกฺขุํ  อธิภํสุ  น
ภิกฺขุ   รเส   อธิโภสิ   โผฏฺฐพฺพา  ภิกฺขุํ  อธิภํสุ  น  ภิกฺขุ  โผฏฺฐพฺเพ
#๑ ม. ยุ. สุขํ โกฬาปํ ฯ   ๒ ยุ. ลภเตว ฯ
