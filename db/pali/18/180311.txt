นุ  โข  อาวุโส  อรหตฺตนฺติ  ฯ  โย  โข  อาวุโส ราคกฺขโย โทสกฺขโย
โมหกฺขโย   อิทํ   วุจฺจติ   อรหตฺตนฺติ   ฯ   อตฺถิ   ปนาวุโส   มคฺโค
อตฺถิ   ปฏิปทา   เอตสฺส   อรหตฺตสฺส   สจฺฉิกิริยายาติ   ฯ  อตฺถิ  โข
อาวุโส   มคฺโค  อตฺถิ  ปฏิปทา  เอตสฺส  อรหตฺตสฺส  สจฺฉิกิริยายาติ  ฯ
กตโม    ปนาวุโส    มคฺโค   กตมา   ปฏิปทา   เอตสฺส   อรหตฺตสฺส
สจฺฉิกิริยายาติ   ฯ   อยเมว   โข  อาวุโส  อริโย  อฏฺฐงฺคิโก  มคฺโค
เอตสฺส    อรหตฺตสฺส    สจฺฉิกิริยาย   ฯ   เสยฺยถีทํ   ฯ   สมฺมาทิฏฺฐิ
ฯเปฯ   สมฺมาสมาธิ   ฯ   อยํ   โข   อาวุโส   มคฺโค  อยํ  ปฏิปทา
เอตสฺส   อรหตฺตสฺส   สจฺฉิกิริยายาติ   ฯ   ภทฺทโก   อาวุโส   มคฺโค
ภทฺทิกา     ปฏิปทา    เอตสฺส    อรหตฺตสฺส    สจฺฉิกิริยาย    อลญฺจ
ปนาวุโส สารีปุตฺต อปฺปมาทายาติ ฯ
     [๔๙๙]   เก   นุ   โข  อาวุโส  สารีปุตฺต  โลเก  ธมฺมวาทิโน
เก   โลเก   สุปฏิปนฺนา   เก  โลเก  สุคตาติ  ฯ  เย  โข  อาวุโส
ราคปฺปหานาย    ธมฺมํ    เทเสนฺติ   โทสปฺปหานาย   ธมฺมํ   เทเสนฺติ
โมหปฺปหานาย   ธมฺมํ   เทเสนฺติ   เต   โลเก   ธมฺมวาทิโน  ฯ  เย
โข    อาวุโส    ราคสฺส   ปหานาย   ปฏิปนฺนา   โทสสฺส   ปหานาย
ปฏิปนฺนา   โมหสฺส   ปหานาย   ปฏิปนฺนา   เต  โลเก  สุปฏิปนฺนา  ฯ
เยสํ    โข   อาวุโส   ราโค   ปหีโน   อุจฺฉินฺนมูโล   ตาลาวตฺถุกโต
อนภาวงฺคโต    อายตึ   อนุปฺปาทธมฺโม   โทโส   ปหีโน   อุจฺฉินฺนมูโล
ตาลาวตฺถุกโต   อนภาวงฺคโต   อายตึ   อนุปฺปาทธมฺโม   โมโห  ปหีโน
