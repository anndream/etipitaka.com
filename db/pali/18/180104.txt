ปริมทฺทนเภทนวิทฺธํสนธมฺมสฺส   ฯ   คณฺฑมูลนฺติ   โข  ภิกฺขเว  ตณฺหา-
เยตํ   อธิวจนํ   ฯ   ยโต  โข  ภิกฺขเว  ภิกฺขุโน  ตณฺหา  ปหีนา
โหติ  อุจฺฉินฺนมูลา  ตาลาวตฺถุกตา  อนภาวงฺคตา  อายตึ อนุปฺปาท
ธมฺมา ฯ  เอวํ   โข   ภิกฺขเว    ภิกฺขุโน    อปลิขตํ    คณฺฑมูลํ   ปลิขตํ
โหติ   ฯ   อุทโก   สุทํ  ภิกฺขเว  รามปุตฺโต  เอวํ  วาจํ  ภาสติ  อิทํ
ชาตุ   เวทคู   อิทํ   ชาตุ   ปพฺพชิ   อิทํ   ชาตุ   อปลิขตํ   คณฺฑมูลํ
ปลิขณึติ   ฯ   ตํ  โข  ปเนตํ  ภิกฺขเว  อุทโก  รามปุตฺโต  อเวทคูเยว
สมาโน    เวทคูสฺมีติ    ภาสติ    อปพฺพชิเยว    สมาโน   ปพฺพชิสฺมีติ
ภาสติ   อปลิขตญฺเญว   คณฺฑมูลํ   ปลิขตมฺเม   คณฺฑมูลนฺติ   ภาสติ   ฯ
อิทํ  ๑  โข  ภิกฺขเว  ภิกฺขุ  สมฺมา  วทมาโน  วเทยฺย อิทํ ชาตุ เวทคู
อิทํ ชาตุ ปพฺพชิ อิทํ ชาตุ อปลิขตํ คณฺฑมูลํ ปลิขณึติ ฯ ทสมํ ฯ
                    ฉฬวคฺโค ปญฺจโม ฯ
                        ตสฺสุทฺทานํ
        เทฺว สงฺคยฺหา ปริหานํ       ปมาทวิหารี จ สํวโร
        สมาธิ ปฏิสลฺลีนํ ๒         เทฺวนตุมฺหาเกน อุทโกติ ฯ
                  ทุติยปณฺณาสเก วคฺคุทฺทานํ
        อวิชฺชา มิคชาลํ โข ๓      คิลานํ ฉนฺนํ จตุตฺถกํ
        ฉฬวคฺเคน ปญฺญาสํ          ทุติโย ปญฺญาสโก อยนฺติ ฯ
                     ปฐมํ สมตฺตํ ๔ ฯ
                       _____________
#๑ ม. ยุ. อิธ โข ตํ ... ฯ  ๒ ม. ปฏิสลฺลานํ ฯ ยุ. ปฏิสลฺลาน ฯ  ๓ ม. ยุ. จ ฯ
#๔ ม. ปฐมสตกํ ฯ ยุ. ปฐมอสตํ ฯ
