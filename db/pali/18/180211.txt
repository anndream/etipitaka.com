ติฏฺเฐยฺย  อนุพฺยญฺชนสฺสาทคธิตํ  วา  ตสฺมึ  เจ  สมเย  กาลํ  กเรยฺย ฯ
ฐานเมตํ   วิชฺชติ   ยํ   ทฺวินฺนํ   คตีนํ   อญฺญตรํ  คตึ  คจฺเฉยฺย  นิรยํ
วา   ติรจฺฉานโยนึ  วา  ฯ  อิมํ  โขหํ  ภิกฺขเว  อาทีนวํ  ทิสฺวา  เอวํ
วทามิ  ฯ  วรํ  ภิกฺขเว  ติเณฺหน  นขจฺเฉทเนน  อาทิตฺเตน สมฺปชฺชลิเตน
สญฺโชติภูเตน    ฆานินฺทฺริยํ   สมฺปลิมฏฺฐํ   น   เตฺวว   ฆานวิญฺเญยฺเยสุ
คนฺเธสุ    อนุพฺยญฺชนโส    นิมิตฺตคฺคาโห    ฯ   นิมิตฺตสฺสาทคธิตํ   วา
ภิกฺขเว    วิญฺญาณํ    ติฏฺฐมานํ   ติฏฺเฐยฺย   อนุพฺยญฺชนสฺสาทคธิตํ   วา
ตสฺมึ   เจ   สมเย   กาลํ   กเรยฺย  ฯ  ฐานเมตํ  วิชฺชติ  ยํ  ทฺวินฺนํ
คตีนํ   อญฺญตรํ   คตึ  คจฺเฉยฺย  นิรยํ  วา  ติรจฺฉานโยนึ  วา  ฯ  อิมํ
โขหํ  ภิกฺขเว  อาทีนวํ  ทิสฺวา  เอวํ  วทามิ  ฯ  วรํ  ภิกฺขเว  ติเณฺหน
ขุเรน   อาทิตฺเตน   สมฺปชฺชลิเตน  สญฺโชติภูเตน  ชิวฺหินฺทฺริยํ  สมฺปลิมฏฺฐํ
น   เตฺวว   ชิวฺหาวิญฺเญยฺเยสุ   รเสสุ  อนุพฺยญฺชนโส  นิมิตฺตคฺคาโห  ฯ
นิมิตฺตสฺสาทคธิตํ    วา    ภิกฺขเว    วิญฺญาณํ    ติฏฺฐมานํ    ติฏฺเฐยฺย
อนุพฺยญฺชนสฺสาทคธิตํ   วา   ตสฺมึ   เจ   สมเย   กาลํ   กเรยฺย   ฯ
ฐานเมตํ   วิชฺชติ  ยํ  ทฺวินฺนํ  คตีนํ  อญฺญตรํ  คตึ  คจฺเฉยฺย  นิรยํ  วา
ติรจฺฉานโยนึ   วา   ฯ   อิมํ   โขหํ   ภิกฺขเว  อาทีนวํ  ทิสฺวา  เอวํ
วทามิ   ฯ   วรํ   ภิกฺขเว  ติณฺหาย  สตฺติยา  อาทิตฺตาย  สมฺปชฺชลิตาย
สญฺโชติภูตาย    กายินฺทฺริยํ   สมฺปลิมฏฺฐํ   น   เตฺวว   กายวิญฺเญยฺเยสุ
โผฏฺฐพฺเพสุ   อนุพฺยญฺชนโส   นิมิตฺตคฺคาโห   ฯ   นิมิตฺตสฺสาทคธิตํ   วา
ภิกฺขเว    วิญฺญาณํ    ติฏฺฐมานํ   ติฏฺเฐยฺย   อนุพฺยญฺชนสฺสาทคธิตํ   วา
