         น โส รชฺชติ ผสฺเสสุ       ผสฺสํ ผุสฺส ปฏิสฺสโต
         วิรตฺตจิตฺโต เวเทติ        ตญฺจ นาชฺโฌสา ติฏฺฐติ ฯ
         ยถาสฺส ผุสโต ผสฺสํ        เสวโต จาปิ เวทนํ
         ฯเปฯ                  สนฺติเก นิพฺพาน วุจฺจติ ฯ
         น โส รชฺชติ ธมฺเมสุ       ธมฺมํ ญตฺวา ปฏิสฺสโต
         วิรตฺตจิตฺโต เวเทติ        ตญฺจ นาชฺโฌสา ติฏฺฐติ ฯ
         ยถาสฺส ชานโต ธมฺมํ       เสวโต จาปิ เวทนํ
         ขิยฺยติ โน ปจิยติ          เอวํ โส จรตี สโต
         เอวํ อปจินโต ทุกฺขํ        สนฺติเก นิพฺพาน วุจฺจติ ฯ
อิมสฺส   ขฺวาหํ  ภนฺเต  ภควตา  สงฺขิตฺเตน  ภาสิตสฺส  เอวํ  วิตฺถาเรน
อตฺถํ อาชานามีติ ฯ
     [๑๓๖]   สาธุ   สาธุ  มาลุกฺยปุตฺต  สาธุ  โข  ตฺวํ  มาลุกฺยปุตฺต
มยา สงฺขิตฺเตน ภาสิตสฺส วิตฺถาเรน อตฺถํ อาชานาสิ ฯ
   [๑๓๗] รูปํ ทิสฺวา สติ มุฏฺฐา       ปิยํ นิมิตฺตํ มนสิกโรโต
         สารตฺตจิตฺโต เวเทติ       ตญฺจ อชฺโฌสา ติฏฺฐติ ฯ
         ตสฺส วฑฺฒนฺติ เวทนา       อเนกา รูปสมฺภวา
         อภิชฺฌา จ วิเหสา จ       จิตฺตมสฺสูปหญฺญติ
         เอวํ อาจินโต ทุกฺขํ        อารา นิพฺพาน วุจฺจติ ฯเปฯ
   [๑๓๘] น โส รชฺชติ ธมฺเมสุ       ธมฺมํ ญตฺวา ปฏิสฺสโต
         วิรตฺตจิตฺโต เวเทติ        ตญฺจ นาชฺโฌสา ติฏฺฐติ ฯ
