     [๙๒]   อถ   โข   อายสฺมา  ราโธ  ฯเปฯ  เอกมนฺตํ  นิสินฺโน
โข   อายสฺมา   ราโธ  ภควนฺตํ  เอตทโวจ  สาธุ  เม  ภนฺเต  ภควา
สงฺขิตฺเตน   ธมฺมํ   เทเสตุ   ยมหํ   ภควโต   ธมฺมํ   สุตฺวา   เอโก
วูปกฏฺโฐ   อปฺปมตฺโต   อาตาปิ   ปหิตตฺโต   วิหเรยฺยนฺติ   ฯ  ยํ  โข
ราธ    อนิจฺจํ   ตตฺร   เต   ฉนฺโท   ปหาตพฺโพ   ฯ   กิญฺจ   ราธ
อนิจฺจํ  จกฺขุํ  โข  ราธ  อนิจฺจํ  ๑ ตตฺร เต ฉนฺโท ปหาตพฺโพ ฯ [๒]
รูปา  อนิจฺจา  ฯ  จกฺขุวิญฺญาณํ  จกฺขุสมฺผสฺโส  ยมฺปิทํ  จกฺขุสมฺผสฺสปจฺจยา
อุปฺปชฺชติ    เวทยิตํ    สุขํ    วา    ทุกฺขํ    วา   อทุกฺขมสุขํ   วา
ตมฺปิ   อนิจฺจํ   ตตฺร   เต   ฉนฺโท  ปหาตพฺโพ  ฯเปฯ  ชิวฺหา  กาโย
มโน  อนิจฺโจ  ตตฺร  เต  ฉนฺโท  ปหาตพฺโพ  ฯ  ธมฺโม ๓ มโนวิญฺญาณํ
มโนสมฺผสฺโส        ยมฺปิทํ        มโนสมฺผสฺสปจฺจยา       อุปฺปชฺชติ
เวทยิตํ   สุขํ   วา   ทุกฺขํ   วา  อทุกฺขมสุขํ  วา  ตมฺปิ  อนิจฺจํ  ตตฺร
เต   ฉนฺโท   ปหาตพฺโพ  ฯ  ยํ  โข  ราธ  อนิจฺจํ  ตตฺร  เต  ฉนฺโท
ปหาตพฺโพติ ฯ ตติยํ ฯ
     [๙๓]   ยํ   โข  ราธ  ทุกฺขํ  ตตฺร  เต  ฉนฺโท  ปหาตพฺโพ  ฯ
กิญฺจ   ราธ   ทุกฺขํ   จกฺขุํ   โข   ราธ   ทุกฺขํ   ตตฺร   เต  ฉนฺโท
ปหาตพฺโพ     ฯ     รูปา     จกฺขุวิญฺญาณํ    จกฺขุสมฺผสฺโส    ยมฺปิทํ
จกฺขุสมฺผสฺสปจฺจยา    ฯเปฯ    อทุกฺขมสุขํ   วา   ตมฺปิ   ทุกฺขํ   ตตฺร
เต   ฉนฺโท   ปหาตพฺโพ   ฯเปฯ   มโน   ทุกฺโข  ธมฺมา  มโนวิญฺญาณํ
มโนสมฺผสฺโส        ยมฺปิทํ        มโนสมฺผสฺสปจฺจยา       อุปฺปชฺชติ
#๑ ม. จกฺขุํ โข ราธ อนิจฺจนฺติ อิเม ปาฐา นตฺถิ ฯ  ๒ ม. จกฺขุ อนิจฺจํ ฯ
#๓ ม. ยุ. ธมฺมา ฯ
