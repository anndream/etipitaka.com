โพธิสตฺตสฺเสว   สโต   เอตทโหสิ  เย  มยฺหํ  ปญฺจ  กามคุณา  เจตโส
สมฺผุฏฺฐปุพฺพา   อตีตา   นิรุทฺธา   วิปริณตา   ตตฺร   เม   จิตฺตํ  พหุลํ
คจฺฉมานํ   คจฺเฉยฺย   ปจฺจุปฺปนฺเนสุ   วา   อปฺปํ   วา  อนาคเตสุ  ฯ
ตสฺส   มยฺหํ   ภิกฺขเว  เอตทโหสิ  เย  มยฺหํ  ภิกฺขเว  ปญฺจ  กามคุณา
เจตโส    สมฺผุฏฺฐปุพฺพา    อตีตา    นิรุทฺธา   วิปริณตา   ตตฺร   เม
อตฺตรูเปน   อปฺปมาโท   สติเจตโส   อารกฺโข   กรณีโย   ฯ   ตสฺมา
ติห  ภิกฺขเว  ตุมฺหากมฺปิ  เย  เต  ปญฺจ  กามคุณา เจตโส สมฺผุฏฺฐปุพฺพา
อตีตา    นิรุทฺธา    วิปริณตา   ตตฺร   โว   จิตฺตํ   พหุลํ   คจฺฉมานํ
คจฺเฉยฺย   ปจฺจุปฺปนฺเนสุ   วา   อปฺปํ  วา  อนาคเตสุ  ฯ  ตสฺมา  ติห
ภิกฺขเว  ตุมฺหากมฺปิ  เย  เต  ๑  ปญฺจ  กามคุณา เจตโส สมฺผุฏฺฐปุพฺพา
อตีตา   นิรุทฺธา   วิปริณตา   ตตฺร   โว   อตฺตรูเปน  ๒  อปฺปมาโท
สติเจตโส  อารกฺโข  กรณีโยติ ๓ ฯ ตสฺมา ติห ภิกฺขเว เส ๔ อายตเน
เวทิตพฺเพ  ฯ  ยตฺถ  จกฺขุ  ๕  นิรุชฺฌติ  รูปสญฺญา  จ  วิรชฺชติ เส ๔
อายตเน   เวทิตพฺเพ   ฯเปฯ  ยตฺถ  ชิวฺหา  [๖]  นิรุชฺฌติ  รสสญฺญา
จ  วิรชฺชติ  ฯเปฯ  เส  ๔  อายตเน  เวทิตพฺเพ  ฯ  ยตฺถ  มโน  จ
นิรุชฺฌติ  ธมฺมสญฺญา  จ  วิรชฺชติ  ๗  เส  ๔  อายตเน เวทิตพฺเพติ ฯ
อิทํ   วตฺวา   ภควา  อุฏฺฐายาสนา  วิหารํ  ปาวิสิ  ฯ  อถ  โข  เตสํ
ภิกฺขูนํ   อจิรปกฺกนฺตสฺส   ภควโต   เอตทโหสิ   อิทํ  โข  โน  อาวุโส
ภควา   สงฺขิตฺเตน   อุทฺเทสํ   อุทฺทิสิตฺวา  วิตฺถาเรน  อตฺถํ  อวิภชิตฺวา
อุฏฺฐายาสนา  วิหารํ  ปวิฏฺโฐ  ตสฺมา  ติห  ภิกฺขเว  เส  ๔  อายตเน
#๑ ยุ. โว ฯ   ๒ ม. ยุ. อตฺตรูเปหิ ฯ   ๓ ม. ยุ. อิติสทฺโท นตฺถิ ฯ   ๔ ยุ. เย ฯ
#เอวมุปริปิ ฯ   ๕ ม. จกฺขุ จ ฯ ยุ. จกฺขุํ จ ฯ เอวมุปริปิ ฯ   ๖ ม. ยุ. จ ฯ
#๗ ม. นิรุชฺฌติ ฯ เอวมุปริปิ ฯ
