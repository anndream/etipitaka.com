     [๕๔๔]   เตน   โข   ปน   สมเยน  อายสฺมา  อิสิทตฺโต  ตสฺมึ
ภิกฺขุสงฺเฆ   สพฺพนวโก   โหติ   ฯ   อถ   โข   อายสฺมา   อิสิทตฺโต
อายสฺมนฺตํ   เถรํ   เอตทโวจ   พฺยากโรมหํ   ภนฺเต   เถร   จิตฺตสฺส
คหปติโน   เอตํ  ปญฺหนฺติ  ฯ  พฺยากโรหิ  ตฺวํ  [๑]  อิสิทตฺต  จิตฺตสฺส
คหปติโน  เอตํ  ปญฺหนฺติ  ฯ  เอวํ  หิ  ตฺวํ  คหปติ  ปุจฺฉสิ  ธาตุนานตฺตํ
ธาตุนานตฺตนฺติ    ภนฺเต    เถร    วุจฺจติ    กิตฺตาวตา    นุ    โข
ภนฺเต   ธาตุนานตฺตํ   วุตฺตํ   ภควตาติ  ฯ  เอวํ  ภนฺเต  ฯ  อิทํ  โข
คหปติ  ธาตุนานตฺตํ  วุตฺตํ  ภควตา  ฯ  จกฺขุธาตุ รูปธาตุ จกฺขุวิญฺญาณธาตุ
ฯเปฯ       มโนธาตุ       ธมฺมธาตุ       มโนวิญฺญาณธาตุ      ฯ
เอตฺตาวตา โข คหปติ ธาตุนานตฺตํ วุตฺตํ ภควตาติ ฯ
     [๕๔๕]   อถ  โข  จิตฺโต  คหปติ  อายสฺมโต  อิสิทตฺตสฺส  ภาสิตํ
อภินนฺทิตฺวา   อนุโมทิตฺวา  เถเร  ภิกฺขู  ปณีเตน  ขาทนีเยน  โภชนีเยน
สหตฺถา  สนฺตปฺเปสิ  สมฺปวาเรสิ  ฯ  อถ  โข  เถรา  ภิกฺขู  ภุตฺตาวิโน๕
โอนีตปตฺตปาณิโน   อุฏฺฐายาสนา   ปกฺกมึสุ   ฯ   อถ   โข   อายสฺมา
เถโร   อายสฺมนฺตํ   อิสิทตฺตํ   เอตทโวจ   สาธุ   โข   ตฺวํ  อาวุโส
อิสิทตฺต    เอโส    ปโญฺห   ปฏิภาสิ   เนโส   ปโญฺห   มํ   ปฏิภาสิ
เตนหาวุโส   อิสิทตฺต   ยทา   อญฺญถาปิ  เอวรูโป  ปโญฺห  อาคจฺเฉยฺย
ตญฺเญเวตฺถ ปฏิภาเสยฺยาสีติ ๒ ฯ ทุติยํ ฯ
     [๕๔๖]   เอกํ   สมยํ   สมฺพหุลา   เถรา   ภิกฺขู  มจฺฉิกาสณฺเฑ
วิหรนฺติ   อมฺพาฏกวเน   ฯ   อถ   โข   จิตฺโต  คหปติ  เยน  เถรา
#๑ ม. อาวุโส ฯ ๒ ยุ. ปติภาเสยฺยาติ ฯ
