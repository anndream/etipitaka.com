     [๗๘๙]  โก  นุ  โข  โภ  โมคฺคลฺลาน  เหตุ  โก  ปจฺจโย เยน
อญฺญติตฺถิยานํ   ปริพฺพาชกานํ   เอวํ   ปุฏฺฐานํ  เอวํ  เวยฺยากรณํ  โหติ
สสฺสโต   โลโกติ   วา  อสสฺสโต  โลโกติ  วา  อนฺตวา  โลโกติ  วา
อนนฺตวา   โลโกติ   วา   ตํ  ชีวํ  ตํ  สรีรนฺติ  วา  อญฺญํ  ชีวํ  อญฺญํ
สรีรนฺติ   วา   โหติ  ตถาคโต  ปรํ  มรณาติ  วา  น  โหติ  ตถาคโต
ปรํ   มรณาติ   วา   โหติ   จ  น  จ  โหติ  ตถาคโต  ปรํ  มรณาติ
วา  เนว  โหติ  น  น  โหติ  ตถาคโต  ปรํ  มรณาติ  วา  ฯ โก ปน
โภ   โมคฺคลฺลาน   เหตุ  โก  ปจฺจโย  เยน  สมณสฺส  โคตมสฺส  เอวํต
ปุฏฺฐสฺส   น   เอวํ   เวยฺยากรณํ   โหติ  สสฺสโต  โลโกติปิ  อสสฺสโต
โลโกติปิ  อนฺตวา  โลโกติปิ  อนนฺตวา  โลโกติปิ  ตํ  ชีวํ  ตํ  สรีรนฺติปิ
อญฺญํ   ชีวํ   อญฺญํ   สรีรนฺติปิ   โหติ   ตถาคโต   ปรํ   มรณาติปิ  น
โหติ   ตถาคโต  ปรํ  มรณาติปิ  โหติ  จ  น  จ  โหติ  ตถาคโต  ปรํ
มรณาติปิ เนว โหติ น น โหติ ตถาคโต ปรํ มรณาติปีติ ฯ
     [๗๙๐]  อญฺญติตฺถิยา  จ  ๑  โข  วจฺฉ  ปริพฺพาชกา  จกฺขุํ เอตํ
มม   เอโสหมสฺมิ   เอโส   เม   อตฺตาติ   สมนุปสฺสนฺติ  ฯเปฯ  ชิวฺหํ
เอตํ   มม   เอโสหมสฺมิ   เอโส   เม   อตฺตาติ  สมนุปสฺสนฺติ  ฯเปฯ
มนํ   เอตํ   มม   เอโสหมสฺมิ   เอโส  เม  อตฺตาติ  สมนุปสฺสนฺติ  ฯ
ตสฺมา   อญฺญติตฺถิยานํ   ปริพฺพาชกานํ  เอวํ  ปุฏฺฐานํ  เอวํ  เวยฺยากรณํ
โหติ  สสฺสโต  โลโกติ  วา  ฯเปฯ  เนว  โหติ  น  น  โหติ ตถาคโต
ปรํ   มรณาติ   วา  ฯ  ตถาคโต  จ  โข  วจฺฉ  อรหํ  สมฺมาสมฺพุทฺโธ
#๑ ม. จสทฺโท นตฺถิ ฯ
