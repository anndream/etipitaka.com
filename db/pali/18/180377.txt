โกปํ   น   ปาตุกโรติ   โส   โสรโตเตฺวว   สงฺขํ  คจฺฉติ  ฯ  โมโห
ปหีโน    โหติ    โมหสฺส   ปหีนตฺตา   ปเร   น   โกเปนฺติ   ปเรหิ
โกปิยมาโน   โกปํ   น   ปาตุกโรติ   โส  โสรโตเตฺวว  สงฺขํ  คจฺฉติ
อยํ   โข   คามณิ   เหตุ   อยํ   ปจฺจโย   เยน  มิเธกจฺโจ  โสรโต
โสรโตเตฺวว สงฺขํ คจฺฉตีติ ฯ
     [๕๘๘]   เอวํ   วุตฺเต   จณฺโฑ   คามณี   ภควนฺตํ   เอตทโวจ
อภิกฺกนฺตํ   ภนฺเต   อภิกฺกนฺตํ   ภนฺเต   เสยฺยถาปิ   ภนฺเต   นิกฺกุชฺชิตํ
วา   อุกฺกุชฺเชยฺย   ปฏิจฺฉนฺนํ   วา   วิวเรยฺย   มูฬฺหสฺส   วา   มคฺคํ
อาจิกฺเขยฺย    อนฺธกาเร   วา   เตลปฺปชฺโชตํ   ธาเรยฺย   จกฺขุมนฺโต
รูปานิ  ทกฺขนฺตีติ  ๑  ฯ  เอวเมว  ๒  ภควตา อเนกปริยาเยน ธมฺโม
ปกาสิโต  เอสาหํ  ภนฺเต  ภควนฺตํ  สรณํ  คจฺฉามิ  ธมฺมญฺจ  ภิกฺขุสงฺฆญฺจ
อุปาสกํ   มํ   ภนฺเต   ๓   ภควา   ธาเรตุ   อชฺชตคฺเค   ปาณุเปตํ
สรณงฺคตนฺติ ฯ ปฐมํ ฯ
     [๕๘๙] เอกํ สมยํ ภควา ราชคเห วิหรติ เวฬุวเน กลนฺทกนิวาเป ฯ
อถ   โข   ตาลปุตฺโต   ๔   นฏคามณี   เยน   ภควา   เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ
นิสินฺโน   โข   ตาลปุตฺโต   นฏคามณี   ภควนฺตํ  เอตทโวจ  สุตํ  เมตํ
ภนฺเต   ปุพฺพกานํ   อาจริยปาจริยานํ   นฏานํ   ภาสมานานํ   โย  โส
นโฏ   รงฺคมชฺเฌ   สมชฺชมชฺเฌ   สจฺจาลิเกน   ชนํ   หาเสติ   รเมติ
#๑ ยุ. อิติสทฺโท นตฺถิ ฯ  ๒ ม. เอวเมวํ ฯ ๓ ม. ยุ. อยํ ปาโฐ นตฺถิ ฯ
#๔ สี. ยุ. ตลปุโฏ ฯ ม. ตาลปุโฏ ฯ เอวมุปริปิ ฯ
