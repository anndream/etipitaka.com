     [๒๙๖]   เสยฺยถาปิ  อาวุโส  กาโฬ  จ  พลิพทฺโท  โอทาโต  จ
พลิพทฺโท   เอเกน   ทาเมน   วา  โยตฺเตน  วา  สํยุตฺตา  อสฺสุ  โย
นุ   โข   เอวํ   วเทยฺย   กาโฬ   พลิพทฺโท   โอทาตสฺส  พลิพทฺทสฺส
สญฺโญชนํ    โอทาโต    พลิพทฺโท   กาฬสฺส   พลิพทฺทสฺส   สญฺโญชนนฺติ
สมฺมา   นุ   โข   โส   วทมาโน  วเทยฺยาติ  ฯ  โน  เหตํ  อาวุโส
น   โข   อาวุโส   กาโฬ  พลิพทฺโท  โอทาตสฺส  พลิพทฺทสฺส  สญฺโญชนํ
นปิ    โอทาโต    พลิพทฺโท   กาฬสฺส   พลิพทฺทสฺส   สญฺโญชนํ   เยน
จ   โข  เต  เอเกน  ทาเมน  วา  โยตฺเตน  วา  สํยุตฺตา  ตํ  ตตฺถ
สญฺโญชนํ   ฯ   เอวเมว   โข   อาวุโส   น  จกฺขุ  รูปานํ  สญฺโญชนํ
น   รูปา   จกฺขุสฺส   สญฺโญชนํ   ยญฺจ  ตตฺถ  ตทุภยํ  ปฏิจฺจ  อุปฺปชฺชติ
ฉนฺทราโค    ตํ    ตตฺถ    สญฺโญชนํ    ฯเปฯ   น   ชิวฺหา   รสานํ
สญฺโญชนํ    ฯเปฯ    น    มโน    ธมฺมานํ   สญฺโญชนํ   น   ธมฺมา
มนสฺส   สญฺโญชนํ   ยญฺจ   ตตฺถ   ตทุภยํ  ปฏิจฺจ  อุปฺปชฺชติ  ฉนฺทราโค
ตํ ตตฺถ สญฺโญชนํ ฯ
     [๒๙๗]   จกฺขุ   วา   อาวุโส  รูปานํ  สญฺโญชนํ  อภวิสฺส  รูปา
วา    จกฺขุสฺส   สญฺโญชนํ   นยิทํ   พฺรหฺมจริยวาโส   ปญฺญาเยถ   ๑
สมฺมาทุกฺขกฺขยาย   ยสฺมา  จ  โข  อาวุโส  น  จกฺขุ  รูปานํ  สญฺโญชนํ
น   รูปา   จกฺขุสฺส   สญฺโญชนํ   ยญฺจ  ตตฺถ  ตทุภยํ  ปฏิจฺจ  อุปฺปชฺชติ
ฉนฺทราโค   ตํ   ตตฺถ   สญฺโญชนํ   ตสฺมา   พฺรหฺมจริยวาโส  ปญฺญายติ
#๑ ม. ปญฺญายติ ฯ
