ขมนียํ   น   ยาปนียํ   ฯเปฯ  โน  ปฏิกฺกโมติ  ฯ  เสยฺยถาปิ  อาวุโส
ทกฺโข   โคฆาตโก   วา  โคฆาตกนฺเตวาสี  วา  ติเณฺหน  โควิกนฺตเนน
กุจฺฉึ   ปริกนฺเตยฺย  เอวเมว  โข  เม  อาวุโส  ๑  อธิมตฺตา  วาตา
กุจฺฉึ   ปริกนฺตนฺติ   ฯ   น   เม  อาวุโส  ขมนียํ  น  ยาปนียํ  ฯเปฯ
โน   ปฏิกฺกโมติ   ฯ   เสยฺยถาปิ   อาวุโส   เทฺว   พลวนฺโต  ปุริสา
ทุพฺพลตรํ   ปุริสํ  นานา  พาหาสุ  คเหตฺวา  องฺคารกาสุยา  สนฺตาเปยฺยุํ
สํปริตาเปยฺยุํ   เอวเมว   โข   เม   ๒  อาวุโส  อธิมตฺโต  กายสฺมึ
ฑาโห   ฯ  น  เม  อาวุโส  ขมนียํ  น  ยาปนียํ  พาฬฺหา  เม  ทุกฺขา
เวทนา    อภิกฺกมนฺติ   โน   ปฏิกฺกมนฺติ   อภิกฺกโม   สานํ   ปญฺญายติ
โน   ปฏิกฺกโมติ  ฯ  สตฺถํ  อาวุโส  สารีปุตฺต  อาหริสฺสามิ  นาวกงฺขามิ
ชีวิตนฺติ ๓ [๔] อายสฺมา ฉนฺโน สตฺถํ อาหเรสิ ฯ
     [๑๐๖]   ยาเปตายสฺมา  ฉนฺโน  ยาเปนฺตํ  มยํ  อายสฺมนฺตํ  ฉนฺนํ
อิจฺฉาม    สเจ   อายสฺมโต   ฉนฺนสฺส   นตฺถิ   สปฺปายานิ   โภชนานิ
อหํ   อายสฺมโต   ฉนฺนสฺส   สปฺปายานิ   โภชนานิ  ปริเยสิสฺสามิ  สเจ
อายสฺมโต   ฉนฺนสฺส   นตฺถิ   สปฺปายานิ   เภสชฺชานิ   อหํ  อายสฺมโต
ฉนฺนสฺส    สปฺปายานิ    เภสชฺชานิ   ปริเยสิสฺสามิ   สเจ   อายสฺมโต
ฉนฺนสฺส    นตฺถิ    ปฏิรูปา    อุปฏฺฐากา    อหํ    อายสฺมนฺตํ   ฉนฺนํ
อุปฏฺฐหิสฺสามิ  มา  จ  ๕  อายสฺมา ฉนฺโน สตฺถํ อาหเรสิ ยาเปตายสฺมา
ฉนฺโน     ยาเปนฺตํ    มยํ    อายสฺมนฺตํ    ฉนฺนํ    อิจฺฉามาติ    ฯ
น   เม   อาวุโส   สารีปุตฺต   นตฺถิ  สปฺปายานิ  โภชนานิ  อตฺถิ  เม
#๑ ม. เม อาวุโสติ ปททฺวยํ นตฺถิ ฯ  ๒ ม. เมสทฺโท นตฺถิ ฯ  ๓ ยุ. ชีวิตุนฺติ ฯ
#๔ ม. ยุ. มา ฯ   ๕ ม. ยุ. จสทฺโท นตฺถิ ฯ
