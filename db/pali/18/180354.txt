กิสฺมึ   สติ  โหนฺติ  กิสฺมึ  อสติ  น  โหนฺตีติ  ฯ  เอวํ  ภนฺเต  ฯ  ยา
อิมา    คหปติ   อเนกวิหิตา   ทิฏฺฐิโย   โลเก   อุปฺปชฺชนฺติ   สสฺสโต
โลโกติ    วา    อสสฺสโต   โลโกติ   วา   อนฺตวา   โลโกติ   วา
อนนฺตวา   โลโกติ   วา   ตํ   ชีวํ   ตํ   สรีรนฺติ   วา   อญฺญํ  ชีวํ
อญฺญํ   สรีรนฺติ   วา   โหติ   ตถาคโต   ปรํ  มรณาติ  วา  น  โหติ
ตถาคโต   ปรํ   มรณาติ   วา  โหติ  จ  น  จ  โหติ  ตถาคโต  ปรํ
มรณาติ  วา  เนว  โหติ  น  น  โหติ  ตถาคโต  ปรํ  มรณาติ  วา ฯ
(ยานิ   จิมานิ   ทฺวาสฏฺฐิทิฏฺฐิคตานิ   พฺรหฺมชาเล   ภณิตานิ)  ฯ  อิมา
โข   คหปติ   ทิฏฺฐิโย   สกฺกายทิฏฺฐิยา   สติ   โหนฺติ   สกฺกายทิฏฺฐิยา
อสติ น โหนฺตีติ ฯ
     [๕๕๐]   กถํ   ปน  ภนฺเต  สกฺกายทิฏฺฐิ  โหตีติ  ฯ  อิธ  คหปติ
อสฺสุตวา    ปุถุชฺชโน    อริยานํ    อทสฺสาวี   อริยธมฺมสฺส   อโกวิโท
อริยธมฺเม     อวินีโต     สปฺปุริสานํ     อทสฺสาวี     สปฺปุริสธมฺมสฺส
อโกวิโท   สปฺปุริสธมฺเม   อวินีโต   รูปํ   อตฺตโต  สมนุปสฺสติ  รูปวนฺตํ
วา    อตฺตานํ   อตฺตนิ   วา   รูปํ   รูปสฺมึ   วา   อตฺตานํ   เวทนํ
อตฺตโต  สมนุปสฺสติ  ฯเปฯ  สญฺญํ  ...  สงฺขาเร  ... วิญฺญาณํ อตฺตโต
สมนุปสฺสติ    วิญฺญาณวนฺตํ    วา    อตฺตานํ    อตฺตนิ   วา   วิญฺญาณํ
วิญฺญาณสฺมึ    วา    อตฺตานํ   ฯ   เอวํ   โข   คหปติ   สกฺกายทิฏฺฐิ
โหตีติ ฯ
     [๕๕๑]  กถํ  ปน  ภนฺเต  สกฺกายทิฏฺฐิ  น  โหตีติ  ฯ  อิธ คหปติ
