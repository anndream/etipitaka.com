สพฺพตฺตตาย    สพฺพาวนฺตํ   โลกํ   เมตฺตาสหคเตน   เจตสา   วิปุเลน
มหคฺคเตน   อปฺปมาเณน   อเวเรน   อพฺยาปชฺเฌน  ผริตฺวา  วิหรติ  ฯ
กรุณาสหคเตน  เจตสา  ฯ  มุทิตาสหคเตน  เจตสา  ฯ อุเปกฺขาสหคเตน
เจตสา    เอกํ    ทิสํ    ผริตฺวา    วิหรติ   ฯ   ตถา   ทุติยํ   ฯ
ตถา   ตติยํ   ฯ   ตถา   จตุตฺถํ   ฯ   อิติ   อุทฺธมโธ  ติริยํ  สพฺพธิ
สพฺพตฺตตาย   สพฺพาวนฺตํ   โลกํ   อุเปกฺขาสหคเตน   เจตสา   วิปุเลน
มหคฺคเตน   อปฺปมาเณน   อเวเรน   อพฺยาปชฺเฌน  ผริตฺวา  วิหรติ  ฯ{
อยํ วุจฺจติ ภนฺเต อปฺปมาณา ๑ เจโตวิมุตฺติ ฯ
     [๕๗๓]   กตมา   จ   ภนฺเต  อากิญฺจญฺญา  เจโตวิมุตฺติ  ฯ  อิธ
ภนฺเต   ภิกฺขุ   สพฺพโส   วิญฺญาณญฺจายตนํ   สมติกฺกมฺม   นตฺถิ   กิญฺจีติ
อากิญฺจญฺญายตนํ    อุปสมฺปชฺช    วิหรติ    ฯ    อยํ   วุจฺจติ   ภนฺเต
อากิญฺจญฺญา เจโตวิมุตฺติ ฯ
     [๕๗๔]  กตมา  จ  ภนฺเต  สุญฺญตา  เจโตวิมุตฺติ  ฯ  อิธ  ภนฺเต
ภิกฺขุ   อรญฺญคโต   วา   รุกฺขมูลคโต   วา  สุญฺญาคารคโต  วาติ  อิติ
ปฏิสญฺจิกฺขติ    สุญฺญมิทํ   อตฺเตน   วา   อตฺตนิเยน   วาติ   ฯ   อยํ
วุจฺจติ ภนฺเต สุญฺญตา เจโตวิมุตฺติ ฯ
     [๕๗๕]  กตมา  จ  ภนฺเต  อนิมิตฺตา  เจโตวิมุตฺติ  ฯ  อิธ ภนฺเต
ภิกฺขุ   สพฺพนิมิตฺตานํ   อมนสิการา   อนิมิตฺตํ   เจโตสมาธึ   อุปสมฺปชฺช
วิหรติ   ฯ   อยํ   วุจฺจติ  ภนฺเต  อนิมิตฺตา  เจโตวิมุตฺติ  ฯ  อยํ  โข
ภนฺเต   ปริยาโย   ยํ   ปริยายํ   อาคมฺม   อิเม   ธมฺมา   นานตฺถา
#๑ ยุ. อปฺปมาเณน เจตสา ฯ
