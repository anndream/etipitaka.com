สมาปชฺชนฺตสฺส   ปน   ภนฺเต   ภิกฺขุโน  กตเม  ธมฺมา  ปฐมํ  นิรุชฺฌนฺติ
ยทิ  วา  กายสงฺขาโร  ยทิ  วา  วจีสงฺขาโร  ยทิ วา จิตฺตสงฺขาโรติ ฯ
สญฺญาเวทยิตนิโรธํ   สมาปชฺชนฺตสฺส   โข   คหปติ  ภิกฺขุโน  วจีสงฺขาโร
ปฐมํ นิรุชฺฌติ ตโต กายสงฺขาโร ตโต จิตฺตสงฺขาโรติ ฯ
     [๕๖๕]   สาธุ   ฯเปฯ   ปญฺหํ   อปุจฺฉิ   ยฺวายํ   ภนฺเต  มโต
กาลกโต   โย   จายํ  ภิกฺขุ  สญฺญาเวทยิตนิโรธํ  สมาปนฺโน  อิเมสํ  กึ
นานากรณนฺติ   ฯ   ยฺวายํ  คหปติ  มโต  กาลกโต  ตสฺส  กายสงฺขาโร
นิรุทฺโธ  ปฏิปฺปสฺสทฺโธ  วจีสงฺขาโร  นิรุทฺโธ  ปฏิปฺปสฺสทฺโธ  จิตฺตสงฺขาโร
นิรุทฺโธ      ปฏิปฺปสฺสทฺโธ      อายุปริกฺขีโณ     อุสฺมา     วูปสนฺตา
อินฺทฺริยานิ  วิปริภินฺนานิ  ฯ  โย  จ ขฺวายํ คหปติ ภิกฺขุ สญฺญาเวทยิตนิโรธํ
สมาปนฺโน      ตสฺสปิ     กายสงฺขาโร     นิรุทฺโธ     ปฏิปฺปสฺสทฺโธ
วจีสงฺขาโร  นิรุทฺโธ  ปฏิปฺปสฺสทฺโธ  จิตฺตสงฺขาโร  นิรุทฺโธ  ปฏิปฺปสฺสทฺโธ
อายุอปริกฺขีโณ    อุสฺมา    อวูปสนฺตา    อินฺทฺริยานิ   วิปฺปสนฺนานิ   ฯ
ยฺวายํ     คหปติ     มโต     กาลกโต     โย     จายํ     ภิกฺขุ
สญฺญาเวทยิตนิโรธํ สมาปนฺโน อิทํ เนสํ นานากรณนฺติ ฯ
     [๕๖๖]   สาธุ   ฯเปฯ   อุตฺตรึ   ปญฺหํ  อปุจฺฉิ  กถมฺปน  ภนฺเต
สญฺญาเวทยิตนิโรธสมาปตฺติยา   วุฏฺฐานํ   โหตีติ   ฯ   น   โข  คหปติ
สญฺญาเวทยิตนิโรธสมาปตฺติยา    วุฏฺฐหนฺตสฺส    ภิกฺขุโน    เอวํ   โหติ
อหํ  สญฺญาเวทยิตนิโรธสมาปตฺติยา  วุฏฺฐหิสฺสนฺติ  วา  อหํ  สญฺญาเวทยิต-
นิโรธสมาปตฺติยา   วุฏฺฐหามีติ   วา  อหํ  สญฺญาเวทยิตนิโรธ-
