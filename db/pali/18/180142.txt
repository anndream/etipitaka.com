ปฏิปชฺชถ    รกฺขถ    มนินฺทฺริยํ   มนินฺทฺริเย   สํวรํ   อาปชฺชถาติ   ฯ
อยมฺปิ   โข   มหาราช   เหตุ   อยํ   ปจฺจโย  เยนิเม  ทหรา  ภิกฺขู
สุสู   กาฬเกสา   ภเทฺรน   โยพฺพเนน   สมนฺนาคตา   ปฐเมน  วยสา
อนิกีฬิตาวิโน    กาเมสุ    ยาวชีวํ    ปริปุณฺณํ    ปริสุทฺธํ   พฺรหฺมจริยํ
จรนฺติ อทฺธานญฺจ อาปาเทนฺตีติ ฯ
     [๑๙๘]   อจฺฉริยํ   โภ   ภารทฺวาช  อพฺภูตํ  โภ  ภารทฺวาช  ฯ
ยาว   สุภาสิตญฺจิทํ   โภ   ภารทฺวาช  เตน  ภควตา  ชานตา  ปสฺสตา
อรหตา    สมฺมาสมฺพุทฺเธน    เอเสว   โข   โภ   ภารทฺวาช   เหตุ
เอส   ปจฺจโย   เยนิเม   ทหรา   ภิกฺขู   สุสู   กาฬเกสา   ภเทฺรน
โยพฺพเนน    สมนฺนาคตา    ปฐเมน   วยสา   อนิกีฬิตาวิโน   กาเมสุ
ยาวชีวํ     ปริปุณฺณํ     ปริสุทฺธํ    พฺรหฺมจริยํ    จรนฺติ    อทฺธานญฺจ
อาปาเทนฺตีติ  ฯ  อหมฺปิ  โข  โภ  ภารทฺวาช  ยสฺมึ สมเย อรกฺขิเตเนว
กาเยน   อรกฺขิตาย   วาจาย  อรกฺขิเตน  จิตฺเตน  อนุปฏฺฐิตาย  สติยา
อสํวุเตหิ   อินฺทฺริเยหิ   อนฺเตปุรํ   ปวิสามิ   อติวิย   มํ  ตสฺมึ  สมเย
โลภธมฺมา   ปริสหนฺติ   ฯ   ยสฺมิญฺจ   ขฺวาหํ   โภ  ภารทฺวาช  สมเย
รกฺขิเตเนว   กาเยน  รกฺขิตาย  วาจาย  รกฺขิเตน  จิตฺเตน  อุปฏฺฐิตาย
สติยา  สํวุเตหิ  อินฺทฺริเยหิ  อนฺเตปุรํ  ปวิสามิ  น  มํ  ตตฺถ  ๑  ตสฺมึ
สมเย   โลภธมฺมา   ปริสหนฺติ  ฯ  อภิกฺกนฺตํ  โภ  ภารทฺวาช  อภิกฺกนฺตํ
โภ   ภารทฺวาช   ฯ   เสยฺยถาปิ   โภ   ภารทฺวาช   นิกฺกุชฺชิตํ   วา
#๑ ม. ยุ. ตถา ฯ
