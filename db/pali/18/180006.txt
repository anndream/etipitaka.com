     [๑๐]   รูปา   ภิกฺขเว  อนิจฺจา  อตีตานาคตา  โก  ปน  วาโท
ปจฺจุปฺปนฺนานํ   ฯ   เอวํ   ปสฺสํ  ภิกฺขเว  สุตวา  อริยสาวโก  อตีเตสุ
รูเปสุ   อนเปกฺโข   โหติ   อนาคเต   รูเป  นาภินนฺทติ  ปจฺจุปฺปนฺนานํ
รูปานํ   นิพฺพิทาย   วิราคาย   นิโรธาย   ปฏิปนฺโน   โหติ  ฯ  สทฺทา
คนฺธา   รสา   โผฏฺฐพฺพา   ธมฺมา   อนิจฺจา   อตีตานาคตา  โก  ปน
วาโท   ปจฺจุปฺปนฺนานํ   ฯ   เอวํ   ปสฺสํ  ภิกฺขเว  สุตวา  อริยสาวโก
อตีเตสุ   ธมฺเมสุ   อนเปกฺโข   โหติ   อนาคเต   ธมฺเม   นาภินนฺทติ
ปจฺจุปฺปนฺนานํ    ธมฺมานํ    นิพฺพิทาย   วิราคาย   นิโรธาย   ปฏิปนฺโน
โหตีติ ฯ ทสมํ ฯ
     [๑๑]   รูปา   ภิกฺขเว   ทุกฺขา  อตีตานาคตา  โก  ปน  วาโท
ปจฺจุปฺปนฺนานํ    ฯ    เอวํ    ปสฺสํ    ภิกฺขเว   สุตวา   อริยสาวโก
อตีเตสุ    รูเปสุ    อนเปกฺโข   โหติ   อนาคเต   รูเป   นาภินนฺทติ
ปจฺจุปฺปนฺนานํ    รูปานํ    นิพฺพิทาย    วิราคาย   นิโรธาย   ปฏิปนฺโน
โหติ ฯเปฯ เอกาทสมํ ฯ
     [๑๒]    รูปา    ภิกฺขเว   อนตฺตา   อตีตานาคตา   โก   ปน
วาโท   ปจฺจุปฺปนฺนานํ   ฯ   เอวํ   ปสฺสํ  ภิกฺขเว  สุตวา  อริยสาวโก
อตีเตสุ    รูเปสุ    อนเปกฺโข   โหติ   อนาคเต   รูเป   นาภินนฺทติ
ปจฺจุปฺปนฺนานํ    รูปานํ    นิพฺพิทาย    วิราคาย   นิโรธาย   ปฏิปนฺโน
โหติ    ฯ    สทฺทา    คนฺธา   รสา   โผฏฺฐพฺพา   ธมฺมา   อนตฺตา
อตีตานาคตา    โก   ปน   วาโท   ปจฺจุปฺปนฺนานํ   ฯ   เอวํ   ปสฺสํ
