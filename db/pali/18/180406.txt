โทมนสฺสุปายาสาติ ฯ  จิรวาสิสฺส   เม   ภนฺเต  กุมารสฺส  วเธน   วา
พนฺเธน   วา   ชานิยา   วา  ครหาย  วา  ชีวิตสฺสปิ  สิยา  อญฺญถตฺตํ
กึ    ปน   เม   นุปฺปชฺชิสฺสนฺติ   โสกปริเทวทุกฺขโทมนสฺสุปายาสาติ   ฯ
อิมินา   โข   เอตํ   คามณิ   ปริยาเยน   เวทิตพฺพํ   ยงฺกิญฺจิ   ทุกฺขํ
อุปฺปชฺชมานํ    อุปฺปชฺชติ    สพฺพนฺตํ    ฉนฺทมูลกํ    ฉนฺทนิทานํ   ฉนฺโท
หิ  มูลํ  ทุกฺขสฺสาติ  ฯ  ตํ  กึ  มญฺญสิ  คามณิ  ยทา  เต  จิรวาสิมาตา
อทิฏฺฐา   อโหสิ   อสฺสุตา   อโหสิ   เต   จิรวาสิมาตุยา  ฉนฺโท  วา
ราโค  วา  เปมํ  วาติ  ฯ  โน  เหตํ  ภนฺเต  ฯ ทสฺสนํ วา เต คามณิ
อาคมฺม  สวนํ  วา  [๑]  เอวํ  เต  อโหสิ  จิรวาสิมาตุยา ฉนฺโท วา
ราโค   วา   เปมํ  วาติ  ฯ  เอวํ  ภนฺเต  ฯ  ตํ  กึ  มญฺญสิ  คามณิ
จิรวาสิมาตุยา  เต  วเธน  วา  พนฺเธน  วา  ชานิยา  วา ครหาย วา
อุปฺปชฺเชยฺยุํ    โสกปริเทวทุกฺขโทมนสฺสุปายาสาติ    ฯ    จิรวาสิมาตุยา
เม  ภนฺเต  วเธน  วา  พนฺเธน  วา  ชานิยา วา ครหาย วา ชีวิตสฺสปิ
สิยา อญฺญถตฺตํ กึ ปน เม นุปฺปชฺชิสฺสนฺติ โสกปริเทวทุกฺขโทมนสฺสุปายาสาติ ฯ
อิมินา      โข      เอตํ      คามณิ      ปริยาเยน     เวทิตพฺพํ
ยงฺกิญฺจิ   ทุกฺขํ   อุปฺปชฺชมานํ   อุปฺปชฺชติ  สพฺพนฺตํ  ฉนฺทมูลกํ  ฉนฺทนิทานํ
ฉนฺโท หิ มูลํ ทุกฺขสฺสาติ ฯ เอกาทสมํ ฯ
     [๖๒๙]   อถ   โข   ราสิโย  คามณี  เยน  ภควา  เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ
นิสินฺโน   โข   ราสิโย   คามณี  ภควนฺตํ  เอตทโวจ  สุตมฺเมตํ  ภนฺเต
#๑ ยุ. เต คามณิ อาคมฺม ฯ
