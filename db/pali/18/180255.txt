ยโต   โข   ภิกฺขเว   ภิกฺขุโน   สุขาย  เวทนาย  ราคานุสโย  ปหีโน
โหติ   ทุกฺขาย   เวทนาย   ปฏิฆานุสโย   ปหีโน   โหติ  อทุกฺขมสุขาย
เวทนาย   อวิชฺชานุสโย   ปหีโน  โหติ  ฯ  อยํ  วุจฺจติ  ภิกฺขเว  ภิกฺขุ
นิราคานุสโย   ๑   สมฺมทฺทโส   อจฺเฉชฺชิ   ตณฺหํ   วิวตฺตยิ  สญฺโญชนํ
สมฺมามานาภิสมยา อนฺตมกาสิ ทุกฺขสฺสาติ ฯ๕
   [๓๖๔] สุขํ เวทยมานสฺส         เวทนํ อปฺปชานโต
         โส ราคานุสโย โหติ      อนิสฺสรณทสฺสิโน ฯ
         ทุกฺขํ เวทยมานสฺส        เวทนํ อปฺปชานโต
         ปฏิฆานุสโย โหติ         อนิสฺสรณทสฺสิโน ฯ
         อทุกฺขมสุขํ สนฺตํ          ภูริปญฺญํ น เทสิตํ
         ตํ วาปิ ๒ อภินนฺทติ      เนว ทุกฺขา ปมุจฺจติ ฯ
         ยโต จ ภิกฺขุ อาตาปี      สมฺปชญฺญํ น ริญฺจติ
         ตโต โส เวทนา สพฺพา    ปริชานาติ ปณฺฑิโต ฯ
         โส เวทนา ปริญฺญาย      ทิฏฺเฐ ธมฺเม อนาสโว
         กายสฺส เภทา ธมฺมฏฺโฐ สงฺขฺยํ นูเปติ ๓ เวทคูติ ฯ ตติยํ ฯ
     [๓๖๕]  อสฺสุตวา  ภิกฺขเว  ปุถุชฺชโน  เอวํ  ๔ วาจํ ภาสติ อตฺถิ
มหาสมุทฺเท  ปาตาโลติ  ฯ  ตํ  โข  ปเนตํ  ภิกฺขเว  อสฺสุตวา ปุถุชฺชโน
อสนฺตํ  อสํวิชฺชมานํ  เอวํ  วาจํ  ภาสติ  อตฺถิ  มหาสมุทฺเท ปาตาโลติ ฯ
สารีริกานํ   โข   เอตํ   ภิกฺขเว   ทุกฺขานํ   เวทนานํ  อธิวจนํ  ยทิทํ
ปาตาโลติ   ฯ   อสฺสุตวา   ภิกฺขเว   ปุถุชฺชโน   สารีริกาย   ทุกฺขาย
#๑ ม. นิรนุสโย ฯ  ๒ ม. ยุ. ตญฺจาปิ ฯ  ๓ ยุ. สงฺขํ โน เปติ ฯ เอวมุปริปิ ฯ
#๔ ม. ยุ. ยํ ฯ
