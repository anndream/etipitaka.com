โย   โทโส   โส   อตฺถิ   โย   โมโห  โส  อตฺถิ  โย  ราโค  โส
อปฺปหีโน โย โทโส โส อปฺปหีโน โย โมโห โส อปฺปหีโน ฯ
     [๒๙๓]  ยสฺส  กสฺสจิ  ภิกฺขเว  ภิกฺขุสฺส  วา  ภิกฺขุนิยา วา จกฺขุ-
วิญฺเญยฺเยสุ   รูเปสุ   โย  ราโค  โส  นตฺถิ  โย  โทโส  โส  นตฺถิ
โย   โมโห   โส   นตฺถิ   โย   ราโค   โส   ปหีโน   โย  โทโส
โส    ปหีโน   โย   โมโห   โส   ปหีโน   ตสฺส   อธิมตฺตา   เจปิ
จกฺขุวิญฺเญยฺยา   รูปา   จกฺขุสฺส   อาปาถํ   อาคจฺฉนฺติ   เนวสฺส  จิตฺตํ
ปริยาทิยนฺติ  ฯ  โก  ปน  วาโท  ปริตฺตานํ  ฯ  ตํ  กิสฺส  เหตุ  ฯ โย
ภิกฺขเว   ราโค   โส  นตฺถิ  โย  โทโส  โส  นตฺถิ  โย  โมโห  โส
นตฺถิ   โย   ราโค   โส   ปหีโน   โย   โทโส   โส   ปหีโน  โย
โมโห   โส   ปหีโน   ฯเปฯ   ยสฺส   กสฺสจิ   ภิกฺขเว  ภิกฺขุสฺส  วา
ภิกฺขุนิยา    วา   ชิวฺหาวิญฺเญยฺเยสุ   รเสสุ   ฯเปฯ   มโนวิญฺเญยฺเยสุ
ธมฺเมสุ   โย   ราโค   โส   นตฺถิ   โย   โทโส   โส   นตฺถิ  โย
โมโห   โส   นตฺถิ   โย   ราโค   โส   ปหีโน   โย   โทโส  โส
ปหีโน   โย  โมโห  โส  ปหีโน  ตสฺส  อธิมตฺตา  เจปิ  มโนวิญฺเญยฺยา
ธมฺมา      มนสฺส      อาปาถํ     อาคจฺฉนฺติ     เนวสฺส     จิตฺตํ
ปริยาทิยนฺติ  ฯ  โก  ปน  วาโท  ปริตฺตานํ  ฯ  ตํ  กิสฺส  เหตุ  ฯ โย
ภิกฺขเว   ราโค   โส   นตฺถิ   โย   โทโส   โส  นตฺถิ  โย  โมโห
โส   นตฺถิ   โย   ราโค   โส  ปหีโน  โย  โทโส  โส  ปหีโน  โย
โมโห โส ปหีโน ฯ
