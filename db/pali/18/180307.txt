อิมานิ โข ภิกฺขเว ปญฺจ มาตุคามสฺส พลานีติ ฯ ปญฺจมํ ฯ
     [๔๙๑]   ปญฺจิมานิ   ภิกฺขเว   มาตุคามสฺส   พลานิ  ฯ  กตมานิ
ปญฺจ ฯ รูปพลํ โภคพลํ ญาติพลํ ปุตฺตพลํ สีลพลํ ฯ
     [๔๙๒]   น   ภิกฺขเว   มาตุคาโม  รูปพลเหตุ  วา  โภคพลเหตุ
วา   ญาติพลเหตุ   วา  ปุตฺตพลเหตุ  วา  กายสฺส  เภทา  ปรํ  มรณา
สุคตึ   สคฺคํ   โลกํ  อุปปชฺชติ  ฯ  สีลพลเหตุ  โข  ภิกฺขเว  มาตุคาโม
กายสฺส   เภทา   ปรํ  มรณา  สุคตึ  สคฺคํ  โลกํ  อุปปชฺชติ  ฯ  อิมานิ
โข ภิกฺขเว ปญฺจ มาตุคามสฺส พลานีติ ฯ ฉฏฺฐํ ฯ
     [๔๙๓]   ปญฺจิมานิ   ภิกฺขเว   ฐานานิ   ทุลฺลภานิ   อกตปุญฺเญน
มาตุคาเมน   ฯ   กตมานิ   ปญฺจ  ฯ  ปฏิรูเป  กุเล  ชาเยยฺยนฺติ  อิทํ
ภิกฺขเว   ปฐมํ   ฐานํ   ทุลฺลภํ   อกตปุญฺเญน  มาตุคาเมน  ฯ  ปฏิรูเป
กุเล   ชายิตฺวา   ปฏิรูปํ  กุลํ  คจฺเฉยฺยนฺติ  อิทมฺปิ  ๑  ภิกฺขเว  ทุติยํ
ฐานํ   ทุลฺลภํ   อกตปุญฺเญน   มาตุคาเมน  ฯ  ปฏิรูเป  กุเล  ชายิตฺวา
ปฏิรูปํ  กุลํ  คนฺตฺวา  อสปตฺติ  ๒  อคารํ  อชฺฌาวเสยฺยนฺติ  อิทมฺปิ  ๑
ภิกฺขเว   ตติยํ   ฐานํ   ทุลฺลภํ   อกตปุญฺเญน  มาตุคาเมน  ฯ  ปฏิรูเป
กุเล  ชายิตฺวา  ปฏิรูปํ  กุลํ  คนฺตฺวา  อสปตฺติ  ๒  อคารํ  อชฺฌาวสนฺตี
ปุตฺตวตี  อสฺสนฺติ  อิทมฺปิ  ๑  ภิกฺขเว  จตุตฺถํ  ฐานํ  ทุลฺลภํ อกตปุญฺเญน
มาตุคาเมน   ฯ   ปฏิรูเป   กุเล   ชายิตฺวา   ปฏิรูปํ   กุลํ   คนฺตฺวา
อสปตฺติ   ๒   อคารํ   อชฺฌาวสนฺตี  ปุตฺตวตี  สมานา  สามิกํ  อภิภุยฺย
วตฺเตยฺยนฺติ   อิทมฺปิ   ๑   ภิกฺขเว  ปญฺจมํ  ฐานํ  ทุลฺลภํ  อกตปุญฺเญน
#๑ ม. ยุ. ปิสทฺโท นตฺถิ ฯ  ๒ ยุ. อสปตฺตี ฯ
