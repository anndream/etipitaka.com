สมโณ   โคตโม   สพฺพํ   ตปํ   ครหติ  สพฺพํ  ตปสฺสึ  ลูขชีวึ  เอกํเสน
อุปวทติ   อุปกฺโกสตีติ  ฯ  เย  เต  ภนฺเต  เอวมาหํสุ  สมโณ  โคตโม
สพฺพํ    ตปํ    ครหติ    สพฺพํ   ตปสฺสึ   ลูขชีวึ   เอกํเสน   อุปวทติ
อุปกฺโกสตีติ   ฯ   กจฺจิ   เต   ภนฺเต   ภควโต   วุตฺตวาทิโน  น  จ
ภควนฺตํ    อภูเตน    อพฺภาจิกฺขนฺติ   ธมฺมสฺส   จานุธมฺมํ   พฺยากโรนฺติ
น  จ  โกจิ  สหธมฺมิโก  วาทานุปาโต  คารยฺหํ  ฐานํ  อาคจฺฉตีติ ฯ เย
เต   คามณิ   เอวมาหํสุ   สมโณ   โคตโม   สพฺพํ  ตปํ  ครหติ  สพฺพํ
ตปสฺสึ   ลูขชีวึ   เอกํเสน   อุปวทติ   อุปกฺโกสตีติ   ฯ   น  เม  เต
วุตฺตวาทิโน อพฺภาจิกฺขนฺติ จ ปน มนฺเต อสตา อภูเตน ๑ ฯ
     [๖๓๐]   เทฺวเม  คามณิ  อนฺตา  ปพฺพชิเตน  น  เสวิตพฺพา  โย
จายํ   กาเมสุ  กามสุขลฺลิกานุโยโค  หีโน  คมฺโม  โปถุชฺชนิโก  อนริโย
อนตฺถสญฺหิโต    โย    จายํ    อตฺตกิลมถานุโยโค    ทุกฺโข   อนริโย
อนตฺถสญฺหิโต    ฯ   เอเต   เต   คามณิ   อุโภ   อนฺเต   อนุปคมฺม
มชฺฌิมา    ปฏิปทา    ตถาคเตน    อภิสมฺพุทฺธา   จกฺขุกรณี   ญาณกรณี
อุปสมาย    อภิญฺญาย   สมฺโพธาย   นิพฺพานาย   สํวตฺตติ   ฯ   กตมา
จ   สา   คามณิ   มชฺฌิมา  ปฏิปทา  ตถาคเตน  อภิสมฺพุทฺธา  จกฺขุกรณี
ญาณกรณี      อุปสมาย      อภิญฺญาย      สมฺโพธาย     นิพฺพานาย
สํวตฺตติ  ฯ  อยเมว  อริโย  อฏฺฐงฺคิโก  มคฺโค ฯ เสยฺยถีทํ ฯ สมฺมาทิฏฺฐิ
ฯเปฯ    สมฺมาสมาธิ    ฯ    อยํ    โข    สา    คามณิ   มชฺฌิมา
#๑ ม. อสตา ตุจฺฉา อภูเตน ฯ
