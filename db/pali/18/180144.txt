จกฺขุวิญฺญาณญฺจ     สุขเวทนิยํ     ผสฺสํ    ปฏิจฺจ    อุปฺปชฺชติ    สุขา
เวทนา   ฯ   สํวิชฺชติ   โข   คหปติ   จกฺขุธาตุ   รูปา  จ  อมนาปา
จกฺขุวิญฺญาณญฺจ    ทุกฺขเวทนิยํ    ผสฺสํ    ปฏิจฺจ    อุปฺปชฺชติ    ทุกฺขา
เวทนา  ฯ สํวิชฺชติ โข คหปติ จกฺขุธาตุ รูปา จ [๑] อุเปกฺขฏฺฐานิยา ๒
จกฺขุวิญฺญาณญฺจ     อทุกฺขมสุขเวทนิยํ     ผสฺสํ     ปฏิจฺจ     อุปฺปชฺชติ
อทุกฺขมสุขา    เวทนา    ฯเปฯ   สํวิชฺชติ   โข   คหปติ   ชิวฺหาธาตุ
รสา    จ    มนาปา    ชิวฺหาวิญฺญาณญฺจ   สุขเวทนิยํ   ผสฺสํ   ปฏิจฺจ
อุปฺปชฺชติ   สุขา   เวทนา   ฯ  สํวิชฺชติ  โข  คหปติ  ชิวฺหาธาตุ  รสา
จ     อมนาปา     ชิวฺหาวิญฺญาณญฺจ    ทุกฺขเวทนิยํ    ผสฺสํ    ปฏิจฺจ
อุปฺปชฺชติ   ทุกฺขา   เวทนา   ฯ   สํวิชฺชติ   โข   คหปติ   ชิวฺหาธาตุ
รสา     จ    อุเปกฺขฏฺฐานิยา    ชิวฺหาวิญฺญาณญฺจ    อทุกฺขมสุขเวทนิยํ
ผสฺสํ    ปฏิจฺจ    อุปฺปชฺชติ   อทุกฺขมสุขา   เวทนา   ฯเปฯ   สํวิชฺชติ
โข    คหปติ    มโนธาตุ    ธมฺมา    จ    มนาปา   มโนวิญฺญาณญฺจ
สุขเวทนิยํ   ผสฺสํ   ปฏิจฺจ   อุปฺปชฺชติ  สุขา  เวทนา  ฯ  สํวิชฺชติ  โข
คหปติ   มโนธาตุ   ธมฺมา   จ   อมนาปา  มโนวิญฺญาณญฺจ  ทุกฺขเวทนิยํ
ผสฺสํ    ปฏิจฺจ    อุปฺปชฺชติ    ทุกฺขา    เวทนา   ฯ   สํวิชฺชติ   โข
คหปติ    มโนธาตุ    ธมฺมา    จ    อุเปกฺขฏฺฐานิยา   มโนวิญฺญาณญฺจ
อทุกฺขมสุขเวทนิยํ   ผสฺสํ   ปฏิจฺจ   อุปฺปชฺชติ   อทุกฺขมสุขา  เวทนา  ฯ
เอตฺตาวตา [๓] คหปติ ธาตุนานตฺตํ วุตฺตํ ภควตาติ ฯ ฉฏฺฐํ ฯ
#๑ ม. มนาปา ฯ   ๒ สี. อุเปกฺขาฐานิยา ฯ ม. อุเปกฺขาเวทนิยา ฯ เอวมุปริปิ ฯ
#ยุ. อุเปกฺขาฏฺฐานิยา ฯ  ๓ ม. ยุ. โข ฯ
