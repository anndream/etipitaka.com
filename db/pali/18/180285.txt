                  อฏฺฐสตปริยายวคฺโค ตติโย
     [๔๒๗] เอกํ สมยํ ภควา ราชคเห วิหรติ เวฬุวเน กลนฺทกนิวาเป ฯ
อถ   โข   โมฬิยสิวโก   ๑   ปริพฺพาชโก  เยน  ภควา  เตนุปสงฺกมิ
อุปสงฺกมิตฺวา   ภควตา   สทฺธึ   สมฺโมทิ   สมฺโมทนียํ   กถํ   สาราณียํ
วีติสาเรตฺวา   เอกมนฺตํ  นิสีทิ  ฯ  เอกมนฺตํ  นิสินฺโน  โข  โมฬิยสิวโก
ปริพฺพาชโก    ภควนฺตํ    เอตทโวจ    สนฺติ    โภ   โคตม   เอเก
สมณพฺราหฺมณา    เอวํวาทิโน    เอวํทิฏฺฐิโน   ยงฺกิญฺจายํ   ปุริสปุคฺคโล
ปฏิสํเวเทติ  สุขํ  วา  ทุกฺขํ  วา อทุกฺขมสุขํ วา สพฺพนฺตํ ปุพฺเพกตเหตูติ ฯ
อิธ    ปน    ๒   ภวํ   โคตโม   กิมาหาติ   ฯ   ปิตฺตสมุฏฺฐานานิปิ
โข      สิวก      อิเธกจฺจานิ     เวทยิตานิ     อุปฺปชฺชนฺติ     ฯ
สามํปิ   โข   เอตํ   สิวก   เอวํ   เวทิตพฺพํ  ยถา  ปิตฺตสมุฏฺฐานานิปิ
อิเธกจฺจานิ   เวทยิตานิ   อุปฺปชฺชนฺติ   ฯ   โลกสฺสปิ  โข  เอตํ  สิวก
สจฺจสมฺมตํ     ยถา     ปิตฺตสมุฏฺฐานานิปิ    อิเธกจฺจานิ    เวทยิตานิ
อุปฺปชฺชนฺติ   ฯ   ตตฺร   สิวก   เย   เต  สมณพฺราหฺมณา  เอวํวาทิโน
เอวํทิฏฺฐิโน  ยงฺกิญฺจายํ  ปุริสปุคฺคโล  ปฏิสํเวทยติ  ๓  สุขํ วา ทุกฺขํ วา
อทุกฺขมสุขํ   วา   สพฺพนฺตํ   ปุพฺเพกตเหตูติ   ฯ   ยญฺจ   สามํ   ญาตํ
ตญฺจ   อติธาวนฺติ   ยํ   ๔   โลเก  สจฺจสมฺมตํ  ตญฺจ  อติธาวนฺติ  ฯ
ตสฺมา   เตสํ   สมณพฺราหฺมณานํ  มิจฺฉาติ  วทามิ  ฯ  เสมฺหสมุฏฺฐานานิปิ
โข      สิวก      ฯเปฯ      วาตสมุฏฺฐานานิปิ      โข     สิวก
#๑ ม. โมฬิยสีวโก ฯ ยุ. โมลิยสีวโก ฯ  ๒ ม. ปนสทฺโท นตฺถิ ฯ
#๓ ม. ยุ. ปฏิสํเวเทติ ฯ ๔ ม. ยญฺจ ฯ ยุ. ยํ จ ฯ
