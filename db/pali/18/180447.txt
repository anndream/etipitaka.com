 	[๗๐๑]   กตโม  จ  ภิกฺขเว  อสงฺขตคามิมคฺโค  ฯ  อิธ  ภิกฺขเว
ภิกฺขุ   ฉนฺทสมาธิปธานสงฺขารสมนฺนาคตํ   อิทฺธิปาทํ   ภาเวติ   ฯ   อยํ
วุจฺจติ ภิกฺขเว อสงฺขตคามิมคฺโค ฯ
     [๗๐๒]   กตโม  จ  ภิกฺขเว  อสงฺขตคามิมคฺโค  ฯ  อิธ  ภิกฺขเว
ภิกฺขุ   วิริยสมาธิปธานสงฺขารสมนฺนาคตํ   อิทฺธิปาทํ   ภาเวติ   ฯ   อยํ
วุจฺจติ ภิกฺขเว อสงฺขตคามิมคฺโค ฯ
     [๗๐๓]   กตโม  จ  ภิกฺขเว  อสงฺขตคามิมคฺโค  ฯ  อิธ  ภิกฺขเว
ภิกฺขุ   จิตฺตสมาธิปธานสงฺขารสมนฺนาคตํ   อิทฺธิปาทํ   ภาเวติ   ฯ   อยํ
วุจฺจติ ภิกฺขเว อสงฺขตคามิมคฺโค ฯ
     [๗๐๔]   กตโม  จ  ภิกฺขเว  อสงฺขตคามิมคฺโค  ฯ  อิธ  ภิกฺขเว
ภิกฺขุ   วีมํสาสมาธิปธานสงฺขารสมนฺนาคตํ   อิทฺธิปาทํ   ภาเวติ   ฯ  อยํ
วุจฺจติ ภิกฺขเว อสงฺขตคามิมคฺโค ฯ
     [๗๐๕]   กตโม  จ  ภิกฺขเว  อสงฺขตคามิมคฺโค  ฯ  อิธ  ภิกฺขเว
ภิกฺขุ   สทฺธินฺทฺริยํ   ภาเวติ   วิเวกนิสฺสิตํ   วิราคนิสฺสิตํ   นิโรธนิสฺสิตํ
โวสฺสคฺคปริณามึ ฯ อยํ วุจฺจติ ภิกฺขเว อสงฺขตคามิมคฺโค ฯ
     [๗๐๖]   กตโม  จ  ภิกฺขเว  อสงฺขตคามิมคฺโค  ฯ  อิธ  ภิกฺขเว
ภิกฺขุ   วิริยินฺทฺริยํ   ภาเวติ   วิเวกนิสฺสิตํ  ฯเปฯ  อยํ  วุจฺจติ  ภิกฺขเว
อสงฺขตคามิมคฺโค ฯ
     [๗๐๗]  กตโม  จ  ภิกฺขเว  อสงฺขตคามิมคฺโค ฯ อิธ ภิกฺขเว ภิกฺขุ
สตินฺทฺริยํ ภาเวติ ฯเปฯ อยํ วุจฺจติ ภิกฺขเว อสงฺขตคามิมคฺโค ฯ
