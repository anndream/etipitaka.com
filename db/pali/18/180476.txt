อายสฺมนฺตํ   มหาโมคฺคลฺลานํ   เอตทโวจ  กึ  นุ  โข  โภ  โมคฺคลฺลาน
สสฺสโต   โลโกติ   ฯ   อพฺยากตํ   โข  เอตํ  วจฺฉ  ภควตา  สสฺสโต
โลโกติ  ฯ  กึ  ปนาวุโส  โภ  โมคฺคลฺลาน  อสสฺสโต โลโกติ ฯ เอตมฺปิ
โข   วจฺฉ  อพฺยากตํ  ภควตา  อสสฺสโต  โลโกติ  ฯ  กึ  นุ  โข  โภ
โมคฺคลฺลาน   อนฺตวา  โลโกติ  ฯ  อพฺยากตํ  โข  เอตํ  วจฺฉ  ภควตา
อนฺตวา   โลโกติ  ฯ  กึ  ปน  โภ  โมคฺคลฺลาน  อนนฺตวา  โลโกติ  ฯ
เอตมฺปิ   โข   วจฺฉ   อพฺยากตํ   ภควตา   อนนฺตวา  โลโกติ  ฯ  กึ
นุ  โข  โภ  โมคฺคลฺลาน  ตํ  ชีวํ  ตํ  สรีรนฺติ  ฯ  อพฺยากตํ  โข เอตํ
วจฺฉ   ภควตา   ตํ   ชีวํ   ตํ  สรีรนฺติ  ฯ  กึ  ปน  โภ  โมคฺคลฺลาน
อญฺญํ    ชีวํ   อญฺญํ   สรีรนฺติ   ฯ   เอตมฺปิ   โข   วจฺฉ   อพฺยากตํ
ภควตา   อญฺญํ   ชีวํ   อญฺญํ   สรีรนฺติ   ฯ  กึ  ปน  โภ  โมคฺคลฺลาน
โหติ   ตถาคโต  ปรํ  มรณาติ  ฯ  อพฺยากตํ  โข  เอตํ  วจฺฉ  ภควตา
โหติ   ตถาคโต   ปรํ   มรณาติ   ฯ   กึ   ปน  โภ  โมคฺคลฺลาน  น
โหติ   ตถาคโต   ปรํ   มรณาติ   ฯ   เอตมฺปิ   โข  วจฺฉ  อพฺยากตํ
ภควตา   น   โหติ   ตถาคโต   ปรํ   มรณาติ   ฯ  กึ  นุ  โข  โภ
โมคฺคลฺลาน   โหติ   จ   น   จ   โหติ   ตถาคโต  ปรํ  มรณาติ  ฯ
อพฺยากตํ   โข  เอตํ  วจฺฉ  ภควตา  โหติ  จ  น  จ  โหติ  ตถาคโต
ปรํ   มรณาติ  ฯ  กึ  ปน  โภ  โมคฺคลฺลาน  เนว  โหติ  น  น  โหติ
ตถาคโต   ปรํ   มรณาติ   ฯ   เอตมฺปิ  โข  วจฺฉ  อพฺยากตํ  ภควตา
เนว โหติ น น โหติ ตถาคโต ปรํ มรณาติ ฯ
