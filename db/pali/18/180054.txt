เนโสหมสฺมิ   น   เมโส   อตฺตาติ   สมนุปสฺสสีติ  ฯ  เอวํ  ภนฺเต  ฯ
สาธุ   ภิกฺขุ   เอตฺถ   จ   เต   ภิกฺขุ  จกฺขุํ  เนตํ  มม  เนโสหมสฺมิ
น    เมโส    อตฺตาติ    เอวเมตํ   ยถาภูตํ   สมฺมปฺปญฺญาย   สุทิฏฺฐํ
ภวิสฺสติ    เอวํ    เต    เอตํ   ปฐมํ   ผสฺสายตนํ   ปหีนํ   ภวิสฺสติ
อายตึ   อปุนพฺภวาย   ตสฺส   ฯเปฯ   ชิวฺหํ   เนตํ   มม  เนโสหมสฺมิ
น   เมโส   อตฺตาติ   สมนุปสฺสสีติ   ฯ  เอวํ  ภนฺเต  ฯ  สาธุ  ภิกฺขุ
เอตฺถ   จ   เต   ภิกฺขุ   ชิวฺหา   เนตํ  มม  เนโสหมสฺมิ  น  เมโส
อตฺตาติ   เอวเมตํ   ยถาภูตํ   สมฺมปฺปญฺญาย   สุทิฏฺฐํ   ภวิสฺสติ   เอวํ
เต   เอตํ   จตุตฺถํ   ผสฺสายตนํ   ปหีนํ   ภวิสฺสติ  อายตึ  อปุนพฺภวาย
ตสฺส   ฯเปฯ   มนํ   เนตํ   มม   เนโสหมสฺมิ   น   เมโส  อตฺตาติ
สมนุปสฺสสีติ   ฯ   เอวํ  ภนฺเต  ฯ  สาธุ  ภิกฺขุ  เอตฺถ  จ  เต  ภิกฺขุ
มโน   เนตํ   มม  เนโสหมสฺมิ  น  เมโส  อตฺตาติ  เอวเมตํ  ยถาภูตํ
สมฺมปฺปญฺญาย   สุทิฏฺฐํ   ภวิสฺสติ   เอวํ   เต   เอตํ  ฉฏฺฐํ  ผสฺสายตนํ
ปหีนํ ภวิสฺสติ อายตึ อปุนพฺภวาย ตสฺสาติ ๑ ฯ ทสมํ ฯ
     [๘๗]  โย  หิ  โกจิ  ภิกฺขเว  ภิกฺขุ  ฉนฺนํ ผสฺสายตนานํ สมุทยญฺจ
อตฺถงฺคมญฺจ   อสฺสาทญฺจ   อาทีนวญฺจ   นิสฺสรณญฺจ  ยถาภูตํ  นปฺปชานาติ
อวุสิตํ   เตน   พฺรหฺมจริยํ   อารกา   โส   อิมสฺมา   ธมฺมวินยาติ  ฯ
เอวํ      วุตฺเต      อญฺญตโร     ภิกฺขุ     ภควนฺตํ     เอตทโวจ
เอตฺถาหํ   ภนฺเต   ปนสฺสาสํ   อหํ   หิ   ภนฺเต   ฉนฺนํ  ผสฺสายตนานํ
#๑ ม. ยุ. อปุนพฺภวายาติ ฯ
