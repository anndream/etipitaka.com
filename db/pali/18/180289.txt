     [๔๓๙]    ปุพฺเพ    เม    ภิกฺขเว   สมฺโพธา   อนภิสมฺพุทฺธสฺส
โพธิสตฺตสฺเสว   สโต   เอตทโหสิ   กตมา   นุ   โข  เวทนา  กตโม
เวทนาสมุทโย     กตมา     เวทนาสมุทยคามินี     ปฏิปทา    กตโม
เวทนานิโรโธ  กตมา  เวทนานิโรธคามินี  ปฏิปทา โก เวทนาย อสฺสาโท
โก   อาทีนโว   กึ   นิสฺสรณนฺติ   ฯ  ตสฺส  มยฺหํ  ภิกฺขเว  เอตทโหสิ
ติสฺโส   อิมา   เวทนา   สุขา   เวทนา  ทุกฺขา  เวทนา  อทุกฺขมสุขา
เวทนา   ฯ   อิมา   วุจฺจนฺติ  เวทนา  ฯ  ผสฺสสมุทยา  เวทนาสมุทโย
ตณฺหาเวทนาสมุทยคามินี   ปฏิปทา  ฯเปฯ  โย  เวทนาย  ฉนฺทราควินโย
ฉนฺทราคปฺปหานํ อิทํ เวทนาย นิสฺสรณนฺติ ฯ จตุตฺถํ ฯ
     [๔๔๐]  อิมา  เวทนาติ  เม  ภิกฺขเว  ปุพฺเพ อนนุสฺสุเตสุ ธมฺเมสุ
จกฺขุํ   อุทปาทิ   ญาณํ   อุทปาทิ   ปญฺญา   อุทปาทิ   วิชฺชา   อุทปาทิ
อาโลโก   อุทปาทิ   ฯ   อยํ   เวทนาสมุทโยติ   เม  ภิกฺขเว  ปุพฺเพ
อนนุสฺสุเตสุ    ธมฺเมสุ    จกฺขุํ    อุทปาทิ    ญาณํ   อุทปาทิ   ปญฺญา
อุทปาทิ  วิชฺชา  อุทปาทิ  อาโลโก  อุทปาทิ  ฯ  อยํ  เวทนาสมุทยคามินี
ปฏิปทาติ     เม     ภิกฺขเว     ปุพฺเพ     อนนุสฺสุเตสุ     ธมฺเมสุ
จกฺขุํ   อุทปาทิ   ฯเปฯ   อาโลโก   อุทปาทิ  ฯ  อยํ  เวทนานิโรโธติ
เม   ภิกฺขเว   ปุพฺเพ   อนนุสฺสุเตสุ   ธมฺเมสุ   จกฺขุํ  อุทปาทิ  ฯเปฯ
อาโลโก   อุทปาทิ  ฯ  อยํ  เวทนานิโรธคามินี  ปฏิปทาติ  เม  ภิกฺขเว
ปุพฺเพ    อนนุสฺสุเตสุ    ธมฺเมสุ   จกฺขุํ   อุทปาทิ   ฯเปฯ   อาโลโก
อุทปาทิ  ฯ  อยํ  เวทนาย  อสฺสาโทติ  เม  ภิกฺขเว  ปุพฺเพ อนนุสฺสุเตสุ
