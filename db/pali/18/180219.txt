เยว  ขายติ   ฯ   โสตโต   เจปิ   นํ   ภิกฺขเว  ปณฺฑิโต  พฺยตฺโต  เมธาวี
อุปปริกฺขติ    ริตฺตกํเยว    ขายติ    ตุจฺฉกํเยว    ขายติ   สุญฺญกํเยว
ขายติ    ฯ    ฆานโต    เจปิ    นํ    ภิกฺขเว   ปณฺฑิโต   พฺยตฺโต
เมธาวี     อุปปริกฺขติ    ริตฺตกํเยว    ขายติ    ตุจฺฉกํเยว    ขายติ
สุญฺญกํ  เยว  ขายติ  ฯ  ชิวฺหาโต  เจปิ  นํ  ภิกฺขเว  ฯ  กายโต เจปิ
นํ   ภิกฺขเว   ฯ  มนโต  เจปิ  นํ  ภิกฺขเว  ปณฺฑิโต  พฺยตฺโต  เมธาวี
อุปปริกฺขติ    ริตฺตกํเยว    ขายติ    ตุจฺฉกํเยว    ขายติ   สุญฺญกํเยว
ขายติ   ฯ   โจรา   คามฆาตาติ   โข   ภิกฺขเว   ฉนฺเนตํ  พาหิรานํ
อายตนานํ    อธิวจนํ   ฯ   จกฺขุํ   ภิกฺขเว   หญฺญติ   มนาปามนาเปสุ
รูเปสุ   ฯ   โสตํ   ภิกฺขเว   ฯเปฯ   ฆานํ   ภิกฺขเว  ฯเปฯ  ชิวฺหา
ภิกฺขเว   หญฺญติ   มนาปามนาเปสุ   รเสสุ  ฯ  กาโย  ภิกฺขเว  ฯเปฯ
มโน   ภิกฺขเว   หญฺญติ   มนาปามนาเปสุ  ธมฺเมสุ  ฯ  มหาอุทกณฺณโวติ
โข  ภิกฺขเว  จตุนฺเนตํ  โอฆานํ  อธิวจนํ  กาโมฆสฺส ภโวฆสฺส ทิฏฺโฐฆสฺส
อวิชฺโชฆสฺส   ฯ   โอริมํ   ตีรํ   สาสงฺกํ   สปฺปฏิภยนฺติ   โข  ภิกฺขเว
สกฺกายสฺเสตํ   อธิวจนํ   ฯ   ปาริมํ   ตีรํ   เขมํ   อปฺปฏิภยนฺติ   โข
ภิกฺขเว   นิพฺพานสฺเสตํ   อธิวจนํ  ฯ  กุลฺลนฺติ  โข  ภิกฺขเว  อริยสฺเสตํ
อฏฺฐงฺคิกสฺส   มคฺคสฺส   อธิวจนํ   ฯ   เสยฺยถีทํ  ฯ  สมฺมาทิฏฺฐิ  ฯเปฯ
สมฺมาสมาธิ   ฯ   หตฺเถหิ  จ  ปาเทหิ  จ  วายมมาโนติ  โข  ภิกฺขเว
วิริยารมฺภสฺเสตํ    อธิวจนํ    ฯ    ติณฺโณ   ปารคโต   ถเล   ติฏฺฐติ
พฺราหฺมโณติ โข ภิกฺขเว อรหโต เอตํ อธิวจนนฺติ ฯ ปฐมํ ฯ
