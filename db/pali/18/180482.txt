เนว   โหติ   น   น  โหติ  ตถาคโต  ปรํ  มรณาติ  ฯ  เอตมฺปิ  โข
วจฺฉ   อพฺยากตํ   ภควตา   เนว   โหติ  น  น  โหติ  ตถาคโต  ปรํ
มรณาติ   ฯ   โก   นุ   โข   โภ   โมคฺคลฺลาน  เหตุ  โก  ปจฺจโย
เยน   อญฺญติตฺถิยานํ   ปริพฺพาชกานํ   เอวํ  ปุฏฺฐานํ  เอวํ  เวยฺยากรณํ
โหติ  สสฺสโต  โลโกติ  วา  ฯเปฯ  เนว  โหติ  น  น  โหติ ตถาคโต
ปรํ   มรณาติ  วา  ฯ  โก  ปน  โภ  โมคฺคลฺลาน  เหตุ  โก  ปจฺจโย
เยน   สมณสฺส   โคตมสฺส   เอวํ   ปุฏฺฐสฺส   น   เอวํ   เวยฺยากรณํ
โหติ   สสฺสโต   โลโกติปิ  ฯเปฯ  เนว  โหติ  น  น  โหติ  ตถาคโต
ปรํ มรณาติปีติ ฯ
     [๗๙๗]   อญฺญติตฺถิยา   โข   วจฺฉ   ปริพฺพาชกา   รูปํ  อตฺตโต
สมนุปสฺสนฺติ   รูปวนฺตํ   วา   อตฺตานํ   อตฺตนิ   วา  รูปํ  รูปสฺมึ  วา
อตฺตานํ  ฯ  เวทนํ  อตฺตโต  สมนุปสฺสนฺติ  ฯเปฯ  สญฺญํ  ฯ  สงฺขาเร ฯ
วิญฺญาณํ     อตฺตโต     สมนุปสฺสนฺติ    วิญฺญาณวนฺตํ    วา    อตฺตานํ
อตฺตนิ    วา    วิญฺญาณํ    วิญฺญาณสฺมึ    วา   อตฺตานํ   ฯ   ตสฺมา
อญฺญติตฺถิยานํ   ปริพฺพาชกานํ   เอวํ   ปุฏฺฐานํ  เอวํ  เวยฺยากรณํ  โหติ
สสฺสโต  โลโกติ  วา  ฯเปฯ  เนว  โหติ  น  น  โหติ  ตถาคโต  ปรํ
มรณาติ   วา   ฯ   ตถาคโต  จ  โข  วจฺฉ  อรหํ  สมฺมาสมฺพุทฺโธ  น
รูปํ   อตฺตโต   สมนุปสฺสติ   น  รูปวนฺตํ  วา  อตฺตานํ  น  อตฺตนิ  วา
รูปํ  น  รูปสฺมึ  วา  อตฺตานํ  ฯ  น  เวทนํ  อตฺตโต  สมนุปสฺสติ ฯเปฯ
น   สญฺญํ   ฯ   น  สงฺขาเร  ฯ  น  วิญฺญาณํ  อตฺตโต  สมนุปสฺสติ  น
