สมฺมาทุกฺขกฺขยาย   ฯเปฯ   ชิวฺหา   วา   อาวุโส   รสานํ   สญฺโญชนํ
อภวิสฺส    รสา    วา   ชิวฺหาย   สญฺโญชนํ   นยิทํ   พฺรหฺมจริยวาโส
ปญฺญาเยถ   สมฺมาทุกฺขกฺขยาย   ยสฺมา   จ   โข   อาวุโส  น  ชิวฺหา
รสานํ    สญฺโญชนํ    น    รสา   ชิวฺหาย   สญฺโญชนํ   ยญฺจ   ตตฺถ
ตทุภยํ   ปฏิจฺจ   อุปฺปชฺชติ   ฉนฺทราโค   ตํ   ตตฺถ   สญฺโญชนํ  ตสฺมา
พฺรหฺมจริยวาโส    ปญฺญายติ    สมฺมาทุกฺขกฺขยาย   ฯเปฯ   มโน   วา
อาวุโส   ธมฺมานํ   สญฺโญชนํ   อภวิสฺส   ธมฺมา  วา  มนสฺส  สญฺโญชนํ
นยิทํ    พฺรหฺมจริยวาโส    ปญฺญาเยถ   สมฺมาทุกฺขกฺขยาย   ยสฺมา   จ
โข   อาวุโส   น   มโน   ธมฺมานํ   สญฺโญชนํ   น   ธมฺมา   มนสฺส
สญฺโญชนํ    ยญฺจ    ตตฺถ    ตทุภยํ    ปฏิจฺจ   อุปฺปชฺชติ   ฉนฺทราโค
ตํ  ตตฺถ  สญฺโญชนํ  ตสฺมา  พฺรหฺมจริยวาโส ปญฺญายติ สมฺมาทุกฺขกฺขยาย ฯ
อิมินาเปตํ      อาวุโส     ปริยาเยน     เวทิตพฺพํ     ฯ     ยถา
น   จกฺขุ   รูปานํ   สญฺโญชนํ   น   รูปา   จกฺขุสฺส   สญฺโญชนํ  ยญฺจ
ตตฺถ   ตทุภยํ   ปฏิจฺจ   อุปฺปชฺชติ   ฉนฺทราโค   ตํ   ตตฺถ   สญฺโญชนํ
ฯเปฯ   น   ชิวฺหา   รสานํ   สญฺโญชนํ   ฯเปฯ   น   มโน  ธมฺมานํ
สญฺโญชนํ   น   ธมฺมา   มนสฺส   สญฺโญชนํ   ฯ   ยญฺจ   ตตฺถ  ตทุภยํ
ปฏิจฺจ อุปฺปชฺชติ ฉนฺทราโค ตํ ตตฺถ สญฺโญชนํ ฯ
     [๒๙๘]   สํวิชฺชติ   โข   อาวุโส  ภควโต  จกฺขุ  ปสฺสติ  ภควา
จกฺขุนา   รูปํ   ฉนฺทราโค   ภควโต   นตฺถิ   สุวิมุตฺตจิตฺโต  ภควา  ฯ
สํวิชฺชติ   โข   อาวุโส   ภควโต  โสตํ  สุณาติ  ภควา  โสเตน  สทฺทํ
