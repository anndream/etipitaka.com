สมฺพหุลา     อนฺเตวาสิกา    กฏฺฐหารกา    มาณวกา    เยนายสฺมโต
มหากจฺจานสฺส    อรญฺญกุฏิกา    เตนุปสงฺกมึสุ    อุปสงฺกมิตฺวา   ปริโต
ปริโต    กุฏิกายํ   อนุจงฺกมนฺติ   อนุวิจรนฺติ   อุจฺจาสทฺทา   มหาสทฺทา
กานิจิ  กานิจิ  เสเลยฺยกานิ  กโรนฺติ  ๑  อิเม  ปน  มุณฺฑกา  สมณกา
อิพฺภา   กณฺหา   ๒  พนฺธุปาทาปจฺจา  อิเมสํ  ภารตกานํ  ๓  สกฺกตา
ครุกตา  มานิตา  ปูชิตา  อปจิตาติ  ฯ  อถ  โข  อายสฺมา มหากจฺจาโน
วิหารา   นิกฺขมิตฺวา   เต  มาณวเก  เอตทโวจ  มา  [๔]  มาณวกา
สทฺทมกตฺถ   ธมฺมํ   โว   ภาสิสฺสามีติ  ฯ  เอวํ  วุตฺเต  เต  มาณวกา
ตุณฺหี   อเหสุํ   ฯ   อถ   โข  อายสฺมา  มหากจฺจาโน  เต  มาณวเก
คาถาหิ อชฺฌภาสิ
   [๒๐๖] สีลุตฺตมา ปุพฺพตรา อเหสุํ      เต พฺราหฺมณา เย ปุราณํ สรนฺติ
         คุตฺตานิ ทฺวารานิ สุรกฺขิตานิ    อเหสุ ๕ เตสํ อภิภุยฺย โกธํ ฯ
     ธมฺเม จ ฌาเน ๖ จ รตา อเหสุํ   เต พฺราหฺมณา เย ปุราณํ สรนฺติ
     อิเมว ๗ โวกฺกมฺม ชหามฺหเสติ ๘  โคตฺเตน มตฺตา วิสมํ จรนฺติ ฯ
         โกธาภิภูตา สุปุถุตฺตทณฺฑา ๙   วิรุชฺฌมานา ๑๐ ตสถาวเรสุ
         อคุตฺตทฺวารสฺส ภวนฺติ โมฆา    สุปิเนว ลทฺธํ ปุริสสฺส วิตฺตํ ฯ
         อนาสกา ถณฺฑิลสายิกา จ      ปาโต สินานญฺจ ตโย จ เวทา
         ขราชินํ ชฏา ปงฺโก          มนฺตา สีลพฺพตํ ตโป
         กุหนา วงฺกทณฺฑา จ          อุทกา จ มนานิ จ
#๑ สี. เสลิสฺสกานิ กโรนฺตา ฯ ยุ. เสลิสฺสกานิ กโรนฺติ ฯ ๒ ยุ. กิณฺหา ฯ
#๓ ม. ภรตกานํ ฯ ๔ ยุ. โว ฯ ๕ ม. ยุ. อเหสุํ ฯ ๖ ม. ยุ. จ ฌาเน ฯ
#๗ ม. ยุ. อิเม จ ฯ ๘ ม. ชปามเสติ ฯ ยุ. ชปฺปมเสติ ฯ ๙ ม. ยุ. ปุถุอตฺตทณฺฑา ฯ
#๑๐ ม. ยุ. วิรชุฌมานา ฯ
