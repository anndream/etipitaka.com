วิหรามิ    ฯ    ตสฺส   มยฺหํ   อาวุโส   อิมินา   วิหาเรน   วิหรโต
อากาสานญฺจายตนสหคตา  สญฺญามนสิการา  สมุทาจรนฺติ  ฯ  อถ  โข  มํ
อาวุโส    ภควา    อิทฺธิยา   อุปสงฺกมิตฺวา   เอตทโวจ   โมคฺคลฺลาน
โมคฺคลฺลาน   มา  พฺราหฺมณ  วิญฺญาณญฺจายตนํ  ปมาโท  วิญฺญาณญฺจายตเน
จิตฺตํ       สณฺฐเปหิ       วิญฺญาณญฺจายตเน      จิตฺตํ      เอโกทึ
กโรหิ   วิญฺญาณญฺจายตเน   จิตฺตํ   สมาทหาติ  ฯ  โส  ขฺวาหํ  อาวุโส
อปเรน    สมเยน   สพฺพโส   อากาสานญฺจายตนํ   สมติกฺกมฺม   อนนฺตํ
วิญฺญาณนฺติ    วิญฺญาณญฺจายตนํ   อุปสมฺปชฺช   วิหาสึ   ฯ   ยํ   หิ   ตํ
อาวุโส สมฺมา วทมาโน วเทยฺย ฯเปฯ มหาภิญฺญตํ ปตฺโตติ ฯ
     [๕๒๑]    อากิญฺจญฺญายตนํ    อากิญฺจญฺญายตนนฺติ   วุจฺจติ   กตมํ
นุ   โข   อากิญฺจญฺญายตนนฺติ   ฯ   ตสฺส   มยฺหํ   อาวุโส  เอตทโหสิ
อิธ    ภิกฺขุ    สพฺพโส   วิญฺญาณญฺจายตนํ   สมติกฺกมฺม   นตฺถิ   กิญฺจีติ
อากิญฺจญฺญายตนํ   อุปสมฺปชฺช  วิหรติ  อิทํ  วุจฺจติ  อากิญฺจญฺญายตนนฺติ  ฯ
โส       ขฺวาหํ       อาวุโส       สพฺพโส       วิญฺญาณญฺจายตนํ
สมติกฺกมฺม   นตฺถิ   กิญฺจีติ   อากิญฺจญฺญายตนํ   อุปสมฺปชฺช   วิหรามิ  ฯ
ตสฺส   มยฺหํ  อาวุโส  อิมินา  วิหาเรน  วิหรโต  วิญฺญาณญฺจายตนสหคตา
สญฺญามนสิการา     สมุทาจรนฺติ    ฯ    อถ    โข    มํ    อาวุโส
ภควา   อิทฺธิยา   อุปสงฺกมิตฺวา   เอตทโวจ   โมคฺคลฺลาน  โมคฺคลฺลาน
มา     พฺราหฺมณ     อากิญฺจญฺญายตนํ     ปมาโท    อากิญฺจญฺญายตเน
จิตฺตํ     สณฺฐเปหิ     อากิญฺจญฺญายตเน    จิตฺตํ    เอโกทึ    กโรหิ
