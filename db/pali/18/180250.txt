หญฺญติ   มนาปามนาเปหิ   ธมฺเมหิ   ฯ   สเจ  โส  ภิกฺขเว  อสฺสุตวา
ปุถุชฺชโน   อายตึ   ปุนพฺภวาย   เจเตติ   ฯ   เอวํ  หิ  โส  ภิกฺขเว
โมฆปุริโส  สุหตตโร  โหติ  เสยฺยถาปิ  [๑]  สา  ยวกลาปิ  สตฺตมาย
พฺยาภงฺคิยา หญฺญมานาติ ฯ เอกาทสมํ ฯ
     [๓๕๒]  ภูตปุพฺพํ  ภิกฺขเว  เทวาสุรสงฺคาโม  สมุปพฺยูโฬฺห อโหสิ ฯ
อถ  โข  ภิกฺขเว  เวปจิตฺติ  อสุรินฺโท  อสุเร  อามนฺเตสิ  สเจ มาริสา
เทวาสุรสงฺคาเม   สมุปพฺยูเฬฺห   อสุรา   ชิเนยฺยุํ   เทวา  ปราชิเนยฺยุํ
เยน    นํ   สกฺกํ   เทวานมินฺทํ   กณฺฐปญฺจเมหิ   พนฺธเนหิ   พนฺธิตฺวา
มม   สนฺติเก   อาเนยฺยาถ   อสุรปุรนฺติ   ฯ   สกฺโกปิ   โข  ภิกฺขเว
เทวานมินฺโท     เทเว    ตาวตึเส    อามนฺเตสิ    สเจ    มาริสา
เทวาสุรสงฺคาเม   สมุปพฺยูเฬฺห   เทวา   ชิเนยฺยุํ   อสุรา  ปราชิเนยฺยุํ
เยน   นํ   เวปจิตฺติอสุรินฺทํ   กณฺฐปญฺจเมหิ   พนฺธเนหิ   พนฺธิตฺวา  มม
สนฺติเก   อาเนยฺยาถ   สุธมฺมํ  เทวสภนฺติ  ฯ  ตสฺมึ  โข  ปน  ภิกฺขเว
สงฺคาเม  เทวา  ชินึสุ  ฯ  [๒]  อถ  โข  ภิกฺขเว  เทวา  ตาวตึสา
เวปจิตฺติอสุรินฺทํ  กณฺฐปญฺจเมหิ  พนฺธเนหิ  พนฺธิตฺวา สกฺกสฺส เทวานมินฺทสฺส
สนฺติเก อาเนสุํ สุธมฺมํ เทวสภํ ฯ
     [๓๕๓]   ตตฺร   สุทํ  ภิกฺขเว  เวปจิตฺติ  อสุรินฺโท  กณฺฐปญฺจเมหิ
พนฺธเนหิ   พนฺโธ   โหติ   ฯ   ยทา   จ   โข  ภิกฺขเว  เวปจิตฺติสฺส
อสุรินฺทสฺส   เอวํ   โหติ   ธมฺมิกา   โข   เทวา   อธมฺมิกา   อสุรา
#๑ ยุ. ภิกฺขเว ฯ  ๒ ม. ยุ. อสุรา ปราชินึสุ ฯ
