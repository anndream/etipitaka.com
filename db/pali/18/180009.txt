สพฺรหฺมเก    สสฺสมณพฺราหฺมณิยา    ปชาย    สเทวมนุสฺสาย    อนุตฺตรํ
สมฺมาสมฺโพธึ    อภิสมฺพุทฺโธติ    ปจฺจญฺญาสึ    ฯ    ยโต   จ   โขหํ
ภิกฺขเว   อิเมสํ   ฉนฺนํ   อชฺฌตฺติกานํ   อายตนานํ   เอวํ   อสฺสาทญฺจ
อสฺสาทโต   อาทีนวญฺจ   อาทีนวโต   นิสฺสรณญฺจ   นิสฺสรณโต   ยถาภูตํ
อพฺภญฺญาสึ   ฯ  อถาหํ  ภิกฺขเว  สเทวเก  โลเก  สมารเก  สพฺรหฺมเก
สสฺสมณพฺราหฺมณิยา    ปชาย    สเทวมนุสฺสาย   อนุตฺตรํ   สมฺมาสมฺโพธึ
อภิสมฺพุทฺโธติ     ปจฺจญฺญาสึ    ฯ    ญาณญฺจ    ปน    เม    ทสฺสนํ
อุทปาทิ   อกุปฺปา   เม   วิมุตฺติ   ๑   อยมนฺติมา   ชาติ   นตฺถิทานิ
ปุนพฺภโวติ ฯ ปฐมํ ฯ
     [๑๔]    ปุพฺเพ    เม    ภิกฺขเว   สมฺโพธาย   อนภิสมฺพุทฺธสฺส
โพธิสตฺตสฺเสว   สโต   เอตทโหสิ  โก  นุ  โข  รูปานํ  อสฺสาโท  โก
อาทีนโว   กึ   นิสฺสรณํ   โก   สทฺทานํ   ฯเปฯ  โก  คนฺธานํ  ฯเปฯ
โก   รสานํ   ฯ   โก   โผฏฺฐพฺพานํ  ฯ  โก  ธมฺมานํ  อสฺสาโท  โก
อาทีนโว   กึ   นิสฺสรณนฺติ   ฯ   ตสฺส   มยฺหํ  ภิกฺขเว  เอตทโหสิ  ยํ
โข   รูเป   ปฏิจฺจ   อุปฺปชฺชติ   สุขํ  โสมนสฺสํ  อยํ  รูปานํ  อสฺสาโท
ยํ   รูปา   อนิจฺจา   ทุกฺขา   วิปริณามธมฺมา   อยํ   รูปานํ  อาทีนโว
โย   รูเปสุ   ฉนฺทราควินโย  ฉนฺทราคปฺปหานํ  อิทํ  รูปานํ  นิสฺสรณํ  ฯ
ยํ   สทฺเท   คนฺเธ   รเส   โผฏฺฐพฺเพ   ยํ  ธมฺเม  ปฏิจฺจ  อุปฺปชฺชติ
สุขํ   โสมนสฺสํ   อยํ   ธมฺมานํ   อสฺสาโท  ยํ  ธมฺมา  อนิจฺจา  ทุกฺขา
#๑ ยุ. เจโตวิมุตฺติ ฯ เอวมุปริปิ ฯ
