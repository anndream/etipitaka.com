อตฺตานํ  สุเขติ  ปีเณตีติ  อิมินา  ปฐเมน  ฐาเนน  ปาสํโส  ฯ  สํวิภชติ
ปุญฺญานิ   กโรตีติ   อิมินา   ทุติเยน  ฐาเนน  ปาสํโส  ฯ  อยํ  คามณิ
กามโภคี   อิมินา   เอเกน   ฐาเนน  คารโยฺห  อิเมหิ  ทฺวีหิ  ฐาเนหิ
ปาสํโส ฯ
     [๖๓๗]   ตตฺร   คามณิ   ยฺวายํ  กามโภคี  ธมฺมาธมฺเมน  โภเค
ปริเยสติ   สาหเสนปิ   อสาหเสนปิ   ธมฺมาธมฺเมน  โภเค  ปริเยสิตฺวา
สาหเสนปิ   อสาหเสนปิ   น   อตฺตานํ  สุเขติ  น  ปีเณติ  น  สํวิภชติ
น   ปุญฺญานิ   กโรติ   ฯ   อยํ   คามณิ   กามโภคี  เอเกน  ฐาเนน
ปาสํโส   ตีหิ   ฐาเนหิ   คารโยฺห   ฯ   กตเมน   เอเกน   ฐาเนน
ปาสํโส   ฯ   ธมฺเมน  โภเค  ปริเยสติ  อสาหเสนาติ  อิมินา  เอเกน
ฐาเนน   ปาสํโส   ฯ   กตเมหิ  ตีหิ  ฐาเนหิ  คารโยฺห  ฯ  อธมฺเมน
โภเค   ปริเยสติ   สาหเสนาติ  อิมินา  ปฐเมน  ฐาเนน  คารโยฺห  ฯ
น  อตฺตานํ  สุเขติ  น  ปีเณตีติ  อิมินา  ทุติเยน  ฐาเนน  คารโยฺห  ฯ
น  สํวิภชติ  น  ปุญฺญานิ  กโรตีติ  อิมินา  ตติเยน  ฐาเนน  คารโยฺห ฯ
อยํ   คามณิ   กามโภคี   อิมินา   เอเกน   ฐาเนน   ปาสํโส  อิเมหิ
ตีหิ ฐาเนหิ คารโยฺห ฯ
     [๖๓๘]   ตตฺร   คามณิ   ยฺวายํ  กามโภคี  ธมฺมาธมฺเมน  โภเค
ปริเยสติ   สาหเสนปิ   อสาหเสนปิ   ธมฺมาธมฺเมน  โภเค  ปริเยสิตฺวา
สาหเสนปิ   อสาหเสนปิ   อตฺตานํ   สุเขติ   ปิเณติ   น   สํวิภชติ  น
ปุญฺญานิ   กโรติ   ฯ   อยํ   คามณิ  กามโภคี  ทฺวีหิ  ฐาเนหิ  ปาสํโส
