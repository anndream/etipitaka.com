ปฏิจฺจ   อุปฺปชฺชติ   อทุกฺขมสุขา   เวทนา  ตสฺเสว  อทุกฺขมสุขเวทนิยสฺส
ผสฺสสฺส     นิโรธา     ยํ     ตชฺชํ     เวทยิตํ    อทุกฺขมสุขเวทนิยํ
ผสฺสํ   ปฏิจฺจ   อุปฺปนฺนา   อทุกฺขมสุขา   เวทนา   สา   นิรุชฺฌติ  สา
วูปสมติ ฯ
     [๓๙๐]  เสยฺยถาปิ  ภิกฺขเว  ทฺวินฺนํ  กฏฺฐานํ  สงฺฆฏฺฏา  ๑ ตสฺส
สโมธานา  อุสฺมา  ชายติ  เตโช  อภินิพฺพตฺตติ  เตสํเยว  ทฺวินฺนํ กฏฺฐานํ
นานาภาวา   วินิกฺเขปา   ยา   ตชฺชา   อุสฺมา   สา   นิรุชฺฌติ   สา
วูปสมติ   ฯ   เอวเมว   โข  ภิกฺขเว  อิมา  ติสฺโส  เวทนา  ผสฺสชา
ผสฺสมูลกา   ผสฺสนิทานา   ผสฺสปจฺจยา  ตชฺชํ  ผสฺสํ  ปฏิจฺจ  ตชฺชา  ๒
เวทนา  อุปฺปชฺชติ  ตชฺชสฺส  ๓  ผสฺสสฺส  นิโรธา  ตชฺชา  ๒  เวทนา
นิรุชฺฌตีติ ฯ ทสมํ ฯ
              เวทนาสํยุตฺตสฺส ปฐมกสคาถวคฺโค ฯ
                        ตสฺสุทฺทานํ
       สมาธิสุขาย ๔ ปหาเนน     ปาตาลํ ทฏฺฐพฺเพน จ ๕
       สลฺลตฺเถน [๖] เคลญฺญํ ๗  อนิจฺจผสฺสมูลกาติ ฯ
                     _______________
#๑ ม. ยุ. สงฺฆฏฺฏนสโมธานา ฯ ๒-๓ ยุ. อาเมณฺฑิตํ ฯ  ๔ ม. สมาธิสุขํ ฯ
#๕ ยุ. จสทฺโท นตฺถิ ฯ ๖ ยุ. จ ฯ  ๗ ม. สลฺเลน เจว เคลญฺญา ฯ
