ตโตปิ   น   มญฺเญยฺย   ตมฺเมติ   น   มญฺเญยฺย   ฯ  ยํ  หิ  ภิกฺขเว
มญฺญติ     ยสฺมึ    มญฺญติ    ยโต    มญฺญติ    ยํ    เมติ    มญฺญติ
ตโต   ตํ   โหติ   อญฺญถา   อญฺญถาภาวี   ภวสตฺโต   โลโก  ภวเมว
อภินนฺทติ    ฯเปฯ    มนํ    น    มญฺเญยฺย   มนสฺมึ   น   มญฺเญยฺย
มนโต    น    มญฺเญยฺย   มโน   เมติ   น   มญฺเญยฺย   ธมฺเม   น
มญฺเญยฺย    มโนวิญฺญาณํ    มโนสมฺผสฺสํ    ยมฺปิทํ    มโนสมฺผสฺสปจฺจยา
อุปฺปชฺชติ    เวทยิตํ    สุขํ    วา    ทุกฺขํ    วา   อทุกฺขมสุขํ   วา
ตมฺปิ   น   มญฺเญยฺย   ตสฺมึปิ   น   มญฺเญยฺย   ตโตปิ   น  มญฺเญยฺย
ตมฺเมติ   น   มญฺเญยฺย   ฯ   ยํ   หิ   ภิกฺขเว  มญฺญติ  ยสฺมึ  มญฺญติ
ยโต    มญฺญติ    ยมฺเมติ    มญฺญติ    ตโต    ตํ    โหติ   อญฺญถา
อญฺญถาภาวี    ภวสตฺโต    โลโก   ภวเมว   อภินนฺทติ   ฯ   ยาวตา
ภิกฺขเว    ขนฺธธาตุอายตนา    ตมฺปิ    น    มญฺเญยฺย    ตสฺมึปิ   น
มญฺเญยฺย    ตโตปิ    น   มญฺเญยฺย   ตํ   เมติ   น   มญฺเญยฺย   ฯ
โส    เอวํ   อมญฺญมาโน   น   กิญฺจิ   โลเก   อุปาทิยติ   อนุปาทิยํ
น     ปริตสฺสติ     อปริตสฺสํ    ปจฺจตฺตญฺเญว    ปรินิพฺพายติ    ขีณา
ชาติ    วุสิตํ    พฺรหฺมจริยํ    กตํ    กรณียํ    นาปรํ   อิตฺถตฺตายาติ
ปชานาตีติ ฯ อฏฺฐมํ ฯ
     [๑๒๓]  ทฺวยํ  โว  ภิกฺขเว  เทสิสฺสามิ  ฯ  ตํ สุณาถ ฯ กิญฺจ ๑
ภิกฺขเว   ทฺวยํ   จกฺขุญฺเจว   รูปา   จ   โสตญฺจ   ๒   สทฺทา   จ
ฆานญฺจ   คนฺธา   จ   ชิวฺหา   จ   รสา   จ  กาโย  จ  โผฏฺฐพฺพา
#๑ ยุ. กิญฺจิ ฯ ๒ ม. ยุ. โสตญฺเจว ... ฆานญฺเจว ... ชิวฺหาเจว ... มโนเจว ฯ
