ทิฏฺเฐว   ธมฺเม   สยํ   อภิญฺญา   สจฺฉิกตฺวา   อุปสมฺปชฺช  วิหรนฺติ  ฯ
เย   จ   โข   เกจิ   ภิกฺขเว   สมณา  วา  พฺราหฺมณา  วา  อิมาสํ
ติสฺสนฺนํ    เวทนานํ   สมุทยญฺจ   อตฺถงฺคมญฺจ   อสฺสาทญฺจ   อาทีนวญฺจ
นิสฺสรณญฺจ    ยถาภูตํ   ปชานนฺติ   เต   โข   เม   ภิกฺขเว   สมณา
วา    พฺราหฺมณา    วา   สมเณสุ   เจว   สมณสมฺมตา   พฺราหฺมเณสุ
จ    พฺราหฺมณสมฺมตา    ฯ    เต   จ   ปนายสฺมนฺโต   สามญฺญตฺถญฺจ
พฺราหฺมญฺญตฺถญฺจ     ทิฏฺเฐว    ธมฺเม    สยํ    อภิญฺญา    สจฺฉิกตฺวา
อุปสมฺปชฺช วิหรนฺตีติ ฯ สตฺตมํ ฯ
     [๔๔๓]   ติสฺโส   อิมา  ภิกฺขเว  เวทนา  ฯ  กตมา  ติสฺโส  ฯ
สุขา  เวทนา  ทุกฺขา  เวทนา  อทุกฺขมสุขา  เวทนา  ฯ  เย  หิ  เกจิ
ภิกฺขเว   สมณา   วา   พฺราหฺมณา   วา   อิมาสํ   ติสฺสนฺนํ  เวทนานํ
สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ     นิสฺสรณญฺจ
ยถาภูตํ    นปฺปชานนฺติ    ฯเปฯ    ปชานนฺติ   ฯเปฯ   สยํ   อภิญฺญา
สจฺฉิกตฺวา อุปสมฺปชฺช วิหรนฺติ ฯ อฏฺฐมํ ฯ
     [๔๔๔]  เย  หิ  เกจิ  ภิกฺขเว  สมณา  วา พฺราหฺมณา วา เวทนํ
นปฺปชานนฺติ    เวทนาสมุทยํ   นปฺปชานนฺติ   เวทนานิโรธํ   นปฺปชานนฺติ
เวทนานิโรธคามินีปฏิปทํ    นปฺปชานนฺติ    ฯเปฯ    ปชานนฺติ    ฯเปฯ
สยํ อภิญฺญา สจฺฉิกตฺวา อุปสมฺปชฺช วิหรนฺตีติ ฯ นวมํ ฯ
     [๔๔๕]  ติสฺโส  อิมา  ภิกฺขเว  เวทนา  ฯ  กตมา ติสฺโส ฯ สุขา
เวทนา   ทุกฺขา  เวทนา  อทุกฺขมสุขา  เวทนา  ฯ  อิมา  โข  ภิกฺขเว
