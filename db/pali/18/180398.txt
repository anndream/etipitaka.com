กมฺมํ    น   ตํ   ตตฺราวสิสฺสติ   น   ตํ   ตตฺราวติฏฺฐตีติ   ฯ   เอวํ
วุตฺเต    อสิพนฺธกปุตฺโต   คามณี   นิคณฺฐสาวโก   ภควนฺตํ   เอตทโวจ
อภิกฺกนฺตํ  ภนฺเต  อภิกฺกนฺตํ  ภนฺเต  ฯเปฯ  อุปาสกํ  มํ  ภควา  ธาเรตุ
อชฺชตคฺเค ปาณุเปตํ สรณงฺคตนฺติ ฯ อฏฺฐมํ ฯ
     [๖๒๐]   เอกํ  สมยํ  ภควา  โกสเลสุ  จาริกํ  จรมาโน  มหตา
ภิกฺขุสงฺเฆน   สทฺธึ   เยน   นาฬนฺทา   ตทวสริ  ฯ  ตตฺร  สุทํ  ภควา
นาฬนฺทายํ   วิหรติ   ปาวาริกมฺพวเน   ฯ   เตน   โข   ปน  สมเยน
นาฬนฺทา   ทุพฺภิกฺขา   โหติ   ทฺวีหิติกา   เสตฏฺฐิกา   สลากาวุตฺตา  ฯ
เตน    โข    ปน    สมเยน    นิคณฺโฐ    นาฏปุตฺโต    นาฬนฺทายํ
ปฏิวสติ   มหติยา   นิคณฺฐปริสาย   สทฺธึ   ฯ  อถ  โข  อสิพนฺธกปุตฺโต
คามณี    นิคณฺฐสาวโก    เยน    นิคณฺโฐ    นาฏปุตฺโต   เตนุปสงฺกมิ
อุปสงฺกมิตฺวา   นิคณฺฐํ   นาฏปุตฺตํ   อภิวาเทตฺวา   เอกมตฺตํ   นิสีทิ  ฯ
เอกมนฺตํ   นิสินฺนํ   โข   อสิพนฺธกปุตฺตํ   คามณึ   นิคณฺโฐ   นาฏปุตฺโต
เอตทโวจ   เอหิ   ตฺวํ   คามณิ   สมณสฺส  โคตมสฺส  วาทํ  อาโรเปหิ
เอวํ    เต   กลฺยาโณ   กิตฺติสทฺโท   อพฺภุคฺคจฺฉิสฺสติ   อสิพนฺธกปุตฺเตน
คามณินา    สมณสฺส    โคตมสฺส    เอวํมหิทฺธิกสฺส    เอวํมหานุภาวสฺส
วาโท   อาโรปิโตติ   ฯ   กถํ   ปนาหํ   ภนฺเต   สมณสฺส   โคตมสฺส
เอวํมหิทฺธิกสฺส  เอวํมหานุภาวสฺส  วาทํ  อาโรเปมีติ  ๑  ฯ  เอหิ  ตฺวํ
คามณิ     เยน     สมโณ    โคตโม    เตนุปสงฺกม    อุปสงฺกมิตฺวา
สมณํ   โคตมํ   เอวํ   วเทหิ   นนุ   ภนฺเต   ภควา  อเนกปริยาเยน
#๑ ม. ยุ. อาโรเปสฺสามีติ ฯ
