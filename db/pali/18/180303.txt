จ   โหติ  ปญฺญวา  จ  โหติ  ฯ  อิเมหิ  โข  อนุรุทฺธ  ปญฺจหิ  ธมฺเมหิ
สมนฺนาคโต   มาตุคาโม   กายสฺส   เภทา   ปรํ   มรณา  สุคตึ  สคฺคํ
โลกํ อุปปชฺชตีติ ฯ (อิเม อฏฺฐ สุตฺตนฺตา สงฺเขปาปิ) ฯเปฯ
     [๔๘๓]    ปญฺจหิ   อนุรุทฺธ   ธมฺเมหิ   สมนฺนาคโต   มาตุคาโม
กายสฺส   เภทา  ปรํ  มรณา  สุคตึ  สคฺคํ  โลกํ  อุปปชฺชติ  ฯ  กตเมหิ
ปญฺจหิ    ฯ    ปาณาติปาตา    ปฏิวิรโต    จ   โหติ   อทินฺนาทานา
ปฏิวิรโต  จ  โหติ  กาเมสุ  มิจฺฉาจารา  ปฏิวิรโต  จ  โหติ มุสาวาทา
ปฏิวิรโต   จ  โหติ  สุราเมรยมชฺชปมาทฏฺฐานา  ปฏิวิรโต  จ  โหติ  ฯ
อิเมหิ    โข    อนุรุทฺธ   ปญฺจหิ   ธมฺเมหิ   สมนฺนาคโต   มาตุคาโม
กายสฺส เภทา ปรํ มรณา สุคตึ สคฺคํ โลกํ อุปปชฺชตีติ ฯ
                  เปยฺยาลวคฺโค สมตฺโต ฯ
                        ตสฺสุทฺทานํ
        เทฺว มนาปา อมนาปา จ    อาเวณิกา ตีหิ อนุรุทฺโธ ๑
        โกธโน อุปนาหี จ         อิสฺสุกี มจฺฉเรน จ ฯ
        อติจารี จ ทุสฺสีลํ ๒       อปฺปสฺสุโต จ กุสิโต
        มุฏฺฐสฺสติ [๓] ปญฺจเวรํ    กณฺหปกฺเข ปกาสิโต ฯ
        อนุรุทฺโธ อกฺโกธโน ๔     อนุปนาหี อนิสฺสุกี
        อมจฺฉรี อนติจารี          สีลวา จ พหุสฺสุโต
        วิริยสติ ปญฺจสีลา จ ๕     สุกฺกปกฺเข ปกาสิโตติ ฯ
         	           ___________________
#๑ ม. มาตุคาโม ปุริโส จ อาเวณิกา ติธมฺโม จ ฯ  ๒ ม. ยุ. ทุสฺสีโล ฯ
#๓ ยุ. จ ฯ ๔ ม. ทุติเย จ อกฺโกธโน ฯ ๕ ม. วีริยํ สติสีล จ ฯ
