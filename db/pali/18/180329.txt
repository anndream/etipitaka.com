อากิญฺจญฺญายตเน   จิตฺตํ   สมาทหาติ  ฯ  โส  ขฺวาหํ  อาวุโส  อปเรน
สมเยน    สพฺพโส    วิญฺญาณญฺจายตนํ    สมติกฺกมฺม    นตฺถิ    กิญฺจีติ
อากิญฺจญฺญายตนํ   อุปสมฺปชฺช   วิหาสึ   ฯ   ยํ  หิ  ตํ  อาวุโส  สมฺมา
วทมาโน วเทยฺย ฯเปฯ มหาภิญฺญตํ ปตฺโตติ ฯ
     [๕๒๒]      เนวสญฺญานาสญฺญายตนํ     เนวสญฺญานาสญฺญายตนนฺติ
วุจฺจติ    กตมํ    นุ    โข    เนวสญฺญานาสญฺญายตนนฺติ    ฯ   ตสฺส
มยฺหํ    อาวุโส   เอตทโหสิ   อิธ   ภิกฺขุ   สพฺพโส   อากิญฺจญฺญายตนํ
สมติกฺกมฺม       เนวสญฺญานาสญฺญายตนํ       อุปสมฺปชฺช       วิหรติ
อิทํ    วุจฺจติ   เนวสญฺญานาสญฺญายตนนฺติ   ฯ   โส   ขฺวาหํ   อาวุโส
สพฺพโส      อากิญฺจญฺญายตนํ     สมติกฺกมฺม     เนวสญฺญานาสญฺญายตนํ
อุปสมฺปชฺช  วิหรามิ  ฯ  ตสฺส  มยฺหํ  อาวุโส  อิมินา  วิหาเรน  วิหรโต
อากิญฺจญฺญายตนสหคตา   สญฺญามนสิการา   สมุทาจรนฺติ   ฯ   อถ   โข
มํ   อาวุโส   ภควา   อิทฺธิยา   อุปสงฺกมิตฺวา  เอตทโวจ  โมคฺคลฺลาน
โมคฺคลฺลาน     มา     พฺราหฺมณ    เนวสญฺญานาสญฺญายตนํ    ปมาโท
เนวสญฺญานาสญฺญายตเน    จิตฺตํ    สณฺฐเปหิ    เนวสญฺญานาสญฺญายตเน
จิตฺตํ      เอโกทึ      กโรหิ      เนวสญฺญานาสญฺญายตเน     จิตฺตํ
สมาทหาติ   ฯ   โส   ขฺวาหํ   อาวุโส   อปเรน   สมเยน   สพฺพโส
อากิญฺจญฺญายตนํ  สมติกฺกมฺม   เนวสญฺญานาสญฺญายตนํ  อุปสมฺปชฺช
วิหาสึ   ฯ   ยํ   หิ   ตํ   อาวุโส  สมฺมา  วทมาโน  วเทยฺย  ฯเปฯ
มหาภิญฺญตํ ปตฺโตติ ฯ
