สงฺขิตฺเตน    อุทฺเทสสฺส    อุทฺทิฏฺฐสฺส   วิตฺถาเรน   อตฺถํ   อวิภตฺตสฺส
วิตฺถาเรน  อตฺถํ  วิภเชยฺยาติ  ฯ  เตสํ  โน  ภนฺเต  อมฺหากํ เอตทโหสิ
อยํ   โข   อายสฺมา   อานนฺโท  สตฺถุ  เจว  สํวณฺณิโต  สมฺภาวิโต  จ
วิญฺญูนํ   สพฺรหฺมจารีนํ   ปโหติ   จายสฺมา   อานนฺโท   อิมสฺส  ภควตา
สงฺขิตฺเตน    อุทฺเทสสฺส    อุทฺทิฏฺฐสฺส   วิตฺถาเรน   อตฺถํ   อวิภตฺตสฺส
วิตฺถาเรน    อตฺถํ    วิภชิตุํ    ยนฺนูน   มยํ   เยนายสฺมา   อานนฺโท
เตนุปสงฺกเมยฺยาม    อุปสงฺกมิตฺวา    อายสฺมนฺตํ    อานนฺทํ   เอตมตฺถํ
ปฏิปุจฺเฉยฺยามาติ   ฯ   อถ   โข   มยํ  ภนฺเต  เยนายสฺมา  อานนฺโท
เตนุปสงฺกมิมฺหา   ๑   อุปสงฺกมิตฺวา   อายสฺมนฺตํ   อานนฺทํ   เอตมตฺถํ
ปฏิปุจฺฉิมฺหา   ๒  ฯ  เตสํ  โน  ภนฺเต  อายสฺมตา  อานนฺเทน  อิเมหิ
อากาเรหิ  อิเมหิ  ลิงฺเคหิ  ๓  อิเมหิ  พฺยญฺชเนหิ  อตฺโถ  วิภตฺโตติ ฯ
ปณฺฑิโต     ภิกฺขเว    อานนฺโท    มหาปญฺโญ    ภิกฺขเว    อานนฺโท
มญฺเจปิ    ตุเมฺห    ภิกฺขเว   เอตมตฺถํ   ปฏิปุจฺเฉยฺยาถ   อหมฺปิ   ตํ
เอวเมว  พฺยากเรยฺยํ  ยถา  ๔ ตํ อานนฺเทน พฺยากตํ เอโส เจวสฺส ๕
อตฺโถ เอวญฺจ นํ ธาเรยฺยาถาติ ฯ จตุตฺถํ ฯ
     [๑๗๗]  เอกํ  สมยํ  ภควา  ราชคเห  วิหรติ คิชฺฌกูเฏ ปพฺพเต ฯ
อถ    โข    สกฺโก    เทวานมินฺโท    เยน    ภควา   เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา  เอกมนฺตํ  อฏฺฐาสิ  ฯ  เอกมนฺตํ
ฐิโต   โข   สกฺโก   เทวานมินฺโท   ภควนฺตํ  เอตทโวจ  โก  นุ  โข
#๑ ม. ยุ. เตนุปสงฺกมิมฺห ฯ    ๒ ม. ยุ. ปฏิปุจฺฉิมฺห ฯ    ๓ สี. ม. ยุ. ปเทหิ ฯา
#๔ ยุ. ยถาปิ ฯ     ๕ สี. ม. เจเวตสฺส ฯ ยุ. เจว ตสฺส ฯา
