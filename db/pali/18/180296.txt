	                 เปยฺยาลวคฺโค ปฐโม ทุติโย
     [๔๕๘]    ปญฺจหิ   ภิกฺขเว   องฺเคหิ   สมนฺนาคโต   มาตุคาโม
เอกนฺตอมนาโป   โหติ   ปุริสสฺส   ฯ   กตเมหิ   ปญฺจหิ   ฯ   น  จ
รูปวา   โหติ   น  จ  โภควา  โหติ  น  จ  สีลวา  โหติ  อลโส  จ
โหติ   ปชญฺจสฺส   น   ลภติ  ฯ  อิเมหิ  โข  ภิกฺขเว  ปญฺจหิ  องฺเคหิ
สมนฺนาคโต มาตุคาโม เอกนฺตอมนาโป โหติ ปุริสสฺส ฯ
     [๔๕๙]    ปญฺจหิ   ภิกฺขเว   องฺเคหิ   สมนฺนาคโต   มาตุคาโม
เอกนฺตมนาโป  โหติ  ปุริสสฺส  ฯ  กตเมหิ  ปญฺจหิ  ฯ  รูปวา  จ  โหติ
โภควา   จ   โหติ   สีลวา   จ   โหติ   ทกฺโข   จ  โหติ  อนลโส
ปชญฺจสฺส   ลภติ  ฯ  อิเมหิ  โข  ภิกฺขเว  ปญฺจหิ  องฺเคหิ  สมนฺนาคโต
มาตุคาโม เอกนฺตมนาโป โหติ ปุริสสฺสาติ ฯ ปฐมํ ฯ
     [๔๖๐]    ปญฺจหิ    ภิกฺขเว    องฺเคหิ    สมนฺนาคโต   ปุริโส
เอกนฺตอมนาโป   โหติ   มาตุคามสฺส   ฯ   กตเมหิ  ปญฺจหิ  ฯ  น  จ
รูปวา   โหติ   น   จ   โภควา   โหติ  น  จ  สีลวา  โหติ  อลโส
จ   โหติ   ปชญฺจสฺส   น   ลภติ   ฯ   อิเมหิ   โข  ภิกฺขเว  ปญฺจหิ
องฺเคหิ สมนฺนาคโต ปุริโส เอกนฺตอมนาโป โหติ มาตุคามสฺส ฯ
     [๔๖๑]    ปญฺจหิ    ภิกฺขเว    องฺเคหิ    สมนฺนาคโต   ปุริโส
เอกนฺตมนาโป   โหติ   มาตุคามสฺส  ฯ  กตเมหิ  ปญฺจหิ  ฯ  รูปวา  จ
โหติ   โภควา   จ  โหติ  สีลวา  จ  โหติ  ทกฺโข  จ  โหติ  อนลโส
ปชญฺจสฺส   ลภติ  ฯ  อิเมหิ  โข  ภิกฺขเว  ปญฺจหิ  องฺเคหิ  สมนฺนาคโต
