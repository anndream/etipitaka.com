พฺยญฺชเนหิ  เอตมตฺถํ  ๑  พฺยากาสิ  เสยฺยถาปิ  ภวํ  โคตโม ฯ อจฺฉริยํ
โภ    โคตม   อพฺภุตํ   โภ   โคตม   ยตฺร   หิ   นาม   สตฺถุ   จ
สาวกสฺส    จ    อตฺเถน   อตฺโถ   พฺยญฺชเนน   พฺยญฺชนํ   สํสนฺทิสฺสติ
สเมสฺสติ น วิหายิสฺสติ ยทิทํ อคฺคปทสฺมินฺติ ฯ สตฺตมํ ฯ
     [๗๙๔]  อถ  โข  วจฺฉโคตฺโต ปริพฺพาชโก เยน ภควา เตนุปสงฺกมิ
อุปสงฺกมิตฺวา     ภควตา     สทฺธึ     สมฺโมทิ     สมฺโมทนียํ    กถํ
สาราณียํ   วีติสาเรตฺวา   เอกมนฺตํ   นิสีทิ  ฯ  เอกมนฺตํ  นิสินฺโน  โข
วจฺฉโคตฺโต   ปริพฺพาชโก  ภควนฺตํ  เอตทโวจ  กึ  นุ  โข  โภ  โคตม
สสฺสโต   โลโกติ   ฯ   อพฺยากตํ   โข   เอตํ   วจฺฉ  มยา  สสฺสโต
โลโกติ   ฯเปฯ   กึ   ปน   โภ   โคตม   เนว  โหติ  น  น  โหติ
ตถาคโต   ปรํ   มรณาติ   ฯ   เอตมฺปิ   โข   วจฺฉ  อพฺยากตํ  มยา
เนว   โหติ   น   น  โหติ  ตถาคโต  ปรํ  มรณาติ  ฯ  โก  นุ  โข
โภ   โคตม   เหตุ   โก   ปจฺจโย  เยน  อญฺญติตฺถิยานํ  ปริพฺพาชกานํ
เอวํ   ปุฏฺฐานํ  เอวํ  เวยฺยากรณํ  โหติ  สสฺสโต  โลโกติ  วา  ฯเปฯ
เนว   โหติ   น  น  โหติ  ตถาคโต  ปรํ  มรณาติ  วา  ฯ  โก  ปน
โภ   โคตม   เหตุ   โก   ปจฺจโย   เยน   โภโต   โคตมสฺส  เอวํ
ปุฏฺฐสฺส   น   เอวํ   เวยฺยากรณํ   โหติ   สสฺสโต   โลโกติปิ  ฯเปฯ
เนว โหติ น น โหติ ตถาคโต ปรํ มรณาติปีติ ฯ
     [๗๙๕]   อญฺญติตฺถิยา   โข   วจฺฉ   ปริพฺพาชกา   รูปํ  อตฺตโต
สมนุปสฺสนฺติ   รูปวนฺตํ   วา   อตฺตานํ   อตฺตนิ   วา  รูปํ  รูปสฺมึ  วา
#๑ ม. ตมตฺถํ ฯ
