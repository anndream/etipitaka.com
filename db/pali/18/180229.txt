กปฺเปสิ   ปาเทน   ปาทํ   อจฺจาธาย   สโต   สมฺปชาโน  อุฏฺฐานสญฺญํ
มนสิกริตฺวา  ฯ  ตตฺร  โข  อายสฺมา  มหาโมคฺคลฺลาโน  ภิกฺขู อามนฺเตสิ
อาวุโส  ภิกฺขเวติ  ฯ อาวุโสติ โข เต ภิกฺขู อายสฺมโต มหาโมคฺคลฺลานสฺส
ปจฺจสฺโสสุํ      ฯ      อายสฺมา     มหาโมคฺคลฺลาโน     เอตทโวจ
อวสฺสุตปริยายญฺจ   โว   อาวุโส   เทเสสฺสามิ   อนวสฺสุตปริยายญฺจ  ตํ
สุณาถ   สาธุกํ   มนสิ   กโรถ   ภาสิสฺสามีติ   ฯ   เอวมาวุโสติ  โข
เต    ภิกฺขู    อายสฺมโต   มหาโมคฺคลฺลานสฺส   ปจฺจสฺโสสุํ   อายสฺมา
มหาโมคฺคลฺลาโน  เอตทโวจ  กถํ  อาวุโส  อวสฺสุโต  โหติ  ฯ อิธาวุโส
ภิกฺขุ   จกฺขุนา   รูปํ   ทิสฺวา   ปิยรูเป   รูเป   อธิมุจฺจติ  อปฺปิยรูเป
รูเป   พฺยาปชฺชติ  อนุปฏฺฐิตกายสติ  ๑  จ  วิหรติ  ปริตฺตเจตโส  ตญฺจ
เจโตวิมุตฺตึ    ปญฺญาวิมุตฺตึ    ยถาภูตํ    นปฺปชานาติ    ยตฺถสฺส   เต
อุปฺปนฺนา   ปาปกา   อกุสลา   ธมฺมา   อปริเสสา   นิรุชฺฌนฺติ   ฯเปฯ
ชิวฺหาย   รสํ   สายิตฺวา   ฯ   มนสา  ธมฺมํ  วิญฺญาย  ปิยรูเป  ธมฺเม
อธิมุจฺจติ   อปฺปิยรูเป   ธมฺเม   พฺยาปชฺชติ   อนุปฏฺฐิตกายสติ   ๑  จ
วิหรติ    ปริตฺตเจตโส    ตญฺจ    เจโตวิมุตฺตึ   ปญฺญาวิมุตฺตึ   ยถาภูตํ
นปฺปชานาติ    ยตฺถสฺส    เต   อุปฺปนฺนา   ปาปกา   อกุสลา   ธมฺมา
อปริเสสา  นิรุชฺฌนฺติ  ฯ  อยํ  วุจฺจตาวุโส ภิกฺขุ อวสฺสุโต จกฺขุวิญฺเญยฺเยสุ
รูเปสุ       ฯเปฯ      อวสฺสุโต      ชิวฺหาวิญฺเญยฺเยสุ      รเสสุ
ฯเปฯ อวสฺสุโต มโนวิญฺเญยฺเยสุ ธมฺเมสุ ฯ
     [๓๒๙]   เอวํวิหารึ   จาวุโส   ภิกฺขุํ  จกฺขุโต  เจปิ  นํ  มาโร
#๑ ม. ยุ. อนุปฏฺฐิตกายสฺสติ ฯ จสทฺโท นตฺถิ ฯ
