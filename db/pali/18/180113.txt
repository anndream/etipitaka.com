     เตน    โข    ปน    สมเยน    อญฺญตโร    ภิกฺขุ    ภควโต
อุปสฺสุติ   ฐิโต   โหติ   ฯ   อทฺทสา   โข  ภควา  ตํ  ภิกฺขุํ  อุปสฺสุตึ
ฐิตํ   ทิสฺวาน   ตํ   ภิกฺขุํ  เอตทโวจ  อสฺโสสิ  [๑]  ตฺวํ  ภิกฺขุ  อิมํ
ธมฺมปริยายนฺติ   ฯ   เอวํ   ภนฺเต   ฯ   อุคฺคณฺหาหิ   ตฺวํ  ภิกฺขุ  อิมํ
ธมฺมปริยายํ    ปริยาปุณาหิ   ตฺวํ   ภิกฺขุ   อิมํ   ธมฺมปริยายํ   ธาเรหิ
ตฺวํ    ภิกฺขุ   อิมํ   ธมฺมปริยายํ   อตฺถสญฺหิโตยํ   ภิกฺขุ   ธมฺมปริยาโย
อาทิพฺรหฺมจริยโกติ ฯ ทสมํ ฯ
                  โยคกฺเขมิวคฺโค ปฐโม ฯ
                        ตสฺสุทฺทานํ
         โยคกฺเขมิ อุปาทาย       ทุกฺขโลโก จ เสยฺโย จ
         สญฺโญชนํ อุปาทานํ        เทฺวปริชานํ ๒ อุปสฺสูตีติ ฯ
                     __________________
#๑ ม. โน ฯ     ๒ ยุ. เทฺวปชานํ ฯ
