อมุตฺร  อุปปนฺโนติ  ฯ  โย  จ  ขฺวสฺส  ๑  สาวโก  อุตฺตมปุริโส ฯเปฯ
อสุ   อมุตฺร   อุปปนฺโน   อสุ   อมุตฺร   อุปปนฺโนติ   ฯ   อปิจ   โข
นํ    เอวํ    พฺยากโรติ    อจฺเฉชฺชิ    ตณฺหํ    วิวตฺตยิ    สญฺโญชนํ
สมฺมามานาภิสมยา    อนฺตมกาสิ   ทุกฺขสฺสาติ   ฯ   ตสฺส   มยฺหํ   โภ
โคตม   อหุเทว   กงฺขา   อหุ   วิจิกิจฺฉา  กถญฺหิ  ๒  นาม  สมณสฺส
โคตมสฺส ธมฺโม อภิญฺเญยฺโยติ ๓ ฯ
     [๘๐๐]   อลญฺหิ   เต   วจฺฉ  กงฺขิตุํ  อลํ  วิจิกิจฺฉิตุํ  กงฺขานิเย
จ   ปน   เต   ฐาเน   วิจิกิจฺฉา  อุปฺปนฺนา  ฯ  สอุปาทานสฺส  ขฺวาหํ
วจฺฉ   อุปปตฺตึ   ปญฺญเปมิ   โน   อนุปาทานสฺส   ฯ  เสยฺยถาปิ  วจฺฉ
อคฺคิ   สอุปาทาโน   ชลติ   โน   อนุปาทาโน  เอวเมว  ขฺวาหํ  วจฺฉ
สอุปาทานสฺส   อุปปตฺตึ   ปญฺญเปมิ   โน   อนุปาทานสฺสาติ   ฯ   ยสฺมึ
โภ   โคตม  สมเย  อจฺจิ  วาเตน  ขิตฺตา  ทูรํปิ  คจฺฉติ  อิมิสฺสา  ปน
ภวํ   โคตโม  กึ  อุปาทานสฺมึ  ปญฺญเปตีติ  ฯ  ยสฺมึ  โข  วจฺฉ  สมเย
อจฺจิ   วาเตน   ขิตฺตา   ทูรํ   คจฺฉติ   ตมหํ   วาตุปาทานํ  ปญฺญเปมิ
วาโต  หิสฺส  วจฺฉ  ตสฺมึ  สมเย  อุปาทานํ โหตีติ ฯ ยสฺมึ ๔ โภ โคตม
สมเย   อิมญฺจ   กายํ   นิกฺขิปติ  สตฺโต  จ  อญฺญตรํ  กายํ  อนุปปนฺโน
โหติ   ฯ   อิมสฺส   ปน  ภวํ  โคตโม  กึ  อุปาทานสฺมึ  ปญฺญเปตีติ  ฯ
ยสฺมึ    โข    วจฺฉ   สมเย   อิมญฺจ   กายํ   นิกฺขิปติ   สตฺโต   จ
อญฺญตรํ    กายํ    อนุปปนฺโน    โหติ    ตมหํ   ตณฺหุปาทานํ   วทามิ
ตณฺหา หิสฺส วจฺฉ ตสฺมึ สมเย อุปาทานํ โหตีติ ฯ นวมํ ฯ
#๑ ม. โย ปิสฺส สาวโก ฯ  ๒ ม. กถํ นาม ฯ  ๓ ยุ. ธมฺมาภิญฺเญยฺยาติ ฯ
#๔ ม. ยสฺมึ จ ปน โภ ... ฯ ยุ. ยสฺมึ ปน โภ ฯ
