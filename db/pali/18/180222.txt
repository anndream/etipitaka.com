สีหเสยฺยํ  กปฺเปติ  ปาเทน  ปาทํ  อจฺจาธาย สโต สมฺปชาโน อุฏฺฐาน-
สญฺญํ  มนสิกริตฺวา     รตฺติยา     ปจฺฉิมํ    ยามํ    ปจฺจุฏฺฐาย    จงฺกเมน
นิสชฺชาย  อาวรณีเยหิ  ธมฺเมหิ  จิตฺตํ  ปริโสเธติ  ฯ  เอวํ  โข ภิกฺขเว
ภิกฺขุ ชาคริยมนุยุตฺโต โหติ ฯ อิเมหิ [๑] ภิกฺขเว ตีหิ ธมฺเมหิ สมนฺนาคโต
ภิกฺขุ   ทิฏฺเฐ   ว   ธมฺเม   สุขโสมนสฺสพหุโล   วิหรติ   โยนิ   จสฺส
อารทฺธา โหติ อาสวานํ ขยายาติ ฯ ทุติยํ ฯ
     [๓๒๐]  ภูตปุพฺพํ  ภิกฺขเว  กุมฺโม  กจฺฉโป  สายณฺหสมยํ อนุนทีตีเร
โคจรปสุโต  อโหสิ  ฯ  สิคาโลปิ  ๒ โข ภิกฺขเว สายณฺหสมยํ อนุนทีตีเร
โคจรปสุโต   อโหสิ   ฯ   อทฺทสา   โข   ภิกฺขเว   กุมฺโม   กจฺฉโป
สิคาลํ    ทูรโต   ว   โคจรปสุตํ   ทิสฺวาน   โสณฺฑิปญฺจมานิ   องฺคานิ
สเก   กปาเล   สโมทหิตฺวา   อปฺโปสฺสุกฺโก   ตุณฺหีภูโต  สงฺกสายติ  ฯ
สิคาโลปิ  โข  ภิกฺขเว  อทฺทส  ๓  กุมฺมํ  กจฺฉปํ  ทูรโต  ว โคจรปสุตํ
ทิสฺวาน   เยน   กุมฺโม   กจฺฉโป   เตนุปสงฺกมิ   อุปสงฺกมิตฺวา   กุมฺมํ
กจฺฉปํ   ปจฺจุปฏฺฐิโต  อโหสิ  ฯ  ยทายํ  กุมฺโม  กจฺฉโป  โสณฺฑิปญฺจมานํ
องฺคานํ    อญฺญตรํ    วา    อญฺญตรํ    วา   องฺคํ   อภินินฺนาเมสฺสติ
ตตฺเถว  จ  ๔  นํ  คเหตฺวา  อุทฺทาลิตฺวา  ขาทิสฺสามีติ  ฯ  ยทา  โข
ภิกฺขเว    กุมฺโม   กจฺฉโป   โสณฺฑิปญฺจมานํ   องฺคานํ   อญฺญตรํ   วา
อญฺญตรํ  วา  องฺคํ  น  อภินินฺนามิ  ฯ  อถ  สิคาโล  กุมฺมมฺหา  นิพฺพิชฺช
ปกฺกามิ   โอตารํ  อลภมาโน  ฯ  เอวเมว  โข  ภิกฺขเว  ตุเมฺหปิ  ๖
มาโร   ปาปิมา   สตตํ   สมิตํ   ปจฺจุปฏฺฐิโต  อปฺเปว  นามาหํ  อิเมสํ
#๑ ม. ยุ. โข ฯ   ๒ ม. ยุ. สิงฺคาโล ฯ เอวมุปริปิ ฯ  ๓ ยุ. อทฺทสา ฯ ๔ ม. ยุ.
#จสทฺโท อตฺถิ ฯ
