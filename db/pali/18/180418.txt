เจเตติ     โทเส     ปหีเน    เนว    อตฺตพฺยาพาธายปิ    เจเตติ
น   ปรพฺยาพาธายปิ  เจเตติ  น  อุภยพฺยาพาธายปิ  เจเตติ  สนฺทิฏฺฐิกา
นิชฺชรา    อกาลิกา    เอหิปสฺสิกา   โอปนยิกา   ปจฺจตฺตํ   เวทิตพฺพา
วิญฺญูหิ    ฯ    ยํ   มูโฬฺห   โมหาธิกรณํ   อตฺตพฺยาพาธายปิ   เจเตติ
ปรพฺยาพาธายปิ   เจเตติ   อุภยพฺยาพาธายปิ   เจเตติ   โมเห  ปหีเน
เนว   อตฺตพฺยาพาธายปิ   เจเตติ   น   ปรพฺยาพาธายปิ   เจเตติ  น
อุภยพฺยาพาธายปิ   เจเตติ   สนฺทิฏฺฐิกา  นิชฺชรา  อกาลิกา  เอหิปสฺสิกา
โอปนยิกา   ปจฺจตฺตํ   เวทิตพฺพา  วิญฺญูหิ  ฯ  อิมา  โข  คามณิ  ติสฺโส
สนฺทิฏฺฐิกา    นิชฺชรา    อกาลิกา   เอหิปสฺสิกา   โอปนยิกา   ปจฺจตฺตํ
เวทิตพฺพา   วิญฺญูหีติ   ฯ   เอวํ   วุตฺเต   ราสิโย   คามณี   ภควนฺตํ
เอตทโวจ    อภิกฺกนฺตํ   ภนฺเต   อภิกฺกนฺตํ   ภนฺเต   ฯเปฯ   อุปาสกํ
มํ ภควา ธาเรตุ อชฺชตคฺเค ปาณุเปตํ สรณงฺคตนฺติ ฯ ทฺวาทสมํ ฯ
     [๖๔๙]   เอกํ   สมยํ   ภควา   โกฬิเยสุ   วิหรติ  อุตฺตรนฺนาม
โกฬิยานํ   นิคโม   ฯ   อถ   โข   ปาฏลิโย   คามณี   เยน  ภควา
เตนุปสงฺกมิ     อุปสงฺกมิตฺวา     ภควนฺตํ    อภิวาเทตฺวา    เอกมนฺตํ
นิสีทิ    ฯ    เอกมนฺตํ   นิสินฺโน   โข   ปาฏลิโย   คามณี   ภควนฺตํ
เอตทโวจ   สุตมฺเมตํ  ภนฺเต  สมโณ  โคตโม  มายํ  ชานาตีติ  ฯ  เย
เต  ภนฺเต  เอวมาหํสุ  สมโณ  โคตโม  มายํ  ชานาตีติ  ฯ  กจฺจิ  เต
ภนฺเต   ภควโต   วุตฺตวาทิโน   น  จ  ภควนฺตํ  อภูเตน  อพฺภาจิกฺขนฺติ
ธมฺมสฺส   จานุธมฺมํ  พฺยากโรนฺติ  น  จ  โกจิ  สหธมฺมิโก  วาทานุปาโต
