สํวโร จ เวทิตพฺโพ ฯ
     [๓๓๕]  กถญฺจ  ภิกฺขเว  อสํวโร โหติ ฯ อิธ ภิกฺขเว ภิกฺขุ จกฺขุนา
รูปํ   ทิสฺวา   ปิยรูเป   รูเป   อธิมุจฺจติ  อปฺปิยรูเป  รูเป  พฺยาปชฺชติ
อนุปฏฺฐิตกายสติ    จ    วิหรติ    ปริตฺตเจตโส    ตญฺจ   เจโตวิมุตฺตึ
ปญฺญาวิมุตฺตึ     ยถาภูตํ    นปฺปชานาติ    ยตฺถสฺส    เต    อุปฺปนฺนา
ปาปกา    อกุสลา   ธมฺมา   อปริเสสา   นิรุชฺฌนฺติ   ฯเปฯ   ชิวฺหาย
รสํ    สายิตฺวา   ฯเปฯ   มนสา   ธมฺมํ   วิญฺญาย   ปิยรูเป   ธมฺเม
อธิมุจฺจติ    อปฺปิยรูเป    ธมฺเม    พฺยาปชฺชติ    อนุปฏฺฐิตกายสติ   จ
วิหรติ    ปริตฺตเจตโส    ตญฺจ    เจโตวิมุตฺตึ   ปญฺญาวิมุตฺตึ   ยถาภูตํ
นปฺปชานาติ    ยตฺถสฺส    เต   อุปฺปนฺนา   ปาปกา   อกุสลา   ธมฺมา
อปริเสสา นิรุชฺฌนฺติ ฯ เอวํ โข ภิกฺขเว อสํวโร โหติ ฯ
     [๓๓๖]   กถญฺจ   ภิกฺขเว  สํวโร  โหติ  ฯ  อิธ  ภิกฺขเว  ภิกฺขุ
จกฺขุนา   รูปํ   ทิสฺวา   ปิยรูเป   รูเป   นาธิมุจฺจติ  อปฺปิยรูเป  รูเป
น     พฺยาปชฺชติ    อุปฏฺฐิตกายสติ    จ    วิหรติ    อปฺปมาณเจตโส
ตญฺจ    เจโตวิมุตฺตึ    ปญฺญาวิมุตฺตึ    ยถาภูตํ    ปชานาติ    ยตฺถสฺส
เต   อุปฺปนฺนา   ปาปกา  อกุสลา  ธมฺมา  อปริเสสา  นิรุชฺฌนฺติ  ฯเปฯ
ชิวฺหาย   รสํ   สายิตฺวา   ฯเปฯ   มนสา   ธมฺมํ   วิญฺญาย   ปิยรูเป
ธมฺเม   นาธิมุจฺจติ   อปฺปิยรูเป   ธมฺเม  น  พฺยาปชฺชติ  อุปฏฺฐิต-
กายสติ  จ    วิหรติ    อปฺปมาณเจตโส    ตญฺจ    เจโตวิมุตฺตึ    ปญฺญา-
วิมุตฺตึ  ยถาภูตํ    ปชานาติ    ยตฺถสฺส    เต   อุปฺปนฺนา   ปาปกา   อกุสลา
