         โส เวทนา ปริญฺญาย      ทิฏฺเฐ ธมฺเม อนาสโว
         กายสฺส เภทา ธมฺมฏฺโฐ    สงฺขํ นูเปติ ๑ เวทคูติ ฯ ทุติยํ ฯ
     [๓๙๗]   เสยฺยถาปิ   ภิกฺขเว  อากาเส  วิวิธา  วาตา  วายนฺติ
ปุรตฺถิมาปิ   วาตา   วายนฺติ   ฯเปฯ   อธิมตฺตาปิ  วาตา  วายนฺติ  ฯ
เอวเมว   โข   ภิกฺขเว   อิมสฺมึ  กายสฺมึ  วิวิธา  เวทนา  อุปฺปชฺชนฺติ
สุขาปิ   เวทนา   อุปฺปชฺชติ   ทุกฺขาปิ  เวทนา  อุปฺปชฺชติ  อทุกฺขมสุขาปิ
เวทนา อุปฺปชฺชตีติ ฯ ตติยํ ฯ
     [๓๙๘]   เสยฺยถาปิ   ภิกฺขเว  อาคนฺตุกาคารํ  ตตฺถ  ปุรตฺถิมายปิ
ทิสาย   อาคนฺตฺวา   วาสํ   กปฺเปนฺติ   ปจฺฉิมายปิ   ทิสาย  อาคนฺตฺวา
วาสํ    กปฺเปนฺติ   อุตฺตรายปิ   ทิสาย   อาคนฺตฺวา   วาสํ   กปฺเปนฺติ
ทกฺขิณายปิ   ทิสาย   อาคนฺตฺวา   วาสํ  กปฺเปนฺติ  ขตฺติยาปิ  อาคนฺตฺวา
วาสํ   กปฺเปนฺติ   พฺราหฺมณาปิ   อาคนฺตฺวา   วาสํ  กปฺเปนฺติ  เวสฺสาปิ
อาคนฺตฺวา   วาสํ   กปฺเปนฺติ   สุทฺทาปิ  อาคนฺตฺวา  วาสํ  กปฺเปนฺติ  ฯ
เอวเมว   โข   ภิกฺขเว   อิมสฺมึ  กายสฺมึ  วิวิธา  เวทนา  อุปฺปชฺชนฺติ
สุขาปิ   เวทนา   อุปฺปชฺชติ   ทุกฺขาปิ  เวทนา  อุปฺปชฺชติ  อทุกฺขมสุขาปิ
เวทนา     อุปฺปชฺชติ     สามิสาปิ     สุขา     เวทนา    อุปฺปชฺชติ
สามิสาปิ   ทุกฺขา   เวทนา   อุปฺปชฺชติ  สามิสาปิ  อทุกฺขมสุขา  เวทนา
อุปฺปชฺชติ   นิรามิสาปิ   สุขา   เวทนา   อุปฺปชฺชติ   นิรามิสาปิ  ทุกฺขา
เวทนา   อุปฺปชฺชติ   นิรามิสาปิ   อทุกฺขมสุขา   เวทนา  อุปฺปชฺชตีติ  ฯ
จตุตฺถํ ฯ
#๑ ม. ยุ. สงฺขฺยํ โนเปติ ฯ
