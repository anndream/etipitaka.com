โข ภิกฺขเว ปญฺจ มาตุคามสฺส พลานีติ ฯ จตุตฺถํ ฯ
     [๔๘๙]   ปญฺจิมานิ   ภิกฺขเว   มาตุคามสฺส   พลานิ  ฯ  กตมานิ
ปญฺจ ฯ รูปพลํ โภคพลํ ญาติพลํ ปุตฺตพลํ สีลพลํ ฯ
     [๔๙๐]   รูปพเลน   จ   ภิกฺขเว  มาตุคาโม  สมนฺนาคโต  โหติ
น  จ  สีลพเลน  นาเสนฺเตว  นํ  กุเล  น  วาเสนฺติ  ฯ  รูปพเลน  จ
ภิกฺขเว    มาตุคาโม   สมนฺนาคโต   โหติ   โภคพเลน   จ   น   จ
สีลพเลน  นาเสนฺเตว  นํ  กุเล  น  วาเสนฺติ  ฯ  รูปพเลน  จ ภิกฺขเว
มาตุคาโม   สมนฺนาคโต   โหติ   โภคพเลน   จ   ญาติพเลน   จ  น
จ   สีลพเลน   นาเสนฺเตว   นํ  กุเล  น  วาเสนฺติ  ฯ  รูปพเลน  จ
ภิกฺขเว   มาตุคาโม   สมนฺนาคโต   โหติ   โภคพเลน   จ  ญาติพเลน
จ   ปุตฺตพเลน   จ   น   จ   สีลพเลน   นาเสนฺเตว   นํ  กุเล  น
วาเสนฺติ  ฯ  ยโต  จ  โข  ภิกฺขเว  มาตุคาโม  รูปพเลน  สมนฺนาคโต
โหติ   โภคพเลน   จ   ญาติพเลน   จ   ปุตฺตพเลน  จ  สีลพเลน  จ
วาเสนฺเตว  นํ  กุเล  น  นาเสนฺติ ๑ ฯ สีลพเลน จ ภิกฺขเว มาตุคาโม
สมนฺนาคโต   โหติ   น   จ   รูปพเลน   วาเสนฺเตว   นํ   กุเล  น
นาเสนฺติ   ฯ   สีลพเลน   จ   ภิกฺขเว  มาตุคาโม  สมนฺนาคโต  โหติ
น  จ  โภคพเลน  วาเสนฺเตว  นํ  กุเล  น  นาเสนฺติ  ฯ  สีลพเลน จ
ภิกฺขเว   มาตุคาโม  สมนฺนาคโต  โหติ  น  จ  ญาติพเลน  วาเสนฺเตว
นํ  กุเล  น  นาเสนฺติ  ฯ  สีลพเลน  จ  ภิกฺขเว มาตุคาโม สมนฺนาคโต
โหติ   น   จ   ปุตฺตพเลน   วาเสนฺเตว   นํ  กุเล  น  นาเสนฺติ  ฯ
#๑ ม. ยุ. ยโต จ โข ภิกฺขเว ฯลฯ นาเสนฺตีติ อิเม ปาฐา นตฺถิ ฯ
