รชนิยา    ตญฺเจ    ภิกฺขุ    อภินนฺทติ   อภิวทติ   อชฺโฌสาย   ติฏฺฐติ
ตสฺส    ตํ    อภินนฺทโต   อภิวทโต   อชฺโฌสาย   ติฏฺฐโต   ตนฺนิสฺสิตํ
วิญฺญาณํ    โหติ   ตทุปาทานํ   ฯ   สอุปาทาโน   คหปติ   ภิกฺขุ   โน
ปรินิพฺพายติ  ฯ  อยํ  โข  คหปติ  เหตุ  อยํ  ปจฺจโย  เยน  มิเธกจฺเจ
สตฺตา ทิฏฺเฐ ว ธมฺเม โน ปรินิพฺพายนฺติ ฯ
     [๒๐๔]  สนฺติ  จ  โข  ๑  คหปติ  จกฺขุวิญฺเญยฺยา  รูปา  อิฏฺฐา
กนฺตา    มนาปา    ปิยรูปา   กามูปสญฺหิตา   รชนิยา   ตญฺเจ   ภิกฺขุ
น    อภินนฺทติ    น   อภิวทติ   น   อชฺโฌสาย   ติฏฺฐติ   ตสฺส   ตํ
อนภินนฺทโต    อนภิวทโต    อนชฺโฌสาย    ติฏฺฐโต    น    ตนฺนิสฺสิตํ
วิญฺญาณํ   โหติ   น   ๒   ตทุปาทานํ   ฯ  อนุปาทาโน  คหปติ  ภิกฺขุ
ปรินิพฺพายติ    ฯเปฯ    สนฺติ   โข   คหปติ   ชิวฺหาวิญฺเญยฺยา   รสา
ฯเปฯ   สนฺติ   โข   คหปติ   มโนวิญฺเญยฺยา   ธมฺมา   อิฏฺฐา  กนฺตา
มนาปา   ปิยรูปา   กามูปสญฺหิตา   รชนิยา  ตญฺเจ  ภิกฺขุ  น  อภินนฺทติ
น   อภิวทติ   น  อชฺโฌสาย  ติฏฺฐติ  ตสฺส  ตํ  อนภินนฺทโต  อนภิวทโต
อนชฺโฌสาย   ติฏฺฐโต   น  ตนฺนิสฺสิตํ  วิญฺญาณํ  โหติ  น  ตทุปาทานํ  ฯ
อนุปาทาโน   คหปติ   ภิกฺขุ   ปรินิพฺพายติ   ฯ  อยํ  โข  คหปติ  เหตุ
อยํ    ปจฺจโย    เยน    มิเธกจฺเจ    สตฺตา   ทิฏฺเฐ   ว   ธมฺเม
ปรินิพฺพายนฺตีติ ฯ อฏฺฐมํ ฯ
     [๒๐๕]   เอกํ   สมยํ   อายสฺมา  มหากจฺจาโน  อวนฺตีสุ  วิหรติ
มกฺกรกเฏ   ๓   อรญฺญกุฏิกายํ   ฯ  อถ  โข  โลหิจฺจสฺส  พฺราหฺมณสฺส
#๑ ม. ยุ. โขสทฺโท นตฺถิ ฯ ๒ ม. นสทฺโท นตฺถิ ฯ   ๓ ม. มกฺกรกเต ฯ
