ชิวฺหา   ทุกฺขา   อตีตานาคตา   โก   ปน   วาโท   ปจฺจุปฺปนฺนาย  ฯ
เอวํ   ปสฺสํ  ภิกฺขเว  สุตวา  อริยสาวโก  อตีตาย  ชิวฺหาย  อนเปกฺโข
โหติ   อนาคตํ   ชิวฺหํ   นาภินนฺทติ   ปจฺจุปฺปนฺนาย   ชิวฺหาย  นิพฺพิทาย
วิราคาย   นิโรธาย   ปฏิปนฺโน   โหติ   ฯ   กาโย   ทุกฺโข   ฯเปฯ
มโน   ทุกฺโข   อตีตานาคโต   โก   ปน   วาโท   ปจฺจุปฺปนฺนสฺส   ฯ
เอวํ   ปสฺสํ   ภิกฺขเว  สุตวา  อริยสาวโก  อตีตสฺมึ  มนสฺมึ  อนเปกฺโข
โหติ    อนาคตํ   มนํ   นาภินนฺทติ   ปจฺจุปฺปนฺนสฺส   มนสฺส   นิพฺพิทาย
วิราคาย นิโรธาย ปฏิปนฺโน โหตีติ ฯ อฏฺฐมํ ฯ
     [๙]   จกฺขุํ   ภิกฺขเว   อนตฺตา   อตีตานาคตํ  โก  ปน  วาโท
ปจฺจุปฺปนฺนสฺส   ฯ   เอวํ   ปสฺสํ  ภิกฺขเว  สุตวา  อริยสาวโก  อตีตสฺมึ
จกฺขุสฺมึ   อนเปกฺโข   โหติ   อนาคตํ   จกฺขุํ  นาภินนฺทติ  ปจฺจุปฺปนฺนสฺส
จกฺขุสฺส    นิพฺพิทาย   วิราคาย   นิโรธาย   ปฏิปนฺโน   โหติ   ฯเปฯ
ชิวฺหา   อนตฺตา   อตีตานาคตา   โก   ปน   วาโท  ปจฺจุปฺปนฺนาย  ฯ
เอวํ   ปสฺสํ  ภิกฺขเว  สุตวา  อริยสาวโก  อตีตาย  ชิวฺหาย  อนเปกฺโข
โหติ     อนาคตํ     ชิวฺหํ     นาภินนฺทติ    ปจฺจุปฺปนฺนาย    ชิวฺหาย
นิพฺพิทาย    วิราคาย    นิโรธาย    ปฏิปนฺโน    โหติ    ฯ   กาโย
อนตฺตา   ฯเปฯ   มโน   อนตฺตา   อตีตานาคโต   โก   ปน   วาโท
ปจฺจุปฺปนฺนสฺส   ฯ   เอวํ   ปสฺสํ  ภิกฺขเว  สุตวา  อริยสาวโก  อตีตสฺมึ
มนสฺมึ   อนเปกฺโข   โหติ   อนาคตํ   มนํ   นาภินนฺทติ   ปจฺจุปฺปนฺนสฺส
มนสฺส นิพฺพิทาย วิราคาย นิโรธาย ปฏิปนฺโน โหตีติ ฯ นวมํ ฯ
