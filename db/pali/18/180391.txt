นาฏปุตฺโต   สาวกานํ   ธมฺมํ  เทเสตีติ  ฯ  เอวํ  โข  ภนฺเต  นิคณฺโฐ
นาฏปุตฺโต   สาวกานํ   ธมฺมํ   เทเสติ  โยโกจิ  ปาณํ  อติมาเปติ  ๑
สพฺโพ    โส    อาปายิโก    เนรยิโก    โยโกจิ   อทินฺนํ   อาทิยติ
สพฺโพ    โส   อาปายิโก   เนรยิโก   โยโกจิ   กาเมสุ   มิจฺฉาจรติ
สพฺโพ   โส   อาปายิโก   เนรยิโก   โยโกจิ   มุสา   ภณติ   สพฺโพ
โส   อาปายิโก   เนรยิโก   ยํ   พหุลํ  ยํ  พหุลํ  วิหรติ  เตน  เตน
นิยฺยตีติ   ฯ   เอวํ   โข  ภนฺเต  นิคณฺโฐ  นาฏปุตฺโต  สาวกานํ  ธมฺมํ
เทเสตีติ ฯ
     [๖๐๙]   ยํ   พหุลํ   ยํ   พหุลํ  จ  คามณิ  วิหรติ  เตน  เตน
นิยฺยตีติ   ฯ   เอวํ   สนฺเต   น  โกจิ  อาปายิโก  เนรยิโก  ภวิสฺสติ
ยถา   นิคณฺฐสฺส   นาฏปุตฺตสฺส   วจนํ   ฯ   ตํ   กึ   มญฺญสิ   คามณิ
โย   โส   ปุริโส  ปาณาติปาตี  รตฺติยา  วา  ทิวสสฺส  วา  สมยาสมยํ
อุปาทาย   กตโม   พหุตโร  สมโย  ยํ  ๒  โส  ปาณํ  อติมาเปติ  ยํ
วา  โส  ปาณํ  นาติมาเปตีติ  ฯ  โย  โส  ภนฺเต  ปุริโส  ปาณาติปาตี
รตฺติยา   วา   ทิวสสฺส   วา   สมยาสมยํ   อุปาทาย   อปฺปตโร  โส
สมโย   ยํ   โส   ปาณํ   อติมาเปติ   ฯ   อถ  โข  เสฺวว  พหุตโร
สมโย   ยํ   โส   ปาณํ   นาติมาเปตีติ   ฯ   ยํ  พหุลํ  ยํ  พหุลํ  จ
คามณิ   วิหรติ   เตน   เตน   นิยฺยตีติ   ฯ   เอวํ  สนฺเต  น  โกจิ
อาปายิโก เนรยิโก ภวิสฺสติ ยถา นิคณฺฐสฺส นาฏปุตฺตสฺส วจนํ ฯ
     [๖๑๐]   ตํ   กึ   มญฺญสิ  คามณิ  โย  โส  ปุริโส  อทินฺนาทายี
#๑ ม. อติปาเตติ ฯ เอวมุปริปิ ฯ  ๒ ม. ยุ. ยํ วา ฯ เอวมุปริปิ ฯ
