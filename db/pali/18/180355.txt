สุตวา   อริยสาวโก  อริยานํ  ทสฺสาวี  อริยธมฺมสฺส  โกวิโท  อริยธมฺเม
วินีโต   ๑  สปฺปุริสานํ  ทสฺสาวี  สปฺปุริสธมฺมสฺส  โกวิโท  สปฺปุริสธมฺเม
วินีโต   ๑   น   รูปํ  อตฺตโต  สมนุปสฺสติ  น  รูปวนฺตํ  วา  อตฺตานํ
น   อตฺตนิ   วา   รูปํ   น   รูปสฺมึ  วา  อตฺตานํ  ฯ  น  เวทนํ  ฯ
น   สญฺญํ   ฯ   น   สงฺขาเร   ฯ   น  วิญฺญาณํ  อตฺตโต  สมนุปสฺสติ
น    วิญฺญาณวนฺตํ    วา   อตฺตานํ   น   อตฺตนิ   วา   วิญฺญาณํ   น
วิญฺญาณสฺมึ   วา   อตฺตานํ   ฯ   เอวํ   โข   คหปติ  สกฺกายทิฏฺฐิ  น
โหตีติ   ฯ   กุโต   ภนฺเต  อยฺโย  อิสิทตฺโต  อาคจฺฉตีติ  ฯ  อวนฺติยา
โขหํ   คหปติ   อาคจฺฉามีติ   ฯ   อตฺถิ   ภนฺเต   อวนฺติยา  อิสิทตฺโต
นาม    กุลปุตฺโต    อมฺหากํ   อทิฏฺฐสหาโย   ปพฺพชิโต   ทิฏฺโฐ   โส
อายสฺมตาติ  ฯ  เอวํ  คหปตีติ  ฯ  กหํ  นุ  โข โส ๒ ภนฺเต อายสฺมา
เอตรหิ วิหรตีติ ฯ
     [๕๕๒]   เอวํ   วุตฺเต   อายสฺมา   อิสิทตฺโต  ตุณฺหี  อโหสิ  ฯ
อยฺโย   โน   ภนฺเต   อิสิทตฺโตติ   ฯ   เอวํ   คหปตีติ   ฯ  อภิรมตุ
ภนฺเต   อยฺโย   อิสิทตฺโต   มจฺฉิกาสณฺเฑ   รมณียํ   อมฺพาฏกวนํ   อหํ
อยฺยสฺส           อิสิทตฺตสฺส           อุสฺสุกฺกํ          กริสฺสามิ
จีวรปิณฺฑปาตเสนาสนคิลานปจฺจยเภสชฺชปริกฺขารานนฺติ ฯ
กลฺยาณํ วุจฺจติ คหปตีติ ฯ
     [๕๕๓]   อถ  โข  จิตฺโต  คหปติ  อายสฺมโต  อิสิทตฺตสฺส  ภาสิตํ
อภินนฺทิตฺวา   อนุโมทิตฺวา  เถเร  ภิกฺขู  ปณีเตน  ขาทนีเยน  โภชนีเยน
สหตฺถา  สนฺตปฺเปสิ  สมฺปวาเรสิ  ฯ  อถ  โข  เถรา  ภิกฺขู  ภุตฺตาวิโน
#๑ ม. ยุ. สุวินีโต ฯ  ๒ ยุ. โสติ นตฺถิ ฯ
