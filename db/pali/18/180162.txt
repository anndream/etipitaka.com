ภวิสฺสติ   ฯเปฯ   ชิวฺหา   น   ตุมฺหากํ   ตํ   ปชหถ   ฯ   สา  โว
ปหีนา   หิตาย   สุขาย   ภวิสฺสติ   ฯเปฯ   มโน   น   ตุมฺหากํ   ตํ
ปชหถ   โส   โว   ปหีโน   หิตาย   สุขาย   ภวิสฺสติ  ฯ  เสยฺยถาปิ
ภิกฺขเว   ยํ   อิมสฺมึ   เชตวเน  ติณกฏฺฐสาขาปลาสํ  ตํ  ชโน  หเรยฺย
วา   ฑเหยฺย   วา   ยถาปจฺจยํ   วา   กเรยฺย   อปิ   นุ   ตุมฺหากํ
เอวมสฺส   อเมฺห   ชโน   หรติ   วา   ฑหติ   วา   ยถาปจฺจยํ  วา
กโรตีติ  ฯ  โน  เหตํ  ภนฺเต  ฯ  ตํ  กิสฺส  เหตุ  ฯ  น  หิ โน เอตํ
ภนฺเต   อตฺตา   วา  อตฺตนิยํ  วาติ  ฯ  เอวเมว  โข  ภิกฺขเว  จกฺขุํ
น   ตุมฺหากํ   ตํ   ปชหถ   ตํ   โว   ปหีนํ   หิตาย  สุขาย  ภวิสฺสติ
ฯเปฯ    ชิวฺหา    น    ตุมฺหากํ    ตํ   ปชหถ   สา   โว   ปหีนา
หิตาย   สุขาย   ภวิสฺสติ   ฯเปฯ   มโน   น   ตุมฺหากํ   ตํ   ปชหถ
โส โว ปหีโน หิตาย สุขาย ภวิสฺสตีติ ฯ ปญฺจมํ ฯ
     [๒๒๐]   ยํ   ภิกฺขเว   น   ตุมฺหากํ  ตํ  ปชหถ  ตํ  โว  ปหีนํ
หิตาย   สุขาย   ภวิสฺสติ   ฯ   กิญฺจ   ภิกฺขเว  น  ตุมฺหากํ  ฯ  รูปา
ภิกฺขเว   น   ตุมฺหากํ   เต   ปชหถ  เต  โว  ปหีนา  หิตาย  สุขาย
ภวิสฺสนฺติ    ฯ    สทฺทา    คนฺธา    รสา   โผฏฺฐพฺพา   ธมฺมา   น
ตุมฺหากํ   เต   ปหชถ   เต  โว  ปหีนา  หิตาย  สุขาย  ภวิสฺสนฺติ  ฯ
เสยฺยถาปิ   ภิกฺขเว   ยํ   อิมสฺมึ  เชตวเน  ติณกฏฺฐสาขาปลาสํ  ฯเปฯ
เอวเมว  โข  ภิกฺขเว  รูปา  น  ตุมฺหากํ  เต  ปชหถ  เต  โว ปหีนา
หิตาย    สุขาย   ภวิสฺสนฺติ   ฯ   สทฺทา   คนฺธา   รสา   โผฏฺฐพฺพา
