     [๒๙๒]   เสยฺยถาปิ  ภิกฺขเว  ขีรรุกฺโข  อสฺสตฺโถ  วา  นิโคฺรโธ
วา  มิลกฺขุ  ๑  วา  อุทุมฺพโร  วา  ทหโร  ตรุโณ  โกมารโก  ตเมนํ
ปุริโส  ติณฺหาย กุธาริยา ๒ ยโต ยโต ภินฺเทยฺย ๓ อาคจฺเฉยฺย ขีรนฺติ ฯ
เอวํ  ภนฺเต  ฯ  ตํ  กิสฺส  เหตุ  ฯ  ยํ  หิ  ภนฺเต  ขีรํ  ตํ  อตฺถีติ ฯ
เอวเมว   โข   ภิกฺขเว   ยสฺส   กสฺสจิ  ภิกฺขุสฺส  วา  ภิกฺขุนิยา  วา
จกฺขุวิญฺเญยฺเยสุ  รูเปสุ  โย  ราโค  โส  อตฺถิ  โย  โทโส  โส  อตฺถิ
โย   โมโห   โส  อตฺถิ  โย  ราโค  โส  อปฺปหีโน  โย  โทโส  โส
อปฺปหีโน  โย  โมโห  โส  อปฺปหีโน  ตสฺส  ปริตฺตา เจปิ จกฺขุวิญฺเญยฺยา
รูปา      จกฺขุสฺส      อาปาถํ      อาคจฺฉนฺติ     ปริยาทิยนฺเตวสฺส
จิตฺตํ  ฯ  โก  ปน  วาโท  อธิมตฺตานํ  ฯ  ตํ  กิสฺส เหตุ ฯ โย ภิกฺขเว
ราโค   โส   อตฺถิ   โย   โทโส  โส  อตฺถิ  โย  โมโห  โส  อตฺถิ
โย   ราโค   โส   อปฺปหีโน  โย  โทโส  โส  อปฺปหีโน  โย  โมโห
โส   อปฺปหีโน   ฯเปฯ  ยสฺส  กสฺสจิ  ภิกฺขเว  ภิกฺขุสฺส  วา  ภิกฺขุนิยา
วา   ชิวฺหาวิญฺเญยฺเยสุ   รเสสุ   โย  ราโค  โส  อตฺถิ  ฯเปฯ  ยสฺส
กสฺสจิ   ภิกฺขเว  ภิกฺขุสฺส  วา  ภิกฺขุนิยา  วา  มโนวิญฺเญยฺเยสุ  ธมฺเมสุ
โย   ราโค   โส   อตฺถิ   โย   โทโส  โส  อตฺถิ  โย  โมโห  โส
อตฺถิ   โย   ราโค   โส   อปฺปหีโน   โย   โทโส   โส   อปฺปหีโน
โย   โมโห   โส   อปฺปหีโน   ตสฺส   ปริตฺตา   เจปิ  มโนวิญฺเญยฺยา
ธมฺมา   มนสฺส   อาปาถํ   อาคจฺฉนฺติ  ปริยาทิยนฺเตวสฺส  จิตฺตํ  ฯ  โก
ปน  วาโท  อธิมตฺตานํ  ฯ  ตํ  กิสฺส  เหตุ  ฯ  โย  ราโค  โส  อตฺถิ
#๑ ม. ยุ. ปิลกฺโข ฯ เอวมุปริปิ ฯ ๒ ม. ยุ. กุฐาริยา ฯ เอวมุปริปิ ฯ ๓ ม. ยุ.
#อาภินฺเทยฺย ฯ เอวมุปริปิ ฯ
