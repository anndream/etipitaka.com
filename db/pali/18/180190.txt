อนตฺตา   ตตฺร   โว   ฉนฺโท   ปหาตพฺโพ   ฯ  ราโค  ปหาตพฺโพ  ฯ
ฉนฺทราโค ปหาตพฺโพติ ฯ
     [๒๖๓]   จกฺขุํ   ภิกฺขเว   อนิจฺจํ  อตีตํ  ฯเปฯ  ชิวฺหา  อนิจฺจา
อตีตา   ฯเปฯ  มโน  อนิจฺโจ  อตีโต  ฯ  เอวํ  ปสฺสํ  ภิกฺขเว  สุตวา
อริยสาวโก   จกฺขุสฺมึปิ   นิพฺพินฺทติ   ฯเปฯ  ชิวฺหายปิ  นิพฺพินฺทติ  ฯเปฯ
มนสฺมึปิ    นิพฺพินฺทติ    นิพฺพินฺทํ    วิรชฺชติ    วิราคา    วิมุจฺจติ   ฯ
วิมุตฺตสฺมึ   วิมุตฺตมิติ   ญาณํ   โหติ   ฯ  ขีณา  ชาติ  วุสิตํ  พฺรหฺมจริยํ
กตํ กรณียํ นาปรํ อิตฺถตฺตายาติ ปชานาตีติ ฯ
     [๒๖๔]   จกฺขุํ  ภิกฺขเว  อนิจฺจํ  อนาคตํ  ฯเปฯ  ชิวฺหา  อนิจฺจา
อนาคตา   ฯเปฯ   มโน   อนิจฺโจ   อนาคโต  ฯ  เอวํ  ปสฺสํ  ฯเปฯ
นาปรํ อิตฺถตฺตายาติ ปชานาตีติ ฯ
     [๒๖๕]   จกฺขุํ   ภิกฺขเว   อนิจฺจํ   ปจฺจุปฺปนฺนํ   ฯเปฯ   ชิวฺหา
อนิจฺจา    ปจฺจุปฺปนฺนา    ฯเปฯ    มโน   อนิจฺโจ   ปจฺจุปฺปนฺโน   ฯ
เอวํ ปสฺสํ ฯเปฯ นาปรํ อิตฺถตฺตายาติ ปชานาตีติ ฯ
     [๒๖๖]   จกฺขุํ  ภิกฺขเว  ทุกฺขํ  อตีตํ  อนาคตํ  ปจฺจุปฺปนฺนํ  ฯเปฯ
ชิวฺหา   ทุกฺขา   อตีตา   อนาคตา   ปจฺจุปฺปนฺนา  ฯเปฯ  มโน  ทุกฺโข
อตีโต   อนาคโต  ปจฺจุปฺปนฺโน  ฯ  เอวํ  ปสฺสํ  ภิกฺขเว  ฯเปฯ  นาปรํ
อิตฺถตฺตายาติ ปชานาตีติ ฯ
     [๒๖๗]  จกฺขุํ  ภิกฺขเว  อนตฺตา  อตีตํ  อนาคตํ  ปจฺจุปฺปนฺนํ ฯเปฯ
ชิวฺหา    อนตฺตา    ฯเปฯ    มโน    อนตฺตา    อตีโต    อนาคโต
