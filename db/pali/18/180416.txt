ปริตาเปติ  กุสลญฺจ  ธมฺมํ อธิคจฺฉติ อุตฺตริมนุสฺสธมฺมํ อลมริยญาณทสฺสนวิเสสํ
สจฺฉิกโรติ ฯ
     [๖๔๕]  ตตฺร  คามณิ  ยฺวายํ  ตปสฺสี  ลูขชีวี  อตฺตานํ  อาตาเปติ
ปริตาเปติ  กุสลญฺจ ธมฺมํ นาธิคจฺฉติ อุตฺตริมนุสฺสธมฺมํ อลมริยญาณทสฺสนวิเสสํ
น      สจฺฉิกโรติ      ฯ     อยํ     คามณิ     ตปสฺสี     ลูขชีวี
ตีหิ   ฐาเนหิ   คารโยฺห   ฯ   กตเมหิ   ตีหิ   ฐาเนหิ  คารโยฺห  ฯ
อตฺตานํ  อาตาเปติ  ปริตาเปตีติ  อิมินา  ปฐเมน  ฐาเนน  คารโยฺห  ฯ
กุสลญฺจ   ธมฺมํ   นาธิคจฺฉตีติ   อิมินา   ทุติเยน  ฐาเนน  คารโยฺห  ฯ
อุตฺตริมนุสฺสธมฺมํ    อลมริยญาณทสฺสนวิเสสํ    น    สจฺฉิกโรตีติ   อิมินา
ตติเยน   ฐาเนน   คารโยฺห   ฯ   อยํ  คามณิ  ตปสฺสี  ลูขชีวี  อิเมหิ
ตีหิ ฐาเนหิ คารโยฺห ฯ
     [๖๔๖]  ตตฺร  คามณิ  ยฺวายํ  ตปสฺสี  ลูขชีวี  อตฺตานํ  อาตาเปติ
ปริตาเปติ     กุสลญฺหิ    โข    ธมฺมํ    อธิคจฺฉติ    อุตฺตริมนุสฺสธมฺมํ
อลมริยญาณทสฺสนวิเสสํ    น    สจฺฉิกโรติ   ฯ   อยํ   คามณิ   ตปสฺสี
ลูขชีวี  ทฺวีหิ  ฐาเนหิ  คารโยฺห  เอเกน  ฐาเนน  ปาสํโส  ฯ  กตเมหิ
ทฺวีหิ   ฐาเนหิ   คารโยฺห  ฯ  อตฺตานํ  อาตาเปติ  ปริตาเปตีติ  อิมินา
ปฐเมน   ฐาเนน  คารโยฺห  ฯ  อุตฺตริมนุสฺสธมฺมํ  อลมริยญาณทสฺสนวิเสสํ
น     สจฺฉิกโรตีติ    อิมินา    ทุติเยน    ฐาเนน    คารโยฺห    ฯ
กตเมน   เอเกน  ฐาเนน  ปาสํโส  ฯ  กุสลญฺหิ  โข  ธมฺมํ  อธิคจฺฉตีติ
อิมินา   เอเกน   ฐาเนน   ปาสํโส   ฯ   อยํ  คามณิ  ตปสฺสี  ลูขชีวี
