ภควนฺตํ   สรณํ   คจฺฉามิ   ธมฺมญฺจ   ภิกฺขุสงฺฆญฺจ   อุปาสกํ   มํ   ภวํ
กจฺจาโน   ธาเรตุ   อชฺชตคฺเค  ปาณุเปตํ  สรณงฺคตํ  ฯ  ยถา  จ  ภวํ
กจฺจาโน   มกฺกรกเฏ   อุปาสกกุลานิ   อุปสงฺกมติ  เอวเมวํ  โลหิจฺจกุลํ
อุปสงฺกมตุ   ฯ   ตตฺถ   เย  มาณวกา  มาณวิกา  วา  ภวนฺตํ  กจฺจานํ
อภิวาเทสฺสนฺติ    ปจฺจุปฏฺฐิสฺสนฺติ    อาหริสฺสนฺติ    อาสนํ   วา   อุทกํ
วา ทสฺสนฺติ เตสนฺตํ ภวิสฺสติ ทีฆรตฺตํ หิตาย สุขายาติ ฯ นวมํ ฯ
     [๒๑๐]  เอกํ  สมยํ  อายสฺมา อุทายิ กามณฺฑายํ วิหรติ โตเทยฺยสฺส
พฺราหฺมณสฺส  อมฺพวเน  ฯ  อถ  โข  เวรหญฺจานิโคตฺตาย ๒ พฺราหฺมณิยา
อนฺเตวาสี   มาณวโก   เยนายสฺมา   อุทายิ  เตนุปสงฺกมิ  อุปสงฺกมิตฺวา
อายสฺมตา    อุทายินา   สทฺธึ   สมฺโมทิ   สมฺโมทนียํ   กถํ   สาราณียํ
วีติสาเรตฺวา   เอกมนฺตํ   นิสีทิ  ฯ  เอกมนฺตํ  นิสินฺนํ  โข  ตํ  มาณวกํ
อายสฺมา   อุทายิ   ธมฺมิยา  กถาย  สนฺทสฺเสสิ  สมาทเปสิ  สมุตฺเตเชสิ
สมฺปหํเสสิ  ฯ  อถ  โข  [๓]  มาณวโก  อายสฺมตา  อุทายินา ธมฺมิยา
กถาย   สนฺทสฺสิโต   สมาทปิโต   สมุตฺเตชิโต  สมฺปหํสิโต  อุฏฺฐายาสนา
เยน         เวรหญฺจานิโคตฺตา        พฺราหฺมณี        เตนุปสงฺกมิ
อุปสงฺกมิตฺวา  เวรหญฺจานิโคตฺตํ  ๔  พฺราหฺมณึ  เอตทโวจ  ยคฺเฆ  โภตี
ชาเนยฺย   สมโณ   อุทายิ   ธมฺมํ   เทเสติ  อาทิกลฺลาณํ  มชฺเฌกลฺยาณํ
ปริโยสานกลฺยาณํ     สาตฺถํ     สพฺยญฺชนํ     เกวลปริปุณฺณํ    ปริสุทฺธํ
พฺรหฺมจริยํ    ปกาเสตีติ   ฯ   เตนหิ   ตฺวํ   มาณวก   มม   วจเนน
สมณํ    อุทายึ    นิมนฺเตหิ    สฺวาตนาย   ภตฺเตนาติ   เอวํ   โภตีติ
#๑ ม. ยุ. อุทายี ฯ เอวมุปริปิ ฯ ๒-๔ ม. ยุ. เวรหจฺจานิ ... ฯ เอวมุปริปิ ฯ
#๓ ยุ. โส ฯ
