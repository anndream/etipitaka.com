ปหาตพฺโพ   ฯ   มโนวิญฺญาณํ   ทุกฺขํ  ตตฺร  เต  ฉนฺโท  ปหาตพฺโพ  ฯ
มโนสมฺผสฺโส   ทุกฺโข   ตตฺร   เต   ฉนฺโท   ปหาตพฺโพ   ฯ   ยมฺปิทํ
มโนสมฺผสฺสปจฺจยา   อุปฺปชฺชติ  เวทยิตํ  สุขํ  วา  ทุกฺขํ  วา  อทุกฺขมสุขํ
วา   ตมฺปิ   ทุกฺขํ  ตตฺร  เต  ฉนฺโท  ปหาตพฺโพ  ฯ  ยํ  โข  โกฏฺฐิก
ทุกฺขํ ตตฺร เต ฉนฺโท ปหาตพฺโพติ ฯ อฏฺฐมํ ฯ
     [๒๕๓]   เอกมนฺตํ   ฯเปฯ   วิหเรยฺยนฺติ  ฯ  โย  โข  โกฏฺฐิก
อนตฺตา  ตตฺร  เต  ฉนฺโท  ปหาตพฺโพ  ฯ  โก  จ  โกฏฺฐิก  อนตฺตา ฯ
จกฺขุํ   โข   โกฏฺฐิก  อนตฺตา  ตตฺร  เต  ฉนฺโท  ปหาตพฺโพ  ฯ  รูปา
อนตฺตา   ตตฺร   เต   ฉนฺโท   ปหาตพฺโพ   ฯ   จกฺขุวิญฺญาณํ  อนตฺตา
ตตฺร   เต   ฉนฺโท   ปหาตพฺโพ  ฯ  จกฺขุสมฺผสฺโส  อนตฺตา  ตตฺร  เต
ฉนฺโท   ปหาตพฺโพ   ฯ   ยมฺปิทํ  จกฺขุสมฺผสฺสปจฺจยา  อุปฺปชฺชติ  เวทยิตํ
สุขํ   วา   ทุกฺขํ   วา   อทุกฺขมสุขํ   วา   ตมฺปิ  อนตฺตา  ตตฺร  เต
ฉนฺโท    ปหาตพฺโพ   ฯเปฯ   ชิวฺหา   อนตฺตา   ตตฺร   เต   ฉนฺโท
ปหาตพฺโพ   ฯเปฯ   มโน   อนตฺตา  ตตฺร  เต  ฉนฺโท  ปหาตพฺโพ  ฯ
ธมฺมา   อนตฺตา   ตตฺร   เต   ฉนฺโท   ปหาตพฺโพ   ฯ   มโนวิญฺญาณํ
มโนสมฺผสฺโส     ยมฺปิทํ     มโนสมฺผสฺสปจฺจยา    อุปฺปชฺชติ    เวทยิตํ
สุขํ   วา   ทุกฺขํ   วา   อทุกฺขมสุขํ   วา   ตมฺปิ  อนตฺตา  ตตฺร  เต
ฉนฺโท   ปหาตพฺโพ   ฯ  โย  โข  โกฏฺฐิก  อนตฺตา  ตตฺร  เต  ฉนฺโท
ปหาตพฺโพติ ฯ นวมํ ฯ
     [๒๕๔]  อถ  โข  อญฺญตโร  ภิกฺขุ  เยน ภควา เตนุปสงฺกมิ ฯเปฯ
