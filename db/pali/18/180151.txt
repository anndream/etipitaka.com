โภตา  กจฺจาเนน  อคุตฺตทฺวาโรว  สมาโน  อคุตฺตทฺวาโรติ  อกฺขาโต  ฯ
คุตฺตทฺวาโรติ   ภวํ   กจฺจาโน  อาห  กิตฺตาวตา  นุ  โข  โภ  กจฺจาน
คุตฺตทฺวาโร   โหตีติ   ฯ   อิธ   พฺราหฺมณ  ภิกฺขุ  จกฺขุนา  รูปํ  ทิสฺวา
ปิยรูเป   รูเป  นาธิมุจฺจติ  อปฺปิยรูเป  รูเป  น  พฺยาปชฺชติ  อุปฏฺฐิตาย
สติยาว    วิหรติ   อปฺปมาณเจตโส   ตญฺจ   เจโตวิมุตฺตึ   ปญฺญาวิมุตฺตึ
ยถาภูตํ   ปชานาติ   ฯ   ยตฺถสฺส   เต   อุปฺปนฺนา   ปาปกา  อกุสลา
ธมฺมา   อปริเสสา   นิรุชฺฌนฺติ   ฯ  โสเตน  สทฺทํ  สุตฺวา  ฯ  ฆาเนน
คนฺธํ   ฆายิตฺวา   ฯ   ชิวฺหาย   รสํ  สายิตฺวา  ฯ  กาเยน  โผฏฺฐพฺพํ
ผุสิตฺวา   ฯ   มนสา   ธมฺมํ   วิญฺญาย   ปิยรูเป   ธมฺเม   นาธิมุจฺจติ
อปฺปิยรูเป    ธมฺเม    น   พฺยาปชฺชติ   อุปฏฺฐิตาย   สติยาว   วิหรติ
อปฺปมาณเจตโส     ตญฺจ     เจโตวิมุตฺตึ     ปญฺญาวิมุตฺตึ     ยถาภูตํ
ปชานาติ    ยตฺถสฺส    เต    อุปฺปนฺนา    ปาปกา   อกุสลา   ธมฺมา
อปริเสสา นิรุชฺฌนฺติ ฯ เอวํ โข พฺราหฺมณ คุตฺตทฺวาโร โหตีติ ฯ
     [๒๐๙]   อจฺฉริยํ   โภ  กจฺจาน  อพฺภูตํ  โภ  กจฺจาน  ยาวญฺจิทํ
โภตา  กจฺจาเนน  คุตฺตทฺวาโรว  สมาโน  คุตฺตทฺวาโรติ  ๒ อกฺขาโต ฯ
อภิกฺกนฺตํ    โภ    กจฺจาน    อภิกฺกนฺตํ    โก   กจฺจาน   เสยฺยถาปิ
โภ   กจฺจาน   นิกฺกุชฺชิตํ   วา   อุกฺกุชฺเชยฺย  ปฏิจฺฉนฺนํ  วา  วิวเรยฺย
มูฬฺหสฺส    วา   มคฺคํ   อาจิกฺเขยฺย   อนฺธกาเร   วา   เตลปฺปชฺโชตํ
ธาเรยฺย   จกฺขุมนฺโต   รูปานิ  ทกฺขนฺตีติ  ฯ  เอวเมวํ  โภ  กจฺจาเนน
อเนกปริยาเยน   ธมฺโม   ปกาสิโต   ฯ   เอสาหํ   โภ   กจฺจาน  ตํ
#๑ ยุ. อาเมณฺฑิตํ ฯ ๒ ยุ. อิติสทุโท นตฺถิ ฯ
