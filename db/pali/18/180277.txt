เวทนา  วุตฺตา  ภควตาติ  ฯ  ทุติยมฺปิ  โข  ปญฺจกงฺโค  ฐปติ อายสฺมนฺตํ
อุทายึ   เอตทโวจ   น   โข   ภนฺเต  อุทายิ  ติสฺโส  เวทนา  วุตฺตา
ภควตา   เทฺว   เวทนา   วุตฺตา   ภควตา   สุขา   เวทนา   ทุกฺขา
เวทนา   ยายํ   ภนฺเต   อทุกฺขมสุขา  เวทนา  สนฺตสฺมึ  เอสา  ปณีเต
สุเข   วุตฺตา   ภควตาติ  ฯ  ตติยมฺปิ  โข  อายสฺมา  อุทายิ  ปญฺจกงฺคํ
ฐปตึ  เอตทโวจ  น  โข  คหปติ  เทฺว  เวทนา  วุตฺตา  ภควตา ติสฺโส
เวทนา   วุตฺตา   ภควตา  สุขา  เวทนา  ทุกฺขา  เวทนา  อทุกฺขมสุขา
เวทนา    อิมา   ติสฺโส   เวทนา   วุตฺตา   ภควตาติ   ฯ   ตติยมฺปิ
โข   ปญฺจกงฺโค   ฐปติ  อายสฺมนฺตํ  อุทายี  เอตทโวจ  น  โข  ภนฺเต
อุทายิ   ติสฺโส   เวทนา   วุตฺตา   ภควตา   เทฺว   เวทนา   วุตฺตา
ภควตา   สุขา   เวทนา   ทุกฺขา   เวทนา  ยายํ  ภนฺเต  อทุกฺขมสุขา
เวทนา  สนฺตสฺมึ  เอสา  ปณีเต  สุเข  วุตฺตา  ภควตาติ  ฯ เนว [๑]
อสกฺขิ  ๒  อายสฺมา  อุทายิ  ปญฺจกงฺคํ  ฐปตึ  สญฺญาเปตุํ  น  ปนาสกฺขิ
ปญฺจกงฺโค ฐปติ อายสฺมนฺตํ อุทายึ สญฺญาเปตุํ ฯ
     [๔๑๑]   อสฺโสสิ  โข  อายสฺมา  อานนฺโท  อายสฺมโต  อุทายิสฺส
ปญฺจกงฺเคน   ฐปตินา   สทฺธึ   อิมํ   กถาสลฺลาปํ   อถ  โข  อายสฺมา
อานนฺโท   เยน  ภควา  เตนุปสงฺกมิ  อุปสงฺกมิตฺวา  เอกมนฺตํ  นิสีทิ  ฯ
เอกมนฺตํ   นิสินฺโน   โข   อายสฺมา   อานนฺโท   ยาวตโก  อายสฺมโต
อุทายิสฺส   ปญฺจกงฺเคน  ฐปตินา  สทฺธึ  อโหสิ  กถาสลฺลาโป  ตมฺปิ  ๓
สพฺพํ   ภควโต   อาโรเจสิ   ฯ   สนฺตเมว   โข   อานนฺท   ปริยายํ
#๑ ยุ. โข ฯ  ๒ ม. สกฺขิ ฯ  ๓ ม. ตํ ฯ
