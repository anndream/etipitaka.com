ปญฺญาปยมาโน   ปญฺญเปยฺย   ๑  ตํ  รูปํ  ตถาคตสฺส  ปหีนํ  อุจฺฉินฺนมูลํ
ตาลาวตฺถุกตํ  อนภาวงฺคตํ  อายตึ  อนุปฺปาทธมฺมํ  ฯ  รูปสงฺขฺยา  วิมุตฺโต
โข  มหาราช  ตถาคโต  คมฺภีโร  อปฺปเมยฺโย  ทุปฺปริโยคาโห เสยฺยถาปิ
มหาราช  ๒  มหาสมุทฺโท  ฯ  โหติ  ตถาคโต  ปรํ  มรณาติปิ น อุเปติ
น   โหติ   ตถาคโต   ปรํ   มรณาติปิ   น   อุเปติ  โหติ  จ  น  จ
โหติ   ตถาคโต   ปรํ  มรณาติปิ  น  อุเปติ  เนว  โหติ  น  น  โหติ
ตถาคโต   ปรํ   มรณาติปิ   น   อุเปติ   ฯ  ยาย  เวทนาย  ตถาคตํ
ปญฺญาปยมาโน    ปญฺญเปยฺย    สา    เวทนา    ตถาคตสฺส    ปหีนา
อุจฺฉินฺนมูลา   ตาลาวตฺถุกตา   อนภาวงฺคตา   อายตึ  อนุปฺปาทธมฺมา  ฯ
เวทนาสงฺขฺยา   วิมุตฺโต  โข  มหาราช  ตถาคโต  คมฺภีโร  อปฺปเมยฺโย
ทุปฺปริโยคาโห   เสยฺยถาปิ   มหาราช  มหาสมุทฺโท  ฯ  โหติ  ตถาคโต
ปรํ   มรณาติปิ   น   อุเปติ   น   โหติ  ตถาคโต  ปรํ  มรณาติปิ  น
อุเปติ   โหติ   จ   น  จ  โหติ  ตถาคโต  ปรํ  มรณาติปิ  น  อุเปติ
เนว   โหติ   น   น   โหติ  ตถาคโต  ปรํ  มรณาติปิ  น  อุเปติ  ฯ
ยาย  สญฺญาย  ตถาคตํ  ฯเปฯ  เยหิ  สงฺขาเรหิ  ตถาคตํ ปญฺญาปยมาโน
ปญฺญเปยฺย     เต    สงฺขารา    ตถาคตสฺส    ปหีนา    อุจฺฉินฺนมูลา
ตาลาวตฺถุกตา   อนภาวงฺคตา  อายตึ  อนุปฺปาทธมฺมา  ฯ  สงฺขารสงฺขฺยา
วิมุตฺโต   โข  มหาราช  ตถาคโต  คมฺภีโร  อปฺปเมยฺโย  ทุปฺปริโยคาโห
เสยฺยถาปิ    มหาราช    มหาสมุทฺโท    ฯ    โหติ   ตถาคโต   ปรํ
มรณาติปิ    น   อุเปติ   น   โหติ   ตถาคโต   ปรํ   มรณาติปิ   น
#๑ ม. ยุ. ปญฺญาเปยฺย ฯ เอวมุปริปิ ฯ ๒ ม. ยุ. อยํ ปาโฐ นตฺถิ ฯ เอวมุปริปิ ฯ
