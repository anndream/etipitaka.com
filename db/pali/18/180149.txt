         วณฺณา เอเต พฺราหฺมณานํ      กตา กิญฺจิกฺขภาวนา
         จิตฺตญฺจ สุสมาหิตํ            วิปฺปสนฺนมนาวิลํ
         อขิลํ สพฺพภูเตสุ             โส มคฺโค พฺรหฺมปตฺติยาติ ฯ
     [๒๐๗]  อถ  โข  เต  มาณวกา  กุปิตา อนตฺตมนา เยน โลหิจฺโจ
พฺราหฺมโณ     เตนุปสงฺกมึสุ     อุปสงฺกมิตฺวา     โลหิจฺจํ    พฺราหฺมณํ
เอตทโวจุํ   ยคฺเฆ   ภวํ   ชาเนยฺย  สมโณ  มหากจฺจาโน  พฺราหฺมณานํ
มนฺเต  เอกํเสน  อสํวทติ  ๑  ปฏิกฺโกสตีติ  ฯ  เอวํ  วุตฺเต  โลหิจฺโจ
พฺราหฺมโณ   กุปิโต   อโหสิ   อนตฺตมโน   ฯ   อถ   โข   โลหิจฺจสฺส
พฺราหฺมณสฺส   เอตทโหสิ   น   โข  ปน  เมตํ  ปฏิรูปํ  โยหํ  อญฺญทตฺถุํ
มาณวกานํเยว   สุตฺวา  สมณํ  มหากจฺจานํ  อกฺโกเสยฺยํ  วิรุชฺเฌยฺยํ  ๒
ปริภาเสยฺยํ    ยนฺนูนาหํ   อุปสงฺกมิตฺวา   ปุจฺเฉยฺยนฺติ   ฯ   อถ   โข
โลหิจฺโจ     พฺราหฺมโณ    เตหิ    มาณวเกหิ    สทฺธึ    เยนายสฺมา
มหากจฺจาโน   เตนุปสงฺกมิ   อุปสงฺกมิตฺวา   อายสฺมตา   มหากจฺจาเนน
สทฺธึ   สมฺโมทิ   สมฺโมทนียํ   กถํ   สาราณียํ   วีติสาเรตฺวา  เอกมนฺตํ
นิสีทิ   ฯ   เอกมนฺตํ   นิสินฺโน   โข  โลหิจฺโจ  พฺราหฺมโณ  อายสฺมนฺตํ
มหากจฺจานํ   เอตทโวจ   อาคมํสุ   นุ   ขฺวิธ   โภ  กจฺจาน  อมฺหากํ
สมฺพหุลา   อนฺเตวาสิกา   กฏฺฐหารกา   มาณวกาติ   ฯ  อาคมํสุ  ขฺวิธ
เต   พฺราหฺมณ   สมฺพหุลา   อนฺเตวาสิกา   กฏฺฐหารกา  มาณวกาติ  ฯ
อหุ   ปน   โภโต   กจฺจานสฺส   เตหิ   มาณวเกหิ  สทฺธึ  โกจิ  เทว
กถาสลฺลาโปติ  ฯ  อหุ  โข  เม  พฺราหฺมณ  เตหิ มาณวเกหิ สทฺธึ [๓]
#๑ ม. ยุ. อปวทติ ฯ  ๒ ม. ยุ. อยํ ปาโฐ นตฺถิ ฯ  ๓ ม. ยุ. โกจิเทว กถาสลฺลาโปติ ฯ
