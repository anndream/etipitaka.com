สุขํ   วา   ทุกฺขํ   วา   อทุกฺขมสุขํ   วา  ตมฺปิ  อนตฺตาติ  ปสฺสติ  ฯ
อยํ โข สา ภิกฺขเว นิพฺพานสปฺปายา ปฏิปทาติ ฯ จตุตฺถํ ฯ
     [๒๓๕]   นิพฺพานสปฺปายํ   โว   ภิกฺขเว   ปฏิปทํ  เทสิสฺสามิ  ตํ
สุณาถ   ฯเปฯ   กตมา  จ  สา  ภิกฺขเว  นิพฺพานสปฺปายา  ปฏิปทา  ฯ๕
ตํ   กึ   มญฺญถ   ภิกฺขเว   จกฺขุํ  นิจฺจํ  วา  อนิจฺจํ  วาติ  ฯ  อนิจฺจํ
ภนฺเต  ฯ  ยํ  ปนานิจฺจํ  ทุกฺขํ  วา  ตํ  สุขํ  วาติ  ฯ  ทุกฺขํ  ภนฺเต ฯ
ยํ    ปนานิจฺจํ    ทุกฺขํ    วิปริณามธมฺมํ   กลฺลํ   นุ   ตํ   สมนุปสฺสิตุํ
เอตํ    มม   เอโสหมสฺมิ   เอโส   เม   อตฺตาติ   ฯ   โน   เหตํ
ภนฺเต   ฯ   รูปา  นิจฺจา  วา  อนิจฺจา  วาติ  ฯ  อนิจฺจา  ภนฺเต  ฯ
จกฺขุวิญฺญาณํ     จกฺขุสมฺผสฺโส    ฯเปฯ    ยมฺปิทํ    มโนสมฺผสฺสปจฺจยา
อุปฺปชฺชติ   เวทยิตํ   สุขํ   วา   ทุกฺขํ   วา   อทุกฺขมสุขํ   วา  ตมฺปิ
นิจฺจํ   วา   อนิจฺจํ   วาติ  ฯ  อนิจฺจํ  ภนฺเต  ฯ  ยํ  ปนานิจฺจํ  ทุกฺขํ
วา  ตํ  สุขํ  วาติ  ฯ  ทุกฺขํ  ภนฺเต  ฯ  ยํ ปนานิจฺจํ ทุกฺขํ วิปริณามธมฺมํ
กลฺลํ     นุ     ตํ     สมนุปสฺสิตุํ     เอตํ     มม     เอโสหมสฺมิ
เอโส   เม   อตฺตาติ  ฯ  โน  เหตํ  ภนฺเต  ฯ  เอวํ  ปสฺสํ  ภิกฺขเว
สุตวา    อริยสาวโก    จกฺขุสฺมึปิ    นิพฺพินฺทติ    รูเปสุปิ    นิพฺพินฺทติ
จกฺขุวิญฺญาเณปิ     นิพฺพินฺทติ     ฯเปฯ    ยมฺปิทํ    มโนสมฺผสฺสปจฺจยา
อุปฺปชฺชติ   เวทยิตํ   สุขํ   วา   ทุกฺขํ   วา   อทุกฺขมสุขํ  วา  ตสฺมึปิ
นิพฺพินฺทติ    นิพฺพินฺทํ    วิรชฺชติ    วิราคา   วิมุจฺจติ   ฯเปฯ   นาปรํ
อิตฺถตฺตายาติ  ปชานาติ  ๑  ฯ  อยํ  โข  สา  ภิกฺขเว นิพฺพานสปฺปายา
#๑ ยุ. อิติสทฺโท อตฺถิ ฯ
