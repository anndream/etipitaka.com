     [๕๘๐]   เตน   โข  ปน  สมเยน  อเจโล  กสฺสโป  มจฺฉิกสณฺฑํ
อนุปฺปตฺโต   โหติ   จิตฺตสฺส   คหปติโน   ปุราณคิหิสหาโย   ฯ  อสฺโสสิ
โข   จิตฺโต   คหปติ   อเจโล   กิร   กสฺสโป  มจฺฉิกสณฺฑํ  อนุปฺปตฺโต
อมฺหากํ    ปุราณคิหิสหาโยติ   ฯ   อถ   โข   จิตฺโต   คหปติ   เยน
อเจโล    กสฺสโป   เตนุปสงฺกมิ   อุปสงฺกมิตฺวา   อเจเลน   กสฺสเปน
สทฺธึ   สมฺโมทิ   สมฺโมทนียํ   กถํ   สาราณียํ   วีติสาเรตฺวา  เอกมนฺตํ
นิสีทิ   ฯ   เอกมนฺตํ   นิสินฺโน   โข   จิตฺโต   คหปติ  อเจลํ  กสฺสปํ
เอตทโวจ   กีวจิรํ   ปพฺพชิโตสิ   ภนฺเต  กสฺสปาติ  ๑  ฯ  ตึสมตฺตานิ
โข  เม  คหปติ  วสฺสานิ  ปพฺพชิตสฺสาติ  ฯ  อิเมหิ  ๒  ปน เต ภนฺเต
ตึสมตฺเตหิ  วสฺเสหิ  อตฺถิ  โกจิ อุตฺตริมนุสฺสธมฺโม อลมริยญาณทสฺสนวิเสโส
อธิคโต     ผาสุวิหาโรติ     ฯ     อิเมหิ     โข    เม    คหปติ
ตึสมตฺเตหิ วสฺเสหิ ๓ นตฺถิ โกจิ อุตฺตริมนุสฺสธมฺโม อลมริยญาณทสฺสนวิเสโส9
อธิคโต     ผาสุวิหาโร     อญฺญตฺร    นคฺเคยฺยา    จ    มุณฺเฑยฺยา
จ วาฬนิปฺโปตนาย ๔ จาติ ฯ
     [๕๘๑]   เอวํ  วุตฺเต  จิตฺโต  คหปติ  อเจลํ  กสฺสปํ  เอตทโวจ
อจฺฉริยํ   วต   โภ   อพฺภุตํ   วต   โภ  ธมฺมสฺส  สฺวากฺขาตตา  ยตฺร
หิ    นาม    ตึสมตฺเตหิ    วสฺเสหิ    น    โกจิ   อุตฺตริมนุสฺสธมฺโม
อลมริยญาณทสฺสนวิเสโส   อธิคโต   ภวิสฺสติ   ๕  ผาสุวิหาโร  อญฺญตฺร
นคฺเคยฺยา  จ  มุณฺเฑยฺยา  จ วาฬนิปฺโปตนาย ๔ จาติ ฯ ตุยฺหมฺปน คหปติ
#๑ ยุ. ม. ปพฺพชิตสฺส ภนฺเต กสฺสปาติ ฯ  ๒ ยุ. อิเมหิ โข ฯ  ๓ ม. ยุ. วสฺเสหิ
#ปพฺพชิตสฺส ฯ  ๔ ม. ยุ. ปวาฬนิปฺโผฏนาย ฯ  ๕ ม. อภวิสฺส ฯ
