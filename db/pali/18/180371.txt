กีวจิรํ  อุปาสกตฺตํ  อุปคตสฺสาติ  ฯ  มยฺหมฺปิ  โข  ปน  ภนฺเต ตึสมตฺตานิ
วสฺสานิ     อุปาสกตฺตํ     อุปคตสฺสาติ    ฯ    อิเมหิ    ปน    เต
คหปติ     ตึสมตฺเตหิ    วสฺเสหิ    อตฺถิ    โกจิ    อุตฺตริมนุสฺสธมฺโม
อลมริยญาณทสฺสนวิเสโส  อธิคโต  ผาสุวิหาโรติ  ฯ  คิหิโนปิ  สิยา ภนฺเต
อหํ   หิ   ภนฺเต   ยาวเทว   อากงฺขามิ   วิวิจฺเจว   กาเมหิ  วิวิจฺจ
อกุสเลหิ   ธมฺเมหิ   สวิตกฺกํ   สวิจารํ   วิเวกชํ   ปีติสุขํ   ปฐมชฺฌานํ
อุปสมฺปชฺช  วิหรามิ  ฯ  อหํ  หิ ภนฺเต ยาวเทว อากงฺขามิ วิตกฺกวิจารานํ
วูปสมา    ฯเปฯ    ทุติยชฺฌานํ   อุปสมฺปชฺช   วิหรามิ   ฯ   อหํ   หิ
ภนฺเต   ยาวเทว   อากงฺขามิ   ปีติยา  จ  วิราคา  ฯเปฯ  ตติยชฺฌานํ
อุปสมฺปชฺช   วิหรามิ   ฯ   อหญฺหิ  ภนฺเต  ยาวเทว  อากงฺขามิ  สุขสฺส
จ   ปหานา   ฯเปฯ   จตุตฺถชฺฌานํ   อุปสมฺปชฺช   วิหรามิ   ฯ   สเจ
โข  ปนาหํ  ภนฺเต  ภควตา  ๑ ปฐมตรํ พฺยากเรยฺยํ ๒ ฯ อนจฺฉริยํ โข
ปเนตํ   ยํ   มํ   ภควา   เอวํ   พฺยากเรยฺย   นตฺถิ   ตํ   สญฺโญชนํ
เยน    สญฺโญชเนน    สํยุตฺโต    จิตฺโต   คหปติ   ปุน   อิมํ   โลกํ
อาคจฺเฉยฺยาติ ฯ
     [๕๘๒]  เอวํ  วุตฺเต  อเจโล  กสฺสโป  จิตฺตํ  คหปตึ  เอตทโวจ
อจฺฉริยํ   วต   โภ  อพฺภุตํ  วต  โภ  ธมฺมสฺส  สฺวากฺขาตตา  ยตฺร  หิ
นาม  คิหี  โอทาตวสโน  เอวรูปํ  อุตฺตริมนุสฺสธมฺมํ อลมริยญาณทสฺสนวิเสสํ
อธิคมิสฺสติ       ผาสุวิหารํ       ลเภยฺยาหํ      คหปติ      อิมสฺมึ
ธมฺมวินเย   ปพฺพชฺชํ   ลเภยฺยํ   อุปสมฺปทนฺติ   ฯ   อถ   โข   จิตฺโต
#๑ ม. ยุ. ภควโต ฯ  ๒ ม. กาลํ กเรยฺยํ ฯ
