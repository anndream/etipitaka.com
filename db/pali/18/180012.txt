อสฺสาโท    ตทชฺฌคมํ    ยาวตา    รูปานํ   อสฺสาโท   ปญฺญาย   เม
เอโส    สุทิฏฺโฐ   รูปานาหํ   ภิกฺขเว   อาทีนวปริเยสนํ   อจรึ   โย
รูปานํ    อาทีนโว   ตทชฺฌคมํ   ยาวตา   รูปานํ   อาทีนโว   ปญฺญาย
เม    เอโส   สุทิฏฺโฐ   รูปานาหํ   ภิกฺขเว   นิสฺสรณปริเยสนํ   อจรึ
ยํ   รูปานํ   นิสฺสรณํ   ตทชฺฌคมํ   ยาวตา   รูปานํ   นิสฺสรณํ  ปญฺญาย
เม   เอตํ  สุทิฏฺฐํ  ฯ  สทฺทานาหํ  ภิกฺขเว  ฯ  คนฺธานาหํ  ภิกฺขเว  ฯ
รสานาหํ   ภิกฺขเว  ฯ  โผฏฺฐพฺพานาหํ  ภิกฺขเว  ฯ  ธมฺมานาหํ  ภิกฺขเว
อสฺสาทปริเยสนํ   อจรึ   โย   ธมฺมานํ   อสฺสาโท   ตทชฺฌคมํ  ยาวตา
ธมฺมานํ    อสฺสาโท    ปญฺญาย    เม   เอโส   สุทิฏฺโฐ   ธมฺมานาหํ
ภิกฺขเว   อาทีนวปริเยสนํ   อจรึ   โย   ธมฺมานํ   อาทีนโว  ตทชฺฌคมํ
ยาวตา   ธมฺมานํ   อาทีนโว  ปญฺญาย  เม  เอโส  สุทิฏฺโฐ  ธมฺมานาหํ
ภิกฺขเว    นิสฺสรณปริเยสนํ   อจรึ   ยํ   ธมฺมานํ   นิสฺสรณํ   ตทชฺฌคมํ
ยาวตา    ธมฺมานํ    นิสฺสรณํ    ปญฺญาย    เม   เอตํ   สุทิฏฺฐํ   ฯ
ยาวกีวญฺจาหํ   ภิกฺขเว   อิเมสํ  ฉนฺนํ  พาหิรานํ  อายตนานํ  อสฺสาทญฺจ
อสฺสาทโต     อาทีนวญฺจ     อาทีนวโต     นิสฺสรณญฺจ     นิสฺสรณโต
ยถาภูตํ   นาพฺภญฺญาสึ   ฯเปฯ   อพฺภญฺญาสึ   ๑   ฯ   ญาณญฺจ   ปน
เม    ทสฺสนํ    อุทปาทิ   อกุปฺปา   เม   วิมุตฺติ   อยมนฺติมา   ชาติ
นตฺถิทานิ ปุนพฺภโวติ ฯ จตุตฺถํ ฯ
     [๑๗]   โน  เจทํ  ภิกฺขเว  จกฺขุสฺส  อสฺสาโท  อภวิสฺส  น  ยิทํ
สตฺตา   จกฺขุสฺมึ   สารชฺเชยฺยุํ  ยสฺมา  จ  โข  ภิกฺขเว  อตฺถิ  จกฺขุสฺส
#๑ ม. ปจฺจญฺญาสึ ฯ
