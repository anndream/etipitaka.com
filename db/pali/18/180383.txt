วายมนฺตํ   ปเร   หนนฺติ   ปริยาปาเทนฺติ   โส   กายสฺส  เภทา  ปรํ
มรณา   สรชิตานํ   เทวานํ   สหพฺยตํ   อุปปชฺชตีติ   ฯ   อิธ   ภควา
กิมาหาติ   ฯ   อทฺธา   โข   ตฺยาหํ   คามณิ   นาลตฺถํ   อลํ  คามณิ
ติฏฺฐเตตํ  มา  มํ  เอตํ  ปุจฺฉีติ  ฯ  อปิจ  โข  ตฺยาหํ  พฺยากริสฺสามิ ฯ
โย   โส   คามณิ   อสฺสาโรโห   สงฺคาเม   อุสฺสหติ   วายมติ  ตสฺส
ตํ   จิตฺตํ   ปุพฺเพ   คหิตํ   ทุกฺกฏํ   ทุปฺปณิหิตํ   อิเม  สตฺตา  หญฺญนฺตุ
วา   วชฺฌนฺตุ   วา   อุจฺฉิชฺชนฺตุ  วา  วินสฺสนฺตุ  วา  มา  วา  อเหสุํ
อิติ  วาติ  ฯ  ตเมนํ  อุสฺสหนฺตํ  วายมนฺตํ  ปเร  หนนฺติ  ปริยาปาเทนฺติ
โส     กายสฺส     เภทา     ปรํ     มรณา     สรชิโต     นาม
นิรโย   ตตฺถ   อุปปชฺชติ   ฯ   สเจ   โข  ปนสฺส  เอวํ  ทิฏฺฐิ  โหติ
โย   โส   อสฺสาโรโห   สงฺคาเม  อุสฺสหติ  วายมติ  ตเมนํ  อุสฺสหนฺตํ
วายมนฺตํ   ปเร   หนนฺติ   ปริยาปาเทนฺติ   โส   กายสฺส  เภทา  ปรํ
มรณา   สรชิตานํ   เทวานํ   สหพฺยตํ   อุปปชฺชตีติ   ฯ   สาสฺส  โหติ
มิจฺฉาทิฏฺฐิ   ฯ   มิจฺฉาทิฏฺฐิกสฺส   โข   ปนาหํ   คามณิ   ปุริสปุคฺคลสฺส
ทฺวินฺนํ คตีนํ อญฺญตรํ คตึ วทามิ นิรยํ วา ติรจฺฉานโยนึ วาติ ฯ
     [๕๙๗]   เอวํ   วุตฺเต   อสฺสาโรโห   คามณี   ปโรทิ   อสฺสูนิ
ปวตฺเตสิ   ฯ   เอตํ   โข   ตฺยาหํ   คามณิ   นาลตฺถํ   อลํ   คามณิ
ติฏฺฐเตตํ   มา   มํ   เอตํ   ปุจฺฉีติ   ฯ  นาหํ  ภนฺเต  เอตํ  โรทามิ
ยํ  มํ  ภควา  เอวมาห  ฯ  อปิ  จาหํ ภนฺเต ปุพฺพเกหิ อาจริย-
ปาจริเยหิ  อสฺสาโรเหหิ   ทีฆรตฺตํ   นิกโต  วญฺจิโต  ปลุทฺโธ  โย
