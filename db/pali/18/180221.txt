อารกฺขาย    สิกฺขติ    สญฺญมาย   สิกฺขติ   ทมาย   สิกฺขติ   อุปสมาย
สิกฺขติ ฯ เอวํ โข ภิกฺขเว ภิกฺขุ อินฺทฺริเยสุ คุตฺตทฺวาโร โหติ
     [๓๑๘]  กถญฺจ  ภิกฺขเว  ภิกฺขุ โภชเน มตฺตญฺญู โหติ ฯ อิธ ภิกฺขเว
ภิกฺขุ   ปฏิสงฺขา  โยนิโส  อาหารํ  อาหาเรติ  เนว  ทวาย  น  มทาย
น    มณฺฑนาย   น   วิภูสนาย   ยาวเทว   อิมสฺส   กายสฺส   ฐิติยา
ยาปนาย   วิหึสุปรติยา   พฺรหฺมจริยานุคฺคหาย   อิติ   ปุราณญฺจ   เวทนํ
ปฏิหงฺขามิ   นวญฺจ   เวทนํ   น   อุปฺปาเทสฺสามิ   ยาตฺรา   จ   เม
ภวิสฺสติ   อนวชฺชตา   จ   ผาสุวิหาโร   จาติ  ฯ  เสยฺยถาปิ  ภิกฺขเว
ปุริโส   วณํ   อาลิมฺเปยฺย   ยาวเทว  เสวนตฺถาย  ๑  เสยฺยถา  วา
ปน  อกฺขํ  อพฺภญฺเชยฺย  ยาวเทว  ภารสฺส  นิตฺถรณตฺถาย ฯ เอวเมว ๒
โข  ภิกฺขเว  ภิกฺขุ  ปฏิสงฺขา  โยนิโส  อาหารํ อาหาเรติ เนว ทวาย น
มทาย   น   มณฺฑนาย  น  วิภูสนาย  ยาวเทว  อิมสฺส  กายสฺส  ฐิติยา
ยาปนาย   วิหึสุปรติยา   พฺรหฺมจริยานุคฺคหาย   อิติ   ปุราณญฺจ   เวทนํ
ปฏิหงฺขามิ   นวญฺจ   เวทนํ   น   อุปฺปาเทสฺสามิ   ยาตฺรา   จ   เม
ภวิสฺสติ  อนวชฺชตา  จ  ผาสุวิหาโร  จาติ  ฯ  เอวํ  โข  ภิกฺขเว ภิกฺขุ
โภชเน มตฺตญฺญู โหติ ฯ
     [๓๑๙]  กถญฺจ  ภิกฺขเว  ภิกฺขุ  ชาคริยํ  อนุยุตฺโต  โหติ  ฯ  อิธ
ภิกฺขเว   ภิกฺขุ   ทิวสํ  จงฺกเมน  นิสชฺชาย  อาวรณีเยหิ  ธมฺเมหิ  จิตฺตํ
ปริโสเธติ   รตฺติยา   ปฐมํ   ยามํ   จงฺกเมน   นิสชฺชาย  อาวรณีเยหิ
ธมฺเมหิ   จิตฺตํ   ปริโสเธติ   รตฺติยา  มชฺฌิมํ  ยามํ  ทกฺขิเณน  ปสฺเสน
#๑ ม. โรหนตฺถาย ฯ ยุ. โรปนตฺถาย ฯ ๒ ม. ยุ. เอวํ ฯ
