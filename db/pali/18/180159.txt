ยงฺกิญฺจิ    มนสา    ธมฺมํ   วิชานาติ   อนิฏฺฐรูปํเยว   วิชานาติ   โน
อิฏฺฐรูปํ    อกนฺตรูปํ    เยว   วิชานาติ   โน   กนฺตรูปํ   อมนาปํเยว
วิชานาติ โน มนาปรูปํ ฯ
     [๒๑๕]   ลาภาโว   ภิกฺขเว   สุลทฺธํ   โว  ภิกฺขเว  ขโณ  โว
ภิกฺขเว   ปฏิลทฺโธ   พฺรหฺมจริยวาสาย   ฯ   ทิฏฺฐา  มยา  ภิกฺขเว  ฉ
ผสฺสายตนิกา   นาม   สคฺคา   ตตฺถ   ยงฺกิญฺจิ   จกฺขุนา   รูปํ  ปสฺสติ
อิฏฺฐรูปํ   เยว   ปสฺสติ   โน   อนิฏฺฐรูปํ   กนฺตรูปํ  เยว  ปสฺสติ  โน
อกนฺตรูปํ    มนาปรูปํ    เยว    ปสฺสติ    โน    อมนาปรูปํ   ฯเปฯ
ยงฺกิญฺจิ    ชิวฺหาย    รสํ   สายติ   ฯเปฯ   ยงฺกิญฺจิ   มนสา   ธมฺมํ
วิชานาติ   อิฏฺฐรูปํ   เยว   วิชานาติ   โน   อนิฏฺฐรูปํ  กนฺตรูปํ  เยว
วิชานาติ   โน   อกนฺตรูปํ  มนาปรูปํเยว  วิชานาติ  โน  อมนาปรูปํ  ฯ
ลาภา    โว    ภิกฺขเว    สุลทฺธํ    โว    ภิกฺขเว    ขโณ    โว
ภิกฺขเว ๑ ปฏิลทฺโธ พฺรหฺมจริยวาสายาติ ฯ ทุติยํ ฯ
     [๒๑๖]   รูปารามา   ภิกฺขเว  เทวมนุสฺสา  รูปรตา  รูปสมฺมุทิตา
รูปวิปริณามวิราคนิโรธา   ทุกฺขา  ๒  ภิกฺขเว  เทวมนุสฺสา  วิหรนฺติ  ฯ
สทฺทารามา     ภิกฺขเว     เทวมนุสฺสา     สทฺทรตา    สทฺทสมฺมุทิตา
สทฺทวิปริณามวิราคนิโรธา   ทุกฺขา   ภิกฺขเว   เทวมนุสฺสา   วิหรนฺติ  ฯ
คนฺธารามา    รสารามา    โผฏฺฐพฺพารามา    ธมฺมารามา    ภิกฺขเว
เทวมนุสฺสา     ธมฺมรตา    ธมฺมสมฺมุทิตา    ธมฺมาวิปริณามวิราคนิโรธา
ทุกฺขา  ภิกฺขเว  เทวมนุสฺสา  วิหรนฺติ  ฯ  ตถาคโต  จ โข ภิกฺขเว อรหํ
#๑ ม. ยุ. อยํ ปาโฐ นตฺถิ ฯ  ๒ ม. ยุ. ทุกฺขํ ฯ เอวมุปริปิ ฯ
