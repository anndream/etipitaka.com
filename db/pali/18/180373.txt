     [๕๘๔]  เอวํ  วุตฺเต  จิตฺตสฺส คหปติโน มิตฺตามจฺจา ญาติสาโลหิตา
จิตฺตํ      คหปตึ     เอตทโวจุํ     สตึ     อยฺยปุตฺต     อุปฏฺฐเปหิ
มา  วิปฺปลปสีติ  ๑  ฯ  กินฺตาหํ  ๒  วทามิ  ยํ  มํ ตุเมฺห เอวํ วเทถ
สตึ   อยฺยปุตฺต   อุปฏฺฐเปหิ   มา   วิปฺปลปสีติ   ฯ   เอวํ   โข  ตฺวํ
อยฺยปุตฺต    วเทสิ    ตมฺปิ    อนิจฺจํ    ตมฺปิ   อธุวํ   ตมฺปิ   ปหาย
คมนียนฺติ  ฯ  ตถา  หิ  ปน  มํ  อารามเทวตา  วนเทวตา  รุกฺขเทวตา
โอสธีติณวนปฺปตีสุ     อธิวตฺถา     เทวตา     เอวมาหํสุ     ปณิเธหิ
คหปติ   อนาคตมทฺธานํ   ราชา   อสฺสํ   จกฺกวตฺตีติ   ฯ   ตาหํ  เอวํ
วทามิ   ตมฺปิ   อนิจฺจํ  ฯเปฯ  ตมฺปิ  ปหาย  คมนียนฺติ  ฯ  กิมฺปน  ตา
อยฺยปุตฺต   อารามเทวตา   วนเทวตา   รุกฺขเทวตา   โอสธีติณวนปฺปตีสุ
อธิวตฺถา   เทวตา   อตฺถวสํ  สมฺปสฺสมานา  เอวมาหํสุ  ปณิเธหิ  คหปติ
อนาคตมทฺธานํ  ราชา  อสฺสํ  จกฺกวตฺตีติ  ฯ  ตาสํ  โข  อารามเทวตานํ
วนเทวตานํ    รุกฺขเทวตานํ   โอสธีติณวนปฺปตีสุ   อธิวตฺถานํ   เทวตานํ
เอวํ   โหติ   อยํ   โข   จิตฺโต   คหปติ  สีลวา  กลฺยาณธมฺโม  สเจ
ปณิทหิสฺสติ   อนาคตมทฺธานํ   ราชา   อสฺสํ   จกฺกวตฺตีติ  ฯ  ตสฺส  โข
อยํ  ๓  อิชฺฌิสฺสติ  สีลวโต  เจโตปณิธิ  สีลสฺส  ๔  วิสุทฺธตฺตา ธมฺมิโก
ธมฺมิกํ  พลํ  อนุปฺปทสฺสตีติ  ๕  ฯ อิมา โข ตา อารามเทวตา วนเทวตา
รุกฺขเทวตา     โอสธีติณวนปฺปตีสุ     อธิวตฺถา     เทวตา    อตฺถวสํ
สมฺปสฺสมานา    เอวมาหํสุ   ปณิเธหิ   คหปติ   อนาคตมทฺธานํ   ราชา
#๑ ม. ยุ. วิปฺปลปีติ ฯ ๒ ยุ. กินฺตฺยาหํ ฯ ๓ ยุ. ตสฺส โข อยนฺติ อิเม ปาฐา
#นตฺถิ ฯ ๔ ม. ยุ. อยํ ปาโฐ นตฺถิ ฯ  ๕ ม. ผลํ อนุปสฺสตีติ ฯ ยุ. ผลํ
#อนุสริสฺสตีติ ฯ
