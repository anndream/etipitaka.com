อาวุโส    ภควา    สุขญฺเญว    เวทนํ   สนฺธาย   สุขสฺมึ   ปญฺญเปติ
ยตฺถ   ยตฺถาวุโส   สุขํ   อุปลพฺภติ   ยหึ   ยหึ  ๑  ตํ  ตํ  ตถาคโต
สุขสฺมึ ปญฺญเปตีติ ฯ นวมํ ฯ
     [๔๒๕]  เทฺวปิ  มยา  ภิกฺขเว  เวทนา  วุตฺตา ปริยาเยน ติสฺโสปิ
มยา   เวทนา   วุตฺตา   ปริยาเยน   ปญฺจปิ   มยา   เวทนา  วุตฺตา
ปริยาเยน    ฉปิ   มยา   เวทนา   วุตฺตา   ปริยาเยน   อฏฺฐารสาปิ
มยา   เวทนา   วุตฺตา   ปริยาเยน   ฉตฺตึสาปิ  มยา  เวทนา  วุตฺตา
ปริยาเยน   อฏฺฐสตํปิ   มยา   เวทนา   วุตฺตา   ปริยาเยน  ฯ  เอวํ
ปริยายเทสิโต   ภิกฺขเว   มยา   ธมฺโม   เอวํ   ปริยายเทสิเต   โข
ภิกฺขเว    มยา    ธมฺเม   เย   อญฺญมญฺญสฺส   สุภาสิตํ   สุลปิตํ   น
สมนุมญฺญิสฺสนฺติ    น   สมนุชานิสฺสนฺติ   น   สมนุโมทิสฺสนฺติ   ฯ   เตสํ
เอตํ    ปาฏิกงฺขํ   ภณฺฑนชาตา   กลหชาตา   วิวาทาปนฺนา   อญฺญมญฺญํ
มุขสตฺตีหิ   วิตุทนฺตา   วิหริสฺสนฺตีติ   ฯ   เอวํ  ปริยายเทสิโต  ภิกฺขเว
มยา   ธมฺโม   เอวํ   ปริยายเทสิเต  โข  ภิกฺขเว  มยา  ธมฺเม  เย
อญฺญมญฺญสฺส     สุภาสิตํ     สุลปิตํ    สมนุมญฺญิสฺสนฺติ    สมนุชานิสฺสนฺติ
สมนุโมทิสฺสนฺติ   ฯ   เตสํ   เอตํ   ปาฏิกงฺขํ   สมคฺคา   สมฺโมทมานา
อวิวทมานา     ขีโรทกีภูตา     อญฺญมญฺญํ     ปิยจกฺขูหิ    สมฺปสฺสนฺตา
วิหริสฺสนฺตีติ ฯ
     [๔๒๖]   ปญฺจิเม   ภิกฺขเว  กามคุณา  ฯเปฯ  ฐานํ  โข  ปเนตํ
ภิกฺขเว  วิชฺชติ ยํ อญฺญติตฺถิยา ปริพฺพาชกา เอวํ วเทยฺยุํ สญฺญา-
#๑ ยุ. ยมฺหิ สุขํ ฯ เอวมุปริปิ ฯ
