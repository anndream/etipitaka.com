อสาหเสน   ธมฺเมน   โภเค   ปริเยสิตฺวา  อสาหเสน  อตฺตานํ  สุเขติ
ปีเณติ   สํวิภชติ   ปุญฺญานิ   กโรติ   เต   จ  โภเค  คธิโต  มุจฺฉิโต
อชฺฌาปนฺโน   ๑   อนาทีนวทสฺสาวี   อนิสฺสรณปญฺโญ  ปริภุญฺชติ  ฯ  อยํ
คามณิ   กามโภคี   ตีหิ   ฐาเนหิ  ปาสํโส  เอเกน  ฐาเนน  คารโยฺห
กตเมหิ  ตีหิฐา  เนหิ  ปาสํโส  ฯ  ธมฺเมน โภเค ปริเยสติ อสาหเสนาติ
อิมินา   ปฐเมน   ฐาเนน   ปาสํโส   ฯ   อตฺตานํ   สุเขติ   ปีเณตีติ
อิมินา   ทุติเยน   ฐาเนน   ปาสํโส   ฯ   สํวิภชติ   ปุญฺญานิ  กโรตีติ
อิมินา   ตติเยน   ฐาเนน   ปาสํโส   ฯ   กตเมน   เอเกน  ฐาเนน
คารโยฺห  ฯ  เต  จ  โภเค  คธิโต มุจฺฉิโต อชฺฌาปนฺโน อนาทีนวทสฺสาวี
อนิสฺสรณปญฺโญ      ปริภุญฺชตีติ      อิมินา      เอเกน      ฐาเนน
คารโยฺห   ฯ   อยํ   คามณิ   กามโภคี  อิเมหิ  ตีหิ  ฐาเนหิ  ปาสํโส
อิมินา เอเกน ฐาเนน คารโยฺห ฯ
     [๖๔๓]  ตตฺร  คามณิ  ยฺวายํ  กามโภคี  ธมฺเมน  โภเค ปริเยสติ
อสาหเสน   ธมฺเมน   โภเค   ปริเยสิตฺวา  อสาหเสน  อตฺตานํ  สุเขติ
ปีเณติ   สํวิภชติ   ปุญฺญานิ   กโรติ  เต  จ  โภเค  อคธิโต  อมุจฺฉิโต
อนชฺฌาปนฺโน   ๒   อาทีนวทสฺสาวี   นิสฺสรณปญฺโญ   ปริภุญฺชติ  ฯ  อยํ
คามณิ    กามโภคี    จตูหิ   ฐาเนหิ   ปาสํโส   ฯ   กตเมหิ   จตูหิ
ฐาเนหิ   ปาสํโส   ฯ  ธมฺเมน  โภเค  ปริเยสติ  อสาหเสนาติ  อิมินา
ปฐเมน   ฐาเนน   ปาสํโส   ฯ   อตฺตานํ   สุเขติ   ปีเณตีติ   อิมินา
ทุติเยน   ฐาเนน   ปาสํโส   ฯ   สํวิภชติ   ปุญฺญานิ   กโรตีติ  อิมินา
#๑ ม. อชฺโฌปนฺโน ฯ  ๒ ม. อนชฺโฌปนฺโน ฯ
