เวทยิตํ   สุขํ  วา  ทุกฺขํ  วา  อทุกฺขมสุขํ  วา  ตมฺปิ  ทุกฺขํ  ตตฺร  เต
ฉนฺโท   ปหาตพฺโพ   ฯ   ยํ   โข   ราธ   ทุกฺขํ   ตตฺร  เต  ฉนฺโท
ปหาตพฺโพติ ฯ จตุตฺถํ ฯ
     [๙๔]  โย  โข  ราธ  อนตฺตา  ตตฺร  เต  ฉนฺโท  ปหาตพฺโพ ฯ
โก   จ   ราธ   อนตฺตา   ฯ   จกฺขุํ  โข  ราธ  อนตฺตา  ตตฺร  เต
ฉนฺโท     ปหาตพฺโพ     ฯ     รูปา    จกฺขุวิญฺญาณํ    จกฺขุสมฺผสฺโส
ยมฺปิทํ   จกฺขุสมฺผสฺสปจฺจยา   ฯเปฯ  มโน  อนตฺตา  ธมฺมา  มโนวิญฺญาณํ
มโนสมฺผสฺโส        ยมฺปิทํ        มโนสมฺผสฺสปจฺจยา       อุปฺปชฺชติ
เวทยิตํ   สุขํ   วา   ทุกฺขํ   วา   อทุกฺขมสุขํ   วา   ตมฺปิ   อนตฺตา
ตตฺร   เต   ฉนฺโท   ปหาตพฺโพ   ฯ   โย  โข  ราธ  อนตฺตา  ตตฺร
เต ฉนฺโท ปหาตพฺโพติ ฯ ปญฺจมํ ฯ
     [๙๕]  อถ  โข  อญฺญตโร  ภิกฺขุ  เยน  ภควา เตนุปสงฺกมิ ฯเปฯ
เอกมนฺตํ     นิสินฺโน    โข    โส    ภิกฺขุ    ภควนฺตํ    เอตทโวจ
อตฺถิ   นุ   โข   ภนฺเต   เอโก   ธมฺโม   ยสฺส   ปหานา   ภิกฺขุโน
อวิชฺชา   ปหิยฺยติ   วิชฺชา   อุปฺปชฺชตีติ   ฯ   อตฺถิ  โข  ภิกฺขุ  เอโก
ธมฺโม    ยสฺส    ปหานา    ภิกฺขุโน    อวิชฺชา    ปหิยฺยติ    วิชฺชา
อุปฺปชฺชตีติ   ฯ   กตโม   ปน   ภนฺเต   เอโก  ธมฺโม  ยสฺส  ปหานา
ภิกฺขุโน   อวิชฺชา   ปหิยฺยติ  วิชฺชา  อุปฺปชฺชตีติ  ฯ  อวิชฺชา  โข  ภิกฺขุ
เอโก   ธมฺโม   ยสฺส   ปหานา   ภิกฺขุโน   อวิชฺชา   ปหิยฺยติ  วิชฺชา
อุปฺปชฺชตีติ   ฯ   กถํ   ปน   ภนฺเต   ชานโต   กถํ  ปสฺสโต  ภิกฺขุโน
