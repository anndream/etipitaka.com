ธมฺเมสุ   ฯเปฯ   อยํ   เวทนาย   อาทีนโวติ   เม   ภิกฺขเว  ปุพฺเพ
อนนุสฺสุเตสุ   ธมฺเมสุ   ฯเปฯ  อิทํ  เวทนาย  นิสฺสรณนฺติ  เม  ภิกฺขเว
ปุพฺเพ    อนนุสฺสุเตสุ    ธมฺเมสุ    จกฺขุํ    อุทปาทิ   ญาณํ   อุทปาทิ
ปญฺญา อุทปาทิ วิชฺชา อุทปาทิ อาโลโก อุทปาทีติ ฯ ปญฺจมํ ฯ
     [๔๔๑]   อถ   โข  สมฺพหุลา  ภิกฺขู  เยน  ภควา  เตนุปสงฺกมึสุ
ฯเปฯ   เอกมนฺตํ  นิสินฺนา  โข  เต  ภิกฺขู  ภควนฺตํ  เอตทโวจุํ  กตมา
นุ  โข  ภนฺเต  เวทนา  กตโม  เวทนาสมุทโย กตมา เวทนาสมุทยคามินี
ปฏิปทา    ฯเปฯ    โก    เวทนาย    อสฺสาโท    โก    อาทีนโว
กึ   นิสฺสรณนฺติ   ฯ   ติสฺโส   อิมา   ภิกฺขเว  เวทนา  สุขา  เวทนา
ทุกฺขา   เวทนา   อทุกฺขมสุขา   เวทนา   ฯ   อิมา  วุจฺจนฺติ  ภิกฺขเว
เวทนา    ฯ    ผสฺสสมุทยา   เวทนาสมุทโย   ตณฺหาเวทนาสมุทยคามินี
ปฏิปทา    ผสฺสนิโรธา    ฯเปฯ    โย    เวทนาย    ฉนฺทราควินโย
ฉนฺทราคปฺปหานํ อิทํ เวทนาย นิสฺสรณนฺติ ฯ ฉฏฺฐํ ฯ
     [๔๔๒]   ติสฺโส   อิมา  ภิกฺขเว  เวทนา  ฯ  กตมา  ติสฺโส  ฯ
สุขา  เวทนา  ทุกฺขา  เวทนา  อทุกฺขมสุขา  เวทนา  ฯ  เย  หิ  เกจิ
ภิกฺขเว   สมณา   วา   พฺราหฺมณา   วา   อิมาสํ   ติสฺสนฺนํ  เวทนานํ
สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ     นิสฺสรณญฺจ
ยถาภูตํ   นปฺปชานนฺติ   ฯ  น  เตเม  ภิกฺขเว  สมณา  วา  พฺราหฺมณา
วา   สมเณสุ   วา   สมณสมฺมตา   พฺราหฺมเณสุ   วา  พฺราหฺมณสมฺมตา
น   จ   ปน   เต   อายสฺมนฺโต   สามญฺญตฺถํ  วา  พฺราหฺมญฺญตฺถํ  วา
