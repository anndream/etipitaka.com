น   [๑]  มนุสฺสคฺคาโห  คาหิยติ  ๒  น  อมนุสฺสคฺคาโห  คาหิยติ  น
อาวฏฺฏคฺคาโห  คาหิยติ  น  อนฺโตปูติ  ภวิสฺสามิ  ฯ  สาธุ ๓ ลเภยฺยาหํ
ภนฺเต   ภควโต   สนฺติเก   ปพฺพชฺชํ   ลเภยฺยํ  อุปสมฺปทนฺติ  ฯ  เตนหิ
ตฺวํ   นนฺท   สามิกานํ   คาโว  นิยฺยาเทหีติ  ๔  ฯ  คมิสฺสนฺติ  ภนฺเต
คาโว  วจฺฉคิทฺธินิโยติ  ฯ  นิยฺยาเทเหว  ตฺวํ  นนฺท  สามิกานํ คาโวติ ฯ
อถ   โข   นนฺโท   โคปาลโก   สามิกานํ  คาโว  นิยฺยาเทตฺวา  เยน
ภควา    เตนุปสงฺกมิ   อุปสงฺกมิตฺวา   ภควนฺตํ   เอตทโวจ   นิยฺยาตา
ภนฺเต   สามิกานํ  คาโว  ลเภยฺยาหํ  ภนฺเต  ภควโต  สนฺติเก  ปพฺพชฺชํ
ลเภยฺยํ   อุปสมฺปทนฺติ   ฯ   อลตฺถ   โข   นนฺโท  โคปาลโก  ภควโต
สนฺติเก   ปพฺพชฺชํ   อลตฺถ   อุปสมฺปทนฺติ   ๖   ฯ  อจิรูปสมฺปนฺโน  จ
ปนายสฺมา   นนฺโท   เอโก  วูปกฏฺโฐ  ฯเปฯ  อญฺญตโร  จ  ปนายสฺมา
นนฺโท อรหตํ อโหสีติ ฯ จตุตฺถํ ฯ
     [๓๒๕]  เอกํ  สมยํ  ภควา  กิมฺมิลายํ  ๗  วิหรติ คงฺคาย นทิยา
ตีเร   ฯ   อทฺทสา   โข   ภควา  มหนฺตํ  ทารุกฺขนฺธํ  คงฺคาย  นทิยา
โสเตน   วุยฺหมานํ   ทิสฺวาน   ภิกฺขู   อามนฺเตสิ   ปสฺสถ  โน  ตุเมฺห
ภิกฺขเว  อมุํ  มหนฺตํ  ทารุกฺขนฺธํ  คงฺคาย  นทิยา  โสเตน วุยฺหมานนฺติ ฯ
เอวํ     ภนฺเต     ฯเปฯ    เอวํ    วุตฺเต    อายสฺมา    กิมฺมิโล
ภควนฺตํ   เอตทโวจ   กินฺนุโข   ภนฺเต   โอริมํ   ตีรํ   ฯเปฯ  กตโม
จ   กิมฺมิล   อนฺโตปูติภาโว   ฯ  อิธ  กิมฺมิล  ภิกฺขุ  อญฺญตรํ  สงฺกิลิฏฺฐํ
#๑ ม. ยุ. มํ ฯ  ๒ ม. ยุ. คหิสฺสติ ฯ   ๓ ม. ยุ. อยํ ปาโฐ นตฺถิ ฯ  ๔ ม.
#นิยฺยาเตหีติ ฯ เอวมุปริปิ ฯ  ๕ ม. นิยฺยาติตา ฯ ยุ. นิยฺยาทิตา ฯ  ๖ ม. ย.
#อิติสทฺโท นตฺถิ ฯ  ๗ กิมิลายํ ฯ ยุ. กิมฺพิลายํ ฯ
