     [๖๙๖]   กตโม  จ  ภิกฺขเว  อสงฺขตคามิมคฺโค  ฯ  อิธ  ภิกฺขเว
ภิกฺขุ   ธมฺเมสุ   ธมฺมานุปสฺสี   วิหรติ   ฯเปฯ   อยํ   วุจฺจติ  ภิกฺขเว
อสงฺขตคามิมคฺโค ฯ
     [๖๙๗]   กตโม  จ  ภิกฺขเว  อสงฺขตคามิมคฺโค  ฯ  อิธ  ภิกฺขเว
ภิกฺขุ   อนุปฺปนฺนานํ   ปาปกานํ   อกุสลานํ   ธมฺมานํ  อนุปฺปาทาย  ฉนฺทํ
ชเนติ    วายมติ    วิริยํ   อารภติ   จิตฺตํ   ปคฺคณฺหาติ   ปทหติ   ฯ
อยํ วุจฺจติ ภิกฺขเว อสงฺขตคามิมคฺโค ฯ
     [๖๙๘]   กตโม  จ  ภิกฺขเว  อสงฺขตคามิมคฺโค  ฯ  อิธ  ภิกฺขเว
ภิกฺขุ    อุปฺปนฺนานํ   ปาปกานํ   อกุสลานํ   ธมฺมานํ   ปหานาย   ฉนฺทํ
ชเนติ    วายมติ    วิริยํ   อารภติ   จิตฺตํ   ปคฺคณฺหาติ   ปทหติ   ฯ
อยํ วุจฺจติ ภิกฺขเว อสงฺขตคามิมคฺโค ฯ
     [๖๙๙]   กตโม  จ  ภิกฺขเว  อสงฺขตคามิมคฺโค  ฯ  อิธ  ภิกฺขเว
ภิกฺขุ    อนุปฺปนฺนานํ    กุสลานํ   ธมฺมานํ   อุปฺปาทาย   ฉนฺทํ   ชเนติ
วายมติ   วิริยํ   อารภติ   จิตฺตํ   ปคฺคณฺหาติ   ปทหติ  ฯ  อยํ  วุจฺจติ
ภิกฺขเว อสงฺขตคามิมคฺโค ฯ
     [๗๐๐]   กตโม  จ  ภิกฺขเว  อสงฺขตคามิมคฺโค  ฯ  อิธ  ภิกฺขเว
ภิกฺขุ   อุปฺปนฺนานํ   กุสลานํ  ธมฺมานํ  ฐิติยา  อสมฺโมสาย  ภิยฺโยภาวาย
เวปุลฺลาย   ภาวนาย  ปาริปูริยา  ฉนฺทํ  ชเนติ  วายมติ  วิริยํ  อารภติ
จิตฺตํ ปคฺคณฺหาติ ปทหติ ฯ อยํ วุจฺจติ ภิกฺขเว อสงฺขตคามิมคฺโค ฯ
