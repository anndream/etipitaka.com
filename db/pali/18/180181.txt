นนฺทิกฺขโย นนฺทิราคกฺขยา จิตฺตํ สุวิมุตฺตนฺติ วุจฺจตีติ ฯ จตุตฺถํ ฯ
     [๒๔๙]  เอกํ  สมยํ  ภควา  ราชคเห  วิหรติ ชีวกมฺพวเน ฯ ตตฺร
โข   ภควา   ภิกฺขู   อามนฺเตสิ   ฯเปฯ  สมาธึ  ภิกฺขเว  ภาเวถ  ฯ
สมาหิตสฺส  ภิกฺขเว  ภิกฺขุโน  ยถาภูตํ  โอกฺกายติ  ๑  ฯ  กิญฺจ ยถาภูตํ
โอกฺกายติ   ฯ   จกฺขุํ   อนิจฺจนฺติ  ยถาภูตํ  โอกฺกายติ  รูปา  อนิจฺจาติ
ยถาภูตํ    โอกฺกายติ    จกฺขุวิญฺญาณํ   อนิจฺจนฺติ   ยถาภูตํ   โอกฺกายติ
จกฺขุสมฺผสฺโส   อนิจฺโจติ  ยถาภูตํ  โอกฺกายติ  ยมฺปิทํ  จกฺขุสมฺผสฺสปจฺจยา
อุปฺปชฺชติ    เวทยิตํ    สุขํ    วา    ทุกฺขํ    วา   อทุกฺขมสุขํ   วา
ตมฺปิ   อนิจฺจนฺติ   ยถาภูตํ  โอกฺกายติ  ฯเปฯ  มโน  อนิจฺโจติ  ยถาภูตํ
โอกฺกายติ   ธมฺมา   อนิจฺจาติ   ยถาภูตํ   โอกฺกายติ   ฯเปฯ   ยมฺปิทํ
มโนสมฺผสฺสปจฺจยา   อุปฺปชฺชติ  เวทยิตํ  สุขํ  วา  ทุกฺขํ  วา  อทุกฺขมสุขํ
วา    ตมฺปิ   อนิจฺจนฺติ   ยถาภูตํ   โอกฺกายติ   ฯ   สมาธึ   ภิกฺขเว
ภาเวถ   ฯ   สมาหิตสฺส   ภิกฺขเว   ภิกฺขุโน  ยถาภูตํ  โอกฺกายตีติ  ฯ
ปญฺจมํ ฯ
     [๒๕๐]  เอกํ  สมยํ  ภควา  ราชคเห  วิหรติ ชีวกมฺพวเน ฯ ตตฺร
โข  ภควา  ภิกฺขู  อามนฺเตสิ  ฯเปฯ  ปฏิสลฺลีนา ๒ โข ๓ ภิกฺขเว ๔
โยคมาปชถ   ฯ  ปฏิสลฺลีนสฺส  ภิกฺขเว  ภิกฺขุโน  ยถาภูตํ  โอกฺกายติ  ฯ
กิญฺจ   ภิกฺขเว   ยถาภูตํ   โอกฺกายติ   ฯ   จกฺขุํ   อนิจฺจนฺติ  ยถาภูตํ
โอกฺกายติ    รูปา    อนิจฺจาติ    ยถาภูตํ    โอกฺกายติ   จกฺขุวิญฺญาณํ
#๑ กตฺถจิ โปตฺถเก โอกฺขายตีติ วา ปกฺขายตีติ วา ปาโฐ ทิสฺสติ ฯ  ๒ ม. ยุ.
#ปฏิสลฺลาเน ฯ  ๓ ม. ยุ. โขสทฺโท นตฺถิ ฯ
#๔ ม. ยุ. สพฺพตฺถ ภิกฺขเวติ ปาโฐ นตฺถิ ฯ
