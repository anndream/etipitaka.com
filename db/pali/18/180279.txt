กามคุณา   ฯ   ยํ   โข   อานนฺท   อิเม   ปญฺจ   กามคุเณ   ปฏิจฺจ
อุปฺปชฺชติ สุขํ โสมนสฺสํ อิทํ วุจฺจติ กามสุขํ ฯ
     [๔๑๔]  เย  โข  อานนฺท  เอวํ  วเทยฺยุํ เอตํ ปรมํ สนฺตํ ๑ สุขํ
โสมนสฺสํ   ปฏิสํเวเทนฺตีติ   ฯ  อิทํ  เนสาหํ  นานุชานามิ  ฯ  ตํ  กิสฺส
เหตุ   ฯ   อตฺถานนฺท   เอตมฺหา   สุขา   อญฺญํ   สุขํ  อภิกฺกนฺตตรญฺจ
ปณีตตรญฺจ ฯ
     [๔๑๕]  กตมญฺจานนฺท  เอตมฺหา  สุขา  อญฺญํ  สุขํ  อภิกฺกนฺตตรญฺจ
ปณีตตรญฺจ    ฯ    อิธานนฺท    ภิกฺขุ    วิวิจฺเจว    กาเมหิ   วิวิจฺจ
อกุสเลหิ   ธมฺเมหิ   สวิตกฺกํ   สวิจารํ   วิเวกชํ   ปีติสุขํ   ปฐมชฺฌานํ
อุปสมฺปชฺช   วิหรติ   ฯ   อิทํ   โข   อานนฺท   เอตมฺหา  สุขา  อญฺญํ
สุขํ   อภิกฺกนฺตตรญฺจ   ปณีตตรญฺจ  ฯ  เย  โข  อานนฺท  เอวํ  วเทยฺยุํ
เอตํ  ปรมํ  สนฺตํ  ๑  สุขํ  โสมนสฺสํ  ปฏิสํเวเทนฺตีติ  ฯ  อิทํ  เนสาหํ
นานุชานามิ   ฯ  ตํ  กิสฺส  เหตุ  ฯ  อตฺถานนฺท  เอตมฺหา  สุขา  อญฺญํ
สุขํ อภิกฺกนฺตตรญฺจ ปณีตตรญฺจ ฯ
     [๔๑๖]  กตมญฺจานนฺท  เอตมฺหา  สุขา  อญฺญํ  สุขํ  อภิกฺกนฺตตรญฺจ
ปณีตตรญฺจ     ฯ     อิธานนฺท     ภิกฺขุ    วิตกฺกวิจารานํ    วูปสมา
อชฺฌตฺตํ   สมฺปสาทนํ   เจตโส   เอโกทิภาวํ  อวิตกฺกํ  อวิจารํ  สมาธิชํ
ปีติสุขํ   ทุติยชฺฌานํ  อุปสมฺปชฺช  วิหรติ  ฯ  อิทํ  โข  อานนฺท  เอตมฺหา
สุขา   อญฺญํ   สุขํ   อภิกฺกนฺตตรญฺจ   ปณีตตรญฺจ  ฯ  เย  โข  อานนฺทฐ
เอวํ   วเทยฺยุํ   เอตํ   ปรมํ  สนฺตํ  สุขํ  โสมนสฺสํ  ปฏิสํเวเทนฺตีติ  ฯ
#๑ ยุ. สตฺตา ฯ เอวมุปริปิ ฯ
