ปหานายาติ   ฯ   กตโม   ปนาวุโส   มคฺโค  กตมา  ปฏิปทา  เอเตสํ
อุปาทานานํ   ปหานายาติ  ฯ  อยเมว  โข  อาวุโส  อริโย  อฏฺฐงฺคิโก
มคฺโค   เอเตสํ   อุปาทานานํ   ปหานาย  ฯ  เสยฺยถีทํ  ฯ  สมฺมาทิฏฺฐิ
ฯเปฯ   สมฺมาสมาธิ   ฯ   อยํ   โข   อาวุโส   มคฺโค  อยํ  ปฏิปทา
เอเตสํ  อุปาทานานํ  ปหานายาติ  ฯ  ภทฺทโก  อาวุโส  มคฺโค  ภทฺทิกา
ปฏิปทา   เอเตสํ   อุปาทานานํ   ปหานาย  อลญฺจ  ปนาวุโส  สารีปุตฺต
อปฺปมาทายาติ ฯ
     [๕๐๙]  ภโว  ภโวติ  อาวุโส  สารีปุตฺต  วุจฺจติ  กตโม  นุ  โข
อาวุโส   ภโวติ   ฯ   ตโยเม   อาวุโส   ภวา   กามภโว   รูปภโว
อรูปภโว  ฯ  อิเม  โข  อาวุโส  ตโย  ภวาติ  ฯ อตฺถิ ปนาวุโส มคฺโค
อตฺถิ   ปฏิปทา   เอเตสํ   ภวานํ  ปริญฺญายาติ  ฯ  อตฺถิ  โข  อาวุโส
มคฺโค   อตฺถิ   ปฏิปทา   เอเตสํ   ภวานํ   ปริญฺญายาติ   ฯ   กตโม
ปนาวุโส   มคฺโค   กตมา   ปฏิปทา   เอเตสํ  ภวานํ  ปริญฺญายาติ  ฯ
อยเมว   โข   อาวุโส   อริโย   อฏฺฐงฺคิโก   มคฺโค  เอเตสํ  ภวานํ
ปริญฺญาย   ฯ   เสยฺยถีทํ   ฯ  สมฺมาทิฏฺฐิ  ฯเปฯ  สมฺมาสมาธิ  ฯ  อยํ
โข   อาวุโส   มคฺโค   อยํ  ปฏิปทา  เอเตสํ  ภวานํ  ปริญฺญายาติ  ฯ
ภทฺทโก    อาวุโส    มคฺโค    ภทฺทิกา    ปฏิปทา   เอเตสํ   ภวานํ
ปริญฺญาย อลญฺจ ปนาวุโส สารีปุตฺต อปฺปมาทายาติ ฯ
     [๕๑๐]  ทุกฺขํ  ทุกฺขนฺติ  อาวุโส  สารีปุตฺต  วุจฺจติ  กตมํ  นุ  โข
อาวุโส   ทุกฺขนฺติ   ฯ   ติสฺโส   อิมา   อาวุโส  ทุกฺขตา  ทุกฺขทุกฺขตา
