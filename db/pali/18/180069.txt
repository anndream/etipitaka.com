ทุกฺขํ   วา   ตํ   สุขํ  วาติ  ฯ  ทุกฺขํ  ภนฺเต  ฯ  ยํ  ปนานิจฺจํ  ทุกฺขํ
วิปริณามธมฺมํ   กลฺลํ   นุ   ตํ   สมนุปสฺสิตุํ   เอตํ   มม   เอโสหมสฺมิ
เอโส   เม   อตฺตาติ   ฯ   โน  เหตํ  ภนฺเต  ฯเปฯ  ชิวฺหา  นิจฺจา
วา    อนิจฺจา   วาติ   ฯ   อนิจฺจา   ภนฺเต   ฯเปฯ   ชิวฺหาวิญฺญาณํ
ชิวฺหาสมฺผสฺโส     ฯเปฯ     ยมฺปิทํ    มโนสมฺผสฺสปจฺจยา    อุปฺปชฺชติ
เวทยิตํ   สุขํ   วา   ทุกฺขํ   วา   อทุกฺขมสุขํ   วา  ตมฺปิ  นิจฺจํ  วา
อนิจฺจํ   วาติ   ฯ   อนิจฺจํ   ภนฺเต   ฯ  ยํ  ปนานิจฺจํ  ทุกฺขํ  วา  ตํ
สุขํ   วาติ   ฯ   ทุกฺขํ   ภนฺเต  ฯ  ยํ  ปนานิจฺจํ  ทุกฺขํ  วิปริณามธมฺมํ
กลฺลํ   นุ   ตํ   สมนุปสฺสิตุํ   เอตํ   มม   เอโสหมสฺมิ   เอโส   เม
อตฺตาติ   ฯ   โน   เหตํ   ภนฺเต   ฯ   เอวํ  ปสฺสํ  อานนฺท  สุตวา
อริยสาวโก   จกฺขุสฺมึปิ   นิพฺพินฺทติ   รูเปสุปิ   นิพฺพินฺทติ  จกฺขุวิญฺญาเณปิ
นิพฺพินฺทติ       จกฺขุสมฺผสฺเสปิ      นิพฺพินฺทติ      ฯเปฯ      ยมฺปิทํ
มโนสมฺผสฺสปจฺจยา   อุปฺปชฺชติ  เวทยิตํ  สุขํ  วา  ทุกฺขํ  วา  อทุกฺขมสุขํ
วา    ตสฺมึปิ   นิพฺพินฺทติ   นิพฺพินฺทํ   วิรชฺชติ   วิราคา   วิมุจฺจติ   ฯ
วิมุตฺตสฺมึ   วิมุตฺตมิติ   ญาณํ   โหติ   ฯ  ขีณา  ชาติ  วุสิตํ  พฺรหฺมจริยํ
กตํ กรณียํ นาปรํ อิตฺถตฺตายาติ ปชานาตีติ ฯ ตติยํ ฯ
     [๑๐๔] เอกํ สมยํ ภควา ราชคเห วิหรติ เวฬุวเน กลนฺทกนิวาเป ฯ
เตน    โข    ปน   สมเยน   อายสฺมา   จ   สารีปุตฺโต   อายสฺมา
จ   มหาจุนฺโท   อายสฺมา   จ  ฉนฺโน  คิชฺฌกูเฏ  ปพฺพเต  วิหรนฺติ  ฯ
เตน   โข   ปน  สมเยน  อายสฺมา  ฉนฺโน  อาพาธิโก  โหติ  ทุกฺขิโต
