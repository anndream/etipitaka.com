สปฺปายา  ปฏิปทา  ฯ  ตํ     กึ    มญฺญถ   ภิกฺขเว    จกฺขุํ    นิจฺจํ
วา   อนิจฺจํ   วาติ   ฯ   อนิจฺจํ  ภนฺเต  ฯ  ยํ  ปนานิจฺจํ  ทุกฺขํ  วา
ตํ   สุขํ  วาติ  ฯ  ทุกฺขํ  ภนฺเต  ฯ  ยํ  ปนานิจฺจํ  ทุกฺขํ  วิปริณามธมฺมํ
กลฺลํ   นุ   ตํ   สมนุปสฺสิตุํ   เอตํ   มม   เอโสหมสฺมิ   เอโส   เม
อตฺตาติ   ฯ   โน   เหตํ   ภนฺเต   ฯ  รูปา  ฯเปฯ  จกฺขุวิญฺญาณํ  ฯ
จกฺขุสมฺผสฺโส  นิจฺโจ  วา  อนิจฺโจ  วาติ  ฯ  อนิจฺโจ  ภนฺเต  ฯ ฯเปฯ
ยมฺปิทํ     จกฺขุสมฺผสฺสปจฺจยา     อุปฺปชฺชติ     เวทยิตํ    สุขํ    วา
ทุกฺขํ   วา   อทุกฺขมสุขํ   วา   ตมฺปิ   นิจฺจํ   วา   อนิจฺจํ  วาติ  ฯ
อนิจฺจํ   ภนฺเต   ฯ  ยํ  ปนานิจฺจํ  ทุกฺขํ  วา  ตํ  สุขํ  วาติ  ฯ  ทุกฺขํ
ภนฺเต    ฯ    ยํ   ปนานิจฺจํ   ทุกฺขํ   วิปริณามธมฺมํ   กลฺลํ   นุ   ตํ
สมนุปสฺสิตุํ   เอตํ   มม   เอโสหมสฺมิ   เอโส   เม  อตฺตาติ  ฯ  โน
เหตํ   ภนฺเต   ฯเปฯ  ชิวฺหา  นิจฺจา  วา  อนิจฺจา  วาติ  ฯ  อนิจฺจา
ภนฺเต   ฯ   รสา   ฯเปฯ   ชิวฺหาวิญฺญาณํ   ฯ  ชิวฺหาสมฺผสฺโส  ฯเปฯ
ยมฺปิทํ    ชิวฺหาสมฺผสฺสปจฺจยา   อุปฺปชฺชติ   เวทยิตํ   สุขํ   วา   ทุกฺขํ
วา   อทุกฺขมสุขํ   วา   ตมฺปิ   นิจฺจํ   วา   อนิจฺจํ  วาติ  ฯ  อนิจฺจํ
ภนฺเต    ฯเปฯ    ธมฺมา   มโนวิญฺญาณํ   มโนสมฺผสฺโส   นิจฺโจ   วา
อนิจฺโจ   วาติ   ฯ   อนิจฺโจ   ภนฺเต   ฯ  ยมฺปิทํ  มโนสมฺผสฺสปจฺจยา
อุปฺปชฺชติ   เวทยิตํ   สุขํ   วา   ทุกฺขํ   วา   อทุกฺขมสุขํ   วา  ตมฺปิ
นิจฺจํ   วา   อนิจฺจํ   วาติ  ฯ  อนิจฺจํ  ภนฺเต  ฯ  ยํ  ปนานิจฺจํ  ทุกฺขํ
วา  ตํ  สุขํ  วาติ  ฯ  ทุกฺขํ  ภนฺเต  ฯ  ยํ ปนานิจฺจํ ทุกฺขํ วิปริณามธมฺมํ
