น   ตุมฺหากํ   ตํ   ปชหถ   ตํ  โว  ปหีนํ  หิตาย  สุขาย  ภวิสฺสติ  ฯ
เสยฺยถาปิ   ภิกฺขเว   ยํ   อิมสฺมึ   เชตวเน   ติณกฏฺฐสาขาปลาสํ   ตํ
ชโน   หเรยฺย   วา   ฑเหยฺย  วา  ยถาปจฺจยํ  วา  กเรยฺย  อปิ  นุ
ตุมฺหากํ   เอวมสฺส   อเมฺห   ชโน   หรติ  วา  ฑหติ  วา  ยถาปจฺจยํ
วา   กโรตีติ   ฯ   โน  เหตํ  ภนฺเต  ฯ  ตํ  กิสฺส  เหตุ  ฯ  น  หิ
โน   เอตํ  ๑  ภนฺเต  อตฺตา  วา  อตฺตนิยํ  วาติ  ฯ  เอวเมว  โข
ภิกฺขเว   จกฺขุํ   น   ตุมฺหากํ   ตํ   ปชหถ   ตํ   โว   ปหีนํ  หิตาย
สุขาย  ภวิสฺสติ  ฯ  รูปา  น  ตุมฺหากํ  ฯ จกฺขุวิญฺญาณํ ... จกฺขุสมฺผสฺโส
ฯเปฯ      ยมฺปิทํ      มโนสมฺผสฺสปจฺจยา      อุปฺปชฺชติ     เวทยิตํ
สุขํ   วา   ทุกฺขํ   วา   อทุกฺขมสุขํ   วา   ตมฺปิ   น   ตุมฺหากํ   ตํ
ปชหถ ตํ โว ปหีนํ หิตาย สุขาย ภวิสฺสตีติ ฯ อฏฺฐมํ ฯ
     [๑๕๐]   ยมฺปิ   ภิกฺขเว   น   ตุมฺหากํ   ตํ   ปชหถ   ตํ  โว
ปหีนํ   หิตาย   สุขาย   ภวิสฺสติ   ฯ   กิญฺจ  ภิกฺขเว  น  ตุมฺหากํ  ฯ
จกฺขุํ   ภิกฺขเว   น   ตุมฺหากํ   ตํ   ปชหถ   ตํ   โว   ปหีนํ  หิตาย
สุขาย   ภวิสฺสติ   ฯ   รูปา   น   ตุมฺหากํ   เต   ปชหถ   เต  โว
ปหีนา    หิตาย   สุขาย   ภวิสฺสนฺติ   ฯ   จกฺขุวิญฺญาณํ   น   ตุมฺหากํ
ตํ   ปชหถ   ตํ   โว  ปหีนํ  หิตาย  สุขาย  ภวิสฺสติ  ฯ  จกฺขุสมฺผสฺโส
น   ตุมฺหากํ   ตํ   ปชหถ   โส   โว  ปหีโน  หิตาย  สุขาย  ภวิสฺสติ
ฯเปฯ    ยมฺปิทํ   มโนสมฺผสฺสปจฺจยา   อุปฺปชฺชติ   เวทยิตํ   สุขํ   วา
ทุกฺขํ   วา   อทุกฺขมสุขํ   วา   ตมฺปิ   น   ตุมฺหากํ   ตํ   ปชหถ  ตํ
#๑ ยุ. โน เหตํ ฯ
