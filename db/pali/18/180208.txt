โข    อาวุโส   น   จกฺขุ   รูปานํ   สญฺโญชนํ   น   รูปา   จกฺขุสฺส
สญฺโญชนํ   ฯเปฯ   น   ชิวฺหา   ฯเปฯ  น  มโน  ฯเปฯ  ยญฺจ  ตตฺถ
ตทุภยํ ปฏิจฺจ อุปฺปชฺชติ ฉนฺทราโค ตํ ตตฺถ สญฺโญชนนฺติ ฯ
     [๓๐๐]  เอกํ  สมยํ  อายสฺมา  จ  อานนฺโท  อายสฺมา  จ อุทายิ
โกสมฺพิยํ   วิหรนฺติ   โฆสิตาราเม   ฯ   อถ   โข   อายสฺมา  อุทายิ
สายณฺหสมยํ   ปฏิสลฺลานา   วุฏฺฐิโต  เยนายสฺมา  อานนฺโท  เตนุปสงฺกมิ
อุปสงฺกมิตฺวา      อายสฺมตา      อานนฺเทน      สทฺธึ      สมฺโมทิ
สมฺโมทนียํ   กถํ  สาราณียํ  วีติสาเรตฺวา  เอกมนฺตํ  นิสีทิ  ฯ  เอกมนฺตํ
นิสินฺโน   โข  อายสฺมา  อุทายิ  อายสฺมนฺตํ  อานนฺทํ  เอตทโวจ  ยเถว
นุ   โข   อาวุโส   อานนฺท   อยํ   กาโย   ภควตา  อเนกปริยาเยน
อกฺขาโต   วิวโฏ   ปกาสิโต   อิติปายํ   กาโย   อนตฺตาติ  ฯ  สกฺกา
เอวเมวํ   ๑   วิญฺญาณมฺปิทํ   อาจิกฺขิตุํ   เทเสตุํ  ปญฺญเปตุํ  ปฏฺฐเปตุํ
วิวริตุํ   วิภชิตุํ   อุตฺตานีกาตุํ   อิติปิทํ   วิญฺญาณํ   อนตฺตาติ  ฯ  ยเถว
โข   อาวุโส   อุทายิ  อยํ  กาโย  ภควตา  อเนกปริยาเยน  อกฺขาโต
วิวโฏ   ปกาสิโต  อิติปายํ  กาโย  อนตฺตาติ  ฯ  สกฺกา  เอวเมวํ  ๑
วิญฺญาณมฺปิทํ    อาจิกฺขิตุํ    เทเสตุํ    ปญฺญเปตุํ    ปฏฺฐเปตุํ    วิวริตุํ
วิภชิตุํ อุตฺตานีกาตุํ อิติปิทํ วิญฺญาณํ อนตฺตาติ ฯ
     [๓๐๑]  จกฺขุญฺจ  อาวุโส ปฏิจฺจ รูเป จ อุปฺปชฺชติ จกฺขุวิญฺญาณนฺติ ฯ
เอวมาวุโสติ    ฯ    โย    จาวุโส    เหตุ    โย    จ   ปจฺจโย
จกฺขุวิญฺญาณสฺส   อุปาทาย   โส   จ   เหตุ  โส  จ  ปจฺจโย  สพฺเพน
#๑ ม. เอวเมว ฯ
