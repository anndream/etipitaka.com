เอกมนฺตํ  นิสินฺโน  โข  ๑  โส  ภิกฺขุ  ภควนฺตํ  เอตทโวจ  กถํ นุ โข
ภนฺเต   ชานโต   กถํ   ปสฺสโต   มิจฺฉาทิฏฺฐิ  ปหิยฺยตีติ  ฯ  จกฺขุํ  โข
ภิกฺขุ   อนิจฺจโต   ชานโต   ปสฺสโต   มิจฺฉาทิฏฺฐิ   ปหิยฺยติ   ฯ  รูเป
อนิจฺจโต   ชานโต   ปสฺสโต   มิจฺฉาทิฏฺฐิ   ปหิยฺยติ   ฯ   จกฺขุวิญฺญาณํ
อนิจฺจโต   ชานโต   ปสฺสโต   มิจฺฉาทิฏฺฐิ   ปหิยฺยติ   ฯ   จกฺขุสมฺผสฺสํ์
อนิจฺจโต    ชานโต   ปสฺสโต   มิจฺฉาทิฏฺฐิ   ปหิยฺยติ   ฯเปฯ   ยมฺปิทํ
มโนสมฺผสฺสปจฺจยา   อุปฺปชฺชติ  เวทยิตํ  สุขํ  วา  ทุกฺขํ  วา  อทุกฺขมสุขํ
วา   ตมฺปิ   อนิจฺจโต  ชานโต  ปสฺสโต  มิจฺฉาทิฏฺฐิ  ปหิยฺยติ  ฯ  เอวํ
โข ภิกฺขุ ชานโต เอวํ ปสฺสโต มิจฺฉาทิฏฺฐิ ปหิยฺยตีติ ฯ ทสมํ ฯ
     [๒๕๕]   อถ   โข  อญฺญตโร  ภิกฺขุ  ฯเปฯ  เอตทโวจ  กถํ  นุ
โข   ภนฺเต   ชานโต   กถํ  ปสฺสโต  สกฺกายทิฏฺฐิ  ปหิยฺยตีติ  ฯ  จกฺขุํ
โข   ภิกฺขุ   ทุกฺขโต  ชานโต  ปสฺสโต  สกฺกายทิฏฺฐิ  ปหิยฺยติ  ฯ  รูเป
ทุกฺขโต   ชานโต   ปสฺสโต   สกฺกายทิฏฺฐิ   ปหิยฺยติ   ฯ   จกฺขุวิญฺญาณํ
ทุกฺขโต   ชานโต   ปสฺสโต   สกฺกายทิฏฺฐิ   ปหิยฺยติ   ฯ   จกฺขุสมฺผสฺสํ
ทุกฺขโต    ชานโต   ปสฺสโต   สกฺกายทิฏฺฐิ   ปหิยฺยติ   ฯเปฯ   ยมฺปิทํ
มโนสมฺผสฺสปจฺจยา   อุปฺปชฺชติ  เวทยิตํ  สุขํ  วา  ทุกฺขํ  วา  อทุกฺขมสุขํ
วา   ตมฺปิ   ทุกฺขโต   ชานโต   ปสฺสโต   สกฺกายทิฏฺฐิ   ปหิยฺยติ   ฯ
เอวํ   โข   ภิกฺขุ   ชานโต  เอวํ  ปสฺสโต  สกฺกายทิฏฺฐิ  ปหิยฺยตีติ  ฯ
เอกาทสมํ ฯ
     [๒๕๖]   อถ   โข  อญฺญตโร  ภิกฺขุ  ฯเปฯ  เอตทโวจ  กถํ  นุ
#๑ ม. โขสทฺโท นตฺถิ ฯ
