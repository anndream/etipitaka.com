ทกฺขิเณยฺโย    อญฺชลิกรณีโย    อนุตฺตรํ   ปุญฺญกฺเขตฺตํ   โลกสฺสาติ   ฯ
สงฺเฆ  อเวจฺจปฺปสาเทน  สมนฺนาคมนเหตุ  โข เทวานมินฺท เอวมิเธกจฺเจ
สตฺตา    กายสฺส    เภทา    ปรํ    มรณา    สุคตึ    สคฺคํ   โลกํ
อุปปชฺชนฺติ   เต   อญฺเญ   เทเว  ทสหิ  ฐาเนหิ  อธิคฺคณฺหนฺติ  ทิพฺเพน
อายุนา   ฯเปฯ   ทิพฺเพหิ   โผฏฺฐพฺเพหิ   ฯ   สาธุ  โข  เทวานมินฺท
อริยกนฺเตหิ    สีเลหิ    สมนฺนาคมนํ    โหติ    อขณฺเฑหิ   อจฺฉิทฺเทหิ
อสพเลหิ     อกมฺมาเสหิ    ภุชิสฺเสหิ    วิญฺญูปสตฺเถหิ    อปรามฏฺเฐหิ
สมาธิสํวตฺตนิเกหิ  ฯ  อริยกนฺเตหิ  สีเลหิ สมนฺนาคมนเหตุ โข เทวานมินฺท
เอวมิเธกจฺเจ   สตฺตา   กายสฺส   เภทา   ปรํ   มรณา   สุคตึ  สคฺคํ
โลกํ   อุปปชฺชนฺติ   เต   อญฺเญ   เทเว   ทสหิ  ฐาเนหิ  อธิคฺคณฺหนฺติ
ทิพฺเพน   อายุนา   ทิพฺเพน   วณฺเณน  ทิพฺเพน  สุเขน  ทิพฺเพน  ยเสน
ทิพฺเพน   อาธิปเตยฺเยน   ทิพฺเพหิ   รูเปหิ   ทิพฺเพหิ  สทฺเทหิ  ทิพฺเพหิ
คนฺเธหิ   ทิพฺเพหิ  รเสหิ  ทิพฺเพหิ  โผฏฺฐพฺเพหีติ  ฯ  สาธุ  โข  มาริส
โมคฺคลฺลาน    พุทฺเธ    อเวจฺจปฺปสาเทน   สมนฺนาคมนํ   โหติ   อิติปิ
โส    ภควา   ฯเปฯ   สตฺถา   เทวมนุสฺสานํ   พุทฺโธ   ภควาติ   ฯพ
พุทฺเธ   อเวจฺจปฺปสาเทน   สมนฺนาคมนเหตุ   โข   มาริส  โมคฺคลฺลาน
เอวมิเธกจฺเจ   สตฺตา   กายสฺส   เภทา   ปรํ   มรณา   สุคตึ  สคฺคํ
โลกํ   อุปปชฺชนฺติ   เต   อญฺเญ   เทเว   ทสหิ  ฐาเนหิ  อธิคฺคณฺหนฺติ
ทิพฺเพน    อายุนา   ฯเปฯ   ทิพฺเพหิ   โผฏฺฐพฺเพหิ   ฯ   สาธุ   โข
มาริส    โมคฺคลฺลาน   ธมฺเม   อเวจฺจปฺปสาเทน   สมนฺนาคมนํ   โหติ
