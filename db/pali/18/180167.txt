ยํ   โข   ภิกฺขเว   สตฺถารา  กรณียํ  สาวกานํ  หิเตสินา  อนุกมฺปเกน
อนุกมฺปํ  อุปาทาย  กตํ  โข  มยา  ๑  ฯ  เอตานิ  ภิกฺขเว รุกฺขมูลานิ
เอตานิ   สุญฺญาคารานิ   ฯ  พฺยายถ  ๒  ภิกฺขเว  มา  ปมาทตฺถ  มา
ปจฺฉา   วิปฺปฏิสาริโน   อหุวตฺถ   อยํ   โว   อมฺหากํ   อนุสาสนีติ  ฯ
ปฐมํ ฯ
     [๒๓๒]   นิพฺพานสปฺปายํ   โว   ภิกฺขเว   ปฏิปทํ  เทสิสฺสามิ  ตํ
สุณาถ   ฯเปฯ   กตมา  จ  สา  ภิกฺขเว  นิพฺพานสปฺปายา  ปฏิปทา  ฯ
อิธ    ภิกฺขเว    ภิกฺขุ   จกฺขุํ   อนิจฺจนฺติ   ปสฺสติ   รูปา   อนิจฺจาติ
ปสฺสติ    จกฺขุวิญฺญาณํ    อนิจฺจนฺติ    ปสฺสติ   จกฺขุสมฺผสฺโส   อนิจฺโจติ
ปสฺสติ    ยมฺปิทํ   จกฺขุสมฺผสฺสปจฺจยา   อุปฺปชฺชติ   เวทยิตํ   สุขํ   วา
ทุกฺขํ    วา    อทุกฺขมสุขํ    วา   ตมฺปิ   อนิจฺจนฺติ   ปสฺสติ   ฯเปฯ
ชิวฺหา    อนิจฺจาติ   ปสฺสติ   รสา   อนิจฺจาติ   ปสฺสติ   ชิวฺหาวิญฺญาณํ
อนิจฺจนฺติ     ปสฺสติ    ชิวฺหาสมฺผสฺโส    อนิจฺโจติ    ปสฺสติ    ยมฺปิทํ
ชิวฺหาสมฺผสฺสปจฺจยา    อุปฺปชฺชติ    เวทยิตํ    สุขํ   วา   ทุกฺขํ   วา
อทุกฺขมสุขํ   วา   ตมฺปิ   อนิจฺจนฺติ   ปสฺสติ   ฯเปฯ   มโน  อนิจฺโจติ
ปสฺสติ     ธมฺมา     อนิจฺจาติ     ปสฺสติ    มโนวิญฺญาณํ    อนิจฺจนฺติ
ปสฺสติ   มโนสมฺผสฺโส   อนิจฺโจติ   ปสฺสติ   ยมฺปิทํ   มโนสมฺผสฺสปจฺจยา
อุปฺปชฺชติ    เวทยิตํ    สุขํ    วา    ทุกฺขํ    วา   อทุกฺขมสุขํ   วา
ตมฺปิ   อนิจฺจนฺติ   ปสฺสติ   ฯ  อยํ  โข  สา  ภิกฺขเว  นิพฺพานสปฺปายา
ปฏิปทาติ ฯ ทุติยํ ฯ
#๑ ม. ยุ. กตํ โว ตํ มยา ฯ   ๒ ม. ยุ. ฌายถ ฯ
