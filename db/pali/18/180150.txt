อโหสิ   กถาสลฺลาโปติ   ฯ   ยถา  กถํ  ปน  โภโต  กจฺจานสฺส  เตหิ
มาณวเกหิ   สทฺธึ  อโหสิ  กถาสลฺลาโปติ  ฯ  เอวํ  โข  เม  พฺราหฺมณ
เตหิ มาณวเกหิ สทฺธึ อโหสิ กถาสลฺลาโปติ ฯ
         สึลุตฺตมา ปุพฺพตรา อเหสุํ     เต พฺราหฺมณา เย ปุราณํ สรนฺติ
         ฯเปฯ อขิลํ สพฺพภูเตสุ       โส มคฺโค พฺรหฺมปตฺติยาติ ฯ
เอวํ  โข  เม  พฺราหฺมณ  เตหิ  [๑]  สทฺธึ  อโหสิ  กถาสลฺลาโปติ ฯ
อคุตฺตทฺวาโรติ    ภวํ   กจฺจาโน   อาห   กิตฺตาวตา   นุ   โข   โภ
กจฺจาน   อคุตฺตทฺวาโร   โหตีติ   ฯ  อิธ  พฺราหฺมณ  เอกจฺโจ  จกฺขุนา
รูปํ   ทิสฺวา   ปิยรูเป   รูเป   อธิมุจฺจติ  อปฺปิยรูเป  รูเป  พฺยาปชฺชติ
อนุปฏฺฐิตาย   ๒   สติยาว   วิหรติ   ปริตฺตเจตโส  ตญฺจ  เจโตวิมุตฺตึ
ปญฺญาวิมุตฺตึ   ยถาภูตํ   นปฺปชานาติ   ยตฺถสฺส   เต  อุปฺปนฺนา  ปาปกา
อกุสลา   ธมฺมา   อปริเสสา   นิรุชฺฌนฺติ   ฯ   โสเตน   สทฺทํ  สุตฺวา
ฯเปฯ   ฆาเนน   คนฺธํ   ฆายิตฺวา   ฯ   ชิวฺหาย   รสํ  สายิตฺวา  ฯ
กาเยน   โผฏฺฐพฺพํ   ผุสิตฺวา   ฯ   มนสา   ธมฺมํ   วิญฺญาย   ปิยรูเป
ธมฺเม   อธิมุจฺจติ   อปฺปิยรูเป   [๓]  ธมฺเม  พฺยาปชฺชติ  อนุปฏฺฐิตาย
สติยาว    วิหรติ    ปริตฺตเจตโส    ตญฺจ   เจโตวิมุตฺตึ   ปญฺญาวิมุตฺตึ
ยถาภูตํ    นปฺปชานาติ   ยตฺถสฺส   เต   อุปฺปนฺนา   ปาปกา   อกุสลา
ธมฺมา   อปริเสสา   นิรุชฺฌนฺติ   ฯ  เอวํ  โข  พฺราหฺมณ  อคุตฺตทฺวาโร
โหตีติ ฯ
     [๒๐๘]   อจฺฉริยํ   โภ  กจฺจาน  อพฺภูตํ  โภ  กจฺจาน  ยาวญฺจิทํ
#๑ ม. ยุ. มาณวเกหิ ฯ  ๒ ม. อนุปฏฺฐิตกายสฺสติ จ วิหรติ ฯ เอวมุปริปิ ฯ
#๓ ม. จ ฯ
