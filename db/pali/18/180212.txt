ตสฺมึ   เจ   สมเย   กาลํ   กเรยฺย  ฯ  ฐานเมตํ  วิชฺชติ  ยํ  ทฺวินฺนํ
คตีนํ   อญฺญตรํ   คตึ   คจฺเฉยฺย   นิรยํ   วา   ติรจฺฉานโยนึ  วา  ฯ
อิมํ   โขหํ   ภิกฺขเว   อาทีนวํ  ทิสฺวา  เอวํ  วทามิ  ฯ  วรํ  ภิกฺขเว
โสตฺตํ  ๑  โสตฺตํ  ๑  โข ปนาหํ ภิกฺขเว วญฺฌํ ชีวิตานํ ๒ วทามิ อผลํ
ชีวิตานํ    วทามิ   โมมูหํ   ชีวิตานํ   วทามิ   น   เตฺวว   ตถารูเป
วิตกฺเก  วิตกฺเกยฺย  ยถารูปานํ  วิตกฺกานํ  วสงฺคโต  สงฺฆํ  ภินฺเทยฺย  ฯ
อิมํ โขหํ ภิกฺขเว วญฺฌํ ชีวิตานํ อาทีนวํ ทิสฺวา เอวํ วทามิ ฯ
     [๓๐๔]   ตตฺถ   ภิกฺขเว   สุตวา  อริยสาวโก  อิติ  ปฏิสญฺจิกฺขติ
ติฏฺฐตุ    ตาว    ตตฺตาย    อโยสลากาย   อาทิตฺตาย   สมฺปชฺชลิตาย
สญฺโชติภูตาย   จกฺขุนฺทฺริยํ   สมฺปลิมฏฺฐํ   หนฺทาหํ   อิทเมว   มนสิกโรมิ
อิติ     จกฺขุํ     อนิจฺจํ    รูปา    อนิจฺจา    จกฺขุวิญฺญาณํ    อนิจฺจํ
จกฺขุสมฺผสฺโส     อนิจฺโจ     ยมฺปิทํ    จกฺขุสมฺผสฺสปจฺจยา    อุปฺปชฺชติ
เวทยิตํ   สุขํ   วา   ทุกฺขํ   วา   อทุกฺขมสุขํ   วา  ตมฺปิ  อนิจฺจํ  ฯ
ติฏฺฐตุ  ตาว  ติเณฺหน  อโยสงฺกุนา  อาทิตฺเตน สมฺปชฺชลิเตน สญฺโชติภูเตน
โสตินฺทฺริยํ     สมฺปลิมฏฺฐํ     หนฺทาหํ    อิทเมว    มนสิกโรมิ    อิติ
โสตํ   อนิจฺจํ   สทฺทา   อนิจฺจา   โสตวิญฺญาณํ   อนิจฺจํ   โสตสมฺผสฺโส
อนิจฺโจ      ยมฺปิทํ      โสตสมฺผสฺสปจฺจยา     อุปฺปชฺชติ     เวทยิตํ
สุขํ   วา   ทุกฺขํ   วา   อทุกฺขมสุขํ   วา   ตมฺปิ   อนิจฺจํ  ฯ  ติฏฺฐตุ
ตาว   ติเณฺหน   นขจฺเฉทเนน   อาทิตฺเตน  สมฺปชฺชลิเตน  สญฺโชติภูเตน
ฆานินฺทฺริยํ      สมฺปลิมฏฺฐํ      หนฺทาหํ      อิทเมว      มนสิกโรมิฐ
#๑ ยุ. สุตฺตํ ฯ เอวมุปริปิ ฯ  ๒ ชีวิกานนฺติปิ ปาโฐ ฯ
