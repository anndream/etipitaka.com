ปชานาติ  ฯ  ยนฺตํ  ภิกฺขเว  ภิกฺขุ  ๑  ชิวฺหาย  รสํ สายิตฺวา สนฺตํ วา
อชฺฌตฺตํ    ราคโทสโมหํ    อตฺถิ    เม    อชฺฌตฺตํ    ราคโทสโมโหติ
ปชานาติ   อสนฺตํ   วา   อชฺฌตฺตํ   ราคโทสโมหํ   นตฺถิ  เม  อชฺฌตฺตํ
ราคโทสโมโหติ  ปชานาติ  ฯ  อปิ  นุ  โขเม  ภิกฺขเว  ธมฺมา  สทฺธาย
วา   เวทิตพฺพา   รุจิยา   วา  เวทิตพฺพา  อนุสฺสเวน  วา  เวทิตพฺพา
อาการปริวิตกฺเกน  วา  เวทิตพฺพา ทิฏฺฐินิชฺฌานกฺขนฺติยา วา เวทิตพฺพาติ ฯ
โน   เหตํ   ภนฺเต   ฯ   นนุเม   ภิกฺขเว   ธมฺมา   ปญฺญาย  ทิสฺวา
เวทิตพฺพาติ  ฯ  เอวํ  ภนฺเต  ฯ  อยมฺปิ  โข ภิกฺขเว ภิกฺขุ ๑ ปริยาโย
ยํ   ปริยายํ   อาคมฺม   ภิกฺขุ   อญฺญเตฺรว   สทฺธาย   อญฺญตฺร  รุจิยา
อญฺญตฺร  อนุสฺสวา  อญฺญตฺร  อาการปริวิตกฺกา อญฺญตฺร ทิฏฺฐินิชฺฌานกฺขนฺติยา
อญฺญํ      พฺยากโรติ      ขีณา      ชาติ      วุสิตํ     พฺรหฺมจริยํ
กตํ กรณียํ นาปรํ อิตฺถตฺตายาติ ปชานาตีติ ฯเปฯ
     [๒๔๒]   ปุน  จปรํ  ภิกฺขเว  ภิกฺขุ  มนสา  ธมฺมํ  วิญฺญาย  สนฺตํ
วา   อชฺฌตฺตํ   ราคโทสโมหํ   อตฺถิ   เม   อชฺฌตฺตํ   ราคโทสโมโหติ
ปชานาติ   อสนฺตํ   วา   อชฺฌตฺตํ   ราคโทสโมหํ   นตฺถิ  เม  อชฺฌตฺตํ
ราคโทสโมโหติ   ปชานาติ   ฯ   ยนฺตํ   ภิกฺขเว   ภิกฺขุ  มนสา  ธมฺมํ
วิญฺญาย   สนฺตํ   วา   อชฺฌตฺตํ   ราคโทสโมหํ   อตฺถิ   เม   อชฺฌตฺตํ
ราคโทสโมโหติ    ปชานาติ    อสนฺตํ    วา   อชฺฌตฺตํ   ราคโทสโมหํ
นตฺถิ   เม   อชฺฌตฺตํ   ราคโทสโมโหติ   ปชานาติ  ฯ  อปิ  นุ  โขเม
ภิกฺขเว   ธมฺมา   สทฺธาย   วา   เวทิตพฺพา   รุจิยา  วา  เวทิตพฺพา
#๑ ม. อยํ ปาโฐ นตฺถิ ฯ
