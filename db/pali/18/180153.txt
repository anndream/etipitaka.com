โข    โส   มาณวโก   เวรหญฺจานิโคตฺตาย   พฺราหฺมณิยา   ปฏิสฺสุตฺวา
เยนายสฺมา   อุทายิ   เตนุปสงฺกมิ   อุปสงฺกมิตฺวา   อายสฺมนฺตํ   อุทายึ
เอตทโวจ   อธิวาเสตุ   กิร   ภวํ   อุทายิ   อมฺหากํ  อาจริยาย  ๑
เวรหญฺจานิโคตฺตาย   พฺราหฺมณิยา   สฺวาตนาย   ภตฺตนฺติ  ฯ  อธิวาเสสิ
โข   อายสฺมา   อุทายิ   ตุณฺหีภาเวน   ฯ  อถ  โข  อายสฺมา  อุทายิ
ตสฺสา    รตฺติยา    อจฺจเยน    ปุพฺพณฺหสมยํ   นิวาเสตฺวา   ปตฺตจีวรํ
อาทาย     เยน     เวรหญฺจานิโคตฺตาย     พฺราหฺมณิยา     นิเวสนํ>
เตนุปสงฺกมิ   อุปสงฺกมิตฺวา   ปญฺญตฺเต   อาสเน   นิสีทิ   ฯ  อถ  โข
เวรหญฺจานิโคตฺตา   พฺราหฺมณี   อายสฺมนฺตํ   อุทายึ  ปณีเตน  ขาทนึเยน
โภชนีเยน    สหตฺถา    สนฺตปฺเปสิ    สมฺปวาเรสิ    ฯ    อถ   โข
เวรหญฺจานิโคตฺตา     พฺราหฺมณี     อายสฺมนฺตํ     อุทายึ     ภุตฺตาวึ
โอนีตปตฺตปาณึ   ปาทุกา   อาโรหิตฺวา   อุจฺเจ  อาสเน  นิสีทิตฺวา  สีสํ
โอคุณฺฐิตฺวา   อายสฺมนฺตํ   อุทายึ   เอตทโวจ   ภณ  สมณ  ธมฺมนฺติ  ฯ
ภวิสฺสติ ภคินิ สมโยติ วตฺวา อุฏฺฐายาสนา ปกฺกามิ ๒ ฯ
     [๒๑๑]   ทุติยมฺปิ   โข   โส   มาณวโก   เยนายสฺมา   อุทายิ
เตนุปสงฺกมิ    อุปสงฺกมิตฺวา    อายสฺมตา   อุทายินา   สทฺธึ   สมฺโมทิ
สมฺโมทนียํ    กถํ    สาราณียํ    วีติสาเรตฺวา   เอกมนฺตํ   นิสีทิ   ฯ
เอกมนฺตํ   นิสินฺนํ   โข  ตํ  มาณวกํ  อายสฺมา  อุทายิ  ธมฺมิยา  กถาย
สนฺทสฺเสสิ   สมาทเปสิ   สมุตฺเตเชสิ  สมฺปหํเสสิ  ฯ  ทุติยมฺปิ  โข  โส
มาณวโก   อายสฺมตา  อุทายินา  ธมฺมิยา  กถาย  สนฺทสฺสิโต  สมาทปิโต
#๑ ม. ยุ. อาจริยภริยาย ฯ   ๒ ม. ปกฺกมิ ฯ
