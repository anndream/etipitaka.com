     [๓๓๙]  อถ  โข  อญฺญตโร  ภิกฺขุ  เยน อญฺญตโร ภิกฺขุ เตนุปสงฺกิ
อุปสงฺกมิตฺวา     ตํ    ภิกฺขุํ    เอตทโวจ    กิตฺตาวตา    นุ    โข
อาวุโส   ภิกฺขุโน   ทสฺสนํ   สุวิสุทฺธํ   โหตีติ   ฯ  ยโต  โข  อาวุโส
ภิกฺขุ     ฉนฺนํ    ผสฺสายตนานํ    สมุทยญฺจ    อตฺถงฺคมญฺจ    ยถาภูตํ
ปชานาติ    เอตฺตาวตา    โข   อาวุโส   ภิกฺขุโน   ทสฺสนํ   สุวิสุทฺธํ
โหตีติ ฯ อถ โข โส ภิกฺขุ อสนฺตุฏฺโฐ ตสฺส ภิกฺขุสฺส ปญฺหาเวยฺยากรเณน ๑
เยน       อญฺญตโร       ภิกฺขุ      เตนุปสงฺกมิ      อุปสงฺกมิตฺวา
ตํ   ภิกฺขุํ   เอตทโวจ   กิตฺตาวตา   นุ  โข  อาวุโส  ภิกฺขุโน  ทสฺสนํ
สุวิสุทฺธํ  โหตีติ  ฯ  ยโต  โข  อาวุโส  ภิกฺขุ  ปญฺจนฺนํ อุปาทานกฺขนฺธานํ
สมุทยญฺจ      อตฺถงฺคมญฺจ      ยถาภูตํ     ปชานาติ     เอตฺตาวตา
โข  อาวุโส  ภิกฺขุโน  ทสฺสนํ  สุวิสุทฺธํ  โหตีติ  ฯ  อถ  โข  โส  ภิกฺขุ
อสนฺตุฏฺโฐ    ตสฺส    ภิกฺขุสฺส   ปญฺหาเวยฺยากรเณน   เยน   อญฺญตโร
ภิกฺขุ   เตนุปสงฺกมิ   อุปสงฺกมิตฺวา   ตํ   ภิกฺขุํ   เอตทโวจ  กิตฺตาวตา
นุ   โข   อาวุโส   ภิกฺขุโน   ทสฺสนํ   สุวิสุทฺธํ  โหตีติ  ฯ  ยโต  โข
อาวุโส   ภิกฺขุ   จตุนฺนํ   มหาภูตานํ   สมุทยญฺจ   อตฺถงฺคมญฺจ  ยถาภูตํ
ปชานาติ    เอตฺตาวตา    โข   อาวุโส   ภิกฺขุโน   ทสฺสนํ   สุวิสุทฺธํ
โหตีติ  ฯ  อถ  โข โส ภิกฺขุ อสนฺตุฏฺโฐ ตสฺส ภิกฺขุสฺส ปญฺหาเวยฺยากรเณน
เยน       อญฺญตโร       ภิกฺขุ      เตนุปสงฺกมิ      อุปสงฺกมิตฺวา
ตํ   ภิกฺขุํ   เอตทโวจ   กิตฺตาวตา   นุ  โข  อาวุโส  ภิกฺขุโน  ทสฺสนํ
สุวิสุทฺธํ   โหตีติ   ฯ   ยโต   โข  อาวุโส  ภิกฺขุ  ยงฺกิญฺจิ  สมุทยธมฺมํ
#๑ ม. ปญฺหเวยฺยากรเณน ฯ ยุ. ปญฺหวฺยากรเณน ฯ เอวมุปริปิ ฯ
