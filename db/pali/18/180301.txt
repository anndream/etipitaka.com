มาตุคาโม  กายสฺส  ฯเปฯ  อปายํ  ทุคฺคตึ  วินิปาตํ  นิรยํ  อุปปชฺชตีติ ฯ
ทฺวาทสมํ ฯ
     [๔๗๗]  ปญฺจหิ  อนุรุทฺธ  ธมฺเมหิ  สมนฺนาคโต  มาตุคาโม กายสฺส
ฯเปฯ   นิรยํ   อุปปชฺชติ   ฯ  กตเมหิ  ปญฺจหิ  ฯ  อสฺสทฺโธ  จ  โหติ
อหิริโก    จ   โหติ   อโนตฺตปฺปี   จ   โหติ   มุฏฺฐสฺสติ   จ   โหติ
ทุปฺปญฺโญ  จ  โหติ  ฯ  อิเมหิ  โข  อนุรุทฺธ  ปญฺจหิ ธมฺเมหิ สมนฺนาคโต
มาตุคาโม กายสฺส ฯเปฯ นิรยํ อุปปชฺชตีติ ฯ เตรสมํ ฯ
     [๔๗๘]  ปญฺจหิ  อนุรุทฺธ  ธมฺเมหิ  สมนฺนาคโต  มาตุคาโม กายสฺส
ฯเปฯ    นิรยํ    อุปปชฺชติ   ฯ   กตเมหิ   ปญฺจหิ   ฯ   ปาณาติปาตี
จ   โหติ   อทินฺนาทายี   จ   โหติ   กาเมสุ   มิจฺฉาจารี   จ  โหติ
มุสาวาที   จ   โหติ   สุราเมรยมชฺชปมาทฏฺฐายี   จ  โหติ  ฯ  อิเมหิ
โข    อนุรุทฺธ   ปญฺจหิ   ธมฺเมหิ   สมนฺนาคโต   มาตุคาโม   กายสฺส
เภทา   ปรํ   มรณา   อปายํ   ทุคฺคตึ   วินิปาตํ  นิรยํ  อุปปชฺชตีติ  ฯ
จุทฺทสมํ ฯ
                   เปยฺยาลวคฺโค ทุติโย ฯ
     [๔๗๙]  อถ  โข  อายสฺมา  อนุรุทฺโธ  เยน  ภควา  เตนุปสงฺกมิ
ฯเปฯ  เอกมนฺตํ  นิสินฺโน  โข  อายสฺมา  อนุรุทฺโธ  ภควนฺตํ  เอตทโวจ
อิธาหํ ภนฺเต มาตุคามํ ปสฺสามิ ทิพฺเพน จกฺขุนา วิสุทฺเธน อติกฺกนฺตมานุสเกน
กายสฺส      เภทา     ปรํ     มรณา     สุคตึ     สคฺคํ     โลกํ
อุปปชฺชนฺตํ   ฯ  กตีหิ  นุ  โข  ภนฺเต  ธมฺเมหิ  สมนฺนาคโต  มาตุคาโม
กายสฺส   เภทา   ปรํ   มรณา   สุคตึ   สคฺคํ   โลกํ   อุปปชฺชตีติ  ฯ
