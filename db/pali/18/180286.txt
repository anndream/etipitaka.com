ฯเปฯ   สนฺนิปาตสมุฏฺฐานานิปิ   ๑  โข  สิวก  ฯเปฯ  อุตุปริณามชานิปิ
โข   สิวก   ฯ   วิสมปริหารชานิปิ  โข  สิวก  ฯ  โอปกฺกมิกานิปิ  โข
สิวก   ฯเปฯ   กมฺมวิปากชานิปิ   โข   สิวก   อิเธกจฺจานิ  เวทยิตานิ
อุปฺปชฺชนฺติ  ฯ  สามํปิ  โข เอตํ สิวก เอวํ เวทิตพฺพํ ยถา กมฺมวิปากชานิปิ
อิเธกจฺจานิ     เวทยิตานิ     อุปฺปชฺชนฺติ    โลกสฺสปิ    โข    เอตํ
สิวก    สจฺจสมฺมตํ   ยถา   กมฺมวิปากชานิปิ   อิเธกจฺจานิ   เวทยิตานิ
อุปฺปชฺชนฺติ   ฯ   ตตฺถ   สิวก   เย   เต  สมณพฺราหฺมณา  เอวํวาทิโน
เอวํทิฏฺฐิโน   ยงฺกิญฺจายํ  ปุริสปุคฺคโล  ปฏิสํเวทยติ  สุขํ  วา  ทุกฺขํ  วา
อทุกฺขมสุขํ   วา   สพฺพนฺตํ   ปุพฺเพกตเหตูติ   ฯ   ยญฺจ   สามํ   ญาตํ
ตญฺจ    อติธาวนฺติ    ยํ    โลเก    สจฺจสมฺมตํ    ตญฺจ   อติธาวนฺติ
ตสฺมา เตสํ สมณพฺราหฺมณานํ มิจฺฉาติ วทามีติ ฯ
     [๔๒๘]  เอวํ  วุตฺเต  โมฬิยสิวโก  ปริพฺพาชโก ภควนฺตํ เอตทโวจ
อภิกฺกนฺตํ   โภ   โคตม   อภิกฺกนฺตํ   โภ   โคตม   อุปาสกํ   มํ  ภวํ
โคตโม ธาเรตุ อชฺชตคฺเค ปาณุเปตํ สรณงฺคตนฺติ ฯ
   [๔๒๙] ปิตฺตํ เสมฺหญฺจ วาโต จ    สนฺนิปาตา อุตูนิ จ
         วิสมํ โอปกฺกมิกญฺจ ๒     กมฺมวิปาเกน อฏฺฐมีติ ฯ ปฐมํ ฯ
     [๔๓๐]   อฏฺฐสตปริยายํ   โว   ภิกฺขเว  ธมฺมปริยายํ  เทสิสฺสามิ
ตํ   สุณาถ   ฯ  กตโม  จ  ภิกฺขเว  อฏฺฐสตปริยาโย  ธมฺมปริยาโย  ฯ
เทฺวปิ   มยา   ภิกฺขเว   เวทนา   วุตฺตา   ปริยาเยน  ติสฺโสปิ  มยา
เวทนา   วุตฺตา   ปริยาเยน  ปญฺจปิ  มยา  เวทนา  วุตฺตา  ปริยาเยน
#๑ ม. ยุ. สนฺนิปาติกานิปิ ฯ ๒ ม. ยุ. จสทฺโท นตฺถิ ฯ
