คารยฺหํ   ฐานํ   อาคจฺฉติ   ฯ  อนพฺภกฺขาตุกามา  ๑  หิ  มยํ  ภนฺเต
ภควนฺตนฺติ   ฯ   เย   เต   คามณิ  เอวมาหํสุ  สมโณ  โคตโม  มายํ
ชานาตีติ  ฯ  วุตฺตวาทิโน  เจว  เม  เต  น จ มํ อภูเตน อพฺภาจิกฺขนฺติ
ธมฺมสฺส    จานุธมฺมํ    พฺยากโรนฺติ    น    จ    โกจิ    สหธมฺมิโก
วาทานุปาโต   คารยฺหํ   ฐานํ   อาคจฺฉตีติ   ฯ   สจฺจํเยว   กิร  โภ
มยํ   เตสํ   สมณพฺราหฺมณานํ   น   สทฺทหาม   สมโณ   โคตโม  มายํ
ชานาตีติ  ฯ  สมโณ  ขลุ  โภ  โคตโม  มายาวีติ  ฯ  โย นุ โข คามณิ
เอวํ  วเทติ  อหํ  มายํ  ชานามีติ  ฯ  โส  เอวํ วเทติ อหํ มายาวีติ ฯ
ตเถว   ตํ   ภควา  โหติ  ตเถว  ตํ  สุคต  โหตีติ  ฯ  เตนหิ  คามณิ
ตญฺเญเวตฺถ ปฏิปุจฺฉิสฺสามิ ฯ ยถา เต ขเมยฺย ตถา ตํ พฺยากเรยฺยาสิ ฯ
     [๖๕๐]    ตํ   กึ   มญฺญสิ   คามณิ   ชานาสิ   ตฺวํ   โกฬิยานํ
ลมฺพจูฬเก    ภเฏติ    ฯ   ชานามหํ   ภนฺเต   โกฬิยานํ   ลมฺพจูฬเก
ภเฏติ   ฯ   ตํ   กึ   มญฺญสิ   คามณิ  กิมตฺถิยา  โกฬิยานํ  ลมฺพจูฬกา
ภฏาติ  ฯ  เย  จ  ภนฺเต  โกฬิยานํ  โจรา  เต  จ  ปฏิเสเธตุํ  ยานิ
จ   โกฬิยานํ   ทูเตยฺยานิ   ตานิ  จ  ปหาตุํ  ๒  เอตทตฺถิยา  ภนฺเต
โกฬิยานํ   ลมฺพจูฬกา   ภฏาติ   ฯ   ตํ   กึ   มญฺญสิ  คามณิ  ชานาสิ
ตฺวํ  โกฬิยานํ  นิคเม  ลมฺพจูฬเก  ภเฏ  สีลวนฺโต  วา  เต ทุสฺสีลา ๓
วาติ   ฯ   ชานามหํ   ภนฺเต   โกฬิยานํ   ลมฺพจูฬเก   ภเฏ  ทุสฺสีเล
#๑ ม. อนพฺภาจิกฺขิตุกามา ฯ ๒ ม. ยุ. วหาตุํ ฯ ๓ ม. สีลวนฺเต วา เต ทุสฺสีเล วาติ ฯ
