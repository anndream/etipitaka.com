ชิวฺหาวิญฺญาเณปิ     ชิวฺหาสมฺผสฺเสปิ     ยมฺปิทํ     ชิวฺหาสมฺผสฺสปจฺจยา
อุปฺปชฺชติ     ฯเปฯ     มนสฺมึปิ    นิพฺพินฺทติ    ธมฺเมสุปิ    นิพฺพินฺทติ
มโนวิญฺญาเณปิ   นิพฺพินฺทติ   มโนสมฺผสฺเสปิ   ยมฺปิทํ   มโนสมฺผสฺสปจฺจยา
อุปฺปชฺชติ    เวทยิตํ    สุขํ    วา    ทุกฺขํ    วา   อทุกฺขมสุขํ   วา
ตสฺมึปิ    นิพฺพินฺทติ    นิพฺพินฺทํ    วิรชฺชติ    วิราคา    วิมุจฺจติ    ฯ
วิมุตฺตสฺมึ   วิมุตฺตมิติ   ญาณํ   โหติ   ฯ  ขีณา  ชาติ  วุสิตํ  พฺรหฺมจริยํ
กตํ   กรณียํ   นาปรํ   อิตฺถตฺตายาติ   ปชานาติ  ฯ  อยํ  โข  ภิกฺขเว
สพฺพูปาทานปริยาทานาย ธมฺโมติ ฯ ทสมํ ฯ
                   อวิชฺชาวคฺโค ปฐโม ฯ
                        ตสฺสุทฺทานํ
        อวิชฺชา สญฺโญชนา เทฺว     อาสเวน เทฺว วุตฺตา
        อนุสยา อปเร เทฺว        ปริญฺญา เทฺว ปริยาทินฺนา ๑ ฯ
                   วคฺโค เตน ปวุจฺจตีติ ฯ
                       _____________
#๑ ม. ยุ. ปริยาทินฺนํ ฯ
