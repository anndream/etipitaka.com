ผุฏฺโฐ  ภิกฺขเว  เวเทติ  ผุฏฺโฐ  เจเตติ  ผุฏฺโฐ  สญฺชานาติ  อิตฺเถเตปิ
ธมฺมา  จลา  เจว  พฺยาธา  ๑  จ  อนิจฺจา วิปริณามิโน อญฺญถาภาวิโน
ฯเปฯ    ชิวฺหญฺจ    ปฏิจฺจ    รเส    จ    อุปฺปชฺชติ   ชิวฺหาวิญฺญาณํ
ชิวฺหา   อนิจฺจา   วิปริณามี   อญฺญถาภาวี   รสา  อนิจฺจา  วิปริณามิโน
อญฺญถาภาวิโน     อิตฺเถตํ    ทฺวยํ    จลญฺเจว    พฺยาธญฺจ    อนิจฺจํ
วิปริณามิ   อญฺญถาภาวิ  ชิวฺหาวิญฺญาณํ  อนิจฺจํ  วิปริณามิ  อญฺญถาภาวิ  ฯ
โยปิ     เหตุ     โยปิ     ปจฺจโย    ชิวฺหาวิญฺญาณสฺส    อุปฺปาทาย
โสปิ   เหตุ   โสปิ   ปจฺจโย   อนิจฺโจ   วิปริณามี   อญฺญถาภาวี   ฯ
อนิจฺจํ   โข   ปน   ภิกฺขเว   ปจฺจยํ   ปฏิจฺจ   อุปฺปนฺนํ  ชิวฺหาวิญฺญาณํ
กุโต   นิจฺจํ   ภวิสฺสติ   ฯ   โย  โข  ภิกฺขเว  อิเมสํ  ติณฺณํ  ธมฺมานํ
สงฺคติ สนฺนิปาโต สมวาโย อยํ วุจฺจติ ภิกฺขเว ชิวฺหาสมฺผสฺโส ฯ
     [๑๒๖]  ชิวฺหาสมฺผสฺโสปิ  อนิจฺโจ  วิปริณามี  อญฺญถาภาวี  ฯ โยปิ
เหตุ   โยปิ   ปจฺจโย   ชิวฺหาสมฺผสฺสสฺส  อุปฺปาทาย  โสปิ  เหตุ  โสปิ
ปจฺจโย    อนิจฺโจ   วิปริณามี   อญฺญถาภาวี   ฯ   อนิจฺจํ   โข   ปน
ภิกฺขเว    ปจฺจยํ   ปฏิจฺจ   อุปฺปนฺโน   ชิวฺหาสมฺผสฺโส   กุโต   นิจฺโจ
ภวิสฺสติ    ฯ   ผุฏฺโฐ   ภิกฺขเว   เวเทติ   ผุฏฺโฐ   เจเตติ   ผุฏฺโฐ
สญฺชานาติ   อิตฺเถเตปิ   ธมฺมา   จลา   เจว   พฺยาธา   จ  อนิจฺจา
วิปริณามิโน    อญฺญถาภาวิโน    ฯเปฯ   มนญฺจ   ปฏิจฺจ   ธมฺเม   จ
อุปฺปชฺชติ    มโนวิญฺญาณํ    มโน    อนิจฺโจ    วิปริณามี   อญฺญถาภาวี
ธมฺมา    อนิจฺจา    วิปริณามิโน    อญฺญถาภาวิโน    อิตฺเถตํ    ทฺวยํ
#๑ ม. พฺยถา ฯ ยุ. พฺยยา ฯ
