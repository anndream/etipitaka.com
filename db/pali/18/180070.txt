พาฬฺหคิลาโน    ฯ    อถ   โข   อายสฺมา   สารีปุตฺโต   สายณฺหสมยํ
ปฏิสลฺลานา     วุฏฺฐิโต     เยนายสฺมา     มหาจุนฺโท    เตนุปสงฺกมิ
อุปสงฺกมิตฺวา   อายสฺมนฺตํ   มหาจุนฺทํ   เอตทโวจ   อายามาวุโส  จุนฺท
เยนายสฺมา   ฉนฺโน  เตนุปสงฺกมิสฺสาม  คิลานปุจฺฉกาติ  ฯ  เอวมาวุโสติ
โข   อายสฺมา   มหาจุนฺโท   อายสฺมโต   สารีปุตฺตสฺส   ปจฺจสฺโสสิ  ฯ
อถ    โข    อายสฺมา   จ   สารีปุตฺโต   อายสฺมา   จ   มหาจุนฺโท
เยนายสฺมา   ฉนฺโน   เตนุปสงฺกมึสุ   อุปสงฺกมิตฺวา   ปญฺญตฺเต  อาสเน
นิสีทึสุ   ฯ   นิสชฺช   โข   อายสฺมา   สารีปุตฺโต   อายสฺมนฺตํ   ฉนฺนํ
เอตทโวจ    กจฺจิ    เต   อาวุโส   ฉนฺน   ขมนียํ   กจฺจิ   ยาปนียํ
กจฺจิ   ทุกฺขา   เวทนา   ปฏิกฺกมนฺติ   โน  อภิกฺกมนฺติ  ปฏิกฺกโม  สานํ
ปญฺญายติ โน อภิกฺกโมติ ฯ
     [๑๐๕]  น  เม  อาวุโส  สารีปุตฺต  ขมนียํ  น  ยาปนียํ  พาฬฺหา
เม   ทุกฺขา   เวทนา   อภิกฺกมนฺติ   โน   ปฏิกฺกมนฺติ  อภิกฺกโม  สานํ
ปญฺญายติ   โน  ปฏิกฺกโมติ  ๑  ฯ  เสยฺยถาปิ  อาวุโส  พลวา  ปุริโส
ติเณฺหน  สิขเรน  มุทฺธนํ  ๒  อภิมตฺเถยฺย  เอวเมว โข เม ๓ อาวุโส
อธิมตฺตา  วาตา  มุทฺธนิ  ๔  อุปหนนฺติ  ๕  ฯ น เม อาวุโส ขมนียํ น
ยาปนียํ   ฯเปฯ   โน  ปฏิกฺกโมติ  ๖  ฯ  เสยฺยถาปิ  อาวุโส  พลวา
ปุริโส   ทเฬฺหน   วรตฺตกฺขนฺเธน   สีเส   สีสเวฐํ   ทเทยฺย  เอวเมว
โข  อาวุโส  อธิมตฺตา  วาตา  ๗  สีเส  สีสเวทนา  ฯ น เม อาวุโส
#๑-๖ ม. อิติสทฺโท น ทิสฺสติ ฯ เอวมุปริปิ ฯ   ๒ ยุ. มุทฺธานํ ฯ ม. มุทฺธนิ ฯ
#๓ ม. ยุ. เมสทฺโท นตฺถิ ฯ  ๔ ยุ. มุทฺธานํ ฯ  ๕ ม. อูหนนฺติ ฯ   ๖ ม. อยํ
#ปาโฐ นตฺถิ ฯ ยุ. เม ฯ
