เอโส   เม   อตฺตาติ   ฯ   โน  เหตํ  ภนฺเต  ฯเปฯ  ชิวฺหา  นิจฺจา
วา  อนิจฺจา  วาติ  ฯ  อนิจฺจา  ภนฺเต  ฯ  รสา  นิจฺจา  วา  อนิจฺจา
วาติ   ฯ   อนิจฺจา   ภนฺเต   ฯ   ชิวฺหาวิญฺญาณํ   นิจฺจํ   วา  อนิจฺจํ
วาติ   ฯ   อนิจฺจํ   ภนฺเต   ฯ   ชิวฺหาสมฺผสฺโส  นิจฺโจ  วา  อนิจฺโจ
วาติ   ฯ   อนิจฺโจ   ภนฺเต  ฯ  ยมฺปิทํ  ชิวฺหาสมฺผสฺสปจฺจยา  อุปฺปชฺชติ
เวทนาคตํ    สญฺญาคตํ    สงฺขารคตํ   วิญฺญาณคตํ   ตมฺปิ   นิจฺจํ   วา
อนิจฺจํ   วาติ  ฯ  อนิจฺจํ  ภนฺเต  ฯ  ยํ  ปนานิจฺจํ  ทุกฺขํ  วา  ตํ  สุขํ
วาติ   ฯ   ทุกฺขํ   ภนฺเต  ฯ  ยํ  ปนานิจฺจํ  ทุกฺขํ  วิปริณามธมฺมํ  กลฺลํ
นุ   ตํ   สมนุปสฺสิตุํ   เอตํ  มม  เอโสหมสฺมิ  เอโส  เม  อตฺตาติ  ฯ
โน   เหตํ   ภนฺเต   ฯเปฯ   มโน   นิจฺโจ   วา  อนิจฺโจ  วาติ  ฯ
อนิจฺโจ   ภนฺเต  ฯ  ยํ  ปนานิจฺจํ  ทุกฺขํ  วา  ตํ  สุขํ  วาติ  ฯ  ทุกฺขํ
ภนฺเต    ฯ    ยํ   ปนานิจฺจํ   ทุกฺขํ   วิปริณามธมฺมํ   กลฺลํ   นุ   ตํ
สมนุปสฺสิตุํ   เอตํ   มม   เอโสหมสฺมิ   เอโส   เม  อตฺตาติ  ฯ  โน
เหตํ   ภนฺเต   ฯ   ธมฺมา   นิจฺจา   วา  อนิจฺจา  วาติ  ฯ  อนิจฺจา
ภนฺเต  ฯ  มโนวิญฺญาณํ  นิจฺจํ  วา  อนิจฺจํ  วาติ  ฯ  อนิจฺจํ  ภนฺเต  ฯ
มโนสมฺผสฺโส   นิจฺโจ   วา   อนิจฺโจ   วาติ   ฯ  อนิจฺโจ  ภนฺเต  ฯ
ยมฺปิทํ   มโนสมฺผสฺสปจฺจยา   อุปฺปชฺชติ  เวทนาคตํ  สญฺญาคตํ  สงฺขารคตํ
วิญฺญาณคตํ    ตมฺปิ    นิจฺจํ    วา    อนิจฺจํ    วาติ    ฯ    อนิจฺจํ
ภนฺเต  ฯ  ยํ  ปนานิจฺจํ  ทุกฺขํ  วา  ตํ  สุขํ  วาติ  ฯ  ทุกฺขํ  ภนฺเต ฯ
ยํ    ปนานิจฺจํ    ทุกฺขํ    วิปริณามธมฺมํ   กลฺลํ   นุ   ตํ   สมนุปสฺสิตุํ
