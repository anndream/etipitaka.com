โข   ภนฺเต   ชานโต   กถํ  ปสฺสโต  อตฺตานุทิฏฺฐิ  ปหิยฺยตีติ  ฯ  จกฺขุํ
โข   ภิกฺขุ  อนตฺตโต  ชานโต  ปสฺสโต  อตฺตานุทิฏฺฐิ  ปหิยฺยติ  ฯ  รูเป
อนตฺตโต   ชานโต   ปสฺสโต   อตฺตานุทิฏฺฐิ   ปหิยฺยติ   ฯ  จกฺขุวิญฺญาณํ
อนตฺตโต   ชานโต   ปสฺสโต   อตฺตานุทิฏฺฐิ   ปหิยฺยติ   ฯ  จกฺขุสมฺผสฺสํ
อนตฺตโต    ชานโต    ปสฺสโต    อตฺตานุทิฏฺฐิ   ปหิยฺยติ   ฯ   ยมฺปิทํ
จกฺขุสมฺผสฺสปจฺจยา   อุปฺปชฺชติ  เวทยิตํ  สุขํ  วา  ทุกฺขํ  วา  อทุกฺขมสุขํ
วา   ตมฺปิ   อนตฺตโต   ชานโต  ปสฺสโต  อตฺตานุทิฏฺฐิ  ปหิยฺยติ  ฯเปฯ
ชิวฺหํ    อนตฺตโต   ชานโต   ปสฺสโต   อตฺตานุทิฏฺฐิ   ปหิยฺยติ   ฯเปฯ
มนํ   อนตฺตโต   ชานโต   ปสฺสโต   อตฺตานุทิฏฺฐิ   ปหิยฺยติ  ฯ  ธมฺเม
มโนวิญฺญาณํ    มโนสมฺผสฺสํ    ยมฺปิทํ    มโนสมฺผสฺสปจฺจยา    อุปฺปชฺชติ
เวทยิตํ   สุขํ   วา   ทุกฺขํ   วา   อทุกฺขมสุขํ   วา   ตมฺปิ  อนตฺตโต
ชานโต    ปสฺสโต   อตฺตานุทิฏฺฐิ   ปหิยฺยตีติ   ฯ   เอวํ   โข   ภิกฺขุ
ชานโต เอวํ ปสฺสโต อตฺตานุทิฏฺฐิ ปหิยฺยตีติ ฯ ทฺวาทสมํ ฯ
                   นนฺทิกฺขยวคฺโค ปฐโม ฯ
                        ตสฺสุทฺทานํ
         นนฺทิกฺขเยน จตฺตาโร      ชีวกมฺพวเน ทุเว
         โกฏฺฐิเกน ตโย วุตฺตา     มิจฺฉาสกฺกายอตฺตโนติ ฯ
                      ______________
