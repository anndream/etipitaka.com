โภเค   ปริเยสิตฺวา   สาหเสนปิ   อสาหเสนปิ  อตฺตานํ  สุเขติ  ปีเณติ
สํวิภชติ ปุญฺญานิ กโรติ ฯ
     [๖๓๓]   อิธ   ปน  คามณิ  เอกจฺโจ  กามโภคี  ธมฺเมน  โภเค
ปริเยสติ   อสาหเสน   ธมฺเมน   โภเค   ปริเยสิตฺวา   อสาหเสน  น
อตฺตานํ  สุเขติ  น  ๑  ปีเณติ  น  สํวิภชติ  น  ปุญฺญานิ  กโรติ ฯ อิธ
ปน   คามณิ  เอกจฺโจ  กามโภคี  ธมฺเมน  โภเค  ปริเยสติ  อสาหเสน
ธมฺเมน   โภเค   ปริเยสิตฺวา   อสาหเสน  อตฺตานํ  สุเขติ  ปีเณติ  น
สํวิภชติ   น  ปุญฺญานิ  กโรติ  ฯ  อิธ  ปน  คามณิ  เอกจฺโจ  กามโภคี
ธมฺเมน   โภเค   ปริเยสติ   อสาหเสน   ธมฺเมน  โภเค  ปริเยสิตฺวา(
อสาหเสน   อตฺตานํ   สุเขติ   ปีเณติ   สํวิภชติ   ปุญฺญานิ  กโรติ  เต
จ  โภเค  คธิโต  มุจฺฉิโต  อชฺฌาปนฺโน  อนาทีนวทสฺสาวี  อนิสฺสรณปญฺโญ
ปริภุญฺชติ    ฯ    อิธ   ปน   คามณิ   เอกจฺโจ   กามโภคี   ธมฺเมน
โภเค   ปริเยสติ   อสาหเสน  ธมฺเมน  โภเค  ปริเยสิตฺวา  อสาหเสน
อตฺตานํ   สุเขติ   ปีเณติ   สํวิภชติ   ปุญฺญานิ   กโรติ  เต  จ  โภเค
อคธิโต    อมุจฺฉิโต    อนชฺฌาปนฺโน    อาทีนวทสฺสาวี    นิสฺสรณปญฺโญ
ปริภุญฺชติ ฯ
     [๖๓๔]  ตตฺร  คามณิ  ยฺวายํ  กามโภคี  อธมฺเมน โภเค ปริเยสติ
สาหเสน   อธมฺเมน  โภเค  ปริเยสิตฺวา  สาหเสน  น  อตฺตานํ  สุเขติ
น   ปีเณติ  น  สํวิภชติ  น  ปุญฺญานิ  กโรติ  ฯ  อยํ  คามณิ  กามโภคี
ตีหิ   ฐาเนหิ   คารโยฺห   ฯ   กตเมหิ   ตีหิ   ฐาเนหิ  คารโยฺห  ฯ
#๑ ยุ. นสทฺโท นตฺถิ ฯ
