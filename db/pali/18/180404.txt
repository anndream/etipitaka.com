สุโณหิ    สาธุกํ    มนสิกโรหิ    ภาสิสฺสามีติ    ฯ    เอวํ   ภนฺเตติ
โข   คนฺธภโก   คามณี   ภควโต   ปจฺจสฺโสสิ   ฯ  ภควา  เอตทโวจ
ตํ   กึ   มญฺญสิ   คามณิ   อตฺถิ   เต   อุรุเวลกปฺเป   มนุสฺสา  เยสํ
เต  วเธน  วา  พนฺเธน  วา  ชานิยา  วา  ครหาย  วา  อุปฺปชฺเชยฺยุํ
โสกปริเทวทุกฺขโทมนสฺสุปายาสาติ   ฯ   อตฺถิ  เม  ภนฺเต  อุรุเวลกปฺเป
มนุสฺสา   เยสํ   เม  วเธน  วา  พนฺเธน  วา  ชานิยา  วา  ครหาย
วา   อุปฺปชฺเชยฺยุํ   โสกปริเทวทุกฺขโทมนสฺสุปายาสาติ   ฯ   อตฺถิ   ปน
เต   คามณิ   อุรุเวลกปฺเป   มนุสฺสา  เยสํ  เต  วเธน  วา  พนฺเธน
วา    ชานิยา   วา   ครหาย   วา   นุปฺปชฺเชยฺยุํ   โสกปริเทวทุกฺข-
โทมนสฺสุปายาสาติ  ฯ  อตฺถิ  เม  ภนฺเต อุรุเวลกปฺเป มนุสฺสา เยสํ เม
วเธน   วา   พนฺเธน   วา   ชานิยา  วา  ครหาย  วา  นุปฺปชฺเชยฺยุํ
โสกปริเทวทุกฺขโทมนสฺสุปายาสาติ   ฯ   โก   นุ   โข   คามณิ   เหตุ
โก    ปจฺจโย   เยน   เต   เอกจฺจานํ   อุรุเวลกปฺปิยานํ   มนุสฺสานํ
วเธน   วา   พนฺเธน   วา   ชานิยา  วา  ครหาย  วา  อุปฺปชฺเชยฺยุํ
โสกปริเทวทุกฺขโทมนสฺสุปายาสา   ฯ   โก   วา   ปน   คามณิ   เหตุ
โก   ปจฺจโย  เยน  เต  เอกจฺจานํ  อุรุเวลกปฺปิยานํ  มนุสฺสานํ  วเธน
วา    พนฺเธน    วา    ชานิยา   วา   ครหาย   วา   นุปฺปชฺเชยฺยุํ
โสกปริเทวทุกฺขโทมนสฺสุปายาสาติ  ฯ  เยสํ  เม  ภนฺเต  อุรุเวลกปฺปิยานํ
มนุสฺสานํ   วเธน   วา   พนฺเธน   วา   ชานิยา   วา  ครหาย  วา
อุปฺปชฺเชยฺยุํ    โสกปริเทวทุกฺขโทมนสฺสุปายาสา    อตฺถิ    เม    เตสุ
