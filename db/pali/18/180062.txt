อวิชฺชา   ปหิยฺยติ   วิชฺชา   อุปฺปชฺชตีติ  ฯ  จกฺขุํ  โข  ภิกฺขุ  อนิจฺจโต
ชานโต   ปสฺสโต  ภิกฺขุโน  อวิชฺชา  ปหิยฺยติ  วิชฺชา  อุปฺปชฺชติ  ๑  ฯ
รูเป   ฯเปฯ   ยมฺปิทํ   จกฺขุสมฺผสฺสปจฺจยา   อุปฺปชฺชติ   เวทยิตํ   สุขํ
วา   ทุกฺขํ   วา   อทุกฺขมสุขํ   วา  ตมฺปิ  อนิจฺจโต  ชานโต  ปสฺสโต
ภิกฺขุโน   อวิชฺชา   ปหิยฺยติ   วิชฺชา   อุปฺปชฺชติ   ฯ  เอวํ  โข  ภิกฺขุ
ชานโต    เอวํ    ปสฺสโต    ภิกฺขุโน    อวิชฺชา    ปหิยฺยติ   วิชฺชา
อุปฺปชฺชตีติ ฯ ฉฏฺฐํ ฯ
     [๙๖]   อถ  โข  อญฺญตโร  ภิกฺขุ  ฯเปฯ  อตฺถิ  นุ  โข  ภนฺเต
เอโก   ธมฺโม   ยสฺส   ปหานา   ภิกฺขุโน   อวิชฺชา   ปหิยฺยติ  วิชฺชา
อุปฺปชฺชตีติ   ฯ   อตฺถิ   โข   ภิกฺขุ   เอโก   ธมฺโม   ยสฺส  ปหานา
ภิกฺขุโน    อวิชฺชา   ปหิยฺยติ   วิชฺชา   อุปฺปชฺชตีติ   ฯ   กตโม   ปน
ภนฺเต   เอโก   ธมฺโม   ยสฺส   ปหานา   ภิกฺขุโน   อวิชฺชา  ปหิยฺยติ
วิชฺชา   อุปฺปชฺชตีติ   ฯ   อวิชฺชา   โข   ภิกฺขุ   เอโก  ธมฺโม  ยสฺส
ปหานา   ภิกฺขุโน   อวิชฺชา   ปหิยฺยติ   วิชฺชา   อุปฺปชฺชตีติ   ฯ   กถํ
ปน    ภนฺเต   ชานโต   กถํ   ปสฺสโต   ภิกฺขุโน   อวิชฺชา   ปหิยฺยติ
วิชฺชา   อุปฺปชฺชตีติ   ฯ  อิธ  ภิกฺขุ  ภิกฺขุโน  สุตํ  โหติ  สพฺเพ  ธมฺมา
นาลํ   อภินิเวสายาติ   ฯ   เอวญฺเจตํ   ภิกฺขุ   ภิกฺขุโน   สุตํ   โหติ
สพฺเพ   ธมฺมา   นาลํ  อภินิเวสายาติ  ฯ  โส  สพฺพํ  ธมฺมํ  อภิชานาติ
สพฺพํ    ธมฺมํ    อภิญฺญาย    สพฺพํ   ธมฺมํ   ปริชานาติ   สพฺพํ   ธมฺมํ
ปริญฺญาย     สพฺพนิมิตฺตานิ     อญฺญโต     ปสฺสติ    จกฺขุํ    อญฺญโต
#๑ ยุ. อุปฺปชฺชตีติ ฯ
