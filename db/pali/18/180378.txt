โส    กายสฺส   เภทา   ปรํ   มรณา   ปหาสานํ   เทวานํ   สหพฺยตํ
อุปปชฺชตีติ   ฯ   อิธ   ภควา   กิมาหาติ   ฯ   อลํ  คามณิ  ติฏฺฐเตตํ
มา มํ เอตํ ปุจฺฉีติ ฯ
     [๕๙๐]   ทุติยมฺปิ  โข  ตาลปุตฺโต  นฏคามณี  ภควนฺตํ  เอตทโวจ
สุตมฺเมตํ   ภนฺเต   ปุพฺพกานํ   อาจริยปาจริยานํ   นฏานํ   ภาสมานานํ
โย   โส   นโฏ   รงฺคมชฺเฌ   สมชฺชมชฺเฌ  สจฺจาลิเกน  ชนํ  หาเสติ
รเมติ   โส   กายสฺส  เภทา  ปรํ  มรณา  ปหาสานํ  เทวานํ  สหพฺยตํ
อุปปชฺชตีติ   ฯ   อิธ   ภควา   กิมาหาติ   ฯ   อลํ  คามณิ  ติฏฺฐเตตํ
มา   มํ  เอตํ  ปุจฺฉีติ  ฯ  ตติยมฺปิ  โข  ตาลปุตฺโต  นฏคามณี  ภควนฺตํ
เอตทโวจ    สุตมฺเมตํ   ภนฺเต   ปุพฺพกานํ   อาจริยปาจริยานํ   นฏานํ
ภาสมานานํ   โย   โส   นโฏ   รงฺคมชฺเฌ   สมชฺชมชฺเฌ  สจฺจาลิเกน
ชนํ   หาเสติ   รเมติ   โส   กายสฺส   เภทา  ปรํ  มรณา  ปหาสานํ
เทวานํ สหพฺยตํ อุปปชฺชตีติ ฯ อิธ ภควา กิมาหาติ ฯ
     [๕๙๑]   อทฺธา   โข  ตฺยาหํ  คามณิ  นาลตฺถํ  ๑  อลํ  คามณิ
ติฏฺฐเตตํ   มา   มํ   เอตํ  ปุจฺฉีติ  ฯ  อปิจ  ตฺยาหํ  พฺยากริสฺสามิ  ฯ
ปุพฺเพ  โข  คามณิ  สตฺตา  อวีตราคา  ราคพนฺธนพนฺธา  ๒  เตสํ นโฏ
รงฺคมชฺเฌ   สมชฺชมชฺเฌ   เย   ธมฺมา  รชนิยา  เต  อุปสํหรติ  ภิยฺโย
สราคาย  ๓  ฯ  ปุพฺเพ  โข  คามณิ  สตฺตา อวีตโทสา โทสพนฺธนพนฺธา
เตสํ    นโฏ    รงฺคมชฺเฌ    สมชฺชมชฺเฌ    เย   ธมฺมา   โทสนิยา
#๑ ม. น ลภามิ ฯ ๒ ม. ยุ. ... พทฺธา ฯ เอวมุปริปิ ฯ ๓ ม. ภิยฺโยโส
#มตฺตาย ฯ ยุ. ภิยฺโยโส มตฺตาย สราคาย ฯ เอวมุปริปิ ฯ
