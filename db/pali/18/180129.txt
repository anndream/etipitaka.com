ฯเปฯ    สนฺติ    โข   เทวานมินฺท   ชิวฺหาวิญฺเญยฺยา   รสา   ฯเปฯ
สนฺติ    โข    เทวานมินฺท   มโนวิญฺเญยฺยา   ธมฺมา   อิฏฺฐา   กนฺตา
มนาปา   ปิยรูปา   กามูปสญฺหิตา   รชนิยา   ตญฺเจ   ภิกฺขุ  นาภินนฺทติ
นาภิวทติ   นาชฺโฌสาย   ติฏฺฐติ   ตสฺส   ตํ   อนภินนฺทโต   อนภิวทโต
อนชฺโฌสาย   ติฏฺฐโต   น  ตนฺนิสฺสิตํ  วิญฺญาณํ  โหติ  น  ตทุปาทานํ  ฯ
อนุปาทาโน   เทวานมินฺท  ภิกฺขุ  ปรินิพฺพายติ  ฯ  อยํ  โข  เทวานมินฺท
เหตุ   อยํ   ปจฺจโย   เยน   มิเธกจฺเจ   สตฺตา   ทิฏฺเฐ  ว  ธมฺเม
ปรินิพฺพายนฺตีติ ฯ ปญฺจมํ ฯ
     [๑๘๐]  เอกํ  สมยํ  ภควา  ราชคเห  วิหรติ คิชฺฌกูเฏ ปพฺพเต ฯ
อถ  โข  ปญฺจสิโข คนฺธพฺพปุตฺโต ๑ เยน ภควา เตนุปสงฺกมิ อุปสงฺกมิตฺวา
ภควนฺตํ     อภิวาเทตฺวา     เอกมนฺตํ     อฏฺฐาสิ    ฯ    เอกมนฺตํ
ฐิโต   โข   ปญฺจสิโข   คนฺธพฺพปุตฺโต   ภควนฺตํ   เอตทโวจ   โก  นุ
โข   ภนฺเต   เหตุ  โก  ปจฺจโย  เยน  มิเธกจฺเจ  สตฺตา  ทิฏฺเฐ  ว
ธมฺเม   โน   ปรินิพฺพายนฺติ   ฯ  โก  ปน  ภนฺเต  เหตุ  โก  ปจฺจโย
เยน มิเธกจฺเจ สตฺตา ทิฏฺเฐ ว ธมฺเม ปรินิพฺพายนฺตีติ ๒ ฯ
     [๑๘๑]  สนฺติ  จ  ๓  โข  ปญฺจสิข  จกฺขุวิญฺเญยฺยา  รูปา ฯเปฯ
สนฺติ   โข   ปญฺจสิข   มโนวิญฺเญยฺยา   ธมฺมา  อิฏฺฐา  กนฺตา  มนาปา
ปิยรูปา   กามูปสญฺหิตา   รชนิยา   ตญฺเจ   ภิกฺขุ   อภินนฺทติ   อภิวทติ
อชฺโฌสาย    ติฏฺฐติ    ตสฺส   ตํ   อภินนฺทโต   อภิวทโต   อชฺโฌสาย
ติฏฺฐโต    ตนฺนิสฺสิตํ    วิญฺญาณํ    โหติ   ตทุปทานํ   ฯ   สอุปาทาโน
#๑ ม. คนฺธพฺพเทวปุตฺโต ฯ    ๒ ยุ. อิติสทฺโท นตฺถิ ฯ    ๓ ม. ยุ. จสทฺโท นตฺถิ ฯ
