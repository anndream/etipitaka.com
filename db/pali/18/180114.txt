	                   โลกกามคุณวคฺโค ทุติโย
     [๑๖๕]   สนฺติ   ภิกฺขเว   จกฺขุวิญฺเญยฺยา   รูปา  อิฏฺฐา  กนฺตา
มนาปา   ปิยรูปา   กามูปสญฺหิตา   รชนิยา   ตญฺเจ   ภิกฺขุ   อภินนฺทติ
อภิวทติ  อชฺโฌสาย  ติฏฺฐติ  ฯ  อยํ  วุจฺจติ  ภิกฺขเว  ภิกฺขุ  อาวาสคโต
มารสฺส   มารสฺส   วสํ  คโต  ปฏิมุกฺกสฺส  มารปาโส  พนฺโธ  ๑  โส
มารพนฺธเนน    ยถากามกรณีโย    ปาปิมโต   ฯเปฯ   สนฺติ   ภิกฺขเว
ชิวฺหาวิญฺเญยฺยา   รสา   ฯเปฯ   สนฺติ  ภิกฺขเว  มโนวิญฺเญยฺยา  ธมฺมา
อิฏฺฐา    กนฺตา   มนาปา   ปิยรูปา   กามูปสญฺหิตา   รชนิยา   ตญฺเจ
ภิกฺขุ   อภินนฺทติ   อภิวทติ  อชฺโฌสาย  ติฏฺฐติ  ฯ  อยํ  วุจฺจติ  ภิกฺขเว
ภิกฺขุ   อาวาสคโต  มารสฺส  มารสฺส  วสํ  คโต  ปฏิมุกฺกสฺส  มารปาโส
พนฺโธ โส มารพนฺธเนน ยถากามกรณีโย ปาปิมโต ฯ
     [๑๖๖]   สนฺติ   จ   โข  ภิกฺขเว  จกฺขุวิญฺเญยฺยา  รูปา  อิฏฺฐา
กนฺตา    มนาปา    ปิยรูปา   กามูปสญฺหิตา   รชนิยา   ตญฺเจ   ภิกฺขุ
น   อภินนฺทติ   น   อภิวทติ   น   อชฺโฌสาย  ติฏฺฐติ  ฯ  อยํ  วุจฺจติ
ภิกฺขเว  ภิกฺขุ  น  อาวาสคโต มารสฺส [๒] มารสฺส วสํ คโต อุมฺมุกฺกสฺส
มารปาโส   มุตฺโต   โส   มารพนฺธเนน  น  ยถากามกรณีโย  ปาปิมโต
ฯเปฯ   สนฺติ   ภิกฺขเว  ชิวฺหาวิญฺเญยฺยา  รสา  อิฏฺฐา  กนฺตา  มนาปา
ปิยรูปา    กามูปสญฺหิตา    รชนิยา    ตญฺเจ    ภิกฺขุ   น   อภินนฺทติ
น   อภิวทติ   น   อชฺโฌสาย   ติฏฺฐติ  ฯ  อยํ  วุจฺจติ  ภิกฺขเว  ภิกฺขุ
#๑ ม. ยุ. พทฺโธ ฯ เอวมุปริปิ ฯ ๒ ม. ยุ. นสทฺโท ทิสฺสติ ฯ เอวมุปริปิ ฯ
