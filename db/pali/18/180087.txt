จลญฺเจว    พฺยาธญฺจ    อนิจฺจํ   วิปริณามิ   อญฺญถาภาวิ   มโนวิญฺญาณํ
อนิจฺจํ     วิปริณามิ     อญฺญถาภาวิ     ฯ    โยปิ    เหตุ    โยปิ
ปจฺจโย    มโนวิญฺญาณสฺส   อุปฺปาทาย   โสปิ   เหตุ   โสปิ   ปจฺจโย
อนิจฺโจ    วิปริณามี   อญฺญถาภาวี   ฯ   อนิจฺจํ   โข   ปน   ภิกฺขเว
ปจฺจยํ    ปฏิจฺจ   อุปฺปนฺนํ   มโนวิญฺญาณํ   กุโต   นิจฺจํ   ภวิสฺสติ   ฯ
โย    โข    ภิกฺขเว   อิเมสํ   ติณฺณํ   ธมฺมานํ   สงฺคติ   สนฺนิปาโต
สมวาโย อยํ วุจฺจติ ภิกฺขเว ๑ มโนสมฺผสฺโส ฯ
     [๑๒๗]   มโนสมฺผสฺโสปิ   อนิจฺโจ   วิปริณามี   อญฺญถาภาวี   ฯ
โยปิ   เหตุ   โยปิ   ปจฺจโย   มโนสมฺผสฺสสฺส  อุปฺปาทาย  โสปิ  เหตุ
โสปิ   ปจฺจโย   อนิจฺโจ   วิปริณามี  อญฺญถาภาวี  ฯ  อนิจฺจํ  โข  ปน
ภิกฺขเว    ปจฺจยํ    ปฏิจฺจ   อุปฺปนฺโน   มโนสมฺผสฺโส   กุโต   นิจฺโจ
ภวิสฺสติ    ฯ   ผุฏฺโฐ   ภิกฺขเว   เวเทติ   ผุฏฺโฐ   เจเตติ   ผุฏฺโฐ
สญฺชานาติ   อิตฺเถเตปิ   ธมฺมา   จลา   เจว   พฺยาธา   จ  อนิจฺจา
วิปริณามิโน    อญฺญถาภาวิโน    ฯ    เอวํ   ภิกฺขเว   ทฺวยํ   ปฏิจฺจ
มโนวิญฺญาณํ สมฺโภตีติ ฯ ทสมํ ฯ
                    ฉนฺนวคฺโค จตุตฺโถ ฯ
                        ตสฺสุทฺทานํ
         ปโลกสุญฺญา สงฺขิตฺตํ       ฉนฺโน ปุณฺโณ จ พาหิโย
         เอเชน จ เทฺว วุตฺตา     ทฺวเยหิ อปเร เทฺวติ ฯ
                        _________
#๑ ม. ยุ. อยํ ปาโฐ นตฺถิ ฯ
