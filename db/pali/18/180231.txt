อธิโภสิ    ธมฺมา   ภิกฺขุํ   อธิภํสุ   น   ภิกฺขุ   ธมฺเม   อธิโภสิ   ฯ
อยํ  วุจฺจตาวุโส  ภิกฺขุ  รูปาธิภูโต  สทฺทาธิภูโต  คนฺธาธิกูโต  รสาธิภูโต
โผฏฺฐพฺพาธิภูโต  ธมฺมาธิภูโต  [๑]  อนธิภูโต  ๒ อธิภํสุ [๓] ปาปกา
อกุสลา    ธมฺมา    สงฺกิเลสิกา   โปโนพฺภวิกา   สทรา   ทุกฺขวิปากา
อายตึ ชาติชรามรณิยา ฯ เอวํ โข อาวุโส อวสฺสุโต โหติ ฯ
     [๓๓๑]  กถญฺจาวุโส  อนวสฺสุโต  โหติ  ฯ  อิธาวุโส ภิกฺขุ จกฺขุนา
รูปํ  ทิสฺวา  ปิยรูเป  รูเป  นาธิมุจฺจติ  อปฺปิยรูเป  รูเป  น  พฺยาปชฺชติ
อุปฏฺฐิตกายสติ    จ    วิหรติ    อปฺปมาณเจตโส   ตญฺจ   เจโตวิมุตฺตึ
ปญฺญาวิมุตฺตึ   ยถาภูตํ   ปชานาติ   ยตฺถสฺส   เต   อุปฺปนฺนา   ปาปกา
อกุสลา   ธมฺมา   อปริเสสา  นิรุชฺฌนฺติ  ฯเปฯ  ชิวฺหาย  รสํ  สายิตฺวา
ฯเปฯ    มนสา    ธมฺมํ    วิญฺญาย    ปิยรูเป    ธมฺเม   นาธิมุจฺจติ
อปฺปิยรูเป    ธมฺเม    น    พฺยาปชฺชติ   อุปฏฺฐิตกายสติ   จ   วิหรติ
อปฺปมาณเจตโส      ตญฺจ     เจโตวิมุตฺตึ     ปญฺญวิมุตฺตึ     ยถาภูตํ
ปชานาติ    ยตฺถสฺส    เต    อุปฺปนฺนา    ปาปกา   อกุสลา   ธมฺมา
อปริเสสา  นิรุชฺฌนฺติ  ฯ  อยํ วุจฺจตาวุโส ภิกฺขุ อนวสฺสุโต จกฺขุวิญฺเญยฺเยสุ
รูเปสุ      ฯเปฯ      อยํ     วุจฺจตาวุโส     ภิกฺขุ     อนวสฺสุโต
ชิวฺหาวิญฺเญยฺเยสุ     รเสสุ    ฯเปฯ    อนวสฺสุโต    มโนวิญฺเญยฺเยสุ
ธมฺเมสุ   ฯ   เอวํวิหารึ   จาวุโส   ภิกฺขุํ   จกฺขุโต  เจปิ  นํ  มาโร
อุปสงฺกมติ   เนว  ลเภถ  มาโร  โอตารํ  น  ลเภถ  มาโร  อารมฺมณํ
ฯเปฯ    ชิวฺหาโต   เจปิ   นํ   มาโร   อุปสงฺกมติ   ฯเปฯ   มนโต
#๑ ม. ยุ. อธิภูโต ฯ  ๒ ม. ยุ. อนธิภู ฯ   ๓ ม. ยุ. นํ ฯ
