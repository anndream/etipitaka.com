อุปสงฺกมิตฺวา    อายสฺมตา    อานนฺเทน   สทฺธึ   สมฺโมทิ   สมฺโมทนียํ
กถํ   สาราณียํ   วีติสาเรตฺวา   เอกมนฺตํ  นิสีทิ  ฯ  เอกมนฺตํ  นิสินฺโน
โข   อายสฺมา   กามภู   อายสฺมนฺตํ   อานนฺทํ  เอตทโวจ  กึ  นุ  โข
อาวุโส   อานนฺท   จกฺขุ   รูปานํ   สญฺโญชนํ  รูปา  จกฺขุสฺส  สญฺโญชนํ
ฯเปฯ   ชิวฺหา   รสานํ   สญฺโญชนํ   รสา   ชิวฺหาย  สญฺโญชนํ  ฯเปฯ
มโน    ธมฺมานํ    สญฺโญชนํ   ธมฺมา   มนสฺส   สญฺโญชนนฺติ   ฯ   น
โข   อาวุโส   กามภุ  ๑  จกฺขุ  รูปานํ  สญฺโญชนํ  น  รูปา  จกฺขุสฺส
สญฺโญชนํ    ยญฺจ    ตตฺถ    ตทุภยํ    ปฏิจฺจ   อุปฺปชฺชติ   ฉนฺทราโค
ตํ    ตตฺถ   สญฺโญชนํ   ฯเปฯ   น   ชิวฺหา   รสานํ   สญฺโญชนํ   น
รสา    ชิวฺหาย   สญฺโญชนํ   ฯเปฯ   น   มโน   ธมฺมานํ   สญฺโญชนํ
น   ธมฺมา   มนสฺส   สญฺโญชนํ   ยญฺจ  ตตฺถ  ตทุภยํ  ปฏิจฺจ  อุปฺปชฺชติ
ฉนฺทราโค   ตํ   ตตฺถ   สญฺโญชนํ   ฯ   เสยฺยถาปิ   อาวุโส   กาโฬ
จ   พลิพทฺโท  โอทาโต  จ  พลิพทฺโท  เอเกน  ทาเมน  วา  โยตฺเตน
วา   สํยุตฺตา   อสฺสุ   โย   นุ  โข  เอวํ  วเทยฺย  กาโฬ  พลิพทฺโท
โอทาตสฺส   พลิพทฺทสฺส   สญฺโญชนํ   โอทาโต   พลิพทฺโท  กาฬสฺส  ๒
พลิพทฺทสฺส    สญฺโญชนนฺติ    ฯ    สมฺมา   นุ   โข   โส   วทมาโน
วเทยฺยาติ   ฯ  โน  เหตํ  อาวุโส  น  โข  อาวุโส  กาโฬ  พลิพทฺโท
โอทาตสฺส     พลิพทฺทสฺส    สญฺโญชนํ    นปิ    โอทาโต    พลิพทฺโท
กาฬสฺส   พลิพทฺทสฺส   สญฺโญชนํ   เยน  จ  โข  เต  เอเกน  ทาเมน
วา   โยตฺเตน  วา  สํยุตฺตา  ตํ  ตตฺถ  สญฺโญชนนฺติ  ๓  ฯ  เอวเมว
#๑ ม. ยุ. กามภู ฯ  ๒ ยุ. โอทาตสฺส ฯ   ๓ ม. ยุ. อิติสทฺโท นตฺถิ ฯ
