นาปรํ อิตฺถตฺตายาติ ปชานาตีติ ฯ
     [๒๗๗]  รูปา  ภิกฺขเว  ทุกฺขา  อตีตา  อนาคตา  ปจฺจุปฺปนฺนา  ฯ
ยํ   ทุกฺขํ   ตทนตฺตา  ยทนตฺตา  ตํ  เนตํ  มม  เนโสหมสฺมิ  น  เมโส
อตฺตาติ    เอวเมตํ    ยถาภูตํ   สมฺมปฺปญฺญาย   ทฏฺฐพฺพํ   ฯ   สทฺทา
คนฺธา    รสา    โผฏฺฐพฺพา    ธมฺมา    ทุกฺขา    อตีตา   อนาคตา
ปจฺจุปฺปนฺนา   ฯ   ยํ   ทุกฺขํ   ตทนตฺตา   ยทนตฺตา   ตํ   เนตํ   มม
เนโสหมสฺมิ   น   เมโส   อตฺตาติ   เอวเมตํ   ยถาภูตํ  สมฺมปฺปญฺญาย
ทฏฺฐพฺพํ ฯ เอวํ ปสฺสํ ฯเปฯ นาปรํ อิตฺถตฺตายาติ ปชานาตีติ ฯ
     [๒๗๘]  รูปา  ภิกฺขเว  อนตฺตา  อตีตา  อนาคตา  ปจฺจุปฺปนฺนา ฯ
ยทนตฺตา   ตํ   เนตํ   มม  เนโสหมสฺมิ  น  เมโส  อตฺตาติ  เอวเมตํ
ยถาภูตํ    สมฺมปฺปญฺญาย    ทฏฺฐพฺพํ    ฯ    สทฺทา    คนฺธา    รสา
โผฏฺฐพฺพา    ธมฺมา    อนตฺตา   อตีตา   อนาคตา   ปจฺจุปฺปนฺนา   ฯ
ยทนตฺตา   ตํ   เนตํ   มม  เนโสหมสฺมิ  น  เมโส  อตฺตาติ  เอวเมตํ
ยถาภูตํ   สมฺมปฺปญฺญาย   ทฏฺฐพฺพํ   ฯ   เอวํ   ปสฺสํ   ฯเปฯ   นาปรํ
อิตฺถตฺตายาติ ปชานาตีติ ฯ
     [๒๗๙]   จกฺขุํ   ภิกฺขเว  อนิจฺจํ  ฯเปฯ  ชิวฺหา  อนิจฺจา  ฯเปฯ
มโน อนิจฺโจ ฯ เอวํ ปสฺสํ ฯเปฯ นาปรํ อิตฺถตฺตายาติ ปชานาตีติ ฯ
     [๒๘๐]   จกฺขุํ  ภิกฺขเว  ทุกฺขํ  ฯเปฯ  ชิวฺหา  ทุกฺขา  ฯ  กาโย
ทุกฺโข   ฯ  มโน  ทุกฺโข  ฯ  เอวํ  ปสฺสํ  ฯเปฯ  นาปรํ  อิตฺถตฺตายาติ
ปชานาตีติ ฯ
