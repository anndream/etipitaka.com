สมณา   สกฺยปุตฺติยา   ชาตรูปรชตํ   ปฏิคฺคณฺหนฺติ   สมณา   สกฺยปุตฺติยา
ชาตรูปรชตนฺติ   ฯ   เอวํ   วุตฺเต   อหํ  ภนฺเต  ตํ  ปริสํ  เอตทโวจํ
มา    อยฺยา   เอวํ   อวจุตฺถ   น   กปฺปติ   สมณานํ   สกฺยปุตฺติยานํ
ชาตรูปรชตํ    น   สาทิยนฺติ   สมณา   สกฺยปุตฺติยา   ชาตรูปรชตํ   น
ปฏิคฺคณฺหนฺติ    สมณา    สกฺยปุตฺติยา    ชาตรูปรชตํ   นิกฺขิตฺตมณิสุวณฺณา
สมณา      สกฺยปุตฺติยา      อเปตชาตรูปรชตาติ      ฯ      อสกฺขึ
โขหํ  ภนฺเต  ตํ  ปริสํ  สญฺญาเปตุํ  ฯ  กจฺจาหํ ภนฺเต เอวํ พฺยากรมาโน
วุตฺตวาที    เจว    ภควโต    โหมิ    น    จ   ภควนฺตํ   อภูเตน
อพฺภาจิกฺขามิ    ธมฺมสฺส    จานุธมฺมํ    พฺยากโรมิ    น    จ   โกจิ
สหธมฺมิโก วาทานุปาโต ๑ คารยฺหํ ฐานํ อาคจฺฉตีติ ฯ
     [๖๒๖]   ตคฺฆ  ตฺวํ  คามณิ  เอวํ  พฺยากรมาโน  วุตฺตวาที  เจว
เม   อโหสิ   น   จ   มํ   อภูเตน   อพฺภาจิกฺขสิ  ธมฺมสฺส  จานุธมฺมํ
พฺยากโรสิ   น  จ  โกจิ  สหธมฺมิโก  วาทานุปาโต  ๑  คารยฺหํ  ฐานํ
อาคจฺฉติ  ฯ  น  หิ  คามณิ  กปฺปติ  สมณานํ  สกฺยปุตฺติยานํ  ชาตรูปรชตํ
น      สาทิยนฺติ      สมณา     สกฺยปุตฺติยา     ชาตรูปรชตํ     น
ปฏิคฺคณฺหนฺติ    สมณา    สกฺยปุตฺติยา    ชาตรูปรชตํ   นิกฺขิตฺตมณิสุวณฺณา
สมณา     สกฺยปุตฺติยา     อเปตชาตรูปรชตา     ฯ     ยสฺส    โข
คามณิ    ชาตรูปรชตํ    กปฺปติ    ปญฺจปิ   ตสฺส   กามคุณา   กปฺปนฺติ
ยสฺส   ปญฺจ   กามคุณา   กปฺปนฺติ   ตสฺสปิ   ชาตรูปรชตํ   กปฺปติ  ๒
#๑ ม. ยุ. วาทานุวาโท ฯ เอวมุปริปิ ฯ ๒ สี. ม. อิทํ ปาฐตฺตยํ น ทิสฺสติ ฯ
