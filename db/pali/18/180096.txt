กุสเลหิ    ธมฺเมหิ   ปริหานํ   เหตํ   วุตฺตํ   ภควตาติ   ฯเปฯ   ปุน
จปรํ   ภิกฺขเว   ภิกฺขุโน   ชิวฺหาย   รสํ  สายิตฺวา  อุปฺปชฺชนฺติ  ฯเปฯ
ปุน   จปรํ   ภิกฺขเว   ภิกฺขุโน   มนสา   ธมฺมํ   วิญฺญาย   อุปฺปชฺชนฺติ
ปาปกา   อกุสลา   ธมฺมา   สรสงฺกปฺปา   สญฺโญชนิยา   ตญฺเจ   ภิกฺขุ
อธิวาเสติ   นปฺปชหติ   น   วิโนเทติ   น   พฺยนฺตีกโรติ   น  อนภาวํ
คเมติ    ฯ   เวทิตพฺพเมตํ   ภิกฺขเว   ภิกฺขุนา   ปริหายามิ   กุสเลหิ
ธมฺเมหิ   ฯเปฯ   ปริหานํ   เหตํ   วุตฺตํ   ภควตาติ   ฯ   เอวํ  โข
ภิกฺขเว ปริหานธมฺโม โหติ ฯ
     [๑๔๑]   กถญฺจ  ภิกฺขเว  อปริหานธมฺโม  โหติ  ฯ  อิธ  ภิกฺขเว
ภิกฺขุโน   จกฺขุนา   รูปํ   ทิสฺวา   อุปฺปชฺชนฺติ  ปาปกา  อกุสลา  ธมฺมา
สรสงฺกปฺปา   สญฺโญชนิยา   ตญฺเจ  ภิกฺขุ  นาธิวาเสติ  ปชหติ  วิโนเทติ
พฺยนฺตีกโรติ   อนภาวํ   คเมติ   ฯ   เวทิตพฺพเมตํ   ภิกฺขเว   ภิกฺขุนา
น   ปริหายามิ   กุสเลหิ   ธมฺเมหิ   อปริหานํ   เหตํ   วุตํ  ภควตาติ
ฯเปฯ    ปุน    จปรํ   ภิกฺขเว   ภิกฺขุโน   ชิวฺหาย   รสํ   สายิตฺวา
อุปฺปชฺชนฺติ    ฯเปฯ   ปุน   จปรํ   ภิกฺขเว   ภิกฺขุโน   มนสา   ธมฺมํ
วิญฺญาย   อุปฺปชฺชนฺติ  ปาปกา  อกุสลา  ธมฺมา  สรสงฺกปฺปา  สญฺโญชนิยา
ตญฺเจ     ภิกฺขุ     นาธิวาเสติ    ปชหติ    วิโนเทติ    พฺยนฺตีกโรติ
อนภาวํ   คเมติ   ฯ   เวทิตพฺพเมตํ   ภิกฺขเว  ภิกฺขุนา  น  ปริหายามิ
กุสเลหิ   ธมฺเมหิ   อปริหานํ   เหตํ   วุตฺตํ   ภควตาติ  ฯ  เอวํ  โข
ภิกฺขเว อปริหานธมฺโม โหติ ฯ
