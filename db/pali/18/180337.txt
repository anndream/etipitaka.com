มาริส    โมคฺคลฺลาน   สงฺเฆ   อเวจฺจปฺปสาเทน   สมนฺนาคมนํ   โหติ
สุปฏิปนฺโน    ภควโต    สาวกสงฺโฆ    ฯเปฯ   อนุตฺตรํ   ปุญฺญกฺเขตฺตํ
โลกสฺสาติ   ฯ   สงฺเฆ  อเวจฺจปฺปสาเทน  สมนฺนาคมนเหตุ  โข  มาริส
โมคฺคลฺลาน   เอวมิเธกจฺเจ   สตฺตา   กายสฺส   เภทา   ปรํ   มรณา
สุคตึ   สคฺคํ   โลกํ   อุปปชฺชนฺติ   ฯ   สาธุ  โข  มาริส  โมคฺคลฺลาน
อริยกนฺเตหิ  สีเลหิ  สมนฺนาคมนํ โหติ อขณฺเฑหิ ฯเปฯ สมาธิสํวตฺตนิเกหิ ฯ
อริยกนฺเตหิ       สีเลหิ       สมนฺนาคมนเหตุ      โข      มาริส
โมคฺคลฺลาน   เอวมิเธกจฺเจ   สตฺตา   กายสฺส   เภทา   ปรํ   มรณา
สุคตึ สคฺคํ โลกํ อุปปชฺชนฺตีติ ฯ
     [๕๓๐]   อถ   โข   สกฺโก  เทวานมินฺโท  ปญฺจหิ  เทวตาสเตหิ
สทฺธึ    เยนายสฺมา    มหาโมคฺคลฺลาโน    เตนุปสงฺกมิ   อุปสงฺกมิตฺวา
ฯเปฯ  เอกมนฺตํ  ฐิตํ  โข  สกฺกํ  เทวานมินฺทํ อายสฺมา มหาโมคฺคลฺลาโน
เอตทโวจ       สาธุ       โข      เทวานมินฺท      พุทฺธสรณคมนํ
โหติ   ฯ   พุทฺธสรณคมนเหตุ   โข  เทวานมินฺท  เอวมิเธกจฺเจ  สตฺตา
กายสฺส   เภทา   ปรํ   มรณา   สุคตึ   สคฺคํ   โลกํ  อุปปชฺชนฺติ  เต
อญฺเญ   เทเว   ทสหิ  ฐาเนหิ  อธิคฺคณฺหนฺติ  ทิพฺเพน  อายุนา  ทิพฺเพน
วณฺเณน   ทิพฺเพน   สุเขน   ทิพฺเพน   ยเสน   ทิพฺเพน  อาธิปเตยฺเยน
ทิพฺเพหิ   รูเปหิ   ทิพฺเพหิ   สทฺเทหิ  ทิพฺเพหิ  คนฺเธหิ  ทิพฺเพหิ  รเสหิ
ทิพฺเพหิ    โผฏฺฐพฺเพหิ   ฯ   สาธุ   โข   เทวานมินฺท   ธมฺมสรณคมนํ
โหติ   ฯ   ธมฺมสรณคมนเหตุ   โข  เทวานมินฺท  เอวมิเธกจฺเจ  สตฺตา
