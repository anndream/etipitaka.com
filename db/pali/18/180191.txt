ปจฺจุปฺปนฺโน   ฯ   เอวํ   ปสฺสํ   ภิกฺขเว  ฯเปฯ  นาปรํ  อิตฺถตฺตายาติ
ปชานาตีติ ฯ
     [๒๖๘]  รูปา  ภิกฺขเว  อนิจฺจา  อตีตา  อนาคตา  ปจฺจุปฺปนฺนา ฯ
สทฺทา    คนฺธา    รสา    โผฏฺฐพฺพา    ธมฺมา    อนิจฺจา    อตีตา
อนาคตา   ปจฺจุปฺปนฺนา   ฯ   เอวํ   ปสฺสํ   ภิกฺขเว   ฯเปฯ   นาปรํ
อิตฺถตฺตายาติ ปชานาตีติ ฯ
     [๒๖๙]  รูปา  ภิกฺขเว  ทุกฺขา  อตีตา  อนาคตา  ปจฺจุปฺปนฺนา  ฯ
สทฺทา   คนฺธา   รสา   โผฏฺฐพฺพา   ธมฺมา   ทุกฺขา  อตีตา  อนาคตา
ปจฺจุปฺปนฺนา ฯ เอวํ ปสฺสํ ฯเปฯ นาปรํ อิตฺถตฺตายาติ ปชานาตีติ ฯ
     [๒๗๐]  รูปา  ภิกฺขเว  อนตฺตา  อตีตา  อนาคตา  ปจฺจุปฺปนฺนา ฯ
สทฺทา    คนฺธา    รสา    โผฏฺฐพฺพา    ธมฺมา    อนตฺตา    อตีตา
อนาคตา   ปจฺจุปฺปนฺนา   ฯ   เอวํ  ปสฺสํ  ฯเปฯ  นาปรํ  อิตฺถตฺตายาติ
ปชานาตีติ ฯ
     [๒๗๑]   จกฺขุํ   ภิกฺขเว  อนิจฺจํ  อตีตํ  ฯ  ยํ  อนิจฺจํ  ตํ  ทุกฺขํ
ยํ   ทุกฺขํ   ตทนตฺตา  ยทนตฺตา  ตํ  เนตํ  มม  เนโสหมสฺมิ  น  เมโส
อตฺตาติ     เอวเมตํ    ยถาภูตํ    สมฺมปฺปญฺญาย    ทฏฺฐพฺพํ    ฯเปฯ
ชิวฺหา   อนิจฺจา   อตีตา   ฯ   ยทนิจฺจํ  ตํ  ทุกฺขํ  ยํ  ทุกฺขํ  ตทนตฺตา
ยทนตฺตา   ตํ   เนตํ   มม  เนโสหมสฺมิ  น  เมโส  อตฺตาติ  เอวเมตํ
ยถาภูตํ   สมฺมปฺปญฺญาย   ทฏฺฐพฺพํ   ฯเปฯ   มโน   อนิจฺโจ  อตีโต  ฯ
ยทนิจฺจํ   ตํ   ทุกฺขํ   ยํ   ทุกฺขํ   ตทนตฺตา   ยทนตฺตา  ตํ  เนตํ  มม
