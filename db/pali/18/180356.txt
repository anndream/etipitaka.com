โอนีตปตฺตปาณิโน   อุฏฺฐายาสนา   ปกฺกมึสุ   ฯ   อถ   โข   อายสฺมา
เถโร   อายสฺมนฺตํ   อิสิทตฺตํ  เอตทโวจ  สาธุ  โข  ตฺวํ  ๑  อาวุโส
อิสิทตฺต    เอโส   ปโญฺห   ปฏิภาสิ   เนโส   ปโญฺห   มมํ   ปฏิภาสิ
เตนหาวุโส  อิสิทตฺต  ยทา  อญฺญถาปิ  ๒  เอวรูโป  ปโญฺห อาคจฺเฉยฺย
ตญฺเญเวตฺถ   ปฏิภาเสยฺยาสีติ   ๓   ฯ  อถ  โข  อายสฺมา  อิสิทตฺโต
เสนาสนํ    สํสาเมตฺวา    ปตฺตจีวรมาทาย   มจฺฉิกาสณฺฑมฺหา   ปกฺกามิ
ยํ   มจฺฉิกาสณฺฑมฺหา   ปกฺกามิ   ตถา   ปกฺกนฺโตว   อโหสิ   น   ปุน
ปจฺจาคจฺฉีติ ฯ ตติยํ ฯ
     [๕๕๔]   เอกํ   สมยํ   สมฺพหุลา   เถรา   ภิกฺขู  มจฺฉิกาสณฺเฑ
วิหรนฺติ   อมฺพาฏกวเน   ฯ   อถ   โข   จิตฺโต  คหปติ  เยน  เถรา
ภิกฺขู    เตนุปสงฺกมิ    อุปสงฺกมิตฺวา    เถเร    ภิกฺขู   อภิวาเทตฺวา
เอกมนฺตํ   นิสีทิ   ฯ   เอกมนฺตํ   นิสินฺโน  โข  จิตฺโต  คหปติ  เถเร
ภิกฺขู  เอตทโวจ  อธิวาเสนฺตุ  เม  ภนฺเต  ๔ เถรา สฺวาตนาย โคกุเล
ภตฺตนฺติ   ฯ   อธิวาเสสุํ  โข  เถรา  ภิกฺขู  ตุณฺหีภาเวน  ฯ  อถ  โข
จิตฺโต   คหปติ   เถรานํ   ภิกฺขูนํ   อธิวาสนํ   วิทิตฺวา   อุฏฺฐายาสนา
เถเร ภิกฺขู อภิวาเทตฺวา ปทกฺขิณํ กตฺวา ปกฺกามิ ฯ
     [๕๕๕]  อถ  โข  เถรา ภิกฺขู ตสฺสา รตฺติยา อจฺจเยน ปุพฺพณฺหสมยํ
นิวาเสตฺวา    ปตฺตจีวรมาทาย    เยน    จิตฺตสฺส   คหปติโน   โคกุลํ
เตนุปสงฺกมึสุ    อุปสงฺกมิตฺวา   ปญฺญตฺเต   อาสเน   นิสีทึสุ   ฯ   อถ
โข   จิตฺโต   คหปติ   เถเร   ภิกฺขู  ปณีเตน  สปฺปิปายาเสน  สหตฺถา
#๑ ม. ยุ. ตํ ฯ  ๒ ยุ. อญฺญทาปิ ฯ  ๓ ยุ. ปติภาเสยฺยาติ ฯ  ๔ ยุ. ภนฺเตติ
#นตฺถิ ฯ
