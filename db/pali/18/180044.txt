ปฏิเสวติ   อปฺปสทฺทานิ  อปฺปนิคฺโฆสานิ  วิชนวาตานิ  มนุสฺสราห-
เสยฺยกานิ  ปฏิสลฺลานสารุปฺปานิ   อถ   โข   สทุติยวิหารีติ   วุจฺจติ  ฯ
ตํ   กิสฺส   เหตุ   ฯ   ตณฺหา  หิสฺส  ทุติยา  สาสฺส  อปฺปหีนา  ตสฺมา
สทุติยวิหารีติ วุจฺจติ ฯ
     [๖๗]   สนฺติ   จ   โข   มิคชาล  จกฺขุวิญฺเญยฺยา  รูปา  อิฏฺฐา
กนฺตา    มนาปา    ปิยรูปา   กามูปสญฺหิตา   รชนิยา   ตญฺเจ   ภิกฺขุ
นาภินนฺทติ   นาภิวทติ   น   อชฺโฌสาย   ติฏฺฐติ  ตสฺส  ตํ  อนภินนฺทโต
อนภิวทโต    อนชฺโฌสาย   ติฏฺฐโต   นนฺทิ   นิรุชฺฌติ   นนฺทิยา   อสติ
สาราโค    น   โหติ   สาราเค   อสติ   สญฺโญโค   น   โหติ   ฯ
นนฺทิสญฺโญชนวิสํยุตฺโต    โข    มิคชาล    ภิกฺขุ   เอกวิหารีติ   วุจฺจติ
ฯเปฯ   สนฺติ   โข  มิคชาล  ชิวฺหาวิญฺเญยฺยา  รสา  ฯเปฯ  สนฺติ  ๑
โข    มิคชาล    มโนวิญฺเญยฺยา    ธมฺมา   อิฏฺฐา   กนฺตา   มนาปา
ปิยรูปา   กามูปสญฺหิตา   รชนิยา   ตญฺเจ   ภิกฺขุ  นาภินนฺทติ  นาภิวทติ
น    อชฺโฌสาย    ติฏฺฐติ    ตสฺส    ตํ    อนภินนฺทโต    อนภิวทโต
อนชฺโฌสาย    ติฏฺฐโต    นนฺทิ   นิรุชฺฌติ   นนฺทิยา   อสติ   สาราโค
น  โหติ  สาราเค  อสติ  สญฺโญโค  น  โหติ  ฯ  นนฺทิสญฺโญชนวิสํยุตฺโต
โข     มิคชาล    ภิกฺขุ    เอกวิหารีติ    วุจฺจติ    ฯ    เอวํวิหารี
จ   มิคชาล   ภิกฺขุ   กิญฺจาปิ  คามนฺเต  วิหรติ  อากิณฺโณ  ๒  ภิกฺขูหิ
ภิกฺขุนีหิ   อุปาสเกหิ   อุปาสิกาหิ   ราชูหิ   ราชมหามตฺเตหิ   ติตฺถิเยหิ
#๑ ม. สนฺติ จ โข ฯ เอวมุปริปิ ฯ   ๒ ยุ. อากิณฺเณ ฯ
