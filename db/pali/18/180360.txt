อายนฺตนฺติ   โข   ภนฺเต   อรหโต   เอตํ   อธิวจนํ  ฯ  โสโตติ  โข
ภนฺเต    ตณฺหาเยตํ    อธิวจนํ    สา   ขีณาสวสฺส   ภิกฺขุโน   ปหีนา
อุจฺฉินฺนมูลา    ตาลาวตฺถุกตา    อนภาวงฺคตา   อายตึ   อนุปฺปาทธมฺมา
ตสฺมา  ขีณาสโว  ภิกฺขุ  ฉินฺนโสโตติ  วุจฺจติ  ฯ  ราโค  โข  ๑ ภนฺเต
พนฺธนํ   โทโส   พนฺธนํ   โมโห   พนฺธนํ   เต   ขีณาสวสฺส   ภิกฺขุโน
ปหีนา  อุจฺฉินฺนมูลา  ตาลาวตฺถุกตา  อนภาวงฺคตา  อายตึ  อนุปฺปาทธมฺมา
ตสฺมา    ขีณาสโว    ภิกฺขุ    อพนฺธโนติ    วุจฺจติ    ฯ   อิติ   โข
ภนฺเต ยนฺตํ ภควตา วุตฺตํ
         เนลงฺโค เสตปจฺฉาโท     เอกาโร วตฺตตี รโถ
         อนีฆํ ปสฺส อายนฺตํ        ฉินฺนโสตํ อพนฺธนนฺติ ฯ
อิมสฺส   โขหํ   ภนฺเต  ภควตา  สงฺขิตฺเตน  ภาสิตสฺส  เอวํ  วิตฺถาเรน
อตฺถํ   อาชานามีติ   ฯ   ลาภา   เต   คหปติ   สุลทฺธํ   เต  คหปติ
ยสฺส เต คมฺภีเร พุทฺธวจเน ปญฺญาจกฺขุ กมตีติ ฯ ปญฺจมํ ฯ
     [๕๖๐]   เอกํ   สมยํ   อายสฺมา   กามภู   มจฺฉิกสณฺเฑ  วิหรติ
อมฺพาฏกวเน   ฯ   อถ   โข   จิตฺโต   คหปติ   เยนายสฺมา   กามภู
เตนุปสงฺกมิ   อุปสงฺกมิตฺวา   อายสฺมนฺตํ  กามภุํ  อภิวาเทตฺวา  เอกมนฺตํ
นิสีทิ    ฯ    เอกมนฺตํ   นิสินฺโน   โข   จิตฺโต   คหปติ   อายสฺมนฺตํ
กามภุํ   เอตทโวจ   กติ   นุ   โข  ภนฺเต  สงฺขาราติ  ฯ  ตโย  โข
คหปติ สงฺขารา กายสงฺขาโร วจีสงฺขาโร จิตฺตสงฺขาโรติ ฯ
     [๕๖๑]  สาธุ  ภนฺเตติ  โข  จิตฺโต  คหปติ  อายสฺมโต  กามภุสฺส
#๑ ยุ. โขสทฺโท นตฺถิ ฯ
