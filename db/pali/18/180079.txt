นยิเม   ติเณฺหน   สตฺเถน   ชีวิตา   โวโรเปนฺตีติ   เอวเมตฺถ  ภควา
ภวิสฺสติ เอวเมตฺถ สุคต ภวิสฺสตีติ ฯ
     [๑๑๖]  สเจ  ปน  เต  ๑  ปุณฺณ  สุนาปรนฺตกา มนุสฺสา ติเณฺหน
สตฺเถน    ชีวิตา    โวโรเปสฺสนฺติ   ตตฺร   ปน   เต   ปุณฺณ   กินฺติ
ภวิสฺสตีติ   ฯ   สเจ  เม  ๒  ภนฺเต  สุนาปรนฺตกา  มนุสฺสา  ติเณฺหน
สตฺเถน   ชีวิตา   โวโรเปสฺสนฺติ   ตตฺร   เม   เอวํ   ภวิสฺสติ  สนฺติ
โข   ตสฺส   ภควโต   สาวกา   กาเยน  จ  ชีวิเตน  จ  อฏฺฏิยมานา
หรายมานา    ชิคุจฺฉมานา    สตฺถหารกํ   ปริเยสนฺติ   ตํ   เม   อิทํ
ปริยิฏฺฐญฺเญว    สตฺถหารกํ    ลทฺธนฺติ    เอวเมตฺถ   ภควา   ภวิสฺสติ
เอวเมตฺถ   สุคต  ภวิสฺสตีติ  ฯ  สาธุ  สาธุ  ปุณฺณ  สิกฺขิสฺสสิ  ๓  ตฺวํ
ปุณฺณ    อิมินา    ทมูปสเมน    สมนฺนาคโต    สุนาปรนฺตสฺมึ   ชนปเท
วตฺถุํ ยสฺสทานิ ตฺวํ ปุณฺณ กาลํ มญฺญสีติ ฯ
     [๑๑๗]  อถ  โข  อายสฺมา  ปุณฺโณ  ภควโต  ภาสิตํ  อภินนฺทิตฺวา
อนุโมทิตฺวา   อุฏฺฐายาสนา   ภควนฺตํ   อภิวาเทตฺวา   ปทกฺขิณํ   กตฺวา
เสนาสนํ   สํสาเมตฺวา   ปตฺตจีวรํ  อาทาย  เยน  สุนาปรนฺโต  ชนปโท
เตน   จาริกํ  ปกฺกามิ  อนุปุพฺเพน  จาริกํ  จรมาโน  เยน  สุนาปรนฺโต
ชนปโท   ตทวสริ   ฯ   ตตฺร   สุทํ   อายสฺมา   ปุณฺโณ  สุนาปรนฺตสฺมึ
ชนปเท   วิหรติ  ฯ  อถ  โข  อายสฺมา  ปุณฺโณ  เตเนว  อนฺตรวสฺเสน
ปญฺจมตฺตานิ อุปาสกสตานิ ปฏิเทเสสิ ๔ [๕] เตเนว อนฺตรวสฺเสน ติสฺโส
#๑ ยุ. ตวํ ฯ    ๒ ยุ. มํ ฯ   ๓ ม. สกฺขิสฺสสิ โข ฯ ยุ. สกฺขสิ โข ฯ
#๔ สี. ยุ. ปฏิปาเทสิ ฯ ม. ปฏิเวเทสิ ฯ   ๕ ม. เตเนวนฺตรวสฺเสน ปญฺจมตฺตานิ
#อุปาสิกาสตานิ ปฏิเวเทสิ ฯ
