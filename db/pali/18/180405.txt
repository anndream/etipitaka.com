ฉนฺทราโค  ฯ  เยสมฺปน  เม  ภนฺเต  อุรุเวลกปฺปิยานํ  มนุสฺสานํ  วเธน
วา    พนฺเธน    วา    ชานิยา   วา   ครหาย   วา   นุปฺปชฺเชยฺยุํ
โสกปริเทวทุกฺขโทมนสฺสุปายาสา   นตฺถิ   เม   เตสุ   ฉนฺทราโคติ   ฯ
อิมินา   ตฺวํ   คามณิ   ธมฺเมน   ทิฏฺเฐน  วิทิเตน  อกาลิเกน  ปตฺเตน
ปริโยคาเฬฺหน   อตีตานาคเต   นยํ   เนหิ  ยํ  โข  กิญฺจิ  อตีตมทฺธานํ
ทุกฺขํ     อุปฺปชฺชมานํ    อุปฺปชฺชิ    สพฺพนฺตํ    ฉนฺทมูลกํ    ฉนฺทนิทานํ
ฉนฺโท    หิ   มูลํ   ทุกฺขสฺส   ฯ   ยมฺปิ   หิ   กิญฺจิ   อนาคตมทฺธานํ
ทุกฺขํ    อุปฺปชฺชมานํ    อุปฺปชฺชิสฺสติ    สพฺพนฺตํ   ฉนฺทมูลกํ   ฉนฺทนิทานํ
ฉนฺโท   หิ   มูลํ   ทุกฺขสฺสาติ   ฯ   อจฺฉริยํ   ภนฺเต   อพฺภุตํ  ภนฺเต
ยาว    สุภาสิตญฺจิทํ    เตน   ภควตา   ยงฺกิญฺจิ   อตีตมทฺธานํ   ทุกฺขํ
อุปฺปชฺชมานํ    อุปฺปชฺชิ    สพฺพนฺตํ    ฉนฺทมูลกํ    ฉนฺทนิทานํ    ฉนฺโท
หิ   มูลํ   ทุกฺขสฺสาติ   ฯ   ยงฺกิญฺจิ  อนาคตมทฺธานํ  ทุกฺขํ  อุปฺปชฺชมานํ
อุปฺปชฺชิสฺสติ    สพฺพนฺตํ    ฉนฺทมูลกํ    ฉนฺทนิทานํ    ฉนฺโท   หิ   มูลํ
ทุกฺขสฺสาติ   ฯ   อตฺถิ   เม   ภนฺเต   จิรวาสี   นาม   กุมาโร  พหิ
อาวสเถ   ปฏิวสติ   โส   ขฺวาหํ   ภนฺเต   กาลสฺเสว  วุฏฺฐาย  ปุริสํ
อุยฺโยเชมิ   คจฺฉ   ภเณ   จิรวาสึ   กุมารํ   ชานาหีติ  ฯ  ยาวกีวญฺจ
ภนฺเต   โส   ปุริโส   นาคจฺฉติ   ตสฺส   เม  โหเตว  อญฺญถตฺตํ  มา
เหวํ ๑ จิรวาสิสฺส กุมารสฺส กิญฺจิ อาพาธเยถาติ ๒ ฯ
     [๖๒๘]  ตํ  กึ  มญฺญสิ คามณิ จิรวาสิสฺส [๓] กุมารสฺส วเธน วา
พนฺเธน   วา   ชานิยา   วา  ครหาย  วา  อุปฺปชฺเชยฺยุํ  โสกปริเทวทุกฺข-
#๑ ม. ยุ. เหว ฯ  ๒ ม. อาพาธยิสฺสถาติ ฯ ยุ. อาพาธเยสฺสติ ฯ  ๓ ยุ. เต ฯ
