ปติโต   โหติ   ฯ   อถ   โข   อายสฺมา  อุปเสโน  ภิกฺขู  อามนฺเตสิ
เอถ   เม   อาวุโส  อิมํ  กายํ  มญฺจกํ  อาโรเปตฺวา  พหิทฺธา  นีหรถ
ปุรายํ   กาโย   อิเธว  วิกิรติ  เสยฺยถาปิ  ภุสมุฏฺฐีติ  ฯ  เอวํ  วุตฺเต
อายสฺมา   สารีปุตฺโต   อายสฺมนฺตํ   อุปเสนํ   เอตทโวจ  น  โข  ปน
มยํ    ปสฺสาม    อายสฺมโต    อุปเสนสฺส   กายสฺส   วา   อญฺญถตฺตํ
อินฺทฺริยานํ   วา   วิปริณาโม   ฯ  อถ  ปนายสฺมา  อุปเสโน  เอวมาห
เอถ   เม   อาวุโส  อิมํ  กายํ  มญฺจกํ  อาโรเปตฺวา  พหิทฺธา  นีหรถ
ปุรายํ   กาโย   อิเธว   วิกิรติ   เสยฺยถาปิ  ภุสมุฏฺฐีติ  ฯ  ยสฺส  นูน
อาวุโส    สารีปุตฺต   เอวมสฺส   อหํ   จกฺขุนฺติ   วา   มม   จกฺขุนฺติ
วา   ฯเปฯ   อหํ   ชิวฺหาติ   วา   ฯเปฯ   อหํ   มโนติ   วา  มม
มโนติ   วา   ตสฺส   อาวุโส  สารีปุตฺต  สิยา  กายสฺส  วา  อญฺญถตฺตํ
อินฺทฺริยานํ   วา   วิปริณาโม   ฯ   มยฺหญฺจ   โข   อาวุโส  สารีปุตฺต
น   เอวํ   โหติ   อหํ   จกฺขุนฺติ   วา   มม   จกฺขุนฺติ   วา  ฯเปฯ
อหํ   ชิวฺหาติ   วา   มม   ชิวฺหาติ   วา   ฯเปฯ   อหํ  มโนติ  วา
มม    มโนติ   วา   ตสฺส   มยฺหญฺจ   โข   อาวุโส   สารีปุตฺต   กึ
กายสฺส   วา   อญฺญถตฺตํ   ภวิสฺสติ   อินฺทฺริยานํ   วา  วิปริณาโมติ  ฯ
ตถา   หิ  ปนายสฺมโต  อุปเสนสฺส  ทีฆรตฺตํ  อหงฺการมมงฺการมานานุสยา
สุสมูหตา    ๑   ตสฺมา   อายสฺมโต   อุปเสนสฺส   น   เอวํ   โหติ
อหํ   จกฺขุนฺติ   วา   มม   จกฺขุนฺติ   วา   ฯเปฯ  อหํ  ชิวฺหาติ  วา
มม   ชิวฺหาติ   วา   ฯเปฯ   อหํ  มโนติ  วา  มม  มโนติ  วาติ  ฯ
#๑ ม. -มานานุสโย สุสมูหโต ฯ
