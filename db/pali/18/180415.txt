ตติเยน   ฐาเนน   ปาสํโส   ฯ   เต   จ  โภเค  อคธิโต  อมุจฺฉิโต๙
อนชฺฌาปนฺโน    อาทีนวทสฺสาวี    นิสฺสรณปญฺโญ    ปริภุญฺชตีติ    อิมินา
จตุตฺเถน   ฐาเนน   ปาสํโส   ฯ  อยํ  คามณิ  กามโภคี  อิเมหิ  จตูหิ
ฐาเนหิ ปาสํโส ฯ
     [๖๔๔]  ตโยเม  คามณิ  ตปสฺสิโน  ลูขชีวิโน  สนฺโต  สํวิชฺชมานา
โลกสฺมึ   ฯ   กตเม   ตโย  ฯ  อิธ  คามณิ  เอกจฺโจ  ตปสฺสี  ลูขชีวี
สทฺโธ   อคารสฺมา   อนคาริยํ   ปพฺพชิโต   โหติ   อปฺเปวนาม   กุสลํ
ธมฺมํ  อธิคจฺเฉยฺยํ  อปฺเปวนาม อุตฺตริมนุสฺสธมฺมํ ๑ อลมริยญาณทสฺสนวิเสสํ
สจฺฉิกเรยฺยนฺติ     ฯ     โส     อตฺตานํ    อาตาเปติ    ปริตาเปติ
กุสลญฺจ   ธมฺมํ  นาธิคจฺฉติ  อุตฺตริมนุสฺสธมฺมํ  ๒  อลมริยญาณทสฺสนวิเสสํ
น   สจฺฉิกโรติ   ฯ   อิธ   ปน   คามณิ   เอกจฺโจ   ตปสฺสี   ลูขชีวี
สทฺโธ   อคารสฺมา   อนคาริยํ   ปพฺพชิโต   โหติ   อปฺเปวนาม   กุสลํ
ธมฺมํ   อธิคจฺเฉยฺยํ  อปฺเปวนาม  อุตฺตริมนุสฺสธมฺมํ  อลมริยญาณทสฺสนวิเสสํ
สจฺฉิกเรยฺยนฺติ     ฯ     โส     อตฺตานํ    อาตาเปติ    ปริตาเปติ
กุสลํ   หิ  โข  ธมฺมํ  อธิคจฺฉติ  อุตฺตริมนุสฺสธมฺมํ  อลมริยญาณทสฺสนวิเสสํ
น    สจฺฉิกโรติ    ฯ    อิธ    ปน    คามณิ    เอกจฺโจ    ตปสฺสี
ลูขชีวี   สทฺโธ   อคารสฺมา   อนคาริยํ   ปพฺพชิโต   โหติ  อปฺเปวนาม
กุสลํ      ธมฺมํ      อธิคจฺเฉยฺยํ     อปฺเปวนาม     อุตฺตริมนุสฺสธมฺมํ
อลมริยญาณทสฺสนวิเสสํ   สจฺฉิกเรยฺยนฺติ   ฯ   โส   อตฺตานํ  อาตาเปติ
#๑ สี. ม. ยุ. สพฺพวาเรสุ อุตฺตริมนุสฺสธมฺมาติ ปาโฐ ทิสฺสติ ฯ
#๒ ม. อุตฺตริ จ มนุสฺสธมฺมา ฯ เอวมุปริปิ ฯ
