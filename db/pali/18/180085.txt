จ   มโน   จ   ธมฺมา   จ   อิทํ   วุจฺจติ   ภิกฺขเว   ทฺวยํ  ฯ  โย
ภิกฺขเว   เอวํ   วเทยฺย   อหเมตํ   ทฺวยํ   ปจฺจกฺขาย   อญฺญํ   ทฺวยํ
ปญฺญเปสฺสามีติ   ฯ   ตสฺส   วาจา   วตฺถุ   เทวสฺส   ปุฏฺโฐ   จ  น
สมฺปาเยยฺย   อุตฺตรึ   จ   วิฆาตํ  อาปชฺเชยฺย  ฯ  ตํ  กิสฺส  เหตุ  ฯ
ยถา ตํ ภิกฺขเว อวิสยสฺมินฺติ ฯ นวมํ ฯ
     [๑๒๔]   ทฺวยํ   ภิกฺขเว   ปฏิจฺจ   วิญฺญาณํ  สมฺโภติ  ฯ  กถญฺจ
ภิกฺขเว    ทฺวยํ    ปฏิจฺจ   วิญฺญาณํ   สมฺโภติ   ฯ   จกฺขุญฺจ   ปฏิจฺจ
รูเป    จ    อุปฺปชฺชติ    จกฺขุวิญฺญาณํ    จกฺขุํ    อนิจฺจํ    วิปริณามิ
อญฺญถาภาวิ    รูปา   อนิจฺจา   วิปริณามิโน   อญฺญถาภาวิโน   อิตฺเถตํ
ทฺวยํ  จลญฺเจว  พฺยาธญฺจ  ๑  อนิจฺจํ  วิปริณามิ อญฺญถาภาวิ จกฺขุวิญฺญาณํ
อนิจฺจํ     วิปริณามิ     อญฺญถาภาวิ     ฯ    โยปิ    เหตุ    โยปิ
ปจฺจโย    จกฺขุวิญฺญาณสฺส   อุปฺปาทาย   โสปิ   เหตุ   โสปิ   ปจฺจโย
อนิจฺโจ    วิปริณามี   อญฺญถาภาวี   ฯ   อนิจฺจํ   โข   ปน   ภิกฺขเว
ปจฺจยํ    ปฏิจฺจ   อุปฺปนฺนํ   จกฺขุวิญฺญาณํ   กุโต   นิจฺจํ   ภวิสฺสติ   ฯ
โย   ๒   โข   ภิกฺขเว   อิเมสํ   ติณฺณํ  ธมฺมานํ  สงฺคติ  สนฺนิปาโต
สมวาโย อยํ วุจฺจติ ภิกฺขเว จกฺขุสมฺผสฺโส ฯ
     [๑๒๕]  จกฺขุสมฺผสฺโสปิ  อนิจฺโจ  วิปริณามี  อญฺญถาภาวี  ฯ  โยปิ
เหตุ   โยปิ   ปจฺจโย   จกฺขุสมฺผสฺสสฺส   อุปฺปาทาย  โสปิ  เหตุ  โสปิ
ปจฺจโย   อนิจฺโจ  วิปริณามี  อญฺญถาภาวี  ฯ  อนิจฺจํ  โข  ปน  ภิกฺขเว
ปจฺจยํ   ปฏิจฺจ   อุปฺปนฺโน   จกฺขุสมฺผสฺโส   กุโต   นิจฺโจ  ภวิสฺสติ  ฯ
#๑ ม. พฺยถญฺจ ฯ ยุ. พฺยพฺยญฺจ ฯ เอวมุปริปิ ฯ   ๒ ม. ยุ. ยา ฯ เอวมุปริปิ ฯ
