สมณพฺราหฺมณปริพฺพาชกา    เนสํ   จาหํ   ธมฺมํ   เทเสมิ   อาทิกลฺยาณํ
มชฺเฌกลฺยาณํ    ปริโยสานกลฺยาณํ    สาตฺถํ    สพฺยญฺชนํ   เกวลปริปุณฺณํ
ปริสุทฺธํ พฺรหฺมจริยํ ปกาเสมิ ฯ
     [๖๐๕]  ตํ  กิสฺส  เหตุ  ฯ  อปฺเปวนาม  เอกปทมฺปิ  อาชาเนยฺยุํ
ตํ   เนสํ   อสฺส   ทีฆรตฺตํ  หิตาย  สุขาย  ๑  ฯ  เสยฺยถาปิ  คามณิ
ปุริสสฺส  ตโย  อุทกมณิกา  เอโก  อุทกมณิโก อจฺฉิทฺโท อหาริอปริหารี ๒
เอโก     อุทกมณิโก     อจฺฉิทฺโท     หาริปริหารี     ๓    เอโก
อุทกมณิโก    ฉิทฺโท    หาริปริหารี    ฯ    ตํ   กึ   มญฺญสิ   คามณิ
อสุ   ปุริโส   อุทกํ   นิกฺขิปิตุกาโม   ตตฺถ  ปฐมํ  นิกฺขิเปยฺย  โย  วา
โส   อุทกมณิโก   อจฺฉิทฺโท   อหาริอปริหารี  โย  วา  โส  อุทกมณิโก
อจฺฉิทฺโท    หาริปริหารี    โย    วา    โส    อุทกมณิโก    ฉิทฺโท
หาริปริหารี   ฯ   อสุ   ภนฺเต   ปุริโส  อุทกํ  นิกฺขิปิตุกาโม  โย  โส
อุทกมณิโก    อจฺฉิทฺโท    อหาริอปริหารี    ตตฺถ    นิกฺขิเปยฺย   ตตฺถ
นิกฺขิปิตฺวา    โย    โส   อุทกมณิโก   อจฺฉิทฺโท   หาริปริหารี   ตตฺถ
นิกฺขิเปยฺย    ตตฺถ    นิกฺขิปิตฺวา    โย    โส    อุทกมณิโก   ฉิทฺโท
หาริปริหารี  ตตฺถ  นิกฺขิเปยฺยปิ  โนปิ  นิกฺขิเปยฺย  ฯ  ตํ  กิสฺส  เหตุ ฯ
อนฺตมโส ภณฺฑโธวนํปิ ภวิสฺสตีติ ฯ
     [๖๐๖]   เสยฺยถาปิ   คามณิ   โย   โส   อุทกมณิโก  อจฺฉิทฺโท
อหาริอปริหารี    เอวเมว   มยฺหํ   ภิกฺขุ   ภิกฺขุนิโย   เตสาหํ   ธมฺมํ
เทเสมิ     อาทิกลฺยาณํ    มชฺเฌกลฺยาณํ    ปริโยสานกลฺยาณํ    สาตฺถํ
#๑ ม. ยุ. สุขายาติ ฯ ๒ ม. ยุ. อหารี อปริหารี ฯ เอวมุปริปิ ฯ ๓ ม. ยุ. หารี
