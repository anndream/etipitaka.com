     [๒๓๓]   นิพฺพานสปฺปายํ   โว   ภิกฺขเว   ปฏิปทํ  เทสิสฺสามิ  ตํ
สุณาถ   ฯเปฯ   กตมา  จ  สา  ภิกฺขเว  นิพฺพานสปฺปายา  ปฏิปทา  ฯ
อิธ   ภิกฺขเว  ภิกฺขุ  ๑  จกฺขุํ  ทุกฺขนฺติ  ปสฺสติ  รูปา  ทุกฺขาติ  ปสฺสติ
จกฺขุวิญฺญาณํ    ทุกฺขนฺติ    ปสฺสติ    จกฺขุสมฺผสฺโส    ทุกฺโขติ    ปสฺสติ
ยมฺปิทํ   จกฺขุสมฺผสฺสปจฺจยา   อุปฺปชฺชติ   เวทยิตํ   สุขํ  วา  ทุกฺขํ  วา
อทุกฺขมสุขํ   วา   ตมฺปิ   ทุกฺขนฺติ   ปสฺสติ   ฯเปฯ   ชิวฺหา   ทุกฺขาติ
ปสฺสติ    ฯเปฯ   มโน   ทุกฺโขติ   ปสฺสติ   ธมฺมา   ทุกฺขาติ   ปสฺสติ
มโนวิญฺญาณํ    ทุกฺขนฺติ    ปสฺสติ    มโนสมฺผสฺโส    ทุกฺโขติ    ปสฺสติ
ยมฺปิทํ   มโนสมฺผสฺสปจฺจยา   อุปฺปชฺชติ   เวทยิตํ   สุขํ  วา  ทุกฺขํ  วา
อทุกฺขมสุขํ   วา   ตมฺปิ   ทุกฺขนฺติ   ปสฺสติ  ฯ  อยํ  โข  สา  ภิกฺขเว
นิพฺพานสปฺปายา ปฏิปทาติ ฯ ตติยํ ฯ
     [๒๓๔]   นิพฺพานสปฺปายํ   โว   ภิกฺขเว   ปฏิปทํ  เทสิสฺสามิ  ตํ
สุณาถ   ฯเปฯ   กตมา  จ  สา  ภิกฺขเว  นิพฺพานสปฺปายา  ปฏิปทา  ฯ
อิธ    ภิกฺขเว    ภิกฺขุ   จกฺขุํ   อนตฺตาติ   ปสฺสติ   รูปา   อนตฺตาติ
ปสฺสติ    จกฺขุวิญฺญาณํ    อนตฺตาติ    ปสฺสติ   จกฺขุสมฺผสฺโส   อนตฺตาติ
ปสฺสติ    ยมฺปิทํ   จกฺขุสมฺผสฺสปจฺจยา   อุปฺปชฺชติ   เวทยิตํ   สุขํ   วา
ทุกฺขํ    วา    อทุกฺขมสุขํ    วา   ตมฺปิ   อนตฺตาติ   ปสฺสติ   ฯเปฯ
ชิวฺหา   อนตฺตาติ   ปสฺสติ   ฯเปฯ   มโน   อนตฺตาติ   ปสฺสติ  ธมฺมา
อนตฺตาติ    ปสฺสติ    มโนวิญฺญาณํ    อนตฺตาติ   ปสฺสติ   มโนสมฺผสฺโส
อนตฺตาติ    ปสฺสติ    ยมฺปิทํ   มโนสมฺผสฺสปจฺจยา   อุปฺปชฺชติ   เวทยิตํ
#๑ ม. อยํ ปาโฐ นตฺถิ ฯ
