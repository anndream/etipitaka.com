โลกสญฺญี   โหติ   โลกมานี   อยํ   วุจฺจติ  อริยสฺส  วินเย  โลโก  ฯ
ยํ  โข  โว  อาวุโส  ภควา  สงฺขิตฺเตน  อุทฺเทสํ  อุทฺทิสิตฺวา วิตฺถาเรน
อตฺถํ    อวิภชิตฺวา   อุฏฺฐายาสนา   วิหารํ   ปวิฏฺโฐ   นาหํ   ภิกฺขเว
คมเนน   โลกสฺส   อนฺตํ   ญาเตยฺยํ   ทิฏฺเฐยฺยํ   ปตฺเตยฺยนฺติ   วทามิ
น   จ   ปนาหํ   ภิกฺขเว   อปฺปตฺวา   โลกสฺส   อนฺตํ  ทุกฺขสฺสนฺตกิริยํ
วทามีติ   ฯ   อิมสฺส   ขฺวาหํ  อาวุโส  ภควตา  สงฺขิตฺเตน  อุทฺเทสสฺส
อุทฺทิฏฺฐสฺส   วิตฺถาเรน   อตฺถํ   อวิภตฺตสฺส   เอวํ   วิตฺถาเรน   อตฺถํ
อาชานามิ  ฯ  อากงฺขมานา  จ  ปน  ตุเมฺห  อายสฺมนฺโต  ภควนฺตญฺเญว
อุปสงฺกมิตฺวา     เอตมตฺถํ    ปฏิปุจฺเฉยฺยาถ    ยถา    โว    ภควา
พฺยากโรติ ตถา นํ ธาเรยฺยาถาติ ฯ
     [๑๗๒]   เอวมาวุโสติ   โข   เต  ภิกฺขู  อายสฺมโต  อานนฺทสฺส
ปฏิสฺสุตฺวา   อุฏฺฐายาสนา   เยน   ภควา   เตนุปสงฺกมึสุ  อุปสงฺกมิตฺวา
ภควนฺตํ   อภิวาเทตฺวา   เอกมนฺตํ   นิสีทึสุ  ฯ  เอกมนฺตํ  นิสินฺนา  โข
เต  ภิกฺขู  ภควนฺตํ  เอตทโวจุํ  ยํ  โข  โน ๑ ภนฺเต ภควา สงฺขิตฺเตน
อุทฺเทสํ    อุทฺทิสิตฺวา    วิตฺถาเรน   อตฺถํ   อวิภชิตฺวา   อุฏฺฐายาสนา
วิหารํ   ปวิฏฺโฐ   นาหํ   ภิกฺขเว   คมเนน   โลกสฺส  อนฺตํ  ญาเตยฺยํ
ทิฏฺเฐยฺยํ   ๒   ปตฺเตยฺยนฺติ  วทามิ  น  จ  ปนาหํ  ภิกฺขเว  อปฺปตฺวา
โลกสฺส    อนฺตํ   ทุกฺขสฺสนฺตกิริยํ   วทามีติ   ฯ   เตสํ   โน   ภนฺเต
อมฺหากํ   อจิรปกฺกนฺตสฺส   ภควโต   เอตทโหสิ  อิทํ  โข  โน  อาวุโส
ภควา   สงฺขิตฺเตน   อุทฺเทสํ   อุทฺทิสิตฺวา  วิตฺถาเรน  อตฺถํ  อวิภชิตฺวา
#๑ ยุ. ปน ฯ     ๒ ม. ยุ. สพฺพตฺถุ ทฏฺเฐยฺยํ ฯ
