อิติ   ฆานํ   อนิจฺจํ  คนฺธา  อนิจฺจา  ฆานวิญฺญาณํ  อนิจฺจํ  ฆานสมฺผสฺโส
อนิจฺโจ      ยมฺปิทํ      ฆานสมฺผสฺสปจฺจยา     อุปฺปชฺชติ     เวทยิตํ
ฯเปฯ   ตมฺปิ   อนิจฺจํ   ฯ   ติฏฺฐตุ  ตาว  ติเณฺหน  ขุเรน  อาทิตฺเตน
สมฺปชฺชลิเตน     สญฺโชติภูเตน     ชิวฺหินฺทฺริยํ    สมฺปลิมฏฺฐํ    หนฺทาหํ
อิทเมว   มนสิกโรมิ  อิติ  ชิวฺหา  อนิจฺจา  รสา  อนิจฺจา  ชิวฺหาวิญฺญาณํ
อนิจฺจํ     ชิวฺหาสมฺผสฺโส     อนิจฺโจ    ยมฺปิทํ    ชิวฺหาสมฺผสฺสปจฺจยา
อุปฺปชฺชติ    ฯเปฯ    ตมฺปิ    อนิจฺจํ    ฯ   ติฏฺฐตุ   ตาว   ติณฺหาย
สตฺติยา   อาทิตฺตาย  สมฺปชฺชลิตาย  สญฺโชติภูตาย  กายินฺทฺริยํ  สมฺปลิมฏฺฐํ
หนฺทาหํ    อิทเมว    มนสิกโรมิ   อิติ   กาโย   อนิจฺโจ   โผฏฺฐพฺพา
อนิจฺจา    กายวิญฺญาณํ    อนิจฺจํ    กายสมฺผสฺโส    อนิจฺโจ    ยมฺปิทํ
กายสมฺผสฺสปจฺจยา   อุปฺปชฺชติ  เวทยิตํ  ฯเปฯ  ตมฺปิ  อนิจฺจํ  ฯ  ติฏฺฐตุ
ตาว   โสตฺตํ   หนฺทาหํ   อิทเมว   มนสิกโรมิ   อิติ   มโน   อนิจฺโจ
ธมฺมา    อนิจฺจา    มโนวิญฺญาณํ    อนิจฺจํ    มโนสมฺผสฺโส    อนิจฺโจ
ยมฺปิทํ   มโนสมฺผสฺสปจฺจยา   อุปฺปชฺชติ   เวทยิตํ   สุขํ  วา  ทุกฺขํ  วา
อทุกฺขมสุขํ   วา   ตมฺปิ   อนิจฺจํ   ฯ   เอวํ   ปสฺสํ   ภิกฺขเว  สุตวา
อริยสาวโก   จกฺขุสฺมึปิ   นิพฺพินฺทติ   รูเปสุปิ   นิพฺพินฺทติ  จกฺขุวิญฺญาเณปิ
นิพฺพินฺทติ       จกฺขุสมฺผสฺเสปิ      นิพฺพินฺทติ      ฯเปฯ      ยมฺปิทํ
มโนสมฺผสฺสปจฺจยา   อุปฺปชฺชติ  เวทยิตํ  สุขํ  วา  ทุกฺขํ  วา  อทุกฺขมสุขํ
วา    ตสฺมึปิ   นิพฺพินฺทติ   นิพฺพินฺทํ   วิรชฺชติ   วิราคา   วิมุจฺจติ   ฯ
วิมุตฺตสฺมึ   วิมุตฺตมิติ   ญาณํ   โหติ   ฯ  ขีณา  ชาติ  วุสิตํ  พฺรหฺมจริยํ
