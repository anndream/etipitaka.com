ปกฺกคตฺตานิ  วิเลเขยฺยุํ ๑ ฯ เอวํ หิ โส ภิกฺขเว [๒] ภิยฺโยโส มตฺตาย
ตโตนิทานํ  ทุกฺขํ  โทมนสฺสํ  ปฏิสํเวทเยถ  ๓  ฯ  เอวเมว โข ภิกฺขเว
อิเธกจฺโจ   ภิกฺขุ   คามคโต   วา   อรญฺญคโต   วา   ลภติ  วตฺตารํ
อยญฺจ  โส  ๔  อายสฺมา  เอวํการี  เอวํสมาจาโร อสุจิคามกณฺฏโกติ ฯ
ตํ กณฺฏโกติ อิติ ๕ วิทิตฺวา อสํวโร จ สํวโร จ เวทิตพฺโพ ฯ
     [๓๔๗]  กถญฺจ  ภิกฺขเว  อสํวโร  โหติ  ฯ  อิธ ภิกฺขุ จกฺขุนา รูปํ
ทิสฺวา    ปิยรูเป    รูเป   อธิมุจฺจติ   อปฺปิยรูเป   รูเป   พฺยาปชฺชติ
อนุปฏฺฐิตกายสติ    จ    วิหรติ    ปริตฺตเจตโส    ตญฺจ   เจโตวิมุตฺตึ
ปญฺญาวิมุตฺตึ     ยถาภูตํ    นปฺปชานาติ    ยตฺถสฺส    เต    อุปฺปนฺนา
ปาปกา   อกุสลา   ธมฺมา   อปริเสสา   นิรุชฺฌนฺติ   ฯ  โสเตน  สทฺทํ
สุตฺวา   ฯ   ฆาเนน   คนฺธํ  ฆายิตฺวา  ฯ  ชิวฺหาย  รสํ  สายิตฺวา  ฯ
กาเยน   โผฏฺฐพฺพํ   ผุสิตฺวา   ฯ   มนสา   ธมฺมํ   วิญฺญาย   ปิยรูเป
ธมฺเม    อธิมุจฺจติ   อปฺปิยรูเป   ธมฺเม   พฺยาปชฺชติ   อนุปฏฺฐิตกายสติ
จ   วิหรติ   ปริตฺตเจตโส   ตญฺจ   เจโตวิมุตฺตึ   ปญฺญาวิมุตฺตึ  ยถาภูตํ
นปฺปชานาติ    ยตฺถสฺส    เต   อุปฺปนฺนา   ปาปกา   อกุสลา   ธมฺมา
อปริเสสา นิรุชฺฌนฺติ ฯ
     [๓๔๘]  เสยฺยถาปิ  ภิกฺขเว ปุริโส ฉปฺปาณเก คเหตฺวา นานาวิสเย
นานาโคจเร     ทฬฺหาย     รชฺชุยา    พนฺเธยฺย    อหึ    คเหตฺวา
#๑ ม. สรปตฺตานิ จ คตฺตานิ วิเลเขยฺยุํ ฯ ๒ ม. ยุ. ปุริโส ฯ ๓ ม. ยุ.
#ปฏิสํเวทิเยถ ฯ ๔ ยุ. โข ฯ ๕ ยุ. อิติสทฺโท นตฺถิ ฯ
