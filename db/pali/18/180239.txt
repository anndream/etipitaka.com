สพฺพนฺตํ   นิโรธธมฺมนฺติ   ยถาภูตํ   ปชานาติ  เอตฺตาวตา  โข  อาวุโส
ภิกฺขุโน ทสฺสนํ สุวิสุทฺธํ โหตีติ ฯ
     [๓๔๐]  อถ  โข  โส  ภิกฺขุ  อสนฺตุฏฺโฐ  ตสฺส  ภิกฺขุสฺส  ปญฺหา-
เวยฺยากรเณน   เยน   ภควา   เตนุปสงฺกมิ   อุปสงฺกมิตฺวา   ภควนฺตํ
อภิวาเทตฺวา   เอกมนฺตํ   นิสีทิ  ฯ  เอกมนฺตํ  นิสินฺโน  โข  โส  ภิกฺขุ
ภควนฺตํ   เอตทโวจ   อิธาหํ   ภนฺเต   เยนญฺญตโร  ภิกฺขุ  เตนุปสงฺกมึ
อุปสงฺกมิตฺวา   ตํ   ภิกฺขุํ   เอตทโวจํ   กิตฺตาวตา   นุ   โข  อาวุโส
ภิกฺขุโน   ทสฺสนํ   สุวิสุทฺธํ  โหตีติ  ฯ  เอวํ  วุตฺเต  ภนฺเต  โส  ภิกฺขุ
มํ   เอตทโวจ   ยโต   โข   อาวุโส  ภิกฺขุ  ๑  ฉนฺนํ  ผสฺสายตนานํ
สมุทยญฺจ   อตฺถงฺคมญฺจ   ยถาภูตํ   ปชานาติ   เอตฺตาวตา  [๒]  โข
อาวุโส   ภิกฺขุโน   ทสฺสนํ   สุวิสุทฺธํ  โหติ  ๓  ฯ  อถ  โขหํ  ภนฺเต
อสนฺตุฏฺโฐ    ตสฺส    ภิกฺขุสฺส   ปญฺหาเวยฺยากรเณน   เยน   อญฺญตโร
ภิกฺขุ   เตนุปสงฺกมึ   อุปสงฺกมิตฺวา   ตํ   ภิกฺขุํ   เอตทโวจํ  กิตฺตาวตา
นุ  โข  อาวุโส  ภิกฺขุโน  ทสฺสนํ  สุวิสุทฺธํ  โหตีติ  ฯ เอวํ วุตฺเต ภนฺเต
โส  ภิกฺขุ  มํ  เอตทโวจ ยโต โข อาวุโส ภิกฺขุ ปญฺจนฺนํ อุปาทานกฺขนฺธานํ
ฯเปฯ       จตุนฺนํ       มหาภูตานํ      สมุทยญฺจ      อตฺถงฺคมญฺจ
ยถาภูตํ   ปชานาติ   ฯเปฯ  ยงฺกิญฺจิ  สมุทยธมฺมํ  สพฺพนฺตํ  นิโรธธมฺมนฺติ
ยถาภูตํ     ปชานาติ     เอตฺตาวตา     โข     อาวุโส    ภิกฺขุโน
ทสฺสนํ   สุวิสุทฺธํ   โหตีติ   ฯ   อถ   โขหํ   ภนฺเต  อสนฺตุฏฺโฐ  ตสฺส
ภิกฺขุสฺส    ปญฺหาเวยฺยากรเณน    เยน   ภควา   เตนุปสงฺกมึ   ฯเปฯ
#๑ ยุ. อยํ ปาโฐ นตฺถิ ฯ ๒ ยุ. นุ ... ฯ  ๓ ม. ยุ. โหตีติ ฯ
