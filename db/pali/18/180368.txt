วิตกฺกวิจาเร   นิโรเธตพฺพํ   มญฺเญยฺย  สกมุฏฺฐินา  วาโส  ๑  คงฺคาย
โสตํ    อาวาเรตพฺพํ    มญฺเญยฺย    โย   วิตกฺกวิจาเร   นิโรเธตพฺพํ
มญฺเญยฺยาติ   ฯ   ตํ   กึ   มญฺญสิ   ภนฺเต   กตมํ   นุ  โข  ปณีตตรํ
ญาณํ   วา   สทฺธา   วาติ   ฯ   สทฺธาย   โข   คหปติ  ญาณํ  เยว
ปณีตตรนฺติ   ฯ   อหํ   โข   ภนฺเต   ยาวเทว   อากงฺขามิ  วิวิจฺเจว
กาเมหิ   วิวิจฺจ   อกุสเลหิ  ธมฺเมหิ  สวิตกฺกํ  สวิจารํ  วิเวกชํ  ปีติสุขํ
ปฐมชฺฌานํ   อุปสมฺปชฺช   วิหรามิ   ฯ   อหํ   โข   ภนฺเต   ยาวเทว
อากงฺขามิ   วิตกฺกวิจารานํ   วูปสมา   ฯเปฯ   ทุติยชฺฌานํ   อุปสมฺปชฺช
วิหรามิ  ฯ  อหํ  โข  ภนฺเต  ยาวเทว  อากงฺขามิ  ปีติยา  จ  วิราคา
ฯเปฯ    ตติยชฺฌานํ    อุปสมฺปชฺช   วิหรามิ   ฯ   อหํ   โข   ภนฺเต
ยาวเทว    อากงฺขามิ    สุขสฺส   จ   ปหานา   ฯเปฯ   จตุตฺถชฺฌานํ
อุปสมฺปชฺช   วิหรามิ   ฯ   น   โส   ขฺวาหํ   ภนฺเต  เอวํ  ชานนฺโต
เอวํ    ปสฺสนฺโต   กายสฺส   ๒   สมณสฺส   วา   พฺราหฺมณสฺส   วา
สทฺธาย    คมิสฺสามิ    อตฺถิ    อวิตกฺโก    อวิจาโร   สมาธิ   อตฺถิ
วิตกฺกวิจารานํ นิโรโธติ ฯ
     [๕๗๙]  เอวํ  วุตฺเต  นิคณฺโฐ  นาฏปุตฺโต  สกํ ปริสํ อปโลเกตฺวา
เอตทโวจ   อิทํ   ภวนฺโต   ปสฺสนฺตุ   ยาว   อนุชฺชุโก   จายํ  จิตฺโต
คหปติ   ยาว   สโฐ   ๓  จายํ  จิตฺโต  คหปติ  ยาว  มายาวี  จายํ
จิตฺโต   คหปตีติ  ฯ  อิทาเนว  จ  ปน  ๔  มยํ  ภนฺเต  ภาสิตํ  เอวํ
#๑ ม. ยุ. วา โส ฯ  ๒ ม. กสฺส อญฺญสฺส ฯ ยุ. กสฺสญฺญสฺส ฯ  ๓ ยุ. สฏฺโจ ฯ
#๔ ม. อิทาเนว โข เต ฯ ยุ. อิทาเนว โข เต ปน ฯ
