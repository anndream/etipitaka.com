พฺยากตาติ   ฯ   อตฺถิ   ภนฺเต   ปุพฺพวิชฺชนํ   ๑   นาม   วชฺชิคาโม
ตตฺถายสฺมโต   ฉนฺนสฺส   มิตฺตกุลานิ   สุหชฺชกุลานิ   อุปวชฺชกุลานีติ   ฯ
โหนฺติ   เหเต   สารีปุตฺต   ฉนฺนสฺส   ภิกฺขุโน  มิตฺตกุลานิ  สุหชฺชกุลานิ
อุปวชฺชกุลานีติ  ๒  ฯ  น  โข  ปนาหํ สารีปุตฺต เอตฺตาวตา สอุปวชฺโชติ
วทามิ   ฯ   โย   โข  สารีปุตฺต  อิมญฺจ  ๓  กายํ  นิกฺขิปติ  อญฺญญฺจ
กายํ    อุปาทิยติ    ตมหํ    สอุปวชฺโชติ   วทามิ   ฯ   ตํ   ฉนฺนสฺส
ภิกฺขุโน    นตฺถิ    อนุปวชฺชํ    ฉนฺเนน   ภิกฺขุนา   สตฺถํ   อาหริตนฺติ
เอวเมตํ สารีปุตฺต ธาเรหีติ ฯ จตุตฺถํ ฯ
     [๑๑๒]  อถ  โข  อายสฺมา  ปุณฺโณ เยน ภควา เตนุปสงฺกมิ ฯเปฯ
เอกมนฺตํ    นิสินฺโน    โข   อายสฺมา   ปุณฺโณ   ภควนฺตํ   เอตทโวจ
สาธุ   เม   ภนฺเต   ภควา  สงฺขิตฺเตน  ธมฺมํ  เทเสตุ  ยมหํ  ภควโต
ธมฺมํ    สุตฺวา    เอโก   วูปกฏฺโฐ   อปฺปมตฺโต   อาตาปี   ปหิตตฺโต
วิหเรยฺยนฺติ   ฯ   สนฺติ   โข   ปุณฺณ   จกฺขุวิญฺเญยฺยา   รูปา   อิฏฺฐา
กนฺตา    มนาปา    ปิยรูปา   กามูปสญฺหิตา   รชนิยา   ตญฺเจ   ภิกฺขุ
อภินนฺทติ    อภิวทติ    อชฺโฌสาย    ติฏฺฐติ    ตสฺส   ตํ   อภินนฺทโต
อภิวทโต    อชฺโฌสาย    ติฏฺฐโต    อุปฺปชฺชติ    นนฺทิ    นนฺทิสมุทยา
ทุกฺขสมุทโย   ปุณฺณาติ  วทามิ  ฯเปฯ  สนฺติ  โข  ปุณฺณ  ชิวฺหาวิญฺเญยฺยา
รสา      ฯเปฯ      สนฺติ      โข      ปุณฺณ      มโนวิญฺเญยฺยา
ธมฺมา    อิฏฺฐา   กนฺตา   มนาปา   ปิยรูปา   กามูปสญฺหิตา   รชนิยา
#๑ สี. ปพฺพวิจิรํ ฯ ยุ. ปุพฺพวิชฺฌนํ ฯ   ๒ ม. ยุ. อิติสทฺโท นตฺถิ ฯ ๓ ม. ยุ.
#ตญฺจ ฯ
