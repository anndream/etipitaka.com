เวทนาย ฉนฺทราควินโย ฉนฺทราคปฺปหานํ อิทํ เวทนาย นิสฺสรณํ ฯ
     [๔๐๕]  อถ  โข  ปน  ภิกฺขเว  มยา  อนุปุพฺพสงฺขารานํ  นิโรโธ
อกฺขาโต   ปฐมชฺฌานํ   สมาปนฺนสฺส   วาจา   นิรุทฺธา   โหติ   ฯเปฯ
ขีณาสวสฺส   ภิกฺขุโน   ราโค   นิรุทฺโธ   โหติ   โทโส  นิรุทฺโธ  โหติ
โมโห นิรุทฺโธ โหติ ฯ
     [๔๐๖]  อถ  โข  ปน  ภิกฺขเว  มยา  อนุปุพฺพสงฺขารานํ  วูปสโม
อกฺขาโต   ปฐมชฺฌานํ   สมาปนฺนสฺส   วาจา   วูปสนฺตา   โหติ  ฯเปฯz
ขีณาสวสฺส   ภิกฺขุโน   ราโค   วูปสนฺโต  โหติ  โทโส  วูปสนฺโต  โหติ
โมโห วูปสนฺโต โหติ ฯ
     [๔๐๗]   ฉยิมา  ภิกฺขเว  ปสฺสทฺธิโย  ฯ  ปฐมชฺฌานํ  สมาปนฺนสฺส
วาจา   ปฏิปฺปสฺสทฺธา   โหติ   ทุติยชฺฌานํ   สมาปนฺนสฺส   วิตกฺกวิจารา
ปฏิปฺปสฺสทฺธา    โหนฺติ   ตติยชฺฌานํ   สมาปนฺนสฺส   ปีติ   ปฏิปฺปสฺสทฺธา
โหติ    จตุตฺถชฺฌานํ    สมาปนฺนสฺส    อสฺสาสปสฺสาสา    ปฏิปฺปสฺสทฺธา
โหนฺติ    สญฺญาเวทยิตนิโรธํ   สมาปนฺนสฺส   สญฺญา   จ   เวทนา   จ
ปฏิปฺปสฺสทฺธา   โหนฺติ   ฯ   ขีณาสวสฺส   ภิกฺขุโน  ราโค  ปฏิปฺปสฺสทฺโธ
โหติ   โทโส   ปฏิปฺปสฺสทฺโธ   โหติ   โมโห  ปฏิปฺปสฺสทฺโธ  โหตีติ  ฯ
สตฺตมํ ฯ
     [๔๐๘]   อถ   โข  สมฺพหุลา  ภิกฺขู  เยน  ภควา  เตนุปสงฺกมึสุ
อุปสงฺกมิตฺวา   ฯเปฯ   เอกมนฺตํ   นิสินฺเน   โข   เต   ภิกฺขู  ภควา
เอตทโวจ   กตมา   นุ   โข  ภกฺขเว  เวทนา  กตโม  เวทนาสมุทโย
