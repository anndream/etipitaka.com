ปฏิปุจฺเฉยฺยาม   ยถา   โน  ภควา  พฺยากเรยฺย  ตถา  นํ  ธาเรยฺยาม
อปิ   จายสฺมา   อานนฺโท   สตฺถุ   เจว   สํวณฺณิโต   สมฺภาวิโต   จ
วิญฺญูนํ   สพฺรหฺมจารีนํ   ปโหติ   จายสฺมา   อานนฺโท   อิมสฺส  ภควตา
สงฺขิตฺเตน   อุทฺเทสสฺส   อุทฺทิฏฺฐสฺส   วิตฺถาเรน  อวิภตฺตสฺส  วิตฺถาเรน
อตฺถํ วิภชิตุํ วิภชตายสฺมา อานนฺโท อครุํ กริตฺวาติ ฯ
     [๑๗๑]   เตนหาวุโส  สุณาถ  สาธุกํ  มนสิกโรถ  ภาสิสฺสามีติ  ฯ
เอวมาวุโสติ   โข   เต   ภิกฺขู  อายสฺมโต  อานนฺทสฺส  ปจฺจสฺโสสุํ  ฯ
อายสฺมา  อานนฺโท  เอตทโวจ  ยํ  โข  โว  อาวุโส  ภควา สงฺขิตฺเตน
อุทฺเทสํ    อุทฺทิสิตฺวา    วิตฺถาเรน   อตฺถํ   อวิภชิตฺวา   อุฏฺฐายาสนา
วิหารํ   ปวิฏฺโฐ   นาหํ   ภิกฺขเว   คมเนน   โลกสฺส  อนฺตํ  ญาเตยฺยํ
ทิฏฺเฐยฺยํ   ปตฺเตยฺยนฺติ   วทามิ   ฯ  น  จ  ปนาหํ  ภิกฺขเว  อปฺปตฺวา
โลกสฺส   อนฺตํ   ทุกฺขสฺสนฺตกิริยํ   วทามีติ   ฯ  อิมสฺส  ขฺวาหํ  อาวุโส
ภควตา    สงฺขิตฺเตน    อุทฺเทสสฺส    อุทฺทิฏฺฐสฺส    วิตฺถาเรน   อตฺถํ
อวิภตฺตสฺส  วิตฺถาเรน  อตฺถํ  อาชานามิ  ฯ  เยน  โข  อาวุโส โลกสฺมึ
โลกสญฺญี   โหติ   โลกมานี   อยํ   วุจฺจติ  อริยสฺส  วินเย  โลโก  ฯ
เกเนวาวุโส  ๑  โลกสฺมึ  โลกสญฺญี  โหติ  โลกมานี  ฯ  จกฺขุนา  โข
อาวุโส  โลกสฺมึ  โลกสญฺญี  โหติ  โลกมานี  ฯ  โสเตน  โข อาวุโส ฯ
ฆาเนน   โข   อาวุโส   ฯ  ชิวฺหาย  โข  อาวุโส  โลกสฺมึ  โลกสญฺญี
โหติ   โลกมานี   ฯ   กาเยน  โข  อาวุโส  ฯ  มเนน  โข  อาวุโส
โลกสฺมึ   โลกสญฺญี   โหติ   โลกมานี  ฯ  เยน  โข  อาวุโส  โลกสฺมึ
#๑ ม. ยุ. เกนจาวุโส ฯ
