     [๒๙๔]   เสยฺยถาปิ  ภิกฺขเว  ขีรรุกฺโข  อสฺสตฺโถ  วา  นิโคฺรโธ
วา  มิลกฺขุ  วา  อุทุมฺพโร  วา  สุกฺโข โกฬาโป เตโรวสฺสิโก ๑ ตเมนํ
ปุริโส  ติณฺหาย  กุธาริยา  ยโต  ยโต  ภินฺเทยฺย  อาคจฺเฉยฺย  ขีรนฺติ ฯ
โน   เหตํ   ภนฺเต   ฯ   ตํ  กิสฺส  เหตุ  ฯ  ยํ  หิ  ภนฺเต  ขีรํ  ตํ
นตฺถีติ  ๒  ฯ  เอวเมว  โข  ภิกฺขเว ยสฺส กสฺสจิ ภิกฺขุสฺส วา ภิกฺขุนิยา
วา   จกฺขุวิญฺเญยฺเยสุ   รูเปสุ   โย   ราโค   โส  นตฺถิ  โย  โทโส
โส   นตฺถิ   โย   โมโห   โส   นตฺถิ  โย  ราโค  โส  ปหีโน  โย
โทโส   โส   ปหีโน   โย   โมโห   โส   ปหีโน   ตสฺส   อธิมตฺตา
เจปิ   จกฺขุวิญฺเญยฺยา   รูปา   จกฺขุสฺส   อาปาถํ   อาคจฺฉนฺติ  เนวสฺส
จิตฺตํ  ปริยาทิยนฺติ  ฯ  โก  ปน  วาโท  ปริตฺตานํ  ฯ  ตํ  กิสฺส เหตุ ฯ
โย   ราโค   โส   นตฺถิ   โย   โทโส  โส  นตฺถิ  โย  โมโห  โส
นตฺถิ   โย   ราโค   โส   ปหีโน   โย   โทโส   โส   ปหีโน  โย
โมโห   โส   ปหีโน   ฯเปฯ   ยสฺส   กสฺสจิ   ภิกฺขเว  ภิกฺขุสฺส  วา
ภิกฺขุนิยา   วา  ชิวฺหาวิญฺเญยฺเยสุ  รเสสุ  ฯเปฯ  ยสฺส  กสฺสจิ  ภิกฺขเว
ภิกฺขุสฺส   วา   ภิกฺขุนิยา   วา   มโนวิญฺเญยฺเยสุ  ธมฺเมสุ  โย  ราโค
โส   นตฺถิ   โย   โทโส   โส   นตฺถิ   โย  โมโห  โส  นตฺถิ  โย
ราโค   โส   ปหีโน   โย   โทโส   โส   ปหีโน   โย  โมโห  โส
ปหีโน    ตสฺส    อธิมตฺตา    เจปิ   มโนวิญฺเญยฺยา   ธมฺมา   มนสฺส
อาปาถํ    อาคจฺฉนฺติ   เนวสฺส   จิตฺตํ   ปริยาทิยนฺติ   ฯ   โก   ปน
วาโท   ปริตฺตานํ   ฯ   ตํ  กิสฺส  เหตุ  ฯ  โย  ภิกฺขเว  ราโค  โส
#๑ ยุ. เถโรวสฺสิโก ฯ ๒ ยุ. นตฺถิ ฯ
