วิชฺชา   สจฺฉากาสิ   เตเนว   อนฺตรวสฺเสน   ปรินิพฺพายิ  ฯ  อถ  โข
สมฺพหุลา    ภิกฺขู   เยน   ภควา   เตนุปสงฺกมึสุ   เอกมนฺตํ   นิสินฺนา
โข   เต   ภิกฺขู   ภควนฺตํ  เอตทโวจุํ  โย  โส  ภนฺเต  ปุณฺโณ  นาม
กุลปุตฺโต   ภควตา   สงฺขิตฺเตน   โอวาเทน   โอวทิโต  โส  กาลกโต
ตสฺส   กา   คติ   โก   อภิสมฺปราโยติ   ฯ  ปณฺฑิโต  ภิกฺขเว  ปุณฺโณ
กุลปุตฺโต  อโหสิ  ๑  สจฺจวาที  ๒  ธมฺมสฺสานุธมฺมํ  น  จ ธมฺมาธิกรณํ
วิเหเสสิ ปรินิพฺพุโต ภิกฺขเว ปุณฺโณ กุลปุตฺโตติ ฯ ปญฺจมํ ฯ
     [๑๑๘]  อถ  โข  อายสฺมา พาหิโย เยน ภควา เตนุปสงฺกมิ ฯเปฯ
เอกมนฺตํ    นิสินฺโน   โข   อายสฺมา   พาหิโย   ภควนฺตํ   เอตทโวจ
สาธุ   เม   ภนฺเต   ภควา  สงฺขิตฺเตน  ธมฺมํ  เทเสตุ  ยมหํ  ภควโต
ธมฺมํ    สุตฺวา    เอโก   วูปกฏฺโฐ   อปฺปมตฺโต   อาตาปี   ปหิตตฺโต
วิหเรยฺยนฺติ   ฯ   ตํ   กึ   มญฺญสิ   พาหิย   จกฺขุํ  นิจฺจํ  วา  อนิจฺจํ
วาติ  ฯ  อนิจฺจํ  ภนฺเต  ฯ  ยํ  ปนานิจฺจํ  ทุกฺขํ วา ตํ สุขํ วาติ ฯ ทุกฺขํ
ภนฺเต   ฯ  ยํ  ปนานิจฺจํ  ทุกฺขํ  วิปริณามธมฺมํ  กลฺลํ  นุ  ตํ  สมนุปสฺสิตุํ
เอตํ    มม   เอโสหมสฺมิ   เอโส   เม   อตฺตาติ   ฯ   โน   เหตํ
ภนฺเต   ฯ   รูปา  นิจฺจา  วา  อนิจฺจา  วาติ  ฯ  อนิจฺจา  ภนฺเต  ฯ
จกฺขุวิญฺญาณํ     จกฺขุสมฺผสฺโส    ฯเปฯ    ยมฺปิทํ    จกฺขุสมฺผสฺสปจฺจยา
อุปฺปชฺชติ   เวทยิตํ   สุขํ  วา  ทุกฺขํ  วา  อทุกฺขมสุขํ  วา  ตมฺปิ  นิจฺจํ
วา   อนิจฺจํ  วาติ  ฯ  อนิจฺจํ  ภนฺเต  ฯ  ยํ  ปนานิจฺจํ  ทุกฺขํ  วา  ตํ
สุขํ  วาติ  ฯ  ทุกฺขํ  ภนฺเต  ฯ  ยํ  ปนานิจฺจํ  ทุกฺขํ  วิปริณามธมฺมํ กลฺลํ
#๑ ยุ. อโหสิ ปจฺจปาทิ ธมฺมสฺส จานฺธมฺมํ น จ มํ ธมฺมาธิกรณํ วิเหเสสิ ฯ
#๒ ม. ปจฺจปาทิ ธมฺมสฺสานุธมฺมํ น จ มํ ธมฺมาธิกรณํ วิเหเฐสิ ฯ
