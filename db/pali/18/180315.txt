อฏฺฐงฺคิโก    มคฺโค    เอตาสํ    ติสฺสนฺนํ   เวทนานํ   ปริญฺญาย   ฯ
เสยฺยถีทํ   ฯ   สมฺมาทิฏฺฐิ   ฯเปฯ  สมฺมาสมาธิ  ฯ  อยํ  โข  อาวุโส
มคฺโค   อยํ   ปฏิปทา   เอตาสํ   ติสฺสนฺนํ   เวทนานํ  ปริญฺญายาติ  ฯ
ภทฺทโก    อาวุโส    มคฺโค    ภทฺทิกา   ปฏิปทา   เอตาสํ   ติสฺสนฺนํ
เวทนานํ ปริญฺญาย อลญฺจ ปนาวุโส สารีปุตฺต อปฺปมาทายาติ ฯ
     [๕๐๔]   อาสโว   อาสโวติ   อาวุโส  สารีปุตฺต  วุจฺจติ  กตโม
นุ   โข   อาวุโส  อาสโวติ  ฯ  ตโยเม  อาวุโส  อาสวา  กามาสโว
ภวาสโว   อวิชฺชาสโว   อิเม  โข  อาวุโส  ตโย  อาสวาติ  ฯ  อตฺถิ
ปนาวุโส   มคฺโค   อตฺถิ   ปฏิปทา  เอเตสํ  อาสวานํ  ปหานายาติ  ฯ
อตฺถิ    โข   อาวุโส   มคฺโค   อตฺถิ   ปฏิปทา   เอเตสํ   อาสวานํ
ปหานายาติ   ฯ   กตโม   ปนาวุโส   มคฺโค  กตมา  ปฏิปทา  เอเตสํ
อาสวานํ   ปหานายาติ   ฯ   อยเมว  โข  อาวุโส  อริโย  อฏฺฐงฺคิโก
มคฺโค   เอเตสํ   อาสวานํ   ปหานาย   ฯ   เสยฺยถีทํ  ฯ  สมฺมาทิฏฺฐิ
ฯเปฯ   สมฺมาสมาธิ   ฯ   อยํ   โข   อาวุโส   มคฺโค  อยํ  ปฏิปทา
เอเตสํ   อาสวานํ   ปหานายาติ  ฯ  ภทฺทโก  อาวุโส  มคฺโค  ภทฺทิกา
ปฏิปทา   เอเตสํ   อาสวานํ   ปหานาย   อลญฺจ   ปนาวุโส  สารีปุตฺต
อปฺปมาทายาติ ฯ
     [๕๐๕]   อวิชฺชา   อวิชฺชาติ   อาวุโส  สารีปุตฺต  วุจฺจติ  กตมา
นุ   โข   อาวุโส   อวิชฺชาติ   ฯ   ยํ  โข  อาวุโส  ทุกฺเข  อญฺญาณํ
ทุกฺขสมุทเย    อญฺญาณํ    ทุกฺขนิโรเธ    อญฺญาณํ    ทุกฺขนิโรธคามินิยา
