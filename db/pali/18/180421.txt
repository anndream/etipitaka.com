กาเมสุ  มิจฺฉาจารสฺส  จ  วิปากํ  ยถาปฏิปนฺโน  จ  กาเมสุ  มิจฺฉาจารี
กายสฺส   เภทา   ปรํ  มรณา  อปายํ  ทุคฺคตึ  วินิปาตํ  นิรยํ  อุปปชฺชติ
ตญฺจ   ปชานามิ   ฯ   มุสาวาทญฺจาหํ   คามณิ   ปชานามิ  มุสาวาทสฺส
จ   วิปากํ   ยถาปฏิปนฺโน   จ  มุสาวาที  กายสฺส  เภทา  ปรํ  มรณา
อปายํ    ทุคฺคตึ    วินิปาตํ   นิรยํ   อุปปชฺชติ   ตญฺจ   ปชานามิ   ฯ
ปิสุณวาจํ  จาหํ  คามณิ  ปชานามิ  ปิสุณวาจาย  จ  วิปากํ  ยถาปฏิปนฺโน
จ     ปิสุณวาโจ     กายสฺส     เภทา     ปรํ    มรณา    อปายํ
ทุคฺคตึ   วินิปาตํ   นิรยํ   อุปปชฺชติ   ตญฺจ   ปชานามิ   ฯ   ผรุสวาจํ
จาหํ   คามณิ   ปชานามิ   ผรุสวาจาย   จ   วิปากํ  ยถาปฏิปนฺโน  จ
ผรุสวาโจ   กายสฺส   เภทา   ปรํ   มรณา   อปายํ   ทุคฺคตึ  วินิปาตํ
นิรยํ    อุปปชฺชติ    ตญฺจ   ปชานามิ   ฯ   สมฺผปฺปลาปญฺจาหํ   คามณิ
ปชานามิ   สมฺผปฺปลาปสฺส   จ   วิปากํ   ยถาปฏิปนฺโน  จ  สมฺผปฺปลาปี
กายสฺส   เภทา   ปรํ  มรณา  อปายํ  ทุคฺคตึ  วินิปาตํ  นิรยํ  อุปปชฺชติ
ตญฺจ   ปชานามิ   ฯ   อภิชฺฌญฺจาหํ   คามณิ   ปชานามิ   อภิชฺฌาย  จ
วิปากํ   ยถาปฏิปนฺโน   จ   อภิชฺฌาลุ   กายสฺส   เภทา   ปรํ  มรณา
อปายํ    ทุคฺคตึ    วินิปาตํ   นิรยํ   อุปปชฺชติ   ตญฺจ   ปชานามิ   ฯ
พฺยาปาทปโทสญฺจาหํ     คามณิ     ปชานามิ    พฺยาปาทปโทสสฺส    จ
วิปากํ    ยถาปฏิปนฺโน    จ   พฺยาปนฺนจิตฺโต   กายสฺส   เภทา   ปรํ
มรณา   อปายํ   ทุคฺคตึ   วินิปาตํ  นิรยํ  อุปปชฺชติ  ตญฺจ  ปชานามิ  ฯ
มิจฺฉาทิฏฺฐึ    จาหํ    คามณิ    ปชานามิ   มิจฺฉาทิฏฺฐิยา   จ   วิปากํ
