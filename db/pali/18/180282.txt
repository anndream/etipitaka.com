ปณีตตรญฺจ   ฯ   เย   โข  อานนฺท  เอวํ  วเทยฺยุํ  เอตํ  ปรมํ  สนฺตํ
สุขํ   โสมนสฺสํ   ปฏิสํเวเทนฺตีติ   ฯ  อิทํ  เนสาหํ  นานุชานามิ  ฯ  ตํ
กิสฺส   เหตุ  ฯ  อตฺถานนฺท  เอตมฺหา  สุขา  อญฺญํ  สุขํ  อภิกฺกนฺตตรญฺจ
ปณีตตรญฺจ ฯ
     [๔๒๓]  กตมญฺจานนฺท  เอตมฺหา  สุขา  อญฺญํ  สุขํ  อภิกฺกนฺตตรญฺจ
ปณีตตรญฺจ     ฯ     อิธานนฺท    ภิกฺขุ    สพฺพโส    อากิญฺจญฺญายตนํ
สมติกฺกมฺม    เนวสญฺญานาสญฺญายตนํ    อุปสมฺปชฺช    วิหรติ   ฯ   อิทํ
โข  อานนฺท  เอตมฺหา  สุขา  อญฺญํ  สุขํ  อภิกฺกนฺตตรญฺจ  ปณีตตรญฺจ  ฯ
เย    โข    อานนฺท    เอวํ   วเทยฺยุํ   เอตํ   ปรมํ   สนฺตํ   สุขํ
โสมนสฺสํ   ปฏิสํเวเทนฺตีติ   ฯ  อิทํ  เนสาหํ  นานุชานามิ  ฯ  ตํ  กิสฺส
เหตุ   ฯ   อตฺถานนฺท   เอตมฺหา   สุขา   อญฺญํ   สุขํ  อภิกฺกนฺตตรญฺจ
ปณีตตรญฺจ ฯ
     [๔๒๔]  กตมญฺจานนฺท  เอตมฺหา  สุขา  อญฺญํ  สุขํ  อภิกฺกนฺตตรญฺจ
ปณีตตรญฺจ    ฯ    อิธานนฺท   ภิกฺขุ   สพฺพโส   เนวสญฺญานาสญฺญายตนํ
สมติกฺกมฺม      สญฺญาเวทยิตนิโรธํ      อุปสมฺปชฺช      วิหรติ     ฯ
อิทํ  โข  อานนฺท  เอตมฺหา  สุขา  อญฺญํ สุขํ อภิกฺกนฺตตรญฺจ ปณีตตรญฺจ ฯ
ฐานํ     โข     ปเนตํ     อานนฺท     วิชฺชติ    ยํ    อญฺญติตฺถิยา
ปริพฺพาชกา   เอวํ   วเทยฺยุํ  สญฺญาเวทยิตนิโรธํ  สมโณ  โคตโม  อาห
ตญฺจ   สุขสฺมึ   ปญฺญเปติ   ตยิทํ   กึสุ   ตยิทํ  กถํสูติ  ฯ  เอวํวาทิโน
อานนฺท    อญฺญติตฺถิยา    ปริพฺพาชกา   เอวมสฺสุ   วจนียา   น   โข
