หิ    โส   ภิกฺขเว   โคโณ   กิฏฺฐาโท   คามคโต   วา   อรญฺญคโต
วา   ฐานพหุโล   วา   อสฺส   นิสชฺชพหุโล   วา   น  ตํ  กิฏฺฐํ  ปุน
โอตเรยฺย   ตเมว   ปุริมํ   ทณฺฑสมฺผสฺสํ   สมนุสฺสรนฺโต   ฯ  เอวเมว
โข  ภิกฺขเว  ยโต  [๑]  ภิกฺขุโน  ฉสุ  ผสฺสายตเนสุ จิตฺตํ อุทุชฺชิตํ ๒
โหติ   สุทุชฺชิตํ   ๓   อชฺฌตฺตเมว  สนฺติฏฺฐติ  สนฺนิสีทติ  เอโกทิ  โหติ
สมาธิยติ ฯ
     [๓๔๕]   เสยฺยถาปิ   ภิกฺขเว  รญฺโญ  วา  ราชมหามตฺตสฺส  วา
วีณาย   สทฺโท   อสฺสุตปุพฺโพ   อสฺส   ฯ   โส  วีณาย  สทฺทํ  สุเณยฺย
โส  เอวํ  วเทยฺย  อมฺโภ  กสฺส  ๔  นุ  โข เอโส สทฺโท เอวํรชนิโย
เอวํกมฺมนิโย  ๕  เอวํมทนิโย เอวํมุจฺฉนิโย เอวํพนฺธนิโยติ ฯ ตเมนํ เอวํ
วเทยฺยุํ  เอสา  โข  ภนฺเต  วีณา  นาม ยสฺสา เอโส สทฺโท เอวํรชนิโย
เอวํกมฺมนิโย   เอวํมทนิโย  เอวํมุจฺฉนิโย  เอวํพนฺธนิโยติ  ฯ  โส  เอวํ
วเทยฺย  คจฺฉถ  เม  โภ  ตํ  วีณํ  อาหรถาติ  ฯ ตสฺส ตํ วีณํ อาหเรยฺยุํ
ตเมนํ  เอวํ  วเทยฺยุํ  อยํ  โข  สา  ภนฺเต  วีณา  ยสฺสา เอโส สทฺโท
เอวํรชนิโย  เอวํกมฺมนิโย  เอวํมทนิโย  เอวํมุจฺฉนิโย  เอวํพนฺธนิโยติ  ฯ
โส   เอวํ   วเทยฺย   อลํ  เม  โภ  ตาย  วีณาย  ตเมว  เม  สทฺทํ
อาหรถาติ  ฯ ตเมนํ เอวํ วเทยฺยุํ อยํ โข ภนฺเต วีณา นาม อเนกสมฺภารา
มหาสมฺภารา  อเนเกหิ  สมฺภาเรหิ  สมารทฺธา  จรติ  ๖ ฯ เสยฺยถีทํ ฯ
โทณิญฺจ    ปฏิจฺจ    จมฺมญฺจ    ปฏิจฺจ   ทณฺฑญฺจ   ปฏิจฺจ   อุปธารเณ
#๑ ม. ยุ. โข ฯ  ๒ ยุ. อุชุชาตํ ฯ  ๓ ยุ. สมฺมุชุชาตํ ฯ  ๔ ยุ. กิสฺส ฯ
#๕ ม. เอวํ กมนีโย ฯ ยุ. เอวํกมนิโย ฯ เอวมุปริปิ ฯ  ๖ ม. ยุ. วทติ ฯ
