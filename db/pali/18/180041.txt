สุณาถ   ฯ   กตโม   จ   ภิกฺขเว  สพฺพูปาทานปริยาทานาย  ธมฺโม  ฯ
ตํ   กึ   มญฺญถ   ภิกฺขเว   จกฺขุํ  นิจฺจํ  วา  อนิจฺจํ  วาติ  ฯ  อนิจฺจํ
ภนฺเต  ฯ  ยํ  ปนานิจฺจํ  ทุกฺขํ  วา  ตํ  สุขํ  วาติ  ฯ  ทุกฺขํ  ภนฺเต ฯ
ยํ    ปนานิจฺจํ    ทุกฺขํ    วิปริณามธมฺมํ   กลฺลํ   นุ   ตํ   สมนุปสฺสิตุํ
เอตํ  มม  เอโสหมสฺมิ  เอโส  เม  อตฺตาติ  ฯ โน เหตํ ภนฺเต ฯ รูปา
ฯเปฯ   จกฺขุวิญฺญาณํ   นิจฺจํ   วา  อนิจฺจํ  วาติ  ฯ  อนิจฺจํ  ภนฺเต  ฯ
จกฺขุสมฺผสฺโส   นิจฺโจ   วา   อนิจฺโจ   วาติ   ฯ  อนิจฺโจ  ภนฺเต  ฯ
ยมฺปิทํ   จกฺขุสมฺผสฺสปจฺจยา   อุปฺปชฺชติ   เวทยิตํ   สุขํ  วา  ทุกฺขํ  วา
อทุกฺขมสุขํ    วา    ตมฺปิ   นิจฺจํ   วา   อนิจฺจํ   วาติ   ฯ   อนิจฺจํ
ภนฺเต   ฯ   โสตํ   ฆานํ   ชิวฺหา   กาโย  มโน  ธมฺมา  มโนวิญฺญาณํ
มโนสมฺผสฺโส        ยมฺปิทํ        มโนสมฺผสฺสปจฺจยา       อุปฺปชฺชติ
เวทยิตํ   สุขํ   วา   ทุกฺขํ   วา   อทุกฺขมสุขํ   วา  ตมฺปิ  นิจฺจํ  วา
อนิจฺจํ   วาติ   ฯ   อนิจฺจํ   ภนฺเต   ฯ  ยํ  ปนานิจฺจํ  ทุกฺขํ  วา  ตํ
สุขํ   วาติ   ฯ   ทุกฺขํ   ภนฺเต  ฯ  ยํ  ปนานิจฺจํ  ทุกฺขํ  วิปริณามธมฺมํ
กลฺลํ   นุ   ตํ   สมนุปสฺสิตุํ   เอตํ   มม   เอโสหมสฺมิ   เอโส   เม
อตฺตาติ   ฯ   โน   เหตํ   ภนฺเต   ฯ   เอวํ  ปสฺสํ  ภิกฺขเว  สุตวา
อริยสาวโก      จกฺขุสฺมึปิ      นิพฺพินฺทติ      รูเปสุปิ      นิพฺพินฺทติ
จกฺขุวิญฺญาเณปิ     นิพฺพินฺทติ     จกฺขุสมฺผสฺเสปิ     นิพฺพินฺทติ    ยมฺปิทํ
จกฺขุสมฺผสฺสปจฺจยา  อุปฺปชฺชติ  เวทยิตํ  สุขํ  วา  ทุกฺขํ วา อทุกฺขมสุขํ วา
ตสฺมึปิ   นิพฺพินฺทติ   ฯเปฯ   ชิวฺหายปิ   นิพฺพินฺทติ   รเสสุปิ   นิพฺพินฺทติ
