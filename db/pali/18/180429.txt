สนฺธึ    ฉินฺทโต   นิลฺโลปํ   หรโต   เอกาคาริกํ   กโรโต   ปริปนฺเถ
ติฏฺฐโต   ปรทารํ   คจฺฉโต   มุสา   ภณโต   กโรโต   กรียติ   ปาปํ
ขุรปริยนฺเตน   จกฺเกน   เจปิ   โย   อิมิสฺสา   ปฐวิยา  ปาเณ  เอกํ
มํสขลํ    เอกํ   มํสปุญฺชํ   กเรยฺย   อตฺถิ   ตโตนิทานํ   ปาปํ   อตฺถิ
ปาปสฺส   อาคโม   ฯ   ทกฺขิณํ  เจปิ  คงฺคาย  ตีรํ  คจฺเฉยฺย  หนนฺโต
ฆาเตนฺโต    ฉินฺทนฺโต    เฉทาเปนฺโต    ปจนฺโต   ปาเจนฺโต   อตฺถิ
ตโตนิทานํ    ปาปํ    อตฺถิ    ปาปสฺส   อาคโม   ฯ   อุตฺตรํ   เจปิ
คงฺคาย   ตีรํ   คจฺเฉยฺย   ททนฺโต   ทาเปนฺโต   ยชนฺโต   ยาเชนฺโต
อตฺถิ    ตโตนิทานํ    ปุญฺญํ   อตฺถิ   ปุญฺญสฺส   อาคโม   ฯ   ทาเนน
ทเมน    สํยเมน    สจฺจวชฺเชน    อตฺถิ    ปุญฺญํ    อตฺถิ    ปุญฺญสฺส
อาคโมติ   ฯ   ตสฺส   มยฺหํ   ภนฺเต   อหุเทว  กงฺขา  อหุ  วิจิกิจฺฉา
โก   สุ   นาม   อิเมสํ   ภวตํ   สมณพฺราหฺมณานํ   สจฺจํ   อาห  โก
มุสาติ   ฯ   อลํ   หิ   เต   คามณิ  กงฺขิตุํ  อลํ  วิจิกิจฺฉิตุํ  กงฺขนิเย
จ  ปน  [๑]  ฐาเน  วิจิกิจฺฉา  อุปฺปนฺนาติ  ฯ  เอวํ  ปสนฺนาหํ ภนฺเต
ภควติ   ปโหติ   เม   ภควา   ตถา   ธมฺมํ   เทเสตุํ   ยถาหํ   อิมํ
กงฺขาธมฺมํ ปชเหยฺยนฺติ ฯ
     [๖๖๕]   อตฺถิ   คามณิ   ธมฺมสมาธิ  ตตฺร  เจ  ตฺวํ  จิตฺตสมาธึ
ปฏิลเภยฺยาสิ   เอวํ   ตฺวํ  อิมํ  กงฺขาธมฺมํ  ปชเหยฺยาสิ  ฯ  กตโม  จ
คามณิ   ธมฺมสมาธิ   ฯ   อิธ  คามณิ  อริยสาวโก  ปาณาติปาตํ  ปหาย
ปาณาติปาตา    ปฏิวิรโต   โหติ   อทินฺนาทานํ   ปหาย   อทินฺนาทานาซ
#๑ ม. ยุ. เต ฯ
