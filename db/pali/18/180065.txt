ลุชฺชติ    ยมฺปิทํ   จกฺขุสมฺผสฺสปจฺจยา   อุปฺปชฺชติ   เวทยิตํ   สุขํ   วา
ทุกฺขํ  วา  อทุกฺขมสุขํ  วา  ตมฺปิ  ลุชฺชติ  ฯเปฯ  ชิวฺหา  ลุชฺชติ  ฯเปฯ
มโน      ลุชฺชติ      ธมฺมา     ลุชฺชนฺติ     มโนวิญฺญาณํ     ลุชฺชติ
มโนสมฺผสฺโส     ลุชฺชติ     ยมฺปิทํ     มโนสมฺผสฺสปจฺจยา    อุปฺปชฺชติ
เวทยิตํ   สุขํ   วา   ทุกฺขํ   วา   อทุกฺขมสุขํ   วา  ตมฺปิ  ลุชฺชติ  ฯ
ปลุชฺชตีติ ๑ โข ภิกฺขุ ตสฺมา โลโกติ วุจฺจตีติ ฯ นวมํ ฯ
     [๙๙]  อถ  โข  อายสฺมา  ผคฺคุโน  ฯเปฯ  เอกมนฺตํ นิสินฺโน โข
อายสฺมา   ผคฺคุโน   ภควนฺตํ   เอตทโวจ   อตฺถิ   นุ  โข  ภนฺเต  ตํ
จกฺขุํ    เยน    จกฺขุนา    อตีเต   พุทฺเธ   ปรินิพฺพุเต   ฉินฺนปปญฺเจ
ฉินฺนวฏุเม     ปริยาทินฺนวฏฺเฏ     สพฺพทุกฺขวีติวตฺเต     ปญฺญาปยมาโน
ปญฺญเปยฺย  ๒  ฯเปฯ  อตฺถิ  นุ  โข  ภนฺเต  สา  ชิวฺหา ยาย ชิวฺหาย
อตีเต   พุทฺเธ   ปรินิพฺพุเต   ฯเปฯ   ปญฺญเปยฺย   ฯเปฯ   อตฺถิ   นุ
โข   โส   ภนฺเต   มโน   เยน   มเนน   อตีเต  พุทฺเธ  ปรินิพฺพุเต
ฉินฺนปปญฺเจ      ฉินฺนวฏุเม      ปริยาทินฺนวฏฺเฏ     สพฺพทุกฺขวีติวตฺเต
ปญฺญาปยมาโน ปญฺญเปยฺยาติ ฯ
     [๑๐๐]   นตฺถิ  นุ  โข  ตํ  ผคฺคุน  จกฺขุํ  เยน  จกฺขุนา  อตีเต
พุทฺเธ     ปรินิพฺพุเต     ฉินฺนปปญฺเจ    ฉินฺนวฏุเม    ปริยาทินฺนวฏฺเฏ
สพฺพทุกฺขวีติวตฺเต   ปญฺญาปยมาโน   ปญฺญเปยฺยาติ   ฯเปฯ   นตฺถิ   โข
สา    ผคฺคุน   ชิวฺหา   ยาย   ชิวฺหาย   อตีเต   พุทฺเธ   ปรินิพฺพุเต
ฉินฺนปปญฺเจ      ฉินฺนวฏุเม      ปริยาทินฺนวฏฺเฏ     สพฺพทุกฺขวีติวตฺเต
#๑ ม. ยุ. ลุชฺชตีติ ฯ  ๒ ม. ยุ. ปญฺญาเปยฺย ฯ เอวมุปริปี ฯ
