     [๖๑] ฯเปฯ อนุสยา ปหียนฺตีติ ฯเปฯ ฉฏฺฐํ ฯ
     [๖๒]   ฯเปฯ   อนุสยา   สมุคฺฆาตํ   คจฺฉนฺตีติ   ฯ  จกฺขุํ  โข
ภิกฺขเว   อนตฺตโต   ชานโต   ปสฺสโต   อนุสยา   สมุคฺฆาตํ   คจฺฉนฺติ
ฯเปฯ    โสตํ    ฆานํ    ชิวฺหํ    กายํ   มนํ   ธมฺเม   มโนวิญฺญาณํ
มโนสมฺผสฺสํ    ยมฺปิทํ    มโนสมฺผสฺสปจฺจยา   อุปฺปชฺชติ   เวทยิตํ   สุขํ
วา   ทุกฺขํ   วา   อทุกฺขมสุขํ   วา  ตมฺปิ  อนตฺตโต  ชานโต  ปสฺสโต
อนุสยา   สมุคฺฆาตํ   คจฺฉนฺติ   ฯ   เอวํ  โข  ภิกฺขเว  ชานโต  เอวํ
ปสฺสโต อนุสยา สมุคฺฆาตํ คจฺฉนฺตีติ ฯ สตฺตมํ ฯ
     [๖๓]   สพฺพูปาทานปริญฺญาย   โว  ภิกฺขเว  ธมฺมํ  เทสิสฺสามิ  ตํ
สุณาถ   ฯ   กตโม   จ   ภิกฺขเว   สพฺพูปาทานปริญฺญาย   ธมฺโม   ฯ
จกฺขุญฺจ     ปฏิจฺจ    รูเป    จ    อุปฺปชฺชติ    จกฺขุวิญฺญาณํ    ติณฺณํ
สงฺคติ    ผสฺโส   ผสฺสปจฺจยา   เวทนา   ฯ   เอวํ   ปสฺสํ   ภิกฺขเว
สุตวา    อริยสาวโก    จกฺขุสฺมึปิ    นิพฺพินฺทติ    รูเปสุปิ    นิพฺพินฺทติ
จกฺขุวิญฺญาเณปิ    นิพฺพินฺทติ    จกฺขุสมฺผสฺเสปิ    นิพฺพินฺทติ    เวทนายปิ
นิพฺพินฺทติ   นิพฺพินฺทํ   วิรชฺชติ   วิราคา   วิมุจฺจติ  วิโมกฺขปริญฺญาตํ  ๑
เม   อุปาทานนฺติ   ปชานาติ   ฯ   โสตญฺจ   ปฏิจฺจ   สทฺเท   จ  ฯ
ฆานญฺจ   ปฏิจฺจ   คนฺเธ   จ   ฯ   ชิวฺหญฺจ   ปฏิจฺจ   รเส   จ  ฯ
กายญฺจ   ปฏิจฺจ   โผฏฺฐพฺเพ   จ   ฯ   มนญฺจ   ปฏิจฺจ   ธมฺเม   จ
อุปฺปชฺชติ     มโนวิญฺญาณํ     ติณฺณํ    สงฺคติ    ผสฺโส    ผสฺสปจฺจยา
เวทนา   ฯ   เอวํ   ปสฺสํ   ภิกฺขเว   สุตวา   อริยสาวโก   มนสฺมึปิ
#๑ ม. ยุ. วิโมกฺขา ปริญฺญาตํ ฯ เอวมุปริปิ ฯ
