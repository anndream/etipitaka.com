     [๗๓๙]   อนีติกญฺจ  โว  ภิกฺขเว  เทสิสฺสามิ  อนีติกคามิญฺจ  มคฺคํ
ตํ สุณาถ ฯ กตมญฺจ ภิกฺขเว อนีติกํ ฯเปฯ
     [๗๔๐]  อนีติกธมฺมญฺจ  โว  ภิกฺขเว  เทสิสฺสามิ  อนีติกธมฺมคามิญฺจ
มคฺคํ ตํ สุณาถ ฯ กตมญฺจ ภิกฺขเว อนีติกธมฺมํ ฯเปฯ
     [๗๔๑]   นิพฺพานญฺจ   โว   ภิกฺขเว   เทสิสฺสามิ  นิพฺพานคามิญฺจ
มคฺคํ ตํ สุณาถ ฯ กตมญฺจ ภิกฺขเว นิพฺพานํ ฯเปฯ
     [๗๔๒]    อพฺยาปชฺฌญฺจ    ๑    โว    ภิกฺขเว    เทสิสฺสามิ
อพฺยาปชฺฌคามิญฺจ ๒ มคฺคํ ตํ สุณาถ ฯ กตมญฺจ ภิกฺขเว อพฺยาปชฺฌํ ฯเปฯ
     [๗๔๓]   วิราคญฺจ  โว  ภิกฺขเว  เทสิสฺสามิ  วิราคคามิญฺจ  มคฺคํ
ตํ สุณาถ ฯ กตโม จ ภิกฺขเว วิราโค ฯเปฯ
     [๗๔๔]  สุทฺธิญฺจ  โว  ภิกฺขเว  เทสิสฺสามิ  สุทฺธิคามิญฺจ  มคฺคํ  ตํ
สุณาถ ฯ กตมา จ ภิกฺขเว สุทฺธิ ฯเปฯ
     [๗๔๕]   มุตฺติญฺจ   โว   ภิกฺขเว  เทสิสฺสามิ  มุตฺติคามิญฺจ  มคฺคํ
ตํ สุณาถ ฯ กตมา จ ภิกฺขเว มุตฺติ ฯเปฯ
     [๗๔๖]   อนาลยญฺจ   โว   ภิกฺขเว   เทสิสฺสามิ  อนาลยคามิญฺจ
มคฺคํ ตํ สุณาถ ฯ กตโม จ ภิกฺขเว อนาลโย ฯเปฯ
     [๗๔๗]   ทีปญฺจ   โว   ภิกฺขเว   เทสิสฺสามิ   ทีปคามิญฺจ  มคฺคํ
ตํ สุณาถ ฯ กตมญฺจ ภิกฺขเว ทีปํ ฯเปฯ
     [๗๔๘]   เลณญฺจ   โว   ภิกฺขเว  เทสิสฺสามิ  เลณคามิญฺจ  มคฺคํ
ตํ สุณาถ ฯ กตมญฺจ ภิกฺขเว เลณํ ฯเปฯ
#๑ ม. อพฺยาพชฺฌญฺจ ฯ  ๒ ม. อพฺยาพชฺฌคามิญฺจ ฯ เอวมุปริปิ ฯ
