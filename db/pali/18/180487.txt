พฺยากเรยฺยํ    ฯ   สมฺมูฬฺหสฺส   อานนฺท   วจฺฉโคตฺตสฺส   ปริพฺพาชกสฺส
ภิยฺโยสมฺโมหาย   อภวิสฺส   อหุ   วา   เม   นูน  ปุพฺเพ  อตฺตา  โส
เอตรหิ นตฺถีติ ฯ ทสมํ ฯ
     [๘๐๓]  เอกํ  สมยํ  อายสฺมา  สภิโย  กจฺจาโน  ญาติเก  วิหรติ
คิญฺชกาวสเถ   ฯ   อถ   โข   วจฺฉโคตฺโต   ปริพฺพาชโก  เยนายสฺมา
สภิโย    กจฺจาโน   เตนุปสงฺกมิ   อุปสงฺกมิตฺวา   อายสฺมตา   สภิเยน
กจฺจาเนน   สทฺธึ   สมฺโมทิ   สมฺโมทนียํ   กถํ  สาราณียํ  วีติสาเรตฺวา
เอกมนฺตํ   นิสีทิ   ฯ  เอกมนฺตํ  นิสินฺโน  โข  วจฺฉโคตฺโต  ปริพฺพาชโก
อายสฺมนฺตํ   สภิยํ   กจฺจานํ   เอตทโวจ   กึ   นุ   โข  โภ  กจฺจาน
โหติ   ตถาคโต  ปรํ  มรณาติ  ฯ  อพฺยากตํ  โข  เอตํ  วจฺฉ  ภควตา
โหติ   ตถาคโต   ปรํ   มรณาติ   ฯ  กึ  ปน  โก  กจฺจาน  น  โหติ
ตถาคโต   ปรํ   มรณาติ   ฯ   เอตมฺปิ  โข  วจฺฉ  อพฺยากตํ  ภควตา
น   โหติ   ตถาคโต   ปรํ   มรณาติ   ฯ   กึ  นุ  โข  โภ  กจฺจาน
โหติ   จ   น   จ   โหติ  ตถาคโต  ปรํ  มรณาติ  ฯ  อพฺยากตํ  โข
เอตํ   วจฺฉ   ภควตา   โหติ   จ   น   จ   โหติ   ตถาคโต   ปรํ
มรณาติ   ฯ   กึ   ปน   โภ   กจฺจาน   เนว   โหติ   น  น  โหติ
ตถาคโต   ปรํ   มรณาติ   ฯ   เอตมฺปิ  โข  วจฺฉ  อพฺยากตํ  ภควตา
เนว   โหติ   น   น   โหติ  ตถาคโต  ปรํ  มรณาติ  ฯ  กึ  นุ  โข
โภ   กจฺจาน   โหติ   ตถาคโต   ปรํ   มรณาติ  อิติ  ปุฏฺโฐ  สมาโน
อพฺยากตํ   โข   เอตํ   วจฺฉ   ภควตา  โหติ  ตถาคโต  ปรํ  มรณาติ
