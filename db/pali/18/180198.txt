อนยํ   อาปนฺโน   พฺยสนํ   อาปนฺโน   ยถากามกรณีโย   พาฬิสิกสฺส  ฯ
เอวเมว   โข   ภิกฺขเว   ฉ  ยิเม  พฬิสา  โลกสฺมึ  อนยาย  สตฺตานํ
วธาย   ๑   ปาณีนํ  ฯ  กตเม  ฉ  ฯ  สนฺติ  ภิกฺขเว  จกฺขุวิญฺเญยฺยา
รูปา    อิฏฺฐา    กนฺตา   มนาปา   ปิยรูปา   กามูปสญฺหิตา   รชนิยา
ตญฺเจ    ภิกฺขุ    อภินนฺทติ   อภิวทติ   อชฺโฌสาย   ติฏฺฐติ   ฯ   อยํ
วุจฺจติ   ภิกฺขเว   ภิกฺขุ   คิลพฬิโส   มารสฺส   อนยํ  อาปนฺโน  พฺยสนํ
อาปนฺโน  ยถากามกรณีโย  ปาปิมโต  ฯเปฯ สนฺติ ภิกฺขเว ชิวฺหาวิญฺเญยฺยา
รสา      ฯเปฯ     สนฺติ     ภิกฺขเว     มโนวิญฺเญยฺยา     ธมฺมา
อิฏฺฐา    กนฺตา   มนาปา   ปิยรูปา   กามูปสญฺหิตา   รชนิยา   ตญฺเจ
ภิกฺขุ    อภินนฺทติ    อภิวทติ   อชฺโฌสาย   ติฏฺฐติ   ฯ   อยํ   วุจฺจติ
ภิกฺขเว   ภิกฺขุ   คิลพฬิโส   มารสฺส  อนยํ  อาปนฺโน  พฺยสนํ  อาปนฺโน
ยถากามกรณีโย ปาปิมโต ฯ
     [๒๙๐]  สนฺติ  [๒]  ภิกฺขเว  จกฺขุวิญฺเญยฺยา  รูปา อิฏฺฐา กนฺตา
มนาปา   ปิยรูปา   กามูปสญฺหิตา   รชนิยา  ตญฺเจ  ภิกฺขุ  น  อภินนฺทติ
น   อภิวทติ   น   อชฺโฌสาย   ติฏฺฐติ  ฯ  อยํ  วุจฺจติ  ภิกฺขเว  ภิกฺขุ
น   คิลพฬิโส   มารสฺส   อเภทิ   พฬิสํ   ปริเภทิ   พฬิสํ   น   อนยํ
อาปนฺโน   น   พฺยสนํ  อาปนฺโน  น  ยถากามกรณีโย  ปาปิมโต  ฯเปฯ
สนฺติ    ภิกฺขเว    ชิวฺหาวิญฺเญยฺยา    รสา   ฯเปฯ   สนฺติ   ภิกฺขเว
มโนวิญฺเญยฺยา   ธมฺมา   อิฏฺฐา  กนฺตา  มนาปา  ปิยรูปา  กามูปสญฺหิตา
รชนิยา     ตญฺเจ    ภิกฺขุ    น    อภินนฺทติ    น    อภิวทติ    น
#๑ ยุ. พฺยาธาย ฯ  ๒ ม. จ ฯ
