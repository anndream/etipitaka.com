ภิกฺขุ  เอวํ  จรนฺโต  เอวํ  วิหรนฺโต  สิกฺขํ  ปจฺจกฺขาย  หีนา-
ยาวตฺติสฺสตีติ  เนตํ  ฐานํ  วิชฺชติ ฯ  เสยฺยถาปิ  ภิกฺขเว  คงฺคา นที
ปาจีนนินฺนา     ปาจีนโปณา     ปาจีนปพฺภารา    อถ    มหาชนกาโย
อาคจฺเฉยฺย   กุทฺทาลปิฏกํ   อาทาย   มยํ   อิมํ  คงฺคํ  นทึ  ปจฺฉานินฺนํ
กริสฺสาม   ปจฺฉาโปณํ   ปจฺฉาปพฺภารนฺติ   ฯ   ตํ   กึ  มญฺญถ  ภิกฺขเว
อปิ   นุ   โข   โส   มหาชนกาโย   คงฺคํ   นทึ  ปจฺฉานินฺนํ  กเรยฺย
ปจฺฉาโปณํ   ปจฺฉาปพฺภารนฺติ   ฯ   โน   เหตํ   ภนฺเต   ฯ  ตํ  กิสฺส
เหตุ   ฯ  คงฺคา  ภนฺเต  นที  ปาจีนนินฺนา  ปาจีนโปณา  ปาจีนปพฺภารา
สา  น  สุกรา  ปจฺฉานินฺนา  ๑  กาตุํ  ปจฺฉาโปณา  ปจฺฉาปพฺภารา  ฯ
ยาวเทว     ปน     โส     มหาชนกาโย     กิลมถสฺส    วิฆาตสฺส
ภาคี   อสฺสาติ  ฯ  เอวเมว  โข  ภิกฺขเว  ตญฺเจ  ภิกฺขุํ  เอวํ  จรนฺตํ
เอวํ  วิหรนฺตํ  ราชาโน  วา  ราชมหามตฺตา  วา  มิตฺตา  วา  อมจฺจา
วา  ญาตี  วา  สาโลหิตา  วา  โภเคหิ  อภิหฏฺฐุํ  ปวาเรยฺยุํ  เอหมฺโภ
ปุริส  กึ  เต อิเม กาสาวา อนุทยฺหนฺติ ฯ กึ [๒] มุณฺโฑ กปาลมนุจรสิ ฯ
เอหิ      หีนายาวตฺติตฺวา     โภเค     จ     ภุญฺชสฺสุ     ปุญฺญานิ
จ  กโรหีติ  ฯ  โส  วต  ภิกฺขเว  ภิกฺขุ  เอวํ  จรนฺโต  เอวํ วิหรนฺโต
สิกฺขํ   ปจฺจกฺขาย   หีนายาวตฺติสฺสตีติ   เนตํ   ฐานํ   วิชฺชติ   ฯ   ตํ
กิสฺส   เหตุ   ฯ   ยํ   หิ   ตํ   ภิกฺขเว   จิตฺตํ  ทีฆรตฺตํ  วิเวกนินฺนํ
วิเวกโปณํ   วิเวกปพฺภารํ   ตญฺจ   ๓   หีนายาวตฺติสฺสตีติ  เนตํ  ฐานํ
วิชฺชตีติ ฯ สตฺตมํ ฯ
#๑ ยุ. ปจฺฉานินฺนํ...โปณํ...ปพฺภารํ ฯ  ๒ ยุ. นู ฯ  ๓ ม. ยุ. ตถา ฯ
