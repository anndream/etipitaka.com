อมุํ   มหนฺตํ   ทารุกฺขนฺธํ   คงฺคาย   นทิยา   โสเตน  วุยฺหมานนฺติ  ฯ
เอวํ   ภนฺเต   ฯ   สเจ   โข  ภิกฺขเว  ทารุกฺขนฺโธ  น  โอริมํ  ตีรํ
อุปคจฺฉติ   น   ปาริมํ   ตีรํ   อุปคจฺฉติ   น   มชฺเฌ   สํสีทิสฺสติ   น
ถเล  อุสฺสาทิสฺสติ  ๑  น  มนุสฺสคฺคาโห  คาหิยติ  ๒ น อมนุสฺสคฺคาโห
คาหิยติ   น   อาวฏฺฏคฺคาโห  คาหิยติ  น  อนฺโตปูติ  ภวิสฺสติ  ฯ  เอวํ
หิ   โส   ภิกฺขเว   ทารุกฺขนฺโธ   สมุทฺทนินฺโน   ภวิสฺสติ   สมุทฺทโปโณ
สมุทฺทปพฺภาโร   ฯ   ตํ  กิสฺส  เหตุ  ฯ  สมุทฺทนินฺโน  ภิกฺขเว  คงฺคาย
นทิยา   โสโต  สมุทฺทโปโณ  สมุทฺทปพฺภาโร  ฯ  เอวเมว  โข  ภิกฺขเว
สเจ   ตุเมฺหปิ   น   โอริมํ  ตีรํ  อุปคจฺฉถ  น  ปาริมํ  ตีรํ  อุปคจฺฉถ
น   มชฺเฌ  สํสีทิสฺสถ  น  ถเล  อุสฺสาทิสฺสถ  ๓  ฯ  น  มนุสฺสคฺคาโห
คาหิยติ  ๔  น  อมนุสฺสคฺคาโห คาหิยติ ๕ น อาวฏฺฏคฺคาโห คาหิยติ ๔
น  อนฺโตปูติ  ภวิสฺสติ  ฯ  เอวํ  ตุเมฺห  ภิกฺขเว  นิพฺพานนินฺนา  ภวิสฺสถ
นิพฺพานโปณา   นิพฺพานปพฺภารา   ฯ   ตํ  กิสฺส  เหตุ  ฯ  นิพฺพานนินฺนา
ภิกฺขเว สมฺมาทิฏฺฐิ นิพฺพานโปณา นิพฺพานปพฺภาราติ ฯ
     [๓๒๓]   เอวํ   วุตฺเต  อญฺญตโร  ภิกฺขุ  ภควนฺตํ  เอตทโวจ  กึ
นุ  โข  ภนฺเต  โอริมํ  ตีรํ  กึ  ปาริมํ  ตีรํ  โก  มชฺเฌ  สํสีทิโต  ๖
โก    ถเล    อุสฺสาโท    โก   มนุสฺสคฺคาโห   โก   อมนุสฺสคฺคาโห
โก   อาวฏฺฏคฺคาโห   โก   อนฺโตปูติภาโวติ   ฯ   โอริมํ  ตีรนฺติ  โข
ภิกฺขุ   ฉนฺเนตํ   อชฺฌตฺติกานํ   อายตนานํ   อธิวจนํ  ฯ  ปาริมํ  ตีรนฺติ
#๑ ม. ยุ. อุสฺสีทิสฺสติ ฯ ๒ สี. ยุ. ภวิสฺสติ ฯ ม. คเหสฺสติ ฯ
#๓ ม. ยุ. อุสฺสีทิสฺสถ ฯ ๔ สี. ยุ. คเหสฺสติ ฯ ม. คเหสฺสถ ฯ ๕ ม. คเหสฺสติ ฯ
#๖ ม. ยุ. สํสีโท ฯ
