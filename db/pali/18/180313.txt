มคฺโค   อยํ   ปฏิปทา   เอตสฺส   ทุกฺขสฺส   ปริญฺญายาติ   ฯ  ภทฺทโก
อาวุโส    มคฺโค    ภทฺทิกา   ปฏิปทา   เอตสฺส   ทุกฺขสฺส   ปริญฺญาย
อลญฺจ ปนาวุโส สารีปุตฺต อปฺปมาทายาติ ฯ
     [๕๐๑]   อสฺสาสปตฺโต  อสฺสาสปตฺโตติ  อาวุโส  สารีปุตฺต  วุจฺจติ
กิตฺตาวตา   นุ  โข  อาวุโส  สารีปุตฺต  อสฺสาสปตฺโต  โหตีติ  ฯ  ยโต
โข    อาวุโส   ภิกฺขุ   ฉนฺนํ   ผสฺสายตนานํ   สมุทยญฺจ   อตฺถงฺคมญฺจ
อสฺสาทญฺจ   อาทีนวญฺจ   นิสฺสรณญฺจ   ยถาภูตํ   ปชานาติ   เอตฺตาวตา
โข   อาวุโส   อสฺสาสปตฺโต   โหตีติ   ฯ   อตฺถิ   ปนาวุโส   มคฺโค
อตฺถิ    ปฏิปทา    เอตสฺส    อสฺสาสสฺส   สจฺฉิกิริยายาติ   ฯ   อตฺถิ
โข  อาวุโส  มคฺโค  อตฺถิ  ปฏิปทา  เอตสฺส อสฺสาสสฺส สจฺฉิกิริยายาติ ฯ
กตโม      ปนาวุโส      มคฺโค     กตมา     ปฏิปทา     เอตสฺส
อสฺสาสสฺส  สจฺฉิกิริยายาติ  ฯ  อยเมว  โข  อาวุโส  อริโย  อฏฺฐงฺคิโก
มคฺโค   เอตสฺส   อสฺสาสสฺส  สจฺฉิกิริยาย  ฯ  เสยฺยถีทํ  ฯ  สมฺมาทิฏฺฐิ
ฯเปฯ    สมฺมาสมาธิ    ฯ    อยํ    โข    อาวุโส    มคฺโค   อยํ
ปฏิปทา   เอตสฺส   อสฺสาสสฺส   สจฺฉิกิริยายาติ   ฯ   ภทฺทโก  อาวุโส
มคฺโค     ภทฺทิกา    ปฏิปทา    เอตสฺส    อสฺสาสสฺส    สจฺฉิกิริยาย
อลญฺจ ปนาวุโส สารีปุตฺต อปฺปมาทายาติ ฯ
     [๕๐๒]   ปรมสฺสาสปตฺโต   ปรมสฺสาสปตฺโตติ   อาวุโส  สารีปุตฺต
วุจฺจติ   กิตฺตาวตา  นุ  โข  อาวุโส  ปรมสฺสาสปตฺโต  โหตีติ  ฯ  ยโต
โข    อาวุโส   ภิกฺขุ   ฉนฺนํ   ผสฺสายตนานํ   สมุทยญฺจ   อตฺถงฺคมญฺจ
