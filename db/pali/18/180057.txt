อนปฺปกํ   กุกฺกุจฺจํ   อนปฺปโก   วิปฺปฏิสาโรติ   ฯ  กจฺจิ  ปน  เต  ๑
ภิกฺขุ  อตฺตา  สีลโต  น  อุปวทตีติ  ฯ  (น  โข  เม  ๒ ภนฺเต อตฺตา
สีลโต  อุปวทตีติ)  โน  เจ  กิร  ตฺวํ  ๓  ภิกฺขุ  อตฺตา สีลโต อุปวทติ
อถ   ภิกฺขุ   กิสฺมิญฺจ  เต  กุกฺกุจฺจํ  ๔  โก  จ  วิปฺปฏิสาโรติ  ฯ  น
ขฺวาหํ   ภนฺเต   สีลวิสุทฺธตฺถํ   ภควตา   ธมฺมํ  เทสิตํ  อาชานามีติ  ฯ
โน   เจ  กิร  ตฺวํ  ภิกฺขุ  สีลวิสุทฺธตฺถํ  มยา  ธมฺมํ  เทสิตํ  อาชานาสิ
อถ   กิมตฺถํ   จรหิ   ตฺวํ   ภิกฺขุ  มยา  ธมฺมํ  เทสิตํ  อาชานาสีติ  ฯ
ราควิราคตฺถํ   โขหํ   ภนฺเต   ภควตา   ธมฺมํ  เทสิตํ  อาชานามีติ  ฯ
สาธุ   สาธุ   ภิกฺขุ   สาธุ  โข  ตฺวํ  ภิกฺขุ  ราควิราคตฺถํ  มยา  ธมฺมํ
เทสิตํ อาชานาสิ ราควิราคตฺโถ หิ ภิกฺขุ มยา ธมฺโม เทสิโต ฯ
     [๘๙]   ตํ  กึ  มญฺญสิ  ภิกฺขุ  จกฺขุํ  นิจฺจํ  วา  อนิจฺจํ  วาติ  ฯ
อนิจฺจํ   ภนฺเต   ฯ   โสตํ   ฆานํ   ชิวฺหา  กาโย  มโน  นิจฺโจ  วา
อนิจฺโจ  วาติ  ฯ  อนิจฺโจ  ภนฺเต  ฯ  ยํ  ปนานิจฺจํ  ทุกฺขํ  วา  ตํ สุขํ
วาติ  ฯ  ทุกฺขํ  ภนฺเต  ฯ  ยํ  ปนานิจฺจํ  ทุกฺขํ  วิปริณามธมฺมํ  กลฺลํ  นุ
ตํ   สมนุปสฺสิตุํ   เอตํ   มม   เอโสหมสฺมิ   เอโส   เม  อตฺตาติ  ฯ
โน  เหตํ  ภนฺเต  ฯ  เอวํ  ปสฺสํ  ภิกฺขุ  สุตวา  อริยสาวโก  จกฺขุสฺมึปิ
นิฬฺพินฺทติ    ฯเปฯ   มนสฺมึปิ   นิพฺพินฺทติ   นิพฺพินฺทํ   วิรชฺชติ   วิราคา
วิมุจฺจติ   ฯ   วิมุตฺตสฺมึ   วิมุตฺตมิติ   ญาณํ   โหติ   ฯ   ขีณา   ชาติ
ฯเปฯ    นาปรํ    อิตฺถตฺตายาติ   ปชานาตีติ   ฯ   อิทมโวจ   ภควา
#๑ สี. ยุ. ตฺวํ ฯ ม. ตํ ฯ เอวมุปริปิ ฯ   ๒ สี. ม. มํ ฯ เอวมุปริปิ ฯ   ๓ ม.
#เต ฯ เอวมุปริปิ ฯ ๔ ม. อถ กิญฺจ เต กุกฺกุจฺจํ ฯ
