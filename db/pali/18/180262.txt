ปฏินิสฺสคฺคานุปสฺสิโน   วิหรโต   โย   กาเย   จ  สุขาย  จ  เวทนาย
ราคานุสโย โส ปหิยฺยติ ฯ
     [๓๗๘]   ตสฺส  เจ  ภิกฺขเว  ภิกฺขุโน  เอวํ  สตสฺส  สมฺปชานสฺส
อปฺปมตฺตสฺส    อาตาปิโน    ปหิตตฺตสฺส    วิหรโต   อุปฺปชฺชติ   ทุกฺขา
เวทนา   โส   เอวํ  ปชานาติ  อุปฺปนฺนา  โข  มฺยายํ  ทุกฺขา  เวทนา
สา   จ  โข  ปฏิจฺจ  โน  อปฺปฏิจฺจ  กึ  ปฏิจฺจ  อิมเมว  กายํ  ปฏิจฺจ
อยํ   โข   ปน   กาโย   อนิจฺโจ   สงฺขโต   ปฏิจฺจสมุปฺปนฺโน  อนิจฺจํ
โข   ปน   สงฺขตํ   ปฏิจฺจสมุปฺปนฺนํ   กายํ   ปฏิจฺจ   อุปฺปนฺนา  ทุกฺขา
เวทนา  กุโต  นิจฺจา  ภวิสฺสตีติ  ฯ  โส  กาเย  จ ทุกฺขาย จ เวทนาย
อนิจฺจานุปสฺสี    วิหรติ    วยานุปสฺสี    วิหรติ   วิราคานุปสฺสี   วิหรติ
นิโรธานุปสฺสี   วิหรติ   ปฏินิสฺสคฺคานุปสฺสี   วิหรติ   ฯ   ตสฺส   กาเย
จ    ทุกฺขาย    จ    เวทนาย    อนิจฺจานุปสฺสิโน   วิหรโต   ฯเปฯ
ปฏินิสฺสคฺคานุปสฺสิโน   วิหรโต   โย   กาเย  จ  ทุกฺขาย  จ  เวทนาย
ปฏิฆานุสโย โส ปหิยฺยติ ฯ
     [๓๗๙]   ตสฺส  เจ  ภิกฺขเว  ภิกฺขุโน  เอวํ  สตสฺส  สมฺปชานสฺส
อปฺปมตฺตสฺส   อาตาปิโน   ปหิตตฺตสฺส   วิหรโต   อุปฺปชฺชติ  อทุกฺขมสุขา
เวทนา   โส   เอวํ   ปชานาติ   อุปฺปนฺนา   โข  มฺยายํ  อทุกฺขมสุขา
เวทนา   สา   จ   โข   ปฏิจฺจ   โน  อปฺปฏิจฺจ  กึ  ปฏิจฺจ  อิมเมว
กายํ   ปฏิจฺจ  อยํ  โข  ปน  กาโย  อนิจฺโจ  สงฺขโต  ปฏิจฺจ-
สมุปฺปนฺโน  อนิจฺจํ  โข  ปน สงฺขตํ ปฏิจฺจสมุปฺปนฺนํ  กายํ  ปฏิจฺจ
