     [๑๗๕]  เตนหาวุโส  ๑  สุณาถ  สาธุกํ มนสิกโรถ ภาสิสฺสามีติ ฯ
เอวมาวุโสติ   โข   เต   ภิกฺขู  อายสฺมโต  อานนฺทสฺส  ปจฺจสฺโสสุํ  ฯ
อายสฺมา  อานนฺโท  เอตทโวจ  ยํ  โข โว ๒ อาวุโส ภควา สงฺขิตฺเตน
อุทฺเทสํ    อุทฺทิสิตฺวา    วิตฺถาเรน   อตฺถํ   อวิภชิตฺวา   อุฏฺฐายาสนา
วิหารํ   ปวิฏฺโฐ   ตสฺมา   ติห   ภิกฺขเว   เส   อายตเน  เวทิตพฺเพ
ยตฺถ   จกฺขุ   จ   นิรุชฺฌติ   รูปสญฺญา   จ   วิรชฺชติ   เส  อายตเน
เวทิตพฺเพ    ฯเปฯ    ยตฺถ    มโน   จ   นิรุชฺฌติ   ธมฺมสญฺญา   จ
วิรชฺชติ   เส   อายตเน   เวทิตพฺเพติ   ฯ   อิมสฺส   ขฺวาหํ  อาวุโส
ภควตา    สงฺขิตฺเตน    อุทฺเทสสฺส    อุทฺทิฏฺฐสฺส    วิตฺถาเรน   อตฺถํ
อวิภตฺตสฺส  วิตฺถาเรน  อตฺถํ  อาชานามิ  ฯ  สฬายตนนิโรธํ โข ๓ เอตํ
อาวุโส   ภควตา  สนฺธาย  ภาสิตํ  ตสฺมา  ติห  ภิกฺขเว  เส  อายตเน
เวทิตพฺเพ    ยตฺถ    จกฺขุ    จ   นิรุชฺฌติ   รูปสญฺญา   จ   วิรชฺชติ
เส    อายตเน    เวทิตพฺเพ    ฯเปฯ   ยตฺถ   มโน   จ   นิรุชฺฌติ๏
ธมฺมสญฺญา  จ  วิรชฺชติ  เส  อายตเน  เวทิตพฺเพติ  ฯ  ยํ  โข อาวุโส
ภควา   สงฺขิตฺเตน   อุทฺเทสํ   อุทฺทิสิตฺวา  วิตฺถาเรน  อตฺถํ  อวิภชิตฺวา
อุฏฺฐายาสนา   วิหารํ   ปวิฏฺโฐ   ตสฺมา   ติห  ภิกฺขเว  เส  อายตเน
เวทิตพฺเพ   ยตฺถ   จกฺขุ   จ   นิรุชฺฌติ   รูปสญฺญา   จ  วิรชฺชติ  เส
อายตเน   เวทิตพฺเพ   ฯเปฯ   ยตฺถ   มโน   จ  นิรุชฺฌติ  ธมฺมสญฺญา
จ   วิรชฺชติ   เส   อายตเน  เวทิตพฺเพติ  ฯ  อิมสฺส  ขฺวาหํ  อาวุโส
ภควตา    สงฺขิตฺเตน    อุทฺเทสสฺส    อุทฺทิฏฺฐสฺส    วิตฺถาเรน   อตฺถํ
#๑ ยุ. เตน อาวุโส ฯ    ๒ ยุ. อยํ ปาโฐ นตฺถิ ฯ     ๓ ม. โน ฯ
