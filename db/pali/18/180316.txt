ปฏิปทาย   อญฺญาณํ   อยํ   วุจฺจตาวุโส   อวิชฺชาติ  ฯ  อตฺถิ  ปนาวุโส
มคฺโค   อตฺถิ  ปฏิปทา  เอติสฺสา  อวิชฺชาย  ปหานายาติ  ฯ  อตฺถิ  โข
อาวุโส  มคฺโค  อตฺถิ  ปฏิปทา  เอติสฺสา  อวิชฺชาย ปหานายาติ ฯ กตโม
ปนาวุโส   มคฺโค  กตมา  ปฏิปทา  เอติสฺสา  อวิชฺชาย  ปหานายาติ  ฯ
อยเมว   โข   อาวุโส  อริโย  อฏฺฐงฺคิโก  มคฺโค  เอติสฺสา  อวิชฺชาย
ปหานาย   ฯ   เสยฺยถีทํ   ฯ  สมฺมาทิฏฺฐิ  ฯเปฯ  สมฺมาสมาธิ  ฯ  อยํ
โข   อาวุโส   มคฺโค   อยํ  ปฏิปทา  เอติสฺสา  อวิชฺชาย  ปหานายาติ
ภทฺทโก    อาวุโส   มคฺโค   ภทฺทิกา   ปฏิปทา   เอติสฺสา   อวิชฺชาย
ปหานาย อลญฺจ ปนาวุโส สารีปุตฺต อปฺปมาทายาติ ฯ
     [๕๐๖]   ตณฺหา   ตณฺหาติ   อาวุโส   สารีปุตฺต   วุจฺจติ  กตมา
นุ  โข  อาวุโส  ตณฺหาติ  ฯ  ติสฺโส  อิมา  อาวุโส  ตณฺหา  กามตณฺหา
ภวตณฺหา     วิภวตณฺหา     ฯ     อิมา    โข    อาวุโส    ติสฺโส
ตณฺหาติ   ฯ   อตฺถิ  ปนาวุโส  มคฺโค  อตฺถิ  ปฏิปทา  เอตาสํ  ตณฺหานํ
ปหานายาติ  ฯ  อตฺถิ  โข  อาวุโส  มคฺโค อตฺถิ ปฏิปทา เอตาสํ ตณฺหานํ
ปหานายาติ   ฯ   กตโม   ปนาวุโส   มคฺโค  กตมา  ปฏิปทา  เอตาสํ
ตณฺหานํ   ปหานายาติ   ฯ   อยเมว   โข  อาวุโส  อริโย  อฏฺฐงฺคิโก
มคฺโค   เอตาสํ   ตณฺหานํ   ปหานาย   ฯ   เสยฺยถีทํ   ฯ  สมฺมาทิฏฺฐิ
ฯเปฯ   สมฺมาสมาธิ   ฯ   อยํ   โข   อาวุโส   มคฺโค  อยํ  ปฏิปทา
เอตาสํ   ตณฺหานํ   ปหานายาติ   ฯ  ภทฺทโก  อาวุโส  มคฺโค  ภทฺทิกา
