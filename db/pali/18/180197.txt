รูปา   อิฏฺฐา   กนฺตา   มนาปา   ปิยรูปา  กามูปสญฺหิตา  รชนิยา  อยํ
วุจฺจติ  ภิกฺขเว  อริยสฺส  วินเย  สมุทฺโท  ๑  เอตฺถายํ สเทวโก โลโก
สมารโก     สพฺรหฺมโก     สสฺสมณพฺราหฺมณี     ปชา    สเทวมนุสฺสา
เยภุยฺเยน  สมุทฺทา ๒ กนฺตา กุลกชาตา กุลคุณฺฑิกชาตา ๓ มุญฺชปพฺพชภูตา
อปายํ      ทุคฺคตึ     วินิปาตํ     สํสารํ     นาติวตฺตนฺติ     ฯเปฯ
สนฺติ  ภิกฺขเว  ชิวฺหาวิญฺเญยฺยา  รสา  ฯเปฯ สนฺติ ภิกฺขเว มโนวิญฺเญยฺยา
ธมฺมา     อิฏฺฐา     กนฺตา     มนาปา     ปิยรูปา    กามูปสญฺหิตา
รชนิยา   อยํ   วุจฺจติ   ภิกฺขเว   อริยสฺส   วินเย  สมุทฺโท  เอตฺถายํ
สเทวโก    โลโก    สมารโก    สพฺรหฺมโก   สสฺสมณพฺราหฺมณี   ปชา
สเทวมนุสฺสา  เยภุยฺเยน  สมุทฺทา ๒ กนฺตา กุลกชาตา กุลคุณฺฑิกชาตา ๓
มุญฺชปพฺพชภูตา อปายํ ทุคฺคตึ วินิปาตํ สํสารํ นาติวตฺตนฺตีติ ฯ
   [๒๘๘] ยสฺส ราโค จ โทโส จ      อวิชฺชา จ วิราชิตา
       โส อิมํ สมุทฺทํ สคาหํ สรกฺขสํ    สอุมฺมิภยํ สุทุตฺตรํ ๔ อจฺจตริ ฯ
       สงฺคาติโต ๕ มจฺจุชโห นิรูปธิ   ปหาสิ ๖ ทุกฺขํ อปุนพฺภวาย
       อตฺถงฺคโต โส น ปมานเมติ ๗  อโมหยี มจฺจุราชนฺติ พฺรูมีติ ฯ
     [๒๘๙]   เสยฺยถาปิ  ภิกฺขเว  พาฬิสิโก  อามิสคตํ  พฬิสํ  คมฺภีเร
อุทกรหเท    ปกฺขิเปยฺย    คเมนํ    อญฺญตโร    อามิสจกฺขุ    มจฺโฉ
คิเลยฺย   เอวํ   หิ   โส   ภิกฺขเว  มจฺโฉ  คิลพฬิโส  ๘  นาฬิสิกสฺส
#๑ ยุ. สมุทฺโทติ ฯ ๒ ม. ยุ. สมุนฺนา ตนฺตา ฯ ๓ สี. คุลคุณฺฑิกชาตา ฯ ม.
#กุลคณฺฑิกชาตา ฯ ยุ. คุณคุณิกชาตา ฯ ๔ ม. ยุ. ทุตฺตรํ ฯ ๕ สงฺคาติโคติปิ ปาโฐ ฯ
#๖ ยุ. ปหาย ฯ  ๗ ม. น ปุเนติ ฯ   ๘ ม. ยุ. คิฬิตพฬิโส ฯ
