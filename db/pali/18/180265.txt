อปฺปมตฺตสฺส    อาตาปิโน    ปหิตตฺตสฺส    วิหรโต    อุปฺปชฺชติ   สุขา
เวทนา   โส   เอวํ   ปชานาติ  อุปฺปนฺนา  โข  มฺยายํ  สุขา  เวทนา
สา   จ   โข   ปฏิจฺจ   โน   อปฺปฏิจฺจ   กึ   ปฏิจฺจ  อิมเมว  ผสฺสํ
ปฏิจฺจ   อยํ   โข   ปน   ผสฺโส   อนิจฺโจ   สงฺขโต  ปฏิจฺจสมุปฺปนฺโน
อนิจฺจํ   โข   ปน   สงฺขตํ   ปฏิจฺจสมุปฺปนฺนํ   ผสฺสํ   ปฏิจฺจ  อุปฺปนฺนา
สุขา    เวทนา    กุโต    นิจฺจา    ภวิสฺสตีติ    ฯ    โส   ผสฺเส
จ  สุขาย  จ  เวทนาย  อนิจฺจานุปสฺสี  วิหรติ  วยานุปสฺสี  วิราคานุปสฺสี
นิโรธานุปสฺสี     ปฏินิสฺสคฺคานุปสฺสี     วิหรติ    ฯ    ตสฺส    ผสฺเส
จ   สุขาย   จ   เวทนาย   อนิจฺจานุปสฺสิโน   วิหรโต   วยานุปสฺสิโน
วิราคานุปสฺสิโน     นิโรธานุปสฺสิโน     ปฏินิสฺสคฺคานุปสฺสิโน    วิหรโต
โย ผสฺเส จ สุขาย จ เวทนาย ราคานุสโย โส ปหิยฺยติ ฯ
     [๓๘๖]  ตสฺส  เจ  ภิกฺขเว  ภิกฺขุโน  เอวํ  สตสฺส ฯเปฯ วิหรโต
อุปฺปชฺชติ   ทุกฺขา   เวทนา   ฯเปฯ   อุปฺปชฺชติ   อทุกฺขมสุขา  เวทนา
โส   เอวํ  ปชานาติ  อุปฺปนฺนา  โข  มฺยายํ  อทุกฺขมสุขา  เวทนา  สา
จ   โข   ปฏิจฺจ   โน   อปฺปฏิจฺจ   กึ  ปฏิจฺจ  อิมเมว  ผสฺสํ  ปฏิจฺจ
อยํ   โข   ปน   ผสฺโส   อนิจฺโจ   สงฺขโต   ปฏิจฺจสมุปฺปนฺโน  ฯเปฯ
(ยถา    ปุริมสุตฺเต    วิตฺถาโร    ตถา    วิตฺถาเรตพฺโพ)   กายสฺส
เภทา   อุทฺธํ   ชีวิตปริยาทานา   อิเธว   สพฺพเวทยิตานิ  อนภินนฺทิตานิ
สีติภวิสฺสนฺตีติ ปชานาติ ฯ
     [๓๘๗]  เสยฺยถาปิ  ภิกฺขเว  เตลญฺจ  วฏฺฏิญฺจ  ปฏิจฺจ เตลปฺปทีโป
