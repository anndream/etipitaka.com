ปสฺสติ   รูเป   จกฺขุวิญฺญาณํ   จกฺขุสมฺผสฺสํ   ยมฺปิทํ   จกฺขุสมฺผสฺสปจฺจยา
อุปฺปชฺชติ     เวทยิตํ     สุขํ     วา     ทุกฺขํ    วา    อทุกฺขมสุขํ
วา    ตมฺปิ    อญฺญโต    ปสฺสติ    ฯเปฯ    มนํ   อญฺญโต   ปสฺสติ
ธมฺเม     มโนวิญฺญาณํ     มโนสมฺผสฺสํ    ยมฺปิทํ    มโนสมฺผสฺสปจฺจยา
อุปฺปชฺชติ   เวทยิตํ   สุขํ   วา   ทุกฺขํ   วา   อทุกฺขมสุขํ   วา  ตมฺปิ
อญฺญโต   ปสฺสติ  ฯ  เอวํ  โข  ภิกฺขุ  ชานโต  เอวํ  ปสฺสโต  ภิกฺขุโน
อวิชฺชา ปหิยฺยติ วิชฺชา อุปฺปชฺชตีติ ฯ สตฺตมํ ฯ
     [๙๗]   อถ   โข   สมฺพหุลา  ภิกฺขู  เยน  ภควา  เตนุปสงฺกมึสุ
ฯเปฯ   เอกมนฺตํ   นิสินฺนา   โข   เต   ภิกฺขู   ภควนฺตํ   เอตทโวจุํ
อิธ   โน   ภนฺเต   อญฺญติตฺถิยา   ปริพฺพาชกา   อเมฺห  เอวํ  ปุจฺฉนฺติ
กิมตฺถิยํ    อาวุโส    สมเณ    โคตเม   พฺรหฺมจริยํ   วุสฺสตีติ   เอวํ
ปุฏฺฐา    มยํ    ภนฺเต    เตสํ    อญฺญติตฺถิยานํ   ปริพฺพชกานํ   เอวํ
พฺยากโรม    ทุกฺขสฺส   โข   อาวุโส   ปริญฺญตฺถํ   ภควติ   พฺรหฺมจริยํ
วุสฺสตีติ    กจฺจิ   มยํ   ภนฺเต   เอวํ   ปุฏฺฐา   เอวํ   พฺยากรมานา
วุตฺตวาทิโน  เจว  ภควโต  โหม  น  จ  ภควนฺตํ  อภูเตน อพฺภาจิกฺขาม
ธมฺมสฺส     จานุธมฺมํ    พฺยากโรม    น    จ    โกจิ    สหธมฺมิโก
วาทานุวาโท   ๑  คารยฺหฏฺฐานํ  อาคจฺฉตีติ  ฯ  ตคฺฆ  ตุเมฺห  ภิกฺขเว
เอวํ   ปุฏฺฐา   เอวํ   พฺยากรมานา  วุตฺตวาทิโน  เจว  เม  โหถ  น
จ   มํ   อภูเตน   อพฺภาจิกฺขถ   ธมฺมสฺส   จานุธมฺมํ   พฺยากโรถ   น
#๑ สี. วาทานุปาโต ฯ
