#ปริหารี ฯ เอวมุปริปิ ฯ  ๔ ม. ยุ. กตฺถ ฯ เอวมุปริปิ ฯ
สพฺยญฺชนํ    เกวลปริปุณฺณํ    ปริสุทฺธํ   พฺรหฺมจริยํ   ปกาเสมิ   ฯ   ตํ
กิสฺส   เหตุ   ฯ  เอเต  หิ  คามณิ  มํทีปา  มํเลณา  มํตาณา  มํสรณา
วิหรนฺติ   ฯ   เสยฺยถาปิ   คามณิ   โย   โส   อุทกมณิโก   อจฺฉิทฺโท
หาริปริหารี    เอวเมว   มยฺหํ   อุปาสกา   อุปาสิกาโย   เตสํ   อหํ
ธมฺมํ     เทเสมิ     อาทิกลฺยาณํ    มชฺเฌกลฺยาณํ    ปริโยสานกลฺยาณํ
สาตฺถํ   สพฺยญฺชนํ   เกวลปริปุณฺณํ   ปริสุทฺธํ   พฺรหฺมจริยํ   ปกาเสมิ  ฯ
ตํ   กิสฺส   เหตุ   ฯ   เอเต   หิ   คามณิ  มํทีปา  มํเลณา  มํตาณา
มํสรณา    วิหรนฺติ   ฯ   เสยฺยถาปิ   คามณิ   โย   โส   อุทกมณิโก
ฉิทฺโท  หาริปริหารี  เอวเมว  มยฺหํ  อญฺญติตฺถิยา สมณพฺราหฺมณปริพฺพาชกา
เตสํ     อหํ     ธมฺมํ     เทเสมิ     อาทิกลฺยาณํ     มชฺเฌกลฺยาณํ
ปริโยสานกลฺยาณํ     สาตฺถํ     สพฺยญฺชนํ     เกวลปริปุณฺณํ    ปริสุทฺธํ
พฺรหฺมจริยํ   ปกาเสมิ   ฯ  ตํ  กิสฺส  เหตุ  ฯ  อปฺเปวนาม  เอกปทมฺปิ
อาชาเนยฺยุํ ตํ เนสํ อสฺส ทีฆรตฺตํ หิตาย สุขายาติ ฯ
     [๖๐๗]  เอวํ  วุตฺเต  อสิพนฺธกปุตฺโต  คามณี  ภควนฺตํ  เอตทโวจ
อภิกฺกนฺตํ   ภนฺเต   ฯเปฯ   อุปาสกํ   มํ   ภควา  ธาเรตุ  อชฺชตคฺเค
ปาณุเปตํ สรณงฺคตนฺติ ฯ สตฺตมํ ฯ
     [๖๐๘]  เอกํ  สมยํ  ภควา  นาฬนฺทายํ  วิหรติ ปาวาริกมฺพวเน ฯ
อถ    โข    อสิพนฺธกปุตฺโต    คามณี   นิคณฺฐสาวโก   เยน   ภควา
เตนุปสงฺกมิ     อุปสงฺกมิตฺวา     ฯเปฯ    เอกมนฺตํ    นิสินฺนํ    โข
อสิพนฺธกปุตฺตํ   คามณึ  ภควา  เอตทโวจ  กถํ  นุ  โข  คามณิ  นิคณฺโฐ
