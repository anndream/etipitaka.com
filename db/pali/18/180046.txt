อนชฺโฌสาย    ติฏฺฐโต    นนฺทิ    นิรุชฺฌติ   นนฺทินิโรธา   ทุกฺขนิโรโธ
มิคชาลาติ    วทามิ   ฯเปฯ   สนฺติ   โข   มิคชาล   ชิวฺหาวิญฺเญยฺยา
รสา   ฯเปฯ   สนฺติ   โข   มิคชาล   มโนวิญฺเญยฺยา   ธมฺมา  อิฏฺฐา
กนฺตา    มนาปา    ปิยรูปา   กามูปสญฺหิตา   รชนิยา   ตญฺเจ   ภิกฺขุ
นาภินนฺทติ   นาภิวทติ   อนชฺโฌสาย  ๑  ติฏฺฐติ  ตสฺส  ตํ  อนภินนฺทโต
อนภิวทโต    อนชฺโฌสาย    ติฏฺฐโต    นนฺทิ    นิรุชฺฌติ   นนฺทินิโรธา
ทุกฺขนิโรโธ มิคชาลาติ วทามีติ ฯ
     [๗๐]  อถ  โข  อายสฺมา  มิคชาโล  ภควโต  ภาสิตํ อภินนฺทิตฺวา
อนุโมทิตฺวา   อุฏฺฐายาสนา   ภควนฺตํ   อภิวาเทตฺวา   ปทกฺขิณํ   กตฺวา
ปกฺกามิ  ฯ  อถ  โข  อายสฺมา  มิคชาโล  เอโก  วูปกฏฺโฐ  อปฺปมตฺโต
อาตาปี   ปหิตตฺโต   วิหรนฺโต  ๒  น  จิรสฺเสว  ยสฺสตฺถาย  กุลปุตฺตา
สมฺมเทว  อคารสฺมา  อนคาริยํ  ปพฺพชนฺติ  ตทนุตฺตรํ  พฺรหฺมจริยปริโยสานํ
ทิฏฺเฐ       ว       ธมฺเม      สยํ      อภิญฺญา      สจฺฉิกตฺวา
อุปสมฺปชฺช   วิหรติ   ๓   ขีณา   ชาติ  วุสิตํ  พฺรหฺมจริยํ  กตํ  กรณียํ
นาปรํ   อิตฺถตฺตายาติ   อพฺภญฺญาสิ   ฯ   อญฺญตโร  จ  ๔  ปนายสฺมา
มิคชาโล อรหตํ อโหสีติ ฯ ทุติยํ ฯ
     [๗๑]  เอกํ สมยํ ภควา ราชคเห วิหรติ เวฬุวเน กลนฺทกนิวาเป ฯ
อถ    โข    อายสฺมา    สมิทฺธิ    เยน   ภควา   ฯเปฯ   ภควนฺตํ
เอตทโวจ   มาโร   มาโรติ   ภนฺเต   วุจฺจติ   กิตฺตาวตา   นุ   โข
ภนฺเต   มาโร   วา   อสฺส  มารปญฺญตฺติ  วาติ  ฯ  ยตฺถ  โข  สมิทฺธิ
#๑ ม. นาชฺโฌสาย ฯ สพฺพตฺถ อีทิสเมว ฯ  ๒ ม. วิหรโต ฯ   ๓ ม. ยุ. วิหาสิ ฯ
#๔ ยุ. ว ฯ
