สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ     นิสฺสรณญฺจ
ยถาภูตํ   นปฺปชานามีติ   ฯ   ตํ   กึ   มญฺญสิ  ภิกฺขุ  จกฺขุํ  นิจฺจํ  วา
อนิจฺจํ   วาติ   ฯ   อนิจฺจํ   ภนฺเต   ฯ  ยํ  ปนานิจฺจํ  ทุกฺขํ  วา  ตํ
สุขํ   วาติ   ฯ   ทุกฺขํ   ภนฺเต  ฯ  ยํ  ปนานิจฺจํ  ทุกฺขํ  วิปริณามธมฺมํ
กลฺลํ   นุ   ตํ   สมนุปสฺสิตุํ   เอตํ   มม   เอโสหมสฺมิ   เอโส   เม
อตฺตาติ   ฯ   โน   เหตํ   ภนฺเต   ฯ   โสตํ   ฆานํ  ชิวฺหา  กาโย
มโน  นิจฺโจ  วา  อนิจฺโจ  วาติ  ฯ  อนิจฺโจ  ภนฺเต  ฯ  ยํ  ปนานิจฺจํ
ทุกฺขํ   วา   ตํ   สุขํ  วาติ  ฯ  ทุกฺขํ  ภนฺเต  ฯ  ยํ  ปนานิจฺจํ  ทุกฺขํ
วิปริณามธมฺมํ   กลฺลํ   นุ   ตํ   สมนุปสฺสิตุํ   เอตํ   มม   เอโสหมสฺมิ8
เอโส   เม   อตฺตาติ   ฯ   โน  เหตํ  ภนฺเต  ฯ  เอวํ  ปสฺสํ  ภิกฺขุ
สุตวา    อริยสาวโก    จกฺขุสฺมึปิ    นิพฺพินฺทติ    โสตสฺมึปิ   ฆานสฺมึปิ
ชิวฺหายปิ     กายสฺมึปิ     มนสฺมึปิ    นิพฺพินฺทติ    นิพฺพินฺทํ    วิรชฺชติ
วิราคา   วิมุจฺจติ  ฯ  วิมุตฺตสฺมึ  วิมุตฺตมิติ  ญาณํ  โหติ  ฯ  ขีณา  ชาติ
วุสิตํ   พฺรหฺมจริยํ   กตํ   กรณียํ   นาปรํ  อิตฺถตฺตายาติ  ปชานาตีติ  ฯ
เอกาทสมํ ฯ
                    มิคชาลวคฺโค ทุติโย ฯ
                        ตสฺสุทฺทานํ
         มิคชาเลน เทฺว วุตฺตา     จตฺตาโร จ สมิทฺธินา
         อุปเสโน อุปวาโณ [๑]   ฉผสฺสายตนิกา ตโยติ ฯ
                    ___________________
#๑ ยุ. จ ฯ
