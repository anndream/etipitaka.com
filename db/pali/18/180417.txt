อิเมหิ ทฺวีหิ ฐาเนหิ คารโยฺห อิมินา เอเกน ฐาเนน ปาสํโส ฯ
     [๖๔๗]  ตตฺร  คามณิ  ยฺวายํ  ตปสฺสี  ลูขชีวี  อตฺตานํ  อาตาเปติ
ปริตาเปติ  กุสลํ  จ ธมฺมํ อธิคจฺฉติ อุตฺตริมนุสฺสธมฺมํ อลมริยญาณทสฺสนวิเสสํ
สจฺฉิกโรติ       ฯ       อยํ       คามณิ      ตปสฺสี      ลูขชีวี
เอเกน   ฐาเนน   คารโยฺห   ทฺวีหิ   ฐาเนหิ   ปาสํโส   ฯ  กตเมน
เอเกน  ฐาเนน  คารโยฺห  ฯ  อตฺตานํ  อาตาเปติ  ปริตาเปตีติ  อิมินา
เอเกน   ฐาเนน   คารโยฺห   ฯ  กตเมหิ  ทฺวีหิ  ฐาเนหิ  ปาสํโส  ฯ
กุสลํ   จ   ธมฺมํ   อธิคจฺฉตีติ   อิมินา   ปฐเมน  ฐาเนน  ปาสํโส  ฯ
อุตฺตริมนุสฺสธมฺมํ      อลมริยญาณทสฺสนวิเสสํ     สจฺฉิกโรตีติ     อิมินา
ทุติเยน   ฐาเนน   ปาสํโส   ฯ   อยํ   คามณิ  ตปสฺสี  ลูขชีวี  อิมินา
เอเกน ฐาเนน คารโยฺห อิเมหิ ทฺวีหิ ฐาเนหิ ปาสํโส ฯ
     [๖๔๘]   ติสฺโส   อิมา   คามณิ   สนฺทิฏฺฐิกา  นิชฺชรา  อกาลิกา
เอหิปสฺสิกา    โอปนยิกา   ปจฺจตฺตํ   เวทิตพฺพา   วิญฺญูหิ   ฯ   กตมา
ติสฺโส    ฯ    ยํ   รตฺโต   ราคาธิกรณํ   อตฺตพฺยาพาธายปิ   เจเตติ
ปรพฺยาพาธายปิ   เจเตติ   อุภยพฺยาพาธายปิ   เจเตติ   ราเค  ปหีเน
เนว  อตฺตพฺยาพาธายปิ  ๑  เจเตติ  น  ปรพฺยาพาธายปิ ๑ เจเตติ น
อุภยพฺยาพาธายปิ   เจเตติ   สนฺทิฏฺฐิกา  นิชฺชรา  อกาลิกา  เอหิปสฺสิกา
โอปนยิกา   ปจฺจตฺตํ   เวทิตพฺพา   วิญฺญูหิ   ฯ  ยํ  ทุฏฺโฐ  โทสาธิกรณํ
อตฺตพฺยาพาธายปิ   เจเตติ   ปรพฺยาพาธายปิ  เจเตติ  อุภยพฺยาพาธายปิ
#๑ ม. ยุ. ปิสทฺโท นตฺถิ ฯ
