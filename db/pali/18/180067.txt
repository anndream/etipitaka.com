                     ฉนฺนวคฺโค จตุตฺโถ
     [๑๐๑]  อถ  โข อายสฺมา อานนฺโท เยน ภควา เตนุปสงฺกมิ ฯเปฯ
เอกมนฺตํ     นิสินฺโน     โข     อายสฺมา     อานนฺโท     ภควนฺตํ
เอตทโวจ   โลโก   โลโกติ   ภนฺเต   วุจฺจติ   กิตฺตาวตา   นุ   โข
ภนฺเต   โลโกติ   วุจฺจตีติ   ฯ   ยํ   โข   อานนฺท   ปโลกธมฺมํ  อยํ
วุจฺจติ   อริยสฺส   วินเย   โลโก   ฯ   กิญฺจานนฺท   ปโลกธมฺมํ  จกฺขุํ
โข     อานนฺท     ปโลกธมฺมํ    รูปา    ปโลกธมฺมา    จกฺขุวิญฺญาณํ
ปโลกธมฺมํ    จกฺขุสมฺผสฺโส    ปโลกธมฺโม   ยมฺปิทํ   จกฺขุสมฺผสฺสปจฺจยา
ฯเปฯ     ตมฺปิ     ปโลกธมฺมํ     ฯเปฯ     ชิวฺหา     ปโลกธมฺมา
รสา     ปโลกธมฺมา     ชิวฺหาวิญฺญาณํ    ปโลกธมฺมํ    ชิวฺหาสมฺผสฺโส
ปโลกธมฺโม   ยมฺปิทํ   ชิวฺหาสมฺผสฺสปจฺจยา   ฯเปฯ   ตมฺปิ   ปโลกธมฺมํ
ฯเปฯ    มโน    ปโลกธมฺโม    ธมฺมา    ปโลกธมฺมา    มโนวิญฺญาณํ
ปโลกธมฺมํ    มโนสมฺผสฺโส    ปโลกธมฺโม   ยมฺปิทํ   มโนสมฺผสฺสปจฺจยา
อุปฺปชฺชติ     เวทยิตํ     สุขํ     วา     ทุกฺขํ    วา    อทุกฺขมสุขํ
วา    ตมฺปิ   ปโลกธมฺมํ   ฯ   ยํ   โข   อานนฺท   ปโลกธมฺมํ   อยํ
วุจฺจติ อริยสฺส วินเย โลโกติ ฯ ปฐมํ ฯ
     [๑๐๒]  อถ  โข  อายสฺมา  อานนฺโท  ฯเปฯ  ภควนฺตํ เอตทโวจ
สุญฺโญ    โลโก   สุญฺโญ   โลโกติ   ภนฺเต   วุจฺจติ   กิตฺตาวตา   นุ
โข   ภนฺเต   สุญฺโญ   โลโกติ   วุจฺจตีติ  ฯ  ยสฺมา  จ  โข  อานนฺท
