อสฺสาทญฺจ    อาทีนวญฺจ    นิสฺสรณญฺจ    ยถาภูตํ   วิทิตฺวา   อนุปาทา
วิมุตฺโต   โหติ   เอตฺตาวตา  โข  อาวุโส  ปรมสฺสาสปตฺโต  โหตีติ  ฯ
อตฺถิ    ปนาวุโส    มคฺโค   อตฺถิ   ปฏิปทา   เอตสฺส   ปรมสฺสาสสฺส
สจฺฉิกิริยายาติ    ฯ   อตฺถิ   โข   อาวุโส   มคฺโค   อตฺถิ   ปฏิปทา
เอตสฺส    ปรมสฺสาสสฺส   สจฺฉิกิริยายาติ   ฯ   กตโม   ปน   อาวุโส
มคฺโค   กตมา   ปฏิปทา   เอตสฺส   ปรมสฺสาสสฺส   สจฺฉิกิริยายาติ  ฯ
อยเมว  โข  อาวุโส  อริโย  อฏฺฐงฺคิโก  มคฺโค  เอตสฺส  ปรมสฺสาสสฺส
สจฺฉิกิริยาย   ฯ   เสยฺยถีทํ   ฯ   สมฺมาทิฏฺฐิ   ฯเปฯ  สมฺมาสมาธิ  ฯ
อยํ   โข   อาวุโส   มคฺโค   อยํ   ปฏิปทา   เอตสฺส   ปรมสฺสาสสฺส
สจฺฉิกิริยายาติ    ฯ    ภทฺทโก   อาวุโส   มคฺโค   ภทฺทิกา   ปฏิปทา
เอตสฺส    ปรมสฺสาสสฺส    สจฺฉิกิริยาย   อลญฺจ   ปนาวุโส   สารีปุตฺต
อปฺปมาทายาติ ฯ
     [๕๐๓]   เวทนา   เวทนาติ   อาวุโส  สารีปุตฺต  วุจฺจติ  กตมา
นุ   โข   อาวุโส   เวทนาติ   ฯ  ติสฺโส  อิมา  อาวุโส  เวทนา  ฯ
กตมา   ติสฺโส   ๑   สุขา   เวทนา   ทุกฺขา   เวทนา  อทุกฺขมสุขา
เวทนา   ฯ  อิมา  โข  อาวุโส  ติสฺโส  เวทนาติ  ฯ  อตฺถิ  ปนาวุโส
มคฺโค  อตฺถิ  ปฏิปทา  เอตาสํ  ติสฺสนฺนํ  ๒  เวทนานํ  ปริญฺญายาติ  ฯ
อตฺถิ   โข  อาวุโส  มคฺโค  อตฺถิ  ปฏิปทา  เอตาสํ  ติสฺสนฺนํ  เวทนานํ
ปริญฺญายาติ   ฯ   กตโม   ปนาวุโส   มคฺโค  กตมา  ปฏิปทา  เอตาสํ
ติสฺสนฺนํ   เวทนานํ   ปริญฺญายาติ   ฯ   อยเมว   โข  อาวุโส  อริโย
#๑ ยุ. กตฺมา ติสฺโสติ ปาฐทฺวยํ น ทิสฺสติ ฯ ๒ ยุ. อยํ ปาโฐ น ทิสฺสติ ฯ
#เอวมุปริปิ ฯ
