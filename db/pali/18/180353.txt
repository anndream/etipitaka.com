     [๕๔๘]  เอวํ  วุตฺเต  อายสฺมา  เถโร  ตุณฺหี  อโหสิ  ฯ ทุติยมฺปิ
โข   จิตฺโต   คหปติ   ฯเปฯ  ตติยมฺปิ  โข  จิตฺโต  คหปติ  อายสฺมนฺตํ
เถรํ  เอตทโวจ  ยา  อิมา  ภนฺเต  เถร  อเนกวิหิตา  ทิฏฺฐิโย  โลเก
อุปฺปชฺชนฺติ   สสฺสโต   โลโกติ   วา   อสสฺสโต  โลโกติ  วา  อนฺตวา
โลโกติ   วา   อนนฺตวา   โลโกติ   วา   ตํ   ชีวํ  ตํ  สรีรนฺติ  วา
อญฺญํ   ชีวํ   อญฺญํ   สรีรนฺติ   วา   โหติ   ตถาคโต   ปรํ   มรณาติ
วา   น   โหติ   ตถาคโต  ปรํ  มรณาติ  วา  โหติ  จ  น  จ  โหติ
ตถาคโต   ปรํ   มรณาติ   วา   เนว   โหติ  น  น  โหติ  ตถาคโต
ปรํ   มรณาติ   วา  ฯ  (ยานิ  จิมานิ  ทฺวาสฏฺฐิทิฏฺฐิคตานิ  พฺรหฺมชาเล
ภณิตานิ)    ฯ    อิมา    นุ    โข   ภนฺเต   ทิฏฺฐิโย   กิสฺมึ   สติ
โหนฺติ   กิสฺมึ   อสติ   น  โหนฺตีติ  ฯ  ตติยมฺปิ  โข  อายสฺมา  เถโร
ตุณฺหี อโหสิ ฯ
     [๕๔๙]   เตน   โข   ปน   สมเยน  อายสฺมา  อิสิทตฺโต  ตสฺมึ
ภิกฺขุสงฺเฆ   สพฺพนวโก   โหติ   ฯ   อถ   โข   อายสฺมา   อิสิทตฺโต
อายสฺมนฺตํ   เถรํ   เอตทโวจ   พฺยากโรมหํ   ภนฺเต   เถร   จิตฺตสฺส
คหปติโน   เอตํ   ปญฺหนฺติ   ฯ   พฺยากโรหิ   ตฺวํ   อาวุโส   อิสิทตฺต
จิตฺตสฺส   คหปติโน   เอตํ   ปญฺหนฺติ  ฯ  เอวํ  หิ  ตฺวํ  คหปติ  ปุจฺฉสิ
ยา   อิมา   ภนฺเต   เถร   อเนกวิหิตา   ทิฏฺฐิโย  โลเก  อุปฺปชฺชนฺติ
สสฺสโต   โลโกติ   วา   อสสฺสโต   โลโกติ   วา   อนฺตวา  โลโกติ
วา   อนนฺตวา   โลโกติ   วา  ฯเปฯ  อิมา  นุ  โข  ภนฺเต  ทิฏฺฐิโย
