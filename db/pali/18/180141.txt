กาฬเกสา ฯเปฯ อทฺธานญฺจ อาปาเทนฺตีติ ๑ ฯ
     [๑๙๗]  เย  เต  โภ  ภารทฺวาช  ภิกฺขู  ภาวิตกายา  ภาวิตสีลา
ภาวิตจิตฺตา   ภาวิตปญฺญา   เตสนฺตํ  น  ทุกฺกรํ  โหติ  ๒  ฯ  เย  จ
โข  เต  โภ  ภารทฺวาช  ภิกฺขู  อภาวิตกายา  อภาวิตสีลา อภาวิตจิตฺตา
อภาวิตปญฺญา    เตสนฺตํ    ทุกฺกรํ    โหติ    ฯ    อปฺเปกทา    โภ
ภารทฺวาช   อสุภโต   มนสิกริสฺสามาติ  ๓  สุภโต  ว  อาคจฺฉติ  อตฺถิ
นุ  โข  โภ  ภารทฺวาช  อญฺโญ  จ [๔] เหตุ อญฺโญ จ ปจฺจโย เยนิเม
ทหรา   ภิกฺขู   สุสู   กาฬเกสา   ฯเปฯ  อทฺธานญฺจ  อาปาเทนฺตีติ  ฯ
วุตฺตํ   โข   เอตํ  มหาราช  เตน  ภควตา  ชานตา  ปสฺสตา  อรหตา
สมฺมาสมฺพุทฺเธน    เอถ    ตุเมฺห   ภิกฺขเว   อินฺทฺริเยสุ   คุตฺตทฺวารา
วิหรถ   จกฺขุนา   รูปํ   ทิสฺวา   มา   นิมิตฺตคฺคาหิโน   อหุวตฺถ   มา
อนุพฺยญฺชนคฺคาหิโน    ยตฺวาธิกรณเมนํ    จกฺขุนฺทฺริยํ    อสํวุตํ   วิหรนฺตํ
อภิชฺฌาโทมนสฺสา    ปาปกา   อกุสลา   ธมฺมา   อนฺวาสฺสเวยฺยุํ   ตสฺส
สํวราย     ปฏิปชฺชถ     รกฺขถ    จกฺขุนฺทฺริยํ    จกฺขุนฺทฺริเย    สํวรํ
อาปชฺชถ   ฯ   โสเตน  สทฺทํ  สุตฺวา  ฯ  ฆาเนน  คนฺธํ  ฆายิตฺวา  ฯ
ชิวฺหาย   รสํ   สายิตฺวา   ฯ   กาเยน  โผฏฺฐพฺพํ  ผุสิตฺวา  ฯ  มนสา
ธมฺมํ   วิญฺญาย   มา   นิมิตฺตคฺคาหิโน  อหุวตฺถ  มา  อนุพฺยญฺชนคฺคาหิโน
ยตฺวาธิกรณเมนํ     มนินฺทฺริยํ    อสํวุตํ    วิหรนฺตํ    อภิชฺฌาโทมนสฺสา
ปาปกา     อกุสลา     ธมฺมา     อนฺวาสฺสเวยฺยุํ    ตสฺส    สํวราย
#๑ ยุ. อิติสทฺโท นตฺถิ ฯ  ๒ ม. เตสํ ตํ สุกรํ โหติ ฯ   ๓ ม. กริสฺสามีติ ฯ
#๔ ม. โข ฯ
