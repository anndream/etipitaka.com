อปุจฺฉิ    สญฺญาเวทยิตนิโรธสมาปตฺติยา    ปน    ภนฺเต   กติ   ธมฺมา
พหูปการาติ   ฯ   อทฺธา   โข   ตฺวํ   คหปติ  ยํ  ปฐมํ  ปุจฺฉิตพฺพํ  ตํ
ปุจฺฉสิ  ๑  อปิ  จ  ตฺยาหํ พฺยากริสฺสามิ ฯ สญฺญาเวทยิตนิโรธสมาปตฺติยา
โข     คหปติ     เทฺว     ธมฺมา     พหูปการา     สมโถ     จ
วิปสฺสนา จาติ ฯ ฉฏฺฐํ ฯ
     [๕๗๑]   เอกํ   สมยํ  อายสฺมา  โคทตฺโต  มจฺฉิกาสณฺเฑ  วิหรติ
อมฺพาฏกวเน   ฯ   อถ   โข   จิตฺโต   คหปติ  เยนายสฺมา  โคทตฺโต
เตนุปสงฺกมิ     อุปสงฺกมิตฺวา    อายสฺมนฺตํ    โคทตฺตํ    อภิวาเทตฺวาT
เอกมนฺตํ   นิสีทิ   ฯ   เอกมนฺตํ   นิสินฺนํ  โข  จิตฺตํ  คหปตึ  อายสฺมา
โคทตฺโต   เอตทโวจ   ยา   จายํ   คหปติ   อปฺปมาณา   เจโตวิมุตฺติ
ยา   จ   อากิญฺจญฺญา   เจโตวิมุตฺติ   ยา   จ   สุญฺญตา  เจโตวิมุตฺติ
ยา   จ  อนิมิตฺตา  เจโตวิมุตฺติ  อิเม  ธมฺมา  นานตฺถา  นานาพฺยญฺชนา
อุทาหุ   เอกตฺถา   พฺยญฺชนเมว   นานนฺติ   ฯ  อตฺถิ  ภนฺเต  ปริยาโย
ยํ   ปริยายํ   อาคมฺม   อิเม   ธมฺมา  นานตฺถา  เจว  นานาพฺยญฺชนา
จ   อตฺถิ   ปน   ภนฺเต  ปริยาโย  ยํ  ปริยายํ  อาคมฺม  อิเม  ธมฺมา
เอกตฺถา ๒ พฺยญฺชนเมว นานนฺติ
     [๕๗๒]  กตโม  จ  ภนฺเต  ปริยาโย  ยํ  ปริยายํ  อาคมฺม  อิเม
ธมฺมา   นานตฺถา   เจว   นานาพฺยญฺชนา   จ   ฯ  อิธ  ภนฺเต  ภิกฺขุ
เมตฺตาสหคเตน  เจตสา  เอกํ  ทิสํ  ผริตฺวา  วิหรติ  ฯ  ตถา  ทุติยํ ฯ
ตถา   ตติยํ   ฯ   ตถา   จตุตฺถํ   ฯ   อิติ   อุทฺธมโธ  ติริยํ  สพฺพธิ
#๑ ม. ตํ ปุจฺฉิ ฯ ยุ. ตํ ปุจฺฉา ปุจฺฉสิ ฯ ๒ ยุ. เอกตฺถา เจว ฯ
