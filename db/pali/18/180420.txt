ปาปธมฺเม   เย   จ  โลเก  ทุสฺสีลา  ปาปธมฺมา  โกฬิยานํ  ลมฺพจูฬกา
ภฏา   เตสํ   อญฺญตราติ   ฯ   โย   นุ   โข  คามณิ  เอวํ  วเทยฺย
ปาฏลิโย    คามณี   ชานาติ   โกฬิยานํ   ลมฺพจูฬเก   ภเฏ   ทุสฺสีเล
ปาปธมฺเม    ปาฏลิโยปิ    คามณี    ทุสฺสีโล    ปาปธมฺโมติ    สมฺมา
นุ   โข   โส  วทมาโน  วเทยฺยาติ  ฯ  โน  เหตํ  ภนฺเต  ฯ  อญฺเญ
ภนฺเต    โกฬิยานํ    ลมฺพจูฬกา    ภฏา   อญฺโญหมสฺมิ   อญฺญถาธมฺมา
โกฬิยานํ   ลมฺพจูฬกา   ภฏา   อญฺญถาธมฺโมหมสฺมีติ   ฯ  ตฺวํ  หิ  นาม
คามณิ    ลจฺฉสิ   ปาฏลิโย   คามณี   ชานาติ   โกฬิยานํ   ลมฺพจูฬเก
ภเฏ  ทุสฺสีเล  ปาปธมฺเม  น  จ  ปาฏลิโย  คามณี  ทุสฺสีโล ปาปธมฺโมติ
ตสฺมา    ๑    ตถาคโต    น   ลจฺฉติ   ตถาคโต   มายํ   ชานาติ
น จ ตถาคโต มายาวีติ ฯ
     [๖๕๑]   มายญฺจาหํ   คามณิ   ปชานามิ   มายาย   จ   วิปากํ
ยถาปฏิปนฺโน   จ  มายาวี  กายสฺส  เภทา  ปรํ  มรณา  อปายํ  ทุคฺคตึ
วินิปาตํ    นิรยํ   อุปปชฺชติ   ตญฺจ   ปชานามิ   ฯ   ปาณาติปาตญฺจาหํ
คามณิ    ปชานามิ    ปาณาติปาตสฺส   จ   วิปากํ   ยถาปฏิปนฺโน   จ
ปาณาติปาตี   กายสฺส   เภทา   ปรํ   มรณา   อปายํ  ทุคฺคตึ  วินิปาตํ
นิรยํ   อุปปชฺชติ   ตญฺจ   ปชานามิ   ฯ   อทินฺนาทานํ   จาหํ   คามณิ
ปชานามิ   อทินฺนาทานสฺส   จ   วิปากํ   ยถาปฏิปนฺโน  จ  อทินฺนาทายี
กายสฺส   เภทา   ปรํ  มรณา  อปายํ  ทุคฺคตึ  วินิปาตํ  นิรยํ  อุปปชฺชติ
ตญฺจ    ปชานามิ   ฯ   กาเมสุ   มิจฺฉาจารญฺจาหํ   คามณิ   ปชานามิ
#๑ ม. ยุ. กสฺมา ฯ
