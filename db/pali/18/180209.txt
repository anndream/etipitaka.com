สพฺพํ  สพฺพถา  สพฺพํ  อปริเสสา  ๑  นิรุชฺเฌยฺย  อปิ นุ โข จกฺขุวิญฺญาณํ
ปญฺญาเยถาติ    ฯ    โน    เหตํ    อาวุโส   อิมินาปิ   โข   เอตํ
อาวุโส   ปริยาเยน   ภควตา  อกฺขาตํ  วิวฏํ  ปกาสิตํ  อิติปิทํ  วิญฺญาณํ
อนตฺตาติ  ฯเปฯ  ชิวฺหญฺจาวุโส ปฏิจฺจ รเส จ อุปฺปชฺชติ ชิวฺหาวิญฺญาณนฺติ ฯ
เอวมาวุโสติ    ฯ    โย    จาวุโส    เหตุ    โย    จ   ปจฺจโย
ชิวฺหาวิญฺญาณสฺส   อุปฺปาทาย   โส  จ  เหตุ  โส  จ  ปจฺจโย  สพฺเพน
สพฺพํ  สพฺพถา  สพฺพํ  อปริเสสา  ๑  นิรุชฺเฌยฺย อปิ นุ โข ชิวฺหาวิญฺญาณํ
ปญฺญาเยถาติ    ฯ    โน    เหตํ    อาวุโส   อิมินาปิ   โข   เอตํ
อาวุโส   ปริยาเยน   ภควตา  อกฺขาตํ  วิวฏํ  ปกาสิตํ  อิติปิทํ  วิญฺญาณํ
อนตฺตาติ  ฯเปฯ  มนญฺจาวุโส  ปฏิจฺจ ธมฺเม จ อุปฺปชฺชติ มโนวิญฺญาณนฺติ ฯ
เอวมาวุโสติ    ฯ    โย    จาวุโส    เหตุ    โย    จ   ปจฺจโย
มโนวิญฺญาณสฺส   อุปฺปาทาย   โส   จ  เหตุ  โส  จ  ปจฺจโย  สพฺเพน
สพฺพํ  สพฺพถา  สพฺพํ  อปริเสสา  ๑  นิรุชฺเฌยฺย  อปิ นุ โข มโนวิญฺญาณํ
ปญฺญาเยถาติ     ฯ     โน     เหตํ     อาวุโส    อิมินาปิ    โข
เอตํ   อาวุโส   ปริยาเยน   ภควตา   อกฺขาตํ  วิวฏํ  ปกาสิตํ  อิติปิทํ
วิญฺญาณํ อนตฺตาติ ฯ
     [๓๐๒] เสยฺยถาปิ อาวุโส ปุริโส สารตฺถิโก สารคเวสี สารปริเยสนํ
จรมาโน    ติณฺหํ    กุธารึ    อาทาย   วนํ   ปวิเสยฺย   โส   ตตฺถ
ปสฺเสยฺย  มหนฺตํ  กทลิกฺขนฺธํ  อุชุํ  นวํ  อกุกฺกุฏกชาตกํ  ๒  ตเมนํ มูเล
#๑ ม. อปริเสสํ ฯ   ๒ สี. ม. ยุ. อกุกฺกุกชาตํ ฯ
