อิทานาหํ  ๑  เทวปุรํ  คจฺฉามีติ  ฯ  อถ  กณฺฐปญฺจเมหิ  พนฺธเนหิ มุตฺตํ
อตฺตานํ    สมนุปสฺสติ    ทิพฺเพหิ   จ   ปญฺจหิ   กามคุเณหิ   สมปฺปิโต
สมงฺคีภูโต   ปริจาเรติ   ฯ   ยทา   จ   โข   ภิกฺขเว   เวปจิตฺติสฺส
อสุรินฺทสฺส   เอวํ   โหติ   ธมฺมิกา   โข   อสุรา   อธมฺมิกา   เทวา
ตตฺเถวทานาหํ   อสุรปุรํ   คมิสฺสามีติ   ฯ  อถ  กณฺฐปญฺจเมหิ  พนฺธเนหิ
พนฺธํ    อตฺตานํ    สมนุปสฺสติ    ทิพฺเพหิ    จ    ปญฺจหิ   กามคุเณหิ
ปริหายติ    ฯ   เอวํ   สุขุมํ   โข   ภิกฺขเว   เวปจิตฺติพนฺธนํ   ตโต
สุขุมตรํ   มารพนฺธนํ   ฯ   มญฺญมาโน   โข   ภิกฺขเว  พนฺโธ  มารสฺส
อมญฺญมาโน มุตฺโต ปาปิมโต ฯ
     [๓๕๔]   อสฺมีติ   ภิกฺขเว   มญฺญิตเมตํ   อยมหมสฺมีติ  มญฺญิตเมตํ
ภวิสฺสนฺติ    มญฺญิตเมตํ    น   ภวิสฺสนฺติ   มญฺญิตเมตํ   รูปี   ภวิสฺสนฺติ
มญฺญิตเมตํ     อรูปี     ภวิสฺสนฺติ     มญฺญิตเมตํ    สญฺญี    ภวิสฺสนฺติ
มญฺญิตเมตํ     อสญฺญี     ภวิสฺสนฺติ     มญฺญิตเมตํ     เนวสญฺญินาสญฺญี
ภวิสฺสนฺติ    มญฺญิตเมตํ    ฯ    มญฺญิตํ    ภิกฺขเว    โรโค    มญฺญิตํ
คณฺโฑ     มญฺญิตํ     สลฺลํ     ตสฺมาติห     ภิกฺขเว    อมญฺญมาเนน
เจตสา วิหริสฺสามีติ ฯ เอวญฺหิ โว ภิกฺขเว สิกฺขิตพฺพํ ฯ
     [๓๕๕]   อสฺมีติ   ภิกฺขเว   อิญฺชิตเมตํ   อยมหมสฺมีติ  อิญฺชิตเมตํ
ภวิสฺสนฺติ    อิญฺชิตเมตํ    น   ภวิสฺสนฺติ   อิญฺชิตเมตํ   รูปี   ภวิสฺสนฺติ
อิญฺชิตเมตํ     อรูปี     ภวิสฺสนฺติ     อิญฺชิตเมตํ    สญฺญี    ภวิสฺสนฺติ
อิญฺชิตเมตํ     อสญฺญี     ภวิสฺสนฺติ     อิญฺชิตเมตํ     เนวสญฺญินาสญฺญี
#๑ ม. อิเธวทานาหํ ฯ
