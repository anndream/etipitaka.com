โหติ   ฯ   อยํ   วุจฺจติ   ภิกฺขเว   ภิกฺขุ  สมฺมทฺทโส  อจฺเฉชฺชิ  ตณฺหํ
วิวตฺตยิ สญฺโญชนํ สมฺมามานาภิสมยา อนฺตมกาสิ ทุกฺขสฺสาติ ฯ
   [๓๖๘] โย สุขํ ทุกฺขโต อทฺท      ทุกฺขมทกฺขิ ๑ สลฺลโต
         อทุกฺขมสุขํ สนฺตํ          อทกฺขิ นํ อนิจฺจโต ฯ
         สเว สมฺมทฺทโส ภิกฺขุ      ปริชานาติ เวทนา
         โส เวทนา ปริญฺญาย      ทิฏฺเฐ ธมฺเม อนาสโว
         กายสฺส เภทา ธมฺมฏฺโฐ    สงฺขฺยํ นูเปติ เวทคูติ ฯ ปญฺจมํ ฯ
     [๓๖๙]  อสฺสุตวา  ภิกฺขเว  ปุถุชฺชโน  สุขมฺปิ  เวทนํ  เวทยติ ๒
ทุกฺขมฺปิ   เวทนํ   เวทยติ   อทุกฺขมสุขมฺปิ   เวทนํ  เวทยติ  ฯ  สุตวา
ภิกฺขเว    อริยสาวโก    สุขมฺปิ   เวทนํ   เวทยติ   ทุกฺขมฺปิ   เวทนํ
เวทยติ   อทุกฺขมสุขมฺปิ   เวทนํ   เวทยติ   ฯ   ตตฺร   ภิกฺขเว   โก
วิเสโส   โก   อธิปฺปายโส  ๓  กึ  นานากรณํ  สุตวโต  อริยสาวกสฺส
อสฺสุตวตา   ปุถุชฺชเนนาติ   ฯ   ภควํมูลกา  โน  ภนฺเต  ธมฺมา  ฯเปฯ
อสฺสุตวา   ภิกฺขเว   ปุถุชฺชโน   ทุกฺขาย   เวทนาย   ผุฏฺโฐ   สมาโน
โสจติ    กิลมติ    ปริเทวติ   อุรตฺตาฬ   กนฺทติ   สมฺโมหํ   อาปชฺชติ
โส เทฺว เวทนา เวทยติ กายิกญฺจ เจตสิกญฺจ ฯ
     [๓๗๐]  เสยฺยถาปิ  ภิกฺขเว  ปุริสํ  สลฺเลน  วิชฺเฌยฺยุํ  ๔ ตเมนํ
ทุติเยน  สลฺเลน  อนุเวธํ  วิชฺเฌยฺยุํ  ๔  เอวํ  หิ  โส  ภิกฺขเว ปุริโส
เทฺว  สลฺเลน  ๕  เวทนา  เวทยติ กายิกญฺจ เจตสิกญฺจ ฯ เอวเมว โข
ภิกฺขเว  อสฺสุตวา  ปุถุชฺชโน  ทุกฺขาย  เวทนาย  ผุฏฺโฐ  สมาโน  โสจติ
#๑ ม. ยุ. ทุกฺขมทฺทกฺขิ ฯ  ๒ ยุ. เวทิยติ ฯ เอวมุปริปิ ฯ  ๓ ม. อธิปฺปยาโส ฯ
#ยุ. อธิปฺปาโยโส ฯ  ๔ ม. วิชฺเฌยฺย ฯ  ๕ ม. ทฺวิสลฺเลน เวทนํ ฯ ยุ. เทฺว
#สลฺเล เวทนา ฯ
