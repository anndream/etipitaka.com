ภิกฺขเว   เทสิตํ   โว   มยา   อสงฺขตํ  เทสิโต  อสงฺขตคามิมคฺโค  ฯ
ยํ    ภิกฺขเว   สตฺถารา   กรณียํ   สาวกานํ   หิเตสินา   อนุกมฺปเกน
อนุกมฺปํ  อุปาทาย  กตํ  โว  ตํ  มยา  ฯ  เอตานิ  ภิกฺขเว  รุกฺขมูลานิ
เอตานิ   สุญฺญาคารานิ   ฯ   ฌายถ   ภิกฺขเว   มา   ปมาทตฺถ   มา
ปจฺฉา วิปฺปฏิสาริโน อหุวตฺถ ฯ อยํ โว อมฺหากํ อนุสาสนีติ ฯ
              นิพฺพานสํยุตฺตสฺส ๑ ปฐโม วคฺโค ฯ
                        ตสฺสุทฺทานํ
         กาโย สมโถ วิตกฺโก      สุญฺญตา ๒ สติปฏฺฐานา
         สมฺมปฺปธานา อิทฺธิปาทา    อินฺทฺริยา พลโพชฺฌงฺคา
         มคฺเคน เอกาทสมํ        ทสุทฺทานํ ๓ ปวุจฺจติ ฯ
                       _____________
#๑ ม. อสงฺขตสํยุตฺตสฺส ฯ ๒ ม. ยุ. สุญฺญโต ฯ  ๓ ม. ตสฺสุทฺทานํ ฯ
