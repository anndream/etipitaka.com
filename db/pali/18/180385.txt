คามณิ   อปิ   นุ   โส   ปุริโส  มหโต  ชนกายสฺส  อายาจนเหตุ  วา
โถมนเหตุ   วา   ปญฺชลิกาอนุปริสกฺกนเหตุ   วา   กายสฺส  เภทา  ปรํ
มรณา สุคตึ สคฺคํ โลกํ อุปปชฺเชยฺยาติ ฯ โน เหตํ ภนฺเต ฯ
     [๕๙๙]   เสยฺยถาปิ  คามณิ  ปุริโส  มหนฺตํ  ๑  ปุถุสิลํ  คมฺภีเร
อุทกรหเท    ปกฺขิเปยฺย    ตเมนํ   มหาชนกาโย   สงฺคมฺม   สมาคมฺม
อายาเจยฺย    โถเมยฺย    ปญฺชลิโก    อนุปริสกฺเกยฺย   อุมฺมุชฺช   โภ
ปุถุสิเล    อุปฺลว    โภ    ปุถุสิเล   ถลมุปฺลว   โภ   ปุถุสิเลติ   ฯ
ตํ   กึ   มญฺญสิ   คามณิ   อปิ   นุ   สา  ปุถุสิลา  มหโต  ชนกายสฺส
อายาจนเหตุ    วา   โถมนเหตุ   วา   ปญฺชลิกาอนุปริสกฺกนเหตุ   วา
อุมฺมุชฺเชยฺย   วา   อุปฺลเวยฺย   วา   ถลํ  วา  อุปฺลเวยฺยาติ  ฯ  โน
เหตํ   ภนฺเต  ฯ  เอวเมว  โข  คามณิ  โย  โส  ปุริโส  ปาณาติปาตี
อทินฺนาทายี   กาเมสุ   มิจฺฉาจารี   มุสาวาที   ปิสุณวาโจ   ผรุสวาโจ
สมฺผปฺปลาปี    อภิชฺฌาลุ   พฺยาปนฺนจิตฺโต   มิจฺฉาทิฏฺฐิโก   ฯ   กิญฺจาปิ
ตํ   มหาชนกาโย   สงฺคมฺม  สมาคมฺม  อายาเจยฺย  โถเมยฺย  ปญฺชลิโก
อนุปริสกฺเกยฺย   อยํ   ปุริโส   กายสฺส   เภทา   ปรํ   มรณา   สุคตึ
สคฺคํ   โลกํ   อุปปชฺชตูติ   ฯ   อถ  โข  โส  ปุริโส  กายสฺส  เภทา
ปรํ มรณา อปายํ ทุคฺคตึ วินิปาตํ นิรยํ อุปปชฺเชยฺย ฯ
     [๖๐๐]   ตํ   กึ   มญฺญสิ   คามณิ  อิธสฺส  ปุริโส  ปาณาติปาตา
ปฏิวิรโต   อทินฺนาทานา   ปฏิวิรโต   กาเมสุ   มิจฺฉาจารา   ปฏิวิรโต
มุสาวาทา   ปฏิวิรโต   ปิสุณาย   วาจาย   ปฏิวิรโต  ผรุสาย  วาจาย
#๑ ม. ยุ. มหตึ ฯ
