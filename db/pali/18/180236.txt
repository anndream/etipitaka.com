ธมฺมา อปริเสสา นิรุชฺฌนฺติ ฯ เอวํ โข ภิกฺขเว สํวโร โหติ ฯ
     [๓๓๗]  ตสฺส  เจ  ภิกฺขเว  ภิกฺขุโน  เอวํ  จรโต  เอวํ วิหรโต
กทาจิ   กรหจิ   สติสมฺโมสา   อุปฺปชฺชนฺติ   ปาปกา   อกุสลา   ธมฺมา
สรสงฺกปฺปา   สญฺโญชนิยา   ฯ   ทนฺโธ   ภิกฺขเว  สตุปฺปาโท  อถ  โข
นํ   ขิปฺปเมว   ปชหติ   วิโนเทติ   พฺยนฺตีกโรติ   อนภาวํ   คเมติ  ฯ
เสยฺยถาปิ   ภิกฺขเว   ปุริโส   ทิวสํ  สนฺตตฺเต  อโยกฏาเห  เทฺว  วา
ตีณิ   วา   อุทกผุสิตานิ   นิปาเตยฺย   ฯ  ทนฺโธ  ภิกฺขเว  อุทกผุสิตานํ
นิปาโต   อถ   โข   นํ   ขิปฺปเมว  ปริกฺขยํ  ปริยาทานํ  คจฺเฉยฺย  ฯ
เอวเมว  โข  ภิกฺขเว  ตสฺส  เจ  ภิกฺขุโน  เอวํ  จรโต  เอวํ วิหรโต
กทาจิ   กรหจิ   สติสมฺโมสา   อุปฺปชฺชนฺติ   ปาปกา   อกุสลา   ธมฺมา
สรสงฺกปฺปา   สญฺโญชนิยา   ฯ   ทนฺโธ   ภิกฺขเว  สตุปฺปาโท  อถ  โข
นํ   ขิปฺปเมว   ปชหติ   วิโนเทติ   พฺยนฺตีกโรติ   อนภาวํ   คเมติ  ฯ
เอวํ   โข   ภิกฺขเว  ภิกฺขุโน  จาโร  จ  วิหาโร  จ  อนุพนฺโธ  โหติ
ยถา   จรนฺตํ   วิหรนฺตํ   อภิชฺฌาโทมนสฺสา   ปาปกา   อกุสลา  ธมฺมา
นานุสฺสวนฺติ ฯ
     [๓๓๘]  ตญฺเจ  ภิกฺขเว  ภิกฺขุํ  เอวํ จรนฺตํ เอวํ วิหรนฺตํ ราชาโน
วา  ราชมหามตฺตา  วา  มิตฺตา  วา  อมจฺจา  วา  ญาตี วา สาโลหิตา
วา  โภเคหิ  อภิหฏฺฐุํ  ปวาเรยฺยุํ เอหมฺโภ ๑ ปุริส กินฺเต อิเม กาสาวา
อนุทยฺหนฺติ  ๒  ฯ  กึ  มุณฺโฑ  กปาลมนุจรสิ  ฯ  เอหิ  หีนายาวตฺติตฺวา
โภเค  จ  ภุญฺชสฺสุ  ปุญฺญานิ  จ  กโรหีติ  ฯ  โส  จ  ๓  ตํ  ภิกฺขเว
#๑ ม. ยุ. เอหิ โภ ฯ   ๒ ม. ยุ. อนุทหนฺติ ฯ  ๓ ม. ยุ. วต ฯ
