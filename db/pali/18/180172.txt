วุสฺสติ  ๑  อนาจริยกํ  ฯ  สานฺเตวาสิโก  ภิกฺขเว ภิกฺขุ สาจริยโก ทุกฺขํ
น   ผาสุ   วิหรติ   อนนฺเตวาสิโก   ภิกฺขเว   ภิกฺขุ  อนาจริยโก  สุขํ
ผาสุ วิหรตีติ ฯ ฉฏฺฐํ ฯ
     [๒๓๘]   สเจ   โว   ภิกฺขเว   อญฺญติตฺถิยา  ปริพฺพาชกา  เอวํ
ปุจฺเฉยฺยุํ   กิมตฺถิยํ   อาวุโส   สมเณ  โคตเม  พฺรหฺมจริยํ  วุสฺสตีติ  ฯ
เอวํ   ปุฏฺฐา   ตุเมฺห   ภิกฺขเว   เตสํ   อญฺญติตฺถิยานํ   ปริพฺพาชกานํ
เอวํ    พฺยากเรยฺยาถ    ทุกฺขสฺส   โข   อาวุโส   ปริญฺญาย   ภควติ
พฺรหฺมจริยํ    วุสฺสตีติ   ฯ   สเจ   ปน   โว   ภิกฺขเว   อญฺญติตฺถิยา
ปริพฺพาชกา    เอวํ   ปุจฺเฉยฺยุํ   กตมํ   ปน   อาวุโส   ทุกฺขํ   ยสฺส
ปริญฺญาย   สมเณ   โคตเม   พฺรหฺมจริยํ   วุสฺสตีติ   ฯ   เอวํ  ปุฏฺฐา
ตุเมฺห     ภิกฺขเว     เตสํ    อญฺญติตฺถิยานํ    ปริพฺพาชกานํ    เอวํ
พฺยากเรยฺยาถ   จกฺขุํ   โข   อาวุโส   ทุกฺขํ   ตสฺส  ปริญฺญาย  ภควติ
พฺรหฺมจริยํ    วุสฺสติ    รูปา    ทุกฺขา    เตสํ    ปริญฺญาย    ภควติ
พฺรหฺมจริยํ     วุสฺสติ     จกฺขุวิญฺญาณํ     ทุกฺขํ     ตสฺส    ปริญฺญาย
ภควติ   พฺรหฺมจริยํ   วุสฺสติ   จกฺขุสมฺผสฺโส   ทุกฺโข   ตสฺส   ปริญฺญาย
ภควติ    พฺรหฺมจริยํ    วุสฺสติ   ยมฺปิทํ   จกฺขุสมฺผสฺสปจฺจยา   อุปฺปชฺชติ
เวทยิตํ   สุขํ   วา   ทุกฺขํ   วา   อทุกฺขมสุขํ  วา  ตมฺปิ  ทุกฺขํ  ตสฺส
ปริญฺญาย   ภควติ   พฺรหฺมจริยํ   วุสฺสติ   ฯเปฯ   ชิวฺหา  ทุกฺขา  มโน
ทุกฺโข    ตสฺส    ปริญฺญาย    ภควติ    พฺรหฺมจริยํ    วุสฺสติ   ฯเปฯ
ยมฺปิทํ   มโนสมฺผสฺสปจฺจยา   อุปฺปชฺชติ   เวทยิตํ   สุขํ  วา  ทุกฺขํ  วา
#๑ ยุ. วุจฺจติ ฯ
