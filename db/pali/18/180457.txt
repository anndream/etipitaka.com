จ   น   จ   โหติ   ตถาคโต   ปรํ   มรณาติ   อิติ  ปุฏฺฐา  สมานา
อพฺยากตํ   โข   เอตํ   มหาราช   ภควตา   โหติ   จ  น  จ  โหติ
ตถาคโต   ปรํ   มรณาติ   วเทสิ  ฯ  กึ  ปนยฺเย  เนว  โหติ  น  น
โหติ   ตถาคโต   ปรํ   มรณาติ   อิติ   ปุฏฺฐา  สมานา  เอตมฺปิ  โข
มหาราช   อพฺยากตํ  ภควตา  เนว  โหติ  น  น  โหติ  ตถาคโต  ปรํ
มรณาติ   วเทสิ  ฯ  โก  นุ  โข  อยฺเย  เหตุ  โก  ปจฺจโย  เยเนตํ
อพฺยากตํ ภควตาติ ฯ
     [๗๕๖]   เตนหิ  มหาราช  ตญฺเญเวตฺถ  ปฏิปุจฺฉิสฺสามิ  ยถา  เต
ขเมยฺย  ตถา  นํ  พฺยากเรยฺยาสิ  ฯ  ตํ  กึ  มญฺญสิ  มหาราช อตฺถิ เต
โกจิ   คณโก  วา  มุทฺทิโก  วา  สงฺขายโก  วา  โย  ปโหติ  คงฺคาย
วาลิกํ   คเณตุํ   เอตฺตกา   วาลิกา  อิติ  วา  เอตฺตกานิ  วาลิกสตานิ
อิติ  วา  เอตฺตกานิ  วาลิกสหสฺสานิ  อิติ วา เอตฺตกานิ วาลิกสตสหสฺสานิ
อิติ   วาติ   ฯ   โน  เหตํ  อยฺเย  ฯ  อตฺถิ  ปน  เต  โกจิ  คณโก
วา   มุทฺทิโก   วา   สงฺขายโก   วา  โย  ปโหติ  มหาสมุทฺเท  อุทกํ
คเณตุํ   เอตฺตกานิ  อุทกาฬฺหกานิ  อิติ  วา  เอตฺตกานิ  อุทกาฬฺหกสตานิ
อิติ    วา    เอตฺตกานิ   อุทกาฬฺหกสหสฺสานิ   อิติ   วา   เอตฺตกานิ
อุทกาฬฺหกสตสหสฺสานิ   อิติ   วาติ  ฯ  โน  เหตํ  อยฺเย  ฯ  ตํ  กิสฺส
เหตุ ฯ มหยฺเย สมุทฺโท คมฺภีโร อปฺปเมยฺโย ทุปฺปริโยคาโหติ ๑ ฯ
     [๗๕๗]    เอวเมว   โข   มหาราช   เยน   รูเปน   ตถาคตํ
#๑ ทุปฺปริโยคาโฬฺหติ วา ปาโฐ ฯ
