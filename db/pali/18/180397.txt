ปหาย    อนภิชฺฌาลุ   โหติ   พฺยาปาทปโทสํ   ปหาย   อพฺยาปนฺนจิตฺโต
โหติ    มิจฺฉาทิฏฺฐึ    ปหาย   สมฺมาทิฏฺฐิโก   โหติ   ฯ   สโข   โส
คามณิ   อริยสาวโก   เอวํ   วิคตาภิชฺโฌ   วิคตพฺยาปาโท   อสมฺมูโฬฺห
สมฺปชาโน   ปฏิสฺสโต   เมตฺตาสหคเตน   เจตสา   เอกํ  ทิสํ  ผริตฺวา
วิหรติ   ตถา   ทุติยํ   ฯ   ตถา   ตติยํ   ฯ   ตถา  จตุตฺถํ  ฯ  อิติ
อุทฺธมโธ   ติริยํ  สพฺพธิ  สพฺพตฺตตาย  สพฺพาวนฺตํ  โลกํ  เมตฺตาสหคเตน
เจตสา   วิปุเลน   มหคฺคเตน   อปฺปมาเณน   อเวเรน   อพฺยาปชฺเฌน
ผริตฺวา    วิหรติ    ฯ    เสยฺยถาปิ    คามณิ    พลวา    สงฺขธโม
อปฺปกสิเรเนว   จตุทฺทิสา  วิญฺญาเปยฺย  ฯ  เอวเมว  โข  คามณิ  เอวํ
ภาวิตาย   เมตฺตาย   เจโตวิมุตฺติยา   เอวํ   พหุลีกตาย  ยํ  ปมาณกตํ
กมฺมํ   น   ตํ   ตตฺราวสิสฺสติ   น   ตํ   ตตฺราวติฏฺฐติ  ฯ  สโข  โส
คามณิ   อริยสาวโก   เอวํ   วิคตาภิชฺโฌ   วิคตพฺยาปาโท   อสมฺมูโฬฺห
สมฺปชาโน    ปฏิสฺสโต   กรุณาสหคเตน   เจตสา   ฯ   มุทิตาสหคเตน
เจตสา   ฯ   อุเปกฺขาสหคเตน   เจตสา   เอกํ  ทิสํ  ผริตฺวา  วิหรติ
ตถา   ทุติยํ   ฯ   ตถา   ตติยํ   ฯ  ตถา  จตุตฺถํ  ฯ  อิติ  อุทฺธมโธ
ติริยํ    สพฺพธิ    สพฺพตฺตตาย    สพฺพาวนฺตํ   โลกํ   อุเปกฺขาสหคเตน
เจตสา   วิปุเลน   มหคฺคเตน   อปฺปมาเณน   อเวเรน   อพฺยาปชฺเฌน
ผริตฺวา    วิหรติ    ฯ    เสยฺยถาปิ    คามณิ    พลวา    สงฺขธโม
อปฺปกสิเรเนว   จตุทฺทิสา  วิญฺญาเปยฺย  ฯ  เอวเมว  โข  คามณิ  เอวํ
ภาวิตาย   อุเปกฺขาย   เจโตวิมุตฺติยา   เอวํ  พหุลีกตาย  ยํ  ปมาณกตํ
