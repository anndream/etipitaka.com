นิพฺพินฺเทยฺยุํ    ยสฺมา   จ   โข   ภิกฺขเว   อตฺถิ   มนสฺส   อาทีนโว
ตสฺมา    สตฺตา   มนสฺมึ   นิพฺพินฺทนฺติ   โน   เจทํ   ภิกฺขเว   มนสฺส
นิสฺสรณํ    อภวิสฺส   น   ยิทํ   สตฺตา   มนสฺมา   นิสฺสเรยฺยุํ   ยสฺมา
จ   โข   ภิกฺขเว   อตฺถิ   มนสฺส   นิสฺสรณํ   ตสฺมา  สตฺตา  มนสฺมา
นิสฺสรนฺติ   ฯ   ยาวกีวญฺจ   ภิกฺขเว  สตฺตา  อิเมสํ  ฉนฺนํ  อชฺฌตฺติกานํ
อายตนานํ     อสฺสาทญฺจ     อสฺสาทโต     อาทีนวญฺจ     อาทีนวโต
นิสฺสรณญฺจ   นิสฺสรณโต   ยถาภูตํ   นาพฺภญฺญาสุํ   ๑   ฯ  เนว  ตาว
ภิกฺขเว  สตฺตา  สเทวกา  โลกา  สมารกา สพฺรหฺมกา สสฺสมณพฺราหฺมณิยา
ปชาย      สเทวมนุสฺสาย      นิสฺสฏา     วิสญฺญุตฺตา     วิปฺปมุตฺตา
วิปริยาทิกเตน   ๒   เจตสา   วิหรึสุ   ฯ   ยโต   จ  โข  ภิกฺขเว
สตฺตา     อิเมสํ     ฉนฺนํ    อชฺฌตฺติกานํ    อายตนานํ    อสฺสาทญฺจ
อสฺสาทโต   อาทีนวญฺจ   อาทีนวโต   นิสฺสรณญฺจ   นิสฺสรณโต   ยถาภูตํ
อพฺภญฺญาสุํ  ๓  ฯ  อถ  ๔  ภิกฺขเว  สตฺตา  สเทวกา โลกา สมารกา
สพฺรหฺมกา    สสฺสมณพฺราหฺมณิยา    ปชาย    สเทวมนุสฺสาย    นิสฺสฏา
วิสญฺญุตฺตา    วิปฺปมุตฺตา    วิปริยาทิกเตน    เจตสา    วิหรนฺตีติ   ฯ
ปญฺจมํ ฯ
     [๑๘]   โน   เจทํ  ภิกฺขเว  รูปานํ  อสฺสาโท  อภวิสฺส  น  ยิทํ
สตฺตา   รูเปสุ   สารชฺเชยฺยุํ   ยสฺมา   จ  โข  ภิกฺขเว  อตฺถิ  รูปานํ
อสฺสาโท   ตสฺมา   สตฺตา   รูเปสุ   สารชฺชนฺติ   โน   เจทํ  ภิกฺขเว
รูปานํ   อาทีนโว   อภวิสฺส   น   ยิทํ   สตฺตา   รูเปสุ   นิพฺพินฺเทยฺยุํ
#๑ ม. นาพฺภญฺญํสุ ฯ เอวมุปริปิ ฯ   ๒ ม. วิมริยาทีกเตน ฯ ยุ. วิมริยาทิกเตน ฯ
#๓ ม. อพฺภญฺญํสุ ฯ   ๔ ยุ. อถโข ฯ
