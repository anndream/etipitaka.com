ปหียนฺติ    จกฺขุวิญฺญาณํ    อนิจฺจโต    ชานโต    ปสฺสโต   สญฺโญชนา
ปหียนฺติ    จกฺขุสมฺผสฺสํ    อนิจฺจโต    ชานโต    ปสฺสโต   สญฺโญชนา
ปหียนฺติ    ฯเปฯ    ยมฺปิทํ    มโนสมฺผสฺสปจฺจยา   อุปฺปชฺชติ   เวทยิตํ
สุขํ   วา   ทุกฺขํ   วา   อทุกฺขมสุขํ   วา   ตมฺปิ   อนิจฺจโต  ชานโต
ปสฺสโต  สญฺโญชนา  ปหียนฺติ  ฯ  เอวํ  โข  ภิกฺขเว  ๑  ชานโต เอวํ
ปสฺสโต สญฺโญชนา ปหียนฺตีติ ฯ ทุติยํ ฯ
     [๕๘]   กถํ   นุ  โข  ภนฺเต  ชานโต  กถํ  ปสฺสโต  สญฺโญชนา
สมุคฺฆาตํ   คจฺฉนฺตีติ   ฯ   จกฺขุํ   โข   ภิกฺขเว   อนตฺตโต   ชานโต
ปสฺสโต     สญฺโญชนา    สมุคฺฆาตํ    คจฺฉนฺติ    รูเป    จกฺขุวิญฺญาณํ
จกฺขุสมฺผสฺสํ    ยมฺปิทํ    จกฺขุสมฺผสฺสปจฺจยา   อุปฺปชฺชติ   เวทยิตํ   สุขํ
วา   ทุกฺขํ   วา   อทุกฺขมสุขํ   วา  ตมฺปิ  อนตฺตโต  ชานโต  ปสฺสโต
สญฺโญชนา    สมุคฺฆาตํ    คจฺฉนฺติ    ฯ   โสตํ   ฆานํ   ชิวฺหํ   กายํ
มนํ    ธมฺเม   มโนวิญฺญาณํ   มโนสมฺผสฺสํ   ยมฺปิทํ   มโนสมฺผสฺสปจฺจยา
อุปฺปชฺชติ    เวทยิตํ    สุขํ    วา    ทุกฺขํ    วา   อทุกฺขมสุขํ   วา
ตมฺปิ   อนตฺตโต   ชานโต   ปสฺสโต  สญฺโญชนา  สมุคฺฆาตํ  คจฺฉนฺติ  ฯ
เอวํ   โข   ภิกฺขเว   ชานโต   เอวํ   ปสฺสโต  สญฺโญชนา  สมุคฺฆาตํ
คจฺฉนฺตีติ ฯ ตติยํ ฯ
     [๕๙]  กถํ  นุ  โข  ภนฺเต  ชานโต กถํ ปสฺสโต อาสวา ปหียนฺตีติ
ฯเปฯ จตุตฺถํ ฯ
     [๖๐] ฯเปฯ อาสวา สมุคฺฆาตํ คจฺฉนฺตีติ ฯเปฯ ปญฺจมํ ฯ
#๑ ม. ยุ. ภิกฺขุ ฯ
