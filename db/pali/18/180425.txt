เอวมาหํสุ   อมฺโภ   อยํ   ปุริโส   กึ   อกาสิ   มาลี  กุณฺฑลี  ฯเปฯ
อิตฺถิกาเมหิ    ราชา   มญฺเญ   ปริจาเรตีติ   ฯ   ตเมนํ   เอวมาหํสุ
อมฺโภ    อยํ    ปุริโส    รญฺโญ    ปจฺจตฺถิกสฺส    ทาเรสุ   จาริตฺตํ
อาปชฺชิ    ตสฺส   ราชา   อตฺตมโน   อภิหารมทาสิ   เตนายํ   ปุริโส
มาลี   กุณฺฑลี   ฯเปฯ   อิตฺถิกาเมหิ   ราชา   มญฺเญ  ปริจาเรตีติ  ฯ
ทิสฺสติ   โข   คามณิ   อิเธกจฺโจ   ทฬฺหาย  รชฺชุยา  ฯเปฯ  ทกฺขิณโต
นครสฺส   สีสํ   ฉิชฺชมาโน   ฯ  ตเมนํ  เอวมาหํสุ  อมฺโภ  อยํ  ปุริโส
กึ    อกาสิ    ทฬฺหาย   รชฺชุยา   ฯเปฯ   ทกฺขิณโต   นครสฺส   สีสํ
ฉินฺทตีติ    ฯ    ตเมนํ   เอวมาหํสุ   อมฺโภ   อยํ   ปุริโส   กุลิตฺถีสุ
กุลกุมารีสุ   จาริตฺตํ   อาปชฺชิ   เตน  นํ  ราชาโน  คเหตฺวา  เอวรูปํ
กมฺมกรณํ   กาเรนฺตีติ   ฯ   ตํ   กึ   มญฺเญสิ   คามณิ   อปิ  นุ  เต
เอวรูปํ   ทิฏฺฐํ   วา   สุตํ   วาติ   ฯ  ทิฏฺฐญฺจ  โน  ภนฺเต  สุตํ  จ
สุยฺยิสฺสติ จาติ ฯ
     [๖๕๘]   ตตฺร   คามณิ   เย   เต  สมณพฺราหฺมณา  เอวํวาทิโน
เอวํทิฏฺฐิโน   โยโกจิ   กาเมสุ   มิจฺฉาจรติ   สพฺโพ   โส  ทิฏฺเฐ  ว
ธมฺเม  ทุกฺขํ  โทมนสฺสํ  ปฏิสํเวทยตีติ  ฯ  สจฺจํ  วา  เต  อาหํสุ  มุสา
วาติ ฯเปฯ กลฺลํ นุ เตสุ ปสีทิตุนฺติ ฯ โน เหตํ ภนฺเต ฯ
     [๖๕๙]   ทิสฺสติ   โข   ปน   คามณิ   อิเธกจฺโจ  มาลี  กุณฺฑลี
สุนฺหาโต    สุวิลิตฺโต    กปฺปิตเกสมสฺสุ   อิตฺถิกาเมหิ   ราชา   มญฺเญ
ปริจาเรนฺโต    ฯ    ตเมนํ   เอวมาหํสุ   อมฺโภ   อยํ   ปุริโส   กึ
