อสาหเสน  ธมฺเมน  โภเค  ปริเยสิตฺวา  อสาหเสน  น  อตฺตานํ  สุเขติ
น   ปีเณติ   น   สํวิภชติ   น   ปุญฺญานิ   กโรติ   ฯ   อยํ   คามณิ
กามโภคี   เอเกน   ฐาเนน   ปาสํโส   ทฺวีหิ   ฐาเนหิ  คารโยฺห  ฯ
กตเมน    เอเกน   ฐาเนน   ปาสํโส   ฯ  ธมฺเมน  โภเค  ปริเยสติ
อสาหเสนาติ   อิมินา   เอเกน   ฐาเนน   ปาสํโส  ฯ  กตเมหิ  ทฺวีหิ
ฐาเนหิ  คารโยฺห  ฯ  น  อตฺตานํ  สุเขติ  น  ปีเณตีติ  อิมินา  ปฐเมน
ฐาเนน   คารโยฺห   ฯ   น   สํวิภชติ   น   ปุญฺญานิ  กโรตีติ  อิมินา
ทุติเยน   ฐาเนน  คารโยฺห  ฯ  อยํ  คามณิ  กามโภคี  อิมินา  เอเกน
ฐาเนน ปาสํโส อิเมหิ ทฺวีหิ ฐาเนหิ คารโยฺห ฯ
     [๖๔๑]  ตตฺร  คามณิ  ยฺวายํ  กามโภคี  ธมฺเมน  โภเค ปริเยสติ
อสาหเสน   ธมฺเมน   โภเค   ปริเยสิตฺวา  อสาหเสน  อตฺตานํ  สุเขติ
ปีเณติ   น   สํวิภชติ   น   ปุญฺญานิ  กโรติ  ฯ  อยํ  คามณิ  กามโภคี
ทวีหิ   ฐาเนหิ  ปาสํโส  เอเกน  ฐาเนน  คารโยฺห  ฯ  กตเมหิ  ทฺวีหิ
ฐาเนหิ   ปาสํโส   ฯ  ธมฺเมน  โภเค  ปริเยสติ  อสาหเสนาติ  อิมินา
ปฐเมน   ฐาเนน   ปาสํโส   ฯ   อตฺตานํ   สุเขติ   ปีเณตีติ   อิมินา
ทุติเยน   ฐาเนน  ปาสํโส  ฯ  กตเมน  เอเกน  ฐาเนน  คารโยฺห  ฯ
น  สํวิภชติ  น  ปุญฺญานิ  กโรตีติ  อิมินา  เอเกน  ฐาเนน  คารโยฺห ฯ
อยํ    คามณิ   กามโภคี   อิเมหิ   ทฺวีหิ   ฐาเนหิ   ปาสํโส   อิมินา
เอเกน ฐาเนน คารโยฺห ฯ
     [๖๔๒]  ตตฺร  คามณิ  ยฺวายํ  กามโภคี  ธมฺเมน  โภเค ปริเยสติ
