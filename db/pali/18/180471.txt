ปรํ   มรณาติปิสฺส   น   โหติ   ฯเปฯ   เนว   โหติ   น   น  โหติ
ตถาคโต  ปรํ  มรณาติปิสฺส  น  โหติ  น  เวทนํ  ฯ สญฺญํ ฯ สงฺขาเร ฯ
วิญฺญาณํ     ชานโต    ปสฺสโต    ยถาภูตํ    วิญฺญาณสมุทยํ    ชานโต
ปสฺสโต     ยถาภูตํ    วิญฺญาณนิโรธํ    ชานโต    ปสฺสโต    ยถาภูตํ
วิญฺญาณนิโรธคามินีปฏิปทํ   ชานโต   ปสฺสโต   ยถาภูตํ   โหติ  ตถาคโต
ปรํ   มรณาติปิสฺส   น  โหติ  ฯ  น  โหติ  ตถาคโต  ปรํ  มรณาติปิสฺส
น   โหติ   ฯ   โหติ   จ   น  จ  โหติ  ตถาคโต  ปรํ  มรณาติปิสฺส
น   โหติ   ฯ   เนว  โหติ  น  น  โหติ  ตถาคโต  ปรํ  มรณาติปิสฺส
น  โหติ  ฯ  อยํ  โข  อาวุโส  เหตุ  อยํ  ปจฺจโย  เยเนตํ  อพฺยากตํ
ภควตาติ ฯ จตุตฺถํ ฯ
     [๗๗๖]   เอกํ   สมยํ   อายสฺมา   จ  สารีปุตฺโต  อายสฺมา  จ
มหาโกฏฺฐิโต    พาราณสิยํ    วิหรนฺติ    อิสิปตเน   มิคทาเย   ฯเปฯ
สาเยว  ปุจฺฉา  ฯ  โก  นุ  โข  อาวุโส  เหตุ  โก  ปจฺจโย  เยเนตํ
อพฺยากตํ ภควตาติ ฯ
     [๗๗๗]  รูเป โข อาวุโส อวิคตราคสฺส อวิคตจฺฉนฺทสฺส อวิคต-
เปมสฺส  อวิคตปิปาสสฺส  อวิคตปริฬาหสฺส  อวิคตตณฺหสฺส   โหติ
ตถาคโต   ปรํ   มรณาติปิสฺส   โหติ   ฯเปฯ   เนว   โหติ   น   น
โหติ   ตถาคโต  ปรํ  มรณาติปิสฺส  โหติ  ฯ  เวทนาย  ฯ  สญฺญาย  ฯ
สงฺขาเรสุ   ฯ   วิญฺญาเณ   อวิคตราคสฺส  อวิคตจฺฉนฺทสฺส  อวิคตเปมสฺส
อวิคตปิปาสสฺส    อวิคตปริฬาหสฺส    อวิคตตณฺหสฺส    โหติ    ตถาคโต
