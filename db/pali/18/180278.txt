ปญฺจกงฺโค  ฐปติ  อุทายิสฺส  ภิกฺขุโน  นาพฺภนุโมทิ  ฯ  สนฺตํ  จ ปนานนฺท
ปริยายํ อุทายิ ภิกฺขุ ปญฺจกงฺคสฺส ฐปติโน นาพฺภนุโมทิ ฯ
     [๔๑๒]  เทฺวปิ  มยา  อานนฺท เวทนา วุตฺตา ปริยาเยน ติสฺโส ๑
มยา   เวทนา   วุตฺตา   ปริยาเยน   ปญฺจปิ   มยา   เวทนา  วุตฺตา
ปริยาเยน  ฉปิ  มยา  เวทนา วุตฺตา ปริยาเยน อฏฺฐารสาปิ มยา เวทนา
วุตฺตา    ปริยาเยน   ฉตฺตึสาปิ   มยา   เวทนา   วุตฺตา   ปริยาเยน
อฏฺฐสตํปิ  มยา  เวทนา  วุตฺตา  ปริยาเยน  ฯ  เอวํ ปริยาเยน เทสิโต
อานนฺท  มยา  ธมฺโม  ฯ  เอวํ  ปริยาเยน  เทสิเต  โข  อานนฺท มยา
ธมฺเม   เย   อญฺญมญฺญสฺส   สุภาสิตํ   สุลปิตํ   น   สมนุมญฺญิสฺสนฺติ  น
สมนุชานิสฺสนฺติ  น  สมนุโมทิสฺสนฺติ  ฯ  เตสํ  เอตํ  ปาฏิกงฺขํ ภณฺฑนชาตา
กลหชาตา      วิวาทาปนฺนา     อญฺญมญฺญํ     มุขสตฺตีหิ     วิตุทนฺตา
วิหริสฺสนฺติ  ๒  ฯ  เอวํ  ปริยายเทสิโต  โข ๓ อานนฺท มยา ธมฺโม ฯ
เอวํ  ปริยายเทสิเต  โข  ๓  อานนฺท  มยา  ธมฺเม  เย  อญฺญมญฺญสฺส
สุภาสิตํ   สุลปิตํ   สมนุมญฺญิสฺสนฺติ   สมนุชานิสฺสนฺติ   สมนุโมทิสฺสนฺติ   ฯ
เตสํ   เอตํ  ปาฏิกงฺขํ  สมคฺคา  สมฺโมทมานา  อวิวทมานา  ขีโรทกีภูตา
อญฺญมญฺญํ ปิยจกฺขูหิ สมฺปสฺสนฺตา วิหริสฺสนฺติ ๒ ฯ
     [๔๑๓]  ปญฺจิเม  อานนฺท กามคุณา ฯ กตเม ปญฺจ ฯ จกฺขุวิญฺเญยฺยา
รูปา     อิฏฺฐา     กนฺตา     มนาปา     ปิยรูปา     กามูปสญฺหิตา
รชนิยา   ฯเปฯ   กายวิญฺเญยฺยา   โผฏฺฐพฺพา   อิฏฺฐา  กนฺตา  มนาปา
ปิยรูปา    กามูปสญฺหิตา   รชนิยา   ฯ   อิเม   โข   อานนฺท   ปญฺจ
#๑ ม. ยุ. ติสฺโสปิ ฯ  ๒ ม. อิติสทฺโท อตฺถิ ฯ  ๓ ยุ. โขสทฺโท นตฺถิ ฯ
