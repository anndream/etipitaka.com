สมุทโย   ฯเปฯ   ชิวฺหญฺจ   ปฏิจฺจ   รเส  จ  อุปฺปชฺชติ  ชิวฺหา-
วิญฺญาณํ  ติณฺณํ     สงฺคติ    ผสฺโส    ผสฺสปจฺจยา    เวทนา    เวทนา-
ปจฺจยา  ตณฺหา     อยํ     ทุกฺขสฺส     สมุทโย    ฯเปฯ    มนญฺจ    ปฏิจฺจ
ธมฺเม     จ    อุปฺปชฺชติ    มโนวิญฺญาณํ    ติณฺณํ    สงฺคติ    ผสฺโส
ผสฺสปจฺจยา   เวทนา   เวทนาปจฺจยา   ตณฺหา   ฯ  อยํ  โข  ภิกฺขเว
ทุกฺขสฺส สมุทโย ฯ
     [๑๕๕]  กตโม  จ  ภิกฺขเว  ทุกฺขสฺส  อตฺถงฺคโม  ๑  ฯ จกฺขุญฺจ
ปฏิจฺจ    รูเป   จ   อุปฺปชฺชติ   จกฺขุวิญฺญาณํ   ติณฺณํ   สงฺคติ   ผสฺโส
ผสฺสปจฺจยา      เวทนา     เวทนาปจฺจยา     ตณฺหา     ตสฺสาเยว
ตณฺหาย  อเสสวิราคนิโรธา  อุปาทานนิโรโธ  อุปาทานนิโรธา  ภวนิโรโธ
ภวนิโรธา     ชาตินิโรโธ    ชาตินิโรธา    ชรามรณํ    โสกปริเทว-
ทุกฺขโทมนสฺสุปายาสา     นิรุชฺฌนฺติ     ฯ    เอวเมตสฺส    เกวลสฺส
ทุกฺขกฺขนฺธสฺส   นิโรโธ   โหติ   ฯ   อยํ   ทุกฺขสฺส  อตฺถงฺคโม  ฯเปฯ
ชิวฺหญฺจ    ปฏิจฺจ    รเส    จ    อุปฺปชฺชติ    ชิวฺหาวิญฺญาณํ    ติณฺณํ
สงฺคติ    ผสฺโส    ผสฺสปจฺจยา    เวทนา    เวทนาปจฺจยา    ตณฺหา
ตสฺสาเยว  ตณฺหาย  อเสสวิราคนิโรธา  อุปาทานนิโรโธ  อุปาทานนิโรธา
ฯเปฯ      อยํ      ทุกฺขสฺส      อตฺถงฺคโม      ฯเปฯ     มนญฺจ
ปฏิจฺจ     ธมฺเม    จ    อุปฺปชฺชติ    มโนวิญฺญาณํ    ติณฺณํ    สงฺคติ
ผสฺโส    ผสฺสปจฺจยา    เวทนา   เวทนาปจฺจยา   ตณฺหา   ตสฺสาเยว
ตณฺหาย     อเสสวิราคนิโรธา     อุปาทานนิโรโธ     อุปาทานนิโรธา
#๑ ยุ. อตฺถคโม ฯ สพฺพตฺถ อีทิสเมว ฯ
