อาราเธยฺย  อติกฺกมฺเมว  กพฬึ  การาหารภกฺขานํ เทวานํ สหพฺยตํ อญฺญตรํ
มโนมยํ     กายํ     อุปปนฺโน    สญฺญาเวทยิตนิโรธํ    สมาปชฺเชยฺยปิ
วุฏฺฐเหยฺยปิ  อตฺเถตํ  ฐานนฺติ  ฯ  อิทมโวจ  ภควา  อิทํ  วตฺวาน สุคโต
อุฏฺฐายาสนา  วิหารํ  ปาวิสิ  ฯ  อถโข อายสฺมา อานนฺโท อจิรปกฺกนฺตสฺส
ภควโต     เยนายสฺมา     อุปวาโน     เตนุปสงฺกมิ    อุปสงฺกมิตฺวา
อายสฺมนฺตํ   อุปวานํ  เอตทโวจ  อิธาวุโส  อุปวาน  อญฺเญ  เถเร  ๑
ภิกฺขู   วิเหเสนฺติ   มยนฺเต   ๒   น  ปุจฺฉาม  อนจฺฉริยํ  โข  ปเนตํ
อาวุโส    อุปวาน   ยํ   ภควา   สายณฺหสมยํ   ปฏิสลฺลานา   วุฏฺฐิโต
เอตเทว   อารพฺภ   อุทาหเรยฺย   ยถา   อายสฺมนฺตญฺเญเวตฺถ  อุปวานํ
ปฏิภาเสยฺย  อิทาเนว  อมฺหากํ  สารชฺชํ  โอกฺกนฺตนฺติ  ฯ  อถโข  ภควา
สายณฺหสมยํ   ปฏิสลฺลานา   วุฏฺฐิโต   เยน  อุปฏฺฐานสาลา  เตนุปสงฺกมิ
อุปสงฺกมิตฺวา      ปญฺญตฺเต     อาสเน     นิสีทิ     นิสชฺช     โข
ภควา   อายสฺมนฺตํ   อุปวานํ   เอตทโวจ   กตีหิ   นุ   โข   อุปวาน
ธมฺเมหิ  สมนฺนาคโต  เถโร  ภิกฺขุ  สพฺรหฺมจารีนํ  ปิโย  จ โหติ มนาโป
จ   ครุ   จ  ภาวนีโย  จาติ  ฯ  ปญฺจหิ  ภนฺเต  ธมฺเมหิ  สมนฺนาคโต
เถโร  ภิกฺขุ  สพฺรหฺมจารีนํ  ปิโย  จ  โหติ มนาโป จ ครุ จ ภาวนีโย จ
กตเมหิ   ปญฺจหิ   อิธ   ภนฺเต   เถโร   ภิกฺขุ   สีลวา  โหติ  ฯเปฯ
สิกฺขติ   สิกฺขาปเทสุ  พหุสฺสุโต  โหติ  ฯเปฯ  ทิฏฺฐิยา  สุปฺปฏิวิทฺธา  ๓
กลฺยาณวาโจ   โหติ   กลฺยาณวากฺกรโณ   โปริยา  วาจาย  สมนฺนาคโต
#๑ ยุ. เถรํ ภิกฺขุํ ฯ  ๒ ม. มยํ เตน น มุจฺจาม ฯ  ๓ ยุ. สุปฺปฏิวิทฺโธ ฯ
