วา  ทิสฺวา  น  สํสีทติ  น  วิสีทติ  สนฺถมฺภติ  สกฺโกติ  สงฺคามํ  โอตริตุํ
เอวํ  โข  ภิกฺขเว  รญฺโญ  นาโค  ขโม  โหติ  รูปานํ ฯ กถญฺจ ภิกฺขเว
รญฺโญ  นาโค  ขโม  โหติ  สทฺทานํ อิธ ภิกฺขเว รญฺโญ นาโค สงฺคามคโต
หตฺถิสทฺทํ   วา   สุตฺวา   อสฺสสทฺทํ   วา  สุตฺวา  รถสทฺทํ  วา  สุตฺวา
ปตฺติสทฺทํ   วา   สุตฺวา   เภริปณวสงฺขติณวนินฺนาทสทฺทํ   วา  สุตฺวา  น
สํสีทติ   น   วิสีทติ   สนฺถมฺภติ   สกฺโกติ  สงฺคามํ  โอตริตุํ  เอวํ  โข
ภิกฺขเว  รญฺโญ  นาโค  ขโม  โหติ  สทฺทานํ  ฯ  กถญฺจ  ภิกฺขเว รญฺโญ
นาโค   ขโม  โหติ  คนฺธานํ  อิธ  ภิกฺขเว  รญฺโญ  นาโค  สงฺคามคโต
เย   เต   รญฺโญ  นาคา  อภิชาตา  สงฺคามาวจรา  เตสํ  มุตฺตกรีสสฺส
คนฺธํ   ฆายิตฺวา   น   สํสีทติ   น  วิสีทติ  สนฺถมฺภติ  สกฺโกติ  สงฺคามํ
โอตริตุํ   เอวํ   โข  ภิกฺขเว  รญฺโญ  นาโค  ขโม  โหติ  คนฺธานํ  ฯ
กถญฺจ   ภิกฺขเว   รญฺโญ   นาโค   ขโม   โหติ  รสานํ  อิธ  ภิกฺขเว
รญฺโญ  นาโค  สงฺคามคโต  เอกิสฺสา  วา  ติโณทกทตฺติยา  วิหนีโต ทฺวีหิ
วา   ตีหิ   วา   จตูหิ   วา   ปญฺจหิ  วา  ติโณทกทตฺตีหิ  วิหนีโต  น
สํสีทติ   น   วิสีทติ   สนฺถมฺภติ   สกฺโกติ  สงฺคามํ  โอตริตุํ  เอวํ  โข
ภิกฺขเว  รญฺโญ  นาโค  ขโม  โหติ  รสานํ  ฯ  กถญฺจ  ภิกฺขเว  รญฺโญ
นาโค  ขโม  โหติ  โผฏฺฐพฺพานํ  อิธ  ภิกฺขเว  รญฺโญ นาโค สงฺคามคโต
เอเกน  วา  สรเวเคน  วิทฺโธ  ทฺวีหิ  วา  ตีหิ  วา  จตูหิ  วา ปญฺจหิ
วา  สรเวเคหิ  วิทฺโธ  น  สํสีทติ  น  วิสีทติ  สนฺถมฺภติ สกฺโกติ สงฺคามํ
โอตริตุํ  เอวํ  โข  ภิกฺขเว  รญฺโญ  นาโค  ขโม  โหติ  โผฏฺฐพฺพานํ ฯ
