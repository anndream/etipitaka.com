รโห   จ   อยมฺปิ   ธมฺโม   สาราณีโย  ปิยกรโณ  ครุกรโณ  สงฺคหาย
อวิวาทาย  สามคฺคิยา  เอกีภาวาย  สํวตฺตติ  ฯ  อิเม  โข  ภิกฺขเว  ฉ
ธมฺมา  สาราณียา  ปิยกรณา  ครุกรณา  สงฺคหาย  อวิวาทาย  สามคฺคิยา
เอกีภาวาย สํวตฺตนฺตีติ ฯ
     [๒๘๔]  ๑๓  ฉยิมา  ภิกฺขเว  นิสฺสารณิยา  ธาตุโย  กตมา ฉ อิธ
ภิกฺขเว  ภิกฺขุ  เอวํ  วเทยฺย  เมตฺตา  หิ  โข  เม เจโตวิมุตฺติ ภาวิตา
พหุลีกตา   ยานีกตา   วตฺถุกตา   อนุฏฺฐิตา   ปริจิตา  สุสมารทฺธา  อถ
จ   ปน   เม   พฺยาปาโท   จิตฺตํ   ปริยาทาย   ติฏฺฐตีติ   โส   มา
เหวนฺติสฺส    วจนีโย   มา   อายสฺมา   เอวํ   อวจ   มา   ภควนฺตํ
อพฺภาจิกฺขิ   น   หิ   สาธุ   ภควโต  อพฺภกฺขานํ  น  หิ  ภควา  เอวํ
วเทยฺย   อฏฺฐานเมตํ  อาวุโส  อนวกาโส  ยํ  เมตฺตาย  เจโตวิมุตฺติยา
ภาวิตาย   พหุลีกตาย   ยานีกตาย   วตฺถุกตาย   อนุฏฺฐิตาย   ปริจิตาย
สุสมารทฺธาย    อถ    จ    ปนสฺส    พฺยาปาโท   จิตฺตํ   ปริยาทาย
ฐสฺสตีติ   ๑   เนตํ  ฐานํ  วิชฺชติ  นิสฺสรณเญฺหตํ  อาวุโส  พฺยาปาทสฺส
ยทิทํ  เมตฺตา  เจโตวิมุตฺติ  ๒  ฯ  อิธ  ปน ภิกฺขเว ภิกฺขุ เอวํ วเทยฺย
กรุณา   หิ   โข   เม   เจโตวิมุตฺติ   ภาวิตา   พหุลีกตา   ยานีกตา
วตฺถุกตา   อนุฏฺฐิตา   ปริจิตา  สุสมารทฺธา  อถ  จ  ปน  เม  วิเหสา
จิตฺตํ    ปริยาทาย   ติฏฺฐตีติ   โส   มา   เหวนฺติสฺส   วจนีโย   มา
อายสฺมา   เอวํ   อวจ   มา   ภควนฺตํ   อพฺภาจิกฺขิ   น   หิ   สาธุ
ภควโต   อพฺภกฺขานํ   น   หิ   ภควา   เอวํ   วเทยฺย   อฏฺฐานเมตํ
#๑ ม. อิติสทฺโท นตฺถิ ฯ  ๒ ม. เจโตวิมุตฺตีติ ฯ
