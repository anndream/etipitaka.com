     [๑๐๗]    ปญฺจหิ    ภิกฺขเว    ธมฺเมหิ    สมนฺนาคโต    ภิกฺขุ
อาหุเนยฺโย   โหติ   ปาหุเนยฺโย   ทกฺขิเณยฺโย   อญฺชลิกรณีโย  อนุตฺตรํ(
ปุญฺญกฺเขตฺตํ    โลกสฺส    กตเมหิ    ปญฺจหิ    อิธ    ภิกฺขเว   ภิกฺขุ
สีลสมฺปนฺโน      โหติ     สมาธิสมฺปนฺโน     โหติ     ปญฺญาสมฺปนฺโน
โหติ     วิมุตฺติสมฺปนฺโน     โหติ     วิมุตฺติญาณทสฺสนสมฺปนฺโน    โหติ
อิเมหิ   โข   ภิกฺขเว  ปญฺจหิ  ธมฺเมหิ  สมนฺนาคโต  ภิกฺขุ  อาหุเนยฺโย
โหติ   ปาหุเนยฺโย   ทกฺขิเณยฺโย   อญฺชลิกรณีโย   อนุตฺตรํ  ปุญฺญกฺเขตฺตํ
โลกสฺสาติ ฯ
     [๑๐๘]    ปญฺจหิ    ภิกฺขเว    ธมฺเมหิ    สมนฺนาคโต    ภิกฺขุ
อาหุเนยฺโย   โหติ   ฯเปฯ   อนุตฺตรํ   ปุญฺญกฺเขตฺตํ   โลกสฺส  กตเมหิ
ปญฺจหิ    อิธ   ภิกฺขเว   ภิกฺขุ   อเสเขน   สีลกฺขนฺเธน   สมนฺนาคโต
โหติ    อเสเขน    สมาธิกฺขนฺเธน    สมนฺนาคโต    โหติ   อเสเขน
ปญฺญากฺขนฺเธน     สมนฺนาคโต     โหติ    อเสเขน    วิมุตฺติกฺขนฺเธน
สมนฺนาคโต    โหติ   อเสเขน   วิมุตฺติญาณทสฺสนกฺขนฺเธน   สมนฺนาคโต
โหติ   อิเมหิ   โข   ภิกฺขเว   ปญฺจหิ   ธมฺเมหิ   สมนฺนาคโต   ภิกฺขุ
อาหุเนยฺโย โหติ ฯเปฯ อนุตฺตรํ ปุญฺญกฺเขตฺตํ โลกสฺสาติ ฯ
     [๑๐๙]   ปญฺจหิ  ภิกฺขเว  ธมฺเมหิ  สมนฺนาคโต  ภิกฺขุ  จาตุทฺทิโส
โหติ    กตเมหิ    ปญฺจหิ    อิธ    ภิกฺขเว    ภิกฺขุ   สีลวา   โหติ
ปาติโมกฺขสํวรสํวุโต   วิหรติ   อาจารโคจรสมฺปนฺโน  อณุมตฺเตสุ  วชฺเชสุ
ภยทสฺสาวี   สมาทาย   สิกฺขติ   สิกฺขาปเทสุ   พหุสฺสุโต  โหติ  สุตธโร
