ปวิเวกํ   ปีตึ   อุปสมฺปชฺช   วิหรติ  ปญฺจสฺส  ฐานานิ  ตสฺมึ  สมเย  น
โหนฺติ    ยมฺปิสฺส    กามูปสญฺหิตํ    ทุกฺขํ   โทมนสฺสํ   ตมฺปิสฺส   ตสฺมึ
สมเย   น   โหติ   ยมฺปิสฺส   กามูปสญฺหิตํ   สุขํ   โสมนสฺสํ   ตมฺปิสฺส
ตสฺมึ   สมเย   น   โหติ   ยมฺปิสฺส   อกุสลูปสญฺหิตํ   ทุกฺขํ   โทมนสฺสํ
ตมฺปิสฺส    ตสฺมึ    สมเย   น   โหติ   ยมฺปิสฺส   อกุสลูปสญฺหิตํ   สุขํ
โสมนสฺสํ   ตมฺปิสฺส   ตสฺมึ   สมเย   น   โหติ   ยมฺปิสฺส  กุสลูปสญฺหิตํ
ทุกฺขํ   โทมนสฺสํ   ตมฺปิสฺส   ตสฺมึ   สมเย   น  โหติ  ยสฺมึ  สารีปุตฺต
สมเย   อริยสาวโก   ปวิเวกํ  ปีตึ  อุปสมฺปชฺช  วิหรติ  อิมานิ  ปญฺจสฺส
ฐานานิ ตสฺมึ สมเย น โหนฺตีติ ฯ
     [๑๗๗]   ปญฺจิมา  ภิกฺขเว  วณิชฺชา  อุปาสเกน  อกรณียา  กตมา
ปญฺจ   สตฺถวณิชฺชา   สตฺตวณิชฺชา   มํสวณิชฺชา   มชฺชวณิชฺชา  วิสวณิชฺชา
อิมา โข ภิกฺขเว ปญฺจ วณิชฺชา อุปาสเกน อกรณียาติ ฯ
     [๑๗๘]   ตํ   กึ   มญฺญถ   ภิกฺขเว   อปินุ  ตุเมฺหหิ  ทิฏฺฐํ  วา
สุตํ   วา   อยํ   ปุริโส   ปาณาติปาตํ  ปหาย  ปาณาติปาตา  ปฏิวิรโต
โหติ   ๑  ตเมนํ  ราชาโน  คเหตฺวา  ปาณาติปาตาเวรมณีเหตุ  หนนฺติ
วา  พนฺธนฺติ  วา  ปพฺพาเชนฺติ  วา  ยถาปจฺจยํ วา กโรนฺตีติ ฯ โน เหตํ
ภนฺเต   ฯ  สาธุ  ภิกฺขเว  มยาปิ  โข  เอตํ  ภิกฺขเว  เนว  ทิฏฺฐํ  น
สุตํ  อยํ  ปุริโส  ปาณาติปาตํ  ปหาย  ปาณาติปาตา  ปฏิวิรโต  โหติ ๑
ตเมนํ  ราชาโน  คเหตฺวา  ปาณาติปาตาเวรมณีเหตุ  หนนฺติ  วา พนฺธนฺติ
วา  ปพฺพาเชนฺติ  วา  ยถาปจฺจยํ  วา กโรนฺตีติ อปิจขฺวสฺส ๒ ตเทว ๓
#๑ ม. ปฏิวิรโตติ ฯ  ๒ ม. ยุ. อปิจขฺวาสฺส ฯ  ๓ ม. ยุ. ตเมว ฯ
