ธนสฺสปิ   ธญฺญสฺสปิ  รชตสฺสปิ  ชาตรูปสฺสปิ  เอตรหิ  ภิกฺขเว  พฺราหฺมณา
สนฺนิธึ   กโรนฺติ   ธนสฺสปิ   ธญฺญสฺสปิ   รชตสฺสปิ  ชาตรูปสฺสปิ  เอตรหิ
ภิกฺขเว   สุนขา   น   สนฺนิธึ   กโรนฺติ   ธนสฺสปิ  ธญฺญสฺสปิ  รชตสฺสปิ
ชาตรูปสฺสปิ   อยํ   ภิกฺขเว  จตุตฺโถ  โปราโณ  พฺราหฺมณธมฺโม  เอตรหิ
สุนเขสุ  สนฺทิสฺสติ  โน  พฺราหฺมเณสุ  ฯ  ปุพฺเพ  สุทํ  ภิกฺขเว พฺราหฺมณา
สายํ   สายมาสาย   ปาโต   ปาตราสาย   ภิกฺขํ   ปริเยสนฺติ  เอตรหิ
ภิกฺขเว  พฺราหฺมณา  ยาวทตฺถํ  อุทราวเทหกํ  ภุญฺชิตฺวา  อวเสสํ  อาทาย
ปกฺกมนฺติ  เอตรหิ  ภิกฺขเว  สุนขา  สายํ  สายมาสาย ปาโต ปาตราสาย
ภิกฺขํ   ปริเยสนฺติ   อยํ   ภิกฺขเว   ปญฺจโม   โปราโณ  พฺราหฺมณธมฺโม
เอตรหิ    สุนเขสุ    สนฺทิสฺสติ   โน   พฺราหฺมเณสุ   ฯ   อิเม   โข
ภิกฺขเว   ปญฺจ   โปราณา  พฺราหฺมณธมฺมา  เอตรหิ  สุนเขสุ  สนฺทิสฺสนฺติ
โน พฺราหฺมเณสูติ ฯ
     [๑๙๒]   อถโข   โทโณ   พฺราหฺมโณ  เยน  ภควา  เตนุปสงฺกมิ
อุปสงฺกมิตฺวา   ภควตา   สทฺธึ  สมฺโมทิ  สมฺโมทนียํ  กถํ  สาราณียํ  ๑
วีติสาเรตฺวา  เอกมนฺตํ  นิสีทิ  เอกมนฺตํ  นิสินฺโน  โข  โทโณ พฺราหฺมโณ
ภควนฺตํ    เอตทโวจ    สุตํ    เมตํ    โภ    โคตม    น   สมโณ
โคตโม   พฺราหฺมเณ  ชิณฺเณ  วุฑฺเฒ  มหลฺลเก  อทฺธคเต  วโยอนุปฺปตฺเต
อภิวาเทติ   วา   ปจฺจุฏฺเฐติ   วา   อาสเนน   วา   นิมนฺเตตีติ   ฯ
ตยิทํ   โภ   โคตม   ตเถว   น  หิ  ภวํ  โคตโม  พฺราหฺมเณ  ชิณฺเณ
วุฑฺเฒ   มหลฺลเก  อทฺธคเต  วโยอนุปฺปตฺเต  อภิวาเทติ  วา  ปจฺจุฏฺเฐติ
#๑ ม. สารณียํ ฯ สพฺพตฺถ อีทิสเมว ฯ
