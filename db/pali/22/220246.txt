อยํ   อิเมสํ  ปญฺจนฺนํ  อารญฺญกานํ  อคฺโค  จ  เสฏฺโฐ  จ  โมกฺโข  จ
อุตฺตโม   จ   ปวโร  จ  เสยฺยถาปิ  ภิกฺขเว  ควา  ขีรํ  ขีรมฺหา  ทธิ
ทธิมฺหา     นวนีตํ     นวนีตมฺหา     สปฺปิ    สปฺปิมฺหา    สปฺปิมณฺโฑ
สปฺปิมณฺโฑ  ๑  ตตฺถ  อคฺคมกฺขายติ  เอวเมว โข ภิกฺขเว อิเมสํ ปญฺจนฺนํ
อารญฺญกานํ   ยฺวายํ   อารญฺญโก  อปฺปิจฺฉตญฺเญว  นิสฺสาย  สนฺตุฏฺฐิญฺเญว
นิสฺสาย   สลฺเลขญฺเญว   นิสฺสาย  ปวิเวกญฺเญว  นิสฺสาย  อิทมตฺถิตญฺเญว
นิสฺสาย   อารญฺญโก   โหติ   อยํ  อิเมสํ  ปญฺจนฺนํ  อารญฺญกานํ  อคฺโค
จ เสฏฺโฐ จ โมกฺโข จ อุตฺตโม จ ปวโร จาติ ฯ
     [๑๘๒] ปญฺจิเม ภิกฺขเว ปํสุกูลิกา ฯเปฯ
     [๑๘๓] ปญฺจิเม ภิกฺขเว รุกฺขมูลิกา ฯเปฯ
     [๑๘๔] ปญฺจิเม ภิกฺขเว โสสานิกา ฯเปฯ
     [๑๘๕] ปญฺจิเม ภิกฺขเว อพฺโภกาสิกา ฯเปฯ
     [๑๘๖] ปญฺจิเม ภิกฺขเว เนสชฺชิกา ฯเปฯ
     [๑๘๗] ปญฺจิเม ภิกฺขเว ยถาสนฺถติกา ฯเปฯ
     [๑๘๘] ปญฺจิเม ภิกฺขเว เอกาสนิกา ฯเปฯ
     [๑๘๙] ปญฺจิเม ภิกฺขเว ขลุปจฺฉาภตฺติกา ฯเปฯ
     [๑๙๐]    ปญฺจิเม    ภิกฺขเว    ปตฺตปิณฺฑิกา    กตเม    ปญฺจ
มนฺทตฺตา    โมมูหตฺตา    ปตฺตปิณฺฑิโก   โหติ   ปาปิจฺโฉ   อิจฺฉาปกโต
ปตฺตปิณฺฑิโก    โหติ    อุมฺมาทา    จิตฺตกฺเขปา    ปตฺตปิณฺฑิโก   โหติ
วณฺณิตํ   พุทฺเธหิ   พุทฺธสาวเกหีติ   ปตฺตปิณฺฑิโก   โหติ   อปฺปิจฺฉตญฺเญว
#๑ โป. ม. ยุ. อยํ ปาโฐ นตฺถิ ฯ
