อถ   จ   ปน  เม  น  อนุปาทาย  อาสเวหิ  จิตฺตํ  วิมุจฺจติ  สํวิชฺชนฺติ
โข   ปน   เม  กุเล  โภคา  สกฺกา  โภเค  ๑  จ  ภุญฺชิตุํ  ปุญฺญานิ
จ    กาตุํ    ยนฺนูนาหํ   สิกฺขํ   ปจฺจกฺขาย   หีนายาวตฺติตฺวา   โภเค
จ   ภุญฺเชยฺยํ   ปุญฺญานิ   จ   กเรยฺยนฺติ  ฯ  เอวํ  ภนฺเต  ฯ  ตํ  กึ
มญฺญสิ  โสณ  กุสโล  ตฺวํ  ปุพฺเพ  อาคาริกภูโต ๒ วีณาย ตนฺติสฺสเรติ ฯ
เอวํ   ภนฺเต   ฯ   ตํ   กึ   มญฺญสิ   โสณ   ยทา   จ   ๓   เต
วีณาย   ตนฺติโย   อจฺจายตา   โหนฺติ   อปินุ  เต  วีณา  ตสฺมึ  สมเย
สรวตี   วา   โหติ  กมฺมญฺญา  วาติ  ฯ  โน  เหตํ  ภนฺเต  ฯ  ตํ  กึ
มญฺญสิ    โสณ    ยทา    เต   วีณาย   ตนฺติโย   อติสิถิลา   โหนฺติ
อปินุ   เต  วีณา  ตสฺมึ  สมเย  สรวตี  วา  โหติ  กมฺมญฺญา  วาติ  ฯ
โน  เหตํ  ภนฺเต  ฯ  ยทา  ปน  เต  โสณ วีณาย ตนฺติโย น อจฺจายตา
โหนฺติ   น   อติสิถิลา   สเม   คุเณ   ปติฏฺฐิตา   อปินุ   เต   วีณา
ตสฺมึ   สมเย  สรวตี  วา  โหติ  กมฺมญฺญา  วาติ  ฯ  เอวํ  ภนฺเต  ฯ
เอวเมว   โข   โสณ   อจฺจารทฺธํ   วิริยํ  อุทฺธจฺจาย  สํวตฺตติ  อติลีนํ
วิริยํ   ๔   โกสชฺชาย   สํวตฺตติ   ตสฺมา   ติห  ตฺวํ  โสณ  วิริยสมตํ
อธิฏฺฐาหิ    ๕   อินฺทฺริยานญฺจ   สมตํ   ปฏิวิชฺฌ   ตตฺถ   จ   นิมิตฺตํ
คณฺหาหีติ  ฯ  เอวํ  ภนฺเตติ  โข  อายสฺมา  โสโณ ภควโต ปจฺจสฺโสสิ ฯ
อถ   โข   ภควา   อายสฺมนฺตํ   โสณํ   อิมินา  โอวาเทน  โอวทิตฺวา
เสยฺยถาปิ   นาม   พลวา   ปุริโส   สมฺมิญฺชิตํ   วา  พาหํ  ปสาเรยฺย
ปสาริตํ   วา   พาหํ   สมฺมิญฺเชยฺย  เอวเมว  โข  สีตวเน  อนฺตรหิโต
#๑ ยุ. โภคา ฯ  ๒ ม. อคาริยภูโต ฯ  ๓ ม. ยุ. จสทฺโท นตฺถิ ฯ
#๔ ม. อติสิถิลวีริยํ ฯ ยุ. อติลีนวิริยํ ฯ  ๕ ม. ยุ. อธิฏฺฐห ฯ
