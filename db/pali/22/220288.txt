สมฺมา   สุขํ  ปริหรติ  มาตาปิตโร  สุเขติ  ปีเณติ  สมฺมา  สุขํ  ปริหรติ
ปุตฺตทารทาสกมฺมกรโปริเส  สุเขติ  ปีเณติ  สมฺมา สุขํ ปริหรติ มิตฺตามจฺเจ
สุเขติ     ปีเณติ     สมฺมา     สุขํ     ปริหรติ     สมณพฺราหฺมเณสุ
อุทฺธคฺคิกํ    ทกฺขิณํ   ปติฏฺฐาเปติ   โสวคฺคิกํ   สุขวิปากํ   สคฺคสํวตฺตนิกํ
อิเม โข ภิกฺขเว ปญฺจ อานิสํสา โภเคสูติ ฯ
     [๒๒๘]   ปญฺจิเม   ภิกฺขเว  อาทีนวา  อุสฺสูรภตฺเต  กุเล  กตเม
ปญฺจ   เย   เต   อติถี   ปาหุนา   เต  น  กาเลน  ปฏิปูเชนฺติ  ยา
ตา   พลิปฏิคฺคาหิกา   เทวตา   ตา  น  กาเลน  ปฏิปูเชนฺติ  เย  เต
สมณพฺราหฺมณา   เอกภตฺติกา   รตฺตูปรตา  วิรตา  วิกาลโภชนา  เต  น
กาเลน    ปฏิปูเชนฺติ    ทาสกมฺมกรโปริสา    วิมุขา   กมฺมํ   กโรนฺติ
ตาวตกญฺเญว   อสมเยน   ภุตฺตํ   อโนชวนฺตํ  โหติ  อิเม  โข  ภิกฺขเว
ปญฺจ   อาทีนวา   อุสฺสูรภตฺเต   กุเล   ฯ  ปญฺจิเม  ภิกฺขเว  อานิสํสา
สมยภตฺเต   กุเล  กตเม  ปญฺจ  เย  เต  อติถี  ปาหุนา  เต  กาเลน
ปฏิปูเชนฺติ   ยา  ตา  พลิปฏิคฺคาหิกา  เทวตา  ตา  กาเลน  ปฏิปูเชนฺติ
เย     เต     สมณพฺราหฺมณา    เอกภตฺติกา    รตฺตูปรตา    วิรตา
วิกาลโภชนา   เต   กาเลน   ปฏิปูเชนฺติ   ทาสกมฺมกรโปริสา  อวิมุขา
กมฺมํ   กโรนฺติ   ตาวตกญฺเญว   สมเยน   ภุตฺตํ  โอชวนฺตํ  โหติ  อิเม
โข ภิกฺขเว ปญฺจ อานิสํสา สมยภตฺเต กุเลติ ฯถ
     [๒๒๙]   ปญฺจิเม   ภิกฺขเว   อาทีนวา  กณฺหสปฺเป  กตเม  ปญฺจh
อสุจิ     ทุคฺคนฺโธ    สภีรุ    สปฺปฏิภโย    มิตฺตทุพฺภี    อิเม    โข
