วปกสฺสติ   ครุฏฺฐานิเยหิ   สพฺรหฺมจารีหิ   โส   สํสฏฺโฐ  วิหรติ  ภิกฺขูหิ
ภิกฺขุนีหิ   อุปาสเกหิ   อุปาสิกาหิ   รญฺญา   ราชมหามตฺเตหิ   ติตฺถิเยหิ
ติตฺถิยสาวเกหิ   ตสฺส   สํสฏฺฐสฺส   วิสฺสฏฺฐสฺส  ปากฏสฺส  ภสฺสมนุยุตฺตสฺส
วิหรโต   ราโค   จิตฺตํ   อนุทฺธํเสติ   โส   ราคานุทฺธํสิเตน   จิตฺเตน
สิกฺขํ   ปจฺจกฺขาย   หีนายาวตฺตติ  ฯ  อิธ  ปนาวุโส  เอกจฺโจ  ปุคฺคโล
วิวิจฺเจว   กาเมหิ   ฯเปฯ   ปฐมํ   ฌานํ   อุปสมฺปชฺช   วิหรติ   โส
ลาภิมฺหิ   ปฐมสฺส   ฌานสฺสาติ   สํสฏฺโฐ   วิหรติ  ภิกฺขูหิ  ฯเปฯ  สิกฺขํ
ปจฺจกฺขาย  หีนายาวตฺตติ เสยฺยถาปิ อาวุโส จาตุมฺมหาปเถ ถุลฺลผุสิตโก ๑
เทโว   วสฺสนฺโต   รชํ   อนฺตรธาเปยฺย   จิกฺขลฺลํ   ปาตุกเรยฺย   โย
นุ  โข  อาวุโส  เอวํ  วเทยฺย  นทานิ  อมุสฺมึ  จาตุมฺมหาปเถ  ปุนเทว๑
รโช  ปาตุภวิสฺสตีติ  สมฺมา  นุ  โข  โส  อาวุโส  วทมาโน  วเทยฺยาติ
โน    หิทํ    อาวุโส    ฐานเญฺหตํ    อาวุโส   วิชฺชติ   ยํ   อมุสฺมึ
จาตุมฺมหาปเถ   มนุสฺสา   วา   อติกฺกเมยฺยุํ   โคปสู  วา  อติกฺกเมยฺยุํ
วาตาตโป  วา  เสฺนหคตํ  ปริยาทิเยยฺย  อถ ปุนเทว รโช ปาตุภเวยฺยาติ
เอวเมว   โข  อาวุโส  อิเธกจฺโจ  ปุคฺคโล  วิวิจฺเจว  กาเมหิ  ฯเปฯ
ปฐมํ   ฌานํ   อุปสมฺปชฺช   วิหรติ   โส   ลาภิมฺหิ  ปฐมสฺส  ฌานสฺสาติ
สํสฏฺโฐ   วิหรติ   ภิกฺขูหิ   ฯเปฯ   สิกฺขํ  ปจฺจกฺขาย  หีนายาวตฺตติ  ฯ
อิธ  ปนาวุโส  เอกจฺโจ  ปุคฺคโล  วิตกฺกวิจารานํ  วูปสมา  ฯเปฯ  ทุติยํ
ฌานํ    อุปสมฺปชฺช    วิหรติ    โส    ลาภิมฺหิ   ทุติยสฺส   ฌานสฺสาติ
สํสฏฺโฐ    วิหรติ   ภิกฺขูหิ   ฯเปฯ   สิกฺขํ   ปจฺจกฺขาย   หีนายาวตฺตติ
#๑ โป. ผุลฺลผุสิตโก ฯ
