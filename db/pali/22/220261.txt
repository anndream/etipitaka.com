ปสฺสติ   อุภยตฺถมฺปิ   ตสฺมึ   สมเย  ยถาภูตํ  ปชานาติ  ปสฺสติ  ทีฆรตฺตํ
อสชฺฌายกตาปิ    มนฺตา    ปฏิภนฺติ    ปเคว   สชฺฌายกตา   ฯ   ปุน
จปรํ   พฺราหฺมณ  ยสฺมึ  สมเย  น  พฺยาปาทปริยุฏฺฐิเตน  เจตสา  วิหรติ
น   พฺยาปาทปเรเตน   อุปฺปนฺนสฺส   จ   พฺยาปาทสฺส  นิสฺสรณํ  ยถาภูตํ
ปชานาติ   ฯเปฯ   ทีฆรตฺตํ   อสชฺฌายกตาปิ   มนฺตา   ปฏิภนฺติ  ปเคว
สชฺฌายกตา    เสยฺยถาปิ   พฺราหฺมณ   อุทปตฺโต   อคฺคินา   อสนฺตตฺโต
อนุกฺกุฏฺฐิโต   อนุสฺสทกชาโต   ตตฺถ   จกฺขุมา   ปุริโส   สกํ  มุขนิมิตฺตํ
ปจฺจเวกฺขมาโน  ยถาภูตํ  ปชาเนยฺย  ปสฺเสยฺย  เอวเมว  โข  พฺราหฺมณ
ยสฺมึ  สมเย  น  พฺยาปาทปริยุฏฺฐิเตน  เจตสา วิหรติ น พฺยาปาทปเรเตน
อุปฺปนฺนสฺส    จ   พฺยาปาทสฺส   นิสฺสรณํ   ยถาภูตํ   ปชานาติ   ฯเปฯ
ทีฆรตฺตํ   อสชฺฌายกตาปิ   มนฺตา   ปฏิภนฺติ   ปเคว   อสชฺฌายกตา  ฯ
ปุน   จปรํ   พฺราหฺมณ   ยสฺมึ   สมเย  น  ถีนมิทฺธปริยุฏฺฐิเตน  เจตสา
วิหรติ    น   ถีนมิทฺธปเรเตน   อุปฺปนฺนสฺส   จ   ถีนมิทฺธสฺส   นิสฺสรณํ
ยถาภูตํ   ปชานาติ   ฯเปฯ   ทีฆรตฺตํ   อสชฺฌายกตาปิ  มนฺตา  ปฏิภนฺติ
ปเคว  สชฺฌายกตา เสยฺยถาปิ พฺราหฺมณ อุทปตฺโต น เสวาลปณกปริโยนทฺโธ
ตตฺถ     จกฺขุมา     ปุริโส     สกํ     มุขนิมิตฺตํ    ปจฺจเวกฺขมาโน
ยถาภูตํ   ปชาเนยฺย   ปสฺเสยฺย  เอวเมว  โข  พฺราหฺมณ  ยสฺมึ  สมเย
น   ถีนมิทฺธปริยุฏฺฐิเตน  เจตสา  วิหรติ  น  ถีนมิทฺธปเรเตน  อุปฺปนฺนสฺส
จ    ถีนมิทฺธสฺส    นิสฺสรณํ    ยถาภูตํ    ปชานาติ   ฯเปฯ   ทีฆรตฺตํ
อสชฺฌายกตาปิ   มนฺตา   ปฏิภนฺติ   ปเคว   สชฺฌายกตา  ฯ  ปุน  จปรํ
