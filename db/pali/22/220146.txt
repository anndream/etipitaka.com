นํ  โกจิ  กิญฺจิ  อาห  ตโต  ๑  โภเคน  ปฏิสนฺถรติ  เอวํ โข ภิกฺขเว
มหาโจโร  โภคจาคี  โหติ  ฯ  กถญฺจ  ภิกฺขเว มหาโจโร เอกจารี โหติ
อิธ  ภิกฺขเว  มหาโจโร  เอกโก  นิคฺคหณานิ  ๒  กตฺตา  โหติ ตํ กิสฺส
เหตุ   มา   เม   คุยฺหมนฺตา   พหิทฺธา   สมฺเภทํ  อคมํสูติ  เอวํ  โข
ภิกฺขเว  มหาโจโร  เอกจารี  โหติ  ฯ  อิเมหิ  โข ภิกฺขเว ปญฺจหงฺเคหิ
สมนฺนาคโต   มหาโจโร   สนฺธึปิ  ฉินฺทติ  นิลฺโลปํปิ  หรติ  เอกาคาริกํปิ
กโรติ   ปริปนฺเถปิ  ติฏฺฐติ  ฯ  เอวเมว  โข  ภิกฺขเว  ปญฺจหิ  ธมฺเมหิ
สมนฺนาคโต   ปาปภิกฺขุ   ขตํ   อุปหตํ   อตฺตานํ  ปริหรติ  สาวชฺโช  จ
โหติ   สานุวชฺโช   วิญฺญูนํ  ๓  พหุญฺจ  อปุญฺญํ  ปสวติ  กตเมหิ  ปญฺจหิ
อิธ    ภิกฺขเว    ปาปภิกฺขุ    วิสมนิสฺสิโต    จ   โหติ   คหนนิสฺสิโต
จ    พลวนิสฺสิโต    จ   โภคจาคี   จ   เอกจารี   จ   ฯ   กถญฺจ
ภิกฺขเว    ปาปภิกฺขุ    วิสมนิสฺสิโต   โหติ   อิธ   ภิกฺขเว   ปาปภิกฺขุ
วิสเมน    กายกมฺเมน    สมนฺนาคโต    โหติ    วิสเมน   วจีกมฺเมน
สมนฺนาคโต   โหติ  วิสเมน  มโนกมฺเมน  สมนฺนาคโต  โหติ  เอวํ  โข
ภิกฺขเว   ปาปภิกฺขุ   วิสมนิสฺสิโต   โหติ  ฯ  กถญฺจ  ภิกฺขเว  ปาปภิกฺขุ
คหนนิสฺสิโต    โหติ   อิธ   ภิกฺขเว   ปาปภิกฺขุ   มิจฺฉาทิฏฺฐิโก   โหติ
อนฺตคฺคาหิกาย   ทิฏฺฐิยา   สมนฺนาคโต   เอวํ   โข  ภิกฺขเว  ปาปภิกฺขุ
คหนนิสฺสิโต   โหติ   ฯ   กถญฺจ  ภิกฺขเว  ปาปภิกฺขุ  พลวนิสฺสิโต  โหติ
อิธ  ภิกฺขเว  ปาปภิกฺขุ  ราชานํ  วา  ราชมหามตฺตานํ  วา นิสฺสิโต โหติ
ตสฺส  เอวํ  โหติ  สเจ  มํ  โกจิ  กิญฺจิ  วกฺขติ  อิเม  [๔]- ราชาโน
#๑ โป. อิโต ฯ  ๒ ม. เอกโกว คหณานิ ฯ  ๓ โป. สานุวชฺโช จ วิญฺญูนํ ฯ
#อิโต ปรํ อทิสเมว ฯ  ๔ ม. เม ฯ
