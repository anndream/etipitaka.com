นาม  ติณชาติ  นาภิยา  อุคฺคนฺตฺวา  นภํ  อาหจฺจ  ฐิตา อโหสิ ตถาคเตน
ภิกฺขเว    อรหตา    สมฺมาสมฺพุทฺเธน    อริโย    อฏฺฐงฺคิโก   มคฺโค
อภิสมฺพุชฺฌิตฺวา   ยาว   เทวมนุสฺเสหิ   สุปฺปกาสิโต  ตสฺส  อภิสมฺโพธาย
อยํ  ทุติโย  มหาสุปิโน  ปาตุรโหสิ  ฯ  ยมฺปิ  ภิกฺขเว ตถาคตสฺส อรหโต
สมฺมาสมฺพุทฺธสฺส    ปุพฺเพว   สมฺโพธา   อนภิสมฺพุทฺธสฺส   โพธิสตฺตสฺเสว
สโต   เสตา   กิมี  กณฺหสีสา  ปาเทหิ  อุสฺสกฺกิตฺวา  ยาว  ชานุมณฺฑลา
ปฏิจฺฉาเทสุํ   พหู   ภิกฺขเว  คิหี  โอทาตวสนา  ตถาคตํ  ปาณุเปตํ  ๑
สรณํ  คตา  ตสฺส  อภิสมฺโพธาย  อยํ  ตติโย  มหาสุปิโน  ปาตุรโหสิ  ฯ
ยมฺปิ    ภิกฺขเว    ตถาคตสฺส    อรหโต    สมฺมาสมฺพุทฺธสฺส   ปุพฺเพว
สมฺโพธา    อนภิสมฺพุทฺธสฺส   โพธิสตฺตสฺเสว   สโต   จตฺตาโร   สกุณา
นานาวณฺณา   จตูหิ   ทิสาหิ  อาคนฺตฺวา  ปาทมูเล  นิปติตฺวา  สพฺพเสตา
สมฺปชฺชึสุ   จตฺตาโรเม   ภิกฺขเว   วณฺณา  ขตฺติยา  พฺราหฺมณา  เวสฺสา
สุทฺทา    เต    ตถาคตปฺปเวทิเต   ธมฺมวินเย   อคารสฺมา   อนคาริยํ
ปพฺพชิตฺวา  อนุตฺตรํ  วิมุตฺตึ  สจฺฉิกโรนฺติ  ตสฺส  อภิสมฺโพธาย อยํ จตุตฺโถ
มหาสุปิโน  ปาตุรโหสิ  ฯ  ยมฺปิ  ภิกฺขเว  ตถาคโต  อรหํ สมฺมาสมฺพุทฺโธ
ปุพฺเพว    สมฺโพธา    อนภิสมฺพุทฺโธ    โพธิสตฺโตว   สมาโน   มหโต
มิฬฺหปพฺพตสฺส   อุปรูปริ   จงฺกมติ   อลิปฺปมาโน  มิเฬฺหน  ลาภี  ภิกฺขเว
ตถาคโต     จีวรปิณฺฑปาตเสนาสนคิลานปจฺจยเภสชฺชปริกฺขารานํ     ตตฺถ
จ   ตถาคโต   อคธิโต   ๒   อมุจฺฉิโต  อนชฺโฌปนฺโน  อาทีนวทสฺสาวี
นิสฺสรณปญฺโญ   ปริภุญฺชติ   ตสฺส  อภิสมฺโพธาย  อยํ  ปญฺจโม  มหาสุปิโน
#๑ โป. ม. ปาณุเปตา ฯ  ๒ ม. ตํ ตถาคโต อคถิโต ฯ
