ภิกฺขุ  น  กมฺมาราโม  โหติ  น  กมฺมรโต  น  กมฺมารามตํ  อนุยุตฺโต น
ภสฺสาราโม  โหติ  น  ภสฺสรโต  น  ภสฺสารามตํ อนุยุตฺโต น นิทฺทาราโม
โหติ  น  นิทฺทารโต  น  นิทฺทารามตํ  อนุยุตฺโต น สงฺคณิการาโม โหติ น
สงฺคณิการโต   น   สงฺคณิการามตํ   อนุยุตฺโต   น  สํสคฺคาราโม  โหติ
น   สํสคฺครโต   น   สํสคฺคารามตํ   อนุยุตฺโต  น  ปปญฺจาราโม  โหติ
น   ปปญฺจรโต   น   ปปญฺจารามตํ   อนุยุตฺโต   เอวํ   โข   อาวุโส
ภิกฺขุ   ตถา   ตถา   วิหารํ  กปฺเปติ  ยถา  ยถาสฺส  วิหารํ  กปฺปยโต
ภทฺทกํ   มรณํ   โหติ   ภทฺทิกา   กาลกิริยา   อยํ   วุจฺจตาวุโส  ภิกฺขุ
นิพฺพานาภิรโต ปหาสิ ๑ สกฺกายํ สมฺมา ทุกฺขสฺส อนฺตกิริยายาติ ฯ
         โย ปปญฺจํ อนุยุตฺโต ๒      ปปญฺจาภิรโต มโค
         วิราธยิ ๓ โส นิพฺพานํ      โยคกฺเขมํ อนุตฺตรํ ฯ
         โย จ ปปญฺจํ หิตฺวาน        นิปฺปปญฺจปเท รโต
         อาราธยิ ๓ โส นิพฺพานํ     โยคกฺเขมํ อนุตฺตรนฺติ ฯ
     [๒๘๖]  ๑๕  ตตฺร  โข  อายสฺมา สารีปุตฺโต ภิกฺขู อามนฺเตสิ ตถา
ตถาวุโส   ภิกฺขุ   วิหารํ   กปฺเปติ   ยถา   ยถาสฺส  วิหารํ  กปฺปยโต
กาลกิริยา   อนุตปฺปา   โหติ   กถญฺจาวุโส   ภิกฺขุ  ตถา  ตถา  วิหารํ
กปฺเปติ    ยถา   ยถาสฺส   วิหารํ   กปฺปยโต   กาลกิริยา   อนุตปฺปา
โหติ   อิธาวุโส   ภิกฺขุ   กมฺมาราโม   โหติ   กมฺมรโต   กมฺมารามตํ
อนุยุตฺโต  ภสฺสาราโม  โหติ  ...  นิทฺทาราโม โหติ ... สงฺคณิการาโม
โหติ   ...  สํสคฺคาราโม  โหติ  ...  ปปญฺจาราโม  โหติ  ปปญฺจรโต
#๑ ม. ปชหาสิ ฯ อิโต ปรํ เอเสว นโย ฯ  ๒ ม. ยุ. ปปญฺจมนุยุตฺโต ฯ  ๓ ม. วิราธยี ฯ
