ธมฺเมสุ   อยํ   วุจฺจติ   ภิกฺขเว   สญฺญานํ   เวมตฺตตา  ฯ  กตโม  จ
ภิกฺขเว  สญฺญานํ  วิปาโก  โวหารเวปกฺกาหํ  ๑  ภิกฺขเว  สญฺญา วทามิ
ยถา  ยถา  นํ  สญฺชานาติ  ตถา  ตถา  โวหรติ  เอวํ  สญฺญี  อโหสินฺติ
อยํ  วุจฺจติ  ภิกฺขเว  สญฺญานํ  วิปาโก  ฯ กตโม จ ภิกฺขเว สญฺญานิโรโธ
ผสฺสนิโรธา   ๒   ภิกฺขเว   สญฺญานิโรโธ  อยเมว  อริโย  อฏฺฐงฺคิโก
มคฺโค     สญฺญานิโรธคามินีปฏิปทา    เสยฺยถีทํ    สมฺมาทิฏฺฐิ    ฯเปฯ
สมฺมาสมาธิ  ยโต  จ  ๓  โข  ภิกฺขเว  อริยสาวโก  เอวํ  สญฺญา ๔
ปชานาติ    เอวํ   สญฺญานํ   นิทานสมฺภวํ   ปชานาติ   เอวํ   สญฺญานํ
เวมตฺตตํ    ปชานาติ    เอวํ    สญฺญานํ    วิปากํ   ปชานาติ   เอวํ
สญฺญานิโรธํ   ปชานาติ   เอวํ   สญฺญานิโรธคามินีปฏิปทํ   ปชานาติ  โส
อิมํ   นิพฺเพธิกํ   พฺรหฺมจริยํ   ปชานาติ   สญฺญานิโรธํ   สญฺญา  ภิกฺขเว
เวทิตพฺพา       ฯเปฯ      สญฺญานิโรธคามินีปฏิปทา      เวทิตพฺพาติ
อิติ ยนฺตํ วุตฺตํ อิทเมตํ ปฏิจฺจ วุตฺตํ ฯ
     อาสวา   ภิกฺขเว   เวทิตพฺพา   ฯเปฯ   อาสวนิโรธคามินีปปฏิทา
เวทิตพฺพาติ   อิติ   โข   ปเนตํ  วุตฺตํ  กิญฺเจตํ  ปฏิจฺจ  วุตฺตํ  ตโยเม
ภิกฺขเว   อาสวา   กามาสโว   ภวาสโว   อวิชฺชาสโว  ฯ  กตโม  จ
ภิกฺขเว  อาสวานํ  นิทานสมฺภโว อวิชฺชา ภิกฺขเว อาสวานํ นิทานสมฺภโว ฯ
กตมา    จ    ภิกฺขเว    อาสวานํ    เวมตฺตตา    อตฺถิ    ภิกฺขเว
อาสวา   นิรยคมนิยา   ๕   อตฺถิ  อาสวา  ติรจฺฉานโยนิคมนิยา  อตฺถิ
อาสวา   เปตฺติวิสยคมนิยา  ๖  อตฺถิ  อาสวา  มนุสฺสโลกคมนิยา  อตฺถิ
#๑ ม. โวหารเวปกฺกํ ภิกฺขเว สญฺญํ วทามิ ฯ  ๒ ม. ยุ. ผสฺสนิโรโธ ฯ  ๓ โป.
#ม. จสทฺโท นตฺถิ ฯ  ๔ ม. สญฺญํ ฯ  ๕ โป. ... คามินียา ฯ ม. ... คมนียา ฯ
#๖ ยุ. ปิตฺติ ... ฯ
