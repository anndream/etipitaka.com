                        ตสฺสุทฺทานํ
         อกฺโกสภณฺฑนสีลํ            พาหุภาณี ๑ เทฺว อขนฺติโย
         อปาสาทิกา เทฺว วุตฺตา      อคฺคิสฺมึ มธุเรน จาติ ฯ
                     ________________
                    ทีฆจาริกวคฺโค ตติโย
     [๒๒๑]   ปญฺจิเม   ภิกฺขเว   อาทีนวา   ทีฆจาริกํ  อนวตฺถจาริกํ
อนุยุตฺตสฺส   วิหรโต   กตเม   ปญฺจ   อสฺสุตํ   น   สุณาติ   สุตํ   น
ปริโยทเปติ  ๒  สุเตเนกจฺเจน  อวิสารโท  โหติ  พาฬฺหํ ๓ โรคาตงฺกํ
ผุสติ   น   จ   มิตฺตวา   โหติ   อิเม  โข  ภิกฺขเว  ปญฺจ  อาทีนวา๘
ทีฆจาริกํ   อนวตฺถจาริกํ   อนุยุตฺตสฺส   วิหรโต   ฯ   ปญฺจิเม  ภิกฺขเว
อานิสํสา    สมวตฺถจาเร    กตเม    ปญฺจ    อสฺสุตํ    สุณาติ   สุตํ
ปริโยทเปติ   สุเตเนกจฺเจน   วิสารโท   โหติ   น  พาฬฺหํ  โรคาตงฺกํ
ผุสติ   มิตฺตวา   จ   โหติ   อิเม   โข   ภิกฺขเว   ปญฺจ   อานิสํสา
สมวตฺถจาเรติ ฯ
     [๒๒๒]  ปญฺจิเม ภิกฺขเว อาทีนวา ทีฆจาริกํ อนวตฺถจาริกํ อนุยุตฺตสฺส
วิหรโต     กตเม    ปญฺจ    อนธิคตํ    นาธิคจฺฉติ    อธิคตํ    ๔
ปริหายติ    อธิคเตเนกจฺเจน   อวิสารโท   โหติ   พาฬฺหํ   โรคาตงฺกํ
ผุสติ   น   จ   มิตฺตวา   โหติ   อิเม  โข  ภิกฺขเว  ปญฺจ  อาทีนวา
ทีฆจาริกํ   อนวตฺถจาริกํ   อนุยุตฺตสฺส   วิหรโต   ฯ   ปญฺจิเม  ภิกฺขเว
#๑ ม. ยุ. พหุภาณี ฯ  ๒ ม. ปริโยทาเปติ ฯ อปรํปิ อีทิสเมว ฯ  ๓ ม. ยุ. คาฬฺหํ ฯ
#อปรํปิ อีทิสเมว ฯ  ๔ โป. ม. ยุ. อธิคตา ฯ อปรํปิ อีทิสเมว ฯ
