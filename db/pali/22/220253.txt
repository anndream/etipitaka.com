วา   ตสฺมา   โทณ   พฺราหฺมโณ   น  คพฺภินึ  คจฺฉติ  กสฺมา  จ  โทณ
พฺราหฺมโณ   น   ปายมานํ   คจฺฉติ   สเจ  โทณ  พฺราหฺมโณ  ปายมานํ
คจฺฉติ  อสุจิปฏิปีโต  ๑  นาม  โส  โหติ  มาณวโก  วา  มาณวิกา วา
ตสฺมา  โทณ  พฺราหฺมโณ  น  ปายมานํ  คจฺฉติ  [๒]-  ตสฺส  สา  โหติ
พฺราหฺมณี  เนว  กามตฺถา  น ทวตฺถา น รตตฺถา ปชตฺถาว ๓ พฺราหฺมณสฺส
พฺราหฺมณี   โหติ   โส   เมถุนํ   อุปฺปาเทตฺวา  เกสมสฺสุํ  โอหาเรตฺวา
กาสายานิ    วตฺถานิ   อจฺฉาเทตฺวา   อคารสฺมา   อนคาริยํ   ปพฺพชติ
โส   เอวํ  ปพฺพชิโต  สมาโน  วิวิจฺเจว  กาเมหิ  ฯเปฯ  จตุตฺถํ  ฌานํ
อุปสมฺปชฺช   วิหรติ   โส   อิเม  จตฺตาโร  ฌาเน  ภาเวตฺวา  กายสฺส
เภทา   ปรมฺมรณา   สุคตึ   สคฺคํ   โลกํ   อุปปชฺชติ  เอวํ  โข  โทณ
พฺราหฺมโณ   เทวสโม   โหติ   ฯ   กถญฺจ  โทณ  พฺราหฺมโณ  มริยาโท
โหติ   อิธ   โทณ   พฺราหฺมโณ   อุภโต   สุชาโต   โหติ  มาติโต  จ
ปิติโต    จ   สํสุทฺธคหณิโก   ยาว   สตฺตมา   ปิตามหยุคา   อกฺขิตฺโต
อนุปกุฏฺโฐ   ชาติวาเทน   โส  อฏฺฐจตฺตาฬีสวสฺสานิ  โกมารํ  พฺรหฺมจริยํ
จรติ   มนฺเต   อธียมาโน   อฏฺฐจตฺตาฬีสวสฺสานิ   โกมารํ   พฺรหฺมจริยํ
จริตฺวา   มนฺเต  อธียิตฺวา  อาจริยสฺส  อาจริยธนํ  ปริเยสติ  ธมฺเมเนว
โน   อธมฺเมน   ตตฺถ   จ   โทณ   โก   ธมฺโม   เนว   กสิยา  น
วณิชฺชาย  น  โครกฺเขน  น  อิสฺสตฺเถน  น ราชโปริเสน น สิปฺปญฺญตเรน
เกวลํ  ภิกฺขาจริยาย  กปาลํ  อนติมญฺญมาโน  โส  อาจริยสฺส  อาจริยธนํ
นิยฺยาเทตฺวา   ทารํ   ปริเยสติ   ธมฺเมเนว   โน  อธมฺเมน  ตตฺถ  จ
#๑ ม. อสุจิปฏิปีฬิโต ฯ  ๒ ยุ. กสฺมา จ โทณ พฺราหฺมโณ น อนุตุนึ คจฺฉติ สเจ
#โทณ พฺราหฺมโณ อนุตุนึ คจฺฉตีติ ทิสฺสนฺติ ฯ  ๓ โป. น มชฺขตฺถา จ ฯ
