สทฺธมฺโม จิรฏฺฐิติโก โหตีติ ฯ
     [๒๐๒]   ปญฺจิเม   ภิกฺขเว  อานิสํสา  ธมฺมสฺสวเน  กตเม  ปญฺจ
อสฺสุตํ   สุณาติ   สุตํ   ปริโยทเปติ   กงฺขํ   วิหนติ   ๑   ทิฏฺฐึ  อุชุํ
กโรติ    จิตฺตมสฺส   ปสีทติ   อิเม   โข   ภิกฺขเว   ปญฺจ   อานิสํสา
ธมฺมสฺสวเนติ ฯ
     [๒๐๓]  ปญฺจหิ  ภิกฺขเว  องฺเคหิ  สมนฺนาคโต  รญฺโญ  ภโทฺร ๒
อสฺสาชานิโย    ราชารโห   โหติ   ราชโภคฺโค   รญฺโญ   องฺคนฺเตฺวว
สงฺขํ    คจฺฉติ    กตเมหิ    ปญฺจหิ    อาชฺชเวน   ชเวน   มทฺทเวน
ขนฺติยา   โสรจฺเจน  อิเมหิ  โข  ภิกฺขเว  ปญฺจหิ  องฺเคหิ  สมนฺนาคโต
รญฺโญ  ภโทฺร  ๓  อสฺสาชานิโย  ราชารโห  โหติ  ราชโภคฺโค  รญฺโญ
องฺคนฺเตฺวว   สงฺขํ  คจฺฉติ  ฯ  เอวเมว  โข  ภิกฺขเว  ปญฺจหิ  ธมฺเมหิ
สมนฺนาคโต    ภิกฺขุ    อาหุเนยฺโย   โหติ   ปาหุเนยฺโย   ทกฺขิเณยฺโย
อญฺชลิกรณีโย    อนุตฺตรํ    ปุญฺญกฺเขตฺตํ    โลกสฺส    กตเมหิ   ปญฺจหิ
อาชฺชเวน   ชเวน  มทฺทเวน  ขนฺติยา  โสรจฺเจน  อิเมหิ  โข  ภิกฺขเว
ปญฺจหิ   ธมฺเมหิ   สมนฺนาคโต   ภิกฺขุ   อาหุเนยฺโย  โหติ  ปาหุเนยฺโย
ทกฺขิเณยฺโย อญฺชลิกรณีโย อนุตฺตรํ ปุญฺญกฺเขตฺตํ โลกสฺสาติ ฯ
     [๒๐๔]   ปญฺจิมานิ   ภิกฺขเว   พลานิ   กตมานิ  ปญฺจ  สทฺธาพลํ
หิริพลํ   โอตฺตปฺปพลํ   วิริยพลํ   ปญฺญาพลํ   อิมานิ  โข  ภิกฺขเว  ปญฺจ
พลานีติ ฯ
     [๒๐๕]    ปญฺจิเม   ภิกฺขเว   เจโตขิลา   กตเม   ปญฺจ   อิธ
#๑ ม. วิตรติ ฯ  ๒-๓ ม. ยุ. ภทฺโท ฯ
