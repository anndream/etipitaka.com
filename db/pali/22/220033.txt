เจว   ชานปทา   จ   ตํ   กิสฺส   เหตุ   ตถา   หิ  ภนฺเต  ภควโต
สีลปญฺญาณนฺติ  ฯ  มาหํ  นาคิต  ยเสน  สมาคมํ  มา  จ  มยา ยโส โย
โข    นาคิต    นยิมสฺส   เนกฺขมฺมสุขสฺส   ปวิเวกสุขสฺส   อุปสมสุขสฺส
สมฺโพธสุขสฺส    นิกามลาภี    อสฺส   อกิจฺฉลาภี   อกสิรลาภี   ยสฺสาหํ
เนกฺขมฺมสุขสฺส   ปวิเวกสุขสฺส   อุปสมสุขสฺส   สมฺโพธสุขสฺส   นิกามลาภี
อกิจฺฉลาภี   อกสิรลาภี   โส   มิฬฺหสุขํ   มิทฺธสุขํ   ลาภสกฺการสิโลกสุขํ
สาทิเยยฺย  ฯ  อสิตปีตขายิตสายิตสฺส  โข  นาคิต  อุจฺจารปสฺสาโว เอโส
ตสฺส     นิสฺสนฺโท     ปิยานํ    โข    นาคิต    วิปริณามญฺญถาภาวา
อุปฺปชฺชนฺติ   โสกปริเทวทุกฺขโทมนสฺสุปายาสา   เอโส   ตสฺส   นิสฺสนฺโท
อสุภนิมิตฺตานุโยคํ  อนุยุตฺตสฺส  โข  นาคิต  อสุภนิมิตฺเต  ๑ ปาฏิกฺกูลฺยตา
สณฺฐาติ   เอโส   ตสฺส   นิสฺสนฺโท   ฉสุ   โข   นาคิต  ผสฺสายตเนสุ
อนิจฺจานุปสฺสิโน    วิหรโต    ผสฺเส   ปาฏิกฺกูลฺยตา   สณฺฐาติ   เอโส
ตสฺส     นิสฺสนฺโท     ปญฺจสุ     โข     นาคิต    อุปาทานกฺขนฺเธสุ
อุทยพฺพยานุปสฺสิโน    วิหรโต    อุปาทาเน    ปาฏิกฺกูลฺยตา    สณฺฐาติ
เอโส ตสฺส นิสฺสนฺโทติ ฯ
                     ปญฺจงฺคิกวคฺโค ตติโย ฯ
                         ตสฺสุทฺทานํ
         เทฺวคารวูปกฺกิเลสา ๒      ทุสฺสีลานุคฺคเหน จ
         วิมุตฺติ สมาธงฺคิกา          จงฺกโม นาคิเตน จาติ ฯ
#๑ ม. ยุ. สุภนิมิตฺเต ฯ
#๒ โป.   เทฺว อคารวา ชาตรูปา      อุปกฺกิเลสา ทุสฺสีลานุคฺคเหน จ
#        วิมุตฺติสมาธิปญฺจงฺคิกา        จงฺกมา นาคีเตน จาติ ฯ
#  ม.    เทฺว อคารวุปกฺกิเลสา       ทุสฺสีลานุคฺคหิเตน จ
#        ................       จงฺกมํ ............ ฯ
