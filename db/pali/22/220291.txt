เกวลปริปุณฺณํ    ปริสุทฺธํ   พฺรหฺมจริยํ   อภิวทนฺติ   ตถารูปาสฺส   ธมฺมา
พหุสฺสุตา   โหนฺติ   ธตา   วจสา   ปริจิตา   มนสานุเปกฺขิตา  ทิฏฺฐิยา
สุปฺปฏิวิทฺธา   กลฺยาณวาโจ   โหติ   กลฺยาณวากฺกรโณ  โปริยา  วาจาย
สมนฺนาคโต   วิสฺสฏฺฐาย   อเนลคฬาย   อตฺถสฺส   วิญฺญาปนิยา   จตุนฺนํ
ฌานานํ    อาภิเจตสิกานํ    ทิฏฺฐธมฺมสุขวิหารานํ    นิกามลาภี    โหติ
อกิจฺฉลาภี   อกสิรลาภี   อาสวานํ   ขยา   ๑   อนาสวํ  เจโตวิมุตฺตึ
ปญฺญาวิมุตฺตึ   ทิฏฺเฐว   ธมฺเม   สยํ   อภิญฺญา   สจฺฉิกตฺวา  อุปสมฺปชฺช
วิหรติ   อิเมหิ   โข  ภิกฺขเว  ปญฺจหิ  ธมฺเมหิ  สมนฺนาคโต  อาวาสิโก
ภิกฺขุ สพฺรหฺมจารีนํ ปิโย จ โหติ มนาโป จ ครุ จ ภาวนีโย จาติ ฯ
     [๒๓๓]   ปญฺจหิ  ภิกฺขเว  ธมฺเมหิ  สมนฺนาคโต  อาวาสิโก  ภิกฺขุ
อาวาสํ   โสเภติ   กตเมหิ   ปญฺจหิ   สีลวา   โหติ   ฯเปฯ   สิกฺขติ
สิกฺขาปเทสุ     พหุสฺสุโต    โหติ    ฯเปฯ    ทิฏฺฐิยา    สุปฺปฏิวิทฺธา
กลฺยาณวาโจ   โหติ   กลฺยาณวากฺกรโณ   โปริยา  วาจาย  สมนฺนาคโต
วิสฺสฏฺฐาย    อเนลคฬาย    อตฺถสฺส    วิญฺญาปนิยา    ปฏิพโล   โหติ
อุปสงฺกมนฺตํ   ๒   ธมฺมิยา  กถาย  สนฺทสฺเสตุํ  สมาทเปตุํ  สมุตฺเตเชตุํ
สมฺปหํเสตุํ    จตุนฺนํ    ฌานานํ    อาภิเจตสิกานํ   ทิฏฺฐธมฺมสุขวิหารานํ%
นิกามลาภี   โหติ   อกิจฺฉลาภี  อกสิรลาภี  อิเมหิ  โข  ภิกฺขเว  ปญฺจหิ
ธมฺเมหิ สมนฺนาคโต อาวาสิโก ภิกฺขุ อาวาสํ โสเภตีติ ฯ
     [๒๓๔]   ปญฺจหิ  ภิกฺขเว  ธมฺเมหิ  สมนฺนาคโต  อาวาสิโก  ภิกฺขุ
#๑ โป. อาสวานญฺจ ฯ  ๒ ม. ยุ. อุปสงฺกมนฺเต ฯ
