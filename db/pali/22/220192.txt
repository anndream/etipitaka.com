สนฺทสฺเสตุํ   สมาทเปตุํ   สมุตฺเตเชตุํ   สมฺปหํเสตุํ  อิเมหิ  โข  ภิกฺขเว
ปญฺจหิ   ธมฺเมหิ   สมนฺนาคโต  ภิกฺขุ  มิตฺโต  น  เสวิตพฺโพ  ฯ  ปญฺจหิ
ภิกฺขเว   ธมฺเมหิ   สมนฺนาคโต   ภิกฺขุ   มิตฺโต   เสวิตพฺโพ   กตเมหิ
ปญฺจหิ   น   กมฺมนฺตํ   กาเรติ   น  อธิกรณํ  อาทิยติ  น  ปาโมกฺเขสุ
ภิกฺขูสุ   ปฏิวิรุทฺโธ   โหติ  น  ทีฆจาริกํ  อวตฺถานจาริกํ  ๑  อนุยุตฺโต
วิหรติ   ปฏิพโล   โหติ   กาเลน   กาลํ   ธมฺมิยา  กถาย  สนฺทสฺเสตุํ
สมาทเปตุํ   สมุตฺเตเชตุํ   สมฺปหํเสตุํ   อิเมหิ   โข   ภิกฺขเว   ปญฺจหิ
ธมฺเมหิ สมนฺนาคโต ภิกฺขุ มิตฺโต เสวิตพฺโพติ ฯ
     [๑๔๗]   ปญฺจิมานิ   ภิกฺขเว   อสปฺปุริสทานานิ   กตมานิ   ปญฺจ
อสกฺกจฺจํ  เทติ  อจิตึ  กตฺวา  ๒  เทติ  อสหตฺถา  เทติ  อปวิฏฺฐํ  ๓
เทติ  อนาคมนทิฏฺฐิโก  เทติ  อิมานิ  โข ภิกฺขเว ปญฺจ อสปฺปุริสทานานิ ฯ
ปญฺจิมานิ     ภิกฺขเว    สปฺปุริสทานานิ    กตมานิ    ปญฺจ    สกฺกจฺจํ
เทติ   จิตึ   กตฺวา   ๒   เทติ  สหตฺถา  เทติ  อนปวิฏฺฐํ  ๓  เทติ
อาคมนทิฏฺฐิโก เทติ อิมานิ โข ภิกฺขเว ปญฺจ สปฺปุริสทานานีติ ฯ
     [๑๔๘]    ปญฺจิมานิ   ภิกฺขเว   สปฺปุริสทานานิ   กตมานิ   ปญฺจ
สทฺธาย   ทานํ   เทติ   สกฺกจฺจํ   ทานํ   เทติ   กาเลน  ทานํ  เทติ
อนุคฺคหิตจิตฺโต    ทานํ   เทติ   อตฺตานญฺจ   ปรญฺจ   อนุปหจฺจ   ทานํ
เทติ   ฯ  สทฺธาย  โข  ปน  ภิกฺขเว  ทานํ  ทตฺวา  ยตฺถ  ยตฺถ  ตสฺส
#๑ ม. ยุ. อนวตฺถจาริกํ ฯ  ๒ ม. อจิตฺตีกตฺวา ฯ ยุ. อจิตฺติกตฺวา ฯ
#๓ ม. ยุ. อปวิทฺธํ ฯ
