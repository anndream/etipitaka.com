ตสฺมึ   สมเย   ยถาภูตํ   นปฺปชานาติ   น   ปสฺสติ   อุภยตฺถมฺปิ  ตสฺมึ
สมเย    ยถาภูตํ   นปฺปชานาติ   น   ปสฺสติ   ทีฆรตฺตํ   สชฺฌายกตาปิ
มนฺตา   นปฺปฏิภนฺติ   ปเคว   อสชฺฌายกตา   ฯ   เสยฺยถาปิ  พฺราหฺมณ
อุทปตฺโต  สํสฏฺโฐ  ลาขาย  วา  หลิทฺทิยา  วา  นีลิยา  วา  มญฺชิฏฺฐาย
วา   ตตฺถ   จกฺขุมา   ปุริโส  สกํ  มุขนิมิตฺตํ  ปจฺจเวกฺขมาโน  ยถาภูตํ
นปฺปชาเนยฺย   น   ปสฺเสยฺย   เอวเมว   โข  พฺราหฺมณ  ยสฺมึ  สมเย
กามราคปริยุฏฺฐิเตน    เจตสา   วิหรติ   กามราคปเรเตน   อุปฺปนฺนสฺส
จ   กามราคสฺส   นิสฺสรณํ   ยถาภูตํ   นปฺปชานาติ   อตฺตตฺถมฺปิ   ตสฺมึ
สมเย   ยถาภูตํ   นปฺปชานาติ   น   ปสฺสติ   ปรตฺถมฺปิ   ตสฺมึ  สมเย
ยถาภูตํ   นปฺปชานาติ   น   ปสฺสติ   อุภยตฺถมฺปิ  ตสฺมึ  สมเย  ยถาภูตํ
นปฺปชานาติ   น   ปสฺสติ   ทีฆรตฺตํ   สชฺฌายกตาปิ   มนฺตา  นปฺปฏิภนฺติ
ปเคว  อสชฺฌายกตา ฯ ปุน จปรํ พฺราหฺมณ ยสฺมึ สมเย พฺยาปาทปริยุฏฺฐิเตน
เจตสา    วิหรติ    พฺยาปาทปเรเตน    อุปฺปนฺนสฺส   จ   พฺยาปาทสฺส
นิสฺสรณํ    ยถาภูตํ    นปฺปชานาติ    ฯเปฯ    ทีฆรตฺตํ   สชฺฌายกตาปิ
มนฺตา    นปฺปฏิภนฺติ    ปเคว    อสชฺฌายกตา   เสยฺยถาปิ   พฺราหฺมณ
อุทปตฺโต  อคฺคินา  สนฺตตฺโต อุกฺกุฏฺฐิโต ๑ อุสฺสทกชาโต ๒ ตตฺถ จกฺขุมา
ปุริโส   สกํ   มุขนิมิตฺตํ   ปจฺจเวกฺขมาโน   ยถาภูตํ   นปฺปชาเนยฺย  น
ปสฺเสยฺย   เอวเมว   โข  พฺราหฺมณ  ยสฺมึ  สมเย  พฺยาปาทปริยุฏฺฐิเตน
เจตสา    วิหรติ    พฺยาปาทปเรเตน    อุปฺปนฺนสฺส   จ   พฺยาปาทสฺส
นิสฺสรณํ   ยถาภูตํ   นปฺปชานาติ   ฯเปฯ  ทีฆรตฺตํ  สชฺฌายกตาปิ  มนฺตา
#๑ ม. อุกฺกุธิโต ฯ ยุ. อุกฺกฏฺฐิโต ฯ  ๒ ม. อุสุมกชาโต ฯ
