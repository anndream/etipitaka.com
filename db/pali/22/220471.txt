โข ภิกฺขเว สมาธิ มคฺโค อสมาธิ กุมฺมคฺโคติ ฯ
                     มหาวคฺโค ปฐโม ฯ
                        ตสฺสุทฺทานํ
      โสโณ ผคฺคุโณ ฉฬาภิชาติโย อาสวา ทารุกมฺเมน ๑
      ปญฺจ ปสฺเส จิตฺตปรายนํ อุทกํ นิพฺเพธิ ฉ อิมา พเลน วคฺโคติ ฯ
                        __________
                    เทวตาวคฺโค ทุติโย
     [๓๓๖]  ๖๕  ฉ  ภิกฺขเว  ธมฺเม  อปฺปหาย  อภพฺโพ  อนาคามิผลํ
สจฺฉิกาตุํ    กตเม    ฉ    อสฺสทฺธิยํ    อหิริกํ   อโนตฺตปฺปํ   โกสชฺชํ
มุฏฺฐสจฺจํ   ทุปฺปญฺญตฺตํ   อิเม   โข   ภิกฺขเว   ฉ   ธมฺเม   อปฺปหาย
อภพฺโพ   อนาคามิผลํ  สจฺฉิกาตุํ  ฯ  ฉ  ภิกฺขเว  ธมฺเม  ปหาย  ภพฺโพ
อนาคามิผลํ    สจฺฉิกาตุํ   กตเม   ฉ   อสฺสทฺธิยํ   อหิริกํ   อโนตฺตปฺปํ
โกสชฺชํ    มุฏฺฐสจฺจํ   ทุปฺปญฺญตฺตํ   อิเม   โข   ภิกฺขเว   ฉ   ธมฺเม
ปหาย ภพฺโพ อนาคามิผลํ สจฺฉิกาตุนฺติ ฯ
     [๓๓๗]  ๖๖  ฉ  ภิกฺขเว ธมฺเม อปฺปหาย อภพฺโพ อรหตฺตํ สจฺฉิกาตุํ
กตเม     ฉ     ถีนํ     มิทฺธํ     อุทฺธจฺจํ     กุกฺกุจฺจํ    อสฺสทฺธิยํ
ปมาทํ   อิเม   โข   ภิกฺขเว   ฉ  ธมฺเม  อปฺปหาย  อภพฺโพ  อรหตฺตํ
สจฺฉิกาตุํ   ฯ   ฉ   ภิกฺขเว  ธมฺเม  ปหาย  ภพฺโพ  อรหตฺตํ  สจฺฉิกาตุํ
กตเม    ฉ    ถีนํ    มิทฺธํ    อุทฺธจฺจํ   กุกฺกุจฺจํ   อสฺสทฺธิยํ   ปมาทํ
อิเม โข ภิกฺขเว ฉ ธมฺเม ปหาย ภพฺโพ อรหตฺตํ สจฺฉิกาตุนฺติ ฯ
#๑ ยุ. ... ฉฬภิชาติโย อาสวา ทารุกมฺมหตฺถิปสฺส จิตฺตปรายนํ อุทกํ
#นิพฺเพธิกสีหนาเทน วคฺโคติ ฯ
