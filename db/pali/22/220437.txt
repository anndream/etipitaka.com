วิโนทยโต    เอวํส    เต    อาสวา    วิฆาตปริฬาหา   น   โหนฺติ
อิเม   วุจฺจนฺติ  ภิกฺขเว  อาสวา  วิโนทนา  ปหาตพฺพา  เย  วิโนทนาย
ปหีนา  โหนฺติ  ฯ  กตเม  จ  ภิกฺขเว  อาสวา  ภาวนา  ปหาตพฺพา เย
ภาวนาย   ปหีนา   โหนฺติ   อิธ   ภิกฺขเว   ภิกฺขุ   ปฏิสงฺขา  โยนิโส
สติสมฺโพชฺฌงฺคํ    ภาเวติ    วิเวกนิสฺสิตํ    วิราคนิสฺสิตํ    นิโรธนิสฺสิตํ
โวสฺสคฺคปริณามึ  ปฏิสงฺขา  โยนิโส  ธมฺมวิจยสมฺโพชฺฌงฺคํ  ภาเวติ  ฯเปฯ
วิริยสมฺโพชฺฌงฺคํ   ภาเวติ   ปีติสมฺโพชฺฌงฺคํ   ภาเวติ  ปสฺสทฺธิสมฺโพชฺฌงฺคํ
ภาเวติ  สมาธิสมฺโพชฺฌงฺคํ ภาเวติ อุเปกฺขาสมฺโพชฺฌงฺคํ ภาเวติ วิเวกนิสฺสิตํ
วิราคนิสฺสิตํ    นิโรธนิสฺสิตํ    โวสฺสคฺคปริณามึ    ยํ    หิสฺส   ภิกฺขเว
อภาวยโต   อุปฺปชฺเชยฺยุํ  อาสวา  วิฆาตปริฬาหา  ภาวยโต  เอวํส  เต
อาสวา   วิฆาตปริฬาหา   น   โหนฺติ  อิเม  วุจฺจนฺติ  ภิกฺขเว  อาสวา
ภาวนา  ปหาตพฺพา  เย  ภาวนาย  ปหีนา  โหนฺติ  ฯ อิเมหิ โข ภิกฺขเว
ฉหิ  ธมฺเมหิ  สมนฺนาคโต  ภิกฺขุ อาหุเนยฺโย โหติ ปาหุเนยฺโย ทกฺขิเณยฺโย
อญฺชลิกรณีโย อนุตฺตรํ ปุญฺญกฺเขตฺตํ โลกสฺสาติ ฯ
     [๓๓๐] ๕๙ เอกํ ๑ สมยํ ภควา นาทิเก ๒ วิหรติ คิญฺชกาวสเถ ฯ
อถ   โข  ทารุกมฺมิโก  คหปติ  เยน  ภควา  เตนุปสงฺกมิ  อุปสงฺกมิตฺวา
ภควนฺตํ  อภิวาเทตฺวา  เอกมนฺตํ  นิสีทิ  เอกมนฺตํ  นิสินฺนํ  โข ทารุกมฺมิกํ
คหปตึ  ภควา  เอตทโวจ  อปิ  นุ  เต  คหปติ  กุเล  ทานํ  ทียตีติ  ฯ
ทียติ  เม  ภนฺเต  กุเล  ทานํ  ตญฺจ  โข  เย  เต ภิกฺขู อารญฺญกา ๓
ปิณฺฑปาติกา  ปํสุกูลิกา  อรหนฺตา  ๔  วา  อรหตฺตมคฺคํ  วา  สมาปนฺนา
#๑ ม. ยุ. ปุรโต เอวํ เม สุตนฺติ ทิสฺสติ ฯ  ๒ ม. นาติเก ฯ
#๓ โป. ม. อารญฺญิกา ฯ  อิโต ปรํ เอวํ ญาตพฺพํ ฯ  ๔ ม. ยุ. อรหนฺโต ฯ
