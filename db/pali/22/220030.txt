โอสตปโตโท  ๑  ตเมนํ  ทกฺโข  โยคฺคาจริโย อสฺสทมฺมสารถิ อภิรูหิตฺวา
วาเมน  หตฺเถน  รสฺมิโย  คเหตฺวา  ทกฺขิเณน   หตฺเถน ปโตทํ คเหตฺวา
เยนิจฺฉกํ   ยทิจฺฉกํ  สาเรยฺยปิ  ปจฺจาสาเรยฺยปิ  เอวเมว  โข  ภิกฺขเว
ภิกฺขุ  เอวํ  ภาวิเต  อริเย  ปญฺจงฺคิเก  สมฺมาสมาธิมฺหิ  เอวํ  พหุลีกเต
ยสฺส    ยสฺส    อภิญฺญาสจฺฉิกรณียสฺส    ธมฺมสฺส   จิตฺตํ   อภินินฺนาเมติ
อภิญฺญาสจฺฉิกิริยาย   ตตฺร   ตเตฺรว   สกฺขิภพฺพตํ   ปาปุณาติ   สติ  สติ
อายตเน   โส   สเจ   อากงฺขติ   อเนกวิหิตํ   อิทฺธิวิธํ  ปจฺจนุภเวยฺยํ
เอโกปิ   หุตฺวา   พหุธา  อสฺสํ  ฯเปฯ  ยาวพฺรหฺมโลกาปิ  กาเยน  วสํ
วตฺเตยฺยนฺติ   ตตฺร   ตเตฺรว  สกฺขิภพฺพตํ  ปาปุณาติ  สติ  สติ  อายตเน
โส  สเจ  อากงฺขติ  ทิพฺพาย  โสตธาตุยา  วิสุทฺธาย  ฯเปฯ  เย  ทูเร
สนฺติเก    จาติ   ตตฺร   ตเตฺรว   สกฺขิภพฺพตํ   ปาปุณาติ   สติ   สติ
อายตเน  โส  สเจ  อากงฺขติ  ปรสตฺตานํ  ปรปุคฺคลานํ  เจตสา  เจโต
ปริจฺจ  ปชาเนยฺยํ  สราคํ  วา  จิตฺตํ  สราคํ  จิตฺตนฺติ  ปชาเนยฺยํ ฯเปฯ
อวิมุตฺตํ      วา     จิตฺตํ     อวิมุตฺตํ     จิตฺตนฺติ     ปชาเนยฺยนฺติ
ตตฺร   ตเตฺรว   สกฺขิภพฺพตํ   ปาปุณาติ  สติ  สติ  อายตเน  โส  สเจ
อากงฺขติ    อเนกวิหิตํ   ปุพฺเพนิวาสํ   อนุสฺสเรยฺยํ   เสยฺยถีทํ   เอกํปิ
ชาตึ  เทฺวปิ  ชาติโย  ฯเปฯ อิติ สาการํ สอุทฺเทสํ อเนกวิหิตํ ปุพฺเพนิวาสํ
อนุสฺสเรยฺยนฺติ     ตตฺร     ตเตฺรว    สกฺขิภพฺพตํ    ปาปุณาติ    สติ
สติ   อายตเน   โส   สเจ   อากงฺขติ   ทิพฺเพน   จกฺขุนา  วิสุทฺเธน
อติกฺกนฺตมานุสเกน   ฯเปฯ   ยถากมฺมูปเค   สตฺเต  ปชาเนยฺยนฺติ  ตตฺร
#๑ ม. ยุ. โอธสฺตปโตโท ฯ
