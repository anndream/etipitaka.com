นิทฺทารามตา  สงฺคณิการามตา  ยถาวิมุตฺตํ  จิตฺตํ  น ปจฺจเวกฺขติ อิเม โข
ภิกฺขเว   ปญฺจ  ธมฺมา  สมยวิมุตฺตสฺส  ภิกฺขุโน  ปริหานาย  สํวตฺตนฺติ  ฯ
ปญฺจิเม   ภิกฺขเว  ธมฺมา  สมยวิมุตฺตสฺส  ภิกฺขุโน  อปริหานาย  สํวตฺตนฺติ
กตเม   ปญฺจ   น   กมฺมารามตา   น  ภสฺสารามตา  น  นิทฺทารามตา
น    สงฺคณิการามตา    ยถาวิมุตฺตํ   จิตฺตํ   ปจฺจเวกฺขติ   อิเม   โข
ภิกฺขเว ปญฺจ ธมฺมา สมยวิมุตฺตสฺส ภิกฺขุโน อปริหานาย สํวตฺตนฺตีติ ฯ
     [๑๕๐]    ปญฺจิเม    ภิกฺขเว   ธมฺมา   สมยวิมุตฺตสฺส   ภิกฺขุโน
ปริหานาย    สํวตฺตนฺติ    กตเม   ปญฺจ   กมฺมารามตา   ภสฺสารามตา
นิทฺทารามตา   อินฺทฺริเยสุ   อคุตฺตทฺวารตา   โภชเน  อมตฺตญฺญุตา  อิเม
โข    ภิกฺขเว    ปญฺจ   ธมฺมา   สมยวิมุตฺตสฺส   ภิกฺขุโน   ปริหานาย
สํวตฺตนฺติ  ฯ  ปญฺจิเม  ภิกฺขเว  ธมฺมา  สมยวิมุตฺตสฺส ภิกฺขุโน อปริหานาย
สํวตฺตนฺติ   กตเม   ปญฺจ   น   กมฺมารามตา   น   ภสฺสารามตา   น
นิทฺทารามตา   อินฺทฺริเยสุ   คุตฺตทฺวารตา   โภชเน   มตฺตญฺญุตา   อิเม
โข    ภิกฺขเว   ปญฺจ   ธมฺมา   สมยวิมุตฺตสฺส   ภิกฺขุโน   อปริหานาย
สํวตฺตนฺตีติ ฯ
                     ติกณฺฑกีวคฺโค ปญฺจโม ฯ
                         ตสฺสุทฺทานํ
       ทตฺวา อวชานาติ อารภติ จ   สารนฺททติกณฺฑกินิรเยน จ ๑
       มิตฺโต อสปฺปุริสสปฺปุริเสน     สมยวิมุตฺตํ อปเร เทฺวติ ฯ
                   ตติโย ปณฺณาสโก สมตฺโต ฯ
#๑ โป. อารพฺภติ น จ ติกณฺฑนิรเยน มิตฺตา อสปฺปุริสํ สปฺปุริเสน ... ฯ ม.
#... ติกณฺฑนิรเยนฺ จ ... ยุ. ... อารพฺภตี ... ฯ
