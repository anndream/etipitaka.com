เจโตวิมุตฺตึ   ปญฺญาวิมุตฺตึ  ยถาภูตํ  นปฺปชานาติ  ยตฺถสฺส  เต  อุปฺปนฺนา
ปาปกา    อกุสลา    ธมฺมา    อปริเสสา    นิรุชฺฌนฺติ    อิธ    ปน
ภิกฺขเว   เอกจฺโจ   ปุคฺคโล   น  อารภติ  น  วิปฺปฏิสารี  โหติ  ตญฺจ
เจโตวิมุตฺตึ    ปญฺญาวิมุตฺตึ    ยถาภูตํ    นปฺปชานาติ    ยตฺถสฺส   เต
อุปฺปนฺนา   ปาปกา   อกุสลา   ธมฺมา   อปริเสสา  นิรุชฺฌนฺติ  อิธ  ปน
ภิกฺขเว   เอกจฺโจ   ปุคฺคโล   น  อารภติ  น  วิปฺปฏิสารี  โหติ  ตญฺจ
เจโตวิมุตฺตึ   ปญฺญาวิมุตฺตึ   ยถาภูตํ   ปชานาติ  ยตฺถสฺส  เต  อุปฺปนฺนา
ปาปกา  อกุสลา  ธมฺมา  อปริเสสา  นิรุชฺฌนฺติ  ฯ  ตตฺร  ภิกฺขเว ยฺวายํ
ปุคฺคโล    อารภติ   จ   วิปฺปฏิสารี   จ   โหติ   ตญฺจ   เจโตวิมุตฺตึ
ปญฺญาวิมุตฺตึ   ยถาภูตํ   นปฺปชานาติ   ยตฺถสฺส   เต  อุปฺปนฺนา  ปาปกา
อกุสลา    ธมฺมา    อปริเสสา   นิรุชฺฌนฺติ   โส   เอวมสฺส   วจนีโย
อายสฺมโต  โข  อารภชา  ๑  อาสวา  สํวิชฺชนฺติ  วิปฺปฏิสารชา อาสวา
ปวฑฺฒนฺติ  สาธุวตายสฺมา อารภเช ๑ อาสเว ปหาย วิปฺปฏิสารเช อาสเว
ปฏิวิโนเทตฺวา  จิตฺตํ  ปญฺญญฺจ  ภาเวตุ  ๒ เอวมายสฺมา อมุนา ปญฺจเมน
ปุคฺคเลน    สมสโม    ภวิสฺสตีติ    ตตฺร   ภิกฺขเว   ยฺวายํ   ปุคฺคโล
อารภติ    น    วิปฺปฏิสารี   โหติ   ตญฺจ   เจโตวิมุตฺตึ   ปญฺญาวิมุตฺตึ
ยถาภูตํ   นปฺปชานาติ  ยตฺถสฺส  เต  อุปฺปนฺนา  ปาปกา  อกุสลา  ธมฺมา
อปริเสสา    นิรุชฺฌนฺติ    โส   เอวมสฺส   วจนีโย   อายสฺมโต   โข
อารภชา    อาสวา   สํวิชฺชนฺติ   วิปฺปฏิสารชา   อาสวา   นปฺปวฑฺฒนฺติ
สาธุวตายสฺมา   อารภเช  อาสเว  ปหาย  จิตฺตํ  ปญฺญญฺจ  ภาเวตุ  ๒
#๑ โป. ยุ. อารพฺภชา ฯ ม. อารมฺภชา ฯ  ๒ ยุ. ภเวตุํ ฯ
