     [๒๙๖]  ๒๕  ฉยิมานิ  ภิกฺขเว  อนุสฺสติฏฺฐานานิ  กตมานิ  ฉ  อิธ
ภิกฺขเว   อริยสาวโก   ตถาคตํ   อนุสฺสรติ   อิติปิ  โส  ภควา  ฯเปฯ
สตฺถา  เทวมนุสฺสานํ  พุทฺโธ  ภควาติ  ยสฺมึ  ภิกฺขเว  สมเย อริยสาวโก
ตถาคตํ   อนุสฺสรติ   เนวสฺส   ตสฺมึ  สมเย  ราคปริยุฏฺฐิตํ  จิตฺตํ  โหติ
น  โทสปริยุฏฺฐิตํ  จิตฺตํ  โหติ  น  โมหปริยุฏฺฐิตํ  จิตฺตํ โหติ อุชุคตเมวสฺส
ตสฺมึ    สมเย    จิตฺตํ    โหติ   นิกฺขนฺตํ   มุตฺตํ   วุฏฺฐิตํ   เคธมฺหา
เคโธติ   โข   ภิกฺขเว   ปญฺจนฺเนตํ   กามคุณานํ  อธิวจนํ  อิทมฺปิ  โข
ภิกฺขเว อารมฺมณํ กริตฺวา เอวมิเธกจฺเจ สตฺตา วิสุชฺฌนฺติ ฯ
     ปุน   จปรํ   ภิกฺขเว   อริยสาวโก  ธมฺมํ  อนุสฺสรติ  สฺวากฺขาโต
ภควตา   ธมฺโม   ฯเปฯ   ปจฺจตฺตํ  เวทิตพฺโพ  วิญฺญูหีติ  ยสฺมึ  ภิกฺขเว
สมเย  อริยสาวโก  ธมฺมํ  อนุสฺสรติ  เนวสฺส  ตสฺมึ  สมเย ราคปฏิยุฏฺฐิตํ
จิตฺตํ    โหติ    น   โทสปริยุฏฺฐิตํ   จิตฺตํ   โหติ   น   โมหปริยุฏฺฐิตํ
จิตฺตํ     โหติ     อุชุคตเมวสฺส     ตสฺมึ    สมเย    จิตฺตํ    โหติ
นิกฺขนฺตํ   มุตฺตํ   วุฏฺฐิตํ   เคธมฺหา   เคโธติ  โข  ภิกฺขเว  ปญฺจนฺเนตํ
กามคุณานํ    อธิวจนํ    อิทมฺปิ    โข   ภิกฺขเว   อารมฺมณํ   กริตฺวา
เอวมิเธกจฺเจ สตฺตา วิสุชฺฌนฺติ ฯ
     ปุน   จปรํ   ภิกฺขเว   อริยสาวโก   สงฺฆํ  อนุสฺสรติ  สุปฏิปนฺโน
ภควโต   สาวกสงฺโฆ   ฯเปฯ   อนุตฺตรํ  ปุญฺญกฺเขตฺตํ  โลกสฺสาติ  ยสฺมึ
ภิกฺขเว   สมเย   อริยสาวโก   สงฺฆํ  อนุสฺสรติ  เนวสฺส  ตสฺมึ  สมเย
ราคปริยุฏฺฐิตํ    จิตฺตํ    โหติ   น   โทสปริยุฏฺฐิตํ   จิตฺตํ   โหติ   น
