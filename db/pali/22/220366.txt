นตฺถีติ   วทามิ   สา   จ   โข  เอสา  ภิกฺขเว  สิกฺขา  หีนา  คมฺมา
โปถุชฺชนิกา  อนริยา  อนตฺถสญฺหิตา  น  นิพฺพิทาย น วิราคาย น นิโรธาย
น  อุปสมาย  น  อภิญฺญาย  น  สมฺโพธาย  น  นิพฺพานาย  สํวตฺตติ  โย
จ  โข  ภิกฺขเว  ตถาคตปฺปเวทิเต  ธมฺมวินเย อธิสีลมฺปิ สิกฺขติ อธิจิตฺตมฺปิ
สิกฺขติ    อธิปญฺญมฺปิ   สิกฺขติ   นิวิฏฺฐสทฺโธ   นิวิฏฺฐเปโม   เอกนฺตคโต
อภิปฺปสนฺโน    เอตทานุตฺตริยํ   ภิกฺขเว   สิกฺขานํ   สตฺตานํ   วิสุทฺธิยา
โสกปริเทวานํ    สมติกฺกมาย   ทุกฺขโทมนสฺสานํ   อตฺถงฺคมาย   ญายสฺส
อธิคมาย   นิพฺพานสฺส   สจฺฉิกิริยาย  ยทิทํ  ตถาคตปฺปเวทิเต  ธมฺมวินเย
อธิสีลมฺปิ   สิกฺขติ  อธิจิตฺตมฺปิ  สิกฺขติ  อธิปญฺญมฺปิ  สิกฺขติ  นิวิฏฺฐสทฺโธ
นิวิฏฺฐเปโม  เอกนฺตคโต  อภิปฺปสนฺโน  อิทํ วุจฺจติ ภิกฺขเว สิกฺขานุตฺตริยํ ฯh
อิติ   ทสฺสนานุตฺตริยํ   สวนานุตฺตริยํ   ลาภานุตฺตริยํ   สิกฺขานุตฺตริยํ   ฯ
ปาริจริยานุตฺตริยญฺจ     กถํ     โหติ     อิธ    ภิกฺขเว    เอกจฺโจ
ขตฺติยมฺปิ   ปริจรติ   สมณมฺปิ   ปริจรติ  พฺราหฺมณมฺปิ  ปริจรติ  คหปติมฺปิ
ปริจรติ  อุจฺจาวจํ  วา  ปน  ปริจรติ  สมณํ วา พฺราหฺมณํ วา มิจฺฉาทิฏฺฐิกํ
มิจฺฉาปฏิปนฺนํ    ปริจรติ    อตฺเถสา    ภิกฺขเว    ปาริจริยา   เนสา
นตฺถีติ   วทามิ  สา  จ  โข  เอสา  ภิกฺขเว  ปาริจริยา  หีนา  คมฺมา
โปถุชฺชนิกา  อนริยา  อนตฺถสญฺหิตา  น  นิพฺพิทาย  ฯเปฯ  น  นิพฺพานาย
สํวตฺตติ  โย  จ  โข  ภิกฺขเว  ตถาคตํ  วา  ตถาคตสาวกํ  วา ปริจรติ
นิวิฏฺฐสทฺโธ    นิวิฏฺฐเปโม   เอกนฺตคโต   อภิปฺปสนฺโน   เอตทานุตฺตริยํ
ภิกฺขเว   ปาริจริยานํ   สตฺตานํ   วิสุทฺธิยา  โสกปริเทวานํ  สมติกฺกมาย
