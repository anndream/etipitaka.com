อญฺญตรํ   ผลํ  ปาฏิกงฺขํ  ทิฏฺเฐว  ธมฺเม  อญฺญา  สติ  วา  อุปาทิเสเส
อนาคามิตาติ ฯ
     [๖๘]   ปุพฺเพวาหํ  ภิกฺขเว  สมฺโพธา  อนภิสมฺพุทฺโธ  โพธิสตฺโตว
สมาโน   ปญฺจ  ธมฺเม  ภาเวสึ  ปญฺจ  ธมฺเม  พหุลิมกาสึ  กตเม  ปญฺจ
ฉนฺทสมาธิปธานสงฺขารสมนฺนาคตํ           อิทฺธิปาทํ          ภาเวสึ
วิริยสมาธิจิตฺตสมาธิวีมํสาสมาธิปธานสงฺขารสมนฺนาคตํ   อิทฺธิปาทํ   ภาเวสึ
อุสฺโสฬฺหิญฺเญว  ปญฺจมึ  โส  โข  อหํ  ภิกฺขเว  อิเมสํ  อุสฺโสฬฺหิปญฺจมานํ
ธมฺมานํ    ภาวิตตฺตา    พหุลีกตตฺตา    ยสฺส   ยสฺสาภิญฺญาสจฺฉิกรณียสฺส
ธมฺมสฺส  จิตฺตํ  อภินินฺนาเมสึ  อภิญฺญาสจฺฉิกิริยาย  ตตฺรตเตฺรว  สกฺขิภพฺพตํ
ปาปุณึ    สติ    สติ    อายตเน   โส   สเจ   อากงฺขึ   อเนกวิหิตํ
อิทฺธิวิธํ   ปจฺจนุภเวยฺยํ   ฯเปฯ   ยาวพฺรหฺมโลกาปิ   กาเยน  ๑  วสํ
วตฺเตยฺยนฺติ   ตตฺรตเตฺรว   สกฺขิภพฺพตํ   ปาปุณึ  สติ  สติ  อายตเน  ฯ
โส   สเจ   อากงฺขึ   ฯเปฯ   อาสวานํ   ขยา  อนาสวํ  เจโตวิมุตฺตึ
ปญฺญาวิมุตฺตึ   ทิฏฺเฐว   ธมฺเม   สยํ   อภิญฺญา   สจฺฉิกตฺวา  อุปสมฺปชฺช
วิหเรยฺยนฺติ ตตฺรตตฺเรว สกฺขิภพฺพตํ ปาปุณึ สติ สติ อายตเนติ ฯ
     [๖๙]  ปญฺจิเม  ภิกฺขเว  ธมฺมา  ภาวิตา พหุลีกตา เอกนฺตนิพฺพิทาย
วิราคาย  นิโรธาย  อุปสมาย  อภิญฺญาย  สมฺโพธาย  นิพฺพานาย สํวตฺตนฺติ
กตเม    ปญฺจ   อิธ   ภิกฺขเว   ภิกฺขุ   อสุภานุปสฺสี   กาเย   วิหรติ
อาหาเร   ปฏิกฺกูลสญฺญี   สพฺพโลเก   อนภิรตสญฺญี   ๒  สพฺพสงฺขาเรสุ
อนิจฺจานุปสฺสี   มรณสญฺญา   โข   ปนสฺส  อชฺฌตฺตํ  สูปฏฺฐิตา  ๓  โหติ
#๑ โป. กาเยน จ สํวตฺเตยฺยนติ ฯ  ๒ ม. อนภิรติสญฺญี ฯ  ๓ โป. ยุ. สุปฏฺฐิตา ฯ
#อิโต ปรํ อีทิสเมว ฯ
