น   ทุสฺสติ   โมหนีเย   น   มุยฺหติ   กุปนีเย   น   กุปฺปติ   มทนีเย
น   มชฺชติ   อิเมหิ  โข  ภิกฺขเว  ปญฺจหิ  ธมฺเมหิ  สมนฺนาคโต  เถโร
ภิกฺขุ สพฺรหฺมจารีนํ ปิโย จ โหติ มนาโป จ ครุ จ ภาวนีโย จาติ ฯ
     [๘๒]   ปญฺจหิ   ภิกฺขเว   ธมฺเมหิ   สมนฺนาคโต   เถโร  ภิกฺขุ
สพฺรหฺมจารีนํ  อปฺปิโย  จ  โหติ  อมนาโป  จ  อครุ  จ  อภาวนีโย  จ
กตเมหิ    ปญฺจหิ   อวีตราโค   โหติ   อวีตโทโส   โหติ   อวีตโมโห
โหติ   มกฺขี  จ  ปฬาสี  ๑  จ  อิเมหิ  โข  ภิกฺขเว  ปญฺจหิ  ธมฺเมหิ
สมนฺนาคโต  เถโร  ภิกฺขุ  สพฺรหฺมจารีนํ  อปฺปิโย  จ  โหติ  อมนาโป จ
อครุ  จ  อภาวนีโย  จ  ๒ ฯ ปญฺจหิ ภิกฺขเว ธมฺเมหิ สมนฺนาคโต เถโร
ภิกฺขุ  สพฺรหฺมจารีนํ  ปิโย  จ  โหติ  มนาโป  จ  ครุ  จ  ภาวนีโย  จ
กตเมหิ   ปญฺจหิ   วีตราโค   โหติ   วีตโทโส   โหติ  วีตโมโห  โหติ
อมกฺขี จ อปฬาสี จ อิเมหิ โข ฯเปฯ
     [๘๓]   ปญฺจหิ   ภิกฺขเว   ธมฺเมหิ   สมนฺนาคโต   เถโร  ภิกฺขุ
สพฺรหฺมจารีนํ  อปฺปิโย  จ  โหติ  อมนาโป  จ  อครุ  จ  อภาวนีโย  จ
กตเมหิ   ปญฺจหิ   กุหโก   จ   โหติ   ลปโก   จ  นิมิตฺติโก  ๓  จ
นิปฺเปสิโก  จ  ลาเภน  ลาภํ  นิชิคึสิตา  จ  อิเมหิ  โข  ฯเปฯ  ปญฺจหิ
ภิกฺขเว  ธมฺเมหิ  สมนฺนาคโต  เถโร  ภิกฺขุ  สพฺรหฺมจารีนํ  ปิโย จ โหติ
มนาโป   จ   ครุ   จ   ภาวนีโย  จ  กตเมหิ  ปญฺจหิ  น  จ  กุหโก
โหติ   น   จ   ลปโก   น   จ  นิมิตฺติโก  น  จ  นิปฺเปสิโก  น  จ
ลาเภน ลาภํ นิชิคึสิตา อิเมหิ โข ฯเปฯ
#๑ ยุ. ปลาสี ฯ  ๒ โป. จาติ ฯ  ๓ ม. เนมิตฺติโก ฯ ยุ. เนมิตฺตโก ฯ
