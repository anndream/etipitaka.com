                   วคฺคาสงฺคหิตา สุตฺตนฺตา
     [๒๕๑]    ปญฺจหิ    ภิกฺขเว   ธมฺเมหิ   สมนฺนาคเตน   ภิกฺขุนา
อุปสมฺปาเทตพฺพํ    กตเมหิ   ปญฺจหิ   อิธ   ภิกฺขเว   ภิกฺขุ   อเสเขน
สีลกฺขนฺเธน   สมนฺนาคโต   โหติ  อเสเขน  สมาธิกฺขนฺเธน  สมนฺนาคโต
โหติ    อเสเขน    ปญฺญากฺขนฺเธน    สมนฺนาคโต    โหติ   อเสเขน
วิมุตฺติกฺขนฺเธน   สมนฺนาคโต   โหติ   อเสเขน  วิมุตฺติญาณทสฺสนกฺขนฺเธน
สมนฺนาคโต    โหติ    อิเมหิ    โข    ภิกฺขเว    ปญฺจหิ    ธมฺเมหิ
สมนฺนาคเตน ภิกฺขุนา อุปสมฺปาเทตพฺพนฺติ ฯ
     [๒๕๒]  ปญฺจหิ  ภิกฺขเว  ธมฺเมหิ  สมนฺนาคเตน  ภิกฺขุนา  นิสฺสโย
ทาตพฺโพ   กตเมหิ   ปญฺจหิ  อิธ  ภิกฺขเว  ภิกฺขุ  อเสเขน  สีลกฺขนฺเธน
สมนฺนาคโต     โหติ    ฯเปฯ    อเสเขน    วิมุตฺติญาณทสฺสนกฺขนฺเธน
สมนฺนาคโต โหติ อิเมหิ โข ฯเปฯ
     [๒๕๓]    ปญฺจหิ    ภิกฺขเว   ธมฺเมหิ   สมนฺนาคเตน   ภิกฺขุนา
สามเณโร   อุปฏฺฐาเปตพฺโพ   กตเมหิ   ปญฺจหิ   อิธ   ภิกฺขเว   ภิกฺขุ
อเสเขน    สีลกฺขนฺเธน    สมนฺนาคโต    โหติ    ฯเปฯ    อเสเขน
วิมุตฺติญาณทสฺสนกฺขนฺเธน สมนฺนาคโต โหติ อิเมหิ โข ฯเปฯ
     [๒๕๔]    ปญฺจิมานิ    ภิกฺขเว    มจฺฉริยานิ    กตมานิ   ปญฺจ
อาวาสมจฺฉริยํ    กุลมจฺฉริยํ    ลาภมจฺฉริยํ   วณฺณมจฺฉริยํ   ธมฺมมจฺฉริยํ
