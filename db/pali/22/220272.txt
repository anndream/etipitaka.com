มหาโภคสํวตฺตนิกํ   ภิกฺขเว   ตํ   กุลํ   ตสฺมึ   สมเย  ปฏิปทํ  ปฏิปนฺนํ
โหติ  ฯ  ยสฺมึ  ภิกฺขเว  สมเย  สีลวนฺเต  ปพฺพชิเต  กุลํ  อุปสงฺกมนฺเต
มนุสฺสา    ปริปุจฺฉนฺติ   ปริปญฺหนฺติ   ธมฺมํ   สุณนฺติ   มหาปญฺญาสํวตฺตนิกํ
ภิกฺขเว  ตํ  กุลํ  ตสฺมึ  สมเย  ปฏิปทํ  ปฏิปนฺนํ  โหติ  ฯ  ยสฺมึ ภิกฺขเว
สมเย  สีลวนฺโต  ๑  ปพฺพชิตา  กุลํ  อุปสงฺกมนฺติ  ตตฺถ  มนุสฺสา อิเมหิ
ปญฺจหิ ฐาเนหิ พหุํ ปุญฺญํ ปสวนฺตีติ ฯ
     [๒๐๐]  ปญฺจิมา  ภิกฺขเว  นิสฺสารณิยา  ๒  ธาตุโย  กตมา ปญฺจ
อิธ  ภิกฺขเว  ภิกฺขุโน  กาเม  ๓  มนสิกโรโต กาเมสุ จิตฺตํ น ปกฺขนฺทติ
น  ปสีทติ  น  สนฺติฏฺฐติ  น  วิมุจฺจติ  เนกฺขมฺมํ  โข  ปนสฺส มนสิกโรโต
เนกฺขมฺเม    จิตฺตํ    ปกฺขนฺทติ    ปสีทติ   สนฺติฏฺฐติ   วิมุจฺจติ   ตสฺส
ตํ  จิตฺตํ  สุคตํ  ๔  สุภาวิตํ  สุวุฏฺฐิตํ  สุวิมุตฺตํ  สุวิสํยุตฺตํ กาเมหิ เย
จ   กามปจฺจยา   อุปฺปชฺชนฺติ   อาสวา   วิฆาตปริฬาหา   มุตฺโต   โส
เตหิ   น   โส   ตํ  เวทนํ  เวทิยติ  อิทมกฺขาตํ  กามานํ  นิสฺสรณํ  ฯ
ปุน   จปรํ   ภิกฺขเว  ภิกฺขุโน  พฺยาปาทํ  มนสิกโรโต  พฺยาปาเท  จิตฺตํ
น   ปกฺขนฺทติ   น   ปสีทติ   น   สนฺติฏฺฐติ   น   วิมุจฺจติ  อพฺยาปาทํ
โข  ปนสฺส  มนสิกโรโต  อพฺยาปาเท  จิตฺตํ  ปกฺขนฺทติ  ปสีทติ  สนฺติฏฺฐติ
วิมุจฺจติ  ตสฺส  ตํ จิตฺตํ สุคตํ ๔ สุภาวิตํ สุวุฏฺฐิตํ สุวิมุตฺตํ สุวิสํยุตฺตํ
พฺยาปาเทน  เย  จ  พฺยาปาทปจฺจยา  อุปฺปชฺชนฺติ  อาสวา วิฆาตปริฬาหา
มุตฺโต    โส    เตหิ   น   โส   ตํ   เวทนํ   เวทิยติ   อิทมกฺขาตํ
พฺยาปาทสฺส    นิสฺสรณํ   ฯ   ปุน   จปรํ   ภิกฺขเว   ภิกฺขุโน   วิเหสํ
#๑ ม. ยํ ภิกฺขเว สีลวนฺโต ฯ  ๒ ม. นิสฺสารณียา ฯ ยุ. นิสฺสรณียา ฯ
#๓ โป. ม. ยุ. กามํ ฯ  ๔ ยุ. สุกตํ ฯ
