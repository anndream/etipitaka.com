อปฺปจฺจกฺขาย   ทุพฺพลฺยํ  อนาวิกตฺวา  เมถุนํ  ธมฺมํ  ปฏิเสวึสุ  ฯ  อถโข
สมฺพหุลา     ภิกฺขู    เยน    ภควา    เตนุปสงฺกมึสุ    อุปสงฺกมิตฺวา
ภควนฺตํ  อภิวาเทตฺวา  เอกมนฺตํ  นิสีทึสุ  เอกมนฺตํ  นิสินฺนา โข เต ภิกฺขู
ภควนฺตํ    เอตทโวจุํ    อิธ   ภนฺเต   สาวตฺถิยํ   อุโภ   มาตาปุตฺตา
วสฺสาวาสํ   อุปคมึสุ   ภิกฺขุ   จ   ภิกฺขุนี  จ  เต  อญฺญมญฺญสฺส  อภิณฺหํ
ทสฺสนกามา   อเหสุํ   มาตาปิ   ปุตฺตสฺส   อภิณฺหํ   ทสฺสนกามา  อโหสิ
ปุตฺโตปิ   มาตรํ   อภิณฺหํ   ทสฺสนกาโม   อโหสิ  เตสํ  อภิณฺหํ  ทสฺสนา
สํสคฺโค   อโหสิ   สํสคฺเค   สติ   วิสฺสาโส   อโหสิ   วิสฺสาเส   สติ
โอตาโร   อโหสิ   เต   โอติณฺณจิตฺตา   สิกฺขํ   อปฺปจฺจกฺขาย  ทุพฺพลฺยํ
อนาวิกตฺวา   เมถุนํ   ธมฺมํ  ปฏิเสวึสูติ  กินฺนุ  โส  ภิกฺขเว  โมฆปุริโส
มญฺญติ   น   มาตา   ปุตฺเต   สารชฺชติ   ปุตฺโต   วา   ปน  มาตรีติ
นาหํ  ภิกฺขเว  อญฺญํ  เอกรูปํปิ  สมนุปสฺสามิ  เอวํ  รชนียํ  เอวํ  กมนียํ
เอวํ  มทนียํ  เอวํ  พนฺธนียํ  เอวํ  มุจฺฉนียํ  เอวํ อนฺตรายกรํ อนุตฺตรสฺส
โยคกฺเขมสฺส    อธิคมาย    ยถยิทํ    ภิกฺขเว    อิตฺถีรูปํ    อิตฺถีรูเป
ภิกฺขเว  สตฺตา  รตฺตา  คิทฺธา  คธิตา  ๑  มุจฺฉิตา อชฺโฌปนฺนา ๒ เต
ทีฆรตฺตํ   โสจนฺติ  อิตฺถีรูปวสานุคา  ฯ  นาหํ  ภิกฺขเว  อญฺญํ  เอกสทฺทํปิ
...  เอกคนฺธํปิ  ...  เอกรสํปิ  ...  เอกโผฏฺฐพฺพํปิ สมนุปสฺสามิ เอวํ
รชนียํ  เอวํ  กมนียํ  เอวํ  มทนียํ  เอวํ  พนฺธนียํ  เอวํ  มุจฺฉนียํ  เอวํ
อนฺตรายกรํ    อนุตฺตรสฺส   โยคกฺเขมสฺส   อธิคมาย   ยถยิทํ   ภิกฺขเว
#๑ ม. คถิตา ฯ อิโต ปรํ เอวํ ญาตพฺพํ ฯ  ๒ โป. อชฺฌาปนฺนา ฯ อปรํปิ อีทิสเมว ฯ
