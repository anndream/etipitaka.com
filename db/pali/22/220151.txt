ภิกฺขุสงฺโฆ  วิหรนฺโต  ผาสุํ  วิหเรยฺยาติ  ฯ  สิยา  ปน  ภนฺเต  อญฺโญปิ
ปริยาโย   ยถา   ภิกฺขุสงฺโฆ   วิหรนฺโต   ผาสุํ  วิหเรยฺยาติ  ฯ  สิยา
อานนฺทาติ   ๑  ภควา  อโวจ  ยโต  โข  อานนฺท  ภิกฺขุ  อตฺตนา  จ
สีลสมฺปนฺโน   โหติ   โน   ปรํ   อธิสีเล  สมฺปวตฺตา  อตฺตานุเปกฺขี  จ
โหติ   โน   ปรานุเปกฺขี   อปฺปญฺญาโต  จ  โหติ  เตน  อปฺปญฺญาติเกน
โน   ปริตสฺสติ   จตุนฺนญฺจ  ฌานานํ  อาภิเจตสิกานํ  ทิฏฺฐธมฺมสุขวิหารานํ
นิกามลาภี     โหติ    อกิจฺฉลาภี    อกสิรลาภี    เอตฺตาวตา    ๒
โข   อานนฺท   ภิกฺขุสงฺโฆ  วิหรนฺโต  ผาสุํ  วิหเรยฺยาติ  ฯ  สิยา  ปน
ภนฺเต    อญฺโญปิ    ปริยาโย    ยถา   ภิกฺขุสงฺโฆ   วิหรนฺโต   ผาสุํ
วิหเรยฺยาติ   ฯ   สิยา  อานนฺทาติ  ภควา  อโวจ  ยโต  โข  อานนฺท
ภิกฺขุ   อตฺตนา   จ   สีลสมฺปนฺโน  โหติ  โน  ปรํ  อธิสีเล  สมฺปวตฺตา
อตฺตานุเปกฺขี   จ   โหติ   โน   ปรานุเปกฺขี   อปฺปญฺญาโต   จ  โหติ
เตน   อปฺปญฺญาติเกน  โน  ปริตสฺสติ  จตุนฺนญฺจ  ฌานานํ  อาภิเจตสิกานํ
ทิฏฺฐธมฺมสุขวิหารานํ     นิกามลาภี    โหติ    อกิจฺฉลาภี    อกสิรลาภี
อาสวานญฺจ   ขยา   อนาสวํ  เจโตวิมุตฺตึ  ปญฺญาวิมุตฺตึ  ทิฏฺเฐว  ธมฺเม
สยํ    อภิญฺญา    สจฺฉิกตฺวา   อุปสมฺปชฺช   วิหรติ   เอตฺตาวตา   โข
อานนฺท   ภิกฺขุสงฺโฆ   วิหรนฺโต   ผาสุํ   วิหเรยฺย   ฯ  อิมมฺหา  จาหํ
อานนฺท   ผาสุวิหารา   อญฺโญ   ผาสุวิหาโร  อุตฺตริตโร  วา  ปณีตตโร
วา นตฺถีติ วทามีติ ฯ
#๑ ม. สิยา อานนฺท ยโต โข ฯ  ๒ ม. เอตฺตาวตาปิ ฯ
