อาตาปินา  ปหิตตฺเตน  วิหริตุํ  อปฺปตฺตสฺส  ปตฺติยา  อนธิคตสฺส  อธิคมาย
อสจฺฉิกตสฺส สจฺฉิกิริยายาติ ฯ
     [๗๙]   ปญฺจิมานิ   ภิกฺขเว  อนาคตภยานิ  เอตรหิ  อสมุปฺปนฺนานิ
อายตึ    สมุปฺปชฺชิสฺสนฺติ    ตานิ    โว   ปฏิพุชฺฌิตพฺพานิ   ปฏิพุชฺฌิตฺวา
จ   เตสํ   ปหานาย   วายมิตพฺพํ   กตมานิ   ปญฺจ  ภวิสฺสนฺติ  ภิกฺขเว
ภิกฺขู    อนาคตมทฺธานํ    อภาวิตกายา    อภาวิตสีลา    อภาวิตจิตฺตา
อภาวิตปญฺญา   เต   อภาวิตกายา   สมานา  อภาวิตสีลา  อภาวิตจิตฺตา
อภาวิตปญฺญา   อญฺเญ   อุปสมฺปาเทสฺสนฺติ   เตปิ  น  สกฺขิสฺสนฺติ  วิเนตุํ
อธิสีเล    อธิจิตฺเต    อธิปญฺญาย    เตปิ    ภวิสฺสนฺติ   อภาวิตกายา
อภาวิตสีลา   อภาวิตจิตฺตา   อภาวิตปญฺญา   เต  อภาวิตกายา  สมานา
อภาวิตสีลา    อภาวิตจิตฺตา   อภาวิตปญฺญา   อญฺเญ   อุปสมฺปาเทสฺสนฺติ
เตปิ   น   สกฺขิสฺสนฺติ   วิเนตุํ   อธิสีเล   อธิจิตฺเต  อธิปญฺญาย  เตปิ
ภวิสฺสนฺติ   อภาวิตกายา   อภาวิตสีลา  อภาวิตจิตฺตา  อภาวิตปญฺญา  อิติ
โข   ภิกฺขเว   ธมฺมสนฺโทสา  วินยสนฺโทโส  วินยสนฺโทสา  ธมฺมสนฺโทโส
อิทํ    ภิกฺขเว    ปฐมํ    อนาคตภยํ    เอตรหิ   อสมุปฺปนฺนํ   อายตึ
สมุปฺปชฺชิสฺสติ   ตํ   โว   ปฏิพุชฺฌิตพฺพํ  ปฏิพุชฺฌิตฺวา  จ  ตสฺส  ปหานาย
วายมิตพฺพํ   ฯ   ปุน   จปรํ   ภิกฺขเว  ภวิสฺสนฺติ  ภิกฺขู  อนาคตมทฺธานํ
อภาวิตกายา     อภาวิตสีลา     อภาวิตจิตฺตา    อภาวิตปญฺญา    เต
อภาวิตกายา  สมานา  อภาวิตสีลา  อภาวิตจิตฺตา  อภาวิตปญฺญา  อญฺเญสํ
นิสฺสยํ   ทสฺสนฺติ   เตปิ   น   สกฺขิสฺสนฺติ   วิเนตุํ   อธิสีเล  อธิจิตฺเต
