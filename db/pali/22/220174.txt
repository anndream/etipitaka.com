อุปรชฺชํ   น  ปตฺเถยฺยํ  อหํ  โขมฺหิ  ปณฺฑิโต  พฺยตฺโต  เมธาวี  ปฏิพโล
อตีตานาคตปจฺจุปฺปนฺเน    อตฺเถ    จินฺเตตุํ    กสฺมาหํ    อุปรชฺชํ   น
ปตฺเถยฺยนฺติ   อิเมหิ  โข  ภิกฺขเว  ปญฺจหิ  องฺเคหิ  สมนฺนาคโต  รญฺโญ๕
ขตฺติยสฺส   มุทฺธาภิสิตฺตสฺส   เชฏฺโฐ  ปุตฺโต  อุปรชฺชํ  ปตฺเถติ  เอวเมว
โข  ภิกฺขเว  ปญฺจหิ  ธมฺเมหิ  สมนฺนาคโต  ภิกฺขุ  อาสวานํ  ขยํ ปตฺเถติ
กตเมหิ   ปญฺจหิ   อิธ   ภิกฺขเว   ภิกฺขุ   สีลวา  โหติ  ฯเปฯ  สิกฺขติ
สิกฺขาปเทสุ   พหุสฺสุโต   โหติ   ฯเปฯ   ทิฏฺฐิยา   สุปฺปฏิวิทฺธา   จตูสุ
สติปฏฺฐาเนสุ   สุปฏฺฐิตจิตฺโต   โหติ   อารทฺธวิริโย   วิหรติ   อกุสลานํ
ธมฺมานํ   ปหานาย   ฯเปฯ   อนิกฺขิตฺตธุโร   กุสเลสุ  ธมฺเมสุ  ปญฺญวา
โหติ   อุทยตฺถคามินิยา   ปญฺญาย   สมนฺนาคโต   อริยาย   นิพฺเพธิกาย
สมฺมาทุกฺขกฺขยคามินิยา   ตสฺส   เอวํ  โหติ  อหํ  โขมฺหิ  สีลวา  ฯเปฯ
สิกฺขามิ   สิกฺขาปเทสุ   กสฺมาหํ   อาสวานํ   ขยํ   น   ปตฺเถยฺยํ  อหํ
โขมฺหิ   พหุสฺสุโต   สุตธโร   สุตสนฺนิจโย  ฯเปฯ  ทิฏฺฐิยา  สุปฺปฏิวิทฺธา
กสฺมาหํ   อาสวานํ  ขยํ  น  ปตฺเถยฺยํ  อหํ  โขมฺหิ  จตูสุ  สติปฏฺฐาเนสุ
สุปฏฺฐิตจิตฺโต   กสฺมาหํ   อาสวานํ   ขยํ   น   ปตฺเถยฺยํ   อหํ  โขมฺหิ
อารทฺธวิริโย  วิหรามิ  อกุสลานํ  ธมฺมานํ  ปหานาย  ฯเปฯ อนิกฺขิตฺตธุโร
กุสเลสุ   ธมฺเมสุ   กสฺมาหํ   อาสวานํ  ขยํ  น  ปตฺเถยฺยํ  อหํ  โขมฺหิ
ปญฺญวา   ฯเปฯ   สมฺมาทุกฺขกฺขยคามินิยา   กสฺมาหํ   อาสวานํ  ขยํ  น
ปตฺเถยฺยนฺติ    อิเมหิ   โข   ภิกฺขเว   ปญฺจหิ   ธมฺเมหิ   สมนฺนาคโต
ภิกฺขุ อาสวานํ ขยํ ปตฺเถตีติ ฯ
