อุสฺสงฺกิตปริสงฺกิโต โหติ ปาปภิกฺขูติ อปิ อกุปฺปธมฺโมติ ฯ
     [๑๐๓]  ปญฺจหิ  ภิกฺขเว  องฺเคหิ  สมนฺนาคโต  มหาโจโร  สนฺธึปิ
ฉินฺทติ  นิลฺโลปํปิ  หรติ  เอกาคาริกํปิ  กโรติ  ปริปนฺเถปิ  ติฏฺฐติ กตเมหิ
ปญฺจหิ     อิธ    ภิกฺขเว    มหาโจโร    วิสมนิสฺสิโต    จ    โหติ
คหนนิสฺสิโต   จ   พลวนิสฺสิโต   จ   โภคจาคี   จ   เอกจารี  จ  ฯ
กถญฺจ  ภิกฺขเว  มหาโจโร  วิสมนิสฺสิโต  โหติ  อิธ  ภิกฺขเว  มหาโจโร
นทีวิทุคฺคํ   วา   นิสฺสิโต   โหติ   ปพฺพตวิสมํ  วา  เอวํ  โข  ภิกฺขเว
มหาโจโร  วิสมนิสฺสิโต  โหติ  ฯ  กถญฺจ  ภิกฺขเว มหาโจโร คหนนิสฺสิโต
โหติ   อิธ  ภิกฺขเว  มหาโจโร  ติณคหนํ  วา  นิสฺสิโต  โหติ  รุกฺขคหนํ
วา   โรธํ  ๑  วา  มหาวนสณฺฑํ  วา  เอวํ  โข  ภิกฺขเว  มหาโจโร
คหนนิสฺสิโต   โหติ   ฯ  กถญฺจ  ภิกฺขเว  มหาโจโร  พลวนิสฺสิโต  โหติ
อิธ   ภิกฺขเว   มหาโจโร  ราชานํ  วา  ราชมหามตฺตานํ  วา  นิสฺสิโต
โหติ   ตสฺส   เอวํ  โหติ  สเจ  มํ  โกจิ  กิญฺจิ  วกฺขติ  อิเม  [๒]-
ราชาโน   วา  ราชมหามตฺตา  วา  ปริโยธาย  อตฺถํ  ภณิสฺสนฺตีติ  สเจ
นํ   โกจิ  กิญฺจิ  อาห  ตฺยสฺส  ๓  ราชาโน  วา  ราชมหามตฺตา  วา
ปริโยธาย   อตฺถํ   ภณนฺติ  เอวํ  โข  ภิกฺขเว  มหาโจโร  พลวนิสฺสิโต
โหติ   ฯ   กถญฺจ   ภิกฺขเว  มหาโจโร  โภคจาคี  โหติ  อิธ  ภิกฺขเว
มหาโจโร   อฑฺโฒ   โหติ   มหทฺธโน   มหาโภโค   ตสฺส  เอวํ  โหติ
สเจ   มํ   โกจิ   กิญฺจิ  วกฺขติ  อิโต  โภเคน  ปฏิสนฺถริสฺสามีติ  สเจ
#๑ สี. โคธํ วา ฯ  ๒ ม. เม ฯ  ๓ โป. ม. ยุ. ตฺยาสฺส ฯ อีทิสฏฺฐาเน อีทิสเมว ฯ
