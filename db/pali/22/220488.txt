     ฉหิ  ภิกฺขเว  ธมฺเมหิ  สมนฺนาคโต  สุณนฺโตปิ  ๑  สทฺธมฺมํ ภพฺโพ
นิยามํ  โอกฺกมิตุํ  กุสเลสุ  ธมฺเมสุ  สมฺมตฺตํ กตเมหิ ฉหิ ตถาคตปฺปเวทิเต
ธมฺมวินเย    เทสิยมาเน    สุสฺสูสติ    โสตํ    โอทหติ    อญฺญาจิตฺตํ
อุปฏฺฐเปติ    ๒    อตฺถํ    คณฺหาติ    อนตฺถํ   ริญฺจติ   อนุโลมิกาย
ขนฺติยา  สมนฺนาคโต  โหติ  อิเมหิ  โข  ภิกฺขเว ฉหิ ธมฺเมหิ สมนฺนาคโต
สุณนฺโตปิ   ๑   สทฺธมฺมํ   ภพฺโพ   นิยามํ  โอกฺกมิตุํ  กุสเลสุ  ธมฺเมสุ
สมฺมตฺตนฺติ ฯ
     [๓๖๐]   ๘๙  ฉ  ภิกฺขเว  ธมฺเม  อปฺปหาย  อภพฺโพ  ทิฏฺฐิสมฺปทํ
สจฺฉิกาตุํ    กตเม    ฉ    สกฺกายทิฏฺฐึ    วิจิกิจฺฉํ    สีลพฺพตปรามาสํ
อปายคมนิยํ    ราคํ   อปายคมนิยํ   โทสํ   อปายคมนิยํ   โมหํ   อิเม
โข ภิกฺขเว ฉ ธมฺเม อปฺปหาย อภพฺโพ ทิฏฺฐิสมฺปทํ สจฺฉิกาตุํ ฯ
     ฉ   ภิกฺขเว  ธมฺเม  ปหาย  ภพฺโพ  ทิฏฺฐิสมฺปทํ  สจฺฉิกาตุํ  กตเม
ฉ    สกฺกายทิฏฺฐึ    วิจิกิจฺฉํ    สีลพฺพตปรามาสํ    อปายคมนิยํ   ราคํ
อปายคมนิยํ    โทสํ   อปายคมนิยํ   โมหํ   อิเม   โข   ภิกฺขเว   ฉ
ธมฺเม ปหาย ภพฺโพ ทิฏฺฐิสมฺปทํ สจฺฉิกาตุนฺติ ฯ
     [๓๖๑]  ๙๐  ฉยิเม  ภิกฺขเว ธมฺมา ทิฏฺฐิสมฺปนฺนสฺส ปุคฺคลสฺส ปหีนา
กตเม   ฉ   สกฺกายทิฏฺฐิ   วิจิกิจฺฉา   สีลพฺพตปรามาโส   อปายคมนิโย
ราโค     อปายคมนิโย     โทโส    อปายคมนิโย    โมโห    อิเม
โข ภิกฺขเว ฉ ธมฺมา ทิฏฺฐิสมฺปนฺนสฺส ปุคฺคลสฺส ปหีนาติ ฯ
     [๓๖๒]  ๙๑  ฉ  ภิกฺขเว  ธมฺเม  อภพฺโพ  ทิฏฺฐิสมฺปนฺโน  ปุคฺคโล
#๑ ม. ปิสทฺโท นตฺถิ ฯ  ๒ ม. อุปฏฺฐาเปติ ฯ
