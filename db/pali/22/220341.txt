กเรยฺยํ   พหุ   วต   เม  กตํ  อสฺสาติ  อิเม  วุจฺจนฺติ  ภิกฺขเว  ภิกฺขู
ปมตฺตา   วิหรนฺติ   ทนฺธํ   มรณสฺสตึ   ภาเวนฺติ   อาสวานํ  ขยาย  ฯ
โยจายํ  ๑  ภิกฺขเว  ภิกฺขุ  เอวํ  มรณสฺสตึ ภาเวติ อโห วตาหํ ตทนฺตรํ
ชีเวยฺยํ   ยทนฺตรํ   เอกํ   อาโลปํ   สงฺขาทิตฺวา  อชฺโฌหรามิ  ภควโต
สาสนํ   มนสิ   กเรยฺยํ  พหุ  วต  เม  กตํ  อสฺสาติ  โยจายํ  ภิกฺขเว
ภิกฺขุ   เอวํ   มรณสฺสตึ   ภาเวติ   อโห   วตาหํ   ตทนฺตรํ   ชีเวยฺยํ
ยทนฺตรํ   อสฺสสิตฺวา  วา  ปสฺสสามิ  ปสฺสสิตฺวา  วา  อสฺสสามิ  ภควโต
สาสนํ  มนสิ  กเรยฺยํ  พหุ  วต  เม  กตํ  อสฺสาติ อิเม วุจฺจนฺติ ภิกฺขเว
ภิกฺขู    อปฺปมตฺตา   วิหรนฺติ   ติกฺขํ   มรณสฺสตึ   ภาเวนฺติ   อาสวานํ
ขยาย    ฯ    ตสฺมา   ติห   ภิกฺขเว   เอวํ   สิกฺขิตพฺพํ   อปฺปมตฺตา
วิหริสฺสาม   ติกฺขํ   มรณสฺสตึ   ภาเวสฺสาม   อาสวานํ  ขยายาติ  เอวํ
หิ โว ภิกฺขเว สิกฺขิตพฺพนฺติ ฯ
     [๒๙๑]  ๒๐  เอกํ  สมยํ ภควา นาทิเก ๒ วิหรติ คิญฺชกาวสเถ ฯ
ตตฺร  โข  ภควา  ภิกฺขู  อามนฺเตสิ  มรณสฺสติ  ภิกฺขเว ภาวิตา พหุลีกตา
มหปฺผลา   โหติ   มหานิสํสา  อมโตคธา  อมตปริโยสานา  กถํ  ภาวิตา
จ   ภิกฺขเว   มรณสฺสติ   กถํ   พหุลีกตา   มหปฺผลา  โหติ  มหานิสํสา
อมโตคธา   อมตปริโยสานา   อิธ   ภิกฺขเว   ภิกฺขุ   ทิวเส  นิกฺขนฺเต
รตฺติยา   ปฏิหิตาย   ๓   อิติ  ปฏิสญฺจิกฺขติ  พหุกา  โข  เม  ปจฺจยา
มรณสฺส   อหิ   วา   มํ   ฑํเสยฺย   วิจฺฉิโก  วา  มํ  ฑํเสยฺย  สตปที
วา   มํ  ฑํเสยฺย  เตน  เม  อสฺส  กาลกิริยา  โส  มมสฺส  อนฺตราโย
#๑ ม. ยุ. โย จ ขฺวายํ ฯ  ๒ ม. นาติเก ฯ  ๓ ม. ปติคตาย ฯ
