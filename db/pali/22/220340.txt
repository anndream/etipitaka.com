อหํปิ   โข   ภนฺเต   ภาเวมิ   มรณสฺสตินฺติ   ยถากถํ  ปน  ตฺวํ  ภิกฺขุ
ภาเวสิ   มรณสฺสตินฺติ   อิธ   มยฺหํ   ภนฺเต  เอวํ  โหติ  อโห  วตาหํ
ตทนฺตรํ   ชีเวยฺยํ   ยทนฺตรํ   เอกํ   อาโลปํ  สงฺขาทิตฺวา  อชฺโฌหรามิ
ภควโต  สาสนํ  มนสิ  กเรยฺยํ  พหุ  วต  เม  กตํ  อสฺสาติ  เอวํปิ ๑
โข   อหํ   ภนฺเต   ภาเวมิ   มรณสฺสตินฺติ   ฯ  อญฺญตโรปิ  โข  ภิกฺขุ
ภควนฺตํ   เอตทโวจ   อหํปิ  โข  ภนฺเต  ภาเวมิ  มรณสฺสตินฺติ  ยถากถํ
ปน   ตฺวํ   ภิกฺขุ   ภาเวสิ   มรณสฺสตินฺติ   อิธ   มยฺหํ   ภนฺเต  เอวํ
โหติ   อโห   วตาหํ   ตทนฺตรํ   ชีเวยฺยํ   ยทนฺตรํ   อสฺสสิตฺวา   วา
ปสฺสสามิ   ปสฺสสิตฺวา   วา   อสฺสสามิ  ภควโต  สาสนํ  มนสิ  กเรยฺยํ
พหุ  วต  เม  กตํ  อสฺสาติ  เอวํ  โข อหํ ภนฺเต ภาเวมิ มรณสฺสตินฺติ ฯ
เอวํ   วุตฺเต   ภควา  [๒]-  ภิกฺขู  เอตทโวจ  โยจายํ  ๓  ภิกฺขเว
ภิกฺขุ   เอวํ   มรณสฺสตึ   ภาเวติ   อโห   วตาหํ   รตฺตินฺทิวํ  ชีเวยฺยํ
ภควโต   สาสนํ   มนสิ  กเรยฺยํ  พหุ  วต  เม  กตํ  อสฺสาติ  โยจายํ
ภิกฺขเว   ภิกฺขุ   เอวํ  มรณสฺสตึ  ภาเวติ  อโห  วตาหํ  ทิวสํ  ชีเวยฺยํ
ภควโต   สาสนํ   มนสิ  กเรยฺยํ  พหุ  วต  เม  กตํ  อสฺสาติ  โยจายํ
ภิกฺขเว   ภิกฺขุ   เอวํ   มรณสฺสตึ   ภาเวติ   อโห   วตาหํ   ตทนฺตรํ
ชีเวยฺยํ   ยทนฺตรํ   เอกํ   ปิณฺฑปาตํ   ภุญฺชามิ   ภควโต  สาสนํ  มนสิ
กเรยฺยํ   พหุ   วต   เม  กตํ  อสฺสาติ  โยจายํ  ภิกฺขเว  ภิกฺขุ  เอวํ
มรณสฺสตึ   ภาเวติ   อโห  วตาหํ  ตทนฺตรํ  ชีเวยฺยํ  ยทนฺตรํ  จตฺตาโร
ปญฺจ   อาโลเป   สงฺขาทิตฺวา   อชฺโฌหรามิ   ภควโต   สาสนํ   มนสิ
#๑ ม. ยุ. ปิสทฺโท นตฺถิ ฯ  ๒ ม. ยุ. เอตฺถนฺตเร เตติ ทิสฺสติ ฯ  ๓ ยุ. ยฺวายํ ฯ
