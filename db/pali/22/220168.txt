มตฺตญฺญู   กาลญฺญู   ปริสญฺญู   อิเมหิ   โข   ภิกฺขเว   ปญฺจหิ  ธมฺเมหิ
สมนฺนาคโต    สารีปุตฺโต    ตถาคเตน   อนุตฺตรํ   ธมฺมจกฺกํ   ปวตฺติตํ
สมฺมเทว   อนุปวตฺเตติ   ตํ   โหติ   จกฺกํ   อปฺปฏิวตฺติยํ  สมเณน  วา
พฺราหฺมเณน  วา  เทเวน  วา  มาเรน  วา  พฺรหฺมุนา  วา  เกนจิ วา
โลกสฺมินฺติ ฯ
     [๑๓๓]  โยปิ  โข  ๑ ภิกฺขเว ราชา จกฺกวตฺตี ธมฺมิโก ธมฺมราชา
โสปิ  น  อราชกํ  จกฺกํ  ปวตฺเตตีติ  ๒  เอวํ  วุตฺเต  อญฺญตโร  ภิกฺขุ
ภควนฺตํ   เอตทโวจ   โก   ปน  ภนฺเต  รญฺโญ  จกฺกวตฺติสฺส  ธมฺมิกสฺส
ธมฺมรญฺโญ    ราชาติ   ธมฺโม   ภิกฺขูติ   ภควา   อโวจ   อิธ   ภิกฺขุ
ราชา   จกฺกวตฺตี   ธมฺมิโก   ธมฺมราชา   ธมฺมญฺเญว   นิสฺสาย   ธมฺมํ
สกฺกโรนฺโต  ธมฺมํ  ครุกโรนฺโต ๓ ธมฺมํ อปจายมาโน ธมฺมทฺธโช ธมฺมเกตุ
ธมฺมาธิปเตยฺโย   ธมฺมิกํ   รกฺขาวรณคุตฺตึ  สํวิทหติ  อนฺโตชนสฺมึ  ฯ  ปุน
จปรํ  ภิกฺขุ  ราชา  จกฺกวตฺตี  ธมฺมิโก  ธมฺมราชา ฯเปฯ ธมฺมาธิปเตยฺโย
ธมฺมิกํ    รกฺขาวรณคุตฺตึ   สํวิทหติ   ขตฺติเยสุ   อนุยนฺเตสุ   พลกายสฺมึ
พฺราหฺมณคหปติเกสุ    เนคมชานปเทสุ   สมณพฺราหฺมเณสุ   มิคปกฺขีสุ   ส
โข    โส   ภิกฺขุ   ราชา   จกฺกวตฺตี   ธมฺมิโก   ธมฺมราชา   ฯเปฯ
ธมฺมาธิปเตยฺโย    ธมฺมิกํ    รกฺขาวรณคุตฺตึ    สํวิทหิตฺวา   อนฺโตชนสฺมึ
ธมฺมิกํ   รกฺขาวรณคุตฺตึ   สํวิทหิตฺวา   ขตฺติเยสุ   อนุยนฺเตสุ  พลกายสฺมึ
พฺราหฺมณคหปติเกสุ     เนคมชานปเทสุ     สมณพฺราหฺมเณสุ    มิคปกฺขีสุ
ธมฺเมเนว  จกฺกํ  ปวตฺเตติ  ตํ  โหติ จกฺกํ อปฺปฏิวตฺติยํ เกนจิ มนุสฺสภูเตน
#๑ โป. โยนิ โข โส ฯ ม. โยปิ โส ฯ  ๒ ม. วตฺเตตีติ ฯ  ๓ ม. ครุํ กโรนฺโต ฯ
