ปมาทฏฺฐานา   ปฏิวิรโต   โหติ   อิทํ   วุจฺจติ   ภิกฺขเว   สีลธนํ   ฯ
กตมญฺจ    ภิกฺขเว    สุตธนํ   อิธ   ภิกฺขเว   อริยสาวโก   พหุสฺสุโต
โหติ  ฯเปฯ  ทิฏฺฐิยา  สุปฺปฏิวิทฺธา  ๑  อิทํ  วุจฺจติ  ภิกฺขเว  สุตธนํ ฯ
กตมญฺจ   ภิกฺขเว  จาคธนํ  อิธ  ภิกฺขเว  อริยสาวโก  วิคตมลมจฺเฉเรน
เจตสา   อคารํ   อชฺฌาวสติ  มุตฺตจาโค  ปยตฺตปาณิ  ๒  โวสฺสคฺครโต
ยาจโยโค    ทานสํวิภาครโต    อิทํ   วุจฺจติ   ภิกฺขเว   จาคธนํ   ฯ
กตมญฺจ    ภิกฺขเว   ปญฺญาธนํ   อิธ   ภิกฺขเว   อริยสาวโก   ปญฺญวา
โหติ   อุทยตฺถคามินิยา   ปญฺญาย   สมนฺนาคโต   อริยาย   นิพฺเพธิกาย
สมฺมาทุกฺขกฺขยคามินิยา   อิทํ   วุจฺจติ   ภิกฺขเว   ปญฺญาธนํ   ฯ  อิมานิ
โข ภิกฺขเว ปญฺจ ธนานีติ ฯ
         ยสฺส สทฺธา ตถาคเต        อจลา สุปติฏฺฐิตา
         สีลญฺจ ยสฺส กลฺยาณํ         อริยกนฺตํ ปสํสิตํ
         สงฺเฆ ปสาโท ยสฺสตฺถิ       อุชุ ภูตญฺจ ทสฺสนํ
         อทฬิทฺโทติ ตํ อาหุ          อโมฆํ ตสฺส ชีวิตํ
         ตสฺมา สทฺธญฺจ สีลญฺจ        ปสาทํ ธมฺมทสฺสนํ
         อนุยุญฺเชถ เมธาวี          สรํ พุทฺธานสาสนนฺติ ฯ
     [๔๘]   ปญฺจิมานิ   ภิกฺขเว   อลพฺภนียานิ  ฐานานิ  สมเณน  วา
พฺราหฺมเณน  วา  เทเวน  วา  มาเรน  วา  พฺรหฺมุนา  วา  เกนจิ วา
โลกสฺมึ   กตมานิ   ปญฺจ   ชราธมฺมํ   มา  ชิรีติ  ๓  อลพฺภนียํ  ฐานํ
#๑ ม. ยุ. สุปฺปฏิวิทฺโธ ฯ  ๒ ม. ยุ. ปยตปาณิ ฯ ม. ยุ. สพฺพตฺถวาเรสุ ชีรีติ ฯ
