อุปฺปาเทตุํ    กตเม    ฉ    สกฺกายทิฏฺฐึ    วิจิกิจฺฉํ   สีลพฺพตปรามาสํ
อปายคมนิยํ    ราคํ   อปายคมนิยํ   โทสํ   อปายคมนิยํ   โมหํ   อิเม
โข ภิกฺขเว ฉ ธมฺเม อภพฺโพ ทิฏฺฐิสมฺปนฺโน ปุคฺคโล อุปฺปาเทตุนฺติ ฯ
     [๓๖๓]  ๙๒  ฉยิมานิ  ภิกฺขเว  อภพฺพฏฺฐานานิ  กตมานิ ฉ อภพฺโพ
ทิฏฺฐิสมฺปนฺโน   ปุคฺคโล   สตฺถริ   อคารโว  วิหริตุํ  อปฺปติสฺโส  อภพฺโพ
ทิฏฺฐิสมฺปนฺโน   ปุคฺคโล   ธมฺเม   อคารโว  วิหริตุํ  อปฺปติสฺโส  อภพฺโพ
ทิฏฺฐิสมฺปนฺโน   ปุคฺคโล   สงฺเฆ   อคารโว  วิหริตุํ  อปฺปติสฺโส  อภพฺโพ
ทิฏฺฐิสมฺปนฺโน   ปุคฺคโล   สิกฺขาย  อคารโว  วิหริตุํ  อปฺปติสฺโส  อภพฺโพ
ทิฏฺฐิสมฺปนฺโน  ปุคฺคโล  อนาคมนียวตฺถุํ  ปจฺจาคนฺตุํ  อภพฺโพ  ทิฏฺฐิสมฺปนฺโน
ปุคฺคโล     อฏฺฐมํ     ภวํ    นิพฺพตฺเตตุํ    อิมานิ    โข    ภิกฺขเว
อภพฺพฏฺฐานานีติ ฯ
     [๓๖๔]  ๙๓  ฉยิมานิ  ภิกฺขเว  อภพฺพฏฺฐานานิ  กตมานิ ฉ อภพฺโพ
ทิฏฺฐิสมฺปนฺโน   ปุคฺคโล   กญฺจิ   สงฺขารํ   นิจฺจโต   อุปคนฺตุํ   อภพฺโพ
ทิฏฺฐิสมฺปนฺโน    ปุคฺคโล   กญฺจิ   สงฺขารํ   สุขโต   อุปคนฺตุํ   อภพฺโพ
ทิฏฺฐิสมฺปนฺโน    ปุคฺคโล    กญฺจิ   ธมฺมํ   อตฺตโต   อุปคนฺตุํ   อภพฺโพ
ทิฏฺฐิสมฺปนฺโน   ปุคฺคโล   อนนฺตริยกมฺมํ   กาตุํ   อภพฺโพ   ทิฏฺฐิสมฺปนฺโน
ปุคฺคโล   โกตุหลมงฺคเลน   สุทฺธึ   ปจฺจาคนฺตุํ   อภพฺโพ   ทิฏฺฐิสมฺปนฺโน
ปุคฺคโล   อิโต   พหิทฺธา  ทกฺขิเณยฺยํ  คเวสิตุํ  อิมานิ  โข  ภิกฺขเว  ฉ
อภพฺพฏฺฐานานีติ ฯ
     [๓๖๕]  ๙๔  ฉยิมานิ  ภิกฺขเว  อภพฺพฏฺฐานานิ  กตมานิ ฉ อภพฺโพ
