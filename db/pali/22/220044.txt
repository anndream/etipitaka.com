กายสฺส   เภทา   ปรมฺมรณา   สุคตึ  สคฺคํ  โลกํ  อุปปชฺชติ  อิเม  โข
ภิกฺขเว ปญฺจ ทาเน อานิสํสาติ ฯ
         ททมาโน ปิโย โหติ         สตํ ธมฺมํ อนุกฺกมํ
         สนฺโต นํ สทา ภชนฺติ        สญฺญตา พฺรหฺมจารโย
         เต ตสฺส ธมฺมํ เทเสนฺติ      สพฺพทุกฺขาปนูทนํ
         ยํ โส ธมฺมํ อิธญฺญาย        ปรินิพฺพาตนาสโวติ ๑ ฯ
     [๓๖]  ปญฺจิมานิ  ภิกฺขเว  กาลทานานิ  กตมานิ  ปญฺจ อาคนฺตุกสฺส
ทานํ  เทติ  คมิกสฺส  ทานํ  เทติ  คิลานสฺส  ทานํ  เทติ  ทุพฺภิกฺเข ทานํ
เทติ   ยานิ   ตานิ   นวสสฺสานิ   นวผลานิ   ตานิ   ปฐมํ  สีลวนฺเตสุ
ปติฏฺฐาเปติ อิมานิ โข ภิกฺขเว ปญฺจ กาลทานานีติ ฯ
         กาเล ททนฺติ สปฺปญฺญา       วทญฺญู วีตมจฺฉรา
         กาเลน ๒ ทินฺนํ อริเยสุ     อุชุภูเตสุ ตาทิสุ
         วิปฺปสนฺนมนา ตสฺส          วิปุลา โหติ ทกฺขิณา
         เย ตตฺถ อนุโมทนฺติ ๓      เวยฺยาวจฺจํ กโรนฺติ วา
         น เตน ๔ ทกฺขิณา อูนา ๕  เตปิ ปุญฺญสฺส ภาคิโน
         ตสฺมา ทเท อปฺปฏิวาณจิตฺโต   ยตฺถ ทินฺนํ มหปฺผลํ
         ปุญฺญานิ ปรโลกสฺมึ          ปติฏฺฐา โหนฺติ ปาณินนฺติ ฯ
     [๓๗]    โภชนํ    ภิกฺขเว   ททมาโน   ทายโก   ปฏิคฺคาหกานํ
ปญฺจ   ฐานานิ   เทติ   กตมานิ   ปญฺจ   อายุํ   เทติ   วณฺณํ   เทติ
สุขํ   เทติ   พลํ   เทติ   ปฏิภาณํ   เทติ   อายุํ   โข   ปน  ทตฺวา
#๑ โป. ม. ยุ ปรินิพฺพาติ อนาสโวติ ฯ  ๒ โป. ยุ. กาเล ฯ  ๓ โป. เย จ ตตฺถ
#ปโมทนฺติ ฯ  ๔ ยุ. เตสํ ฯ  ๕ โป. ... โอนา ฯ
