นิกฺขิตฺโต   เอวํ   นิรเย   กตเมหิ   ปญฺจหิ  ปาณาติปาตี  โหติ  ฯเปฯ
สุราเมรยมชฺชปมาทฏฺฐายี   โหติ   อิเมหิ  โข  ภิกฺขเว  ปญฺจหิ  ธมฺเมหิ
สมนฺนาคโต   อุปาสโก   ยถาภตํ   นิกฺขิตฺโต   เอวํ  นิรเย  ฯ  ปญฺจหิ
ภิกฺขเว  ธมฺเมหิ  สมนฺนาคโต  อุปาสโก  ยถาภตํ  นิกฺขิตฺโต  เอวํ สคฺเค
กตเมหิ   ปญฺจหิ   ปาณาติปาตา   ปฏิวิรโต   โหติ  ฯเปฯ  สุราเมรย-
มชฺชปมาทฏฺฐานา  ปฏิวิรโต  โหติ  อิเมหิ  โข  ภิกฺขเว  ปญฺจหิ ธมฺเมหิ
สมนฺนาคโต อุปาสโก ยถาภตํ นิกฺขิตฺโต เอวํ สคฺเคติ ฯ
     [๑๗๔]   อถโข  อนาถปิณฺฑิโก  คหปติ  เยน  ภควา  เตนุปสงฺกมิ
อุปสงฺกมิตฺวา    ภควนฺตํ    อภิวาเทตฺวา   เอกมนฺตํ   นิสีทิ   เอกมนฺตํ
นิสินฺนํ    โข    อนาถปิณฺฑิกํ    คหปตึ    ภควา    เอตทโวจ   ปญฺจ
คหปติ   ภยานิ   เวรานิ   อปฺปหาย   ทุสฺสีโล   อิติ   วุจฺจติ  นิรยญฺจ
อุปปชฺชติ    กตมานิ    ปญฺจ    ปาณาติปาตํ    อทินฺนาทานํ    กาเมสุ
มิจฺฉาจารํ   มุสาวาทํ   สุราเมรยมชฺชปมาทฏฺฐานํ   อิมานิ   โข  คหปติ
ปญฺจ   ภยานิ   เวรานิ   อปฺปหาย   ทุสฺสีโล   อิติ   วุจฺจติ   นิรยญฺจ
อุปปชฺชติ   ฯ   ปญฺจ   คหปติ   ภยานิ   เวรานิ   ปหาย  สีลวา  อิติ
วุจฺจติ   สุคติญฺจ   อุปปชฺชติ   กตมาน   ปญฺจ  ปาณาติปาตํ  อทินฺนาทานํ
กาเมสุ    มิจฺฉาจารํ    มุสาวาทํ    สุราเมรยมชฺชปมาทฏฺฐานํ   อิมานิ
โข   คหปติ   ปญฺจ   ภยานิ   เวรานิ   ปหาย   สีลวา   อิติ  วุจฺจติ
สุคติญฺจ   อุปปชฺชติ  ฯ  ยํ  คหปติ  ปาณาติปาตี  ๑  ปาณาติปาตปจฺจยา
ทิฏฺฐธมฺมิกมฺปิ   ภยํ   เวรํ   ปสวติ   สมฺปรายิกมฺปิ   ภยํ  เวรํ  ปสวติ
#๑ ยุ. อยํ ปาโฐ นตฺถิ ฯ
