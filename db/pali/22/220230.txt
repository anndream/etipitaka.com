         กายสฺส เภทา สปฺปญฺโญ      สุคตึ โสปปชฺชตีติ ๑ ฯ
     [๑๗๕] ปญฺจหิ ภิกฺขเว ธมฺเมหิ สมนฺนาคโต อุปาสโก อุปาสกจณฺฑาโล
จ    โหติ    อุปาสกมลญฺจ    อุปาสกปติกิฏฺโฐ    ๒    จ   กตเมหิ
ปญฺจหิ   อสฺสทฺโธ   โหติ   ทุสฺสีโล   โหติ  โกตุหลมงฺคลิโก  ๓  โหติ
มงฺคลํ   ปจฺเจติ   โน   กมฺมํ   อิโต  จ  พหิทฺธา  ทกฺขิเณยฺยํ  คเวสติ
ตตฺถ   จ   ปุพฺพการํ   กโรติ   อิเมหิ   โข  ภิกฺขเว  ปญฺจหิ  ธมฺเมหิ
สมนฺนาคโต    อุปาสโก    อุปาสกจณฺฑาโล   จ   โหติ   อุปาสกมลญฺจ
อุปาสกปติกิฏฺโฐ  จ  ฯ  ปญฺจหิ  ภิกฺขเว  ธมฺเมหิ  สมนฺนาคโต  อุปาสโก
อุปาสกรตนญฺจ   โหติ   อุปาสกปทุมญฺจ   อุปาสกปุณฺฑรีกญฺจ  ๔  กตเมหิ
ปญฺจหิ   สทฺโธ   โหติ   สีลวา   โหติ   อโกตุหลมงฺคลิโก   ๓  โหติ
กมฺมํ   ปจฺเจติ   โน   มงฺคลํ   น  อิโต  พหิทฺธา  ทกฺขิเณยฺยํ  คเวสติ
อิธ   จ   ปุพฺพการํ   กโรติ   อิเมหิ   โข   ภิกฺขเว  ปญฺจหิ  ธมฺเมหิ
สมนฺนาคโต     อุปาสโก     อุปาสกรตนญฺจ    โหติ    อุปาสกปทุมญฺจ
อุปาสกปุณฺฑรีกญฺจาติ ฯ
     [๑๗๖]   อถโข  อนาถปิณฺฑิโก  คหปติ  ปญฺจมตฺเตหิ  อุปาสกสเตหิ
ปริวุโต     เยน    ภควา    เตนุปสงฺกมิ    อุปสงฺกมิตฺวา    ภควนฺตํ
อภิวาเทตฺวา   เอกมนฺตํ   นิสีทิ   เอกมนฺตํ   นิสินฺนํ   โข  อนาถปิณฺฑิกํ
คหปตึ   ภควา   เอตทโวจ  ตุเมฺห  โข  คหปติ  ภิกฺขุสงฺฆํ  ปจฺจุปฏฺฐิตา
จีวรปิณฺฑปาตเสนาสนคิลานปจฺจยเภสชฺชปริกฺขาเรน    น    โข    คหปติ
ตาวตเกเนว     ตุฏฺฐิ     กรณียา    มยํ    ภิกฺขุสงฺฆํ    ปจฺจุปฏฺฐิตา
#๑ โป. ยุ. โส อุปปชฺชตีติ ฯ  ๒ ม. อุปาสกปติกุฏฺโฐ ฯ  ๓ ม. โกตูหล ... ฯ
#๔ โป. ยุ. อุปาสกปุณฺฑรีโก จ ฯ
