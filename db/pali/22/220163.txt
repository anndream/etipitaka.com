ธมฺเมหิ  สมนฺนาคโต  คิลานุปฏฺฐาโก  นาลํ  คิลานํ อุปฏฺฐาตุํ ๑ ฯ ปญฺจหิ
ภิกฺขเว   ธมฺเมหิ   สมนฺนาคโต   คิลานุปฏฺฐาโก  อลํ  คิลานํ  อุปฏฺฐาตุํ
กตเมหิ   ปญฺจหิ   ปฏิพโล   โหติ   เภสชฺชํ   สํวิธาตุํ  สปฺปายาสปฺปายํ
ชานาติ    อสปฺปายํ    อปนาเมติ   สปฺปายํ   อุปนาเมติ   เมตฺตจิตฺโต
คิลานํ   อุปฏฺฐาติ   โน   อามิสนฺตโร   อเชคุจฺฉี   โหติ  อุจฺจารํ  วา
ปสฺสาวํ   วา   วนฺตํ   วา   เขฬํ  วา  นีหริตุํ  ปฏิพโล  โหติ  คิลานํ
กาเลน   กาลํ   ธมฺมิยา   กถาย   สนฺทสฺเสตุํ  สมาทเปตุํ  สมุตฺเตเชตุํ
สมฺปหํเสตุํ    อิเมหิ    โข   ภิกฺขเว   ปญฺจหิ   ธมฺเมหิ   สมนฺนาคโต
คิลานุปฏฺฐาโก อลํ คิลานํ อุปฏฺฐาตุนฺติ ฯ
     [๑๒๕]   ปญฺจิเม   ภิกฺขเว   ธมฺมา   อนายุสฺสา   กตเม  ปญฺจ
อสปฺปายการี   โหติ   สปฺปาเย   มตฺตํ   น   ชานาติ  อปริณตโภชี  จ
โหติ   อกาลจารี   จ   อพฺรหฺมจารี   จ   อิเม   โข  ภิกฺขเว  ปญฺจ
ธมฺมา  อนายุสฺสา  ๒  ฯ  ปญฺจิเม  ภิกฺขเว ธมฺมา อายุสฺสา กตเม ปญฺจ0
สปฺปายการี   โหติ   สปฺปาเย   มตฺตํ   ชานาติ   ปริณตโภชี  จ  โหติ
กาลจารี   จ   พฺรหฺมจารี   จ   อิเม   โข   ภิกฺขเว   ปญฺจ  ธมฺมา
อายุสฺสาติ ฯ
     [๑๒๖]   ปญฺจิเม   ภิกฺขเว   ธมฺมา   อนายุสฺสา   กตเม  ปญฺจ
อสปฺปายการี   โหติ   สปฺปาเย   มตฺตํ   น   ชานาติ  อปริณตโภชี  จ
โหติ    ทุสฺสีโล   จ   ปาปมิตฺโต   จ   อิเม   โข   ภิกฺขเว   ปญฺจ
ธมฺมา   อนายุสฺสา  ๒  ฯ  ปญฺจิเม  ภิกฺขเว  ธมฺมา  อายุสฺสา  กตเม
#๑ โป. ...ตุนฺติ ฯ  ๒ โป. อนายุสฺสาติ ฯ
