พฺราหฺมณ    ธมฺมิก    สกฺโก   เทวานมินฺโท   ตถารูปํ   อิทฺธาภิสงฺขารํ
อภิสงฺขาเรสิ  ๑ ยถา ภูสา ๒ วาตวุฏฺฐิ อาคนฺตฺวา สุปฺปติฏฺฐํ นิโคฺรธราชํ
ปวตฺเตสิ   ๓   อุมฺมูลมกาสิ   อถ   โข  พฺราหฺมณ  ธมฺมิก  สุปฺปติฏฺเฐ
นิโคฺรธราเช   อธิวตฺถา   เทวตา   ทุกฺขี   ทุมฺมนา  อสฺสุมุขี  รุทมานา
เอกมนฺตํ  อฏฺฐาสิ  อถ  โข  พฺราหฺมณ  ธมฺมิก  สกฺโก เทวานมินฺโท เยน
สุปฺปติฏฺเฐ   นิโคฺรธราเช  อธิวตฺถา  เทวตา  เตนุปสงฺกมิ  อุปสงฺกมิตฺวา
สุปฺปติฏฺเฐ    นิโคฺรธราเช    อธิวตฺถํ    เทวตํ   เอตทโวจ   กึ   นุ
ตฺวํ  เทวเต  ทุกฺขี  ทุมฺมนา  อสฺสุมุขี  รุทมานา  เอกมนฺตํ  ฐิตาติ  ตถา
หิ   ปน  เม  มาริส  ภูสา  วาตวุฏฺฐิ  อาคนฺตฺวา  ภวนํ  ปวตฺเตสิ  ๓
อุมฺมูลมกาสีติ  อปิ  นุ  ตฺวํ  เทวเต  รุกฺขธมฺเม  ฐิตา ๔ ภูสา วาตวุฏฺฐิ
อาคนฺตฺวา  ภวนํ  ปวตฺเตสิ  ๓  อุมฺมูลมกาสีติ  กถํ  ปน  มาริส  รุกฺโข
รุกฺขธมฺเม   ฐิโต   โหตีติ   อิธ  ๕  เทวเต  รุกฺขสฺส  มูลํ  มูลตฺถิกา
หรนฺติ    ตจํ   ตจตฺถิกา   หรนฺติ   ปตฺตํ   ปตฺตตฺถิกา   หรนฺติ   ปุปฺผํ
ปุปฺผตฺถิกา   หรนฺติ   ผลํ   ผลตฺถิกา   หรนฺติ   น  จ  เตน  เทวตาย
อนตฺตมนตา   วา   อนภินนฺทิ   วา   ๖  กรณียา  เอวํ  โข  เทวเต
รุกฺโข   รุกฺขธมฺเม   ฐิโต   โหตีติ   อฏฺฐิตา   เยว  โข  เม  มาริส
รุกฺขธมฺเม  ภูสา  วาตวุฏฺฐิ  อาคนฺตฺวา  ภวนํ  ปวตฺเตสิ ๓ อุมฺมูลมกาสีติ
สเจ    โข    ตฺวํ   เทวเต   รุกฺขธมฺเม   ติฏฺเฐยฺยาสิ   สิยา   เต
ภวนํ   ยถา   ปุเรติ  ติฏฺเฐยฺยามหํ  ๗  มาริส  รุกฺขธมฺเม  โหตุ  เม
#๑ ม. ยุ. อภิสงฺขาสิ ฯ  ๒ ม. ยุ. ภุสา ฯ อปรํปิ อีทิสเมว ฯ  ๓ สี. ยู. ปาเตสิ ฯ
#๔ ม. ยุ. ฐิตาย ฯ  ๕ ยุ. อิเธว ฯ  ๖ สี. อนภิรทฺธิ วา ฯ  ๗ ม. ยุ. ฐสฺสามหํ ฯ
