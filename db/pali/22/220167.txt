วา   พฺรหฺมุนา   วา   เกนจิ   วา   โลกสฺมึ   กตเมหิ   ปญฺจหิ  อิธ
ภิกฺขเว     ตถาคโต    อรหํ    สมฺมาสมฺพุทฺโธ    อตฺถญฺญู    ธมฺมญฺญู
มตฺตญฺญู   กาลญฺญู   ปริสญฺญู   อิเมหิ   โข   ภิกฺขเว   ปญฺจหิ  ธมฺเมหิ
สมนฺนาคโต    ตถาคโต   อรหํ   สมฺมาสมฺพุทฺโธ   ธมฺเมเนว   อนุตฺตรํ
ธมฺมจกฺกํ   ปวตฺเตติ   ตํ   โหติ   จกฺกํ   อปฺปฏิวตฺติยํ   สมเณน   วา
พฺราหฺมเณน  วา  เทเวน  วา  มาเรน  วา  พฺรหฺมุนา  วา  เกนจิ วา
โลกสฺมินฺติ ฯ
     [๑๓๒]  ปญฺจหิ  ภิกฺขเว  องฺเคหิ  สมนฺนาคโต  รญฺโญ จกฺกวตฺติสฺส
เชฏฺโฐ    ปุตฺโต   ปิตรา   ปวตฺติตํ   จกฺกํ   ธมฺเมเนว   อนุปวตฺเตติ
ตํ    โหติ    จกฺกํ   อปฺปฏิวตฺติยํ   เกนจิ   มนุสฺสภูเตน   ปจฺจตฺถิเกน
ปาณินา   กตเมหิ   ปญฺจหิ   อิธ  ภิกฺขเว  รญฺโญ  จกฺกวตฺติสฺส  เชฏฺโฐ
ปุตฺโต   อตฺถญฺญู   จ   โหติ   ธมฺมญฺญู   จ   มตฺตญฺญู  จ  กาลญฺญู  จ
ปริสญฺญู   จ   อิเมหิ   โข   ภิกฺขเว   ปญฺจหิ   องฺเคหิ   สมนฺนาคโต
รญฺโญ   จกฺกวตฺติสฺส  เชฏฺโฐ  ปุตฺโต  ปิตรา  ปวตฺติตํ  จกฺกํ  ธมฺเมเนว
อนุปวตฺเตติ    ตํ    โหติ   จกฺกํ   อปฺปฏิวตฺติยํ   เกนจิ   มนุสฺสภูเตน
ปจฺจตฺถิเกน    ปาณินา    เอวเมว   โข   ภิกฺขเว   ปญฺจหิ   ธมฺเมหิ
สมนฺนาคโต    สารีปุตฺโต    ตถาคเตน   อนุตฺตรํ   ธมฺมจกฺกํ   ปวตฺติตํ
สมฺมเทว   อนุปวตฺเตติ   ตํ   โหติ   จกฺกํ   อปฺปฏิวตฺติยํ  สมเณน  วา
พฺราหฺมเณน  วา  เทเวน วา มาเรน วา พฺรหฺมุนา วา เกนจิ วา โลกสฺมึ
กตเมหิ    ปญฺจหิ    อิธ    ภิกฺขเว    สารีปุตฺโต   อตฺถญฺญู   ธมฺมญฺญู
