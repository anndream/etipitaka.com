นิมิตฺตํ   มนสิกโรโต   อนนฺตรา   อาสวานํ  ขโย  โหติ  ตํ  นิมิตฺตํ  น
ชานาติ   น   ปสฺสติ   ตสฺมึ  สมเย  มโนภาวนิโย  ภิกฺขุ  อุปสงฺกมิตฺวา
เอวมสฺส   วจนีโย   อหํ   โข   อาวุโส   ยํ   นิมิตฺตํ   อาคมฺม   ยํ
นิมิตฺตํ   มนสิกโรโต   อนนฺตรา   อาสวานํ  ขโย  โหติ  ตํ  นิมิตฺตํ  น
ชานามิ   น   ปสฺสามิ   สาธุ   วต   เม  อายสฺมา  อาสวานํ  ขยาย
ธมฺมํ   เทเสตูติ   ตสฺส   มโนภาวนิโย   ภิกฺขุ  อาสวานํ  ขยาย  ธมฺมํ
เทเสติ   อยํ   ภิกฺขุ  ฉฏฺโฐ  สมโย  มโนภาวนิยสฺส  ภิกฺขุโน  ทสฺสนาย8
อุปสงฺกมิตุํ   ฯ   อิเม   โข  ภิกฺขุ  ฉ  สมยา  มโนภาวนิยสฺส  ภิกฺขุโน
ทสฺสนาย อุปสงฺกมิตุนฺติ ฯ
     [๒๙๙]  ๒๘  เอกํ  สมยํ  สมฺพหุลา เถรา ภิกฺขู พาราณสิยํ วิหรนฺติ
อิสิปตเน   มิคทาเย   ฯ   อถ  โข  เตสํ  เถรานํ  ภิกฺขูนํ  ปจฺฉาภตฺตํ
ปิณฺฑปาตปฏิกฺกนฺตานํ   มณฺฑลมาเฬ   สนฺนิสินฺนานํ  สนฺนิปติตานํ  อยมนฺตรา
กถา   อุทปาทิ   โก  นุ  โข  อาวุโส  สมโย  มโนภาวนิยสฺส  ภิกฺขุโน
ทสฺสนาย อุปสงฺกมิตุนฺติ ฯ
     เอวํ   วุตฺเต   อญฺญตโร   ภิกฺขุ  เถเร  ภิกฺขู  เอตทโวจ  ยสฺมึ
อาวุโส   สมเย   มโนภาวนิโย   ภิกฺขุ   ปจฺฉาภตฺตํ  ปิณฺฑปาตปฏิกฺกนฺโต
ปาเท   ปกฺขาเลตฺวา   นิสินฺโน   โหติ  ปลฺลงฺกํ  อาภุชิตฺวา  อุชุํ  กายํ
ปณิธาย    ปริมุขํ   สตึ   อุปฏฺฐเปตฺวา   โส   สมโย   มโนภาวนิยสฺส
ภิกฺขุโน ทสฺสนาย อุปสงฺกมิตุนฺติ ฯ
     เอวํ   วุตฺเต   อญฺญตโร   ภิกฺขุ   ตํ  ภิกฺขุํ  เอตทโวจ  น  โข
