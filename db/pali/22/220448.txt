ปริญฺเญยฺยํ     ปริชานาติ     อภิญฺเญยฺยํ     อภิชานนฺโต    ปริญฺเญยฺยํ
ปริชานนฺโต ทิฏฺเฐว ธมฺเม ทุกฺขสฺสนฺตกโร โหตีติ ฯ
     เอวํ   วุตฺเต  อญฺญตโร  ภิกฺขุ  เถเร  ภิกฺขู  เอตทโวจ  ฉ  โข
อาวุโส  อชฺฌตฺติกานิ  อายตนานิ  เอโก  อนฺโต  ฉ  พาหิรานิ อายตนานิ
ทุติโย     อนฺโต     วิญฺญาณํ    มชฺเฌ    ตณฺหา    สิพฺพนี    ตณฺหา
หิ   นํ   สิพฺพติ   ตสฺส   ตสฺเสว   ภวสฺส   อภินิพฺพตฺติยา  เอตฺตาวตา
โข   อาวุโส   ภิกฺขุ   อภิญฺเญยฺยํ   อภิชานาติ   ปริญฺเญยฺยํ  ปริชานาติ
อภิญฺเญยฺยํ    อภิชานนฺโต   ปริญฺเญยฺยํ   ปริชานนฺโต   ทิฏฺเฐว   ธมฺเม
ทุกฺขสฺสนฺตกโร โหตีติ ฯ
     เอวํ  วุตฺเต  อญฺญตโร  ภิกฺขุ  เถเร  ภิกฺขู  เอตทโวจ  สกฺกาโย
โข  อาวุโส  เอโก  อนฺโต  สกฺกายสมุทโย  ทุติโย อนฺโต สกฺกายนิโรโธ
มชฺเฌ     ตณฺหา     สิพฺพนี    ตณฺหา    หิ    นํ    สิพฺพติ    ตสฺส
ตสฺเสว    ภวสฺส   อภินิพฺพตฺติยา   เอตฺตาวตา   โข   อาวุโส   ภิกฺขุ
อภิญฺเญยฺยํ   อภิชานาติ   ปริญฺเญยฺยํ  ปริชานาติ  อภิญฺเญยฺยํ  อภิชานนฺโต
ปริญฺเญยฺยํ      ปริชานนฺโต     ทิฏฺเฐว     ธมฺเม     ทุกฺขสฺสนฺตกโร
โหตีติ ฯ
     เอวํ   วุตฺเต  อญฺญตโร  ภิกฺขุ  เถเร  ภิกฺขู  เอตทโวจ  พฺยากตํ
โข   อาวุโส   อเมฺหหิ   สพฺเพเหว   ยถาสกํ   ปฏิภาณํ  อายามาวุโส
เยน    ภควา   เตนุปสงฺกมิสฺสาม   อุปสงฺกมิตฺวา   ภควโต   เอตมตฺถํ
อาโรเจสฺสาม  ยถา  โน  ภควา  พฺยากริสฺสติ ตถา นํ ธาเรยฺยามาติ ๑
#๑ ม. ธาเรสฺสามาติ ฯ
