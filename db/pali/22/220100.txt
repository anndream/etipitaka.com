ปมาทตฺถ   มา   ปจฺฉา   วิปฺปฏิสาริโน   อหุวตฺถ   อยํ   โว  อมฺหากํ
อนุสาสนีติ ฯ
     [๗๔]   อถโข   อญฺญตโร   ภิกฺขุ   เยน   ภควา   เตนุปสงฺกมิ
อุปสงฺกมิตฺวา    ภควนฺตํ    อภิวาเทตฺวา   เอกมนฺตํ   นิสีทิ   เอกมนฺตํ
นิสินฺโน   โข   โส  ภิกฺขุ  ภควนฺตํ  เอตทโวจ  ธมฺมวิหารี  ธมฺมวิหารีติ
ภนฺเต  วุจฺจติ  กิตฺตาวตา  นุ  โข  ภนฺเต  [๑]-  ธมฺมวิหารี  โหตีติ ฯ
อิธ  [๒]-  ภิกฺขุ  ธมฺมํ  ปริยาปุณาติ  สุตฺตํ  ...  เวทลฺลํ  อุตฺตริญฺจสฺส
ปญฺญาย   อตฺถํ   นปฺปชานาติ   อยํ  วุจฺจติ  [๑]-  ภิกฺขุ  ปริยตฺติพหุโล
โน   ธมฺมวิหารี  ฯ  ฯเปฯ  อิธ  ภิกฺขุ  ธมฺมํ  ปริยาปุณาติ  สุตฺตํ  ...
เวทลฺลํ  อุตฺตริญฺจสฺส  ปญฺญาย  อตฺถํ  ปชานาติ  เอวํ  โข  ภิกฺขุ  [๑]-
ธมฺมวิหารี   โหติ   ฯ   อิติ   โข   ภิกฺขุ   ฯเปฯ  อยํ  โว  อมฺหากํ
อนุสาสนีติ ฯ
     [๗๕]  ปญฺจิเม  ภิกฺขเว  โยธาชีวา  สนฺโต  สํวิชฺชมานา  โลกสฺมึ
กตเม   ปญฺจ   อิธ  ภิกฺขเว  เอกจฺโจ  โยธาชีโว  รชคฺคญฺเญว  ทิสฺวา
สํสีทติ   วิสีทติ  น  สนฺถมฺภติ  น  สกฺโกติ  สงฺคามํ  โอตริตุํ  เอวรูโปปิ
ภิกฺขเว    อิเธกจฺโจ    โยธาชีโว    โหติ    อยํ   ภิกฺขเว   ปฐโม
โยธาชีโว   สนฺโต   สํวิชฺชมาโน   โลกสฺมึ   ฯ   ปุน   จปรํ  ภิกฺขเว
อิเธกจฺโจ   โยธาชีโว   สหติ   รชคฺคํ  อปิจ  โข  ธชคฺคญฺเญว  ทิสฺวา
#๑ ม. ยุ. เอตฺถนฺตเร ภิกฺขูติ อตฺถิ ฯ
