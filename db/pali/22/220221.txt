อญฺโญปิ   ภิกฺขุ   ภูเตน   โจทิตพฺพํ   มญฺเญยฺยาติ  ฯ  จุทิเตน  อาวุโส
ปุคฺคเลน   ทฺวีสุ   ธมฺเมสุ   ปติฏฺฐาตพฺพํ   สจฺเจ   จ  อกุปฺเป  จ  ฯ
ปญฺจหิ  [๑]-  อาวุโส ปเร โจเทยฺยุํ กาเลน วา อกาเลน วา ภูเตน วา
อภูเตน  วา  สเณฺหน  วา  ผรุเสน  วา อตฺถสญฺหิเตน วา อนตฺถสญฺหิเตน
วา   เมตฺตจิตฺตา   วา   โทสนฺตรา   วา   ๒   ฯ  อหํปิ  ทฺวีสุเยว
ธมฺเมสุ  ปติฏฺฐเหยฺยํ  สจฺเจ  จ  อกุปฺเป  จ  ฯ สเจ ชาเนยฺยํ อตฺเถโส
มยิ    ธมฺโมติ    อตฺถีติ    นํ    วเทยฺยํ    สํวิชฺชเต   เอโส   มยิ
ธมฺโมติ    สเจ    ชาเนยฺยํ   นตฺเถโส   มยิ   ธมฺโมติ   นตฺถีติ   นํ
วเทยฺยํ เนโส ธมฺโม มยิ สํวิชฺชตีติ [๓]- ฯ
     เอวํปิ   โข   เต   สารีปุตฺต   วุจฺจมานา  อถ  จ  ปนิเธกจฺเจ
โมฆปุริสา  น  ปทกฺขิณํ  คณฺหนฺตีติ  ฯ  เย  เต  ภนฺเต ปุคฺคลา อสฺสทฺธา
ชีวิกตฺถา   น  สทฺธา  อคารสฺมา  อนคาริยํ  ปพฺพชิตา  สฐา  มายาวิโน
เกฏุภิโน   อุทฺธตา   อุนฺนฬา   จปลา   มุขรา  วิกิณฺณวาจา  อินฺทฺริเยสุ
อคุตฺตทฺวารา   โภชเน   อมตฺตญฺญุโน   ชาคริยํ   อนนุยุตฺตา   สามญฺเญ
อนเปกฺขวนฺโต  สิกฺขาย  น  ติพฺพคารวา  พาหุลฺลิกา  สาถลิกา โอกฺกมเน
ปุพฺพงฺคมา    ปวิเวเก   นิกฺขิตฺตธุรา   กุสีตา   หีนวิริยา   มุฏฺฐสฺสติโน
อสมฺปชานา   อสมาหิตา   วิพฺภนฺตจิตฺตา  ทุปฺปญฺญา  เอฬมูคา  เต  มยา
เอวํ   วุจฺจมานา  น  ปกฺขิณํ  คณฺหนฺติ  เย  ปน  เต  ภนฺเต  กุลปุตฺตา
#๑ ม. ยุ. มํ เจปิ ฯ  ๒ โป. ยุ. เมตฺตจิตฺเตน วา โทสนฺตเรน วา ฯ
#๓ อิโต ปรํ สพฺเพสุ ทิสฺสมานโปตฺถเกสุ อีทิสเมว ปญฺญายติ ตํ วิจาเรตพฺพยุตฺตกํ
#โหติ ฯ
