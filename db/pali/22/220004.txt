โหติ    ทุปฺปญฺโญ    โหติ   อิเมหิ   โข   ภิกฺขเว   ปญฺจหิ   ธมฺเมหิ
สมนฺนาคโต  ภิกฺขุ  ยถาภตํ  นิกฺขิตฺโต  เอวํ  นิรเย  ฯ  ปญฺจหิ  ภิกฺขเว
ธมฺเมหิ   สมนฺนาคโต   ภิกฺขุ  ยถาภตํ  นิกฺขิตฺโต  เอวํ  สคฺเค  กตเมหิ
ปญฺจหิ    อิธ    ภิกฺขเว    ภิกฺขุ    สทฺโธ    โหติ    หิริมา   โหติ
โอตฺตปฺปี    โหติ    อารทฺธวิริโย    โหติ    ปญฺญวา   โหติ   อิเมหิ
โข   ภิกฺขเว   ปญฺจหิ   ธมฺเมหิ  สมนฺนาคโต  ภิกฺขุ  ยถาภตํ  นิกฺขิตฺโต
เอวํ สคฺเคติ ฯ
     [๕]   โย   หิ   โกจิ   ภิกฺขเว  ภิกฺขุ  วา  ภิกฺขุนี  วา  สิกฺขํ
ปจฺจกฺขาย   หีนายาวตฺตติ   ตสฺส   ทิฏฺเฐว   ธมฺเม   ปญฺจ  สหธมฺมิกา
วาทานุปาตา   ๑   คารยฺหํ   ฐานํ  อาคจฺฉนฺติ  กตเม  ปญฺจ  สทฺธาปิ
นาม   เต   นาโหสิ   กุสเลสุ   ธมฺเมสุ   หิรีปิ   นาม  เต  นาโหสิ
กุสเลสุ   ธมฺเมสุ   โอตฺตปฺปํปิ   นาม   เต  นาโหสิ  กุสเลสุ  ธมฺเมสุ
วิริยํปิ   นาม   เต   นาโหสิ   กุสเลสุ   ธมฺเมสุ  ปญฺญาปิ  นาม  เต
นาโหสิ   กุสเลสุ   ธมฺเมสุ  โย  หิ  โกจิ  ภิกฺขเว  ภิกฺขุ  วา  ภิกฺขุนี
วา   สิกฺขํ   ปจฺจกฺขาย   หีนายาวตฺตติ   ตสฺส   ทิฏฺเฐว  ธมฺเม  อิเม
ปญฺจ   สหธมฺมิกา  วาทานุปาตา  คารยฺหํ  ฐานํ  อาคจฺฉนฺติ  ฯ  โย  หิ
โกจิ  ภิกฺขเว  ภิกฺขุ  วา  ภิกฺขุนี  วา  สหาปิ ทุกฺเขน สหาปิ โทมนสฺเสน
อสฺสุมุโขปิ    ๒    รุทมาโน   ปริปุณฺณํ   ปริสุทฺธํ   พฺรหฺมจริยํ   จรติ
ตสฺส   ทิฏฺเฐว  ธมฺเม  ปญฺจ  สหธมฺมิกา  ปาสํสํ  ๓  ฐานํ  อาคจฺฉนฺติ
#๑ โป. ม. วาทานุปาตา คารยฺหา ฐานา ฯ ยุ. วาทานุวาทา คารยฺหา ฐานา ฯ
#๒ ม. ปิสทฺโท นตฺถิ ฯ อิโต ปรํ อีทิสเมว ฯ  ๓ โป. ม. ยุ. ปาสํสา ฐานา ฯ
#อิโต ปรํ อีทิสเมว ฯ
