เภสกฬาวเน   มิคทาเย  ฯ  เตน  โข  ปน  สมเยน  นกุลปิตา  คหปติ
อาพาธิโก  โหติ  ทุกฺขิโต  พาฬฺหคิลาโน  ฯ  อถ โข นกุลมาตา คหปตานี
นกุลปิตรํ   คหปตี   เอตทโวจ   มา  โข  ตฺวํ  คหปติ  สาเปกฺโข  ๑
กาลมกาสิ    ทุกฺขา   คหปติ   สาเปกฺขสฺส   กาลกิริยา   ครหิตา   จ
ภควตา    สาเปกฺขสฺส   กาลกิริยา   สิยา   โข   ปน   เต   คหปติ
เอวมสฺส   นกุลมาตา  คหปตานี  มมจฺจเยน  น  สกฺขิสฺสติ  ๒  ทารเก
โปเสตุํ  ฆราวาสํ  สณฺฐริตุนฺติ  ๓  น  โข  ปเนตํ  คหปติ เอวํ ทฏฺฐพฺพํ
กุสลาหํ   คหปติ   กปฺปาสํ   กนฺติตุํ   เวณึ   โอลิขิตุํ  สกฺโกมหํ  คหปติ
ตวจฺจเยน   ทารเก   โปเสตุํ   ฆราวาสํ   สณฺฐริตุํ   ตสฺมา  ติห  ตฺวํ
คหปติ    มา   สาเปกฺโข   กาลมกาสิ   ทุกฺขา   คหปติ   สาเปกฺขสฺส
กาลกิริยา   ครหิตา   จ   ภควตา  สาเปกฺขสฺส  กาลกิริยา  สิยา  โข
ปน   เต   คหปติ   เอวมสฺส   นกุลมาตา  คหปตานี  มมจฺจเยน  อญฺญํ
ภตฺตารํ   ๔   คมิสฺสตีติ   น   โข   ปเนตํ   คหปติ   เอวํ  ทฏฺฐพฺพํ
ตฺวญฺเจว   โข   คหปติ   ชานาสิ   อหญฺจ   ยถา   ๕  โสฬสวสฺสานิ
คหฏฺฐพฺรหฺมจริยํ  ๖  สมาจิณฺณํ  ตสฺมา  ติห  ตฺวํ  คหปติ  มา สาเปกฺโข
กาลมกาสิ    ทุกฺขา   คหปติ   สาเปกฺขสฺส   กาลกิริยา   ครหิตา   จ
ภควตา  สาเปกฺขสฺส  กาลกิริยา  สิยา  โข  ปน  เต  คหปติ  เอวมสฺส
นกุลมาตา   คหปตานี   มมจฺจเยน   น   ทสฺสนกามา  ภวิสฺสติ  ภควโต
น    ทสฺสนกามา   ภิกฺขุสงฺฆสฺสาติ   น   โข   ปเนตํ   คหปติ   เอวํ
ทฏฺฐพฺพํ   อหํ  หิ  คหปติ  [๗]-  ทสฺสนกามตรา  จ  ภวิสฺสามิ  ภควโต
#๑ ม. ยุ. สาเป ... ฯ  ๒ ม. น นกุลมาตา .. สกฺขิสฺสติ ฯ ยุ. น สกฺโกติ ฯ
#๓ ม. สนฺธริตุนฺติ ฯ ยุ. สนฺถริตุนฺติ ฯ  ๔ ม. ยุ. ฆรํ ฯ  ๕ ม. ยํ โน ฯ
#ยุ. ยถา โน ฯ  ๖ ม. ยุ. คหฏฺฐกํ พฺรหฺมจริยํ ฯ  ๗ ม. ยุ. ตวจฺจเยน ฯ
