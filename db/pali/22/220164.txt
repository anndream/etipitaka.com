ปญฺจ    สปฺปายการี    โหติ   สปฺปาเย   มตฺตํ   ชานาติ   ปริณตโภชี
จ   โหติ   สีลวา   จ   กลฺยาณมิตฺโต   จ  อิเม  โข  ภิกฺขเว  ปญฺจ
ธมฺมา อายุสฺสาติ ฯ
     [๑๒๗]   ปญฺจหิ   ภิกฺขเว   ธมฺเมหิ   สมนฺนาคโต   ภิกฺขุ  นาลํ
สงฺฆมฺหาวปกาสิตุํ   กตเมหิ   ปญฺจหิ   อิธ   ภิกฺขเว   ภิกฺขุ  อสนฺตุฏฺโฐ
โหติ   อิตรีตเรน   จีวเรน   อสนฺตุฏฺโฐ  โหติ  อิตรีตเรน  ปิณฺฑปาเตน
อสนฺตุฏฺโฐ    โหติ    อิตรีตเรน    เสนาสเนน    อสนฺตุฏฺโฐ    โหติ
อิตรีตเรน   คิลานปจฺจยเภสชฺชปริกฺขาเรน   กามสงฺกปฺปพหุโล  จ  วิหรติ
อิเมหิ   โข   ภิกฺขเว   ปญฺจหิ   ธมฺเมหิ   สมนฺนาคโต   ภิกฺขุ   นาลํ
สงฺฆมฺหาวปกาสิตุํ  ๑  ฯ  ปญฺจหิ  ภิกฺขเว  ธมฺเมหิ สมนฺนาคโต ภิกฺขุ อลํ
สงฺฆมฺหาวปกาสิตุํ   กตเมหิ   ปญฺจหิ   อิธ   ภิกฺขเว   ภิกฺขุ   สนฺตุฏฺโฐ
โหติ   อิตรีตเรน   จีวเรน   สนฺตุฏฺโฐ   โหติ  อิตรีตเรน  ปิณฺฑปาเตน
สนฺตุฏฺโฐ     โหติ     อิตรีตเรน    เสนาสเนน    สนฺตุฏฺโฐ    โหติ
อิตรีตเรน    คิลานปจฺจยเภสชฺชปริกฺขาเรน    เนกฺขมฺมสงฺกปฺปพหุโล   จ
วิหรติ   อิเมหิ   โข   ภิกฺขเว   ปญฺจหิ   ธมฺเมหิ   สมนฺนาคโต  ภิกฺขุ
อลํ สงฺฆมฺหาวปกาสิตุนฺติ ฯ
     [๑๒๘]    ปญฺจิมานิ    ภิกฺขเว    สมณทุกฺขานิ   กตมานิ   ปญฺจ
อิธ   ภิกฺขเว   ภิกฺขุ  อสนฺตุฏฺโฐ  โหติ  อิตรีตเรน  จีวเรน  อสนฺตุฏฺโฐ
โหติ    อิตรีตเรน    ปิณฺฑปาเตน    อสนฺตุฏฺโฐ    โหติ    อิตรีตเรน
เสนาสเนน   อสนฺตุฏฺโฐ  โหติ  อิตรีตเรน  คิลานปจฺจยเภสชฺชปริกฺขาเรน
#๑ โป. ...สิตุนฺติ ฯ
