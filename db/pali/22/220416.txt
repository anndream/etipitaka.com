เต กายสฺส เภทา ปรมฺมรณา สุคตึ สคฺคํ โลกํ อุปปชฺชึสุ ฯ
     ภูตปุพฺพํ  พฺราหฺมณ  ธมฺมิก  มูคปกฺโข  นาม  สตฺถา  อโหสิ  ฯเปฯ
อรเนมิ   นาม   สตฺถา   อโหสิ   กุทฺทาลโก   นาม   สตฺถา   อโหสิ
หตฺถิปาโล   นาม   สตฺถา   อโหสิ   ฯเปฯ   โชติปาโล  นาม  สตฺถา
อโหสิ   ติตฺถกโร   กาเมสุ  วีตราโค  โชติปาลสฺส  โข  ปน  พฺราหฺมณ
ธมฺมิก   สตฺถุโน   อเนกานิ   สาวกสตานิ   อเหสุํ   โชติปาโล  สตฺถา
สาวกานํ   พฺรหฺมโลกสหพฺยตาย  ธมฺมํ  เทเสสิ  เย  โข  ปน  พฺราหฺมณ
ธมฺมิก      โชติปาลสฺส     สตฺถุโน     พฺรหฺมโลกสหพฺยตาย     ธมฺมํ
เทเสนฺตสฺส   จิตฺตานิ   น   ปสาเทสุํ  เต  กายสฺส  เภทา  ปรมฺมรณา
อปายํ   ทุคฺคตึ   วินิปาตํ   นิรยํ   อุปปชฺชึสุ   เย  โข  ปน  พฺราหฺมณ
ธมฺมิก   โชติปาลสฺส   สตฺถุโน   พฺรหฺมโลกสหพฺยตาย  ธมฺมํ  เทเสนฺตสฺส
จิตฺตานิ   ปสาเทสุํ   เต   กายสฺส   เภทา   ปรมฺมรณา   สุคตึ  สคฺคํ
โลกํ   อุปปชฺชึสุ   ฯ   ตํ  กึ  มญฺญสิ  พฺราหฺมณ  ธมฺมิก  โย  อิเม  ฉ
สตฺถาโร   ติตฺถกเร  กาเมสุ  วีตราเค  อเนกสตปริวาเร  สสาวกสงฺเฆ
ปทุฏฺฐจิตฺโต  อกฺโกเสยฺย  ปริภาเสยฺย  พหุํ  ๑ โส อปุญฺญํ ปสเวยฺยาติ ฯ
เอวํ   ภนฺเต   ฯ   โย   โข   พฺราหฺมณ  ธมฺมิก  อิเม  ฉ  สตฺถาโร
ติตฺถกเร  กาเมสุ  วีตราเค  อเนกสตปริวาเร  สสาวกสงฺเฆ ปทุฏฺฐจิตฺโต
อกฺโกเสยฺย   ปริภาเสยฺย   พหุํ   โส   อปุญฺญํ   ปสเวยฺย   โย  เอกํ
ทิฏฺฐิสมฺปนฺนํ   ปุคฺคลํ   ปทุฏฺฐจิตฺโต   อกฺโกสติ   ปริภาสติ   อยํ   ตโต
#๑ โป. พหุญฺจ ฯ
