นิยตา   สมฺโพธิปรายนาติ   ฯ   เย   โข   เต   มาริส  โมคฺคลฺลาน
ปรนิมฺมิตวสวตฺติโน  ๑ เทวา พุทฺเธ อเวจฺจปฺปสาเทน อสมนฺนาคตา ธมฺเม
อเวจฺจปฺปสาเทน   อสมนฺนาคตา  สงฺเฆ  อเวจฺจปฺปสาเทน  อสมนฺนาคตา
อริยกนฺเตหิ  สีเลหิ  อสมนฺนาคตา  น  เตสํ  เทวานํ  เอวํ  ญาณํ  โหติ
โสตาปนฺนามฺห  อวินิปาตธมฺมา  นิยตา  สมฺโพธิปรายนาติ  ฯ  เย  จ โข
เต  มาริส  โมคฺคลฺลาน ปรนิมฺมิตวสวตฺติโน เทวา พุทฺเธ อเวจฺจปฺปสาเทน
สมนฺนาคตา     ธมฺเม     อเวจฺจปฺปสาเทน     สมนฺนาคตา    สงฺเฆ
อเวจฺจปฺปสาเทน    สมนฺนาคตา    อริยกนฺเตหิ    สีเลหิ   สมนฺนาคตา
เตสํ    เอวํ   ญาณํ   โหติ   โสตาปนฺนามฺห   อวินิปาตธมฺมา   นิยตา
สมฺโพธิปรายนาติ  ฯ  อถ โข อายสฺมา มหาโมคฺคลฺลาโน ติสฺสสฺส พฺรหฺมุโน
ภาสิตํ   อภินนฺทิตฺวา   อนุโมทิตฺวา   เสยฺยถาปิ   นาม   พลวา  ปุริโส
สมฺมิญฺชิตํ   วา  พาหํ  ปสาเรยฺย  ปสาริตํ  วา  พาหํ  สมฺมิญฺเชยฺย  ๒
เอวเมว พฺรหฺมโลเก อนฺตรหิโต เชตวเน ปาตุรโหสีติ ฯ
     [๓๐๖]   ๓๕   ฉยิเม  ภิกฺขเว  ธมฺมา  วิชฺชาภาคิยา  กตเม  ฉ
อนิจฺจสญฺญา   อนิจฺเจ   ทุกฺขสญฺญา   ทุกฺเข   อนตฺตสญฺญา   ปหานสญฺญา
วิราคสญฺญา    นิโรธสญฺญา    อิเม    โข    ภิกฺขเว    ฉ    ธมฺมา
วิชฺชาภาคิยาติ ฯ
     [๓๐๗]   ๓๖   ฉยิมานิ   ภิกฺขเว  วิวาทมูลานิ  กตมานิ  ฉ  อิธ
ภิกฺขเว  ภิกฺขุ  โกธโน  โหติ  อุปนาหี  โย  โส  ภิกฺขเว  ภิกฺขุ โกธโน
โหติ   อุปนาหี   โส   สตฺถริปิ   อคารโว  วิหรติ  อปฺปติสฺโส  ธมฺเมปิ
#๑ โป. ม. ยุ. ...วสวตฺตี ฯ อปรํปิ อีทิสเมว ฯ  ๒ โป. ม. สมิญฺ ... ฯ
