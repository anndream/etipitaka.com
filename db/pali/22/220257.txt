ปุพฺพกา   อิสิโย   มนฺตานํ  กตฺตาโร  มนฺตานํ  ปวตฺตาโร  เยสมิทํ  ๑
เอตรหิ   พฺราหฺมณา  โปราณํ  มนฺตปทํ  คีตํ  ปวุตฺตํ  สมิหิตํ  ตทนุคายนฺติ
ตทนุภาสนฺติ    ภาสิตมนุภาสนฺติ    [๒]-   วาจิตมนุวาเจนฺติ   เสยฺยถีทํ
อฏฺฐโก  วามโก  วามเทโว  เวสฺสามิตฺโต  ยมทคฺคิ องฺคีรโส ภารทฺวาโช
วาเสฏฺโฐ   กสฺสโป   ภคุ   ตฺยสฺสุเม   ปญฺจ   พฺราหฺมเณ  ปญฺญาเปนฺติ
พฺรหฺมสมํ    เทวสมํ    มริยาทํ   สมฺภินฺนมริยาทํ   พฺราหฺมณจณฺฑาลญฺเญว
ปญฺจมํ   เตสํ   ตฺวํ   โทณ   กตโมติ   ฯ   เอวํ  สนฺเต  โภ  โคตม
พฺราหฺมณจณฺฑาลมฺปิ  น  ปูเรม  อภิกฺกนฺตํ  โภ  โคตม  ฯเปฯ  อุปาสกํ มํ
ภวํ โคตโม ธาเรตุ อชฺชตคฺเค ปาณุเปตํ สรณํ คตนฺติ ฯ
     [๑๙๓]  อถโข  สงฺคารโว  พฺราหฺมโณ  เยน  ภควา  เตนุปสงฺกมิ
อุปสงฺกมิตฺวา   ภควตา   สทฺธึ   สมฺโมทิ   สมฺโมทนียํ   กถํ   สาราณียํ
วีติสาเรตฺวา  เอกมนฺตํ  นิสีทิ  เอกมนฺตํ นิสินฺโน โข สงฺคารโว พฺราหฺมโณ
ภควนฺตํ   เอตทโวจ   โก   นุ   โข  โภ  โคตม  เหตุ  โก  ปจฺจโย
เยเนกทา   ๓   ทีฆรตฺตํ   สชฺฌายกตาปิ   มนฺตา   นปฺปฏิภนฺติ  ปเคว
อสชฺฌายกตา  ฯ  โก  ปน  โภ  โคตม  เหตุ  โก  ปจฺจโย  เยเนกทา
ทีฆรตฺตํ   อสชฺฌายกตาปิ   มนฺตา   ปฏิภนฺติ   ปเคว   สชฺฌายกตาติ  ฯ
ยสฺมึ    พฺราหฺมณ    สมเย    กามราคปริยุฏฺฐิเตน    เจตสา   วิหรติ
กามราคปเรเตน  อุปฺปนฺนสฺส  จ  กามราคสฺส นิสฺสรณํ ยถาภูตํ นปฺปชานาติ
อตฺตตฺถมฺปิ   ตสฺมึ   สมเย   ยถาภูตํ  นปฺปชานาติ  น  ปสฺสติ  ปรตฺถมฺปิ
#๑ ยุ. เยสญฺจิทํ ฯ  ๒ ม. สชฺฌายิตมนุสชฺฌายนฺตีติ ทิสฺสติ ฯ  ๓ ม. เยน กทาจิ ฯ
