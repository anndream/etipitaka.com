ฐานํ   โน   เจ   ทิฏฺเฐว   ธมฺเม   อญฺญํ   อาราเธยฺย  อติกฺกมฺเมว
กพฬึ   การาหารภกฺขานํ   เทวานํ   สหพฺยตํ   อญฺญตรํ   มโนมยํ  กายํ
อุปปนฺโน    สญฺญาเวทยิตนิโรธํ   สมาปชฺเชยฺยปิ   วุฏฺฐเหยฺยปิ   อตฺเถตํ
ฐานนฺติ   ฯ   ตติยมฺปิ   โข   อายสฺมา   อุทายิ  อายสฺมนฺตํ  สารีปุตฺตํ
เอตทโวจ   อฏฺฐานํ  โข  เอตํ  อาวุโส  สารีปุตฺต  อนวกาโส  ยํ  โส
ภิกฺขุ   อติกฺกมฺเมว   กพฬึ  การาหารภกฺขานํ  เทวานํ  สหพฺยตํ  อญฺญตรํ
มโนมยํ     กายํ     อุปปนฺโน    สญฺญาเวทยิตนิโรธํ    สมาปชฺเชยฺยปิ
วุฏฺฐเหยฺยปิ  นตฺเถตํ  ฐานนฺติ  ฯ อถโข อายสฺมโต สารีปุตฺตสฺส เอตทโหสิ
ภควโตปิ   โข   เม   สมฺมุขา  อายสฺมา  อุทายิ  ยาวติยกํ  ปฏิกฺโกสติ
น   จ   เม   โกจิ   ภิกฺขุ   อนุโมทติ   ยนฺนูนาหํ  ตุณฺหี  อสฺสนฺติ  ฯ
อถโข    อายสฺมา   สารีปุตฺโต   ตุณฺหี   อโหสิ   ฯ   อถโข   ภควา
อายสฺมนฺตํ  อุทายึ  อามนฺเตสิ  กํ ปน ตฺวํ อุทายิ มโนมยํ กายํ ปจฺเจสีติ ฯ
เย    เต    ภนฺเต   เทวา   อรูปิโน   สญฺญามยาติ   กึ   นุ   โข
ตุยฺหํ   อุทายิ   พาลสฺส   อพฺยตฺตสฺส   ภณิเตน   ตฺวํปิ   นาม  ภณิตพฺพํ
มญฺญสีติ   ฯ   อถโข   ภควา   อายสฺมนฺตํ   อานนฺทํ  อามนฺเตสิ  อตฺถิ
นาม   อานนฺท   เถรํ  ภิกฺขุํ  วิเหสิยมานํ  อชฺฌุเปกฺขิสฺสถ  น  หิ  นาม
อานนฺท  การุญฺญํปิ  ภวิสฺสติ  พฺยตฺตมฺหิ  [๑]-  ภิกฺขุมฺหิ วิเหสิยมานมฺหีติ ฯ
อถโข   ภควา   ภิกฺขู   อามนฺเตสิ   อิธ   ภิกฺขเว  ภิกฺขุ  สีลสมฺปนฺโน
สมาธิสมฺปนฺโน    ปญฺญาสมฺปนฺโน    สญฺญาเวทยิตนิโรธํ    สมาปชฺเชยฺยปิ
วุฏฺฐเหยฺยปิ    อตฺเถตํ    ฐานํ   โน   เจ   ทิฏฺเฐว   ธมฺเม   อญฺญํ
#๑ ม. ยุ. เถรมฺหิ ฯ
