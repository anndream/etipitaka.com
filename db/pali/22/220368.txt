         ทสฺสนานุตฺตริยํ ๑ ลทฺธา     สวนญฺจ อนุตฺตรํ
         ลาภานุตฺตริยํ ลทฺธา         สิกฺขานุตฺตริเย รตา
         อุปฏฺฐิตา ปาริจริเย ๒      ภาวยนฺติ อนุสฺสตึ
         วิเวกปฏิสญฺญุตฺตํ            เขมํ อมตคามินึ
         อปฺปมาเท ปมุทิตา          นิปกา สีลสํวุตา
         เตเว กาเลน ปจฺจนฺติ ๓    ยตฺถ ทุกฺขํ นิรุชฺฌตีติ ฯ
                    อนุตฺตริยวคฺโค ตติโย ฯ
                        ตสฺสุทฺทานํ
         สามโก อปริหานิโย         ภยํ หิมวํ ๔ สุชฺฌติ
         กจฺจาโน เทฺว จ สมยา      อุทายิ ๕ อนุตฺตริเยนาติ ฯ
                     __________________
                  เสขปริหานิยวคฺโค จตุตฺโถ
     [๓๐๒]  ๓๑  ฉยิเม  ภิกฺขเว  ธมฺมา  เสขสฺส  ภิกฺขุโน ปริหานาย
สํวตฺตนฺติ    กตเม    ฉ   กมฺมารามตา   ภสฺสารามตา   นิทฺทารามตา
สงฺคณิการามตา    อินฺทฺริเยสุ    อคุตฺตทฺวารตา   โภชเน   อมตฺตญฺญุตา
อิเม  โข  ภิกฺขเว  ฉ  ธมฺมา  เสขสฺส  ภิกฺขุโน  ปริหานาย สํวตฺตนฺติ ฯ
ฉยิเม   ภิกฺขเว   ธมฺมา   เสขสฺส   ภิกฺขุโน   อปริหานาย   สํวตฺตนฺติ
กตเม   ฉ   น   กมฺมารามตา  น  ภสฺสารามตา  น  นิทฺทารามตา  น
สงฺคณิการามตา   อินฺทฺริเยสุ   คุตฺตทฺวารตา   โภชเน  มตฺตญฺญุตา  อิเม
#๑ โป. เย ... ฯ ม. เย ทสฺสนานุตฺตรํ ฯ ยุ. เย ทสฺสนวรํ ฯ  ๒ โป. ม. ปาริจริยา ฯ
#๓ ม. ยุ. ปจฺเจนฺติ ฯ  ๔ ม. ยุ. หิมวานุสฺสติ ฯ  ๕ ม. อุทายี ฯ
