นิสฺสาย      สนฺตุฏฺฐิญฺเญว      นิสฺสาย     สลฺเลขญฺเญว     นิสฺสาย
ปวิเวกญฺเญว   นิสฺสาย   อิทมตฺถิตญฺเญว   นิสฺสาย   ปตฺตปิณฺฑิโก   โหติ
อิเม   โข   ภิกฺขเว  ปญฺจ  ปตฺตปิณฺฑิกา  อิเมสํ  โข  ภิกฺขเว  ปญฺจนฺนํ
ปตฺตปิณฺฑิกานํ     ยฺวายํ     ปตฺตปิณฺฑิโก     อปฺปิจฺฉตญฺเญว    นิสฺสาย
สนฺตุฏฺฐิญฺเญว   นิสฺสาย   สลฺเลขญฺเญว   นิสฺสาย  ปวิเวกญฺเญว  นิสฺสาย
อิทมตฺถิตญฺเญว     นิสฺสาย     ปตฺตปิณฺฑิโก     โหติ    อยํ    อิเมสํh
ปญฺจนฺนํ  ปตฺตปิณฺฑิกานํ  อคฺโค  จ  เสฏฺโฐ  จ  โมกฺโข  จ  อุตฺตโม  จ
ปวโร  จ  เสยฺยถาปิ  ภิกฺขเว  ควา  ขีรํ  ขีรมฺหา  ทธิ  ทธิมฺหา นวนีตํ
นวนีตมฺหา     สปฺปิ     สปฺปิมฺหา    สปฺปิมณฺโฑ    สปฺปิมณฺโฑ    ตตฺถ
อคฺคมกฺขายติ   เอวเมว   โข   ภิกฺขเว  อิเมสํ  ปญฺจนฺนํ  ปตฺตปิณฺฑิกานํ
ยฺวายํ   ปตฺตปิณฺฑิโก   อปฺปิจฺฉตญฺเญว   นิสฺสาย   สนฺตุฏฺฐิญฺเญว  นิสฺสาย
สลฺเลขญฺเญว   นิสฺสาย   ปวิเวกญฺเญว  นิสฺสาย  อิทมตฺถิตญฺเญว  นิสฺสาย
ปตฺตปิณฺฑิโก    โหติ    อยํ   อิเมสํ   ปญฺจนฺนํ   ปตฺตปิณฺฑิกานํ   อคฺโค
จ เสฏฺโฐ จ โมกฺโข จ อุตฺตโม จ ปวโร จาติ ฯ
                    อรญฺญวคฺโค จตุตฺโถ ฯ
                        ตสฺสุทฺทานํ
         อรญฺญํ จีวรํ รุกฺข-          สุสานํ อพฺโภกาสกํ ๑
         เนสชฺชํ สนฺถตํ เอกํ ๒      ขลุปจฺฉา ปิณฺฑิเกน จาติ ฯ
                      _______________
#๑ ม. อพฺโภกาสิกํ ฯ ยุ. อรญฺญํ ปํสุรุกฺขสุสาเนน ... ฯ  ๒ ม. เอกาสนิกํ ฯ
#ยุ. เอกาสนิกา ... ฯ
