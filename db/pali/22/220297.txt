วิญฺญู    ปสํสนฺติ    กลฺยาโณ    กิตฺติสทฺโท    อพฺภุคฺคจฺฉติ   อสมฺมูโฬฺห
กาลํ    กโรติ    กายสฺส   เภทา   ปรมฺมรณา   สุคตึ   สคฺคํ   โลกํ
อุปปชฺชติ อิเม โข ภิกฺขเว ปญฺจ อานิสํสา มโนสุจริเตติ ฯ
     [๒๔๕]   ปญฺจิเม   ภิกฺขเว   อาทีนวา   ทุจฺจริเต  กตเม  ปญฺจ
อตฺตาปิ    อตฺตานํ    อุปวทติ    อนุวิจฺจ    วิญฺญู   ครหนฺติ   ปาปโก
กิตฺติสทฺโท    อพฺภุคฺคจฺฉติ   สทฺธมฺมา   วุฏฺฐาติ   อสทฺธมฺเม   ปติฏฺฐาติ
อิเม   โข   ภิกฺขเว   ปญฺจ  อาทีนวา  ทุจฺจริเต  ฯ  ปญฺจิเม  ภิกฺขเว
อานิสํสา   สุจริเต   กตเม   ปญฺจ   อตฺตาปิ   อตฺตานํ   น   อุปวทติ
อนุวิจฺจ     วิญฺญู    ปสํสนฺติ    กลฺยาโณ    กิตฺติสทฺโท    อพฺภุคฺคจฺฉติ
อสทฺธมฺมา    วุฏฺฐาติ    สทฺธมฺเม    ปติฏฺฐาติ   อิเม   โข   ภิกฺขเว
ปญฺจ อานิสํสา สุจริเตติ ฯ
     [๒๔๖]    ปญฺจิเม   ภิกฺขเว   อาทีนวา   กายทุจฺจริเต   ฯเปฯ
ปญฺจิเม ภิกฺขเว อานิสํสา กายสุจริเต ฯเปฯ
     [๒๔๗]    ปญฺจิเม    ภิกฺขเว   อาทีนวา   วจีทุจฺจริเต   ฯเปฯ
ปญฺจิเม ภิกฺขเว อานิสํสา วจีสุจริเต ฯเปฯ
     [๒๔๘]    ปญฺจิเม   ภิกฺขเว   อาทีนวา   มโนทุจฺจริเต   กตเม
ปญฺจ    อตฺตาปิ    อตฺตานํ    อุปวทติ    อนุวิจฺจ    วิญฺญู    ครหนฺติ
ปาปโก    กิตฺติสทฺโท    อพฺภุคฺคจฺฉติ   สทฺธมฺมา   วุฏฺฐาติ   อสทฺธมฺเม
ปติฏฺฐาติ   อิเม   โข   ภิกฺขเว   ปญฺจ   อาทีนวา   มโนทุจฺจริเต  ฯ
ปญฺจิเม    ภิกฺขเว   อานิสํสา   มโนสุจริเต   กตเม   ปญฺจ   อตฺตาปิ
