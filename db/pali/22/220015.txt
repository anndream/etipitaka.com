     [๒๐]   ปญฺจหิ   ภิกฺขเว  ธมฺเมหิ  สมนฺนาคโต  ภิกฺขุ  อตฺตหิตาย
จ   ๑   ปฏิปนฺโน  โหติ  ปรหิตาย  จ  กตเมหิ  ปญฺจหิ  อิธ  ภิกฺขเว
ภิกฺขุ   อตฺตนา   จ  สีลสมฺปนฺโน  โหติ  ปรญฺจ  สีลสมฺปทาย  สมาทเปติ
อตฺตนา   จ   สมาธิสมฺปนฺโน   โหติ  ปรญฺจ  สมาธิสมฺปทาย  สมาทเปติ
อตฺตนา     จ     ปญฺญาสมฺปนฺโน    โหติ    ปรญฺจ    ปญฺญาสมฺปทาย
สมาทเปติ   อตฺตนา   จ   วิมุตฺติสมฺปนฺโน  โหติ  ปรญฺจ  วิมุตฺติสมฺปทาย
สมาทเปติ    อตฺตนา    จ    วิมุตฺติญาณทสฺสนสมฺปนฺโน   โหติ   ปรญฺจ
วิมุตฺติญาณทสฺสนสมฺปทาย    สมาทเปติ   อิเมหิ   โข   ภิกฺขเว   ปญฺจหิ
ธมฺเมหิ   สมนฺนาคโต   ภิกฺขุ  อตฺตหิตาย  จ  ปฏิปนฺโน  โหติ  ปรหิตาย
จาติ ฯ
                      พลวคฺโค ทุติโย ฯ
                        ตสฺสุทฺทานํ
           อนนุสฺสุตกูฏญฺจ           สงฺขิตฺตํ วิตฺถเตน ๒ จ
           ทฏฺฐพฺพญฺจ ปุนกูฏํ ๓      จตฺตาโรปิ ๔ หิเตน จาติ ฯ
                      ______________
                    ปญฺจงฺคิกวคฺโค ตติโย
     [๒๑]  โส  วต  ภิกฺขเว  ภิกฺขุ อคารโว อปฺปติสฺโส อสภาควุตฺติโก
สพฺรหฺมจารีสุ    อาภิสมาจาริกํ    ธมฺมํ    ปริปูเรสฺสตีติ   เนตํ   ฐานํ
วิชฺชติ   อาภิสมาจาริกํ   ธมฺมํ  อปริปูเรตฺวา  เสขํ  ธมฺมํ  ปริปูเรสฺสตีติ
เนตํ   ฐานํ   วิชฺชติ   เสขํ  ธมฺมํ  อปริปูเรตฺวา  สีลานิ  ปริปูเรสฺสตีติ
#๑ โป. จสทฺโท นตฺถิ ฯ  ๒ ม. วิตฺถาเรน ฯ  ๓ ม. สุโนกุฏํ ฯ  ๔ ม. ยุ. จ ฯ
