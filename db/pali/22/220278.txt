อวีตราโค   โหติ   ...   ยาวทตฺถํ  อุทราวเทหกํ  ภุญฺชิตฺวา  เสยฺยสุขํ
ปสฺสสุขํ   มิทฺธสุขํ  อนุยุตฺโต  วิหรติ  ...  อญฺญตรํ  เทวนิกายํ  ปณิธาย
พฺรหฺมจริยํ   จรติ   อิมินาหํ   สีเลน   วา   วเตน   วา  ตเปน  วา
พฺรหฺมจริเยน   วา   เทโว   วา   ภวิสฺสามิ   เทวญฺญตโร  วาติ  โย
โส    ภิกฺขเว    ภิกฺขุ    อญฺญตรํ   เทวนิกายํ   ปณิธาย   พฺรหฺมจริยํ
จรติ   อิมินาหํ   สีเลน   วา   วเตน  วา  ตเปน  วา  พฺรหฺมจริเยน
วา    เทโว    วา    ภวิสฺสามิ   เทวญฺญตโร   วาติ   ตสฺส   จิตฺตํ
น    นมติ    อาตปฺปาย    อนุโยคาย   สาตจฺจาย   ปธานาย   ยสฺส
จิตฺตํ   น   นมติ   อาตปฺปาย   อนุโยคาย   สาตจฺจาย  ปธานาย  อยํ
ปญฺจโม   เจตโส   วินิพนฺโธ   ฯ   อิเม  โข  ภิกฺขเว  ปญฺจ  เจตโส
วินิพนฺธาติ ฯ
     [๒๐๗]   ปญฺจิเม   ภิกฺขเว   อานิสํสา   ยาคุยา   กตเม  ปญฺจ
ขุทฺทํ   ๑   ปฏิวิเนติ   ปิปาสํ   ปฏิวิเนติ   วาตํ   อนุโลเมติ   วตฺถึ
โสเธติ   อามาวเสสํ   ปาเจติ   อิเม   โข  ภิกฺขเว  ปญฺจ  อานิสํสา
ยาคุยาติ ฯ
     [๒๐๘]   ปญฺจิเม   ภิกฺขเว   อาทีนวา   ทนฺตกฏฺฐสฺส   อขาทเน
กตเม    ปญฺจ    อจกฺขุสฺสํ    มุขํ   ทุคฺคนฺธํ   โหติ   รสหรณิโย   น
วิสุชฺฌนฺติ   ปิตฺตํ   เสมฺหํ  ภตฺตํ  ปริโยนทฺธติ  ๒  ภตฺตมสฺส  นจฺฉาเทติ
อิเม  โข  ภิกฺขเว  ปญฺจ  อาทีนวา  ทนฺตกฏฺฐสฺส  อขาทเน  ฯ  ปญฺจิเม
ภิกฺขเว    อานิสํสา   ทนฺตกฏฺฐสฺส   ขาทเน   กตเม   ปญฺจ   จกฺขุสฺสํ
#๑ ยุ. ขุทํ ฯ  ๒ ยุ. ปริโยนทฺธนฺติ ฯ
