         สตฺถุครุ ธมฺมครุ            สงฺเฆ จ ติพฺพคารโว
         อปฺปมาทครุ ภิกฺขุ           ปฏิสนฺถารคารโว
         อภพฺโพ ปริหานาย          นิพฺพานสฺเสว สนฺติเกติ ฯ
     [๓๐๔]  ๓๓  อิมํ  ภิกฺขเว  รตฺตึ  อญฺญตรา  เทวตา  อภิกฺกนฺตาย
รตฺติยา   อภิกฺกนฺตวณฺณา   เกวลกปฺปํ   เชตวนํ   โอภาเสตฺวา  เยนาหํ
เตนุปสงฺกมิ    อุปสงฺกมิตฺวา    มํ   อภิวาเทตฺวา   เอกมนฺตํ   อฏฺฐาสิ
เอกมนฺตํ  ฐิตา  โข  ภิกฺขเว  สา  เทวตา  มํ  เอตทโวจ ฉยิเม ภนฺเต
ธมฺมา   ภิกฺขุโน   อปริหานาย   สํวตฺตนฺติ   กตเม   ฉ   สตฺถุคารวตา
ธมฺมคารวตา       สงฺฆคารวตา      สิกฺขาคารวตา      หิริคารวตา
โอตฺตปฺปคารวตา   อิเม   โข  ภนฺเต  ฉ  ธมฺมา  ภิกฺขุโน  อปริหานาย
สํวตฺตนฺตีติ   ฯ   อิทมโวจ   ภิกฺขเว   สา   เทวตา   อิทํ  วตฺวา  มํ
อภิวาเทตฺวา ปทกฺขิณํ กตฺวา ตตฺเถวนฺตรธายีติ ฯ
         สตฺถุครุ ธมฺมครุ            สงฺเฆ จ ติพฺพคารโว
         หิริโอตฺตปฺปสมฺปนฺโน         สปฺปติสฺโส สคารโว
         อภพฺโพ ปริหานาย          นิพฺพานสฺเสว สนฺติเกติ ฯ
     [๓๐๕]   ๓๔   เอกํ   สมยํ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส   อาราเม   ฯ  อถ  โข  อายสฺมโต  มหาโมคฺคลฺลานสฺส
รโหคตสฺส   ปฏิสลฺลีนสฺส  เอวํ  เจตโส  ปริวิตกฺโก  อุทปาทิ  กตเมสานํ
เทวานํ   เอวํ  ญาณํ  โหติ  โสตาปนฺนามฺห  ๑  อวินิปาตธมฺมา  นิยตา
สมฺโพธิปรายนาติ  ฯ  เตน  โข  ปน  สมเยน  ติสฺโส  นาม ภิกฺขุ อธุนา
#๑ ม. โสตาปนฺนา นาม ฯ อิโต ปรํ อีทิสเมว ฯ
