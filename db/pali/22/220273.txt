มนสิกโรโต   วิเหสาย   จิตฺตํ   น  ปกฺขนฺทติ  น  ปสีทติ  น  สนฺติฏฺฐติ
น   วิมุจฺจติ   อวิเหสํ   โข   ปนสฺส   มนสิกโรโต   อวิเหสาย  จิตฺตํ
ปกฺขนฺทติ   ปสีทติ   สนฺติฏฺฐติ   วิมุจฺจติ  ตสฺส  ตํ  จิตฺตํ  สุคตํ  สุภาวิตํ
สุวุฏฺฐิตํ  สุวิมุตฺตํ  สุวิสํยุตฺตํ  วิเหสาย  เย  จ  วิเหสาปจฺจยา อุปฺปชฺชนฺติ
อาสวา  วิฆาตปริฬาหา  มุตฺโต  โส  เตหิ  น  โส  ตํ  เวทนํ  เวทิยติ
อิทมกฺขาตํ  วิเหสาย  นิสฺสรณํ  ฯ  ปุน  จปรํ  ภิกฺขเว  ภิกฺขุโน รูเป ๑
มนสิกโรโต  รูเปสุ  ๒  จิตฺตํ  น  ปกฺขนฺทติ  น  ปสีทติ  น สนฺติฏฺฐติ น
วิมุจฺจติ   อรูปํ   โข   ปนสฺส   มนสิกโรโต   อรูเป   จิตฺตํ  ปกฺขนฺทติ
ปสีทติ   สนฺติฏฺฐติ   วิมุจฺจติ   ตสฺส  ตํ  จิตฺตํ  สุคตํ  สุภาวิตํ  สุวุฏฺฐิตํ
สุวิมุตฺตํ   สุวิสํยุตฺตํ   รูเปหิ   เย   จ  รูปปจฺจยา  อุปฺปชฺชนฺติ  อาสวา
วิฆาตปริฬาหา   มุตฺโต   โส   เตหิ   น   โส   ตํ   เวทนํ  เวทิยติ
อิทมกฺขาตํ   รูปานํ   นิสฺสรณํ  ฯ  ปุน  จปรํ  ภิกฺขเว  ภิกฺขุโน  สกฺกายํ
มนสิกโรโต   สกฺกาเย   จิตฺตํ   น  ปกฺขนฺทติ  น  ปสีทติ  น  สนฺติฏฺฐติ
น   วิมุจฺจติ   สกฺกายนิโรธํ   โข   ปนสฺส  มนสิกโรโต  สกฺกายนิโรเธ
จิตฺตํ   ปกฺขนฺทติ   ปสีทติ   สนฺติฏฺฐติ   วิมุจฺจติ   ตสฺส  ตํ  จิตฺตํ  สุคตํ
สุภาวิตํ  สุวุฏฺฐิตํ  สุวิมุตฺตํ  สุวิสํยุตฺตํ  สกฺกาเยน  เย  จ  สกฺกายปจฺจยา
อุปฺปชฺชนฺติ    อาสวา    วิฆาตปริฬาหา    มุตฺโต    โส    เตหิ   น
โส   ตํ   เวทนํ   เวทิยติ   อิทมกฺขาตํ  สกฺกายสฺส  นิสฺสรณํ  ฯ  ตสฺส
กามนนฺทิปิ   ๓  นานุเสติ  พฺยาปาทนนฺทิปิ  นานุเสติ  วิเหสานนฺทิปิ  ๔
#๑ โป. ม. ยุ. รูปํ ฯ  ๒ ม. ยุ. รูเป ฯ  ๓-๔ ม. ...นนฺทีปิ ฯ
