ยานยายี   วา   โภคโภคี  วา  มหนฺตํ  วา  โภคกฺขนฺธํ  อชฺฌาวสนฺโตติ
โน   เหตํ   ภนฺเต   สาธุ  ภิกฺขเว  มยาปิ  โข  เอตํ  ภิกฺขเว  เนว
ทิฏฺฐํ   น   สุตํ   มาควิโก  มิเค  วธิตฺวา  วธิตฺวา  วิกฺกิณมาโน  เตน
กมฺเมน   เตน   อาชีเวน  หตฺถิยายี  วา  อสฺสยายี  วา  รถยายี  วา
ยานยายี   วา   โภคโภคี  วา  มหนฺตํ  วา  โภคกฺขนฺธํ  อชฺฌาวสนฺโตติ
ตํ  กิสฺส  เหตุ  เต  หิ  โส  ภิกฺขเว  มิเค วชฺเฌ วธายานีเต ปาปเกน
มนสานุเปกฺขติ   ตสฺมา   โส   เนว   หตฺถิยายี   โหติ   น  อสฺสยายี
น   รถยายี   น   ยานยายี   น   โภคโภคี   น   มหนฺตํ  โภคกฺขนฺธํ
อชฺฌาวสติ   เต   หิ   โส   ภิกฺขเว   ติรจฺฉานคเต   ปาเณ   วชฺเฌ
วธายานีเต   ปาปเกน   มนสานุเปกฺขติ   ตสฺมา   โส  เนว  หตฺถิยายี
โหติ   ๑   น  อสฺสยายี  น  รถยายี  น  ยานยายี  น  โภคโภคี  น
มหนฺตํ   โภคกฺขนฺธํ   อชฺฌาวสติ   ๒   โก  ปน  วาโท  ยํ  มนุสฺสภูตํ
วชฺฌํ   วธายานีตํ  ปาปเกน  มนสานุเปกฺขติ  ตํ  หิ  ตสฺส  ๓  ภิกฺขเว
โหติ   ทีฆรตฺตํ   อหิตาย  ทุกฺขาย  กายสฺส  เภทา  ปรํ  มรณา  อปายํ
ทุคฺคตึ วินิปาตํ นิรยํ อุปปชฺชตีติ ฯ
     [๒๙๐] ๑๙ เอกํ สมยํ ภควา นาทิเก ๔ วิหรติ คิญฺชกาวสเถ ๕ ฯ
ตตฺร  โข  ภควา  ภิกฺขู  อามนฺเตสิ  ภิกฺขโวติ  ฯ  ภทนฺเตติ  เต  ภิกฺขู
ภควโต   ปจฺจสฺโสสุํ  ฯ  ภควา  เอตทโวจ  มรณสฺสติ  ภิกฺขเว  ภาวิตา
พหุลีกตา   มหปฺผลา   โหติ   มหานิสํสา   อมโตคธา   อมตปริโยสานา
ภาเวถ   โน  ตุเมฺห  ภิกฺขเว  มรณสฺสตินฺติ  ฯ  เอวํ  วุตฺเต  อญฺญตโร
#๑ ม. ยุ. มนสานุเปกฺขมาโน เนว หตฺถิยายี ภวิสฺสติ ฯ  ๒ ม. ยุ. อชฺฌาวสิสฺสติ ฯ
#๓ ยุ. ตํ หิสฺส ฯ  ๔ ม. นาติเก ฯ  ๕ โป. คิชฺฌกา ... ฯ
