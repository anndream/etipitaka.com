ปญฺจหิ    ปาณาติปาตา    ปฏิวิรโต    โหติ   อทินฺนาทานา   ปฏิวิรโต
โหติ   อพฺรหฺมจริยา   ปฏิวิรโต   โหติ   มุสาวาทา   ปฏิวิรโต   โหติ
สุราเมรยมชฺชปมาทฏฺฐานา    ปฏิวิรโต   โหติ   อิเมหิ   โข   ภิกฺขเว
ปญฺจหิ ธมฺเมหิ สมนฺนาคโต ภิกฺขุ ยถาภตํ นิกฺขิตฺโต เอวํ สคฺเคติ ฯ
     [๒๖๔]  ปญฺจหิ  ภิกฺขเว ธมฺเมหิ สมนฺนาคตา ภิกฺขุนี ... สิกฺขมานา
...  สามเณโร  ๑ ... สามเณรี ... อุปาสโก ... อุปาสิกา ยถาภตํ
นิกฺขิตฺตา    เอวํ    นิรเย    กตเมหิ   ปญฺจหิ   ปาณาติปาตินี   โหติ
อทินฺนาทายินี   โหติ   กาเมสุ   มิจฺฉาจารินี   โหติ   มุสาวาทินี  โหติ
สุราเมรยมชฺชปมาทฏฺฐายินี    โหติ    อิเมหิ    โข   ภิกฺขเว   ปญฺจหิ
ธมฺเมหิ  สมนฺนาคตา  อุปาสิกา  ยถาภตํ  นิกฺขิตฺตา  เอวํ นิรเย ฯ ปญฺจหิ
ภิกฺขเว  ธมฺเมหิ  สมนฺนาคตา  อุปาสิกา  ยถาภตํ  นิกฺขิตฺตา  เอวํ สคฺเค
กตเมหิ    ปญฺจหิ    ปาณาติปาตา    ปฏิวิรตา    โหติ   อทินฺนาทานา
ปฏิวิรตา   โหติ   กาเมสุ   มิจฺฉาจารา   ปฏิวิรตา   โหติ  มุสาวาทา
ปฏิวิรตา   โหติ   สุราเมรยมชฺชปมาทฏฺฐานา   ปฏิวิรตา   โหติ  อิเมหิ
โข    ภิกฺขเว    ปญฺจหิ   ธมฺเมหิ   สมนฺนาคตา   อุปาสิกา   ยถาภตํ
นิกฺขิตฺตา เอวํ สคฺเคติ ฯ
     [๒๖๕]  ปญฺจหิ  ภิกฺขเว  ธมฺเมหิ  สมนฺนาคโต  อาชีวโก  ยถาภตํ
นิกฺขิตฺโต    เอวํ    นิรเย    กตเมหิ    ปญฺจหิ   ปาณาติปาตี   โหติ
อทินฺนาทายี     โหติ     อพฺรหฺมจารี     โหติ     มุสาวาที    โหติ
สุราเมรยมชฺชปมาทฏฺฐายี   โหติ   อิเมหิ  โข  ภิกฺขเว  ปญฺจหิ  ธมฺเมหิ
#๑ ยุ. สามเณรา ฯ
