กริตฺวา เอวมิเธกจฺเจ สตฺตา วิสุทฺธิธมฺมา ภวนฺติ ฯ
     ปุน  จปรํ  อาวุโส  อริยสาวโก  อตฺตโน  จาคํ  อนุสฺสรติ  ลาภา
วต   เม  สุลทฺธํ  วต  เม  โยหํ  ฯเปฯ  ยาจโยโค  ทานสํวิภาครโตติ
ยสฺมึ   อาวุโส   สมเย   อริยสาวโก  [๑]-  จาคํ  อนุสฺสรติ  เนวสฺส
ตสฺมึ   สมเย   ราคปริยุฏฺฐิตํ   จิตฺตํ   โหติ   น   โทสปริยุฏฺฐิตํ  จิตฺตํ
โหติ   น   โมหปริยุฏฺฐิตํ   จิตฺตํ   โหติ   อุชุคตเมวสฺส   ตสฺมึ  สมเย
จิตฺตํ   โหติ   นิกฺขนฺตํ   มุตฺตํ  วุฏฺฐิตํ  เคธมฺหา  เคโธติ  โข  อาวุโส
ปญฺจนฺเนตํ  กามคุณานํ  อธิวจนํ  ส  โข  โส อาวุโส อริยสาวโก สพฺพโส
อากาสสเมน    เจตสา    วิหรติ   วิปุเลน   มหคฺคเตน   อปฺปมาเณน
อเวเรน   อพฺยาปชฺเฌน   อิทมฺปิ   โข   อาวุโส   อารมฺมณํ   กริตฺวา
เอวมิเธกจฺเจ สตฺตา วิสุทฺธิธมฺมา ภวนฺติ ฯ
     ปุน  จปรํ  อาวุโส  อริยสาวโก  เทวตา  อนุสฺสรติ  สนฺติ  เทวา
จาตุมฺมหาราชิกา   ฯเปฯ   สนฺติ   เทวา  ตทุตฺตริ  ยถารูปาย  สทฺธาย
สมนฺนาคตา   ตา   เทวตา   อิโต   จุตา   ตตฺถ   อุปปนฺนา  มยฺหมฺปิ
ตถารูปา   สทฺธา   สํวิชฺชติ  ยถารูเปน  สีเลน  ฯเปฯ  สุเตน  จาเคน
ปญฺญาย  สมนฺนาคตา  ตา  เทวตา  อิโต  จุตา  ตตฺถ  อุปปนฺนา มยฺหมฺปิ
ตถารูปา    ปญฺญา   สํวิชฺชตีติ   ยสฺมึ   อาวุโส   สมเย   อริยสาวโก
อตฺตโน   จ   ตาสญฺจ   เทวตานํ   สทฺธญฺจ   สีลญฺจ   สุตญฺจ  จาคญฺจ
ปญฺญญฺจ    อนุสฺสรติ    เนวสฺส   ตสฺมึ   สมเย   ราคปริยุฏฺฐิตํ   จิตฺตํ
#๑ ม. อตฺตโนติ ทิสฺสติ ฯ
