ปาตุรโหสิ    ฯ    ตถาคตสฺส    ภิกฺขเว    อรหโต   สมฺมาสมฺพุทฺธสฺส
ปุพฺเพว   สมฺโพธา   อนภิสมฺพุทฺธสฺส   โพธิสตฺตสฺเสว  สโต  อิเม  ปญฺจ
มหาสุปินา ปาตุรเหสุนฺติ ฯ
     [๑๙๗]   ปญฺจิเม   ภิกฺขเว   วสฺสสฺส   อนฺตรายา  ยํ  เนมิตฺตา
น   ชานนฺติ  ยตฺถ  เนมิตฺตานํ  จกฺขุํ  ๑  นกฺกมติ  กตเม  ปญฺจ  อุปริ
ภิกฺขเว    อากาเส   เตโชธาตุ   ปกุปฺปติ   เตน   อุปฺปนฺนา   เมฆา
ปฏิวิคจฺฉนฺติ   อยํ   ภิกฺขเว   ปฐโม  วสฺสสฺส  อนฺตราโย  ยํ  เนมิตฺตา
น   ชานนฺติ   ยตฺถ  เนมิตฺตานํ  จกฺขุํ  นกฺกมติ  ฯ  ปุน  จปรํ  ภิกฺขเว
อุปริ    อากาเส    วาโยธาตุ    ปกุปฺปติ   เตน   อุปฺปนฺนา   เมฆา
ปฏิวิคจฺฉนฺติ   อยํ   ภิกฺขเว   ทุติโย  วสฺสสฺส  อนฺตราโย  ยํ  เนมิตฺตา
น   ชานนฺติ   ยตฺถ  เนมิตฺตานํ  จกฺขุํ  นกฺกมติ  ฯ  ปุน  จปรํ  ภิกฺขเว
ราหุ  อสุรินฺโท  ปาณินา  อุทกํ  ปฏิจฺฉิตฺวา  ๒  มหาสมุทฺเท ฉฑฺเฑติ อยํ
ภิกฺขเว   ตติโย   วสฺสสฺส  อนฺตราโย  ยํ  เนมิตฺตา  น  ชานนฺติ  ยตฺถ
เนมิตฺตานํ   จกฺขุํ   นกฺกมติ   ฯ   ปุน   จปรํ   ภิกฺขเว  วสฺสวลาหกา
เทวปุตฺตา  ๓  ปมตฺตา  โหนฺติ  อยํ  ภิกฺขเว จตุตฺโถ วสฺสสฺส อนฺตราโย
ยํ   เนมิตฺตา   น   ชานนฺติ  ยตฺถ  เนมิตฺตานํ  จกฺขุํ  นกฺกมติ  ฯ  ปุน
จปรํ   ภิกฺขเว   มนุสฺสา   อธมฺมิกา   โหนฺติ   อยํ   ภิกฺขเว  ปญฺจโม
วสฺสสฺส   อนฺตราโย   ยํ   เนมิตฺตา   น   ชานนฺติ   ยตฺถ  เนมิตฺตานํ
จกฺขุํ   นกฺกมติ   ฯ  อิเม  โข  ภิกฺขเว  ปญฺจ  วสฺสสฺส  อนฺตรายา  ยํ
เนมิตฺตา น ชานนฺติ ยตฺถ เนมิตฺตานํ จกฺขุํ นกฺกมตีติ ฯ
#๑ โป. ม. ยุ. จกฺขุ ฯ สพฺพตฺถ อีทิสเมว ฯ  ๒ โป. ม. สมฺปฏิฉิตฺวา ฯ  ๓ ม. เทวา ฯ
