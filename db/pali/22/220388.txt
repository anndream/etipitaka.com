         สงฺขาเรสูปสนฺเตสุ          นิพฺพุโตติ ปวุจฺจติ ฯ
         อตฺถสฺสายํ วิญฺญาปนี         อุปมา วิญฺญูหิ เทสิตา ฯ
         วิญฺญายนฺติ ๑ มหานาคา     นาคํ นาเคน เทสิตํ ฯ
         วีตราโค วีตโทโส          วีตโมโห อนาสโว
         สรีรํ วิชหํ นาโค           ปรินิพฺพิสฺสติ ๒ อนาสโวติ ฯ
     [๓๑๕]  ๔๔  อถ  โข  อายสฺมา อานนฺโท ปุพฺพณฺหสมยํ นิวาเสตฺวา
ปตฺตจีวรมาทาย   เยน   มิคสาลาย   อุปาสิกาย   นิเวสนํ  เตนุปสงฺกมิ
อุปสงฺกมิตฺวา  ปญฺญตฺเต  อาสเน  นิสีทิ  ฯ  อถ  โข  มิคสาลา อุปาสิกา
เยนายสฺมา   อานนฺโท   เตนุปสงฺกมิ  อุปสงฺกมิตฺวา  อายสฺมนฺตํ  อานนฺทํ
อภิวาเทตฺวา  เอกมนฺตํ  นิสีทิ  เอกมนฺตํ  นิสินฺนา  โข มิคสาลา อุปาสิกา
อายสฺมนฺตํ   อานนฺทํ   เอตทโวจ   กถํกถํ   นามายํ   ภนฺเต   อานนฺท
ภควตา   ธมฺโม   เทสิโต   อญฺเญยฺโย  ยตฺร  หิ  นาม  พฺรหฺมจารี  จ
อพฺรหฺมจารี   จ   อุโภ   สมสมคติกา   ภวิสฺสนฺติ   อภิสมฺปรายํ   ปิตา
เม   ภนฺเต   ปุราโณ   พฺรหฺมจารี  อโหสิ  อาราจารี  วิรโต  เมถุนา
คามธมฺมา  โส  กาลกโต  ภควตา  พฺยากโต  สกทาคามี สตฺโต ๓ ตุสิตํ
กายํ   อุปปนฺโนติ   ปิตุ  ๔  ปิโย  เม  ภนฺเต  อิสิทตฺโต  อพฺรหฺมจารี
อโหสิ   สทารสนฺตุฏฺโฐ   โสปิ  กาลกโต  ภควตา  พฺยากโต  สกทาคามี
สตฺโต  ตุสิตํ  กายํ  อุปปนฺโนติ  กถํกถํ  นามายํ  ภนฺเต  อานนฺท ภควตา
ธมฺโม  เทสิโต  อญฺเญยฺโย  ยตฺร  หิ  นาม  พฺรหฺมจารี  จ  อพฺรหฺมจารี
#๑ ม. วิญฺญสฺสนฺติ ฯ ยุ. วิญฺญิสฺสนฺติ ฯ  ๒ ยุ. ปรินิพฺพาติ ฯ  ๓ ม.
#สกทาคามิปตฺโต ฯ อปรํปิ เอวํ ญาตพฺพํ ฯ  ๔ โป. ยุ. เปตฺเตยฺโย ฯ
#ม. เปตฺเตยฺโยปิ เม ฯ อปรํปิ อีทิสเมว ฯ
