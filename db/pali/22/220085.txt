พหุลีกโรโต   สญฺโญชนานิ  ปหียนฺติ  อนุสยา  พฺยนฺตี  โหนฺติ  ฯ  น  โข
อหญฺเญเวโก   มรณธมฺโม   มรณํ   อนตีโต   อถโข   ยาวตา  สตฺตานํ
อาคติ    คติ    จุติ    อุปปตฺติ   สพฺเพ   สตฺตา   มรณธมฺมา   มรณํ
อนตีตาติ   ตสฺส   ตณฺฐานํ   อภิณฺหํ   ปจฺจเวกฺขโต   มคฺโค   สญฺชายติ
โส  ตํ  มคฺคํ  อาเสวติ  ภาเวติ  พหุลีกโรติ  ตสฺส  ตํ  มคฺคํ อาเสวโต
ภาวยโต    พหุลีกโรโต    สญฺโญชนานิ    ปหียนฺติ    อนุสยา   พฺยนฺตี
โหนฺติ  ฯ  น  โข  มเยฺหเวกสฺส  สพฺเพหิ  ปิเยหิ  มนาเปหิ นานาภาโว
วินาภาโว   อถโข   ยาวตา   สตฺตานํ   อาคติ   คติ   จุติ   อุปปตฺติ
สพฺเพสํ   สตฺตานํ   ปิเยหิ   มนาเปหิ   นานาภาโว  วินาภาโวติ  ตสฺส
ตณฺฐานํ   อภิณฺหํ   ปจฺจเวกฺขโต   มคฺโค   สญฺชายติ   โส   ตํ   มคฺคํ
อาเสวติ   ภาเวติ   พหุลีกโรติ   ตสฺส  ตํ  มคฺคํ  อาเสวโต  ภาวยโต
พหุลีกโรโต   สญฺโญชนานิ   ปหียนฺติ   อนุสยา   พฺยนฺตี   โหนฺติ  ฯ  น
โข   อหญฺเญเวโก   กมฺมสฺสโกมฺหิ   กมฺมทายาโท   กมฺมโยนิ  กมฺมพนฺธุ
กมฺมปฏิสรโณ   ยํ   กมฺมํ   กริสฺสามิ   กลฺยาณํ  วา  ปาปกํ  วา  ตสฺส
ทายาโท  ภวิสฺสามิ  อถโข  ยาวตา  สตฺตานํ  อาคติ  คติ  จุติ  อุปปตฺติ
สพฺเพ    สตฺตา    กมฺมสฺสกา    กมฺมทายาทา    กมฺมโยนี   กมฺมพนฺธู
กมฺมปฏิสรณา    ยํ    กมฺมํ   กริสฺสนฺติ   กลฺยาณํ   วา   ปาปกํ   วา
ตสฺส   ทายาทา   ภวิสฺสนฺตีติ   ตสฺส   ตณฺฐานํ   อภิณฺหํ   ปจฺจเวกฺขโต
มคฺโค   สญฺชายติ   โส   ตํ   มคฺคํ   อาเสวติ   ภาเวติ   พหุลีกโรติ
