ยํ    ตุโม    กริสฺสติ   ตุโมว   เตน   ปญฺญายิสฺสตีติ   เอวรูปํ   โข
โมคฺคลฺลาน   สตฺถารํ   สาวกา   เวยฺยากรณโต  รกฺขนฺติ  เอวรูโป  จ
ปน   สตฺถา  สาวเกหิ  เวยฺยากรณโต  รกฺขํ  ปจฺจาสึสติ  ฯ  ปุน  จปรํ
โมคฺคลฺลาน     อิเธกจฺโจ    สตฺถา    อปริสุทฺธญาณทสฺสโน    สมาโน
ปริสุทฺธญาณทสฺสโนมฺหีติ     ปฏิขานาติ     ปริสุทฺธํ    เม    ญาณทสฺสนํ
ปริโยทาตํ  อสงฺกิลิฏฺฐนฺติ  ตเมนํ  สาวกา  เอวํ  ชานนฺติ  อยํ  โข  ภวํ
สตฺถา      อปริสุทฺธญาณทสฺสโน     สมาโน     ปริสุทฺธญาณทสฺสโนมฺหีติ
ปฏิชานาติ  ปริสุทฺธํ  เม  ญาณทสฺสนํ  ปริโยทาตํ  อสงฺกิลิฏฺฐนฺติ  มยญฺเจว
โข   ปน   คิหีนํ   อาโรเจยฺยาม   นาสฺสสฺส   มนาปํ  ยํ  โข  ปนสฺส
อมนาปํ   กถํ  นุ  ๑  มยํ  เตน  สมุทาจเรยฺยาม  สมฺมนฺนติ  โข  ปน
จีวรปิณฺฑปาตเสนาสนคิลานปจฺจยเภสชฺชปริกฺขาเรน    ยํ   ตุโม   กริสฺสติ
ตุโมว    เตน   ปญฺญายิสฺสตีติ   เอวรูปํ   โข   โมคฺคลฺลาน   สตฺถารํ
สาวกา   ญาณทสฺสนโต   รกฺขนฺติ   เอวรูโป  จ  ปน  สตฺถา  สาวเกหิ
ญาณทสฺสนโต  รกฺขํ  ปจฺจาสึสติ  ฯ  อิเม  โข  [๒]-  โมคฺคลฺลาน ปญฺจ
สตฺถาโร   สนฺโต   สํวิชฺชมานา   โลกสฺมึ   ฯ   อหํ  โข  โมคฺคลฺลาน
ปริสุทฺธสีโล   สมาโน   ปริสุทฺธสีโลมฺหีติ   ปฏิชานามิ  ปริสุทฺธํ  เม  สีลํ
ปริโยทาตํ  อสงฺกิลิฏฺฐนฺติ  น  จ  มํ  สาวกา  สีลโต  รกฺขนฺติ  น  จาหํ
สาวเกหิ    สีลโต   รกฺขํ   ปจฺจาสึสามิ   ฯ   ปริสุทฺธาชีโว   สมาโน
ปริสุทฺธาชีโวมฺหีติ   ปฏิชานามิ   ปริสุทฺโธ   เม   อาชีโว   ปริโยทาโต
อสงฺกิลิฏฺโฐติ  น  จ  มํ  สาวกา  อาชีวโต  รกฺขนฺติ  น  จาหํ สาวเกหิ
#๑ ม. นํ ฯ  ๒ ม. ยุ. ปน ฯ
