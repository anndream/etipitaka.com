พหุชนาหิตาย   ปฏิปนฺโน   โหติ  พหุชนาสุขาย  พหุโน  ชนสฺส  อนตฺถาย
อหิตาย    ทุกฺขาย    เทวมนุสฺสานํ   กตเมหิ   ปญฺจหิ   เถโร   โหติ
รตฺตญฺญู    จิรปพฺพชิโต    ญาโต    โหติ    ยสสฺสี   สคหฏฺฐปพฺพชิตานํ
พหุชนปริวาโร ลาภี โหติ จีวรปิณฺฑปาตเสนาสนคิลานปจฺจยเภสชฺชปริกฺขารานํ
พหุสฺสุโต     โหติ     สุตธโร     สุตสนฺนิจโย     ฯเปฯ    ทิฏฺฐิยา
สุปฺปฏิวิทฺธา    มิจฺฉาทิฏฺฐิโก    โหติ    วิปรีตทสฺสโน    โส    พหุชนํ
สทฺธมฺมา   วุฏฺฐาเปตฺวา  อสทฺธมฺเม  ปติฏฺฐาเปติ  เถโร  ภิกฺขุ  รตฺตญฺญู
จิรปพฺพชิโต   อิติปิสฺส   ทิฏฺฐานุคตึ   อาปชฺชนฺติ   ญาโต   เถโร  ภิกฺขุ
ยสสฺสี     สคหฏฺฐปพฺพชิตานํ    พหุชนปริวาโร    อิติปิสฺส    ทิฏฺฐานุคตึ
อาปชฺชนฺติ   ลาภี  เถโร  ภิกฺขุ  จีวรปิณฺฑปาตเสนาสนคิลานปจฺจยเภสชฺช-
ปริกฺขารานํ   อิติปิสฺส   ทิฏฺฐานุคตึ  อาปชฺชนฺติ  พหุสฺสุโต  เถโร  ภิกฺขุ
สุตธโร   สุตสนฺนิจโย   อิติปิสฺส   ทิฏฺฐานุคตึ   อาปชฺชนฺติ   อิเมหิ  โข
ภิกฺขเว   ปญฺจหิ   ธมฺเมหิ   สมนฺนาคโต   เถโร   ภิกฺขุ  พหุชนาหิตาย
ปฏิปนฺโน  โหติ  พหุชนาสุขาย  พหุโน  ชนสฺส  อนตฺถาย  อหิตาย ทุกฺขาย
เทวมนุสฺสานํ   ฯ   ปญฺจหิ  ภิกฺขเว  ธมฺเมหิ  สมนฺนาคโต  เถโร  ภิกฺขุ
พหุชนหิตาย   ปฏิปนฺโน   โหติ   พหุชนสุขาย   พหุโน   ชนสฺส  อตฺถาย
หิตาย   สุขาย   เทวมนุสฺสานํ   กตเมหิ  ปญฺจหิ  เถโร  โหติ  รตฺตญฺญู
จิรปพฺพชิโต   ญาโต   โหติ   ยสสฺสี   สคหฏฺฐปพฺพชิตานํ  พหุชนปริวาโร
ลาภี       โหติ      จีวรปิณฺฑปาตเสนาสนคิลานปจฺจยเภสชฺชปริกฺขารานํ
