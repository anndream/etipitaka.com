สนฺโต    ปณีโต    ปฏิปฺปสฺสทฺธิลทฺโธ    เอโกทิภาวาธิคโต    น    จ
สสงฺขารนิคฺคยฺหวาริตปฺปตฺโตติ   ปจฺจตฺตญฺเญว   ญาณํ  อุปฺปชฺชติ  โส  โข
ปนาหํ   อิมํ   สมาธึ   สโตว   สมาปชฺชามิ   สโต   ๑   วุฏฺฐหามีติ
ปจฺจตฺตญฺเญว   ญาณํ   อุปฺปชฺชติ  ฯ  สมาธึ  ภิกฺขเว  ภาเวถ  อปฺปมาณํ
นิปกา    ปติสฺสตา    สมาธึ   ภิกฺขเว   ภาวยตํ   อปฺปมาณํ   นิปกานํ
ปติสฺสตานํ อิมานิ ปญฺจ ญาณานิ ปจฺจตฺตญฺเญว อุปฺปชฺชนฺตีติ ฯ
     [๒๘]   อริยสฺส   ภิกฺขเว   ปญฺจงฺคิกสฺส   สมฺมาสมาธิสฺส  ภาวนํ
เทเสสฺสามิ    ตํ    สุณาถ   ฯเปฯ   กตมา   จ   ภิกฺขเว   อริยสฺส
ปญฺจงฺคิกสฺส   สมฺมาสมาธิสฺส   ภาวนา   อิธ   ภิกฺขเว  ภิกฺขุ  วิวิจฺเจว
กาเมหิ   ฯเปฯ   ปฐมํ   ฌานํ  อุปสมฺปชฺช  วิหรติ  โส  อิมเมว  กายํ
วิเวกเชน  ปิติสุเขน  อภิสนฺเทติ  ปริสนฺเทติ  ปริปูเรติ  ปริปฺผรติ  นาสฺส
กิญฺจิ  สพฺพาวโต  กายสฺส  วิเวกเชน  ปีติสุเขน  อปฺผุฏํ  โหติ เสยฺยถาปิ
ภิกฺขเว    ทกฺโข   นฺหาปโก   วา   นฺหาปกนฺเตวาสี   วา   กํสถาเล
นฺหานิยจุณฺณานิ   อากิริตฺวา   อุทเกน   ปริปฺโผสกํ  ปริปฺโผสกํ  สนฺเนยฺย
สายํ  นฺหานิยปิณฺฑิ  สิเนหานุคตา  สิเนหปเรตา  สมนฺตรพาหิรา  ๒ ผุฏา
สิเนเหน  น  จ  ปคฺฆรติ  ๓  เอวเมว  โข ภิกฺขเว ภิกฺขุ อิมเมว กายํ
วิเวกเชน  ปีติสุเขน  อภิสนฺเทติ  ปริสนฺเทติ  ปริปูเรติ  ปริปฺผรติ  นาสฺส
กิญฺจิ   สพฺพาวโต  กายสฺส  วิเวกเชน  ปีติสุเขน  อปฺผุฏํ  โหติ  อริยสฺส
ภิกฺขเว   ปญฺจงฺคิกสฺส   สมฺมาสมาธิสฺส   อยํ   ปฐมา  ภาวนา  ฯ  ปุน
จปรํ   ภิกฺขเว   ภิกฺขุ   วิตกฺกวิจารานํ   วูปสมา   ฯเปฯ  ทุติยํ  ฌานํ
#๑ ยุ. เอตฺถนฺตเร วสทฺโท ทิสฺสติ ฯ  ๒ ม. ยุ. สนฺตรพาหิรา ฯ  ๓ ม. ปคฺฆรินี ฯ
