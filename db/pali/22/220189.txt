ปญฺจนฺนํ   หตฺถิรตนสฺส   ปาตุภาโว  ทุลฺลโภ  โลกสฺมึ  อสฺสรตนสฺส  ...
มณิรตนสฺส    ...    อิตฺถีรตนสฺส    ...   คหปติรตนสฺส   ปาตุภาโว
ทุลฺลโภ    โลกสฺมึ   อิเมสํ   ปญฺจนฺนํ   รตนานํ   ปาตุภาโว   ทุลฺลโภ
โลกสฺมินฺติ  ฯ  กามาธิมุตฺตานํ  วต  โว ๑ ลิจฺฉวี ๒ กามญฺเญว อารพฺภ
อนฺตรา   กถา   อุทปาทิ  ปญฺจนฺนํ  ลิจฺฉวี  รตนานํ  ปาตุภาโว  ทุลฺลโภ
โลกสฺมึ    กตเมสํ    ปญฺจนฺนํ   ตถาคตสฺส   อรหโต   สมฺมาสมฺพุทฺธสฺส
ปาตุภาโว  ทุลฺลโภ  โลกสฺมึ  ตถาคตปฺปเวทิตสฺส  ธมฺมวินยสฺส เทสิตา ๓
ปุคฺคโล  ทุลฺลโภ  โลกสฺมึ  ตถาคตปฺปเวทิตสฺส ธมฺมวินยสฺส [๔]- วิญฺญาตา
ปุคฺคโล     ทุลฺลโภ     โลกสฺมึ     ตถาคตปฺปเวทิตสฺส    ธมฺมวินยสฺส
เทสิตสฺส  วิญฺญาตา  ๕  ธมฺมานุธมฺมปฏิปนฺโน  ปุคฺคโล  ทุลฺลโภ  โลกสฺมึ
กตญฺญุกตเวที   ปุคฺคโล   ทุลฺลโภ  โลกสฺมึ  อิเมสํ  โข  ลิจฺฉวี  ปญฺจนฺนํ
รตนานํ ปาตุภาโว ทุลฺลโภ โลกสฺมินฺติ ฯ
     [๑๔๔]   เอกํ   สมยํ  ภควา  สาเกเต  วิหรติ  ติกณฺฑกิวเน  ฯ
ตตฺร  โข  ภควา  ภิกฺขู  อามนฺเตสิ  ภิกฺขโวติ  ฯ  ภทนฺเตติ  เต  ภิกฺขู
ภควโต   ปจฺจสฺโสสุํ   ฯ   ภควา   เอตทโวจ   สาธุ   ภิกฺขเว  ภิกฺขุ
กาเลน   กาลํ   อปฺปฏิกฺกูเล   ปฏิกฺกูลสญฺญี   วิหเรยฺย   สาธุ  ภิกฺขเว
ภิกฺขุ  กาเลน  กาลํ  ปฏิกฺกูเล  อปฺปฏิกฺกูลสญฺญี  วิหเรยฺย  สาธุ  ภิกฺขเว
ภิกฺขุ   กาเลน   กาลํ   อปฺปฏิกฺกูเล   จ   ปฏิกฺกูเล   จ  ปฏิกฺกูลสญฺญี
วิหเรยฺย  สาธุ  ภิกฺขเว  ภิกฺขุ  กาเลน  กาลํ ปฏิกฺกูเล จ อปฺปฏิกฺกูเล จ
#๑ โป. ม. ยุ. โภ ฯ  ๒ ม. ยุ. ลิจฺฉวีนํ ฯ  ๓ ม. ยุ. เทเสตา ฯ  ๔ ม. ยุ.
#เทสิตสฺส ฯ  ๕ ยุ. วิญฺญาตสฺส ฯ
