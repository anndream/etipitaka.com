วิชฺชติ   ฯ   อาสวานํ   ขยา   อนาสวญฺเจโตวิมุตฺตึ  ฯเปฯ  สจฺฉิกตฺวา
อุปสมฺปชฺช วิหริสฺสตีติ ฐานเมตํ วิชฺชตีติ ฯ
     [๓๔๒]  ๗๑  ฉหิ  ภิกฺขเว  ธมฺเมหิ สมนฺนาคโต ภิกฺขุ อภพฺโพ ตตฺร
ตเตฺรว   สกฺขิภพฺพตํ   ปาปุณิตุํ   สติ  สติ  อายตเน  กตเมหิ  ฉหิ  อิธ
ภิกฺขเว   ภิกฺขุ   อิเม   หานภาคิยา   ธมฺมาติ   ยถาภูตํ   นปฺปชานาติ
อิเม   ฐิติภาคิยา   ธมฺมาติ   ยถาภูตํ  นปฺปชานาติ  อิเม  วิเสสภาคิยา
ธมฺมาติ   ยถาภูตํ   นปฺปชานาติ  อิเม  นิพฺเพธภาคิยา  ธมฺมาติ  ยถาภูตํ
นปฺปชานาติ   อสกฺกจฺจการี   จ   โหติ   อสปฺปายการี  จ  อิเมหิ  โข
ภิกฺขเว   ฉหิ   ธมฺเมหิ   สมนฺนาคโต   ภิกฺขุ   อภพฺโพ  ตตฺร  ตเตฺรว
สกฺขิภพฺพตํ ปาปุณิตุํ สติ สติ อายตเน ฯ
     ฉหิ   ภิกฺขเว  ธมฺเมหิ  สมนฺนาคโต  ภิกฺขุ  ภพฺโพ  ตตฺร  ตเตฺรว
สกฺขิภพฺพตํ   ปาปุณิตุํ   สติ   สติ  อายตเน  กตเมหิ  ฉหิ  อิธ  ภิกฺขเว
ภิกฺขุ  อิเม  หานภาคิยา  ธมฺมาติ  ยถาภูตํ  ปชานาติ อิเม ฐิติภาคิยา ๑
ธมฺมาติ   ยถาภูตํ   ปชานาติ   อิเม   วิเสสภาคิยา   ธมฺมาติ  ยถาภูตํ
ปชานาติ  อิเม  นิพฺเพธภาคิยา  ธมฺมาติ  ยถาภูตํ  ปชานาติ  สกฺกจฺจการี
จ   โหติ   สปฺปายการี   จ   อิเมหิ   โข   ภิกฺขเว   ฉหิ   ธมฺเมหิ
สมนฺนาคโต   ภิกฺขุ   ภพฺโพ   ตตฺร   ตเตฺรว  สกฺขิภพฺพตํ  ปาปุณิตุํ  สติ
สติ อายตเนติ ฯ
     [๓๔๓]   ๗๒  ฉหิ  ภิกฺขเว  ธมฺเมหิ  สมนฺนาคโต  ภิกฺขุ  อภพฺโพ
สมาธิสฺมึ    พลตํ    ปาปุณิตุํ    กตเมหิ   ฉหิ   อิธ   ภิกฺขเว   ภิกฺขุ
#๑ โป. วุฑฺฒิภาคิยา... ฯ
