ภิกฺขเว   ภิกฺขุ  สตฺถริ  กงฺขติ  วิจิกิจฺฉติ  นาธิมุจฺจติ  น  สมฺปสีทติ  ๑
โย   โส   ภิกฺขเว   ภิกฺขุ   สตฺถริ   กงฺขติ  วิจิกิจฺฉติ  นาธิมุจฺจติ  น
สมฺปสีทติ   ตสฺส   จิตฺตํ   น   นมติ  อาตปฺปาย  อนุโยคาย  สาตจฺจาย
ปธานาย   ยสฺส   จิตฺตํ   น   นมติ  อาตปฺปาย  อนุโยคาย  สาตจฺจาย
ปธานาย   อยํ   ปฐโม   เจโตขิโล   ฯ   ปุน   จปรํ  ภิกฺขเว  ภิกฺขุ
ธมฺเม  ... สงฺเฆ ... สิกฺขาย ... สพฺรหฺมจารีสุ กุปิโต โหติ อนตฺตมโน
อาหตจิตฺโต   ขิลชาโต   โย  โส  ภิกฺขเว  ภิกฺขุ  สพฺรหฺมจารีสุ  กุปิโต
โหติ   อนตฺตมโน   อาหตจิตฺโต   ขิลชาโต   ตสฺส   จิตฺตํ   น   นมติ
อาตปฺปาย   อนุโยคาย   สาตจฺจาย   ปธานาย   ยสฺส  จิตฺตํ  น  นมติ
อาตปฺปาย  อนุโยคาย  สาตจฺจาย  ปธานาย  อยํ  ปญฺจโม  เจโตขิโล ฯ
อิเม โข ภิกฺขเว ปญฺจ เจโตขิลาติ ฯ
     [๒๐๖]   ปญฺจิเม   ภิกฺขเว   เจตโส   วินิพนฺธา   กตเม  ปญฺจ
อิธ  ภิกฺขเว  ภิกฺขุ  กาเม  ๒ อวีตราโค โหติ อวิคตจฺฉนฺโท อวิคตเปโม
อวิคตปิปาโส      อวิคตปริฬาโห      อวิคตตโณฺห      โย      โส
ภิกฺขเว   ภิกฺขุ   กาเม   อวีตราโค   โหติ  อวิคตจฺฉนฺโท  อวิคตเปโม
อวิคตปิปาโส   อวิคตปริฬาโห   อวิคตตโณฺห   ตสฺส   จิตฺตํ   น   มนติ
อาตปฺปาย   อนุโยคาย   สาตจฺจาย   ปธานาย   ยสฺส  จิตฺตํ  น  นมติ
อาตปฺปาย   อนุโยคาย   สาตจฺจาย   ปธานาย   อยํ   ปฐโม  เจตโส
วินิพนฺโธ  ฯ  ปุน  จปรํ  ภิกฺขเว  ภิกฺขุ กาเย อวีตราโค โหติ ... รูเป
#๑ โป. น ปสํสีทติ ฯ  ๒ ม. ยุ. กาเมสุ ฯ
