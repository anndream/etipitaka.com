อนุฏฺฐิตาย   ปริจิตาย   สุสมารทฺธาย   อถ   จ   ปนสฺส  ราโค  จิตฺตํ
ปริยาทาย  ฐสฺสตีติ  ๑  เนตํ  ฐานํ วิชฺชติ นิสฺสรณเญฺหตํ อาวุโส ราคสฺส
ยทิทํ  อุเปกฺขา  เจโตวิมุตฺติ  ๒  ฯ  อิธ ปน ภิกฺขเว ภิกฺขุ เอวํ วเทยฺย
อนิมิตฺตา  หิ  โข  เม  เจโตวิมุตฺติ  ภาวิตา พหุลีกตา ยานีกตา วตฺถุกตา
อนุฏฺฐิตา  ปริจิตา  สุสมารทฺธา  อถ  จ  ปน  เม  นิมิตฺตานุสาริ วิญฺญาณํ
โหตีติ   โส  มา  เหวนฺติสฺส  วจนีโย  มา  อายสฺมา  เอวํ  อวจ  มา
ภควนฺตํ  อพฺภาจิกฺขิ  น  หิ  สาธุ  ภควโต  อพฺภกฺขานํ  น หิ ภควา เอวํ
วเทยฺย  อฏฺฐานเมตํ  อาวุโส  อนวกาโส  ยํ  อนิมิตฺตาย  เจโตวิมุตฺติยา
ภาวิตาย   พหุลีกตาย   ยานีกตาย   วตฺถุกตาย   อนุฏฺฐิตาย   ปริจิตาย
สุสมารทฺธาย  อถ  จ  ปนสฺส  นิมิตฺตานุสาริ  วิญฺญาณํ ภวิสฺสตีติ เนตํ ฐานํ
วิชฺชติ นิสฺสรณเญฺหตํ อาวุโส สพฺพนิมิตฺตานํ ยทิทํ อนิมิตฺตา เจโตวิมุตฺติ ๒ ฯ
อิธ   ปน  ภิกฺขเว  ภิกฺขุ  เอวํ  วเทยฺย  อสฺมีติ  โข  เม  วิคเต  ๓
อยมหมสฺมีติ  จ  น  สมนุปสฺสามิ  อถ  จ  ปน  เม  วิจิกิจฺฉากถํกถาสลฺลํ
จิตฺตํ  ปริยาทาย  ติฏฺฐตีติ  โส  มา  เหวนฺติสฺส  วจนีโย  มา  อายสฺมา
เอวํ  อวจ  มา  ภควนฺตํ  อพฺภาจิกฺขิ  น  หิ  สาธุ  ภควโต  อพฺภกฺขานํ
น  หิ  ภควา  เอวํ  วเทยฺย  อฏฺฐานเมตํ  อาวุโส  อนวกาโส ยํ อสฺมีติ
วิคเต  อยมหมสฺมีติ  จ อสมนุปสฺสโต ๔ อถ จ ปนสฺส วิจิกิจฺฉากถํกถาสลฺลํ
จิตฺตํ    ปริยาทาย    ฐสฺสตีติ    เนตํ   ฐานํ   วิชฺชติ   นิสฺสรณเญฺหตํ
อาวุโส    วิจิกิจฺฉากถํกถาสลฺลสฺส   ยทิทํ   อสฺมีติ   มานสมุคฺฆาโต   ฯ
#๑ ม. อิติสทฺโท นตฺถิ ฯ  ๒ ม. เจโตวิมุตฺตีติ ฯ  ๓ ม. ยุ. วิคตํ ... ฯ
#๔ ม. ยุ. น สมนุปสฺสโต ฯ
