อตฺตานํ     น    อุปวทติ    อนุวิจฺจ    วิญฺญู    ปสํสนฺติ    กลฺยาโณ
กิตฺติสทฺโท    อพฺภุคฺคจฺฉติ   อสทฺธมฺมา   วุฏฺฐาติ   สทฺธมฺเม   ปติฏฺฐาติ
อิเม โข ภิกฺขเว ปญฺจ อานิสํสา มโนสุจริเตติ ฯ
     [๒๔๙]   ปญฺจิเม   ภิกฺขเว   อาทีนวา   สีวถิกาย  กตเม  ปญฺจ
อสุจิ     ทุคฺคนฺธา    สปฺปฏิภยา    วาลานํ    อมนุสฺสานํ    อาวาโส
พหุโน  ชนสฺส  อาโรทนา  อิเม  โข  ภิกฺขเว  ปญฺจ  อาทีนวา สีวถิกาย
เอวเมว    โข   ภิกฺขเว   ปญฺจิเม   อาทีนวา   สีวถิกูปเม   ปุคฺคเล
กตเม   ปญฺจ   อิธ   ภิกฺขเว  เอกจฺโจ  ปุคฺคโล  อสุจินา  กายกมฺเมน
สมนฺนาคโต   โหติ   อสุจินา   วจีกมฺเมน   สมนฺนาคโต  โหติ  อสุจินา
มโนกมฺเมน   สมนฺนาคโต   โหติ  อิทมสฺส  อสุจิตาย  วทามิ  เสยฺยถาปิ
สา    ภิกฺขเว    สีวถิกา   อสุจิ   ตถูปมาหํ   ภิกฺขเว   อิมํ   ปุคฺคลํ
วทามิ  ฯ  ตสฺส  อสุจินา  กายกมฺเมน  สมนฺนาคตสฺส  อสุจินา วจีกมฺเมน
สมนฺนาคตสฺส     อสุจินา     มโนกมฺเมน     สมนฺนาคตสฺส    ปาปโก
กิตฺติสทฺโท    อพฺภุคฺคจฺฉติ   อิทมสฺส   ทุคฺคนฺธตาย   วทามิ   เสยฺยถาปิ
สา   ภิกฺขเว   สีวถิกา   ทุคฺคนฺธา   ตถูปมาหํ   ภิกฺขเว   อิมํ  ปุคฺคลํ
วทามิ  ฯ  ตเมนํ  อสุจินา  กายกมฺเมน  สมนฺนาคตํ  อสุจินา  วจีกมฺเมน
สมนฺนาคตํ   อสุจินา   มโนกมฺเมน   สมนฺนาคตํ   เปสลา   สพฺรหฺมจารี
อารกา    ปริวชฺเชนฺติ    อิทมสฺส    สปฺปฏิภยสฺมึ   วทามิ   เสยฺยถาปิ
สา   ภิกฺขเว   สีวถิกา   สปฺปฏิภยา   ตถูปมาหํ   ภิกฺขเว  อิมํ  ปุคฺคลํ
วทามิ   ฯ  โส  อสุจินา  กายกมฺเมน  สมนฺนาคโต  อสุจินา  วจีกมฺเมน
