คจฺฉติ    นิวิฏฺฐสทฺโธ    นิวิฏฺฐเปโม   เอกนฺตคโต   อภิปฺปสนฺโน   อิทํ
วุจฺจติ  ภิกฺขเว  สวนานุตฺตริยํ  ฯ  อิติ  ทสฺสนานุตฺตริยํ  สวนานุตฺตริยํ  ฯ
ลาภานุตฺตริยญฺจ   กถํ   โหติ   อิธ   ภิกฺขเว   เอกจฺโจ   ปุตฺตลาภมฺปิ
ลภติ   ทารลาภมฺปิ   ลภติ   ธนลาภมฺปิ   ลภติ   อุจฺจาวจํ   วา   ปน
ลาภํ   ลภติ  สมเณ  วา  พฺราหฺมเณ  วา  มิจฺฉาทิฏฺฐิเก  มิจฺฉาปฏิปนฺเน
สทฺธํ   ปฏิลภติ   อตฺเถโส  ภิกฺขเว  ลาโภ  เนโส  นตฺถีติ  วทามิ  โส
จ   โข   เอโส   ภิกฺขเว  ลาโภ  หีโน  คมฺโม  โปถุชฺชนิโก  อนริโย
อนตฺถสญฺหิโต  น  นิพฺพิทาย  น  วิราคาย  น  นิโรธาย  น  อุปสมาย น
อภิญฺญาย   น   สมฺโพธาย   น   นิพฺพานาย   สํวตฺตติ   โย   จ  โข
ภิกฺขเว  ตถาคเต  วา  ตถาคตสาวเก  วา  สทฺธํ  ปฏิลภติ  นิวิฏฺฐสทฺโธ
นิวิฏฺฐเปโม   เอกนฺตคโต  อภิปฺปสนฺโน  เอตทานุตฺตริยํ  ภิกฺขเว  ลาภานํ
สตฺตานํ    วิสุทฺธิยา    โสกปริเทวานํ    สมติกฺกมาย   ทุกฺขโทมนสฺสานํ
อตฺถงฺคมาย  ญายสฺส  อธิคมาย  นิพฺพานสฺส  สจฺฉิกิริยาย  ยทิทํ  ตถาคเต
วา   ตถาคตสาวเก   วา   สทฺธํ   ปฏิลภติ   นิวิฏฺฐสทฺโธ  นิวิฏฺฐเปโม
เอกนฺตคโต   อภิปฺปสนฺโน   อิทํ  วุจฺจติ  ภิกฺขเว  ลาภานุตฺตริยํ  ฯ  อิติ
ทสฺสนานุตฺตริยํ   สวนานุตฺตริยํ   ลาภานุตฺตริยํ   ฯ  สิกฺขานุตฺตริยญฺจ  กถํ
โหติ    อิธ    ภิกฺขเว    เอกจฺโจ   หตฺถิสฺมิมฺปิ   สิกฺขติ   อสฺสสฺมิมฺปิ
สิกฺขติ    รถสฺมิมฺปิ   สิกฺขติ   ธนุสฺมิมฺปิ   สิกฺขติ   ถรุสฺมิมฺปิ   สิกฺขติ
อุจฺจาวจํ  วา  ปน  สิกฺขติ  สมณสฺส  วา  พฺราหฺมณสฺส วา มิจฺฉาทิฏฺฐิกสฺส
มิจฺฉาปฏิปนฺนสฺส     สิกฺขติ    อตฺเถสา    ภิกฺขเว    สิกฺขา    เนสา
