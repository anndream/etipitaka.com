อิธาหํ   อาวุโส   เอกจฺจํ   ปุคฺคลํ  ปสฺสามิ  อกาเลน  โจทิยมานํ  โน
กาเลน   กุปิตํ   อภูเตน   โจทิยมานํ   โน   ภูเตน   กุปิตํ   ผรุเสน
โจทิยมานํ    โน   สเณฺหน   กุปิตํ   อนตฺถสญฺหิเตน   โจทิยมานํ   โน
อตฺถสญฺหิเตน    กุปิตํ    โทสนฺตเรน   โจทิยมานํ   โน   เมตฺตจิตฺเตน
กุปิตํ   ฯ  อธมฺมจุทิตสฺส  อาวุโส  ภิกฺขุโน  ปญฺจหากาเรหิ  อวิปฺปฏิสาโร
อุปทหิตพฺโพ   ๑   อกาเลนายสฺมา   จุทิโต   โน   กาเลน   อลนฺเต
อวิปฺปฏิสาราย    อภูเตนายสฺมา    จุทิโต    โน    ภูเตน    อลนฺเต
อวิปฺปฏิสาราย    ผรุเสนายสฺมา    จุทิโต    โน    สเณฺหน   อลนฺเต
อวิปฺปฏิสาราย  อนตฺถสญฺหิเตนายสฺมา  จุทิโต  โน  อตฺถสญฺหิเตน  อลนฺเต
อวิปฺปฏิสาราย   โทสนฺตเรนายสฺมา   จุทิโต  โน  เมตฺตจิตฺเตน  อลนฺเต
อวิปฺปฏิสารายาติ    ฯ    อธมฺมจุทิตสฺส    อาวุโส    ภิกฺขุโน   อิเมหิ
ปญฺจหากาเรหิ   อวิปฺปฏิสาโร   อุปทหิตพฺโพ  ฯ  อธมฺมโจทกสฺส  อาวุโส
ภิกฺขุโน  ปญฺจหากาเรหิ  วิปฺปฏิสาโร  อุปทหิตพฺโพ  อกาเลน  เต อาวุโส
จุทิโต   โน   กาเลน   อลนฺเต   วิปฺปฏิสาราย  อภูเตน  เต  อาวุโส
จุทิโต   โน   ภูเตน   อลนฺเต   วิปฺปฏิสาราย   ผรุเสน  เต  อาวุโส
จุทิโต    โน    สเณฺหน    อลนฺเต    วิปฺปฏิสาราย    อนตฺถสญฺหิเตน
เต    อาวุโส   จุทิโต   โน   อตฺถสญฺหิเตน   อลนฺเต   วิปฺปฏิสาราย
โทสนฺตเรน    เต    อาวุโส   จุทิโต   โน   เมตฺตจิตฺเตน   อลนฺเต
วิปฺปฏิสารายาติ  ฯ  อธมฺมโจทกสฺส  อาวุโส ภิกฺขุโน อิเมหิ ปญฺจหากาเรหิ
วิปฺปฏิสาโร    อุปทหิตพฺโพ    ตํ    กิสฺส    เหตุ    ยถา   นาญฺโญปิ
#๑ โป. ยุ. อุปทหาตพฺโพ ฯ สพฺพตฺถ เอวํ ญาตพฺพํ ฯ
