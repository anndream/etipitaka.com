อปิจ    โข    สมฺปหาเร   หญฺญติ   พฺยาปชฺชติ   กิมสฺส   สมฺปหารสฺมึ
อิธ   ภิกฺขเว   ภิกฺขุํ   อรญฺญคตํ   วา   รุกฺขมูลคตํ  วา  สุญฺญาคารคตํ
วา    มาตุคาโม   อุปสงฺกมิตฺวา   อภินิสีทติ   อภินิปชฺชติ   อชฺโฌตฺถรติ
โส   มาตุคาเมน   อภินิสีทิยมาโน   อภินิปชฺชิยมาโน   อชฺโฌตฺถริยมาโน
สิกฺขํ   อปฺปจฺจกฺขาย   ทุพฺพลฺยํ   อนาวิกตฺวา   เมถุนํ   ธมฺมํ  ปฏิเสวติ
อิทมสฺส  สมฺปหารสฺมึ  เสยฺยถาปิ  โส  ภิกฺขเว  โยธาชีโว  สหติ  รชคฺคํ
สหติ    ธชคฺคํ    สหติ   อุสฺสารณํ   อปิจ   โข   สมฺปหาเร   หญฺญติ
พฺยาปชฺชติ    ตถูปมาหํ    ภิกฺขเว   อิมํ   ปุคฺคลํ   วทามิ   เอวรูโปปิ
ภิกฺขเว  อิเธกจฺโจ  ปุคฺคโล  โหติ  อยํ  ภิกฺขเว  จตุตฺโถ  โยธาชีวูปโม
ปุคฺคโล    สนฺโต    สํวิชฺชมาโน   ภิกฺขูสุ   ฯ   ปุน   จปรํ   ภิกฺขเว
ภิกฺขุ    สหติ    รชคฺคํ    สหติ    ธชคฺคํ    สหติ   อุสฺสารณํ   สหติ
สมฺปหารํ    โส    ตํ   สงฺคามํ   อภิวิชินิตฺวา   วิชิตสงฺคาโม   ตเมว
สงฺคามสีสํ   อชฺฌาวสติ   กิมสฺส   สงฺคามวิชยสฺมึ   อิธ   ภิกฺขเว  ภิกฺขุํ
อรญฺญคตํ    วา    รุกฺขมูลคตํ   วา   สุญฺญาคารคตํ   วา   มาตุคาโม
อุปสงฺกมิตฺวา   อภินิสีทติ   อภินิปชฺชติ   อชฺโฌตฺถรติ   โส   มาตุคาเมน
อภินิสีทิยมาโน     อภินิปชฺชิยมาโน    อชฺโฌตฺถริยมาโน    วินิเวเฐตฺวา
วินิโมเจตฺวา   เยนกามํ   ปกฺกมติ  โส  วิวิตฺตํ  เสนาสนํ  ภชติ  อรญฺญํ
รุกฺขมูลํ   ปพฺพตํ  กนฺทรํ  คิริคุหํ  สุสานํ  วนปตฺถํ  อพฺโภกาสํ  ปลาลปุญฺชํ
โส    อรญฺญคโต    วา    รุกฺขมูลคโต    วา   สุญฺญาคารคโต   วา
นิสีทติ    ปลฺลงฺกํ    อาภุชิตฺวา   อุชุํ   กายํ   ปณิธาย   ปริมุขํ   สตึ
