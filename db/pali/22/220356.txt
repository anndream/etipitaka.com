เทเสติ   อยํ   ภิกฺขุ  ตติโย  สมโย  มโนภาวนิยสฺส  ภิกฺขุโน  ทสฺสนาย
อุปสงฺกมิตุํ  ฯ  ปุน จปรํ ภิกฺขุ ยสฺมึ สมเย ภิกฺขุ อุทฺธจฺจกุกฺกุจฺจปริยุฏฺฐิเตน
เจตสา        วิหรติ        อุทฺธจฺจกุกฺกุจฺจปเรเตน       อุปฺปนฺนสฺส
จ   อุทฺธจฺจกุกฺกุจฺจสฺส   นิสฺสรณํ   ยถาภูตํ   นปฺปชานาติ   ตสฺมึ  สมเย
มโนภาวนิโย    ภิกฺขุ   อุปสงฺกมิตฺวา   เอวมสฺส   วจนีโย   อหํ   โข
อาวุโส  อุทฺธจฺจกุกฺกุจฺจปริยุฏฺฐิเตน  เจตสา วิหรามิ อุทฺธจฺจกุกฺกุจฺจปเรเตน
อุปฺปนฺนสฺส    จ    อุทฺธจฺจกุกฺกุจฺจสฺส   นิสฺสรณํ   ยถาภูตํ   นปฺปชานามิ
สาธุ     วต     เม     อายสฺมา     อุทฺธจฺจกุกฺกุจฺจสฺส    ปหานาย
ธมฺมํ   เทเสตูติ  ตสฺส  มโนภาวนิโย  ภิกฺขุ  อุทฺธจฺจกุกฺกุจฺจสฺส  ปหานาย
ธมฺมํ   เทเสติ   อยํ   ภิกฺขุ   จตุตฺโถ  สมโย  มโนภาวนิยสฺส  ภิกฺขุโน
ทสฺสนาย   อุปสงฺกมิตุํ   ฯ   ปุน   จปรํ   ภิกฺขุ   ยสฺมึ   สมเย  ภิกฺขุ
วิจิกิจฺฉาปริยุฏฺฐิเตน    เจตสา   วิหรติ   วิจิกิจฺฉาปเรเตน   อุปฺปนฺนาย
จ    วิจิกิจฺฉาย    นิสฺสรณํ    ยถาภูตํ    นปฺปชานาติ   ตสฺมึ   สมเย
มโนภาวนิโย    ภิกฺขุ   อุปสงฺกมิตฺวา   เอวมสฺส   วจนีโย   อหํ   โข
อาวุโส    วิจิกิจฺฉาปริยุฏฺฐิเตน    เจตสา   วิหรามิ   วิจิกิจฺฉาปเรเตน
อุปฺปนฺนาย   จ   วิจิกิจฺฉาย   นิสฺสรณํ  ยถาภูตํ  นปฺปชานามิ  สาธุ  วต
เม    อายสฺมา    วิจิกิจฺฉาย    ปหานาย    ธมฺมํ   เทเสตูติ   ตสฺส
มโนภาวนิโย   ภิกฺขุ   วิจิกิจฺฉาย   ปหานาย  ธมฺมํ  เทเสติ  อยํ  ภิกฺขุ
ปญฺจโม   สมโย   มโนภาวนิยสฺส   ภิกฺขุโน   ทสฺสนาย   อุปสงฺกมิตุํ  ฯ
ปุน   จปรํ   ภิกฺขุ   ยสฺมึ   สมเย   ภิกฺขุ   ยํ   นิมิตฺตํ   อาคมฺม  ยํ
