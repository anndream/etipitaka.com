ภิกฺขเว ปญฺจ โยธาชีวูปมา ปุคฺคลา สนฺโต สํวิชฺชมานา ภิกฺขูสูติ ฯ
     [๗๗]    ปญฺจิมานิ    ภิกฺขเว    อนาคตภยานิ    สมฺปสฺสมาเนน
อลเมว  อารญฺญเกน  ภิกฺขุนา  อปฺปมตฺเตน  อาตาปินา  ปหิตตฺเตน วิหริตุํ
อปฺปตฺตสฺส   ปตฺติยา   อนธิคตสฺส   อธิคมาย   อสจฺฉิกตสฺส  สจฺฉิกิริยาย
กตมานิ   ปญฺจ   อิธ   ภิกฺขเว   อารญฺญโก   ภิกฺขุ   อิติ  ปฏิสญฺจิกฺขติ
อหํ   โข   เอตรหิ   เอกโก   อรญฺเญ   วิหรามิ   เอกกํ   โข  ปน
อรญฺเญ   วิหรนฺตํ   อหิ   วา  มํ  ฑํเสยฺย  ๑  วิจฺฉิกา  ๒  วา  มํ
ฑํเสยฺย   สตปที   วา   มํ  ฑํเสยฺย  ๑  เตน  เม  อสฺส  กาลกิริยา
โส   มมสฺส   อนฺตราโย  หนฺทาหํ  วิริยํ  อารภามิ  อปฺปตฺตสฺส  ปตฺติยา
อนธิคตสฺส    อธิคมาย    อสจฺฉิกตสฺส   สจฺฉิกิริยายาติ   อิทํ   ภิกฺขเว
ปฐมํ    อนาคตภยํ    สมฺปสฺสมาเนน   อลเมว   อารญฺญเกน   ภิกฺขุนา
อปฺปมตฺเตน    อาตาปินา    ปหิตตฺเตน   วิหริตุํ   อปฺปตฺตสฺส   ปตฺติยา
อนธิคตสฺส   อธิคมาย  อสจฺฉิกตสฺส  สจฺฉิกิริยาย  ฯ  ปุน  จปรํ  ภิกฺขเว
อารญฺญโก   ภิกฺขุ   อิติ   ปฏิสญฺจิกฺขติ   อหํ   โข   เอตรหิ   เอกโก
อรญฺเญ  วิหรามิ  เอกโก  โข  ปนาหํ  อรญฺเญ  วิหรนฺโต  อุปกฺขเลตฺวา
วา    ปปเตยฺยํ    ภตฺตํ    วา    เม   ภุตฺตํ   พฺยาปชฺเชยฺย   ปิตฺตํ
วา  เม  กุปฺเปยฺย  เสมฺหํ  วา  เม  กุปฺเปยฺย  สตฺถกา  วา เม วาตา
กุปฺเปยฺยุํ    เต   เม   อสฺส   กาลกิริยา   โส   มมสฺส   อนฺตราโย
หนฺทาหํ   วิริยํ   อารภามิ   อปฺปตฺตสฺส   ปตฺติยา  อนธิคตสฺส  อธิคมาย
#๑ ยุ. ฑเสยฺย ฯ  ๒ ม. ยุ. วิจฺฉิโก ฯ
