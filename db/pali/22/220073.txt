ปุริโส   อุภโต   นงฺคลมุขานิ  วิวเรยฺย  เอวํ  หิ  โส  ภิกฺขเว  มชฺเฌ
นทิยา  โสโต  วิกฺขิตฺโต  วิสโฏ  พฺยาทินฺโน  เนว  ๑ ทูรงฺคโม อสฺส น
สีฆโสโต  น  หารหารี  ๒  เอวเมว  โข  ภิกฺขเว  โส วต ภิกฺขุ อิเม
ปญฺจ   อาวรเณ   นีวรเณ   เจตโส   อชฺฌารูเห  ปญฺญาย  ทุพฺพลีกรเณ
อปฺปหาย   อพลาย   ปญฺญาย   ทุพฺพลาย   อตฺตตฺถํ  วา  ญสฺสติ  ปรตฺถํ
วา    ญสฺสติ    อุภยตฺถํ    วา   ญสฺสติ   อุตฺตรึ   วา   มนุสฺสธมฺมา
อลมริยญาณทสฺสนวิเสสํ   สจฺฉิกริสฺสตีติ   เนตํ   ฐานํ   วิชฺชติ  โส  วต
ภิกฺขเว  ภิกฺขุ  อิเม  ปญฺจ  อาวรเณ  นีวรเณ เจตโส อชฺฌารูเห ปญฺญาย
ทุพฺพลีกรเณ   ปหาย   พลวติยา   ปญฺญาย  อตฺตตฺถํ  วา  ญสฺสติ  ปรตฺถํ
วา    ญสฺสติ    อุภยตฺถํ    วา   ญสฺสติ   อุตฺตรึ   วา   มนุสฺสธมฺมา
อลมริยญาณทสฺสนวิเสสํ  สจฺฉิกริสฺสตีติ  ฐานเมตํ  วิชฺชติ เสยฺยถาปิ ภิกฺขเว
นที   ปพฺพเตยฺยา   ทูรงฺคมา   สีฆโสตา   หารหารินี   ตสฺสา   ปุริโส
อุภโต   นงฺคลมุขานิ   ปิทเหยฺย  เอวํ  หิ  โส  ภิกฺขเว  มชฺเฌ  นทิยา
โสโต    อวิกฺขิตฺโต   อวิสโฏ   อพฺยาทินฺโน   ทูรงฺคโม   เจว   อสฺส
สีฆโสโต  จ  หารหารี  ๒  จ  เอวเมว โข ภิกฺขเว โส วต ภิกฺขุ อิเม
ปญฺจ   อาวรเณ   นีวรเณ   เจตโส   อชฺฌารูเห  ปญฺญาย  ทุพฺพลีกรเณ
ปหาย   พลวติยา   ปญฺญาย   อตฺตตฺถํ  วา  ญสฺสติ  ปรตฺถํ  วา  ญสฺสติ
อุภยตฺถํ   วา   ญสฺสติ  อุตฺตรึ  วา  มนุสฺสธมฺมา  อลมริยญาณทสฺสนวิเสสํ
สจฺฉิกริสฺสตีติ ฐานเมตํ วิชฺชตีติ ฯ
#๑ โป. ยุ. น เจว ฯ  ๒ ม. หารหารินี ฯ
