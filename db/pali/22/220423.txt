วีตราคตฺตา   อุปาทานกฺขยาธิมุตฺโต   โหติ   ขยา  โทสสฺส  วีตโทสตฺตา
อุปาทานกฺขยาธิมุตฺโต  โหติ ขยา โมหสฺส วีตโมหตฺตา อุปาทานกฺขยาธิมุตฺโต
โหติ     ขยา    ราคสฺส    วีตราคตฺตา    อสมฺโมหาธิมุตฺโต    โหติ
ขยา   โทสสฺส   วีตโทสตฺตา   อสมฺโมหาธิมุตฺโต   โหติ  ขยา  โมหสฺส
วีตโมหตฺตา   อสมฺโมหาธิมุตฺโต   โหติ  เอวํ  สมฺมาวิมุตฺตจิตฺตสฺส  ภนฺเต
ภิกฺขุโน  ภูสา  เจปิ  จกฺขุวิญฺเญยฺยา  รูปา  จกฺขุสฺส  อาปาถํ  อาคจฺฉนฺติ
เนวสฺส   จิตฺตํ   ปริยาทิยนฺติ   อมิสฺสกตเมวสฺส   ๑  จิตฺตํ  โหติ  ฐิตํ
อาเนญฺชปฺปตฺตํ     วยญฺจสฺสานุปสฺสติ    ภูสา    เจปิ    โสตวิญฺเญยฺยา
สทฺทา  ฯเปฯ  ฆานวิญฺเญยฺยา  คนฺธา  ชิวฺหาวิเญยฺยา รสา กายวิญฺเญยฺยา
โผฏฺฐพฺพา    มโนวิญฺเญยฺยา    ธมฺมา    มนสฺส   อาปาถํ   อาคจฺฉนฺติ
เนวสฺส    จิตฺตํ    ปริยาทิยนฺติ   อมิสฺสกตเมวสฺส   จิตฺตํ   โหติ   ฐิตํ
อาเนญฺชปฺปตฺตํ   วยญฺจสฺสานุปสฺสติ   เสยฺยถาปิ   ภนฺเต  เสโล  ปพฺพโต
อจฺฉิทฺโท  อสุสิโร  เอกฆโน  อถ  ปุรตฺถิมาย  เจปิ  ทิสาย  อาคจฺเฉยฺย
ภูสา  วาตวุฏฺฐิ  เนว  นํ สงฺกมฺเปยฺย น สมฺปกมฺเปยฺย ๒ น สมฺปเวเธยฺย
อถ   ปจฺฉิมาย   เจปิ   ทิสาย   อาคจฺเฉยฺย   ภูสา  วาตวุฏฺฐิ  ฯเปฯ
อถ   อุตฺตราย   เจปิ   ทิสาย   อาคจฺเฉยฺย   ภูสา   วาตวุฏฺฐิ   อถ
ทกฺขิณาย  เจปิ  ทิสาย  อาคจฺเฉยฺย  ภูสา  วาตวุฏฺฐิ เนว นํ สงฺกมฺเปยฺย
น   สมฺปกมฺเปยฺย   น   สมฺปเวเธยฺย   เอวเมว   โข   ภนฺเต  เอวํ
สมฺมาวิมุตฺตจิตฺตสฺส   ภิกฺขุโน  ภูสา  เจปิ  จกฺขุวิญฺเญยฺยา  รูปา  จกฺขุสฺส
อาปาถํ    อาคจฺฉนฺติ   เนวสฺส   จิตฺตํ   ปริยาทิยนฺติ   อมิสฺสกตเมวสฺส
#๑ ม. ยุ. อมิสฺสีกต ... ฯ อปรํปิ อีทิสเมว ฯ  ๒ โป. อุปสงฺกมฺเปยฺย ฯ
