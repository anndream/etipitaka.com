นาธิวาเสติ ปชหติ วิโนเทติ หนติ ๑ พฺยนฺตีกโรติ ... อนภาวํ คเมติ เอวํ
โข   ภิกฺขเว   ภิกฺขุ  หนฺตา  โหติ  ฯ  กถญฺจ  ภิกฺขเว  ภิกฺขุ  รกฺขิตา
โหติ   อิธ   ภิกฺขเว   ภิกฺขุ   จกฺขุนา   รูปํ   ทิสฺวา  น  นิมิตฺตคฺคาหี
โหติ   นานุพฺยญฺชนคฺคาหี   ยตฺวาธิกรณเมนํ   จกฺขุนฺทฺริยํ  อสํวุตํ  วิหรนฺตํ
อภิชฺฌาโทมนสฺสา    ปาปกา   อกุสลา   ธมฺมา   อนฺวาสฺสเวยฺยุํ   ตสฺส
สํวราย  ปฏิปชฺชติ  รกฺขติ  จกฺขุนฺทฺริยํ  จกฺขุนฺทฺริเย สํวรํ อาปชฺชติ โสเตน
สทฺทํ  สุตฺวา  ... ฆาเนน คนฺธํ ฆายิตฺวา ... ชิวฺหาย รสํ สายิตฺวา ...
กาเยน  โผฏฺฐพฺพํ  ผุสิตฺวา  ...  มนสา  ธมฺมํ  วิญฺญาย  น นิมิตฺตคฺคาหี
โหติ   นานุพฺยญฺชนคฺคาหี   ยตฺวาธิกรณเมนํ   มนินฺทฺริยํ   อสํวุตํ  วิหรนฺตํ
อภิชฺฌาโทมนสฺสา    ปาปกา   อกุสลา   ธมฺมา   อนฺวาสฺสเวยฺยุํ   ตสฺส
สํวราย   ปฏิปชฺชติ   รกฺขติ   มนินฺทฺริยํ   มนินฺทฺริเย   สํวรํ   อาปชฺชติ
เอวํ   โข   ภิกฺขเว   ภิกฺขุ  รกฺขิตา  โหติ  ฯ  กถญฺจ  ภิกฺขเว  ภิกฺขุ
ขนฺตา   โหติ   อิธ   ภิกฺขเว   ภิกฺขุ   ขโม   โหติ   สีตสฺส  อุณฺหสฺส
ชิฆจฺฉาย     ปิปาสาย     ฑํสมกสวาตาตปสิรึสปสมฺผสฺสานํ     ทุรุตฺตานํ
ทุราคตานํ  วจนปถานํ  อุปฺปนฺนานํ  สารีริกานํ  เวทนานํ  ทุกฺขานํ ติพฺพานํ
ขรานํ  กฏุกานํ  อสาตานํ  อมนาปานํ  ปาณหรานํ  อธิวาสกชาติโก  โหติ
เอวํ  โข  ภิกฺขเว  ภิกฺขุ  ขนฺตา  โหติ  ฯ  กถญฺจ  ภิกฺขเว ภิกฺขุ คนฺตา
โหติ   อิธ   ภิกฺขเว  ภิกฺขุ  ยา  สา  ทิสา  อคตปุพฺพา  อิมินา  ทีเฆน
อทฺธุนา  ยทิทํ  สพฺพสงฺขารสมโถ  สพฺพูปธิปฏินิสฺสคฺโค  ตณฺหกฺขโย  วิราโค
นิโรโธ   นิพฺพานํ   ตํ   ขิปฺปญฺเญว   คนฺตา  โหติ  เอวํ  โข  ภิกฺขเว
#๑ ยุ. อยํ ปาโฐ นตฺถิ ฯ
