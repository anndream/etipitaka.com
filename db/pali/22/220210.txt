ตํ  โลฬิสฺสามิปิ  ๑  ตํ  อเปยฺยมฺปิ  ตํ กริสฺสามิ ยนฺนูนาหํ จตุกุณฺฐิโก ๒
นิปติตฺวา    โคปีตกํ   ปิวิตฺวา   ปกฺกเมยฺยนฺติ   โส   จตุกุณฺฐิโก   ๒
นิปติตฺวา   โคปีตกํ  ปิวิตฺวา  ปกฺกเมยฺย  เอวเมว  โข  อาวุโส  ยฺวายํ
ปุคฺคโล  อปริสุทฺธกายสมาจาโร  อปริสุทฺธวจีสมาจาโร  ลภติ  จ  กาเลน
กาลํ   เจตโส   วิวรํ  เจตโส  ปสาทํ  ยาสฺส  อปริสุทฺธกายสมาจารตา
น   สาสฺส  ตสฺมึ  สมเย  มนสิกาตพฺพา  ยาปิสฺส  อปริสุทฺธวจีสมาจารตา
น    สาปิสฺส    ตสฺมึ    สมเย    มนสิกาตพฺพา    ยญฺจ   โข   โส
ลภติ  กาเลน  กาลํ  เจตโส  วิวรํ  เจตโส  ปสาทํ  ตเทวสฺส ๓ ตสฺมึ
สมเย   มนสิกาตพฺพํ   เอวํ  ตสฺมึ  ปุคฺคเล  อาฆาโต  ปฏิวิเนตพฺโพ  ฯ
ตตฺราวุโส  ยฺวายํ  ปุคฺคโล  อปริสุทฺธกายสมาจาโร  อปริสุทฺธวจีสมาจาโร
น   ลภติ   กาเลน   กาลํ  เจตโส  วิวรํ  เจตโส  ปสาทํ  กถํ  ตสฺมึ
ปุคฺคเล  อาฆาโต  ปฏิวิเนตพฺโพ  เสยฺยถาปิ  อาวุโส  ปุริโส  อาพาธิโก
ทุกฺขิโต   พาฬฺหคิลาโน   อทฺธานมคฺคปฏิปนฺโน   ตสฺส   ปุรโตปิสฺส  ทูเร
คาโม  ปจฺฉโตปิสฺส  ทูเร  คาโม  โส  น  ลเภยฺย  สปฺปายานิ โภชนานิ
น   ลเภยฺย   สปฺปายานิ   เภสชฺชานิ   น   ลเภยฺย  ปฏิรูปํ  อุปฏฺฐากํ
น    ลเภยฺย    คามนฺตนายกํ   ตเมนํ   อญฺญตโร   ปุริโส   ปสฺเสยฺย
อทฺธานมคฺคปฏิปนฺโน   โส   ตสฺมึ   ปุริเส   การุญฺญํเยว   อุปฏฺฐาเปยฺย
อนุทยํเยว   อุปฏฺฐาเปยฺย   อนุกมฺปํเยว   อุปฏฺฐาเปยฺย   อโห   วตายํ
ปุริโส   ลเภยฺย   สปฺปายานิ  โภชนานิ  ลเภยฺย  สปฺปายานิ  เภสชฺชานิ
ลเภยฺย   ปฏิรูปํ   อุปฏฺฐากํ   ลเภยฺย   คามนฺตนายกํ   ตํ  กิสฺส  เหตุ
#๑ ม. ยุ. โลเฬสฺสามิปิ ฯ  ๒ ม. ยุ. จตุกฺกุณฺฑิโก ฯ ยุ. จตุกุณฺฑิโก ฯ
#๓ ม. ตเมวสฺส ฯ
