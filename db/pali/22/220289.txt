ภิกฺขเว   ปญฺจ   อาทีนวา  กณฺหสปฺเป  เอวเมว  โข  ภิกฺขเว  ปญฺจิเม
อาทีนวา    มาตุคาเม    กตเม    ปญฺจ    อสุจิ    ทุคฺคนฺโธ   สภีรุ
สปฺปฏิภโย    มิตฺตทุพฺภี    อิเม    โข    ภิกฺขเว    ปญฺจ   อาทีนวา
มาตุคาเมติ ฯ
     [๒๓๐]   ปญฺจิเม   ภิกฺขเว   อาทีนวา  กณฺหสปฺเป  กตเม  ปญฺจ
โกธโน    อุปนาหี    โฆรวิโส    ทุชิโวฺห    มิตฺตทุพฺภี    อิเม   โข
ภิกฺขเว   ปญฺจ   อาทีนวา  กณฺหสปฺเป  เอวเมว  โข  ภิกฺขเว  ปญฺจิเม
อาทีนวา    มาตุคาเม   กตเม   ปญฺจ   โกธโน   อุปนาหี   โฆรวิโส
ทุชิโวฺห    มิตฺตทุพฺภี    ตตฺริทํ    ภิกฺขเว    มาตุคามสฺส    โฆรวิสตา
เยภุยฺเยน  ภิกฺขเว  มาตุคาโม  ติพฺพราโค  ตตฺริทํ  ภิกฺขเว  มาตุคามสฺส
ทุชิวฺหตา    เยภุยฺเยน    ภิกฺขเว    มาตุคาโม    ปิสุณวาโจ   ตตฺริทํ
ภิกฺขเว   มาตุคามสฺส   มิตฺตทุพฺภิตา   เยภุยฺเยน   ภิกฺขเว   มาตุคาโม
อติจารินี อิเม โข ภิกฺขเว ปญฺจ อาทีนวา มาตุคาเมติ ฯ
                    ทีฆจาริกวคฺโค ตติโย ฯา
                        ตสฺสุทฺทานํ
         เทฺว ทีฆจาริกา วุตฺตา       อภินิวาสมจฺฉรํ ๑
         ทุเว กุลูปกา โภโค ๒      ภตฺตํ ๓ สปฺปาปเร ทุเวติ ฯ
                      ______________
#๑ ม. อตินิวาสมจฺฉรี ฯ ยุ. ____มจฺฉเร ฯ  ๒ โป. เทฺว กุลูปกํ โภคา ฯ ม. ทุเว
#จ กุลูปกา โภคา ฯ ยุ. ทุเว จ ... ฯ  ๓ โป. อุสฺสุรภตฺตํ กณฺหสปฺปา อปเร เทฺวติ ฯ
