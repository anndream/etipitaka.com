สุณามหํ   ๑  อาวุโส  อานนฺท  ภควโต  อิธ  ภนฺเต  ภิกฺขุ  อเนกวิหิตํ
ปุพฺเพนิวาสํ  อนุสฺสรติ  เสยฺยถีทํ  เอกมฺปิ  ชาตึ  เทฺวปิ  ชาติโย  ฯเปฯ
อิติ    สาการํ   สอุทฺเทสํ   อเนกวิหิตํ   ปุพฺเพนิวาสํ   อนุสฺสรติ   อิทํ
ภนฺเต อนุสฺสติฏฺฐานนฺติ ฯ
     อถ   โข   ภควา   อายสฺมนฺตํ   อานนฺทํ   อามนฺเตสิ   อญฺญาสึ
โข    อหํ   อานนฺท   เนวายํ   อุทายิ   โมฆปุริโส   อธิจิตฺตมนุยุตฺโต
วิหรตีติ   กติ   นุ   โข   อานนฺท  อนุสฺสติฏฺฐานานีติ  ฯ  ปญฺจ  ภนฺเต
อนุสฺสติฏฺฐานานิ    กตมานิ    ปญฺจ    อิธ   ภนฺเต   ภิกฺขุ   วิวิจฺเจว
กาเมหิ    ฯเปฯ    ตติยํ   ฌานํ   อุปสมฺปชฺช   วิหรติ   อิทํ   ภนฺเต
อนุสฺสติฏฺฐานํ    เอวํ    ภาวิตํ   เอวํ   พหุลีกตํ   ทิฏฺฐธมฺมสุขวิหาราย
สํวตฺตติ   ฯ   ปุน   จปรํ  ภนฺเต  ภิกฺขุ  อาโลกสญฺญํ  มนสิกโรติ  ทิวา
สญฺญํ    อธิฏฺฐาติ   ยถา   ทิวา   ตถา   รตฺตึ   ยถา   รตฺตึ   ตถา
ทิวา   อิติ   วิวเฏน  เจตสา  อปริโยนทฺเธน  สมฺปภาสํ  จิตฺตํ  ภาเวติ
อิทํ  ภนฺเต  อนุสฺสติฏฺฐานํ  เอวํ  ภาวิตํ เอวํ พหุลีกตํ ญาณทสฺสนปฏิลาภาย
สํวตฺตติ    ฯ    ปุน   จปรํ   ภนฺเต   ภิกฺขุ   อิมเมว   กายํ   อุทฺธํ
ปาทตลา    อโธเกสมตฺถกา   ตจปริยนฺตํ   ปูรนฺนานปฺปการสฺส   อสุจิโน
ปจฺจเวกฺขติ   อตฺถิ   อิมสฺมึ  กาเย  เกสา  โลมา  นขา  ทนฺตา  ตโจ
มํสํ   นหารู   อฏฺฐี   อฏฺฐิมิญฺชํ   วกฺกํ   หทยํ   ยกนํ   กิโลมกํ  ปิหกํ
ปปฺผาสํ   อนฺตํ   อนฺตคุณํ   อุทริยํ   กรีสํ  ปิตฺตํ  เสมฺหํ  ปุพฺโพ  โลหิตํ
เสโท  เมโท  อสฺสุ  วสา  เขโล  ๒  สิงฺฆาณิกา  ลสิกา  มุตฺตนฺติ อิทํ
#๑ ม. สุโณมหํ ฯ  ๒ โป. ม. เขโฬ ฯ
