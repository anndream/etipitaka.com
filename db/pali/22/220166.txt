อาโรคฺยสมฺปทาเหตุ  วา  กายสฺส  เภทา  ปรมฺมรณา  สุคตึ  สคฺคํ  โลกํ
อุปปชฺชนฺติ   สีลสมฺปทาเหตุ   วา  ภิกฺขเว  สตฺตา  ทิฏฺฐิสมฺปทาเหตุ  วา
กายสฺส   เภทา   ปรมฺมรณา   สุคตึ   สคฺคํ   โลกํ   อุปปชฺชนฺติ  อิมา
โข ภิกฺขเว ปญฺจ สมฺปทาติ ฯ
                     คิลานวคฺโค ตติโย ฯ
                        ตสฺสุทฺทานํ
        คิลาโน ๑ สติปฏฺฐานํ      เทฺวปฏฺฐานา ทุวายุสา
        อวปฺปกาสทุกฺขานิ          ปริกุปฺโป จ สมฺปทาติ ๒ ฯ
                     ________________
                     ราชวคฺโค จตุตฺโถ
     [๑๓๑]   ปญฺจหิ  ภิกฺขเว  องฺเคหิ  สมนฺนาคโต  ราชา  จกฺกวตฺตี
ธมฺเมเนว   จกฺกํ   ปวตฺเตติ   ตํ   โหติ   จกฺกํ   อปฺปฏิวตฺติยํ  เกนจิ
มนุสฺสภูเตน   ปจฺจตฺถิเกน   ปาณินา   กตเมหิ   ปญฺจหิ   อิธ   ภิกฺขเว
ราชา   จกฺกวตฺตี   อตฺถญฺญู   จ   โหติ   ธมฺมญฺญู   จ   มตฺตญฺญู   จ
กาลญฺญู   จ   ปริสญฺญู   จ   อิเมหิ   โข   ภิกฺขเว   ปญฺจหิ  องฺเคหิ
สมนฺนาคโต   ราชา   จกฺกวตฺตี   ธมฺเมเนว  จกฺกํ  ปวตฺเตติ  ตํ  โหติ
จกฺกํ    อปฺปฏิวตฺติยํ    เกนจิ    มนุสฺสภูเตน    ปจฺจตฺถิเกน   ปาณินา
เอวเมว   โข   ภิกฺขเว  ปญฺจหิ  ธมฺเมหิ  สมนฺนาคโต  ตถาคโต  อรหํ
สมฺมาสมฺพุทฺโธ   ธมฺเมเนว   อนุตฺตรํ   ธมฺมจกฺกํ   ปวตฺเตติ   ตํ  โหติ
จกฺกํ  อปฺปฏิวตฺติยํ  สมเณน  วา  พฺราหฺมเณน  วา  เทเวน  วา มาเรน
#๑ ม. คิลาโน สติสูปฏฺฐิ เทฺว อุปฏฺฐากา ฯ  ๒ ม. อปกาสสมณสุขา ปริกุปฺปํ
#พฺยสเนน จาติ ฯ ๒ โป. คิลาโน สติปฏฺฐาโน    ทุปฏฺฐานสุปฏฺฐานํ
#             เทฺว อนายุสฺสา พฺยสนกา      สมณทุกฺขา ปริกุปฺปา
#                        พฺยสเนน สมฺปทา จาติ ฯ
