ปฏิเสวนาย  ปหีนา  โหนฺติ  อิธ  ภิกฺขเว  ภิกฺขุ  ปฏิสงฺขา  โยนิโส จีวรํ
ปฏิเสวติ    ยาวเทว    สีตสฺส    ปฏิฆาตาย    อุณฺหสฺส    ปฏิฆาตาย
ฑํสมกสวาตาตปสิรึสปสมฺผสฺสานํ  ปฏิฆาตาย  ยาวเทว หิริโกปินปฏิจฺฉาทนตฺถํ
ปฏิสงฺขา   โยนิโส   ปิณฺฑปาตํ   ปฏิเสวติ   เนว   ทวาย   น  มทาย
น  มณฺฑนาย  น  วิภูสนาย  ยาวเทว  อิมสฺส  กายสฺส  ฐิติยา  ยาปนาย
วิหึสุปรติยา  ๑  พฺรหฺมจริยานุคฺคหาย  อิติ  ปุราณญฺจ  เวทนํ  ปฏิหงฺขามิ
นวญฺจ  เวทนํ  น  อุปฺปาเทสฺสามิ  ยาตฺรา  จ  เม  ภวิสฺสติ  อนวชฺชตา
จ  ผาสุวิหาโร  จาติ  ๒  ปฏิสงฺขา โยนิโส เสนาสนํ ปฏิเสวติ ยาวเทว
สีตสฺส   ปฏิฆาตาย   อุณฺหสฺส  ปฏิฆาตาย  ฑํสมกสวาตาตปสิรึสปสมฺผสฺสานํ
ปฏิฆาตาย      ยาวเทว      อุตุปริสฺสยวิโนทนํ     ปฏิสลฺลานารามตฺถํ
ปฏิสงฺขา    โยนิโส   คิลานปจฺจยเภสชฺชปริกฺขารํ   ปฏิเสวติ   ยาวเทว
อุปฺปนฺนานํ  เวยฺยาพาธิกานํ  เวทนานํ  ปฏิฆาตาย  อพฺยาปชฺฌปรมตาย ๓
ยํ   หิสฺส   ภิกฺขเว  อปฺปฏิเสวโต  อุปฺปชฺเชยฺยุํ  อาสวา  วิฆาตปริฬาหา
ปฏิเสวโต  เอวํส  เต  อาสวา  วิฆาตปริฬาหา   น โหนฺติ อิเม วุจฺจนฺติ
ภิกฺขเว  อาสวา  ปฏิเสวนา  ปหาตพฺพา  เย ปฏิเสวนาย ปหีนา โหนฺติ ฯ
กตเม   จ   ภิกฺขเว  อาสวา  อธิวาสนา  ปหาตพฺพา  เย  อธิวาสนาย
ปหีนา   โหนฺติ   อิธ   ภิกฺขเว   ภิกฺขุ  ปฏิสงฺขา  โยนิโส  ขโม  โหติ
สีตสฺส   อุณฺหสฺส   ชิฆจฺฉาย   ปิปาสาย   ฑํสมกสวาตาตปสิรึสปสมฺผสฺสานํ
ทุรุตฺตานํ  ทุราคตานํ  วจนปถานํ  อุปฺปนฺนานํ  สารีริกานํ เวทนานํ ทุกฺขานํ
ติปฺปานํ  ขรานํ  กฏุกานํ  อสาตานํ  อมนาปานํ ปาณหรานํ อธิวาสกชาติโก
#๑ ม. ยุ. วิหึสูป ... ฯ  ๒ ม. อิติสทฺโท นตฺถิ ฯ  ๓ โป. ม. อพฺยาปชฺฌปรมตายาติ ฯ
