ปญฺญาวิมุตฺตึ   ทิฏฺเฐว   ธมฺเม   สยํ   อภิญฺญา   สจฺฉิกตฺวา  อุปสมฺปชฺช
วิหรติ    อิเมหิ   โข   ภิกฺขเว   ฉหิ   ธมฺเมหิ   สมนฺนาคโต   ภิกฺขุ
อาหุเนยฺโย โหติ ฯเปฯ อนุตฺตรํ ปุญฺญกฺเขตฺตํ โลกสฺสาติ ฯ
     [๒๗๔]  ๓  ฉหิ  ภิกฺขเว  ธมฺเมหิ  สมนฺนาคโต  ภิกฺขุ อาหุเนยฺโย
โหติ    ฯเปฯ    อนุตฺตรํ    ปุญฺญกฺเขตฺตํ    โลกสฺส    กตเมหิ   ฉหิ
สทฺธินฺทฺริเยน   วิริยินฺทฺริเยน   สตินฺทฺริเยน  สมาธินฺทฺริเยน  ปญฺญินฺทฺริเยน
อาสวานญฺจ  ๑  ขยา อนาสวญฺเจโตวิมุตฺตึ ๒ ปญฺญาวิมุตฺตึ ทิฏฺเฐว ธมฺเม
สยํ   อภิญฺญา   สจฺฉิกตฺวา   อุปสมฺปชฺช   วิหรติ   อิเมหิ  โข  ภิกฺขเว
ฉหิ   ธมฺเมหิ   สมนฺนาคโต   ภิกฺขุ   อาหุเนยฺโย   โหติ   ปาหุเนยฺโย
ทกฺขิเณยฺโย อญฺชลิกรณีโย อนุตฺตรํ ปุญฺญกฺเขตฺตํ โลกสฺสาติ ฯ
     [๒๗๕]  ๔  ฉหิ  ภิกฺขเว  ธมฺเมหิ  สมนฺนาคโต  ภิกฺขุ อาหุเนยฺโย
โหติ   ฯเปฯ  อนุตฺตรํ  ปุญฺญกฺเขตฺตํ  โลกสฺส  กตเมหิ  ฉหิ  สทฺธาพเลน
วิริยพเลน    สติพเลน   สมาธิพเลน   ปญฺญาพเลน   อาสวานญฺจ   ๑
ขยา   อนาสวญฺเจโตวิมุตฺตึ   ๒   ปญฺญาวิมุตฺตึ   ทิฏฺเฐว   ธมฺเม  สยํ
อภิญฺญา   สจฺฉิกตฺวา   อุปสมฺปชฺช   วิหรติ   อิเมหิ   โข  ภิกฺขเว  ฉหิ
ธมฺเมหิ    สมนฺนาคโต   ภิกฺขุ   อาหุเนยฺโย   โหติ   ฯเปฯ   อนุตฺตรํ
ปุญฺญกฺเขตฺตํ โลกสฺสาติ ฯ
     [๒๗๖]   ๕   ฉหิ  ภิกฺขเว  องฺเคหิ  สมนฺนาคโต  รญฺโญ  ภโทฺร
อสฺสาชานิโย ๓ ราชารโห โหติ ราชโภคฺโค รญฺโญ องฺคนฺเตฺวว สงฺขํ คจฺฉติ
#๑ ม. ยุ. จสทฺโท นตฺถิ ฯ  ๒ ม. ยุ. อนาสวํ เจ ... ฯ  ๓ ม. อสฺสาชานีโย ฯ
#สพฺพตฺถ อีทิสเมว ฯ
