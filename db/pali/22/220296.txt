                    ทุจฺจริตวคฺโค ปญฺจโม
     [๒๔๑]   ปญฺจิเม   ภิกฺขเว   อาทีนวา   ทุจฺจริเต  กตเม  ปญฺจ
อตฺตาปิ    อตฺตานํ    อุปวทติ    อนุวิจฺจ    วิญฺญู   ครหนฺติ   ปาปโก
กิตฺติสทฺโท   อพฺภุคฺคจฺฉติ   สมฺมูโฬฺห   กาลํ   กโรติ   กายสฺส   เภทา
ปรมฺมรณา   อปายํ   ทุคฺคตึ   วินิปาตํ   นิรยํ   อุปปชฺชติ   อิเม   โข
ภิกฺขเว   ปญฺจ   อาทีนวา   ทุจฺจริเต   ฯ  ปญฺจิเม  ภิกฺขเว  อานิสํสา
สุจริเต    กตเม   ปญฺจ   อตฺตาปิ   อตฺตานํ   น   อุปวทติ   อนุวิจฺจ
วิญฺญู    ปสํสนฺติ    กลฺยาโณ    กิตฺติสทฺโท    อพฺภุคฺคจฺฉติ   อสมฺมูโฬฺห
กาลํ    กโรติ    กายสฺส   เภทา   ปรมฺมรณา   สุคตึ   สคฺคํ   โลกํ
อุปปชฺชติ อิเม โข ภิกฺขเว ปญฺจ อานิสํสา สุจริเตติ ฯ
     [๒๔๒]    ปญฺจิเม   ภิกฺขเว   อาทีนวา   กายทุจฺจริเต   ฯเปฯ
ปญฺจิเม ภิกฺขเว อานิสํสา กายสุจริเต ฯเปฯ
     [๒๔๓]    ปญฺจิเม    ภิกฺขเว   อาทีนวา   วจีทุจฺจริเต   ฯเปฯ
ปญฺจิเม ภิกฺขเว อานิสํสา วจีสุจริเต ฯเปฯ
     [๒๔๔]   ปญฺจิเม  ภิกฺขเว  อาทีนวา  มโนทุจฺจริเต  กตเม  ปญฺจ
อตฺตาปิ    อตฺตานํ    อุปวทติ    อนุวิจฺจ    วิญฺญู   ครหนฺติ   ปาปโก
กิตฺติสทฺโท   อพฺภุคฺคจฺฉติ   สมฺมูโฬฺห   กาลํ   กโรติ   กายสฺส   เภทา
ปรมฺมรณา   อปายํ   ทุคฺคตึ   วินิปาตํ   นิรยํ   อุปปชฺชติ   อิเม   โข
ภิกฺขเว   ปญฺจ  อาทีนวา  มโนทุจฺจริเต  ฯ  ปญฺจิเม  ภิกฺขเว  อานิสํสา
มโนสุจริเต   กตเม   ปญฺจ   อตฺตาปิ   อตฺตานํ   น  อุปวทติ  อนุวิจฺจ
