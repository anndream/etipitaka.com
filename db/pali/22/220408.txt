อุโภ   อตฺเถ   สมธิคฺคยฺห   ติฏฺฐติ   ทิฏฺฐธมฺมิกญฺเจว   อตฺถํ   โย  จ
อตฺโถ   สมฺปรายิโก   เสยฺยถาปิ   พฺราหฺมณ   กูฏาคารสฺส   ยา  กาจิ
โคปานสิโย   สพฺพา   ตา   กูฏงฺคมา   กูฏนินฺนา   กูฏสโมสรณา   กูฏํ
ตาสํ   อคฺคมกฺขายติ   เอวเมว   โข   พฺราหฺมณ   ฯเปฯ   เสยฺยถาปิ
พฺราหฺมณ   ปพฺพชลายโก   ปพฺพชํ  ลายิตฺวา  อคฺเค  คเหตฺวา  โอธุนาติ
นิธุนาติ   นิจฺฉาเทติ   ๑  เอวเมว  โข  พฺราหฺมณ  ฯเปฯ  เสยฺยถาปิ
พฺราหฺมณ    อมฺพปิณฺฑิยา    วณฺฏจฺฉินฺนาย    ยานิ    กานิจิ    อมฺพานิ
วณฺโฏปนิพนฺธนานิ  ๒  สพฺพานิ  ตานิ  ตทนฺวยานิ  ภวนฺติ  เอวเมว  โข
พฺราหฺมณ  ฯเปฯ  เสยฺยถาปิ  พฺราหฺมณ เย เกจิ ขุทฺทกราชาโน ๓ สพฺเพ
เต   รญฺโญ   จกฺกวตฺติสฺส   อนุยุตฺตา   ภวนฺติ  ราชา  เตสํ  จกฺกวตฺติ
อคฺคมกฺขายติ   เอวเมว   โข   พฺราหฺมณ  ฯเปฯ  เสยฺยถาปิ  พฺราหฺมณ
ยา   กาจิ   ตารกรูปานํ   ปภา   สพฺพา   ตา  จนฺทสฺส  ปภาย  กลฺลํ
นาคฺฆนฺติ   โสฬสึ   จนฺทปฺปภา   ตาสํ   อคฺคมกฺขายติ   เอวเมว   โข
พฺราหฺมณ  อปฺปมาโท  เอโก  ธมฺโม ภาวิโต พหุลีกโต โย ๔ อุโภ อตฺเถ
สมธิคฺคยฺห   ติฏฺฐติ  ทิฏฺฐธมฺมิกญฺเจว  อตฺถํ  โย  จ  อตฺโถ  สมฺปรายิโก
อยํ   โข  พฺราหฺมณ  เอโก  ธมฺโม  ภาวิโต  พหุลีกโต  โย  ๔  อุโภ
อตฺเถ   สมธิคฺคยฺห   ติฏฺฐติ   ทิฏฺฐธมฺมิกญฺเจว   อตฺถํ   โย  จ  อตฺโถ
สมฺปรายิโกติ   ฯ  อภิกฺกนฺตํ  โภ  โคตม  อภิกฺกนฺตํ  โภ  โคตม  ฯเปฯ
อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺติ ฯ
#๑ สี. นิปฺโปเฏติ ฯ ยุ. นิจฺเฉเทติ ฯ  ๒ ยุ. วณฺฏูป ... ฯ  ๓ ม. ยุ.
#ขุทฺทราชาโน ฯ ๔ ม. ยุ. อยํ ปาโฐ นตฺถิ ฯ
