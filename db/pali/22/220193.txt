ทานสฺส   วิปาโก   นิพฺพตฺตติ   อฑฺโฒ   จ  โหติ  มหทฺธโน  มหาโภโค
อภิรูโป   จ   โหติ   ทสฺสนีโย   ปาสาทิโก   ปรมาย  วณฺณโปกฺขรตาย
สมนฺนาคโต   ฯ  สกฺกจฺจํ  โข  ปน  ภิกฺขเว  ทานํ  ทตฺวา  ยตฺถ  ยตฺถ
ตสฺส    ทานสฺส   วิปาโก   นิพฺพตฺตติ   อฑฺโฒ   จ   โหติ   มหทฺธโน
มหาโภโค  เย  ปิสฺส  เต  โหนฺติ  ปุตฺตาติ  วา  ทาราติ  วา  ทาสาติ
วา  เปสฺสาติ  วา  กมฺมกราติ  วา  เตปิ  สุสุสฺสนฺติ  ๑ โสตํ โอทหนฺติ
อญฺญาจิตฺตํ   อุปฏฺฐเปนฺติ   ฯ  กาเลน  โข  ปน  ภิกฺขเว  ทานํ  ทตฺวา
ยตฺถ   ยตฺถ   ตสฺส   ทานสฺส   วิปาโก   นิพฺพตฺตติ   อฑฺโฒ  จ  โหติ
มหทฺธโน  มหาโภโค  กาลาคตา  จสฺส  อตฺถา  ปริปูรา  ๒  โหนฺติ  ฯ
อนุคฺคหิตจิตฺโต   โข   ปน   ภิกฺขเว   ทานํ  ทตฺวา  ยตฺถ  ยตฺถ  ตสฺส
ทานสฺส   วิปาโก   นิพฺพตฺตติ   อฑฺโฒ   จ  โหติ  มหทฺธโน  มหาโภโค
อุฬาเรสุ   จ   ปญฺจสุ  กามคุเณสุ  โภคาย  จิตฺตํ  นมติ  ฯ  อตฺตานญฺจ
ปรญฺจ   อนุปหจฺจ   โข  ปน  ภิกฺขเว  ทานํ  ทตฺวา  ยตฺถ  ยตฺถ  ตสฺส
ทานสฺส     วิปาโก    นิพฺพตฺตติ    อฑฺโฒ    จ    โหติ    มหทฺธโน
มหาโภโค   น   จสฺส   กุโตจิ   โภคานํ  อุปฆาโต  อาคจฺฉติ  อคฺคิโต
วา  อุทกโต  วา  ราชโต  วา  โจรโต  วา  อปฺปิยโต  วา ทายาทโต
วา ๓ ฯ อิมานิ โข ภิกฺขเว ปญฺจ สปฺปุริสทานานีติ ฯ
     [๑๔๙]    ปญฺจิเม    ภิกฺขเว   ธมฺมา   สมยวิมุตฺตสฺส   ภิกฺขุโน
ปริหานาย    สํวตฺตนฺติ    กตเม   ปญฺจ   กมฺมารามตา   ภสฺสารามตา
#๑ โป. สุสูสนฺติ ฯ ม. ยุ. สุสฺสูสนฺติ ฯ ๒ ม. ยุ. ปจุรา ฯ  ๓ ม. วาสทฺโท นตฺถิ ฯ
