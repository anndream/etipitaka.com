ปญฺจ  อุปาสกสตานิ  พฺรหฺมจาริโน ธาเรตุ อาราจาริโน วิรเต ๑ เมถุนา
คามธมฺมาติ   ฯ   อถโข   อานนฺท   ภเวสิสฺส   อุปาสกสฺส  เอตทโหสิ
อหํ    โข   อิเมสํ   ปญฺจนฺนํ   อุปาสกสตานํ   พหูปกาโร   ปุพฺพงฺคโม
สมาทเปตา     อหญฺจมฺหิ     สีเลสุ    ปริปูรการี    อิมานิปิ    ปญฺจ
อุปาสกสตานิ   สีเลสุ   ปริปูรการิโน   อหญฺจมฺหิ  พฺรหฺมจารี  อาราจารี
วิรโต   เมถุนา  คามธมฺมา  อิมานิปิ  ปญฺจ  อุปาสกสตานิ  พฺรหฺมจาริโน
อาราจาริโน   วิรตา   เมถุนา   คามธมฺมา   อิจฺเจตํ   สมสมํ   นตฺถิ
กิญฺจิ    อติเรกํ    หนฺทาหํ    อติเรกายาติ    ฯ    อถโข   อานนฺท
ภเวสี    อุปาสโก   เยน   ตานิ   ปญฺจ   อุปาสกสตานิ   เตนุปสงฺกมิ
อุปสงฺกมิตฺวา   ตานิ   ปญฺจ   อุปาสกสตานิ   เอตทโวจ  อชฺชตคฺเค  มํ
อายสฺมนฺโต   เอกภตฺติกํ   ธาเรถ   รตฺตูปรตํ  วิรตํ  วิกาลโภชนาติ  ฯ
อถโข   อานนฺท   เตสํ  ปญฺจนฺนํ  อุปาสกสตานํ  เอตทโหสิ  อยฺโย  โข
ภเวสี   อมฺหากํ   ๒   พหูปกาโร  ปุพฺพงฺคโม  สมาทเปตา  อยฺโย  หิ
นาม   ภเวสี   เอกภตฺติโก   ภวิสฺสติ  รตฺตูปรโต  วิรโต  วิกาลโภชนา
กิมงฺคํ   ปน   มยนฺติ   ฯ   อถโข  อานนฺท  ตานิ  ปญฺจ  อุปาสกสตานิ
เยน    ภเวสี    อุปาสโก    เตนุปสงฺกมึสุ    อุปสงฺกมิตฺวา    ภเวสึ
อุปาสกํ    เอตทโวจุํ    อชฺชตคฺเค   อยฺโย   ภเวสี   อิมานิปิ   ปญฺจ
อุปาสกสตานิ  เอกภตฺติเก  ธาเรตุ  รตฺตูปรเต  วิรเต  วิกาลโภชนาติ ฯ
อถโข   อานนฺท   ภเวสิสฺส   อุปาสกสฺส   เอตทโหสิ  อหํ  โข  อิเมสํ
#๑ โป. ม วิรตา ฯ  ๒ ม. อยํ สทฺโท นตฺถิ ฯ
