วิปาโก   ยํ   โข   ภิกฺขเว   เวทยมาโน  ๑  ตชฺชํ  ตชฺชํ  อตฺตภาวํ
อภินิพฺพตฺเตติ   ปุญฺญภาคิยํ   วา  อปุญฺญภาคิยํ  วา  อยํ  วุจฺจติ  ภิกฺขเว
เวทนานํ  วิปาโก  ฯ  กตโม  จ  ภิกฺขเว เวทนานิโรโธ ผสฺสนิโรธา ๒
ภิกฺขเว    เวทนานิโรโธ    อยเมว    อริโย    อฏฺฐงฺคิโก    มคฺโค
เวทนานิโรธคามินีปฏิปทา  เสยฺยถีทํ  สมฺมาทิฏฺฐิ  ฯเปฯ  สมฺมาสมาธิ ยโต
จ  ๓  โข  ภิกฺขเว อริยสาวโก เอวํ เวทนํ ๔ ปชานาติ เอวํ เวทนานํ
นิทานสมฺภวํ   ปชานาติ   เอวํ   เวทนานํ   เวมตฺตตํ   ปชานาติ  เอวํ
เวทนานํ   วิปากํ   ปชานาติ   เอวํ   เวทนานิโรธํ   ปชานาติ   เอวํ
เวทนานิโรธคามินีปฏิปทํ   ปชานาติ   โส   อิมํ   นิพฺเพธิกํ   พฺรหฺมจริยํ
ปชานาติ    เวทนานิโรธํ    เวทนา    ภิกฺขเว    เวทิตพฺพา   ฯเปฯ
เวทนานิโรธคามินีปฏิปทา  เวทิตพฺพาติ  อิติ  ยนฺตํ  วุตฺตํ  อิทเมตํ  ปฏิจฺจ
วุตฺตํ ฯ
     สญฺญา    ภิกฺขเว   เวทิตพฺพา   ฯเปฯ   สญฺญานิโรธคามินีปฏิปทา
เวทิตพฺพาติ   อิติ   โข   ปเนตํ   วุตฺตํ  กิญฺเจตํ  ปฏิจฺจ  วุตฺตํ  ฉยิมา
ภิกฺขเว    สญฺญา    รูปสญฺญา    สทฺทสญฺญา    คนฺธสญฺญา    รสสญฺญา
โผฏฺฐพฺพสญฺญา      ธมฺมสญฺญา      ฯ     กตโม     จ     ภิกฺขเว
สญฺญานํ   นิทานสมฺภโว   ผสฺโส   ภิกฺขเว   สญฺญานํ   นิทานสมฺภโว  ฯ
กตมา   จ   ภิกฺขเว   สญฺญานํ   เวมตฺตตา   อญฺญา   ภิกฺขเว  สญฺญา
รูเปสุ   อญฺญา   สญฺญา   สทฺเทสุ   อญฺญา   สญฺญา   คนฺเธสุ   อญฺญา
สญฺญา    รเสสุ    อญฺญา    สญฺญา    โผฏฺฐพฺเพสุ    อญฺญา   สญฺญา
#๑ โป. ม. ยุ. เวทิยมาโน ฯ  ๒ ม. ยุ. ผสฺสนิโรโธ ฯ  ๓ ม. จสทฺโท นตฺถิ ฯ
#๔ ยุ. เวทนา ฯ
