คหปติ  ..  วาเสฏฺโฐ  อุปาสโก  .. อริฏฺโฐ อุปาสโก .. สาทตฺโต ๑
อุปาสโก  ..  ตถาคเต  นิฏฺฐงฺคโต  อมตทฺทโส  อมตํ  สจฺฉิกตฺวา อิริยติ
กตเมหิ  ฉหิ  พุทฺเธ  อเวจฺจปฺปสาเทน  ธมฺเม  อเวจฺจปฺปสาเทน  สงฺเฆ
อเวจฺจปฺปสาเทน   อริเยน  สีเลน  อริเยน  ญาเณน  อริยาย  วิมุตฺติยา
อิเมหิ  โข  ภิกฺขเว  ฉหิ  ธมฺเมหิ  สมนฺนาคโต  สาทตฺโต  ๑ อุปาสโก
ตถาคเต นิฏฺฐงฺคโต อมตทฺทโส อมตํ สจฺฉิกตฺวา อริยตีติ ฯ
     [๓๙๗]  ๑๒๖  ราคสฺส  ภิกฺขเว  อภิญฺญาย  ฉ  ธมฺมา ภาเวตพฺพา
กตเม      ฉ      ทสฺสนานุตฺตริยํ     สวนานุตฺตริยํ     ลาภานุตฺตริยํ
สิกฺขานุตฺตริยํ      ปาริจริยานุตฺตริยํ      อนุสฺสตานุตฺตริยํ      ราคสฺส
ภิกฺขเว อภิญฺญาย อิเม ฉ ธมฺมา ภาเวตพฺพาติ ฯ
     [๓๙๘]  ๑๒๗  ราคสฺส  ภิกฺขเว  อภิญฺญาย  ฉ  ธมฺมา ภาเวตพฺพา
กตเม    ฉ    พุทฺธานุสฺสติ    ธมฺมานุสฺสติ    สงฺฆานุสฺสติ   สีลานุสฺสติ
จาคานุสฺสติ    เทวตานุสฺสติ    ราคสฺส    ภิกฺขเว    อภิญฺญาย   อิเม
ฉ ธมฺมา ภาเวตพฺพาติ ฯ
     [๓๙๙]  ๑๒๘  ราคสฺส  ภิกฺขเว  อภิญฺญาย  ฉ  ธมฺมา ภาเวตพฺพา
กตเม   ฉ   อนิจฺจสญฺญา   อนิจฺเจ   ทุกฺขสญฺญา   ทุกฺเข   อนตฺตสญฺญา
ปหานสญฺญา      วิราคสญฺญา     นิโรธสญฺญา     ราคสฺส     ภิกฺขเว
อภิญฺญาย อิเม ฉ ธมฺมา ภาเวตพฺพาติ ฯ
     [๔๐๐]  ๑๒๙  ราคสฺส ภิกฺขเว ปริญฺญาย ฯเปฯ ปริกฺขยาย ปหานาย
ขยาย  วยาย  วิราคาย  นิโรธาย  จาคาย  ปฏินิสฺสคฺคาย  อิเม  ๒ ฉ
#๑ ม. ยุ. สารคฺโค ฯ  ๒ ม. ยุ. อยํ ปาโฐ นตฺถิ ฯ
