พฺราหฺมณปริสํ     ยทิ     คหปติปริสํ     ยทิ    สมณปริสํ    วิสารโท
อุปสงฺกมติ    อมงฺกุภูโต   อยํ   ภิกฺขเว   ตติโย   อานิสํโส   สีลวโต
สีลสมฺปทาย  ฯ  ปุน  จปรํ  ภิกฺขเว  สีลวา  สีลสมฺปนฺโน อสมฺมูโฬฺห กาลํ
กโรติ   อยํ   ภิกฺขเว   จตุตฺโถ   อานิสํโส   สีลวโต  สีลสมฺปทาย  ฯ
ปุน   จปรํ   ภิกฺขเว   สีลวา  สีลสมฺปนฺโน  กายสฺส  เภทา  ปรมฺมรณา
สุคตึ   สคฺคํ  โลกํ  อุปปชฺชติ  อยํ  ภิกฺขเว  ปญฺจโม  อานิสํโส  สีลวโต
สีลสมฺปทาย    อิเม    โข    ภิกฺขเว    ปญฺจ    อานิสํสา   สีลวโต
สีลสมฺปทายาติ ฯ
     [๒๑๔]   ปญฺจิเม  ภิกฺขเว  อาทีนวา  พหุภาณิสฺมึ  ปุคฺคเล  กตเม
ปญฺจ    มุสา    ภณติ    ปิสุณํ    ภณติ    ผรุสํ   ภณติ   สมฺผปฺปลาปํ
ภณติ   กายสฺส   เภทา   ปรมฺมรณา   อปายํ   ทุคฺคตึ   วินิปาตํ  นิรยํ
อุปปชฺชติ    อิเม    โข    ภิกฺขเว    ปญฺจ    อาทีนวา   พหุภาณิสฺมึ
ปุคฺคเล  ฯ  ปญฺจิเม  ภิกฺขเว  อานิสํสา  มนฺตภาณิสฺมึ  ๑ ปุคฺคเล กตเม
ปญฺจ    น    มุสา    ภณติ    น   ปิสุณํ   ภณติ   น   ผรุสํ   ภณติ
น   สมฺผปฺปลาปํ   ภณติ   กายสฺส   เภทา   ปรมฺมรณา   สุคตึ   สคฺคํ
โลกํ   อุปปชฺชติ   อิเม   โข   ภิกฺขเว   ปญฺจ  อานิสํสา  มนฺตภาณิสฺมึ
ปุคฺคเลติ ฯ
     [๒๑๕]   ปญฺจิเม   ภิกฺขเว   อาทีนวา  อกฺขนฺติยา  กตเม  ปญฺจ
พหุโน    ชนสฺส   อปฺปิโย   โหติ   อมนาโป   เวรพหุโล   จ   โหติ
วชฺชพหุโล   จ   สมฺมูโฬฺห   กาลํ   กโรติ  กายสฺส  เภทา  ปรมฺมรณา
#๑ โป. มนฺตา ... ฯ
