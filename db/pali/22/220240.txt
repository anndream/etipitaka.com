โก   นุ   โข   เหตุ   โก  ปจฺจโย  ภควโต  สิตสฺส  ปาตุกมฺมาย  น
อการเณน  ตถาคตา  สิตํ  ปาตุกโรนฺตีติ  ฯ  อถโข  อายสฺมา  อานนฺโท
ภควนฺตํ   เอตทโวจ  โก  นุ  โข  ภนฺเต  เหตุ  โก  ปจฺจโย  ภควโต
สิตสฺส   ปาตุกมฺมาย   น   อการเณน  ตถาคตา  สิตํ  ปาตุกโรนฺตีติ  ฯ
ภูตปุพฺพํ   อานนฺท   อิมสฺมึ   ปเทเส   นครํ  อโหสิ  อิทฺธญฺเจว  ผีตญฺจ
พหุชนํ   อากิณฺณมนุสฺสํ   ตํ   โข   ปนานนฺท   นครํ   กสฺสโป   ภควา
อรหํ   สมฺมาสมฺพุทฺโธ  อุปนิสฺสาย  วิหรติ  ๑  กสฺสปสฺส  โข  ปนานนฺท
ภควโต   อรหโต   สมฺมาสมฺพุทฺธสฺส   ภเวสี   นาม   อุปาสโก  อโหสิ
สีเลสุ   อปริปูรการี   ภเวสินา   โข  อานนฺท  อุปาสเกน  ปญฺจมตฺตานิ
อุปาสกสตานิ   ปฏิเทสิตานิ   สมาทปิตานิ  อเหสุํ  สีเลสุ  อปริปูรการิโน
อถโข   อานนฺท   ภเวสิสฺส   อุปาสกสฺส   เอตทโหสิ  อหํ  โข  อิเมสํ
ปญฺจนฺนํ   อุปาสกสตานํ   พหูปกาโร   ปุพฺพงฺคโม  สมาทเปตา  อหญฺจมฺหิ
สีเลสุ     อปริปูรการี     อิมานิปิ    ปญฺจ    อุปาสกสตานิ    สีเลสุ
อปริปูรการิโน    อิจฺเจตํ    สมสมํ   นตฺถิ   กิญฺจิ   อติเรกํ   หนฺทาหํ
อติเรกายาติ   ฯ   อถโข  อานนฺท  ภเวสี  ๒  อุปาสโก  เยน  ตานิ
ปญฺจ    อุปาสกสตานิ    เตนุปสงฺกมิ    อุปสงฺกมิตฺวา    ตานิ    ปญฺจ
อุปาสกสตานิ  เอตทโวจ  อชฺชตคฺเค  มํ  อายสฺมนฺโต  สีเลสุ  ปริปูรการึ
ธาเรถาติ    ฯ    อถโข    อานนฺท   เตสํ   ปญฺจนฺนํ   อุปาสกสตานํ
เอตทโหสิ  อยฺโย  โข  ภเวสี  อมฺหากํ พหูปกาโร ปุพฺพงฺคโม สมาทเปตา
#๑ ม. ยุ. วิหาสิ ฯ  ๒ ม. ยุ. คเวสี ฯ
