มุทฺธาภิสิตฺตานํ  สิปฺปุฏฺฐานานิ  หตฺถิสฺมึ  วา  อสฺสสฺมึ วา รถสฺมึ วา ธนุสฺมึ
วา  [๑]-  ตตฺถ  สิกฺขิโต อนวโย กสฺมาหํ รชฺชํ วา น ปตฺเถยฺยนฺติ อิเมหิ
โข    ภิกฺขเว    ปญฺจหิ    องฺเคหิ   สมนฺนาคโต   รญฺโญ   ขตฺติยสฺส
มุทฺธาภิสิตฺตสฺส  เชฏฺโฐ  ปุตฺโต  รชฺชํ ปตฺเถติ เอวเมว โข ภิกฺขเว ปญฺจหิ
ธมฺเมหิ   สมนฺนาคโต   ภิกฺขุ   อาสวานํ  ขยํ  ปตฺเถติ  กตเมหิ  ปญฺจหิ
อิธ   ภิกฺขเว   ภิกฺขุ   สทฺโธ   โหติ  สทฺทหติ  ตถาคตสฺส  โพธึ  อิติปิ
โส   ภควา   ฯเปฯ   พุทฺโธ  ภควาติ  อปฺปาพาโธ  โหติ  อปฺปาตงฺโก
สมเวปากินิยา   คหณิยา  สมนฺนาคโต  นาติสีตาย  นาจฺจุณฺหาย  มชฺฌิมาย
ปธานกฺขมาย   อสโฐ   โหติ   อมายาวี   ยถาภูตํ  อตฺตานํ  อาวิกตฺตา
สตฺถริ   วา  วิญฺญูสุ  วา  สพฺรหฺมจารีสุ  อารทฺธวิริโย  วิหรติ  อกุสลานํ
ธมฺมานํ  ปหานาย  กุสลานํ  ธมฺมานํ  อุปสมฺปทาย  ถามวา  ทฬฺหปรกฺกโม
อนิกฺขิตฺตธุโร    กุสเลสุ    ธมฺเมสุ   ปญฺญวา   โหติ   อุทยตฺถคามินิยา
ปญฺญาย    สมนฺนาคโต   อริยาย   นิพฺเพธิกาย   สมฺมาทุกฺขกฺขยคามินิยา
ตสฺส   เอวํ   โหติ   อหํ   โขมฺหิ  สทฺโธ  สทฺทหามิ  ตถาคตสฺส  โพธึn
อิติปิ   โส  ภควา  ฯเปฯ  พุทฺโธ  ภควาติ  กสฺมาหํ  อาสวานํ  ขยํ  น
ปตฺเถยฺยํ  อหํ  โขมฺหิ  อปฺปาพาโธ  อปฺปาตงฺโก  สมเวปากินิยา  คหณิยา
สมนฺนาคโต   นาติสีตาย   นาจฺจุณฺหาย  มชฺฌิมาย  ปธานกฺขมาย  กสฺมาหํ
อาสวานํ   ขยํ   น   ปตฺเถยฺยํ  อหํ  โขมฺหิ  อสโฐ  อมายาวี  ยถาภูตํ
อตฺตานํ   อาวิกตฺตา   สตฺถริ   วา  วิญฺญูสุ  วา  สพฺรหฺมจารีสุ  กสฺมาหํ
#๑ ม. ยุ. ถรุสฺมึ วา ฯ
