ภิกฺขเว   สติพลํ   อิธ   ภิกฺขเว   อริยสาวโก   สติมา  โหติ  ปรเมน
สติเนปกฺเกน   สมนฺนาคโต   จิรกตํปิ   จิรภาสิตํปิ   สริตา   อนุสฺสริตา
อิทํ   วุจฺจติ   ภิกฺขเว   สติพลํ   ฯ   กตมญฺจ  ภิกฺขเว  สมาธิพลํ  อิธ
ภิกฺขเว   อริยสาวโก   วิวิจฺเจว   กาเมหิ   วิวิจฺจ  อกุสเลหิ  ธมฺเมหิ
สวิตกฺกํ   สวิจารํ   วิเวกชํ   ปีติสุขํ   ปฐมํ   ฌานํ  อุปสมฺปชฺช  วิหรติ
วิตกฺกวิจารานํ   วูปสมา   อชฺฌตฺตํ   สมฺปสาทนํ   เจตโส   เอโกทิภาวํ
อวิตกฺกํ   อวิจารํ   สมาธิชํ   ปีติสุขํ   ทุติยํ   ฌานํ  อุปสมฺปชฺช  วิหรติถ
ปีติยา  จ  วิราคา  อุเปกฺขโก  จ  วิหรติ  สโต  จ  สมฺปชาโน  สุขญฺจ
กาเยน   ปฏิสํเวเทติ   ยนฺตํ   อริยา   อาจิกฺขนฺติ   อุเปกฺขโก  สติมา
สุขวิหารีติ   ตติยํ   ฌานํ   อุปสมฺปชฺช   วิหรติ   สุขสฺส   จ   ปหานา
ทุกฺขสฺส    จ    ปหานา    ปุพฺเพว   โสมนสฺสโทมนสฺสานํ   อตฺถงฺคมา
อทุกฺขมสุขํ    อุเปกฺขาสติปาริสุทฺธึ   จตุตฺถํ   ฌานํ   อุปสมฺปชฺช   วิหรติ
อิทํ   วุจฺจติ   ภิกฺขเว   สมาธิพลํ  ฯ  กตมญฺจ  ภิกฺขเว  ปญฺญาพลํ  อิธ
ภิกฺขเว    อริยสาวโก    ปญฺญวา    โหติ   อุทยตฺถคามินิยา   ปญฺญาย
สมนฺนาคโต    อริยาย    นิพฺเพธิกาย    สมฺมาทุกฺขกฺขยคามินิยา    อิทํ
วุจฺจติ ภิกฺขเว ปญฺญาพลํ ฯ อิมานิ โข ภิกฺขเว ปญฺจ พลานีติ ฯ
     [๑๕]   ปญฺจิมานิ   ภิกฺขเว   พลานิ   กตมานิ   ปญฺจ  สทฺธาพลํ
วิริยพลํ   สติพลํ   สมาธิพลํ   ปญฺญาพลํ   กตฺถ   จ  ภิกฺขเว  สทฺธาพลํ
ทฏฺฐพฺพํ    จตูสุ   โสตาปตฺติยงฺเคสุ   เอตฺถ   สทฺธาพลํ   ทฏฺฐพฺพํ   ฯ
กตฺถ   จ   ภิกฺขเว   วิริยพลํ   ทฏฺฐพฺพํ   จตูสุ  สมฺมปฺปธาเนสุ  เอตฺถ
