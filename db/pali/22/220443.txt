ขฺวสฺส  ๑  สา  โอชา  อนฺตรธายิสฺสติ อถ ปุนเทว ตํ โภชนํ ฉาเทยฺยาติ
เอวเมว  โข  อาวุโส  อิเธกจฺโจ  ปุคฺคโล ปีติยา จ วิราคา ฯเปฯ ตติยํ
ฌานํ   อุปสมฺปชฺช   วิหรติ   โส  ลาภิมฺหิ  ตติยสฺส  ฌานสฺสาติ  สํสฏฺโฐ
วิหรติ  ภิกฺขูหิ  ฯเปฯ  สิกฺขํ  ปจฺจกฺขาย  หีนายาวตฺตติ  ฯ  อิธ ปนาวุโส
เอกจฺโจ  ปุคฺคโล  สุขสฺส  จ  ปหานา  ทุกฺขสฺส  จ ปหานา ฯเปฯ จตุตฺถํ
ฌานํ   อุปสมฺปชฺช   วิหรติ  โส  ลาภิมฺหิ  จตุตฺถสฺส  ฌานสฺสาติ  สํสฏฺโฐ
วิหรติ  ภิกฺขูหิ  ฯเปฯ  สิกฺขํ  ปจฺจกฺขาย  หีนายาวตฺตติ เสยฺยถาปิ อาวุโส
ปพฺพตสงฺเขเป   อุทกรหโท   นิวาโต  วิคตอูมิโก  โย  นุ  โข  อาวุโส
เอวํ   วเทยฺย   นทานิ  อมุสฺมึ  อุทกรหเท  ปุนเทว  อูมิ  ปาตุภวิสฺสตีติ
สมฺมา   นุ  โข  โส  อาวุโส  วทมาโน  วเทยฺยาติ  โน  หิทํ  อาวุโส
ฐานเญฺหตํ   อาวุโส  วิชฺชติ  ยา  ปุรตฺถิมาย  ทิสาย  อาคจฺเฉยฺย  ภูสา
วาตวุฏฺฐิ   สา   ตสฺมึ  อุทกรหเท  อูมึ  ชเนยฺย  ยา  ปจฺฉิมาย  ทิสาย
อาคจฺเฉยฺย   ฯเปฯ   อุตฺตราย   ทิสาย  อาคจฺเฉยฺย  ทกฺขิณาย  ทิสาย
อาคจฺเฉยฺย   ภูสา   วาตวุฏฺฐิ   สา  ตสฺมึ  อุทกรหเท  อูมึ  ชเนยฺยาติ
เอวเมว  โข  อาวุโส  อิเธกจฺโจ  ปุคฺคโล  สุขสฺส  จ  ปหานา ทุกฺขสฺส
จ   ปหานา   ฯเปฯ   จตุตฺถํ   ฌานํ  อุปสมฺปชฺช  วิหรติ  โส  ลาภิมฺหิ
จตุตฺถสฺส   ฌานสฺสาติ  สํสฏฺโฐ  วิหรติ  ภิกฺขูหิ  ฯเปฯ  สิกฺขํ  ปจฺจกฺขาย
หีนายาวตฺตติ   ฯ   อิธ   ปนาวุโส   เอกจฺโจ   ปุคฺคโล  สพฺพนิมิตฺตานํ
อมนสิการา   อนิมิตฺตํ   เจโตสมาธึ   อุปสมฺปชฺช   วิหรติ  โส  ลาภิมฺหิ
อนิมิตฺตสฺส    เจโตสมาธิสฺสาติ    สํสฏฺโฐ    วิหรติ   ภิกฺขูหิ   ภิกฺขุนีหิ
#๑ โป. ยโต ภุตฺตสฺส ... ฯ
