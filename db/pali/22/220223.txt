สารีปุตฺต   สพฺรหฺมจารี   อนุสาส   สารีปุตฺต   สพฺรหฺมจารี   อสทฺธมฺมา
วุฏฺฐาเปตฺวา   สทฺธมฺเม   ปติฏฺฐาเปสฺสามิ  สพฺรหฺมจารีติ  เอวํ  หิ  เต
สารีปุตฺต สิกฺขิตพฺพนฺติ ฯ
     [๑๖๘]  ตตฺร  โข  อายสฺมา  สารีปุตฺโต  ภิกฺขู  อามนฺเตสิ ฯเปฯ
ทุสฺสีลสฺส  อาวุโส  สีลวิปนฺนสฺส  หตูปนิโส โหติ สมฺมาสมาธิ สมฺมาสมาธิมฺหิ
อสติ     สมฺมาสมาธิวิปนฺนสฺส     หตูปนิสํ    โหติ    ยถาภูตญาณทสฺสนํ
ยถาภูตญาณทสฺสเน           อสติ          ยถาภูตญาณทสฺสนวิปนฺนสฺส
หตูปนิโส  โหติ  นิพฺพิทาวิราโค  นิพฺพิทาวิราเค อสติ นิพฺพิทาวิราควิปนฺนสฺส
หตูปนิสํ    โหติ    วิมุตฺติญาณทสฺสนํ    เสยฺยถาปิ    อาวุโส    รุกฺโข
สาขาปลาสวิปนฺโน    ตสฺส   ปปฏิกาปิ   น   ปาริปูรึ   คจฺฉติ   ตโจปิ
เผคฺคุปิ  สาโรปิ  น  ปาริปูรึ  คจฺฉติ  เอวเมว  โข  อาวุโส  ทุสฺสีลสฺส
สีลวิปนฺนสฺส    หตูปนิโส    โหติ   สมฺมาสมาธิ   สมฺมาสมาธิมฺหิ   อสติ
สมฺมาสมาธิวิปนฺนสฺส  หตูปนิสํ  โหติ  ยถาภูตญาณทสฺสนํ  ยถาภูตญาณทสฺสเน
อสติ         ยถาภูตญาณทสฺสนวิปนฺนสฺส        หตูปนิโส        โหติ
นิพฺพิทาวิราโค   นิพฺพิทาวิราเค   อสติ   นิพฺพิทาวิราควิปนฺนสฺส   หตูปนิสํ
โหติ  วิมุตฺติญาณทสฺสนํ  ฯ  สีลวโต  อาวุโส  สีลสมฺปนฺนสฺส อุปนิสสมฺปนฺโน
โหติ     สมฺมาสมาธิ    สมฺมาสมาธิมฺหิ    สติ    สมฺมาสมาธิสมฺปนฺนสฺส
อุปนิสสมฺปนฺนํ      โหติ      ยถาภูตญาณทสฺสนํ      ยถาภูตญาณทสฺสเน
สติ       ยถาภูตญาณทสฺสนสมฺปนฺนสฺส       อุปนิสสมฺปนฺโน       โหติ
นิพฺพิทาวิราโค  นิพฺพิทาวิราเค  สติ  นิพฺพิทาวิราคสมฺปนฺนสฺส  อุปนิสสมฺปนฺนํ
