โมหปริยุฏฺฐิตํ   จิตฺตํ   โหติ   อุชุคตเมวสฺส   ตสฺมึ  สมเย  จิตฺตํ  โหติ
นิกฺขนฺตํ   มุตฺตํ   วุฏฺฐิตํ   เคธมฺหา   เคโธติ  โข  ภิกฺขเว  ปญฺจนฺเนตํ
กามคุณานํ  อธิวจนํ  อิทมฺปิ  โข  ภิกฺขเว อารมฺมณํ กริตฺวา เอวมิเธกจฺเจ
สตฺตา วิสุชฺฌนฺติ ฯ
      ปุน   จปรํ   ภิกฺขเว   อริยสาวโก   อตฺตโน  สีลานิ  อนุสฺสรติ
อขณฺฑานิ   ฯเปฯ  สมาธิสํวตฺตนิกานิ  ยสฺมึ  ภิกฺขเว  สมเย  อริยสาวโก
สีลํ   อนุสฺสรติ   เนวสฺส   ตสฺมึ   สมเย   ราคปริยุฏฺฐิตํ   จิตฺตํ  โหติ
น  โทสปริยุฏฺฐิตํ  จิตฺตํ  โหติ  น  โมหปริยุฏฺฐิตํ  จิตฺตํ โหติ อุชุคตเมวสฺส
ตสฺมึ    สมเย    จิตฺตํ    โหติ   นิกฺขนฺตํ   มุตฺตํ   วุฏฺฐิตํ   เคธมฺหา
เคโธติ   โข   ภิกฺขเว   ปญฺจนฺเนตํ   กามคุณานํ  อธิวจนํ  อิทมฺปิ  โข
ภิกฺขเว อารมฺมณํ กริตฺวา เอวมิเธกจฺเจ สตฺตา วิสุชฺฌนฺติ ฯ
     ปุน  จปรํ  ภิกฺขเว  อริยสาวโก  อตฺตโน  จาคํ  อนุสฺสรติ  ลาภา
วต   เม  สุลทฺธํ  วต  เม  โยหํ  ฯเปฯ  ยาจโยโค  ทานสํวิภาครโตติ
ยสฺมึ    ภิกฺขเว    สมเย    อริยสาวโก   จาคํ   อนุสฺสรติ   เนวสฺส
ตสฺมึ   สมเย   ราคปริยุฏฺฐิตํ   จิตฺตํ   โหติ   น   โทสปริยุฏฺฐิตํ  จิตฺตํ
โหติ   น   โมหปริยุฏฺฐิตํ   จิตฺตํ   โหติ   อุชุคตเมวสฺส   ตสฺมึ  สมเย
จิตฺตํ   โหติ   นิกฺขนฺตํ   มุตฺตํ  วุฏฺฐิตํ  เคธมฺหา  โคโธติ  โข  ภิกฺขเว
ปญฺจนฺเนตํ    กามคุณานํ   อธิวจนํ   อิทมฺปิ   โข   ภิกฺขเว   อารมฺมณํ
กริตฺวา เอวมิเธกจฺเจ สตฺตา วิสุชฺฌนฺติ ฯ
     ปุน  จปรํ  ภิกฺขเว  อริยสาวโก  เทวตา  อนุสฺสรติ  สนฺติ  เทวา
