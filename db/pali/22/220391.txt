อยํ   อานนฺท   ปุคฺคโล   อมุนา   ปุริเมน  ปุคฺคเลน  อภิกฺกนฺตตโร  จ
ปณีตตโร    จ   ตํ   กิสฺส   เหตุ   อิมญฺหานนฺท   ปุคฺคลํ   ธมฺมโสโต
นิพฺพหติ    ตทนนฺตรํ    โก   ชาเนยฺย   อญฺญตฺร   ตถาคเตน   ตสฺมา
ติหานนฺท   มา   ปุคฺคเลสุ   ปมาณิกา   อหุวตฺถ   มา   ปุคฺคเลสุ   จ
ปมาณํ    คณฺหิตฺถ    ขญฺญติ    หานนฺท   ปุคฺคเลสุ   ปมาณํ   คณฺหนฺโต
อหํ    วา   อานนฺท   ปุคฺคเลสุ   ปมาณํ   คณฺเหยฺยํ   โย   วาปนสฺส
มาทิโส   ฯ   อิธ  ปนานนฺท  เอกจฺจสฺส  ปุคฺคลสฺส  โกธมาโน  อธิคโต
โหติ   สมเยน   สมยญฺจสฺส   โลภธมฺมา   อุปฺปชฺชนฺติ   ตสฺส  สวเนนปิ
อกตํ    โหติ    พาหุสจฺเจนปิ    อกตํ   โหติ   ทิฏฺฐิยาปิ   อปฺปฏิวิทฺธํ
โหติ   สามายิกมฺปิ   วิมุตฺตึ  น  ลภติ  โส  กายสฺส  เภทา  ปรมฺมรณา
หานาย  ปเรติ  โน  วิเสสาย  หานคามีเยว  โหติ  โน  วิเสสคามี  ฯ
อิธ     ปนานนฺท     เอกจฺจสฺส    ปุคฺคลสฺส    โกธมาโน    อธิคโต
โหติ   สมเยน   สมยญฺจสฺส   โลภธมฺมา   อุปฺปชฺชนฺติ   ตสฺส  สวเนนปิ
กตํ   โหติ   ฯเปฯ   อิธ   ปนานนฺท  เอกจฺจสฺส  ปุคฺคลสฺส  โกธมาโน
อธิคโต   โหติ   สมเยน   สมยญฺจสฺส   วจีสงฺขารา   อุปฺปชฺชนฺติ  ตสฺส
สวเนนปิ   อกตํ  โหติ  พาหุสจฺเจนปิ  อกตํ  โหติ  ทิฏฺฐิยาปิ  อปฺปฏิวิทฺธํ
โหติ    สามายิกมฺปิ    วิมุตฺตึ    น    ลภติ   โส   กายสฺส   เภทา
ปรมฺมรณา   หานาย   ปเรติ   โน  วิเสสาย  หานคามีเยว  โหติ  โน
วิเสสคามี  ฯ  อิธ  ปนานนฺท  เอกจฺจสฺส  ปุคฺคลสฺส  โกธมาโน  อธิคโต
โหติ   สมเยน   สมยญฺจสฺส   วจีสงฺขารา   อุปฺปชฺชนฺติ  ตสฺส  สวเนนปิ
