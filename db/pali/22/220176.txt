ภิกฺขุ  ภตฺตาทโก  จ  โหติ  โอกาสผรโณ จ ปีฐมทฺทโน ๑ จ สลากคฺคาหี
จ ภิกฺขุเตฺวว สงฺขํ คจฺฉตีติ ฯ
     [๑๓๙]  ปญฺจหิ  ภิกฺขเว  องฺเคหิ  สมนฺนาคโต  รญฺโญ  นาโค  น
ราชารโห  โหติ  น  ราชโภคฺโค  น  รญฺโญ  องฺคนฺเตฺวว  สงฺขํ  คจฺฉติ
กตเมหิ   ปญฺจหิ   อิธ   ภิกฺขเว  รญฺโญ  นาโค  อกฺขโม  โหติ  รูปานํ
อกฺขโม    สทฺทานํ    อกฺขโม    คนฺธานํ   อกฺขโม   รสานํ   อกฺขโม
โผฏฺฐพฺพานํ   ฯ  กถญฺจ  ภิกฺขเว  รญฺโญ  นาโค  อกฺขโม  โหติ  รูปานํ
อิธ  ภิกฺขเว  รญฺโญ  นาโค  สงฺคามคโต  หตฺถิกายํ  วา ทิสฺวา อสฺสกายํ
วา  ทิสฺวา  รถกายํ  วา  ทิสฺวา  ปตฺติกายํ  วา  ทิสฺวา สํสีทติ วิสีทติ น
สนฺถมฺภติ  น  สกฺโกติ  สงฺคามํ  โอตริตุํ  เอวํ  โข ภิกฺขเว รญฺโญ นาโค
อกฺขโม  โหติ  รูปานํ  ฯ  กถญฺจ  ภิกฺขเว  รญฺโญ  นาโค  อกฺขโม โหติ
สทฺทานํ  อิธ  ภิกฺขเว  รญฺโญ  นาโค  สงฺคามคโต  หตฺถิสทฺทํ  วา สุตฺวา
อสฺสสทฺทํ   วา   สุตฺวา   รถสทฺทํ   วา  สุตฺวา  ปตฺติสทฺทํ  วา  สุตฺวา
เภริปณวสงฺขติณวนินฺนาทสทฺทํ  วา  สุตฺวา  สํสีทติ  วิสีทติ  น  สนฺถมฺภติ น
สกฺโกติ   สงฺคามํ  โอตริตุํ  เอวํ  โข  ภิกฺขเว  รญฺโญ  นาโค  อกฺขโม
โหติ  สทฺทานํ  ฯ  กถญฺจ  ภิกฺขเว  รญฺโญ  นาโค  อกฺขโม โหติ คนฺธานํ
อิธ  ภิกฺขเว  รญฺโญ  นาโค  สงฺคามคโต  เย เต รญฺโญ นาคา อภิชาตา
สงฺคามาวจรา   เตสํ   มุตฺตกรีสสฺส  คนฺธํ  ฆายิตฺวา  สํสีทติ  วิสีทติ  น
สนฺถมฺภติ  น  สกฺโกติ  สงฺคามํ  โอตริตุํ  เอวํ  โข ภิกฺขเว รญฺโญ นาโค
อกฺขโม   โหติ   คนฺธานํ   ฯ  กถญฺจ  ภิกฺขเว  รญฺโญ  นาโค  อกฺขโม
#๑ ม. มญฺจปีฐมทฺทโน ฯ
