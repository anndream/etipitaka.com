โข   ภิกฺขเว  ปญฺจหิ  ธมฺเมหิ  สมนฺนาคโต  สุณนฺโตปิ  สทฺธมฺมํ  อภพฺโพ
นิยามํ   โอกฺกมิตุํ   กุสเลสุ   ธมฺเมสุ   สมฺมตฺตํ   ฯ   ปญฺจหิ  ภิกฺขเว
ธมฺเมหิ  สมนฺนาคโต  สุณนฺโต  สทฺธมฺมํ  ภพฺโพ  นิยามํ  โอกฺกมิตุํ กุสเลสุ
ธมฺเมสุ   สมฺมตฺตํ   กตเมหิ   ปญฺจหิ   น   กถํ   ปริโภติ   น   กถิกํ
ปริโภติ   น   อตฺตานํ   ปริโภติ   ปญฺญวา   โหติ   อชโฬ  อเนฬมูโค
น   อนญฺญาเต   อญฺญาตมานี   โหติ   อิเมหิ   โข   ภิกฺขเว   ปญฺจหิ
ธมฺเมหิ  สมนฺนาคโต  สุณนฺโต  สทฺธมฺมํ  ภพฺโพ  นิยามํ  โอกฺกมิตุํ กุสเลสุ
ธมฺเมสุ สมฺมตฺตนฺติ ฯ
     [๑๕๓]    ปญฺจหิ    ภิกฺขเว   ธมฺเมหิ   สมนฺนาคโต   สุณนฺโตปิ
สทฺธมฺมํ   อภพฺโพ  นิยามํ  โอกฺกมิตุํ  กุสเลสุ  ธมฺเมสุ  สมฺมตฺตํ  กตเมหิ
ปญฺจหิ   มกฺขี   ธมฺมํ   สุณาติ   มกฺขปริยุฏฺฐิโต   สอุปารมฺภจิตฺโต   ๑
ธมฺมํ  สุณาติ  รนฺธคเวสี  ธมฺมเทสเก  อาหตจิตฺโต  โหติ  ขิลชาโต  ๒
ทุปฺปญฺโญ    โหติ   ชโฬ   เอฬมูโค   อนญฺญาเต   อญฺญาตมานี   โหติ
อิเมหิ   โข   ภิกฺขเว  ปญฺจหิ  ธมฺเมหิ  สมนฺนาคโต  สุณนฺโตปิ  สทฺธมฺมํ
อภพฺโพ  นิยามํ  โอกฺกมิตุํ  กุสเลสุ  ธมฺเมสุ  สมฺมตฺตํ  ฯ  ปญฺจหิ ภิกฺขเว
ธมฺเมหิ  สมนฺนาคโต  สุณนฺโต  สทฺธมฺมํ  ภพฺโพ  นิยามํ  โอกฺกมิตุํ กุสเลสุ
ธมฺเมสุ     สมฺมตฺตํ    กตเมหิ    ปญฺจหิ    อมกฺขี    ธมฺมํ    สุณาติ
นมกฺขปริยุฏฺฐิโต  อนุปารมฺภจิตฺโต  ธมฺมํ  สุณาติ  นรนฺธคเวสี  ธมฺมเทสเก
อนาหตจิตฺโต   โหติ   อขิลชาโต   ปญฺญวา   โหติ   อชโฬ  อเนฬมูโค
#๑ โป. ม. ยุ. อุปารมฺภจิตฺโต ฯ ๒ ม. ขีลชาโต ฯ อิโต ปรํ เอวํ ญาตพฺพํ ฯ
