อพฺรหฺมจารี จ อุโภ สมสมคติกา ภวิสฺสนฺติ อภิสมฺปรายนฺติ ฯ
     เอวํ   วุตฺเต   อหํ   ภนฺเต  มิคสาลํ  อุปาสิกํ  เอตทโวจํ  เอวํ
โข  ปเนตํ  ภคินิ  ภควตา  พฺยากตนฺติ  ฯ กา จานนฺท มิคสาลา อุปาสิกา
พาลา  อพฺยตฺตา  อมฺพกา  อมฺพกสญฺญา ๑ เก จ ปุริสปุคฺคลปโรปริยญาเณ
ฉยิเม   อานนฺท   ปุคฺคลา   สนฺโต   สํวิชฺชมานา   โลกสฺมึ  กตเม  ฉ
อิธานนฺท   เอกจฺโจ   ปุคฺคโล   โสรโต   โหติ  สุขสํวาโส  อภินนฺทนฺติ
สพฺรหฺมจารี   เอกตฺตวาเสน  ตสฺส  สวเนนปิ  อกตํ  โหติ  พาหุสจฺเจนปิ
อกตํ     โหติ     ทิฏฺฐิยาปิ     อปฺปฏิวิทฺธํ     โหติ     สามายิกมฺปิ
วิมุตฺตึ   น   ลภติ   โส   กายสฺส  เภทา  ปรมฺมรณา  หานาย  ปเรติ
โน   วิเสสาย  หานคามีเยว  โหติ  โน  วิเสสคามี  ฯ  อิธ  ปนานนฺท
เอกจฺโจ   ปุคฺคโล   โสรโต  โหติ  สุขสํวาโส  อภินนฺทนฺติ  สพฺรหฺมจารี
เอกตฺตวาเสน   ตสฺส   สวเนนปิ   กตํ  โหติ  พาหุสจฺเจนปิ  กตํ  โหติ
ทิฏฺฐิยาปิ   ปฏิวิทฺธํ   โหติ   สามายิกมฺปิ   วิมุตฺตึ   ลภติ  โส  กายสฺส
เภทา   ปรมฺมรณา  วิเสสาย  ปเรติ  ๒  โน  หานาย  วิเสสคามีเยว
โหติ    โน    หานคามี    ตตฺรานนฺท   ปมาณิกา   ปมิณนฺติ   อิมสฺสปิ
เตว  ธมฺมา  อปรสฺสปิ  เตว  ธมฺมา  กสฺมา  เตสํ  เอโก  หีโน เอโก
ปณีโตติ   ตญฺหิ   เตสํ   อานนฺท   โหติ   ทีฆรตฺตํ   อหิตาย   ทุกฺขาย
ตตฺรานนฺท   ยฺวายํ   ปุคฺคโล   โสรโต   โหติ   สุขสํวาโส  อภินนฺทนฺติ
สพฺรหฺมจารี   เอกตฺตวาเสน   ตสฺส  สวเนนปิ  กตํ  โหติ  พาหุสจฺเจนปิ
กตํ   โหติ   ทิฏฺฐิยาปิ   ปฏิวิทฺธํ   โหติ   สามายิกมฺปิ   วิมุตฺตึ   ลภติ
#๑ ม. อมฺมกา อมฺมก ... ฯ  ๒ โป. ปเวเทติ ฯ
