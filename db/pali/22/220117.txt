อนธิคตสฺส   อธิคมาย  อสจฺฉิกตสฺส  สจฺฉิกิริยาย  ฯ  ปุน  จปรํ  ภิกฺขเว
อารญฺญโก   ภิกฺขุ   อิติ   ปฏิสญฺจิกฺขติ   อหํ   โข   เอตรหิ   เอกโก
อรญฺเญ   วิหรามิ   สนฺติ   โข   ปนารญฺเญ   วาลา   อมนุสฺสา   เต
มํ   ชีวิตา   โวโรเปยฺยุํ   เตน   เม   อสฺส  กาลกิริยา  โส  มมสฺส
อนฺตราโย   หนฺทาหํ   วิริยํ   อารภามิ  อปฺปตฺตสฺส  ปตฺติยา  อนธิคตสฺส
อธิคมาย    อสจฺฉิกตสฺส    สจฺฉิกิริยายาติ    อิทํ    ภิกฺขเว    ปญฺจมํ
อนาคตภยํ   สมฺปสฺสมาเนน   อลเมว  อารญฺญเกน  ภิกฺขุนา  อปฺปมตฺเตน
อาตาปินา    ปหิตตฺเตน    วิหริตุํ    อปฺปตฺตสฺส   ปตฺติยา   อนธิคตสฺส
อธิคมาย   อสจฺฉิกตสฺส   สจฺฉิกิริยาย   ฯ   อิมานิ  โข  ภิกฺขเว  ปญฺจ
อนาคตภยานิ  สมฺปสฺสมาเนน  อลเมว  อารญฺญเกน  ภิกฺขุนา  อปฺปมตฺเตน
อาตาปินา    ปหิตตฺเตน    วิหริตุํ    อปฺปตฺตสฺส   ปตฺติยา   อนธิคตสฺส
อธิคมาย อสจฺฉิกตสฺส สจฺฉิกิริยายาติ ฯ
     [๗๘]   ปญฺจิมานิ  ภิกฺขเว  อนาคตภยานิ  สมฺปสฺสมาเนน  อลเมว
ภิกฺขุนา  อปฺปมตฺเตน  อาตาปินา  ปหิตตฺเตน  วิหริตุํ  อปฺปตฺตสฺส  ปตฺติยา
อนธิคตสฺส    อธิคมาย    อสจฺฉิกตสฺส    สจฺฉิกิริยาย   กตมานิ   ปญฺจ
อิธ   ภิกฺขเว  ภิกฺขุ  อิติ  ปฏิสญฺจิกฺขติ  อหํ  โข  เอตรหิ  ทหโร  ยุวา
สุสู  ๑  กาฬเกโส  ภเทฺรน  โยพฺพเนน สมนฺนาคโต ปฐเมน วยสา โหติ
โข   ปน   โส   สมโย   ยํ   อิมํ   กายํ  ชรา  ผุสติ  ชิณฺเณน  โข
ปน  ชราย  อภิภูเตน  น  สุกรํ  พุทฺธานํ  สาสนํ  มนสิกาตุํ  น  สุกรานิ
#๑ ม. ยุ. สุสุ ฯ
