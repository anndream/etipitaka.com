        ปทุฏฺฐมนสงฺกปฺโป            โย นโร ปริภาสติ
        อยํ ตโต พหุตรํ             อปุญฺญํ ปสเว นโร ฯ
        น สาธุรูปํ อาสิเท ๑        ทิฏฺฐิฏฺฐานปฺปหายินํ ฯ
        สตฺตโม ปุคฺคโล เอโส        อริยสงฺฆสฺส วุจฺจติ
        อวีตราโค กาเมสุ           ยสฺส ปญฺจินฺทฺริยา มุทู
        สทฺธา สติ จ วิริยํ ๒        สมโถ จ วิปสฺสนา
        ตาทิสํ ภิกฺขุํ อาสชฺช          ปุพฺเพว อุปหญฺญติ
        อตฺตานํ อุปหตฺวาน           ปจฺฉา อญฺญํ วิหึสติ ฯ
        โย จ รกฺเขยฺย อตฺตานํ       อกฺขโต ๓ ปณฺฑิโต สทาติ ฯ
                    ธมฺมิกวคฺโค ปญฺจโม ฯ
                        ตสฺสุทฺทานํ
        นาคมิคสาลา อิณํ            จุนฺทํ ๔ เทฺว ว สทิฏฺฐิกํ ๕
        เขมอินฺทฺริยา อานนฺท ๖      ขตฺติยา อปฺปมาเทน ธมฺมิโกติ ฯ
                   ปฐมปณฺณาสโก นิฏฺฐิโต ฯ
                      ______________
#๑ ม. ยุ. อาสีเท ฯ ๒ ยุ. สทฺธา สติ วิริยณฺจ ฯ ๓ โป. อกุทฺโธ ฯ ๔ ยุ. จุนฺท ฯ
#๕ ม. จุนฺทํ เทฺว สนฺทิฏฺฐิกา ทุเว ฯ ยุ. สนฺทิฏฺฐิกํ  ๖ ม. ยุ. เขมธินฺทฺริย
#อานนฺท ฯ
