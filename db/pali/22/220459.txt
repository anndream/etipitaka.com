ตํ   สุณาถ   สาธุกํ   มนสิกโรถ   ภาสิสฺสามีติ  ฯ  เอวํ  ภนฺเตติ  โข
เต   ภิกฺขู  ภควโต  ปจฺจสฺโสสุํ  ฯ  ภควา  เอตทโวจ  กตโม  จ  โส
ภิกฺขเว   นิพฺเพธิกปริยาโย   ธมฺมปริยาโย   กามา  ภิกฺขเว  เวทิตพฺพา
กามานํ  นิทานสมฺภโว  เวทิตพฺโพ  กามานํ  เวมตฺตตา เวทิตพฺพา กามานํ
วิปาโก   เวทิตพฺโพ   กามนิโรโธ   เวทิตพฺโพ   กามนิโรธคามินีปฏิปทา
เวทิตพฺพา    เวทนา   ภิกฺขเว   เวทิตพฺพา   เวทนานํ   นิทานสมฺภโวญ
เวทิตพฺโพ  เวทนานํ  เวมตฺตตา  เวทิตพฺพา  เวทนานํ วิปาโก เวทิตพฺโพ
เวทนานิโรโธ   เวทิตพฺโพ  เวทนานิโรธคามินีปฏิปทา  เวทิตพฺพา  สญฺญา
ภิกฺขเว    เวทิตพฺพา    สญฺญานํ   นิทานสมฺภโว   เวทิตพฺโพ   สญฺญานํ
เวมตฺตตา   เวทิตพฺพา   สญฺญานํ   วิปาโก   เวทิตพฺโพ   สญฺญานิโรโธ
เวทิตพฺโพ    สญฺญานิโรธคามินีปฏิปทา    เวทิตพฺพา   อาสวา   ภิกฺขเว
เวทิตพฺพา   อาสวานํ   นิทานสมฺภโว   เวทิตพฺโพ  อาสวานํ  เวมตฺตตา
เวทิตพฺพา   อาสวานํ   วิปาโก   เวทิตพฺโพ   อาสวนิโรโธ  เวทิตพฺโพ
อาสวนิโรธคามินีปฏิปทา     เวทิตพฺพา    กมฺมํ    ภิกฺขเว    เวทิตพฺพํ
กมฺมานํ   นิทานสมฺภโว   เวทิตพฺโพ   กมฺมานํ   เวมตฺตตา   เวทิตพฺพา
กมฺมานํ  วิปาโก  เวทิตพฺโพ กมฺมนิโรโธ เวทิตพฺโพ กมฺมนิโรธคามินีปฏิปทา
เวทิตพฺพา    ทุกฺขํ    ภิกฺขเว    เวทิตพฺพํ    ทุกฺขสฺส    นิทานสมฺภโว
เวทิตพฺโพ  ทุกฺขสฺส  เวมตฺตตา  เวทิตพฺพา  ทุกฺขสฺส  วิปาโก  เวทิตพฺโพ
ทุกฺขนิโรโธ เวทิตพฺโพ ทุกฺขนิโรธคามินีปฏิปทา เวทิตพฺพา ฯ
     กามา   ภิกฺขเว   เวทิตพฺพา   กามานํ  นิทานสมฺภโว  เวทิตพฺโพ
