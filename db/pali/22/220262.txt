พฺราหฺมณ   ยสฺมึ   สมเย  น  อุทฺธจฺจกุกฺกุจฺจปริยุฏฺฐิเตน  เจตสา  วิหรติ
น   อุทฺธจฺจกุกฺกุจฺจปเรเตน   อุปฺปนฺนสฺส   จ  อุทฺธจฺจกุกฺกุจฺจสฺส  นิสฺสรณํ
ยถาภูตํ   ปชานาติ   ฯเปฯ   ทีฆรตฺตํ   อสชฺฌายกตาปิ  มนฺตา  ปฏิภนฺติ
ปเคว   สชฺฌายกตา   เสยฺยถาปิ   พฺราหฺมณ   อุทปตฺโต  น  วาเตริโต
น   จลิโต   น   ภนฺโต   น   อูมิชาโต   ตตฺถ  จกฺขุมา  ปุริโส  สกํ
มุขนิมิตฺตํ   ปจฺจเวกฺขมาโน   ยถาภูตํ   ปชาเนยฺย   ปสฺเสยฺย  เอวเมว
โข   พฺราหฺมณ   ยสฺมึ   สมเย   น  อุทฺธจฺจกุกฺกุจฺจปริยุฏฺฐิเตน  เจตสา
วิหรติ   น   อุทฺธจฺจกุกฺกุจฺจปเรเตน   อุปฺปนฺนสฺส   จ  อุทฺธจฺจกุกฺกุจฺจสฺส
นิสฺสรณํ   ยถาภูตํ   ปชานาติ   ฯเปฯ   ทีฆรตฺตํ  อสชฺฌายกตาปิ  มนฺตา
ปฏิภนฺติ   ปเคว   สชฺฌายกตา   ฯ  ปุน  จปรํ  พฺราหฺมณ  ยสฺมึ  สมเย
น  วิจิกิจฺฉาปริยุฏฺฐิเตน  เจตสา  วิหรติ  น  วิจิกิจฺฉาปเรเตน อุปฺปนฺนาย
จ    วิจิกิจฺฉาย    นิสฺสรณํ    ยถาภูตํ    ปชานาติ   ฯเปฯ   ทีฆรตฺตํ
อสชฺฌายกตาปิ    มนฺตา    ปฏิภนฺติ   ปเคว   สชฺฌายกตา   เสยฺยถาปิ
พฺราหฺมณ   อุทปตฺโต   อจฺโฉ  วิปฺปสนฺโน  อนาวิโล  อาโลเก  นิกฺขิตฺโต
ตตฺถ  จกฺขุมา  ปุริโส  สกํ  มุขนิมิตฺตํ  ปจฺจเวกฺขมาโน ยถาภูตํ ปชาเนยฺย
ปสฺเสยฺย  เอวเมว  โข  พฺราหฺมณ  ยสฺมึ  สมเย  น วิจิกิจฺฉาปริยุฏฺฐิเตน
เจตสา   วิหรติ   น   วิจิกิจฺฉาปเรเตน   อุปฺปนฺนาย   จ   วิจิกิจฺฉาย
นิสฺสรณํ   ยถาภูตํ   ปชานาติ   ฯเปฯ   ทีฆรตฺตํ  อสชฺฌายกตาปิ  มนฺตา
ปฏิภนฺติ   ปเคว   สชฺฌายกตา   ฯ   อยํ   โข   พฺราหฺมณ  เหตุ  อยํ
ปจฺจโย   เยเนกทา   ทีฆรตฺตํ  สชฺฌายกตาปิ  มนฺตา  นปฺปฏิภนฺติ  ปเคว
