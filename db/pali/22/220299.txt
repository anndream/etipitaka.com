สมนฺนาคโต   อสุจินา   มโนกมฺเมน   สมนฺนาคโต   สภาเคหิ  ปุคฺคเลหิ
สทฺธึ   สํวสติ   อิทมสฺส   วาลาวสถสฺมึ   ๑   วทามิ  เสยฺยถาปิ  สา
ภิกฺขเว   สีวถิกา   วาลานํ   อมนุสฺสานํ   อาวาโส  ตถูปมาหํ  ภิกฺขเว
อิมํ  ปุคฺคลํ  วทามิ  ฯ  ตเมนํ  อสุจินา  กายกมฺเมน  สมนฺนาคตํ อสุจินา
วจีกมฺเมน    สมนฺนาคตํ   อสุจินา   มโนกมฺเมน   สมนฺนาคตํ   เปสลา
สพฺรหฺมจารี   ทิสฺวา   ขิยธมฺมํ   อาปชฺชนฺติ  อโห  วต  โน  ทุกฺขํ  เย
มยํ   เอวรูเปหิ   ปุคฺคเลหิ   สทฺธึ   สํวสามาติ   อิทมสฺส  อาโรทนาย
วทามิ   เสยฺยถาปิ   สา   ภิกฺขเว  สีวถิกา  พหุโน  ชนสฺส  อาโรทนา
ตถูปมาหํ   ภิกฺขเว   อิมํ  ปุคฺคลํ  วทามิ  ฯ  อิเม  โข  ภิกฺขเว  ปญฺจ
อาทีนวา สีวถิกูปเม ปุคฺคเลติ ฯ
     [๒๕๐]   ปญฺจิเม   ภิกฺขเว   อาทีนวา   ปุคฺคลปฺปสาเท   กตเม
ปญฺจ   ยสฺมึ   ภิกฺขเว   ปุคฺคเล   ปุคฺคโล   อภิปฺปสนฺโน   โหติ   โส
ตถารูปํ   อาปตฺตึ   อาปนฺโน   โหติ   ยถารูปาย   อาปตฺติยา   สงฺโฆ
อุกฺขิปติ   ตสฺส   เอวํ  โหติ  โย  โข  มฺยายํ  ปุคฺคโล  ปิโย  มนาโปh
โส    สงฺเฆน    อุกฺขิตฺโตติ   ภิกฺขูสุ   อปฺปสาทพหุโล   โหติ   ภิกฺขูสุ
อปฺปสาทพหุโล    สมาโน   อญฺเญ   ภิกฺขู   น   ภชติ   อญฺเญ   ภิกฺขู
อภชนฺโต    สทฺธมฺมํ    น    สุณาติ    สทฺธมฺมํ   อสุณนฺโต   สทฺธมฺมา
ปริหายติ   อยํ   ภิกฺขเว   ปฐโม   อาทีนโว   ปุคฺคลปฺปสาเท  ฯ  ปุน
จปรํ  ภิกฺขเว  ยสฺมึ  ปุคฺคเล  ปุคฺคโล  อภิปฺปสนฺโน  โหติ  โส  ตถารูปํ
อาปตฺตึ    อาปนฺโน   โหติ   ยถารูปาย   อาปตฺติยา   สงฺโฆ   อนฺเต
#๑ ม. ปาลาวาสสฺมึ ฯ.
