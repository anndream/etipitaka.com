พฺยากริสฺสติ   อิจฺเจตํ   กุสลํ   โน   เจ  เม  ปญฺหํ  ปุฏฺโฐ  สมฺมเทว
พฺยากริสฺสติ อหมสฺส สมฺมเทว พฺยากริสฺสามีติ ฯ
     [๑๖๖]  ตตฺร  โข  อายสฺมา  สารีปุตฺโต  ภิกฺขู  อามนฺเตสิ ฯเปฯ
อิธาวุโส     ภิกฺขุ     สีลสมฺปนฺโน    สมาธิสมฺปนฺโน    ปญฺญาสมฺปนฺโน
สญฺญาเวทยิตนิโรธํ  สมาปชฺเชยฺยปิ  วุฏฺฐเหยฺยปิ  ๑  อตฺเถตํ  ฐานํ  โน
เจ  ทิฏฺเฐว  ธมฺเม  อญฺญํ อาราเธยฺย อติกฺกมฺเมว กพฬึ การาหารภกฺขานํ๔
เทวานํ   สหพฺยตํ  อญฺญตรํ  มโนมยํ  กายํ  อุปปนฺโน  สญฺญาเวทยิตนิโรธํ๙
สมาปชฺเชยฺยปิ     วุฏฺฐเหยฺยปิ     อตฺเถตํ     ฐานนฺติ    ฯ    เอวํ
วุตฺเต   อายสฺมา   อุทายิ   อายสฺมนฺตํ   สารีปุตฺตํ  เอตทโวจ  อฏฺฐานํ
โข   เอตํ   อาวุโส  สารีปุตฺต  อนวกาโส  ยํ  โส  ภิกฺขุ  อติกฺกมฺเมว
กพฬึ    การาหารภกฺขานํ    เทวานํ    สหพฺยตํ    อญฺญตรํ    มโนมยํ
กายํ    อุปปนฺโน    สญฺญาเวทยิตนิโรธํ    สมาปชฺเชยฺยปิ   วุฏฺฐเหยฺยปิ
นตฺเถตํ   ฐานนฺติ   ฯ   ทุติยมฺปิ   โข  ฯเปฯ  ตติยมฺปิ  โข  อายสฺมา
สารีปุตฺโต     ภิกฺขู    อามนฺเตสิ    อิธาวุโส    ภิกฺขุ    สีลสมฺปนฺโน
สมาธิสมฺปนฺโน    ปญฺญาสมฺปนฺโน    สญฺญาเวทยิตนิโรธํ    สมาปชฺเชยฺยปิ
วุฏฺฐเหยฺยปิ    อตฺเถตํ    ฐานํ   โน   เจ   ทิฏฺเฐว   ธมฺเม   อญฺญํ
อาราเธยฺย   อติกฺกมฺเมว   กพฬึ   การาหารภกฺขานํ   เทวานํ  สหพฺยตํ
อญฺญตรํ   มโนมยํ   กายํ   อุปปนฺโน  สญฺญาเวทยิตนิโรธํ  สมาปชฺเชยฺยปิ
วุฏฺฐเหยฺยปิ   อตฺเถตํ   ฐานนฺติ   ฯ   ตติยมฺปิ   โข  อายสฺมา  อุทายิ
อายสฺมนฺตํ    สารีปุตฺตํ    เอตทโวจ   อฏฺฐานํ   โข   เอตํ   อาวุโส
#๑ โป. ม. สมาปชฺเชยฺยาปิ วุฏฺฐเหยฺยาปิ ฯ อิโต ปรํ เอวํ ญาตพฺพํ ฯ
