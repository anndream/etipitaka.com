กตเม   ปญฺจ   อาวาสมจฺฉริยํ   กุลมจฺฉริยํ   ลาภมจฺฉริยํ   วณฺณมจฺฉริยํ
อกตญฺญุตํ   อกตเวทิตํ   อิเม   โข   ภิกฺขเว   ปญฺจ   ธมฺเม   ปหาย
ภพฺโพ อรหตฺตํ สจฺฉิกาตุนฺติ ฯ
     [๒๖๐]   ปญฺจหิ   ภิกฺขเว   ธมฺเมหิ   สมนฺนาคโต  ภตฺตุทฺเทสโก
น    สมฺมนฺนิตพฺโพ    กตเมหิ   ปญฺจหิ   ฉนฺทาคตึ   คจฺฉติ   โทสาคตึ
คจฺฉติ     โมหาคตึ    คจฺฉติ    ภยาคตึ    คจฺฉติ    อุทฺทิฏฺฐานุทฺทิฏฺฐํ
น   ชานาติ   อิเมหิ   โข   ภิกฺขเว   ปญฺจหิ   ธมฺเมหิ   สมนฺนาคโต
ภตฺตุทฺเทสโก  น  สมฺมนฺนิตพฺโพ  ฯ  ปญฺจหิ  ภิกฺขเว  ธมฺเมหิ สมนฺนาคโต
ภตฺตุทฺเทสโก     สมฺมนฺนิตพฺโพ    กตเมหิ    ปญฺจหิ    น    ฉนฺทาคตึ
คจฺฉติ   น   โทสาคตึ   คจฺฉติ   น   โมหาคตึ   คจฺฉติ   น  ภยาคตึ
คจฺฉติ    อุทฺทิฏฺฐานุทฺทิฏฺฐํ    ชานาติ   อิเมหิ   โข   ภิกฺขเว   ปญฺจหิ
ธมฺเมหิ สมนฺนาคโต ภตฺตุทฺเทสโก สมฺมนฺนิตพฺโพติ ฯ
     [๒๖๑]   ปญฺจหิ   ภิกฺขเว   ธมฺเมหิ   สมนฺนาคโต  ภตฺตุทฺเทสโก
น   สมฺมนฺนิตพฺโพ   ๑   สมฺมโตปิ   น   เปเสตพฺโพ  ฯเปฯ  สมฺมโต
เปเสตพฺโพ  ฯเปฯ  พาโล  เวทิตพฺโพ  ฯเปฯ  ปณฺฑิโต เวทิตพฺโพ ฯเปฯ
ขตํ   อุปหตํ   อตฺตานํ   ปริหรติ   ฯเปฯ   อกฺขตํ   อนุปหตํ   อตฺตานํ
ปริหรติ   ฯเปฯ   ยถาภตํ  นิกฺขิตฺโต  เอวํ  นิรเย  ฯ  ฯเปฯ  ยถาภตํ
นิกฺขิตฺโต    เอวํ   สคฺเค   กตเมหิ   ปญฺจหิ   น   ฉนฺทาคตึ   คจฺฉติ5
น   โทสาคตึ   คจฺฉติ   น   โมหาคตึ   คจฺฉติ   น   ภยาคตึ  คจฺฉติ
#๑ ม. ยุ. อยํ ปาโฐ น ทิสฺสติ ฯ
