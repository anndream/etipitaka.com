สุกฺกํ  ธมฺมํ  อภิชายติ  อิธ  ปนานนฺท  เอกจฺโจ  สุกฺกาภิชาติโย  สมาโน
อกณฺหํ   อสุกฺกํ   นิพฺพานํ   อภิชายติ   ฯ   กถญฺจานนฺท  กณฺหาภิชาติโย
สมาโน  กณฺหํ ธมฺมํ อภิชายติ อิธานนฺท เอกจฺโจ นีเจ กุเล ปจฺจาชาโต ๑
โหติ  จณฺฑาลกุเล  วา  เนสาทกุเล  วา  เวณกุเล  ๒ วา รถการกุเล
วา   ปุกฺกุสกุเล   วา   ทฬิทฺเท  อปฺปนฺนปานโภชเน  กสิรวุตฺติเก  ยตฺถ
กสิเรน   ฆาสจฺฉาโท   ลพฺภติ   โส   จ   โหติ   ทุพฺพณฺโณ  ทุทฺทสิโก
โอโกฏิมโก  พหฺวาพาโธ  กาโณ  วา  กุณี  วา  ขญฺโช วา ปกฺขหโต วา
น   ลาภี   อนฺนสฺส   ปานสฺส   วตฺถสฺส   ยานสฺส  มาลาคนฺธวิเลปนสฺส
เสยฺยาวสถปทีเปยฺยสฺส   โส   กาเยน  ทุจฺจริตํ  จรติ  วาจาย  ทุจฺจริตํ
จรติ   มนสา   ทุจฺจริตํ  จรติ  โส  กาเยน  ทุจฺจริตํ  จริตฺวา  วาจาย
ทุจฺจริตํ   จริตฺวา  มนสา  ทุจฺจริตํ  จริตฺวา  กายสฺส  เภทา  ปรมฺมรณา
อปายํ  ทุคฺคตึ  วินิปาตํ  นิรยํ  อุปปชฺชติ  เอวํ โข อานนฺท กณฺหาภิชาติโย
สมาโน    กณฺหํ   ธมฺมํ   อภิชายติ   ฯ   กถญฺจานนฺท   กณฺหาภิชาติโย
สมาโน    สุกฺกํ    ธมฺมํ    อภิชายติ    อิธานนฺท    เอกจฺโจ   นีเจ
กุเล  ปจฺจาชาโต  โหติ  จณฺฑาลกุเล  วา  ฯเปฯ เสยฺยาวสถปทีเปยฺยสฺส
โส   กาเยน   สุจริตํ   จรติ   วาจาย   สุจริตํ  จรติ  มนสา  สุจริตํ
จรติ   โส   กาเยน  สุจริตํ  จริตฺวา  วาจาย  สุจริตํ  จริตฺวา  มนสา
สุจริตํ  จริตฺวา  กายสฺส  เภทา  ปรมฺมรณา  สุคตึ  สคฺคํ  โลกํ อุปปชฺชติ
เอวํ    โข    อานนฺท    กณฺหาภิชาติโย    สมาโน    สุกฺกํ    ธมฺมํ
อภิชายติ   ฯ   กถญฺจานนฺท   กณฺหาภิชาติโย   สมาโน   อกณฺหํ  อสุกฺกํ
#๑ โป. ปจฺฉาชาโต ฯ อปรํปิ อีทิสเมว ฯ  ๒ ม. เวนกุเล ฯ
