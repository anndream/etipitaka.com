                      ตติยปณฺณาสโก
                    ผาสุวิหารวคฺโค ปฐโม
     [๑๐๑]   ปญฺจิเม   ภิกฺขเว   เสขเวสารชฺชกรณา  ธมฺมา  กตเม
ปญฺจ   อิธ   ภิกฺขเว   ภิกฺขุ   สทฺโธ   โหติ   สีลวา  โหติ  พหุสฺสุโต
โหติ   อารทฺธวิริโย   โหติ   ปญฺญวา  โหติ  ฯ  ยํ  โข  ๑  ภิกฺขเว
อสฺสทฺธสฺส   สารชฺชํ   โหติ   สทฺธสฺส   ตํ  สารชฺชํ  น  โหติ  ตสฺมายํ
ธมฺโม   เสขเวสารชฺชกรโณ   ฯ  ยํ  ภิกฺขเว  ทุสฺสีลสฺส  สารชฺชํ  โหติ
สีลวโต  ตํ  สารชฺชํ  น  โหติ  ตสฺมายํ  ธมฺโม  เสขเวสารชฺชกรโณ  ฯ
ยํ   ภิกฺขเว   อปฺปสฺสุตสฺส   สารชฺชํ   โหติ   พหุสฺสุตสฺส   ตํ  สารชฺชํ
น  โหติ  ตสฺมายํ  ธมฺโม  เสขเวสารชฺชกรโณ  ฯ  ยํ  ภิกฺขเว  กุสีตสฺส
สารชฺชํ   โหติ   อารทฺธวิริยสฺส  ตํ  สารชฺชํ  น  โหติ  ตสฺมายํ  ธมฺโม
เสขเวสารชฺชกรโณ    ฯ   ยํ   ภิกฺขเว   ทุปฺปญฺญสฺส   สารชฺชํ   โหติ
ปญฺญวโต  ตํ  สารชฺชํ  น  โหติ  ตสฺมายํ  ธมฺโม  เสขเวสารชฺชกรโณ ฯ
อิเม โข ภิกฺขเว ปญฺจ เสขเวสารชฺชกรณา ธมฺมาติ ฯ
     [๑๐๒]  ปญฺจหิ ภิกฺขเว ธมฺเมหิ สมนฺนาคโต ภิกฺขุ อุสฺสงฺกิตปริสงฺกิโต
โหติ      ปาปภิกฺขูติ     อปิ     อกุปฺปธมฺโม     กตเมหิ     ปญฺจหิ
อิธ  ภิกฺขเว  ภิกฺขุ  เวสิยโคจโร  ๒  วา  โหติ วิธวาโคจโร วา โหติ
ถุลฺลกุมารีโคจโร   วา   โหติ   ปณฺฑกโคจโร  วา  โหติ  ภิกฺขุนีโคจโร
วา   โหติ   อิเมหิ   โข  ภิกฺขเว  ปญฺจหิ  ธมฺเมหิ  สมนฺนาคโต  ภิกฺขุ
#๑ ม. ยุ. โขสทฺโท นตฺถิ ฯ  ๒ โป. ม. เวสิยาโคจโร ฯ
