โคตมสฺส  ธมฺมํ  สุณาติ  ยทิ  สุตฺตโส  ยทิ  เคยฺยโส  ยทิ เวยฺยากรณโส
ยทิ   อพฺภุตธมฺมโส   ตโต   ตโต   น  อญฺเญสํ  ปุถุสมณปฺปวาทานํ  ๑
ปิเหติ    เสยฺยถาปิ    โภ   ปุริโส   ชิฆจฺฉาทุพฺพลฺยปเรโต   มธุปิณฺฑิกํ
อธิคจฺเฉยฺย  โส  ยโต  ยโต  สาเยถ  ลภเตว  ๒  สาทุรสํ  อเสจนกํ
เอวเมว   โข  โภ  ยโต  ยโต  ตสฺส  โภโต  โคตมสฺส  ธมฺมํ  สุณาติ
ยทิ   สุตฺตโส   ยทิ   เคยฺยโส  ยทิ  เวยฺยากรณโส  ยทิ  อพฺภุตธมฺมโส
ตโต  ตโต  ลภเตว  ๒  อตฺตมนตํ ลภติ เจตโส ปสาทํ ฯ เสยฺยถาปิ โภ
ปุริโส   จนฺทนฆฏิกํ   อธิคจฺเฉยฺย  หริจนฺทนสฺส  วา  โลหิตจนฺทนสฺส  วา
(๓)-   ยโต   ยโต  ฆาเยถ  ยทิ  มูลโต  ยทิ  มชฺฌโต  ยทิ  อคฺคโต
อธิคจฺฉเตว  สุรภิคนฺธํ  อเสจนกํ  เอวเมว  โข  โภ  ยโต  ยโต  ตสฺส
โภโต   โคตมสฺส   ธมฺมํ   สุณาติ   ยทิ   สุตฺตโส  ยทิ  เคยฺยโส  ยทิ
เวยฺยากรณโส   ยทิ   อพฺภุตธมฺมโส   ตโต   ตโต   อธิคจฺฉติ  ปามุชฺชํ
อธิคจฺฉติ   โสมนสฺสํ   ฯ   เสยฺยถาปิ  โภ  ปุริโส  อาพาธิโก  ทุกฺขิโต
พาฬฺหคิลาโน  ตสฺส  กุสโล  ภิสโก  ฐานโส  อาพาธํ  นีหเรยฺย เอวเมว
โข  โภ  ยโต  ยโต  ตสฺส  โภโต  โคตมสฺส  ธมฺมํ  สุณาติ ยทิ สุตฺตโส
ยทิ   เคยฺยโส   ยทิ   เวยฺยากรณโส   ยทิ  อพฺภุตธมฺมโส  ตโต  ตโต
โสกปริเทวทุกฺขโทมนสฺสุปายาสา   อพฺภตฺถํ   คจฺฉนฺติ  ฯ  เสยฺยถาปิ  โภ
โปกฺขรณี  อจฺโฉทกา  สาโตทกา สีโตทกา เสโตทกา ๔ สุปติฏฺฐา รมณียา
อถ   ปุริโส   อาคจฺเฉยฺย   ฆมฺมาภิตตฺโต  ฆมฺมปเรโต  กิลนฺโต  ตสิโต
#๑ ม. ยุ. ปุถุสมณพฺราหฺมณปฺปวาทานํ ฯ  ๒ โป. ลเภเถว ฯ  ๓ ม. ยุ. โสติ อตฺถิ ฯ
#๔ ม. เสตกา ฯ
