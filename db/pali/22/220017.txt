สมาธิกฺขนฺธํ   ปริปูเรสฺสตีติ   ฐานเมตํ  วิชฺชติ  สมาธิกฺขนฺธํ  ปริปูเรตฺวา
ปญฺญากฺขนฺธํ ปริปูเรสฺสตีติ ฐานเมตํ วิชฺชตีติ ฯ
     [๒๓]  ปญฺจิเม  ภิกฺขเว  ชาตรูปสฺส อุปกฺกิเลสา เยหิ อุปกฺกิเลเสหิ
อุปกฺกิลิฏฺฐํ    ชาตรูปํ    น    เจว   มุทุ   โหติ   น   กมฺมนิยํ   น
จ   ปภสฺสรํ   ปภงฺคุ   จ   น  จ  สมฺมาอุเปติ  กมฺมาย  กตเม  ปญฺจ
อโย   โลหํ   ติปุ   สีสํ   สชฺฌํ  อิเม  โข  ภิกฺขเว  ปญฺจ  ชาตรูปสฺส
อุปกฺกิเลสา   เยหิ   อุปกฺกิเลเสหิ   อุปกฺกิลิฏฺฐํ  ชาตรูปํ  น  เจว  มุทุ
โหติ   น  จ  กมฺมนิยํ  น  จ  ปภสฺสรํ  ปภงฺคุ  จ  น  จ  สมฺมาอุเปติ
กมฺมาย   ยโต  จ  โข  ภิกฺขเว  ชาตรูปํ  อิเมหิ  ปญฺจหิ  อุปกฺกิเลเสหิ
วิมุตฺตํ  ๑  โหติ  ตํ  โหติ  ชาตรูปํ  มุทุ  จ  กมฺมนิยํ  จ  ปภสฺสรํ  จ
น  จ  ปภงฺคุ สมฺมาอุเปติ กมฺมาย ยสฺส กสฺสจิ ๒ ปิลนฺธนวิกติยา อากงฺขติ
ยทิ  มุทฺทิกาย  ยทิ  กุณฺฑลาย  ยทิ  คีเวยฺยเกน  ๓  ยทิ  สุวณฺณมาลาย
ตญฺจสฺส    อตฺถํ    อนุโภติ    เอวเมว    โข    ภิกฺขเว    ปญฺจิเม
จิตฺตสฺส    อุปกฺกิเลสา   เยหิ   อุปกฺกิเลเสหิ   อุปกฺกิลิฏฺฐํ   จิตฺตํ   น
เจว   มุทุ   โหติ  น  จ  กมฺมนิยํ  น  จ  ปภสฺสรํ  ปภงฺคุ  จ  น  จ
สมฺมาสมาธิยติ    อาสวานํ    ขยาย    กตเม    ปญฺจ    กามจฺฉนฺโท
พฺยาปาโท   ถีนมิทฺธํ   อุทฺธจฺจกุกฺกุจฺจํ   วิจิกิจฺฉา   อิเม   โข  ภิกฺขเว
ปญฺจ   จิตฺตสฺส   อุปกฺกิเลสา   เยหิ   อุปกฺกิเลเสหิ   อุปกฺกิลิฏฺฐํ  จิตฺตํ
น  เจว  มุทุ  โหติ  น  จ  กมฺมนิยํ  น  จ  ปภสฺสรํ  ปภงฺคุ  จ  น จ
#๑ สี. วิปฺปมุตฺตํ ฯ  ๒ ม. สพฺพตฺถ วาเรสุ ยสฺสา ยสฺสา จ ฯ โป. ยสฺส ยสฺส จ ฯ
#๓ ม. คีเวยฺยกาย ฯ
