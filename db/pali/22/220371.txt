กาลกโต   อญฺญตรํ   พฺรหฺมโลกํ   อุปปนฺโน  โหติ  ฯ  ตตฺรปิ  นํ  เอวํ
ชานนฺติ  ติสฺโส  พฺรหฺมา  มหิทฺธิโก  มหานุภาโวติ  ฯ  อถ  โข อายสฺมา
มหาโมคฺคลฺลาโน   เสยฺยถาปิ  นาม  พลวา  ปุริโส  สมฺมิญฺชิตํ  ๑  วา
พาหํ   ปสาเรยฺย  ปสาริตํ  วา  พาหํ  สมฺมิญฺเชยฺย  เอวเมว  เชตวเน
อนฺตรหิโต   ตสฺมึ   พฺรหฺมโลเก   ปาตุรโหสิ   ฯ  อทฺทสา  โข  ติสฺโส
พฺรหฺมา   อายสฺมนฺตํ  มหาโมคฺคลฺลานํ  ทูรโตว  อาคจฺฉนฺตํ  ๒  ทิสฺวาน
อายสฺมนฺตํ   มหาโมคฺคลฺลานํ  เอตทโวจ  เอหิ  โข  มาริส  โมคฺคลฺลาน
สฺวาคตํ   มาริส   โมคฺคลฺลาน   จิรสฺสํ   โข  มาริส  โมคฺคลฺลาน  อิมํ
ปริยายมกาสิ   ยทิทํ   อิธาคมนาย  นิสีท  มาริส  โมคฺคลฺลาน  อิทมาสนํ
ปญฺญตฺตนฺติ   ฯ   นิสีทิ   โข   อายสฺมา   มหาโมคฺคลฺลาโน   ปญฺญตฺเต
อาสเน   ฯ   ติสฺโสปิ   [๓]-   พฺรหฺมา   อายสฺมนฺตํ  มหาโมคฺคลฺลานํ
อภิวาเทตฺวา  เอกมนฺตํ  นิสีทิ  ฯ  เอกมนฺตํ  นิสินฺนํ  โข  ติสฺสํ พฺรหฺมานํ
อายสฺมา   มหาโมคฺคลฺลาโน  เอตทโวจ  กตเมสานํ  โข  ติสฺส  เทวานํ
เอวํ  ญาณํ  โหติ โสตาปนฺนามฺห อวินิปาตธมฺมา นิยตา สมฺโพธิปรายนาติ ฯ
จาตุมฺมหาราชิกานํ    โข    มาริส    โมคฺคลฺลาน    เทวานํ    เอวํ
ญาณํ  โหติ  โสตาปนฺนามฺห  อวินิปาตธมฺมา  นิยตา  สมฺโพธิปรายนาติ  ฯ
สพฺเพสญฺเญว   นุ   โข  ติสฺส  จาตุมฺมหาราชิกานํ  เทวานํ  เอวํ  ญาณํ
โหติ   โสตาปนฺนามฺห   อวินิปาตธมฺมา   นิยตา   สมฺโพธิปรายนาติ   ฯ
น  โข  มาริส  โมคฺคลฺลาน  สพฺเพสํ  จาตุมฺมหาราชิกานํ  เทวานํ  เอวํ
ญาณํ  โหติ  โสตาปนฺนามฺห  อวินิปาตธมฺมา  นิยตา  สมฺโพธิปรายนาติ  ฯ
#๑ โป. ม. สมิญฺ ... ฯ  ๒ โป. อาคตํ ฯ  ๓ โป. ม. โขสทฺโท ทิสฺสติ ฯ
