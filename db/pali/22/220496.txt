                  ปณฺณาสกาสงฺคหิโต วคฺโค
                      ติกวคฺโค ปฐโม
     [๓๗๘]  ๑๐๗  ตโยเม  ภิกฺขเว  ธมฺมา  กตเม ตโย ราโค โทโส
โมโห   อิเม   โข   ภิกฺขเว   ตโย   ธมฺมา   อิเมสํ   โข  ภิกฺขเว
ติณฺณํ   ธมฺมานํ   ปหานาย   ตโย   ธมฺมา   ภาเวตพฺพา  กตเม  ตโย
ราคสฺส   ปหานาย   อสุภา   ภาเวตพฺพา   โทสสฺส  ปหานาย  เมตฺตา
ภาเวตพฺพา   โมหสฺส   ปหานาย   ปญฺญา   ภาเวตพฺพา   อิเมสํ   โข
ภิกฺขเว ติณฺณํ ธมฺมานํ ปหานาย อิเม ตโย ธมฺมา ภาเวตพฺพาติ ฯ
     [๓๗๙]  ๑๐๘  ตโยเม  ภิกฺขเว  ธมฺมา  กตเม  ตโย กายทุจฺจริตํ
วจีทุจฺจริตํ   มโนทุจฺจริตํ   อิเม   โข   ภิกฺขเว   ตโย  ธมฺมา  อิเมสํ
โข   ภิกฺขเว   ติณฺณํ   ธมฺมานํ   ปหานาย   ตโย  ธมฺมา  ภาเวตพฺพา
กตเม  ตโย  กายทุจฺจริตสฺส  ปหานาย กายสุจริตํ ภาเวตพฺพํ วจีทุจฺจริตสฺส
ปหานาย     วจีสุจริตํ     ภาเวตพฺพํ     มโนทุจฺจริตสฺส     ปหานาย
มโนสุจริตํ   ภาเวตพฺพํ   อิเมสํ  โข  ภิกฺขเว  ติณฺณํ  ธมฺมานํ  ปหานาย
อิเม ตโย ธมฺมา ภาเวตพฺพาติ ฯ
     [๓๘๐]  ๑๐๙  ตโยเม  ภิกฺขเว  ธมฺมา  กตเม  ตโย กามวิตกฺโก
พฺยาปาทวิตกฺโก   วิหึสาวิตกฺโก   อิเม   โข   ภิกฺขเว   ตโย   ธมฺมา
อิเมสํ  โข  ภิกฺขเว  ติณฺณํ  ธมฺมานํ  ปหานาย  ตโย  ธมฺมา ภาเวตพฺพา
กตเม   ตโย   กามวิตกฺกสฺส   ปหานาย   เนกฺขมฺมวิตกฺโก  ภาเวตพฺโพ
