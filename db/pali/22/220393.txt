ปญฺญาย    อิสิทตฺโต    สมนฺนาคโต    อโหสิ    ตถารูปาย    ปญฺญาย
ปุราโณ   สมนฺนาคโต   อภวิสฺส   นยิธ   อิสิทตฺโต   ปุราณสฺส   คติมฺปิ
อญฺญสฺส อิติ โข อานนฺท อิเม ปุคฺคลา อุโภ เอกงฺคหีนาติ ฯ
     [๓๑๖]  ๔๕  ทฬิทฺทิยํ  ๑ ภิกฺขเว ทุกฺขํ โลกสฺมึ กามโภคิโนติ เอวํ
ภนฺเต  ฯ  ยมฺปิ  ภิกฺขเว  ทฬิทฺโท  ๒ อสฺสโก อนทฺธิโก ๓ อิณํ อาทิยติ
อิณาทานมฺปิ   ภิกฺขเว   ทุกฺขํ   โลกสฺมึ  กามโภคิโนติ  เอวํ  ภนฺเต  ฯ
ยมฺปิ   ภิกฺขเว   ทฬิทฺโท   อสฺสโก   อนทฺธิโก   อิณํ  อาทิยิตฺวา  วฑฺฒึ
ปฏิสฺสุณาติ   วฑฺฒิปิ   ภิกฺขเว   ทุกฺขา   โลกสฺมึ   กามโภคิโนติ   เอวํ
ภนฺเต  ฯ  ยมฺปิ  ภิกฺขเว  ทฬิทฺโท  อสฺสโก  อนทฺธิโก  วฑฺฒึ ปฏิสฺสุณิตฺวา
กาลาภตํ   วฑฺฒึ   น   เทติ  โจเทนฺติปิ  นํ  โจทนาปิ  ภิกฺขเว  ทุกฺขา
โลกสฺมึ   กามโภคิโนติ   เอวํ   ภนฺเต   ฯ   ยมฺปิ   ภิกฺขเว  ทฬิทฺโท
อสฺสโก   อนทฺธิโก   โจทิยมาโน   น  เทติ  อนุจรนฺติปิ  นํ  อนุจริยาปิ
ภิกฺขเว  ทุกฺขา  โลกสฺมึ  กามโภคิโนติ  เอวํ  ภนฺเต  ฯ  ยมฺปิ  ภิกฺขเว
ทฬิทฺโท   อสฺสโก   อนทฺธิโก   อนุจริยมาโน   น   เทติ  พนฺธนฺติปิ  นํ
พนฺธนมฺปิ   ภิกฺขเว   ทุกฺขํ   โลกสฺมึ   กามโภคิโนติ   เอวํ  ภนฺเต  ฯ
อิติ   โข  ภิกฺขเว  ทฬิทฺทิยมฺปิ  ทุกฺขํ  โลกสฺมึ  กามโภคิโน  อิณาทานมฺปิ
ทุกฺขํ   โลกสฺมึ   กามโภคิโน   วฑฺฒิปิ   ทุกฺขา   โลกสฺมึ   กามโภคิโน
โจทนาปิ   ทุกฺขา   โลกสฺมึ   กามโภคิโน   อนุจริยาปิ  ทุกฺขา  โลกสฺมึ
กามโภคิโน   พนฺธนมฺปิ   ทุกฺขํ   โลกสฺมึ   กามโภคิโน   เอวเมว  โข
#๑ ม. ยุ. ทาลิทฺทิยํ ฯ  ๒ ม. ยุ. ทลิทฺโท ฯ  ๓ โป. ยุ. อนาฬิโก ฯ ม. อนาฬฺหิโก ฯ
