         อมจฺจา ญาติสงฺฆา จ        เย จสฺส อนุชีวิโน
         ตฺยสฺส สีลวโต สีลํ          จาคํ สุจริตานิ จ
         ปสฺสมานานุกุพฺพนฺติ          เย ภวนฺติ วิจกฺขณา
         อิธ ธมฺมํ จริตฺวาน          สคฺคํ ๑ สุคติคามินํ
         นนฺทิโน เทวโลกสฺมึ         โมทนฺติ กามกามิโนติ ฯ
                     สุมนวคฺโค จตุตฺโถ ฯ
                        ตสฺสุทฺทานํ
         สุมนา จุนฺทิ อุคฺคโห         สีโห ทานานิสํสโย ๒
         กาลโภชนสทฺธา จ          ปุตฺตสาเลหิ เต ทสาติ ฯ
                     ________________
                   มุณฺฑราชวคฺโค ปญฺจโม
     [๔๑]     อถโข     อนาถปิณฺฑิโก    คหปติ    เยน    ภควา
เตนุปสงฺกมิ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ  นิสีทิ  ฯ
เอกมนฺตํ    นิสินฺนํ    โข   อนาถปิณฺฑิกํ   คหปตึ   ภควา   เอตทโวจ
ปญฺจิเม    คหปติ    โภคานํ   อาทิยา   กตเม   ปญฺจ   อิธ   คหปติ
อริยสาวโก      อุฏฺฐานวิริยาธิคเตหิ     โภเคหิ     พาหาพลปริจิเตหิ
เสทาวกฺขิตฺเตหิ   ธมฺมิเกหิ  ธมฺมลทฺเธหิ  อตฺตานํ  สุเขติ  ปีเณติ  สมฺมา
สุขํ   ปริหรติ   มาตาปิตโร   สุเขติ   ปีเณติ   สมฺมา   สุขํ   ปริหรติ
ปุตฺตทารทาสกมฺมกรโปริเส   สุเขติ   ปีเณติ   สมฺมา  สุขํ  ปริหรติ  อยํ
ปฐโม โภคานํ อาทิโย ฯ ปุน จปรํ คหปติ อริยสาวโก อุฏฺฐานวิริยาธิธิคเตหิ
#๑ ม. ยุ. มคฺคํ ฯ  ๒ ม. ทานานิสํสโก ฯ  ๓ ยุ. ฐานปุตฺเตน ฯ
