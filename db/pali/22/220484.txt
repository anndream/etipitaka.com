อรหตฺตํ   สจฺฉิกาตุํ   กตเมหิ   ฉหิ   อิธ  ภิกฺขเว  ภิกฺขุ  สทฺโธ  โหติ
หิรีมา    โหติ    โอตฺตปฺปี    โหติ    อารทฺธวิริโย   โหติ   ปญฺญวา
โหติ   กาเย   จ   ชีวิเต  จ  อนเปกฺโข  โหติ  อิเมหิ  โข  ภิกฺขเว
ฉหิ    ธมฺเมหิ   สมนฺนาคโต   ภิกฺขุ   ภพฺโพ   อคฺคํ   ธมฺมํ   อรหตฺตํ
สจฺฉิกาตุนฺติ ฯ
     [๓๕๕]   ๘๔  ฉหิ  ภิกฺขเว  ธมฺเมหิ  สมนฺนาคตสฺส  ภิกฺขุโน  ยา
รตฺติ  วา  ทิวโส  วา  อาคจฺฉติ  หานิ  เยว ปาฏิกงฺขา กุสเลสุ ธมฺเมสุ
โน    วุฑฺฒิ   กตเมหิ   ฉหิ   อิธ   ภิกฺขเว   ภิกฺขุ   มหิจฺโฉ   โหติ
วิฆาตวา       อสนฺตุฏฺโฐ      อิตริตรจีวรปิณฺฑปาตเสนาสนคิลานปจฺจย-
เภสชฺชปริกฺขาเรน   อสทฺโธ   โหติ   ทุสฺสีโล   โหติ   กุสีโต   โหติ
มุฏฺฐสฺสติ   โหติ   ทุปฺปญฺโญ   โหติ  อิเมหิ  โข  ภิกฺขเว  ฉหิ  ธมฺเมหิ
สมนฺนาคตสฺส   ภิกฺขุโน   ยา   รตฺติ  วา  ทิวโส  วา  อาคจฺฉติ  หานิ
เยว ปาฏิกงฺขา กุสเลสุ ธมฺเมสุ โน วุฑฺฒิ ฯ
     ฉหิ   ภิกฺขเว   ธมฺเมหิ   สมนฺนาคตสฺส  ภิกฺขุโน  ยา  รตฺติ  วา
ทิวโส   วา   อาคจฺฉติ  วุฑฺฒิ  เยว  ปาฏิกงฺขา  กุสเลสุ  ธมฺเมสุ  โน
ปริหานิ   กตเมหิ   ฉหิ   อิธ   ภิกฺขเว   ภิกฺขุ  น  มหิจฺโฉ  โหติ  น
วิฆาตวา    ๑    สนฺตุฏฺโฐ    อิตริตรจีวรปิณฺฑปาตเสนาสนคิลานปจฺจย-
เภสชฺชปริกฺขาเรน  สทฺโธ  โหติ  สีลวา  โหติ อารทฺธวิริโย โหติ สติมา
โหติ   ปญฺญวา  โหติ  อิเมหิ  โข  ภิกฺขเว  ฉหิ  ธมฺเมหิ  สมนฺนาคตสฺส
ภิกฺขุโน    ยา   รตฺติ   วา   ทิวโส   วา   อาคจฺฉติ   วุฑฺฒิ   เยว
#๑ โป. ม. อวิฆาตวา ฯ
