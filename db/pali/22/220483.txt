โหติ   กาเมสุ   มิจฺฉาจารา   ปฏิวิรโต   โหติ   มุสาวาทา  ปฏิวิรโต
โหติ   อปฺปิจฺโฉ   จ   สมฺมาทิฏฺฐิ   จ   อิเมหิ   โข   ภิกฺขเว   ฉหิ
ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเคติ ฯ
     [๓๕๓]  ๘๒  ฉหิ  ภิกฺขเว  ธมฺเมหิ  สมนฺนาคโต ยถาภตํ นิกฺขิตฺโต
เอวํ   นิรเย   กตเมหิ   ฉหิ  มุสาวาที  ๑  โหติ  ปิสุณาวาโจ  โหติ
ผรุสาวาโจ    โหติ   สมฺผปฺปลาปี   โหติ   ลุทฺโธ   จ   ปคพฺโภ   จ
อิเมหิ  โข  ภิกฺขเว  ฉหิ  ธมฺเมหิ  สมนฺนาคโต  ยถาภตํ  นิกฺขิตฺโต เอวํ
นิรเย ฯ
     ฉหิ  ภิกฺขเว  ธมฺเมหิ  สมนฺนาคโต  ยถาภตํ  นิกฺขิตฺโต เอวํ สคฺเค
กตเมหิ  ฉหิ  มุสาวาทา  ๒  ปฏิวิรโต  โหติ  ปิสุณาย วาจาย ปฏิวิรโต
โหติ   ผรุสาย   วาจาย   ปฏิวิรโต   โหติ   สมฺผปฺปลาปา   ปฏิวิรโต
โหติ    อลุทฺโธ   จ   อปฺปคพฺโภ   จ   อิเมหิ   โข   ภิกฺขเว   ฉหิ
ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเคติ ฯ
     [๓๕๔]  ๘๓  ฉหิ  ภิกฺขเว  ธมฺเมหิ สมนฺนาคโต ภิกฺขุ อภพฺโพ อคฺคํ
ธมฺมํ   อรหตฺตํ   สจฺฉิกาตุํ   กตเมหิ  ฉหิ  อิธ  ภิกฺขเว  ภิกฺขุ  อสทฺโธ
โหติ   อหิริโก   โหติ  อโนตฺตปฺปี  โหติ  กุสีโต  โหติ  ทุปฺปญฺโญ  โหติ
กาเย   จ   ชีวิเต   จ   สาเปกฺโข  โหติ  อิเมหิ  โข  ภิกฺขเว  ฉหิ
ธมฺเมหิ สมนฺนาคโต ภิกฺขุ อภพฺโพ อคฺคํ ธมฺมํ อรหตฺตํ สจฺฉิกาตุํ ฯ
     ฉหิ   ภิกฺขเว   ธมฺเมหิ   สมนฺนาคโต  ภิกฺขุ  ภพฺโพ  อคฺคํ  ธมฺมํ
#๑ ม. ปาณาติปาตี โหติ อทินฺนาทายี โหติ กาเมสุ มิจฺฉาจารี โหติ มุสาวาที โหติ
#ลุทฺโธจ ... ฯ  ๒ ม. ปาณาติปาตา ปฏิวิรโต โหติ อทินฺนาทานา ปฏิวิรโต โหติ กาเมสุ
#มิจฺฉาจารา ปฏิวิรโต โหติ มุสาวาทา ปฏิวิรโต โหติ อลุทฺโธ จ ... ฯ
