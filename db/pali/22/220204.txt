ปีติปามุชฺชํ   ตสฺมา  สทฺธสฺส  สทฺธากถา  สุกถา  ฯ  กสฺมา  จ  ภิกฺขเว
สีลวโต   สีลกถา   สุกถา   สีลวา   ภิกฺขเว   สีลกถาย   กจฺฉมานาย
นาภิสชฺชติ   น   กุปฺปติ   น   พฺยาปชฺชติ   น   ปติตฺถียติ  น  โกปญฺจ
โทสญฺจ    อปฺปจฺจยญฺจ    ปาตุกโรติ   ตํ   กิสฺส   เหตุ   ตญฺหิ   โส
ภิกฺขเว    สีลสมฺปทํ    อตฺตนิ    สมนุปสฺสติ    ลภติ   จ   ตโตนิทานํ
ปีติปามุชฺชํ   ตสฺมา   สีลวโต   สีลกถา  สุกถา  ฯ  กสฺมา  จ  ภิกฺขเว
พหุสฺสุตสฺส   พาหุสจฺจกถา   สุกถา   พหุสฺสุโต   ภิกฺขเว  พาหุสจฺจกถาย
กจฺฉมานาย  นาภิสชฺชติ  น  กุปฺปติ  น  พฺยาปชฺชติ น ปติตฺถียติ น โกปญฺจ
โทสญฺจ    อปฺปจฺจยญฺจ    ปาตุกโรติ   ตํ   กิสฺส   เหตุ   ตญฺหิ   โส
ภิกฺขเว    สุตสมฺปทํ    อตฺตนิ    สมนุปสฺสติ    ลภติ   จ   ตโตนิทานํ
ปีติปามุชฺชํ   ตสฺมา   พหุสฺสุตสฺส   พาหุสจฺจกถา   สุกถา  ฯ  กสฺมา  จ
ภิกฺขเว  จาควโต  จาคกถา สุกถา จาควา ภิกฺขเว จาคกถาย กจฺฉมานาย
นาภิสชฺชติ   น   กุปฺปติ   น   พฺยาปชฺชติ   น   ปติตฺถียติ  น  โกปญฺจ
โทสญฺจ    อปฺปจฺจยญฺจ    ปาตุกโรติ   ตํ   กิสฺส   เหตุ   ตญฺหิ   โส
ภิกฺขเว    จาคสมฺปทํ    อตฺตนิ    สมนุปสฺสติ   ลภติ   จ   ตโตนิทานํ
ปีติปามุชฺชํ   ตสฺมา  จาควโต  จาคกถา  สุกถา  ฯ  กสฺมา  จ  ภิกฺขเว
ปญฺญวโต    ปญฺญากถา    สุกถา    ปญฺญวา    ภิกฺขเว    ปญฺญากถาย
กจฺฉมานาย   นาภิสชฺชติ   น   กุปฺปติ  น  พฺยาปชฺชติ  น  ปติตฺถียติ  น
โกปญฺจ   โทสญฺจ   อปฺปจฺจยญฺจ   ปาตุกโรติ   ตํ   กิสฺส   เหตุ  ตญฺหิ
โส     ภิกฺขเว    ปญฺญาสมฺปทํ    อตฺตนิ    สมนุปสฺสติ    ลภติ    จ
