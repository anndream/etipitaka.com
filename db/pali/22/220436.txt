ชาติโก  โหติ  ยํ  หิสฺส  ภิกฺขเว  อนธิวาสยโต  ๑ อุปฺปชฺเชยฺยุํ อาสวา
วิฆาตปริฬาหา  อธิวาสยโต ๑ เอวํส เต อาสวา วิฆาตปริฬาหา น โหนฺติ
อิเม  วุจฺจนฺติ  ภิกฺขเว  อาสวา  อธิวาสนา  ปหาตพฺพา  เย อธิวาสนาย
ปหีนา   โหนฺติ  ฯ  กตเม  จ  ภิกฺขเว  อาสวา  ปริวชฺชนา  ปหาตพฺพา
เย  ปริวชฺชนาย  ปหีนา  โหนฺติ  อิธ  ภิกฺขเว  ภิกฺขุ  ปฏิสงฺขา  โยนิโส
จณฺฑหตฺถึ      ปริวชฺเชติ      จณฺฑอสฺสํ      ปริวชฺเชติ     จณฺฑโคณํ
ปริวชฺเชติ   จณฺฑกุกฺกุรํ   ปริวชฺเชติ   อหึ   ขาณณ   กณฺฏกฏฺฐานํ  โสพฺภํ
ปปาตํ  จนฺทนิกํ  โอฬิคลฺลํ  ยถารูเป  อนาสเน  นิสินฺนํ ยถารูเป อโคจเร
จรนฺตํ   ยถารูเป  ปาปเก  มิตฺเต  ภชนฺตํ  วิญฺญู  สพฺรหฺมจารี  ปาปเกสุ
ฐาเนสุ  โอกปฺเปยฺยุํ  โส  ตญฺเจว  ๒  อนาสนํ  ตญฺจ  อโคจรํ  เต จ
ปาปเก   มิตฺเต   ปฏิสงฺขา   โยนิโส   ปริวชฺเชติ   ยํ  หิสฺส  ภิกฺขเว
อปริวชฺชยโต    อุปฺปชฺเชยฺยุํ    อาสวา    วิฆาตปริฬาหา   ปริวชฺชยโต
เอวํส  เต  อาสวา  วิฆาตปริฬาหา  น  โหนฺติ  อิเม  วุจฺจนฺติ  ภิกฺขเว
อาสวา  ปริวชฺชนา  ปหาตพฺพา  เย ปริวชฺชนาย ปหีนา โหนฺติ ฯ กตเม จ
ภิกฺขเว  อาสวา  วิโนทนา  ปหาตพฺพา  เย  วิโนทนาย ปหีนา โหนฺติ อิธ
ภิกฺขเว  ภิกฺขุ  ปฏิสงฺขา  โยนิโส  อุปฺปนฺนํ  กามวิตกฺกํ นาธิวาเสติ ปชหติ
วิโนเทติ   พฺยนฺตีกโรติ   อนภาวํ   คเมติ   ปฏิสงฺขา  โยนิโส  อุปฺปนฺนํ
พฺยาปาทวิตกฺกํ  ฯเปฯ  อุปฺปนฺนํ  วิหึสาวิตกฺกํ  ... อุปฺปนฺนุปฺปนฺเน ปาปเก
อกุสเล   ธมฺเม   นาธิวาเสติ   ปชหติ  วิโนเทติ  พฺยนฺตีกโรติ  อนภาวํ
คเมติ  ยํ  หิสฺส  ภิกฺขเว  อวิโนทยโต อุปฺปชฺเชยฺยุํ อาสวา วิฆาตปริฬาหา
#๑ ม. ... วาสโต ฯ  ๒ ม. ตญฺจ ฯ
