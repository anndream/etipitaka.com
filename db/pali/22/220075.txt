     [๕๔]   ปญฺจิเม   ภิกฺขเว   อสมยา   ปธานาย   กตเม   ปญฺจ
อิธ   ภิกฺขเว   ภิกฺขุ  ชิณฺโณ  โหติ  ชรายาภิภูโต  อยํ  ภิกฺขเว  ปฐโม
อสมโย   ปธานาย   ฯ   ปุน   จปรํ   ภิกฺขเว  ภิกฺขุ  พฺยาธิโต  โหติ
พฺยาธินาภิภูโต   อยํ  ภิกฺขเว  ทุติโย  อสมโย  ปธานาย  ฯ  ปุน  จปรํ
ภิกฺขเว   ทุพฺภิกฺขํ   โหติ   ทุสฺสสฺสํ   ทุลฺลภปิณฺฑํ   น   สุกรํ   อุญฺเฉน
ปคฺคเหน  ยาเปตุํ  อยํ  ภิกฺขเว  ตติโย  อสมโย  ปธานาย  ฯ ปุน จปรํ
ภิกฺขเว  ภยํ  โหติ  อฏฺฏวีสงฺโกโป  ๑  จกฺกสมารูฬฺหา  [๒]- ชานปทา
ปริยายนฺติ   อยํ   ภิกฺขเว   จตุตฺโถ  อสมโย  ปธานาย  ฯ  ปุน  จปรํ
ภิกฺขเว  สงฺโฆ  ภินฺโน  โหติ  สงฺเฆ  โข  ปน  ภิกฺขเว ภินฺเน อญฺญมญฺญํ
อกฺโกสา   จ   โหนฺติ   อญฺญมญฺญํ   ปริภาสา   จ   โหนฺติ   อญฺญมญฺญํ
ปริกฺเขปา   จ   โหนฺติ   อญฺญมญฺญํ   ปริจฺจชา   ๓  จ  โหนฺติ  ตตฺถ
อปฺปสนฺนา    เจว    นปฺปสีทนฺติ   ปสนฺนานญฺจ   เอกจฺจานํ   อญฺญถตฺตํ
โหติ  อยํ  ภิกฺขเว  ปญฺจโม  อสมโย  ปธานาย  ฯ  อิเม  โข  ภิกฺขเว
ปญฺจ  อสมยา  ปธานาย  ๔  ฯ  ปญฺจิเม ภิกฺขเว สมยา ปธานาย กตเม
ปญฺจ  อิธ  ภิกฺขเว  ภิกฺขุ  ทหโร  โหติ  ยุวา สุสู ๕ กาฬเกโส ภเทฺรน
โยพฺพเนน   สมนฺนาคโต   ปฐเมน  วยสา  อยํ  ภิกฺขเว  ปฐโม  สมโย
ปธานาย  ฯ  ปุน  จปรํ  ภิกฺขเว  ภิกฺขุ  อปฺปาพาโธ  โหติ  อปฺปาตงฺโก
สมเวปากินิยา     คหณิยา    สมนฺนาคโต    นาติสีตาย    นาจฺจุณฺหาย
#๑ ยุ. อฏฺฏวีสงฺเขโป ฯ  ๒ โป. เอตฺถนฺตเร ปริเขปาติ ทิสฺสติ ฯ
#๓ โป. ยุ. ปริจฺจชนา ฯ  ๔ โป. ม. ปธานายาติ ฯ  ๕ ม. ยุ. สุสุ ฯ
