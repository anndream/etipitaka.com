โหนฺติ  มหานิสํสา  อมโตคธา อมตปริโยสานา กตมา ปญฺจ อนิจฺจสญฺญา ๑
อนตฺตสญฺญา    ๑   มรณสญฺญา   อาหาเร   ปฏิกฺกูลสญฺญา   สพฺพโลเก
อนภิรตสญฺญา    ๒   อิมา   โข   ภิกฺขเว   ปญฺจ   สญฺญา   ภาวิตา
พหุลีกตา มหปฺผลา โหนฺติ มหานิสํสา อมโตคธา อมตปริโยสานาติ ฯ
     [๖๒]   ปญฺจิมา   ภิกฺขเว   สญฺญา  ภาวิตา  พหุลีกตา  มหปฺผลา
โหนฺติ  มหานิสํสา  อมโตคธา  อมตปริโยสานา  กตมา  ปญฺจ อนิจฺจสญฺญา
อนตฺตสญฺญา     มรณสญฺญา     อาหาเร    ปฏิกฺกูลสญฺญา    สพฺพโลเก
อนภิรตสญฺญา    ๒   อิมา   โข   ภิกฺขเว   ปญฺจ   สญฺญา   ภาวิตา
พหุลีกตา มหปฺผลา โหนฺติ มหานิสํสา อมโตคธา อมตปริโยสานาติ ฯ
     [๖๓]    ปญฺจหิ    ภิกฺขเว    วฑฺฒีหิ   วฑฺฒมาโน   อริยสาวโก
อริยาย   วฑฺฒิยา   วฑฺฒติ  สาราทายี  จ  โหติ  วราทายี  จ  กายสฺส
กตมาหิ   ปญฺจหิ   สทฺธาย   วฑฺฒติ   สีเลน   วฑฺฒติ   สุเตน   วฑฺฒติ
จาเคน    วฑฺฒติ   ปญฺญาย   วฑฺฒติ   อิมาหิ   โข   ภิกฺขเว   ปญฺจหิ
วฑฺฒีหิ   วฑฺฒมาโน   อริยสาวโก   อริยาย  วฑฺฒิยา  วฑฺฒติ  สาราทายี
จ โหติ วราทายี จ กายสฺสาติ ฯ
               สทฺธาย สีเลน จ โย ปวฑฺฒติ ๓
               ปญฺญาย จาเคน สุเตน จูภยํ
               โส ตาทิโส สปฺปุริโส วิจกฺขโณ
               อาทียติ สารมิเธว อตฺตโนติ ฯ
#๑ ม. ยุ. อสุภสญฺญา อาทีนวสญฺญา ฯ  ๒ ม. อนภิรติสญฺญา ฯ  ๓ โป. โย จ
#วฑฺฒติ ฯ สี. โยธ วฑฺฒติ ฯ
