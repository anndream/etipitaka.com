อานิสํสา     สมวตฺถจาเร     กตเม    ปญฺจ    อนธิคตํ    อธิคจฺฉติ
อธิคตํ   น   ปริหายติ   อธิคเตเนกจฺเจน   วิสารโท  โหติ  น  พาฬฺหํ
โรคาตงฺกํ   ผุสติ   มิตฺตวา   จ   โหติ   อิเม   โข   ภิกฺขเว  ปญฺจ
อานิสํสา สมวตฺถจาเรติ ฯ
     [๒๒๓]  ปญฺจิเม  ภิกฺขเว  อาทีนวา  อภินิวาเส  ๑  กตเม ปญฺจ
พหุภณฺโฑ   โหติ  พหุภณฺฑสนฺนิจโย  พหุเภสชฺโช  โหติ  พหุเภสชฺชสนฺนิจโย
พหุกิจฺโจ    โหติ   พหุกรณีโย   อพฺยตฺโต   ๒   กึกรณีเยสุ   สํสฏฺโฐ
วิหรติ    คหฏฺฐปพฺพชิเตหิ    อนนุโลมิเกน    คิหิสํสคฺเคน   ตมฺหา   จ
อาวาสา   ปกฺกมนฺโต   สาเปกฺโข   ปกฺกมติ  อิเม  โข  ภิกฺขเว  ปญฺจ
อาทีนวา  อภินิวาเส  ๑  ฯ ปญฺจิเม ภิกฺขเว อานิสํสา สมวตฺถนิวาเส ๓
กตเม   ปญฺจ  น  พหุภณฺโฑ  โหติ  น  พหุภณฺฑสนฺนิจโย  น  พหุเภสชฺโช
โหติ   น   พหุเภสชฺชสนฺนิจโย   น   พหุกิจฺโจ   โหติ   น  พหุกรณีโย
พฺยตฺโต    ๔    กึกรณีเยสุ    อสํสฏฺโฐ    วิหรติ    คหฏฺฐปพฺพชิเตหิ
อนนุโลมิเกน   คิหิสํสคฺเคน  ตมฺหา  จ  อาวาสา  ปกฺกมนฺโต  อนเปกฺโข
ปกฺกมติ อิเม โข ภิกฺขเว ปญฺจ อานิสํสา สมวตฺถนิวาเสติ ฯ
     [๒๒๔]   ปญฺจิเม   ภิกฺขเว   อาทีนวา  อภินิวาเส  กตเม  ปญฺจ
อาวาสมจฺฉรี   โหติ   กุลมจฺฉรี   โหติ   ลาภมจฺฉรี   โหติ  วณฺณมจฺฉรี
โหติ    ธมฺมมจฺฉรี    โหติ   อิเม   โข   ภิกฺขเว   ปญฺจ   อาทีนวา
อภินิวาเส  ฯ  ปญฺจิเม  ภิกฺขเว  อานิสํสา  สมวตฺถนิวาเส  กตเม  ปญฺจ
#๑ ม. ยุ. อตินิวาเส ฯ อปรํปิ อีทิสเมว ฯ  ๒ ม. พฺยตฺโต ฯ  ๓ ม. ยุ. สมวตฺถวาเส ฯ
#อปรํปิ อีทิสเมว ฯ  ๔ ม. น พฺยตฺโต ฯ
