วา   ราชมหามตฺตา  วา  ปริโยธาย  อตฺถํ  ภณิสฺสนฺตีติ  สเจ  นํ  โกจิ
กิญฺจิ   อาห   ตฺยสฺส   ราชาโน   วา  ราชมหามตฺตา  วา  ปริโยธาย
อตฺถํ   ภณนฺติ   เอวํ   โข   ภิกฺขเว  ปาปภิกฺขุ  พลวนิสฺสิโต  โหติ  ฯ
กถญฺจ   ภิกฺขเว   ปาปภิกฺขุ   โภคจาคี   โหติ  อิธ  ภิกฺขเว  ปาปภิกฺขุ
ลาภี    โหติ   จีวรปิณฺฑปาตเสนาสนคิลานปจฺจยเภสชฺชปริกฺขารานํ   ตสฺส
เอวํ   โหติ  สเจ  โกจิ  กิญฺจิ  วกฺขติ  อิโต  ลาเภน  ปฏิสนฺถิรสฺสามีติ
สเจ    นํ    โกจิ    กิญฺจิ    อาห    ตโต    ลาเภน   ปฏิสนฺถรติ
เอวํ   โข   ภิกฺขเว   ปาปภิกฺขุ   โภคจาคี  โหติ  ฯ  กถญฺจ  ภิกฺขเว
ปาปภิกฺขุ  เอกจารี  โหติ  อิธ  ภิกฺขเว ปาปภิกฺขุ เอกโก ๑ ปจฺจนฺติเมสุ
ชนปเทสุ   นิวาสํ   กปฺเปติ   โส   ตตฺถ   กุลานิ  อุปสงฺกมนฺโต  ลาภํ
ลภติ   เอวํ   โข  ภิกฺขเว  ปาปภิกฺขุ  เอกจารี  โหติ  ฯ  อิเมหิ  โข
ภิกฺขเว   ปญฺจหิ   ธมฺเมหิ  สมนฺนาคโต  ปาปภิกฺขุ  ขตํ  อุปหตํ  อตฺตานํ
ปริหรติ   สาวชฺโช   จ   โหติ   สานุวชฺโช   วิญฺญูนํ   พหุญฺจ   อปุญฺญํ
ปสวตีติ ฯ
     [๑๐๔]   ปญฺจหิ   ภิกฺขเว   ธมฺเมหิ  สมนฺนาคโต  ภิกฺขุ  สมเณสุ
สมณสุขุมาโล    โหติ    กตเมหิ    ปญฺจหิ    อิธ    ภิกฺขเว    ภิกฺขุ
ยาจิโตว   พหุลํ   จีวรํ   ปริภุญฺชติ   อปฺปํ   อยาจิโต  ยาจิโตว  พหุลํ
ปิณฺฑปาตํ    ปริภุญฺชติ   อปฺปํ   อยาจิโต   ยาจิโตว   พหุลํ   เสนาสนํ
ปริภุญฺชติ   อปฺปํ   อยาจิโต  ยาจิโตว  พหุลํ  คิลานปจฺจยเภสชฺชปริกฺขารํ
ปริภุญฺชติ   อปฺปํ   อยาจิโต   เยหิ   โข   ปน   สพฺรหฺมจารีหิ   สทฺธึ
#๑ ม. เอกโกว ฯ
