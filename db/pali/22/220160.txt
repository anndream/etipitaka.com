ธมฺเมหิ   สมนฺนาคตา  ภิกฺขุนี  ยถาภตํ  นิกฺขิตฺตา  เอวํ  สคฺเค  กตเมหิ
ปญฺจหิ      อนุวิจฺจ      ปริโยคาเหตฺวา     อวณฺณารหสฺส     อวณฺณํ
ภาสติ    อนุวิจฺจ    ปริโยคาเหตฺวา    วณฺณารหสฺส    วณฺณํ    ภาสติ๊
สมฺมาวายามา   จ   โหติ   สมฺมาสติ  ๑  จ  สทฺธาเทยฺยญฺจ  ๒  น
วินิปาเตติ ฯ อิเมหิ โข ฯเปฯ
                   อนฺธกวินฺทวคฺโค ทุติโย ฯ
                        ตสฺสุทฺทานํ
          กุลูปโก ปจฺฉาสมโณ       สมาธิ อนฺธกวินฺทํ
          มจฺฉรี วณฺณนา อิสฺสา      ทิฏฺฐิ วาจาย วายโมติ ๓ ฯ
                    ___________________
                     คิลานวคฺโค ตติโย
     [๑๒๑]    เอกํ   สมยํ   ภควา   เวสาลิยํ   วิหรติ   มหาวเน
กูฏาคารสาลายํ  ฯ  อถโข  ภควา  สายณฺหสมยํ ปฏิสลฺลานา วุฏฺฐิโต เยน
คิลานสาลา    เตนุปสงฺกมิ    อทฺทสา   โข   ภควา   อญฺญตรํ   ภิกฺขุํ
ทุพฺพลํ    คิลานกํ   ทิสฺวา   ปญฺญตฺเต   อาสเน   นิสีทิ   นิสชฺช   โข
ภควา   ภิกฺขู  อามนฺเตสิ  ยงฺกญฺจิ  ๔  ภิกฺขเว  ทุพฺพลํ  คิลานกํ  ปญฺจ
ธมฺมา   น   วิชหนฺติ   ตสฺเสตํ   ปาฏิกงฺขํ  นจิรสฺเสว  อาสวานํ  ขยา
อนาสวํ   เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ   อภิญฺญา
สจฺฉิกตฺวา   อุปสมฺปชฺช   วิหริสฺสติ   ๕   กตเม   ปญฺจ  อิธ  ภิกฺขเว
#๑ ม. ยุ. สมฺมาสตินี ฯ  ๒ ม. ยุ. จสทโท น ทิสฺสติ ฯ  ๓ ม. ยุ. วายมาติ ฯ
#๔ ม. ยุ. ยงฺกิญฺจิ ฯ  ๕ ม. วิหริสฺสตีติ ฯ
