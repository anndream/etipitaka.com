ปชานิสฺสติ  ฯเปฯ  อวิมุตฺตํ  วา  จิตฺตํ อวิมุตฺตํ จิตฺตนฺติ [๑]- ปชานิสฺสตีติ
เนตํ    ฐานํ    วิชฺชติ    ฯ   อเนกวิหิตํ   ปุพฺเพนิวาสํ   อนุสฺสริสฺสติ
เสยฺยถีทํ  เอกมฺปิ  ชาตึ  เทฺวปิ  ชาติโย  ฯเปฯ  อิติ  สาการํ สอุทฺเทสํ
อเนกวิหิตํ   ปุพฺเพนิวาสํ  อนุสฺสริสฺสตีติ  เนตํ  ฐานํ  วิชฺชติ  ฯ  ทิพฺเพน
จกฺขุนา    วิสุทฺเธน    อติกฺกนฺตมานุสเกน   สตฺเต   ปสฺสิสฺสติ   ฯเปฯ
ยถากมฺมูปเค  สตฺเต  ปชานิสฺสตีติ  เนตํ  ฐานํ  วิชฺชติ  ฯ อาสวานํ ขยา
ฯเปฯ สจฺฉิกตฺวา อุปสมฺปชฺช วิหริสฺสตีติ เนตํ ฐานํ วิชฺชติ ฯ
     โส    วต    ภิกฺขเว    ภิกฺขุ    สนฺเตน   สมาธินา   ปณีเตน
ปฏิปฺปสฺสทฺธิลทฺเธน  เอโกทิภาวาธิคเตน  อเนกวิหิตํ  อิทฺธิวิธํ ปจฺจนุภวิสฺสติ
ฯเปฯ  ยาว  พฺรหฺมโลกาปิ  กาเยน  วสํ  วตฺติสฺสตีติ  ฐานเมตํ วิชฺชติ ฯ
ทิพฺพาย    โสตธาตุยา   วิสุทฺธาย   อติกฺกนฺตมานุสิกาย   อุโภ   สทฺเท
สุณิสฺสติ  ทิพฺเพ  จ  มานุเส  จ เย ทูเร สนฺติเก จาติ ฐานเมตํ วิชฺชติ ฯ
ปรสตฺตานํ   ปรปุคฺคลานํ   เจตสา   เจโต   ปริจฺจ  ปชานิสฺสติ  สราคํ
วา   จิตฺตํ   สราคํ   จิตฺตนฺติ   ปชานิสฺสติ  ฯเปฯ  อวิมุตฺตํ  วา  จิตฺตํ
อวิมุตฺตํ    จิตฺตนฺติ   ปชานิสฺสตีติ   ฐานเมตํ   วิชฺชติ   ฯ   อเนกวิหิตํ
ปุพฺเพนิวาสํ   อนุสฺสริสฺสติ   เสยฺยถีทํ    เอกมฺปิ  ชาตึ  เทฺวปิ  ชาติโย
ฯเปฯ   อิติ   สาการํ  สอุทฺเทสํ  อเนกวิหิตํ  ปุพฺเพนิวาสํ  อนุสฺสริสฺสตีติ
ฐานเมตํ   วิชฺชติ   ฯ   ทิพฺเพน  จกฺขุนา  วิสุทฺเธน  อติกฺกนฺตมานุสเกน
สตฺเต  ปสฺสิสฺสติ  จวมาเน  อุปปชฺชมาเน  หีเน  ปณีเต สุวณฺเณ ทุพฺพณฺเณ
สุคเต    ทุคฺคเต    ยถากมฺมูปเค    สตฺเต    ปชานิสฺสตีติ   ฐานเมตํ
#๑ โป. ยุ. ฯเปฯ วิมุตฺตํ วา จิตฺตํ วิมุตฺตํ จิตฺตนฺติ ... ฯ
