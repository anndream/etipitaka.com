อปายํ   ทุคฺคตึ   วินิปาตํ   นิรยํ   อุปปชฺชติ  อิเม  โข  ภิกฺขเว  ปญฺจ
อาทีนวา   อกฺขนฺติยา   ฯ  ปญฺจิเม  ภิกฺขเว  อานิสํสา  ขนฺติยา  กตเม
ปญฺจ   พหุโน   ชนสฺส   ปิโย   โหติ   มนาโป   น  เวรพหุโล  โหติ
น   วชฺชพหุโล   อสมฺมูโฬฺห   กาลํ  กโรติ  กายสฺส  เภทา  ปรมฺมรณา
สุคตึ    สคฺคํ    โลกํ    อุปปชฺชติ    อิเม    โข    ภิกฺขเว   ปญฺจ
อานิสํสา ขนฺติยาติ ฯ
     [๒๑๖]   ปญฺจิเม   ภิกฺขเว   อาทีนวา  อกฺขนฺติยา  กตเม  ปญฺจ
พหุโน  ชนสฺส  อปฺปิโย  โหติ  อมนาโป  ลุทฺโธ  ๑  จ โหติ วิปฺปฏิสารี
จ     สมฺมูโฬฺห    กาลํ    กโรติ    กายสฺส    เภทา    ปรมฺมรณา
อปายํ   ทุคฺคตึ   วินิปาตํ   นิรยํ   อุปปชฺชติ  อิเม  โข  ภิกฺขเว  ปญฺจ
อาทีนวา   อกฺขนฺติยา   ฯ  ปญฺจิเม  ภิกฺขเว  อานิสํสา  ขนฺติยา  กตเม
ปญฺจ   พหุโน   ชนสฺส   ปิโย   โหติ  มนาโป  อลุทฺโธ  ๒  จ  โหติ
อวิปฺปฏิสารี   จ   อสมฺมูโฬฺห  กาลํ  กโรติ  กายสฺส  เภทา  ปรมฺมรณา
สุคตึ    สคฺคํ    โลกํ    อุปปชฺชติ    อิเม    โข    ภิกฺขเว   ปญฺจ
อานิสํสา ขนฺติยาติ ฯ
     [๒๑๗]   ปญฺจิเม   ภิกฺขเว  อาทีนวา  อปาสาทิเก  กตเม  ปญฺจ
อตฺตาปิ    อตฺตานํ    อุปวทติ    อนุวิจฺจ    วิญฺญู   ครหนฺติ   ปาปโก
กิตฺติสทฺโท   อพฺภุคฺคจฺฉติ   สมฺมูโฬฺห   กาลํ   กโรติ   กายสฺส   เภทา
ปรมฺมรณา   อปายํ   ทุคฺคตึ   วินิปาตํ   นิรยํ   อุปปชฺชติ   อิเม   โข
ภิกฺขเว   ปญฺจ   อาทีนวา  อปาสาทิเก  ฯ  ปญฺจิเม  ภิกฺขเว  อานิสํสา
#๑-๒ ม. ลุทฺโท อลุทฺโท ฯ
