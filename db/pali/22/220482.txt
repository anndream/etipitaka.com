     ฉหิ   ภิกฺขเว   ธมฺเมหิ  สมนฺนาคโต  ภิกฺขุ  ภพฺโพ  อนธิคตํ  วา
กุสลํ   ธมฺมํ   อธิคนฺตุํ   อธิคตํ   วา   กุสลํ  ธมฺมํ  ผาติกาตุํ  กตเมหิ
ฉหิ   อิธ   ภิกฺขเว  ภิกฺขุ  อายกุสโล  จ  โหติ  อปายกุสโล  จ  โหติ
อุปายกุสโล   จ   โหติ   อนธิคตานํ  กุสลานํ  ธมฺมานํ  อธิคมาย  ฉนฺทํ
ชเนติ  อธิคเต  กุสเล  ธมฺเม  สารกฺขติ  ๑  สาตจฺจกิริยาย สมฺปาเทติ
อิเมหิ   โข  ภิกฺขเว  ฉหิ  ธมฺเมหิ  สมนฺนาคโต  ภิกฺขุ  ภพฺโพ  อนธิคตํ
วา กุสลํ ธมฺมํ อธิคนฺตุํ อธิคตํ วา กุสลํ ธมฺมํ ผาติกาตุนฺติ ฯ
     [๓๕๑]  ๘๐  ฉหิ  ภิกฺขเว  ธมฺเมหิ  สมนฺนาคโต ภิกฺขุ น จิรสฺเสว
มหตฺตํ   ๒  เวปุลฺลตฺตํ  ปาปุณาติ  ธมฺเมสุ  กตเมหิ  ฉหิ  อิธ  ภิกฺขเว
ภิกฺขุ  อาโลกพหุโล  จ  โหติ  โยคพหุโล  จ  โหติ  ๓  เวทพหุโล  จ
โหติ   ๓   อสนฺตุฏฺฐิพหุโล   จ   อนิกฺขิตฺตธุโร   จ  กุสเลสุ  ธมฺเมสุ
อุตฺตริญฺจ   ปตาเรติ   อิเมหิ   โข  ภิกฺขเว  ฉหิ  ธมฺเมหิ  สมนฺนาคโต
ภิกฺขุ น จิรสฺเสว มหตฺตํ ๒ เวปุลฺลตฺตํ ปาปุณาติ ธมฺเมสูติ ฯ
     [๓๕๒]  ๘๑  ฉหิ  ภิกฺขเว  ธมฺเมหิ  สมนฺนาคโต ยถาภตํ นิกฺขิตฺโต
เอวํ   นิรเย   กตเมหิ   ฉหิ   ปาณาติปาตี   โหติ  อทินฺนาทายี  โหติ
กาเมสุ   มิจฺฉาจารี   โหติ   มุสาวาที  โหติ  ปาปิจฺโฉ  จ  มิจฺฉาทิฏฺฐิ
จ    อิเมหิ    โข   ภิกฺขเว   ฉหิ   ธมฺเมหิ   สมนฺนาคโต   ยถาภตํ
นิกฺขิตฺโต เอวํ นิรเย ฯ
     ฉหิ  ภิกฺขเว  ธมฺเมหิ  สมนฺนาคโต  ยถาภตํ  นิกฺขิตฺโต เอวํ สคฺเค
กตเมหิ   ฉหิ   ปาณาติปาตา   ปฏิวิรโต  โหติ  อทินฺนาทานา  ปฏิวิรโต
#๑ ม. อารกฺขติ ฯ  ๒ ม. ยุ. มหนฺตตํ ฯ  ๓ ม. อิเม ปาฐา นตฺถิ ฯ
