     [๒]   ปญฺจิมานิ   ภิกฺขเว   เสขพลานิ  กตมานิ  ปญฺจ  สทฺธาพลํ
หิริพลํ    โอตฺตปฺปพลํ    วิริยพลํ    ปญฺญาพลํ   ฯ   กตมญฺจ   ภิกฺขเว
สทฺธาพลํ    อิธ    ภิกฺขเว    อริยสาวโก    สทฺโธ   โหติ   สทฺทหติ
ตถาคตสฺส    โพธึ    อิติปิ    โส    ภควา    อรหํ   สมฺมาสมฺพุทฺโธ
วิชฺชาจรณสมฺปนฺโน     สุคโต    โลกวิทู    อนุตฺตโร    ปุริสทมฺมสารถิ
สตฺถา    เทวมนุสฺสานํ    พุทฺโธ    ภควาติ    อิทํ   วุจฺจติ   ภิกฺขเว
สทฺธาพลํ   ฯ   กตมญฺจ   ภิกฺขเว   หิริพลํ   อิธ  ภิกฺขเว  อริยสาวโก
หิริมา   โหติ   หิริยติ   กายทุจฺจริเตน   วจีทุจฺจริเตน   มโนทุจฺจริเตน
หิริยติ    ปาปกานํ    อกุสลานํ   ธมฺมานํ   สมาปตฺติยา   อิทํ   วุจฺจติ
ภิกฺขเว   หิริพลํ   ฯ   กตมญฺจ   ภิกฺขเว   โอตฺตปฺปพลํ   อิธ  ภิกฺขเว
อริยสาวโก   โอตฺตปฺปี   โหติ  โอตฺตปฺปติ  กายทุจฺจริเตน  วจีทุจฺจริเตน
มโนทุจฺจริเตน   โอตฺตปฺปติ   ปาปกานํ   อกุสลานํ  ธมฺมานํ  สมาปตฺติยา
อิทํ   วุจฺจติ   ภิกฺขเว   โอตฺตปฺปพลํ   ฯ   กตมญฺจ   ภิกฺขเว  วิริยพลํ
อิธ   ภิกฺขเว   อริยสาวโก   อารทฺธวิริโย   วิหรติ  อกุสลานํ  ธมฺมานํ
ปหานาย    กุสลานํ    ธมฺมานํ   อุปสมฺปทาย   ถามวา   ทฬฺหปรกฺกโม
อนิกฺขิตฺตธุโร   กุสเลสุ   ธมฺเมสุ   อิทํ   วุจฺจติ   ภิกฺขเว  วิริยพลํ  ฯ
กตมญฺจ    ภิกฺขเว   ปญฺญาพลํ   อิธ   ภิกฺขเว   อริยสาวโก   ปญฺญวา
โหติ   อุทยตฺถคามินิยา   ปญฺญาย   สมนฺนาคโต   อริยาย   นิพฺเพธิกาย
สมฺมาทุกฺขกฺขยคามินิยา     อิทํ    วุจฺจติ    ภิกฺขเว    ปญฺญาพลํ    ฯ
อิมานิ   โข   ภิกฺขเว   ปญฺจ   เสขพลานิ  ตสฺมา  ติห  ภิกฺขเว  เอวํ
