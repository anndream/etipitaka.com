อรหโต  สมฺมาสมฺพุทฺธสฺส  ปุพฺเพว  สมฺโพธา อนภิสมฺพุทฺธสฺส โพธิสตฺตสฺเสว
สโต   อยํ   ตติโย   มหาสุปิโน   ปาตุรโหสิ   ฯ  ปุน  จปรํ  ภิกฺขเว
ตถาคตสฺส   อรหโต  สมฺมาสมฺพุทฺธสฺส  ปุพฺเพว  สมฺโพธา  อนภิสมฺพุทฺธสฺส
โพธิสตฺตสฺเสว   สโต   จตฺตาโร   สกุณา   นานาวณฺณา   จตูหิ  ทิสาหิ
อาคนฺตฺวา    ปาทมูเล   นิปติตฺวา   สพฺพเสตา   สมฺปชฺชึสุ   ตถาคตสฺส
ภิกฺขเว   อรหโต   สมฺมาสมฺพุทฺธสฺส   ปุพฺเพว  สมฺโพธา  อนภิสมฺพุทฺธสฺส
โพธิสตฺตสฺเสว   สโต   อยํ   จตุตฺโถ   มหาสุปิโน  ปาตุรโหสิ  ฯ  ปุน
จปรํ   ภิกฺขเว   ตถาคโต   อรหํ   สมฺมาสมฺพุทฺโธ   ปุพฺเพว  สมฺโพธา
อนภิสมฺพุทฺโธ  โพธิสตฺโตว  สมาโน  มหโต  มิฬฺหปพฺพตสฺส อุปรูปริ จงฺกมติ
อลิปฺปมาโน   มิเฬฺหน   ตถาคตสฺส   ภิกฺขเว   อรหโต  สมฺมาสมฺพุทฺธสฺส
ปุพฺเพว   สมฺโพธา   อนภิสมฺพุทฺธสฺส  โพธิสตฺตสฺเสว  สโต  อยํ  ปญฺจโม
มหาสุปิโน    ปาตุรโหสิ    ฯ   ยมฺปิ   ภิกฺขเว   ตถาคตสฺส   อรหโต
สมฺมาสมฺพุทฺธสฺส  ปุพฺเพว  สมฺโพธา  อนภิสมฺพุทฺธสฺส  โพธิสตฺตสฺเสว  สโต
อยํ   มหาปฐวี  มหาสยนํ  อโหสิ  หิมวา  ปพฺพตราชา  พิมฺโพหนํ  อโหสิ
ปุรตฺถิเม   สมุทฺเท   วาโม   หตฺโถ  โอหิโต  อโหสิ  ปจฺฉิเม  สมุทฺเท
ทกฺขิโณ   หตฺโถ   โอหิโต   อโหสิ   ทกฺขิเณ   สมุทฺเท   อุโภ  ปาทา
โอหิตา  อเหสุํ  ตถาคเตน  ภิกฺขเว  อรหตา  สมฺมาสมฺพุทฺเธน  อนุตฺตรา
สมฺมาสมฺโพธิ   อภิสมฺพุทฺธา  ตสฺส  อภิสมฺโพธาย  อยํ  ปฐโม  มหาสุปิโน
ปาตุรโหสิ   ฯ   ยมฺปิ   ภิกฺขเว   ตถาคตสฺส  อรหโต  สมฺมาสมฺพุทฺธสฺส
ปุพฺเพว    สมฺโพธา    อนภิสมฺพุทฺธสฺส   โพธิสตฺตสฺเสว   สโต   ติริยา
