               ปจฺจตฺถิกาสฺส ทุกฺขิตา
               ภวนฺติ ทิสฺวา มุขํ อวิการํ ๑ ปุราณํ
               ชปฺเปน มนฺเตน สุภาสิเตน
               อนุปฺปทาเนน ปเวณิยา วา
               ยถา ยถา ยตฺถ ลเภถ อตฺถํ
               ตถา ตถา ตตฺถ ปรกฺกเมยฺย
               สเจ ปชาเนยฺย ๒ อลพฺภเนยฺโย
               มยา วา อญฺเญน วา เอส อตฺโถ
               อโสจมาโน อธิวาสเยยฺย
               กมฺมํ ทฬฺหํ กินฺติ กโรมิทานีติ ฯ
     [๔๙]  เอกํ  สมยํ  ภควา สาวตฺถิยํ วิหรติ เชตวเน อนาถปิณฺฑิกสฺส
อาราเม    ฯ    อถโข   ราชา   ปเสนทิ   โกสโล   เยน   ภควา
เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ
เตน   โข   ปน   สมเยน   มลฺลิกา   เทวี   กาลกตา  โหติ  อถโข
อญฺญตโร    ปุริโส    เยน   ราชา   ปเสนทิ   โกสโล   เตนุปสงฺกมิ
อุปสงฺกมิตฺวา   รญฺโญ   ปเสนทิสฺส   โกสลสฺส   อุปกณฺณเก   อาโรเจสิ
มลฺลิกา  เทว  ๓  เทวี  กาลกตาติ  เอวํ วุตฺเต ราชา ปเสนทิ โกสโล
ทุกฺขี   ทุมฺมโน   ปตฺตกฺขนฺโธ  อโธมุโข  ปชฺฌายนฺโต  อปฺปฏิภาโณ  นิสีทิ
อถโข  ภควา  ราชานํ  ปเสนทึ  โกสลํ  ทุกฺขึ  ทุมฺมนํ ปตฺตกฺขนฺธํ อโธมุขํ
#๑ โป. อธิการํ ฯ  ๒ โป. ยุ. สเจว ชาเนยฺย ฯ  ๓ ม. เทวี เทว ฯ
