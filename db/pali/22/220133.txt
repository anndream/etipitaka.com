ภิกฺขุ   น   พหุกิจฺโจ   โหติ   น   พหุกรณีโย  พฺยตฺโต  กึกรณีเยสุ  น
ริญฺจติ    ปฏิสลฺลานํ   อนุยุญฺชติ   อชฺฌตฺตํ   เจโตสมถํ   อยํ   ภิกฺขเว
ปฐโม   ธมฺโม   เสขสฺส  ภิกฺขุโน  อปริหานาย  สํวตฺตติ  ฯ  ปุน  จปรํ
ภิกฺขเว   เสโข  ภิกฺขุ  น  อปฺปมตฺตเกน  กมฺเมน  ทิวสํ  อตินาเมติ  น
ริญฺจติ    ปฏิสลฺลานํ   อนุยุญฺชติ   อชฺฌตฺตํ   เจโตสมถํ   อยํ   ภิกฺขเว
ทุติโย   ธมฺโม   เสขสฺส  ภิกฺขุโน  อปริหานาย  สํวตฺตติ  ฯ  ปุน  จปรํ
ภิกฺขเว  เสโข  ภิกฺขุ  อสํสฏฺโฐ  วิหรติ  สคหฏฺฐปพฺพชิเตหิ  อนนุโลมิเกน
คิหิสํสคฺเคน   น   ริญฺจติ   ปฏิสลฺลานํ   อนุยุญฺชติ   อชฺฌตฺตํ  เจโตสมถํ
อยํ  ภิกฺขเว  ตติโย  ธมฺโม  เสขสฺส  ภิกฺขุโน  อปริหานาย  สํวตฺตติ  ฯ
ปุน  จปรํ  ภิกฺขเว  เสโข  ภิกฺขุ  น  อติกาเลน  คามํ  ปวิสติ นาติทิวา
ปฏิกฺกมติ    น   ริญฺจติ   ปฏิสลฺลานํ   อนุยุญฺชติ   อชฺฌตฺตํ   เจโตสมถํ
อยํ  ภิกฺขเว  จตุตฺโถ  ธมฺโม  เสขสฺส  ภิกฺขุโน  อปริหานาย  สํวตฺตติ ฯ
ปุน    จปรํ    ภิกฺขเว   เสโข   ภิกฺขุ   ยายํ   กถา   อภิสลฺเลขิกา
เจโตวิวรณสปฺปายา   เสยฺยถีทํ   อปฺปิจฺฉกถา   สนฺตุฏฺฐิกถา  ปวิเวกกถา
อสํสคฺคกถา   วิริยารมฺภกถา  สีลกถา  สมาธิกถา  ปญฺญากถา  วิมุตฺติกถา
วิมุตฺติญาณทสฺสนกถา   เอวรูปิยา   กถาย   นิกามลาภี  โหติ  อกิจฺฉลาภี
อกสิรลาภี   น   ริญฺจติ   ปฏิสลฺลานํ   อนุยุญฺชติ   อชฺฌตฺตํ   เจโตสมถํ
อยํ  ภิกฺขเว  ปญฺจโม  ธมฺโม เสขสฺส ภิกฺขุโน อปริหานาย สํวตฺตติ ฯ อิเม
โข ภิกฺขเว ปญฺจ ธมฺมา เสขสฺส ภิกฺขุโน อปริหานาย สํวตฺตนฺตีติ ฯ
                    เถรวคฺโค จตุตฺโถ ฯ
