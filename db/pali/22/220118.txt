อรญฺญวนปตฺถานิ   ปนฺตานิ  เสนาสนานิ  ปฏิเสวิตุํ  ปุรา  มํ  โส  ธมฺโม
อาคจฺฉติ   อนิฏฺโฐ   อกนฺโต   อมนาโป   หนฺทาหํ   ปฏิกจฺเจว   วิริยํ
อารภามิ    อปฺปตฺตสฺส   ปตฺติยา   อนธิคตสฺส   อธิคมาย   อสจฺฉิกตสฺส
สจฺฉิกิริยาย   เยนาหํ   ธมฺเมน   สมนฺนาคโต   ชิณฺณโกปิ   ผาสุํ   ๑
วิหริสฺสามีติ   อิทํ   ภิกฺขเว   ปฐมํ  อนาคตภยํ  สมฺปสฺสมาเนน  อลเมว
ภิกฺขุนา  อปฺปมตฺเตน  อาตาปินา  ปหิตตฺเตน  วิหริตุํ  อปฺปตฺตสฺส  ปตฺติยา
อนธิคตสฺส   อธิคมาย  อสจฺฉิกตสฺส  สจฺฉิกิริยาย  ฯ  ปุน  จปรํ  ภิกฺขเว
ภิกฺขุ   อิติ   ปฏิสญฺจิกฺขติ   อหํ  โข  เอตรหิ  อปฺปาพาโธ  อปฺปาตงฺโก
สมเวปากินิยา   คหณิยา  สมนฺนาคโต  นาติสีตาย  นาจฺจุณฺหาย  มชฺฌิมาย
ปธานกฺขมาย   โหติ   โข   ปน   โส   สมโย  ยํ  อิมํ  กายํ  พฺยาธิ
ผุสติ  พฺยาธิเตน  โข  ปน  พฺยาธินา  ๒  อภิภูเตน  น  สุกรํ  พุทฺธานํ
สาสนํ   มนสิกาตุํ   น   สุกรานิ  อรญฺญวนปตฺถานิ  ปนฺตานิ  เสนาสนานิ
ปฏิเสวิตุํ   ปุรา  มํ  โส  ธมฺโม  อาคจฺฉติ  อนิฏฺโฐ  อกนฺโต  อมนาโป
หนฺทาหํ   ปฏิกจฺเจว   วิริยํ   อารภามิ  อปฺปตฺตสฺส  ปตฺติยา  อนธิคตสฺส
อธิคมาย   อสจฺฉิกตสฺส   สจฺฉิกิริยาย   เยนาหํ   ธมฺเมน   สมนฺนาคโต
พฺยาธิโตปิ    ผาสุํ    วิหริสฺสามีติ   อิทํ   ภิกฺขเว   ทุติยํ   อนาคตภยํ
สมฺปสฺสมาเนน  อลเมว  ภิกฺขุนา  อปฺปมตฺเตน อาตาปินา ปหิตตฺเตน วิหริตุํ
อปฺปตฺตสฺส   ปตฺติยา  อนธิคตสฺส  อธิคมาย  อสจฺฉิกตสฺส  สจฺฉิกิริยาย  ฯ
ปุน  จปรํ  ภิกฺขเว  ภิกฺขุ  อิติ  ปฏิสญฺจิกฺขติ  เอตรหิ  โข  [๓]- สุสสฺสํ
#๑ ยุ. ผาสุ ฯ สพฺพตฺถ อีทิสเมว ฯ  ๒ ยุ. วฺยาพาธาภิภูเตน ฯ  ๓ ม. ยุ. สุภิกฺขํ ฯ
