โข   อายสฺมา   จิตฺโต   หตฺถิสารีปุตฺโต  เอกโก  วูปกฏฺโฐ  อปฺปมตฺโต
อาตาปี   ปหิตตฺโต   วิหรนฺโต   น   จิรสฺเสว   ยสฺสตฺถาย   กุลปุตฺตา
สมฺมเทว  อคารสฺมา  อนคาริยํ  ปพฺพชนฺติ  ตทนุตฺตรํ  พฺรหฺมจริยปริโยสานํ
ทิฏฺเฐว   ธมฺเม   สยํ   อภิญฺญา   สจฺฉิกตฺวา   อุปสมฺปชฺช  วิหาสิ  ๑
ขีณา   ชาติ   วุสิตํ   พฺรหฺมจริยํ   กตํ   กรณียํ   นาปรํ  อิตฺถตฺตายาติ
อพฺภญฺญาสิ   อญฺญตโร   จ   ปนายสฺมา   จิตฺโต  หตฺถิสารีปุตฺโต  อรหตํ
อโหสีติ ฯ
     [๓๓๒]  ๖๑  เอกํ  ๒  สมยํ  ภควา  พาราณสิยํ วิหรติ อิสิปตเน
มิคทาเย   ฯ   เตน   โข   ปน  สมเยน  สมฺพหุลานํ  เถรานํ  ภิกฺขูนํ
ปจฺฉาภตฺตํ      ปิณฺฑปาตปฏิกฺกนฺตานํ      มณฺฑลมาเฬ      สนฺนิสินฺนานํ
สนฺนิปติตานํ   อยมนฺตรา   กถา   อุทปาทิ   วุตฺตมิทํ   อาวุโส  ภควตา
ปรายเน เมตฺเตยฺยปเญฺห
         โย อุภนฺเต ๓ วิทิตฺวาน     มชฺเฌ มนฺตา น ลิมฺปติ
         ตํ พฺรูมิ มหาปุริโส ๔       โสธ สิพฺพนิมจฺจคาติ ๕ ฯ
     กตโม   นุ   โข  อาวุโส  เอโก  อนฺโต  กตโม  ทุติโย  อนฺโต
กึ มชฺเฌ กา สิพฺพนีติ ฯ
     เอวํ   วุตฺเต   อญฺญตโร  ภิกฺขุ  เถเร  ภิกฺขู  เอตทโวจ  ผสฺโส
โข   อาวุโส   เอโก  อนฺโต  ผสฺสสมุทโย  ทุติโย  อนฺโต  ผสฺสนิโรโธ
มชฺเฌ    ตณฺหา   สิพฺพนี   ตณฺหา   หิ   นํ   สิพฺพติ   ตสฺส   ตสฺเสว
#๑ โป. วิหรติ ฯ  ๒ โป. ม. ยุ. ปุรโต เอวํ เม สุตนฺติ ทิสฺสติ ฯ  ๓ โป. อุโภ
#อนฺเต ฯ ม. อุโภนฺเต ฯ  ๔ ม. ยุ. มหาปุริโสติ ฯ  ๕ ม. สิพฺพินิ ... ฯ
