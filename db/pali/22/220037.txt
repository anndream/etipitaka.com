นาม   ราชกุมาโร   โส   เอวมาห   ยเทว   โส   โหติ  อิตฺถี  วา
ปุริโส   วา   พุทฺธํ  สรณํ  คโต  ธมฺมํ  สรณํ  คโต  สงฺฆํ  สรณํ  คโต
ปาณาติปาตา   ปฏิวิรโต   อทินฺนาทานา  ปฏิวิรโต  กาเมสุ  มิจฺฉาจารา
ปฏิวิรโต   มุสาวาทา   ปฏิวิรโต   สุราเมรยมชฺชปมาทฏฺฐานา  ปฏิวิรโต
โส  กายสฺส  เภทา  ปรมฺมรณา  สุคติญฺเญว  อุปปชฺชติ  โน  ทุคฺคตินฺติ ฯ
สาหํ   ภนฺเต   ภควนฺตํ  ปุจฺฉามิ  กถํรูเป  นุ  ๑  โข  ภนฺเต  สตฺถริ
ปสนฺโน   กายสฺส  เภทา  ปรมฺมรณา  สุคติญฺเญว  อุปปชฺชติ  โน  ทุคฺคตึ
กถํรูเป   ธมฺเม   ปสนฺโน   กายสฺส   เภทา   ปรมฺมรณา   สุคติญฺเญว
อุปปชฺชติ  โน  ทุคฺคตึ  กถํรูเป  สงฺเฆ  ปสนฺโน กายสฺส เภทา ปรมฺมรณา
สุคติญฺเญว    อุปปชฺชติ   โน   ทุคฺคตึ   กถํรูเปสุ   สีเลสุ   ปริปูรการี
กายสฺส   เภทา   ปรมฺมรณา   สุคติญฺเญว  อุปปชฺชติ  โน  ทุคฺคตินฺติ  ฯ
ยาวตา   จุนฺทิ   สตฺตา   อปทา   วา   ทฺวิปทา   วา  จตุปฺปทา  วา
พหุปฺปทา   วา   รูปิโน   วา   อรูปิโน   วา  สญฺญิโน  วา  อสญฺญิโน
วา   เนวสญฺญินาสญฺญิโน   วา   ตถาคโต   เตสํ   อคฺคมกฺขายติ  อรหํ
สมฺมาสมฺพุทฺโธ   ฯ   เย   โข   จุนฺทิ   พุทฺเธ   ปสนฺนา  อคฺเค  เต
ปสนฺนา   อคฺเค   โข   ปน   ปสนฺนานํ   อคฺโค   วิปาโก   โหติ  ฯ
ยาวตา   จุนฺทิ   ธมฺมา   สงฺขตา   วา  อสงฺขตา  วา  วิราโค  เตสํ
อคฺคมกฺขายติ    ยทิทํ    มทนิมฺมทโน    ปิปาสวินโย    อาลยสมุคฺฆาโต
วฏฺฏูปจฺเฉโท  ตณฺหกฺขโย  ๒  วิราโค  นิโรโธ  นิพฺพานํ ฯ เย โข จุนฺทิ
#๑ ม. นุสทฺโท นตฺถิ ฯ  ๒ ม. ตณฺหากฺขโย ฯ
