ตถา  ตถา  เตสํ  ตถาคโต  ปุพฺเพนิวาสานุสฺสตึ  ยถาภูตํ  ญาเณน  ปญฺหํ
ปุฏฺโฐ  พฺยากโรติ  ฯ  ตตฺร  เจ  ภิกฺขเว ปเร ตถาคตํ สตฺตานํ จุตูปปาตํ
ยถาภูตํ    ญาเณน    อุปสงฺกมิตฺวา    ปญฺหํ    ปุจฺฉนฺติ   ยถา   ยถา
ภิกฺขเว   ตถาคตสฺส   สตฺตานํ   จุตูปปาตํ   ยถาภูตํ  ญาณํ  วิทิตํ  ตถา
ตถา   เตสํ   ตถาคโต   สตฺตานํ   จุตูปปาตํ   ยถาภูตํ  ญาเณน  ปญฺหํ
ปุฏฺโฐ  พฺยากโรติ  ฯ  ตตฺร  เจ  ภิกฺขเว ปเร ตถาคตํ อาสวานํ ขยํ ๑
ยถาภูตํ    ญาเณน    อุปสงฺกมิตฺวา    ปญฺหํ    ปุจฺฉนฺติ   ยถา   ยถา
ตถาคตสฺส   อาสวานํ   ขยํ   ยถาภูตํ   ญาณํ  วิทิตํ  ตถา  ตถา  เตสํ
ตถาคโต  อาสวานํ  ขยํ  ยถาภูตํ  ญาเณน  ปญฺหํ  ปุฏฺโฐ  พฺยากโรติ  ฯ
ตตฺร  ภิกฺขเว  ยมฺปิทํ  ๒  ฐานญฺจ ฐานโต อฏฺฐานญฺจ อฏฺฐานโต ยถาภูตํ
ญาณํ    ตมฺปิ    สมาหิตสฺส   วทามิ   โน   อสมาหิตสฺส   ฯ   ยมฺปิทํ
อตีตานาคตปจฺจุปฺปนฺนานํ  กมฺมสมาทานานํ  ฐานโส  เหตุโส วิปากํ ยถาภูตํ
ญาณํ    ตมฺปิ    สมาหิตสฺส   วทามิ   โน   อสมาหิตสฺส   ฯ   ยมฺปิทํ
ภิกฺขเว  ๓  ฌานวิโมกฺขสมาธิสมาปตฺตีนํ สงฺกิเลสํ โวทานํ วุฏฺฐานํ ยถาภูตํ
ญาณํ    ตมฺปิ    สมาหิตสฺส   วทามิ   โน   อสมาหิตสฺส   ฯ   ยมฺปิทํ
ภิกฺขเว  ๓  ปุพฺเพนิวาสานุสฺสตึ  ยถาภูตํ  ญาณํ  ตมฺปิ  สมาหิตสฺส วทามิ
โน   อสมาหิตสฺส   ฯ  ยมฺปิทํ  สตฺตานํ  จุตูปปาตํ  ยถาภูตํ  ญาณํ  ตมฺปิ
สมาหิตสฺส  วทามิ  โน  อสมาหิตสฺส  ฯ  ยมฺปิทํ  อาสวานํ  ขยํ  ยถาภูตํ
ญาณํ    ตมฺปิ    สมาหิตสฺส    วทามิ    โน   อสมาหิตสฺส   ฯ   อิติ
#๑ ม. ยุ. ขยา ฯ อปรํปิ เอวํ ญาตพฺพํ ฯ ๒ โป. ยทิทํ ฯ สพฺพตฺถ เอวํ อีทิสเมว ฯ
#๓ ม. ยุ. อยํ ปาโฐ นตฺถิ ฯ
