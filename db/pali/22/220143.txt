อาชีวโต    รกฺขํ    ปจฺจาสึสามิ    ฯ    ปริสุทฺธธมฺมเทสโน   สมาโน
ปริสุทฺธธมฺมเทสโนมฺหีติ  ปฏิชานามิ  ปริสุทฺธา  เม ธมฺมเทสนา ปริโยทาตา
อสงฺกิลิฏฺฐาติ   น   จ   มํ   สาวกา  ธมฺมเทสนโต  รกฺขนฺติ  น  จาหํ
สาวเกหิ   ธมฺมเทสนโต   รกฺขํ   ปจฺจาสึสามิ   ฯ  ปริสุทฺธเวยฺยากรโณ
สมาโน   ปริสุทฺธเวยฺยากรโณมฺหีติ  ปฏิชานามิ  ปริสุทฺธํ  เม  เวยฺยากรณํ
ปริโยทาตํ    อสงฺกิลิฏฺฐนฺติ    น    จ   มํ   สาวกา   เวยฺยากรณโต
รกฺขนฺติ   น   จาหํ   สาวเกหิ   เวยฺยากรณโต  รกฺขํ  ปจฺจาสึสามิ  ฯ
ปริสุทฺธญาณทสฺสโน     สมาโน     ปริสุทฺธญาณทสฺสโนมฺหีติ    ปฏิชานามิ
ปริสุทฺธํ   เม  ญาณทสฺสนํ  ปริโยทาตํ  อสงฺกิลิฏฺฐนฺติ  น  จ  มํ  สาวกา
ญาณทสฺสนโต    รกฺขนฺติ   น   จาหํ   สาวเกหิ   ญาณทสฺสนโต   รกฺขํ
ปจฺจาสึสามีติ ฯ
                    กกุธวคฺโค ปญฺจโม ฯ
                        ตสฺสุทฺทานํ
        เทฺว สมฺปทา พฺยากรณํ      ผาสุกุปฺเปน ปญฺจมํ ๑
        สุตํ กถญฺจ อรญฺญํ          สีหกกุเธน เต ทสาติ ๒ ฯ
                  ทุติโย ปณฺณาสโก สมตฺโต ฯ
                      _______________
#๑ ม. ผาสุอกุปฺปปญฺจมํ ฯ  ๒ ม. ... กถา อารญฺญโก สีโห จ กกฺโธ ทสาติ ฯ
