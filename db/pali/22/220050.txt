จาหํ   อาทิยามิ   โภคา   จ   เม   ปริกฺขยํ  คจฺฉนฺตีติ  อิติสฺส  โหติ
อวิปฺปฏิสาโร  ฯ  ตสฺส  เจ  คหปติ  อริยสาวกสฺส  อิเม  ปญฺจ  โภคานํ
อาทิเย   อาทิยโต   โภคา   อภิวฑฺฒนฺติ   ตสฺส  เอวํ  โหติ  เย  วต
โภคานํ   อาทิยา   เต   จาหํ  อาทิยามิ  โภคา  จ  เม  อภิวฑฺฒนฺตีติ
อิติสฺส โหติ อวิปฺปฏิสาโร ๑ อุภเยเนว อวิปฺปฏิสาโรติ ฯ
         ภุตฺตา โภคา ภตา ภจฺจา     วิติณฺณา อาปทาสุ เม
         อุทฺธคฺคา ทกฺขิณา ทินฺนา      อโถ ปญฺจ พลี กตา
         อุปฏฺฐิตา สีลวนฺโต          สญฺญตา พฺรหฺมจารโย ๒
         ยทตฺถํ โภคมิจฺเฉยฺย         ปณฺฑิโต ฆรมาวสํ
         โส เม อตฺโถ อนุปฺปตฺโต     กตํ อนนุตาปิยํ ฯG
         เอตํ อนุสฺสรํ มจฺโจ         อริยธมฺเม ฐิโต นโร
         อิเธว นํ ปสํสนฺติ           เปจฺจ สคฺเค ปโมทตีติ ๓ ฯ
     [๔๒]   สปฺปุริโส   ภิกฺขเว   กุเล   ชายมาโน   พหุโน  ชนสฺส
อตฺถาย   หิตาย  สุขาย  โหติ  มาตาปิตูนํ  ๔  อตฺถาย  หิตาย  สุขาย
โหติ   ปุตฺตทารสฺส   อตฺถาย  หิตาย  สุขาย  โหติ  ทาสกมฺมกรโปริสสฺส
อตฺถาย     หิตาย     สุขาย     โหติ     มิตฺตามจฺจานํ     อตฺถาย
หิตาย   สุขาย   โหติ   สมณพฺราหฺมณานํ  อตฺถาย  หิตาย  สุขาย  โหติ
เสยฺยถาปิ   ภิกฺขเว   มหาเมโฆ   สพฺพสสฺสานิ   สมฺปาเทนฺโต   พหุโน
ชนสฺส  อตฺถาย  หิตาย  สุขาย  โหติ  เอวเมว  โข  ภิกฺขเว  สปฺปุริโส
#๑ ม. ยุ. อยํ ปาโฐ น ทิสฺสติ ฯ  ๒ ยุ. พฺรหฺมจาริโย ฯ  ๓ ยุ. สคฺเค จ โมทตีติ ฯ
#๔ ม. ยุ. มาตาปิตุนฺนํ ฯ
