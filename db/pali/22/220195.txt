                      จตุตฺถปณฺณาสโก
                     สทฺธมฺมวคฺโค ปฐโม
                        __________
     [๑๕๑]    ปญฺจหิ    ภิกฺขเว   ธมฺเมหิ   สมนฺนาคโต   สุณนฺโตปิ
สทฺธมฺมํ   อภพฺโพ  นิยามํ  โอกฺกมิตุํ  กุสเลสุ  ธมฺเมสุ  สมฺมตฺตํ  กตเมหิ
ปญฺจหิ  กถํ  ปริโภติ  กถิกํ  ๑  ปริโภติ  อตฺตานํ  ปริโภติ วิกฺขิตฺตจิตฺโต
ธมฺมํ     สุณาติ    อเนกคฺคจิตฺโต    อโยนิโส    [๒]-    มนสิกโรติ
อิเมหิ   โข   ภิกฺขเว  ปญฺจหิ  ธมฺเมหิ  สมนฺนาคโต  สุณนฺโตปิ  สทฺธมฺมํ
อภพฺโพ   นิยามํ   โอกฺกมิตุํ   กุสเลสุ   ธมฺเมสุ   สมฺมตฺตํ   ฯ  ปญฺจหิ
ภิกฺขเว  ธมฺเมหิ  สมนฺนาคโต  สุณนฺโต ๓ สทฺธมฺมํ ภพฺโพ นิยามํ โอกฺกมิตุํ
กุสเลสุ    ธมฺเมสุ    สมฺมตฺตํ   กตเมหิ   ปญฺจหิ   น   กถํ   ปริโภติ
น    กถิกํ   ปริโภติ   น   อตฺตานํ   ปริโภติ   อวิกฺขิตฺตจิตฺโต   ธมฺมํ
สุณาติ   เอกคฺคจิตฺโต  โยนิโส  [๒]-  มนสิกโรติ  อิเมหิ  โข  ภิกฺขเว
ปญฺจหิ  ธมฺเมหิ  สมนฺนาคโต  สุณนฺโต  สทฺธมฺมํ  ภพฺโพ  นิยามํ  โอกฺกมิตุํ
กุสเลสุ ธมฺเมสุ สมฺมตฺตนฺติ ฯ
     [๑๕๒]    ปญฺจหิ    ภิกฺขเว   ธมฺเมหิ   สมนฺนาคโต   สุณนฺโตปิ
สทฺธมฺมํ   อภพฺโพ  นิยามํ  โอกฺกมิตุํ  กุสเลสุ  ธมฺเมสุ  สมฺมตฺตํ  กตเมหิ
ปญฺจหิ     กถํ     ปริโภติ    กถิกํ    ปริโภติ    อตฺตานํ    ปริโภติ
ทุปฺปญฺโญ   โหติ  ชโฬ  เอฬมูโค  อนญฺญาเต  อญฺญาตมานี  โหติ  อิเมหิ
#๑ โป. กถิตํ ฯ สพฺพตฺถวาเรสุ อีทิสเมว ฯ  ๒ ม. ยุ. เอตฺถนฺตเร จสทฺโท อตฺถิ ฯ
#๓ โป. สุณนฺโตปิ ฯ อิโต ปรํ เอวํ ญาตพฺพํ ฯ
