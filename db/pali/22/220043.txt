ปนาหํ   ภควโต   สทฺธาย   คจฺฉามีติ   ฯ   เอวเมตํ   สีห  เอวเมตํ
สีห  ทายโก  สีห  ๑  ทานปติ  กายสฺส  เภทา  ปรมฺมรณา  สุคตึ สคฺคํ
โลกํ อุปปชฺชตีติ ฯ
               ททํ ปิโย โหติ ภชนฺติ นํ พหู
               กิตฺตึ จ ปปฺโปติ ยสสฺส วฑฺฒติ ๒
               อมงฺกุภูโต ปริสํ วิคาหติ
               วิสารโท โหติ นโร อมจฺฉรี
               ตสฺมา หิ ทานานิ ททนฺติ ปณฺฑิตา
               วิเนยฺย มจฺเฉรมลํ สุเขสิโน
               เต ทีฆรตฺตํ ติทิเว ปติฏฺฐิตา
               เทวานํ สหพฺยคตา รมนฺติ เต
               กตาวกาสา กตกุสลา อิโต จุตา
               สยมฺปภา อนุวิจรนฺติ นนฺทเน ๓
               เต ตตฺถ นนฺทนฺติ รมนฺติ โมทเร
               สมปฺปิตา กามคุเณหิ ปญฺจหิ ฯ
               กตฺวาน วากฺยํ อสิตสฺส ตาทิโน
               กมนฺติ สพฺเพ ๔ สุคตสฺส สาวกาติ ฯ
     [๓๕]    ปญฺจิเม   ภิกฺขเว   ทาเน   อานิสํสา   กตเม   ปญฺจ
พหุโน    ชนสฺส   ปิโย   โหติ   มนาโป   สนฺโต   สปฺปุริสา   ภชนฺติ
กลฺยาโณ   กิตฺติสทฺโท   อพฺภุคฺคจฺฉติ   คิหิธมฺมา   อนปคโต   ๕  โหติ
#๑ ม. สีหาติ นตฺถิ ฯ  ๒ ม. ยุ. ยโส จ วฑฺฒติ ฯ  ๓ ม. ยุ. นนฺทนํ ฯ
#๔ ม. ยุ. รมนฺติ สคฺเค ฯ  ๕ ยุ. อนเปโต ฯ
