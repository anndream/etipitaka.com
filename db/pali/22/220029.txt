ปจฺจเวกฺขณานิมิตฺตํ   สุคฺคหิตํ   โหติ   สุมนสิกตํ   สูปธาริตํ   สุปฺปฏิวิทฺธํ
ปญฺญาย   อริยสฺส   ภิกฺขเว   ปญฺจงฺคิกสฺส  สมฺมาสมาธิสฺส  อยํ  ปญฺจมา
ภาวนา  ฯ เอวํ ภาวิเต โข ภิกฺขเว ภิกฺขุ อริเย ปญฺจงฺคิเก สมฺมาสมาธิมฺหิ
เอวํ     พหุลีกเต    ยสฺส    ยสฺส    อภิญฺญาสจฺฉิกรณียสฺส    ธมฺมสฺส
จิตฺตํ   อภินินฺนาเมติ   อภิญฺญาสจฺฉิกิริยาย   ตตฺร   ตเตฺรว   สกฺขิภพฺพตํ
ปาปุณาติ  สติ  สติ  อายตเน  เสยฺยถาปิ  ภิกฺขเว  อุทกมณิโก  อาธาเร
ฐปิโต   ปูโร   อุทกสฺส  สมติตฺติโก  กากเปยฺโย  ตเมนํ  พลวา  ปุริโส
ยโต  ยโต  อาวฏฺเฏยฺย  ๑  อาคจฺเฉยฺย  อุทกนฺติ  ฯ  เอวํ  ภนฺเต ฯ
เอวเมว  โข  ภิกฺขเว ภิกฺขุ เอวํ ภาวิเต อริเย ปญฺจงฺคิเก สมฺมาสมาธิมฺหิ
เอวํ     พหุลีกเต    ยสฺส    ยสฺส    อภิญฺญาสจฺฉิกรณียสฺส    ธมฺมสฺส
จิตฺตํ   อภินินฺนาเมติ   อภิญฺญาสจฺฉิกิริยาย   ตตฺร   ตเตฺรว   สกฺขิภพฺพตํ
ปาปุณาติ   สติ   สติ   อายตเน   เสยฺยถาปิ  ภิกฺขเว  สเม  ภูมิภาเค
โปกฺขรณี  จตุรสฺสา  ๒  อาลิพทฺธา  ปูรา อุทกสฺส สมติตฺติกา กากเปยฺยา
ตเมนํ   พลวา   ปุริโส   ยโต   ยโต   อาลึ   มุญฺเจยฺย  อาคจฺเฉยฺย
อุทกนฺติ  ฯ  เอวํ  ภนฺเต  ฯ  เอวเมว  โข  ภิกฺขเว ภิกฺขุ เอวํ ภาวิเต
อริเย  ปญฺจงฺคิเก  สมฺมาสมาธิมฺหิ  เอวํ  พหุลีกเต  ยสฺส  ยสฺส  อภิญฺญา
สจฺฉิกรณียสฺส    ธมฺมสฺส    จิตฺตํ    อภินินฺนาเมติ    อภิญฺญาสจฺฉิกิริยาย
ตตฺร   ตเตฺรว   สกฺขิภพฺพตํ   ปาปุณาติ  สติ  สติ  อายตเน  เสยฺยถาปิ
ภิกฺขเว   สุภูมิยํ   จาตุมฺมหาปเถ   อาชญฺญรโถ   ยุตฺโต   อสฺส   ฐิโต
#๑ ม. ยุ. อาวชฺเชยฺย ฯ  ๒ ม. จตุรํสา ฯ
