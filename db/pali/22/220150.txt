วิหรติ   สพฺรหฺมจารีหิ  อาวิ  เจว  รโห  จ  อิเม  โข  ภิกฺขเว  ปญฺจ
ผาสุวิหาราติ ฯ
     [๑๐๖]   เอกํ  สมยํ  ภควา  โกสมฺพิยํ  วิหรติ  โฆสิตาราเม  ฯ
อถโข   อายสฺมา   อานนฺโท   เยน  ภควา  เตนุปสงฺกมิ  อุปสงฺกมิตฺวา
ภควนฺตํ     อภิวาเทตฺวา    เอกมนฺตํ    นิสีทิ    เอกมนฺตํ    นิสินฺโน
โข   อายสฺมา   อานนฺโท   ภควนฺตํ   เอตทโวจ   กิตฺตาวตา  นุ  โข
ภนฺเต  ภิกฺขุสงฺโฆ  วิหรนฺโต  ผาสุํ  วิหเรยฺยาติ  ฯ  ยโต  โข  อานนฺท
ภิกฺขุ  อตฺตนา  [๑]-  สีลสมฺปนฺโน  โหติ  โน  ปรํ  อธิสีเล  สมฺปวตฺตา
เอตฺตาวตาปิ  โข  อานนฺท  ภิกฺขุสงฺโฆ  วิหรนฺโต  ผาสุํ  วิหเรยฺยาติ  ฯ
สิยา   ปน   ภนฺเต   อญฺโญปิ   ปริยาโย   ยถา  ภิกฺขุสงฺโฆ  วิหรนฺโต
ผาสุํ  วิหเรยฺยาติ  ฯ  สิยา  อานนฺทาติ  ๒  ภควา  อโวจ  ยโต  โข
อานนฺท   ภิกฺขุ   อตฺตนา   จ   สีลสมฺปนฺโน   โหติ  โน  ปรํ  อธิสีเล
สมฺปวตฺตา   อตฺตานุเปกฺขี   จ   โหติ   โน  ปรานุเปกฺขี  เอตฺตาวตาปิ
โข   อานนฺท   ภิกฺขุสงฺโฆ   วิหรนฺโต   ผาสุํ   วิหเรยฺยาติ   ฯ  สิยา
ปน   ภนฺเต   อญฺโญปิ   ปริยาโย   ยถา   ภิกฺขุสงฺโฆ  วิหรนฺโต  ผาสุํ
วิหเรยฺยาติ   ฯ   สิยา  อานนฺทาติ  ภควา  อโวจ  ยโต  โข  อานนฺท
ภิกฺขุ   อตฺตนา   จ   สีลสมฺปนฺโน  โหติ  โน  ปรํ  อธิสีเล  สมฺปวตฺตา
อตฺตานุเปกฺขี   จ   โหติ   โน   ปรานุเปกฺขี   อปฺปญฺญาโต   จ  โหติ
เตน  ๓  อปฺปญฺญาติเกน  ๔  โน  ปริตสฺสติ  เอตฺตาวตาปิ โข อานนฺท
#๑ โป. ยุ. จ ฯ ๒ ม. สิยา อานนฺท ยโต โข ฯ ๓ ม. เตน จ ฯ
#๔ ม. อปุปญฺญาตเกน ฯ อิโต ปรํ อีทิสเมว ฯ
