ภิกฺขุ  อภูเตน  โจเทตพฺพํ  มญฺเญยฺยาติ  ฯ  อิธ  ปนาหํ  อาวุโส เอกจฺจํ
ปุคฺคลํ   ปสฺสามิ   กาเลน   โจทิยมานํ   โน   อกาเลน  กุปิตํ  ภูเตน
โจทิยมานํ   โน   อภูเตน   กุปิตํ   สเณฺหน   โจทิยมานํ  โน  ผรุเสน
กุปิตํ  อตฺถสญฺหิเตน  โจทิยมานํ  โน  อนตฺถสญฺหิเตน  กุปิตํ  เมตฺตจิตฺเตน
โจทิยมานํ    โน    โทสนฺตเรน    กุปิตํ   ฯ   ธมฺมจุทิตสฺส   อาวุโส
ภิกฺขุโน    ปญฺจหากาเรหิ    วิปฺปฏิสาโร   อุปทหิตพฺโพ   กาเลนายสฺมา
จุทิโต   โน   อกาเลน   อลนฺเต   วิปฺปฏิสาราย  ภูเตนายสฺมา  จุทิโต
โน   อภูเตน   อลนฺเต   วิปฺปฏิสาราย   สเณฺหนายสฺมา   จุทิโต   โน
ผรุเสน    อลนฺเต   วิปฺปฏิสาราย   อตฺถสญฺหิเตนายสฺมา   จุทิโต   โน
อนตฺถสญฺหิเตน    อลนฺเต   วิปฺปฏิสาราย   เมตฺตจิตฺเตนายสฺมา   จุทิโต
โน   โทสนฺตเรน   อลนฺเต   วิปฺปฏิสารายาติ  ฯ  ธมฺมจุทิตสฺส  อาวุโส
ภิกฺขุโน  อิเมหิ  ปญฺจหากาเรหิ  วิปฺปฏิสาโร  อุปทหิตพฺโพ ฯ ธมฺมโจทกสฺส
อาวุโส     ภิกฺขุโน     ปญฺจหากาเรหิ    อวิปฺปฏิสาโร    อุปทหิตพฺโพ
กาเลน   เต   อาวุโส  จุทิโต  โน  อกาเลน  อลนฺเต  อวิปฺปฏิสาราย
ภูเตน   เต   อาวุโส   จุทิโต   โน  อภูเตน  อลนฺเต  อวิปฺปฏิสาราย
สเณฺหน   เต   อาวุโส   จุทิโต  โน  ผรุเสน  อลนฺเต  อวิปฺปฏิสาราย
อตฺถสญฺหิเตน   เต   อาวุโส   จุทิโต   โน   อนตฺถสญฺหิเตน   อลนฺเต
อวิปฺปฏิสาราย   เมตฺตจิตฺเตน   เต   อาวุโส  จุทิโต  โน  โทสนฺตเรน
อลนฺเต   อวิปฺปฏิสารายาติ   ฯ  ธมฺมโจทกสฺส  อาวุโส  ภิกฺขุโน  อิเมหิ
ปญฺจหากาเรหิ   อวิปฺปฏิสาโร   อุปทหิตพฺโพ   ตํ   กิสฺส   เหตุ   ยถา
