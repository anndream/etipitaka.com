อคารโว   วิหรติ  อปฺปติสฺโส  ฯเปฯ  สิกฺขาย  น  ปริปูรการี  ๑  โส
สงฺเฆ  วิวาทํ  ชเนติ  โย  ๒  โหติ วิวาโท พหุชนาหิตาย พหุชนาสุขาย
พหุโน   ชนสฺส   อนตฺถาย  อหิตาย  ทุกฺขาย  เทวมนุสฺสานํ  เอวรูปญฺเจ
ตุเมฺห   ภิกฺขเว  วิวาทมูลํ  อชฺฌตฺตํ  วา  พหิทฺธา  วา  สมนุปสฺเสยฺยาถ
ตตฺร   ตุเมฺห   ภิกฺขเว   ตสฺเสว   ปาปกสฺส   วิวาทมูลสฺส   ปหานาย
วายเมยฺยาถ  เอวรูปญฺเจ  ตุเมฺห  ภิกฺขเว  วิวาทมูลํ อชฺฌตฺตํ วา พหิทฺธา
วา   น   สมนุปสฺเสยฺยาถ   ตตฺร   ตุเมฺห  ภิกฺขเว  ตสฺเสว  ปาปกสฺส
วิวาทมูลสฺส    อายตึ    อนฺวาสฺสวาย    ปฏิปชฺเชยฺยาถ    เอวเมตสฺส
ปาปกสฺส  วิวาทมูลสฺส  ปหานํ  โหติ  เอวเมตสฺส  ปาปกสฺส  วิวาทมูลสฺส
อายตึ อนฺวาสฺสโว โหติ ฯ อิมานิ โข ภิกฺขเว ฉ วิวาทมูลานีติ ฯ
     [๓๐๘]   ๓๗   เอกํ   สมยํ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม  ฯ  เตน  โข ปน สมเยน เวฬุกณฺฑกี นนฺทมาตา
อุปาสิกา    สารีปุตฺตโมคฺคลฺลานปฺปมุเข    ภิกฺขุสงฺเฆ    ฉฬงฺคสมนฺนาคตํ
ทกฺขิณํ  ปติฏฺฐาเปติ  ฯ  อทฺทสา  โข  ภควา  ทิพฺเพน  จกฺขุนา วิสุทฺเธน
อติกฺกนฺตมานุสเกน เวฬุกณฺฑกึ นนฺทมาตรํ อุปาสิกํ สารีปุตฺตโมคฺคลฺลานปฺปมุเข
ภิกฺขุสงฺเฆ     ฉฬงฺคสมนฺนาคตํ     ทกฺขิณํ     ปติฏฺฐาเปนฺตึ    ทิสฺวาน
ภิกฺขู   อามนฺเตนสิ   เอสา   ภิกฺขเว  เวฬุกณฺฑกี  นนฺทมาตา  อุปาสิกา
สารีปุตฺตโมคฺคลฺลานปฺปมุเข  ภิกฺขุสงฺเฆ  ฉฬงฺคสมนฺนาคตํ ทกฺขิณํ ปติฏฺฐาเปติ
กถญฺจ     ภิกฺขเว     ฉฬงฺคสมนฺนาคตา     ทกฺขิณา     โหติ    อิธ
#๑ โป. ปริปูริการึ ฯ  ๒ โป. ยุ. โส ฯ
