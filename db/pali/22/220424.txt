จิตฺตํ    โหติ    ฐิตํ   อาเนญฺชปฺปตฺตํ   ๑   วยญฺจสฺสานุปสฺสติ   ภูสา
เจปิ  โสตวิญฺญยฺยา  สทฺทา  ฯเปฯ  ฆานวิญฺเญยฺยา คนฺธา ชิวฺหาวิญฺเญยฺยา
รสา      กายวิญฺเญยฺยา     โผฏฺฐพฺพา     มโนวิญฺเญยฺยา     ธมฺมา
มนสฺส  อาปาถํ  อาคจฺฉนฺติ  เนวสฺส  จิตฺตํ  ปริยาทิยนฺติ  อมิสฺสกตเมวสฺส
จิตฺตํ โหติ ฐิตํ อาเนญฺชปฺปตฺตํ วยญฺจสฺสานุปสฺสตีติ ฯ
         เนกฺขมฺมมธิมุตฺตสฺส          ปวิเวกญฺจ เจตโส
         อพฺยาปชฺฌาธิมุตฺตสฺส         อุปาทานกฺขยสฺส จ
         ตณฺหกฺขยาธิมุตฺตสฺส          อสมฺโมหญฺจ เจตโส
         ทิสฺวา อายตนุปฺปาทํ         สมฺมา จิตฺตํ วิมุจฺจติ
         ตสฺส สมฺมาวิมุตฺตสฺส         สนฺตจิตฺตสฺส ภิกฺขุโน
         กตสฺส ปติจโย นตฺถิ         กรณียํ น วิชฺชติ ฯ
         เสโล ยถา เอกฆโน        วาเตน น สมีรติ
         เอวํ รูปา รสา สทฺทา       คนฺธา ผสฺสา จ เกวลา
         อิฏฺฐา ธมฺมา อนิฏฺฐา จ      นปฺปเวเธนฺติ ตาทิโน
         ฐิตํ จิตฺตํ วิปฺปมุตฺตํ          วยญฺจสฺสานุปสฺสตีติ ฯ
     [๓๒๗]  ๕๖  เตน  โข  ปน  สมเยน อายสฺมา ผคฺคุโณ อาพาธิโก
โหติ   ทุกฺขิโต   พาฬฺหคิลาโน  ฯ  อถ  โข  อายสฺมา  อานนฺโท  เยน
ภควา   เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา  เอกมนฺตํ
นิสีทิ   เอกมนฺตํ  นิสินฺโน  โข  อายสฺมา  อานนฺโท  ภควนฺตํ  เอตทโวจ
อายสฺมา   ภนฺเต   ผคฺคุโณ   อาพาธิโก   ทุกฺขิโต  พาฬฺหคิลาโน  สาธุ
#๑ ยุ. สพฺพตฺถ วาเรสุ อาเนชฺชปฺปตฺตํ ฯ
