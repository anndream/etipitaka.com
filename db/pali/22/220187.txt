เอวมายสฺมา   อมุนา  ปญฺจเมน  ปุคฺคเลน  สมสโม  ภวิสฺสตีติ  ฯ  ตตฺร
ภิกฺขเว  ยฺวายํ  ปุคฺคโล  น  อารภติ  วิปฺปฏิสารี  โหติ ตญฺจ เจโตวิมุตฺตึ
ปญฺญาวิมุตฺตึ     ยถาภูตํ    นปฺปชานาติ    ยตฺถสฺส    เต    อุปฺปนฺนา
ปาปกา   อกุสลา  ธมฺมา  อปริเสสา  นิรุชฺฌนฺติ  โส  เอวมสฺส  วจนีโย
อายสฺมโต  โข  อารภชา  อาสวา  น  สํวิชฺชนฺติ  วิปฺปฏิสารชา  อาสวา
ปวฑฺฒนฺติ    สาธุวตายสฺมา    วิปฺปฏิสารเช    อาสเว   ปฏิวิโนเทตฺวา
จิตฺตํ   ปญฺญญฺจ   ภาเวตุ   เอวมายสฺมา   อมุนา   ปญฺจเมน  ปุคฺคเลน
สมสโม   ภวิสฺสตีติ  ฯ  ตตฺร  ภิกฺขเว  ยฺวายํ  ปุคฺคโล  น  อารภติ  น
วิปฺปฏิสารี     โหติ    ตญฺจ    เจโตวิมุตฺตึ    ปญฺญาวิมุตฺตึ    ยถาภูตํ
นปฺปชานาติ  ยตฺถสฺส  เต  อุปฺปนฺนา  ปาปกา  อกุสลา  ธมฺมา อปริเสสา
นิรุชฺฌนฺติ   โส   เอวมสฺส  วจนีโย  อายสฺมโต  โข  อารภชา  อาสวา
น    สํวิชฺชนฺติ   วิปฺปฏิสารชา   อาสวา   นปฺปวฑฺฒนฺติ   สาธุวตายสฺมา
จิตฺตํ   ปญฺญญฺจ   ภาเวตุ   เอวมายสฺมา   อมุนา   ปญฺจเมน  ปุคฺคเลน
สมสโม   ภวิสฺสตีติ   ฯ   อิติ   โข  ภิกฺขเว  อิเม  จตฺตาโร  ปุคฺคลา
อมุนา   ปญฺจเมน   ปุคฺคเลน  เอวํ  โอวทิยมานา  เอวํ  อนุสาสิยมานา
อนุปุพฺเพน อาสวานํ ขยํ ปาปุณนฺตีติ ฯ
     [๑๔๓]    เอกํ   สมยํ   ภควา   เวสาลิยํ   วิหรติ   มหาวเน
กูฏาคารสาลายํ  ฯ  อถโข ภควา ปุพฺพณฺหสมยํ นิวาเสตฺวา ปตฺตจีวรมาทาย
เวลาลึ  ๑  ปิณฺฑาย  ปาวิสิ  ฯ  เตน  โข  ปน  สมเยน  ปญฺจมตฺตานํ
ลิจฺฉวิสตานํ   สารนฺทเท   เจติเย  สนฺนิสินฺนานํ  สนฺนิปติตานํ  อยมนฺตรา
#๑ โป. เวสาลิยํ ฯ
