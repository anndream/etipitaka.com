สมนฺนาคโต อาชีวโก ยถาภตํ นิกฺขิตฺโต เอวํ นิรเยติ ฯ
     [๒๖๖]   ปญฺจหิ   ภิกฺขเว   ธมฺเมหิ  สมนฺนาคโต  นิคณฺโฐ  ...
มุณฺฑสาวโก   ...  ชฏิลโก  ...  ปริพฺพาชโก  ...  มาคณฺฑิโก  ...
เตทณฺฑิโก  ...  อารุทฺธโก  ๑ ... โคตมโก ... เทวธมฺมิโก ยถาภตํ
นิกฺขิตฺโต  เอวํ  นิรเย  กตเมหิ  ปญฺจหิ  ปาณาติปาตี  โหติ  อทินฺนาทายี
โหติ   อพฺรหฺมจารี   โหติ   มุสาวาที   โหติ  สุราเมรยมชฺชปมาทฏฺฐายี
โหติ    อิเมหิ    โข    ภิกฺขเว    ปญฺจหิ    ธมฺเมหิ    สมนฺนาคโต
เทวธมฺมิโก ยถาภตํ นิกฺขิตฺโต เอวํ นิรเยติ ฯ
     [๒๖๗]   ราคสฺส   ภิกฺขเว  อภิญฺญาย  ปญฺจ  ธมฺมา  ภาเวตพฺพา
กตเม    ปญฺจ    อสุภสญฺญา    มรณสญฺญา    อาทีนวสญฺญา   อาหาเร
ปฏิกฺกูลสญฺญา     สพฺพโลเก     อนภิรตสญฺญา     ราคสฺส     ภิกฺขเว
อภิญฺญาย อิเม ปญฺจ ธมฺมา ภาเวตพฺพาติ ฯ
     [๒๖๘]   ราคสฺส   ภิกฺขเว  อภิญฺญาย  ปญฺจ  ธมฺมา  ภาเวตพฺพา
กตเม   ปญฺจ   อนิจฺจสญฺญา   อนิจฺเจ   ทุกฺขสญฺญา  ทุกฺเข  อนตฺตสญฺญา
ปหานสญฺญา      วิราคสญฺญา      ราคสฺส      ภิกฺขเว     อภิญฺญาย
อิเม ปญฺจ ธมฺมา ภาเวตพฺพาติ ฯ
     [๒๖๙]   ราคสฺส   ภิกฺขเว  อภิญฺญาย  ปญฺจ  ธมฺมา  ภาเวตพฺพา
กตเม    ปญฺจ    สทฺธินฺทฺริยํ    วิริยินฺทฺริยํ    สตินฺทฺริยํ    สมาธินฺทฺริยํ
ปญฺญินฺทฺริยํ    ราคสฺส    ภิกฺขเว    อภิญฺญาย    อิเม   ปญฺจ   ธมฺมา
ภาเวตพฺพาติ ฯ
#๑ โป. ยุ. อวิรุทฺธโก ฯ
