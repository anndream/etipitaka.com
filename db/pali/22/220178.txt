โสเตน   สทฺทํ   สุตฺวา   รชนีเย  สทฺเท  สารชฺชติ  น  สกฺโกติ  จิตฺตํ
สมาทหิตุํ   เอวํ   โข   ภิกฺขเว   ภิกฺขุ   อกฺขโม   โหติ  สทฺทานํ  ฯ
กถญฺจ   ภิกฺขเว   ภิกฺขุ   อกฺขโม   โหติ  คนฺธานํ  อิธ  ภิกฺขเว  ภิกฺขุ
ฆาเนน   คนฺธํ  ฆายิตฺวา  รชนีเย  คนฺเธ  สารชฺชติ  น  สกฺโกติ  จิตฺตํ
สมาทหิตุํ  เอวํ  โข  ภิกฺขเว  ภิกฺขุ  อกฺขโม  โหติ  คนฺธานํ  ฯ  กถญฺจ
ภิกฺขเว  ภิกฺขุ  อกฺขโม  โหติ  รสานํ  อิธ  ภิกฺขเว  ภิกฺขุ  ชิวฺหาย  รสํ
สายิตฺวา   รชนีเย  รเส  สารชฺชติ  น  สกฺโกติ  จิตฺตํ  สมาทหิตุํ  เอวํ
โข   ภิกฺขเว   ภิกฺขุ  อกฺขโม  โหติ  รสานํ  ฯ  กถญฺจ  ภิกฺขเว  ภิกฺขุ
อกฺขโม   โหติ   โผฏฺฐพฺพานํ   อิธ   ภิกฺขเว  ภิกฺขุ  กาเยน  โผฏฺฐพฺพํ
ผุสิตฺวา   รชนีเย   โผฏฺฐพฺเพ   สารชฺชติ  น  สกฺโกติ  จิตฺตํ  สมาทหิตุํ
เอวํ   โข  ภิกฺขเว  ภิกฺขุ  อกฺขโม  โหติ  โผฏฺฐพฺพานํ  ฯ  อิเมหิ  โข
ภิกฺขเว   ปญฺจหิ  ธมฺเมหิ  สมนฺนาคโต  ภิกฺขุ  น  อาหุเนยฺโย  โหติ  น
ปาหุเนยฺโย  น  ทกฺขิเณยฺโย  น  อญฺชลิกรณีโย  น  อนุตฺตรํ  ปุญฺญกฺเขตฺตํ
โลกสฺส  ๑ ฯ ปญฺจหิ ภิกฺขเว องฺเคหิ สมนฺนาคโต รญฺโญ นาโค ราชารโห
โหติ   ราชโภคฺโค   รญฺโญ  องฺคนฺเตฺวว  สงฺขํ  คจฺฉติ  กตเมหิ  ปญฺจหิ
อิธ   ภิกฺขเว  รญฺโญ  นาโค  ขโม  โหติ  รูปานํ  ขโม  สทฺทานํ  ขโม
คนฺธานํ   ขโม   รสานํ  ขโม  โผฏฺฐพฺพานํ  ฯ  กถญฺจ  ภิกฺขเว  รญฺโญ
นาโค   ขโม   โหติ  รูปานํ  อิธ  ภิกฺขเว  รญฺโญ  นาโค  สงฺคามคโต
หตฺถิกายํ  วา  ทิสฺวา  อสฺสกายํ  วา  ทิสฺวา รถกายํ วา ทิสฺวา ปตฺติกายํ
#๑ ยุ. โลกสฺสาติ ฯ
