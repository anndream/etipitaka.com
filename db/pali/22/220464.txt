อาสวา  เทวโลกคมนิยา  อยํ  วุจฺจติ  ภิกฺขเว  อาสวานํ  เวมตฺตตา  ฯ
กตโม   จ   ภิกฺขเว  อาสวานํ  วิปาโก  ยํ  โข  ภิกฺขเว  อวิชฺชาคโต
ตชฺชํ   ตชฺชํ   อตฺตภาวํ   อภินิพฺพตฺเตติ   ปุญฺญภาคิยํ   วา  อปุญฺญภาคิยํ
วา  อยํ วุจฺจติ ภิกฺขเว อาสวานํ วิปาโก ฯ กตโม จ ภิกฺขเว อาสวนิโรโธ
อวิชฺชานิโรธา   ๑  ภิกฺขเว  อาสวนิโรโธ  อยเมว  อริโย  อฏฺฐงฺคิโก
มคฺโค     อาสวนิโรธคามินีปฏิปทา    เสยฺยถีทํ    สมฺมาทิฏฺฐิ    ฯเปฯ
สมฺมาสมาธิ   ยโต   จ  ๒  โข  ภิกฺขเว  อริยสาวโก  เอวํ  อาสเว
ปชานาติ   เอวํ   อาสวานํ   นิทานสมฺภวํ   ปชานาติ   เอวํ  อาสวานํ
เวมตฺตตํ  ปชานาติ  เอวํ  อาสวานํ วิปากํ ปชานาติ เอวํ อาสวนิโรธํ ๓
ปชานาติ    เอวํ    อาสวนิโรธคามินีปฏิปทํ    ปชานาติ    โส    อิมํ
นิพฺเพธิกํ    พฺรหฺมจริยํ    ปชานาติ    อาสวนิโรธํ   อาสวา   ภิกฺขเว
เวทิตพฺพา   ฯเปฯ   อาสวนิโรธคามินีปฏิปทา   เวทิตพฺพาติ   อิติ  ยนฺตํ
วุตฺตํ อิทเมตํ ปฏิจฺจ วุตฺตํ ฯ
     กมฺมํ    ภิกฺขเว    เวทิตพฺพํ    ฯเปฯ    กมฺมนิโรธคามินีปฏิปทา
เวทิตพฺพาติ   อิติ   โข  ปเนตํ  วุตฺตํ  กิญฺเจตํ  ปฏิจฺจ  วุตฺตํ  เจตนาหํ
ภิกฺขเว  กมฺมํ  วทามิ  เจตยิตฺวา  กมฺมํ  กโรติ กาเยน วาจาย มนสา ฯ
กตโม   จ   ภิกฺขเว   กมฺมานํ  นิทานสมฺภโว  ผสฺโส  ภิกฺขเว  กมฺมานํ
นิทานสมฺภโว   ฯ   กตโม   จ   ภิกฺขเว   กมฺมานํ   เวมตฺตตา  อตฺถิ
ภิกฺขเว   กมฺมํ   นิรยเวทนิยํ   อตฺถิ   กมฺมํ  ติรจฺฉานโยนิเวทนิยํ  อตฺถิ
กมฺมํ   ปิตฺติวิสยเวทนิยํ   อตฺถิ   กมฺมํ   มนุสฺสโลกเวทนิยํ   อตฺถิ  กมฺมํ
#๑ ม. ยุ. อวิชฺชานิโรโธ ฯ  ๒ ม. จสทฺโท นตฺถิ ฯ  ๓ ม. อาสวานํ นิโรธํ ฯ
