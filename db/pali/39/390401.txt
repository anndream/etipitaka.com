     [๑๐๙๙]   ยสฺส   ปุริสินฺทฺริยํ   อุปฺปชฺชติ   ตสฺส   โสมนสฺสินฺทฺริยํ
อุปฺปชฺชิสฺสตีติ:    ปจฺฉิมภวิกานํ    ปุริสานํ    อุปปชฺชนฺตานํ    เย   จ
ปุริสา   อุเปกฺขาย   อุปปชฺชิตฺวา   ปรินิพฺพายิสฺสนฺติ  เตสํ  อุปปชฺชนฺตานํ
เตสํ    ปุริสินฺทฺริยํ    อุปฺปชฺชติ    โน    จ    เตสํ   โสมนสฺสินฺทฺริยํ
อุปฺปชฺชิสฺสติ    อิตเรสํ   ปุริสานํ   อุปปชฺชนฺตานํ   เตสํ   ปุริสินฺทฺริยญฺจ
อุปฺปชฺชติ    โสมนสฺสินฺทฺริยญฺจ    อุปฺปชฺชิสฺสติ    ฯ   ยสฺส   วา   ปน
โสมนสฺสินฺทฺริยํ   อุปฺปชฺชิสฺสติ  ตสฺส  ปุริสินฺทฺริยํ  อุปฺปชฺชตีติ:  สพฺเพสํ
จวนฺตานํ      นปุริสานํ     อุปปชฺชนฺตานํ     เตสํ     โสมนสฺสินฺทฺริยํ
อุปฺปชฺชิสฺสติ    โน    จ    เตสํ    ปุริสินฺทฺริยํ    อุปฺปชฺชติ   ปุริสานํ
อุปปชฺชนฺตานํ    เตสํ    โสมนสฺสินฺทฺริยญฺจ   อุปฺปชฺชิสฺสติ   ปุริสินฺทฺริยญฺจ
อุปฺปชฺชติ ฯ
     [๑๑๐๐]    ยสฺส   ปุริสินฺทฺริยํ   อุปฺปชฺชติ   ตสฺส   อุเปกฺขินฺทฺริยํ
อุปฺปชฺชิสฺสตีติ:    ปจฺฉิมภวิกานํ    ปุริสานํ    อุปปชฺชนฺตานํ    เย   จ
ปุริสา   โสมนสฺเสน   อุปปชฺชิตฺวา  ปรินิพฺพายิสฺสนฺติ  เตสํ  อุปปชฺชนฺตานํ
เตสํ  ปุริสินฺทฺริยํ  อุปฺปชฺชติ  โน  จ  เตสํ  อุเปกฺขินฺทฺริยํ  อุปฺปชฺชิสฺสติ
อิตเรสํ    ปุริสานํ    อุปปชฺชนฺตานํ    เตสํ   ปุริสินฺทฺริยญฺจ   อุปฺปชฺชติ
อุเปกฺขินฺทฺริยญฺจ    อุปฺปชฺชิสฺสติ   ฯ   ยสฺส   วา   ปน   อุเปกฺขินฺทฺริยํ
อุปฺปชฺชิสฺสติ    ตสฺส    ปุริสินฺทฺริยํ    อุปฺปชฺชตีติ:   สพฺเพสํ   จวนฺตานํ
นปุริสานํ   อุปปชฺชนฺตานํ   เตสํ   อุเปกฺขินฺทฺริยํ   อุปฺปชฺชิสฺสติ   โน  จ
เตสํ  ปุริสินฺทฺริยํ  อุปฺปชฺชติ ปุริสานํ อุปปชฺชนฺตานํ เตสํ อุเปกฺขินฺทฺริยญฺจ
