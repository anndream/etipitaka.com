น  อุปฺปชฺชตีติ:  อามนฺตา  ฯ  ยสฺส  วา  ปน  อุเปกฺขินฺทฺริยํ น อุปฺปชฺชติ
ตสฺส   ชีวิตินฺทฺริยํ   น   อุปฺปชฺชตีติ:   วินา   อุเปกฺขาย  อุปปชฺชนฺตานํ
ปวตฺเต   อุเปกฺขาวิปฺปยุตฺตจิตฺตสฺส   อุปฺปาทกฺขเณ   เตสํ   อุเปกฺขินฺทฺริยํ
น  อุปฺปชฺชติ  โน  จ  เตสํ  ชีวิตินฺทฺริยํ  น  อุปฺปชฺชติ  สพฺเพสํ จวนฺตานํ
ปวตฺเต   จิตฺตสฺส   ภงฺคกฺขเณ   เตสํ   อุเปกฺขินฺทฺริยญฺจ   น  อุปฺปชฺชติ
ชีวิตินฺทฺริยญฺจ น อุปฺปชฺชติ ฯ
     [๖๓๗]   ยสฺส   ชีวิตินฺทฺริยํ   น   อุปฺปชฺชติ   ตสฺส   สทฺธินฺทฺริยํ
น  อุปฺปชฺชตีติ:  อามนฺตา  ฯ  ยสฺส  วา  ปน  สทฺธินฺทฺริยํ  น  อุปฺปชฺชติ
ตสฺส   ชีวิตินฺทฺริยํ   น   อุปฺปชฺชตีติ:  อเหตุกานํ  อุปปชฺชนฺตานํ  ปวตฺเต
สทฺธาวิปฺปยุตฺตจิตฺตสฺส   อุปฺปาทกฺขเณ   เตสํ   สทฺธินฺทฺริยํ   น  อุปฺปชฺชติ
โน   จ   เตสํ   ชีวิตินฺทฺริยํ  น  อุปฺปชฺชติ  สพฺเพสํ  จวนฺตานํ  ปวตฺเต
จิตฺตสฺส   ภงฺคกฺขเณ   เตสํ   สทฺธินฺทฺริยญฺจ  น  อุปฺปชฺชติ  ชีวิตินฺทฺริยญฺจ
น อุปฺปชฺชติ ฯ
     [๖๓๘]   ยสฺส   ชีวิตินฺทฺริยํ   น   อุปฺปชฺชติ   ตสฺส   ปญฺญินฺทฺริยํ
น  อุปฺปชฺชตีติ:  อามนฺตา  ฯ  ยสฺส  วา  ปน  ปญฺญินฺทฺริยํ  น  อุปฺปชฺชติ
ตสฺส    ชีวิตินฺทฺริยํ   น   อุปฺปชฺชตีติ:   ญาณวิปฺปยุตฺตานํ   อุปปชฺชนฺตานํ
ปวตฺเต     ญาณวิปฺปยุตฺตจิตฺตสฺส    อุปฺปาทกฺขเณ    เตสํ    ปญฺญินฺทฺริยํ
น  อุปฺปชฺชติ  โน  จ  เตสํ  ชีวิตินฺทฺริยํ  น  อุปฺปชฺชติ  สพฺเพสํ จวนฺตานํ
ปวตฺเต    จิตฺตสฺส   ภงฺคกฺขเณ   เตสํ   ปญฺญินฺทฺริยญฺจ   น   อุปฺปชฺชติ
ชีวิตินฺทฺริยญฺจ น อุปฺปชฺชติ ฯ
