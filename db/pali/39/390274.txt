     [๗๑๘]  ยสฺส  ยตฺถ  สทฺธินฺทฺริยํ  น  อุปฺปชฺชติ ตสฺส ตตฺถ มนินฺทฺริยํ
น    อุปฺปชฺชตีติ:    อเหตุกานํ    สจิตฺตกานํ   อุปปชฺชนฺตานํ   ปวตฺเต
สทฺธาวิปฺปยุตฺตจิตฺตสฺส     อุปฺปาทกฺขเณ     เตสํ    ตตฺถ    สทฺธินฺทฺริยํ
น   อุปฺปชฺชติ   โน   จ  เตสํ  ตตฺถ  มนินฺทฺริยํ  น  อุปฺปชฺชติ  สพฺเพสํ
จิตฺตสฺส    ภงฺคกฺขเณ    อสญฺญสตฺตานํ    เตสํ    ตตฺถ   สทฺธินฺทฺริยญฺจ
น  อุปฺปชฺชติ  มนินฺทฺริยญฺจ  น  อุปฺปชฺชติ  ฯ  ยสฺส วา ปน ยตฺถ มนินฺทฺริยํ
น อุปฺปชฺชติ ตสฺส ตตฺถ สทฺธินฺทฺริยํ น อุปฺปชฺชตีติ: อามนฺตา ฯ
     [๗๑๙]   ยสฺส   ยตฺถ   ปญฺญินฺทฺริยํ   น   อุปฺปชฺชติ  ตสฺส  ตตฺถ
มนินฺทฺริยํ   น   อุปฺปชฺชตีติ:   ญาณวิปฺปยุตฺตานํ  สจิตฺตกานํ  อุปปชฺชนฺตานํ
ปวตฺเต      ญาณวิปฺปยุตฺตจิตฺตสฺส     อุปฺปาทกฺขเณ     เตสํ     ตตฺถ
ปญฺญินฺทฺริยํ   น  อุปฺปชฺชติ  โน  จ  เตสํ  ตตฺถ  มนินฺทฺริยํ  น  อุปฺปชฺชติ
สพฺเพสํ   จิตฺตสฺส   ภงฺคกฺขเณ  อสญฺญสตฺตานํ  เตสํ  ตตฺถ  ปญฺญินฺทฺริยญฺจ
น    อุปฺปชฺชติ   มนินฺทฺริยญฺจ   น   อุปฺปชฺชติ   ฯ   ยสฺส   วา   ปน
ยตฺถ   มนินฺทฺริยํ  น  อุปฺปชฺชติ  ตสฺส  ตตฺถ  ปญฺญินฺทฺริยํ  น  อุปฺปชฺชตีติ:
อามนฺตา ฯ
                     _______________________
     [๗๒๐]    ยสฺส    จกฺขุนฺทฺริยํ    อุปฺปชฺชิตฺถ   ตสฺส   โสตินฺทฺริยํ
อุปฺปชฺชิตฺถาติ:   อามนฺตา   ฯ   ยสฺส  วา  ปน  โสตินฺทฺริยํ  อุปฺปชฺชิตฺถ
ตสฺส จกฺขุนฺทฺริยํ อุปฺปชฺชิตฺถาติ: อามนฺตา ฯ
     [๗๒๑]    ยสฺส    จกฺขุนฺทฺริยํ    อุปฺปชฺชิตฺถ   ตสฺส   ฆานินฺทฺริยํ
