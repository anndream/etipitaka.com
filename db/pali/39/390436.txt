ฆานินฺทฺริยํ   น   อุปฺปชฺชตีติ:   ปจฺฉิมภวิกานํ   กามาวจรํ  อุปปชฺชนฺตานํ
เย   จ   รูปาวจรํ   อรูปาวจรํ  อุปปชฺชิตฺวา  ปรินิพฺพายิสฺสนฺติ  ยา  จ
อิตฺถิโย   เอเตเนว   ภาเวน  กติจิ  ภเว  ทสฺเสตฺวา  ปรินิพฺพายิสฺสนฺติ
เตสํ   อุปปชฺชนฺตานํ   เตสํ  ปุริสินฺทฺริยํ  น  อุปฺปชฺชิสฺสติ  โน  จ  เตสํ
ฆานินฺทฺริยํ    น    อุปฺปชฺชติ   กามาวจเร   ปรินิพฺพนฺตานํ   รูปาวจเร
อรูปาวจเร   ปจฺฉิมภวิกานํ   เย  จ  รูปาวจรํ  อรูปาวจรํ  อุปปชฺชิตฺวา
ปรินิพฺพายิสฺสนฺติ   ยา   จ   อิตฺถิโย   เอเตเนว  ภาเวน  กติจิ  ภเว
ทสฺเสตฺวา    ปรินิพฺพายิสฺสนฺติ    ตาสํ   จวนฺตีนํ   เตสํ   ปุริสินฺทฺริยญฺจ
น อุปฺปชฺชิสฺสติ ฆานินฺทฺริยญฺจ น อุปฺปชฺชติ ฯ
     [๑๑๖๐]   ยสฺส   ฆานินฺทฺริยํ   น   อุปฺปชฺชติ   ตสฺส  ชีวิตินฺทฺริยํ
น   อุปฺปชฺชิสฺสตีติ:   สพฺเพสํ  จวนฺตานํ  อฆานกานํ  อุปปชฺชนฺตานํ  เตสํ
ฆานินฺทฺริยํ   น   อุปฺปชฺชติ   โน  จ  เตสํ  ชีวิตินฺทฺริยํ  น  อุปฺปชฺชิสฺสติ
กามาวจเร    ปรินิพฺพนฺตานํ    รูปาวจเร   อรูปาวจเร   ปจฺฉิมภวิกานํ
เตสํ   ฆานินฺทฺริยญฺจ   น   อุปฺปชฺชติ  ชีวิตินฺทฺริยญฺจ  น  อุปฺปชฺชิสฺสติ  ฯ
ยสฺส    วา   ปน   ชีวิตินฺทฺริยํ   น   อุปฺปชฺชิสฺสติ   ตสฺส   ฆานินฺทฺริยํ
น    อุปฺปชฺชตีติ:    ปจฺฉิมภวิกานํ    กามาวจรํ   อุปปชฺชนฺตานํ   เตสํ
ชีวิตินฺทฺริยํ   น   อุปฺปชฺชิสฺสติ   โน  จ  เตสํ  ฆานินฺทฺริยํ  น  อุปฺปชฺชติ
กามาวจเร   ปรินิพฺพนฺตานํ  รูปาวจเร  อรูปาวจเร  ปจฺฉิมภวิกานํ  เตสํ
ชีวิตินฺทฺริยญฺจ น อุปฺปชฺชิสฺสติ ฆานินฺทฺริยญฺจ น อุปฺปชฺชติ ฯ
     [๑๑๖๑]   ยสฺส   ฆานินฺทฺริยํ  น  อุปฺปชฺชติ  ตสฺส  โสมนสฺสินฺทฺริยํ
