ปจฺฉิมจิตฺตสฺส    ภงฺคกฺขเณ    เตสํ    ปญฺญินฺทฺริยญฺจ    น    อุปฺปชฺชติ
มนินฺทฺริยญฺจ    น    อุปฺปชฺชิสฺสติ    ฯ   ยสฺส   วา   ปน   มนินฺทฺริยํ
น   อุปฺปชฺชิสฺสติ   ตสฺส   ปญฺญินฺทฺริยํ   น   อุปฺปชฺชตีติ:   ปจฺฉิมจิตฺตสฺส
อุปฺปาทกฺขเณ  เตสํ  มนินฺทฺริยํ  น  อุปฺปชฺชิสฺสติ  โน  จ  เตสํ ปญฺญินฺทฺริยํ
น     อุปฺปชฺชติ    ปจฺฉิมจิตฺตสฺส    ภงฺคกฺขเณ    เตสํ    มนินฺทฺริยญฺจ
น อุปฺปชฺชิสฺสติ ปญฺญินฺทฺริยญฺจ น อุปฺปชฺชติ ฯ
     [๑๑๘๔] ยตฺถ จกฺขุนฺทฺริยํ น อุปฺปชฺชติ ฯเปฯ
     [๑๑๘๕]   ยสฺส   ยตฺถ   จกฺขุนฺทฺริยํ   น  อุปฺปชฺชติ  ตสฺส  ตตฺถ
โสตินฺทฺริยํ   น   อุปฺปชฺชิสฺสตีติ:   ปญฺจโวการา   จวนฺตานํ   อจกฺขุกานํ
กามาวจรํ    อุปปชฺชนฺตานํ   เตสํ   ตตฺถ   จกฺขุนฺทฺริยํ   น   อุปฺปชฺชติ
โน   จ   เตสํ   ตตฺถ   โสตินฺทฺริยํ   น   อุปฺปชฺชิสฺสติ   ปญฺจโวกาเร
ปรินิพฺพนฺตานํ    อสญฺญสตฺตานํ    อรูปานํ   เตสํ   ตตฺถ   จกฺขุนฺทฺริยญฺจ
น   อุปฺปชฺชติ  โสตินฺทฺริยญฺจ  น  อุปฺปชฺชิสฺสติ  ฯ  ยสฺส  วา  ปน  ยตฺถ
โสตินฺทฺริยํ   น   อุปฺปชฺชิสฺสติ   ตสฺส  ตตฺถ  จกฺขุนฺทฺริยํ  น  อุปฺปชฺชตีติ:
ปจฺฉิมภวิกานํ    ปญฺจโวการํ   อุปปชฺชนฺตานํ   เตสํ   ตตฺถ   โสตินฺทฺริยํ
น   อุปฺปชฺชิสฺสติ   โน   จ   เตสํ   ตตฺถ   จกฺขุนฺทฺริยํ   น  อุปฺปชฺชติ
ปญฺจโวกาเร    ปรินิพฺพนฺตานํ    อสญฺญสตฺตานํ   อรูปานํ   เตสํ   ตตฺถ
โสตินฺทฺริยญฺจ น อุปฺปชฺชิสฺสติ จกฺขุนฺทฺริยญฺจ น อุปฺปชฺชติ ฯ
     [๑๑๘๖]   ยสฺส   ยตฺถ   จกฺขุนฺทฺริยํ   น  อุปฺปชฺชติ  ตสฺส  ตตฺถ
ฆานินฺทฺริยํ    น   อุปฺปชฺชิสฺสตีติ:   กามาวจรา   จวนฺตานํ   อจกฺขุกานํ
