รูปาวจรานํ   เตสํ   ตตฺถ   โสมนสฺสินฺทฺริยํ   อุปฺปชฺชิตฺถ  โน  จ  เตสํ
ตตฺถ   ฆานินฺทฺริยํ   อุปฺปชฺชติ   สฆานกานํ   อุปปชฺชนฺตานํ   เตสํ  ตตฺถ
โสมนสฺสินฺทฺริยญฺจ อุปฺปชฺชิตฺถ ฆานินฺทฺริยญฺจ อุปฺปชฺชติ ฯ
     [๑๐๔๙]    ยสฺส   ยตฺถ   ฆานินฺทฺริยํ   อุปฺปชฺชติ   ตสฺส   ตตฺถ
อุเปกฺขินฺทฺริยํ   อุปฺปชฺชิตฺถาติ:   อามนฺตา   ฯ   ยสฺส   วา  ปน  ยตฺถ
อุเปกฺขินฺทฺริยํ    อุปฺปชฺชิตฺถ    ตสฺส    ตตฺถ   ฆานินฺทฺริยํ   อุปฺปชฺชตีติ:
กามาวจรา     จวนฺตานํ     อฆานกานํ    กามาวจรํ    อุปปชฺชนฺตานํ
รูปาวจรานํ  อรูปาวจรานํ  เตสํ  ตตฺถ  อุเปกฺขินฺทฺริยํ  อุปฺปชฺชิตฺถ  โน จ
เตสํ   ตตฺถ   ฆานินฺทฺริยํ   อุปฺปชฺชติ   สฆานกานํ   อุปปชฺชนฺตานํ  เตสํ
ตตฺถ อุเปกฺขินฺทฺริยญฺจ อุปฺปชฺชิตฺถ ฆานินฺทฺริยญฺจ อุปฺปชฺชติ ฯ
     [๑๐๕๐]    ยสฺส   ยตฺถ   ฆานินฺทฺริยํ   อุปฺปชฺชติ   ตสฺส   ตตฺถ
สทฺธินฺทฺริยํ   ฯเปฯ   ปญฺญินฺทฺริยํ  มนินฺทฺริยํ  อุปฺปชฺชิตฺถาติ:  อามนฺตา  ฯ
ยสฺส   วา   ปน   ยตฺถ  มนินฺทฺริยํ  อุปฺปชฺชิตฺถ  ตสฺส  ตตฺถ  ฆานินฺทฺริยํ
อุปฺปชฺชตีติ:     กามาวจรา     จวนฺตานํ     อฆานกานํ    กามาวจรํ
อุปปชฺชนฺตานํ    รูปาวจรานํ    อรูปาวจรานํ   เตสํ   ตตฺถ   มนินฺทฺริยํ
อุปฺปชฺชิตฺถ     โน     จ    เตสํ    ตตฺถ    ฆานินฺทฺริยํ    อุปฺปชฺชติ
สฆานกานํ    อุปปชฺชนฺตานํ    เตสํ    ตตฺถ   มนินฺทฺริยญฺจ   อุปฺปชฺชิตฺถ
ฆานินฺทฺริยญฺจ อุปฺปชฺชติ ฯ
     [๑๐๕๑]    ยสฺส   ยตฺถ   อิตฺถินฺทฺริยํ   อุปฺปชฺชติ   ตสฺส   ตตฺถ
ปุริสินฺทฺริยํ   อุปฺปชฺชิตฺถาติ:   อามนฺตา   ฯ   ยสฺส   วา   ปน   ยตฺถ
