จวนฺตานํ    อจกฺขุกานํ   อุปปชฺชนฺตานํ   เตสํ   มนินฺทฺริยํ   อุปฺปชฺชิสฺสติ
โน    จ    เตสํ   จกฺขุนฺทฺริยํ   อุปฺปชฺชติ   สจกฺขุกานํ   อุปปชฺชนฺตานํ
เตสํ มนินฺทฺริยญฺจ อุปฺปชฺชิสฺสติ จกฺขุนฺทฺริยญฺจ อุปฺปชฺชติ ฯ
     [๑๐๘๕]    ยสฺส    ฆานินฺทฺริยํ    อุปฺปชฺชติ   ตสฺส   อิตฺถินฺทฺริยํ
อุปฺปชฺชิสฺสตีติ:    ปจฺฉิมภวิกานํ    กามาวจรํ   อุปปชฺชนฺตานํ   เย   จ
รูปาวจรํ   อรูปาวจรํ   อุปปชฺชิตฺวา   ปรินิพฺพายิสฺสนฺติ   เย  จ  ปุริสา
เอเตเนว   ภาเวน   กติจิ   ภเว   ทสฺเสตฺวา  ปรินิพฺพายิสฺสนฺติ  เตสํ
อุปปชฺชนฺตานํ   เตสํ   ฆานินฺทฺริยํ   อุปฺปชฺชติ  โน  จ  เตสํ  อิตฺถินฺทฺริยํ
อุปฺปชฺชิสฺสติ   อิตเรสํ   สฆานกานํ   อุปปชฺชนฺตานํ   เตสํ  ฆานินฺทฺริยญฺจ
อุปฺปชฺชติ   อิตฺถินฺทฺริยญฺจ   อุปฺปชฺชิสฺสติ  ฯ  ยสฺส  วา  ปน  อิตฺถินฺทฺริยํ
อุปฺปชฺชิสฺสติ    ตสฺส    ฆานินฺทฺริยํ    อุปฺปชฺชตีติ:   สพฺเพสํ   จวนฺตานํ
อฆานกานํ   อุปปชฺชนฺตานํ   เตสํ   อิตฺถินฺทฺริยํ   อุปฺปชฺชิสฺสติ   โน   จ
เตสํ  ฆานินฺทฺริยํ  อุปฺปชฺชติ  สฆานกานํ  อุปปชฺชนฺตานํ  เตสํ อิตฺถินฺทฺริยญฺจ
อุปฺปชฺชิสฺสติ ฆานินฺทฺริยญฺจ อุปฺปชฺชติ ฯ
     [๑๐๘๖]    ยสฺส    ฆานินฺทฺริยํ    อุปฺปชฺชติ   ตสฺส   ปุริสินฺทฺริยํ
อุปฺปชฺชิสฺสตีติ:    ปจฺฉิมภวิกานํ    กามาวจรํ   อุปปชฺชนฺตานํ   เย   จ
รูปาวจรํ   อรูปาวจรํ   อุปปชฺชิตฺวา   ปรินิพฺพายิสฺสนฺติ  ยา  จ  อิตฺถิโย
เอเตเนว   ภาเวน   กติจิ   ภเว   ทสฺเสตฺวา  ปรินิพฺพายิสฺสนฺติ  เตสํ
อุปปชฺชนฺตานํ   เตสํ   ฆานินฺทฺริยํ   อุปฺปชฺชติ  โน  จ  เตสํ  ปุริสินฺทฺริยํ
อุปฺปชฺชิสฺสติ   อิตเรสํ   สฆานกานํ   อุปปชฺชนฺตานํ   เตสํ  ฆานินฺทฺริยญฺจ
