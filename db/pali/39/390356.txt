น     อุปฺปชฺชิสฺสติ     อุเปกฺขินฺทฺริยญฺจ     น     อุปฺปชฺชิสฺสติ     ฯ
ยสฺส   วา   ปน   ยตฺถ   อุเปกฺขินฺทฺริยํ   น  อุปฺปชฺชิสฺสติ  ตสฺส  ตตฺถ
ฆานินฺทฺริยํ   น  อุปฺปชฺชิสฺสตีติ:  เย  สฆานกา  โสมนสฺเสน  อุปปชฺชิตฺวา
ปรินิพฺพายิสฺสนฺติ   เตสํ   ตตฺถ   อุเปกฺขินฺทฺริยํ  น  อุปฺปชฺชิสฺสติ  โน  จ
เตสํ   ตตฺถ   ฆานินฺทฺริยํ   น  อุปฺปชฺชิสฺสติ  ปจฺฉิมภวิกานํ  อสญฺญสตฺตานํ
เตสํ    ตตฺถ    อุเปกฺขินฺทฺริยญฺจ    น    อุปฺปชฺชิสฺสติ    ฆานินฺทฺริยญฺจ
น อุปฺปชฺชิสฺสติ ฯ
     [๙๙๓]   ยสฺส   ยตฺถ   ฆานินฺทฺริยํ  น  อุปฺปชฺชิสฺสติ  ตสฺส  ตตฺถ
สทฺธินฺทฺริยํ  ฯเปฯ  ปญฺญินฺทฺริยํ  มนินฺทฺริยํ  น อุปฺปชฺชิสฺสตีติ: รูปาวจรานํ
อรูปาวจรานํ   เตสํ   ตตฺถ   ฆานินฺทฺริยํ   น   อุปฺปชฺชิสฺสติ   โน   จ
เตสํ   ตตฺถ   มนินฺทฺริยํ   น   อุปฺปชฺชิสฺสติ  ปจฺฉิมภวิกานํ  อสญฺญสตฺตานํ
เตสํ     ตตฺถ     ฆานินฺทฺริยญฺจ     น    อุปฺปชฺชิสฺสติ    มนินฺทฺริยญฺจ
น   อุปฺปชฺชิสฺสติ   ฯ  ยสฺส  วา  ปน  ยตฺถ  มนินฺทฺริยํ  น  อุปฺปชฺชิสฺสติ
ตสฺส ตตฺถ ฆานินฺทฺริยํ น อุปฺปชฺชิสฺสตีติ: อามนฺตา ฯ
     [๙๙๔]   ยสฺส   ยตฺถ   อิตฺถินฺทฺริยํ  น  อุปฺปชฺชิสฺสติ  ตสฺส  ตตฺถ
ปุริสินฺทฺริยํ   น   อุปฺปชฺชิสฺสตีติ:  เย  ปุริสา  เอเตเนว  ภาเวน  กติจิ
ภเว  ทสฺเสตฺวา  ปรินิพฺพายิสฺสนฺติ  เตสํ  ตตฺถ  อิตฺถินฺทฺริยํ น อุปฺปชฺชิสฺสติ
โน    จ   เตสํ   ตตฺถ   ปุริสินฺทฺริยํ   น   อุปฺปชฺชิสฺสติ   กามาวจเร
ปจฺฉิมภวิกานํ   รูปาวจรานํ   อรูปาวจรานํ   เตสํ   ตตฺถ  อิตฺถินฺทฺริยญฺจ
น   อุปฺปชฺชิสฺสติ   ปุริสินฺทฺริยญฺจ   น   อุปฺปชฺชิสฺสติ  ฯ  ยสฺส  วา  ปน
