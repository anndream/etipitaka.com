     [๓๒๖]   ยสฺส  ยตฺถ  อกุสลา  ธมฺมา  อุปฺปชฺชิสฺสนฺติ  ตสฺส  ตตฺถ
อพฺยากตา   ธมฺมา   นิรุชฺฌิสฺสนฺตีติ:   อามนฺตา   ฯ   ยสฺส   วา  ปน
ยตฺถ   อพฺยากตา   ธมฺมา   นิรุชฺฌิสฺสนฺติ   ตสฺส  ตตฺถ  อกุสลา  ธมฺมา
อุปฺปชฺชิสฺสนฺตีติ:     อคฺคมคฺคสมงฺคีนํ     อรหนฺตานํ    ยสฺส    จิตฺตสฺส๑
อนนฺตรา    อคฺคมคฺคํ    ปฏิลภิสฺสนฺติ    อสญฺญสตฺตานํ    เตสํ    ตตฺถ
อพฺยากตา   ธมฺมา   นิรุชฺฌิสฺสนฺติ  โน  จ  เตสํ  ตตฺถ  อกุสลา  ธมฺมา
อุปฺปชฺชิสฺสนฺติ    อิตเรสํ   จตุโวการานํ   ปญฺจโวการานํ   เตสํ   ตตฺถ
อพฺยากตา จ ธมฺมา นิรุชฺฌิสฺสนฺติ อกุสลา จ ธมฺมา อุปฺปชฺชิสฺสนฺติ ฯ
     [๓๒๗]   ยสฺส   กุสลา  ธมฺมา  น  อุปฺปชฺชิสฺสนฺติ  ตสฺส  อกุสลา
ธมฺมา   น   นิรุชฺฌิสฺสนฺตีติ:   อามนฺตา   ฯ   ยสฺส  วา  ปน  อกุสลา
ธมฺมา   น   นิรุชฺฌิสฺสนฺติ   ตสฺส   กุสลา   ธมฺมา  น  อุปฺปชฺชิสฺสนฺตีติ:
ยสฺส    จิตฺตสฺส   อนนฺตรา   อคฺคมคฺคํ   ปฏิลภิสฺสนฺติ   เตสํ   อกุสลา
ธมฺมา  น  นิรุชฺฌิสฺสนฺติ  โน  จ  เตสํ  กุสลา  ธมฺมา  น  อุปฺปชฺชิสฺสนฺติ
อคฺคมคฺคสมงฺคีนํ   อรหนฺตานํ  เตสํ  อกุสลา  จ  ธมฺมา  น  นิรุชฺฌิสฺสนฺติ
กุสลา จ ธมฺมา น อุปฺปชฺชิสฺสนฺติ ฯ
     [๓๒๘]  ยสฺส  กุสลา  ธมฺมา  น  อุปฺปชฺชิสฺสนฺติ  ตสฺส  อพฺยากตา
ธมฺมา   น   นิรุชฺฌิสฺสนฺตีติ:   อคฺคมคฺคสมงฺคีนํ  อรหนฺตานํ  เตสํ  กุสลา
ธมฺมา    น    อุปฺปชฺชิสฺสนฺติ    โน   จ   เตสํ   อพฺยากตา   ธมฺมา
น   นิรุชฺฌิสฺสนฺติ   ปจฺฉิมจิตฺตสฺส   ภงฺคกฺขเณ   เตสํ  กุสลา  จ  ธมฺมา
น   อุปฺปชฺชิสฺสนฺติ   อพฺยากตา   จ   ธมฺมา  น  นิรุชฺฌิสฺสนฺติ  ฯ  ยสฺส
