     [๕๐๙]    ยสฺส    อิตฺถินฺทฺริยํ   อุปฺปชฺชติ   ตสฺส   อุเปกฺขินฺทฺริยํ
อุปฺปชฺชตีติ:   อิตฺถีนํ   วินา  อุเปกฺขาย  อุปปชฺชนฺตีนํ  ตาสํ  อิตฺถินฺทฺริยํ
อุปฺปชฺชติ    โน    จ    ตาสํ    อุเปกฺขินฺทฺริยํ    อุปฺปชฺชติ    อิตฺถีนํ
อุเปกฺขาย      อุปปชฺชนฺตีนํ      ตาสํ     อิตฺถินฺทฺริยญฺจ     อุปฺปชฺชติ
อุเปกฺขินฺทฺริยญฺจ   อุปฺปชฺชติ  ฯ  ยสฺส  วา  ปน  อุเปกฺขินฺทฺริยํ  อุปฺปชฺชติ
ตสฺส    อิตฺถินฺทฺริยํ   อุปฺปชฺชตีติ:   อุเปกฺขาย   นอิตฺถีนํ   อุปปชฺชนฺตานํ
เตสํ   อุเปกฺขินฺทฺริยํ   อุปฺปชฺชติ   โน   จ  เตสํ  อิตฺถินฺทฺริยํ  อุปฺปชฺชติ
อุเปกฺขาย    อิตฺถีนํ   อุปปชฺชนฺตีนํ   ตาสํ   อุเปกฺขินฺทฺริยญฺจ   อุปฺปชฺชติ
อิตฺถินฺทฺริยญฺจ อุปฺปชฺชติ ฯ
     [๕๑๐]    ยสฺส    อิตฺถินฺทฺริยํ    อุปฺปชฺชติ    ตสฺส   สทฺธินฺทฺริยํ
อุปฺปชฺชตีติ:    อิตฺถีนํ    อเหตุกานํ    อุปปชฺชนฺตีนํ   ตาสํ   อิตฺถินฺทฺริยํ
อุปฺปชฺชติ   โน   จ   ตาสํ   สทฺธินฺทฺริยํ   อุปฺปชฺชติ  อิตฺถีนํ  สเหตุกานํ
อุปปชฺชนฺตีนํ     ตาสํ     อิตฺถินฺทฺริยญฺจ     อุปฺปชฺชติ     สทฺธินฺทฺริยญฺจ
อุปฺปชฺชติ   ฯ   ยสฺส  วา  ปน  สทฺธินฺทฺริยํ  อุปฺปชฺชติ  ตสฺส  อิตฺถินฺทฺริยํ
อุปฺปชฺชตีติ:    สเหตุกานํ   นอิตฺถีนํ   อุปปชฺชนฺตานํ   เตสํ   สทฺธินฺทฺริยํ
อุปฺปชฺชติ โน จ เตสํ อิตฺถินฺทฺริยํ อุปฺปชฺชติ สเหตุกานํ อิตฺถีนํ อุปปชฺชนฺตีนํ
ตาสํ สทฺธินฺทฺริยญฺจ อุปฺปชฺชติ อิตฺถินฺทฺริยญฺจ อุปฺปชฺชติ ฯ
     [๕๑๑]  ยสฺส  อิตฺถินฺทฺริยํ  อุปฺปชฺชติ  ตสฺส  ปญฺญินฺทฺริยํ อุปฺปชฺชตีติ:
อิตฺถีนํ      ญาณวิปฺปยุตฺตานํ      อุปปชฺชนฺตีนํ     ตาสํ     อิตฺถินฺทฺริยํ
อุปฺปชฺชติ   โน  จ  ตาสํ  ปญฺญินฺทฺริยํ  อุปฺปชฺชติ  อิตฺถีนํ  ญาณสมฺปยุตฺตานํ
