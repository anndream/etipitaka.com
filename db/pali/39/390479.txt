     [๑๒๒๙]   ยสฺส   จกฺขุนฺทฺริยํ   อุปฺปชฺชิตฺถ   ตสฺส   อุเปกฺขินฺทฺริยํ
อุปฺปชฺชิสฺสตีติ:    ปจฺฉิมภวิกานํ    เย   จ   โสมนสฺเสน   อุปปชฺชิตฺวา
ปรินิพฺพายิสฺสนฺติ    เตสํ    จกฺขุนฺทฺริยํ    อุปฺปชฺชิตฺถ   โน   จ   เตสํ
อุเปกฺขินฺทฺริยํ    อุปฺปชฺชิสฺสติ    อิตเรสํ    จกฺขุนฺทฺริยญฺจ   อุปฺปชฺชิตฺถ
อุเปกฺขินฺทฺริยญฺจ    อุปฺปชฺชิสฺสติ   ฯ   ยสฺส   วา   ปน   อุเปกฺขินฺทฺริยํ
อุปฺปชฺชิสฺสติ ตสฺส จกฺขุนฺทฺริยํ อุปฺปชฺชิตฺถาติ: อามนฺตา ฯ
     [๑๒๓๐]   ยสฺส  จกฺขุนฺทฺริยํ  อุปฺปชฺชิตฺถ  ตสฺส  สทฺธินฺทฺริยํ  ฯเปฯ
ปญฺญินฺทฺริยํ     มนินฺทฺริยํ     อุปฺปชฺชิสฺสตีติ:     ปจฺฉิมภวิกานํ     เตสํ
จกฺขุนฺทฺริยํ    อุปฺปชฺชิตฺถ    โน    จ   เตสํ   มนินฺทฺริยํ   อุปฺปชฺชิสฺสติ
อิตเรสํ    จกฺขุนฺทฺริยญฺจ    อุปฺปชฺชิตฺถ   มนินฺทฺริยญฺจ   อุปฺปชฺชิสฺสติ   ฯ
ยสฺส  วา  ปน  มนินฺทฺริยํ  อุปฺปชฺชิสฺสติ  ตสฺส  จกฺขุนฺทฺริยํ อุปฺปชฺชิตฺถาติ:
อามนฺตา ฯ
     [๑๒๓๑]    ยสฺส    ฆานินฺทฺริยํ   อุปฺปชฺชิตฺถ   ตสฺส   อิตฺถินฺทฺริยํ
อุปฺปชฺชิสฺสตีติ:    ปจฺฉิมภวิกานํ    เย    จ    รูปาวจรํ    อรูปาวจรํ
อุปปชฺชิตฺวา  ปรินิพฺพายิสฺสนฺติ  เย  จ  ปุริสา  เอเตเนว  ภาเวน  กติจิ
ภเว    ทสฺเสตฺวา    ปรินิพฺพายิสฺสนฺติ   เตสํ   ฆานินฺทฺริยํ   อุปฺปชฺชิตฺถ
โน    จ    เตสํ   อิตฺถินฺทฺริยํ   อุปฺปชฺชิสฺสติ   อิตเรสํ   ฆานินฺทฺริยญฺจ
อุปฺปชฺชิตฺถ  อิตฺถินฺทฺริยญฺจ  อุปฺปชฺชิสฺสติ  ฯ  ยสฺส  วา  ปน  อิตฺถินฺทฺริยํ
อุปฺปชฺชิสฺสติ ตสฺส ฆานินฺทฺริยํ อุปฺปชฺชิตฺถาติ: อามนฺตา ฯ
     [๑๒๓๒]    ยสฺส    ฆานินฺทฺริยํ   อุปฺปชฺชิตฺถ   ตสฺส   ปุริสินฺทฺริยํ
