น   อุปฺปชฺชตีติ:   วินา  โสมนสฺเสน  สเหตุกานํ  อุปปชฺชนฺตานํ  ปวตฺเต
โสมนสฺสวิปฺปยุตฺตสทฺธาสมฺปยุตฺตจิตฺตสฺส  อุปฺปาทกฺขเณ  เตสํ  โสมนสฺสินฺทฺริยํ
น   อุปฺปชฺชติ   โน   จ   เตสํ   สทฺธินฺทฺริยํ   น   อุปฺปชฺชติ  สพฺเพสํ
จิตฺตสฺส        ภงฺคกฺขเณ        โสมนสฺสวิปฺปยุตฺตสทฺธาวิปฺปยุตฺตจิตฺตสฺส
อุปฺปาทกฺขเณ   นิโรธสมาปนฺนานํ   อสญฺญสตฺตานํ  เตสํ  โสมนสฺสินฺทฺริยญฺจ
น  อุปฺปชฺชติ  สทฺธินฺทฺริยญฺจ  น  อุปฺปชฺชติ  ฯ  ยสฺส  วา  ปน สทฺธินฺทฺริยํ
น    อุปฺปชฺชติ    ตสฺส    โสมนสฺสินฺทฺริยํ   น   อุปฺปชฺชตีติ:   ปวตฺเต
สทฺธาวิปฺปยุตฺตโสมนสฺสสมฺปยุตฺตจิตฺตสฺส   อุปฺปาทกฺขเณ   เตสํ   สทฺธินฺทฺริยํ
น   อุปฺปชฺชติ   โน   จ   เตสํ  โสมนสฺสินฺทฺริยํ  น  อุปฺปชฺชติ  สพฺเพสํ
จิตฺตสฺส        ภงฺคกฺขเณ        สทฺธาวิปฺปยุตฺตโสมนสฺสวิปฺปยุตฺตจิตฺตสฺส
อุปฺปาทกฺขเณ    นิโรธสมาปนฺนานํ   อสญฺญสตฺตานํ   เตสํ   สทฺธินฺทฺริยญฺจ
น อุปฺปชฺชติ โสมนสฺสินฺทฺริยญฺจ น อุปฺปชฺชติ ฯ
     [๖๔๒]   ยสฺส   โสมนสฺสินฺทฺริยํ   น  อุปฺปชฺชติ  ตสฺส  ปญฺญินฺทฺริยํ
น   อุปฺปชฺชตีติ:   วินา   โสมนสฺเสน   ญาณสมฺปยุตฺตานํ   อุปปชฺชนฺตานํ
ปวตฺเต    โสมนสฺสวิปฺปยุตฺตญาณสมฺปยุตฺตจิตฺตสฺส    อุปฺปาทกฺขเณ    เตสํ
โสมนสฺสินฺทฺริยํ   น   อุปฺปชฺชติ  โน  จ  เตสํ  ปญฺญินฺทฺริยํ  น  อุปฺปชฺชติ
สพฺเพสํ    จิตฺตสฺส    ภงฺคกฺขเณ    โสมนสฺสวิปฺปยุตฺตญาณวิปฺปยุตฺตจิตฺตสฺส
อุปฺปาทกฺขเณ   นิโรธสมาปนฺนานํ   อสญฺญสตฺตานํ  เตสํ  โสมนสฺสินฺทฺริยญฺจ
น   อุปฺปชฺชติ   ปญฺญินฺทฺริยญฺจ   น   อุปฺปชฺชติ   ฯ   ยสฺส   วา   ปน
ปญฺญินฺทฺริยํ    น   อุปฺปชฺชติ   ตสฺส   โสมนสฺสินฺทฺริยํ   น   อุปฺปชฺชตีติ:
