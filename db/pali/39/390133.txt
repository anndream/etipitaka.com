น อุปฺปชฺชิตฺถาติ: อุปฺปชฺชิตฺถ ฯ
     [๓๗๗]  ยสฺส  ยตฺถ  อกุสลา  ธมฺมา  น  อุปฺปชฺชิตฺถ  ตสฺส  ตตฺถ
อพฺยากตา   ธมฺมา  น  นิรุชฺฌิสฺสนฺตีติ:  นิรุชฺฌิสฺสนฺติ  ฯ  ยสฺส  วา  ปน
ยตฺถ   อพฺยากตา  ธมฺมา  น  นิรุชฺฌิสฺสนฺติ  ตสฺส  ตตฺถ  อกุสลา  ธมฺมา
น อุปฺปชฺชิตฺถาติ: อุปฺปชฺชิตฺถ ฯ
                    อุปฺปาทนิโรธวาโร ฯ
                      ปวตฺติวาโร ฯ
                      _________________
                       ภาวนาวาโร
     [๓๗๘]   โย  กุสลํ  ธมฺมํ  ภาเวติ  โส  อกุสลํ  ธมฺมํ  ปชหตีติ:
อามนฺตา   ฯ   โย   วา  ปน  อกุสลํ  ธมฺมํ  ปชหติ  โส  กุสลํ  ธมฺมํ
ภาเวตีติ:   อามนฺตา   ฯ   โย  กุสลํ  ธมฺมํ  น  ภาเวติ  โส  อกุสลํ
ธมฺมํ  นปฺปชหตีติ:  อามนฺตา  ฯ  โย  วา  ปน  อกุสลํ  ธมฺมํ  นปฺปชหติ
โส กุสลํ ธมฺมํ น ภาเวตีติ: อามนฺตา ฯเปฯ
                      ภาวนาวาโร ฯ
                     ธมฺมยมกํ นิฏฺฐิตํ ฯ
                     __________________
