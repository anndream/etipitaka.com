อุปฺปาทกฺขเณ    นิโรธสมาปนฺนานํ   อสญฺญสตฺตานํ   เตสํ   อุเปกฺขินฺทฺริยํ
อุปฺปชฺชิสฺสติ   โน   จ   เตสํ   โสมนสฺสินฺทฺริยํ   อุปฺปชฺชติ  โสมนสฺเสน
อุปปชฺชนฺตานํ     ปวตฺเต     โสมนสฺสสมฺปยุตฺตจิตฺตสฺส     อุปฺปาทกฺขเณ
เตสํ       อุเปกฺขินฺทฺริยญฺจ       อุปฺปชฺชิสฺสติ       โสมนสฺสินฺทฺริยญฺจ
อุปฺปชฺชติ ฯ
     [๑๑๐๗]  ยสฺส  โสมนสฺสินฺทฺริยํ  อุปฺปชฺชติ  ตสฺส  สทฺธินฺทฺริยํ ฯเปฯ
ปญฺญินฺทฺริยํ   มนินฺทฺริยํ   อุปฺปชฺชิสฺสตีติ:  โสมนสฺสสมฺปยุตฺตปจฺฉิมจิตฺตสฺส
อุปฺปาทกฺขเณ     เตสํ     โสมนสฺสินฺทฺริยํ     อุปฺปชฺชติ     โน    จ
เตสํ    มนินฺทฺริยํ   อุปฺปชฺชิสฺสติ   อิตเรสํ   โสมนสฺเสน   อุปปชฺชนฺตานํ
ปวตฺเต   โสมนสฺสสมฺปยุตฺตจิตฺตสฺส  อุปฺปาทกฺขเณ  เตสํ  โสมนสฺสินฺทฺริยญฺจ
อุปฺปชฺชติ     มนินฺทฺริยญฺจ    อุปฺปชฺชิสฺสติ    ฯ    ยสฺส    วา    ปน
มนินฺทฺริยํ   อุปฺปชฺชิสฺสติ   ตสฺส   โสมนสฺสินฺทฺริยํ   อุปฺปชฺชตีติ:  สพฺเพสํ
จิตฺตสฺส      ภงฺคกฺขเณ      โสมนสฺสวิปฺปยุตฺตจิตฺตสฺส     อุปฺปาทกฺขเณ
นิโรธสมาปนฺนานํ     อสญฺญสตฺตานํ    เตสํ    มนินฺทฺริยํ    อุปฺปชฺชิสฺสติ
โน   จ   เตสํ   โสมนสฺสินฺทฺริยํ   อุปฺปชฺชติ  โสมนสฺเสน  อุปปชฺชนฺตานํ
ปวตฺเต    โสมนสฺสสมฺปยุตฺตจิตฺตสฺส   อุปฺปาทกฺขเณ   เตสํ   มนินฺทฺริยญฺจ
อุปฺปชฺชิสฺสติ โสมนสฺสินฺทฺริยญฺจ อุปฺปชฺชติ ฯ
     [๑๑๐๘]    ยสฺส   อุเปกฺขินฺทฺริยํ   อุปฺปชฺชติ   ตสฺส   สทฺธินฺทฺริยํ
อุปฺปชฺชิสฺสตีติ:        อุเปกฺขาสมฺปยุตฺตปจฺฉิมจิตฺตสฺส       อุปฺปาทกฺขเณ
เตสํ    อุเปกฺขินฺทฺริยํ    อุปฺปชฺชติ    โน    จ    เตสํ    สทฺธินฺทฺริยํ
