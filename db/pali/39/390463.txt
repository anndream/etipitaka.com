น อุปฺปชฺชิสฺสติ อิตฺถินฺทฺริยญฺจ น อุปฺปชฺชติ ฯ
     [๑๒๐๒]   ยสฺส   ยตฺถ   อิตฺถินฺทฺริยํ   น  อุปฺปชฺชติ  ตสฺส  ตตฺถ
ชีวิตินฺทฺริยํ    น    อุปฺปชฺชิสฺสตีติ:    กามาวจรา   จวนฺตานํ   นอิตฺถีนํ
กามาวจรํ    อุปปชฺชนฺตานํ   รูปาวจรานํ   อรูปาวจรานํ   เตสํ   ตตฺถ
อิตฺถินฺทฺริยํ    น    อุปฺปชฺชติ    โน    จ   เตสํ   ตตฺถ   ชีวิตินฺทฺริยํ
น   อุปฺปชฺชิสฺสติ   กามาวจเร   ปรินิพฺพนฺตานํ   รูปาวจเร  อรูปาวจเร
ปจฺฉิมภวิกานํ   เตสํ   ตตฺถ   อิตฺถินฺทฺริยญฺจ  น  อุปฺปชฺชติ  ชีวิตินฺทฺริยญฺจ
น   อุปฺปชฺชิสฺสติ  ฯ  ยสฺส  วา  ปน  ยตฺถ  ชีวิตินฺทฺริยํ  น  อุปฺปชฺชิสฺสติ
ตสฺส    ตตฺถ    อิตฺถินฺทฺริยํ   น   อุปฺปชฺชตีติ:   ปจฺฉิมภวิกานํ   อิตฺถีนํ
อุปปชฺชนฺตีนํ   ตาสํ   ตตฺถ   ชีวิตินฺทฺริยํ  น  อุปฺปชฺชิสฺสติ  โน  จ  ตาสํ
ตตฺถ     อิตฺถินฺทฺริยํ    น    อุปฺปชฺชติ    กามาวจเร    ปรินิพฺพนฺตานํ
รูปาวจเร    อรูปาวจเร   ปจฺฉิมภวิกานํ   เตสํ   ตตฺถ   ชีวิตินฺทฺริยญฺจ
น อุปฺปชฺชิสฺสติ อิตฺถินฺทฺริยญฺจ น อุปฺปชฺชติ ฯ
     [๑๒๐๓]   ยสฺส   ยตฺถ   อิตฺถินฺทฺริยํ   น  อุปฺปชฺชติ  ตสฺส  ตตฺถ
โสมนสฺสินฺทฺริยํ   น   อุปฺปชฺชิสฺสตีติ:   กามาวจรา   จวนฺตานํ   นอิตฺถีนํ
กามาวจรํ    อุปปชฺชนฺตานํ    รูปาวจรานํ    เตสํ   ตตฺถ   อิตฺถินฺทฺริยํ
น   อุปฺปชฺชติ   โน   จ   เตสํ  ตตฺถ  โสมนสฺสินฺทฺริยํ  น  อุปฺปชฺชิสฺสติ
กามาวจเร    ปรินิพฺพนฺตานํ   รูปาวจเร   ปจฺฉิมภวิกานํ   อสญฺญสตฺตานํ
อรูปานํ   เย   จ   อุเปกฺขาย   อุปปชฺชิตฺวา   ปรินิพฺพายิสฺสนฺติ   เตสํ
จวนฺตานํ   เตสํ   ตตฺถ   อิตฺถินฺทฺริยญฺจ  น  อุปฺปชฺชติ  โสมนสฺสินฺทฺริยญฺจ
