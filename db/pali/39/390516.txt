น    อุปฺปชฺชิสฺสติ   รูปาวจเร   ปจฺฉิมภวิกานํ   อสญฺญสตฺตานํ   อรูปานํ
เตสํ    ตตฺถ    ปุริสินฺทฺริยญฺจ    น    อุปฺปชฺชิตฺถ    โสมนสฺสินฺทฺริยญฺจ
น  อุปฺปชฺชิสฺสติ  ฯ  ยสฺส  วา  ปน  ยตฺถ  โสมนสฺสินฺทฺริยํ น อุปฺปชฺชิสฺสติ
ตสฺส   ตตฺถ   ปุริสินฺทฺริยํ  น  อุปฺปชฺชิตฺถาติ:  กามาวจเร  ปจฺฉิมภวิกานํ
เย   จ   ปุริสา  อุเปกฺขาย  อุปปชฺชิตฺวา  ปรินิพฺพายิสฺสนฺติ  เตสํ  ตตฺถ
โสมนสฺสินฺทฺริยํ   น   อุปฺปชฺชิสฺสติ   โน   จ   เตสํ   ตตฺถ  ปุริสินฺทฺริยํ
น    อุปฺปชฺชิตฺถ    รูปาวจเร   ปจฺฉิมภวิกานํ   อสญฺญสตฺตานํ   อรูปานํ
เตสํ    ตตฺถ    โสมนสฺสินฺทฺริยญฺจ    น    อุปฺปชฺชิสฺสติ   ปุริสินฺทฺริยญฺจ
น อุปฺปชฺชิตฺถ ฯ
     [๑๓๒๔]   ยสฺส   ยตฺถ   ปุริสินฺทฺริยํ  น  อุปฺปชฺชิตฺถ  ตสฺส  ตตฺถ
อุเปกฺขินฺทฺริยํ   น   อุปฺปชฺชิสฺสตีติ:   รูปาวจรานํ   อรูปาวจรานํ   เตสํ
ตตฺถ   ปุริสินฺทฺริยํ   น   อุปฺปชฺชิตฺถ  โน  จ  เตสํ  ตตฺถ  อุเปกฺขินฺทฺริยํ
น   อุปฺปชฺชิสฺสติ   รูปาวจเร   อรูปาวจเร  ปจฺฉิมภวิกานํ  อสญฺญสตฺตานํ
เตสํ     ตตฺถ    ปุริสินฺทฺริยญฺจ    น    อุปฺปชฺชิตฺถ    อุเปกฺขินฺทฺริยญฺจ
น  อุปฺปชฺชิสฺสติ  ฯ  ยสฺส  วา  ปน  ยตฺถ  อุเปกฺขินฺทฺริยํ  น อุปฺปชฺชิสฺสติ
ตสฺส   ตตฺถ   ปุริสินฺทฺริยํ  น  อุปฺปชฺชิตฺถาติ:  กามาวจเร  ปจฺฉิมภวิกานํ
เย   จ  ปุริสา  โสมนสฺเสน  อุปปชฺชิตฺวา  ปรินิพฺพายิสฺสนฺติ  เตสํ  ตตฺถ
อุเปกฺขินฺทฺริยํ   น   อุปฺปชฺชิสฺสติ   โน   จ   เตสํ   ตตฺถ   ปุริสินฺทฺริยํ
น  อุปฺปชฺชิตฺถ  รูปาวจเร  อรูปาวจเร  ปจฺฉิมภวิกานํ  อสญฺญสตฺตานํ เตสํ
ตตฺถ อุเปกฺขินฺทฺริยญฺจ น อุปฺปชฺชิสฺสติ ปุริสินฺทฺริยญฺจ นอปฺปชฺชิตฺถ ฯ
