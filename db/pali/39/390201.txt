     [๕๓๑]    ยสฺส    สทฺธินฺทฺริยํ    อุปฺปชฺชติ    ตสฺส   ปญฺญินฺทฺริยํ
อุปฺปชฺชตีติ:    สเหตุกานํ    ญาณวิปฺปยุตฺตานํ    อุปปชฺชนฺตานํ   ปวตฺเต
สทฺธาสมฺปยุตฺตญาณวิปฺปยุตฺตจิตฺตสฺส  อุปฺปาทกฺขเณ เตสํ สทฺธินฺทฺริยํ อุปฺปชฺชติ
โน   จ   เตสํ   ปญฺญินฺทฺริยํ   อุปฺปชฺชติ   สเหตุกานํ   ญาณสมฺปยุตฺตานํ
อุปปชฺชนฺตานํ         ปวตฺเต        สทฺธาสมฺปยุตฺตญาณสมฺปยุตฺตจิตฺตสฺส
อุปฺปาทกฺขเณ     เตสํ     สทฺธินฺทฺริยญฺจ     อุปฺปชฺชติ    ปญฺญินฺทฺริยญฺจ
อุปฺปชฺชติ   ฯ   ยสฺส  วา  ปน  ปญฺญินฺทฺริยํ  อุปฺปชฺชติ  ตสฺส  สทฺธินฺทฺริยํ
อุปฺปชฺชตีติ: อามนฺตา ฯ
     [๕๓๒]  ยสฺส  สทฺธินฺทฺริยํ  อุปฺปชฺชติ  ตสฺส  มนินฺทฺริยํ  อุปฺปชฺชตีติ:
อามนฺตา   ฯ   ยสฺส   วา  ปน  มนินฺทฺริยํ  อุปฺปชฺชติ  ตสฺส  สทฺธินฺทฺริยํ
อุปฺปชฺชตีติ:     สจิตฺตกานํ     อเหตุกานํ     อุปปชฺชนฺตานํ    ปวตฺเต
สทฺธาวิปฺปยุตฺตจิตฺตสฺส   อุปฺปาทกฺขเณ  เตสํ  มนินฺทฺริยํ  อุปฺปชฺชติ  โน  จ
เตสํ    สทฺธินฺทฺริยํ    อุปฺปชฺชติ    สเหตุกานํ   อุปปชฺชนฺตานํ   ปวตฺเต
สทฺธาสมฺปยุตฺตจิตฺตสฺส    อุปฺปาทกฺขเณ    เตสํ   มนินฺทฺริยญฺจ   อุปฺปชฺชติ
สทฺธินฺทฺริยญฺจ อุปฺปชฺชติ ฯ
     [๕๓๓]  ยสฺส  ปญฺญินฺทฺริยํ  อุปฺปชฺชติ  ตสฺส  มนินฺทฺริยํ  อุปฺปชฺชตีติ:
อามนฺตา   ฯ   ยสฺส   วา  ปน  มนินฺทฺริยํ  อุปฺปชฺชติ  ตสฺส  ปญฺญินฺทฺริยํ
อุปฺปชฺชตีติ:    สจิตฺตกานํ    ญาณวิปฺปยุตฺตานํ    อุปปชฺชนฺตานํ   ปวตฺเต
ญาณวิปฺปยุตฺตจิตฺตสฺส     อุปฺปาทกฺขเณ    เตสํ    มนินฺทฺริยํ    อุปฺปชฺชติ
โน   จ   เตสํ   ปญฺญินฺทฺริยํ   อุปฺปชฺชติ  ญาณสมฺปยุตฺตานํ  อุปปชฺชนฺตานํ
