     [๒๐๗]   ยสฺส  ยตฺถ  อกุสลา  ธมฺมา  น  นิรุชฺฌนฺติ  ตสฺส  ตตฺถ
อพฺยากตา    ธมฺมา   น   นิรุชฺฌนฺตีติ:   สพฺเพสํ   จวนฺตานํ   ปวตฺเต
กุสลวิปฺปยุตฺตจิตฺตสฺส    ภงฺคกฺขเณ    เตสํ    ตตฺถ    อกุสลา   ธมฺมา
น   นิรุชฺฌนฺติ   โน   จ  เตสํ  ตตฺถ  อพฺยากตา  ธมฺมา  น  นิรุชฺฌนฺติ
สพฺเพสํ    อุปปชฺชนฺตานํ    ปวตฺเต    จิตฺตสฺส   อุปฺปาทกฺขเณ   อรูเป
กุสลานํ   ภงฺคกฺขเณ   เตสํ   ตตฺถ   อกุสลา  จ  ธมฺมา  น  นิรุชฺฌนฺติ
อพฺยากตา  จ  ธมฺมา  น  นิรุชฺฌนฺติ  ฯ  ยสฺส  วา  ปน ยตฺถ อพฺยากตา
ธมฺมา   น   นิรุชฺฌนฺติ   ตสฺส   ตตฺถ  อกุสลา  ธมฺมา  น  นิรุชฺฌนฺตีติ:
อรูเป    อกุสลานํ    ภงฺคกฺขเณ    เตสํ   ตตฺถ   อพฺยากตา   ธมฺมา
น  นิรุชฺฌนฺติ  โน  จ  เตสํ  ตตฺถ  อกุสลา  ธมฺมา  น นิรุชฺฌนฺติ สพฺเพสํ
อุปปชฺชนฺตานํ    ปวตฺเต    จิตฺตสฺส    อุปฺปาทกฺขเณ   อรูเป   กุสลานํ
ภงฺคกฺขเณ  เตสํ  ตตฺถ  อพฺยากตา  จ  ธมฺมา  น  นิรุชฺฌนฺติ  อกุสลา จ
ธมฺมา น นิรุชฺฌนฺติ ฯ
                     __________________
     [๒๐๘]   ยสฺส   กุสลา  ธมฺมา  นิรุชฺฌิตฺถ  ตสฺส  อกุสลา  ธมฺมา
นิรุชฺฌิตฺถาติ:   อามนฺตา  ฯ  ยสฺส  วา  ปน  อกุสลา  ธมฺมา  นิรุชฺฌิตฺถ
ตสฺส กุสลา ธมฺมา นิรุชฺฌิตฺถาติ: อามนฺตา ฯ
     [๒๐๙]  ยสฺส  กุสลา  ธมฺมา  นิรุชฺฌิตฺถ  ตสฺส  อพฺยากตา  ธมฺมา
นิรุชฺฌิตฺถาติ:   อามนฺตา   ฯ   ยสฺส   วา   ปน   อพฺยากตา   ธมฺมา
นิรุชฺฌิตฺถ ตสฺส กุสลา ธมฺมา นิรุชฺฌิตฺถาติ: อามนฺตา ฯ
