     [๒๗๐]   ยสฺส   อกุสลา   ธมฺมา   นิรุชฺฌิตฺถ   ตสฺส  อพฺยากตา
ธมฺมา    นิรุชฺฌิสฺสนฺตีติ:    ปจฺฉิมจิตฺตสฺส   ภงฺคกฺขเณ   เตสํ   อกุสลา
ธมฺมา   นิรุชฺฌิตฺถ   โน   จ   เตสํ   อพฺยากตา   ธมฺมา  นิรุชฺฌิสฺสนฺติ
อิตเรสํ   เตสํ   อกุสลา   จ  ธมฺมา  นิรุชฺฌิตฺถ  อพฺยากตา  จ  ธมฺมา
นิรุชฺฌิสฺสนฺติ   ฯ   ยสฺส   วา   ปน   อพฺยากตา   ธมฺมา  นิรุชฺฌิสฺสนฺติ
ตสฺส อกุสลา ธมฺมา นิรุชฺฌิตฺถาติ: อามนฺตา ฯ
     [๒๗๑] ยตฺถ กุสลา ธมฺมา นิรุชฺฌิตฺถ ฯเปฯ
     [๒๗๒]   ยสฺส   ยตฺถ   กุสลา   ธมฺมา   นิรุชฺฌิตฺถ  ตสฺส  ตตฺถ
อกุสลา   ธมฺมา   นิรุชฺฌิสฺสนฺตีติ:   อคฺคมคฺคสมงฺคีนํ   อรหนฺตานํ   ยสฺส
จิตฺตสฺส   อนนฺตรา   อคฺคมคฺคํ  ปฏิลภิสฺสนฺติ  เตสํ  ตตฺถ  กุสลา  ธมฺมา
นิรุชฺฌิตฺถ   โน   จ  เตสํ  ตตฺถ  อกุสลา  ธมฺมา  นิรุชฺฌิสฺสนฺติ  อิตเรสํ
จตุโวการานํ   ปญฺจโวการานํ  เตสํ  ตตฺถ  กุสลา  จ  ธมฺมา  นิรุชฺฌิตฺถ
อกุสลา  จ  ธมฺมา  นิรุชฺฌิสฺสนฺติ  ฯ  ยสฺส  วา  ปน ยตฺถ อกุสลา ธมฺมา
นิรุชฺฌิสฺสนฺติ   ตสฺส   ตตฺถ   กุสลา  ธมฺมา  นิรุชฺฌิตฺถาติ:  สุทฺธาวาสานํ
ทุติเย   จิตฺเต   วตฺตมาเน   เตสํ  ตตฺถ  อกุสลา  ธมฺมา  นิรุชฺฌิสฺสนฺติ
โน   จ   เตสํ  ตตฺถ  กุสลา  ธมฺมา  นิรุชฺฌิตฺถ  อิตเรสํ  จตุโวการานํ
ปญฺจโวการานํ    เตสํ    ตตฺถ    อกุสลา   จ   ธมฺมา   นิรุชฺฌิสฺสนฺติ
กุสลา จ ธมฺมา นิรุชฺฌิตฺถ ฯ
     [๒๗๓]   ยสฺส   ยตฺถ   กุสลา   ธมฺมา   นิรุชฺฌิตฺถ  ตสฺส  ตตฺถ
อพฺยากตา     ธมฺมา     นิรุชฺฌิสฺสนฺตีติ:    ปจฺฉิมจิตฺตสฺส    ภงฺคกฺขเณ
