     [๘๑๘]   ยสฺส   ยตฺถ   จกฺขุนฺทฺริยํ   น  อุปฺปชฺชิตฺถ  ตสฺส  ตตฺถ
อุเปกฺขินฺทฺริยํ   น   อุปฺปชฺชิตฺถาติ:   อรูปานํ   เตสํ   ตตฺถ  จกฺขุนฺทฺริยํ
น   อุปฺปชฺชิตฺถ   โน   จ   เตสํ   ตตฺถ  อุเปกฺขินฺทฺริยํ  น  อุปฺปชฺชิตฺถ
สุทฺธาวาสานํ   อสญฺญสตฺตานํ   เตสํ  ตตฺถ  จกฺขุนฺทฺริยญฺจ  น  อุปฺปชฺชิตฺถ
อุเปกฺขินฺทฺริยญฺจ  น  อุปฺปชฺชิตฺถ  ฯ  ยสฺส  วา  ปน  ยตฺถ  อุเปกฺขินฺทฺริยํ
น อุปฺปชฺชิตฺถ ตสฺส ตตฺถ จกฺขุนฺทฺริยํ น อุปฺปชฺชิตฺถาติ: อามนฺตา ฯ
     [๘๑๙]  ยสฺส  ยตฺถ  จกฺขุนฺทฺริยํ น อุปฺปชฺชิตฺถ ตสฺส ตตฺถ สทฺธินฺทฺริยํ
ฯเปฯ    ปญฺญินฺทฺริยํ   มนินฺทฺริยํ   น   อุปฺปชฺชิตฺถาติ:   อรูปานํ   เตสํ
ตตฺถ   จกฺขุนฺทฺริยํ   น   อุปฺปชฺชิตฺถ   โน   จ   เตสํ  ตตฺถ  มนินฺทฺริยํ
น   อุปฺปชฺชิตฺถ   สุทฺธาวาสานํ  อสญฺญสตฺตานํ  เตสํ  ตตฺถ  จกฺขุนฺทฺริยญฺจ
น   อุปฺปชฺชิตฺถ   มนินฺทฺริยญฺจ  น  อุปฺปชฺชิตฺถ  ฯ  ยสฺส  วา  ปน  ยตฺถ
มนินฺทฺริยํ   น   อุปฺปชฺชิตฺถ   ตสฺส  ตตฺถ  จกฺขุนฺทฺริยํ  น  อุปฺปชฺชิตฺถาติ:
อามนฺตา ฯ
     [๘๒๐]  ยสฺส  ยตฺถ  ฆานินฺทฺริยํ น อุปฺปชฺชิตฺถ ตสฺส ตตฺถ อิตฺถินฺทฺริยํ
น   อุปฺปชฺชิตฺถาติ:   อามนฺตา   ฯ   ยสฺส  วา  ปน  ยตฺถ  อิตฺถินฺทฺริยํ
น อุปฺปชฺชิตฺถ ตสฺส ตตฺถ ฆานินฺทฺริยํ น อุปฺปชฺชิตฺถาติ: อามนฺตา ฯ
     [๘๒๑]   ยสฺส   ยตฺถ   ฆานินฺทฺริยํ   น  อุปฺปชฺชิตฺถ  ตสฺส  ตตฺถ
ปุริสินฺทฺริยํ   น   อุปฺปชฺชิตฺถาติ:   อามนฺตา   ฯ  ยสฺส  วา  ปน  ยตฺถ
ปุริสินฺทฺริยํ   น  อุปฺปชฺชิตฺถ  ตสฺส  ตตฺถ  ฆานินฺทฺริยํ  น  อุปฺปชฺชิตฺถาติ:
อามนฺตา ฯ
