     [๖๗๙]   ยสฺส   ยตฺถ   จกฺขุนฺทฺริยํ   น   อุปฺปชฺชติ  ตสฺส  ตตฺถ
โสมนสฺสินฺทฺริยํ   น   อุปฺปชฺชตีติ:   อามนฺตา  ฯ  ยสฺส  วา  ปน  ยตฺถ
โสมนสฺสินฺทฺริยํ   น   อุปฺปชฺชติ  ตสฺส  ตตฺถ  จกฺขุนฺทฺริยํ  น  อุปฺปชฺชตีติ:
วินา     โสมนสฺเสน     สจกฺขุกานํ    อุปปชฺชนฺตานํ    เตสํ    ตตฺถ
โสมนสฺสินฺทฺริยํ    น   อุปฺปชฺชติ   โน   จ   เตสํ   ตตฺถ   จกฺขุนฺทฺริยํ
น    อุปฺปชฺชติ   สพฺเพสํ   จวนฺตานํ   วินา   โสมนสฺเสน   อจกฺขุกานํ
อุปปชฺชนฺตานํ     เตสํ    ตตฺถ    โสมนสฺสินฺทฺริยญฺจ    น    อุปฺปชฺชติ
จกฺขุนฺทฺริยญฺจ น อุปฺปชฺชติ ฯ
     [๖๘๐]   ยสฺส   ยตฺถ   จกฺขุนฺทฺริยํ   น   อุปฺปชฺชติ  ตสฺส  ตตฺถ
อุเปกฺขินฺทฺริยํ   น   อุปฺปชฺชตีติ:   อจกฺขุกานํ   อุเปกฺขาย  อุปปชฺชนฺตานํ
เตสํ  ตตฺถ  จกฺขุนฺทฺริยํ  น  อุปฺปชฺชติ  โน  จ  เตสํ  ตตฺถ อุเปกฺขินฺทฺริยํ
น    อุปฺปชฺชติ    สพฺเพสํ   จวนฺตานํ   อจกฺขุกานํ   วินา   อุเปกฺขาย
อุปปชฺชนฺตานํ   เตสํ  ตตฺถ  จกฺขุนฺทฺริยญฺจ  น  อุปฺปชฺชติ  อุเปกฺขินฺทฺริยญฺจ
น    อุปฺปชฺชติ    ฯ    ยสฺส    วา    ปน    ยตฺถ    อุเปกฺขินฺทฺริยํ
น  อุปฺปชฺชติ  ตสฺส  ตตฺถ  จกฺขุนฺทฺริยํ  น  อุปฺปชฺชตีติ:  วินา  อุเปกฺขาย
สจกฺขุกานํ   อุปปชฺชนฺตานํ   เตสํ   ตตฺถ   อุเปกฺขินฺทฺริยํ   น  อุปฺปชฺชติ
โน   จ   เตสํ   ตตฺถ   จกฺขุนฺทฺริยํ   น  อุปฺปชฺชติ  สพฺเพสํ  จวนฺตานํ
วินา  อุเปกฺขาย  อจกฺขุกานํ  อุปปชฺชนฺตานํ  เตสํ  ตตฺถ  อุเปกฺขินฺทฺริยญฺจ
น อุปฺปชฺชติ จกฺขุนฺทฺริยญฺจ น อุปฺปชฺชติ ฯ
     [๖๘๑]   ยสฺส   ยตฺถ   จกฺขุนฺทฺริยํ   น   อุปฺปชฺชติ  ตสฺส  ตตฺถ
