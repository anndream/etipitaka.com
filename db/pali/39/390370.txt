ตสฺส    ปุริสินฺทฺริยํ    อุปฺปชฺชตีติ:    สพฺเพสํ    จวนฺตานํ    นปุริสานํ
อุปปชฺชนฺตานํ   เตสํ   มนินฺทฺริยํ   อุปฺปชฺชิตฺถ  โน  จ  เตสํ  ปุริสินฺทฺริยํ
อุปฺปชฺชติ    ปุริสานํ    อุปปชฺชนฺตานํ   เตสํ   มนินฺทฺริยญฺจ   อุปฺปชฺชิตฺถ
ปุริสินฺทฺริยญฺจ อุปฺปชฺชติ ฯ
     [๑๐๒๗]   ยสฺส   ชีวิตินฺทฺริยํ   อุปฺปชฺชติ   ตสฺส   โสมนสฺสินฺทฺริยํ
อุปฺปชฺชิตฺถาติ:    อามนฺตา    ฯ    ยสฺส   วา   ปน   โสมนสฺสินฺทฺริยํ
อุปฺปชฺชิตฺถ    ตสฺส    ชีวิตินฺทฺริยํ    อุปฺปชฺชตีติ:    สพฺเพสํ   จวนฺตานํ
ปวตฺเต   จิตฺตสฺส   ภงฺคกฺขเณ   เตสํ   โสมนสฺสินฺทฺริยํ  อุปฺปชฺชิตฺถ  โน
จ    เตสํ   ชีวิตินฺทฺริยํ   อุปฺปชฺชติ   สพฺเพสํ   อุปปชฺชนฺตานํ   ปวตฺเต
จิตฺตสฺส     อุปฺปาทกฺขเณ     เตสํ     โสมนสฺสินฺทฺริยญฺจ    อุปฺปชฺชิตฺถ
ชีวิตินฺทฺริยญฺจ อุปฺปชฺชติ ฯ
     [๑๐๒๘]  ยสฺส  ชีวิตินฺทฺริยํ  อุปฺปชฺชติ  ตสฺส  อุเปกฺขินฺทฺริยํ  ฯเปฯ
สทฺธินฺทฺริยํ    ปญฺญินฺทฺริยํ    มนินฺทฺริยํ    อุปฺปชฺชิตฺถาติ:   อามนฺตา   ฯ
ยสฺส   วา   ปน   มนินฺทฺริยํ  อุปฺปชฺชิตฺถ  ตสฺส  ชีวิตินฺทฺริยํ  อุปฺปชฺชตีติ:
สพฺเพสํ   จวนฺตานํ   ปวตฺเต   จิตฺตสฺส   ภงฺคกฺขเณ   เตสํ   มนินฺทฺริยํ
อุปฺปชฺชิตฺถ    โน    จ    เตสํ    ชีวิตินฺทฺริยํ    อุปฺปชฺชติ    สพฺเพสํ
อุปปชฺชนฺตานํ    ปวตฺเต   จิตฺตสฺส   อุปฺปาทกฺขเณ   เตสํ   มนินฺทฺริยญฺจ
อุปฺปชฺชิตฺถ ชีวิตินฺทฺริยญฺจ อุปฺปชฺชติ ฯ
     [๑๐๒๙]   ยสฺส   โสมนสฺสินฺทฺริยํ   อุปฺปชฺชติ  ตสฺส  อุเปกฺขินฺทฺริยํ
อุปฺปชฺชิตฺถาติ:    อามนฺตา    ฯ    ยสฺส    วา   ปน   อุเปกฺขินฺทฺริยํ
