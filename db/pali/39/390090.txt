นิรุชฺฌิตฺถ    ตสฺส    กุสลา   ธมฺมา   นิรุชฺฌนฺตีติ:   สพฺเพสํ   จิตฺตสฺส
อุปฺปาทกฺขเณ     กุสลวิปฺปยุตฺตจิตฺตสฺส    ภงฺคกฺขเณ    นิโรธสมาปนฺนานํ
อสญฺญสตฺตานํ   เตสํ   อพฺยากตา   ธมฺมา   นิรุชฺฌิตฺถ   โน   จ  เตสํ
กุสลา    ธมฺมา   นิรุชฺฌนฺติ   กุสลานํ   ภงฺคกฺขเณ   เตสํ   อพฺยากตา
จ ธมฺมา นิรุชฺฌิตฺถ กุสลา จ ธมฺมา นิรุชฺฌนฺติ ฯ
     [๒๔๒]  ยสฺส  อกุสลา  ธมฺมา  นิรุชฺฌนฺติ  ตสฺส  อพฺยากตา ธมฺมา
นิรุชฺฌิตฺถาติ:   อามนฺตา   ฯ   ยสฺส   วา   ปน   อพฺยากตา   ธมฺมา
นิรุชฺฌิตฺถ    ตสฺส   อกุสลา   ธมฺมา   นิรุชฺฌนฺตีติ:   สพฺเพสํ   จิตฺตสฺส
อุปฺปาทกฺขเณ    อกุสลวิปฺปยุตฺตจิตฺตสฺส    ภงฺคกฺขเณ    นิโรธสมาปนฺนานํ
อสญฺญสตฺตานํ   เตสํ   อพฺยากตา   ธมฺมา   นิรุชฺฌิตฺถ   โน   จ  เตสํ
อกุสลา   ธมฺมา   นิรุชฺฌนฺติ  อกุสลานํ  ภงฺคกฺขเณ  เตสํ  อพฺยากตา  จ
ธมฺมา นิรุชฺฌิตฺถ อกุสลา จ ธมฺมา นิรุชฺฌนฺติ ฯ
     [๒๔๓] ยตฺถ กุสลา ธมฺมา นิรุชฺฌนฺติ ฯเปฯ
     [๒๔๔]   ยสฺส   ยตฺถ   กุสลา   ธมฺมา   นิรุชฺฌนฺติ  ตสฺส  ตตฺถ
อกุสลา   ธมฺมา   นิรุชฺฌิตฺถาติ:   อามนฺตา   ฯ  ยสฺส  วา  ปน  ยตฺถ
อกุสลา   ธมฺมา   นิรุชฺฌิตฺถ   ตสฺส   ตตฺถ  กุสลา  ธมฺมา  นิรุชฺฌนฺตีติ:
สพฺเพสํ    จิตฺตสฺส    อุปฺปาทกฺขเณ    กุสลวิปฺปยุตฺตจิตฺตสฺส   ภงฺคกฺขเณ
เตสํ   ตตฺถ   อกุสลา   ธมฺมา  นิรุชฺฌิตฺถ  โน  จ  เตสํ  ตตฺถ  กุสลา
ธมฺมา   นิรุชฺฌนฺติ   กุสลานํ   ภงฺคกฺขเณ   เตสํ   ตตฺถ   อกุสลา   จ
ธมฺมา นิรุชฺฌิตฺถ กุสลา จ ธมฺมา นิรุชฺฌนฺติ ฯ
