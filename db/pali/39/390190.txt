     [๕๐๓]    ยสฺส    ฆานินฺทฺริยํ    อุปฺปชฺชติ    ตสฺส   สทฺธินฺทฺริยํ
อุปฺปชฺชตีติ:   สฆานกานํ   อเหตุกานํ   อุปปชฺชนฺตานํ   เตสํ  ฆานินฺทฺริยํ
อุปฺปชฺชต   โน   จ  เตสํ  สทฺธินฺทฺริยํ  อุปฺปชฺชติ  สฆานกานํ  สเหตุกานํ
อุปปชฺชนฺตานํ     เตสํ     ฆานินฺทฺริยญฺจ     อุปฺปชฺชติ    สทฺธินฺทฺริยญฺจ
อุปฺปชฺชติ   ฯ   ยสฺส  วา  ปน  สทฺธินฺทฺริยํ  อุปฺปชฺชติ  ตสฺส  ฆานินฺทฺริยํ
อุปฺปชฺชตีติ:   สเหตุกานํ   อฆานกานํ   อุปปชฺชนฺตานํ   เตสํ  สทฺธินฺทฺริยํ
อุปฺปชฺชติ   โน   จ  เตสํ  ฆานินฺทฺริยํ  อุปฺปชฺชติ  สเหตุกานํ  สฆานกานํ
อุปปชฺชนฺตานํ     เตสํ     สทฺธินฺทฺริยญฺจ     อุปฺปชฺชติ    ฆานินฺทฺริยญฺจ
อุปฺปชฺชติ ฯ
     [๕๐๔]    ยสฺส    ฆานินฺทฺริยํ    อุปฺปชฺชติ    ตสฺส   ปญฺญินฺทฺริยํ
อุปฺปชฺชตีติ:     สฆานกานํ    ญาณวิปฺปยุตฺตานํ    อุปปชฺชนฺตานํ    เตสํ
ฆานินฺทฺริยํ   อุปฺปชฺชติ   โน  จ  เตสํ  ปญฺญินฺทฺริยํ  อุปฺปชฺชติ  สฆานกานํ
ญาณสมฺปยุตฺตานํ     อุปปชฺชนฺตานํ    เตสํ    ฆานินฺทฺริยญฺจ    อุปฺปชฺชติ
ปญฺญินฺทฺริยญฺจ   อุปฺปชฺชติ   ฯ   ยสฺส   วา   ปน  ปญฺญินฺทฺริยํ  อุปฺปชฺชติ
ตสฺส     ฆานินฺทฺริยํ     อุปฺปชฺชตีติ:     ญาณสมฺปยุตฺตานํ    อฆานกานํ
อุปปชฺชนฺตานํ   เตสํ   ปญฺญินฺทฺริยํ   อุปฺปชฺชติ  โน  จ  เตสํ  ฆานินฺทฺริยํ
อุปฺปชฺชติ     ญาณสมฺปยุตฺตานํ     สฆานกานํ     อุปปชฺชนฺตานํ    เตสํ
ปญฺญินฺทฺริยญฺจ อุปฺปชฺชติ ฆานินฺทฺริยญฺจ อุปฺปชฺชติ ฯ
     [๕๐๕]  ยสฺส  ฆานินฺทฺริยํ  อุปฺปชฺชติ  ตสฺส  มนินฺทฺริยํ  อุปฺปชฺชตีติ:
อามนฺตา   ฯ   ยสฺส   วา  ปน  มนินฺทฺริยํ  อุปฺปชฺชติ  ตสฺส  ฆานินฺทฺริยํ
