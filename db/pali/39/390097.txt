ภงฺคกฺขเณ   นิโรธสมาปนฺนานํ  อสญฺญสตฺตานํ  เตสํ
กุสลา   ธมฺมา   น   นิรุชฺฌนฺติ   โน   จ   เตสํ   อพฺยากตา  ธมฺมา
น   นิรุชฺฌิสฺสนฺติ   ปจฺฉิมจิตฺตสฺส   ภงฺคกฺขเณ   เตสํ  กุสลา  จ  ธมฺมา
น  นิรุชฺฌนฺติ  อพฺยากตา  จ  ธมฺมา  น  นิรุชฺฌิสฺสนฺติ  ฯ  ยสฺส  วา ปน
อพฺยากตา    ธมฺมา    น    นิรุชฺฌิสฺสนฺติ    ตสฺส    กุสลา    ธมฺมา
น นิรุชฺฌนฺตีติ: อามนฺตา ฯ
     [๒๖๓]   ยสฺส   อกุสลา  ธมฺมา  น  นิรุชฺฌนฺติ  ตสฺส  อพฺยากตา
ธมฺมา     น    นิรุชฺฌิสฺสนฺตีติ:    สพฺเพสํ    จิตฺตสฺส    อุปฺปาทกฺขเณ
อกุสลวิปฺปยุตฺตจิตฺตสฺส    ภงฺคกฺขเณ    นิโรธสมาปนฺนานํ    อสญฺญสตฺตานํ
เตสํ   อกุสลา  ธมฺมา  น  นิรุชฺฌนฺติ  โน  จ  เตสํ  อพฺยากตา  ธมฺมา
น   นิรุชฺฌิสฺสนฺติ   ปจฺฉิมจิตฺตสฺส   ภงฺคกฺขเณ  เตสํ  อกุสลา  จ  ธมฺมา
น  นิรุชฺฌนฺติ  อพฺยากตา  จ  ธมฺมา  น  นิรุชฺฌิสฺสนฺติ  ฯ  ยสฺส  วา ปน
อพฺยากตา    ธมฺมา    น    นิรุชฺฌิสฺสนฺติ    ตสฺส    อกุสลา   ธมฺมา
น นิรุชฺฌนฺตีติ: อามนฺตา ฯ
     [๒๖๔] ยตฺถ กุสลา ธมฺมา น นิรุชฺฌนฺติ ฯเปฯ
     [๒๖๕]   ยสฺส   ยตฺถ  กุสลา  ธมฺมา  น  นิรุชฺฌนฺติ  ตสฺส  ตตฺถ
อกุสลา   ธมฺมา   น   นิรุชฺฌิสฺสนฺตีติ:   สพฺเพสํ  จิตฺตสฺส  อุปฺปาทกฺขเณ
กุสลวิปฺปยุตฺตจิตฺตสฺส    ภงฺคกฺขเณ    เตสํ    ตตฺถ    กุสลา    ธมฺมา
น  นิรุชฺฌนฺติ  โน  จ เตสํ ตตฺถ อกุสลา ธมฺมา น นิรุชฺฌิสฺสนฺติ อคฺคมคฺคสฺส
อุปฺปาทกฺขเณ    อรหนฺตานํ    ยสฺส    จิตฺตสฺส    อนนฺตรา   อคฺคมคฺคํ
