ตตฺถ    ฆานินฺทฺริยํ    น    อุปฺปชฺชิตฺถ    โน   จ   ตตฺถ   มนินฺทฺริยํ
น    อุปฺปชฺชิตฺถ   อสญฺญสตฺเต   ตตฺถ   ฆานินฺทฺริยญฺจ   น   อุปฺปชฺชิตฺถ
มนินฺทฺริยญฺจ    น    อุปฺปชฺชิตฺถ    ฯ    ยตฺถ   วา   ปน   มนินฺทฺริยํ
น อุปฺปชฺชิตฺถ ตตฺถ ฆานินฺทฺริยํ น อุปฺปชฺชิตฺถาติ: อามนฺตา ฯ
     [๘๐๑]   ยตฺถ   อิตฺถินฺทฺริยํ   น   อุปฺปชฺชิตฺถ   ตตฺถ  ปุริสินฺทฺริยํ
น    อุปฺปชฺชิตฺถาติ:    อามนฺตา   ฯ   ยตฺถ   วา   ปน   ปุริสินฺทฺริยํ
น อุปฺปชฺชิตฺถ ตตฺถ อิตฺถินฺทฺริยํ น อุปฺปชฺชิตฺถาติ: อามนฺตา ฯเปฯ
     [๘๐๒]   ยตฺถ   ปุริสินฺทฺริยํ   น   อุปฺปชฺชิตฺถ   ตตฺถ  ชีวิตินฺทฺริยํ
น    อุปฺปชฺชิตฺถาติ:   อุปฺปชฺชิตฺถ   ฯ   ยตฺถ   วา   ปน   ชีวิตินฺทฺริยํ
น อุปฺปชฺชิตฺถ ตตฺถ ปุริสินฺทฺริยํ น อุปฺปชฺชิตฺถาติ: นตฺถิ ฯ
     [๘๐๓]   ยตฺถ   ปุริสินฺทฺริยํ  น  อุปฺปชฺชิตฺถ  ตตฺถ  โสมนสฺสินฺทฺริยํ
น  อุปฺปชฺชิตฺถาติ:  รูปาวจเร  ตตฺถ  ปุริสินฺทฺริยํ  น  อุปฺปชฺชิตฺถ  โน  จ
ตตฺถ    โสมนสฺสินฺทฺริยํ   น   อุปฺปชฺชิตฺถ   อสญฺญสตฺเต   อรูเป   ตตฺถ
ปุริสินฺทฺริยญฺจ   น   อุปฺปชฺชิตฺถ   โสมนสฺสินฺทฺริยญฺจ   น   อุปฺปชฺชิตฺถ  ฯ
ยตฺถ   วา   ปน   โสมนสฺสินฺทฺริยํ   น   อุปฺปชฺชิตฺถ   ตตฺถ  ปุริสินฺทฺริยํ
น อุปฺปชฺชิตฺถาติ: อามนฺตา ฯ
     [๘๐๔]   ยตฺถ   ปุริสินฺทฺริยํ   น  อุปฺปชฺชิตฺถ  ตตฺถ  อุเปกฺขินฺทฺริยํ
น    อุปฺปชฺชิตฺถาติ:    รูปาวจเร    อรูปาวจเร    ตตฺถ   ปุริสินฺทฺริยํ
น  อุปฺปชฺชิตฺถ  โน  จ  ตตฺถ  อุเปกฺขินฺทฺริยํ  น  อุปฺปชฺชิตฺถ  อสญฺญสตฺเต
ตตฺถ      ปุริสินฺทฺริยญฺจ      น      อุปฺปชฺชิตฺถ      อุเปกฺขินฺทฺริยญฺจ
