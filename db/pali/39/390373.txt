ตสฺส    สทฺธินฺทฺริยํ    อุปฺปชฺชตีติ:    สพฺเพสํ    จิตฺตสฺส    ภงฺคกฺขเณ
สทฺธาวิปฺปยุตฺตจิตฺตสฺส    อุปฺปาทกฺขเณ   นิโรธสมาปนฺนานํ   อสญฺญสตฺตานํ
เตสํ     มนินฺทฺริยํ     อุปฺปชฺชิตฺถ    โน    จ    เตสํ    สทฺธินฺทฺริยํ
อุปฺปชฺชติ    สเหตุกานํ   อุปปชฺชนฺตานํ   ปวตฺเต   สทฺธาสมฺปยุตฺตจิตฺตสฺส
อุปฺปาทกฺขเณ     เตสํ     มนินฺทฺริยญฺจ     อุปฺปชฺชิตฺถ    สทฺธินฺทฺริยญฺจ
อุปฺปชฺชติ ฯ
     [๑๐๓๕]    ยสฺส    ปญฺญินฺทฺริยํ    อุปฺปชฺชติ    ตสฺส   มนินฺทฺริยํ
อุปฺปชฺชิตฺถาติ:   อามนฺตา   ฯ   ยสฺส   วา  ปน  มนินฺทฺริยํ  อุปฺปชฺชิตฺถ
ตสฺส    ปญฺญินฺทฺริยํ    อุปฺปชฺชตีติ:    สพฺเพสํ    จิตฺตสฺส    ภงฺคกฺขเณ
ญาณวิปฺปยุตฺตจิตฺตสฺส    อุปฺปาทกฺขเณ    นิโรธสมาปนฺนานํ   อสญฺญสตฺตานํ
เตสํ     มนินฺทฺริยํ     อุปฺปชฺชิตฺถ    โน    จ    เตสํ    ปญฺญินฺทฺริยํ
อุปฺปชฺชติ        ญาณสมฺปยุตฺตานํ        อุปปชฺชนฺตานํ        ปวตฺเต
ญาณสมฺปยุตฺตจิตฺตสฺส    อุปฺปาทกฺขเณ    เตสํ   มนินฺทฺริยญฺจ   อุปฺปชฺชิตฺถ
ปญฺญินฺทฺริยญฺจ อุปฺปชฺชติ ฯ
     [๑๐๓๖] ยตฺถ จกฺขุนฺทฺริยํ อุปฺปชฺชติ ฯเปฯ
     [๑๐๓๗]    ยสฺส   ยตฺถ   จกฺขุนฺทฺริยํ   อุปฺปชฺชติ   ตสฺส   ตตฺถ
โสตินฺทฺริยํ    อุปฺปชฺชิตฺถาติ:   สุทฺธาวาสํ   อุปปชฺชนฺตานํ   เตสํ   ตตฺถ
จกฺขุนฺทฺริยํ  อุปฺปชฺชติ  โน  จ  เตสํ  ตตฺถ  โสตินฺทฺริยํ อุปฺปชฺชิตฺถ อิตเรสํ
สจกฺขุกานํ    อุปปชฺชนฺตานํ    เตสํ    ตตฺถ   จกฺขุนฺทฺริยญฺจ   อุปฺปชฺชติ
โสตินฺทฺริยญฺจ   อุปฺปชฺชิตฺถ   ฯ   ยสฺส   วา   ปน   ยตฺถ   โสตินฺทฺริยํ
