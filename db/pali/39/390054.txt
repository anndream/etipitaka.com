ธมฺมา    อุปฺปชฺชิสฺสนฺติ    ตสฺส    กุสลา    ธมฺมา    อุปฺปชฺชิสฺสนฺตีติ:
อคฺคมคฺคสมงฺคีนํ   อรหนฺตานํ   เตสํ   อพฺยากตา   ธมฺมา  อุปฺปชฺชิสฺสนฺติ
โน   จ  เตสํ  กุสลา  ธมฺมา  อุปฺปชฺชิสฺสนฺติ  อิตเรสํ  เตสํ  อพฺยากตา
จ ธมฺมา อุปฺปชฺชิสฺสนฺติ กุสลา จ ธมฺมา อุปฺปชฺชิสฺสนฺติ ฯ
     [๑๓๒]   ยสฺส   อกุสลา  ธมฺมา  อุปฺปชฺชิสฺสนฺติ  ตสฺส  อพฺยากตา
ธมฺมา   อุปฺปชฺชิสฺสนฺตีติ:   อามนฺตา   ฯ   ยสฺส   วา  ปน  อพฺยากตา
ธมฺมา    อุปฺปชฺชิสฺสนฺติ    ตสฺส    อกุสลา    ธมฺมา   อุปฺปชฺชิสฺสนฺตีติ:
อคฺคมคฺคสมงฺคีนํ    อรหนฺตานํ    ยสฺส   จิตฺตสฺส   อนนฺตรา   อคฺคมคฺคํ
ปฏิลภิสฺสนฺติ   เตสํ   อพฺยากตา   ธมฺมา   อุปฺปชฺชิสฺสนฺติ  โน  จ  เตสํ
อกุสลา   ธมฺมา   อุปฺปชฺชิสฺสนฺติ   อิตเรสํ  เตสํ  อพฺยากตา  จ  ธมฺมา
อุปฺปชฺชิสฺสนฺติ อกุสลา จ ธมฺมา อุปฺปชฺชิสฺสนฺติ ฯ
     [๑๓๓]  ยตฺถ  กุสลา  ธมฺมา  อุปฺปชฺชิสฺสนฺติ  ตตฺถ  อกุสลา ธมฺมา
อุปฺปชฺชิสฺสนฺตีติ:   อามนฺตา   ฯ   ยตฺถ   วา   ปน   อกุสลา   ธมฺมา
อุปฺปชฺชิสฺสนฺติ ตตฺถ กุสลา ธมฺมา อุปฺปชฺชิสฺสนฺตีติ: อามนฺตา ฯ
     [๑๓๔]   ยตฺถ   กุสลา   ธมฺมา  อุปฺปชฺชิสฺสนฺติ  ตตฺถ  อพฺยากตา
ธมฺมา   อุปฺปชฺชิสฺสนฺตีติ:   อามนฺตา   ฯ   ยตฺถ   วา  ปน  อพฺยากตา
ธมฺมา  อุปฺปชฺชิสฺสนฺติ  ตตฺถ  กุสลา  ธมฺมา  อุปฺปชฺชิสฺสนฺตีติ:  อสญฺญสตฺเต
ตตฺถ    อพฺยากตา   ธมฺมา   อุปฺปชฺชิสฺสนฺติ   โน   จ   ตตฺถ   กุสลา
ธมฺมา   อุปฺปชฺชิสฺสนฺติ   จตุโวกาเร  ปญฺจโวกาเร  ตตฺถ  อพฺยากตา  จ
ธมฺมา อุปฺปชฺชิสฺสนฺติ กุสลา จ ธมฺมา อุปฺปชฺชิสฺสนฺติ ฯ
