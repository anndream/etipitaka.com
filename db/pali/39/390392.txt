จกฺขุนฺทฺริยญฺจ   อุปฺปชฺชติ  ปุริสินฺทฺริยญฺจ  อุปฺปชฺชิสฺสติ  ฯ  ยสฺส  วา  ปน
ปุริสินฺทฺริยํ   อุปฺปชฺชิสฺสติ   ตสฺส   จกฺขุนฺทฺริยํ   อุปฺปชฺชตีติ:  สพฺเพสํ
จวนฺตานํ   อจกฺขุกานํ   อุปปชฺชนฺตานํ   เตสํ   ปุริสินฺทฺริยํ   อุปฺปชฺชิสฺสติ
โน    จ    เตสํ   จกฺขุนฺทฺริยํ   อุปฺปชฺชติ   สจกฺขุกานํ   อุปปชฺชนฺตานํ
เตสํ ปุริสินฺทฺริยญฺจ อุปฺปชฺชิสฺสติ จกฺขุนฺทฺริยญฺจ อุปฺปชฺชติ ฯ
     [๑๐๘๑]    ยสฺส    จกฺขุนฺทฺริยํ    อุปฺปชฺชติ   ตสฺส   ชีวิตินฺทฺริยํ
อุปฺปชฺชิสฺสตีติ:    ปจฺฉิมภวิกานํ    ปญฺจโวการํ    อุปปชฺชนฺตานํ    เตสํ
จกฺขุนฺทฺริยํ    อุปฺปชฺชติ    โน    จ   เตสํ   ชีวิตินฺทฺริยํ   อุปฺปชฺชิสฺสติ
อิตเรสํ    สจกฺขุกานํ   อุปปชฺชนฺตานํ   เตสํ   จกฺขุนฺทฺริยญฺจ   อุปฺปชฺชติ
ชีวิตินฺทฺริยญฺจ    อุปฺปชฺชิสฺสติ    ฯ    ยสฺส    วา    ปน   ชีวิตินฺทฺริยํ
อุปฺปชฺชิสฺสติ    ตสฺส    จกฺขุนฺทฺริยํ    อุปฺปชฺชตีติ:   สพฺเพสํ   จวนฺตานํ
อจกฺขุกานํ   อุปปชฺชนฺตานํ   เตสํ   ชีวิตินฺทฺริยํ   อุปฺปชฺชิสฺสติ   โน   จ
เตสํ    จกฺขุนฺทฺริยํ    อุปฺปชฺชติ    สจกฺขุกานํ    อุปปชฺชนฺตานํ    เตสํ
ชีวิตินฺทฺริยญฺจ อุปฺปชฺชิสฺสติ จกฺขุนฺทฺริยญฺจ อุปฺปชฺชติ ฯ
     [๑๐๘๒]   ยสฺส   จกฺขุนฺทฺริยํ   อุปฺปชฺชติ   ตสฺส   โสมนสฺสินฺทฺริยํ
อุปฺปชฺชิสฺสตีติ:    ปจฺฉิมภวิกานํ   ปญฺจโวการํ   อุปปชฺชนฺตานํ   เย   จ
สจกฺขุกา     อุเปกฺขาย     อุปปชฺชิตฺวา     ปรินิพฺพายิสฺสนฺติ     เตสํ
อุปปชฺชนฺตานํ  เตสํ  จกฺขุนฺทฺริยํ  อุปฺปชฺชติ  โน  จ  เตสํ  โสมนสฺสินฺทฺริยํ
อุปฺปชฺชิสฺสติ   อิตเรสํ   สจกฺขุกานํ   อุปปชฺชนฺตานํ   เตสํ  จกฺขุนฺทฺริยญฺจ
อุปฺปชฺชติ    โสมนสฺสินฺทฺริยญฺจ    อุปฺปชฺชิสฺสติ    ฯ   ยสฺส   วา   ปน
