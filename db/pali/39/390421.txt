ตตฺถ    ปุริสินฺทฺริยญฺจ   อุปฺปชฺชติ   โสมนสฺสินฺทฺริยญฺจ   อุปฺปชฺชิสฺสติ   ฯ
ยสฺส   วา   ปน   ยตฺถ   โสมนสฺสินฺทฺริยํ   อุปฺปชฺชิสฺสติ   ตสฺส   ตตฺถ
ปุริสินฺทฺริยํ     อุปฺปชฺชตีติ:     กามาวจรา     จวนฺตานํ     นปุริสานํ
กามาวจรํ   อุปปชฺชนฺตานํ   รูปาวจรานํ   เตสํ   ตตฺถ   โสมนสฺสินฺทฺริยํ
อุปฺปชฺชิสฺสติ   โน   จ   เตสํ   ตตฺถ   ปุริสินฺทฺริยํ   อุปฺปชฺชติ  ปุริสานํ
อุปปชฺชนฺตานํ     เตสํ     ตตฺถ     โสมนสฺสินฺทฺริยญฺจ     อุปฺปชฺชิสฺสติ
ปุริสินฺทฺริยญฺจ อุปฺปชฺชติ ฯ
     [๑๑๓๗]  ยสฺส  ยตฺถ  ปุริสินฺทฺริยํ อุปฺปชฺชติ ตสฺส ตตฺถ อุเปกฺขินฺทฺริยํ
อุปฺปชฺชิสฺสตีติ:    ปจฺฉิมภวิกานํ    ปุริสานํ    อุปปชฺชนฺตานํ    เย   จ
ปุริสา   โสมนสฺเสน   อุปปชฺชิตฺวา  ปรินิพฺพายิสฺสนฺติ  เตสํ  อุปปชฺชนฺตานํ
เตสํ   ตตฺถ   ปุริสินฺทฺริยํ  อุปฺปชฺชติ  โน  จ  เตสํ  ตตฺถ  อุเปกฺขินฺทฺริยํ
อุปฺปชฺชิสฺสติ   อิตเรสํ  ปุริสานํ  อุปปชฺชนฺตานํ  เตสํ  ตตฺถ  ปุริสินฺทฺริยญฺจ
อุปฺปชฺชติ    อุเปกฺขินฺทฺริยญฺจ    อุปฺปชฺชิสฺสติ    ฯ    ยสฺส   วา   ปน
ยตฺถ  อุเปกฺขินฺทฺริยํ  อุปฺปชฺชิสฺสติ  ตสฺส  ตตฺถ ปุริสินฺทฺริยํ อุปฺปชฺชตีติ:
กามาวจรา     จวนฺตานํ     นปุริสานํ     กามาวจรํ    อุปปชฺชนฺตานํ
รูปาวจรานํ   อรูปาวจรานํ   เตสํ   ตตฺถ   อุเปกฺขินฺทฺริยํ   อุปฺปชฺชิสฺสติ
โน  จ  เตสํ  ตตฺถ  ปุริสินฺทฺริยํ  อุปฺปชฺชติ  ปุริสานํ  อุปปชฺชนฺตานํ  เตสํ
ตตฺถ อุเปกฺขินฺทฺริยญฺจ อุปฺปชฺชิสฺสติ ปุริสินฺทฺริยญฺจ อุปฺปชฺชติ ฯ
     [๑๑๓๘]    ยสฺส   ยตฺถ   ปุริสินฺทฺริยํ   อุปฺปชฺชติ   ตสฺส   ตตฺถ
สทฺธินฺทฺริยํ  ฯเปฯ  ปญฺญินฺทฺริยํ  มนินฺทฺริยํ อุปฺปชฺชิสฺสตีติ: ปจฺฉิมภวิกานํ
