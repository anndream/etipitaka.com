อุปฺปชฺชิตฺถ    ตสฺส    โสมนสฺสินฺทฺริยํ   อุปฺปชฺชตีติ:   สพฺเพสํ   จิตฺตสฺส
ภงฺคกฺขเณ    โสมนสฺสวิปฺปยุตฺตจิตฺตสฺส   อุปฺปาทกฺขเณ   นิโรธสมาปนฺนานํ
อสญฺญสตฺตานํ     เตสํ     อุเปกฺขินฺทฺริยํ     อุปฺปชฺชิตฺถ     โน    จ
เตสํ   โสมนสฺสินฺทฺริยํ   อุปฺปชฺชติ   โสมนสฺเสน   อุปปชฺชนฺตานํ  ปวตฺเต
โสมนสฺสสมฺปยุตฺตจิตฺตสฺส     อุปฺปาทกฺขเณ     เตสํ     อุเปกฺขินฺทฺริยญฺจ
อุปฺปชฺชิตฺถ โสมนสฺสินฺทฺริยญฺจ อุปฺปชฺชติ ฯ
     [๑๐๓๐]   ยสฺส   โสมนสฺสินฺทฺริยํ   อุปฺปชฺชติ   ตสฺส   สทฺธินฺทฺริยํ
ฯเปฯ     ปญฺญินฺทฺริยํ    มนินฺทฺริยํ    อุปฺปชฺชิตฺถาติ:    อามนฺตา    ฯ
ยสฺส    วา    ปน    มนินฺทฺริยํ    อุปฺปชฺชิตฺถ   ตสฺส   โสมนสฺสินฺทฺริยํ
อุปฺปชฺชตีติ:    สพฺเพสํ   จิตฺตสฺส   ภงฺคกฺขเณ   โสมนสฺสวิปฺปยุตฺตจิตฺตสฺส
อุปฺปาทกฺขเณ    นิโรธสมาปนฺนานํ    อสญฺญสตฺตานํ    เตสํ    มนินฺทฺริยํ
อุปฺปชฺชิตฺถ   โน   จ   เตสํ   โสมนสฺสินฺทฺริยํ   อุปฺปชฺชติ   โสมนสฺเสน
อุปปชฺชนฺตานํ     ปวตฺเต     โสมนสฺสสมฺปยุตฺตจิตฺตสฺส     อุปฺปาทกฺขเณ
เตสํ มนินฺทฺริยญฺจ อุปฺปชฺชิตฺถ โสมนสฺสินฺทฺริยญฺจ อุปฺปชฺชติ ฯ
     [๑๐๓๑]    ยสฺส   อุเปกฺขินฺทฺริยํ   อุปฺปชฺชติ   ตสฺส   สทฺธินฺทฺริยํ
อุปฺปชฺชิตฺถาติ:   อามนฺตา   ฯ   ยสฺส  วา  ปน  สทฺธินฺทฺริยํ  อุปฺปชฺชิตฺถ
ตสฺส    อุเปกฺขินฺทฺริยํ    อุปฺปชฺชตีติ:    สพฺเพสํ   จิตฺตสฺส   ภงฺคกฺขเณ
อุเปกฺขาวิปฺปยุตฺตจิตฺตสฺส   อุปฺปาทกฺขเณ   นิโรธสมาปนฺนานํ  อสญฺญสตฺตานํ
เตสํ    สทฺธินฺทฺริยํ    อุปฺปชฺชิตฺถ    โน    จ    เตสํ   อุเปกฺขินฺทฺริยํ
อุปฺปชฺชติ   อุเปกฺขาย   อุปปชฺชนฺตานํ   ปวตฺเต  อุเปกฺขาสมฺปยุตฺตจิตฺตสฺส
