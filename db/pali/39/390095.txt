ธมฺมา    นิรุชฺฌิสฺสนฺติ    อิตเรสํ   กุสลานํ   ภงฺคกฺขเณ   เตสํ   ตตฺถ
กุสลา   จ   ธมฺมา   นิรุชฺฌนฺติ   อกุสลา   จ  ธมฺมา  นิรุชฺฌิสฺสนฺติ  ฯ
ยสฺส   วา   ปน   ยตฺถ   อกุสลา   ธมฺมา   นิรุชฺฌิสฺสนฺติ  ตสฺส  ตตฺถ
กุสลา    ธมฺมา    นิรุชฺฌนฺตีติ:    สพฺเพสํ    จิตฺตสฺส    อุปฺปาทกฺขเณ
กุสลวิปฺปยุตฺตจิตฺตสฺส    ภงฺคกฺขเณ    เตสํ    ตตฺถ    อกุสลา   ธมฺมา
นิรุชฺฌิสฺสนฺติ   โน   จ   เตสํ  ตตฺถ  กุสลา  ธมฺมา  นิรุชฺฌนฺติ  กุสลานํ
ภงฺคกฺขเณ   เตสํ   ตตฺถ   อกุสลา   จ   ธมฺมา   นิรุชฺฌิสฺสนฺติ  กุสลา
จ ธมฺมา นิรุชฺฌนฺติ ฯ
     [๒๕๙]   ยสฺส   ยตฺถ   กุสลา   ธมฺมา   นิรุชฺฌนฺติ  ตสฺส  ตตฺถ
อพฺยากตา   ธมฺมา   นิรุชฺฌิสฺสนฺตีติ:   อามนฺตา   ฯ   ยสฺส   วา  ปน
ยตฺถ   อพฺยากตา   ธมฺมา   นิรุชฺฌิสฺสนฺติ   ตสฺส   ตตฺถ  กุสลา  ธมฺมาต
นิรุชฺฌนฺตีติ:    สพฺเพสํ    จิตฺตสฺส   อุปฺปาทกฺขเณ   กุสลวิปฺปยุตฺตจิตฺตสฺส
ภงฺคกฺขเณ     อสญฺญสตฺตานํ     เตสํ    ตตฺถ    อพฺยากตา    ธมฺมา
นิรุชฺฌิสฺสนฺติ   โน   จ   เตสํ  ตตฺถ  กุสลา  ธมฺมา  นิรุชฺฌนฺติ  กุสลานํ
ภงฺคกฺขเณ   เตสํ  ตตฺถ  อพฺยากตา  จ  ธมฺมา  นิรุชฺฌิสฺสนฺติ  กุสลา  จ
ธมฺมา นิรุชฺฌนฺติ ฯ
     [๒๖๐]   ยสฺส   ยตฺถ   อกุสลา   ธมฺมา  นิรุชฺฌนฺติ  ตสฺส  ตตฺถ
อพฺยากตา   ธมฺมา   นิรุชฺฌิสฺสนฺตีติ:   อามนฺตา   ฯ   ยสฺส   วา  ปน
ยตฺถ   อพฺยากตา   ธมฺมา   นิรุชฺฌิสฺสนฺติ   ตสฺส  ตตฺถ  อกุสลา  ธมฺมา
นิรุชฺฌนฺตีติ:    สพฺเพสํ   จิตฺตสฺส   อุปฺปาทกฺขเณ   อกุสลวิปฺปยุตฺตจิตฺตสฺส
