น อุปฺปชฺชนฺติ ตตฺถ กุสลา ธมฺมา น อุปฺปชฺชนฺตีติ: อามนฺตา ฯ
     [๑๐๗]   ยตฺถ   กุสลา  ธมฺมา  น  อุปฺปชฺชนฺติ  ตตฺถ  อพฺยากตา
ธมฺมา   น   อุปฺปชฺชนฺตีติ:   อุปฺปชฺชนฺติ  ฯ  ยตฺถ  วา  ปน  อพฺยากตา
ธมฺมา น อุปฺปชฺชนฺติ ตตฺถ กุสลา ธมฺมา น อุปฺปชฺชนฺตีติ: นตฺถิ ฯ
     [๑๐๘]   ยตฺถ  อกุสลา  ธมฺมา  น  อุปฺปชฺชนฺติ  ตตฺถ  อพฺยากตา
ธมฺมา   น   อุปฺปชฺชนฺตีติ:   อุปฺปชฺชนฺติ  ฯ  ยตฺถ  วา  ปน  อพฺยากตา
ธมฺมา น อุปฺปชฺชนฺติ ตตฺถ อกุสลา ธมฺมา น อุปฺปชฺชนฺตีติ:  นตฺถิ ฯ
     [๑๐๙]   ยสฺส  ยตฺถ  กุสลา  ธมฺมา  น  อุปฺปชฺชนฺติ  ตสฺส  ตตฺถ
อกุสลา   ธมฺมา  น  อุปฺปชฺชนฺตีติ:  อกุสลานํ  อุปฺปาทกฺขเณ  เตสํ  ตตฺถ
กุสลา   ธมฺมา   น   อุปฺปชฺชนฺติ  โน  จ  เตสํ  ตตฺถ  อกุสลา  ธมฺมา
น อุปฺปชฺชนฺติ สพฺเพสํ จิตฺตสฺส ภงฺคกฺขเณ กุสลวิปฺปยุตฺตอกุสลวิปฺปยุตฺตจิตฺตสฺส
อุปฺปาทกฺขเณ      อสญฺญสตฺตานํ     เตสํ     ตตฺถ     กุสลา     จ
ธมฺมา  น  อุปฺปชฺชนฺติ  อกุสลา  จ  ธมฺมา  น อุปฺปชฺชนฺติ ฯ ยสฺส วา ปน
ยตฺถ   อกุสลา   ธมฺมา   น   อุปฺปชฺชนฺติ   ตสฺส  ตตฺถ  กุสลา  ธมฺมา
น   อุปฺปชฺชนฺตีติ:   กุสลานํ  อุปฺปาทกฺขเณ  เตสํ  ตตฺถ  อกุสลา  ธมฺมา
น  อุปฺปชฺชนฺติ  โน  จ  เตสํ  ตตฺถ  กุสลา  ธมฺมา น อุปฺปชฺชนฺติ สพฺเพสํ
จิตฺตสฺส          ภงฺคกฺขเณ         อกุสลวิปฺปยุตฺตกุสลวิปฺปยุตฺตจิตฺตสฺส
อุปฺปาทกฺขเณ    อสญฺญสตฺตานํ    เตสํ    ตตฺถ   อกุสลา   จ   ธมฺมา
น อุปฺปชฺชนฺติ กุสลา จ ธมฺมา น อุปฺปชฺชนฺติ ฯ
     [๑๑๐]   ยสฺส  ยตฺถ  กุสลา  ธมฺมา  น  อุปฺปชฺชนฺติ  ตสฺส  ตตฺถ
