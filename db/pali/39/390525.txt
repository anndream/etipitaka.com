     [๑๓๕๑]   โย   โทมนสฺสินฺทฺริยํ   นปฺปชหติ  โส  อญฺญาตาวินฺทฺริยํ
น    สจฺฉิกโรตีติ:   โย   อคฺคผลํ   สจฺฉิกโรติ   โส   โทมนสฺสินฺทฺริยํ
นปฺปชหติ  โน  จ  อญฺญาตาวินฺทฺริยํ  น  สจฺฉิกโรติ  อนาคามิมคฺคสมงฺคิญฺจ
อรหนฺตญฺจ     ฐเปตฺวา     อวเสสา     ปุคฺคลา    โทมนสฺสินฺทฺริยญฺจ
นปฺปชหนฺติ   อญฺญาตาวินฺทฺริยญฺจ   น   สจฺฉิกโรนฺติ   ฯ   โย  วา  ปน
อญฺญาตาวินฺทฺริยํ    น   สจฺฉิกโรติ   โส   โทมนสฺสินฺทฺริยํ   นปฺปชหตีติ:
อนาคามิมคฺคสมงฺคี    อญฺญาตาวินฺทฺริยํ    น    สจฺฉิกโรติ    โน    จ
โทมนสฺสินฺทฺริยํ      นปฺปชหติ      อนาคามิมคฺคสมงฺคิญฺจ     อรหนฺตญฺจ
ฐเปตฺวา    อวเสสา   ปุคฺคลา   อญฺญาตาวินฺทฺริยญฺจ   น   สจฺฉิกโรนฺติ
โทมนสฺสินฺทฺริยญฺจ นปฺปชหนฺติ ฯ
     [๑๓๕๒]    โย    อนญฺญาตญฺญสฺสามีตินฺทฺริยํ   น   ภาเวติ   โส
อญฺญินฺทฺริยํ   น  ภาเวตีติ:  ตโย  มคฺคสมงฺคิโน  อนญฺญาตญฺญสฺสามีตินฺทฺริยํ
น    ภาเวนฺติ    โน    จ    อญฺญินฺทฺริยํ   น   ภาเวนฺติ   จตฺตาโร
มคฺคสมงฺคิโน   ฐเปตฺวา   อวเสสา  ปุคฺคลา  อนญฺญาตญฺญสฺสามีตินฺทฺริยญฺจ
น  ภาเวนฺติ  อญฺญินฺทฺริยญฺจ  น  ภาเวนฺติ  ฯ  โย  วา  ปน  อญฺญินฺทฺริยํ
น   ภาเวติ   โส   อนญฺญาตญฺญสฺสามีตินฺทฺริยํ   น  ภาเวตีติ:  อฏฺฐมโก
อญฺญินฺทฺริยํ   น   ภาเวติ  โน  จ  อนญฺญาตญฺญสฺสามีตินฺทฺริยํ  น  ภาเวติ
จตฺตาโร   มคฺคสมงฺคิโน   ฐเปตฺวา   อวเสสา   ปุคฺคลา  อญฺญินฺทฺริยญฺจ
น ภาเวนฺติ อนญฺญาตญฺญสฺสามีตินฺทฺริยญฺจ น ภาเวนฺติ ฯ
     [๑๓๕๓]    โย    อนญฺญาตญฺญสฺสามีตินฺทฺริยํ   น   ภาเวติ   โส
