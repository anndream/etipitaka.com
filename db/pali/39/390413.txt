โน   จ   เตสํ   ตตฺถ  จกฺขุนฺทฺริยํ  อุปฺปชฺชติ  สจกฺขุกานํ  อุปปชฺชนฺตานํ
เตสํ ตตฺถ มนินฺทฺริยญฺจ อุปฺปชฺชิสฺสติ จกฺขุนฺทฺริยญฺจ อุปฺปชฺชติ ฯ
     [๑๑๒๒]    ยสฺส   ยตฺถ   ฆานินฺทฺริยํ   อุปฺปชฺชติ   ตสฺส   ตตฺถ
อิตฺถินฺทฺริยํ    อุปฺปชฺชิสฺสตีติ:   ปจฺฉิมภวิกานํ   กามาวจรํ   อุปปชฺชนฺตานํ
เย    จ    ปุริสา   เอเตเนว   ภาเวน   กติจิ   ภเว   ทสฺเสตฺวา
ปรินิพฺพายิสฺสนฺติ   เตสํ  อุปปชฺชนฺตานํ  เตสํ  ตตฺถ  ฆานินฺทฺริยํ  อุปฺปชฺชติ
โน   จ   เตสํ   ตตฺถ   อิตฺถินฺทฺริยํ   อุปฺปชฺชิสฺสติ  อิตเรสํ  สฆานกานํ
อุปปชฺชนฺตานํ    เตสํ   ตตฺถ   ฆานินฺทฺริยญฺจ   อุปฺปชฺชติ   อิตฺถินฺทฺริยญฺจ
อุปฺปชฺชิสฺสติ   ฯ   ยสฺส  วา  ปน  ยตฺถ  อิตฺถินฺทฺริยํ  อุปฺปชฺชิสฺสติ  ตสฺส
ตตฺถ    ฆานินฺทฺริยํ   อุปฺปชฺชตีติ:   กามาวจรา   จวนฺตานํ   อฆานกานํ
กามาวจรํ    อุปปชฺชนฺตานํ    เตสํ    ตตฺถ   อิตฺถินฺทฺริยํ   อุปฺปชฺชิสฺสติ
โน   จ   เตสํ   ตตฺถ  ฆานินฺทฺริยํ  อุปฺปชฺชติ  สฆานกานํ  อุปปชฺชนฺตานํ
เตสํ ตตฺถ อิตฺถินฺทฺริยญฺจ อุปฺปชฺชิสฺสติ ฆานินฺทฺริยญฺจ อุปฺปชฺชติ ฯ
     [๑๑๒๓]    ยสฺส   ยตฺถ   ฆานินฺทฺริยํ   อุปฺปชฺชติ   ตสฺส   ตตฺถ
ปุริสินฺทฺริยํ    อุปฺปชฺชิสฺสตีติ:   ปจฺฉิมภวิกานํ   กามาวจรํ   อุปปชฺชนฺตานํ
ยา    จ   อิตฺถิโย   เอเตเนว   ภาเวน   กติจิ   ภเว   ทสฺเสตฺวา
ปรินิพฺพายิสฺสนฺติ   ตาสํ   อุปปชฺชนฺตีนํ  เตสํ  ตตฺถ  ฆานินฺทฺริยํ  อุปฺปชฺชติ
โน   จ   เตสํ   ตตฺถ   ปุริสินฺทฺริยํ   อุปฺปชฺชิสฺสติ  อิตเรสํ  สฆานกานํ
อุปปชฺชนฺตานํ    เตสํ   ตตฺถ   ฆานินฺทฺริยญฺจ   อุปฺปชฺชติ   ปุริสินฺทฺริยญฺจ
อุปฺปชฺชิสฺสติ   ฯ   ยสฺส   วา   ปน   ยตฺถ   ปุริสินฺทฺริยํ   อุปฺปชฺชิสฺสติ
