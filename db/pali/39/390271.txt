เตสํ     ตตฺถ    โสมนสฺสินฺทฺริยญฺจ    น    อุปฺปชฺชติ    ปญฺญินฺทฺริยญฺจ
น  อุปฺปชฺชติ  ฯ  ยสฺส  วา  ปน  ยตฺถ  ปญฺญินฺทฺริยํ  น  อุปฺปชฺชติ  ตสฺส
ตตฺถ   โสมนสฺสินฺทฺริยํ   น   อุปฺปชฺชตีติ:   ญาณวิปฺปยุตฺตานํ  โสมนสฺเสน
อุปปชฺชนฺตานํ        ปวตฺเต       ญาณวิปฺปยุตฺตโสมนสฺสสมฺปยุตฺตจิตฺตสฺส
อุปฺปาทกฺขเณ   เตสํ   ตตฺถ   ปญฺญินฺทฺริยํ   น  อุปฺปชฺชติ  โน  จ  เตสํ
ตตฺถ   โสมนสฺสินฺทฺริยํ   น   อุปฺปชฺชติ   สพฺเพสํ   จิตฺตสฺส   ภงฺคกฺขเณ
ญาณวิปฺปยุตฺตโสมนสฺสวิปฺปยุตฺตจิตฺตสฺส      อุปฺปาทกฺขเณ     อสญฺญสตฺตานํ
เตสํ     ตตฺถ    ปญฺญินฺทฺริยญฺจ    น    อุปฺปชฺชติ    โสมนสฺสินฺทฺริยญฺจ
น อุปฺปชฺชติ ฯ
     [๗๑๓]   ยสฺส   ยตฺถ  โสมนสฺสินฺทฺริยํ  น  อุปฺปชฺชติ  ตสฺส  ตตฺถ
มนินฺทฺริยํ   น  อุปฺปชฺชตีติ:  วินา  โสมนสฺเสน  สจิตฺตกานํ  อุปปชฺชนฺตานํ
ปวตฺเต     โสมนสฺสวิปฺปยุตฺตจิตฺตสฺส     อุปฺปาทกฺขเณ    เตสํ    ตตฺถ
โสมนสฺสินฺทฺริยํ  น  อุปฺปชฺชติ  โน  จ  เตสํ  ตตฺถ  มนินฺทฺริยํ น อุปฺปชฺชติ
สพฺเพสํ  จิตฺตสฺส  ภงฺคกฺขเณ  อสญฺญสตฺตานํ  เตสํ  ตตฺถ โสมนสฺสินฺทฺริยญฺจ(
น    อุปฺปชฺชติ   มนินฺทฺริยญฺจ   น   อุปฺปชฺชติ   ฯ   ยสฺส   วา   ปน
ยตฺถ    มนินฺทฺริยํ    น    อุปฺปชฺชติ    ตสฺส    ตตฺถ   โสมนสฺสินฺทฺริยํ
น อุปฺปชฺชตีติ: อามนฺตา ฯ
     [๗๑๔]   ยสฺส   ยตฺถ   อุเปกฺขินฺทฺริยํ  น  อุปฺปชฺชติ  ตสฺส  ตตฺถ
สทฺธินฺทฺริยํ   น  อุปฺปชฺชตีติ:  วินา  อุเปกฺขาย  สเหตุกานํ  อุปปชฺชนฺตานํ
ปวตฺเต       อุเปกฺขาวิปฺปยุตฺตสทฺธาสมฺปยุตฺตจิตฺตสฺส       อุปฺปาทกฺขเณ
