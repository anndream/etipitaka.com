อุปฺปชฺชมานํ    ขณํ   ขณํ   วีติกฺกนฺตํ   อติกฺกนฺตกาลํ   ตสฺส   จิตฺตนฺติ:
อตีตํ   จิตฺตํ   ฯ   ยสฺส   จิตฺตํ   น  อุปฺปชฺชมานํ  ขณํ  ขณํ  วีติกฺกนฺตํ
อติกฺกนฺตกาลํ    น   นิรุชฺฌมานํ   ขณํ   ขณํ   วีติกฺกนฺตํ   อติกฺกนฺตกาลํ
ตสฺส   จิตฺตนฺติ:   อุปฺปาทกฺขเณ   อนาคตญฺจ  จิตฺตํ  ฯ  ยสฺส  วา  ปน
จิตฺตํ  น  นิรุชฺฌมานํ  ขณํ  ขณํ  วีติกฺกนฺตํ  อติกฺกนฺตกาลํ  น  อุปฺปชฺชมานํ
ขณํ      ขณํ      วีติกฺกนฺตํ     อติกฺกนฺตกาลํ     ตสฺส     จิตฺตนฺติ:
ภงฺคกฺขเณ    จิตฺตํ    ภงฺคกฺขณํ    อวีติกฺกนฺตํ   โน   จ   อุปฺปาทกฺขณํ
อวีติกฺกนฺตํ      อุปฺปาทกฺขเณ     อนาคตญฺจ     จิตฺตํ     ภงฺคกฺขณญฺจ
อวีติกฺกนฺตํ อุปฺปาทกฺขณญฺจ อวีติกฺกนฺตํ ฯ
                     ธมฺมวารนิทฺเทโส
     [๕๘]   ยํ   จิตฺตํ   อุปฺปชฺชติ  น  นิรุชฺฌติ  ตํ  จิตฺตํ  นิรุชฺฌิสฺสติ
น   อุปฺปชฺชิสฺสตีติ:   อามนฺตา   ฯ   ยํ   วา   ปน  จิตฺตํ  นิรุชฺฌิสฺสติ
น   อุปฺปชฺชิสฺสติ   ตํ  จิตฺตํ  อุปฺปชฺชติ  น  นิรุชฺฌตีติ:  อามนฺตา  ฯ  ยํ
จิตฺตํ  น  อุปฺปชฺชติ  นิรุชฺฌติ  ตํ  จิตฺตํ  น นิรุชฺฌิสฺสติ อุปฺปชฺชิสฺสตีติ:
โน   ฯ   ยํ   วา   ปน  จิตฺตํ  น  นิรุชฺฌิสฺสติ  อุปฺปชฺชิสฺสติ  ตํ  จิตฺตํ
น อุปฺปชฺชติ นิรุชฺฌตีติ: นตฺถิ ฯ
     [๕๙]   ยํ  จิตฺตํ  อุปฺปชฺชติ  ตํ  จิตฺตํ  อุปฺปนฺนนฺติ:  อามนฺตา  ฯ
ยํ   วา   ปน  จิตฺตํ  อุปฺปนฺนํ  ตํ  จิตฺตํ  อุปฺปชฺชตีติ:  ภงฺคกฺขเณ  จิตฺตํ
อุปฺปนฺนํ    โน    จ    ตํ    จิตฺตํ   อุปฺปชฺชติ   อุปฺปาทกฺขเณ   จิตฺตํ
อุปฺปนฺนญฺเจว   อุปฺปชฺชติ   จ   ฯ   ยํ   จิตฺตํ  น  อุปฺปชฺชติ  ตํ  จิตฺตํ
