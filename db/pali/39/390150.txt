อวเสสา น เจว อุเปกฺขา น จ อุเปกฺขินฺทฺริยํ ฯ
     [๓๙๖]  น  สทฺธา  น  สทฺธินฺทฺริยนฺติ:  อามนฺตา  ฯ น สทฺธินฺทฺริยํ
น   สทฺธาติ:  อามนฺตา  ฯ  น  วิริยํ  น  วิริยินฺทฺริยนฺติ:  อามนฺตา  ฯ
น   วิริยินฺทฺริยํ   น  วิริยนฺติ:  อามนฺตา  ฯ  น  สติ  น  สตินฺทฺริยนฺติ:
อามนฺตา  ฯ  น สตินฺทฺริยํ นสตีติ: อามนฺตา ฯ น สมาธิ น สมาธินฺทฺริยนฺติ:
อามนฺตา   ฯ   น  สมาธินฺทฺริยํ  น  สมาธีติ:  อามนฺตา  ฯ  น  ปญฺญา
น    ปญฺญินฺทฺริยนฺติ:   อามนฺตา   ฯ   น   ปญฺญินฺทฺริยํ   น   ปญฺญาติ:
อามนฺตา ฯ
     [๓๙๗]   น   อนญฺญาตญฺญสฺสามีติ  น  อนญฺญาตญฺญสฺสามีตินฺทฺริยนฺติ:
อามนฺตา   ฯ   น   อนญฺญาตญฺญสฺสามีตินฺทฺริยํ   น  อนญฺญาตญฺญสฺสามีตีติ:
อามนฺตา    ฯ    น    อญฺญํ    น    อญฺญินฺทฺริยนฺติ:   อามนฺตา   ฯ
น    อญฺญินฺทฺริยํ    น    อญฺญนฺติ:    อามนฺตา   ฯ   น   อญฺญาตาวี
น     อญฺญาตาวินฺทฺริยนฺติ:    อามนฺตา    ฯ    น    อญฺญาตาวินฺทฺริยํ
น อญฺญาตาวีติ: อามนฺตา ฯ
                     _______________________
     [๓๙๘]    จกฺขุ   จกฺขุนฺทฺริยนฺติ:   ทิพฺพจกฺขุ   ปญฺญาจกฺขุ   จกฺขุ
น   จกฺขุนฺทฺริยํ   จกฺขุนฺทฺริยํ   จกฺขุ   เจว  จกฺขุนฺทฺริยญฺจ  ฯ  อินฺทฺริยา
โสตินฺทฺริยนฺติ:    โสตินฺทฺริยํ    อินฺทฺริยญฺเจว   โสตินฺทฺริยญฺจ   อวเสสา
อินฺทฺริยา  อินฺทฺริยา  น  โสตินฺทฺริยํ  ฯ  จกฺขุ  จกฺขุนฺทฺริยนฺติ: ทิพฺพจกฺขุ
ปญฺญาจกฺขุ  จกฺขุ  น  จกฺขุนฺทฺริยํ  จกฺขุนฺทฺริยํ  จกฺขุ เจว จกฺขุนฺทฺริยญฺจ ฯ
