ตํ   จิตฺตํ   น   อุปฺปชฺชิสฺสตีติ:   อนาคตํ  จิตฺตํ  น  อุปฺปชฺชติ  โน  จ
ตํ   จิตฺตํ   น   อุปฺปชฺชิสฺสติ   ภงฺคกฺขเณ   อตีตญฺจ   จิตฺตํ   น  เจว
อุปฺปชฺชติ   น  จ  อุปฺปชฺชิสฺสติ  ฯ  ยํ  วา  ปน  จิตฺตํ  น  อุปฺปชฺชิสฺสติ
ตํ   จิตฺตํ   น   อุปฺปชฺชตีติ:   อุปฺปาทกฺขเณ   จิตฺตํ   น   อุปฺปชฺชิสฺสติ
โน   จ   ตํ  จิตฺตํ  น  อุปฺปชฺชติ  ภงฺคกฺขเณ  อตีตญฺจ  จิตฺตํ  น  เจว
อุปฺปชฺชิสฺสติ   น   จ   อุปฺปชฺชติ   ฯ   ยํ  จิตฺตํ  อุปฺปชฺชิตฺถ  ตํ  จิตฺตํ
อุปฺปชฺชิสฺสตีติ:   โน   ฯ   ยํ   วา  ปน  จิตฺตํ  อุปฺปชฺชิสฺสติ  ตํ  จิตฺตํ
อุปฺปชฺชิตฺถาติ:    โน    ฯ   ยํ   จิตฺตํ   น   อุปฺปชฺชิตฺถ   ตํ   จิตฺตํ
น   อุปฺปชฺชิสฺสตีติ:   อนาคตํ   จิตฺตํ  น  อุปฺปชฺชิตฺถ  โน  จ  ตํ  จิตฺตํ
น   อุปฺปชฺชิสฺสติ   ปจฺจุปฺปนฺนํ   จิตฺตํ   น   เจว   อุปฺปชฺชิตฺถ   น  จ
อุปฺปชฺชิสฺสติ   ฯ   ยํ   วา   ปน   จิตฺตํ   น   อุปฺปชฺชิสฺสติ  ตํ  จิตฺตํ
น   อุปฺปชฺชิตฺถาติ:   อตีตํ   จิตฺตํ   น  อุปฺปชฺชิสฺสติ  โน  จ  ตํ  จิตฺตํ
น อุปฺปชฺชิตฺถ ปจฺจุปฺปนฺนํ จิตฺตํ น เจว อุปฺปชฺชิสฺสติ น จ อุปฺปชฺชิตฺถ ฯ
     [๖๒]  ยํ  จิตฺตํ  นิรุชฺฌติ  ตํ  จิตฺตํ นิรุชฺฌิตฺถาติ: โน ฯ ยํ วา ปน
จิตฺตํ   นิรุชฺฌิตฺถ  ตํ  จิตฺตํ  นิรุชฺฌตีติ:  โน  ฯ  ยํ  จิตฺตํ  น  นิรุชฺฌติ
ตํ  จิตฺตํ  น  นิรุชฺฌิตฺถาติ:  อตีตํ  จิตฺตํ  น  นิรุชฺฌติ  โน  จ  ตํ  จิตฺตํ
น   นิรุชฺฌิตฺถ   อุปฺปาทกฺขเณ   อนาคตญฺจ   จิตฺตํ   น   เจว  นิรุชฺฌติ
น   จ   นิรุชฺฌิตฺถ   ฯ   ยํ   วา  ปน  จิตฺตํ  น  นิรุชฺฌิตฺถ  ตํ  จิตฺตํ
น   นิรุชฺฌตีติ:   ภงฺคกฺขเณ   จิตฺตํ   น   นิรุชฺฌิตฺถ  โน  จ  ตํ  จิตฺตํ
น   นิรุชฺฌติ   อุปฺปาทกฺขเณ   อนาคตญฺจ   จิตฺตํ   น   เจว  นิรุชฺฌิตฺถ
