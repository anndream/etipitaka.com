     [๑๓๖๓]     โย     อนญฺญาตญฺญสฺสามีตินฺทฺริยํ    ภาวิตฺถ    โส
อญฺญาตาวินฺทฺริยํ   สจฺฉิกริตฺถาติ:  สตฺต  ปุคฺคลา  อนญฺญาตญฺญสฺสามีตินฺทฺริยํ
ภาวิตฺถ     โน     จ     อญฺญาตาวินฺทฺริยํ     สจฺฉิกริตฺถ     อรหา
อนญฺญาตญฺญสฺสามีตินฺทฺริยญฺจ         ภาวิตฺถ         อญฺญาตาวินฺทฺริยญฺจ
สจฺฉิกริตฺถ   ฯ   โย   วา   ปน   อญฺญาตาวินฺทฺริยํ   สจฺฉิกริตฺถ   โส
อนญฺญาตญฺญสฺสามีตินฺทฺริยํ ภาวิตฺถาติ: อามนฺตา ฯ
     [๑๓๖๔]    โย    อญฺญินฺทฺริยํ   ภาวิตฺถ   โส   อญฺญาตาวินฺทฺริยํ
สจฺฉิกริตฺถาติ:   โย   อคฺคผลํ   สจฺฉิกโรติ   โส   อญฺญินฺทฺริยํ  ภาวิตฺถ
โน    จ    อญฺญาตาวินฺทฺริยํ   สจฺฉิกริตฺถ   โย   อคฺคผลํ   สจฺฉากาสิ
โส    อญฺญินฺทฺริยญฺจ    ภาวิตฺถ    อญฺญาตาวินฺทฺริยญฺจ   สจฺฉิกริตฺถ   ฯ
โย  วา  ปน  อญฺญาตาวินฺทฺริยํ  สจฺฉิกริตฺถ  โส  อญฺญินฺทฺริยํ  ภาวิตฺถาติ:
อามนฺตา ฯ
     [๑๓๖๕]   โย   จกฺขุนฺทฺริยํ   น  ปริชานิตฺถ  โส  โทมนสฺสินฺทฺริยํ
นปฺปชหิตฺถาติ:   เทฺว   ปุคฺคลา   จกฺขุนฺทฺริยํ   น   ปริชานิตฺถ  โน  จ
โทมนสฺสินฺทฺริยํ   นปฺปชหิตฺถ   ฉ   ปุคฺคลา  จกฺขุนฺทฺริยญฺจ  น  ปริชานิตฺถ
โทมนสฺสินฺทฺริยญฺจ    นปฺปชหิตฺถ   ฯ   โย   วา   ปน   โทมนสฺสินฺทฺริยํ
นปฺปชหิตฺถ โส จกฺขุนฺทฺริยํ น ปริชานิตฺถาติ: อามนฺตา ฯ
     [๑๓๖๖]  โย  จกฺขุนฺทฺริยํ น ปริชานิตฺถ โส อนญฺญาตญฺญสฺสามีตินฺทฺริยํ
น     ภาวิตฺถาติ:    ฉ    ปุคฺคลา    จกฺขุนฺทฺริยํ    น    ปริชานิตฺถ
โน  จ  อนญฺญาตญฺญสฺสามีตินฺทฺริยํ  น  ภาวิตฺถ  เทฺว ปุคฺคลา จกฺขุนฺทฺริยญฺจ
