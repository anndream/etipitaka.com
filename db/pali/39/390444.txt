     [๑๑๗๒]  ยสฺส  ปุริสินฺทฺริยํ  น  อุปฺปชฺชติ  ตสฺส  สทฺธินฺทฺริยํ ฯเปฯ
ปญฺญินฺทฺริยํ    มนินฺทฺริยํ    น    อุปฺปชฺชิสฺสตีติ:    สพฺเพสํ    จวนฺตานํ
นปุริสานํ   อุปปชฺชนฺตานํ   เตสํ   ปุริสินฺทฺริยํ   น   อุปฺปชฺชติ   โน  จ
เตสํ   มนินฺทฺริยํ  น  อุปฺปชฺชิสฺสติ  กามาวจเร  ปรินิพฺพนฺตานํ  รูปาวจเร
อรูปาวจเร    ปจฺฉิมภวิกานํ    เตสํ    ปุริสินฺทฺริยญฺจ    น   อุปฺปชฺชติ
มนินฺทฺริยญฺจ    น    อุปฺปชฺชิสฺสติ    ฯ   ยสฺส   วา   ปน   มนินฺทฺริยํ
น   อุปฺปชฺชิสฺสติ   ตสฺส   ปุริสินฺทฺริยํ   น   อุปฺปชฺชตีติ:   ปจฺฉิมภวิกานํ
ปุริสานํ   อุปปชฺชนฺตานํ  เตสํ  มนินฺทฺริยํ  น  อุปฺปชฺชิสฺสติ  โน  จ  เตสํ
ปุริสินฺทฺริยํ    น    อุปฺปชฺชติ   กามาวจเร   ปรินิพฺพนฺตานํ   รูปาวจเร
อรูปาวจเร    ปจฺฉิมภวิกานํ    เตสํ    มนินฺทฺริยญฺจ   น   อุปฺปชฺชิสฺสติ
ปุริสินฺทฺริยญฺจ น อุปฺปชฺชติ ฯ
     [๑๑๗๓]   ยสฺส   ชีวิตินฺทฺริยํ  น  อุปฺปชฺชติ  ตสฺส  โสมนสฺสินฺทฺริยํ
น   อุปฺปชฺชิสฺสตีติ:   สพฺเพสํ   จวนฺตานํ   ปวตฺเต  จิตฺตสฺส  ภงฺคกฺขเณ
เตสํ    ชีวิตินฺทฺริยํ   น   อุปฺปชฺชติ   โน   จ   เตสํ   โสมนสฺสินฺทฺริยํ
น   อุปฺปชฺชิสฺสติ   ปจฺฉิมจิตฺตสฺส   ภงฺคกฺขเณ   ยสฺส  จิตฺตสฺส  อนนฺตรา
อุเปกฺขาสมฺปยุตฺตปจฺฉิมจิตฺตํ       อุปฺปชฺชิสฺสติ       ตสฺส      จิตฺตสฺส
ภงฺคกฺขเณ    เตสํ    ชีวิตินฺทฺริยญฺจ   น   อุปฺปชฺชติ   โสมนสฺสินฺทฺริยญฺจ
น   อุปฺปชฺชิสฺสติ   ฯ   ยสฺส  วา  ปน  โสมนสฺสินฺทฺริยํ  น  อุปฺปชฺชิสฺสติ
ตสฺส   ชีวิตินฺทฺริยํ   น   อุปฺปชฺชตีติ:  ปจฺฉิมจิตฺตสฺส  อุปฺปาทกฺขเณ  ยสฺส
จิตฺตสฺส    อนนฺตรา    อุเปกฺขาสมฺปยุตฺตปจฺฉิมจิตฺตํ   อุปฺปชฺชิสฺสติ   ตสฺส
