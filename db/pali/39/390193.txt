อุปปชฺชนฺตีนํ     ตาสํ     อิตฺถินฺทฺริยญฺจ     อุปฺปชฺชติ     ปญฺญินฺทฺริยญฺจ
อุปฺปชฺชติ    ฯ    ยสฺส    วา    ปน   ปญฺญินฺทฺริยํ   อุปฺปชฺชติ   ตสฺส
อิตฺถินฺทฺริยํ    อุปฺปชฺชตีติ:    ญาณสมฺปยุตฺตานํ    นอิตฺถีนํ   อุปปชฺชนฺตานํ
เตสํ   ปญฺญินฺทฺริยํ   อุปฺปชฺชติ   โน   จ   เตสํ   อิตฺถินฺทฺริยํ  อุปฺปชฺชติ
ญาณสมฺปยุตฺตานํ     อิตฺถีนํ     อุปปชฺชนฺตีนํ     ตาสํ     ปญฺญินฺทฺริยญฺจ
อุปฺปชฺชติ อิตฺถินฺทฺริยญฺจ อุปฺปชฺชติ ฯ
     [๕๑๒]  ยสฺส  อิตฺถินฺทฺริยํ  อุปฺปชฺชติ  ตสฺส  มนินฺทฺริยํ  อุปฺปชฺชตีติ:
อามนฺตา   ฯ   ยสฺส   วา  ปน  มนินฺทฺริยํ  อุปฺปชฺชติ  ตสฺส  อิตฺถินฺทฺริยํ
อุปฺปชฺชตีติ:    สจิตฺตกานํ    นอิตฺถีนํ   อุปปชฺชนฺตานํ   เตสํ   มนินฺทฺริยํ
อุปฺปชฺชติ   โน   จ   เตสํ  อิตฺถินฺทฺริยํ  อุปฺปชฺชติ  อิตฺถีนํ  อุปปชฺชนฺตีนํ
ตาสํ มนินฺทฺริยญฺจ อุปฺปชฺชติ อิตฺถินฺทฺริยญฺจ อุปฺปชฺชติ ฯ
     [๕๑๓]    ยสฺส    ปุริสินฺทฺริยํ    อุปฺปชฺชติ    ตสฺส   ชีวิตินฺทฺริยํ
อุปฺปชฺชตีติ:   อามนฺตา  ฯ  ยสฺส  วา  ปน  ชีวิตินฺทฺริยํ  อุปฺปชฺชติ  ตสฺส
ปุริสินฺทฺริยํ   อุปฺปชฺชตีติ:   นปุริสานํ  อุปปชฺชนฺตานํ  เตสํ  ชีวิตินฺทฺริยํ
อุปฺปชฺชติ   โน   จ  เตสํ  ปุริสินฺทฺริยํ  อุปฺปชฺชติ  ปุริสานํ  อุปปชฺชนฺตานํ
เตสํ ชีวิตินฺทฺริยญฺจ อุปฺปชฺชติ ปุริสินฺทฺริยญฺจ อุปฺปชฺชติ ฯ
     [๕๑๔]    ยสฺส   ปุริสินฺทฺริยํ   อุปฺปชฺชติ   ตสฺส   โสมนสฺสินฺทฺริยํ
อุปฺปชฺชตีติ:  ปุริสานํ  วินา  โสมนสฺเสน  อุปปชฺชนฺตานํ  เตสํ  ปุริสินฺทฺริยํ
อุปฺปชฺชติ    โน    จ    เตสํ    โสมนสฺสินฺทฺริยํ   อุปฺปชฺชติ   ปุริสานํ
โสมนสฺเสน     อุปปชฺชนฺตานํ     เตสํ     ปุริสินฺทฺริยญฺจ     อุปฺปชฺชติ
