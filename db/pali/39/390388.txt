มนินฺทฺริยํ    อุปฺปชฺชิตฺถาติ:    สุทฺธาวาสํ   อุปปชฺชนฺตานํ   เตสํ   ตตฺถ
สทฺธินฺทฺริยํ   อุปฺปชฺชติ   โน   จ   เตสํ   ตตฺถ   มนินฺทฺริยํ  อุปฺปชฺชิตฺถ
อิตเรสํ    สเหตุกานํ    อุปปชฺชนฺตานํ   ปวตฺเต   สทฺธาสมฺปยุตฺตจิตฺตสฺส
อุปฺปาทกฺขเณ    เตสํ    ตตฺถ   สทฺธินฺทฺริยญฺจ   อุปฺปชฺชติ   มนินฺทฺริยญฺจ
อุปฺปชฺชิตฺถ   ฯ   ยสฺส   วา   ปน   ยตฺถ  มนินฺทฺริยํ  อุปฺปชฺชิตฺถ  ตสฺส
ตตฺถ    สทฺธินฺทฺริยํ    อุปฺปชฺชตีติ:    สพฺเพสํ    จิตฺตสฺส    ภงฺคกฺขเณ
สทฺธาวิปฺปยุตฺตจิตฺตสฺส     อุปฺปาทกฺขเณ     เตสํ     ตตฺถ    มนินฺทฺริยํ
อุปฺปชฺชิตฺถ   โน   จ   เตสํ   ตตฺถ   สทฺธินฺทฺริยํ  อุปฺปชฺชติ  สเหตุกานํY
อุปปชฺชนฺตานํ    ปวตฺเต    สทฺธาสมฺปยุตฺตจิตฺตสฺส   อุปฺปาทกฺขเณ   เตสํ
ตตฺถ มนินฺทฺริยญฺจ อุปฺปชฺชิตฺถ สทฺธินฺทฺริยญฺจ อุปฺปชฺชติ ฯ
     [๑๐๗๐]    ยสฺส   ยตฺถ   ปญฺญินฺทฺริยํ   อุปฺปชฺชติ   ตสฺส   ตตฺถ
มนินฺทฺริยํ    อุปฺปชฺชิตฺถาติ:    สุทฺธาวาสํ   อุปปชฺชนฺตานํ   เตสํ   ตตฺถ
ปญฺญินฺทฺริยํ   อุปฺปชฺชติ   โน   จ   เตสํ   ตตฺถ   มนินฺทฺริยํ  อุปฺปชฺชิตฺถ
อิตเรสํ   ญาณสมฺปยุตฺตานํ   อุปปชฺชนฺตานํ   ปวตฺเต  ญาณสมฺปยุตฺตจิตฺตสฺส
อุปฺปาทกฺขเณ       เตสํ      ตตฺถ      ปญฺญินฺทฺริยญฺจ      อุปฺปชฺชติ
มนินฺทฺริยญฺจ  อุปฺปชฺชิตฺถ  ฯ  ยสฺส  วา  ปน  ยตฺถ  มนินฺทฺริยํ  อุปฺปชฺชิตฺถ
ตสฺส   ตตฺถ   ปญฺญินฺทฺริยํ   อุปฺปชฺชตีติ:   สพฺเพสํ   จิตฺตสฺส  ภงฺคกฺขเณ
ญาณวิปฺปยุตฺตจิตฺตสฺส     อุปฺปาทกฺขเณ     เตสํ     ตตฺถ     มนินฺทฺริยํ
อุปฺปชฺชิตฺถ   โน  จ  เตสํ  ตตฺถ  ปญฺญินฺทฺริยํ  อุปฺปชฺชติ  ญาณสมฺปยุตฺตานํ
อุปปชฺชนฺตานํ ปวตฺเต ญาณสมฺปยุตฺตจิตฺตสฺส
