จิตฺตํ   ฯ  ยํ  จิตฺตํ  น  อุปฺปชฺชมานํ  ขณํ  ขณํ  วีติกฺกนฺตํ  อติกฺกนฺตกาลํ
น   นิรุชฺฌมานํ   ขณํ   ขณํ   วีติกฺกนฺตํ   อติกฺกนฺตกาลํ   ตํ   จิตฺตนฺติ:
อุปฺปาทกฺขเณ   อนาคตญฺจ  จิตฺตํ  ฯ  ยํ  วา  ปน  จิตฺตํ  น  นิรุชฺฌมานํ
ขณํ    ขณํ    วีติกฺกนฺตํ   อติกฺกนฺตกาลํ   น   อุปฺปชฺชมานํ   ขณํ   ขณํ
วีติกฺกนฺตํ     อติกฺกนฺตกาลํ     ตํ     จิตฺตนฺติ:    ภงฺคกฺขเณ    จิตฺตํ
ภงฺคกฺขณํ     อวีติกฺกนฺตํ     โน     จ     อุปฺปาทกฺขณํ    อวีติกฺกนฺตํ
อุปฺปาทกฺขเณ      อนาคตญฺจ     จิตฺตํ     ภงฺคกฺขณญฺจ     อวีติกฺกนฺตํ
อุปฺปาทกฺขณญฺจ อวีติกฺกนฺตํ ฯ
                   ปุคฺคลธมฺมวารนิทฺเทโส
     [๗๒]   ยสฺส   ยํ  จิตฺตํ  อุปฺปชฺชติ  น  นิรุชฺฌติ  ตสฺส  ตํ  จิตฺตํ
นิรุชฺฌิสฺสติ   น  อุปฺปชฺชิสฺสตีติ:  อามนฺตา  ฯ  ยสฺส  วา  ปน  ยํ  จิตฺตํ
นิรุชฺฌิสฺสติ  น  อุปฺปชฺชิสฺสติ  ตสฺส  ตํ  จิตฺตํ  อุปฺปชฺชติ  น  นิรุชฺฌตีติ:
อามนฺตา   ฯ   ยสฺส  ยํ  จิตฺตํ  น  อุปฺปชฺชติ  นิรุชฺฌติ  ตสฺส  ตํ  จิตฺตํ
น   นิรุชฺฌิสฺสติ   อุปฺปชฺชิสฺสตีติ:   โน   ฯ   ยสฺส  วา  ปน  ยํ  จิตฺตํ
น    นิรุชฺฌิสฺสติ    อุปฺปชฺชิสฺสติ    ตสฺส    ตํ   จิตฺตํ   น   อุปฺปชฺชติ
นิรุชฺฌตีติ: นตฺถิ ฯ
     [๗๓]   ยสฺส   ยํ  จิตฺตํ  อุปฺปชฺชติ  ตสฺส  ตํ  จิตฺตํ  อุปฺปนฺนนฺติ:
อามนฺตา   ฯ   ยสฺส   วา   ปน   ยํ  จิตฺตํ  อุปฺปนฺนํ  ตสฺส  ตํ  จิตฺตํ
อุปฺปชฺชตีติ:   ภงฺคกฺขเณ   จิตฺตํ   อุปฺปนฺนํ   โน   จ   ตสฺส  ตํ  จิตฺตํ
อุปฺปชฺชติ    อุปฺปาทกฺขเณ    จิตฺตํ   อุปฺปนฺนญฺเจว   อุปฺปชฺชติ   จ   ฯ
