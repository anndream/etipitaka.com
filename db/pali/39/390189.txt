โน    จ    เตสํ   ฆานินฺทฺริยํ   อุปฺปชฺชติ   สฆานกานํ   อุปปชฺชนฺตานํ
เตสํ ชีวิตินฺทฺริยญฺจ อุปฺปชฺชติ ฆานินฺทฺริยญฺจ อุปฺปชฺชติ ฯ
     [๕๐๑]    ยสฺส   ฆานินฺทฺริยํ   อุปฺปชฺชติ   ตสฺส   โสมนสฺสินฺทฺริยํ
อุปฺปชฺชตีติ:    สฆานกานํ    วินา   โสมนสฺเสน   อุปปชฺชนฺตานํ   เตสํ
ฆานินฺทฺริยํ    อุปฺปชฺชติ    โน   จ   เตสํ   โสมนสฺสินฺทฺริยํ   อุปฺปชฺชติ
สฆานกานํ   โสมนสฺเสน   อุปปชฺชนฺตานํ   เตสํ  ฆานินฺทฺริยญฺจ  อุปฺปชฺชติ
โสมนสฺสินฺทฺริยญฺจ    อุปฺปชฺชติ   ฯ   ยสฺส   วา   ปน   โสมนสฺสินฺทฺริยํ
อุปฺปชฺชติ    ตสฺส   ฆานินฺทฺริยํ   อุปฺปชฺชตีติ:   โสมนสฺเสน   อฆานกานํ
อุปปชฺชนฺตานํ  เตสํ  โสมนสฺสินฺทฺริยํ  อุปฺปชฺชติ  โน  จ  เตสํ  ฆานินฺทฺริยํ
อุปฺปชฺชติ  โสมนสฺเสน  สฆานกานํ  อุปปชฺชนฺตานํ  เตสํ  โสมนสฺสินฺทฺริยญฺจ
อุปฺปชฺชติ ฆานินฺทฺริยญฺจ อุปฺปชฺชติ ฯ
     [๕๐๒]    ยสฺส    ฆานินฺทฺริยํ   อุปฺปชฺชติ   ตสฺส   อุเปกฺขินฺทฺริยํ
อุปฺปชฺชตีติ:    สฆานกานํ    วินา    อุเปกฺขาย   อุปปชฺชนฺตานํ   เตสํ
ฆานินฺทฺริยํ  อุปฺปชฺชติ  โน  จ  เตสํ  อุเปกฺขินฺทฺริยํ  อุปฺปชฺชติ  สฆานกานํ
อุเปกฺขาย  อุปปชฺชนฺตานํ  เตสํ  ฆานินฺทฺริยญฺจ  อุปฺปชฺชติ  อุเปกฺขินฺทฺริยญฺจ
อุปฺปชฺชติ     ฯ     ยสฺส    วา    ปน    อุเปกฺขินฺทฺริยํ    อุปฺปชฺชติ
ตสฺส   ฆานินฺทฺริยํ   อุปฺปชฺชตีติ:   อุเปกฺขาย   อฆานกานํ  อุปปชฺชนฺตานํ
เตสํ   อุเปกฺขินฺทฺริยํ   อุปฺปชฺชติ   โน   จ  เตสํ  ฆานินฺทฺริยํ  อุปฺปชฺชติ
อุเปกฺขาย     สฆานกานํ     อุปปชฺชนฺตานํ    เตสํ    อุเปกฺขินฺทฺริยญฺจ
อุปฺปชฺชติ ฆานินฺทฺริยญฺจ อุปฺปชฺชติ ฯ
