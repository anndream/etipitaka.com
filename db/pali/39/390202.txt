ปวตฺเต        ญาณสมฺปยุตฺตจิตฺตสฺส        อุปฺปาทกฺขเณ        เตสํ
มนินฺทฺริยญฺจ อุปฺปชฺชติ ปญฺญินฺทฺริยญฺจ อุปฺปชฺชติ ฯ
     [๕๓๔]    ยตฺถ    จกฺขุนฺทฺริยํ    อุปฺปชฺชติ    ตตฺถ   โสตินฺทฺริยํ
อุปฺปชฺชตีติ:   อามนฺตา   ฯ   ยตฺถ   วา   ปน   โสตินฺทฺริยํ  อุปฺปชฺชติ
ตตฺถ จกฺขุนฺทฺริยํ อุปฺปชฺชตีติ: อามนฺตา ฯ
     [๕๓๕]  ยตฺถ  จกฺขุนฺทฺริยํ  อุปฺปชฺชติ  ตตฺถ  ฆานินฺทฺริยํ อุปฺปชฺชตีติ:
รูปาวจเร   ตตฺถ   จกฺขุนฺทฺริยํ   อุปฺปชฺชติ   โน   จ  ตตฺถ  ฆานินฺทฺริยํ
อุปฺปชฺชติ   กามาวจเร   ตตฺถ   จกฺขุนฺทฺริยญฺจ   อุปฺปชฺชติ  ฆานินฺทฺริยญฺจ
อุปฺปชฺชติ    ฯ    ยตฺถ    วา    ปน   ฆานินฺทฺริยํ   อุปฺปชฺชติ   ตตฺถ
จกฺขุนฺทฺริยํ อุปฺปชฺชตีติ: อามนฺตา ฯ
     [๕๓๖]   ยตฺถ   จกฺขุนฺทฺริยํ   อุปฺปชฺชติ  ตตฺถ  อิตฺถินฺทฺริยํ  ฯเปฯ
ปุริสินฺทฺริยํ    อุปฺปชฺชตีติ:    รูปาวจเร   ตตฺถ   จกฺขุนฺทฺริยํ   อุปฺปชฺชติ
โน   จ   ตตฺถ  ปุริสินฺทฺริยํ  อุปฺปชฺชติ  กามาวจเร  ตตฺถ  จกฺขุนฺทฺริยญฺจ
อุปฺปชฺชติ   ปุริสินฺทฺริยญฺจ   อุปฺปชฺชติ   ฯ   ยตฺถ   วา  ปน  ปุริสินฺทฺริยํ
อุปฺปชฺชติ ตตฺถ จกฺขุนฺทฺริยํ อุปฺปชฺชตีติ: อามนฺตา ฯ
     [๕๓๗]    ยตฺถ    จกฺขุนฺทฺริยํ    อุปฺปชฺชติ    ตตฺถ   ชีวิตินฺทฺริยํ
อุปฺปชฺชตีติ:   อามนฺตา  ฯ  ยตฺถ  วา  ปน  ชีวิตินฺทฺริยํ  อุปฺปชฺชติ  ตตฺถ
จกฺขุนฺทฺริยํ    อุปฺปชฺชตีติ:    อสญฺญสตฺเต    อรูเป   ตตฺถ   ชีวิตินฺทฺริยํ
อุปฺปชฺชติ    โน    จ    ตตฺถ   จกฺขุนฺทฺริยํ   อุปฺปชฺชติ   ปญฺจโวกาเร
ตตฺถ ชีวิตินฺทฺริยญฺจ อุปฺปชฺชติ จกฺขุนฺทฺริยญฺจ อุปฺปชฺชติ ฯ
