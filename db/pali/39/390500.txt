เตสํ   ตตฺถ   ชีวิตินฺทฺริยํ   อุปฺปชฺชิตฺถ  โน  จ  เตสํ  ตตฺถ  สทฺธินฺทฺริยํ
อุปฺปชฺชิสฺสติ    อิตเรสํ    จตุโวการานํ   ปญฺจโวการานํ   เตสํ   ตตฺถ
ชีวิตินฺทฺริยญฺจ    อุปฺปชฺชิตฺถ    สทฺธินฺทฺริยญฺจ   อุปฺปชฺชิสฺสติ   ฯ   ยสฺส
วา   ปน   ยตฺถ   สทฺธินฺทฺริยํ   อุปฺปชฺชิสฺสติ   ตสฺส   ตตฺถ  ชีวิตินฺทฺริยํ
อุปฺปชฺชิตฺถาติ:    สุทฺธาวาสํ   อุปปชฺชนฺตานํ   เตสํ   ตตฺถ   สทฺธินฺทฺริยํ
อุปฺปชฺชิสฺสติ    โน    จ    เตสํ    ตตฺถ    ชีวิตินฺทฺริยํ    อุปฺปชฺชิตฺถ
อิตเรสํ    จตุโวการานํ   ปญฺจโวการานํ   เตสํ   ตตฺถ   สทฺธินฺทฺริยญฺจ
อุปฺปชฺชิสฺสติ ชีวิตินฺทฺริยญฺจ อุปฺปชฺชิตฺถ ฯ
     [๑๒๘๗]   ยสฺส   ยตฺถ   ชีวิตินฺทฺริยํ   อุปฺปชฺชิตฺถ   ตสฺส   ตตฺถ
ปญฺญินฺทฺริยํ    ฯเปฯ    มนินฺทฺริยํ    อุปฺปชฺชิสฺสตีติ:   ปจฺฉิมจิตฺตสมงฺคีนํ
อสญฺญสตฺตานํ   เตสํ   ตตฺถ   ชีวิตินฺทฺริยํ   อุปฺปชฺชิตฺถ   โน   จ  เตสํ
ตตฺถ   มนินฺทฺริยํ   อุปฺปชฺชิสฺสติ   อิตเรสํ   จตุโวการานํ  ปญฺจโวการานํ
เตสํ   ตตฺถ   ชีวิตินฺทฺริยญฺจ   อุปฺปชฺชิตฺถ  มนินฺทฺริยญฺจ  อุปฺปชฺชิสฺสติ  ฯ
ยสฺส   วา   ปน  ยตฺถ  มนินฺทฺริยํ  อุปฺปชฺชิสฺสติ  ตสฺส  ตตฺถ  ชีวิตินฺทฺริยํ
อุปฺปชฺชิตฺถาติ:      สุทฺธาวาสํ      อุปปชฺชนฺตานํ      เตสํ     ตตฺถ
มนินฺทฺริยํ   อุปฺปชฺชิสฺสติ   โน   จ  เตสํ  ตตฺถ  ชีวิตินฺทฺริยํ  อุปฺปชฺชิตฺถ
อิตเรสํ    จตุโวการานํ    ปญฺจโวการานํ   เตสํ   ตตฺถ   มนินฺทฺริยญฺจ
อุปฺปชฺชิสฺสติ ชีวิตินฺทฺริยญฺจ อุปฺปชฺชิตฺถ ฯ
     [๑๒๘๘]   ยสฺส   ยตฺถ   โสมนสฺสินฺทฺริยํ  อุปฺปชฺชิตฺถ  ตสฺส  ตตฺถ
อุเปกฺขินฺทฺริยํ    อุปฺปชฺชิสฺสตีติ:    ปจฺฉิมจิตฺตสมงฺคีนํ    ยสฺส   จิตฺตสฺส
