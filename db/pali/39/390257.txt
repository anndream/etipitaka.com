ปญฺญินฺทฺริยญฺจ น อุปฺปชฺชติ จกฺขุนฺทฺริยญฺจ น อุปฺปชฺชติ ฯ
     [๖๘๓]   ยสฺส   ยตฺถ   จกฺขุนฺทฺริยํ   น   อุปฺปชฺชติ  ตสฺส  ตตฺถ
มนินฺทฺริยํ    น    อุปฺปชฺชตีติ:   อจกฺขุกานํ   สจิตฺตกานํ   อุปปชฺชนฺตานํ
เตสํ   ตตฺถ   จกฺขุนฺทฺริยํ  น  อุปฺปชฺชติ  โน  จ  เตสํ  ตตฺถ  มนินฺทฺริยํ
น   อุปฺปชฺชติ   สพฺเพสํ   จวนฺตานํ   อจิตฺตกานํ   อุปปชฺชนฺตานํ   เตสํ
ตตฺถ   จกฺขุนฺทฺริยญฺจ   น   อุปฺปชฺชติ   มนินฺทฺริยญฺจ   น   อุปฺปชฺชติ  ฯ
ยสฺส   วา  ปน  ยตฺถ  มนินฺทฺริยํ  น  อุปฺปชฺชติ  ตสฺส  ตตฺถ  จกฺขุนฺทฺริยํ
น อุปฺปชฺชตีติ: อามนฺตา ฯ
     [๖๘๔]   ยสฺส   ยตฺถ   ฆานินฺทฺริยํ   น   อุปฺปชฺชติ  ตสฺส  ตตฺถ
อิตฺถินฺทฺริยํ   น   อุปฺปชฺชตีติ:   อฆานกานํ   อิตฺถีนํ   อุปปชฺชนฺตีนํ  ตาสํ
ตตฺถ   ฆานินฺทฺริยํ   น   อุปฺปชฺชติ   โน   จ   ตาสํ  ตตฺถ  อิตฺถินฺทฺริยํ
น   อุปฺปชฺชติ   สพฺเพสํ   จวนฺตานํ   อฆานกานํ  นอิตฺถีนํ  อุปปชฺชนฺตานํ
เตสํ  ตตฺถ  ฆานินฺทฺริยญฺจ  น  อุปฺปชฺชติ  อิตฺถินฺทฺริยญฺจ  น  อุปฺปชฺชติ  ฯ
ยสฺส  วา  ปน  ยตฺถ  อิตฺถินฺทฺริยํ  น  อุปฺปชฺชติ  ตสฺส  ตตฺถ  ฆานินฺทฺริยํ
น    อุปฺปชฺชตีติ:   นอิตฺถีนํ   สฆานกานํ   อุปปชฺชนฺตานํ   เตสํ   ตตฺถ
อิตฺถินฺทฺริยํ  น  อุปฺปชฺชติ  โน  จ  เตสํ  ตตฺถ  ฆานินฺทฺริยํ  น  อุปฺปชฺชติ
สพฺเพสํ   จวนฺตานํ   นอิตฺถีนํ   อฆานกานํ   อุปปชฺชนฺตานํ   เตสํ  ตตฺถ
อิตฺถินฺทฺริยญฺจ น อุปฺปชฺชติ ฆานินฺทฺริยญฺจ น อุปฺปชฺชติ ฯ
     [๖๘๕]   ยสฺส   ยตฺถ   ฆานินฺทฺริยํ   น   อุปฺปชฺชติ  ตสฺส  ตตฺถ
ปุริสินฺทฺริยํ   น   อุปฺปชฺชตีติ:   อฆานกานํ   อุปปชฺชนฺตานํ   เตสํ  ตตฺถ
