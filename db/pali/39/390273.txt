ปวตฺเต    ญาณวิปฺปยุตฺตอุเปกฺขาสมฺปยุตฺตจิตฺตสฺส    อุปฺปาทกฺขเณ    เตสํ
ตตฺถ   ปญฺญินฺทฺริยํ   น   อุปฺปชฺชติ   โน  จ  เตสํ  ตตฺถ  อุเปกฺขินฺทฺริยํ
น   อุปฺปชฺชติ   สพฺเพสํ   จิตฺตสฺส   ภงฺคกฺขเณ   ญาณวิปฺปยุตฺตอุเปกฺขา-
วิปฺปยุตฺตจิตฺตสฺส     อุปฺปาทกฺขเณ     อสญฺญสตฺตานํ     เตสํ    ตตฺถ
ปญฺญินฺทฺริยญฺจ น อุปฺปชฺชติ อุเปกฺขินฺทฺริยญฺจ น อุปฺปชฺชติ ฯ
     [๗๑๖]   ยสฺส   ยตฺถ   อุเปกฺขินฺทฺริยํ  น  อุปฺปชฺชติ  ตสฺส  ตตฺถ
มนินฺทฺริยํ   น   อุปฺปชฺชตีติ:  วินา  อุเปกฺขาย  สจิตฺตกานํ  อุปปชฺชนฺตานํ
ปวตฺเต  อุเปกฺขาวิปฺปยุตฺตจิตฺตสฺส  อุปฺปาทกฺขเณ  เตสํ  ตตฺถ อุเปกฺขินฺทฺริยํ
น   อุปฺปชฺชติ   โน   จ  เตสํ  ตตฺถ  มนินฺทฺริยํ  น  อุปฺปชฺชติ  สพฺเพสํ
จิตฺตสฺส    ภงฺคกฺขเณ    อสญฺญสตฺตานํ   เตสํ   ตตฺถ   อุเปกฺขินฺทฺริยญฺจ
น  อุปฺปชฺชติ  มนินฺทฺริยญฺจ  น  อุปฺปชฺชติ  ฯ  ยสฺส วา ปน ยตฺถ มนินฺทฺริยํ
น อุปฺปชฺชติ ตสฺส ตตฺถ อุเปกฺขินฺทฺริยํ น อุปฺปชฺชตีติ: อามนฺตา ฯ
     [๗๑๗]  ยสฺส  ยตฺถ  สทฺธินฺทฺริยํ  น อุปฺปชฺชติ ตสฺส ตตฺถ ปญฺญินฺทฺริยํ
น   อุปฺปชฺชตีติ:   อามนฺตา   ฯ   ยสฺส   วา   ปน  ยตฺถ  ปญฺญินฺทฺริยํ
น   อุปฺปชฺชติ  ตสฺส  ตตฺถ  สทฺธินฺทฺริยํ  น  อุปฺปชฺชตีติ:  ญาณวิปฺปยุตฺตานํ
สเหตุกานํ    อุปปชฺชนฺตานํ   ปวตฺเต   ญาณวิปฺปยุตฺตสทฺธาสมฺปยุตฺตจิตฺตสฺส
อุปฺปาทกฺขเณ    เตสํ    ตตฺถ   ปญฺญินฺทฺริยํ   น   อุปฺปชฺชติ   โน   จ
เตสํ   ตตฺถ   สทฺธินฺทฺริยํ   น   อุปฺปชฺชติ  สพฺเพสํ  จิตฺตสฺส  ภงฺคกฺขเณ
ญาณวิปฺปยุตฺตสทฺธาวิปฺปยุตฺตจิตฺตสฺส       อุปฺปาทกฺขเณ      อสญฺญสตฺตานํ
เตสํ ตตฺถ ปญฺญินฺทฺริยญฺจ น อุปฺปชฺชติ สทฺธินฺทฺริยญฺจ น อุปฺปชฺชติ ฯ
