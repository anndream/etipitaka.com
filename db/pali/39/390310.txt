อุเปกฺขาย     อุปปชฺชิตฺวา     ปรินิพฺพายิสฺสนฺติ     เตสํ    ปุริสินฺทฺริยํ
อุปฺปชฺชิสฺสติ   โน   จ   เตสํ   โสมนสฺสินฺทฺริยํ   อุปฺปชฺชิสฺสติ   อิตเรสํ
ปุริสินฺทฺริยญฺจ    อุปฺปชฺชิสฺสติ    โสมนสฺสินฺทฺริยญฺจ    อุปฺปชฺชิสฺสติ    ฯ
ยสฺส    วา    ปน   โสมนสฺสินฺทฺริยํ   อุปฺปชฺชิสฺสติ   ตสฺส   ปุริสินฺทฺริยํ
อุปฺปชฺชิสฺสตีติ:   เย   รูปาวจรํ   อุปปชฺชิตฺวา  ปรินิพฺพายิสฺสนฺติ  ยา  จ
อิตฺถิโย   เอเตเนว   ภาเวน   กติจิ   ภเว   ทสฺเสตฺวา  โสมนสฺเสน
อุปปชฺชิตฺวา    ปรินิพฺพายิสฺสนฺติ    เตสํ    โสมนสฺสินฺทฺริยํ   อุปฺปชฺชิสฺสติ
โน   จ   เตสํ   ปุริสินฺทฺริยํ   อุปฺปชฺชิสฺสติ   อิตเรสํ  โสมนสฺสินฺทฺริยญฺจ
อุปฺปชฺชิสฺสติ ปุริสินฺทฺริยญฺจ อุปฺปชฺชิสฺสติ ฯ
     [๘๕๘]   ยสฺส   ปุริสินฺทฺริยํ   อุปฺปชฺชิสฺสติ   ตสฺส   อุเปกฺขินฺทฺริยํ
อุปฺปชฺชิสฺสตีติ:  เย  ปุริสา  เอเตเนว  ภาเวน  กติจิ  ภเว  ทสฺเสตฺวา
โสมนสฺเสน     อุปปชฺชิตฺวา     ปรินิพฺพายิสฺสนฺติ    เตสํ    ปุริสินฺทฺริยํ
อุปฺปชฺชิสฺสติ    โน   จ   เตสํ   อุเปกฺขินฺทฺริยํ   อุปฺปชฺชิสฺสติ   อิตเรสํ
ปุริสินฺทฺริยญฺจ    อุปฺปชฺชิสฺสติ    อุเปกฺขินฺทฺริยญฺจ    อุปฺปชฺชิสฺสติ    ฯ
ยสฺส    วา    ปน    อุเปกฺขินฺทฺริยํ   อุปฺปชฺชิสฺสติ   ตสฺส   ปุริสินฺทฺริยํ
อุปฺปชฺชิสฺสตีติ:   เย  รูปาวจรํ  อรูปาวจรํ  อุปปชฺชิตฺวา  ปรินิพฺพายิสฺสนฺติ
ยา  จ  อิตฺถิโย  เอเตเนว  ภาเวน  กติจิ  ภเว  ทสฺเสตฺวา อุเปกฺขาย
อุปปชฺชิตฺวา    ปรินิพฺพายิสฺสนฺติ    เตสํ    อุเปกฺขินฺทฺริยํ   อุปฺปชฺชิสฺสติ
โน   จ   เตสํ   ปุริสินฺทฺริยํ   อุปฺปชฺชิสฺสติ   อิตเรสํ   อุเปกฺขินฺทฺริยญฺจ
อุปฺปชฺชิสฺสติ ปุริสินฺทฺริยญฺจ อุปฺปชฺชิสฺสติ ฯ
