น   อุปฺปชฺชติ   ปญฺญินฺทฺริยญฺจ   น   อุปฺปชฺชติ   ฯ   ยสฺส   วา   ปน
ปญฺญินฺทฺริยํ  น อุปฺปชฺชติ ตสฺส จกฺขุนฺทฺริยํ น อุปฺปชฺชตีติ: ญาณวิปฺปยุตฺตานํ
สจกฺขุกานํ     อุปปชฺชนฺตานํ     เตสํ    ปญฺญินฺทฺริยํ    น    อุปฺปชฺชติ
โน    จ    เตสํ    จกฺขุนฺทฺริยํ   น   อุปฺปชฺชติ   สพฺเพสํ   จวนฺตานํ
ญาณวิปฺปยุตฺตานํ    อจกฺขุกานํ    อุปปชฺชนฺตานํ    เตสํ    ปญฺญินฺทฺริยญฺจ
น อุปฺปชฺชติ จกฺขุนฺทฺริยญฺจ น อุปฺปชฺชติ ฯ
     [๖๑๓]    ยสฺส   จกฺขุนฺทฺริยํ   น   อุปฺปชฺชติ   ตสฺส   มนินฺทฺริยํ
น   อุปฺปชฺชตีติ:  อจกฺขุกานํ  สจิตฺตกานํ  อุปปชฺชนฺตานํ  เตสํ  จกฺขุนฺทฺริยํ
น  อุปฺปชฺชติ  โน  จ  เตสํ  มนินฺทฺริยํ  น  อุปฺปชฺชติ  สพฺเพสํ  จวนฺตานํ
อจิตฺตกานํ    อุปปชฺชนฺตานํ    เตสํ    จกฺขุนฺทฺริยญฺจ    น    อุปฺปชฺชติ
มนินฺทฺริยญฺจ   น  อุปฺปชฺชติ  ฯ  ยสฺส  วา  ปน  มนินฺทฺริยํ  น  อุปฺปชฺชติ
ตสฺส จกฺขุนฺทฺริยํ น อุปฺปชฺชตีติ: อามนฺตา ฯ
     [๖๑๔]   ยสฺส   ฆานินฺทฺริยํ   น   อุปฺปชฺชติ   ตสฺส   อิตฺถินฺทฺริยํ
น   อุปฺปชฺชตีติ:   อฆานกานํ   อิตฺถีนํ   อุปปชฺชนฺตีนํ   ตาสํ  ฆานินฺทฺริยํ
น  อุปฺปชฺชติ  โน  จ  ตาสํ  อิตฺถินฺทฺริยํ  น  อุปฺปชฺชติ  สพฺเพสํ จวนฺตานํ๔
อฆานกานํ   นอิตฺถีนํ   อุปปชฺชนฺตานํ   เตสํ  ฆานินฺทฺริยญฺจ  น  อุปฺปชฺชติ
อิตฺถินฺทฺริยญฺจ    น    อุปฺปชฺชติ    ฯ   ยสฺส   วา   ปน   อิตฺถินฺทฺริยํ
น   อุปฺปชฺชติ   ตสฺส   ฆานินฺทฺริยํ  น  อุปฺปชฺชตีติ:  นอิตฺถีนํ  สฆานกานํ
อุปปชฺชนฺตานํ  เตสํ  อิตฺถินฺทฺริยํ  น  อุปฺปชฺชติ  โน  จ  เตสํ  ฆานินฺทฺริยํ
น   อุปฺปชฺชติ   สพฺเพสํ   จวนฺตานํ   นอิตฺถีนํ  อฆานกานํ  อุปปชฺชนฺตานํ
