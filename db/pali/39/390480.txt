อุปฺปชฺชิสฺสตีติ:    ปจฺฉิมภวิกานํ    เย    จ    รูปาวจรํ    อรูปาวจรํ
อุปปชฺชิตฺวา   ปรินิพฺพายิสฺสนฺติ   ยา   จ   อิตฺถิโย  เอเตเนว  ภาเวน
กติจิ   ภเว   ทสฺเสตฺวา  ปรินิพฺพายิสฺสนฺติ  เตสํ  ฆานินฺทฺริยํ  อุปฺปชฺชิตฺถ
โน    จ    เตสํ   ปุริสินฺทฺริยํ   อุปฺปชฺชิสฺสติ   อิตเรสํ   ฆานินฺทฺริยญฺจ
อุปฺปชฺชิตฺถ  ปุริสินฺทฺริยญฺจ  อุปฺปชฺชิสฺสติ  ฯ  ยสฺส  วา  ปน  ปุริสินฺทฺริยํ
อุปฺปชฺชิสฺสติ ตสฺส ฆานินฺทฺริยํ อุปฺปชฺชิตฺถาติ: อามนฺตา ฯ
     [๑๒๓๓]    ยสฺส    ฆานินฺทฺริยํ   อุปฺปชฺชิตฺถ   ตสฺส   ชีวิตินฺทฺริยํ
อุปฺปชฺชิสฺสตีติ:   ปจฺฉิมภวิกานํ   เตสํ   ฆานินฺทฺริยํ   อุปฺปชฺชิตฺถ  โน  จ
เตสํ   ชีวิตินฺทฺริยํ   อุปฺปชฺชิสฺสติ   อิตเรสํ   ฆานินฺทฺริยญฺจ  อุปฺปชฺชิตฺถ
ชีวิตินฺทฺริยญฺจ    อุปฺปชฺชิสฺสติ    ฯ    ยสฺส    วา    ปน   ชีวิตินฺทฺริยํ
อุปฺปชฺชิสฺสติ ตสฺส ฆานินฺทฺริยํ อุปฺปชฺชิตฺถาติ: อามนฺตา ฯ
     [๑๒๓๔]   ยสฺส   ฆานินฺทฺริยํ   อุปฺปชฺชิตฺถ   ตสฺส  โสมนสฺสินฺทฺริยํ
อุปฺปชฺชิสฺสตีติ:    ปจฺฉิมภวิกานํ    เย    จ   อุเปกฺขาย   อุปปชฺชิตฺวา
ปรินิพฺพายิสฺสนฺติ    เตสํ    ฆานินฺทฺริยํ    อุปฺปชฺชิตฺถ   โน   จ   เตสํ
โสมนสฺสินฺทฺริยํ    อุปฺปชฺชิสฺสติ    อิตเรสํ    ฆานินฺทฺริยญฺจ    อุปฺปชฺชิตฺถ
โสมนสฺสินฺทฺริยญฺจ   อุปฺปชฺชิสฺสติ   ฯ   ยสฺส   วา   ปน  โสมนสฺสินฺทฺริยํ
อุปฺปชฺชิสฺสติ ตสฺส ฆานินฺทฺริยํ อุปฺปชฺชิตฺถาติ: อามนฺตา ฯ
     [๑๒๓๕]   ยสฺส   ฆานินฺทฺริยํ   อุปฺปชฺชิตฺถ   ตสฺส   อุเปกฺขินฺทฺริยํ
อุปฺปชฺชิสฺสตีติ:    ปจฺฉิมภวิกานํ    เย   จ   โสมนสฺเสน   อุปปชฺชิตฺวา
ปรินิพฺพายิสฺสนฺติ  เตสํ  ฆานินฺทฺริยํ  อุปฺปชฺชิตฺถ โน จ เตสํ อุเปกฺขินฺทฺริยํ
