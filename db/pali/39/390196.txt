เตสํ   โสมนสฺสินฺทฺริยํ   อุปฺปชฺชติ   โสมนสฺเสน   อุปปชฺชนฺตานํ  ปวตฺเต
โสมนสฺสสมฺปยุตฺตจิตฺตสฺส      อุปฺปาทกฺขเณ      เตสํ     ชีวิตินฺทฺริยญฺจ
อุปฺปชฺชติ  โสมนสฺสินฺทฺริยญฺจ  อุปฺปชฺชติ  ฯ  ยสฺส  วา  ปน โสมนสฺสินฺทฺริยํ
อุปฺปชฺชติ ตสฺส ชีวิตินฺทฺริยํ อุปฺปชฺชตีติ: อามนฺตา ฯ
     [๕๒๐]    ยสฺส    ชีวิตินฺทฺริยํ   อุปฺปชฺชติ   ตสฺส   อุเปกฺขินฺทฺริยํ
อุปฺปชฺชตีติ:      วินา      อุเปกฺขาย      อุปปชฺชนฺตานํ     ปวตฺเต
อุเปกฺขาวิปฺปยุตฺตจิตฺตสฺส  อุปฺปาทกฺขเณ  เตสํ  ชีวิตินฺทฺริยํ  อุปฺปชฺชติ โน จ
เตสํ    อุเปกฺขินฺทฺริยํ   อุปฺปชฺชติ   อุเปกฺขาย   อุปปชฺชนฺตานํ   ปวตฺเต
อุเปกฺขาสมฺปยุตฺตจิตฺตสฺส      อุปฺปาทกฺขเณ      เตสํ     ชีวิตินฺทฺริยญฺจ
อุปฺปชฺชติ   อุเปกฺขินฺทฺริยญฺจ  อุปฺปชฺชติ  ฯ  ยสฺส  วา  ปน  อุเปกฺขินฺทฺริยํ
อุปฺปชฺชติ ตสฺส ชีวิตินฺทฺริยํ อุปฺปชฺชตีติ: อามนฺตา ฯ
     [๕๒๑]    ยสฺส    ชีวิตินฺทฺริยํ    อุปฺปชฺชติ    ตสฺส   สทฺธินฺทฺริยํ
อุปฺปชฺชตีติ:   อเหตุกานํ   อุปปชฺชนฺตานํ   ปวตฺเต  สทฺธาวิปฺปยุตฺตจิตฺตสฺส
อุปฺปาทกฺขเณ   เตสํ   ชีวิตินฺทฺริยํ   อุปฺปชฺชติ  โน  จ  เตสํ  สทฺธินฺทฺริยํ
อุปฺปชฺชติ    สเหตุกานํ   อุปปชฺชนฺตานํ   ปวตฺเต   สทฺธาสมฺปยุตฺตจิตฺตสฺส
อุปฺปาทกฺขเณ     เตสํ     ชีวิตินฺทฺริยญฺจ     อุปฺปชฺชติ    สทฺธินฺทฺริยญฺจ
อุปฺปชฺชติ    ฯ    ยสฺส    วา    ปน   สทฺธินฺทฺริยํ   อุปฺปชฺชติ   ตสฺส
ชีวิตินฺทฺริยํ อุปฺปชฺชตีติ: อามนฺตา ฯ
     [๕๒๒]    ยสฺส    ชีวิตินฺทฺริยํ    อุปฺปชฺชติ    ตสฺส   ปญฺญินฺทฺริยํ
อุปฺปชฺชตีติ:  ญาณวิปฺปยุตฺตานํ  อุปปชฺชนฺตานํ  ปวตฺเต  ญาณวิปฺปยุตฺตจิตฺตสฺส
