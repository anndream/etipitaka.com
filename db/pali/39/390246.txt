     [๖๔๖]   ยสฺส   อุเปกฺขินฺทฺริยํ   น   อุปฺปชฺชติ   ตสฺส  มนินฺทฺริยํ
น   อุปฺปชฺชตีติ:   วินา   อุเปกฺขาย  สจิตฺตกานํ  อุปปชฺชนฺตานํ  ปวตฺเต
อุเปกฺขาวิปฺปยุตฺตจิตฺตสฺส      อุปฺปาทกฺขเณ      เตสํ     อุเปกฺขินฺทฺริยํ
น   อุปฺปชฺชติ  โน  จ  เตสํ  มนินฺทฺริยํ  น  อุปฺปชฺชติ  สพฺเพสํ  จิตฺตสฺส
ภงฺคกฺขเณ    นิโรธสมาปนฺนานํ   อสญฺญสตฺตานํ   เตสํ   อุเปกฺขินฺทฺริยญฺจ
น   อุปฺปชฺชติ  มนินฺทฺริยญฺจ  น  อุปฺปชฺชติ  ฯ  ยสฺส  วา  ปน  มนินฺทฺริยํ
น อุปฺปชฺชติ ตสฺส อุเปกฺขินฺทฺริยํ น อุปฺปชฺชตีติ: อามนฺตา ฯ
     [๖๔๗]   ยสฺส   สทฺธินฺทฺริยํ   น   อุปฺปชฺชติ   ตสฺส   ปญฺญินฺทฺริยํ
น  อุปฺปชฺชตีติ:  อามนฺตา  ฯ  ยสฺส  วา  ปน  ปญฺญินฺทฺริยํ  น  อุปฺปชฺชติ
ตสฺส    สทฺธินฺทฺริยํ    น    อุปฺปชฺชตีติ:   ญาณวิปฺปยุตฺตานํ   สเหตุกานํ
อุปปชฺชนฺตานํ         ปวตฺเต        ญาณวิปฺปยุตฺตสทฺธาสมฺปยุตฺตจิตฺตสฺส
อุปฺปาทกฺขเณ  เตสํ  ปญฺญินฺทฺริยํ  น  อุปฺปชฺชติ  โน  จ  เตสํ  สทฺธินฺทฺริยํ
น  อุปฺปชฺชติ  สพฺเพสํ จิตฺตสฺส ภงฺคกฺขเณ ญาณวิปฺปยุตฺตสทฺธาวิปฺปยุตฺตจิตฺตสฺส
อุปฺปาทกฺขเณ    นิโรธสมาปนฺนานํ   อสญฺญสตฺตานํ   เตสํ   ปญฺญินฺทฺริยญฺจ
น อุปฺปชฺชติ สทฺธินฺทฺริยญฺจ น อุปฺปชฺชติ ฯ
     [๖๔๘]    ยสฺส   สทฺธินฺทฺริยํ   น   อุปฺปชฺชติ   ตสฺส   มนินฺทฺริยํ
น    อุปฺปชฺชตีติ:    อเหตุกานํ    สจิตฺตกานํ   อุปปชฺชนฺตานํ   ปวตฺเต
สทฺธาวิปฺปยุตฺตจิตฺตสฺส   อุปฺปาทกฺขเณ   เตสํ   สทฺธินฺทฺริยํ   น  อุปฺปชฺชติ
โน   จ   เตสํ   มนินฺทฺริยํ  น  อุปฺปชฺชติ  สพฺเพสํ  จิตฺตสฺส  ภงฺคกฺขเณ
นิโรธสมาปนฺนานํ   อสญฺญสตฺตานํ   เตสํ   สทฺธินฺทฺริยญฺจ   น   อุปฺปชฺชติ
