อิตฺถินฺทฺริยํ  น  อุปฺปชฺชติ  โน  จ  เตสํ  ตตฺถ  จกฺขุนฺทฺริยํ  น  อุปฺปชฺชติ
สพฺเพสํ   จวนฺตานํ   นอิตฺถีนํ   อจกฺขุกานํ   อุปปชฺชนฺตานํ   เตสํ  ตตฺถ
อิตฺถินฺทฺริยญฺจ น อุปฺปชฺชติ จกฺขุนฺทฺริยญฺจ น อุปฺปชฺชติ ฯ
     [๖๗๗]   ยสฺส   ยตฺถ   จกฺขุนฺทฺริยํ   น   อุปฺปชฺชติ  ตสฺส  ตตฺถ
ปุริสินฺทฺริยํ    น    อุปฺปชฺชตีติ:    อจกฺขุกานํ   ปุริสานํ   อุปปชฺชนฺตานํ
เตสํ   ตตฺถ  จกฺขุนฺทฺริยํ  น  อุปฺปชฺชติ  โน  จ  เตสํ  ตตฺถ  ปุริสินฺทฺริยํ
น   อุปฺปชฺชติ   สพฺเพสํ   จวนฺตานํ  อจกฺขุกานํ  นปุริสานํ  อุปปชฺชนฺตานํ
เตสํ     ตตฺถ     จกฺขุนฺทฺริยญฺจ     น     อุปฺปชฺชติ    ปุริสินฺทฺริยญฺจ
น  อุปฺปชฺชติ  ฯ  ยสฺส  วา  ปน  ยตฺถ  ปุริสินฺทฺริยํ  น  อุปฺปชฺชติ  ตสฺส
ตตฺถ   จกฺขุนฺทฺริยํ   น  อุปฺปชฺชตีติ:  นปุริสานํ  สจกฺขุกานํ  อุปปชฺชนฺตานํ
เตสํ    ตตฺถ    ปุริสินฺทฺริยํ   น   อุปฺปชฺชติ   โน   จ   เตสํ   ตตฺถ
จกฺขุนฺทฺริยํ   น   อุปฺปชฺชติ   สพฺเพสํ   จวนฺตานํ   นปุริสานํ  อจกฺขุกานํ
อุปปชฺชนฺตานํ   เตสํ   ตตฺถ   ปุริสินฺทฺริยญฺจ  น  อุปฺปชฺชติ  จกฺขุนฺทฺริยญฺจ
น อุปฺปชฺชติ ฯ
     [๖๗๘]   ยสฺส   ยตฺถ   จกฺขุนฺทฺริยํ   น   อุปฺปชฺชติ  ตสฺส  ตตฺถ
ชีวิตินฺทฺริยํ   น   อุปฺปชฺชตีติ:   อจกฺขุกานํ   อุปปชฺชนฺตานํ   เตสํ  ตตฺถ
จกฺขุนฺทฺริยํ  น  อุปฺปชฺชติ  โน  จ  เตสํ  ตตฺถ  ชีวิตินฺทฺริยํ  น  อุปฺปชฺชติ
สพฺเพสํ  จวนฺตานํ  เตสํ  ตตฺถ  จกฺขุนฺทฺริยญฺจ  น  อุปฺปชฺชติ ชีวิตินฺทฺริยญฺจ
น   อุปฺปชฺชติ   ฯ   ยสฺส   วา   ปน  ยตฺถ  ชีวิตินฺทฺริยํ  น  อุปฺปชฺชติ
ตสฺส ตตฺถ จกฺขุนฺทฺริยํ น อุปฺปชฺชตีติ: อามนฺตา ฯ
