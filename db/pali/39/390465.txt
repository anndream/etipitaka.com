อุเปกฺขินฺทฺริยํ   น   อุปฺปชฺชิสฺสติ   โน   จ   ตาสํ   ตตฺถ   อิตฺถินฺทฺริยํ
น    อุปฺปชฺชติ   กามาวจเร   ปรินิพฺพนฺตานํ   รูปาวจเร   อรูปาวจเร
ปจฺฉิมภวิกานํ    อสญฺญสตฺตานํ    เย    จ   โสมนสฺเสน   อุปปชฺชิตฺวา
ปรินิพฺพายิสฺสนฺติ    เตสํ    จวนฺตานํ    เตสํ   ตตฺถ   อุเปกฺขินฺทฺริยญฺจ
น อุปฺปชฺชิสฺสติ อิตฺถินฺทฺริยญฺจ น อุปฺปชฺชติ ฯ
     [๑๒๐๕]   ยสฺส   ยตฺถ   อิตฺถินฺทฺริยํ   น  อุปฺปชฺชติ  ตสฺส  ตตฺถ
สทฺธินฺทฺริยํ    น    อุปฺปชฺชิสฺสตีติ:    กามาวจรา   จวนฺตานํ   นอิตฺถีนํ
กามาวจรํ    อุปปชฺชนฺตานํ   รูปาวจรานํ   อรูปาวจรานํ   เตสํ   ตตฺถ
อิตฺถินฺทฺริยํ  น  อุปฺปชฺชติ  โน  จ  เตสํ  ตตฺถ สทฺธินฺทฺริยํ น อุปฺปชฺชิสฺสติ
กามาวจเร    ปรินิพฺพนฺตานํ    รูปาวจเร   อรูปาวจเร   ปจฺฉิมภวิกานํ
อสญฺญสตฺตานํ     เตสํ     ตตฺถ     อิตฺถินฺทฺริยญฺจ     น    อุปฺปชฺชติ
สทฺธินฺทฺริยญฺจ   น   อุปฺปชฺชิสฺสติ   ฯ  ยสฺส  วา  ปน  ยตฺถ  สทฺธินฺทฺริยํ
น   อุปฺปชฺชิสฺสติ  ตสฺส  ตตฺถ  อิตฺถินฺทฺริยํ  น  อุปฺปชฺชตีติ:  ปจฺฉิมภวิกานํ
อิตฺถีนํ   อุปปชฺชนฺตีนํ   ตาสํ  ตตฺถ  สทฺธินฺทฺริยํ  น  อุปฺปชฺชิสฺสติ  โน  จ
ตาสํ   ตตฺถ   อิตฺถินฺทฺริยํ   น   อุปฺปชฺชติ   กามาวจเร   ปรินิพฺพนฺตานํ
รูปาวจเร    อรูปาวจเร   ปจฺฉิมภวิกานํ   อสญฺญสตฺตานํ   เตสํ   ตตฺถ
สทฺธินฺทฺริยญฺจ น อุปฺปชฺชิสฺสติ อิตฺถินฺทฺริยญฺจ น อุปฺปชฺชติ ฯ
     [๑๒๐๖]   ยสฺส   ยตฺถ   อิตฺถินฺทฺริยํ   น  อุปฺปชฺชติ  ตสฺส  ตตฺถ
ปญฺญินฺทฺริยํ    ฯเปฯ    มนินฺทฺริยํ    น    อุปฺปชฺชิสฺสตีติ:   กามาวจรา
จวนฺตานํ   นอิตฺถีนํ  กามาวจรํ  อุปปชฺชนฺตานํ  รูปาวจรานํ  อรูปาวจรานํ
