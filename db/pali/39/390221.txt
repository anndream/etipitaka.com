ยสฺส   วา  ปน  ยตฺถ  อุเปกฺขินฺทฺริยํ  อุปฺปชฺชติ  ตสฺส  ตตฺถ  ชีวิตินฺทฺริยํ
อุปฺปชฺชตีติ: อามนฺตา ฯ
     [๕๙๑]  ยสฺส  ยตฺถ  ชีวิตินฺทฺริยํ  อุปฺปชฺชติ  ตสฺส  ตตฺถ สทฺธินฺทฺริยํ
อุปฺปชฺชตีติ:   อเหตุกานํ   อุปปชฺชนฺตานํ   ปวตฺเต  สทฺธาวิปฺปยุตฺตจิตฺตสฺส
อุปฺปาทกฺขเณ       เตสํ       ตตฺถ       ชีวิตินฺทฺริยํ      อุปฺปชฺชติ
โน   จ   เตสํ   ตตฺถ  สทฺธินฺทฺริยํ  อุปฺปชฺชติ  สเหตุกานํ  อุปปชฺชนฺตานํ
ปวตฺเต     สทฺธาสมฺปยุตฺตจิตฺตสฺส     อุปฺปาทกฺขเณ     เตสํ     ตตฺถ
ชีวิตินฺทฺริยญฺจ   อุปฺปชฺชติ   สทฺธินฺทฺริยญฺจ   อุปฺปชฺชติ  ฯ  ยสฺส  วา  ปน
ยตฺถ   สทฺธินฺทฺริยํ   อุปฺปชฺชติ   ตสฺส   ตตฺถ   ชีวิตินฺทฺริยํ  อุปฺปชฺชตีติ:
อามนฺตา ฯ
     [๕๙๒]  ยสฺส  ยตฺถ  ชีวิตินฺทฺริยํ  อุปฺปชฺชติ  ตสฺส  ตตฺถ ปญฺญินฺทฺริยํ
อุปฺปชฺชตีติ:        ญาณวิปฺปยุตฺตานํ       อุปปชฺชนฺตานํ       ปวตฺเต
ญาณวิปฺปยุตฺตจิตฺตสฺส     อุปฺปาทกฺขเณ     เตสํ     ตตฺถ    ชีวิตินฺทฺริยํ
อุปฺปชฺชติ   โน   จ  เตสํ  ตตฺถ  ปญฺญินฺทฺริยํ  อุปฺปชฺชติ  ญาณสมฺปยุตฺตานํ
อุปปชฺชนฺตานํ    ปวตฺเต    ญาณสมฺปยุตฺตจิตฺตสฺส    อุปฺปาทกฺขเณ   เตสํ
ตตฺถ     ชีวิตินฺทฺริยญฺจ    อุปฺปชฺชติ    ปญฺญินฺทฺริยญฺจ    อุปฺปชฺชติ    ฯ
ยสฺส   วา   ปน   ยตฺถ  ปญฺญินฺทฺริยํ  อุปฺปชฺชติ  ตสฺส  ตตฺถ  ชีวิตินฺทฺริยํ
อุปฺปชฺชตีติ: อามนฺตา ฯ
     [๕๙๓]  ยสฺส  ยตฺถ  ชีวิตินฺทฺริยํ  อุปฺปชฺชติ  ตสฺส  ตตฺถ  มนินฺทฺริยํ
อุปฺปชฺชตีติ:    อจิตฺตกานํ    อุปปชฺชนฺตานํ    เตสํ   ตตฺถ   ชีวิตินฺทฺริยํ
