ฯเปฯ     ปญฺญินฺทฺริยํ    มนินฺทฺริยํ    อุปฺปชฺชิสฺสตีติ:    อามนฺตา    ฯ
ยสฺส    วา    ปน    มนินฺทฺริยํ    อุปฺปชฺชิสฺสติ    ตสฺส    ชีวิตินฺทฺริยํ
อุปฺปชฺชิสฺสตีติ: อามนฺตา ฯ
     [๘๖๓]   ยสฺส   โสมนสฺสินฺทฺริยํ  อุปฺปชฺชิสฺสติ  ตสฺส  อุเปกฺขินฺทฺริยํ
อุปฺปชฺชิสฺสตีติ:   ยสฺส   จิตฺตสฺส   อนนฺตรา   โสมนสฺสสมฺปยุตฺตปจฺฉิมจิตฺตํ
อุปฺปชฺชิสฺสติ    เตสํ    โสมนสฺสินฺทฺริยํ   อุปฺปชฺชิสฺสติ   โน   จ   เตสํ
อุเปกฺขินฺทฺริยํ   อุปฺปชฺชิสฺสติ   อิตเรสํ  โสมนสฺสินฺทฺริยญฺจ  อุปฺปชฺชิสฺสติ
อุเปกฺขินฺทฺริยญฺจ    อุปฺปชฺชิสฺสติ   ฯ   ยสฺส   วา   ปน   อุเปกฺขินฺทฺริยํ
อุปฺปชฺชิสฺสติ    ตสฺส   โสมนสฺสินฺทฺริยํ   อุปฺปชฺชิสฺสตีติ:   ยสฺส   จิตฺตสฺส
อนนฺตรา       อุเปกฺขาสมฺปยุตฺตปจฺฉิมจิตฺตํ      อุปฺปชฺชิสฺสติ      เตสํ
อุเปกฺขินฺทฺริยํ     อุปฺปชฺชิสฺสติ     โน    จ    เตสํ    โสมนสฺสินฺทฺริยํ
อุปฺปชฺชิสฺสติ  อิตเรสํ  อุเปกฺขินฺทฺริยญฺจ  อุปฺปชฺชิสฺสติ  โสมนสฺสินฺทฺริยญฺจ
อุปฺปชฺชิสฺสติ ฯ
     [๘๖๔]   ยสฺส   โสมนสฺสินฺทฺริยํ   อุปฺปชฺชิสฺสติ   ตสฺส  สทฺธินฺทฺริยํ
ฯเปฯ     ปญฺญินฺทฺริยํ    มนินฺทฺริยํ    อุปฺปชฺชิสฺสตีติ:    อามนฺตา    ฯ
ยสฺส    วา    ปน    มนินฺทฺริยํ   อุปฺปชฺชิสฺสติ   ตสฺส   โสมนสฺสินฺทฺริยํ
อุปฺปชฺชิสฺสตีติ:   ยสฺส   จิตฺตสฺส   อนนฺตรา   อุเปกฺขาสมฺปยุตฺตปจฺฉิมจิตฺตํ
อุปฺปชฺชิสฺสติ    เตสํ    มนินฺทฺริยํ    อุปฺปชฺชสฺสติ    โน    จ    เตสํ
โสมนสฺสินฺทฺริยํ    อุปฺปชฺชิสฺสติ    อิตเรสํ    มนินฺทฺริยญฺจ   อุปฺปชฺชิสฺสติ
โสมนสฺสินฺทฺริยญฺจ อุปฺปชฺชิสฺสติ ฯ
