นิรุชฺฌิสฺสนฺติ กุสลา จ ธมฺมา นิรุชฺฌนฺติ ฯ
     [๒๕๕]  ยสฺส  กุสลา  ธมฺมา  นิรุชฺฌนฺติ  ตสฺส  อพฺยากตา  ธมฺมา
นิรุชฺฌิสฺสนฺตีติ:   อามนฺตา   ฯ   ยสฺส   วา   ปน   อพฺยากตา  ธมฺมา
นิรุชฺฌิสฺสนฺติ   ตสฺส   กุสลา   ธมฺมา   นิรุชฺฌนฺตีติ:   สพฺเพสํ   จิตฺตสฺส
อุปฺปาทกฺขเณ     กุสลวิปฺปยุตฺตจิตฺตสฺส    ภงฺคกฺขเณ    นิโรธสมาปนฺนานํ
อสญฺญสตฺตานํ   เตสํ   อพฺยากตา   ธมฺมา   นิรุชฺฌิสฺสนฺติ  โน  จ  เตสํ
กุสลา   ธมฺมา   นิรุชฺฌนฺติ   กุสลานํ   ภงฺคกฺขเณ  เตสํ  อพฺยากตา  จ
ธมฺมา นิรุชฺฌิสฺสนฺติ กุสลา จ ธมฺมา นิรุชฺฌนฺติ ฯ
     [๒๕๖]  ยสฺส  อกุสลา  ธมฺมา  นิรุชฺฌนฺติ  ตสฺส  อพฺยากตา ธมฺมา
นิรุชฺฌิสฺสนฺตีติ:   อามนฺตา   ฯ   ยสฺส   วา   ปน   อพฺยากตา  ธมฺมา
นิรุชฺฌิสฺสนฺติ   ตสฺส   อกุสลา   ธมฺมา   นิรุชฺฌนฺตีติ:   สพฺเพสํ  จิตฺตสฺส
อุปฺปาทกฺขเณ    อกุสลวิปฺปยุตฺตจิตฺตสฺส    ภงฺคกฺขเณ    นิโรธสมาปนฺนานํ
อสญฺญสตฺตานํ   เตสํ   อพฺยากตา   ธมฺมา   นิรุชฺฌิสฺสนฺติ  โน  จ  เตสํ
อกุสลา   ธมฺมา   นิรุชฺฌนฺติ  อกุสลานํ  ภงฺคกฺขเณ  เตสํ  อพฺยากตา  จ
ธมฺมา นิรุชฺฌิสฺสนฺติ อกุสลา จ ธมฺมา นิรุชฺฌนฺติ ฯ
     [๒๕๗] ยตฺถ กุสลา ธมฺมา นิรุชฺฌนฺติ ฯเปฯ
     [๒๕๘]   ยสฺส   ยตฺถ   กุสลา   ธมฺมา   นิรุชฺฌนฺติ  ตสฺส  ตตฺถ
อกุสลา    ธมฺมา    นิรุชฺฌิสฺสนฺตีติ:    อคฺคมคฺคสฺส   ภงฺคกฺขเณ   ยสฺส
จิตฺตสฺส   อนนฺตรา   อคฺคมคฺคํ   ปฏิลภิสฺสนฺติ  ตสฺส  จิตฺตสฺส  ภงฺคกฺขเณ
เตสํ   ตตฺถ   กุสลา   ธมฺมา  นิรุชฺฌนฺติ  โน  จ  เตสํ  ตตฺถ  อกุสลา
