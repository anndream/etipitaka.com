อุเปกฺขาวิปฺปยุตฺตจิตฺตสฺส    อุปฺปาทกฺขเณ    เตสํ    ตตฺถ    สทฺธินฺทฺริยํ
อุปฺปชฺชิตฺถ   โน   จ   เตสํ  ตตฺถ  อุเปกฺขินฺทฺริยํ  อุปฺปชฺชติ  อุเปกฺขาย
อุปปชฺชนฺตานํ     ปวตฺเต     อุเปกฺขาสมฺปยุตฺตจิตฺตสฺส     อุปฺปาทกฺขเณ
เตสํ ตตฺถ สทฺธินฺทฺริยญฺจ อุปฺปชฺชิตฺถ อุเปกฺขินฺทฺริยญฺจ อุปฺปชฺชติ ฯ
     [๑๐๖๖]   ยสฺส   ยตฺถ   อุเปกฺขินฺทฺริยํ   อุปฺปชฺชติ   ตสฺส  ตตฺถา
ปญฺญินฺทฺริยํ    อุปฺปชฺชิตฺถาติ:   สุทฺธาวาสํ   อุปปชฺชนฺตานํ   เตสํ   ตตฺถ
อุเปกฺขินฺทฺริยํ   อุปฺปชฺชติ   โน   จ  เตสํ  ตตฺถ  ปญฺญินฺทฺริยํ  อุปฺปชฺชิตฺถ
อิตเรสํ   อุเปกฺขาย   อุปปชฺชนฺตานํ   ปวตฺเต   อุเปกฺขาสมฺปยุตฺตจิตฺตสฺส
อุปฺปาทกฺขเณ   เตสํ   ตตฺถ   อุเปกฺขินฺทฺริยญฺจ   อุปฺปชฺชติ  ปญฺญินฺทฺริยญฺจ
อุปฺปชฺชิตฺถ     ฯ     ยสฺส     วา     ปน     ยตฺถ     ปญฺญินฺทฺริยํ
อุปฺปชฺชิตฺถ   ตสฺส   ตตฺถ   อุเปกฺขินฺทฺริยํ  อุปฺปชฺชตีติ:  สพฺเพสํ  จิตฺตสฺส
ภงฺคกฺขเณ    อุเปกฺขาวิปฺปยุตฺตจิตฺตสฺส    อุปฺปาทกฺขเณ    เตสํ    ตตฺถ
ปญฺญินฺทฺริยํ    อุปฺปชฺชิตฺถ    โน    จ    เตสํ    ตตฺถ   อุเปกฺขินฺทฺริยํ
อุปฺปชฺชติ   อุเปกฺขาย   อุปปชฺชนฺตานํ   ปวตฺเต  อุเปกฺขาสมฺปยุตฺตจิตฺตสฺส
อุปฺปาทกฺขเณ      เตสํ      ตตฺถ      ปญฺญินฺทฺริยญฺจ      อุปฺปชฺชิตฺถ
อุเปกฺขินฺทฺริยญฺจ อุปฺปชฺชติ ฯ
     [๑๐๖๗]   ยสฺส   ยตฺถ   อุเปกฺขินฺทฺริยํ   อุปฺปชฺชติ   ตสฺส  ตตฺถ
มนินฺทฺริยํ    อุปฺปชฺชิตฺถาติ:    สุทฺธาวาสํ   อุปปชฺชนฺตานํ   เตสํ   ตตฺถ
อุเปกฺขินฺทฺริยํ   อุปฺปชฺชติ   โน   จ   เตสํ  ตตฺถ  มนินฺทฺริยํ  อุปฺปชฺชิตฺถ
อิตเรสํ   อุเปกฺขาย   อุปปชฺชนฺตานํ   ปวตฺเต   อุเปกฺขาสมฺปยุตฺตจิตฺตสฺส
