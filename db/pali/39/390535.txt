อามนฺตา  ฯ  โย  วา  ปน  อญฺญาตาวินฺทฺริยํ สจฺฉิกริสฺสติ
โส    อญฺญินฺทฺริยํ    ภาเวสฺสตีติ:    อคฺคมคฺคสมงฺคี    อญฺญาตาวินฺทฺริยํ
สจฺฉิกริสฺสติ    โน    จ    อญฺญินฺทฺริยํ    ภาเวสฺสติ   สตฺต   ปุคฺคลา
อญฺญาตาวินฺทฺริยญฺจ สจฺฉิกริสฺสนฺติ อญฺญินฺทฺริยญฺจ ภาเวสฺสนฺติ ฯ
     [๑๓๘๕]   โย   จกฺขุนฺทฺริยํ  น  ปริชานิสฺสติ  โส  โทมนสฺสินฺทฺริยํ
นปฺปชหิสฺสตีติ:    อามนฺตา    ฯ    โย    วา   ปน   โทมนสฺสินฺทฺริยํ
นปฺปชหิสฺสติ    โส   จกฺขุนฺทฺริยํ   น   ปริชานิสฺสตีติ:   เทฺว   ปุคฺคลา
โทมนสฺสินฺทฺริยํ   นปฺปชหิสฺสนฺติ   โน   จ   จกฺขุนฺทฺริยํ  น  ปริชานิสฺสนฺติ
ตโย     ปุคฺคลา    โทมนสฺสินฺทฺริยญฺจ    นปฺปชหิสฺสนฺติ    จกฺขุนฺทฺริยญฺจ
น ปริชานิสฺสนฺติ ฯ
     [๑๓๘๖]     โย     จกฺขุนฺทฺริยํ     น     ปริชานิสฺสติ    โส
อนญฺญาตญฺญสฺสามีตินฺทฺริยํ   น  ภาเวสฺสตีติ:  อามนฺตา  ฯ  โย  วา  ปน
อนญฺญาตญฺญสฺสามีตินฺทฺริยํ    น    ภาเวสฺสติ    โส    จกฺขุนฺทฺริยํ    น
ปริชานิสฺสตีติ:   ฉ   ปุคฺคลา   อนญฺญาตญฺญสฺสามีตินฺทฺริยํ  น  ภาเวสฺสนฺติ
โน  จ จกฺขุนฺทฺริยํ น ปริชานิสฺสนฺติ ตโย ปุคฺคลา อนญฺญาตญฺญสฺสามีตินฺทฺริยญฺจ
น ภาเวสฺสนฺติ จกฺขุนฺทฺริยญฺจ น ปริชานิสฺสนฺติ ฯ
     [๑๓๘๗]   โย   จกฺขุนฺทฺริยํ   น   ปริชานิสฺสติ   โส  อญฺญินฺทฺริยํ
น  ภาเวสฺสตีติ:  อามนฺตา  ฯ  โย  วา  ปน  อญฺญินฺทฺริยํ  น ภาเวสฺสติ
โส จกฺขุนฺทฺริยํ น ปริชานิสฺสตีติ: อามนฺตา ฯ
     [๑๓๘๘]   โย  จกฺขุนฺทฺริยํ  น  ปริชานิสฺสติ  โส  อญฺญาตาวินฺทฺริยํ
