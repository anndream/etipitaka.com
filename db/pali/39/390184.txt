                       ปวตฺติวาโร
     [๔๘๘]    ยสฺส    จกฺขุนฺทฺริยํ    อุปฺปชฺชติ    ตสฺส   โสตินฺทฺริยํ
อุปฺปชฺชตีติ:   สจกฺขุกานํ   อโสตกานํ   อุปปชฺชนฺตานํ   เตสํ  จกฺขุนฺทฺริยํ
อุปฺปชฺชติ   โน   จ  เตสํ  โสตินฺทฺริยํ  อุปฺปชฺชติ  สจกฺขุกานํ  สโสตกานํ
อุปปชฺชนฺตานํ     เตสํ     จกฺขุนฺทฺริยญฺจ     อุปฺปชฺชติ    โสตินฺทฺริยญฺจ
อุปฺปชฺชติ   ฯ   ยสฺส  วา  ปน  โสตินฺทฺริยํ  อุปฺปชฺชติ  ตสฺส  จกฺขุนฺทฺริยํ
อุปฺปชฺชตีติ:   สโสตกานํ   อจกฺขุกานํ   อุปปชฺชนฺตานํ   เตสํ  โสตินฺทฺริยํ
อุปฺปชฺชติ    โน    จ    เตสํ    จกฺขุนฺทฺริยํ    อุปฺปชฺชติ   สโสตกานํ
สจกฺขุกานํ      อุปปชฺชนฺตานํ     เตสํ     โสตินฺทฺริยญฺจ     อุปฺปชฺชติ
จกฺขุนฺทฺริยญฺจ อุปฺปชฺชติ ฯ
     [๔๘๙]    ยสฺส    จกฺขุนฺทฺริยํ    อุปฺปชฺชติ    ตสฺส   ฆานินฺทฺริยํ
อุปฺปชฺชตีติ:   สจกฺขุกานํ   อฆานกานํ   อุปปชฺชนฺตานํ   เตสํ  จกฺขุนฺทฺริยํ
อุปฺปชฺชติ   โน   จ  เตสํ  ฆานินฺทฺริยํ  อุปฺปชฺชติ  สจกฺขุกานํ  สฆานกานํ
อุปปชฺชนฺตานํ     เตสํ     จกฺขุนฺทฺริยญฺจ     อุปฺปชฺชติ    ฆานินฺทฺริยญฺจ
อุปฺปชฺชติ   ฯ   ยสฺส  วา  ปน  ฆานินฺทฺริยํ  อุปฺปชฺชติ  ตสฺส  จกฺขุนฺทฺริยํ
อุปฺปชฺชตีติ:   สฆานกานํ   อจกฺขุกานํ   อุปปชฺชนฺตานํ   เตสํ  ฆานินฺทฺริยํ
อุปฺปชฺชติ    โน    จ    เตสํ    จกฺขุนฺทฺริยํ    อุปฺปชฺชติ   สฆานกานํ
สจกฺขุกานํ   อุปปชฺชนฺตานํ   เตสํ  ฆานินฺทฺริยญฺจ  อุปฺปชฺชติ  จกฺขุนฺทฺริยญฺจ
อุปฺปชฺชติ ฯ
     [๔๙๐]    ยสฺส    จกฺขุนฺทฺริยํ    อุปฺปชฺชติ    ตสฺส   อิตฺถินฺทฺริยํ
