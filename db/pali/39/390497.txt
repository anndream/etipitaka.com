ปุริสา  อุเปกฺขาย  อุปปชฺชิตฺวา  ปรินิพฺพายิสฺสนฺติ  เตสํ  ตตฺถ  ปุริสินฺทฺริยํ
อุปฺปชฺชิตฺถ    โน    จ    เตสํ   ตตฺถ   โสมนสฺสินฺทฺริยํ   อุปฺปชฺชิสฺสติ
อิตเรสํ    กามาวจรานํ    เตสํ    ตตฺถ    ปุริสินฺทฺริยญฺจ   อุปฺปชฺชิตฺถ
โสมนสฺสินฺทฺริยญฺจ  อุปฺปชฺชิสฺสติ  ฯ  ยสฺส  วา  ปน  ยตฺถ  โสมนสฺสินฺทฺริยํ
อุปฺปชฺชิสฺสติ    ตสฺส   ตตฺถ   ปุริสินฺทฺริยํ   อุปฺปชฺชิตฺถาติ:   รูปาวจรานํ
เตสํ     ตตฺถ    โสมนสฺสินฺทฺริยํ    อุปฺปชฺชิสฺสติ    โน    จ    เตสํ
ตตฺถ  ปุริสินฺทฺริยํ  อุปฺปชฺชิตฺถ  กามาวจรานํ  เตสํ  ตตฺถ โสมนสฺสินฺทฺริยญฺจ
อุปฺปชฺชิสฺสติ ปุริสินฺทฺริยญฺจ อุปฺปชฺชิตฺถ ฯ
     [๑๒๘๑]   ยสฺส   ยตฺถ   ปุริสินฺทฺริยํ   อุปฺปชฺชิตฺถ   ตสฺส   ตตฺถ
อุเปกฺขินฺทฺริยํ    อุปฺปชฺชิสฺสตีติ:   กามาวจเร   ปจฺฉิมภวิกานํ   เย   จ
ปุริสา    โสมนสฺเสน    อุปปชฺชิตฺวา    ปรินิพฺพายิสฺสนฺติ   เตสํ   ตตฺถ
ปุริสินฺทฺริยํ    อุปฺปชฺชิตฺถ    โน    จ    เตสํ    ตตฺถ   อุเปกฺขินฺทฺริยํ
อุปฺปชฺชิสฺสติ    อิตเรสํ    กามาวจรานํ    เตสํ   ตตฺถ   ปุริสินฺทฺริยญฺจ
อุปฺปชฺชิตฺถ   อุเปกฺขินฺทฺริยญฺจ   อุปฺปชฺชิสฺสติ   ฯ   ยสฺส  วา  ปน  ยตฺถ
อุเปกฺขินฺทฺริยํ   อุปฺปชฺชิสฺสติ  ตสฺส  ตตฺถ  ปุริสินฺทฺริยํ  อุปฺปชฺชิตฺถาติ:
รูปาวจรานํ   อรูปาวจรานํ   เตสํ   ตตฺถ   อุเปกฺขินฺทฺริยํ   อุปฺปชฺชิสฺสติ
โน   จ   เตสํ   ตตฺถ   ปุริสินฺทฺริยํ   อุปฺปชฺชิตฺถ   กามาวจรานํ  เตสํ
ตตฺถ อุเปกฺขินฺทฺริยญฺจ อุปฺปชฺชิสฺสติ ปุริสินฺทฺริยญฺจ อุปฺปชฺชิตฺถ ฯ
     [๑๒๘๒]   ยสฺส   ยตฺถ   ปุริสินฺทฺริยํ   อุปฺปชฺชิตฺถ   ตสฺส   ตตฺถ
สทฺธินฺทฺริยํ   อุปฺปชฺชิสฺสตีติ:   กามาวจเร   ปจฺฉิมภวิกานํ   เตสํ   ตตฺถ
