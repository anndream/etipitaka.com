อุปฺปชฺชิสฺสตีติ:     ปจฺฉิมจิตฺตสฺส     อุปฺปาทกฺขเณ     ยสฺส    จิตฺตสฺส
อนนฺตรา    อุเปกฺขาสมฺปยุตฺตปจฺฉิมจิตฺตํ    อุปฺปชฺชิสฺสติ   ตสฺส   จิตฺตสฺส
อุปฺปาทกฺขเณ  เตสํ  ชีวิตินฺทฺริยํ  อุปฺปชฺชติ  โน  จ  เตสํ  โสมนสฺสินฺทฺริยํ
อุปฺปชฺชิสฺสติ      อิตเรสํ      อุปปชฺชนฺตานํ      ปวตฺเต     จิตฺตสฺส
อุปฺปาทกฺขเณ    เตสํ    ชีวิตินฺทฺริยญฺจ    อุปฺปชฺชติ    โสมนสฺสินฺทฺริยญฺจ
อุปฺปชฺชิสฺสติ   ฯ   ยสฺส   วา   ปน  โสมนสฺสินฺทฺริยํ  อุปฺปชฺชิสฺสติ  ตสฺส
ชีวิตินฺทฺริยํ    อุปฺปชฺชตีติ:    สพฺเพสํ    จวนฺตานํ    ปวตฺเต   จิตฺตสฺส
ภงฺคกฺขเณ  เตสํ  โสมนสฺสินฺทฺริยํ  อุปฺปชฺชิสฺสติ  โน  จ  เตสํ  ชีวิตินฺทฺริยํ
อุปฺปชฺชติ    สพฺเพสํ   อุปปชฺชนฺตานํ   ปวตฺเต   จิตฺตสฺส   อุปฺปาทกฺขเณ
เตสํ โสมนสฺสินฺทฺริยญฺจ อุปฺปชฺชิสฺสติ ชีวิตินฺทฺริยญฺจ อุปฺปชฺชติ ฯ
     [๑๑๐๔]    ยสฺส   ชีวิตินฺทฺริยํ   อุปฺปชฺชติ   ตสฺส   อุเปกฺขินฺทฺริยํ
อุปฺปชฺชิสฺสตีติ:     ปจฺฉิมจิตฺตสฺส     อุปฺปาทกฺขเณ     ยสฺส    จิตฺตสฺส
อนนฺตรา    โสมนสฺสสมฺปยุตฺตปจฺฉิมจิตฺตํ    อุปฺปชฺชิสฺสติ   ตสฺส   จิตฺตสฺส
อุปฺปาทกฺขเณ   เตสํ  ชีวิตินฺทฺริยํ  อุปฺปชฺชติ  โน  จ  เตสํ  อุเปกฺขินฺทฺริยํ
อุปฺปชฺชิสฺสติ      อิตเรสํ      อุปปชฺชนฺตานํ      ปวตฺเต     จิตฺตสฺส
อุปฺปาทกฺขเณ     เตสํ    ชีวิตินฺทฺริยญฺจ    อุปฺปชฺชติ    อุเปกฺขินฺทฺริยญฺจ
อุปฺปชฺชิสฺสติ   ฯ   ยสฺส   วา   ปน   อุเปกฺขินฺทฺริยํ  อุปฺปชฺชิสฺสติ  ตสฺส
ชีวิตินฺทฺริยํ    อุปฺปชฺชตีติ:    สพฺเพสํ    จวนฺตานํ    ปวตฺเต   จิตฺตสฺส
ภงฺคกฺขเณ   เตสํ  อุเปกฺขินฺทฺริยํ  อุปฺปชฺชิสฺสติ  โน  จ  เตสํ  ชีวิตินฺทฺริยํ
อุปฺปชฺชติ    สพฺเพสํ   อุปปชฺชนฺตานํ   ปวตฺเต   จิตฺตสฺส   อุปฺปาทกฺขเณ
