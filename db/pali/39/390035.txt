จิตฺตํ น เจว นิรุชฺฌิสฺสติ น จ นิรุชฺฌิตฺถ ฯ
                     มิสฺสกวารนิทฺเทโส
     [๗๗]     ยสฺสจิตฺตเก     สกภาเวนนิทฺทิฏฺเฐ    ยํจิตฺตเก    จ
ยสฺสยํจิตฺตเก   จ   เอกฏฺเฐนนิทฺทิฏฺเฐ   ฯ  ยสฺส  สราคํ  จิตฺตํ  ฯเปฯ
กุสลา   ธมฺมา   อกุสลา   ธมฺมา  อพฺยากตา  ธมฺมา  สุขาย  เวทนาย
สมฺปยุตฺตา   ธมฺมา  ทุกฺขาย  เวทนาย  สมฺปยุตฺตา  ธมฺมา  อทุกฺขมสุขาย
เวทนาย      สมฺปยุตฺตา      ธมฺมา     ฯเปฯ     สนิทสฺสนสปฺปฏิฆา
ธมฺมา     อนิทสฺสนสปฺปฏิฆา     ธมฺมา     อนิทสฺสนาปฺปฏิฆา    ธมฺมา
เหตู   ธมฺมา   น   เหตู   ธมฺมา   ฯเปฯ   สรณา   ธมฺมา   อรณา
ธมฺมา   ฯ   มูลยมกํ   จิตฺตยมกํ   ธมฺมยมกนฺติ   ตีณิ   ยมกานิ   ยาว
สรณอรณา คจฺฉนฺติ ฯ
                     จิตฺตยมกํ นิฏฺฐิตํ ฯ
                     _______________________
                        ธมฺมยมกํ
                       ปณฺณตฺติวาโร
                       อุทฺเทสวาโร
     [๗๘]   กุสลา   กุสลา   ธมฺมา   กุสลา   ธมฺมา   กุสลา   ฯ
อกุสลา   อกุสลา   ธมฺมา   อกุสลา   ธมฺมา   อกุสลา  ฯ  อพฺยากตา
อพฺยากตา ธมฺมา อพฺยากตา ธมฺมา อพฺยากตา ฯ
     [๗๙]  น  กุสลา  น  กุสลา  ธมฺมา  น กุสลา ธมฺมา น กุสลา ฯ
