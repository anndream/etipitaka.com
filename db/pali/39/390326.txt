กามาวจรานํ   เตสํ   ตตฺถ   ปุริสินฺทฺริยญฺจ   อุปฺปชฺชิสฺสติ  อิตฺถินฺทฺริยญฺจ
อุปฺปชฺชิสฺสติ ฯ
     [๙๑๐]   ยสฺส   ยตฺถ   อิตฺถินฺทฺริยํ   อุปฺปชฺชิสฺสติ   ตสฺส   ตตฺถ
ชีวิตินฺทฺริยํ   อุปฺปชฺชิสฺสตีติ:   อามนฺตา   ฯ   ยสฺส   วา   ปน   ยตฺถ
ชีวิตินฺทฺริยํ   อุปฺปชฺชิสฺสติ   ตสฺส  ตตฺถ  อิตฺถินฺทฺริยํ  อุปฺปชฺชิสฺสตีติ:
รูปาวจรานํ  อรูปาวจรานํ  เย  จ  ปุริสา  เอเตเนว ภาเวน กติจิ ภเว
ทสฺเสตฺวา    ปรินิพฺพายิสฺสนฺติ   เตสํ   ตตฺถ   ชีวิตินฺทฺริยํ   อุปฺปชฺชิสฺสติ
โน   จ   เตสํ   ตตฺถ  อิตฺถินฺทฺริยํ  อุปฺปชฺชิสฺสติ  อิตเรสํ  กามาวจรานํ
เตสํ ตตฺถ ชีวิตินฺทฺริยญฺจ อุปฺปชฺชิสฺสติ อิตฺถินฺทฺริยญฺจ อุปฺปชฺชิสฺสติ ฯ
     [๙๑๑]   ยสฺส   ยตฺถ   อิตฺถินฺทฺริยํ   อุปฺปชฺชิสฺสติ   ตสฺส   ตตฺถ
โสมนสฺสินฺทฺริยํ    อุปฺปชฺชิสฺสตีติ:   ยา   อิตฺถิโย   เอเตเนว   ภาเวน
กติจิ   ภเว  ทสฺเสตฺวา  อุเปกฺขาย  อุปปชฺชิตฺวา  ปรินิพฺพายิสฺสนฺติ  ตาสํ
ตตฺถ   อิตฺถินฺทฺริยํ   อุปฺปชฺชิสฺสติ   โน   จ  ตาสํ  ตตฺถ  โสมนสฺสินฺทฺริยํ
อุปฺปชฺชิสฺสติ    อิตเรสํ    กามาวจรานํ    เตสํ   ตตฺถ   อิตฺถินฺทฺริยญฺจ
อุปฺปชฺชิสฺสติ    โสมนสฺสินฺทฺริยญฺจ   อุปฺปชฺชิสฺสติ   ฯ   ยสฺส   วา   ปน
ยตฺถ     โสมนสฺสินฺทฺริยํ    อุปฺปชฺชิสฺสติ    ตสฺส    ตตฺถ    อิตฺถินฺทฺริยํ
อุปฺปชฺชิสฺสตีติ:   รูปาวจรานํ  เย  จ  ปุริสา  เอเตเนว  ภาเวน  กติจิ
ภเว   ทสฺเสตฺวา   โสมนสฺเสน   อุปปชฺชิตฺวา   ปรินิพฺพายิสฺสนฺติ   เตสํ
ตตฺถ   โสมนสฺสินฺทฺริยํ   อุปฺปชฺชิสฺสติ   โน   จ  เตสํ  ตตฺถ  อิตฺถินฺทฺริยํ
อุปฺปชฺชิสฺสติ   อิตเรสํ   กามาวจรานํ   เตสํ   ตตฺถ   โสมนสฺสินฺทฺริยญฺจ
