อามนฺตา   ฯ   โย  วา  ปน  อญฺญินฺทฺริยํ  ภาเวติ  โส  โทมนสฺสินฺทฺริยํ
ปชหตีติ:     เทฺว    ปุคฺคลา    อญฺญินฺทฺริยํ    ภาเวนฺติ    โน    จ
โทมนสฺสินฺทฺริยํ      ปชหนฺติ      อนาคามิมคฺคสมงฺคี      อญฺญินฺทฺริยญฺจ
ภาเวติ โทมนสฺสินฺทฺริยญฺจ ปชหติ ฯ
     [๑๓๔๑]   โย   โทมนสฺสินฺทฺริยํ   ปชหติ   โส   อญฺญาตาวินฺทฺริยํ
สจฺฉิกโรตีติ:   โน  ฯ  โย  วา  ปน  อญฺญาตาวินฺทฺริยํ  สจฺฉิกโรติ  โส
โทมนสฺสินฺทฺริยํ ปชหตีติ: โน ฯ
     [๑๓๔๒]   โย  อนญฺญาตญฺญสฺสามีตินฺทฺริยํ  ภาเวติ  โส  อญฺญินฺทฺริยํ
ภาเวตีติ:    โน   ฯ   โย   วา   ปน   อญฺญินฺทฺริยํ   ภาเวติ   โส
อนญฺญาตญฺญสฺสามีตินฺทฺริยํ ภาเวตีติ: โน ฯ
     [๑๓๔๓]     โย     อนญฺญาตญฺญสฺสามีตินฺทฺริยํ    ภาเวติ    โส
อญฺญาตาวินฺทฺริยํ   สจฺฉิกโรตีติ:  โน  ฯ  โย  วา  ปน  อญฺญาตาวินฺทฺริยํ
สจฺฉิกโรติ โส อนญฺญาตญฺญสฺสามีตินฺทฺริยํ ภาเวตีติ: โน ฯ
     [๑๓๔๔]    โย    อญฺญินฺทฺริยํ   ภาเวติ   โส   อญฺญาตาวินฺทฺริยํ
สจฺฉิกโรตีติ:   โน   ฯ   โย   วา   ปน  อญฺญาตาวินฺทฺริยํ  สจฺฉิกโรติ
โส อญฺญินฺทฺริยํ ภาเวตีติ: โน ฯ
     [๑๓๔๕]   โย   จกฺขุนฺทฺริยํ   น  ปริชานาติ  โส  โทมนสฺสินฺทฺริยํ
นปฺปชหตีติ:   อนาคามิมคฺคสมงฺคี   จกฺขุนฺทฺริยํ   น   ปริชานาติ  โน  จ
โทมนสฺสินฺทฺริยํ   นปฺปชหติ   เทฺว   มคฺคสมงฺคิโน   ฐเปตฺวา   อวเสสา
ปุคฺคลา   จกฺขุนฺทฺริยญฺจ  น  ปริชานนฺติ  โทมนสฺสินฺทฺริยญฺจ  นปฺปชหนฺติ  ฯ
