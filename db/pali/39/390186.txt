เตสํ ชีวิตินฺทฺริยญฺจ อุปฺปชฺชติ จกฺขุนฺทฺริยญฺจ อุปฺปชฺชติ ฯ
     [๔๙๓]    ยสฺส   จกฺขุนฺทฺริยํ   อุปฺปชฺชติ   ตสฺส   โสมนสฺสินฺทฺริยํ
อุปฺปชฺชตีติ:    สจกฺขุกานํ    วินา   โสมนสฺเสน   อุปปชฺชนฺตานํ   เตสํ
จกฺขุนฺทฺริยํ    อุปฺปชฺชติ    โน   จ   เตสํ   โสมนสฺสินฺทฺริยํ   อุปฺปชฺชติ
สจกฺขุกานํ   โสมนสฺเสน   อุปปชฺชนฺตานํ   เตสํ  จกฺขุนฺทฺริยญฺจ  อุปฺปชฺชติ
โสมนสฺสินฺทฺริยญฺจ    อุปฺปชฺชติ   ฯ   ยสฺส   วา   ปน   โสมนสฺสินฺทฺริยํ
อุปฺปชฺชติ ตสฺส จกฺขุนฺทฺริยํ อุปฺปชฺชตีติ: อามนฺตา ฯ
     [๔๙๔]    ยสฺส    จกฺขุนฺทฺริยํ   อุปฺปชฺชติ   ตสฺส   อุเปกฺขินฺทฺริยํ
อุปฺปชฺชตีติ:    สจกฺขุกานํ    วินา    อุเปกฺขาย   อุปปชฺชนฺตานํ   เตสํ
จกฺขุนฺทฺริยํ    อุปฺปชฺชติ    โน    จ   เตสํ   อุเปกฺขินฺทฺริยํ   อุปฺปชฺชติ
สจกฺขุกานํ   อุเปกฺขาย   อุปปชฺชนฺตานํ   เตสํ   จกฺขุนฺทฺริยญฺจ  อุปฺปชฺชติ
อุเปกฺขินฺทฺริยญฺจ   อุปฺปชฺชติ  ฯ  ยสฺส  วา  ปน  อุเปกฺขินฺทฺริยํ  อุปฺปชฺชติ
ตสฺส   จกฺขุนฺทฺริยํ   อุปฺปชฺชตีติ:   อุเปกฺขาย   อจกฺขุกานํ  อุปปชฺชนฺตานํ
เตสํ   อุเปกฺขินฺทฺริยํ   อุปฺปชฺชติ   โน   จ  เตสํ  จกฺขุนฺทฺริยํ  อุปฺปชฺชติ
อุเปกฺขาย     สจกฺขุกานํ     อุปปชฺชนฺตานํ    เตสํ    อุเปกฺขินฺทฺริยญฺจ
อุปฺปชฺชติ จกฺขุนฺทฺริยญฺจ อุปฺปชฺชติ ฯ
     [๔๙๕]    ยสฺส    จกฺขุนฺทฺริยํ    อุปฺปชฺชติ    ตสฺส   สทฺธินฺทฺริยํ
อุปฺปชฺชตีติ:   สจกฺขุกานํ   อเหตุกานํ   อุปปชฺชนฺตานํ   เตสํ  จกฺขุนฺทฺริยํ
อุปฺปชฺชติ   โน   จ  เตสํ  สทฺธินฺทฺริยํ  อุปฺปชฺชติ  สจกฺขุกานํ  สเหตุกานํ
อุปปชฺชนฺตานํ     เตสํ     จกฺขุนฺทฺริยญฺจ     อุปฺปชฺชติ    สทฺธินฺทฺริยญฺจ
