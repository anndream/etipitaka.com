     [๕๔๗]    ยตฺถ    ปุริสินฺทฺริยํ    อุปฺปชฺชติ    ตตฺถ   ชีวิตินฺทฺริยํ
อุปฺปชฺชตีติ:   อามนฺตา  ฯ  ยตฺถ  วา  ปน  ชีวิตินฺทฺริยํ  อุปฺปชฺชติ  ตตฺถ
ปุริสินฺทฺริยํ   อุปฺปชฺชตีติ:   รูปาวจเร   อรูปาวจเร   ตตฺถ   ชีวิตินฺทฺริยํ
อุปฺปชฺชติ   โน   จ   ตตฺถ   ปุริสินฺทฺริยํ   อุปฺปชฺชติ  กามาวจเร  ตตฺถ
ชีวิตินฺทฺริยญฺจ อุปฺปชฺชติ ปุริสินฺทฺริยญฺจ อุปฺปชฺชติ ฯ
     [๕๔๘]    ยตฺถ   ปุริสินฺทฺริยํ   อุปฺปชฺชติ   ตตฺถ   โสมนสฺสินฺทฺริยํ
อุปฺปชฺชตีติ:   อามนฺตา   ฯ   ยตฺถ  วา  ปน  โสมนสฺสินฺทฺริยํ  อุปฺปชฺชติ
ตตฺถ    ปุริสินฺทฺริยํ    อุปฺปชฺชตีติ:   รูปาวจเร   ตตฺถ   โสมนสฺสินฺทฺริยํ
อุปฺปชฺชติ   โน   จ   ตตฺถ   ปุริสินฺทฺริยํ   อุปฺปชฺชติ  กามาวจเร  ตตฺถ
โสมนสฺสินฺทฺริยญฺจ อุปฺปชฺชติ ปุริสินฺทฺริยญฺจ อุปฺปชฺชติ ฯ
     [๕๔๙]    ยตฺถ    ปุริสินฺทฺริยํ   อุปฺปชฺชติ   ตตฺถ   อุเปกฺขินฺทฺริยํ
อุปฺปชฺชตีติ:   อามนฺตา   ฯ   ยตฺถ   วา  ปน  อุเปกฺขินฺทฺริยํ  อุปฺปชฺชติ
ตตฺถ  ปุริสินฺทฺริยํ  อุปฺปชฺชตีติ:  รูปาวจเร  อรูปาวจเร ตตฺถ อุเปกฺขินฺทฺริยํ
อุปฺปชฺชติ    โน    จ    ตตฺถ    ปุริสินฺทฺริยํ   อุปฺปชฺชติ   กามาวจเร
ตตฺถ อุเปกฺขินฺทฺริยญฺจ อุปฺปชฺชติ ปุริสินฺทฺริยญฺจ อุปฺปชฺชติ ฯ
     [๕๕๐]   ยตฺถ   ปุริสินฺทฺริยํ   อุปฺปชฺชติ  ตตฺถ  สทฺธินฺทฺริยํ  ฯเปฯ
ปญฺญินฺทฺริยํ  มนินฺทฺริยํ  อุปฺปชฺชตีติ:  อามนฺตา  ฯ  ยตฺถ  วา ปน มนินฺทฺริยํ
อุปฺปชฺชติ    ตตฺถ   ปุริสินฺทฺริยํ   อุปฺปชฺชตีติ:   รูปาวจเร   อรูปาวจเร
ตตฺถ   มนินฺทฺริยํ   อุปฺปชฺชติ   โน   จ   ตตฺถ   ปุริสินฺทฺริยํ   อุปฺปชฺชติ
กามาวจเร ตตฺถ มนินฺทฺริยญฺจ อุปฺปชฺชติ ปุริสินฺทฺริยญฺจ อุปฺปชฺชติ ฯ
