ยสฺส    วา   ปน   สทฺธินฺทฺริยํ   น   อุปฺปชฺชิสฺสติ   ตสฺส   จกฺขุนฺทฺริยํ
น    อุปฺปชฺชตีติ:    ปจฺฉิมภวิกานํ   ปญฺจโวการํ   อุปปชฺชนฺตานํ   เตสํ
สทฺธินฺทฺริยํ   น   อุปฺปชฺชิสฺสติ   โน  จ  เตสํ  จกฺขุนฺทฺริยํ  น  อุปฺปชฺชติ
ปญฺจโวกาเร   ปรินิพฺพนฺตานํ   อรูเป  ปจฺฉิมภวิกานํ  เตสํ  สทฺธินฺทฺริยญฺจ
น อุปฺปชฺชิสฺสติ จกฺขุนฺทฺริยญฺจ น อุปฺปชฺชติ ฯ
     [๑๑๕๗]  ยสฺส  จกฺขุนฺทฺริยํ  น  อุปฺปชฺชติ  ตสฺส  ปญฺญินฺทฺริยํ ฯเปฯ
มนินฺทฺริยํ    น    อุปฺปชฺชิสฺสตีติ:    สพฺเพสํ    จวนฺตานํ    อจกฺขุกานํ
อุปปชฺชนฺตานํ   เตสํ  จกฺขุนฺทฺริยํ  น  อุปฺปชฺชติ  โน  จ  เตสํ  มนินฺทฺริยํ
น   อุปฺปชฺชิสฺสติ   ปญฺจโวกาเร   ปรินิพฺพนฺตานํ   อรูเป   ปจฺฉิมภวิกานํ
เตสํ   จกฺขุนฺทฺริยญฺจ   น   อุปฺปชฺชติ   มนินฺทฺริยญฺจ  น  อุปฺปชฺชิสฺสติ  ฯ
ยสฺส    วา    ปน   มนินฺทฺริยํ   น   อุปฺปชฺชิสฺสติ   ตสฺส   จกฺขุนฺทฺริยํ
น    อุปฺปชฺชตีติ:    ปจฺฉิมภวิกานํ   ปญฺจโวการํ   อุปปชฺชนฺตานํ   เตสํ
มนินฺทฺริยํ   น   อุปฺปชฺชิสฺสติ   โน   จ  เตสํ  จกฺขุนฺทฺริยํ  น  อุปฺปชฺชติ
ปญฺจโวกาเร      ปรินิพฺพนฺตานํ     อรูเป     ปจฺฉิมภวิกานํ     เตสํ
มนินฺทฺริยญฺจ น อุปฺปชฺชิสฺสติ จกฺขุนฺทฺริยญฺจ น อุปฺปชฺชติ ฯ
     [๑๑๕๘]   ยสฺส   ฆานินฺทฺริยํ   น   อุปฺปชฺชติ   ตสฺส  อิตฺถินฺทฺริยํ
น   อุปฺปชฺชิสฺสตีติ:   สพฺเพสํ  จวนฺตานํ  อฆานกานํ  อุปปชฺชนฺตานํ  เตสํ
ฆานินฺทฺริยํ   น   อุปฺปชฺชติ   โน  จ  เตสํ  อิตฺถินฺทฺริยํ  น  อุปฺปชฺชิสฺสติ
กามาวจเร    ปรินิพฺพนฺตานํ    รูปาวจเร   อรูปาวจเร   ปจฺฉิมภวิกานํ
เย   จ   รูปาวจรํ   อรูปาวจรํ  อุปปชฺชิตฺวา  ปรินิพฺพายิสฺสนฺติ  เย  จ
