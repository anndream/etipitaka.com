อปฺปชฺชิสฺสติ ปุริสินฺทฺริยญฺจ อุปฺปชฺชิสฺสติ ฯ;
     [๙๑๖]   ยสฺส   ยตฺถ   ปุริสินฺทฺริยํ   อุปฺปชฺชิสฺสติ   ตสฺส   ตตฺถ
อุเปกฺขินฺทฺริยํ   อุปฺปชฺชิสฺสตีติ:   เย   ปุริสา  เอเตเนว  ภาเวน  กติจิ
ภเว   ทสฺเสตฺวา   โสมนสฺเสน   อุปปชฺชิตฺวา   ปรินิพฺพายิสฺสนฺติ   เตสํ
ตตฺถ   ปุริสินฺทฺริยํ   อุปฺปชฺชิสฺสติ   โน   จ   เตสํ  ตตฺถ  อุเปกฺขินฺทฺริยํ
อุปฺปชฺชิสฺสติ    อิตเรสํ    กามาวจรานํ    เตสํ   ตตฺถ   ปุริสินฺทฺริยญฺจ
อุปฺปชฺชิสฺสติ   อุเปกฺขินฺทฺริยญฺจ   อุปฺปชฺชิสฺสติ   ฯ  ยสฺส  วา  ปน  ยตฺถ
อุเปกฺขินฺทฺริยํ  อุปฺปชฺชิสฺสติ  ตสฺส  ตตฺถ  ปุริสินฺทฺริยํ  อุปฺปชฺชิสฺสตีติ:
รูปาวจรานํ   อรูปาวจรานํ  ยา  จ  อิตฺถิโย  เอเตเนว  ภาเวน  กติจิ
ภเว    ทสฺเสตฺวา   อุเปกฺขาย   อุปปชฺชิตฺวา   ปรินิพฺพายิสฺสนฺติ   เตสํ
ตตฺถ   อุเปกฺขินฺทฺริยํ   อุปฺปชฺชิสฺสติ   โน   จ   เตสํ  ตตฺถ  ปุริสินฺทฺริยํ
อุปฺปชฺชิสฺสติ    อิตเรสํ   กามาวจรานํ   เตสํ   ตตฺถ   อุเปกฺขินฺทฺริยญฺจ
อุปฺปชฺชิสฺสติ ปุริสินฺทฺริยญฺจ อุปฺปชฺชิสฺสติ ฯ
     [๙๑๗]   ยสฺส   ยตฺถ   ปุริสินฺทฺริยํ   อุปฺปชฺชิสฺสติ   ตสฺส   ตตฺถ
สทฺธินฺทฺริยํ      ฯเปฯ     ปญฺญินฺทฺริยํ     มนินฺทฺริยํ     อุปฺปชฺชิสฺสตีติ:
อามนฺตา  ฯ  ยสฺส  วา  ปน  ยตฺถ  มนินฺทฺริยํ  อุปฺปชฺชิสฺสติ  ตสฺส  ตตฺถ
ปุริสินฺทฺริยํ    อุปฺปชฺชิสฺสตีติ:    รูปาวจรานํ    อรูปาวจรานํ   ยา   จ
อิตฺถิโย   เอเตเนว   ภาเวน  กติจิ  ภเว  ทสฺเสตฺวา  ปรินิพฺพายิสฺสนฺติ
เตสํ    ตตฺถ    มนินฺทฺริยํ    อุปฺปชฺชิสฺสติ    โน    จ   เตสํ   ตตฺถ
ปุริสินฺทฺริยํ    อุปฺปชฺชิสฺสติ    อิตเรสํ    กามาวจรานํ    เตสํ    ตตฺถ
