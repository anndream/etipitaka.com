ตสฺส    อุเปกฺขินฺทฺริยํ    น    อุปฺปชฺชตีติ:    อเหตุกานํ    อุเปกฺขาย
อุปปชฺชนฺตานํ       ปวตฺเต       สทฺธาวิปฺปยุตฺตอุเปกฺขาสมฺปยุตฺตจิตฺตสฺส
อุปฺปาทกฺขเณ  เตสํ  สทฺธินฺทฺริยํ  น  อุปฺปชฺชติ  โน  จ เตสํ อุเปกฺขินฺทฺริยํ
น   อุปฺปชฺชติ   สพฺเพสํ   จิตฺตสฺส   ภงฺคกฺขเณ  สทฺธาวิปฺปยุตฺตอุเปกฺขา-
วิปฺปยุตฺตจิตฺตสฺส     อุปฺปาทกฺขเณ    นิโรธสมาปนฺนานํ    อสญฺญสตฺตานํ
เตสํ สทฺธินฺทฺริยญฺจ น อุปฺปชฺชติ อุเปกฺขินฺทฺริยญฺจ น อุปฺปชฺชติ ฯ
     [๖๔๕]   ยสฺส   อุเปกฺขินฺทฺริยํ   น   อุปฺปชฺชติ  ตสฺส  ปญฺญินฺทฺริยํ
น    อุปฺปชฺชตีติ:   วินา   อุเปกฺขาย   ญาณสมฺปยุตฺตานํ   อุปปชฺชนฺตานํ
ปวตฺเต    อุเปกฺขาวิปฺปยุตฺตญาณสมฺมปยุตฺตจิตฺตสฺส    อุปฺปาทกฺขเณ   เตสํ
อุเปกฺขินฺทฺริยํ   น   อุปฺปชฺชติ   โน  จ  เตสํ  ปญฺญินฺทฺริยํ  น  อุปฺปชฺชติ
สพฺเพสํ    จิตฺตสฺส    ภงฺคกฺขเณ    อุเปกฺขาวิปฺปยุตฺตญาณวิปฺปยุตฺตจิตฺตสฺส
อุปฺปาทกฺขเณ   นิโรธสมาปนฺนานํ   อสญฺญสตฺตานํ   เตสํ  อุเปกฺขินฺทฺริยญฺจ
น   อุปฺปชฺชติ   ปญฺญินฺทฺริยญฺจ   น   อุปฺปชฺชติ   ฯ   ยสฺส   วา   ปน
ปญฺญินฺทฺริยํ    น    อุปฺปชฺชติ   ตสฺส   อุเปกฺขินฺทฺริยํ   น   อุปฺปชฺชตีติ:
ญาณวิปฺปยุตฺตานํ    อุเปกฺขาย   อุปปชฺชนฺตานํ   ปวตฺเต   ญาณวิปฺปยุตฺต-
อุเปกฺขาสมฺปยุตฺตจิตฺตสฺส      อุปฺปาทกฺขเณ      เตสํ      ปญฺญินฺทฺริยํ
น  อุปฺปชฺชติ  โน  จ  เตสํ  อุเปกฺขินฺทฺริยํ  น  อุปฺปชฺชติ สพฺเพสํ จิตฺตสฺส
ภงฺคกฺขเณ       ญาณวิปฺปยุตฺตอุเปกฺขาวิปฺปยุตฺตจิตฺตสฺส      อุปฺปาทกฺขเณ
นิโรธสมาปนฺนานํ   อสญฺญสตฺตานํ   เตสํ   ปญฺญินฺทฺริยญฺจ   น   อุปฺปชฺชติ
อุเปกฺขินฺทฺริยญฺจ น อุปฺปชฺชติ ฯ
