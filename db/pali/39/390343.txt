     [๙๔๘]  ยสฺส  ปุริสินฺทฺริยํ  น  อุปฺปชฺชิสฺสติ  ตสฺส สทฺธินฺทฺริยํ ฯเปฯ
ปญฺญินฺทฺริยํ     มนินฺทฺริยํ     น     อุปฺปชฺชิสฺสตีติ:    เย    รูปาวจรํ
อรูปาวจรํ   อุปปชฺชิตฺวา   ปรินิพฺพายิสฺสนฺติ  ยา  จ  อิตฺถิโย  เอเตเนว
ภาเวน   กติจิ   ภเว   ทสฺเสตฺวา   ปรินิพฺพายิสฺสนฺติ  เตสํ  ปุริสินฺทฺริยํ
น    อุปฺปชฺชิสฺสติ    โน    จ    เตสํ   มนินฺทฺริยํ   น   อุปฺปชฺชิสฺสติ
ปจฺฉิมภวิกานํ    เตสํ    ปุริสินฺทฺริยญฺจ   น   อุปฺปชฺชิสฺสติ   มนินฺทฺริยญฺจ
น   อุปฺปชฺชิสฺสติ   ฯ   ยสฺส   วา   ปน   มนินฺทฺริยํ   น  อุปฺปชฺชิสฺสติ
ตสฺส ปุริสินฺทฺริยํ น อุปฺปชฺชิสฺสตีติ: อามนฺตา ฯ
     [๙๔๙]   ยสฺส  ชีวิตินฺทฺริยํ  น  อุปฺปชฺชิสฺสติ  ตสฺส  โสมนสฺสินฺทฺริยํ
น   อุปฺปชฺชิสฺสตีติ:   อามนฺตา   ฯ   ยสฺส   วา   ปน  โสมนสฺสินฺทฺริยํ
น   อุปฺปชฺชิสฺสติ   ตสฺส  ชีวิตินฺทฺริยํ  น  อุปฺปชฺชิสฺสตีติ:  ยสฺส  จิตฺตสฺส
อนนฺตรา       อุเปกฺขาสมฺปยุตฺตปจฺฉิมจิตฺตํ      อุปฺปชฺชิสฺสติ      เตสํ
โสมนสฺสินฺทฺริยํ    น    อุปฺปชฺชิสฺสติ    โน    จ    เตสํ   ชีวิตินฺทฺริยํ
น     อุปฺปชฺชิสฺสติ     ปจฺฉิมจิตฺตสมงฺคีนํ     เตสํ    โสมนสฺสินฺทฺริยญฺจ
น อุปฺปชฺชิสฺสติ ชีวิตินฺทฺริยญฺจ น อุปฺปชฺชิสฺสติ ฯ
     [๙๕๐]   ยสฺส   ชีวิตินฺทฺริยํ  น  อุปฺปชฺชิสฺสติ  ตสฺส  อุเปกฺขินฺทฺริยํ
น   อุปฺปชฺชิสฺสตีติ:   อามนฺตา   ฯ   ยสฺส   วา   ปน   อุเปกฺขินฺทฺริยํ
น   อุปฺปชฺชิสฺสติ   ตสฺส  ชีวิตินฺทฺริยํ  น  อุปฺปชฺชิสฺสตีติ:  ยสฺส  จิตฺตสฺส
อนนฺตรา       โสมนสฺสสมฺปยุตฺตปจฺฉิมจิตฺตํ      อุปฺปชฺชิสฺสติ      เตสํ
อุเปกฺขินฺทฺริยํ  น  อุปฺปชฺชิสฺสติ  โน  จ เตสํ ชีวิตินฺทฺริยํ น อุปฺปชฺชิสฺสติ
