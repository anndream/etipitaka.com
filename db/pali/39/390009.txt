อุปฺปชฺชมานํ    ขณํ    ขณํ   วีติกฺกนฺตํ   อติกฺกนฺตกาลํ   ตํ   จิตฺตํ   ฯ
ยํ    จิตฺตํ    น   อุปฺปชฺชมานํ   ขณํ   ขณํ   วีติกฺกนฺตํ   อติกฺกนฺตกาลํ
น   นิรุชฺฌมานํ   ขณํ   ขณํ   วีติกฺกนฺตํ   อติกฺกนฺตกาลํ   ตํ   จิตฺตํ  ยํ
วา   ปน   จิตฺตํ   น   นิรุชฺฌมานํ   ขณํ  ขณํ  วีติกฺกนฺตํ  อติกฺกนฺตกาลํ
น อุปฺปชฺชมานํ ขณํ ขณํ วีติกฺกนฺตํ อติกฺกนฺตกาลํ ตํ จิตฺตํ ฯ
                    ปุคฺคลธมฺมวารุทฺเทโส
     [๒๙]   ยสฺส   ยํ  จิตฺตํ  อุปฺปชฺชติ  น  นิรุชฺฌติ  ตสฺส  ตํ  จิตฺตํ
นิรุชฺฌิสฺสติ   น   อุปฺปชฺชิสฺสติ   ยสฺส   วา   ปน  ยํ  จิตฺตํ  นิรุชฺฌิสฺสติ
น   อุปฺปชฺชิสฺสติ   ตสฺส  ตํ  จิตฺตํ  อุปฺปชฺชติ  น  นิรุชฺฌติ  ฯ  ยสฺส  ยํ
จิตฺตํ    น   อุปฺปชฺชติ   นิรุชฺฌติ   ตสฺส   ตํ   จิตฺตํ   น   นิรุชฺฌิสฺสติ
อุปฺปชฺชิสฺสติ   ยสฺส   วา   ปน   ยํ  จิตฺตํ  น  นิรุชฺฌิสฺสติ  อุปฺปชฺชิสฺสติ
ตสฺส ตํ จิตฺตํ น อุปฺปชฺชติ นิรุชฺฌติ ฯ
     [๓๐]   ยสฺส   ยํ   จิตฺตํ   อุปฺปชฺชติ   ตสฺส  ตํ  จิตฺตํ  อุปฺปนฺนํ
ยสฺส   วา   ปน   ยํ   จิตฺตํ   อุปฺปนฺนํ  ตสฺส  ตํ  จิตฺตํ  อุปฺปชฺชติ  ฯ
ยสฺส  ยํ  จิตฺตํ  น  อุปฺปชฺชติ  ตสฺส  ตํ  จิตฺตํ  น  อุปฺปนฺนํ ยสฺส วา ปน
ยํ จิตฺตํ น อุปฺปนฺนํ ตสฺส ตํ จิตฺตํ น อุปฺปชฺชติ ฯ
     [๓๑]   ยสฺส   ยํ   จิตฺตํ   นิรุชฺฌติ   ตสฺส   ตํ  จิตฺตํ  อุปฺปนฺนํ
ยสฺส   วา  ปน  ยํ  จิตฺตํ  อุปฺปนฺนํ  ตสฺส  ตํ  จิตฺตํ  นิรุชฺฌติ  ฯ  ยสฺส
ยํ  จิตฺตํ  น  นิรุชฺฌติ  ตสฺส  ตํ  จิตฺตํ  น  อุปฺปนฺนํ  ยสฺส  วา  ปน  ยํ
จิตฺตํ น อุปฺปนฺนํ ตสฺส ตํ จิตฺตํ น นิรุชฺฌติ ฯ
