โย  วา  ปน  โทมนสฺสินฺทฺริยํ  นปฺปชหติ  โส  จกฺขุนฺทฺริยํ น ปริชานาตีติ:
อคฺคมคฺคสมงฺคี    โทมนสฺสินฺทฺริยํ    นปฺปชหติ    โน    จ   จกฺขุนฺทฺริยํ
น   ปริชานาติ   เทฺว   มคฺคสมงฺคิโน   ฐเปตฺวา   อวเสสา   ปุคฺคลา
โทมนสินฺทฺริยญฺจ นปฺปชหนฺติ จกฺขุนฺทฺริยญฺจ น ปริชานนฺติ ฯ
     [๑๓๔๖]  โย  จกฺขุนฺทฺริยํ น ปริชานาติ โส อนญฺญาตญฺญสฺสามีตินฺทฺริยํ
น    ภาเวตีติ:    อฏฺฐมโก   จกฺขุนฺทฺริยํ   น   ปริชานาติ   โน   จ
อนญฺญาตญฺญสฺสามีตินฺทฺริยํ   น   ภาเวติ   เทฺว   มคฺคสมงฺคิโน  ฐเปตฺวา
อวเสสา  ปุคฺคลา  จกฺขุนฺทฺริยญฺจ  น ปริชานนฺติ อนญฺญาตญฺญสฺสามีตินฺทฺริยญฺจ
ทฺริยญฺจ   น   ภาเวนฺติ   ฯ   โย   วา  ปน  อนญฺญาตญฺญสฺสามีตินฺทฺริยํ
น    ภาเวติ    โส   จกฺขุนฺทฺริยํ   น   ปริชานาตีติ:   อคฺคมคฺคสมงฺคี
อนญฺญาตญฺญสฺสามีตินฺทฺริยํ  น  ภาเวติ  โน  จ  จกฺขุนฺทฺริยํ  น  ปริชานาติ
เทฺว  มคฺคสมงฺคิโน  ฐเปตฺวา อวเสสา ปุคฺคลา อนญฺญาตญฺญสฺสามีตินฺทฺริยญฺจ
น ภาเวนฺติ จกฺขุนฺทฺริยญฺจ น ปริชานนฺติ ฯ
     [๑๓๔๗]   โย   จกฺขุนฺทฺริยํ   น   ปริชานาติ   โส   อญฺญินฺทฺริยํ
น   ภาเวตีติ:   อามนฺตา   ฯ  โย  วา  ปน  อญฺญินฺทฺริยํ  น  ภาเวติ
โส จกฺขุนฺทฺริยํ น ปริชานาตีติ: อามนฺตา ฯ
     [๑๓๔๘]   โย   จกฺขุนฺทฺริยํ  น  ปริชานาติ  โส  อญฺญาตาวินฺทฺริยํ
น  สจฺฉิกโรตีติ:  โย  อคฺคผลํ  สจฺฉิกโรติ  โส  จกฺขุนฺทฺริยํ น ปริชานาติ
โน     จ    อญฺญาตาวินฺทฺริยํ    น    สจฺฉิกโรติ    อคฺคมคฺคสมงฺคิญฺจ
อรหนฺตญฺจ   ฐเปตฺวา   อวเสสา  ปุคฺคลา  จกฺขุนฺทฺริยญฺจ  น  ปริชานนฺติ
