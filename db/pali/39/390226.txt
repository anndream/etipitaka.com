     [๖๐๑]  ยสฺส  ยตฺถ  สทฺธินฺทฺริยํ  อุปฺปชฺชติ  ตสฺส  ตตฺถ ปญฺญินฺทฺริยํ
อุปฺปชฺชตีติ:       สเหตุกานํ       ญาณวิปฺปยุตฺตานํ      อุปปชฺชนฺตานํ
ปวตฺเต     สทฺธาสมฺปยุตฺตญาณวิปฺปยุตฺตจิตฺตสฺส     อุปฺปาทกฺขเณ    เตสํ
ตตฺถ    สทฺธินฺทฺริยํ    อุปฺปชฺชติ   โน   จ   เตสํ   ตตฺถ   ปญฺญินฺทฺริยํ
อุปฺปชฺชติ     สเหตุกานํ    ญาณสมฺปยุตฺตานํ    อุปปชฺชนฺตานํ    ปวตฺเต
สทฺธาสมฺปยุตฺตญาณสมฺปยุตฺตจิตฺตสฺส      อุปฺปาทกฺขเณ     เตสํ     ตตฺถ
สทฺธินฺทฺริยญฺจ   อุปฺปชฺชติ   ปญฺญินฺทฺริยญฺจ   อุปฺปชฺชติ  ฯ  ยสฺส  วา  ปน
ยตฺถ   ปญฺญินฺทฺริยํ   อุปฺปชฺชติ   ตสฺส   ตตฺถ   สทฺธินฺทฺริยํ   อุปฺปชฺชตีติ:
อามนฺตา ฯ
     [๖๐๒]  ยสฺส  ยตฺถ  สทฺธินฺทฺริยํ  อุปฺปชฺชติ  ตสฺส  ตตฺถ  มนินฺทฺริยํ
อุปฺปชฺชตีติ:   อามนฺตา   ฯ  ยสฺส  วา  ปน  ยตฺถ  มนินฺทฺริยํ  อุปฺปชฺชติ
ตสฺส  ตตฺถ  สทฺธินฺทฺริยํ  อุปฺปชฺชตีติ:  สจิตฺตกานํ  อเหตุกานํ อุปปชฺชนฺตานํ
ปวตฺเต     สทฺธาวิปฺปยุตฺตจิตฺตสฺส     อุปฺปาทกฺขเณ     เตสํ     ตตฺถ
มนินฺทฺริยํ   อุปฺปชฺชติ   โน   จ   เตสํ   ตตฺถ   สทฺธินฺทฺริยํ   อุปฺปชฺชติ
สเหตุกานํ   อุปปชฺชนฺตานํ   ปวตฺเต  สทฺธาสมฺปยุตฺตจิตฺตสฺส  อุปฺปาทกฺขเณ
เตสํ ตตฺถ มนินฺทฺริยญฺจ อุปฺปชฺชติ สทฺธินฺทฺริยญฺจ อุปฺปชฺชติ ฯ
     [๖๐๓]  ยสฺส  ยตฺถ  ปญฺญินฺทฺริยํ  อุปฺปชฺชติ  ตสฺส  ตตฺถ  มนินฺทฺริยํ
อุปฺปชฺชตีติ:   อามนฺตา   ฯ  ยสฺส  วา  ปน  ยตฺถ  มนินฺทฺริยํ  อุปฺปชฺชติ
ตสฺส    ตตฺถ   ปญฺญินฺทฺริยํ   อุปฺปชฺชตีติ:   สจิตฺตกานํ   ญาณวิปฺปยุตฺตานํ
อุปปชฺชนฺตานํ    ปวตฺเต    ญาณวิปฺปยุตฺตจิตฺตสฺส    อุปฺปาทกฺขเณ   เตสํ
