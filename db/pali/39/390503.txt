     [๑๒๙๒]   ยสฺส   ยตฺถ   สทฺธินฺทฺริยํ   อุปฺปชฺชิตฺถ   ตสฺส   ตตฺถ
ปญฺญินฺทฺริยํ    ฯเปฯ    มนินฺทฺริยํ    อุปฺปชฺชิสฺสตีติ:   ปจฺฉิมจิตฺตสมงฺคีนํ
เตสํ   ตตฺถ   สทฺธินฺทฺริยํ   อุปฺปชฺชิตฺถ   โน  จ  เตสํ  ตตฺถ  มนินฺทฺริยํ
อุปฺปชฺชิสฺสติ    อิตเรสํ    จตุโวการานํ   ปญฺจโวการานํ   เตสํ   ตตฺถ
สทฺธินฺทฺริยญฺจ   อุปฺปชฺชิตฺถ  มนินฺทฺริยญฺจ  อุปฺปชฺชิสฺสติ  ฯ  ยสฺส  วา  ปน
ยตฺถ     มนินฺทฺริยํ     อุปฺปชฺชิสฺสติ     ตสฺส     ตตฺถ     สทฺธินฺทฺริยํ
อุปฺปชฺชิตฺถาติ:    สุทฺธาวาสํ    อุปปชฺชนฺตานํ   เตสํ   ตตฺถ   มนินฺทฺริยํ
อุปฺปชฺชิสฺสติ   โน   จ   เตสํ   ตตฺถ   สทฺธินฺทฺริยํ  อุปฺปชฺชิตฺถ  อิตเรสํ
จตุโวการานํ      ปญฺจโวการานํ      เตสํ     ตตฺถ     มนินฺทฺริยญฺจ
อุปฺปชฺชิสฺสติ สทฺธินฺทฺริยญฺจ อุปฺปชฺชิตฺถ ฯ
     [๑๒๙๓]   ยสฺส   ยตฺถ   ปญฺญินฺทฺริยํ   อุปฺปชฺชิตฺถ   ตสฺส   ตตฺถ
มนินฺทฺริยํ   อุปฺปชฺชิสฺสตีติ:  ปจฺฉิมจิตฺตสมงฺคีนํ  เตสํ  ตตฺถ  ปญฺญินฺทฺริยํ
อุปฺปชฺชิตฺถ   โน   จ   เตสํ   ตตฺถ   มนินฺทฺริยํ   อุปฺปชฺชิสฺสติ  อิตเรสํ
จตุโวการานํ      ปญฺจโวการานํ     เตสํ     ตตฺถ     ปญฺญินฺทฺริยญฺจ
อุปฺปชฺชิตฺถ  มนินฺทฺริยญฺจ  อุปฺปชฺชิสฺสติ  ฯ  ยสฺส  วา  ปน  ยตฺถ มนินฺทฺริยํ
อุปฺปชฺชิสฺสติ    ตสฺส    ตตฺถ   ปญฺญินฺทฺริยํ   อุปฺปชฺชิตฺถาติ:   สุทฺธาวาสํ
อุปปชฺชนฺตานํ   เตสํ  ตตฺถ  มนินฺทฺริยํ  อุปฺปชฺชิสฺสติ  โน  จ  เตสํ  ตตฺถ
ปญฺญินฺทฺริยํ   อุปฺปชฺชิตฺถ   อิตเรสํ   จตุโวการานํ   ปญฺจโวการานํ  เตสํ
ตตฺถ มนินฺทฺริยญฺจ อุปฺปชฺชิสฺสติ ปญฺญินฺทฺริยญฺจ อุปฺปชฺชิตฺถ ฯ
     [๑๒๙๔]   ยสฺส   จกฺขุนฺทฺริยํ   น   อุปฺปชฺชิตฺถ  ตสฺส  โสตินฺทฺริยํ
