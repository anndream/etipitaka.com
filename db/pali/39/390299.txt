     [๘๒๕]   ยสฺส   ยตฺถ   ฆานินฺทฺริยํ   น  อุปฺปชฺชิตฺถ  ตสฺส  ตตฺถ
สทฺธินฺทฺริยํ  ฯเปฯ  ปญฺญินฺทฺริยํ  มนินฺทฺริยํ  น  อุปฺปชฺชิตฺถาติ: รูปาวจรานํ
อรูปาวจรานํ   เตสํ   ตตฺถ   ฆานินฺทฺริยํ  น  อุปฺปชฺชิตฺถ  โน  จ  เตสํ
ตตฺถ   มนินฺทฺริยํ   น   อุปฺปชฺชิตฺถ   สุทฺธาวาสานํ   อสญฺญสตฺตานํ  เตสํ
ตตฺถ   ฆานินฺทฺริยญฺจ   น   อุปฺปชฺชิตฺถ   มนินฺทฺริยญฺจ  น  อุปฺปชฺชิตฺถ  ฯ
ยสฺส  วา  ปน  ยตฺถ  มนินฺทฺริยํ  น  อุปฺปชฺชิตฺถ  ตสฺส  ตตฺถ  ฆานินฺทฺริยํ
น อุปฺปชฺชิตฺถาติ: อามนฺตา ฯ
     [๘๒๖]   ยสฺส   ยตฺถ   อิตฺถินฺทฺริยํ   น  อุปฺปชฺชิตฺถ  ตสฺส  ตตฺถ
ปุริสินฺทฺริยํ   น   อุปฺปชฺชิตฺถาติ:   อามนฺตา   ฯ  ยสฺส  วา  ปน  ยตฺถ
ปุริสินฺทฺริยํ  น  อุปฺปชฺชิตฺถ  ตสฺส  ตตฺถ  อิตฺถินฺทฺริยํ  น อุปฺปชฺชิตฺถาติ:
อามนฺตา ฯเปฯ
     [๘๒๗]   ยสฺส   ยตฺถ   ปุริสินฺทฺริยํ   น  อุปฺปชฺชิตฺถ  ตสฺส  ตตฺถ
ชีวิตินฺทฺริยํ   น   อุปฺปชฺชิตฺถาติ:  รูปาวจรานํ  อรูปาวจรานํ  เตสํ  ตตฺถ
ปุริสินฺทฺริยํ    น    อุปฺปชฺชิตฺถ    โน   จ   เตสํ   ตตฺถ   ชีวิตินฺทฺริยํ
น   อุปฺปชฺชิตฺถ  สุทฺธาวาสานํ  เตสํ  ตตฺถ  ปุริสินฺทฺริยญฺจ  น  อุปฺปชฺชิตฺถ
ชีวิตินฺทฺริยญฺจ   น   อุปฺปชฺชิตฺถ   ฯ   ยสฺส  วา  ปน  ยตฺถ  ชีวิตินฺทฺริยํ
น อุปฺปชฺชิตฺถ ตสฺส ตตฺถ ปุริสินฺทฺริยํ น อุปฺปชฺชิตฺถาติ: อามนฺตา ฯ
     [๘๒๘]   ยสฺส   ยตฺถ   ปุริสินฺทฺริยํ   น  อุปฺปชฺชิตฺถ  ตสฺส  ตตฺถ
โสมนสฺสินฺทฺริยํ   น  อุปฺปชฺชิตฺถาติ:  รูปาวจรานํ  เตสํ  ตตฺถ  ปุริสินฺทฺริยํ
น   อุปฺปชฺชิตฺถ   โน   จ   เตสํ  ตตฺถ  โสมนสฺสินฺทฺริยํ  น  อุปฺปชฺชิตฺถ
