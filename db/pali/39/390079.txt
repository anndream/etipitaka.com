วิปฺปยุตฺตจิตฺตสฺส   ภงฺคกฺขเณ   อสญฺญสตฺตานํ   เตสํ   ตตฺถ  กุสลา  จ
ธมฺมา  น  นิรุชฺฌนฺติ  อกุสลา  จ  ธมฺมา  น  นิรุชฺฌนฺติ  ฯ ยสฺส วา ปน
ยตฺถ   อกุสลา   ธมฺมา   น   นิรุชฺฌนฺติ   ตสฺส   ตตฺถ  กุสลา  ธมฺมา
น   นิรุชฺฌนฺตีติ:   กุสลานํ   ภงฺคกฺขเณ   เตสํ   ตตฺถ  อกุสลา  ธมฺมา
น   นิรุชฺฌนฺติ   โน   จ   เตสํ   ตตฺถ   กุสลา  ธมฺมา  น  นิรุชฺฌนฺติ
สพฺเพสํ    จิตฺตสฺส    อุปฺปาทกฺขเณ    อกุสลวิปฺปยุตฺตกุสลวิปฺปยุตฺตจิตฺตสฺส
ภงฺคกฺขเณ  อสญฺญสตฺตานํ  เตสํ  ตตฺถ  อกุสลา  จ  ธมฺมา  น  นิรุชฺฌนฺติ
กุสลา จ ธมฺมา น นิรุชฺฌนฺติ ฯ
     [๒๐๖]   ยสฺส   ยตฺถ  กุสลา  ธมฺมา  น  นิรุชฺฌนฺติ  ตสฺส  ตตฺถ
อพฺยากตา    ธมฺมา   น   นิรุชฺฌนฺตีติ:   สพฺเพสํ   จวนฺตานํ   ปวตฺเต
กุสลวิปฺปยุตฺตจิตฺตสฺส    ภงฺคกฺขเณ    เตสํ    ตตฺถ    กุสลา    ธมฺมา
น  นิรุชฺฌนฺติ  โน  จ  เตสํ  ตตฺถ  อพฺยากตา ธมฺมา น นิรุชฺฌนฺติ สพฺเพสํ
อุปปชฺชนฺตานํ    ปวตฺเต    จิตฺตสฺส   อุปฺปาทกฺขเณ   อรูเป   อกุสลานํ
ภงฺคกฺขเณ   เตสํ   ตตฺถ   กุสลา  จ  ธมฺมา  น  นิรุชฺฌนฺติ  อพฺยากตา
จ   ธมฺมา  น  นิรุชฺฌนฺติ  ฯ  ยสฺส  วา  ปน  ยตฺถ  อพฺยากตา  ธมฺมา
น  นิรุชฺฌนฺติ  ตสฺส  ตตฺถ  กุสลา  ธมฺมา  น  นิรุชฺฌนฺตีติ: อรูเป กุสลานํ
ภงฺคกฺขเณ  เตสํ  ตตฺถ  อพฺยากตา  ธมฺมา  น  นิรุชฺฌนฺติ  โน  จ  เตสํ
ตตฺถ   กุสลา   ธมฺมา   น   นิรุชฺฌนฺติ  สพฺเพสํ  อุปปชฺชนฺตานํ  ปวตฺเต
จิตฺตสฺส   อุปฺปาทกฺขเณ   อรูเป   อกุสลานํ   ภงฺคกฺขเณ   เตสํ   ตตฺถ
อพฺยากตา จ ธมฺมา น นิรุชฺฌนฺติ กุสลา จ ธมฺมา น นิรุชฺฌนฺติ ฯ
