ตตฺถ    อพฺยากตา   จ   ธมฺมา   อุปฺปชฺชิสฺสนฺติ   กุสลา   จ   ธมฺมา
อุปฺปชฺชิสฺสนฺติ ฯ
     [๑๓๘]   ยสฺส  ยตฺถ  อกุสลา  ธมฺมา  อุปฺปชฺชิสฺสนฺติ  ตสฺส  ตตฺถ
อพฺยากตา   ธมฺมา   อุปฺปชฺชิสฺสนฺตีติ:   อามนฺตา   ฯ   ยสฺส  วา  ปน
ยตฺถ   อพฺยากตา   ธมฺมา   อุปฺปชฺชิสฺสนฺติ  ตสฺส  ตตฺถ  อกุสลา  ธมฺมา
อุปฺปชฺชิสฺสนฺตีติ:     อคฺคมคฺคสมงฺคีนํ     อรหนฺตานํ    ยสฺส    จิตฺตสฺส
อนนฺตรา   อคฺคมคฺคํ  ปฏิลภิสฺสนฺติ  อสญฺญสตฺตานํ  เตสํ  ตตฺถ  อพฺยากตา
ธมฺมา    อุปฺปชฺชิสฺสนฺติ    โน    จ   เตสํ   ตตฺถ   อกุสลา   ธมฺมา
อุปฺปชฺชิสฺสนฺติ    อิตเรสํ   จตุโวการานํ   ปญฺจโวการานํ   เตสํ   ตตฺถ
อพฺยากตา จ ธมฺมา อุปฺปชฺชิสฺสนฺติ อกุสลา จ ธมฺมา อุปฺปชฺชิสฺสนฺติ ฯ
     [๑๓๙]   ยสฺส   กุสลา  ธมฺมา  น  อุปฺปชฺชิสฺสนฺติ  ตสฺส  อกุสลา
ธมฺมา   น   อุปฺปชฺชิสฺสนฺตีติ:   อามนฺตา   ฯ  ยสฺส  วา  ปน  อกุสลา
ธมฺมา   น   อุปฺปชฺชิสฺสนฺติ   ตสฺส   กุสลา  ธมฺมา  น  อุปฺปชฺชิสฺสนฺตีติ:
ยสฺส    จิตฺตสฺส   อนนฺตรา   อคฺคมคฺคํ   ปฏิลภิสฺสนฺติ   เตสํ   อกุสลา
ธมฺมา  น  อุปฺปชฺชิสฺสนฺติ  โน  จ  เตสํ  กุสลา  ธมฺมา  น อุปฺปชฺชิสฺสนฺติ
อคฺคมคฺคสมงฺคีนํ  อรหนฺตานํ  เตสํ  อกุสลา  จ  ธมฺมา  น  อุปฺปชฺชิสฺสนฺติ
กุสลา จ ธมฺมา น อุปฺปชฺชิสฺสนฺติ ฯ
     [๑๔๐]  ยสฺส  กุสลา  ธมฺมา  น  อุปฺปชฺชิสฺสนฺติ  ตสฺส  อพฺยากตา
ธมฺมา   น   อุปฺปชฺชิสฺสนฺตีติ:  อคฺคมคฺคสมงฺคีนํ  อรหนฺตานํ  เตสํ  กุสลา
ธมฺมา  น  อุปฺปชฺชิสฺสนฺติ  โน  จ  เตสํ อพฺยากตา ธมฺมา น อุปฺปชฺชิสฺสนฺติ
