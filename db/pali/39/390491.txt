     [๑๒๖๗]   ยสฺส   ยตฺถ   ฆานินฺทฺริยํ   อุปฺปชฺชิตฺถ   ตสฺส   ตตฺถ
ปุริสินฺทฺริยํ    อุปฺปชฺชิสฺสตีติ:    กามาวจเร    ปจฺฉิมภวิกานํ   ยา   จ
อิตฺถิโย   เอเตเนว   ภาเวน  กติจิ  ภเว  ทสฺเสตฺวา  ปรินิพฺพายิสฺสนฺติ
เตสํ   ตตฺถ   ฆานินฺทฺริยํ   อุปฺปชฺชิตฺถ  โน  จ  เตสํ  ตตฺถ  ปุริสินฺทฺริยํ
อุปฺปชฺชิสฺสติ    อิตเรสํ    กามาวจรานํ    เตสํ   ตตฺถ   ฆานินฺทฺริยญฺจ
อุปฺปชฺชิตฺถ   ปุริสินฺทฺริยญฺจ   อุปฺปชฺชิสฺสติ   ฯ   ยสฺส   วา   ปน  ยตฺถ
ปุริสินฺทฺริยํ   อุปฺปชฺชิสฺสติ   ตสฺส   ตตฺถ   ฆานินฺทฺริยํ   อุปฺปชฺชิตฺถาติ:
อามนฺตา ฯ
     [๑๒๖๘]   ยสฺส   ยตฺถ   ฆานินฺทฺริยํ   อุปฺปชฺชิตฺถ   ตสฺส   ตตฺถ
ชีวิตินฺทฺริยํ   อุปฺปชฺชิสฺสตีติ:   กามาวจเร   ปจฺฉิมภวิกานํ   เตสํ   ตตฺถ
ฆานินฺทฺริยํ   อุปฺปชฺชิตฺถ   โน  จ  เตสํ  ตตฺถ  ชีวิตินฺทฺริยํ  อุปฺปชฺชิสฺสติ
อิตเรสํ    กามาวจรานํ    เตสํ    ตตฺถ    ฆานินฺทฺริยญฺจ   อุปฺปชฺชิตฺถ
ชีวิตินฺทฺริยญฺจ   อุปฺปชฺชิสฺสติ   ฯ   ยสฺส   วา   ปน   ยตฺถ  ชีวิตินฺทฺริยํ
อุปฺปชฺชิสฺสติ    ตสฺส   ตตฺถ   ฆานินฺทฺริยํ   อุปฺปชฺชิตฺถาติ:   รูปาวจรานํ
อรูปาวจรานํ   เตสํ   ตตฺถ   ชีวิตินฺทฺริยํ   อุปฺปชฺชิสฺสติ   โน  จ  เตสํ
ตตฺถ   ฆานินฺทฺริยํ   อุปฺปชฺชิตฺถ  กามาวจรานํ  เตสํ  ตตฺถ  ชีวิตินฺทฺริยญฺจ
อุปฺปชฺชิสฺสติ ฆานินฺทฺริยญฺจ อุปฺปชฺชิตฺถ ฯ
     [๑๒๖๙]   ยสฺส   ยตฺถ   ฆานินฺทฺริยํ   อุปฺปชฺชิตฺถ   ตสฺส   ตตฺถ
โสมนสฺสินฺทฺริยํ   อุปฺปชฺชิสฺสตีติ:   กามาวจเร   ปจฺฉิมภวิกานํ   เย   จ
สฆานกา    อุเปกฺขาย    อุปปชฺชิตฺวา   ปรินิพฺพายิสฺสนฺติ   เตสํ   ตตฺถ
