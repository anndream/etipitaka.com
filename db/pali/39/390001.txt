				อภิธมฺมปิฏเก ยมกํ
				  ทุติโย ภาโค
				  _________________
	นโม ตสฺส ภควโต อรหโต สมฺมาสมฺพุทฺธสฺส ฯ
				 จิตฺตยมกํ อฏฺฐมํ
				ปุคฺคลวารุทฺเทโส
     [๑]  ยสฺส  จิตฺตํ  อุปฺปชฺชติ  น  นิรุชฺฌติ  ตสฺส  จิตฺตํ  นิรุชฺฌิสฺสติ
น   อุปฺปชฺชิสฺสติ   ยสฺส   วา   ปน  จิตฺตํ  นิรุชฺฌิสฺสติ  น  อุปฺปชฺชิสฺสติ
ตสฺส   จิตฺตํ   อุปฺปชฺชติ   น   นิรุชฺฌติ   ฯ  ยสฺส  จิตฺตํ  น  อุปฺปชฺชติ
นิรุชฺฌติ   ตสฺส   จิตฺตํ   น   นิรุชฺฌิสฺสติ   อุปฺปชฺชิสฺสติ  ยสฺส  วา  ปน
จิตฺตํ น นิรุชฺฌิสฺสติ อุปฺปชฺชิสฺสติ ตสฺส จิตฺตํ น อุปฺปชฺชติ นิรุชฺฌติ ฯ
     [๒]  ยสฺส  จิตฺตํ  อุปฺปชฺชติ  ตสฺส  จิตฺตํ  อุปฺปนฺนํ  ยสฺส  วา ปน
จิตฺตํ   อุปฺปนฺนํ   ตสฺส   จิตฺตํ  อุปฺปชฺชติ  ฯ  ยสฺส  จิตฺตํ  น  อุปฺปชฺชติ
ตสฺส   จิตฺตํ   น   อุปฺปนฺนํ   ยสฺส  วา  ปน  จิตฺตํ  น  อุปฺปนฺนํ  ตสฺส
จิตฺตํ น อุปฺปชฺชติ ฯ
     [๓]  ยสฺส  จิตฺตํ  นิรุชฺฌติ  ตสฺส  จิตฺตํ  อุปฺปนฺนํ  ยสฺส  วา  ปน
จิตฺตํ   อุปฺปนฺนํ   ตสฺส   จิตฺตํ   นิรุชฺฌติ   ฯ  ยสฺส  จิตฺตํ  น  นิรุชฺฌติ
ตสฺส   จิตฺตํ   น   อุปฺปนฺนํ   ยสฺส  วา  ปน  จิตฺตํ  น  อุปฺปนฺนํ  ตสฺส
จิตฺตํ น นิรุชฺฌติ ฯ
