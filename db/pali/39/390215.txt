มนินฺทฺริยญฺจ อุปฺปชฺชติ ฆานินฺทฺริยญฺจ อุปฺปชฺชติ ฯ
     [๕๗๖]  ยสฺส  ยตฺถ  อิตฺถินฺทฺริยํ  อุปฺปชฺชติ  ตสฺส  ตตฺถ ปุริสินฺทฺริยํ
อุปฺปชฺชตีติ:   โน   ฯ   ยสฺส   วา   ปน  ยตฺถ  ปุริสินฺทฺริยํ  อุปฺปชฺชติ
ตสฺส ตตฺถ อิตฺถินฺทฺริยํ อุปฺปชฺชตีติ: โน ฯ
     [๕๗๗]  ยสฺส  ยตฺถ  อิตฺถินฺทฺริยํ  อุปฺปชฺชติ  ตสฺส  ตตฺถ ชีวิตินฺทฺริยํ
อุปฺปชฺชตีติ:   อามนฺตา  ฯ  ยสฺส  วา  ปน  ยตฺถ  ชีวิตินฺทฺริยํ  อุปฺปชฺชติ
ตสฺส   ตตฺถ   อิตฺถินฺทฺริยํ   อุปฺปชฺชตีติ:   นอิตฺถีนํ   อุปปชฺชนฺตานํ  เตสํ
ตตฺถ    ชีวิตินฺทฺริยํ    อุปฺปชฺชติ   โน   จ   เตสํ   ตตฺถ   อิตฺถินฺทฺริยํ
อุปฺปชฺชติ   อิตฺถีนํ   อุปปชฺชนฺตีนํ  ตาสํ  ตตฺถ  ชีวิตินฺทฺริยญฺจ  อุปฺปชฺชติ
อิตฺถินฺทฺริยญฺจ อุปฺปชฺชติ ฯ
     [๕๗๘]    ยสฺส    ยตฺถ   อิตฺถินฺทฺริยํ   อุปฺปชฺชติ   ตสฺส   ตตฺถ
โสมนสฺสินฺทฺริยํ  อุปฺปชฺชตีติ:  อิตฺถีนํ  วินา  โสมนสฺเสน  อุปปชฺชนฺตีนํ ตาสํ
ตตฺถ   อิตฺถินฺทฺริยํ   อุปฺปชฺชติ   โน   จ   ตาสํ   ตตฺถ  โสมนสฺสินฺทฺริยํ
อุปฺปชฺชติ   อิตฺถีนํ   โสมนสฺเสน  อุปปชฺชนฺตีนํ  ตาสํ  ตตฺถ  อิตฺถินฺทฺริยญฺจ
อุปฺปชฺชติ    โสมนสฺสินฺทฺริยญฺจ    อุปฺปชฺชติ    ฯ    ยสฺส    วา   ปน
ยตฺถ     โสมนสฺสินฺทฺริยํ     อุปฺปชฺชติ     ตสฺส    ตตฺถ    อิตฺถินฺทฺริยํ
อุปฺปชฺชตีติ:    โสมนสฺเสน    นอิตฺถีนํ    อุปปชฺชนฺตานํ    เตสํ   ตตฺถ
โสมนสฺสินฺทฺริยํ   อุปฺปชฺชติ   โน   จ  เตสํ  ตตฺถ  อิตฺถินฺทฺริยํ  อุปฺปชฺชติ
โสมนสฺเสน    อิตฺถีนํ    อุปปชฺชนฺตีนํ   ตาสํ   ตตฺถ   โสมนสฺสินฺทฺริยญฺจ
อุปฺปชฺชติ อิตฺถินฺทฺริยญฺจ อุปฺปชฺชติ ฯ
