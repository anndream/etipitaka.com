ตสฺส    จิตฺตํ   นิรุชฺฌตีติ:   จิตฺตสฺส   อุปฺปาทกฺขเณ   นิโรธสมาปนฺนานํ
อสญฺญสตฺตานํ   เตสํ   จิตฺตํ   นิรุชฺฌิสฺสติ  โน  จ  เตสํ  จิตฺตํ  นิรุชฺฌติ
จิตฺตสฺส   ภงฺคกฺขเณ   เตสํ   จิตฺตํ   นิรุชฺฌิสฺสติ  เจว  นิรุชฺฌติ  จ  ฯ
ยสฺส  จิตฺตํ  น  นิรุชฺฌติ  ตสฺส  จิตฺตํ  น  นิรุชฺฌิสฺสตีติ:  นิรุชฺฌิสฺสติ  ฯ
ยสฺส  วา  ปน  จิตฺตํ  น  นิรุชฺฌิสฺสติ  ตสฺส จิตฺตํ น นิรุชฺฌตีติ: นิรุชฺฌติ ฯ
ยสฺส   จิตฺตํ   นิรุชฺฌิตฺถ   ตสฺส   จิตฺตํ   นิรุชฺฌิสฺสตีติ:   ปจฺฉิมจิตฺตสฺส
ภงฺคกฺขเณ   เตสํ   จิตฺตํ   นิรุชฺฌิตฺถ   โน  จ  เตสํ  จิตฺตํ  นิรุชฺฌิสฺสติ
อิตเรสํ  เตสํ  จิตฺตํ  นิรุชฺฌิตฺถ  เจว  นิรุชฺฌิสฺสติ  จ  ฯ  ยสฺส  วา ปน
จิตฺตํ   นิรุชฺฌิสฺสติ   ตสฺส   จิตฺตํ   นิรุชฺฌิตฺถาติ:   อามนฺตา   ฯ  ยสฺส
จิตฺตํ  น  นิรุชฺฌิตฺถ  ตสฺส  จิตฺตํ  น  นิรุชฺฌิสฺสตีติ:  นตฺถิ ฯ ยสฺส วา ปน
จิตฺตํ น นิรุชฺฌิสฺสติ ตสฺส จิตฺตํ น นิรุชฺฌิตฺถาติ: นิรุชฺฌิตฺถ ฯ
     [๔๙]    ยสฺส   จิตฺตํ   อุปฺปชฺชติ   ตสฺส   จิตฺตํ   นิรุชฺฌิตฺถาติ:
อามนฺตา  ฯ  ยสฺส  วา  ปน  จิตฺตํ  นิรุชฺฌิตฺถ  ตสฺส  จิตฺตํ  อุปฺปชฺชตีติ:
จิตฺตสฺส    ภงฺคกฺขเณ   นิโรธสมาปนฺนานํ   อสญฺญสตฺตานํ   เตสํ   จิตฺตํ
นิรุชฺฌิตฺถ   โน  จ  เตสํ  จิตฺตํ  อุปฺปชฺชติ  จิตฺตสฺส  อุปฺปาทกฺขเณ  เตสํ
จิตฺตํ  นิรุชฺฌิตฺถ  เจว  อุปฺปชฺชติ  จ  ฯ  ยสฺส  จิตฺตํ  น  อุปฺปชฺชติ ตสฺส
จิตฺตํ  น  นิรุชฺฌิตฺถาติ:  นิรุชฺฌิตฺถ  ฯ  ยสฺส  วา  ปน  จิตฺตํ น นิรุชฺฌิตฺถ
ตสฺส   จิตฺตํ   น   อุปฺปชฺชตีติ:  นตฺถิ  ฯ  ยสฺส  จิตฺตํ  อุปฺปชฺชติ  ตสฺส
จิตฺตํ   นิรุชฺฌิสฺสตีติ:   อามนฺตา   ฯ  ยสฺส  วา  ปน  จิตฺตํ  นิรุชฺฌิสฺสติ
ตสฺส    จิตฺตํ    อุปฺปชฺชตีติ:   จิตฺตสฺส   ภงฺคกฺขเณ   นิโรธสมาปนฺนานํ
