อุปปชฺชนฺตานํ  เตสํ  ฆานินฺทฺริยํ  น  อุปฺปชฺชติ  โน  จ  เตสํ  จกฺขุนฺทฺริยํ
น     อุปฺปชฺชติ     สพฺเพสํ     จวนฺตานํ    อฆานกานํ    อจกฺขุกานํ
อุปฺปชฺชนฺตานํ    เตสํ    ฆานินฺทฺริยญฺจ    น   อุปฺปชฺชติ   จกฺขุนฺทฺริยญฺจ
น อุปฺปชฺชติ ฯ
     [๖๐๖]   ยสฺส   จกฺขุนฺทฺริยํ   น   อุปฺปชฺชติ   ตสฺส   อิตฺถินฺทฺริยํ
น   อุปฺปชฺชตีติ:   อจกฺขุกานํ   อิตฺถีนํ   อุปปชฺชนฺตีนํ   ตาสํ  จกฺขุนฺทฺริยํ
น  อุปฺปชฺชติ  โน  จ  ตาสํ  อิตฺถินฺทฺริยํ  น  อุปฺปชฺชติ  สพฺเพสํ จวนฺตานํ
อจกฺขุกานํ   นอิตฺถีนํ   อุปปชฺชนฺตานํ   เตสํ  จกฺขุนฺทฺริยญฺจ  น  อุปฺปชฺชติ
อิตฺถินฺทฺริยญฺจ    น    อุปฺปชฺชติ    ฯ   ยสฺส   วา   ปน   อิตฺถินฺทฺริยํ
น   อุปฺปชฺชติ   ตสฺส   จกฺขุนฺทฺริยํ  น  อุปฺปชฺชตีติ:  นอิตฺถีนํ  สจกฺขุกานํ
อุปปชฺชนฺตานํ  เตสํ  อิตฺถินฺทฺริยํ  น  อุปฺปชฺชติ  โน  จ  เตสํ  จกฺขุนฺทฺริยํ
น   อุปฺปชฺชติ   สพฺเพสํ   จวนฺตานํ   นอิตฺถีนํ  อจกฺขุกานํ  อุปปชฺชนฺตานํ
เตสํ อิตฺถินฺทฺริยญฺจ น อุปฺปชฺชติ จกฺขุนฺทฺริยญฺจ น อุปฺปชฺชติ ฯ
     [๖๐๗]   ยสฺส   จกฺขุนฺทฺริยํ   น   อุปฺปชฺชติ   ตสฺส   ปุริสินฺทฺริยํ
น   อุปฺปชฺชตีติ:   อจกฺขุกานํ   ปุริสานํ  อุปปชฺชนฺตานํ  เตสํ  จกฺขุนฺทฺริยํ
น  อุปฺปชฺชติ  โน  จ  เตสํ  ปุริสินฺทฺริยํ  น  อุปฺปชฺชติ  สพฺเพสํ จวนฺตานํ
อจกฺขุกานํ      นปุริสานํ     อุปปชฺชนฺตานํ     เตสํ     จกฺขุนฺทฺริยญฺจ
น  อุปฺปชฺชติ  ปุริสินฺทฺริยญฺจ  น  อุปฺปชฺชติ  ฯ  ยสฺส  วา  ปน ปุริสินฺทฺริยํ
น   อุปฺปชฺชติ   ตสฺส  จกฺขุนฺทฺริยํ  น  อุปฺปชฺชตีติ:  นปุริสานํ  สจกฺขุกานํ
อุปปชฺชนฺตานํ  เตสํ  ปุริสินฺทฺริยํ  น  อุปฺปชฺชติ  โน  จ  เตสํ  จกฺขุนฺทฺริยํ
