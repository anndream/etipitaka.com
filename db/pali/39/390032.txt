ยสฺส  ยํ  จิตฺตํ  น  อุปฺปชฺชติ  ตสฺส  ตํ  จิตฺตํ  น อุปฺปนฺนนฺติ: ภงฺคกฺขเณ
จิตฺตํ   น  อุปฺปชฺชติ  โน  จ  ตสฺส  ตํ  จิตฺตํ  น  อุปฺปนฺนํ  อตีตานาคตํ
จิตฺตํ   น   เจว   อุปฺปชฺชติ   น  จ  อุปฺปนฺนํ  ฯ  ยสฺส  วา  ปน  ยํ
จิตฺตํ น อุปฺปนฺนํ ตสฺส ตํ จิตฺตํ น อุปฺปชฺชตีติ: อามนฺตา ฯ
     [๗๔]   ยสฺส   ยํ   จิตฺตํ  นิรุชฺฌติ  ตสฺส  ตํ  จิตฺตํ  อุปฺปนฺนนฺติ:N
อามนฺตา   ฯ   ยสฺส   วา   ปน   ยํ  จิตฺตํ  อุปฺปนฺนํ  ตสฺส  ตํ  จิตฺตํ
นิรุชฺฌตีติ:   อุปฺปาทกฺขเณ   จิตฺตํ   อุปฺปนฺนํ   โน   จ  ตสฺส  ตํ  จิตฺตํ
นิรุชฺฌติ   ภงฺคกฺขเณ   จิตฺตํ   อุปฺปนฺนญฺเจว   นิรุชฺฌติ   จ   ฯ   ยสฺส
ยํ   จิตฺตํ   น  นิรุชฺฌติ  ตสฺส  ตํ  จิตฺตํ  น  อุปฺปนฺนนฺติ:  อุปฺปาทกฺขเณ
จิตฺตํ   น   นิรุชฺฌติ  โน  จ  ตสฺส  ตํ  จิตฺตํ  น  อุปฺปนฺนํ  อตีตานาคตํ
จิตฺตํ  น  เจว  นิรุชฺฌติ  น  จ  อุปฺปนฺนํ  ฯ  ยสฺส  วา  ปน  ยํ  จิตฺตํ
น อุปฺปนฺนํ ตสฺส ตํ จิตฺตํ น นิรุชฺฌตีติ: อามนฺตา ฯ
     [๗๕]  ยสฺส  ยํ  จิตฺตํ  อุปฺปชฺชติ  ตสฺส  ตํ  จิตฺตํ  อุปฺปชฺชิตฺถาติ:
โน   ฯ   ยสฺส   วา   ปน   ยํ   จิตฺตํ   อุปฺปชฺชิตฺถ  ตสฺส  ตํ  จิตฺตํ
อุปฺปชฺชตีติ:   โน   ฯ   ยสฺส  ยํ  จิตฺตํ  น  อุปฺปชฺชติ  ตสฺส  ตํ  จิตฺตํ
น   อุปฺปชฺชิตฺถาติ:  อตีตํ  จิตฺตํ  น  อุปฺปชฺชติ  โน  จ  ตสฺส  ตํ  จิตฺตํ
น  อุปฺปชฺชิตฺถ  ภงฺคกฺขเณ  อนาคตญฺจ  จิตฺตํ  น  เจว  อุปฺปชฺชติ  น  จ
อุปฺปชฺชิตฺถ  ฯ  ยสฺส  วา  ปน  ยํ  จิตฺตํ  น  อุปฺปชฺชิตฺถ  ตสฺส  ตํ จิตฺตํ
น   อุปฺปชฺชตีติ:   อุปฺปาทกฺขเณ   จิตฺตํ   น  อุปฺปชฺชิตฺถ  โน  จ  ตสฺส
ตํ  จิตฺตํ  น  อุปฺปชฺชติ  ภงฺคกฺขเณ  อนาคตญฺจ  จิตฺตํ  น เจว อุปฺปชฺชิตฺถ
