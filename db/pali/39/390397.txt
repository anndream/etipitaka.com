ตสฺส    ฆานินฺทฺริยํ    อุปฺปชฺชตีติ:    สพฺเพสํ    จวนฺตานํ   อฆานกานํ
อุปปชฺชนฺตานํ   เตสํ  สทฺธินฺทฺริยํ  อุปฺปชฺชิสฺสติ  โน  จ  เตสํ  ฆานินฺทฺริยํ
อุปฺปชฺชติ      สฆานกานํ     อุปปชฺชนฺตานํ     เตสํ     สทฺธินฺทฺริยญฺจ
อุปฺปชฺชิสฺสติ ฆานินฺทฺริยญฺจ อุปฺปชฺชติ ฯ
     [๑๐๙๑]   ยสฺส   ฆานินฺทฺริยํ  อุปฺปชฺชติ  ตสฺส  ปญฺญินฺทฺริยํ  ฯเปฯ
มนินฺทฺริยํ    อุปฺปชฺชิสฺสตีติ:    ปจฺฉิมภวิกานํ   กามาวจรํ   อุปปชฺชนฺตานํ
เตสํ   ฆานินฺทฺริยํ   อุปฺปชฺชติ   โน   จ   เตสํ  มนินฺทฺริยํ  อุปฺปชฺชิสฺสติ
อิตเรสํ    สฆานกานํ   อุปปชฺชนฺตานํ   เตสํ   ฆานินฺทฺริยญฺจ   อุปฺปชฺชติ
มนินฺทฺริยญฺจ   อุปฺปชฺชิสฺสติ   ฯ   ยสฺส  วา  ปน  มนินฺทฺริยํ  อุปฺปชฺชิสฺสติ
ตสฺส    ฆานินฺทฺริยํ    อุปฺปชฺชตีติ:    สพฺเพสํ    จวนฺตานํ   อฆานกานํ
อุปปชฺชนฺตานํ   เตสํ   มนินฺทฺริยํ  อุปฺปชฺชิสฺสติ  โน  จ  เตสํ  ฆานินฺทฺริยํ
อุปฺปชฺชติ      สฆานกานํ      อุปปชฺชนฺตานํ     เตสํ     มนินฺทฺริยญฺจ
อุปฺปชฺชิสฺสติ ฆานินฺทฺริยญฺจ อุปฺปชฺชติ ฯ
     [๑๐๙๒]    ยสฺส    อิตฺถินฺทฺริยํ    อุปฺปชฺชติ   ตสฺส   ปุริสินฺทฺริยํ
อุปฺปชฺชิสฺสตีติ:   ปจฺฉิมภวิกานํ   อิตฺถีนํ   อุปปชฺชนฺตีนํ   ยา  จ  อิตฺถิโย
รูปาวจรํ   อรูปาวจรํ   อุปปชฺชิตฺวา   ปรินิพฺพายิสฺสนฺติ  ยา  จ  อิตฺถิโย
เอเตเนว   ภาเวน   กติจิ   ภเว   ทสฺเสตฺวา  ปรินิพฺพายิสฺสนฺติ  ตาสํ
อุปปชฺชนฺตีนํ   ตาสํ   อิตฺถินฺทฺริยํ   อุปฺปชฺชติ  โน  จ  ตาสํ  ปุริสินฺทฺริยํ
อุปฺปชฺชิสฺสติ    อิตราสํ    อิตฺถีนํ   อุปปชฺชนฺตีนํ   ตาสํ   อิตฺถินฺทฺริยญฺจ
อุปฺปชฺชติ   ปุริสินฺทฺริยญฺจ   อุปฺปชฺชิสฺสติ  ฯ  ยสฺส  วา  ปน  ปุริสินฺทฺริยํ
