มนินฺทฺริยํ  น  อุปฺปชฺชตีติ:  อามนฺตา  ฯ  ยสฺส  วา  ปน  ยตฺถ มนินฺทฺริยํ
น   อุปฺปชฺชติ   ตสฺส   ตตฺถ   ชีวิตินฺทฺริยํ   น  อุปฺปชฺชตีติ:  อจิตฺตกานํ
อุปปชฺชนฺตานํ   เตสํ   ตตฺถ   มนินฺทฺริยํ   น   อุปฺปชฺชติ  โน  จ  เตสํ
ตตฺถ   ชีวิตินฺทฺริยํ   น   อุปฺปชฺชติ  สพฺเพสํ  จวนฺตานํ  ปวตฺเต  จิตฺตสฺส
ภงฺคกฺขเณ   เตสํ   ตตฺถ   มนินฺทฺริยญฺจ   น   อุปฺปชฺชติ   ชีวิตินฺทฺริยญฺจ
น อุปฺปชฺชติ ฯ
     [๗๑๐]   ยสฺส   ยตฺถ  โสมนสฺสินฺทฺริยํ  น  อุปฺปชฺชติ  ตสฺส  ตตฺถ
อุเปกฺขินฺทฺริยํ    น   อุปฺปชฺชตีติ:   อุเปกฺขาย   อุปปชฺชนฺตานํ   ปวตฺเต
อุเปกฺขาสมฺปยุตฺตจิตฺตสฺส    อุปฺปาทกฺขเณ   เตสํ   ตตฺถ   โสมนสฺสินฺทฺริยํใ
น  อุปฺปชฺชติ  โน  จ  เตสํ  ตตฺถ  อุเปกฺขินฺทฺริยํ  น  อุปฺปชฺชติ  สพฺเพสํ
จิตฺตสฺส       ภงฺคกฺขเณ       โสมนสฺสวิปฺปยุตฺตอุเปกฺขาวิปฺปยุตฺตจิตฺตสฺส
อุปฺปาทกฺขเณ     อสญฺญสตฺตานํ     เตสํ     ตตฺถ    โสมนสฺสินฺทฺริยญฺจ
น   อุปฺปชฺชติ  อุเปกฺขินฺทฺริยญฺจ  น  อุปฺปชฺชติ  ฯ  ยสฺส  วา  ปน  ยตฺถ
อุเปกฺขินฺทฺริยํ  น  อุปฺปชฺชติ  ตสฺส  ตตฺถ  โสมนสฺสินฺทฺริยํ  น  อุปฺปชฺชตีติ:
โสมนสฺเสน      อุปปชฺชนฺตานํ     ปวตฺเต     โสมนสฺสสมฺปยุตฺตจิตฺตสฺส
อุปฺปาทกฺขเณ   เตสํ   ตตฺถ  อุเปกฺขินฺทฺริยํ  น  อุปฺปชฺชติ  โน  จ  เตสํ
ตตฺถ   โสมนสฺสินฺทฺริยํ   น   อุปฺปชฺชติ   สพฺเพสํ   จิตฺตสฺส   ภงฺคกฺขเณ
อุเปกฺขาวิปฺปยุตฺตโสมนสฺสวิปฺปยุตฺตจิตฺตสฺส    อุปฺปาทกฺขเณ    อสญฺญสตฺตานํ
เตสํ    ตตฺถ    อุเปกฺขินฺทฺริยญฺจ    น    อุปฺปชฺชติ   โสมนสฺสินฺทฺริยญฺจ
น อุปฺปชฺชติ ฯ
