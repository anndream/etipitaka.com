อุปฺปชฺชติ  ฯ  ยสฺส  วา  ปน  สทฺธินฺทฺริยํ  อุปฺปชฺชติ  ตสฺส โสมนสฺสินฺทฺริยํ
อุปฺปชฺชตีติ:   สเหตุกานํ   วินา   โสมนสฺเสน   อุปปชฺชนฺตานํ   ปวตฺเต
สทฺธาสมฺปยุตฺตโสมนสฺสวิปฺปยุตฺตจิตฺตสฺส   อุปฺปาทกฺขเณ   เตสํ   สทฺธินฺทฺริยํ
อุปฺปชฺชติ    โน   จ   เตสํ   โสมนสฺสินฺทฺริยํ   อุปฺปชฺชติ   โสมนสฺเสน
อุปปชฺชนฺตานํ       ปวตฺเต       สทฺธาสมฺปยุตฺตโสมนสฺสสมฺปยุตฺตจิตฺตสฺส
อุปฺปาทกฺขเณ    เตสํ    สทฺธินฺทฺริยญฺจ    อุปฺปชฺชติ    โสมนสฺสินฺทฺริยญฺจ
อุปฺปชฺชติ ฯ
     [๕๒๖]    ยสฺส   โสมนสฺสินฺทฺริยํ   อุปฺปชฺชติ   ตสฺส   ปญฺญินฺทฺริยํ
อุปฺปชฺชตีติ:    โสมนสฺเสน    ญาณวิปฺปยุตฺตานํ   อุปปชฺชนฺตานํ   ปวตฺเต
โสมนสฺสสมฺปยุตฺตญาณวิปฺปยุตฺตจิตฺตสฺส         อุปฺปาทกฺขเณ        เตสํ
โสมนสฺสินฺทฺริยํ    อุปฺปชฺชติ    โน   จ   เตสํ   ปญฺญินฺทฺริยํ   อุปฺปชฺชติ
โสมนสฺเสน        ญาณสมฺปยุตฺตานํ       อุปปชฺชนฺตานํ       ปวตฺเต
โสมนสฺสสมฺปยุตฺตญาณสมฺปยุตฺตจิตฺตสฺส  อุปฺปาทกฺขเณ  เตสํ โสมนสฺสินฺทฺริยญฺจ
อุปฺปชฺชติ   ปญฺญินฺทฺริยญฺจ   อุปฺปชฺชติ   ฯ   ยสฺส   วา  ปน  ปญฺญินฺทฺริยํ
อุปฺปชฺชติ   ตสฺส   โสมนสฺสินฺทฺริยํ   อุปฺปชฺชตีติ:   ญาณสมฺปยุตฺตานํ  วินา
โสมนสฺเสน   อุปปชฺชนฺตานํ  ปวตฺเต  ญาณสมฺปยุตฺตโสมนสฺสวิปฺปยุตฺตจิตฺตสฺส
อุปฺปาทกฺขเณ    เตสํ    ปญฺญินฺทฺริยํ    อุปฺปชฺชติ    โน    จ    เตสํ
โสมนสฺสินฺทฺริยํ   อุปฺปชฺชติ   ญาณสมฺปยุตฺตานํ   โสมนสฺเสน  อุปปชฺชนฺตานํ
ปวตฺเต        ญาณสมฺปยุตฺตโสมนสฺสสมฺปยุตฺตจิตฺตสฺส       อุปฺปาทกฺขเณ
เตสํ ปญฺญินฺทฺริยญฺจ อุปฺปชฺชติ โสมนสฺสินฺทฺริยญฺจ อุปฺปชฺชติ ฯ
