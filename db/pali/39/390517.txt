     [๑๓๒๕]   ยสฺส   ยตฺถ   ปุริสินฺทฺริยํ  น  อุปฺปชฺชิตฺถ  ตสฺส  ตตฺถ
สทฺธินฺทฺริยํ  ฯเปฯ  ปญฺญินฺทฺริยํ  มนินฺทฺริยํ  น อุปฺปชฺชิสฺสตีติ: รูปาวจรานํ
อรูปาวจรานํ    เตสํ   ตตฺถ   ปุริสินฺทฺริยํ   น   อุปฺปชฺชิตฺถ   โน   จ
เตสํ    ตตฺถ   มนินฺทฺริยํ   น   อุปฺปชฺชิสฺสติ   รูปาวจเร   อรูปาวจเร
ปจฺฉิมภวิกานํ      อสญฺญสตฺตานํ      เตสํ     ตตฺถ     ปุริสินฺทฺริยญฺจ
น   อุปฺปชฺชิตฺถ  มนินฺทฺริยญฺจ  น  อุปฺปชฺชิสฺสติ  ฯ  ยสฺส  วา  ปน  ยตฺถ
มนินฺทฺริยํ  น  อุปฺปชฺชิสฺสติ  ตสฺส  ตตฺถ  ปุริสินฺทฺริยํ  น  อุปฺปชฺชิตฺถาติ:
กามาวจเร   ปจฺฉิมภวิกานํ   เตสํ   ตตฺถ   มนินฺทฺริยํ   น  อุปฺปชฺชิสฺสติ
โน  จ   เตสํ  ตตฺถ  ปุริสินฺทฺริยํ  น  อุปฺปชฺชิตฺถ  รูปาวจเร อรูปาวจเร
ปจฺฉิมภวิกานํ      อสญฺญสตฺตานํ      เตสํ      ตตฺถ     มนินฺทฺริยญฺจ
น อุปฺปชฺชิสฺสติ ปุริสินฺทฺริยญฺจ น อุปฺปชฺชิตฺถ ฯ
     [๑๓๒๖]   ยสฺส   ยตฺถ   ชีวิตินฺทฺริยํ  น  อุปฺปชฺชิตฺถ  ตสฺส  ตตฺถ
โสมนสฺสินฺทฺริยํ   น   อุปฺปชฺชิสฺสตีติ:   อุปฺปชฺชิสฺสติ   ฯ  ยสฺส  วา  ปน
ยตฺถ    โสมนสฺสินฺทฺริยํ    น   อุปฺปชฺชิสฺสติ   ตสฺส   ตตฺถ   ชีวิตินฺทฺริยํ
น อุปฺปชฺชิตฺถาติ: อุปฺปชฺชิตฺถ ฯ
     [๑๓๒๗]   ยสฺส   ยตฺถ   ชีวิตินฺทฺริยํ  น  อุปฺปชฺชิตฺถ  ตสฺส  ตตฺถ
อุเปกฺขินฺทฺริยํ      ฯเปฯ      สทฺธินฺทฺริยํ     ปญฺญินฺทฺริยํ     มนินฺทฺริยํ
น   อุปฺปชฺชิสฺสตีติ:   อุปฺปชฺชิสฺสติ   ฯ  ยสฺส  วา  ปน  ยตฺถ  มนินฺทฺริยํ
น อุปฺปชฺชิสฺสติ ตสฺส ตตฺถ ชีวิตินฺทฺริยํ น อุปฺปชฺชิตฺถาติ อุปฺปชฺชิตฺถ ฯ
     [๑๓๒๘]  ยสฺส  ยตฺถ  โสมนสฺสินฺทฺริยํ  น  อุปฺปชฺชิตฺถ  ตสฺส  ตตฺถ
