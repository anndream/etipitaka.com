อุปปชฺชนฺตีนํ   ตาสํ   ตตฺถ   ปญฺญินฺทฺริยํ   น   อุปฺปชฺชติ  โน  จ  ตาสํ
ตตฺถ   อิตฺถินฺทฺริยํ   น   อุปฺปชฺชติ   สพฺเพสํ  จวนฺตานํ  ญาณวิปฺปยุตฺตานํ
นอิตฺถีนํ    อุปปชฺชนฺตานํ   เตสํ   ตตฺถ   ปญฺญินฺทฺริยญฺจ   น   อุปฺปชฺชติ
อิตฺถินฺทฺริยญฺจ น อุปฺปชฺชติ ฯ
     [๖๙๘]   ยสฺส   ยตฺถ   อิตฺถินฺทฺริยํ   น   อุปฺปชฺชติ  ตสฺส  ตตฺถ
มนินฺทฺริยํ   น   อุปฺปชฺชตีติ:   นอิตฺถีนํ   สจิตฺตกานํ  อุปปชฺชนฺตานํ  เตสํ
ตตฺถ   อิตฺถินฺทฺริยํ   น   อุปฺปชฺชติ   โน   จ   เตสํ   ตตฺถ  มนินฺทฺริยํ
น   อุปฺปชฺชติ   สพฺเพสํ   จวนฺตานํ   อจิตฺตกานํ   อุปปชฺชนฺตานํ   เตสํ
ตตฺถ   อิตฺถินฺทฺริยญฺจ   น   อุปฺปชฺชติ   มนินฺทฺริยญฺจ   น   อุปฺปชฺชติ  ฯ
ยสฺส   วา  ปน  ยตฺถ  มนินฺทฺริยํ  น  อุปฺปชฺชติ  ตสฺส  ตตฺถ  อิตฺถินฺทฺริยํ
น อุปฺปชฺชตีติ: อามนฺตา ฯ
     [๖๙๙]   ยสฺส   ยตฺถ   ปุริสินฺทฺริยํ   น   อุปฺปชฺชติ  ตสฺส  ตตฺถ
ชีวิตินฺทฺริยํ   น   อุปฺปชฺชตีติ:   นปุริสานํ   อุปปชฺชนฺตานํ   เตสํ   ตตฺถ
ปุริสินฺทฺริยํ  น  อุปฺปชฺชติ  โน  จ  เตสํ  ตตฺถ  ชีวิตินฺทฺริยํ  น  อุปฺปชฺชติ
สพฺเพสํ  จวนฺตานํ  เตสํ  ตตฺถ  ปุริสินฺทฺริยญฺจ  น  อุปฺปชฺชติ ชีวิตินฺทฺริยญฺจ
น   อุปฺปชฺชติ   ฯ   ยสฺส   วา   ปน  ยตฺถ  ชีวิตินฺทฺริยํ  น  อุปฺปชฺชติ
ตสฺส ตตฺถ ปุริสินฺทฺริยํ น อุปฺปชฺชตีติ: อามนฺตา ฯ
     [๗๐๐]   ยสฺส   ยตฺถ   ปุริสินฺทฺริยํ   น   อุปฺปชฺชติ  ตสฺส  ตตฺถ
โสมนสฺสินฺทฺริยํ  น  อุปฺปชฺชตีติ:  นปุริสานํ  โสมนสฺเสน อุปปชฺชนฺตานํ เตสํ
ตตฺถ   ปุริสินฺทฺริยํ   น   อุปฺปชฺชติ  โน  จ  เตสํ  ตตฺถ  โสมนสฺสินฺทฺริยํ
