เตสํ อุเปกฺขินฺทฺริยญฺจ อุปฺปชฺชิสฺสติ ชีวิตินฺทฺริยญฺจ อุปฺปชฺชติ ฯ
     [๑๑๐๕]   ยสฺส   ชีวิตินฺทฺริยํ  อุปฺปชฺชติ  ตสฺส  สทฺธินฺทฺริยํ  ฯเปฯ
ปญฺญินฺทฺริยํ        มนินฺทฺริยํ        อุปฺปชฺชิสฺสตีติ:       ปจฺฉิมจิตฺตสฺส
อุปฺปาทกฺขเณ   เตสํ   ชีวิตินฺทฺริยํ   อุปฺปชฺชติ   โน  จ  เตสํ  มนินฺทฺริยํ
อุปฺปชฺชิสฺสติ   อิตเรสํ   อุปปชฺชนฺตานํ   ปวตฺเต   จิตฺตสฺส  อุปฺปาทกฺขเณ
เตสํ    ชีวิตินฺทฺริยญฺจ    อุปฺปชฺชติ    มนินฺทฺริยญฺจ    อุปฺปชฺชิสฺสติ    ฯ
ยสฺส    วา    ปน    มนินฺทฺริยํ    อุปฺปชฺชิสฺสติ    ตสฺส    ชีวิตินฺทฺริยํ
อุปฺปชฺชตีติ:    สพฺเพสํ    จวนฺตานํ    ปวตฺเต    จิตฺตสฺส   ภงฺคกฺขเณ
เตสํ     มนินฺทฺริยํ    อุปฺปชฺชิสฺสติ    โน    จ    เตสํ    ชีวิตินฺทฺริยํ
อุปฺปชฺชติ    สพฺเพสํ   อุปปชฺชนฺตานํ   ปวตฺเต   จิตฺตสฺส   อุปฺปาทกฺขเณ
เตสํ มนินฺทฺริยญฺจ อุปฺปชฺชิสฺสติ ชีวิตินฺทฺริยญฺจ อุปฺปชฺชติ ฯ
     [๑๑๐๖]   ยสฺส   โสมนสฺสินฺทฺริยํ   อุปฺปชฺชติ  ตสฺส  อุเปกฺขินฺทฺริยํ
อุปฺปชฺชิสฺสตีติ:        โสมนสฺสสมฺปยุตฺตปจฺฉิมจิตฺตสฺส       อุปฺปาทกฺขเณ
ยสฺส    จิตฺตสฺส    อนนฺตรา   โสมนสฺสสมฺปยุตฺตปจฺฉิมจิตฺตํ   อุปฺปชฺชิสฺสติ
ตสฺส    จิตฺตสฺส    อุปฺปาทกฺขเณ    เตสํ    โสมนสฺสินฺทฺริยํ   อุปฺปชฺชติ
โน    จ   เตสํ   อุเปกฺขินฺทฺริยํ   อุปฺปชฺชิสฺสติ   อิตเรสํ   โสมนสฺเสน
อุปปชฺชนฺตานํ     ปวตฺเต     โสมนสฺสสมฺปยุตฺตจิตฺตสฺส     อุปฺปาทกฺขเณ
เตสํ   โสมนสฺสินฺทฺริยญฺจ   อุปฺปชฺชติ   อุเปกฺขินฺทฺริยญฺจ   อุปฺปชฺชิสฺสติ  ฯ
ยสฺส   วา   ปน   อุเปกฺขินฺทฺริยํ   อุปฺปชฺชิสฺสติ   ตสฺส   โสมนสฺสินฺทฺริยํ
อุปฺปชฺชตีติ:    สพฺเพสํ   จิตฺตสฺส   ภงฺคกฺขเณ   โสมนสฺสวิปฺปยุตฺตจิตฺตสฺส
