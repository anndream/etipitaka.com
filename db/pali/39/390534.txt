     [๑๓๘๑]   โย   โทมนสฺสินฺทฺริยํ   ปชหิสฺสติ  โส  อญฺญาตาวินฺทฺริยํ
สจฺฉิกริสฺสตีติ:    อามนฺตา    ฯ    โย   วา   ปน   อญฺญาตาวินฺทฺริยํ
สจฺฉิกริสฺสติ    โส    โทมนสฺสินฺทฺริยํ    ปชหิสฺสตีติ:    ตโย   ปุคฺคลา
อญฺญาตาวินฺทฺริยํ   สจฺฉิกริสฺสนฺติ   โน   จ   โทมนสฺสินฺทฺริยํ   ปชหิสฺสนฺติ
ปญฺจ    ปุคฺคลา   อญฺญาตาวินฺทฺริยญฺจ   สจฺฉิกริสฺสนฺติ   โทมนสฺสินฺทฺริยญฺจ
ปชหิสฺสนฺติ ฯ
     [๑๓๘๒]    โย    อนญฺญาตญฺญสฺสามีตินฺทฺริยํ    ภาเวสฺสติ    โส
อญฺญินฺทฺริยํ   ภาเวสฺสตีติ:   อามนฺตา   ฯ   โย   วา  ปน  อญฺญินฺทฺริยํ
ภาเวสฺสติ   โส   อนญฺญาตญฺญสฺสามีตินฺทฺริยํ   ภาเวสฺสตีติ:   ฉ  ปุคฺคลา
อญฺญินฺทฺริยํ     ภาเวสฺสนฺติ     โน     จ     อนญฺญาตญฺญสฺสามีตินฺทฺริยํ
ภาเวสฺสนฺติ   เย   ปุถุชฺชนา   มคฺคํ   ปฏิลภิสฺสนฺติ   เต  อญฺญินฺทฺริยญฺจ
ภาเวสฺสนฺติ อนญฺญาตญฺญสฺสามีตินฺทฺริยญฺจ ภาเวสฺสนฺติ ฯ
     [๑๓๘๓]    โย    อนญฺญาตญฺญสฺสามีตินฺทฺริยํ    ภาเวสฺสติ    โส
อญฺญาตาวินฺทฺริยํ    สจฺฉิกริสฺสตีติ:    อามนฺตา    ฯ   โย   วา   ปน
อญฺญาตาวินฺทฺริยํ      สจฺฉิกริสฺสติ      โส     อนญฺญาตญฺญสฺสามีตินฺทฺริยํ
ภาเวสฺสตีติ:     สตฺต     ปุคฺคลา    อญฺญาตาวินฺทฺริยํ    สจฺฉิกริสฺสนฺติ
โน    จ    อนญฺญาตญฺญสฺสามีตินฺทฺริยํ    ภาเวสฺสนฺติ    เย   ปุถุชฺชนา
มคฺคํ     ปฏิลภิสฺสนฺติ     เต     อญฺญาตาวินฺทฺริยญฺจ     สจฺฉิกริสฺสนฺติ
อนญฺญาตญฺญสฺสามีตินฺทฺริยญฺจ ภาเวสฺสนฺติ ฯ
     [๑๓๘๔]   โย   อญฺญินฺทฺริยํ   ภาเวสฺสติ   โส   อญฺญาตาวินฺทฺริยํ  สจฺฉิกริสฺสตีติ:
