อกุสลวิปฺปยุตฺตจิตฺตสฺส   ภงฺคกฺขเณ   อสญฺญสตฺตานํ   เตสํ  ตตฺถ  อกุสลา
ธมฺมา   น   นิรุชฺฌนฺติ   โน   จ   เตสํ   ตตฺถ   อพฺยากตา   ธมฺมา
น   นิรุชฺฌิสฺสนฺติ   ปจฺฉิมจิตฺตสฺส   ภงฺคกฺขเณ   เตสํ  ตตฺถ  อกุสลา  จ
ธมฺมา   น  นิรุชฺฌนฺติ  อพฺยากตา  จ  ธมฺมา  น  นิรุชฺฌิสฺสนฺติ  ฯ  ยสฺส
วา  ปน  ยตฺถ  อพฺยากตา  ธมฺมา  น  นิรุชฺฌิสฺสนฺติ  ตสฺส  ตตฺถ อกุสลา
ธมฺมา น นิรุชฺฌนฺตีติ: อามนฺตา ฯ
                     _______________________
     [๒๖๘]   ยสฺส   กุสลา  ธมฺมา  นิรุชฺฌิตฺถ  ตสฺส  อกุสลา  ธมฺมา
นิรุชฺฌิสฺสนฺตีติ:   อคฺคมคฺคสมงฺคีนํ   อรหนฺตานํ   ยสฺส  จิตฺตสฺส  อนนฺตรา
อคฺคมคฺคํ   ปฏิลภิสฺสนฺติ   เตสํ   กุสลา   ธมฺมา   นิรุชฺฌิตฺถ   โน   จ
เตสํ    อกุสลา   ธมฺมา   นิรุชฺฌิสฺสนฺติ   อิตเรสํ   เตสํ   กุสลา   จ
ธมฺมา   นิรุชฺฌิตฺถ  อกุสลา  จ  ธมฺมา  นิรุชฺฌิสฺสนฺติ  ฯ  ยสฺส  วา  ปน
อกุสลา      ธมฺมา      นิรุชฺฌิสฺสนฺติ     ตสฺส     กุสลา     ธมฺมา
นิรุชฺฌิตฺถาติ: อามนฺตา ฯ
     [๒๖๙]  ยสฺส  กุสลา  ธมฺมา  นิรุชฺฌิตฺถ  ตสฺส  อพฺยากตา  ธมฺมา
นิรุชฺฌิสฺสนฺตีติ:    ปจฺฉิมจิตฺตสฺส    ภงฺคกฺขเณ    เตสํ   กุสลา   ธมฺมา
นิรุชฺฌิตฺถ   โน   จ   เตสํ   อพฺยากตา   ธมฺมา  นิรุชฺฌิสฺสนฺติ  อิตเรสํ
เตสํ  กุสลา  จ  ธมฺมา  นิรุชฺฌิตฺถ  อพฺยากตา  จ  ธมฺมา นิรุชฺฌิสฺสนฺติ ฯ
ยสฺส   วา   ปน  อพฺยากตา  ธมฺมา  นิรุชฺฌิสฺสนฺติ  ตสฺส  กุสลา  ธมฺมา
นิรุชฺฌิตฺถาติ: อามนฺตา ฯ
