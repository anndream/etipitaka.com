     [๕๖๙]  ยสฺส  ยตฺถ  ฆานินฺทฺริยํ  อุปฺปชฺชติ  ตสฺส  ตตฺถ ปุริสินฺทฺริยํ
อุปฺปชฺชตีติ:    สฆานกานํ    นปุริสานํ    อุปปชฺชนฺตานํ    เตสํ   ตตฺถ
ฆานินฺทฺริยํ   อุปฺปชฺชติ   โน   จ   เตสํ   ตตฺถ   ปุริสินฺทฺริยํ  อุปฺปชฺชติ
สฆานกานํ    ปุริสานํ    อุปปชฺชนฺตานํ    เตสํ    ตตฺถ   ฆานินฺทฺริยญฺจ
อุปฺปชฺชติ  ปุริสินฺทฺริยญฺจ  อุปฺปชฺชติ  ฯ  ยสฺส  วา  ปน  ยตฺถ  ปุริสินฺทฺริยํ
อุปฺปชฺชติ   ตสฺส   ตตฺถ   ฆานินฺทฺริยํ   อุปฺปชฺชตีติ:  ปุริสานํ  อฆานกานํ
อุปปชฺชนฺตานํ   เตสํ   ตตฺถ  ปุริสินฺทฺริยํ  อุปฺปชฺชติ  โน  จ  เตสํ  ตตฺถ
ฆานินฺทฺริยํ    อุปฺปชฺชติ    ปุริสานํ    สฆานกานํ   อุปปชฺชนฺตานํ   เตสํ
ตตฺถ ปุริสินฺทฺริยญฺจ อุปฺปชฺชติ ฆานินฺทฺริยญฺจ อุปฺปชฺชติ ฯ
     [๕๗๐]  ยสฺส  ยตฺถ  ฆานินฺทฺริยํ  อุปฺปชฺชติ  ตสฺส  ตตฺถ ชีวิตินฺทฺริยํ
อุปฺปชฺชตีติ:   อามนฺตา  ฯ  ยสฺส  วา  ปน  ยตฺถ  ชีวิตินฺทฺริยํ  อุปฺปชฺชติ
ตสฺส    ตตฺถ    ฆานินฺทฺริยํ    อุปฺปชฺชตีติ:   อฆานกานํ   อุปปชฺชนฺตานํ
เตสํ   ตตฺถ   ชีวิตินฺทฺริยํ   อุปฺปชฺชติ   โน  จ  เตสํ  ตตฺถ  ฆานินฺทฺริยํ
อุปฺปชฺชติ    สฆานกานํ    อุปปชฺชนฺตานํ    เตสํ   ตตฺถ   ชีวิตินฺทฺริยญฺจ
อุปฺปชฺชติ ฆานินฺทฺริยญฺจ อุปฺปชฺชติ ฯ
     [๕๗๑]    ยสฺส    ยตฺถ   ฆานินฺทฺริยํ   อุปฺปชฺชติ   ตสฺส   ตตฺถ
โสมนสฺสินฺทฺริยํ  อุปฺปชฺชตีติ:  สฆานกานํ  วินา  โสมนสฺเสน  อุปปชฺชนฺตานํ
เตสํ   ตตฺถ  ฆานินฺทฺริยํ  อุปฺปชฺชติ  โน  จ  เตสํ  ตตฺถ  โสมนสฺสินฺทฺริยํ
อุปฺปชฺชติ  สฆานกานํ  โสมนสฺเสน  อุปฺปชฺชนฺตานํ  เตสํ ตตฺถ ฆานินฺทฺริยญฺจ
อุปฺปชฺชติ    โสมนสฺสินฺทฺริยญฺจ    อุปฺปชฺชติ    ฯ    ยสฺส    วา   ปน
