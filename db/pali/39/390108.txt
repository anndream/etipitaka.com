     [๒๙๘]   ยสฺส  ยตฺถ  กุสลา  ธมฺมา  น  อุปฺปชฺชนฺติ  ตสฺส  ตตฺถ
อพฺยากตา    ธมฺมา   น   นิรุชฺฌนฺตีติ:   สพฺเพสํ   จวนฺตานํ   ปวตฺเต
จิตฺตสฺส  ภงฺคกฺขเณ  เตสํ  ตตฺถ  กุสลา  ธมฺมา  น  อุปฺปชฺชนฺติ  โน  จ
เตสํ   ตตฺถ   อพฺยากตา   ธมฺมา  น  นิรุชฺฌนฺติ  สพฺเพสํ  อุปปชฺชนฺตานํ
ปวตฺเต    กุสลวิปฺปยุตฺตจิตฺตสฺส    อุปฺปาทกฺขเณ   อรูเป   กุสลากุสลานํ
ภงฺคกฺขเณ  เตสํ  ตตฺถ  กุสลา  จ  ธมฺมา  น  อุปฺปชฺชนฺติ  อพฺยากตา จ
ธมฺมา   น   นิรุชฺฌนฺติ   ฯ   ยสฺส  วา  ปน  ยตฺถ  อพฺยากตา  ธมฺมา
น   นิรุชฺฌนฺติ   ตสฺส   ตตฺถ  กุสลา  ธมฺมา  น  อุปฺปชฺชนฺตีติ:  กุสลานํ
อุปฺปาทกฺขเณ   เตสํ   ตตฺถ   อพฺยากตา  ธมฺมา  น  นิรุชฺฌนฺติ  โน  จ
เตสํ   ตตฺถ   กุสลา   ธมฺมา   น   อุปฺปชฺชนฺติ  สพฺเพสํ  อุปปชฺชนฺตานํ
ปวตฺเต    กุสลวิปฺปยุตฺตจิตฺตสฺส    อุปฺปาทกฺขเณ   อรูเป   กุสลากุสลานํ
ภงฺคกฺขเณ  เตสํ  ตตฺถ  อพฺยากตา  จ  ธมฺมา  น  นิรุชฺฌนฺติ  กุสลา  จ
ธมฺมา น อุปฺปชฺชนฺติ ฯ
     [๒๙๙]  ยสฺส  ยตฺถ  อกุสลา  ธมฺมา  น  อุปฺปชฺชนฺติ  ตสฺส  ตตฺถ
อพฺยากตา    ธมฺมา   น   นิรุชฺฌนฺตีติ:   สพฺเพสํ   จวนฺตานํ   ปวตฺเต
จิตฺตสฺส   ภงฺคกฺขเณ   เตสํ   ตตฺถ   อกุสลา   ธมฺมา   น  อุปฺปชฺชนฺติ
โน   จ   เตสํ   ตตฺถ   อพฺยากตา   ธมฺมา   น   นิรุชฺฌนฺติ  สพฺเพสํ
อุปปชฺชนฺตานํ    ปวตฺเต   อกุสลวิปฺปยุตฺตจิตฺตสฺส   อุปฺปาทกฺขเณ   อรูเป
กุสสากุสลานํ    ภงฺคกฺขเณ    เตสํ    ตตฺถ    อกุสลา    จ   ธมฺมา
น  อุปฺปชฺชนฺติ  อพฺยากตา  จ  ธมฺมา  น  นิรุชฺฌนฺติ  ฯ  ยสฺส  วา  ปน
