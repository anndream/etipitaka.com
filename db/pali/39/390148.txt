อามนฺตา   ฯ   สติ   สตินฺทฺริยนฺติ:   อามนฺตา   ฯ   สตินฺทฺริยํ  สตีติ:
อามนฺตา   ฯ   สมาธิ   สมาธินฺทฺริยนฺติ:   อามนฺตา   ฯ   สมาธินฺทฺริยํ
สมาธีติ:    อามนฺตา    ฯ    ปญฺญา   ปญฺญินฺทฺริยนฺติ:   อามนฺตา   ฯ
ปญฺญินฺทฺริยํ ปญฺญาติ: อามนฺตา ฯ
     [๓๙๒]      อนญฺญาตญฺญสฺสามีติ      อนญฺญาตญฺญสฺสามีตินฺทฺริยนฺติ:
อามนฺตา      ฯ     อนญฺญาตญฺญสฺสามีตินฺทฺริยํ     อนญฺญาตญฺญสฺสามีตีติ:
อามนฺตา    ฯ    อญฺญํ    อญฺญินฺทฺริยนฺติ:   อามนฺตา   ฯ   อญฺญินฺทฺริยํ
อญฺญนฺติ:      อามนฺตา     ฯ     อญฺญาตาวี     อญฺญาตาวินฺทฺริยนฺติ:
อามนฺตา ฯ อญฺญาตาวินฺทฺริยํ อญฺญาตาวีติ: อามนฺตา ฯ
     [๓๙๓]  น  จกฺขุ  น  จกฺขุนฺทฺริยนฺติ:  อามนฺตา  ฯ  น จกฺขุนฺทฺริยํ
น   จกฺขูติ:   ทิพฺพจกฺขุ   ปญฺญาจกฺขุ   น   จกฺขุนฺทฺริยํ   จกฺขุ  จกฺขุญฺจ
จกฺขุนฺทฺริยญฺจ  ฐเปตฺวา  อวเสสา  น  เจว  จกฺขุ  น  จ  จกฺขุนฺทฺริยํ ฯ
น  โสตํ  น  โสตินฺทฺริยนฺติ:  อามนฺตา  ฯ  น  โสตินฺทฺริยํ  น  โสตนฺติ:
ทิพฺพโสตํ   ตณฺหาโสตํ   น   โสตินฺทฺริยํ   โสตํ   โสตญฺจ  โสตินฺทฺริยญฺจ
ฐเปตฺวา   อวเสสา   น  เจว  โสตํ  น  จ  โสตินฺทฺริยํ  ฯ  น  ฆานํ
น  ฆานินฺทฺริยนฺติ:  อามนฺตา  ฯ  น  ฆานินฺทฺริยํ  น ฆานนฺติ: อามนฺตา ฯ
น  ชิวฺหา  น  ชิวฺหินฺทฺริยนฺติ:  อามนฺตา  ฯ  น  ชิวฺหินฺทฺริยํ  น ชิวฺหาติ:
อามนฺตา  ฯ  น  กาโย  น  กายินฺทฺริยนฺติ:  อามนฺตา  ฯ  น กายินฺทฺริยํ
น   กาโยติ:   กายินฺทฺริยํ   ฐเปตฺวา  อวเสสา  น  กายินฺทฺริยํ  กาโย
กายญฺจ    กายินฺทฺริยญฺจ    ฐเปตฺวา    อวเสสา   น   เจว   กาโย
