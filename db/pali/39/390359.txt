ภเว   ทสฺเสตฺวา   โสมนสฺเสน   อุปปชฺชิตฺวา   ปรินิพฺพายิสฺสนฺติ   ตาสํ
ตตฺถ   อุเปกฺขินฺทฺริยํ   น  อุปฺปชฺชิสฺสติ  โน  จ  ตาสํ  ตตฺถ  อิตฺถินฺทฺริยํ
น    อุปฺปชฺชิสฺสติ    ปจฺฉิมภวิกานํ    อสญฺญสตฺตานํ   เย   จ   ปุริสา
เอเตเนว   ภาเวน   กติจิ  ภเว  ทสฺเสตฺวา  โสมนสฺเสน  อุปปชฺชิตฺวา
ปรินิพฺพายิสฺสนฺติ    เตสํ    ตตฺถ    อุเปกฺขินฺทฺริยญฺจ   น   อุปฺปชฺชิสฺสติ
อิตฺถินฺทฺริยญฺจ น อุปฺปชฺชิสฺสติ ฯ
     [๙๙๘]   ยสฺส   ยตฺถ   อิตฺถินฺทฺริยํ  น  อุปฺปชฺชิสฺสติ  ตสฺส  ตตฺถ
สทฺธินฺทฺริยํ  ฯเปฯ  ปญฺญินฺทฺริยํ  มนินฺทฺริยํ  น อุปฺปชฺชิสฺสตีติ: รูปาวจรานํ
อรูปาวจรานํ   เย   จ   ปุริสา   เอเตเนว   ภาเวน   กติจิ   ภเว
ทสฺเสตฺวา   ปรินิพฺพายิสฺสนฺติ   เตสํ   ตตฺถ  อิตฺถินฺทฺริยํ  น  อุปฺปชฺชิสฺสติ
โน    จ   เตสํ   ตตฺถ   มนินฺทฺริยํ   น   อุปฺปชฺชิสฺสติ   ปจฺฉิมภวิกานํ
อสญฺญสตฺตานํ   เตสํ   ตตฺถ  อิตฺถินฺทฺริยญฺจ  น  อุปฺปชฺชิสฺสติ  มนินฺทฺริยญฺจ
น   อุปฺปชฺชิสฺสติ   ฯ  ยสฺส  วา  ปน  ยตฺถ  มนินฺทฺริยํ  น  อุปฺปชฺชิสฺสติ
ตสฺส ตตฺถ อิตฺถินฺทฺริยํ น อุปฺปชฺชิสฺสตีติ: อามนฺตา ฯ
     [๙๙๙]   ยสฺส   ยตฺถ   ปุริสินฺทฺริยํ  น  อุปฺปชฺชิสฺสติ  ตสฺส  ตตฺถ
ชีวิตินฺทฺริยํ   น   อุปฺปชฺชิสฺสตีติ:   รูปาวจรานํ   อรูปาวจรานํ   ยา  จ
อิตฺถิโย   เอเตเนว   ภาเวน  กติจิ  ภเว  ทสฺเสตฺวา  ปรินิพฺพายิสฺสนฺติ
เตสํ  ตตฺถ  ปุริสินฺทฺริยํ  น  อุปฺปชฺชิสฺสติ  โน  จ  เตสํ  ตตฺถ ชีวิตินฺทฺริยํ
น     อุปฺปชฺชิสฺสติ     ปจฺฉิมภวิกานํ    เตสํ    ตตฺถ    ปุริสินฺทฺริยญฺจ
น   อุปฺปชฺชิสฺสติ   ชีวิตินฺทฺริยญฺจ   น   อุปฺปชฺชิสฺสติ  ฯ  ยสฺส  วา  ปน
