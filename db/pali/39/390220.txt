     [๕๘๘]  ยสฺส  ยตฺถ  ปุริสินฺทฺริยํ  อุปฺปชฺชติ  ตสฺส  ตตฺถ  มนินฺทฺริยํ
อุปฺปชฺชตีติ:   อามนฺตา   ฯ  ยสฺส  วา  ปน  ยตฺถ  มนินฺทฺริยํ  อุปฺปชฺชติ
ตสฺส     ตตฺถ    ปุริสินฺทฺริยํ    อุปฺปชฺชตีติ:    สจิตฺตกานํ    นปุริสานํ
อุปปชฺชนฺตานํ   เตสํ   ตตฺถ   มนินฺทฺริยํ  อุปฺปชฺชติ  โน  จ  เตสํ  ตตฺถ
ปุริสินฺทฺริยํ   อุปฺปชฺชติ  ปุริสานํ  อุปปชฺชนฺตานํ  เตสํ  ตตฺถ  มนินฺทฺริยญฺจ
อุปฺปชฺชติ ปุริสินฺทฺริยญฺจ อุปฺปชฺชติ ฯ
     [๕๘๙]    ยสฺส    ยตฺถ   ชีวิตินฺทฺริยํ   อุปฺปชฺชติ   ตสฺส   ตตฺถ
โสมนสฺสินฺทฺริยํ   อุปฺปชฺชตีติ:   วินา  โสมนสฺเสน  อุปปชฺชนฺตานํ  ปวตฺเต
โสมนสฺสวิปฺปยุตฺตจิตฺตสฺส    อุปฺปาทกฺขเณ    เตสํ    ตตฺถ    ชีวิตินฺทฺริยํ
อุปฺปชฺชติ   โน   จ  เตสํ  ตตฺถ  โสมนสฺสินฺทฺริยํ  อุปฺปชฺชติ  โสมนสฺเสน
อุปปชฺชนฺตานํ     ปวตฺเต     โสมนสฺสสมฺปยุตฺตจิตฺตสฺส     อุปฺปาทกฺขเณ
เตสํ      ตตฺถ      ชีวิตินฺทฺริยญฺจ     อุปฺปชฺชติ     โสมนสฺสินฺทฺริยญฺจ
อุปฺปชฺชติ   ฯ   ยสฺส   วา  ปน  ยตฺถ  โสมนสฺสินฺทฺริยํ  อุปฺปชฺชติ  ตสฺส
ตตฺถ ชีวิตินฺทฺริยํ อุปฺปชฺชตีติ: อามนฺตา ฯ
     [๕๙๐]    ยสฺส    ยตฺถ   ชีวิตินฺทฺริยํ   อุปฺปชฺชติ   ตสฺส   ตตฺถ
อุเปกฺขินฺทฺริยํ   อุปฺปชฺชตีติ:   วินา   อุเปกฺขาย   อุปปชฺชนฺตานํ  ปวตฺเต
อุเปกฺขาวิปฺปยุตฺตจิตฺตสฺส    อุปฺปาทกฺขเณ    เตสํ    ตตฺถ    ชีวิตินฺทฺริยํ
อุปฺปชฺชติ   โน   จ   เตสํ   ตตฺถ  อุเปกฺขินฺทฺริยํ  อุปฺปชฺชติ  อุเปกฺขาย
อุปปชฺชนฺตานํ     ปวตฺเต     อุเปกฺขาสมฺปยุตฺตจิตฺตสฺส     อุปฺปาทกฺขเณ
เตสํ   ตตฺถ   ชีวิตินฺทฺริยญฺจ   อุปฺปชฺชติ   อุเปกฺขินฺทฺริยญฺจ  อุปฺปชฺชติ  ฯ
