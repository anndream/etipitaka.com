อุปปชฺชนฺตานํ   เตสํ   ตตฺถ  ปุริสินฺทฺริยํ  อุปฺปชฺชติ  โน  จ  เตสํ  ตตฺถ
จกฺขุนฺทฺริยํ    อุปฺปชฺชติ    ปุริสานํ    สจกฺขุกานํ   อุปปชฺชนฺตานํ   เตสํ
ตตฺถ ปุริสินฺทฺริยญฺจ อุปฺปชฺชติ จกฺขุนฺทฺริยญฺจ อุปฺปชฺชติ ฯ
     [๕๖๒]  ยสฺส  ยตฺถ  จกฺขุนฺทฺริยํ  อุปฺปชฺชติ  ตสฺส  ตตฺถ ชีวิตินฺทฺริยํ
อุปฺปชฺชตีติ:   อามนฺตา  ฯ  ยสฺส  วา  ปน  ยตฺถ  ชีวิตินฺทฺริยํ  อุปฺปชฺชติ
ตสฺส    ตตฺถ    จกฺขุนฺทฺริยํ    อุปฺปชฺชตีติ:   อจกฺขุกานํ   อุปปชฺชนฺตานํ
เตสํ   ตตฺถ   ชีวิตินฺทฺริยํ   อุปฺปชฺชติ   โน  จ  เตสํ  ตตฺถ  จกฺขุนฺทฺริยํ
อุปฺปชฺชติ    สจกฺขุกานํ    อุปปชฺชนฺตานํ    เตสํ   ตตฺถ   ชีวิตินฺทฺริยญฺจ
อุปฺปชฺชติ จกฺขุนฺทฺริยญฺจ อุปฺปชฺชติ ฯ
     [๕๖๓]    ยสฺส    ยตฺถ   จกฺขุนฺทฺริยํ   อุปฺปชฺชติ   ตสฺส   ตตฺถ
โสมนสฺสินฺทฺริยํ  อุปฺปชฺชตีติ:  สจกฺขุกานํ  วินา  โสมนสฺเสน  อุปปชฺชนฺตานํ
เตสํ   ตตฺถ  จกฺขุนฺทฺริยํ  อุปฺปชฺชติ  โน  จ  เตสํ  ตตฺถ  โสมนสฺสินฺทฺริยํ
อุปฺปชฺชติ    สจกฺขุกานํ    โสมนสฺเสน    อุปปชฺชนฺตานํ    เตสํ   ตตฺถ
จกฺขุนฺทฺริยญฺจ  อุปฺปชฺชติ  โสมนสฺสินฺทฺริยญฺจ  อุปฺปชฺชติ  ฯ  ยสฺส  วา  ปน
ยตฺถ   โสมนสฺสินฺทฺริยํ   อุปฺปชฺชติ   ตสฺส  ตตฺถ  จกฺขุนฺทฺริยํ  อุปฺปชฺชตีติ:
อามนฺตา ฯ
     [๕๖๔]  ยสฺส  ยตฺถ  จกฺขุนฺทฺริยํ  อุปฺปชฺชติ ตสฺส ตตฺถ อุเปกฺขินฺทฺริยํ
อุปฺปชฺชตีติ:      สจกฺขุกานํ     วินา     อุเปกฺขาย     อุปปชฺชนฺตานํ
เตสํ   ตตฺถ   จกฺขุนฺทฺริยํ  อุปฺปชฺชติ  โน  จ  เตสํ  ตตฺถ  อุเปกฺขินฺทฺริยํ
อุปฺปชฺชติ  สจกฺขุกานํ  อุเปกฺขาย  อุปปชฺชนฺตานํ  เตสํ  ตตฺถ จกฺขุนฺทฺริยญฺจ
