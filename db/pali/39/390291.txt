อสญฺญสตฺเต     อรูเป     ตตฺถ     ปุริสินฺทฺริยญฺจ    น    อุปฺปชฺชิตฺถ
จกฺขุนฺทฺริยญฺจ น อุปฺปชฺชิตฺถ ฯ
     [๗๙๒]   ยตฺถ   จกฺขุนฺทฺริยํ   น   อุปฺปชฺชิตฺถ   ตตฺถ  ชีวิตินฺทฺริยํ
น    อุปฺปชฺชิตฺถาติ:   อุปฺปชฺชิตฺถ   ฯ   ยตฺถ   วา   ปน   ชีวิตินฺทฺริยํ
น อุปฺปชฺชิตฺถ ตตฺถ จกฺขุนฺทฺริยํ น อุปฺปชฺชิตฺถาติ: นตฺถิ ฯ
     [๗๙๓]   ยตฺถ   จกฺขุนฺทฺริยํ  น  อุปฺปชฺชิตฺถ  ตตฺถ  โสมนสฺสินฺทฺริยํ
น   อุปฺปชฺชิตฺถาติ:   อามนฺตา   ฯ   ยตฺถ   วา   ปน  โสมนสฺสินฺทฺริยํ
น อุปฺปชฺชิตฺถ ตตฺถ จกฺขุนฺทฺริยํ น อุปฺปชฺชิตฺถาติ: อามนฺตา ฯ
     [๗๙๔]   ยตฺถ   จกฺขุนฺทฺริยํ   น  อุปฺปชฺชิตฺถ  ตตฺถ  อุเปกฺขินฺทฺริยํ
น  อุปฺปชฺชิตฺถาติ:  อรูเป  ตตฺถ  จกฺขุนฺทฺริยํ  น  อุปฺปชฺชิตฺถ  โน จ ตตฺถ
อุเปกฺขินฺทฺริยํ    น    อุปฺปชฺชิตฺถ    อสญฺญสตฺเต   ตตฺถ   จกฺขุนฺทฺริยญฺจ
น   อุปฺปชฺชิตฺถ   อุเปกฺขินฺทฺริยญฺจ   น   อุปฺปชฺชิตฺถ  ฯ  ยตฺถ  วา  ปน
อุเปกฺขินฺทฺริยํ   น   อุปฺปชฺชิตฺถ   ตตฺถ   จกฺขุนฺทฺริยํ  น  อุปฺปชฺชิตฺถาติ:
อามนฺตา ฯ
     [๗๙๕]  ยตฺถ  จกฺขุนฺทฺริยํ  น  อุปฺปชฺชิตฺถ  ตตฺถ  สทฺธินฺทฺริยํ ฯเปฯ
ปญฺญินฺทฺริยํ   มนินฺทฺริยํ   น   อุปฺปชฺชิตฺถาติ:   อรูเป  ตตฺถ  จกฺขุนฺทฺริยํ
น   อุปฺปชฺชิตฺถ   โน   จ  ตตฺถ  มนินฺทฺริยํ  น  อุปฺปชฺชิตฺถ  อสญฺญสตฺเต
ตตฺถ   จกฺขุนฺทฺริยญฺจ   น   อุปฺปชฺชิตฺถ   มนินฺทฺริยญฺจ  น  อุปฺปชฺชิตฺถ  ฯ
ยตฺถ    วา    ปน    มนินฺทฺริยํ   น   อุปฺปชฺชิตฺถ   ตตฺถ   จกฺขุนฺทฺริยํ
น อุปฺปชฺชิตฺถาติ: อามนฺตา ฯ
