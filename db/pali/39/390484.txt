อุปฺปชฺชิสฺสติ ตสฺส ปุริสินฺทฺริยํ อุปฺปชฺชิตฺถาติ: อามนฺตา ฯ
     [๑๒๔๖]    ยสฺส    ปุริสินฺทฺริยํ   อุปฺปชฺชิตฺถ   ตสฺส   ปญฺญินฺทฺริยํ
ฯเปฯ    มนินฺทฺริยํ   อุปฺปชฺชิสฺสตีติ:   ปจฺฉิมภวิกานํ   เตสํ   ปุริสินฺทฺริยํ
อุปฺปชฺชิตฺถ  โน  จ  เตสํ  มนินฺทฺริยํ  อุปฺปชฺชิสฺสติ อิตเรสํ ปุริสินฺทฺริยญฺจ
อุปฺปชฺชิตฺถ   มนินฺทฺริยญฺจ   อุปฺปชฺชิสฺสติ   ฯ   ยสฺส  วา  ปน  มนินฺทฺริยํ
อุปฺปชฺชิสฺสติ ตสฺส ปุริสินฺทฺริยํ อุปฺปชฺชิตฺถาติ: อามนฺตา ฯ
     [๑๒๔๗]   ยสฺส   ชีวิตินฺทฺริยํ   อุปฺปชฺชิตฺถ   ตสฺส  โสมนสฺสินฺทฺริยํ
อุปฺปชฺชิสฺสตีติ:     ปจฺฉิมจิตฺตสมงฺคีนํ     ยสฺส     จิตฺตสฺส    อนนฺตรา
อุเปกฺขาสมฺปยุตฺตปจฺฉิมจิตฺตํ  อุปฺปชฺชิสฺสติ  เตสํ ชีวิตินฺทฺริยํ อุปฺปชฺชิตฺถ
โน   จ   เตสํ   โสมนสฺสินฺทฺริยํ   อุปฺปชฺชิสฺสติ   อิตเรสํ  ชีวิตินฺทฺริยญฺจ
อุปฺปชฺชิตฺถ  โสมนสฺสินฺทฺริยญฺจ  อุปฺปชฺชิสฺสติ  ฯ ยสฺส วา ปน โสมนสฺสินฺทฺริยํ
อุปฺปชฺชิสฺสติ ตสฺส ชีวิตินฺทฺริยํ อุปฺปชฺชิตฺถาติ: อามนฺตา ฯ
     [๑๒๔๘]   ยสฺส   ชีวิตินฺทฺริยํ   อุปฺปชฺชิตฺถ   ตสฺส   อุเปกฺขินฺทฺริยํ
อุปฺปชฺชิสฺสตีติ:     ปจฺฉิมจิตฺตสมงฺคีนํ     ยสฺส     จิตฺตสฺส    อนนฺตรา
โสมนสฺสสมฺปยุตฺตปจฺฉิมจิตฺตํ  อุปฺปชฺชิสฺสติ  เตสํ  ชีวิตินฺทฺริยํ อุปฺปชฺชิตฺถ
โน   จ   เตสํ   อุเปกฺขินฺทฺริยํ   อุปฺปชฺชิสฺสติ   อิตเรสํ   ชีวิตินฺทฺริยญฺจ
อุปฺปชฺชิตฺถ  อุเปกฺขินฺทฺริยญฺจ  อุปฺปชฺชิสฺสติ  ฯ ยสฺส วา ปน อุเปกฺขินฺทฺริยํ
อุปฺปชฺชิสฺสติ ตสฺส ชีวิตินฺทฺริยํ อุปฺปชฺชิตฺถาติ: อามนฺตา ฯ
     [๑๒๔๙]    ยสฺส    ชีวิตินฺทฺริยํ   อุปฺปชฺชิตฺถ   ตสฺส   สทฺธินฺทฺริยํ
อุปฺปชฺชิสฺสตีติ:    ปจฺฉิมจิตฺตสมงฺคีนํ   เตสํ   ชีวิตินฺทฺริยํ   อุปฺปชฺชิตฺถ
