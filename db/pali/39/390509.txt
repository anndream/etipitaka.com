น   อุปฺปชฺชิตฺถ  สุทฺธาวาสานํ  อรูเป  ปจฺฉิมภวิกานํ  อสญฺญสตฺตานํ  เตสํ
ตตฺถ มนินฺทฺริยญฺจ น อุปฺปชฺชิสฺสติ จกฺขุนฺทฺริยญฺจ น อุปฺปชฺชิตฺถ ฯ
     [๑๓๑๐]   ยสฺส   ยตฺถ   ฆานินฺทฺริยํ  น  อุปฺปชฺชิตฺถ  ตสฺส  ตตฺถ
อิตฺถินฺทฺริยํ   น   อุปฺปชฺชิสฺสตีติ:   อามนฺตา   ฯ  ยสฺส  วา  ปน  ยตฺถ
อิตฺถินฺทฺริยํ  น  อุปฺปชฺชิสฺสติ  ตสฺส  ตตฺถ  ฆานินฺทฺริยํ  น อุปฺปชฺชิตฺถาติ:
กามาวจเร  ปจฺฉิมภวิกานํ  เย  จ  ปุริสา  เอเตเนว ภาเวน กติจิ ภเว
ทสฺเสตฺวา   ปรินิพฺพายิสฺสนฺติ   เตสํ   ตตฺถ  อิตฺถินฺทฺริยํ  น  อุปฺปชฺชิสฺสติ
โน  จ  เตสํ  ตตฺถ  ฆานินฺทฺริยํ  น  อุปฺปชฺชิตฺถ รูปาวจรานํ อรูปาวจรานํ
เตสํ     ตตฺถ     อิตฺถินฺทฺริยญฺจ    น    อุปฺปชฺชิสฺสติ    ฆานินฺทฺริยญฺจ
น อุปฺปชฺชิตฺถ ฯ
     [๑๓๑๑]   ยสฺส   ยตฺถ   ฆานินฺทฺริยํ  น  อุปฺปชฺชิตฺถ  ตสฺส  ตตฺถ
ปุริสินฺทฺริยํ   น   อุปฺปชฺชิสฺสตีติ:   อามนฺตา   ฯ  ยสฺส  วา  ปน  ยตฺถ
ปุริสินฺทฺริยํ  น  อุปฺปชฺชิสฺสติ  ตสฺส  ตตฺถ  ฆานินฺทฺริยํ  น อุปฺปชฺชิตฺถาติ:
กามาวจเร   ปจฺฉิมภวิกานํ  ยา  จ  อิตฺถิโย  เอเตเนว  ภาเวน  กติจิ
ภเว     ทสฺเสตฺวา    ปรินิพฺพายิสฺสนฺติ    เตสํ    ตตฺถ    ปุริสินฺทฺริยํ
น  อุปฺปชฺชิสฺสติ  โน  จ  เตสํ  ตตฺถ ฆานินฺทฺริยํ น อุปฺปชฺชิตฺถ รูปาวจรานํ
อรูปาวจรานํ     เตสํ     ตตฺถ    ปุริสินฺทฺริยญฺจ    น    อุปฺปชฺชิสฺสติ
ฆานินฺทฺริยญฺจ น อุปฺปชฺชิตฺถ ฯ
     [๑๓๑๒]   ยสฺส   ยตฺถ   ฆานินฺทฺริยํ  น  อุปฺปชฺชิตฺถ  ตสฺส  ตตฺถ
ชีวิตินฺทฺริยํ   น   อุปฺปชฺชิสฺสตีติ:  รูปาวจรานํ  อรูปาวจรานํ  เตสํ  ตตฺถ
