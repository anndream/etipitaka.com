     [๑๓๑๔]   ยสฺส   ยตฺถ   ฆานินฺทฺริยํ  น  อุปฺปชฺชิตฺถ  ตสฺส  ตตฺถ
อุเปกฺขินฺทฺริยํ   น   อุปฺปชฺชิสฺสตีติ:   รูปาวจรานํ   อรูปาวจรานํ   เตสํ
ตตฺถ   ฆานินฺทฺริยํ   น   อุปฺปชฺชิตฺถ  โน  จ  เตสํ  ตตฺถ  อุเปกฺขินฺทฺริยํ
น   อุปฺปชฺชิสฺสติ   รูปาวจเร   อรูปาวจเร  ปจฺฉิมภวิกานํ  อสญฺญสตฺตานํ
เตสํ     ตตฺถ    ฆานินฺทฺริยญฺจ    น    อุปฺปชฺชิตฺถ    อุเปกฺขินฺทฺริยญฺจ
น  อุปฺปชฺชิสฺสติ  ฯ  ยสฺส  วา  ปน  ยตฺถ  อุเปกฺขินฺทฺริยํ  น อุปฺปชฺชิสฺสติ
ตสฺส   ตตฺถ   ฆานินฺทฺริยํ  น  อุปฺปชฺชิตฺถาติ:  กามาวจเร  ปจฺฉิมภวิกานํ
เย    จ    สฆานกา    โสมนสฺเสน    อุปปชฺชิตฺวา   ปรินิพฺพายิสฺสนฺติ
เตสํ   ตตฺถ   อุเปกฺขินฺทฺริยํ   น   อุปฺปชฺชิสฺสติ   โน   จ  เตสํ  ตตฺถ
ฆานินฺทฺริยํ    น   อุปฺปชฺชิตฺถ   รูปาวจเร   อรูปาวจเร   ปจฺฉิมภวิกานํ
อสญฺญสตฺตานํ  เตสํ  ตตฺถ  อุเปกฺขินฺทฺริยญฺจ  น  อุปฺปชฺชิสฺสติ ฆานินฺทฺริยญฺจ
น อุปฺปชฺชิตฺถ ฯ
     [๑๓๑๕]   ยสฺส   ยตฺถ   ฆานินฺทฺริยํ  น  อุปฺปชฺชิตฺถ  ตสฺส  ตตฺถ
สทฺธินฺทฺริยํ    น    อุปฺปชฺชิสฺสตีติ:   รูปาวจรานํ   อรูปาวจรานํ   เตสํ
ตตฺถ   ฆานินฺทฺริยํ   น   อุปฺปชฺชิตฺถ   โน   จ  เตสํ  ตตฺถ  สทฺธินฺทฺริยํ
น   อุปฺปชฺชิสฺสติ   รูปาวจเร   อรูปาวจเร  ปจฺฉิมภวิกานํ  อสญฺญสตฺตานํ
เตสํ     ตตฺถ     ฆานินฺทฺริยญฺจ     น    อุปฺปชฺชิตฺถ    สทฺธินฺทฺริยญฺจ
น   อุปฺปชฺชิสฺสติ  ฯ  ยสฺส  วา  ปน  ยตฺถ  สทฺธินฺทฺริยํ  น  อุปฺปชฺชิสฺสติ
ตสฺส   ตตฺถ   ฆานินฺทฺริยํ  น  อุปฺปชฺชิตฺถาติ:  กามาวจเร  ปจฺฉิมภวิกานํ
เตสํ    ตตฺถ    สทฺธินฺทฺริยํ    น    อุปฺปชฺชิสฺสติ    โน    จ   เตสํ
