     [๗๖๖]  ยสฺส  ยตฺถ  ฆานินฺทฺริยํ  อุปฺปชฺชิตฺถ  ตสฺส ตตฺถ ปญฺญินฺทฺริยํ
ฯเปฯ   มนินฺทฺริยํ   อุปฺปชฺชิตฺถาติ:   อามนฺตา   ฯ   ยสฺส   วา   ปน
ยตฺถ   มนินฺทฺริยํ   อุปฺปชฺชิตฺถ   ตสฺส   ตตฺถ  ฆานินฺทฺริยํ  อุปฺปชฺชิตฺถาติ:
รูปาวจรานํ   อรูปาวจรานํ   เตสํ  ตตฺถ  มนินฺทฺริยํ  อุปฺปชฺชิตฺถ  โน  จ
เตสํ    ตตฺถ    ฆานินฺทฺริยํ   อุปฺปชฺชิตฺถ   กามาวจรานํ   เตสํ   ตตฺถ
มนินฺทฺริยญฺจ อุปฺปชฺชิตฺถ ฆานินฺทฺริยญฺจ อุปฺปชฺชิตฺถ ฯ
     [๗๖๗]  ยสฺส  ยตฺถ  อิตฺถินฺทฺริยํ  อุปฺปชฺชิตฺถ  ตสฺส ตตฺถ ปุริสินฺทฺริยํ
อุปฺปชฺชิตฺถาติ:   อามนฺตา   ฯ   ยสฺส   วา   ปน   ยตฺถ   ปุริสินฺทฺริยํ
อุปฺปชฺชิตฺถ ตสฺส ตตฺถ อิตฺถินฺทฺริยํ อุปฺปชฺชิตฺถาติ: อามนฺตา ฯเปฯ
     [๗๖๘]    ยสฺส   ยตฺถ   ปุริสินฺทฺริยํ   อุปฺปชฺชิตฺถ   ตสฺส   ตตฺถ
ชีวิตินฺทฺริยํ   อุปฺปชฺชิตฺถาติ:   อามนฺตา   ฯ   ยสฺส   วา   ปน   ยตฺถ
ชีวิตินฺทฺริยํ   อุปฺปชฺชิตฺถ   ตสฺส   ตตฺถ   ปุริสินฺทฺริยํ   อุปฺปชฺชิตฺถาติ:
รูปาวจรานํ    อรูปาวจรานํ    เตสํ    ตตฺถ   ชีวิตินฺทฺริยํ   อุปฺปชฺชิตฺถ
โน   จ   เตสํ   ตตฺถ   ปุริสินฺทฺริยํ   อุปฺปชฺชิตฺถ   กามาวจรานํ  เตสํ
ตตฺถ ชีวิตินฺทฺริยญฺจ อุปฺปชฺชิตฺถ ปุริสินฺทฺริยญฺจ อุปฺปชฺชิตฺถ ฯ
     [๗๖๙]    ยสฺส   ยตฺถ   ปุริสินฺทฺริยํ   อุปฺปชฺชิตฺถ   ตสฺส   ตตฺถ
โสมนสฺสินฺทฺริยํ   อุปฺปชฺชิตฺถาติ:   อามนฺตา   ฯ   ยสฺส  วา  ปน  ยตฺถ
โสมนสฺสินฺทฺริยํ   อุปฺปชฺชิตฺถ   ตสฺส   ตตฺถ  ปุริสินฺทฺริยํ  อุปฺปชฺชิตฺถาติ:
รูปาวจรานํ    เตสํ    ตตฺถ    โสมนสฺสินฺทฺริยํ   อุปฺปชฺชิตฺถ   โน   จ
เตสํ    ตตฺถ    ปุริสินฺทฺริยํ   อุปฺปชฺชิตฺถ   กามาวจรานํ   เตสํ   ตตฺถ
