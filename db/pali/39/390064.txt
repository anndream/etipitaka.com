อุปฺปชฺชิสฺสนฺติ   ตสฺส   กุสลา   ธมฺมา   อุปฺปชฺชนฺตีติ:  สพฺเพสํ  จิตฺตสฺส
ภงฺคกฺขเณ     กุสลวิปฺปยุตฺตจิตฺตสฺส    อุปฺปาทกฺขเณ    นิโรธสมาปนฺนานํ
อสญฺญสตฺตานํ   เตสํ   อพฺยากตา   ธมฺมา  อุปฺปชฺชิสฺสนฺติ  โน  จ  เตสํ
กุสลา   ธมฺมา  อุปฺปชฺชนฺติ  กุสลานํ  อุปฺปาทกฺขเณ  เตสํ  อพฺยากตา  จ
ธมฺมา อุปฺปชฺชิสฺสนฺติ กุสลา จ ธมฺมา อุปฺปชฺชนฺติ ฯ
     [๑๖๔]  ยสฺส  อกุสลา  ธมฺมา  อุปฺปชฺชนฺติ  ตสฺส อพฺยากตา ธมฺมา
อุปฺปชฺชิสฺสนฺตีติ:   อามนฺตา   ฯ   ยสฺส   วา   ปน  อพฺยากตา  ธมฺมา
อุปฺปชฺชิสฺสนฺติ   ตสฺส   อกุสลา   ธมฺมา  อุปฺปชฺชนฺตีติ:  สพฺเพสํ  จิตฺตสฺส
ภงฺคกฺขเณ    อกุสลวิปฺปยุตฺตจิตฺตสฺส    อุปฺปาทกฺขเณ    นิโรธสมาปนฺนานํ
อสญฺญสตฺตานํ   เตสํ   อพฺยากตา   ธมฺมา  อุปฺปชฺชิสฺสนฺติ  โน  จ  เตสํ
อกุสลา   ธมฺมา   อุปฺปชฺชนฺติ  อกุสลานํ  อุปฺปาทกฺขเณ  เตสํ  อพฺยากตา
จ ธมฺมา อุปฺปชฺชิสฺสนฺติ อกุสลา จ ธมฺมา อุปฺปชฺชนฺติ ฯ
     [๑๖๕] ยตฺถ กุสลา ธมฺมา อุปฺปชฺชนฺติ ฯเปฯ
     [๑๖๖]   ยสฺส   ยตฺถ   กุสลา   ธมฺมา  อุปฺปชฺชนฺติ  ตสฺส  ตตฺถ
อกุสลา   ธมฺมา   อุปฺปชฺชิสฺสนฺตีติ:   อคฺคมคฺคสฺส   อุปฺปาทกฺขเณ   ยสฺส
จิตฺตสฺส   อนนฺตรา  อคฺคมคฺคํ  ปฏิลภิสฺสนฺติ  ตสฺส  จิตฺตสฺส  อุปฺปาทกฺขเณ
เตสํ    ตตฺถ   กุสลา   ธมฺมา   อุปฺปชฺชนฺติ   โน   จ   เตสํ   ตตฺถ
อกุสลา   ธมฺมา   อุปฺปชฺชิสฺสนฺติ   อิตเรสํ  กุสลานํ  อุปฺปาทกฺขเณ  เตสํ
ตตฺถ  กุสลา  จ  ธมฺมา  อุปฺปชฺชนฺติ  อกุสลา  จ  ธมฺมา อุปฺปชฺชิสฺสนฺติ ฯ
ยสฺส   วา   ปน   ยตฺถ   อกุสลา   ธมฺมา  อุปฺปชฺชิสฺสนฺติ  ตสฺส  ตตฺถ
