โส อญฺญินฺทฺริยํ ภาเวตีติ: โน ฯ
     [๑๔๐๕]   โย   จกฺขุนฺทฺริยํ   น  ปริชานาติ  โส  โทมนสฺสินฺทฺริยํ
นปฺปชหิตฺถาติ:   เทฺว   ปุคฺคลา   จกฺขุนฺทฺริยํ   น   ปริชานนฺติ  โน  จ
โทมนสฺสินฺทฺริยํ   นปฺปชหิตฺถ   ฉ   ปุคฺคลา  จกฺขุนฺทฺริยญฺจ  น  ปริชานนฺติ
โทมนสฺสินฺทฺริยญฺจ    นปฺปชหิตฺถ   ฯ   โย   วา   ปน   โทมนสฺสินฺทฺริยํ
นปฺปชหิตฺถ โส จกฺขุนฺทฺริยํ น ปริชานาตีติ: อามนฺตา ฯ
     [๑๔๐๖]  โย  จกฺขุนฺทฺริยํ น ปริชานาติ โส อนญฺญาตญฺญสฺสามีตินฺทฺริยํ
น     ภาวิตฺถาติ:    ฉ    ปุคฺคลา    จกฺขุนฺทฺริยํ    น    ปริชานนฺติ
โน  จ  อนญฺญาตญฺญสฺสามีตินฺทฺริยํ  น  ภาวิตฺถ  เทฺว ปุคฺคลา จกฺขุนฺทฺริยญฺจ
น     ปริชานนฺติ    อนญฺญาตญฺญสฺสามีตินฺทฺริยญฺจ    น    ภาวิตฺถ    ฯ
โย   วา   ปน   อนญฺญาตญฺญสฺสามีตินฺทฺริยํ  น  ภาวิตฺถ  โส  จกฺขุนฺทฺริยํ
น ปริชานาตีติ: อามนฺตา ฯ
     [๑๔๐๗]   โย   จกฺขุนฺทฺริยํ   น   ปริชานาติ   โส   อญฺญินฺทฺริยํ
น   ภาวิตฺถาติ:  อรหา  จกฺขุนฺทฺริยํ  น  ปริชานาติ  โน  จ  อญฺญินฺทฺริยํ
น   ภาวิตฺถ  สตฺต  ปุคฺคลา  จกฺขุนฺทฺริยญฺจ  น  ปริชานนฺติ  อญฺญินฺทฺริยญฺจ
น   ภาวิตฺถ   ฯ   โย   วา   ปน   อญฺญินฺทฺริยํ   น   ภาวิตฺถ   โส
จกฺขุนฺทฺริยํ   น   ปริชานาตีติ:   อคฺคมคฺคสมงฺคี  อญฺญินฺทฺริยํ  น  ภาวิตฺถ
โน   จ   จกฺขุนฺทฺริยํ   น   ปริชานาติ   สตฺต   ปุคฺคลา  อญฺญินฺทฺริยญฺจ
น ภาวิตฺถ จกฺขุนฺทฺริยญฺจ น ปริชานนฺติ ฯ
     [๑๔๐๘]   โย   จกฺขุนฺทฺริยํ  น  ปริชานาติ  โส  อญฺญาตาวินฺทฺริยํ
