     [๑๒๙๐]   ยสฺส   ยตฺถ   โสมนสฺสินฺทฺริยํ  อุปฺปชฺชิตฺถ  ตสฺส  ตตฺถ
ปญฺญินฺทฺริยํ    ฯเปฯ    มนินฺทฺริยํ    อุปฺปชฺชิสฺสตีติ:   ปจฺฉิมจิตฺตสมงฺคีนํ
เตสํ    ตตฺถ    โสมนสฺสินฺทฺริยํ   อุปฺปชฺชิตฺถ   โน   จ   เตสํ   ตตฺถ
มนินฺทฺริยํ   อุปฺปชฺชิสฺสติ   อิตเรสํ   จตุโวการานํ   ปญฺจโวการานํ  เตสํ
ตตฺถ    โสมนสฺสินฺทฺริยญฺจ   อุปฺปชฺชิตฺถ   มนินฺทฺริยญฺจ   อุปฺปชฺชิสฺสติ   ฯ
ยสฺส  วา  ปน  ยตฺถ  มนินฺทฺริยํ  อุปฺปชฺชิสฺสติ  ตสฺส  ตตฺถ โสมนสฺสินฺทฺริยํ
อุปฺปชฺชิตฺถาติ:    สุทฺธาวาสานํ    ทุติเย    จิตฺเต   วตฺตมาเน   เตสํ
ตตฺถ   มนินฺทฺริยํ   อุปฺปชฺชิสฺสติ   โน   จ   เตสํ  ตตฺถ  โสมนสฺสินฺทฺริยํ
อุปฺปชฺชิตฺถ    อิตเรสํ    จตุโวการานํ    ปญฺจโวการานํ   เตสํ   ตตฺถ
มนินฺทฺริยญฺจ อุปฺปชฺชิสฺสติ โสมนสฺสินฺทฺริยญฺจ อุปฺปชฺชิตฺถ ฯ
     [๑๒๙๑]   ยสฺส   ยตฺถ   อุเปกฺขินฺทฺริยํ   อุปฺปชฺชิตฺถ  ตสฺส  ตตฺถ
สทฺธินฺทฺริยํ      ฯเปฯ     ปญฺญินฺทฺริยํ     มนินฺทฺริยํ     อุปฺปชฺชิสฺสตีติ:
ปจฺฉิมจิตฺตสมงฺคีนํ   เตสํ  ตตฺถ  อุเปกฺขินฺทฺริยํ  อุปฺปชฺชิตฺถ  โน  จ  เตสํ
ตตฺถ   มนินฺทฺริยํ   อุปฺปชฺชิสฺสติ   อิตเรสํ   จตุโวการานํ  ปญฺจโวการานํ
เตสํ      ตตฺถ      อุเปกฺขินฺทฺริยญฺจ      อุปฺปชฺชิตฺถ     มนินฺทฺริยญฺจ
อุปฺปชฺชิสฺสติ   ฯ   ยสฺส   วา  ปน  ยตฺถ  มนินฺทฺริยํ  อุปฺปชฺชิสฺสติ  ตสฺส
ตตฺถ   อุเปกฺขินฺทฺริยํ   อุปฺปชฺชิตฺถาติ:   สุทฺธาวาสํ   อุปปชฺชนฺตานํ  เตสํ
ตตฺถ   มนินฺทฺริยํ   อุปฺปชฺชิสฺสติ   โน   จ   เตสํ   ตตฺถ  อุเปกฺขินฺทฺริยํ
อุปฺปชฺชิตฺถ    อิตเรสํ    จตุโวการานํ    ปญฺจโวการานํ   เตสํ   ตตฺถ
มนินฺทฺริยญฺจ อุปฺปชฺชิสฺสติ อุเปกฺขินฺทฺริยญฺจ อุปฺปชฺชิตฺถ ฯ
