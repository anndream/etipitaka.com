มนินฺทฺริยญฺจ อุปฺปชฺชิสฺสติ ปุริสินฺทฺริยญฺจ อุปฺปชฺชิสฺสติ ฯ
     [๙๑๘]   ยสฺส   ยตฺถ   ชีวิตินฺทฺริยํ   อุปฺปชฺชิสฺสติ   ตสฺส   ตตฺถ
โสมนสฺสินฺทฺริยํ      อุปฺปชฺชิสฺสตีติ:     ยสฺส     จิตฺตสฺส     อนนฺตรา
อุเปกฺขาสมฺปยุตฺตปจฺฉิมจิตฺตํ    อุปฺปชฺชิสฺสติ   อสญฺญสตฺตานํ   เตสํ   ตตฺถ
ชีวิตินฺทฺริยํ  อุปฺปชฺชิสฺสติ  โน  จ เตสํ ตตฺถ โสมนสฺสินฺทฺริยํ อุปฺปชฺชิสฺสติ
อิตเรสํ    จตุโวการานํ   ปญฺจโวการานํ   เตสํ   ตตฺถ   ชีวิตินฺทฺริยญฺจ
อุปฺปชฺชิสฺสติ    โสมนสฺสินฺทฺริยญฺจ   อุปฺปชฺชิสฺสติ   ฯ   ยสฺส   วา   ปน
ยตฺถ     โสมนสฺสินฺทฺริยํ    อุปฺปชฺชิสฺสติ    ตสฺส    ตตฺถ    ชีวิตินฺทฺริยํ
อุปฺปชฺชิสฺสตีติ: อามนฺตา ฯ
     [๙๑๙]   ยสฺส   ยตฺถ   ชีวิตินฺทฺริยํ   อุปฺปชฺชิสฺสติ   ตสฺส   ตตฺถ
อุเปกฺขินฺทฺริยํ      อุปฺปชฺชิสฺสตีติ:      ยสฺส     จิตฺตสฺส     อนนฺตรา
โสมนสฺสสมฺปยุตฺตปจฺฉิมจิตฺตํ    อุปฺปชฺชิสฺสติ   อสญฺญสตฺตานํ   เตสํ   ตตฺถ
ชีวิตินฺทฺริยํ    อุปฺปชฺชิสฺสติ    โน    จ    เตสํ   ตตฺถ   อุเปกฺขินฺทฺริยํ
อุปฺปชฺชิสฺสติ    อิตเรสํ    จตุโวการานํ   ปญฺจโวการานํ   เตสํ   ตตฺถ
ชีวิตินฺทฺริยญฺจ    อุปฺปชฺชิสฺสติ    อุเปกฺขินฺทฺริยญฺจ    อุปฺปชฺชิสฺสติ    ฯ
ยสฺส    วา   ปน   ยตฺถ   อุเปกฺขินฺทฺริยํ   อุปฺปชฺชิสฺสติ   ตสฺส   ตตฺถ
ชีวิตินฺทฺริยํ อุปฺปชฺชิสฺสตีติ: อามนฺตา ฯ
     [๙๒๐]   ยสฺส   ยตฺถ   ชีวิตินฺทฺริยํ   อุปฺปชฺชิสฺสติ   ตสฺส   ตตฺถ
สทฺธินฺทฺริยํ      ฯเปฯ     ปญฺญินฺทฺริยํ     มนินฺทฺริยํ     อุปฺปชฺชิสฺสตีติ:
อสญฺญสตฺตานํ   เตสํ   ตตฺถ   ชีวิตินฺทฺริยํ   อุปฺปชฺชิสฺสติ   โน  จ  เตสํ
