อุเปกฺขินฺทฺริยํ   อุปฺปชฺชิตฺถาติ:   อามนฺตา   ฯ   ยสฺส   วา  ปน  ยตฺถ
อุเปกฺขินฺทฺริยํ    อุปฺปชฺชิตฺถ   ตสฺส   ตตฺถ   อิตฺถินฺทฺริยํ   อุปฺปชฺชตีติ:
กามาวจรา   จวนฺตานํ   นอิตฺถีนํ  กามาวจรํ  อุปปชฺชนฺตานํ  รูปาวจรานํ
อรูปาวจรานํ   เตสํ   ตตฺถ   อุเปกฺขินฺทฺริยํ   อุปฺปชฺชิตฺถ  โน  จ  เตสํ
ตตฺถ    อิตฺถินฺทฺริยํ    อุปฺปชฺชติ    อิตฺถีนํ   อุปปชฺชนฺตีนํ   ตาสํ   ตตฺถ
อุเปกฺขินฺทฺริยญฺจ อุปฺปชฺชิตฺถ อิตฺถินฺทฺริยญฺจ อุปฺปชฺชติ ฯ
     [๑๐๕๕]    ยสฺส   ยตฺถ   อิตฺถินฺทฺริยํ   อุปฺปชฺชติ   ตสฺส   ตตฺถ
สทฺธินฺทฺริยํ   ฯเปฯ   ปญฺญินฺทฺริยํ  มนินฺทฺริยํ  อุปฺปชฺชิตฺถาติ:  อามนฺตา  ฯ
ยสฺส   วา   ปน   ยตฺถ  มนินฺทฺริยํ  อุปฺปชฺชิตฺถ  ตสฺส  ตตฺถ  อิตฺถินฺทฺริยํ
อุปฺปชฺชตีติ:   กามาวจรา   จวนฺตานํ  นอิตฺถีนํ  กามาวจรํ  อุปปชฺชนฺตานํ
รูปาวจรานํ    อรูปาวจรานํ    เตสํ    ตตฺถ    มนินฺทฺริยํ   อุปฺปชฺชิตฺถ
โน   จ   เตสํ   ตตฺถ   อิตฺถินฺทฺริยํ   อุปฺปชฺชติ   อิตฺถีนํ   อุปปชฺชนฺตีนํ
ตาสํ ตตฺถ มนินฺทฺริยญฺจ อุปฺปชฺชิตฺถ อิตฺถินฺทฺริยญฺจ อุปฺปชฺชติ ฯ
     [๑๐๕๖]    ยสฺส   ยตฺถ   ปุริสินฺทฺริยํ   อุปฺปชฺชติ   ตสฺส   ตตฺถ
ชีวิตินฺทฺริยํ   อุปฺปชฺชิตฺถาติ:   อามนฺตา   ฯ   ยสฺส   วา   ปน   ยตฺถ
ชีวิตินฺทฺริยํ    อุปฺปชฺชิตฺถ    ตสฺส    ตตฺถ   ปุริสินฺทฺริยํ   อุปฺปชฺชตีติ:
กามาวจรา   จวนฺตานํ  นปุริสานํ  กามาวจรํ  อุปปชฺชนฺตานํ  รูปาวจรานํ
อรูปาวจรานํ    เตสํ    ตตฺถ    ชีวิตินฺทฺริยํ    อุปฺปชฺชิตฺถ    โน   จ
เตสํ    ตตฺถ   ปุริสินฺทฺริยํ   อุปฺปชฺชติ   ปุริสานํ   อุปปชฺชนฺตานํ   เตสํ
ตตฺถ ชีวิตินฺทฺริยญฺจ อุปฺปชฺชิตฺถ ปุริสินฺทฺริยญฺจ อุปฺปชฺชติ ฯ
