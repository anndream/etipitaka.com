อุปฺปาทกฺขเณ    อสญฺญสตฺตานํ    เตสํ    ตตฺถ    อพฺยากตา    ธมฺมา
อุปฺปชฺชิตฺถ    โน    จ    เตสํ   ตตฺถ   กุสลา   ธมฺมา   อุปฺปชฺชนฺติ
กุสลานํ   อุปฺปาทกฺขเณ   เตสํ  ตตฺถ  อพฺยากตา  จ  ธมฺมา  อุปฺปชฺชิตฺถ
กุสลา จ ธมฺมา อุปฺปชฺชนฺติ ฯ
     [๑๕๔]   ยสฺส   ยตฺถ   อกุสลา  ธมฺมา  อุปฺปชฺชนฺติ  ตสฺส  ตตฺถ
อพฺยากตา   ธมฺมา   อุปฺปชฺชิตฺถาติ:   อามนฺตา   ฯ   ยสฺส   วา  ปน
ยตฺถ   อพฺยากตา   ธมฺมา   อุปฺปชฺชิตฺถ   ตสฺส   ตตฺถ  อกุสลา  ธมฺมา
อุปฺปชฺชนฺตีติ:    สพฺเพสํ    จิตฺตสฺส   ภงฺคกฺขเณ   อกุสลวิปฺปยุตฺตจิตฺตสฺส
อุปฺปาทกฺขเณ    อสญฺญสตฺตานํ    เตสํ    ตตฺถ    อพฺยากตา    ธมฺมา
อุปฺปชฺชิตฺถ   โน  จ  เตสํ  ตตฺถ  อกุสลา  ธมฺมา  อุปฺปชฺชนฺติ  อกุสลานํ
อุปฺปาทกฺขเณ  เตสํ  ตตฺถ  อพฺยากตา  จ  ธมฺมา  อุปฺปชฺชิตฺถ  อกุสลา จ
ธมฺมา อุปฺปชฺชนฺติ ฯ
     [๑๕๕]   ยสฺส   กุสลา   ธมฺมา   น  อุปฺปชฺชนฺติ  ตสฺส  อกุสลา
ธมฺมา   น   อุปฺปชฺชิตฺถาติ:   อุปฺปชฺชิตฺถ   ฯ  ยสฺส  วา  ปน  อกุสลา
ธมฺมา น อุปฺปชฺชิตฺถ ตสฺส กุสลา ธมฺมา น อุปฺปชฺชนฺตีติ: นตฺถิ ฯ
     [๑๕๖]   ยสฺส   กุสลา  ธมฺมา  น  อุปฺปชฺชนฺติ  ตสฺส  อพฺยากตา
ธมฺมา   น   อุปฺปชฺชิตฺถาติ:  อุปฺปชฺชิตฺถ  ฯ  ยสฺส  วา  ปน  อพฺยากตา
ธมฺมา น อุปฺปชฺชิตฺถ ตสฺส กุสลา ธมฺมา น อุปฺปชฺชนฺตีติ: นตฺถิ ฯ
     [๑๕๗]   ยสฺส  อกุสลา  ธมฺมา  น  อุปฺปชฺชนฺติ  ตสฺส  อพฺยากตา
ธมฺมา   น   อุปฺปชฺชิตฺถาติ:  อุปฺปชฺชิตฺถ  ฯ  ยสฺส  วา  ปน  อพฺยากตา
