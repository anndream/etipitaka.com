อญฺญาตาวินฺทฺริยญฺจ   น  สจฺฉิกโรนฺติ  ฯ  โย  วา  ปน  อญฺญาตาวินฺทฺริยํ
น   สจฺฉิกโรติ   โส   จกฺขุนฺทฺริยํ   น   ปริชานาตีติ:   อคฺคมคฺคสมงฺคี
อญฺญาตาวินฺทฺริยํ   น   สจฺฉิกโรติ   โน   จ  จกฺขุนฺทฺริยํ  น  ปริชานาติ
อคฺคมคฺคสมงฺคิญฺจ     อรหนฺตญฺจ     ฐเปตฺวา     อวเสสา    ปุคฺคลา
อญฺญาตาวินฺทฺริยญฺจ น สจฺฉิกโรนฺติ จกฺขุนฺทฺริยญฺจ น ปริชานนฺติ ฯ
     [๑๓๔๙]  โย  โทมนสฺสินฺทฺริยํ นปฺปชหติ โส อนญฺญาตญฺญสฺสามีตินฺทฺริยํ
น    ภาเวตีติ:    อฏฺฐมโก    โทมนสฺสินฺทฺริยํ    นปฺปชหติ   โน   จ
อนญฺญาตญฺญสฺสามีตินฺทฺริยํ   น   ภาเวติ   เทฺว   มคฺคสมงฺคิโน  ฐเปตฺวา
อวเสสา  ปุคฺคลา  โทมนสฺสินฺทฺริยญฺจ นปฺปชหนฺติ อนญฺญาตญฺญสฺสามีตินฺทฺริยญฺจ
น    ภาเวนฺติ    ฯ    โย    วา    ปน    อนญฺญาตญฺญสฺสามีตินฺทฺริยํ
น    ภาเวติ   โส   โทมนสฺสินฺทฺริยํ   นปฺปชหตีติ:   อนาคามิมคฺคสมงฺคี
อนญฺญาตญฺญสฺสามีตินฺทฺริยํ   น  ภาเวติ  โน  จ  โทมนสฺสินฺทฺริยํ  นปฺปชหติ
เทฺว  มคฺคสมงฺคิโน  ฐเปตฺวา อวเสสา ปุคฺคลา อนญฺญาตญฺญสฺสามีตินฺทฺริยญฺจ
น ภาเวนฺติ โทมนสฺสินฺทฺริยญฺจ นปฺปชหนฺติ ฯ
     [๑๓๕๐]    โย    โทมนสฺสินฺทฺริยํ   นปฺปชหติ   โส   อญฺญินฺทฺริยํ
น   ภาเวตีติ:   เทฺว   ปุคฺคลา   โทมนสฺสินฺทฺริยํ   นปฺปชหนฺติ  โน  จ
อญฺญินฺทฺริยํ   น   ภาเวนฺติ   ตโย   มคฺคสมงฺคิโน   ฐเปตฺวา  อวเสสา
ปุคฺคลา        โทมนสฺสินฺทฺริยญฺจ       นปฺปชหนฺติ       อญฺญินฺทฺริยญฺจ
น   ภาเวนฺติ   ฯ   โย   วา   ปน   อญฺญินฺทฺริยํ   น   ภาเวติ  โส
โทมนสฺสินฺทฺริยํ นปฺปชหตีติ: อามนฺตา ฯ
