อุปฺปชฺชิสฺสติ อิตฺถินฺทฺริยญฺจ อุปฺปชฺชิตฺถ ฯ
     [๑๒๗๖]   ยสฺส   ยตฺถ   อิตฺถินฺทฺริยํ   อุปฺปชฺชิตฺถ   ตสฺส   ตตฺถ
อุเปกฺขินฺทฺริยํ    อุปฺปชฺชิสฺสตีติ:   กามาวจเร   ปจฺฉิมภวิกานํ   เย   จ
โสมนสฺเสน   อุปปชฺชิตฺวา   ปรินิพฺพายิสฺสนฺติ   เตสํ   ตตฺถ   อิตฺถินฺทฺริยํ
อุปฺปชฺชิตฺถ    โน    จ    เตสํ    ตตฺถ   อุเปกฺขินฺทฺริยํ   อุปฺปชฺชิสฺสติ
อิตเรสํ    กามาวจรานํ    เตสํ    ตตฺถ    อิตฺถินฺทฺริยญฺจ   อุปฺปชฺชิตฺถ
อุเปกฺขินฺทฺริยญฺจ   อุปฺปชฺชิสฺสติ   ฯ  ยสฺส  วา  ปน  ยตฺถ  อุเปกฺขินฺทฺริยํ
อุปฺปชฺชิสฺสติ    ตสฺส   ตตฺถ   อิตฺถินฺทฺริยํ   อุปฺปชฺชิตฺถาติ:   รูปาวจรานํ
อรูปาวจรานํ    เตสํ    ตตฺถ   อุเปกฺขินฺทฺริยํ   อุปฺปชฺชิสฺสติ   โน   จ
เตสํ    ตตฺถ    อิตฺถินฺทฺริยํ   อุปฺปชฺชิตฺถ   กามาวจรานํ   เตสํ   ตตฺถ
อุเปกฺขินฺทฺริยญฺจ อุปฺปชฺชิสฺสติ อิตฺถินฺทฺริยญฺจ อุปฺปชฺชิตฺถ ฯ
     [๑๒๗๗]   ยสฺส   ยตฺถ   อิตฺถินฺทฺริยํ   อุปฺปชฺชิตฺถ   ตสฺส   ตตฺถ
สทฺธินฺทฺริยํ   อุปฺปชฺชิสฺสตีติ:   กามาวจเร   ปจฺฉิมภวิกานํ   เตสํ   ตตฺถ
อิตฺถินฺทฺริยํ     อุปฺปชฺชิตฺถ    โน    จ    เตสํ    ตตฺถ    สทฺธินฺทฺริยํ
อุปฺปชฺชิสฺสติ    อิตเรสํ    กามาวจรานํ    เตสํ   ตตฺถ   อิตฺถินฺทฺริยญฺจ
อุปฺปชฺชิตฺถ   สทฺธินฺทฺริยญฺจ   อุปฺปชฺชิสฺสติ   ฯ   ยสฺส   วา   ปน  ยตฺถ
สทฺธินฺทฺริยํ   อุปฺปชฺชิสฺสติ   ตสฺส   ตตฺถ   อิตฺถินฺทฺริยํ  อุปฺปชฺชิตฺถาติ:
รูปาวจรานํ    อรูปาวจรานํ    เตสํ   ตตฺถ   สทฺธินฺทฺริยํ   อุปฺปชฺชิสฺสติ
โน   จ   เตสํ   ตตฺถ   อิตฺถินฺทฺริยํ   อุปฺปชฺชิตฺถ   กามาวจรานํ  เตสํ
ตตฺถ สทฺธินฺทฺริยญฺจ อุปฺปชฺชิสฺสติ อิตฺถินฺทฺริยญฺจ อุปฺปชฺชิตฺถ ฯ
