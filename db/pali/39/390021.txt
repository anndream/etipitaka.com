จิตฺตํ น นิรุชฺฌมานนฺติ: อามนฺตา ฯ
     [๕๓]    ยสฺส   จิตฺตํ   อุปฺปนฺนํ   ตสฺส   จิตฺตํ   อุปฺปชฺชิตฺถาติ:
อามนฺตา  ฯ  ยสฺส  วา  ปน  จิตฺตํ  อุปฺปชฺชิตฺถ  ตสฺส  จิตฺตํ อุปฺปนฺนนฺติ:
นิโรธสมาปนฺนานํ   อสญฺญสตฺตานํ   เตสํ   จิตฺตํ   อุปฺปชฺชิตฺถ   โน   จ
เตสํ   จิตฺตํ   อุปฺปนฺนํ   จิตฺตสมงฺคีนํ   เตสํ   จิตฺตํ   อุปฺปชฺชิตฺถ  เจว
อุปฺปนฺนญฺจ   ฯ   ยสฺส   จิตฺตํ   อุปฺปนฺนํ   ตสฺส   จิตฺตํ  อุปฺปชฺชิสฺสตีติ:
ปจฺฉิมจิตฺตสมงฺคีนํ    เตสํ    จิตฺตํ   อุปฺปนฺนํ   โน   จ   เตสํ   จิตฺตํ
อุปฺปชฺชิสฺสติ    อิตเรสํ    จิตฺตสมงฺคีนํ    เตสํ    จิตฺตํ   อุปฺปนฺนญฺเจว
อุปฺปชฺชิสฺสติ   จ   ฯ   ยสฺส  วา  ปน  จิตฺตํ  อุปฺปชฺชิสฺสติ  ตสฺส  จิตฺตํ
อุปฺปนฺนนฺติ:     นิโรธสมาปนฺนานํ     อสญฺญสตฺตานํ     เตสํ     จิตฺตํ
อุปฺปชฺชิสฺสติ   โน   จ   เตสํ  จิตฺตํ  อุปฺปนฺนํ  จิตฺตสมงฺคีนํ  เตสํ  จิตฺตํ
อุปฺปชฺชิสฺสติ  เจว  อุปฺปนฺนญฺจ  ฯ  ยสฺส  จิตฺตํ  น  อุปฺปนฺนํ  ตสฺส  จิตฺตํ
น  อุปฺปชฺชิตฺถาติ:  อุปฺปชฺชิตฺถ  ฯ  ยสฺส  วา  ปน  จิตฺตํ  น  อุปฺปชฺชิตฺถ
ตสฺส   จิตฺตํ  น  อุปฺปนฺนนฺติ:  นตฺถิ  ฯ  ยสฺส  จิตฺตํ  น  อุปฺปนฺนํ  ตสฺส
จิตฺตํ   น   อุปฺปชฺชิสฺสตีติ:   อุปฺปชฺชิสฺสติ   ฯ   ยสฺส   วา  ปน  จิตฺตํ
น อุปฺปชฺชิสฺสติ ตสฺส จิตฺตํ น อุปฺปนฺนนฺติ: อุปฺปนฺนํ ฯ
     [๕๔]   ยสฺส   จิตฺตํ   อุปฺปชฺชิตฺถ  โน  จ  ตสฺส  จิตฺตํ  อุปฺปนฺนํ
ตสฺส   จิตฺตํ   อุปฺปชฺชิสฺสตีติ:   อามนฺตา   ฯ   ยสฺส   วา  ปน  จิตฺตํ๕
อุปฺปชฺชิสฺสติ   โน  จ  ตสฺส  จิตฺตํ  อุปฺปนฺนํ  ตสฺส  จิตฺตํ  อุปฺปชฺชิตฺถาติ:
อามนฺตา  ฯ  ยสฺส  จิตฺตํ  น  อุปฺปชฺชิตฺถ  โน  จ  ตสฺส จิตฺตํ น อุปฺปนฺนํ
