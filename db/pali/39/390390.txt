น อุปฺปชฺชตีติ: นตฺถิ ฯเปฯ ๑-
                     __________________
     [๑๐๗๗]    ยสฺส    จกฺขุนฺทฺริยํ    อุปฺปชฺชติ   ตสฺส   โสตินฺทฺริยํ
อุปฺปชฺชิสฺสตีติ:    ปจฺฉิมภวิกานํ   ปญฺจโวการํ   อุปปชฺชนฺตานํ   เย   จ
อรูปํ    อุปปชฺชิตฺวา    ปรินิพฺพายิสฺสนฺติ    เตสํ   อุปปชฺชนฺตานํ   เตสํ
จกฺขุนฺทฺริยํ    อุปฺปชฺชติ    โน    จ   เตสํ   โสตินฺทฺริยํ   อุปฺปชฺชิสฺสติ
อิตเรสํ    สจกฺขุกานํ   อุปปชฺชนฺตานํ   เตสํ   จกฺขุนฺทฺริยญฺจ   อุปฺปชฺชติ
โสตินฺทฺริยญฺจ    อุปฺปชฺชิสฺสติ    ฯ    ยสฺส    วา    ปน   โสตินฺทฺริยํ
อุปฺปชฺชิสฺสติ    ตสฺส    จกฺขุนฺทฺริยํ    อุปฺปชฺชตีติ:   สพฺเพสํ   จวนฺตานํ
อจกฺขุกานํ   อุปปชฺชนฺตานํ   เตสํ   โสตินฺทฺริยํ   อุปฺปชฺชิสฺสติ   โน   จ
เตสํ    จกฺขุนฺทฺริยํ    อุปฺปชฺชติ    สจกฺขุกานํ    อุปปชฺชนฺตานํ    เตสํ
โสตินฺทฺริยญฺจ อุปฺปชฺชิสฺสติ จกฺขุนฺทฺริยญฺจ อุปฺปชฺชติ ฯ
     [๑๐๗๘]    ยสฺส    จกฺขุนฺทฺริยํ    อุปฺปชฺชติ   ตสฺส   ฆานินฺทฺริยํ
อุปฺปชฺชิสฺสตีติ:    ปจฺฉิมภวิกานํ   ปญฺจโวการํ   อุปปชฺชนฺตานํ   เย   จ
รูปาวจรํ   อรูปาวจรํ  อุปปชฺชิตฺวา  ปรินิพฺพายิสฺสนฺติ  เตสํ  อุปปชฺชนฺตานํ
เตสํ     จกฺขุนฺทฺริยํ     อุปฺปชฺชติ    โน    จ    เตสํ    ฆานินฺทฺริยํ
อุปฺปชฺชิสฺสติ   อิตเรสํ   สจกฺขุกานํ   อุปปชฺชนฺตานํ   เตสํ  จกฺขุนฺทฺริยญฺจ
อุปฺปชฺชติ   ฆานินฺทฺริยญฺจ   อุปฺปชฺชิสฺสติ   ฯ  ยสฺส  วา  ปน  ฆานินฺทฺริยํ
อุปฺปชฺชิสฺสติ    ตสฺส    จกฺขุนฺทฺริยํ    อุปฺปชฺชตีติ:   สพฺเพสํ   จวนฺตานํ
#๑ อิโต ปรํ ทิสฺสมานโปตฺถเกสุ เปยฺยาลํ กตํ ฯ
