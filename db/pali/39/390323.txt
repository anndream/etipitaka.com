ยสฺส   วา   ปน  ยตฺถ  มนินฺทฺริยํ  อุปฺปชฺชิสฺสติ  ตสฺส  ตตฺถ  จกฺขุนฺทฺริยํ
อุปฺปชฺชิสฺสตีติ:   อรูปานํ   เตสํ   ตตฺถ  มนินฺทฺริยํ  อุปฺปชฺชิสฺสติ  โน  จ
เตสํ   ตตฺถ   จกฺขุนฺทฺริยํ   อุปฺปชฺชิสฺสติ   ปญฺจโวการานํ   เตสํ   ตตฺถ
มนินฺทฺริยญฺจ อุปฺปชฺชิสฺสติ จกฺขุนฺทฺริยญฺจ อุปฺปชฺชิสฺสติ ฯ
     [๙๐๓]   ยสฺส   ยตฺถ   ฆานินฺทฺริยํ   อุปฺปชฺชิสฺสติ   ตสฺส   ตตฺถ
อิตฺถินฺทฺริยํ   อุปฺปชฺชิสฺสตีติ:   เย   ปุริสา   เอเตเนว   ภาเวน  กติจิ
ภเว     ทสฺเสตฺวา    ปรินิพฺพายิสฺสนฺติ    เตสํ    ตตฺถ    ฆานินฺทฺริยํ
อุปฺปชฺชิสฺสติ   โน   จ   เตสํ   ตตฺถ  อิตฺถินฺทฺริยํ  อุปฺปชฺชิสฺสติ  อิตเรสํ
กามาวจรานํ   เตสํ   ตตฺถ   ฆานินฺทฺริยญฺจ   อุปฺปชฺชิสฺสติ  อิตฺถินฺทฺริยญฺจ
อุปฺปชฺชิสฺสติ   ฯ   ยสฺส  วา  ปน  ยตฺถ  อิตฺถินฺทฺริยํ  อุปฺปชฺชิสฺสติ  ตสฺส
ตตฺถ ฆานินฺทฺริยํ อุปฺปชฺชิสฺสตีติ: อามนฺตา ฯ
     [๙๐๔]   ยสฺส   ยตฺถ   ฆานินฺทฺริยํ   อุปฺปชฺชิสฺสติ   ตสฺส   ตตฺถ
ปุริสินฺทฺริยํ   อุปฺปชฺชิสฺสตีติ:   ยา   อิตฺถิโย   เอเตเนว  ภาเวน  กติจิ
ภเว     ทสฺเสตฺวา    ปรินิพฺพายิสฺสนฺติ    ตาสํ    ตตฺถ    ฆานินฺทฺริยํ
อุปฺปชฺชิสฺสติ   โน   จ   ตาสํ   ตตฺถ  ปุริสินฺทฺริยํ  อุปฺปชฺชิสฺสติ  อิตเรสํ
กามาวจรานํ   เตสํ   ตตฺถ   ฆานินฺทฺริยญฺจ   อุปฺปชฺชิสฺสติ  ปุริสินฺทฺริยญฺจ
อุปฺปชฺชิสฺสติ   ฯ   ยสฺส  วา  ปน  ยตฺถ  ปุริสินฺทฺริยํ  อุปฺปชฺชิสฺสติ  ตสฺส
ตตฺถ ฆานินฺทฺริยํ อุปฺปชฺชิสฺสตีติ: อามนฺตา ฯ
     [๙๐๕]   ยสฺส   ยตฺถ   ฆานินฺทฺริยํ   อุปฺปชฺชิสฺสติ   ตสฺส   ตตฺถ
ชีวิตินฺทฺริยํ   อุปฺปชฺชิสฺสตีติ:   อามนฺตา   ฯ   ยสฺส   วา   ปน   ยตฺถ
