     [๘๘๘]   ยตฺถ  ปุริสินฺทฺริยํ  อุปฺปชฺชิสฺสติ  ตตฺถ  สทฺธินฺทฺริยํ  ฯเปฯ
ปญฺญินฺทฺริยํ   มนินฺทฺริยํ   อุปฺปชฺชิสฺสตีติ:   อามนฺตา   ฯ  ยตฺถ  วา  ปน
มนินฺทฺริยํ   อุปฺปชฺชิสฺสติ  ตตฺถ  ปุริสินฺทฺริยํ  อุปฺปชฺชิสฺสตีติ:  รูปาวจเร
อรูปาวจเร    ตตฺถ    มนินฺทฺริยํ    อุปฺปชฺชิสฺสติ    โน    จ    ตตฺถ
ปุริสินฺทฺริยํ      อุปฺปชฺชิสฺสติ     กามาวจเร     ตตฺถ     มนินฺทฺริยญฺจ
อุปฺปชฺชิสฺสติ ปุริสินฺทฺริยญฺจ อุปฺปชฺชิสฺสติ ฯ
     [๘๘๙]   ยตฺถ   ชีวิตินฺทฺริยํ   อุปฺปชฺชิสฺสติ   ตตฺถ  โสมนสฺสินฺทฺริยํ
อุปฺปชฺชิสฺสตีติ:   อสญฺญสตฺเต   ตตฺถ   ชีวิตินฺทฺริยํ   อุปฺปชฺชิสฺสติ  โน  จ
ตตฺถ   โสมนสฺสินฺทฺริยํ   อุปฺปชฺชิสฺสติ   จตุโวกาเร   ปญฺจโวกาเร  ตตฺถ
ชีวิตินฺทฺริยญฺจ    อุปฺปชฺชิสฺสติ    โสมนสฺสินฺทฺริยญฺจ    อุปฺปชฺชิสฺสติ    ฯ
ยตฺถ    วา    ปน   โสมนสฺสินฺทฺริยํ   อุปฺปชฺชิสฺสติ   ตตฺถ   ชีวิตินฺทฺริยํ
อุปฺปชฺชิสฺสตีติ: อามนฺตา ฯ
     [๘๙๐]   ยตฺถ   ชีวิตินฺทฺริยํ   อุปฺปชฺชิสฺสติ   ตตฺถ   อุเปกฺขินฺทฺริยํ
ฯเปฯ   สทฺธินฺทฺริยํ  ปญฺญินฺทฺริยํ  มนินฺทฺริยํ  อุปฺปชฺชิสฺสตีติ:  อสญฺญสตฺเต
ตตฺถ     ชีวิตินฺทฺริยํ    อุปฺปชฺชิสฺสติ    โน    จ    ตตฺถ    มนินฺทฺริยํ
อุปฺปชฺชิสฺสติ     จตุโวกาเร     ปญฺจโวกาเร    ตตฺถ    ชีวิตินฺทฺริยญฺจ
อุปฺปชฺชิสฺสติ   มนินฺทฺริยญฺจ   อุปฺปชฺชิสฺสติ   ฯ  ยตฺถ  วา  ปน  มนินฺทฺริยํ
อุปฺปชฺชิสฺสติ ตตฺถ ชีวิตินฺทฺริยํ อุปฺปชฺชิสฺสตีติ: อามนฺตา ฯ
     [๘๙๑]  ยตฺถ  โสมนสฺสินฺทฺริยํ อุปฺปชฺชิสฺสติ ตตฺถ อุเปกฺขินฺทฺริยํ ฯเปฯ
สทฺธินฺทฺริยํ    ปญฺญินฺทฺริยํ    มนินฺทฺริยํ   อุปฺปชฺชิสฺสตีติ:   อามนฺตา   ฯ
