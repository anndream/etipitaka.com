อามนฺตา   ฯ   ยํ  วา  ปน  จิตฺตํ  น  อุปฺปชฺชิสฺสติ  โน  จ  ตํ  จิตฺตํ
น อุปฺปนฺนํ ตํ จิตฺตํ น อุปฺปชฺชิตฺถาติ: อามนฺตา ฯ
     [๖๙]   อุปฺปนฺนํ   อุปฺปชฺชมานนฺติ:   ภงฺคกฺขเณ  อุปฺปนฺนํ  โน  จ
อุปฺปชฺชมานํ     อุปฺปาทกฺขเณ     อุปฺปนฺนญฺเจว    อุปฺปชฺชมานญฺจ    ฯ
อุปฺปชฺชมานํ   อุปฺปนฺนนฺติ:  อามนฺตา  ฯ  น  อุปฺปนฺนํ  น  อุปฺปชฺชมานนฺติ
อามนฺตา    ฯ    น    อุปฺปชฺชมานํ    น    อุปฺปนฺนนฺติ:   ภงฺคกฺขเณ
น   อุปฺปชฺชมานํ   โน   จ   น  อุปฺปนฺนํ  อตีตานาคตํ  จิตฺตํ  น  เจว
อุปฺปชฺชมานํ น จ อุปฺปนฺนํ ฯ
     [๗๐]   นิรุทฺธํ   นิรุชฺฌมานนฺติ:   โน  ฯ  นิรุชฺฌมานํ  นิรุทฺธนฺติ:
โน   ฯ  น  นิรุทฺธํ  น  นิรุชฺฌมานนฺติ:  ภงฺคกฺขเณ  น  นิรุทฺธํ  โน  จ
น  นิรุชฺฌมานํ  อุปฺปาทกฺขเณ  อนาคตญฺจ  จิตฺตํ  น  เจว  นิรุทฺธํ  น  จ
นิรุชฺฌมานํ  ฯ  น  นิรุชฺฌมานํ  น  นิรุทฺธนฺติ:  อตีตํ  จิตฺตํ  น นิรุชฺฌมานํ
โน   จ   น   นิรุทฺธํ   อุปฺปาทกฺขเณ   อนาคตญฺจ   จิตฺตํ   น   เจว
นิรุชฺฌมานํ น จ นิรุทฺธํ ฯ
     [๗๑]   ยํ  จิตฺตํ  อุปฺปชฺชมานํ  ขณํ  ขณํ  วีติกฺกนฺตํ  อติกฺกนฺตกาลํ
นิรุชฺฌมานํ   ขณํ  ขณํ  วีติกฺกนฺตํ  อติกฺกนฺตกาลํ  ตํ  จิตฺตนฺติ:  ภงฺคกฺขเณ
จิตฺตํ     อุปฺปาทกฺขณํ     วีติกฺกนฺตํ    ภงฺคกฺขณํ    อวีติกฺกนฺตํ    อตีตํ
จิตฺตํ     อุปฺปาทกฺขณญฺจ    วีติกฺกนฺตํ    ภงฺคกฺขณญฺจ    วีติกฺกนฺตํ    ฯ
ยํ   วา   ปน   จิตฺตํ   นิรุชฺฌมานํ   ขณํ  ขณํ  วีติกฺกนฺตํ  อติกฺกนฺตกาลํ
อุปฺปชฺชมานํ   ขณํ   ขณํ   วีติกฺกนฺตํ   อติกฺกนฺตกาลํ  ตํ  จิตฺตนฺติ:  อตีตํ
