เตสํ   ตตฺถ   จกฺขุนฺทฺริยญฺจ   อุปฺปชฺชิตฺถ   ฆานินฺทฺริยญฺจ  อุปฺปชฺชิตฺถ  ฯ
ยสฺส   วา   ปน  ยตฺถ  ฆานินฺทฺริยํ  อุปฺปชฺชิตฺถ  ตสฺส  ตตฺถ  จกฺขุนฺทฺริยํ
อุปฺปชฺชิตฺถาติ: อามนฺตา ฯ
     [๗๕๕]    ยสฺส   ตตฺถ   จกฺขุนฺทฺริยํ   อุปฺปชฺชิตฺถ   ตสฺส   ตตฺถ
อิตฺถินฺทฺริยํ    ฯเปฯ   ปุริสินฺทฺริยํ   อุปฺปชฺชิตฺถาติ:   รูปาวจรานํ   เตสํ
ตตฺถ    จกฺขุนฺทฺริยํ   อุปฺปชฺชิตฺถ   โน   จ   เตสํ   ตตฺถ   ปุริสินฺทฺริยํ
อุปฺปชฺชิตฺถ    กามาวจรานํ    เตสํ   ตตฺถ   จกฺขุนฺทฺริยญฺจ   อุปฺปชฺชิตฺถ
ปุริสินฺทฺริยญฺจ   อุปฺปชฺชิตฺถ   ฯ   ยสฺส   วา   ปน   ยตฺถ   ปุริสินฺทฺริยํ
อุปฺปชฺชิตฺถ ตสฺส ตตฺถ จกฺขุนฺทฺริยํ อุปฺปชฺชิตฺถาติ: อามนฺตา ฯ
     [๗๕๖]    ยสฺส   ยตฺถ   จกฺขุนฺทฺริยํ   อุปฺปชฺชิตฺถ   ตสฺส   ตตฺถ
ชีวิตินฺทฺริยํ   อุปฺปชฺชิตฺถาติ:   อามนฺตา   ฯ   ยสฺส   วา   ปน   ยตฺถ
ชีวิตินฺทฺริยํ    อุปฺปชฺชิตฺถ   ตสฺส   ตตฺถ   จกฺขุนฺทฺริยํ   อุปฺปชฺชิตฺถาติ:
อสญฺญสตฺตานํ    อรูปานํ   เตสํ   ตตฺถ   ชีวิตินฺทฺริยํ   อุปฺปชฺชิตฺถ   โน
จ   เตสํ   ตตฺถ   จกฺขุนฺทฺริยํ   อุปฺปชฺชิตฺถ  ปญฺจโวการานํ  เตสํ  ตตฺถ
ชีวิตินฺทฺริยญฺจ อุปฺปชฺชิตฺถ จกฺขุนฺทฺริยญฺจ อุปฺปชฺชิตฺถ ฯ
     [๗๕๗]  ยสฺส  ยตฺถ จกฺขุนฺทฺริยํ อุปฺปชฺชิตฺถ ตสฺส ตตฺถ โสมนสฺสินฺทฺริยํ
อุปฺปชฺชิตฺถาติ:   อามนฺตา   ฯ   ยสฺส   วา  ปน  ยตฺถ  โสมนสฺสินฺทฺริยํ
อุปฺปชฺชิตฺถ ตสฺส ตตฺถ จกฺขุนฺทฺริยํ อุปฺปชฺชิตฺถาติ: อามนฺตา ฯ
     [๗๕๘]  ยสฺส  ยตฺถ  จกฺขุนฺทฺริยํ อุปฺปชฺชิตฺถ ตสฺส ตตฺถ อุเปกฺขินฺทฺริยํ
อุปฺปชฺชิตฺถาติ:   อามนฺตา   ฯ   ยสฺส   วา   ปน  ยตฺถ  อุเปกฺขินฺทฺริยํ
