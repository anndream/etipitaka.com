ตสฺส     อิตฺถินฺทฺริยํ    อุปฺปชฺชตีติ:    สพฺเพสํ    จวนฺตานํ    นอิตฺถีนํ
อุปปชฺชนฺตานํ   เตสํ  ชีวิตินฺทฺริยํ  อุปฺปชฺชิตฺถ  โน  จ  เตสํ  อิตฺถินฺทฺริยํ
อุปฺปชฺชติ    อิตฺถีนํ   อุปปชฺชนฺตีนํ   ตาสํ   ชีวิตินฺทฺริยญฺจ   อุปฺปชฺชิตฺถ
อิตฺถินฺทฺริยญฺจ อุปฺปชฺชติ ฯ
     [๑๐๒๔]   ยสฺส   อิตฺถินฺทฺริยํ   อุปฺปชฺชติ   ตสฺส   โสมนสฺสินฺทฺริยํ
ฯเปฯ      อุเปกฺขินฺทฺริยํ      สทฺธินฺทฺริยํ     ปญฺญินฺทฺริยํ     มนินฺทฺริยํ
อุปฺปชฺชิตฺถาติ:   อามนฺตา   ฯ   ยสฺส   วา  ปน  มนินฺทฺริยํ  อุปฺปชฺชิตฺถ
ตสฺส     อิตฺถินฺทฺริยํ    อุปฺปชฺชตีติ:    สพฺเพสํ    จวนฺตานํ    นอิตฺถีนํ
อุปปชฺชนฺตานํ   เตสํ   มนินฺทฺริยํ   อุปฺปชฺชิตฺถ  โน  จ  เตสํ  อิตฺถินฺทฺริยํ
อุปฺปชฺชติ    อิตฺถีนํ    อุปปชฺชนฺตีนํ    ตาสํ    มนินฺทฺริยญฺจ   อุปฺปชฺชิตฺถ
อิตฺถินฺทฺริยญฺจ อุปฺปชฺชติ ฯ
     [๑๐๒๕]    ยสฺส    ปุริสินฺทฺริยํ    อุปฺปชฺชติ   ตสฺส   ชีวิตินฺทฺริยํ
อุปฺปชฺชิตฺถาติ:   อามนฺตา   ฯ   ยสฺส  วา  ปน  ชีวิตินฺทฺริยํ  อุปฺปชฺชิตฺถ
ตสฺส    ปุริสินฺทฺริยํ    อุปฺปชฺชตีติ:    สพฺเพสํ    จวนฺตานํ    นปุริสานํ
อุปปชฺชนฺตานํ    เตสํ    ชีวิตินฺทฺริยํ    อุปฺปชฺชิตฺถ    โน    จ   เตสํ
ปุริสินฺทฺริยํ   อุปฺปชฺชติ   ปุริสานํ   อุปปชฺชนฺตานํ   เตสํ  ชีวิตินฺทฺริยญฺจ
อุปฺปชฺชิตฺถ ปุริสินฺทฺริยญฺจ อุปฺปชฺชติ ฯ
     [๑๐๒๖]   ยสฺส   ปุริสินฺทฺริยํ   อุปฺปชฺชติ   ตสฺส   โสมนสฺสินฺทฺริยํ
ฯเปฯ      อุเปกฺขินฺทฺริยํ      สทฺธินฺทฺริยํ     ปญฺญินฺทฺริยํ     มนินฺทฺริยํ
อุปฺปชฺชิตฺถาติ:   อามนฺตา   ฯ   ยสฺส   วา  ปน  มนินฺทฺริยํ  อุปฺปชฺชิตฺถ
