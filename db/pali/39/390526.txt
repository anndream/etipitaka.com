อญฺญาตาวินฺทฺริยํ   น   สจฺฉิกโรตีติ:   โย   อคฺคผลํ   สจฺฉิกโรติ   โส
อนญฺญาตญฺญสฺสามีตินฺทฺริยํ  น  ภาเวติ  โน จ อญฺญาตาวินฺทฺริยํ น สจฺฉิกโรติ
อฏฺฐมกญฺจ อรหนฺตญฺจ ฐเปตฺวา อวเสสา ปุคฺคลา อนญฺญาตญฺญสฺสามีตินฺทฺริยญฺจ

น     ภาเวนฺติ     อญฺญาตาวินฺทฺริยญฺจ     น     สจฺฉิกโรนฺติ     ฯ
โย  วา  ปน  อญฺญาตาวินฺทฺริยํ  น สจฺฉิกโรติ โส อนญฺญาตญฺญสฺสามีตินฺทฺริยํ
น     ภาเวตีติ:     อฏฺฐมโก    อญฺญาตาวินฺทฺริยํ    น    สจฺฉิกโรติ
โน   จ   อนญฺญาตญฺญสฺสามีตินฺทฺริยํ   น  ภาเวติ  อฏฺฐมกญฺจ  อรหนฺตญฺจ
ฐเปตฺวา    อวเสสา   ปุคฺคลา   อญฺญาตาวินฺทฺริยญฺจ   น   สจฺฉิกโรนฺติ
อนญฺญาตญฺญสฺสามีตินฺทฺริยญฺจ น ภาเวนฺติ ฯ
     [๑๓๕๔]   โย   อญฺญินฺทฺริยํ   น   ภาเวติ  โส  อญฺญาตาวินฺทฺริยํ
น  สจฺฉิกโรตีติ:  โย  อคฺคผลํ  สจฺฉิกโรติ  โส  อญฺญินฺทฺริยํ  น  ภาเวติ
โน   จ   อญฺญาตาวินฺทฺริยํ   น   สจฺฉิกโรติ   ตโย   มคฺคสมงฺคิโน  จ
อรหนฺตญฺจ   ฐเปตฺวา   อวเสสา   ปุคฺคลา  อญฺญินฺทฺริยญฺจ  น  ภาเวนฺติ
อญฺญาตาวินฺทฺริยญฺจ   น  สจฺฉิกโรนฺติ  ฯ  โย  วา  ปน  อญฺญาตาวินฺทฺริยํ
น   สจฺฉิกโรติ   โส   อญฺญินฺทฺริยํ   น  ภาเวตีติ:  ตโย  มคฺคสมงฺคิโน
อญฺญาตาวินฺทฺริยํ   น   สจฺฉิกโรนฺติ   โน   จ  อญฺญินฺทฺริยํ  น  ภาเวนฺติ
ตโย   มคฺคสมงฺคิโน   จ   อรหนฺตญฺจ   ฐเปตฺวา   อวเสสา   ปุคฺคลา
อญฺญาตาวินฺทฺริยญฺจ น สจฺฉิกโรนฺติ อญฺญินฺทฺริยญฺจ น ภาเวนฺติ ฯ
                      _________________
     [๑๓๕๕]    โย   จกฺขุนฺทฺริยํ   ปริชานิตฺถ   โส   โทมนสฺสินฺทฺริยํ
