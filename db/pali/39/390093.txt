น นิรุชฺฌนฺตีติ: อามนฺตา ฯ
     [๒๕๓]   ยสฺส  ยตฺถ  อกุสลา  ธมฺมา  น  นิรุชฺฌนฺติ  ตสฺส  ตตฺถ
อพฺยากตา   ธมฺมา   น   นิรุชฺฌิตฺถาติ:  สพฺเพสํ  จิตฺตสฺส  อุปฺปาทกฺขเณ
อกุสลวิปฺปยุตฺตจิตฺตสฺส     ภงฺคกฺขเณ     อสญฺญสตฺตานํ    เตสํ    ตตฺถ
อกุสลา   ธมฺมา  น  นิรุชฺฌนฺติ  โน  จ  เตสํ  ตตฺถ  อพฺยากตา  ธมฺมา
น   นิรุชฺฌิตฺถ   สุทฺธาวาสํ   อุปปชฺชนฺตานํ   เตสํ   ตตฺถ   อกุสลา  จ
ธมฺมา  น  นิรุชฺฌนฺติ  อพฺยากตา  จ  ธมฺมา  น นิรุชฺฌิตฺถ ฯ ยสฺส วา ปน
ยตฺถ   อพฺยากตา   ธมฺมา   น  นิรุชฺฌิตฺถ  ตสฺส  ตตฺถ  อกุสลา  ธมฺมา
น นิรุชฺฌนฺตีติ: อามนฺตา ฯ
                    _______________________
     [๒๕๔]   ยสฺส   กุสลา  ธมฺมา  นิรุชฺฌนฺติ  ตสฺส  อกุสลา  ธมฺมา
นิรุชฺฌิสฺสนฺตีติ:    อคฺคมคฺคสฺส   ภงฺคกฺขเณ   ยสฺส   จิตฺตสฺส   อนนฺตรา
อคฺคมคฺคํ    ปฏิลภิสฺสนฺติ   ตสฺส   จิตฺตสฺส   ภงฺคกฺขเณ   เตสํ   กุสลา
ธมฺมา    นิรุชฺฌนฺติ   โน   จ   เตสํ   อกุสลา   ธมฺมา   นิรุชฺฌิสฺสนฺติ
อิตเรสํ   กุสลานํ   ภงฺคกฺขเณ   เตสํ   กุสลา   จ   ธมฺมา  นิรุชฺฌนฺติ
อกุสลา   จ   ธมฺมา  นิรุชฺฌิสฺสนฺติ  ฯ  ยสฺส  วา  ปน  อกุสลา  ธมฺมา
นิรุชฺฌิสฺสนฺติ   ตสฺส   กุสลา   ธมฺมา   นิรุชฺฌนฺตีติ:   สพฺเพสํ   จิตฺตสฺส
อุปฺปาทกฺขเณ     กุสลวิปฺปยุตฺตจิตฺตสฺส    ภงฺคกฺขเณ    นิโรธสมาปนฺนานํ
อสญฺญสตฺตานํ  เตสํ  อกุสลา  ธมฺมา  นิรุชฺฌิสฺสนฺติ  โน  จ  เตสํ  กุสลา
ธมฺมา   นิรุชฺฌนฺติ   กุสลานํ   ภงฺคกฺขเณ   เตสํ   อกุสลา   จ  ธมฺมา
