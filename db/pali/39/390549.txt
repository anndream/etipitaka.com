น   สจฺฉิกริสฺสนฺติ   ฯ  โย  วา  ปน  อญฺญาตาวินฺทฺริยํ  น  สจฺฉิกริสฺสติ
โส อนญฺญาตญฺญสฺสามีตินฺทฺริยํ น ภาเวตีติ: อามนฺตา ฯ
     [๑๔๓๔]   โย   อญฺญินฺทฺริยํ   น   ภาเวติ  โส  อญฺญาตาวินฺทฺริยํ
น   สจฺฉิกริสฺสตีติ:   ปญฺจ   ปุคฺคลา  อญฺญินฺทฺริยํ  น  ภาเวนฺติ  โน  จ
อญฺญาตาวินฺทฺริยํ    น    สจฺฉิกริสฺสนฺติ   เทฺว   ปุคฺคลา   อญฺญินฺทฺริยญฺจ
น   ภาเวนฺติ   อญฺญาตาวินฺทฺริยญฺจ  น  สจฺฉิกริสฺสนฺติ  ฯ  โย  วา  ปน
อญฺญาตาวินฺทฺริยํ   น   สจฺฉิกริสฺสติ   โส   อญฺญินฺทฺริยํ   น   ภาเวตีติ:
อามนฺตา ฯ
                     _______________________
     [๑๔๓๕]    โย   จกฺขุนฺทฺริยํ   ปริชานิตฺถ   โส   โทมนสฺสินฺทฺริยํ
ปชหิสฺสตีติ:    โน   ฯ   โย   วา   ปน   โทมนสฺสินฺทฺริยํ   ปชหิสฺสติ
โส จกฺขุนฺทฺริยํ ปริชานิตฺถาติ: โน ฯ
     [๑๔๓๖]  โย  จกฺขุนฺทฺริยํ  ปริชานิตฺถ  โส อนญฺญาตญฺญสฺสามีตินฺทฺริยํ
ภาเวสฺสตีติ:    โน    ฯ   โย   วา   ปน   อนญฺญาตญฺญสฺสามีตินฺทฺริยํ
ภาเวสฺสติ โส จกฺขุนฺทฺริยํ ปริชานิตฺถาติ: โน ฯ
     [๑๔๓๗]  โย  จกฺขุนฺทฺริยํ  ปริชานิตฺถ  โส อญฺญินฺทฺริยํ ภาเวสฺสตีติ:
โน   ฯ   โย   วา   ปน   อญฺญินฺทฺริยํ   ภาเวสฺสติ   โส  จกฺขุนฺทฺริยํ
ปริชานิตฺถาติ: โน ฯ
     [๑๔๓๘]   โย   จกฺขุนฺทฺริยํ   ปริชานิตฺถ   โส   อญฺญาตาวินฺทฺริยํ
สจฺฉิกริสฺสตีติ:   โน   ฯ   โย  วา  ปน  อญฺญาตาวินฺทฺริยํ  สจฺฉิกริสฺสติ
