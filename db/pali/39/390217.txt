อุปฺปชฺชตีติ:      อิตฺถีนํ     ญาณวิปฺปยุตฺตานํ     อุปปชฺชนฺตีนํ     ตาสํ
ตตฺถ    อิตฺถินฺทฺริยํ    อุปฺปชฺชติ   โน   จ   ตาสํ   ตตฺถ   ปญฺญินฺทฺริยํ
อุปฺปชฺชติ    อิตฺถีนํ    ญาณสมฺปยุตฺตานํ    อุปปชฺชนฺตีนํ    ตาสํ    ตตฺถ
อิตฺถินฺทฺริยญฺจ   อุปฺปชฺชติ   ปญฺญินฺทฺริยญฺจ   อุปฺปชฺชติ  ฯ  ยสฺส  วา  ปน
ยตฺถ   ปญฺญินฺทฺริยํ   อุปฺปชฺชติ   ตสฺส   ตตฺถ   อิตฺถินฺทฺริยํ  อุปฺปชฺชตีติ:
ญาณสมฺปยุตฺตานํ    นอิตฺถีนํ    อุปปชฺชนฺตานํ   เตสํ   ตตฺถ   ปญฺญินฺทฺริยํ
อุปฺปชฺชติ   โน   จ  เตสํ  ตตฺถ  อิตฺถินฺทฺริยํ  อุปฺปชฺชติ  ญาณสมฺปยุตฺตานํ
อิตฺถีนํ       อุปปชฺชนฺตีนํ       ตาสํ       ตตฺถ       ปญฺญินฺทฺริยญฺจ
อุปฺปชฺชติ อิตฺถินฺทฺริยญฺจ อุปฺปชฺชติ ฯ
     [๕๘๒]  ยสฺส  ยตฺถ  อิตฺถินฺทฺริยํ  อุปฺปชฺชติ  ตสฺส  ตตฺถ  มนินฺทฺริยํ
อุปฺปชฺชตีติ:   อามนฺตา   ฯ  ยสฺส  วา  ปน  ยตฺถ  มนินฺทฺริยํ  อุปฺปชฺชติ
ตสฺส     ตตฺถ     อิตฺถินฺทฺริยํ    อุปฺปชฺชตีติ:    สจิตฺตกานํ    นอิตฺถีนํ
อุปปชฺชนฺตานํ   เตสํ   ตตฺถ   มนินฺทฺริยํ  อุปฺปชฺชติ  โน  จ  เตสํ  ตตฺถ
อิตฺถินฺทฺริยํ   อุปฺปชฺชติ  อิตฺถีนํ  อุปปชฺชนฺตีนํ  ตาสํ  ตตฺถ  มนินฺทฺริยญฺจ
อุปฺปชฺชติ อิตฺถินฺทฺริยญฺจ อุปฺปชฺชติ ฯ
     [๕๘๓]  ยสฺส  ยตฺถ  ปุริสินฺทฺริยํ  อุปฺปชฺชติ  ตสฺส  ตตฺถ ชีวิตินฺทฺริยํ
อุปฺปชฺชตีติ:    อามนฺตา    ฯ   ยสฺส   วา   ปน   ยตฺถ   ชีวิตินฺทฺริยํ
อุปฺปชฺชติ     ตสฺส     ตตฺถ    ปุริสินฺทฺริยํ    อุปฺปชฺชตีติ:    นปุริสานํ
อุปปชฺชนฺตานํ   เตสํ   ตตฺถ  ชีวิตินฺทฺริยํ  อุปฺปชฺชติ  โน  จ  เตสํ  ตตฺถ
ปุริสินฺทฺริยํ  อุปฺปชฺชติ  ปุริสานํ  อุปปชฺชนฺตานํ  เตสํ ตตฺถ ชีวิตินฺทฺริยญฺจ
