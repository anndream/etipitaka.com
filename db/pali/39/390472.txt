     [๑๒๑๕]   ยสฺส   ตตฺถ   ชีวิตินฺทฺริยํ   น  อุปฺปชฺชติ  ตสฺส  ตตฺถ
ปญฺญินฺทฺริยํ    ฯเปฯ    มนินฺทฺริยํ    น    อุปฺปชฺชิสฺสตีติ:   จตุโวการา
ปญฺจโวการา   จวนฺตานํ   ปวตฺเต   จิตฺตสฺส   ภงฺคกฺขเณ   เตสํ  ตตฺถ
ชีวิตินฺทฺริยํ    น    อุปฺปชฺชติ    โน    จ    เตสํ   ตตฺถ   มนินฺทฺริยํ
น    อุปฺปชฺชิสฺสติ   ปจฺฉิมจิตฺตสฺส   ภงฺคกฺขเณ   อสญฺญสตฺตา   จวนฺตานํ
เตสํ  ตตฺถ  ชีวิตินฺทฺริยญฺจ  น  อุปฺปชฺชติ  มนินฺทฺริยญฺจ  น  อุปฺปชฺชิสฺสติ ฯ
ยสฺส   วา   ปน   ยตฺถ   มนินฺทฺริยํ   น   อุปฺปชฺชิสฺสติ   ตสฺส   ตตฺถ
ชีวิตินฺทฺริยํ   น   อุปฺปชฺชตีติ:   ปจฺฉิมจิตฺตสฺส   อุปฺปาทกฺขเณ  อสญฺญสตฺตํ
อุปปชฺชนฺตานํ    เตสํ   ตตฺถ   มนินฺทฺริยํ   น   อุปฺปชฺชิสฺสติ   โน   จ
เตสํ    ตตฺถ   ชีวิตินฺทฺริยํ   น   อุปฺปชฺชติ   ปจฺฉิมจิตฺตสฺส   ภงฺคกฺขเณ
อสญฺญสตฺตา   จวนฺตานํ   เตสํ   ตตฺถ   มนินฺทฺริยญฺจ   น   อุปฺปชฺชิสฺสติ
ชีวิตินฺทฺริยญฺจ น อุปฺปชฺชติ ฯ
     [๑๒๑๖]   ยสฺส  ยตฺถ  โสมนสฺสินฺทฺริยํ  น  อุปฺปชฺชติ  ตสฺส  ตตฺถ
อุเปกฺขินฺทฺริยํ    น    อุปฺปชฺชิสฺสตีติ:    สพฺเพสํ   จิตฺตสฺส   ภงฺคกฺขเณ
โสมนสฺสวิปฺปยุตฺตจิตฺตสฺส    อุปฺปาทกฺขเณ   เตสํ   ตตฺถ   โสมนสฺสินฺทฺริยํ
น   อุปฺปชฺชติ   โน   จ   เตสํ   ตตฺถ  อุเปกฺขินฺทฺริยํ  น  อุปฺปชฺชิสฺสติ
โสมนสฺสสมฺปยุตฺตปจฺฉิมจิตฺตสฺส  ภงฺคกฺขเณ อุเปกฺขาสมฺปยุตฺตปจฺฉิมจิตฺตสมงฺคีนํ
ยสฺส        จิตฺตสฺส       อนนฺตรา       โสมนสฺสสมฺปยุตฺตปจฺฉิมจิตฺตํ
อุปฺปชฺชิสฺสติ   ตสฺส   จิตฺตสฺส   ภงฺคกฺขเณ   อสญฺญสตฺตานํ   เตสํ  ตตฺถ
โสมนสฺสินฺทฺริยญฺจ   น   อุปฺปชฺชติ   อุเปกฺขินฺทฺริยญฺจ  น  อุปฺปชฺชิสฺสติ  ฯ
