ปญฺจโวกาเร    ตตฺถ    อุเปกฺขินฺทฺริยญฺจ    อุปฺปชฺชิสฺสติ   จกฺขุนฺทฺริยญฺจ
อุปฺปชฺชิสฺสติ ฯ
     [๘๗๔]   ยตฺถ  จกฺขุนฺทฺริยํ  อุปฺปชฺชิสฺสติ  ตตฺถ  สทฺธินฺทฺริยํ  ฯเปฯ
ปญฺญินฺทฺริยํ   มนินฺทฺริยํ   อุปฺปชฺชิสฺสตีติ:   อามนฺตา   ฯ  ยตฺถ  วา  ปน
มนินฺทฺริยํ   อุปฺปชฺชิสฺสติ   ตตฺถ   จกฺขุนฺทฺริยํ   อุปฺปชฺชิสฺสตีติ:   อรูเป
ตตฺถ     มนินฺทฺริยํ    อุปฺปชฺชิสฺสติ    โน    จ    ตตฺถ    จกฺขุนฺทฺริยํ
อุปฺปชฺชิสฺสติ     ปญฺจโวกาเร     ตตฺถ     มนินฺทฺริยญฺจ    อุปฺปชฺชิสฺสติ
จกฺขุนฺทฺริยญฺจ อุปฺปชฺชิสฺสติ ฯ
     [๘๗๕]   ยตฺถ  ฆานินฺทฺริยํ  อุปฺปชฺชิสฺสติ  ตตฺถ  อิตฺถินฺทฺริยํ  ฯเปฯ
ปุริสินฺทฺริยํ   อุปฺปชฺชิสฺสตีติ:   อามนฺตา   ฯ  ยตฺถ  วา  ปน  ปุริสินฺทฺริยํ
อุปฺปชฺชิสฺสติ ตตฺถ ฆานินฺทฺริยํ อุปฺปชฺชิสฺสตีติ: อามนฺตา ฯ
     [๘๗๖]    ยตฺถ    ฆานินฺทฺริยํ   อุปฺปชฺชิสฺสติ   ตตฺถ   ชีวิตินฺทฺริยํ
อุปฺปชฺชิสฺสตีติ:    อามนฺตา    ฯ    ยตฺถ    วา    ปน    ชีวิตินฺทฺริยํ
อุปฺปชฺชิสฺสติ     ตตฺถ     ฆานินฺทฺริยํ     อุปฺปชฺชิสฺสตีติ:     รูปาวจเร
อรูปาวจเร   ตตฺถ   ชีวิตินฺทฺริยํ  อุปฺปชฺชิสฺสติ  โน  จ  ตตฺถ  ฆานินฺทฺริยํ
อุปฺปชฺชิสฺสติ     กามาวจเร     ตตฺถ     ชีวิตินฺทฺริยญฺจ    อุปฺปชฺชิสฺสติ
ฆานินฺทฺริยญฺจ อุปฺปชฺชิสฺสติ ฯ
     [๘๗๗]   ยตฺถ   ฆานินฺทฺริยํ   อุปฺปชฺชิสฺสติ   ตตฺถ  โสมนสฺสินฺทฺริยํ
อุปฺปชฺชิสฺสตีติ:    อามนฺตา    ฯ    ยตฺถ   วา   ปน   โสมนสฺสินฺทฺริยํ
อุปฺปชฺชิสฺสติ    ตตฺถ    ฆานินฺทฺริยํ   อุปฺปชฺชิสฺสตีติ:   รูปาวจเร   ตตฺถ
