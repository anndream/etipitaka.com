อุปฺปชฺชิสฺสติ อิตฺถินฺทฺริยญฺจ อุปฺปชฺชติ ฯ
     [๑๑๓๑]    ยสฺส   ยตฺถ   อิตฺถินฺทฺริยํ   อุปฺปชฺชติ   ตสฺส   ตตฺถ
โสมนสฺสินฺทฺริยํ   อุปฺปชฺชิสฺสตีติ:   ปจฺฉิมภวิกานํ   อิตฺถีนํ   อุปปชฺชนฺตีนํ
ยา   จ   อิตฺถิโย   อุเปกฺขาย   อุปปชฺชิตฺวา   ปรินิพฺพายิสฺสนฺติ   ตาสํ
อุปปชฺชนฺตีนํ   ตาสํ   ตตฺถ   อิตฺถินฺทฺริยํ  อุปฺปชฺชติ  โน  จ  ตาสํ  ตตฺถ
โสมนสฺสินฺทฺริยํ    อุปฺปชฺชิสฺสติ   อิตฺราสํ   อิตฺถีนํ   อุปปชฺชนฺตีนํ   ตาสํ
ตตฺถ    อิตฺถินฺทฺริยญฺจ   อุปฺปชฺชติ   โสมนสฺสินฺทฺริยญฺจ   อุปฺปชฺชิสฺสติ   ฯ
ยสฺส   วา   ปน   ยตฺถ   โสมนสฺสินฺทฺริยํ   อุปฺปชฺชิสฺสติ   ตสฺส   ตตฺถ
อิตฺถินฺทฺริยํ      อุปฺปชฺชตีติ:     กามาวจรา     จวนฺตานํ     นอิตฺถีนํ
กามาวจรํ   อุปปชฺชนฺตานํ   รูปาวจรานํ   เตสํ   ตตฺถ   โสมนสฺสินฺทฺริยํ
อุปฺปชฺชิสฺสติ   โน   จ   เตสํ   ตตฺถ   อิตฺถินฺทฺริยํ   อุปฺปชฺชติ   อิตฺถีนํ
อุปปชฺชนฺตีนํ  ตาสํ  ตตฺถ  โสมนสฺสินฺทฺริยญฺจ  อุปฺปชฺชิสฺสติ  อิตฺถินฺทฺริยญฺจ
อุปฺปชฺชติ ฯ
     [๑๑๓๒]    ยสฺส   ยตฺถ   อิตฺถินฺทฺริยํ   อุปฺปชฺชติ   ตสฺส   ตตฺถ
อุเปกฺขินฺทฺริยํ   อุปฺปชฺชิสฺสตีติ:   ปจฺฉิมภวิกานํ   อิตฺถีนํ   อุปปชฺชนฺตีนํ
ยา   จ   อิตฺถิโย   โสมนสฺเสน   อุปปชฺชิตฺวา   ปรินิพฺพายิสฺสนฺติ  ตาสํ
อุปปชฺชนฺตีนํ   ตาสํ   ตตฺถ   อิตฺถินฺทฺริยํ  อุปฺปชฺชติ  โน  จ  ตาสํ  ตตฺถ
อุเปกฺขินฺทฺริยํ    อุปฺปชฺชิสฺสติ    อิตราสํ   อิตฺถีนํ   อุปปชฺชนฺตีนํ   ตาสํ
ตตฺถ    อิตฺถินฺทฺริยญฺจ   อุปฺปชฺชติ   อุเปกฺขินฺทฺริยญฺจ   อุปฺปชฺชิสฺสติ   ฯ
ยสฺส    วา   ปน   ยตฺถ   อุเปกฺขินฺทฺริยํ   อุปฺปชฺชิสฺสติ   ตสฺส   ตตฺถ
