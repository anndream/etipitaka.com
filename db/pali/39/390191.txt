อุปฺปชฺชตีติ:   สจิตฺตกานํ   อฆานกานํ   อุปปชฺชนฺตานํ   เตสํ   มนินฺทฺริยํ
อุปฺปชฺชติ  โน  จ  เตสํ  ฆานินฺทฺริยํ  อุปฺปชฺชติ  สฆานกานํ  อุปปชฺชนฺตานํ
เตสํ มนินฺทฺริยญฺจ อุปฺปชฺชติ ฆานินฺทฺริยญฺจ อุปฺปชฺชติ ฯ
     [๕๐๖]    ยสฺส    อิตฺถินฺทฺริยํ    อุปฺปชฺชติ    ตสฺส   ปุริสินฺทฺริยํ
อุปฺปชฺชตีติ:   โน   ฯ   ยสฺส   วา   ปน  ปุริสินฺทฺริยํ  อุปฺปชฺชติ  ตสฺส
อิตฺถินฺทฺริยํ อุปฺปชฺชตีติ: โน ฯ
     [๕๐๗]    ยสฺส    อิตฺถินฺทฺริยํ    อุปฺปชฺชติ    ตสฺส   ชีวิตินฺทฺริยํ
อุปฺปชฺชตีติ:   อามนฺตา  ฯ  ยสฺส  วา  ปน  ชีวิตินฺทฺริยํ  อุปฺปชฺชติ  ตสฺส
อิตฺถินฺทฺริยํ   อุปฺปชฺชตีติ:   นอิตฺถีนํ  อุปปชฺชนฺตานํ  เตสํ  ชีวิตินฺทฺริยํ
อุปฺปชฺชติ   โน   จ   เตสํ  อิตฺถินฺทฺริยํ  อุปฺปชฺชติ  อิตฺถีนํ  อุปปชฺชนฺตีนํ
ตาสํ ชีวิตินฺทฺริยญฺจ อุปฺปชฺชติ อิตฺถินฺทฺริยญฺจ อุปฺปชฺชติ ฯ
     [๕๐๘]    ยสฺส   อิตฺถินฺทฺริยํ   อุปฺปชฺชติ   ตสฺส   โสมนสฺสินฺทฺริยํ
อุปฺปชฺชตีติ:     อิตฺถีนํ    วินา    โสมนสฺเสน    อุปปชฺชนฺตีนํ    ตาสํ
อิตฺถินฺทฺริยํ  อุปฺปชฺชติ  โน  จ  ตาสํ  โสมนสฺสินฺทฺริยํ  อุปฺปชฺชติ  อิตฺถีนํ
โสมนสฺเสน      อุปปชฺชนฺตีนํ     ตาสํ     อิตฺถินฺทฺริยญฺจ     อุปฺปชฺชติ
โสมนสฺสินฺทฺริยญฺจ  อุปฺปชฺชติ  ฯ  ยสฺส  วา  ปน  โสมนสฺสินฺทฺริยํ อุปฺปชฺชติ
ตสฺส   อิตฺถินฺทฺริยํ   อุปฺปชฺชตีติ:   โสมนสฺเสน   นอิตฺถีนํ   อุปปชฺชนฺตานํ
เตสํ   โสมนสฺสินฺทฺริยํ   อุปฺปชฺชติ   โน  จ  เตสํ  อิตฺถินฺทฺริยํ  อุปฺปชฺชติ
โสมนสฺเสน     อิตฺถีนํ     อุปปชฺชนฺตีนํ     ตาสํ     โสมนสฺสินฺทฺริยญฺจ
อุปฺปชฺชติ อิตฺถินฺทฺริยญฺจ อุปฺปชฺชติ ฯ
