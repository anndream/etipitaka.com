ยตฺถ    ปุริสินฺทฺริยํ    น    อุปฺปชฺชิสฺสติ    ตสฺส    ตตฺถ   อิตฺถินฺทฺริยํ
น  อุปฺปชฺชิสฺสตีติ:  ยา  อิตฺถิโย  เอเตเนว ภาเวน กติจิ ภเว ทสฺเสตฺวา
ปรินิพฺพายิสฺสนฺติ   ตาสํ   ตตฺถ   ปุริสินฺทฺริยํ   น   อุปฺปชฺชิสฺสติ  โน  จ
ตาสํ   ตตฺถ   อิตฺถินฺทฺริยํ   น   อุปฺปชฺชิสฺสติ  กามาวจเร  ปจฺฉิมภวิกานํ
รูปาวจรานํ   อรูปาวจรานํ   เตสํ  ตตฺถ  ปุริสินฺทฺริยญฺจ  น  อุปฺปชฺชิสฺสติ
อิตฺถินฺทฺริยญฺจ น อุปฺปชฺชิสฺสติ ฯ
     [๙๙๕]   ยสฺส   ยตฺถ   อิตฺถินฺทฺริยํ  น  อุปฺปชฺชิสฺสติ  ตสฺส  ตตฺถ
ชีวิตินฺทฺริยํ  น  อุปฺปชฺชิสฺสตีติ:  รูปาวจรานํ  อรูปาวจรานํ  เย  จ ปุริสา
เอเตเนว  ภาเวน  กติจิ  ภเว  ทสฺเสตฺวา  ปรินิพฺพายิสฺสนฺติ  เตสํ ตตฺถ
อิตฺถินฺทฺริยํ    น    อุปฺปชฺชิสฺสติ   โน   จ   เตสํ   ตตฺถ   ชีวิตินฺทฺริยํ
น  อุปฺปชฺชิสฺสติ  ปจฺฉิมภวิกานํ  เตสํ  ตตฺถ  อิตฺถินฺทฺริยญฺจ น อุปฺปชฺชิสฺสติ
ชีวิตินฺทฺริยญฺจ   น   อุปฺปชฺชิสฺสติ   ฯ  ยสฺส  วา  ปน  ยตฺถ  ชีวิตินฺทฺริยํ
น อุปฺปชฺชิสฺสติ ตสฺส ตตฺถ อิตฺถินฺทฺริยํ น อุปฺปชฺชิสฺสตีติ: อามนฺตา ฯ
     [๙๙๖]   ยสฺส   ยตฺถ   อิตฺถินฺทฺริยํ  น  อุปฺปชฺชิสฺสติ  ตสฺส  ตตฺถ
โสมนสฺสินฺทฺริยํ    น   อุปฺปชฺชิสฺสตีติ:   รูปาวจรานํ   เย   จ   ปุริสา
เอเตเนว   ภาเวน   กติจิ  ภเว  ทสฺเสตฺวา  โสมนสฺเสน  อุปปชฺชิตฺวา
ปรินิพฺพายิสฺสนฺติ   เตสํ   ตตฺถ   อิตฺถินฺทฺริยํ   น   อุปฺปชฺชิสฺสติ  โน  จ
เตสํ  ตตฺถ  โสมนสฺสินฺทฺริยํ  น  อุปฺปชฺชิสฺสติ  ปญฺจโวกาเร  ปจฺฉิมภวิกานํ
อสญฺญสตฺตานํ    อรูปานํ    เย    จ    ปุริสา   เอเตเนว   ภาเวน
กติจิ    ภเว   ทสฺเสตฺวา   อุเปกฺขาย   อุปปชฺชิตฺวา   ปรินิพฺพายิสฺสนฺติ
