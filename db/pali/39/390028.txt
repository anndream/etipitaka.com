ยํ   วา   ปน   จิตฺตํ  น  นิรุชฺฌติ  ตํ  จิตฺตํ  อุปฺปชฺชตีติ:  อตีตานาคตํ
จิตฺตํ   น   นิรุชฺฌติ   โน   จ   ตํ   จิตฺตํ   อุปฺปชฺชติ   อุปฺปาทกฺขเณ
จิตฺตํ   น  นิรุชฺฌติ  เจว  อุปฺปชฺชติ  จ  ฯ  ยํ  จิตฺตํ  น  อุปฺปชฺชติ  ตํ
จิตฺตํ   นิรุชฺฌตีติ:   อตีตานาคตํ  จิตฺตํ  น  อุปฺปชฺชติ  โน  จ  ตํ  จิตฺตํ
นิรุชฺฌติ   ภงฺคกฺขเณ   จิตฺตํ   น   อุปฺปชฺชติ   เจว   นิรุชฺฌติ   จ  ฯ
ยํ วา ปน จิตฺตํ นิรุชฺฌติ ตํ จิตฺตํ น อุปฺปชฺชตีติ: อามนฺตา ฯ
     [๖๕]  ยํ  จิตฺตํ  อุปฺปชฺชมานํ  ตํ  จิตฺตํ  อุปฺปนฺนนฺติ:  อามนฺตา ฯ
ยํ   วา   ปน   จิตฺตํ   อุปฺปนฺนํ  ตํ  จิตฺตํ  อุปฺปชฺชมานนฺติ:  ภงฺคกฺขเณ
จิตฺตํ    อุปฺปนฺนํ    โน   จ   ตํ   จิตฺตํ   อุปฺปชฺชมานํ   อุปฺปาทกฺขเณ
จิตฺตํ   อุปฺปนฺนญฺเจว   อุปฺปชฺชมานญฺจ   ฯ   ยํ   จิตฺตํ  น  อุปฺปชฺชมานํ
ตํ   จิตฺตํ   น  อุปฺปนฺนนฺติ:  ภงฺคกฺขเณ  จิตฺตํ  น  อุปฺปชฺชมานํ  โน  จ
ตํ  จิตฺตํ  น  อุปฺปนฺนํ  อตีตานาคตํ  จิตฺตํ  น  เจว  อุปฺปชฺชมานํ  น  จ
อุปฺปนฺนํ  ฯ  ยํ  วา  ปน  จิตฺตํ  น  อุปฺปนฺนํ  ตํ จิตฺตํ น อุปฺปชฺชมานนฺติ:
อามนฺตา ฯ
     [๖๖]  ยํ  จิตฺตํ  นิรุชฺฌมานํ  ตํ  จิตฺตํ  อุปฺปนฺนนฺติ:  อามนฺตา  ฯ
ยํ   วา   ปน   จิตฺตํ  อุปฺปนฺนํ  ตํ  จิตฺตํ  นิรุชฺฌมานนฺติ:  อุปฺปาทกฺขเณ
จิตฺตํ    อุปฺปนฺนํ    โน    จ    ตํ    จิตฺตํ   นิรุชฺฌมานํ   ภงฺคกฺขเณ
จิตฺตํ   อุปฺปนฺนญฺเจว   นิรุชฺฌมานญฺจ   ฯ   ยํ  จิตฺตํ  น  นิรุชฺฌมานํ  ตํ
จิตฺตํ   น   อุปฺปนฺนนฺติ:   อุปฺปาทกฺขเณ   จิตฺตํ  น  นิรุชฺฌมานํ  โน  จ
ตํ   จิตฺตํ  น  อุปฺปนฺนํ  อตีตานาคตํ  จิตฺตํ  น  เจว  นิรุชฺฌมานํ  น  จ
