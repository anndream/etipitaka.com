     [๘๕๙]   ยสฺส  ปุริสินฺทฺริยํ  อุปฺปชฺชิสฺสติ  ตสฺส  สทฺธินฺทฺริยํ  ฯเปฯ
ปญฺญินฺทฺริยํ   มนินฺทฺริยํ   อุปฺปชฺชิสฺสตีติ:   อามนฺตา   ฯ  ยสฺส  วา  ปน
มนินฺทฺริยํ    อุปฺปชฺชิสฺสติ    ตสฺส   ปุริสินฺทฺริยํ   อุปฺปชฺชิสฺสตีติ:   เย
รูปาวจรํ   อรูปาวจรํ   อุปปชฺชิตฺวา   ปรินิพฺพายิสฺสนฺติ  ยา  จ  อิตฺถิโย
เอเตเนว   ภาเวน   กติจิ   ภเว   ทสฺเสตฺวา  ปรินิพฺพายิสฺสนฺติ  เตสํ
มนินฺทฺริยํ    อุปฺปชฺชิสฺสติ   โน   จ   เตสํ   ปุริสินฺทฺริยํ   อุปฺปชฺชิสฺสติ
อิตเรสํ มนินฺทฺริยญฺจ อุปฺปชฺชิสฺสติ ปุริสินฺทฺริยญฺจ อุปฺปชฺชิสฺสติ ฯ
     [๘๖๐]   ยสฺส   ชีวิตินฺทฺริยํ   อุปฺปชฺชิสฺสติ   ตสฺส  โสมนสฺสินฺทฺริยํ
อุปฺปชฺชิสฺสตีติ:   ยสฺส   จิตฺตสฺส   อนนฺตรา   อุเปกฺขาสมฺปยุตฺตปจฺฉิมจิตฺตํ
อุปฺปชฺชิสฺสติ    เตสํ    ชีวิตินฺทฺริยํ    อุปฺปชฺชิสฺสติ    โน    จ   เตสํ
โสมนสฺสินฺทฺริยํ   อุปฺปชฺชิสฺสติ   อิตเรสํ   ชีวิตินฺทฺริยญฺจ   อุปฺปชฺชิสฺสติ
โสมนสฺสินฺทฺริยญฺจ   อุปฺปชฺชิสฺสติ   ฯ   ยสฺส   วา   ปน  โสมนสฺสินฺทฺริยํ
อุปฺปชฺชิสฺสติ ตสฺส ชีวิตินฺทฺริยํ อุปฺปชฺชิสฺสตีติ: อามนฺตา ฯ
     [๘๖๑]   ยสฺส   ชีวิตินฺทฺริยํ   อุปฺปชฺชิสฺสติ   ตสฺส   อุเปกฺขินฺทฺริยํ
อุปฺปชฺชิสฺสตีติ:   ยสฺส   จิตฺตสฺส   อนนฺตรา   โสมนสฺสสมฺปยุตฺตปจฺฉิมจิตฺตํ
อุปฺปชฺชิสฺสติ    เตสํ    ชีวิตินฺทฺริยํ    อุปฺปชฺชิสฺสติ    โน    จ   เตสํ
อุเปกฺขินฺทฺริยํ   อุปฺปชฺชิสฺสติ   อิตเรสํ   ชีวิตินฺทฺริยญฺจ   อุปฺปชฺชิสฺสติ
อุเปกฺขินฺทฺริยญฺจ    อุปฺปชฺชิสฺสติ   ฯ   ยสฺส   วา   ปน   อุเปกฺขินฺทฺริยํ
อุปฺปชฺชิสฺสติ ตสฺส ชีวิตินฺทฺริยํ อุปฺปชฺชิสฺสตีติ: อามนฺตา ฯ
     [๘๖๒]    ยสฺส    ชีวิตินฺทฺริยํ   อุปฺปชฺชิสฺสติ   ตสฺส   สทฺธินฺทฺริยํ
