     [๒๗๕]  ยสฺส  กุสลา  ธมฺมา  น  นิรุชฺฌิตฺถ  ตสฺส  อกุสลา ธมฺมา
น   นิรุชฺฌิสฺสนฺตีติ:   นตฺถิ   ฯ   ยสฺส   วา   ปน   อกุสลา   ธมฺมา
น นิรุชฺฌิสฺสนฺติ ตสฺส กุสลา ธมฺมา น นิรุชฺฌิตฺถาติ: นิรุชฺฌิตฺถ ฯ
     [๒๗๖]   ยสฺส   กุสลา   ธมฺมา  น  นิรุชฺฌิตฺถ  ตสฺส  อพฺยากตา
ธมฺมา  น  นิรุชฺฌิสฺสนฺตีติ:  นตฺถิ  ฯ  ยสฺส  วา  ปน  อพฺยากตา  ธมฺมา
น นิรุชฺฌิสฺสนฺติ ตสฺส กุสลา ธมฺมา น นิรุชฺฌิตฺถาติ: นิรุชฺฌิตฺถ ฯ
     [๒๗๗]   ยสฺส   อกุสลา  ธมฺมา  น  นิรุชฺฌิตฺถ  ตสฺส  อพฺยากตา
ธมฺมา  น  นิรุชฺฌิสฺสนฺตีติ:  นตฺถิ  ฯ  ยสฺส  วา  ปน  อพฺยากตา  ธมฺมา
น นิรุชฺฌิสฺสนฺติ ตสฺส อกุสลา ธมฺมา น นิรุชฺฌิตฺถาติ: นิรุชฺฌิตฺถ ฯ
     [๒๗๘] ยตฺถ กุสลา ธมฺมา น นิรุชฺฌิตฺถ ฯเปฯ
     [๒๗๙]   ยสฺส   ยตฺถ  กุสลา  ธมฺมา  น  นิรุชฺฌิตฺถ  ตสฺส  ตตฺถ
อกุสลา  ธมฺมา  น  นิรุชฺฌิสฺสนฺตีติ:  สุทฺธาวาสานํ ทุติเย จิตฺเต วตฺตมาเน
เตสํ  ตตฺถ  กุสลา  ธมฺมา  น  นิรุชฺฌิตฺถ โน จ เตสํ ตตฺถ อกุสลา ธมฺมา
น    นิรุชฺฌิสฺสนฺติ   อสญฺญสตฺตานํ   เตสํ   ตตฺถ   กุสลา   จ   ธมฺมา
น   นิรุชฺฌิตฺถ  อกุสลา  จ  ธมฺมา  น  นิรุชฺฌิสฺสนฺติ  ฯ  ยสฺส  วา  ปน
ยตฺถ   อกุสลา   ธมฺมา   น   นิรุชฺฌิสฺสนฺติ  ตสฺส  ตตฺถ  กุสลา  ธมฺมา
น    นิรุชฺฌิตฺถาติ:    อคฺคมคฺคสมงฺคีนํ    อรหนฺตานํ    ยสฺส   จิตฺตสฺส
อนนฺตรา    อคฺคมคฺคํ    ปฏิลภิสฺสนฺติ   เตสํ   ตตฺถ   อกุสลา   ธมฺมา
น   นิรุชฺฌิสฺสนฺติ   โน   จ   เตสํ  ตตฺถ  กุสลา  ธมฺมา  น  นิรุชฺฌิตฺถ
อสญฺญสตฺตานํ   เตสํ  ตตฺถ  อกุสลา  จ  ธมฺมา  น  นิรุชฺฌิสฺสนฺติ  กุสลา
จ ธมฺมา น นิรุชฺฌิตฺถ ฯ
