กามาวจเร   ปจฺฉิมภวิกานํ   รูปาวจรานํ   เย   จ  ปุริสา  เอเตเนว
ภาเวน  กติจิ  ภเว  ทสฺเสตฺวา  ปรินิพฺพายิสฺสนฺติ  เตสํ  ตตฺถ อิตฺถินฺทฺริยํ
น   อุปฺปชฺชิสฺสติ   โน   จ   เตสํ   ตตฺถ   จกฺขุนฺทฺริยํ  น  อุปฺปชฺชิตฺถ
สุทฺธาวาสานํ    อสญฺญสตฺตานํ    อรูปานํ   เตสํ   ตตฺถ   อิตฺถินฺทฺริยญฺจ
น อุปฺปชฺชิสฺสติ จกฺขุนฺทฺริยญฺจ น อุปฺปชฺชิตฺถ ฯ
     [๑๓๐๔]   ยสฺส   ยตฺถ   จกฺขุนฺทฺริยํ  น  อุปฺปชฺชิตฺถ  ตสฺส  ตตฺถ
ปุริสินฺทฺริยํ   น   อุปฺปชฺชิสฺสตีติ:   อามนฺตา   ฯ  ยสฺส  วา  ปน  ยตฺถ
ปุริสินฺทฺริยํ  น  อุปฺปชฺชิสฺสติ  ตสฺส  ตตฺถ  จกฺขุนฺทฺริยํ น อุปฺปชฺชิตฺถาติ:
กามาวจเร   ปจฺฉิมภวิกานํ   รูปาวจรานํ   ยา  จ  อิตฺถิโย  เอเตเนว
ภาเวน  กติจิ  ภเว  ทสฺเสตฺวา  ปรินิพฺพายิสฺสนฺติ  เตสํ  ตตฺถ ปุริสินฺทฺริยํ
น   อุปฺปชฺชิสฺสติ   โน   จ   เตสํ   ตตฺถ   จกฺขุนฺทฺริยํ  น  อุปฺปชฺชิตฺถ
สุทฺธาวาสานํ    อสญฺญสตฺตานํ    อรูปานํ   เตสํ   ตตฺถ   ปุริสินฺทฺริยญฺจ
น อุปฺปชฺชิสฺสติ จกฺขุนฺทฺริยญฺจ น อุปฺปชฺชิตฺถ ฯ
     [๑๓๐๕]   ยสฺส   ยตฺถ   จกฺขุนฺทฺริยํ  น  อุปฺปชฺชิตฺถ  ตสฺส  ตตฺถ
ชีวิตินฺทฺริยํ   น   อุปฺปชฺชิสฺสตีติ:   อสญฺญสตฺตานํ   อรูปานํ   เตสํ  ตตฺถ
จกฺขุนฺทฺริยํ    น    อุปฺปชฺชิตฺถ    โน   จ   เตสํ   ตตฺถ   ชีวิตินฺทฺริยํ
น   อุปฺปชฺชิสฺสติ   สุทฺธาวาสานํ   อรูเป   ปจฺฉิมภวิกานํ   เตสํ   ตตฺถ
จกฺขุนฺทฺริยญฺจ   น  อุปฺปชฺชิตฺถ  ชีวิตินฺทฺริยญฺจ  น  อุปฺปชฺชิสฺสติ  ฯ  ยสฺส
วา   ปน   ยตฺถ   ชีวิตินฺทฺริยํ  น  อุปฺปชฺชิสฺสติ  ตสฺส  ตตฺถ  จกฺขุนฺทฺริยํ
น    อุปฺปชฺชิตฺถาติ:    ปญฺจโวกาเร    ปจฺฉิมภวิกานํ    เตสํ    ตตฺถ
