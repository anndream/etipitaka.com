                       อินฺทฺริยยมกํ
                       ปณฺณตฺติวาโร
     [๓๗๙]   พาวีสตินฺทฺริยานิ:   จกฺขุนฺทฺริยํ   โสตินฺทฺริยํ   ฆานินฺทฺริยํ
ชิวฺหินฺทฺริยํ    กายินฺทฺริยํ    มนินฺทฺริยํ   อิตฺถินฺทฺริยํ   ปุริสินฺทฺริยํ
ชีวิตินฺทฺริยํ  สุขินฺทฺริยํ  ทุกฺขินฺทฺริยํ  โสมนสฺสินฺทฺริยํ โทมนสฺสินฺทฺริยํ
อุเปกฺขินฺทฺริยํ   สทฺธินฺทฺริยํ   วิริยินฺทฺริยํ   สตินฺทฺริยํ   สมาธินฺทฺริยํ
ปญฺญินฺทฺริยํ อนญฺญาตญฺญสฺสามีตินฺทฺริยํ อญฺญินฺทฺริยํ อญฺญาตาวินฺทฺริยํ ฯ
                     อุทฺเทโส
     [๓๘๐]  จกฺขุ  จกฺขุนฺทฺริยํ  จกฺขุนฺทฺริยํ  จกฺขุ  ฯ  โสตํ  โสตินฺทฺริยํ
โสตินฺทฺริยํ   โสตํ   ฯ   ฆานํ  ฆานินฺทฺริยํ  ฆานินฺทฺริยํ  ฆานํ  ฯ  ชิวฺหา
ชิวฺหินฺทฺริยํ   ชิวฺหินฺทฺริยํ   ชิวฺหา   ฯ   กาโย  กายินฺทฺริยํ  กายินฺทฺริยํ
กาโย   ฯ   มโน   มนินฺทฺริยํ   มนินฺทฺริยํ   มโน  ฯ  อิตฺถี  อิตฺถินฺทฺริยํ
อิตฺถินฺทฺริยํ  อิตฺถี  ฯ  ปุริโส ปุริสินฺทฺริยํ ปุริสินฺทฺริยํ ปุริโส ฯ ชีวิตํ
ชีวิตินฺทฺริยํ   ชีวิตินฺทฺริยํ   ชีวิตํ   ฯ   สุขํ  สุขินฺทฺริยํ  สุขินฺทฺริยํ
สุขํ  ฯ ทุกฺขํ ทุกฺขินฺทฺริยํ ทุกฺขินฺทฺริยํ ทุกฺขํ ฯ โสมนสฺสํ โสมนสฺสินฺทฺริยํ
โสมนสฺสินฺทฺริยํ      โสมนสฺสํ      ฯ     โทมนสฺสํ     โทมนสฺสินฺทฺริยํ
โทมนสฺสินฺทฺริยํ   โทมนสฺสํ   ฯ   อุเปกฺขา   อุเปกฺขินฺทฺริยํ  อุเปกฺขินฺทฺริยํ
อุเปกฺขา    ฯ   สทฺธา   สทฺธินฺทฺริยํ   สทฺธินฺทฺริยํ   สทฺธา   ฯ   วิริยํ
วิริยินฺทฺริยํ  วิริยินฺทฺริยํ  วิริยํ  ฯ  สติ  สตินฺทฺริยํ  สตินฺทฺริยํ  สติ ฯ
