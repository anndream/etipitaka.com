ภาเวน   กติจิ   ภเว  ทสฺเสตฺวา  ปรินิพฺพายิสฺสนฺติ  เตสํ  อุปปชฺชนฺตานํ
เตสํ  ตตฺถ  อิตฺถินฺทฺริยํ  น  อุปฺปชฺชิสฺสติ  โน  จ  เตสํ  ตตฺถ จกฺขุนฺทฺริยํ
น    อุปฺปชฺชติ    กามาวจเร    ปรินิพฺพนฺตานํ   รูปาวจรา   จวนฺตานํ
อสญฺญสตฺตานํ  อรูปานํ  เย  จ  ปุริสา  เอเตเนว  ภาเวน  กติจิ  ภเว
ทสฺเสตฺวา   ปรินิพฺพายิสฺสนฺติ  เตสํ  จวนฺตานํ  เตสํ  ตตฺถ  อิตฺถินฺทฺริยญฺจ
น อุปฺปชฺชิสฺสติ จกฺขุนฺทฺริยญฺจ น อุปฺปชฺชติ ฯ
     [๑๑๘๘]   ยสฺส   ยตฺถ   จกฺขุนฺทฺริยํ   น  อุปฺปชฺชติ  ตสฺส  ตตฺถ
ปุริสินฺทฺริยํ    น   อุปฺปชฺชิสฺสตีติ:   กามาวจรา   จวนฺตานํ   อจกฺขุกานํ
กามาวจรํ  อุปปชฺชนฺตานํ  เตสํ  ตตฺถ  จกฺขุนฺทฺริยํ  น  อุปฺปชฺชต  โน  จ
เตสํ   ตตฺถ   ปุริสินฺทฺริยํ   น   อุปฺปชฺชิสฺสติ  กามาวจเร  ปรินิพฺพนฺตานํ
รูปาวจรา    จวนฺตานํ    อสญฺญสตฺตานํ   อรูปานํ   ยา   จ   อิตฺถิโย
เอเตเนว   ภาเวน   กติจิ   ภเว   ทสฺเสตฺวา  ปรินิพฺพายิสฺสนฺติ  ตาสํ
จวนฺตีนํ    เตสํ   ตตฺถ   จกฺขุนฺทฺริยญฺจ   น   อุปฺปชฺชติ   ปุริสินฺทฺริยญฺจ
น   อุปฺปชฺชิสฺสติ  ฯ  ยสฺส  วา  ปน  ยตฺถ  ปุริสินฺทฺริยํ  น  อุปฺปชฺชิสฺสติ
ตสฺส   ตตฺถ   จกฺขุนฺทฺริยํ   น   อุปฺปชฺชตีติ:   ปจฺฉิมภวิกานํ  กามาวจรํ
อุปปชฺชนฺตานํ   รูปาวจรํ   อุปปชฺชนฺตานํ   ยา   จ  อิตฺถิโย  เอเตเนว
ภาเวน   กติจิ   ภเว   ทสฺเสตฺวา  ปรินิพฺพายิสฺสนฺติ  ตาสํ  อุปปชฺชนฺตีนํ
เตสํ  ตตฺถ  ปุริสินฺทฺริยํ  น  อุปฺปชฺชิสฺสติ  โน  จ  เตสํ  ตตฺถ จกฺขุนฺทฺริยํ
น    อุปฺปชฺชติ    กามาวจเร    ปรินิพฺพนฺตานํ   รูปาวจรา   จวนฺตานํ
อสญฺญสตฺตานํ   อรูปานํ   ยา   จ   อิตฺถิโย  เอเตเนว  ภาเวน  กติจิ
