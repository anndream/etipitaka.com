โสมนสฺสินฺทฺริยํ     อุปฺปชฺชติ    โสมนสฺเสน    อุปปชฺชนฺตานํ    ปวตฺเต
โสมนสฺสสมฺปยุตฺตจิตฺตสฺส    อุปฺปาทกฺขเณ    เตสํ    ตตฺถ   มนินฺทฺริยญฺจ
อุปฺปชฺชติ โสมนสฺสินฺทฺริยญฺจ อุปฺปชฺชติ ฯ
     [๕๙๘]   ยสฺส   ยตฺถ   อุเปกฺขินฺทฺริยํ   อุปฺปชฺชติ   ตสฺส   ตตฺถ
สทฺธินฺทฺริยํ     อุปฺปชฺชตีติ:    อุเปกฺขาย    อเหตุกานํ    อุปปชฺชนฺตานํ
ปวตฺเต    อุเปกฺขาสมฺปยุตฺตสทฺธาวิปฺปยุตฺตจิตฺตสฺส    อุปฺปาทกฺขเณ   เตสํ
ตตฺถ   อุเปกฺขินฺทฺริยํ   อุปฺปชฺชติ   โน   จ   เตสํ   ตตฺถ   สทฺธินฺทฺริยํ
อุปฺปชฺชติ      อุเปกฺขาย     สเหตุกานํ     อุปปชฺชนฺตานํ     ปวตฺเต
อุเปกฺขาสมฺปยุตฺตสทฺธาสมฺปยุตฺตจิตฺตสฺส     อุปฺปาทกฺขเณ    เตสํ    ตตฺถ
อุเปกฺขินฺทฺริยญฺจ   อุปฺปชฺชติ  สทฺธินฺทฺริยญฺจ  อุปฺปชฺชติ  ฯ  ยสฺส  วา  ปน
ยตฺถ   สทฺธินฺทฺริยํ   อุปฺปชฺชติ   ตสฺส  ตตฺถ  อุเปกฺขินฺทฺริยํ  อุปฺปชฺชตีติ:
สเหตุกานํ      วินา      อุเปกฺขาย      อุปปชฺชนฺตานํ      ปวตฺเต
สทฺธาสมฺปยุตฺตอุเปกฺขาวิปฺปยุตฺตจิตฺตสฺส  อุปฺปาทกฺขเณ  เตสํ ตตฺถ สทฺธินฺทฺริยํ
อุปฺปชฺชติ   โน   จ   เตสํ   ตตฺถ  อุเปกฺขินฺทฺริยํ  อุปฺปชฺชติ  สเหตุกานํ
อุเปกฺขาย   อุปปชฺชนฺตานํ  ปวตฺเต  สทฺธาสมฺปยุตฺตอุเปกฺขาสมฺปยุตฺตจิตฺตสฺส
อุปฺปาทกฺขเณ       เตสํ      ตตฺถ      สทฺธินฺทฺริยญฺจ      อุปฺปชฺชติ
อุเปกฺขินฺทฺริยญฺจ อุปฺปชฺชติ ฯ
     [๕๙๙]   ยสฺส   ยตฺถ   อุเปกฺขินฺทฺริยํ   อุปฺปชฺชติ   ตสฺส   ตตฺถ
ปญฺญินฺทฺริยํ    อุปฺปชฺชตีติ:   อุเปกฺขาย   ญาณวิปฺปยุตฺตานํ   อุปปชฺชนฺตานํ
ปวตฺเต        อุเปกฺขาสมฺปยุตฺตญาณวิปฺปยุตฺตจิตฺตสฺส       อุปฺปาทกฺขเณ
เตสํ    ตตฺถ    อุเปกฺขินฺทฺริยํ    อุปฺปชฺชติ    โน   จ   เตสํ   ตตฺถ
ปญฺญินฺทฺริยํ    อุปฺปชฺชติ    อุเปกฺขาย    ญาณสมฺปยุตฺตานํ   อุปปชฺชนฺตานํ
ปวตฺเต        อุเปกฺขาสมฺปยุตฺตญาณสมฺปยุตฺตจิตฺตสฺส       อุปฺปาทกฺขเณ
