ปุริสินฺทฺริยญฺจ  น  อุปฺปชฺชติ  ปญฺญินฺทฺริยญฺจ  น  อุปฺปชฺชติ  ฯ ยสฺส วา ปน
ปญฺญินฺทฺริยํ    น    อุปฺปชฺชติ    ตสฺส    ปุริสินฺทฺริยํ   น   อุปฺปชฺชตีติ:
ญาณวิปฺปยุตฺตานํ     ปุริสานํ     อุปปชฺชนฺตานํ     เตสํ     ปญฺญินฺทฺริยํ
น  อุปฺปชฺชติ  โน  จ  เตสํ  ปุริสินฺทฺริยํ  น  อุปฺปชฺชติ  สพฺเพสํ จวนฺตานํ
ญาณวิปฺปยุตฺตานํ     นปุริสานํ    อุปปชฺชนฺตานํ    เตสํ    ปญฺญินฺทฺริยญฺจ
น อุปฺปชฺชติ ปุริสินฺทฺริยญฺจ น อุปฺปชฺชติ ฯ
     [๖๓๔]    ยสฺส   ปุริสินฺทฺริยํ   น   อุปฺปชฺชติ   ตสฺส   มนินฺทฺริยํ
น   อุปฺปชฺชตีติ:   นปุริสานํ  สจิตฺตกานํ  อุปปชฺชนฺตานํ  เตสํ  ปุริสินฺทฺริยํ
น  อุปฺปชฺชติ  โน  จ  เตสํ  มนินฺทฺริยํ  น  อุปฺปชฺชติ  สพฺเพสํ  จวนฺตานํ
อจิตฺตกานํ    อุปปชฺชนฺตานํ    เตสํ    ปุริสินฺทฺริยญฺจ    น    อุปฺปชฺชติ
มนินฺทฺริยญฺจ  น  อุปฺปชฺชติ  ฯ  ยสฺส  วา  ปน มนินฺทฺริยํ น อุปฺปชฺชติ ตสฺส
ปุริสินฺทฺริยํ น อุปฺปชฺชตีติ: อามนฺตา ฯ
     [๖๓๕]   ยสฺส   ชีวิตินฺทฺริยํ   น  อุปฺปชฺชติ  ตสฺส  โสมนสฺสินฺทฺริยํ
น    อุปฺปชฺชตีติ:   อามนฺตา   ฯ   ยสฺส   วา   ปน   โสมนสฺสินฺทฺริยํ
น   อุปฺปชฺชติ   ตสฺส   ชีวิตินฺทฺริยํ   น  อุปฺปชฺชตีติ:  วินา  โสมนสฺเสน
อุปปชฺชนฺตานํ     ปวตฺเต     โสมนสฺสวิปฺปยุตฺตจิตฺตสฺส     อุปฺปาทกฺขเณ
เตสํ    โสมนสฺสินฺทฺริยํ   น   อุปฺปชฺชติ   โน   จ   เตสํ   ชีวิตินฺทฺริยํ
น   อุปฺปชฺชติ   สพฺเพสํ   จวนฺตานํ  ปวตฺเต  จิตฺตสฺส  ภงฺคกฺขเณ  เตสํ
โสมนสฺสินฺทฺริยญฺจ น อุปฺปชฺชติ ชีวิตินฺทฺริยญฺจ น อุปฺปชฺชติ ฯ
     [๖๓๖]   ยสฺส   ชีวิตินฺทฺริยํ   น   อุปฺปชฺชติ  ตสฺส  อุเปกฺขินฺทฺริยํ
