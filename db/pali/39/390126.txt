อกุสลา จ ธมฺมา อุปฺปชฺชนฺติ ฯ
     [๓๕๗]  ยสฺส  กุสลา  ธมฺมา  น  อุปฺปชฺชนฺติ  ตสฺส อกุสลา ธมฺมา
น   นิรุชฺฌิสฺสนฺตีติ:   สพฺเพสํ   จิตฺตสฺส  ภงฺคกฺขเณ  กุสลวิปฺปยุตฺตจิตฺตสฺส
อุปฺปาทกฺขเณ     นิโรธสมาปนฺนานํ     อสญฺญสตฺตานํ    เตสํ    กุสลา
ธมฺมา   น  อุปฺปชฺชนฺติ  โน  จ  เตสํ  อกุสลา  ธมฺมา  น  นิรุชฺฌิสฺสนฺติ
อคฺคมคฺคสฺส    ภงฺคกฺขเณ    อรหนฺตานํ    ยสฺส    จิตฺตสฺส   อนนฺตรา
อคฺคมคฺคํ  ปฏิลภิสฺสนฺติ  ตสฺส  จิตฺตสฺส  ภงฺคกฺขเณ  เตสํ  กุสลา จ ธมฺมา
น  อุปฺปชฺชนฺติ  อกุสลา  จ  ธมฺมา  น  นิรุชฺฌิสฺสนฺติ  ฯ  ยสฺส  วา  ปน
อกุสลา  ธมฺมา  น  นิรุชฺฌิสฺสนฺติ  ตสฺส  กุสลา  ธมฺมา  น  อุปฺปชฺชนฺตีติ:
อคฺคมคฺคสฺส    อุปฺปาทกฺขเณ    ยสฺส    จิตฺตสฺส   อนนฺตรา   อคฺคมคฺคํ
ปฏิลภิสฺสนฺติ   ตสฺส   จิตฺตสฺส   อุปฺปาทกฺขเณ   เตสํ   อกุสลา   ธมฺมา
น  นิรุชฺฌิสฺสนฺติ  โน  จ  เตสํ  กุสลา  ธมฺมา  น อุปฺปชฺชนฺติ อคฺคมคฺคสฺส
ภงฺคกฺขเณ     อรหนฺตานํ    ยสฺส    จิตฺตสฺส    อนนฺตรา    อคฺคมคฺคํ
ปฏิลภิสฺสนฺติ   ตสฺส   จิตฺตสฺส   ภงฺคกฺขเณ   เตสํ   อกุสลา  จ  ธมฺมา
น นิรุชฺฌิสฺสนฺติ กุสลา จ ธมฺมา น อุปฺปชฺชนฺติ ฯ
     [๓๕๘]   ยสฺส   กุสลา  ธมฺมา  น  อุปฺปชฺชนฺติ  ตสฺส  อพฺยากตา
ธมฺมา  น  นิรุชฺฌิสฺสนฺตีติ:  สพฺเพสํ จิตฺตสฺส ภงฺคกฺขเณ กุสลวิปฺปยุตฺตจิตฺตสฺส
อุปฺปาทกฺขเณ นิโรธสมาปนฺนานํ อสญฺญสตฺตานํ
เตสํ   กุสลา  ธมฺมา  น  อุปฺปชฺชนฺติ  โน  จ  เตสํ  อพฺยากตา  ธมฺมา
น   นิรุชฺฌิสฺสนฺติ   ปจฺฉิมจิตฺตสฺส   ภงฺคกฺขเณ   เตสํ  กุสลา  จ  ธมฺมา
