อกุสลานํ   อุปฺปาทกฺขเณ  เตสํ  ตตฺถ  อพฺยากตา  ธมฺมา  น  อุปฺปชฺชนฺติ
โน  จ  เตสํ  ตตฺถ  อกุสลา  ธมฺมา  น  อุปฺปชฺชนฺติ  สพฺเพสํ  จวนฺตานํ
ปวตฺเต  จิตฺตสฺส  ภงฺคกฺขเณ  อรูเป  กุสลานํ  อุปฺปาทกฺขเณ  เตสํ  ตตฺถ
อพฺยากตา จ ธมฺมา น อุปฺปชฺชนฺติ อกุสลา จ ธมฺมา น อุปฺปชฺชนฺติ ฯ
                      _________________
     [๑๑๒]   ยสฺส  กุสลา  ธมฺมา  อุปฺปชฺชิตฺถ  ตสฺส  อกุสลา  ธมฺมา
อุปฺปชฺชิตฺถาติ:    อามนฺตา   ฯ   ยสฺส   วา   ปน   อกุสลา   ธมฺมา
อุปฺปชฺชิตฺถ ตสฺส กุสลา ธมฺมา อุปฺปชฺชิตฺถาติ: อามนฺตา ฯ
     [๑๑๓]   ยสฺส   กุสลา   ธมฺมา   อุปฺปชฺชิตฺถ   ตสฺส  อพฺยากตา
ธมฺมา   อุปฺปชฺชิตฺถาติ:   อามนฺตา   ฯ   ยสฺส   วา   ปน  อพฺยากตา
ธมฺมา อุปฺปชฺชิตฺถ ตสฺส กุสลา ธมฺมา อุปฺปชฺชิตฺถาติ: อามนฺตา ฯ
     [๑๑๔]   ยสฺส   อกุสลา   ธมฺมา   อุปฺปชฺชิตฺถ  ตสฺส  อพฺยากตา
ธมฺมา  อุปฺปชฺชิตฺถาติ:  อามนฺตา  ฯ  ยสฺส  วา  ปน  อพฺยากตา  ธมฺมา
อุปฺปชฺชิตฺถ ตสฺส อกุสลา ธมฺมา อุปฺปชฺชิตฺถาติ: อามนฺตา ฯ
     [๑๑๕]   ยตฺถ  กุสลา  ธมฺมา  อุปฺปชฺชิตฺถ  ตตฺถ  อกุสลา  ธมฺมา
อุปฺปชฺชิตฺถาติ:    อามนฺตา   ฯ   ยตฺถ   วา   ปน   อกุสลา   ธมฺมา
อุปฺปชฺชิตฺถ ตตฺถ กุสลา ธมฺมา อุปฺปชฺชิตฺถาติ: อามนฺตา ฯ
     [๑๑๖]   ยตฺถ   กุสลา   ธมฺมา   อุปฺปชฺชิตฺถ   ตตฺถ  อพฺยากตา
ธมฺมา   อุปฺปชฺชิตฺถาติ:   อามนฺตา   ฯ   ยตฺถ   วา   ปน  อพฺยากตา
ธมฺมา   อุปฺปชฺชิตฺถ   ตตฺถ   กุสลา  ธมฺมา  อุปฺปชฺชิตฺถาติ:  อสญฺญสตฺเต
