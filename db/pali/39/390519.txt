     [๑๓๓๐]   ยสฺส  ยตฺถ  อุเปกฺขินฺทฺริยํ  น  อุปฺปชฺชิตฺถ  ตสฺส  ตตฺถ
สทฺธินฺทฺริยํ    น    อุปฺปชฺชิสฺสตีติ:    สุทฺธาวาสํ   อุปฺปชฺชนฺตานํ   เตสํ
ตตฺถ   อุเปกฺขินฺทฺริยํ   น   อุปฺปชฺชิตฺถ  โน  จ  เตสํ  ตตฺถ  สทฺธินฺทฺริยํ
น    อุปฺปชฺชิสฺสติ    อสญฺญสตฺตานํ    เตสํ    ตตฺถ    อุเปกฺขินฺทฺริยญฺจ
น   อุปฺปชฺชิตฺถ   สทฺธินฺทฺริยญฺจ   น   อุปฺปชฺชิสฺสติ   ฯ  ยสฺส  วา  ปน
ยตฺถ    สทฺธินฺทฺริยํ    น    อุปฺปชฺชิสฺสติ   ตสฺส   ตตฺถ   อุเปกฺขินฺทฺริยํ
น    อุปฺปชฺชิตฺถาติ:    ปจฺฉิมจิตฺตสมงฺคีนํ    เตสํ    ตตฺถ   สทฺธินฺทฺริยํ
น   อุปฺปชฺชิสฺสติ   โน   จ   เตสํ  ตตฺถ  อุเปกฺขินฺทฺริยํ  น  อุปฺปชฺชิตฺถ
อสญฺญสตฺตานํ     เตสํ     ตตฺถ    สทฺธินฺทฺริยญฺจ    น    อุปฺปชฺชิสฺสติ
อุเปกฺขินฺทฺริยญฺจ น อุปฺปชฺชิตฺถ ฯ
     [๑๓๓๑]   ยสฺส  ยตฺถ  อุเปกฺขินฺทฺริยํ  น  อุปฺปชฺชิตฺถ  ตสฺส  ตตฺถ
ปญฺญินฺทฺริยํ    ฯเปฯ    มนินฺทฺริยํ    น    อุปฺปชฺชิสฺสตีติ:    สุทฺธาวาสํ
อุปปชฺชนฺตานํ   เตสํ  ตตฺถ  อุเปกฺขินฺทฺริยํ  น  อุปฺปชฺชิตฺถ  โน  จ  เตสํ
ตตฺถ    มนินฺทฺริยํ    น    อุปฺปชฺชิสฺสติ    อสญฺญสตฺตานํ   เตสํ   ตตฺถ
อุเปกฺขินฺทฺริยญฺจ   น   อุปฺปชฺชิตฺถ   มนินฺทฺริยญฺจ   น   อุปฺปชฺชิสฺสติ   ฯ
ยสฺส  วา  ปน  ยตฺถ  มนินฺทฺริยํ  น  อุปฺปชฺชิสฺสติ ตสฺส ตตฺถ อุเปกฺขินฺทฺริยํ
น    อุปฺปชฺชิตฺถาติ:    ปจฺฉิมจิตฺตสมงฺคีนํ    เตสํ    ตตฺถ    มนินฺทฺริยํ
น   อุปฺปชฺชิสฺสติ   โน   จ   เตสํ  ตตฺถ  อุเปกฺขินฺทฺริยํ  น  อุปฺปชฺชิตฺถ
อสญฺญสตฺตานํ  เตสํ  ตตฺถ  มนินฺทฺริยญฺจ  น  อุปฺปชฺชิสฺสติ  อุเปกฺขินฺทฺริยญฺจ
น อุปฺปชฺชิตฺถ ฯ
