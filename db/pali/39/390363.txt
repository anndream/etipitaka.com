     [๑๐๐๕]   ยสฺส   ยตฺถ  ชีวิตินฺทฺริยํ  น  อุปฺปชฺชิสฺสติ  ตสฺส  ตตฺถ
สทฺธินฺทฺริยํ    ฯเปฯ    ปญฺญินฺทฺริยํ    มนินฺทฺริยํ    น    อุปฺปชฺชิสฺสตีติ:
อามนฺตา   ฯ   ยสฺส  วา  ปน  ยตฺถ  มนินฺทฺริยํ  น  อุปฺปชฺชิสฺสติ  ตสฺส
ตตฺถ    ชีวิตินฺทฺริยํ   น   อุปฺปชฺชิสฺสตีติ:   อสญฺญสตฺตานํ   เตสํ   ตตฺถ
มนินฺทฺริยํ    น    อุปฺปชฺชิสฺสติ    โน   จ   เตสํ   ตตฺถ   ชีวิตินฺทฺริยํ
น    อุปฺปชฺชิสฺสติ    ปจฺฉิมจิตฺตสมงฺคีนํ    เตสํ    ตตฺถ    มนินฺทฺริยญฺจ
น อุปฺปชฺชิสฺสติ ชีวิตินฺทฺริยญฺจ น อุปฺปชฺชิสฺสติ ฯ
     [๑๐๐๖]  ยสฺส  ยตฺถ  โสมนสฺสินฺทฺริยํ  น  อุปฺปชฺชิสฺสติ  ตสฺส ตตฺถ
อุเปกฺขินฺทฺริยํ     น    อุปฺปชฺชิสฺสตีติ:    ยสฺส    จิตฺตสฺส    อนนฺตรา
อุเปกฺขาสมฺปยุตฺตปจฺฉิมจิตฺตํ   อุปฺปชฺชิสฺสติ   เตสํ   ตตฺถ   โสมนสฺสินฺทฺริยํ
น   อุปฺปชฺชิสฺสติ   โน   จ  เตสํ  ตตฺถ  อุเปกฺขินฺทฺริยํ  น  อุปฺปชฺชิสฺสติ
ปจฺฉิมจิตฺตสมงฺคีนํ    อสญฺญสตฺตานํ    เตสํ    ตตฺถ    โสมนสฺสินฺทฺริยญฺจ
น   อุปฺปชฺชิสฺสติ   อุเปกฺขินฺทฺริยญฺจ  น  อุปฺปชฺชิสฺสติ  ฯ  ยสฺส  วา  ปน
ยตฺถ   อุเปกฺขินฺทฺริยํ   น   อุปฺปชฺชิสฺสติ   ตสฺส   ตตฺถ   โสมนสฺสินฺทฺริยํ
น   อุปฺปชฺชิสฺสตีติ:  ยสฺส  จิตฺตสฺส  อนนฺตรา  โสมนสฺสสมฺปยุตฺตปจฺฉิมจิตฺตํ
อุปฺปชฺชิสฺสติ     เตสํ     ตตฺถ     อุเปกฺขินฺทฺริยํ    น    อุปฺปชฺชิสฺสติ
โน   จ  เตสํ  ตตฺถ  โสมนสฺสินฺทฺริยํ  น  อุปฺปชฺชิสฺสติ  ปจฺฉิมจิตฺตสมงฺคีนํ
อสญฺญสตฺตานํ    เตสํ    ตตฺถ    อุเปกฺขินฺทฺริยญฺจ    น    อุปฺปชฺชิสฺสติ
โสมนสฺสินฺทฺริยญฺจ น อุปฺปชฺชิสฺสติ ฯ
     [๑๐๐๗]  ยสฺส  ยตฺถ  โสมนสฺสินฺทฺริยํ  น  อุปฺปชฺชิสฺสติ  ตสฺส ตตฺถ
