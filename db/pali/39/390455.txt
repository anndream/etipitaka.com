น  อุปฺปชฺชิสฺสติ  ฯ  ยสฺส  วา  ปน  ยตฺถ  โสมนสฺสินฺทฺริยํ น อุปฺปชฺชิสฺสติ
ตสฺส   ตตฺถ   จกฺขุนฺทฺริยํ   น   อุปฺปชฺชตีติ:  ปจฺฉิมภวิกานํ  ปญฺจโวการํ
อุปปชฺชนฺตานํ     เย     จ    สจกฺขุกา    อุเปกฺขาย    อุปปชฺชิตฺวา
ปรินิพฺพายิสฺสนฺติ    เตสํ   อุปปชฺชนฺตานํ   เตสํ   ตตฺถ   โสมนสฺสินฺทฺริยํ
น  อุปฺปชฺชิสฺสติ  โน  จ  เตสํ  ตตฺถ จกฺขุนฺทฺริยํ น อุปฺปชฺชติ ปญฺจโวกาเร
ปรินิพฺพนฺตานํ     อสญฺญสตฺตานํ     อรูปานํ     เย    จ    สจกฺขุกา
อุเปกฺขาย   อุปปชฺชิตฺวา   ปรินิพฺพายิสฺสนฺติ  เตสํ  จวนฺตานํ  เตสํ  ตตฺถ
โสมนสฺสินฺทฺริยญฺจ น อุปฺปชฺชิสฺสติ จกฺขุนฺทฺริยญฺจ น อุปฺปชฺชติ ฯ
     [๑๑๙๑]   ยสฺส   ยตฺถ   จกฺขุนฺทฺริยํ   น  อุปฺปชฺชติ  ตสฺส  ตตฺถ
อุเปกฺขินฺทฺริยํ   น   อุปฺปชฺชิสฺสตีติ:   ปญฺจโวการา  จวนฺตานํ  อจกฺขุกานํ
กามาวจรํ     อุปปชฺชนฺตานํ    อรูปานํ    เตสํ    ตตฺถ    จกฺขุนฺทฺริยํ
น   อุปฺปชฺชติ   โน   จ   เตสํ   ตตฺถ  อุเปกฺขินฺทฺริยํ  น  อุปฺปชฺชิสฺสติ
ปญฺจโวกาเร  ปรินิพฺพนฺตานํ  อรูเป  ปจฺฉิมภวิกานํ  อสญฺญสตฺตานํ  เย  จ
สจกฺขุกา  โสมนสฺเสน  อุปปชฺชิตฺวา  ปรินิพฺพายิสฺสนฺติ  เตสํ จวนฺตานํ เตสํ
ตตฺถ   จกฺขุนฺทฺริยญฺจ  น  อุปฺปชฺชติ  อุเปกฺขินฺทฺริยญฺจ  น  อุปฺปชฺชิสฺสติ  ฯ
ยสฺส   วา   ปน   ยตฺถ   อุเปกฺขินฺทฺริยํ   น  อุปฺปชฺชิสฺสติ  ตสฺส  ตตฺถ
จกฺขุนฺทฺริยํ   น   อุปฺปชฺชตีติ:   ปจฺฉิมภวิกานํ  ปญฺจโวการํ  อุปปชฺชนฺตานํ
เย    จ    สจกฺขุกา    โสมนสฺเสน    อุปปชฺชิตฺวา   ปรินิพฺพายิสฺสนฺติ
เตสํ  อุปปชฺชนฺตานํ  เตสํ  ตตฺถ  อุเปกฺขินฺทฺริยํ  น  อุปฺปชฺชิสฺสติ  โน  จ
เตสํ   ตตฺถ   จกฺขุนฺทฺริยํ   น   อุปฺปชฺชติ   ปญฺจโวกาเร  ปรินิพฺพนฺตานํ
