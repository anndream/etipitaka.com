น     อุปฺปชฺชติ     สพฺเพสํ     จวนฺตานํ     นปุริสานํ    อจกฺขุกานํ
อุปปชฺชนฺตานํ    เตสํ    ปุริสินฺทฺริยญฺจ    น   อุปฺปชฺชติ   จกฺขุนฺทฺริยญฺจ
น อุปฺปชฺชติ ฯ
     [๖๐๘]   ยสฺส   จกฺขุนฺทฺริยํ   น   อุปฺปชฺชติ   ตสฺส   ชีวิตินฺทฺริยํ
น    อุปฺปชฺชตีติ:    อจกฺขุกานํ    อุปปชฺชนฺตานํ    เตสํ    จกฺขุนฺทฺริยํ
น  อุปฺปชฺชติ  โน  จ  เตสํ  ชีวิตินฺทฺริยํ  น  อุปฺปชฺชติ  สพฺเพสํ จวนฺตานํ
เตสํ   จกฺขุนฺทฺริยญฺจ   น   อุปฺปชฺชติ   ชีวิตินฺทฺริยญฺจ   น  อุปฺปชฺชติ  ฯ
ยสฺส    วา    ปน    ชีวิตินฺทฺริยํ   น   อุปฺปชฺชติ   ตสฺส   จกฺขุนฺทฺริยํ
น อุปฺปชฺชตีติ: อามนฺตา ฯ
     [๖๐๙]   ยสฺส   จกฺขุนฺทฺริยํ   น  อุปฺปชฺชติ  ตสฺส  โสมนสฺสินฺทฺริยํ
น    อุปฺปชฺชตีติ:   อามนฺตา   ฯ   ยสฺส   วา   ปน   โสมนสฺสินฺทฺริยํ
น   อุปฺปชฺชติ   ตสฺส   จกฺขุนฺทฺริยํ   น  อุปฺปชฺชตีติ:  วินา  โสมนสฺเสน
สจกฺขุกานํ   อุปปชฺชนฺตานํ   เตสํ  โสมนสฺสินฺทฺริยํ  น  อุปฺปชฺชติ  โน  จ
เตสํ   จกฺขุนฺทฺริยํ   น  อุปฺปชฺชติ  สพฺเพสํ  จวนฺตานํ  วินา  โสมนสฺเสน
อจกฺขุกานํ    อุปปชฺชนฺตานํ    เตสํ   โสมนสฺสินฺทฺริยญฺจ   น   อุปฺปชฺชติ
จกฺขุนฺทฺริยญฺจ น อุปฺปชฺชติ ฯ
     [๖๑๐]   ยสฺส   จกฺขุนฺทฺริยํ   น   อุปฺปชฺชติ  ตสฺส  อุเปกฺขินฺทฺริยํ
น   อุปฺปชฺชตีติ:  อจกฺขุกานํ  อุเปกฺขาย  อุปปชฺชนฺตานํ  เตสํ  จกฺขุนฺทฺริยํ
น   อุปฺปชฺชติ   โน   จ   เตสํ   อุเปกฺขินฺทฺริยํ  น  อุปฺปชฺชติ  สพฺเพสํ
จวนฺตานํ  อจกฺขุกานํ  วินา  อุเปกฺขาย  อุปปชฺชนฺตานํ  เตสํ จกฺขุนฺทฺริยญฺจ
