ปญฺญินฺทฺริยํ    มนินฺทฺริยํ    น    อุปฺปชฺชิสฺสตีติ:    สพฺเพสํ    จวนฺตานํ
ปวตฺเต   จิตฺตสฺส   ภงฺคกฺขเณ  เตสํ  ชีวิตินฺทฺริยํ  น  อุปฺปชฺชติ  โน  จ
เตสํ   มนินฺทฺริยํ   น   อุปฺปชฺชิสฺสติ   ปจฺฉิมจิตฺตสฺส   ภงฺคกฺขเณ   เตสํ
ชีวิตินฺทฺริยญฺจ    น    อุปฺปชฺชติ    มนินฺทฺริยญฺจ   น   อุปฺปชฺชิสฺสติ   ฯ
ยสฺส    วา    ปน   มนินฺทฺริยํ   น   อุปฺปชฺชิสฺสติ   ตสฺส   ชีวิตินฺทฺริยํ
น    อุปฺปชฺชตีติ:    ปจฺฉิมจิตฺตสฺส    อุปฺปาทกฺขเณ    เตสํ   มนินฺทฺริยํ
น   อุปฺปชฺชิสฺสติ  โน  จ  เตสํ  ชีวิตินฺทฺริยํ  น  อุปฺปชฺชติ  ปจฺฉิมจิตฺตสฺส
ภงฺคกฺขเณ    เตสํ    มนินฺทฺริยญฺจ    น    อุปฺปชฺชิสฺสติ   ชีวิตินฺทฺริยญฺจ
น อุปฺปชฺชติ ฯ
     [๑๑๗๖]  ยสฺส  โสมนสฺสินฺทฺริยํ  น  อุปฺปชฺชติ  ตสฺส  อุเปกฺขินฺทฺริยํ
น  อุปฺปชฺชิสฺสตีติ:  สพฺเพสํ  จิตฺตสฺส  ภงฺคกฺขเณ  โสมนสฺสวิปฺปยุตฺตจิตฺตสฺส
อุปฺปาทกฺขเณ นิโรธสมาปนฺนานํ อสญฺญสตฺตานํ
เตสํ   โสมนสฺสินฺทฺริยํ   น   อุปฺปชฺชติ   โน   จ   เตสํ  อุเปกฺขินฺทฺริยํ
น      อุปฺปชฺชิสฺสติ      โสมนสฺสสมฺปยุตฺตปจฺฉิมจิตฺตสฺส      ภงฺคกฺขเณ
อุเปกฺขาสมฺปยุตฺตปจฺฉิมจิตฺตสมงฺคีนํ      ยสฺส      จิตฺตสฺส     อนนฺตรา
โสมนสฺสสมฺปยุตฺตปจฺฉิมจิตฺตํ       อุปฺปชฺชิสฺสติ       ตสฺส      จิตฺตสฺส
ภงฺคกฺขเณ   เตสํ   โสมนสฺสินฺทฺริยญฺจ   น   อุปฺปชฺชติ   อุเปกฺขินฺทฺริยญฺจ
น  อุปฺปชฺชิสฺสติ  ฯ  ยสฺส  วา  ปน  อุเปกฺขินฺทฺริยํ  น  อุปฺปชฺชิสฺสติ ตสฺส
โสมนสฺสินฺทฺริยํ     น     อุปฺปชฺชตีติ:     โสมนสฺสสมฺปยุตฺตปจฺฉิมจิตฺตสฺส
อุปฺปาทกฺขเณ    ยสฺส   จิตฺตสฺส   อนนฺตรา   โสมนสฺสสมฺปยุตฺตปจฺฉิมจิตฺตํ
