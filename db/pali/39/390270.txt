     [๗๑๑]   ยสฺส   ยตฺถ  โสมนสฺสินฺทฺริยํ  น  อุปฺปชฺชติ  ตสฺส  ตตฺถ
สทฺธินฺทฺริยํ  น  อุปฺปชฺชตีติ:  วินา  โสมนสฺเสน  สเหตุกานํ  อุปปชฺชนฺตานํ
ปวตฺเต       โสมนสฺสวิปฺปยุตฺตสทฺธาสมฺปยุตฺตจิตฺตสฺส       อุปฺปาทกฺขเณ
เตสํ   ตตฺถ   โสมนสฺสินฺทฺริยํ   น   อุปฺปชฺชติ   โน   จ   เตสํ  ตตฺถ
สทฺธินฺทฺริยํ     น     อุปฺปชฺชติ     สพฺเพสํ     จิตฺตสฺส    ภงฺคกฺขเณ
โสมนสฺสวิปฺปยุตฺตสทฺธาวิปฺปยุตฺตจิตฺตสฺส     อุปฺปาทกฺขเณ     อสญฺญสตฺตานํ
เตสํ     ตตฺถ    โสมนสฺสินฺทฺริยญฺจ    น    อุปฺปชฺชติ    สทฺธินฺทฺริยญฺจ
น  อุปฺปชฺชติ  ฯ  ยสฺส  วา  ปน  ยตฺถ  สทฺธินฺทฺริยํ  น  อุปฺปชฺชติ  ตสฺส
ตตฺถ       โสมนสฺสินฺทฺริยํ       น       อุปฺปชฺชตีติ:       ปวตฺเต
สทฺธาวิปฺปยุตฺตโสมนสฺสสมฺปยุตฺตจิตฺตสฺส  อุปฺปาทกฺขเณ  เตสํ ตตฺถ สทฺธินฺทฺริยํ
น  อุปฺปชฺชติ  โน  จ  เตสํ  ตตฺถ  โสมนสฺสินฺทฺริยํ  น  อุปฺปชฺชติ สพฺเพสํ
จิตฺตสฺส        ภงฺคกฺขเณ        สทฺธาวิปฺปยุตฺตโสมนสฺสวิปฺปยุตฺตจิตฺตสฺส
อุปฺปาทกฺขเณ      อสญฺญสตฺตานํ      เตสํ     ตตฺถ     สทฺธินฺทฺริยญฺจ
น อุปฺปชฺชติ โสมนสฺสินฺทฺริยญฺจ น อุปฺปชฺชติ ฯ
     [๗๑๒]   ยสฺส   ยตฺถ  โสมนสฺสินฺทฺริยํ  น  อุปฺปชฺชติ  ตสฺส  ตตฺถ
ปญฺญินฺทฺริยํ    น    อุปฺปชฺชตีติ:   วินา   โสมนสฺเสน   ญาณสมฺปยุตฺตานํ
อุปปชฺชนฺตานํ        ปวตฺเต       โสมนสฺสวิปฺปยุตฺตญาณสมฺปยุตฺตจิตฺตสฺส
อุปฺปาทกฺขเณ   เตสํ  ตตฺถ  โสมนสฺสินฺทฺริยํ  น  อุปฺปชฺชติ  โน  จ  เตสํ
ตตฺถ    ปญฺญินฺทฺริยํ    น    อุปฺปชฺชติ   สพฺเพสํ   จิตฺตสฺส   ภงฺคกฺขเณ
โสมนสฺสวิปฺปยุตฺตญาณวิปฺปยุตฺตจิตฺตสฺส      อุปฺปาทกฺขเณ     อสญฺญสตฺตานํ
