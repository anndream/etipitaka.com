อุปฺปชฺชติ   จตุโวการํ   ปญฺจโวการํ   อุปปชฺชนฺตานํ   ปวตฺเต   จิตฺตสฺส
อุปฺปาทกฺขเณ     เตสํ     ตตฺถ     โสมนสฺสินฺทฺริยญฺจ     อุปฺปชฺชิสฺสติ
ชีวิตินฺทฺริยญฺจ อุปฺปชฺชติ ฯ
     [๑๑๔๐]    ยสฺส   ยตฺถ   ชีวิตินฺทฺริยํ   อุปฺปชฺชติ   ตสฺส   ตตฺถ
อุเปกฺขินฺทฺริยํ    อุปฺปชฺชิสฺสตีติ:    ปจฺฉิมจิตฺตสฺส    อุปฺปาทกฺขเณ   ยสฺส
จิตฺตสฺส    อนนฺตรา    โสมนสฺสสมฺปยุตฺตปจฺฉิมจิตฺตํ   อุปฺปชฺชิสฺสติ   ตสฺส
จิตฺตสฺส    อุปฺปาทกฺขเณ    อสญฺญสตฺตํ    อุปปชฺชนฺตานํ    เตสํ   ตตฺถ
ชีวิตินฺทฺริยํ  อุปฺปชฺชติ  โน  จ  เตสํ  ตตฺถ  อุเปกฺขินฺทฺริยํ  อุปฺปชฺชิสฺสติ
อิตเรสํ      จตุโวการํ     ปญฺจโวการํ     อุปปชฺชนฺตานํ     ปวตฺเต
จิตฺตสฺส    อุปฺปาทกฺขเณ    เตสํ    ตตฺถ    ชีวิตินฺทฺริยญฺจ    อุปฺปชฺชติ
อุเปกฺขินฺทฺริยญฺจ   อุปฺปชฺชิสฺสติ   ฯ  ยสฺส  วา  ปน  ยตฺถ  อุเปกฺขินฺทฺริยํ
อุปฺปชฺชิสฺสติ    ตสฺส    ตตฺถ    ชีวิตินฺทฺริยํ   อุปฺปชฺชตีติ:   จตุโวการา
ปญฺจโวการา   จวนฺตานํ   ปวตฺเต   จิตฺตสฺส   ภงฺคกฺขเณ   เตสํ  ตตฺถ
อุเปกฺขินฺทฺริยํ  อุปฺปชฺชิสฺสติ  โน  จ  เตสํ  ตตฺถ  ชีวิตินฺทฺริยํ  อุปฺปชฺชติ
จตุโวการํ   ปญฺจโวการํ   อุปปชฺชนฺตานํ  ปวตฺเต  จิตฺตสฺส  อุปฺปาทกฺขเณ
เตสํ      ตตฺถ     อุเปกฺขินฺทฺริยญฺจ     อุปฺปชฺชิสฺสติ     ชีวิตินฺทฺริยญฺจ
อุปฺปชฺชติ ฯ
     [๑๑๔๑]    ยสฺส   ยตฺถ   ชีวิตินฺทฺริยํ   อุปฺปชฺชติ   ตสฺส   ตตฺถ
สทฺธินฺทฺริยํ  ฯเปฯ  ปญฺญินฺทฺริยํ มนินฺทฺริยํ อุปฺปชฺชิสฺสตีติ: ปจฺฉิมจิตฺตสฺส
อุปฺปาทกฺขเณ      อสญฺญสตฺตํ      อุปปชฺชนฺตานํ      เตสํ      ตตฺถ
