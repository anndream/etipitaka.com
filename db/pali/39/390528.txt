ภาวิตฺถาติ:   อามนฺตา   ฯ   โย   วา   ปน  อนญฺญาตญฺญสฺสามีตินฺทฺริยํ
ภาวิตฺถ      โส      โทมนสฺสินฺทฺริยํ      ปชหิตฺถาติ:      จตฺตาโร
ปุคฺคลา   อนญฺญาตญฺญสฺสามีตินฺทฺริยํ   ภาวิตฺถ   โน   จ   โทมนสฺสินฺทฺริยํ
ปชหิตฺถ     ตโย     ปุคฺคลา    อนญฺญาตญฺญสฺสามีตินฺทฺริยญฺจ    ภาวิตฺถ
โทมนสฺสินฺทฺริยญฺจ ปชหิตฺถ ฯ
     [๑๓๖๐]    โย    โทมนสฺสินฺทฺริยํ    ปชหิตฺถ   โส   อญฺญินฺทฺริยํ
ภาวิตฺถาติ:    เทฺว    ปุคฺคลา    โทมนสฺสินฺทฺริยํ   ปชหิตฺถ   โน   จ
อญฺญินฺทฺริยํ      ภาวิตฺถ      อรหา     โทมนสฺสินฺทฺริยญฺจ     ปชหิตฺถ
อญฺญินฺทฺริยญฺจ    ภาวิตฺถ   ฯ   โย   วา   ปน   อญฺญินฺทฺริยํ   ภาวิตฺถ
โส โทมนสฺสินฺทฺริยํ ปชหิตฺถาติ: อามนฺตา ฯ
     [๑๓๖๑]   โย   โทมนสฺสินฺทฺริยํ   ปชหิตฺถ   โส  อญฺญาตาวินฺทฺริยํ
สจฺฉิกริตฺถาติ:    ตโย   ปุคฺคลา   โทมนสฺสินฺทฺริยํ   ปชหิตฺถ   โน   จ
อญฺญาตาวินฺทฺริยํ    สจฺฉิกริตฺถ    อรหา    โทมนสฺสินฺทฺริยญฺจ    ปชหิตฺถ
อญฺญาตาวินฺทฺริยญฺจ   สจฺฉิกริตฺถ   ฯ   โย   วา   ปน  อญฺญาตาวินฺทฺริยํ
สจฺฉิกริตฺถ โส โทมนสฺสินฺทฺริยํ ปชหิตฺถาติ: อามนฺตา ฯ
     [๑๓๖๒]   โย  อนญฺญาตญฺญสฺสามีตินฺทฺริยํ  ภาวิตฺถ  โส  อญฺญินฺทฺริยํ
ภาวิตฺถาติ:     ฉ     ปุคฺคลา     อนญฺญาตญฺญสฺสามีตินฺทฺริยํ    ภาวิตฺถ
โน    จ    อญฺญินฺทฺริยํ   ภาวิตฺถ   อรหา   อนญฺญาตญฺญสฺสามีตินฺทฺริยญฺจ
ภาวิตฺถ    อญฺญินฺทฺริยญฺจ   ภาวิตฺถ   ฯ   โย   วา   ปน   อญฺญินฺทฺริยํ
ภาวิตฺถ โส อนญฺญาตญฺญสฺสามีตินฺทฺริยํ ภาวิตฺถาติ: อามนฺตา ฯ
