ตตฺถ    จกฺขุนฺทฺริยํ   อุปฺปชฺชิตฺถ   โน   จ   เตสํ   ตตฺถ   โสตินฺทฺริยํ
อุปฺปชฺชิสฺสติ    อิตเรสํ    ปญฺจโวการานํ   เตสํ   ตตฺถ   จกฺขุนฺทฺริยญฺจ
อุปฺปชฺชิตฺถ   โสตินฺทฺริยญฺจ   อุปฺปชฺชิสฺสติ   ฯ   ยสฺส   วา   ปน  ยตฺถ
โสตินฺทฺริยํ    อุปฺปชฺชิสฺสติ   ตสฺส   ตตฺถ   จกฺขุนฺทฺริยํ   อุปฺปชฺชิตฺถาติ:
อามนฺตา ฯ
     [๑๒๕๘]   ยสฺส   ยตฺถ   จกฺขุนฺทฺริยํ   อุปฺปชฺชิตฺถ   ตสฺส   ตตฺถ
ฆานินฺทฺริยํ    อุปฺปชฺชิสฺสตีติ:   กามาวจเร   ปจฺฉิมภวิกานํ   รูปาวจรานํ
เตสํ   ตตฺถ   จกฺขุนฺทฺริยํ   อุปฺปชฺชิตฺถ  โน  จ  เตสํ  ตตฺถ  ฆานินฺทฺริยํ
อุปฺปชฺชิสฺสติ    อิตเรสํ    กามาวจรานํ    เตสํ   ตตฺถ   จกฺขุนฺทฺริยญฺจ
อุปฺปชฺชิตฺถ   ฆานินฺทฺริยญฺจ   อุปฺปชฺชิสฺสติ   ฯ   ยสฺส   วา   ปน  ยตฺถ
ฆานินฺทฺริยํ    อุปฺปชฺชิสฺสติ   ตสฺส   ตตฺถ   จกฺขุนฺทฺริยํ   อุปฺปชฺชิตฺถาติ:
อามนฺตา ฯ
     [๑๒๕๙]   ยสฺส   ยตฺถ   จกฺขุนฺทฺริยํ   อุปฺปชฺชิตฺถ   ตสฺส   ตตฺถ
อิตฺถินฺทฺริยํ    อุปฺปชฺชิสฺสตีติ:   กามาวจเร   ปจฺฉิมภวิกานํ   รูปาวจรานํ
เย    จ    ปุริสา   เอเตเนว   ภาเวน   กติจิ   ภเว   ทสฺเสตฺวา
ปรินิพฺพายิสฺสนฺติ  เตสํ  ตตฺถ  จกฺขุนฺทฺริยํ  อุปฺปชฺชิตฺถ  โน  จ  เตสํ ตตฺถ
อิตฺถินฺทฺริยํ  อุปฺปชฺชิสฺสติ  อิตเรสํ  กามาวจรานํ  เตสํ  ตตฺถ จกฺขุนฺทฺริยญฺจ
อุปฺปชฺชิตฺถ    อิตฺถินฺทฺริยญฺจ    อุปฺปชฺชิสฺสติ    ฯ    ยสฺส    วา   ปน
ยตฺถ     อิตฺถินฺทฺริยํ     อุปฺปชฺชิสฺสติ     ตสฺส     ตตฺถ    จกฺขุนฺทฺริยํ
อุปฺปชฺชิตฺถาติ: อามนฺตา ฯ
