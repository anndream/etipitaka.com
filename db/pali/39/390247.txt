มนินฺทฺริยญฺจ   น  อุปฺปชฺชติ  ฯ  ยสฺส  วา  ปน  มนินฺทฺริยํ  น  อุปฺปชฺชติ
ตสฺส สทฺธินฺทฺริยํ น อุปฺปชฺชตีติ: อามนฺตา ฯ
     [๖๔๙]    ยสฺส   ปญฺญินฺทฺริยํ   น   อุปฺปชฺชติ   ตสฺส   มนินฺทฺริยํ
น   อุปฺปชฺชตีติ:   ญาณวิปฺปยุตฺตานํ   สจิตฺตกานํ   อุปปชฺชนฺตานํ  ปวตฺเต
ญาณวิปฺปยุตฺตจิตฺตสฺส        อุปฺปาทกฺขเณ       เตสํ       ปญฺญินฺทฺริยํ
น   อุปฺปชฺชติ  โน  จ  เตสํ  มนินฺทฺริยํ  น  อุปฺปชฺชติ  สพฺเพสํ  จิตฺตสฺส
ภงฺคกฺขเณ    นิโรธสมาปนฺนานํ    อสญฺญสตฺตานํ    เตสํ   ปญฺญินฺทฺริยญฺจ
น   อุปฺปชฺชติ  มนินฺทฺริยญฺจ  น  อุปฺปชฺชติ  ฯ  ยสฺส  วา  ปน  มนินฺทฺริยํ
น อุปฺปชฺชติ ตสฺส ปญฺญินฺทฺริยํ น อุปฺปชฺชตีติ: อามนฺตา ฯ
     [๖๕๐]   ยตฺถ   จกฺขุนฺทฺริยํ   น   อุปฺปชฺชติ   ตตฺถ   โสตินฺทฺริยํ
น  อุปฺปชฺชตีติ:  อามนฺตา  ฯ  ยตฺถ  วา  ปน  โสตินฺทฺริยํ  น  อุปฺปชฺชติ
ตตฺถ จกฺขุนฺทฺริยํ น อุปฺปชฺชตีติ: อามนฺตา ฯ
     [๖๕๑]   ยตฺถ   จกฺขุนฺทฺริยํ   น   อุปฺปชฺชติ   ตตฺถ   ฆานินฺทฺริยํ
น  อุปฺปชฺชตีติ:  อามนฺตา  ฯ  ยตฺถ  วา  ปน  ฆานินฺทฺริยํ  น  อุปฺปชฺชติ
ตตฺถ    จกฺขุนฺทฺริยํ   น   อุปฺปชฺชตีติ:   รูปาวจเร   ตตฺถ   ฆานินฺทฺริยํ
น   อุปฺปชฺชติ   โน   จ   ตตฺถ  จกฺขุนฺทฺริยํ  น  อุปฺปชฺชติ  อสญฺญสตฺเต
อรูเป ตตฺถ ฆานินฺทฺริยญฺจ น อุปฺปชฺชติ จกฺขุนฺทฺริยญฺจ น อุปฺปชฺชติ ฯ
     [๖๕๒]  ยตฺถ  จกฺขุนฺทฺริยํ  น  อุปฺปชฺชติ  ตตฺถ  อิตฺถินฺทฺริยํ  ฯเปฯ
ปุริสินฺทฺริยํ   น   อุปฺปชฺชตีติ:  อามนฺตา  ฯ  ยตฺถ  วา  ปน  ปุริสินฺทฺริยํ
น   อุปฺปชฺชติ   ตตฺถ   จกฺขุนฺทฺริยํ   น   อุปฺปชฺชตีติ:  รูปาวจเร  ตตฺถ
