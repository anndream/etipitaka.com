อุปปชฺชิตฺวา   ปรินิพฺพายิสฺสนฺติ   เตสํ   จวนฺตานํ   เตสํ   จกฺขุนฺทฺริยญฺจ
น  อุปฺปชฺชติ  โสตินฺทฺริยญฺจ  น  อุปฺปชฺชิสฺสติ  ฯ  ยสฺส วา ปน โสตินฺทฺริยํ
น   อุปฺปชฺชิสฺสติ   ตสฺส   จกฺขุนฺทฺริยํ   น   อุปฺปชฺชตีติ:   ปจฺฉิมภวิกานํ
ปญฺจโวการํ   อุปปชฺชนฺตานํ  เย  จ  อรูปํ  อุปปชฺชิตฺวา  ปรินิพฺพายิสฺสนฺติ
เตสํ   อุปปชฺชนฺตานํ   เตสํ  โสตินฺทฺริยํ  น  อุปฺปชฺชิสฺสติ  โน  จ  เตสํ
จกฺขุนฺทฺริยํ    น    อุปฺปชฺชติ    ปญฺจโวกาเร    ปรินิพฺพนฺตานํ   อรูเป
ปจฺฉิมภวิกานํ   เย   จ   อรูปํ   อุปปชฺชิตฺวา   ปรินิพฺพายิสฺสนฺติ   เตสํ
จวนฺตานํ    เตสํ    โสตินฺทฺริยญฺจ    น    อุปฺปชฺชิสฺสติ   จกฺขุนฺทฺริยญฺจ
น อุปฺปชฺชติ ฯ
     [๑๑๕๐]   ยสฺส   จกฺขุนฺทฺริยํ   น   อุปฺปชฺชติ   ตสฺส  ฆานินฺทฺริยํ
น   อุปฺปชฺชิสฺสตีติ:   สพฺเพสํ  จวนฺตานํ  อจกฺขุกานํ  อุปปชฺชนฺตานํ  เตสํ
จกฺขุนฺทฺริยํ   น   อุปฺปชฺชติ   โน  จ  เตสํ  ฆานินฺทฺริยํ  น  อุปฺปชฺชิสฺสติ
ปญฺจโวกาเร   ปรินิพฺพนฺตานํ   อรูเป   ปจฺฉิมภวิกานํ  เย  จ  รูปาวจรํ
อรูปาวจรํ    อุปปชฺชิตฺวา    ปรินิพฺพายิสฺสนฺติ   เตสํ   จวนฺตานํ   เตสํ
จกฺขุนฺทฺริยญฺจ    น    อุปฺปชฺชติ   ฆานินฺทฺริยญฺจ   น   อุปฺปชฺชิสฺสติ   ฯ
ยสฺส    วา   ปน   ฆานินฺทฺริยํ   น   อุปฺปชฺชิสฺสติ   ตสฺส   จกฺขุนฺทฺริยํ
น   อุปฺปชฺชตีติ:   ปจฺฉิมภวิกานํ   ปญฺจโวการํ   อุปปชฺชนฺตานํ   เย  จ
รูปาวจรํ   อรูปาวจรํ  อุปปชฺชิตฺวา  ปรินิพฺพายิสฺสนฺติ  เตสํ  อุปปชฺชนฺตานํ
เตสํ    ฆานินฺทฺริยํ    น   อุปฺปชฺชิสฺสติ   โน   จ   เตสํ   จกฺขุนฺทฺริยํ
น    อุปฺปชฺชติ    ปญฺจโวกาเร   ปรินิพฺพนฺตานํ   อรูเป   ปจฺฉิมภวิกานํ
