     [๑๑๔๖]    ยสฺส   ยตฺถ   สทฺธินฺทฺริยํ   อุปฺปชฺชติ   ตสฺส   ตตฺถ
ปญฺญินฺทฺริยํ     อุปฺปชฺชิสฺสตีติ:    ปจฺฉิมจิตฺตสฺส    อุปฺปาทกฺขเณ    เตสํ
ตตฺถ    สทฺธินฺทฺริยํ    อุปฺปชฺชติ   โน   จ   เตสํ   ตตฺถ   ปญฺญินฺทฺริยํ
อุปฺปชฺชิสฺสติ      อิตเรสํ     สเหตุกานํ     อุปปชฺชนฺตานํ     ปวตฺเต
สทฺธาสมฺปยุตฺตจิตฺตสฺส  อุปฺปาทกฺขเณ  เตสํ  ตตฺถ  สทฺธินฺทฺริยญฺจ  อุปฺปชฺชติ
ปญฺญินฺทฺริยญฺจ   อุปฺปชฺชิสฺสติ   ฯ   ยสฺส   วา   ปน   ยตฺถ  ปญฺญินฺทฺริยํ
อุปฺปชฺชิสฺสติ   ตสฺส   ตตฺถ   สทฺธินฺทฺริยํ   อุปฺปชฺชตีติ:  สพฺเพสํ  จิตฺตสฺส
ภงฺคกฺขเณ     สทฺธาวิปฺปยุตฺตจิตฺตสฺส     อุปฺปาทกฺขเณ    เตสํ    ตตฺถ
ปญฺญินฺทฺริยํ    อุปฺปชฺชิสฺสติ    โน    จ    เตสํ    ตตฺถ    สทฺธินฺทฺริยํ
อุปฺปชฺชติ    สเหตุกานํ   อุปปชฺชนฺตานํ   ปวตฺเต   สทฺธาสมฺปยุตฺตจิตฺตสฺส
อุปฺปาทกฺขเณ      เตสํ      ตตฺถ      ปญฺญินฺทฺริยญฺจ     อุปฺปชฺชิสฺสติ
สทฺธินฺทฺริยญฺจ อุปฺปชฺชติ ฯ
     [๑๑๔๗]    ยสฺส   ยตฺถ   สทฺธินฺทฺริยํ   อุปฺปชฺชติ   ตสฺส   ตตฺถ
มนินฺทฺริยํ     อุปฺปชฺชิสฺสตีติ:     ปจฺฉิมจิตฺตสฺส    อุปฺปาทกฺขเณ    เตสํ
ตตฺถ    สทฺธินฺทฺริยํ    อุปฺปชฺชติ    โน   จ   เตสํ   ตตฺถ   มนินฺทฺริยํ
อุปฺปชฺชิสฺสติ      อิตเรสํ     สเหตุกานํ     อุปปชฺชนฺตานํ     ปวตฺเต
สทฺธาสมฺปยุตฺตจิตฺตสฺส    อุปฺปาทกฺขเณ    เตสํ    ตตฺถ    สทฺธินฺทฺริยญฺจ
อุปฺปชฺชติ  มนินฺทฺริยญฺจ  อุปฺปชฺชิสฺสติ  ฯ  ยสฺส  วา  ปน  ยตฺถ  มนินฺทฺริยํ
อุปฺปชฺชิสฺสติ   ตสฺส   ตตฺถ   สทฺธินฺทฺริยํ   อุปฺปชฺชตีติ:  สพฺเพสํ  จิตฺตสฺส
ภงฺคกฺขเณ     สทฺธาวิปฺปยุตฺตจิตฺตสฺส     อุปฺปาทกฺขเณ    เตสํ    ตตฺถ
