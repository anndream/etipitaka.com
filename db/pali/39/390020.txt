จิตฺตํ   นิรุชฺฌติ   จิตฺตสฺส   ภงฺคกฺขเณ  เตสํ  จิตฺตํ  น  อุปฺปชฺชติ  เจว
นิรุชฺฌติ   จ   ฯ   ยสฺส   วา   ปน   จิตฺตํ   นิรุชฺฌติ   ตสฺส   จิตฺตํ
น อุปฺปชฺชตีติ: อามนฺตา ฯ
     [๕๑]   ยสฺส   จิตฺตํ   อุปฺปชฺชมานํ   ตสฺส   จิตฺตํ   อุปฺปนฺนนฺติ:
อามนฺตา  ฯ  ยสฺส  วา  ปน  จิตฺตํ  อุปฺปนฺนํ  ตสฺส จิตฺตํ อุปฺปชฺชมานนฺติ:
จิตฺตสฺส   ภงฺคกฺขเณ   เตสํ   จิตฺตํ   อุปฺปนฺนํ   โน   จ   เตสํ  จิตฺตํ
อุปฺปชฺชมานํ    จิตฺตสฺส    อุปฺปาทกฺขเณ    เตสํ   จิตฺตํ   อุปฺปนฺนญฺเจว
อุปฺปชฺชมานญฺจ  ฯ  ยสฺส  จิตฺตํ  น  อุปฺปชฺชมานํ ตสฺส จิตฺตํ น อุปฺปนฺนนฺติ:
จิตฺตสฺส   ภงฺคกฺขเณ  เตสํ  จิตฺตํ  น  อุปฺปชฺชมานํ  โน  จ  เตสํ  จิตฺตํ
น   อุปฺปนฺนํ   นิโรธสมาปนฺนานํ   อสญฺญสตฺตานํ   เตสํ  จิตฺตํ  น  เจว
อุปฺปชฺชมานํ   น   จ   อุปฺปนฺนํ  ฯ  ยสฺส  วา  ปน  จิตฺตํ  น  อุปฺปนฺนํ
ตสฺส จิตฺตํ น อุปฺปชฺชมานนฺติ: อามนฺตา ฯ
     [๕๒]    ยสฺส   จิตฺตํ   นิรุชฺฌมานํ   ตสฺส   จิตฺตํ   อุปฺปนฺนนฺติ:
อามนฺตา  ฯ  ยสฺส  วา  ปน  จิตฺตํ  อุปฺปนฺนํ  ตสฺส  จิตฺตํ นิรุชฺฌมานนฺติ:
จิตฺตสฺส   อุปฺปาทกฺขเณ   เตสํ   จิตฺตํ   อุปฺปนฺนํ   โน  จ  เตสํ  จิตฺตํ
นิรุชฺฌมานํ     จิตฺตสฺส    ภงฺคกฺขเณ    เตสํ    จิตฺตํ    อุปฺปนฺนญฺเจว
นิรุชฺฌมานญฺจ  ฯ  ยสฺส  จิตฺตํ  น  นิรุชฺฌมานํ  ตสฺส  จิตฺตํ น อุปฺปนฺนนฺติ:
จิตฺตสฺส  อุปฺปาทกฺขเณ  เตสํ  จิตฺตํ  น  นิรุชฺฌมานํ  โน  จ  เตสํ  จิตฺตํ
น   อุปฺปนฺนํ   นิโรธสมาปนฺนานํ   อสญฺญสตฺตานํ   เตสํ  จิตฺตํ  น  เจว
นิรุชฺฌมานํ  น  จ  อุปฺปนฺนํ  ฯ  ยสฺส  วา  ปน  จิตฺตํ  น  อุปฺปนฺนํ ตสฺส
