     [๖๓๙]    ยสฺส   ชีวิตินฺทฺริยํ   น   อุปฺปชฺชติ   ตสฺส   มนินฺทฺริยํ
น   อุปฺปชฺชตีติ:  อามนฺตา  ฯ  ยสฺส  วา  ปน  มนินฺทฺริยํ  น  อุปฺปชฺชติ
ตสฺส   ชีวิตินฺทฺริยํ   น   อุปฺปชฺชตีติ:   อจิตฺตกานํ   อุปปชฺชนฺตานํ  เตสํ
มนินฺทฺริยํ  น  อุปฺปชฺชติ  โน  จ  เตสํ  ชีวิตินฺทฺริยํ  น  อุปฺปชฺชติ สพฺเพสํ
จวนฺตานํ  ปวตฺเต  จิตฺตสฺส  ภงฺคกฺขเณ  เตสํ  มนินฺทฺริยญฺจ  น  อุปฺปชฺชติ
ชีวิตินฺทฺริยญฺจ น อุปฺปชฺชติ ฯ
     [๖๔๐]   ยสฺส  โสมนสฺสินฺทฺริยํ  น  อุปฺปชฺชติ  ตสฺส  อุเปกฺขินฺทฺริยํ
น  อุปฺปชฺชตีติ:  อุเปกฺขาย  อุปปชฺชนฺตานํ ปวตฺเต อุเปกฺขาสมฺปยุตฺตจิตฺตสฺส
อุปฺปาทกฺขเณ    เตสํ    โสมนสฺสินฺทฺริยํ    น    อุปฺปชฺชติ    โน   จ
เตสํ    อุเปกฺขินฺทฺริยํ   น   อุปฺปชฺชติ   สพฺเพสํ   จิตฺตสฺส   ภงฺคกฺขเณ
โสมนสฺสวิปฺปยุตฺตอุเปกฺขาวิปฺปยุตฺตจิตฺตสฺส อุปฺปาทกฺขเณ
นิโรธสมาปนฺนานํ   อสญฺญสตฺตานํ   เตสํ  โสมนสฺสินฺทฺริยญฺจ  น  อุปฺปชฺชติ
อุเปกฺขินฺทฺริยญฺจ   น   อุปฺปชฺชติ   ฯ   ยสฺส   วา   ปน  อุเปกฺขินฺทฺริยํ
น   อุปฺปชฺชติ   ตสฺส   โสมนสฺสินฺทฺริยํ   น   อุปฺปชฺชตีติ:   โสมนสฺเสน
อุปปชฺชนฺตานํ     ปวตฺเต     โสมนสฺสสมฺปยุตฺตจิตฺตสฺส     อุปฺปาทกฺขเณ
เตสํ   อุเปกฺขินฺทฺริยํ   น   อุปฺปชฺชติ   โน   จ   เตสํ  โสมนสฺสินฺทฺริยํ
น        อุปฺปชฺชติ        สพฺเพสํ        จิตฺตสฺส       ภงฺคกฺขเณ
อุเปกฺขาวิปฺปยุตฺตโสมนสฺสวิปฺปยุตฺตจิตฺตสฺส   อุปฺปาทกฺขเณ  นิโรธสมาปนฺนานํ
อสญฺญสตฺตานํ   เตสํ   อุเปกฺขินฺทฺริยญฺจ   น  อุปฺปชฺชติ  โสมนสฺสินฺทฺริยญฺจ
น อุปฺปชฺชติ ฯ
     [๖๔๑]   ยสฺส   โสมนสฺสินฺทฺริยํ   น  อุปฺปชฺชติ  ตสฺส  สทฺธินฺทฺริยํ
