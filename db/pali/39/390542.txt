     [๑๔๑๑]   โย   โทมนสฺสินฺทฺริยํ   นปฺปหชติ  โส  อญฺญาตาวินฺทฺริยํ
น    สจฺฉิกริตฺถาติ:    อรหา    โทมนสฺสินฺทฺริยํ   นปฺปชหติ   โน   จ
อญฺญาตาวินฺทฺริยํ    น   สจฺฉิกริตฺถ   อฏฺฐ   ปุคฺคลา   โทมนสฺสินฺทฺริยญฺจ
นปฺปชหนฺติ   อญฺญาตาวินฺทฺริยญฺจ   น   สจฺฉิกริตฺถ   ฯ   โย   วา  ปน
อญฺญาตาวินฺทฺริยํ    น   สจฺฉิกริตฺถ   โส   โทมนสฺสินฺทฺริยํ   นปฺปชหตีติ:
อนาคามิมคฺคสมงฺคี    อญฺญาตาวินฺทฺริยํ    น    สจฺฉิกริตฺถ    โน    จ
โทมนสฺสินฺทฺริยํ     นปฺปชหติ     อฏฺฐ    ปุคฺคลา    อญฺญาตาวินฺทฺริยญฺจ
น สจฺฉิกริตฺถ โทมนสฺสินฺทฺริยญฺจ นปฺปชหนฺติ ฯ
     [๑๔๑๒]  โย  อนญฺญาตญฺญสฺสามีตินฺทฺริยํ  น  ภาเวติ โส อญฺญินฺทฺริยํ
น    ภาวิตฺถาติ:    อรหา    อนญฺญาตญฺญสฺสามีตินฺทฺริยํ    น   ภาเวติ
โน  จ  อญฺญินฺทฺริยํ  น  ภาวิตฺถ  สตฺต ปุคฺคลา อนญฺญาตญฺญสฺสามีตินฺทฺริยญฺจ
น    ภาเวนฺติ    อญฺญินฺทฺริยญฺจ   น   ภาวิตฺถ   ฯ   โย   วา   ปน
อญฺญินฺทฺริยํ   น   ภาวิตฺถ   โส  อนญฺญาตญฺญสฺสามีตินฺทฺริยํ  น  ภาเวตีติ:
อฏฺฐมโก   อญฺญินฺทฺริยํ   น   ภาวิตฺถ   โน  จ  อนญฺญาตญฺญสฺสามีตินฺทฺริยํ
น ภาเวติ สตฺต ปุคฺคลา อญฺญินฺทฺริยญฺจ น ภาวิตฺถ อนญฺญาตญฺญสฺสามีตินฺทฺริยญฺจ
น ภาเวนฺติ ฯ
     [๑๔๑๓]    โย    อนญฺญาตญฺญสฺสามีตินฺทฺริยํ   น   ภาเวติ   โส
อญฺญาตาวินฺทฺริยํ   น   สจฺฉิกริตฺถาติ:   อรหา   อนญฺญาตญฺญสฺสามีตินฺทฺริยํ
น     ภาเวติ     โน     จ    อญฺญาตาวินฺทฺริยํ    น    สจฺฉิกริตฺถ
สตฺต      ปุคฺคลา     อนญฺญาตญฺญสฺสามีตินฺทฺริยญฺจ     น     ภาเวนฺติ
