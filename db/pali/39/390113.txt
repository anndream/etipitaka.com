โน   จ   เตสํ   ตตฺถ   อพฺยากตา   ธมฺมา  น  นิรุชฺฌิตฺถ  สุทฺธาวาสํ
อุปปชฺชนฺตานํ  เตสํ  ตตฺถ  กุสลา  จ  ธมฺมา  น  อุปฺปชฺชิตฺถ  อพฺยากตา
จ   ธมฺมา  น  นิรุชฺฌิตฺถ  ฯ  ยสฺส  วา  ปน  ยตฺถ  อพฺยากตา  ธมฺมา
น นิรุชฺฌิตฺถ ตสฺส ตตฺถ กุสลา ธมฺมา น อุปฺปชฺชิตฺถาติ: อามนฺตา ฯ
     [๓๑๗]  ยสฺส  ยตฺถ  อกุสลา  ธมฺมา  น  อุปฺปชฺชิตฺถ  ตสฺส  ตตฺถ
อพฺยากตา   ธมฺมา   น   นิรุชฺฌิตฺถาติ:   สุทฺธาวาสานํ   ทุติเย  จิตฺเต
วตฺตมาเน   อสญฺญสตฺตานํ   เตสํ  ตตฺถ  อกุสลา  ธมฺมา  น  อุปฺปชฺชิตฺถ
โน  จ  เตสํ  ตตฺถ อพฺยากตา ธมฺมา น นิรุชฺฌิตฺถ สุทฺธาวาสํ อุปปชฺชนฺตานํ
เตสํ   ตตฺถ  อกุสลา  จ  ธมฺมา  น  อุปฺปชฺชิตฺถ  อพฺยากตา  จ  ธมฺมา
น  นิรุชฺฌิตฺถ  ฯ  ยสฺส  วา  ปน  ยตฺถ  อพฺยากตา  ธมฺมา  น นิรุชฺฌิตฺถ
ตสฺส ตตฺถ อกุสลา ธมฺมา น อุปฺปชฺชิตฺถาติ: อามนฺตา ฯ
                    _______________________
     [๓๑๘]   ยสฺส   กุสลา   ธมฺมา   อุปฺปชฺชิสฺสนฺติ   ตสฺส  อกุสลา
ธมฺมา     นิรุชฺฌิสฺสนฺตีติ:    ยสฺส    จิตฺตสฺส    อนนฺตรา    อคฺคมคฺคํ
ปฏิลภิสฺสนฺติ  เตสํ  กุสลา  ธมฺมา  อุปฺปชฺชิสฺสนฺติ  โน  จ  เตสํ  อกุสลา
ธมฺมา   นิรุชฺฌิสฺสนฺติ   อิตเรสํ   เตสํ  กุสลา  จ  ธมฺมา  อุปฺปชฺชิสฺสนฺติ
อกุสลา   จ   ธมฺมา  นิรุชฺฌิสฺสนฺติ  ฯ  ยสฺส  วา  ปน  อกุสลา  ธมฺมา
นิรุชฺฌิสฺสนฺติ ตสฺส กุสลา ธมฺมา อุปฺปชฺชิสฺสนฺตีติ: อามนฺตา ฯ
     [๓๑๙]   ยสฺส   กุสลา   ธมฺมา  อุปฺปชฺชิสฺสนฺติ  ตสฺส  อพฺยากตา
ธมฺมา   นิรุชฺฌิสฺสนฺตีติ:   อามนฺตา   ฯ   ยสฺส   วา   ปน  อพฺยากตา
