น  อุปฺปชฺชิสฺสติ  ตสฺส  จิตฺตํ  น  อุปฺปชฺชตีติ:  ปจฺฉิมจิตฺตสฺส อุปฺปาทกฺขเณ
เตสํ   จิตฺตํ   น   อุปฺปชฺชิสฺสติ   โน   จ   เตสํ  จิตฺตํ  น  อุปฺปชฺชติ
ปจฺฉิมจิตฺตสฺส   ภงฺคกฺขเณ   เตสํ   จิตฺตํ  น  เจว  อุปฺปชฺชิสฺสติ  น  จ
อุปฺปชฺชติ   ฯ   ยสฺส   จิตฺตํ   อุปฺปชฺชิตฺถ   ตสฺส  จิตฺตํ  อุปฺปชฺชิสฺสตีติ:
ปจฺฉิมจิตฺตสฺส   ภงฺคกฺขเณ   เตสํ   จิตฺตํ   อุปฺปชฺชิตฺถ   โน   จ  เตสํ
จิตฺตํ    อุปฺปชฺชิสฺสติ    อิตเรสํ    เตสํ    จิตฺตํ    อุปฺปชฺชิตฺถ   เจว
อุปฺปชฺชิสฺสติ   จ   ฯ   ยสฺส  วา  ปน  จิตฺตํ  อุปฺปชฺชิสฺสติ  ตสฺส  จิตฺตํ
อุปฺปชฺชิตฺถาติ:   อามนฺตา   ฯ  ยสฺส  จิตฺตํ  น  อุปฺปชฺชิตฺถ  ตสฺส  จิตฺตํ
น   อุปฺปชฺชิสฺสตีติ:   นตฺถ   ฯ  ยสฺส  วา  ปน  จิตฺตํ  น  อุปฺปชฺชิสฺสติ
ตสฺส จิตฺตํ น อุปฺปชฺชิตฺถาติ: อุปฺปชฺชิตฺถ ฯ
     [๔๘]  ยสฺส  จิตฺตํ  นิรุชฺฌติ  ตสฺส  จิตฺตํ นิรุชฺฌิตฺถาติ: อามนฺตา ฯ
ยสฺส   วา   ปน   จิตฺตํ   นิรุชฺฌิตฺถ   ตสฺส  จิตฺตํ  นิรุชฺฌตีติ:  จิตฺตสฺส
อุปฺปาทกฺขเณ     นิโรธสมาปนฺนานํ     อสญฺญสตฺตานํ     เตสํ    จิตฺตํ
นิรุชฺฌิตฺถ   โน   จ   เตสํ   จิตฺตํ  นิรุชฺฌติ  จิตฺตสฺส  ภงฺคกฺขเณ  เตสํ
จิตฺตํ   นิรุชฺฌิตฺถ  เจว  นิรุชฺฌติ  จ  ฯ  ยสฺส  จิตฺตํ  น  นิรุชฺฌติ  ตสฺส
จิตฺตํ  น  นิรุชฺฌิตฺถาติ:  นิรุชฺฌิตฺถ  ฯ  ยสฺส  วา  ปน  จิตฺตํ น นิรุชฺฌิตฺถ
ตสฺส  จิตฺตํ  น  นิรุชฺฌตีติ:  นตฺถิ  ฯ  ยสฺส  จิตฺตํ  นิรุชฺฌติ  ตสฺส  จิตฺตํ
นิรุชฺฌิสฺสตีติ:   ปจฺฉิมจิตฺตสฺส   ภงฺคกฺขเณ  เตสํ  จิตฺตํ  นิรุชฺฌติ  โน  จ
เตสํ   จิตฺตํ   นิรุชฺฌิสฺสติ   อิตเรสํ   จิตฺตสฺส   ภงฺคกฺขเณ  เตสํ  จิตฺตํ
นิรุชฺฌติ   เจว   นิรุชฺฌิสฺสติ   จ  ฯ  ยสฺส  วา  ปน  จิตฺตํ  นิรุชฺฌิสฺสติ
