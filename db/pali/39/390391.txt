อจกฺขุกานํ   อุปปชฺชนฺตานํ   เตสํ   ฆานินฺทฺริยํ   อุปฺปชฺชิสฺสติ   โน   จ
เตสํ    จกฺขุนฺทฺริยํ    อุปฺปชฺชติ    สจกฺขุกานํ    อุปปชฺชนฺตานํ    เตสํ
ฆานินฺทฺริยญฺจ อุปฺปชฺชิสฺสติ จกฺขุนฺทฺริยญฺจ อุปฺปชฺชติ ฯ
     [๑๐๗๙]    ยสฺส    จกฺขุนฺทฺริยํ    อุปฺปชฺชติ   ตสฺส   อิตฺถินฺทฺริยํ
อุปฺปชฺชิสฺสตีติ:    ปจฺฉิมภวิกานํ   ปญฺจโวการํ   อุปปชฺชนฺตานํ   เย   จ
รูปาวจรํ   อรูปาวจรํ   อุปปชฺชิตฺวา   ปรินิพฺพายิสฺสนฺติ   เย  จ  ปุริสา(
เอเตเนว   ภาเวน   กติจิ   ภเว   ทสฺเสตฺวา  ปรินิพฺพายิสฺสนฺติ  เตสํ
อุปปชฺชนฺตานํ   เตสํ   จกฺขุนฺทฺริยํ   อุปฺปชฺชติ  โน  จ  เตสํ  อิตฺถินฺทฺริยํ
อุปฺปชฺชิสฺสติ   อิตเรสํ   สจกฺขุกานํ   อุปปชฺชนฺตานํ   เตสํ  จกฺขุนฺทฺริยญฺจ
อุปฺปชฺชติ   อิตฺถินฺทฺริยญฺจ   อุปฺปชฺชิสฺสติ  ฯ  ยสฺส  วา  ปน  อิตฺถินฺทฺริยํ
อุปฺปชฺชิสฺสติ    ตสฺส    จกฺขุนฺทฺริยํ    อุปฺปชฺชตีติ:   สพฺเพสํ   จวนฺตานํ
อจกฺขุกานํ   อุปปชฺชนฺตานํ   เตสํ   อิตฺถินฺทฺริยํ   อุปฺปชฺชิสฺสติ   โน   จ
เตสํ    จกฺขุนฺทฺริยํ    อุปฺปชฺชติ    สจกฺขุกานํ    อุปปชฺชนฺตานํ    เตสํ
อิตฺถินฺทฺริยญฺจ อุปฺปชฺชิสฺสติ จกฺขุนฺทฺริยญฺจ อุปฺปชฺชติ ฯ
     [๑๐๘๐]    ยสฺส    จกฺขุนฺทฺริยํ    อุปฺปชฺชติ   ตสฺส   ปุริสินฺทฺริยํ
อุปฺปชฺชิสฺสตีติ:    ปจฺฉิมภวิกานํ   ปญฺจโวการํ   อุปปชฺชนฺตานํ   เย   จ
รูปาวจรํ   อรูปาวจรํ   อุปปชฺชิตฺวา   ปรินิพฺพายิสฺสนฺติ  ยา  จ  อิตฺถิโย
เอเตเนว   ภาเวน   กติจิ   ภเว   ทสฺเสตฺวา  ปรินิพฺพายิสฺสนฺติ  เตสํ
อุปปชฺชนฺตานํ   เตสํ   จกฺขุนฺทฺริยํ   อุปฺปชฺชติ  โน  จ  เตสํ  ปุริสินฺทฺริยํ
อุปฺปชฺชิสฺสติ      อิตเรสํ      สจกฺขุกานํ      อุปปชฺชนฺตานํ     เตสํ
