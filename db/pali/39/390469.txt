ตสฺส    ตตฺถ   ปุริสินฺทฺริยํ   น   อุปฺปชฺชตีติ:   ปจฺฉิมภวิกานํ   ปุริสานํ
อุปปชฺชนฺตานํ   เตสํ   ตตฺถ  สทฺธินฺทฺริยํ  น  อุปฺปชฺชิสฺสติ  โน  จ  เตสํ
ตตฺถ   ปุริสินฺทฺริยํ   น  อุปฺปชฺชติ  กามาวจเร  ปรินิพฺพนฺตานํ  รูปาวจเร
อรูปาวจเร   ปจฺฉิมภวิกานํ   อสญฺญสตฺตานํ   เตสํ   ตตฺถ  สทฺธินฺทฺริยญฺจ
น อุปฺปชฺชิสฺสติ ปุริสินฺทฺริยญฺจ น อุปฺปชฺชติ ฯ
     [๑๒๑๑]   ยสฺส   ยตฺถ   ปุริสินฺทฺริยํ   น  อุปฺปชฺชติ  ตสฺส  ตตฺถ
ปญฺญินฺทฺริยํ    ฯเปฯ    มนินฺทฺริยํ    น    อุปฺปชฺชิสฺสตีติ:   กามาวจรา
จวนฺตานํ  นปุริสานํ  กามาวจรํ  อุปปชฺชนฺตานํ  รูปาวจรานํ  อรูปาวจรานํ
เตสํ    ตตฺถ    ปุริสินฺทฺริยํ   น   อุปฺปชฺชติ   โน   จ   เตสํ   ตตฺถ
มนินฺทฺริยํ    น   อุปฺปชฺชิสฺสติ   กามาวจเร   ปรินิพฺพนฺตานํ   รูปาวจเร
อรูปาวจเร   ปจฺฉิมภวิกานํ   อสญฺญสตฺตานํ   เตสํ   ตตฺถ  ปุริสินฺทฺริยญฺจ
น   อุปฺปชฺชติ   มนินฺทฺริยญฺจ  น  อุปฺปชฺชิสฺสติ  ฯ  ยสฺส  วา  ปน  ยตฺถ
มนินฺทฺริยํ   น   อุปฺปชฺชิสฺสติ   ตสฺส  ตตฺถ  ปุริสินฺทฺริยํ  น  อุปฺปชฺชตีติ:
ปจฺฉิมภวิกานํ    ปุริสานํ    อุปปชฺชนฺตานํ    เตสํ    ตตฺถ    มนินฺทฺริยํ
น  อุปฺปชฺชิสฺสติ  โน  จ  เตสํ  ตตฺถ  ปุริสินฺทฺริยํ น อุปฺปชฺชติ กามาวจเร
ปรินิพฺพนฺตานํ    รูปาวจเร   อรูปาวจเร   ปจฺฉิมภวิกานํ   อสญฺญสตฺตานํ
เตสํ ตตฺถ มนินฺทฺริยญฺจ น อุปฺปชฺชิสฺสติ ปุริสินฺทฺริยญฺจ น อุปฺปชฺชติ ฯ
     [๑๒๑๒]   ยสฺส   ยตฺถ   ชีวิตินฺทฺริยํ   น  อุปฺปชฺชติ  ตสฺส  ตตฺถ
โสมนสฺสินฺทฺริยํ     น    อุปฺปชฺชิสฺสตีติ:    จตุโวการา    ปญฺจโวการา
จวนฺตานํ    ปวตฺเต   จิตฺตสฺส   ภงฺคกฺขเณ   เตสํ   ตตฺถ   ชีวิตินฺทฺริยํ
