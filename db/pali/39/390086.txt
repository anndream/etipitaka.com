     [๒๒๙] ยตฺถ กุสลา ธมฺมา นิรุชฺฌิสฺสนฺติ ฯเปฯ
     [๒๓๐]   ยสฺส   ยตฺถ   กุสลา  ธมฺมา  นิรุชฺฌิสฺสนฺติ  ตสฺส  ตตฺถ
อกุสลา    ธมฺมา   นิรุชฺฌิสฺสนฺตีติ:   อคฺคมคฺคสฺส   อุปฺปาทกฺขเณ   ยสฺส
จิตฺตสฺส   อนนฺตรา   อคฺคมคฺคํ  ปฏิลภิสฺสนฺติ  เตสํ  ตตฺถ  กุสลา  ธมฺมา
นิรุชฺฌิสฺสนฺติ   โน   จ   เตสํ   ตตฺถ   อกุสลา   ธมฺมา   นิรุชฺฌิสฺสนฺติ
อิตเรสํ   จตุโวการานํ   ปญฺจโวการานํ  เตสํ  ตตฺถ  กุสลา  จ  ธมฺมา
นิรุชฺฌิสฺสนฺติ   อกุสลา   จ   ธมฺมา   นิรุชฺฌิสฺสนฺติ   ฯ  ยสฺส  วา  ปน
ยตฺถ   อกุสลา   ธมฺมา   นิรุชฺฌิสฺสนฺติ   ตสฺส   ตตฺถ   กุสลา   ธมฺมา
นิรุชฺฌิสฺสนฺตีติ: อามนฺตา ฯ
     [๒๓๑]   ยสฺส   ยตฺถ   กุสลา  ธมฺมา  นิรุชฺฌิสฺสนฺติ  ตสฺส  ตตฺถ
อพฺยากตา   ธมฺมา   นิรุชฺฌิสฺสนฺตีติ:   อามนฺตา   ฯ   ยสฺส   วา  ปน
ยตฺถ   อพฺยากตา   ธมฺมา   นิรุชฺฌิสฺสนฺติ   ตสฺส   ตตฺถ  กุสลา  ธมฺมา
นิรุชฺฌิสฺสนฺตีติ:    อคฺคมคฺคสฺส    ภงฺคกฺขเณ   อรหนฺตานํ   อสญฺญสตฺตานํ
เตสํ    ตตฺถ    อพฺยากตา    ธมฺมา   นิรุชฺฌิสฺสนฺติ   โน   จ   เตสํ
ตตฺถ     กุสลา     ธมฺมา    นิรุชฺฌิสฺสนฺติ    อิตเรสํ    จตุโวการานํ
ปญฺจโวการานํ    เตสํ   ตตฺถ   อพฺยากตา   จ   ธมฺมา   นิรุชฺฌิสฺสนฺติ
กุสลา จ ธมฺมา นิรุชฺฌิสฺสนฺติ ฯ
     [๒๓๒]   ยสฺส   ยตฺถ  อกุสลา  ธมฺมา  นิรุชฺฌิสฺสนฺติ  ตสฺส  ตตฺถ
อพฺยากตา   ธมฺมา  นิรุชฺฌิสฺสนฺตีติ:  อามนฺตา  ฯ  ยสฺส  วา  ปน  ยตฺถ
อพฺยากตา    ธมฺมา    นิรุชฺฌิสฺสนฺติ    ตสฺส   ตตฺถ   อกุสลา   ธมฺมา
