ชีวิตินฺทฺริยญฺจ อุปฺปชฺชิสฺสติ จกฺขุนฺทฺริยญฺจ อุปฺปชฺชิสฺสติ ฯ
     [๙๐๐]     ยสฺส    ยตฺถ    จกฺขุนฺทฺริยํ    อุปฺปชฺชิสฺสติ    ตสฺส
ตตฺถ    โสมนสฺสินฺทฺริยํ    อุปฺปชฺชิสฺสตีติ:   เย   สจกฺขุกา   อุเปกฺขาย
อุปปชฺชิตฺวา   ปรินิพฺพายิสฺสนฺติ   เตสํ   ตตฺถ   จกฺขุนฺทฺริยํ  อุปฺปชฺชิสฺสติ
โน  จ  เตสํ  ตตฺถ  โสมนสฺสินฺทฺริยํ  อุปฺปชฺชิสฺสติ  อิตเรสํ ปญฺจโวการานํ
เตสํ     ตตฺถ     จกฺขุนฺทฺริยญฺจ     อุปฺปชฺชิสฺสติ     โสมนสฺสินฺทฺริยญฺจ
อุปฺปชฺชิสฺสติ     ฯ     ยสฺส    วา    ปน    ยตฺถ    โสมนสฺสินฺทฺริยํ
อุปฺปชฺชิสฺสติ ตสฺส ตตฺถ จกฺขุนฺทฺริยํ อุปฺปชฺชิสฺสตีติ: อามนฺตา ฯ
     [๙๐๑]     ยสฺส    ยตฺถ    จกฺขุนฺทฺริยํ    อุปฺปชฺชิสฺสติ    ตสฺส
ตตฺถ    อุเปกฺขินฺทฺริยํ    อุปฺปชฺชิสฺสตีติ:   เย   สจกฺขุกา   โสมนสฺเสน
อุปปชฺชิตฺวา   ปรินิพฺพายิสฺสนฺติ   เตสํ   ตตฺถ   จกฺขุนฺทฺริยํ  อุปฺปชฺชิสฺสติ
โน  จ  เตสํ  ตตฺถ  อุเปกฺขินฺทฺริยํ  อุปฺปชฺชิสฺสติ  อิตเรสํ  ปญฺจโวการานํ
เตสํ      ตตฺถ     จกฺขุนฺทฺริยญฺจ     อุปฺปชฺชิสฺสติ     อุเปกฺขินฺทฺริยญฺจ
อุปฺปชฺชิสฺสติ   ฯ   ยสฺส   วา   ปน   ยตฺถ  อุเปกฺขินฺทฺริยํ  อุปฺปชฺชิสฺสติ
ตสฺส    ตตฺถ    จกฺขุนฺทฺริยํ    อุปฺปชฺชิสฺสตีติ:   อรูปานํ   เตสํ   ตตฺถ
อุเปกฺขินฺทฺริยํ    อุปฺปชฺชิสฺสติ    โน    จ    เตสํ   ตตฺถ   จกฺขุนฺทฺริยํ
อุปฺปชฺชิสฺสติ     ปญฺจโวการานํ     เตสํ     ตตฺถ     อุเปกฺขินฺทฺริยญฺจ
อุปฺปชฺชิสฺสติ จกฺขุนฺทฺริยญฺจ อุปฺปชฺชิสฺสติ ฯ
     [๙๐๒]  ยสฺส  ยตฺถ  จกฺขุนฺทฺริยํ  อุปฺปชฺชิสฺสติ ตสฺส ตตฺถ สทฺธินฺทฺริยํ
ฯเปฯ     ปญฺญินฺทฺริยํ    มนินฺทฺริยํ    อุปฺปชฺชิสฺสตีติ:    อามนฺตา    ฯ
