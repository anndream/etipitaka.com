อิตฺถีนํ  อุปปชฺชนฺตีนํ  ตาสํ  สทฺธินฺทฺริยญฺจ  อุปฺปชฺชิสฺสติ อิตฺถินฺทฺริยญฺจ
อุปฺปชฺชติ ฯ
     [๑๐๙๗]   ยสฺส   อิตฺถินฺทฺริยํ  อุปฺปชฺชติ  ตสฺส  ปญฺญินฺทฺริยํ  ฯเปฯ
มนินฺทฺริยํ   อุปฺปชฺชิสฺสตีติ:   ปจฺฉิมภวิกานํ   อิตฺถีนํ  อุปปชฺชนฺตีนํ  ตาสํ
อิตฺถินฺทฺริยํ   อุปฺปชฺชติ   โน  จ  เตสํ  มนินฺทฺริยํ  อุปฺปชฺชิสฺสติ  อิตราสํ
อิตฺถีนํ   อุปปชฺชนฺตีนํ   ตาสํ   อิตฺถินฺทฺริยญฺจ   อุปฺปชฺชติ   มนินฺทฺริยญฺจ
อุปฺปชฺชิสฺสติ    ฯ   ยสฺส   วา   ปน   มนินฺทฺริยํ   อุปฺปชฺชิสฺสติ   ตสฺส
อิตฺถินฺทฺริยํ   อุปฺปชฺชตีติ:   สพฺเพสํ   จวนฺตานํ   นอิตฺถีนํ   อุปปชฺชนฺตานํ
เตสํ   มนินฺทฺริยํ   อุปฺปชฺชิสฺสติ   โน   จ   เตสํ  อิตฺถินฺทฺริยํ  อุปฺปชฺชติ
อิตฺถีนํ   อุปปชฺชนฺตีนํ  ตาสํ  มนินฺทฺริยญฺจ  อุปฺปชฺชิสฺสติ  อิตฺถินฺทฺริยญฺจ
อุปฺปชฺชติ ฯ
     [๑๐๙๘]    ยสฺส    ปุริสินฺทฺริยํ    อุปฺปชฺชติ   ตสฺส   ชีวิตินฺทฺริยํ
อุปฺปชฺชิสฺสตีติ:     ปจฺฉิมภวิกานํ     ปุริสานํ     อุปปชฺชนฺตานํ    เตสํ
ปุริสินฺทฺริยํ  อุปฺปชฺชติ  โน  จ  เตสํ  ชีวิตินฺทฺริยํ  อุปฺปชฺชิสฺสติ อิตเรสํ
ปุริสานํ   อุปปชฺชนฺตานํ   เตสํ  ปุริสินฺทฺริยญฺจ  อุปฺปชฺชติ  ชีวิตินฺทฺริยญฺจ
อุปฺปชฺชิสฺสติ   ฯ   ยสฺส   วา   ปน   ชีวิตินฺทฺริยํ   อุปฺปชฺชิสฺสติ   ตสฺส
ปุริสินฺทฺริยํ   อุปฺปชฺชตีติ:   สพฺเพสํ   จวนฺตานํ   นปุริสานํ  อุปปชฺชนฺตานํ
เตสํ   ชีวิตินฺทฺริยํ   อุปฺปชฺชิสฺสติ  โน  จ  เตสํ  ปุริสินฺทฺริยํ  อุปฺปชฺชติ
ปุริสานํ  อุปปชฺชนฺตานํ  เตสํ  ชีวิตินฺทฺริยญฺจ อุปฺปชฺชิสฺสติ ปุริสินฺทฺริยญฺจ
อุปฺปชฺชติ ฯ
