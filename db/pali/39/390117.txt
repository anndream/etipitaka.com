วา   ปน   อพฺยากตา   ธมฺมา   น  นิรุชฺฌิสฺสนฺติ  ตสฺส  กุสลา  ธมฺมา
น อุปฺปชฺชิสฺสนฺตีติ: อามนฺตา ฯ
     [๓๒๙]  ยสฺส  อกุสลา  ธมฺมา  น  อุปฺปชฺชิสฺสนฺติ  ตสฺส อพฺยากตา
ธมฺมา    น    นิรุชฺฌิสฺสนฺตีติ:    อคฺคมคฺคสมงฺคีนํ    อรหนฺตานํ   ยสฺส
จิตฺตสฺส   อนนฺตรา   อคฺคมคฺคํ   ปฏิลภิสฺสนฺติ   เตสํ   อกุสลา   ธมฺมา
น   อุปฺปชฺชิสฺสนฺติ   โน   จ  เตสํ  อพฺยากตา  ธมฺมา  น  นิรุชฺฌิสฺสนฺติ
ปจฺฉิมจิตฺตสฺส   ภงฺคกฺขเณ   เตสํ  อกุสลา  จ  ธมฺมา  น  อุปฺปชฺชิสฺสนฺติ
อพฺยากตา   จ  ธมฺมา  น  นิรุชฺฌิสฺสนฺติ  ฯ  ยสฺส  วา  ปน  อพฺยากตา
ธมฺมา   น   นิรุชฺฌิสฺสนฺติ   ตสฺส   อกุสลา  ธมฺมา  น  อุปฺปชฺชิสฺสนฺตีติ:
อามนฺตา ฯ
     [๓๓๐]   ยตฺถ   กุสลา  ธมฺมา  น  อุปฺปชฺชิสฺสนฺติ  ตตฺถ  อกุสลา
ธมฺมา  น  นิรุชฺฌิสฺสนฺตีติ:  อามนฺตา  ฯ  ยตฺถ  วา  ปน  อกุสลา ธมฺมา
น นิรุชฺฌิสฺสนฺติ ตตฺถ กุสลา ธมฺมา น อุปฺปชฺชิสฺสนฺตีติ: อามนฺตา ฯ
     [๓๓๑]  ยตฺถ  กุสลา  ธมฺมา  น  อุปฺปชฺชิสฺสนฺติ  ตตฺถ  อพฺยากตา
ธมฺมา   น  นิรุชฺฌิสฺสนฺตีติ:  นิรุชฺฌิสฺสนฺติ  ฯ  ยตฺถ  วา  ปน  อพฺยากตา
ธมฺมา น นิรุชฺฌิสฺสนฺติ ตตฺถ กุสลา ธมฺมา น อุปฺปชฺชิสฺสนฺตีติ: นตฺถิ ฯ
     [๓๓๒]    ยตฺถ    อกุสลา   ธมฺมา   น   อุปฺปชฺชิสฺสนฺติ   ตตฺถ
อพฺยากตา   ธมฺมา  น  นิรุชฺฌิสฺสนฺตีติ:  นิรุชฺฌิสฺสนฺติ  ฯ  ยตฺถ  วา  ปน
อพฺยากตา    ธมฺมา    น    นิรุชฺฌิสฺสนฺติ    ตตฺถ    อกุสลา   ธมฺมา
น อุปฺปชฺชิสฺสนฺตีติ: นตฺถิ ฯ
