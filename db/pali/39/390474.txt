โสมนสฺสินฺทฺริยํ      น      อุปฺปชฺชติ     โสมนสฺสสมฺปยุตฺตปจฺฉิมจิตฺตสฺส
ภงฺคกฺขเณ    อุเปกฺขาสมฺปยุตฺตปจฺฉิมจิตฺตสมงฺคีนํ    อสญฺญสตฺตานํ    เตสํ
ตตฺถ มนินฺทฺริยญฺจ น อุปฺปชฺชิสฺสติ โสมนสฺสินฺทฺริยญฺจ น อุปฺปชฺชติ ฯ
     [๑๒๑๘]   ยสฺส   ยตฺถ  อุเปกฺขินฺทฺริยํ  น  อุปฺปชฺชติ  ตสฺส  ตตฺถ
สทฺธินฺทฺริยํ    น    อุปฺปชฺชิสฺสตีติ:    สพฺเพสํ    จิตฺตสฺส    ภงฺคกฺขเณ
อุเปกฺขาวิปฺปยุตฺตจิตฺตสฺส    อุปฺปาทกฺขเณ    เตสํ   ตตฺถ   อุเปกฺขินฺทฺริยํ
น   อุปฺปชฺชติ   โน   จ   เตสํ   ตตฺถ   สทฺธินฺทฺริยํ   น  อุปฺปชฺชิสฺสติ
อุเปกฺขาสมฺปยุตฺตปจฺฉิมจิตฺตสฺส       ภงฺคกฺขเณ       โสมนสฺสสมฺปยุตฺต-
ปจฺฉิมจิตฺตสมงฺคีนํ    อสญฺญสตฺตานํ    เตสํ    ตตฺถ    อุเปกฺขินฺทฺริยญฺจ
น   อุปฺปชฺชติ  สทฺธินฺทฺริยญฺจ  น  อุปฺปชฺชิสฺสติ  ฯ  ยสฺส  วา  ปน  ยตฺถ
สทฺธินฺทฺริยํ  น  อุปฺปชฺชิสฺสติ  ตสฺส  ตตฺถ  อุเปกฺขินฺทฺริยํ  น อุปฺปชฺชตีติ:
อุเปกฺขาสมฺปยุตฺตปจฺฉิมจิตฺตสฺส   อุปฺปาทกฺขเณ   เตสํ   ตตฺถ   สทฺธินฺทฺริยํ
น   อุปฺปชฺชิสฺสติ   โน   จ   เตสํ   ตตฺถ  อุเปกฺขินฺทฺริยํ  น  อุปฺปชฺชติ
อุเปกฺขาสมฺปยุตฺตปจฺฉิมจิตฺตสฺส       ภงฺคกฺขเณ       โสมนสฺสสมฺปยุตฺต-
ปจฺฉิมจิตฺตสมงฺคีนํ     อสญฺญสตฺตานํ     เตสํ    ตตฺถ    สทฺธินฺทฺริยญฺจ
น อุปฺปชฺชิสฺสติ อุเปกฺขินฺทฺริยญฺจ น อุปฺปชฺชติ ฯ
     [๑๒๑๙]   ยสฺส   ยตฺถ  อุเปกฺขินฺทฺริยํ  น  อุปฺปชฺชติ  ตสฺส  ตตฺถ
ปญฺญินฺทฺริยํ   ฯเปฯ   มนินฺทฺริยํ   น   อุปฺปชฺชิสฺสตีติ:   สพฺเพสํ  จิตฺตสฺส
ภงฺคกฺขเณ    อุเปกฺขาวิปฺปยุตฺตจิตฺตสฺส    อุปฺปาทกฺขเณ    เตสํ    ตตฺถ
อุเปกฺขินฺทฺริยํ    น    อุปฺปชฺชติ    โน   จ   เตสํ   ตตฺถ   มนินฺทฺริยํ
