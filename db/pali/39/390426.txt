อุเปกฺขาสมฺปยุตฺตจิตฺตสฺส   อุปฺปาทกฺขเณ   เตสํ   ตตฺถ   อุเปกฺขินฺทฺริยญฺจ
อุปฺปชฺชติ    สทฺธินฺทฺริยญฺจ    อุปฺปชฺชิสฺสติ    ฯ    ยสฺส    วา    ปน
ยตฺถ     สทฺธินฺทฺริยํ     อุปฺปชฺชิสฺสติ    ตสฺส    ตตฺถ    อุเปกฺขินฺทฺริยํ
อุปฺปชฺชตีติ:    สพฺเพสํ   จิตฺตสฺส   ภงฺคกฺขเณ   อุเปกฺขาวิปฺปยุตฺตจิตฺตสฺส
อุปฺปาทกฺขเณ    เตสํ    ตตฺถ    สทฺธินฺทฺริยํ    อุปฺปชฺชิสฺสติ   โน   จ
เตสํ    ตตฺถ    อุเปกฺขินฺทฺริยํ    อุปฺปชฺชติ   อุเปกฺขาย   อุปปชฺชนฺตานํ
ปวตฺเต     อุเปกฺขาสมฺปยุตฺตจิตฺตสฺส     อุปฺปาทกฺขเณ    เตสํ    ตตฺถ
สทฺธินฺทฺริยญฺจ อุปฺปชฺชิสฺสติ อุเปกฺขินฺทฺริยญฺจ อุปฺปชฺชติ ฯ
     [๑๑๔๕]   ยสฺส   ยตฺถ   อุเปกฺขินฺทฺริยํ   อุปฺปชฺชติ   ตสฺส  ตตฺถ
ปญฺญินฺทฺริยํ    ฯเปฯ    มนินฺทฺริยํ    อุปฺปชฺชิสฺสตีติ:   อุเปกฺขาสมฺปยุตฺต-
ปจฺฉิมจิตฺตสฺส   อุปฺปาทกฺขเณ   เตสํ   ตตฺถ   อุเปกฺขินฺทฺริยํ   อุปฺปชฺชติ
โน   จ   เตสํ   ตตฺถ   มนินฺทฺริยํ   อุปฺปชฺชิสฺสติ   อิตเรสํ  อุเปกฺขาย
อุปปชฺชนฺตานํ     ปวตฺเต     อุเปกฺขาสมฺปยุตฺตจิตฺตสฺส     อุปฺปาทกฺขเณ
เตสํ   ตตฺถ   อุเปกฺขินฺทฺริยญฺจ   อุปฺปชฺชติ  มนินฺทฺริยญฺจ  อุปฺปชฺชิสฺสติ  ฯ
ยสฺส  วา  ปน  ยตฺถ  มนินฺทฺริยํ  อุปฺปชฺชิสฺสติ  ตสฺส  ตตฺถ  อุเปกฺขินฺทฺริยํ
อุปฺปชฺชตีติ:    สพฺเพสํ   จิตฺตสฺส   ภงฺคกฺขเณ   อุเปกฺขาวิปฺปยุตฺตจิตฺตสฺส
อุปฺปาทกฺขเณ       เตสํ       ตตฺถ      มนินฺทฺริยํ      อุปฺปชฺชิสฺสติ
โน   จ  เตสํ  ตตฺถ  อุเปกฺขินฺทฺริยํ  อุปฺปชฺชติ  อุเปกฺขาย  อุปปชฺชนฺตานํ
ปวตฺเต       อุเปกฺขาสมฺปยุตฺตจิตฺตสฺส       อุปฺปาทกฺขเณ       เตสํ
ตตฺถ มนินฺทฺริยญฺจ อุปฺปชฺชิสฺสติ อุเปกฺขินฺทฺริยญฺจ อุปฺปชฺชติ ฯ
