ปรินิพฺพนฺตานํ    รูปาวจเร    ปจฺฉิมภวิกานํ    อสญฺญสตฺตานํ    อรูปานํ
เย   จ   อุเปกฺขาย   อุปปชฺชิตฺวา   ปรินิพฺพายิสฺสนฺติ   เตสํ  จวนฺตานํ
เตสํ    ตตฺถ    โสมนสฺสินฺทฺริยญฺจ    น    อุปฺปชฺชิสฺสติ   ฆานินฺทฺริยญฺจ
น อุปฺปชฺชติ ฯ
     [๑๑๙๘]   ยสฺส   ยตฺถ   ฆานินฺทฺริยํ   น  อุปฺปชฺชติ  ตสฺส  ตตฺถ
อุเปกฺขินฺทฺริยํ   น   อุปฺปชฺชิสฺสตีติ:   กามาวจรา   จวนฺตานํ  อฆานกานํ
กามาวจรํ    อุปปชฺชนฺตานํ   รูปาวจรานํ   อรูปาวจรานํ   เตสํ   ตตฺถ
ฆานินฺทฺริยํ    น    อุปฺปชฺชติ   โน   จ   เตสํ   ตตฺถ   อุเปกฺขินฺทฺริยํ
น   อุปฺปชฺชิสฺสติ   กามาวจเร   ปรินิพฺพนฺตานํ   รูปาวจเร  อรูปาวจเร
ปจฺฉิมภวิกานํ    อสญฺญสตฺตานํ    เย    จ   โสมนสฺเสน   อุปปชฺชิตฺวา
ปรินิพฺพายิสฺสนฺติ    เตสํ    จวนฺตานํ    เตสํ    ตตฺถ    ฆานินฺทฺริยญฺจ
น  อุปฺปชฺชติ  อุเปกฺขินฺทฺริยญฺจ  น  อุปฺปชฺชิสฺสติ  ฯ  ยสฺส  วา  ปน ยตฺถ
อุเปกฺขินฺทฺริยํ  น  อุปฺปชฺชิสฺสติ  ตสฺส  ตตฺถ  ฆานินฺทฺริยํ  น  อุปฺปชฺชตีติ:
ปจฺฉิมภวิกานํ   กามาวจรํ  อุปปชฺชนฺตานํ  เย  จ  สฆานกา  โสมนสฺเสน
อุปปชฺชิตฺวา    ปรินิพฺพายิสฺสนฺติ    เตสํ    อุปปชฺชนฺตานํ   เตสํ   ตตฺถ
อุเปกฺขินฺทฺริยํ   น   อุปฺปชฺชิสฺสติ   โน   จ   เตสํ   ตตฺถ   ฆานินฺทฺริยํ
น    อุปฺปชฺชติ   กามาวจเร   ปรินิพฺพนฺตานํ   รูปาวจเร   อรูปาวจเร
ปจฺฉิมภวิกานํ    อสญฺญสตฺตานํ    เย    จ   โสมนสฺเสน   อุปปชฺชิตฺวา
ปรินิพฺพายิสฺสนฺติ    เตสํ    จวนฺตานํ    เตสํ   ตตฺถ   อุเปกฺขินฺทฺริยญฺจ
น อุปฺปชฺชิสฺสติ ฆานินฺทฺริยญฺจ น อุปฺปชฺชติ ฯ
