น   อุปฺปชฺชนฺติ   อพฺยากตา   จ   ธมฺมา   น  อุปฺปชฺชิสฺสนฺติ  ฯ  ยสฺส
วา   ปน   อพฺยากตา   ธมฺมา  น  อุปฺปชฺชิสฺสนฺติ  ตสฺส  กุสลา  ธมฺมา
น อุปฺปชฺชนฺตีติ: อามนฺตา ฯ
     [๑๗๑]   ยสฺส  อกุสลา  ธมฺมา  น  อุปฺปชฺชนฺติ  ตสฺส  อพฺยากตา
ธมฺมา  น อุปฺปชฺชิสฺสนฺตีติ: สพฺเพสํ จิตฺตสฺส ภงฺคกฺขเณ อกุสลวิปฺปยุตฺตจิตฺตสฺส
วิปฺปยุตฺตจิตฺตสฺส     อุปฺปาทกฺขเณ     นิโรธสมาปนฺนานํ    อสญฺญสตฺตานํ
เตสํ  อกุสลา  ธมฺมา  น  อุปฺปชฺชนฺติ  โน  จ  เตสํ  อพฺยากตา  ธมฺมา
น    อุปฺปชฺชิสฺสนฺติ    ปจฺฉิมจิตฺตสมงฺคีนํ   เตสํ   อกุสลา   จ   ธมฺมา
น  อุปฺปชฺชนฺติ  อพฺยากตา  จ  ธมฺมา  น  อุปฺปชฺชิสฺสนฺติ  ฯ ยสฺส วา ปน
อพฺยากตา    ธมฺมา    น    อุปฺปชฺชิสฺสนฺติ    ตสฺส   อกุสลา   ธมฺมา
น อุปฺปชฺชนฺตีติ: อามนฺตา ฯ
     [๑๗๒] ยตฺถ กุสลา ธมฺมา น อุปฺปชฺชนฺติ ฯเปฯ
     [๑๗๓]   ยสฺส  ยตฺถ  กุสลา  ธมฺมา  น  อุปฺปชฺชนฺติ  ตสฺส  ตตฺถ
อกุสลา   ธมฺมา   น   อุปฺปชฺชิสฺสนฺตีติ:   สพฺเพสํ   จิตฺตสฺส  ภงฺคกฺขเณ
กุสลวิปฺปยุตฺตจิตฺตสฺส    อุปฺปาทกฺขเณ    เตสํ    ตตฺถ   กุสลา   ธมฺมา
น   อุปฺปชฺชนฺติ  โน  จ  เตสํ  ตตฺถ  อกุสลา  ธมฺมา  น  อุปฺปชฺชิสฺสนฺติ
อคฺคมคฺคสฺส    ภงฺคกฺขเณ    อรหนฺตานํ    ยสฺส    จิตฺตสฺส   อนนฺตรา
อคฺคมคฺคํ    ปฏิลภิสฺสนฺติ    ตสฺส   จิตฺตสฺส   ภงฺคกฺขเณ   อสญฺญสตฺตานํ
เตสํ   ตตฺถ   กุสลา   จ   ธมฺมา  น  อุปฺปชฺชนฺติ  อกุสลา  จ  ธมฺมา
น    อุปฺปชฺชิสฺสนฺติ   ฯ   ยสฺส   วา   ปน   ยตฺถ   อกุสลา   ธมฺมา
