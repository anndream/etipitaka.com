อิตฺถินฺทฺริยํ   อุปฺปชฺชตีติ:   กามาวจรา   จวนฺตานํ   นอิตฺถีนํ  กามาวจรํ
อุปปชฺชนฺตานํ   รูปาวจรานํ   อรูปาวจรานํ   เตสํ   ตตฺถ  อุเปกฺขินฺทฺริยํ
อุปฺปชฺชิสฺสติ   โน   จ   เตสํ   ตตฺถ   อิตฺถินฺทฺริยํ   อุปฺปชฺชติ   อิตฺถีนํ
อุปปชฺชนฺตีนํ  ตาสํ  ตตฺถ  อุเปกฺขินฺทฺริยญฺจ  อุปฺปชฺชิสฺสติ  อิตฺถินฺทฺริยญฺจ
อุปฺปชฺชติ ฯ
     [๑๑๓๓]  ยสฺส  ยตฺถ  อิตฺถินฺทฺริยํ  อุปฺปชฺชติ  ตสฺส ตตฺถ สทฺธินฺทฺริยํ
อุปฺปชฺชิสฺสตีติ:      ปจฺฉิมภวิกานํ     อิตฺถีนํ     อุปปชฺชนฺตีนํ     ตาสํ
ตตฺถ    อิตฺถินฺทฺริยํ    อุปฺปชฺชติ   โน   จ   ตาสํ   ตตฺถ   สทฺธินฺทฺริยํ
อุปฺปชฺชิสฺสติ   อิตราสํ  อิตฺถีนํ  อุปปชฺชนฺตีนํ  ตาสํ  ตตฺถ  อิตฺถินฺทฺริยญฺจ
อุปฺปชฺชติ   สทฺธินฺทฺริยญฺจ   อุปฺปชฺชิสฺสติ   ฯ   ยสฺส   วา   ปน   ยตฺถ
สทฺธินฺทฺริยํ    อุปฺปชฺชิสฺสติ    ตสฺส   ตตฺถ   อิตฺถินฺทฺริยํ   อุปฺปชฺชตีติ:
กามาวจรา   จวนฺตานํ   นอิตฺถีนํ  กามาวจรํ  อุปปชฺชนฺตานํ  รูปาวจรานํ
อรูปาวจรานํ   เตสํ   ตตฺถ   สทฺธินฺทฺริยํ   อุปฺปชฺชิสฺสติ   โน  จ  เตสํ
ตตฺถ    อิตฺถินฺทฺริยํ    อุปฺปชฺชติ    อิตฺถีนํ   อุปปชฺชนฺตีนํ   ตาสํ   ตตฺถ
สทฺธินฺทฺริยญฺจ อุปฺปชฺชิสฺสติ อิตฺถินฺทฺริยญฺจ อุปฺปชฺชติ ฯ
     [๑๑๓๔]    ยสฺส   ยตฺถ   อิตฺถินฺทฺริยํ   อุปฺปชฺชติ   ตสฺส   ตตฺถ
ปญฺญินฺทฺริยํ   ฯเปฯ   มนินฺทฺริยํ   อุปฺปชฺชิสฺสตีติ:  ปจฺฉิมภวิกานํ  อิตฺถีนํ
อุปปชฺชนฺตีนํ   ตาสํ   ตตฺถ   อิตฺถินฺทฺริยํ  อุปฺปชฺชติ  โน  จ  ตาสํ  ตตฺถ
มนินฺทฺริยํ   อุปฺปชฺชิสฺสติ   อิตราสํ   อิตฺถีนํ   อุปปชฺชนฺตีนํ   ตาสํ   ตตฺถ
อิตฺถินฺทฺริยญฺจ   อุปฺปชฺชติ   มนินฺทฺริยญฺจ  อุปฺปชฺชิสฺสติ  ฯ  ยสฺส  วา  ปน
