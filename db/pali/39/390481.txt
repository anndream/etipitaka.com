อุปฺปชฺชิสฺสติ    อิตเรสํ    ฆานินฺทฺริยญฺจ   อุปฺปชฺชิตฺถ   อุเปกฺขินฺทฺริยญฺจ
อุปฺปชฺชิสฺสติ    ฯ    ยสฺส    วา    ปน   อุเปกฺขินฺทฺริยํ   อุปฺปชฺชิสฺสติ
ตสฺส ฆานินฺทฺริยํ อุปฺปชฺชิตฺถาติ: อามนฺตา ฯ
     [๑๒๓๖]   ยสฺส  ฆานินฺทฺริยํ  อุปฺปชฺชิตฺถ  ตสฺส  สทฺธินฺทฺริยํ  ฯเปฯ
ปญฺญินฺทฺริยํ     มนินฺทฺริยํ     อุปฺปชฺชิสฺสตีติ:     ปจฺฉิมภวิกานํ     เตสํ
ฆานินฺทฺริยํ    อุปฺปชฺชิตฺถ    โน    จ   เตสํ   มนินฺทฺริยํ   อุปฺปชฺชิสฺสติ
อิตเรสํ    ฆานินฺทฺริยญฺจ    อุปฺปชฺชิตฺถ   มนินฺทฺริยญฺจ   อุปฺปชฺชิสฺสติ   ฯ
ยสฺส    วา    ปน    มนินฺทฺริยํ    อุปฺปชฺชิสฺสติ    ตสฺส    ฆานินฺทฺริยํ
อุปฺปชฺชิตฺถาติ: อามนฺตา ฯ
     [๑๒๓๗]    ยสฺส    อิตฺถินฺทฺริยํ   อุปฺปชฺชิตฺถ   ตสฺส   ปุริสินฺทฺริยํ
อุปฺปชฺชิสฺสตีติ:  ปจฺฉิมภวิกานํ  เย  จ  รูปาวจรํ  อรูปาวจรํ  อุปปชฺชิตฺวา
ปรินิพฺพายิสฺสนฺติ    ยา    จ    อิตฺถิโย   เอเตเนว   ภาเวน   กติจิ
ภเว    ทสฺเสตฺวา    ปรินิพฺพายิสฺสนฺติ   เตสํ   อิตฺถินฺทฺริยํ   อุปฺปชฺชิตฺถ
โน    จ    เตสํ   ปุริสินฺทฺริยํ   อุปฺปชฺชิสฺสติ   อิตเรสํ   อิตฺถินฺทฺริยญฺจ
อุปฺปชฺชิตฺถ  ปุริสินฺทฺริยญฺจ  อุปฺปชฺชิสฺสติ  ฯ  ยสฺส  วา  ปน  ปุริสินฺทฺริยํ
อุปฺปชฺชิสฺสติ ตสฺส อิตฺถินฺทฺริยํ อุปฺปชฺชิตฺถาติ: อามนฺตา ฯ
     [๑๒๓๘]    ยสฺส    อิตฺถินฺทฺริยํ   อุปฺปชฺชิตฺถ   ตสฺส   ชีวิตินฺทฺริยํ
อุปฺปชฺชิสฺสตีติ:   ปจฺฉิมภวิกานํ   เตสํ   อิตฺถินฺทฺริยํ   อุปฺปชฺชิตฺถ  โน  จ
เตสํ   ชีวิตินฺทฺริยํ   อุปฺปชฺชิสฺสติ  อิตเรสํ  อิตฺถินฺทฺริยญฺจ  อุปฺปชฺชิตฺถ
ชีวิตินฺทฺริยญฺจ    อุปฺปชฺชิสฺสติ    ฯ    ยสฺส    วา    ปน   ชีวิตินฺทฺริยํ
