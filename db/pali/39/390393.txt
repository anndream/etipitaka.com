โสมนสฺสินฺทฺริยํ   อุปฺปชฺชิสฺสติ   ตสฺส  จกฺขุนฺทฺริยํ  อุปฺปชฺชตีติ:  สพฺเพสํ
จวนฺตานํ   อจกฺขุกานํ   อุปปชฺชนฺตานํ  เตสํ  โสมนสฺสินฺทฺริยํ  อุปฺปชฺชิสฺสติ
โน   จ   เตสํ   จกฺขุนฺทฺริยํ  อุปฺปชฺชติ  สจกฺขุกานํ  อุปปชฺชนฺตานํ  เตสํ
โสมนสฺสินฺทฺริยญฺจ อุปฺปชฺชิสฺสติ จกฺขุนฺทฺริยญฺจ อุปฺปชฺชติ ฯ
     [๑๐๘๓]    ยสฺส   จกฺขุนฺทฺริยํ   อุปฺปชฺชติ   ตสฺส   อุเปกฺขินฺทฺริยํ
อุปฺปชฺชิสฺสตีติ:    ปจฺฉิมภวิกานํ   ปญฺจโวการํ   อุปปชฺชนฺตานํ   เย   จ
สจกฺขุกา     โสมนสฺเสน     อุปปชฺชิตฺวา     ปรินิพฺพายิสฺสนฺติ    เตสํ
อุปปชฺชนฺตานํ   เตสํ  จกฺขุนฺทฺริยํ  อุปฺปชฺชติ  โน  จ  เตสํ  อุเปกฺขินฺทฺริยํ
อุปฺปชฺชิสฺสติ   อิตเรสํ   สจกฺขุกานํ   อุปปชฺชนฺตานํ   เตสํ  จกฺขุนฺทฺริยญฺจ
อุปฺปชฺชติ    อุเปกฺขินฺทฺริยญฺจ    อุปฺปชฺชิสฺสติ    ฯ    ยสฺส   วา   ปน
อุเปกฺขินฺทฺริยํ   อุปฺปชฺชิสฺสติ   ตสฺส  จกฺขุนฺทฺริยํ  อุปฺปชฺชตีติ:  สพฺเพสํ
จวนฺตานํ   อจกฺขุกานํ   อุปปชฺชนฺตานํ   เตสํ  อุเปกฺขินฺทฺริยํ  อุปฺปชฺชิสฺสติ
โน    จ    เตสํ   จกฺขุนฺทฺริยํ   อุปฺปชฺชติ   สจกฺขุกานํ   อุปปชฺชนฺตานํ
เตสํ อุเปกฺขินฺทฺริยญฺจ อุปฺปชฺชิสฺสติ จกฺขุนฺทฺริยญฺจ อุปฺปชฺชติ ฯ
     [๑๐๘๔]   ยสฺส   จกฺขุนฺทฺริยํ  อุปฺปชฺชติ  ตสฺส  สทฺธินฺทฺริยํ  ฯเปฯ
ปญฺญินฺทฺริยํ    มนินฺทฺริยํ    อุปฺปชฺชิสฺสตีติ:    ปจฺฉิมภวิกานํ   ปญฺจโวการํ
อุปปชฺชนฺตานํ   เตสํ   จกฺขุนฺทฺริยํ   อุปฺปชฺชติ   โน  จ  เตสํ  มนินฺทฺริยํ
อุปฺปชฺชิสฺสติ   อิตเรสํ   สจกฺขุกานํ   อุปปชฺชนฺตานํ   เตสํ  จกฺขุนฺทฺริยญฺจ
อุปฺปชฺชติ     มนินฺทฺริยญฺจ    อุปฺปชฺชิสฺสติ    ฯ    ยสฺส    วา    ปน
มนินฺทฺริยํ    อุปฺปชฺชิสฺสติ    ตสฺส   จกฺขุนฺทฺริยํ   อุปฺปชฺชตีติ:   สพฺเพสํ
