ตตฺถ กุสลา ธมฺมา อุปฺปชฺชนฺตีติ: อามนฺตา ฯ
     [๒๘๖]   ยตฺถ   กุสลา   ธมฺมา   อุปฺปชฺชนฺติ   ตตฺถ  อพฺยากตา
ธมฺมา   นิรุชฺฌนฺตีติ:   อามนฺตา  ฯ  ยตฺถ  วา  ปน  อพฺยากตา  ธมฺมา
นิรุชฺฌนฺติ   ตตฺถ   กุสลา   ธมฺมา   อุปฺปชฺชนฺตีติ:   อสญฺญสตฺเต   ตตฺถ
อพฺยากตา    ธมฺมา    นิรุชฺฌนฺติ    โน   จ   ตตฺถ   กุสลา   ธมฺมา
อุปฺปชฺชนฺติ   จตุโวกาเร   ปญฺจโวกาเร   ตตฺถ   อพฺยากตา  จ  ธมฺมา
นิรุชฺฌนฺติ กุสลา จ ธมฺมา อุปฺปชฺชนฺติ ฯ
     [๒๘๗]   ยตฺถ   อกุสลา   ธมฺมา   อุปฺปชฺชนฺติ  ตตฺถ  อพฺยากตา
ธมฺมา   นิรุชฺฌนฺตีติ:   อามนฺตา  ฯ  ยตฺถ  วา  ปน  อพฺยากตา  ธมฺมา
นิรุชฺฌนฺติ   ตตฺถ   อกุสลา   ธมฺมา   อุปฺปชฺชนฺตีติ:   อสญฺญสตฺเต  ตตฺถ
อพฺยากตา    ธมฺมา    นิรุชฺฌนฺติ   โน   จ   ตตฺถ   อกุสลา   ธมฺมา
อุปฺปชฺชนฺติ    จตุโวกาเร    ปญฺจโวกาเร    ตตฺถ    อพฺยากตา    จ
ธมฺมา นิรุชฺฌนฺติ อกุสลา จ ธมฺมา อุปฺปชฺชนฺติ ฯ
     [๒๘๘]   ยสฺส   ยตฺถ   กุสลา   ธมฺมา  อุปฺปชฺชนฺติ  ตสฺส  ตตฺถ
อกุสลา   ธมฺมา   นิรุชฺฌนฺตีติ:  โน  ฯ  ยสฺส  วา  ปน  ยตฺถ  อกุสลา
ธมฺมา นิรุชฺฌนฺติ ตสฺส ตตฺถ กุสลา ธมฺมา อุปฺปชฺชนฺตีติ: โน ฯ
     [๒๘๙]   ยสฺส   ยตฺถ   กุสลา   ธมฺมา  อุปฺปชฺชนฺติ  ตสฺส  ตตฺถ
อพฺยากตา    ธมฺมา    นิรุชฺฌนฺตีติ:    โน    ฯ    ยสฺส   วา   ปน
ยตฺถ   อพฺยากตา   ธมฺมา   นิรุชฺฌนฺติ   ตสฺส   ตตฺถ   กุสลา   ธมฺมา
อุปฺปชฺชนฺตีติ: โน ฯ
