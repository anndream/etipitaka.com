ภงฺคกฺขเณ   เตสํ   ตตฺถ   อพฺยากตา  จ  ธมฺมา  นิรุชฺฌนฺติ  กุสลา  จ
ธมฺมา นิรุชฺฌนฺติ ฯ
     [๑๙๘]   ยสฺส   ยตฺถ   อกุสลา   ธมฺมา  นิรุชฺฌนฺติ  ตสฺส  ตตฺถ
อพฺยากตา   ธมฺมา   นิรุชฺฌนฺตีติ:   อรูเป   อกุสลานํ  ภงฺคกฺขเณ  เตสํ
ตตฺถ   อกุสลา   ธมฺมา   นิรุชฺฌนฺติ   โน   จ  เตสํ  ตตฺถ  อพฺยากตา
ธมฺมา   นิรุชฺฌนฺติ   ปญฺจโวกาเร   อกุสลานํ   ภงฺคกฺขเณ   เตสํ  ตตฺถ
อกุสลา   จ   ธมฺมา   นิรุชฺฌนฺติ   อพฺยากตา  จ  ธมฺมา  นิรุชฺฌนฺติ  ฯ
ยสฺส   วา   ปน   ยตฺถ   อพฺยากตา   ธมฺมา   นิรุชฺฌนฺติ  ตสฺส  ตตฺถ
อกุสลา     ธมฺมา     นิรุชฺฌนฺตีติ:    สพฺเพสํ    จวนฺตานํ    ปวตฺเต
อกุสลวิปฺปยุตฺตจิตฺตสฺส  ภงฺคกฺขเณ  เตสํ  ตตฺถ  อพฺยากตา ธมฺมา นิรุชฺฌนฺติ
โน  จ  เตสํ  ตตฺถ  อกุสลา  ธมฺมา  นิรุชฺฌนฺติ  ปญฺจโวกาเร  อกุสลานํ
ภงฺคกฺขเณ   เตสํ   ตตฺถ   อพฺยากตา   จ   ธมฺมา  นิรุชฺฌนฺติ  อกุสลา
จ ธมฺมา นิรุชฺฌนฺติ ฯ
     [๑๙๙]  ยสฺส  กุสลา  ธมฺมา  น  นิรุชฺฌนฺติ  ตสฺส  อกุสลา ธมฺมา
น    นิรุชฺฌนฺตีติ:    อกุสลานํ    ภงฺคกฺขเณ    เตสํ   กุสลา   ธมฺมา
น    นิรุชฺฌนฺติ    โน   จ   เตสํ   อกุสลา   ธมฺมา   น   นิรุชฺฌนฺติ
สพฺเพสํ    จิตฺตสฺส    อุปฺปาทกฺขเณ    กุสลวิปฺปยุตฺตอกุสลวิปฺปยุตฺตจิตฺตสฺส
ภงฺคกฺขเณ   นิโรธสมาปนฺนานํ   อสญฺญสตฺตานํ   เตสํ  กุสลา  จ  ธมฺมา
น   นิรุชฺฌนฺติ   อกุสลา   จ  ธมฺมา  น  นิรุชฺฌนฺติ  ฯ  ยสฺส  วา  ปน
อกุสลา   ธมฺมา   น   นิรุชฺฌนฺติ  ตสฺส  กุสลา  ธมฺมา  น  นิรุชฺฌนฺตีติ:
