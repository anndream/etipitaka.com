น   อุปฺปชฺชติ   อุเปกฺขินฺทฺริยญฺจ   น   อุปฺปชฺชติ   ฯ   ยสฺส  วา  ปน
อุเปกฺขินฺทฺริยํ   น   อุปฺปชฺชติ   ตสฺส  จกฺขุนฺทฺริยํ  น  อุปฺปชฺชตีติ:  วินา
อุเปกฺขาย   สจกฺขุกานํ  อุปปชฺชนฺตานํ  เตสํ  อุเปกฺขินฺทฺริยํ  น  อุปฺปชฺชติ
โน   จ   เตสํ   จกฺขุนฺทฺริยํ   น   อุปฺปชฺชติ  สพฺเพสํ  จวนฺตานํ  วินา
อุเปกฺขาย     อจกฺขุกานํ     อุปปชฺชนฺตานํ    เตสํ    อุเปกฺขินฺทฺริยญฺจ
น อุปฺปชฺชติ จกฺขุนฺทฺริยญฺจ น อุปฺปชฺชติ ฯ
     [๖๑๑]   ยสฺส   จกฺขุนฺทฺริยํ   น   อุปฺปชฺชติ   ตสฺส   สทฺธินฺทฺริยํ
น   อุปฺปชฺชตีติ:  อจกฺขุกานํ  สเหตุกานํ  อุปปชฺชนฺตานํ  เตสํ  จกฺขุนฺทฺริยํ
น   อุปฺปชฺชติ   โน   จ   เตสํ   สทฺธินฺทฺริยํ   น   อุปฺปชฺชติ  สพฺเพสํ
จวนฺตานํ   อจกฺขุกานํ   อเหตุกานํ   อุปปชฺชนฺตานํ   เตสํ  จกฺขุนฺทฺริยญฺจ
น  อุปฺปชฺชติ  สทฺธินฺทฺริยญฺจ  น  อุปฺปชฺชติ  ฯ  ยสฺส  วา  ปน สทฺธินฺทฺริยํ
น   อุปฺปชฺชติ  ตสฺส  จกฺขุนฺทฺริยํ  น  อุปฺปชฺชตีติ:  อเหตุกานํ  สจกฺขุกานํ
อุปปชฺชนฺตานํ    เตสํ    สทฺธินฺทฺริยํ   น   อุปฺปชฺชติ   โน   จ   เตสํ
จกฺขุนฺทฺริยํ   น   อุปฺปชฺชติ   สพฺเพสํ   จวนฺตานํ  อเหตุกานํ  อจกฺขุกานํ
อุปปชฺชนฺตานํ    เตสํ    สทฺธินฺทฺริยญฺจ    น   อุปฺปชฺชติ   จกฺขุนฺทฺริยญฺจ
น อุปฺปชฺชติ ฯ
     [๖๑๒]   ยสฺส   จกฺขุนฺทฺริยํ   น   อุปฺปชฺชติ   ตสฺส   ปญฺญินฺทฺริยํ
น    อุปฺปชฺชตีติ:   อจกฺขุกานํ   ญาณสมฺปยุตฺตานํ   อุปปชฺชนฺตานํ   เตสํ
จกฺขุนฺทฺริยํ  น  อุปฺปชฺชติ  โน  จ  เตสํ  ปญฺญินฺทฺริยํ  น อุปฺปชฺชติ สพฺเพสํ
จวนฺตานํ  อจกฺขุกานํ  ญาณวิปฺปยุตฺตานํ  อุปปชฺชนฺตานํ  เตสํ  จกฺขุนฺทฺริยญฺจ
