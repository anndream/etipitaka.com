เตสํ   ตตฺถ   อุเปกฺขินฺทฺริยํ   น   อุปฺปชฺชติ   โน   จ   เตสํ   ตตฺถ
สทฺธินฺทฺริยํ     น     อุปฺปชฺชติ     สพฺเพสํ     จิตฺตสฺส    ภงฺคกฺขเณ
อุเปกฺขาวิปฺปยุตฺตสทฺธาวิปฺปยุตฺตจิตฺตสฺส   อุปฺปาทกฺขเณ  อสญฺญสตฺตานํ  เตสํ
ตตฺถ   อุเปกฺขินฺทฺริยญฺจ   น   อุปฺปชฺชติ  สทฺธินฺทฺริยญฺจ  น  อุปฺปชฺชติ  ฯ
ยสฺส  วา  ปน  ยตฺถ  สทฺธินฺทฺริยํ  น  อุปฺปชฺชติ  ตสฺส ตตฺถ อุเปกฺขินฺทฺริยํ
น    อุปฺปชฺชตีติ:    อเหตุกานํ    อุเปกฺขาย   อุปปชฺชนฺตานํ   ปวตฺเต
สทฺธาวิปฺปยุตฺตอุเปกฺขาสมฺปยุตฺตจิตฺตสฺส     อุปฺปาทกฺขเณ    เตสํ    ตตฺถ
สทฺธินฺทฺริยํ  น  อุปฺปชฺชติ  โน  จ  เตสํ  ตตฺถ  อุเปกฺขินฺทฺริยํ น อุปฺปชฺชติ
สพฺเพสํ    จิตฺตสฺส    ภงฺคกฺขเณ   สทฺธาวิปฺปยุตฺตอุเปกฺขาวิปฺปยุตฺตจิตฺตสฺส
อุปฺปาทกฺขเณ   อสญฺญสตฺตานํ   เตสํ   ตตฺถ  สทฺธินฺทฺริยญฺจ  น  อุปฺปชฺชติ
อุเปกฺขินฺทฺริยญฺจ น อุปฺปชฺชติ ฯ
     [๗๑๕]   ยสฺส   ยตฺถ   อุเปกฺขินฺทฺริยํ  น  อุปฺปชฺชติ  ตสฺส  ตตฺถ
ปญฺญินฺทฺริยํ    น    อุปฺปชฺชตีติ:    วินา   อุเปกฺขาย   ญาณสมฺปยุตฺตานํ
อุปปชฺชนฺตานํ        ปวตฺเต       อุเปกฺขาวิปฺปยุตฺตญาณสมฺปยุตฺตจิตฺตสฺส
อุปฺปาทกฺขเณ   เตสํ   ตตฺถ  อุเปกฺขินฺทฺริยํ  น  อุปฺปชฺชติ  โน  จ  เตสํ
ตตฺถ    ปญฺญินฺทฺริยํ    น    อุปฺปชฺชติ   สพฺเพสํ   จิตฺตสฺส   ภงฺคกฺขเณ
อุเปกฺขาวิปฺปยุตฺตญาณวิปฺปยุตฺตจิตฺตสฺส      อุปฺปาทกฺขเณ     อสญฺญสตฺตานํ
เตสํ  ตตฺถ  อุเปกฺขินฺทฺริยญฺจ  น  อุปฺปชฺชติ  ปญฺญินฺทฺริยญฺจ  น อุปฺปชฺชติ ฯ
ยสฺส  วา  ปน  ยตฺถ  ปญฺญินฺทฺริยํ  น  อุปฺปชฺชติ  ตสฺส ตตฺถ อุเปกฺขินฺทฺริยํ
น     อุปฺปชฺชตีติ:     ญาณวิปฺปยุตฺตานํ     อุเปกฺขาย    อุปปชฺชนฺตานํ
