อุปฺปชฺชิตฺถ   โน   จ   เตสํ  อพฺยากตา  ธมฺมา  อุปฺปชฺชิสฺสนฺติ  อิตเรสํ
เตสํ    อกุสลา    จ   ธมฺมา   อุปฺปชฺชิตฺถ   อพฺยากตา   จ   ธมฺมา
อุปฺปชฺชิสฺสนฺติ   ฯ   ยสฺส   วา   ปน  อพฺยากตา  ธมฺมา  อุปฺปชฺชิสฺสนฺติ
ตสฺส อกุสลา ธมฺมา อุปฺปชฺชิตฺถาติ: อามนฺตา ฯ
     [๑๗๙] ยตฺถ กุสลา ธมฺมา อุปฺปชฺชิตฺถ ฯเปฯ
     [๑๘๐]   ยสฺส   ยตฺถ   กุสลา   ธมฺมา  อุปฺปชฺชิตฺถ  ตสฺส  ตตฺถ
อกุสลา     ธมฺมา    อุปฺปชฺชิสฺสนฺตีติ:    อคฺคมคฺคสมงฺคีนํ    อรหนฺตานํ
ยสฺส   จิตฺตสฺส   อนนฺตรา   อคฺคมคฺคํ  ปฏิลภิสฺสนฺติ  เตสํ  ตตฺถ  กุสลา
ธมฺมา   อุปฺปชฺชิตฺถ  โน  จ  เตสํ  ตตฺถ  อกุสลา  ธมฺมา  อุปฺปชฺชิสฺสนฺติ
อิตเรสํ   จตุโวการานํ   ปญฺจโวการานํ  เตสํ  ตตฺถ  กุสลา  จ  ธมฺมา
อุปฺปชฺชิตฺถ  อกุสลา  จ  ธมฺมา  อุปฺปชฺชิสฺสนฺติ  ฯ  ยสฺส  วา  ปน  ยตฺถ
อกุสลา    ธมฺมา    อุปฺปชฺชิสฺสนฺติ    ตสฺส    ตตฺถ    กุสลา   ธมฺมา
อุปฺปชฺชิตฺถาติ:   สุทฺธาวาสานํ   ทุติเย   จิตฺเต  วตฺตมาเน  เตสํ  ตตฺถ
อกุสลา   ธมฺมา   อุปฺปชฺชิสฺสนฺติ   โน   จ  เตสํ  ตตฺถ  กุสลา  ธมฺมา
อุปฺปชฺชิตฺถ    อิตเรสํ    จตุโวการานํ    ปญฺจโวการานํ   เตสํ   ตตฺถ
อกุสลา จ ธมฺมา อุปฺปชฺชิสฺสนฺติ กุสลา จ ธมฺมา อุปฺปชฺชิตฺถ ฯ
     [๑๘๑]   ยสฺส   ยตฺถ   กุสลา   ธมฺมา  อุปฺปชฺชิตฺถ  ตสฺส  ตตฺถ
อพฺยากตา   ธมฺมา   อุปฺปชฺชิสฺสนฺตีติ:   ปจฺฉิมจิตฺตสมงฺคีนํ   เตสํ   ตตฺถ
กุสลา   ธมฺมา   อุปฺปชฺชิตฺถ   โน   จ  เตสํ  ตตฺถ  อพฺยากตา  ธมฺมา
อุปฺปชฺชิสฺสนฺติ    อิตเรสํ   จตุโวการานํ   ปญฺจโวการานํ   เตสํ   ตตฺถ
