     [๑๓๕]   ยตฺถ   อกุสลา  ธมฺมา  อุปฺปชฺชิสฺสนฺติ  ตตฺถ  อพฺยากตา
ธมฺมา   อุปฺปชฺชิสฺสนฺตีติ:   อามนฺตา   ฯ   ยตฺถ   วา  ปน  อพฺยากตา
ธมฺมา  อุปฺปชฺชิสฺสนฺติ  ตตฺถ  อกุสลา  ธมฺมา  อุปฺปชฺชิสฺสนฺตีติ: อสญฺญสตฺเต
ตตฺถ   อพฺยากตา   ธมฺมา   อุปฺปชฺชิสฺสนฺติ   โน   จ   ตตฺถ   อกุสลา
ธมฺมา   อุปฺปชฺชิสฺสนฺติ   จตุโวกาเร  ปญฺจโวกาเร  ตตฺถ  อพฺยากตา  จ
ธมฺมา อุปฺปชฺชิสฺสนฺติ อกุสลา จ ธมฺมา อุปฺปชฺชิสฺสนฺติ ฯ
     [๑๓๖]   ยสฺส   ยตฺถ  กุสลา  ธมฺมา  อุปฺปชฺชิสฺสนฺติ  ตสฺส  ตตฺถ
อกุสลา   ธมฺมา   อุปฺปชฺชิสฺสนฺตีติ:   จตุโวกาเร   ปญฺจโวกาเร   ยสฺส
จิตฺตสฺส    อนนฺตรา    อคฺคมคฺคํ   ปฏิลภิสฺสนฺติ   เตสํ   ตตฺถ   กุสลา
ธมฺมา    อุปฺปชฺชิสฺสนฺติ    โน    จ   เตสํ   ตตฺถ   อกุสลา   ธมฺมา
อุปฺปชฺชิสฺสนฺติ    อิตเรสํ   จตุโวการานํ   ปญฺจโวการานํ   เตสํ   ตตฺถ
กุสลา   จ  ธมฺมา  อุปฺปชฺชิสฺสนฺติ  อกุสลา  จ  ธมฺมา  อุปฺปชฺชิสฺสนฺติ  ฯ
ยสฺส   วา   ปน   ยตฺถ   อกุสลา   ธมฺมา  อุปฺปชฺชิสฺสนฺติ  ตสฺส  ตตฺถ
กุสลา ธมฺมา อุปฺปชฺชิสฺสนฺตีติ: อามนฺตา ฯ
     [๑๓๗]   ยสฺส   ยตฺถ  กุสลา  ธมฺมา  อุปฺปชฺชิสฺสนฺติ  ตสฺส  ตตฺถ
อพฺยากตา   ธมฺมา   อุปฺปชฺชิสฺสนฺตีติ:   อามนฺตา   ฯ   ยสฺส  วา  ปน
ยตฺถ   อพฺยากตา   ธมฺมา   อุปฺปชฺชิสฺสนฺติ   ตสฺส  ตตฺถ  กุสลา  ธมฺมา
อุปฺปชฺชิสฺสนฺตีติ:    อคฺคมคฺคสมงฺคีนํ    อรหนฺตานํ   อสญฺญสตฺตานํ   เตสํ
ตตฺถ   อพฺยากตา   ธมฺมา   อุปฺปชฺชิสฺสนฺติ  โน  จ  เตสํ  ตตฺถ  กุสลา
ธมฺมา   อุปฺปชฺชิสฺสนฺติ   อิตเรสํ   จตุโวการานํ   ปญฺจโวการานํ   เตสํ
