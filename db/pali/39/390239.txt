น   อุปฺปชฺชติ   อุเปกฺขินฺทฺริยญฺจ   น   อุปฺปชฺชติ   ฯ   ยสฺส  วา  ปน
อุเปกฺขินฺทฺริยํ   น   อุปฺปชฺชติ  ตสฺส  ปุริสินฺทฺริยํ  น  อุปฺปชฺชตีติ:  วินา
อุเปกฺขาย   ปุริสานํ   อุปปชฺชนฺตานํ   เตสํ  อุเปกฺขินฺทฺริยํ  น  อุปฺปชฺชติ
โน   จ   เตสํ   ปุริสินฺทฺริยํ   น   อุปฺปชฺชติ  สพฺเพสํ  จวนฺตานํ  วินา
อุเปกฺขาย     นปุริสานํ     อุปปชฺชนฺตานํ     เตสํ    อุเปกฺขินฺทฺริยญฺจ
น อุปฺปชฺชติ ปุริสินฺทฺริยญฺจ น อุปฺปชฺชติ ฯ
     [๖๓๒]   ยสฺส   ปุริสินฺทฺริยํ   น   อุปฺปชฺชติ   ตสฺส   สทฺธินฺทฺริยํ
น   อุปฺปชฺชตีติ:   นปุริสานํ  สเหตุกานํ  อุปปชฺชนฺตานํ  เตสํ  ปุริสินฺทฺริยํ
น   อุปฺปชฺชติ   โน   จ   เตสํ   สทฺธินฺทฺริยํ   น   อุปฺปชฺชติ  สพฺเพสํ
จวนฺตานํ   นปุริสานํ   อเหตุกานํ   อุปปชฺชนฺตานํ   เตสํ   ปุริสินฺทฺริยญฺจ
น  อุปฺปชฺชติ  สทฺธินฺทฺริยญฺจ  น  อุปฺปชฺชติ  ฯ  ยสฺส  วา  ปน สทฺธินฺทฺริยํ
น    อุปฺปชฺชติ    ตสฺส    ปุริสินฺทฺริยํ    น   อุปฺปชฺชตีติ:   อเหตุกานํ
ปุริสานํ   อุปปชฺชนฺตานํ   เตสํ  สทฺธินฺทฺริยํ  น  อุปฺปชฺชติ  โน  จ  เตสํ
ปุริสินฺทฺริยํ   น   อุปฺปชฺชติ   สพฺเพสํ   จวนฺตานํ   อเหตุกานํ  นปุริสานํ
อุปปชฺชนฺตานํ    เตสํ    สทฺธินฺทฺริยญฺจ    น   อุปฺปชฺชติ   ปุริสินฺทฺริยญฺจ
น อุปฺปชฺชติ ฯ
     [๖๓๓]   ยสฺส   ปุริสินฺทฺริยํ   น   อุปฺปชฺชติ   ตสฺส   ปญฺญินฺทฺริยํ
น    อุปฺปชฺชตีติ:    นปุริสานํ   ญาณสมฺปยุตฺตานํ   อุปปชฺชนฺตานํ   เตสํ
ปุริสินฺทฺริยํ   น   อุปฺปชฺชติ   โน   จ   เตสํ  ปญฺญินฺทฺริยํ  น  อุปฺปชฺชติ
สพฺเพสํ   จวนฺตานํ   นปุริสานํ   ญาณวิปฺปยุตฺตานํ   อุปปชฺชนฺตานํ   เตสํ
