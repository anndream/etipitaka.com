สทฺธินฺทฺริยํ   อุปฺปชฺชิสฺสติ   ตสฺส   ตตฺถ   จกฺขุนฺทฺริยํ   อุปฺปชฺชิตฺถาติ:
อรูปานํ   เตสํ   ตตฺถ   สทฺธินฺทฺริยํ   อุปฺปชฺชิสฺสติ  โน  จ  เตสํ  ตตฺถ
จกฺขุนฺทฺริยํ    อุปฺปชฺชิตฺถ   ปญฺจโวการานํ   เตสํ   ตตฺถ   สทฺธินฺทฺริยญฺจ
อุปฺปชฺชิสฺสติ จกฺขุนฺทฺริยญฺจ อุปฺปชฺชิตฺถ ฯ
     [๑๒๖๕]   ยสฺส   ยตฺถ   จกฺขุนฺทฺริยํ   อุปฺปชฺชิตฺถ   ตสฺส   ตตฺถ
ปญฺญินฺทฺริยํ     ฯเปฯ     มนินฺทฺริยํ     อุปฺปชฺชิสฺสตีติ:    ปญฺจโวกาเร
ปจฺฉิมภวิกานํ   เตสํ   ตตฺถ   จกฺขุนฺทฺริยํ   อุปฺปชฺชิตฺถ   โน   จ  เตสํ
ตตฺถ    มนินฺทฺริยํ    อุปฺปชฺชิสฺสติ    อิตเรสํ    ปญฺจโวการานํ    เตสํ
ตตฺถ    จกฺขุนฺทฺริยญฺจ    อุปฺปชฺชิตฺถ    มนินฺทฺริยญฺจ    อุปฺปชฺชิสฺสติ   ฯ
ยสฺส   วา   ปน  ยตฺถ  มนินฺทฺริยํ  อุปฺปชฺชิสฺสติ  ตสฺส  ตตฺถ  จกฺขุนฺทฺริยํ
อุปฺปชฺชิตฺถาติ:    อรูปานํ    เตสํ    ตตฺถ    มนินฺทฺริยํ    อุปฺปชฺชิสฺสติ
โน   จ   เตสํ   ตตฺถ   จกฺขุนฺทฺริยํ   อุปฺปชฺชิตฺถ  ปญฺจโวการานํ  เตสํ
ตตฺถ มนินฺทฺริยญฺจ อุปฺปชฺชิสฺสติ จกฺขุนฺทฺริยญฺจ อุปฺปชฺชิตฺถ ฯ
     [๑๒๖๖]   ยสฺส   ยตฺถ   ฆานินฺทฺริยํ   อุปฺปชฺชิตฺถ   ตสฺส   ตตฺถ
อิตฺถินฺทฺริยํ   อุปฺปชฺชิสฺสตีติ:   กามาวจเร  ปจฺฉิมภวิกานํ  เย  จ  ปุริสา
เอเตเนว  ภาเวน  กติจิ  ภเว  ทสฺเสตฺวา  ปรินิพฺพายิสฺสนฺติ  เตสํ ตตฺถ
ฆานินฺทฺริยํ   อุปฺปชฺชิตฺถ   โน  จ  เตสํ  ตตฺถ  อิตฺถินฺทฺริยํ  อุปฺปชฺชิสฺสติ
อิตเรสํ    กามาวจรานํ    เตสํ    ตตฺถ    ฆานินฺทฺริยญฺจ   อุปฺปชฺชิตฺถ
อิตฺถินฺทฺริยญฺจ   อุปฺปชฺชิสฺสติ   ฯ   ยสฺส   วา   ปน   ยตฺถ  อิตฺถินฺทฺริยํ
อุปฺปชฺชิสฺสติ ตสฺส ตตฺถ ฆานินฺทฺริยํ อุปฺปชฺชิตฺถาติ: อามนฺตา ฯ
