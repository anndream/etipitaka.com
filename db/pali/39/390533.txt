ภาเวสฺสตีติ:   อามนฺตา  ฯ  โย  วา  ปน  อญฺญินฺทฺริยํ  ภาเวสฺสติ  โส
จกฺขุนฺทฺริยํ ปริชานิสฺสตีติ ฯ อามนฺตา ฯ
     [๑๓๗๘]   โย   จกฺขุนฺทฺริยํ   ปริชานิสฺสติ   โส  อญฺญาตาวินฺทฺริยํ
สจฺฉิกริสฺสตีติ:  อามนฺตา  ฯ  โย  วา  ปน  อญฺญาตาวินฺทฺริยํ สจฺฉิกริสฺสติ
โส         จกฺขุนฺทฺริยํ         ปริชานิสฺสตีติ:        อคฺคมคฺคสมงฺคี
อญฺญาตาวินฺทฺริยํ   สจฺฉิกริสฺสติ   โน   จ  จกฺขุนฺทฺริยํ  ปริชานิสฺสติ  สตฺต
ปุคฺคลา       อญฺญาตาวินฺทฺริยญฺจ      สจฺฉิกริสฺสนฺติ      จกฺขุนฺทฺริยญฺจ
ปริชานิสฺสนฺติ ฯ
     [๑๓๗๙]  โย  โทมนสฺสินฺทฺริยํ ปชหิสฺสติ โส อนญฺญาตญฺญสฺสามีตินฺทฺริยํ
ภาเวสฺสตีติ:         จตฺตาโร        ปุคฺคลา        โทมนสฺสินฺทฺริยํ
ปชหิสฺสนฺติ    โน    จ    อนญฺญาตญฺญสฺสามีตินฺทฺริยํ   ภาเวสฺสนฺติ   เย
ปุถุชฺชนา    มคฺคํ    ปฏิลภิสฺสนฺติ   เต   โทมนสฺสินฺทฺริยญฺจ   ปชหิสฺสนฺติ
อนญฺญาตญฺญสฺสามีตินฺทฺริยญฺจ     ภาเวสฺสนฺติ    ฯ    โย    วา    ปน
อนญฺญาตญฺญสฺสามีตินฺทฺริยํ       ภาเวสฺสติ      โส      โทมนสฺสินฺทฺริยํ
ปชหิสฺสตีติ: อามนฺตา ฯ
     [๑๓๘๐]    โย    โทมนสฺสินฺทฺริยํ   ปชหิสฺสติ   โส   อญฺญินฺทฺริยํ
ภาเวสฺสตีติ:   อามนฺตา   ฯ   โย   วา   ปน  อญฺญินฺทฺริยํ  ภาเวสฺสติ
โส    โทมนสฺสินฺทฺริยํ    ปชหิสฺสตีติ:    เทฺว    ปุคฺคลา    อญฺญินฺทฺริยํ
ภาเวสฺสนฺติ    โน   จ   โทมนสฺสินฺทฺริยํ   ปชหิสฺสนฺติ   ปญฺจ   ปุคฺคลา
อญฺญินฺทฺริยญฺจ ภาเวสฺสนฺติ โทมนสฺสินฺทฺริยญฺจ ปชหิสฺสนฺติ ฯ
