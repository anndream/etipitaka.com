ฉตฺตุปาหนํ   น   ผาสุ  โหติ  ฯ  ฉตฺตํ  นาม  ตีณิ  ฉตฺตานิ  เสตจฺฉตฺตํ
กิลญฺชจฺฉตฺตํ   ปณฺณจฺฉตฺตํ   มณฺฑลพนฺธํ   [๑]  ฯ   ธาเรยฺยาติ  สกึปิ
ธาเรติ อาปตฺติ ปาจิตฺติยสฺส ฯ
   [๔๔๗]   อคิลานา   อคิลานสญฺญา   ฉตฺตุปาหนํ  ธาเรติ  อาปตฺติ
ปาจิตฺติยสฺส   ฯ   อคิลานา   เวมติกา   ฉตฺตุปาหนํ   ธาเรติ  อาปตฺติ
ปาจิตฺติยสฺส   ฯ   อคิลานา   คิลานสญฺญา  ฉตฺตุปาหนํ  ธาเรติ  อาปตฺติ
ปาจิตฺติยสฺส   ฯ   ฉตฺตํ   ธาเรติ   น  อุปาหนํ  อาปตฺติ  ทุกฺกฏสฺส  ฯ
อุปาหนํ  ธาเรติ  น  ฉตฺตํ   อาปตฺติ   ทุกฺกฏสฺส   ฯ   คิลานา
อคิลานสญฺญา   อาปตฺติ   ทุกฺกฏสฺส   ฯ  คิลานา  เวมติกา
อาปตฺติ ทุกฺกฏสฺส ฯ คิลานา คิลานสญฺญา อนาปตฺติ ฯ
   [๔๔๘]   อนาปตฺติ   คิลานาย  อาราเม  อารามุปจาเร  ธาเรติ
อาปทาสุ อุมฺมตฺติกาย อาทิกมฺมิกายาติ ฯ
  ______
  ฉตฺตุปาหนวคฺคสฺส ทุติยสิกฺขาปทํ
   [๔๔๙]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน  สมเยน  ฉพฺพคฺคิยา
ภิกฺขุนิโย  ยาเนน  ยายนฺติ  ฯ  มนุสฺสา   อุชฺฌายนฺติ   ขียนฺติ
วิปาเจนฺติ   กถํ   หิ   นาม  ภิกฺขุนิโย  ยาเนน  ยายิสฺสนฺติ  เสยฺยถาปิ
คิหินิโย   กามโภคินิโยติ   ฯ   อสฺโสสุํ  โข  ภิกฺขุนิโย  เตสํ  มนุสฺสานํ
อุชฺฌายนฺตานํ  ขียนฺตานํ  วิปาเจนฺตานํ   ฯ   ยา   ตา   ภิกฺขุนิโย
#๑ ม. ยุ. สลากพนฺธํ ฯ
