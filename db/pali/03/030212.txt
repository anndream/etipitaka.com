อิตฺถนฺนามาย   อยฺยาย   ปริปุณฺณทฺวาทสวสฺสา   คิหิคตา   เทฺว  วสฺสานิ
ฉสุ   ธมฺเมสุ   สิกฺขิตสิกฺขา  สงฺฆํ  วุฏฺฐานสมฺมตึ  ยาจามีติ  ฯ  ทุติยมฺปิ
ยาจิตพฺพา   ตติยมฺปิ   ยาจิตพฺพา   ฯ   พฺยตฺตาย   ภิกฺขุนิยา  ปฏิพลาย
สงฺโฆ   ญาเปตพฺโพ   สุณาตุ   เม   อยฺเย   สงฺโฆ  อยํ  อิตฺถนฺนามา
อิตฺถนฺนามาย   อยฺยาย   ปริปุณฺณทฺวาทสวสฺสา   คิหิคตา   เทฺว  วสฺสานิ
ฉสุ   ธมฺเมสุ   สิกฺขิตสิกฺขา   สงฺฆํ   วุฏฺฐานสมฺมตึ   ยาจติ   ฯ   ยทิ
สงฺฆสฺส  ปตฺตกลฺลํ  สงฺโฆ  อิตฺถนฺนามาย  ปริปุณฺณทฺวาทสวสฺสาย
คิหิคตาย   เทฺว   วสฺสานิ   ฉสุ   ธมฺเมสุ  สิกฺขิตสิกฺขาย  วุฏฺฐานสมฺมตึ
ทเทยฺย   ฯ   เอสา   ญตฺติ   ฯ   สุณาตุ   เม   อยฺเย  สงฺโฆ  อยํ
อิตฺถนฺนามา  อิตฺถนฺนามาย  อยฺยาย   ปริปุณฺณทฺวาทสวสฺสา   คิหิคตา
เทฺว  วสฺสานิ  ฉสุ   ธมฺเมสุ   สิกฺขิตสิกฺขา   สงฺฆํ   วุฏฺฐานสมฺมตึ
ยาจติ  ฯ   สงฺโฆ   อิตฺถนฺนามาย   ปริปุณฺณทฺวาทสวสฺสาย   คิหิคตาย
เทฺว   วสฺสานิ   ฉสุ   ธมฺเมสุ   สิกฺขิตสิกฺขาย  วุฏฺฐานสมฺมตึ  เทติ  ฯ
ยสฺสา   อยฺยาย   ขมติ   อิตฺถนฺนามาย  ปริปุณฺณทฺวาทสวสฺสาย
คิหิคตาย   เทฺว   วสฺสานิ  ฉสุ  ธมฺเมสุ  สิกฺขิตสิกฺขาย  วุฏฺฐานสมฺมติยา
ทานํ   สา   ตุณฺหสฺส   ยสฺสา   นกฺขมติ   สา   ภาเสยฺย   ฯ  ทินฺนา
สงฺเฆน   อิตฺถนฺนามาย   ปริปุณฺณทฺวาทสวสฺสาย  คิหิคตาย  เทฺว  วสฺสานิ
ฉสุ  ธมฺเมสุ  สิกฺขิตสิกฺขาย  วุฏฺฐานสมฺมติ   ฯ   ขมติ   สงฺฆสฺส
ตสฺมา  ตุณฺหี  ฯ  เอวเมตํ  ธารยามีติ  ฯ  อถโข  ภควา  ตา ภิกฺขุนิโย
อเนกปริยาเยน   วิครหิตฺวา   ทุพฺภรตาย  ฯเปฯ  เอวญฺจ  ปน  ภิกฺขเว
