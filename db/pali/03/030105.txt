วิญฺญาปาเปตฺวา  ๑  วา  ภชฺชิตฺวา วา ภชฺชาเปตฺวา วา โกฏฺเฏตฺวา ๒
วา   โกฏฺฏาเปตฺวา   วา   ปจิตฺวา   วา  ปจาเปตฺวา  วา  ภุญฺเชยฺย
ปาจิตฺติยนฺติ ฯ
   [๑๗๓]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ  ฯ  อามกธญฺญํ  นาม  สาลิ  วีหิ
ยโว   โคธูโม   กงฺคุ   วรโก   กุทฺรูสโก   ฯ   วิญฺญาเปตฺวาติ   สยํ
วิญฺญาเปตฺวา  ฯ  วิญฺญาปาเปตฺวาติ  อญฺญํ   วิญฺญาปาเปตฺวา   ฯ
ภชฺชิตฺวาติ   สยํ   ภชฺชิตฺวา  ฯ  ภชฺชาเปตฺวาติ  อญฺญํ  ภชฺชาเปตฺวา  ฯ
โกฏฺเฏตฺวาติ  สยํ  โกฏฺเฏเตฺวา  ฯ  โกฏฺฏาเปตฺวาติ  อญฺญํ
โกฏฺฏาเปตฺวา   ฯ   ปจิตฺวาติ   สยํ   ปจิตฺวา  ฯ  ปจาเปตฺวาติ  อญฺญํ
ปจาเปตฺวา  ฯ  ภุญฺชิสฺสามีติ  ปฏิคฺคณฺหาติ  อาปตฺติ   ทุกฺกฏสฺส
อชฺโฌหาเร อชฺโฌหาเร อาปตฺติ ปาจิตฺติยสฺส ฯ
   [๑๗๔]  อนาปตฺติ  อาพาธปฺปจฺจยา  อปรณฺณํ  วิญฺญาเปติ
อุมฺมตฺติกาย อาทิกมฺมิกายาติ ฯ
				   _________________
				  ลสุณวคฺคสฺส อฏฺฐมสิกฺขาปทํ
   [๑๗๕]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  อญฺญตโร
พฺราหฺมโณ  นิพฺพิฏฺฐราชภโฏ  ตญฺเญว  ภฏปถํ   ยาจิสฺสามีติ   สีสํ
#๑ ม. ยุ. วิญฺญาเปตฺวา ฯ ๒ ม. ยุ. โกฏฺฏิตฺวา ฯ
