   [๙๘]   รตฺตาติกฺกนฺเต   อติกฺกนฺตสญฺญา   นิสฺสคฺคิยํ  ปาจิตฺติยํ  ฯ
รตฺตาติกฺกนฺเต  เวมติกา   นิสฺสคฺคิยํ   ปาจิตฺติยํ   ฯ   รตฺตาติกฺกนฺเต
อนติกฺกนฺตสญฺญา   นิสฺสคฺคิยํ   ปาจิตฺติยํ   ฯ   อนธิฏฺฐิเต   อธิฏฺฐิต-
สญฺญา  นิสฺสคฺคิยํ   ปาจิตฺติยํ   ฯ  อวิกปฺปิเต  วิกปฺปิตสญฺญา
นิสฺสคฺคิยํ  ปาจิตฺติยํ  ฯ  อวิสฺสชฺชิเต   วิสฺสชฺชิตสญฺญา   นิสฺสคฺคิยํ
ปาจิตฺติยํ   ฯ   อนฏฺเฐ  นฏฺฐสญฺญา  ...  อวินฏฺเฐ  วินฏฺฐสญฺญา  ...
อภินฺเน  ภินฺนสญฺญา  ...  อวิลุตฺเต  วิลุตฺตสญฺญา  นิสฺสคฺคิยํ
ปาจิตฺติยํ ฯ
   [๙๙]   นิสฺสคฺคิยํ   ๑   ปตฺตํ  อนิสฺสชฺชิตฺวา  ปริภุญฺชติ  อาปตฺติ
ทุกฺกฏสฺส  ฯ  รตฺตานติกฺกนฺเต  ๒  อติกฺกนฺตสญฺญา  อาปตฺติ
ทุกฺกฏสฺส  ฯ   รตฺตานติกฺกนฺเต   เวมติกา   อาปตฺติ   ทุกฺกฏสฺส   ฯ
รตฺตานติกฺกนฺเต อนติกฺกนฺตสญฺญา อนาปตฺติ ฯ
   [๑๐๐]  อนาปตฺติ  อนฺโตอรุณํ  ๓  อธิฏฺเฐติ  วิกปฺเปติ วิสฺสชฺเชติ
นสฺสติ   วินสฺสติ   ภิชฺชติ   อจฺฉินฺทิตฺวา   คณฺหนฺติ  วิสฺสาสํ
คณฺหนฺติ อุมฺมตฺติกาย อาทิกมฺมิกายาติ ฯ
   [๑๐๑]  เตน  โข  ปน  สมเยน  ฉพฺพคฺคิยา ภิกฺขุนิโย นิสฺสฏฺฐปตฺตํ
น   เทนฺติ   ฯ   ภควโต   เอตมตฺถํ   อาโรเจสุํ   ฯ   น   ภิกฺขเว
ภิกฺขุนิยา   ๔   นิสฺสฏฺฐปตฺโต  น  ทาตพฺโพ  ยา  น  ทเทยฺย  อาปตฺติ
ทุกฺกฏสฺสาติ ฯ
				  __________________
#๑ ม. นิสฺสคฺคิย ฯ ๒ ม. รตฺตาติกฺกนฺเต ฯ ๓ ม. อนฺโตอรุเณ ฯ
#๔ โป. ม. ยุ. อยํ ปาโฐ นตฺถิ ฯ
