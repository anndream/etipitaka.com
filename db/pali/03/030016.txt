ยาวตติยํ   สมนุภาสิตพฺพา   ตสฺส  ปฏินิสฺสคฺคาย  ยาวตติยญฺเจ
สมนุภาสิยมานา  ตํ  ปฏินิสฺสชฺเชยฺย  อิจฺเจตํ   กุสลํ   โน   เจ
ปฏินิสฺสชฺเชยฺย อยมฺปิ ปาราชิกา โหติ อสํวาสา อุกฺขิตฺตานุวตฺติกาติ ฯ
   [๑๙]   ยา   ปนาติ   ยา  ยาทิสา  ฯเปฯ  อยํ  อิมสฺมึ  อตฺเถ
อธิปฺเปตา  ภิกฺขุนีติ  ฯ  สมคฺโค  นาม  สงฺโฆ สมานสํวาสโก สมานสีมายํ
ฐิโต  ฯ  อุกฺขิตฺโต  นาม  อาปตฺติยา  อทสฺสเน  ๑ วา อปฺปฏิกมฺเม ๒
วา   อปฺปฏินิสฺสคฺเค   ๓   วา   อุกฺขิตฺโต   ฯ   ธมฺเมน  วินเยนาติ
เยน  ธมฺเมน เยน วินเยน ฯ สตฺถุสาสเนนาติ ชินสาสเนน พุทฺธสาสเนน ฯ
อนาทโร  นาม  สงฺฆํ  วา  [๔]   ปุคฺคลํ  วา  กมฺมํ  วา  นาทิยติ  ฯ
อปฺปฏิกาโร   นาม   อุกฺขิตฺโต   อโนสาริโต   ฯ   อกตสหาโย   นาม
สมานสํวาสกา   ภิกฺขู   วุจฺจนฺติ   สหายา   โส   เตหิ   สทฺธึ   นตฺถิ
เตน   วุจฺจติ   อกตสหาโยติ   ฯ  ตมนุวตฺเตยฺยาติ  ยํทิฏฺฐิโก  โส  ๕
โหติ ยํขนฺติโก ยํรุจิโก สาปิ ตํทิฏฺฐิกา โหติ ตํขนฺติกา ตํรุจิกา ฯ
   [๒๐]  สา  ภิกฺขุนีติ  ยา  สา อุกฺขิตฺตานุวตฺติกา ภิกฺขุนี ฯ ภิกฺขุนีหีติ
อญฺญาหิ   ภิกฺขุนีหิ   ฯ   ยา   ปสฺสนฺติ   ยา   สุณนฺติ  ตาหิ  วตฺตพฺพา
เอโส  โข  อยฺเย  ภิกฺขุ  สมคฺเคน  สงฺเฆน  อุกฺขิตฺโต  ธมฺเมน วินเยน
สตฺถุสาสเนน  อนาทโร   อปฺปฏิกาโร   อกตสหาโย   มายฺเย   เอตํ
#๑-๒-๓ มรมฺมยุโรปิยโปตฺถเกสุ อิเม ปาฐา ตติยาวิภตฺติวเสน กตา ฯ
#๔ ม. ยุ. คณํ วา ฯ  ๕ โส ยํทิฏฺฐิโกติ เอวํ กมฺเมน ภวิตพฺพํ ฯ
