สิกฺขมานํ   วุฏฺฐาเปติ   ฯ   ยา  ตา  ภิกฺขุนิโย  อปฺปิจฺฉา  ฯเปฯ  ตา
อุชฺฌายนฺติ   ขียนฺติ   วิปาเจนฺติ   กถํ   หิ   นาม   อยฺยา  ถุลฺลนนฺทา
ปุริสสํสฏฺฐํ   กุมารกสํสฏฺฐํ   จณฺฑึ   โสกาวสฺสํ  ๑  จณฺฑกาลึ  สิกฺขมานํ
วุฏฺฐาเปสฺสตีติ  ฯเปฯ  สจฺจํ   กิร   ภิกฺขเว   ถุลฺลนนฺทา   ภิกฺขุนี
ปุริสสํสฏฺฐํ  กุมารกสํสฏฺฐํ  จณฺฑึ   โสกาวสฺสํ   จณฺฑกาลึ   สิกฺขมานํ
วุฏฺฐาเปตีติ  ๒  ฯ  สจฺจํ  ภควาติ  ฯ  วิครหิ  พุทฺโธ  ภควา  กถํ  หิ
นาม   ภิกฺขเว   ถุลฺลนนฺทา   ภิกฺขุนี   ปุริสสํสฏฺฐํ   กุมารกสํสฏฺฐํ  จณฺฑึ
โสกาวสฺสํ  จณฺฑกาลึ  สิกฺขมานํ  วุฏฺฐาเปสฺสติ  เนตํ   ภิกฺขเว
อปฺปสนฺนานํ   วา   ปสาทาย   ฯเปฯ  เอวญฺจ  ปน  ภิกฺขเว  ภิกฺขุนิโย
อิมํ   สิกฺขาปทํ   อุทฺทิสนฺตุ   ยา  ปน  ภิกฺขุนี  ปุริสสํสฏฺฐํ  กุมารกสํสฏฺฐํ
จณฺฑึ โสกาวสฺสํ สิกฺขมานํ วุฏฺฐาเปยฺย ปาจิตฺติยนฺติ ฯ
   [๔๓๐]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ  อตฺเถ  อธิปฺเปตา  ภิกฺขุนีติ  ฯ  ปุริโส  นาม  ปตฺตวีสติวสฺโส  ฯ
กุมารโก   นาม   อปฺปตฺตวีสติวสฺโส   ฯ   สํสฏฺฐา  นาม  อนนุโลมิเกน
กายิกวาจสิเกน  สํสฏฺฐา  ฯ  จณฺฑี  นาม  โกธนา  วุจฺจติ  ฯ โสกาวสฺสํ
นาม   ปเรสํ   ทุกฺขํ   อุปฺปาเทติ  โสกํ  อาวิสติ  ฯ  สิกฺขมานา  นาม
เทฺว  วสฺสานิ  ฉสุ  ธมฺเมสุ   สิกฺขิตสิกฺขา   ฯ   วุฏฺฐาเปยฺยาติ
อุปสมฺปาเทยฺย   ฯ  วุฏฺฐาเปสฺสามีติ  คณํ  วา  อาจรินึ  วา  ปตฺตํ  วา
#๑ ม. ยุ. โสกาวาสํ ฯ ๒ ม. ยุ. วุฏฺฐาเปสีติ ฯ
