อุชฺฌายนฺติ  ขียนฺติ  วิปาเจนฺติ  กถํ  หิ  นาม ภิกฺขุนิโย ปริปุณฺณทฺวาทสวสฺสํ
คิหิคตํ  เทฺว  วสฺสานิ  ฉสุ   ธมฺเมสุ   อสิกฺขิตสิกฺขํ
วุฏฺฐาเปสฺสนฺตีติ  ฯเปฯ  สจฺจํ  กิร  ภิกฺขเว ภิกฺขุนิโย ปริปุถณฺณทฺวาทสวสฺสํ
คิหิคตํ  เทฺว  วสฺสานิ  ฉสุ   ธมฺเมสุ   อสิกฺขิตสิกฺขํ
วุฏฺฐาเปนฺตีติ  ฯ  สจฺจํ  ภควาติ  ฯ  วิครหิ  พุทฺโธ  ภควา  กถํ หิ นาม
ภิกฺขเว   ภิกฺขุนิโย   ปริปุณฺณทฺวาทสวสฺสํ   คิหิคตํ   เทฺว   วสฺสานิ  ฉสุ
ธมฺเมสุ   อสิกฺขิตสิกฺขํ   วุฏฺฐาเปนฺติ   ๑   เนตํ  ภิกฺขเว  อปฺปสนฺนานํ
วา   ปสาทาย  ฯเปฯ  วิครหิตฺวา  ธมฺมึ  กถํ  กตฺวา  ภิกฺขู  อามนฺเตสิ
อนุชานามิ   ภิกฺขเว   ปริปุณฺณทฺวาทสวสฺสาย   คิหิคตาย   เทฺว  วสฺสานิ
ฉสุ  ธมฺเมสุ  สิกฺขาสมฺมตึ  ทาตุํ  ฯ  เอวญฺจ  ปน  ภิกฺขเว  ทาตพฺพา ฯ
ตาย   ปริปุณฺณทฺวาทสวสฺสาย   คิหิคตาย   สงฺฆํ   อุปสงฺกมิตฺวา   เอกํสํ
อุตฺตราสงฺคํ   กริตฺวา   ภิกฺขุนีนํ   ปาเท   วนฺทิตฺวา  อุกฺกุฏิกํ  นิสีทิตฺวา
อญฺชลึ   ปคฺคเหตฺวา   เอวมสฺส   วจนีโย   อหํ   อยฺเย   อิตฺถนฺนามา
อิตฺถนฺนามาย  อยฺยาย   ปริปุณฺณทฺวาทสวสฺสา   คิหิคตา   สงฺฆํ   เทฺว
วสฺสานิ   ฉสุ   ธมฺเมสุ  สิกฺขาสมฺมตึ  ยาจามีติ  ฯ  ทุติยมฺปิ  ยาจิตพฺพา
ตติยมฺปิ  ยาจิตพฺพา  ฯ   พฺยตฺตาย   ภิกฺขุนิยา   ปฏิพลาย   สงฺโฆ
ญาเปตพฺโพ  สุณาตุ  เม  อยฺเย  สงฺโฆ  อยํ  อิตฺถนฺนามา  อิตฺถนฺนามาย
อยฺยาย  ปริปุณฺณทฺวาทสวสฺสา  คิหิคตา  สงฺฆํ  เทฺว  วสฺสานิ
ฉสุ   ธมฺเมสุ   สิกฺขาสมฺมตึ  ยาจติ  ฯ  ยทิ  สงฺฆสฺส  ปตฺตกลฺลํ  สงฺโฆ
อิตฺถนฺนามาย   ปริปุณฺณทฺวาทสวสฺสาย   คิหิคตาย   เทฺว   วสฺสานิ   ฉสุ
#๑ ม. ยุ. วุฏฐาเปสฺสนฺติ ฯ
