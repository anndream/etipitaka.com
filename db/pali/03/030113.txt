   				อนฺธการวคฺคสฺส ทุติยสิกฺขาปทํ
   [๑๘๘]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน   ภทฺทาย
กาปิลานิยา  อนฺเตวาสินิยา  ภิกฺขุนิยา  ๑ ญาตโก ปุริโส คามกา สาวตฺถึ
อคมาสิ   เกนจิเทว   กรณีเยน   ฯ   อถโข   สา   ภิกฺขุนี   ภควตา
ปฏิกฺขิตฺตํ  รตฺตนฺธกาเร  อปฺปทีเป  ปุริเสน  สทฺธึ  เอเกเนกา  สนฺติฏฺฐิตุํ
สลฺลปิตุนฺติ   เตเนว   ปุริเสน  สทฺธึ  ปฏิจฺฉนฺเน  โอกาเส  เอเกเนกา
สนฺติฏฺฐติปิ   สลฺลปติปิ   ฯ   ยา   ตา   ภิกฺขุนิโย   อปฺปิจฺฉา   ฯเปฯ
ตา   อุชฺฌายนฺติ   ขียนฺติ  วิปาเจนฺติ  กถํ  หิ  นาม  ภิกฺขุนี  ปฏิจฺฉนฺเน
โอกาเส   ปุริเสน   สทฺธึ   เอเกเนกา   สนฺติฏฺฐิสฺสติปิ   สลฺลปิสฺสติปีติ
ฯเปฯ   สจฺจํ   กิร   ภิกฺขเว   ภิกฺขุนี   ปฏิจฺฉนฺเน  โอกาเส  ปุริเสน
สทฺธึ  เอเกเนกา  สนฺติฏฺฐติปิ  สลฺลปติปีติ  ฯ  สจฺจํ  ภควาติ  ฯ  วิครหิ
พุทฺโธ   ภควา   กถํ   หิ  นาม  ภิกฺขเว  ภิกฺขุนี  ปฏิจฺฉนฺเน  โอกาเส
ปุริเสน   สทฺธึ   เอเกเนกา  สนฺติฏฺฐิสฺสติปิ  สลฺลปิสฺสติปิ  เนตํ  ภิกฺขเว
อปฺปสนฺนานํ   วา   ปสาทาย   ฯเปฯ  เอวญฺจ  ปน  ภิกฺขเว  ภิกฺขุนิโย
อิมํ   สิกฺขาปทํ   อุทฺทิสนฺตุ   ยา   ปน   ภิกฺขุนี   ปฏิจฺฉนฺเน  โอกาเส
ปุริเสน  สทฺธึ  เอเกเนกา   สนฺติฏฺเฐยฺย   วา   สลฺลเปยฺย   วา
ปาจิตฺติยนฺติ ฯ
   [๑๘๙]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
#๑ ม. ยุ. อนฺเตวาสิภิกฺขุนิยา ฯ
