ภิกฺขุนี  ภิกฺขาจริยํ  อชฺฌุปคตาติ  ภิกฺขุนี  ภินฺนปฏธราติ   ภิกฺขุนี
สมญฺญาย  ภิกฺขุนี  ปฏิญฺญาย  ภิกฺขุนี  เอหิ  ภิกฺขุนีติ   ภิกฺขุนี
ตีหิ   สรณคมเนหิ   อุปสมฺปนฺนาติ  ภิกฺขุนี  ภทฺราติ  ภิกฺขุนี  ๑  สาราติ
ภิกฺขุนี   ๒   เสกฺขาติ  ภิกฺขุนี  ๓  อเสกฺขาติ  ภิกฺขุนี  ๔  สมคฺเคน
อุภโตสงฺเฆน  ญตฺติจตุตฺเถน  กมฺเมน  อกุปฺเปน  ฐานารเหน อุปสมฺปนฺนาติ
ภิกฺขุนี  ตตฺร  ๕  ยายํ  ภิกฺขุนี  สมคฺเคน  อุภโตสงฺเฆน
ญตฺติจตุตฺเถน  กมฺเมน  อกุปฺเปน   ฐานารเหน   อุปสมฺปนฺนา   อยํ
อิมสฺมึ   อตฺเถ   อธิปฺเปตา   ภิกฺขุนีติ   ฯ   อวสฺสุตา  นาม  สารตฺตา
อเปกฺขวตี  ๖  ปฏิพทฺธจิตฺตา  ฯ  อวสฺสุโต  นาม  สารตฺโต  อเปกฺขวา
ปฏิพทฺธจิตฺโต  ฯ  ปุริสปุคฺคโล  นาม  มนุสฺสปุริโส  น  ยกฺโข  น  เปโต
น  ติรจฺฉานคโต  วิญฺญู  ปฏิพโล  กายสํสคฺคํ   สมาปชฺชิตุํ   ฯ
อธกฺขกนฺติ  เหฏฺฐกฺขกํ  ฯ   อุพฺภชานุมณฺฑลนฺติ   อุปริชานุมณฺฑลํ   ฯ
อามสนํ   นาม   อามฏฺฐมตฺตํ   ฯ   ปรามสนํ   นาม   อิโต  จิโต  จ
สญฺโจปนํ   ฯ   คหณํ   นาม   คหิตมตฺตํ  ฯ  ฉุปนํ  นาม  ผุฏฺฐมตฺตํ  ฯ
ปฏิปีฬนํ   วา   สาทิเยยฺยาติ   องฺคํ   คเหตฺวา   นิปีฬนํ   สาทิยติ  ฯ
อยมฺปีติ   ปุริมาโย  อุปาทาย  วุจฺจติ  ฯ  ปาราชิกา  โหตีติ  เสยฺยถาปิ
นาม   ปุริโส  สีสจฺฉินฺโน  อภพฺโพ  เตน  สรีรพนฺธเนน  ชีวิตุํ  เอวเมว
ภิกฺขุนี   อวสฺสุตา   อวสฺสุตสฺส   ปุริสปุคฺคลสฺส   อธกฺขกํ  อุพฺภชานุ-
#๑ ม. ยุ. ภทฺรา ภิกฺขุนี ฯ  ๒ ม. ยุ. สารา ภิกฺขุนี ฯ  ๓ เสขา ภิกฺขุนี ฯ
#๔ อเสขา ภิกฺขุนี ฯ  ๕ ม. ตตฺรายํ ฯ  ๖ ม. ยุ. อเปกฺขวา ฯ
