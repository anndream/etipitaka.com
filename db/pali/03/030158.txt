มายฺเย  สํสฏฺฐา   วิหริ   คหปตินาปิ   คหปติปุตฺเตนปิ   วิวิจฺจาหยฺเย
วิเวกญฺเญว  ภคินิยา  สงฺโฆ   วณฺเณตีติ   ฯ   ทุติยมฺปิ   วตฺตพฺพา
ตติยมฺปิ   วตฺตพฺพา   ฯ   สเจ   ปฏินิสฺสชฺชติ  อิจฺเจตํ  กุสลํ  โน  เจ
ปฏินิสฺสชฺชติ อาปตฺติ ทุกฺกฏสฺส ฯ
   [๒๗๙]   สา   ภิกฺขุนี  สมนุภาสิตพฺพา  ฯ  เอวญฺจ  ปน  ภิกฺขเว
สมนุภาสิตพฺพา   ฯ   พฺยตฺตาย  ภิกฺขุนิยา  ปฏิพลาย  สงฺโฆ  ญาเปตพฺโพ
สุณาตุ   เม   อยฺเย  สงฺโฆ  อยํ  อิตฺถนฺนามา  ภิกฺขุนี  สํสฏฺฐา  วิหรติ
คหปตินาปิ   คหปติปุตฺเตนปิ   ฯ  สา  ตํ  วตฺถุํ  นปฺปฏินิสฺสชฺชติ  ฯ  ยทิ
สงฺฆสฺส   ปตฺตกลฺลํ   สงฺโฆ   อิตฺถนฺนามํ   ภิกฺขุนึ   สมนุภาเสยฺย  ตสฺส
วตฺถุสฺส  ปฏินิสฺสคฺคาย  ฯ  เอสา  ญตฺติ  ฯ  สุณาตุ  เม  อยฺเย  สงฺโฆ
อยํ  อิตฺถนฺนามา  ภิกฺขุนี  สํสฏฺฐา  วิหรติ  คหปตินาปิ  คหปติปุตฺเตนปิ  ฯ
สา  ตํ  วตฺถุํ   นปฺปฏินิสฺสชฺชติ   ฯ   สงฺโฆ   อิตฺถนฺนามํ   ภิกฺขุนึ
สมนุภาสติ   ตสฺส   วตฺถุสฺส   ปฏินิสฺสคฺคาย   ฯ  ยสฺสา  อยฺยาย  ขมติ
อิตฺถนฺนามาย   ภิกฺขุนิยา   สมนุภาสนา   ตสฺส   วตฺถุสฺส   ปฏินิสฺสคฺคาย
สา  ตุณฺหสฺส  ยสฺสา  นกฺขมติ  สา   ภาเสยฺย   ฯ   ทุติยมฺปิ
เอตมตฺถํ   วทามิ  ฯเปฯ  ตติยมฺปิ  เอตมตฺถํ  วทามิ  ฯเปฯ  สมนุภฏฺฐา
สงฺเฆน   อิตฺถนฺนามา   ภิกฺขุนี   ตสฺส  วตฺถุสฺส  ปฏินิสฺสคฺคาย  ฯ  ขมติ
สงฺฆสฺส ตสฺมา ตุณฺหี ฯ เอวเมตํ ธารยามีติ ฯ
   [๒๘๐]  ญตฺติยา  ทุกฺกฏํ  ทฺวีหิ  กมฺมวาจาหิ  ทุกฺกฏา
กมฺมวาจาปริโยสาเน อาปตฺติ ปาจิตฺติยสฺส ฯ
