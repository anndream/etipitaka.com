อภิกฺขณํ   คจฺฉติ   กตากตํ   ชานิตุํ   ฯ   เต   อภิณฺหํ  ทสฺสเนน  ๑
ปฏิพทฺธจิตฺตา   อเหสุํ   ฯ   อถโข   สาโฬฺห   มิคารนตฺตา  สุนฺทรีนนฺทํ
ภิกฺขุนึ   ทูเสตุํ   โอกาสํ   อลภมาโน  เอตเทว  อตฺถาย  ภิกฺขุนีสงฺฆสฺส
ภตฺตํ   อกาสิ   ฯ   อถโข   สาโฬฺห   มิคารนตฺตา   ภตฺตคฺเค  อาสนํ
ปญฺญาเปนฺโต   เอตฺตกา   ภิกฺขุนิโย   อยฺยาย   สุนฺทรีนนฺทาย
วุฑฺฒตราติ  เอกมนฺตํ  อาสนํ  ปญฺญาเปสิ  เอตฺตกา  นวกตราติ  เอกมนฺตํ
อาสนํ  ปญฺญาเปสิ  ปฏิจฺฉนฺเน   โอกาเส   นิกุฑฺเฑ   สุนฺทรีนนฺทาย
ภิกฺขุนิยา  อาสนํ   ปญฺญาเปสิ   ยถา   เถรา   ภิกฺขุนิโย   ชาเนยฺยย
นวกานํ   ภิกฺขุนีนํ   สนฺติเก   นิสินฺนาติ   นวกาปิ   ภิกฺขุนิโย  ชาเนยฺยย
เถรานํ   ภิกฺขุนีนํ   สนฺติเก  นิสินฺนาติ  ฯ  อถโข  สาโฬฺห  มิคารนตฺตา
ภิกฺขุนีสงฺฆสฺส   กาลํ   อาโรจาเปสิ  กาโล  อยฺเย  นิฏฺฐิตํ
ภตฺตนฺติ   ฯ   สุนฺทรีนนฺทา   ภิกฺขุนี  สลฺลกฺเขตฺวา  น  พหุกโต  สาโฬฺห
มิคารนตฺตา  ภิกฺขุนีสงฺฆสฺส  ภตฺตํ   อกาสิ   มํ   โส   ทูเสตุกาโม
สจาหํ   คมิสฺสามิ   วิสฺสโร   เม   ภวิสฺสตีติ  อนฺเตวาสินึ  ภิกฺขุนึ  ๒
อาณาเปสิ  คจฺฉ  เม   ปิณฺฑปาตํ   นีหร   โย   จ   มํ   ปุจฺฉติ
คิลานาติ  ปฏิเวเทหีติ  ฯ  เอวํ  อยฺเยติ  โข  สา  ภิกฺขุนี สุนฺทรีนนฺทาย
ภิกฺขุนิยา  ปจฺจสฺโสสิ  ฯ  เตน  โข  ปน  สมเยน  สาโฬฺห  มิคารนตฺตา
พหิทฺวารโกฏฺฐเก   ฐิโต   โหติ   สุนฺทรีนนฺทํ   ภิกฺขุนึ  ปริปุจฺฉนฺโต  ๓
กหํ   อยฺเย  อยฺยา  สุนฺทรีนนฺทา  กหํ  อยฺเย  อยฺยา  สุนฺทรีนนฺทาติ  ฯ
#๑ ม. อภิณฺหทสฺสเนน ฯ  ๒ ยุ. อนฺเตวาสิภิกฺขุนึ ฯ ม. อนฺเตวาสึ ภิกฺขุนึ ฯ
#๓ ม. ยุ. ปฏิปุจฺฉนฺโต ฯ
