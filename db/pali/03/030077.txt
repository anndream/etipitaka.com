เจตาเปตฺวา   อญฺญํ   เจตาเปสฺสติ   เนตํ   ภิกฺขเว  อปฺปสนฺนานํ  วา
ปสาทาย  ฯเปฯ  เอวญฺจ  ปน  ภิกฺขเว  ภิกฺขุนิโย อิมํ สิกฺขาปทํ อุทฺทิสนฺตุ
ยา   ปน   ภิกฺขุนี   อญฺญํ   เจตาเปตฺวา  อญฺญํ  เจตาเปยฺย  นิสฺสคฺคิยํ
ปาจิตฺติยนฺติ ฯ
   [๑๑๕]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา  ภิกฺขุนีติ  ฯ  อญฺญํ  เจตาเปตฺวาติ  ยงฺกิญฺจิ
เจตาเปตฺวา   ฯ  อญฺญํ  เจตาเปยฺยาติ  ตํ  ฐเปตฺวา  อญฺญํ  เจตาเปติ
ปโยเค   ทุกฺกฏํ   ปฏิลาเภน   นิสฺสคฺคิยํ   โหติ   นิสฺสชฺชิตพฺพํ  สงฺฆสฺส
วา   คณสฺส   วา   เอกภิกฺขุนิยา   วา   ฯ   เอวญฺจ   ปน  ภิกฺขเว
นิสฺสชฺชิตพฺพํ  ฯเปฯ  อิทํ  เม  อยฺเย  อญฺญํ  เจตาเปตฺวา อญฺญํ เจตาปิตํ
นิสฺสคฺคิยํ   อิมาหํ   สงฺฆสฺส   นิสฺสชฺชามีติ   ฯเปฯ   ทเทยฺยาติ  ฯเปฯ
ทเทยฺยุนฺติ ฯเปฯ อยฺยาย ทมฺมีติ ฯ
   [๑๑๖]  อญฺเญ  อญฺญสญฺญา  อญฺญํ   เจตาเปติ   นิสฺสคฺคิยํ
ปาจิตฺติยํ  ฯ  อญฺเญ  เวมติกา  อญฺญํ   เจตาเปติ   นิสฺสคฺคิยํ
ปาจิตฺติยํ  ฯ  อญฺเญ   อนญฺญสญฺญา   อญฺญํ   เจตาเปติ   นิสฺสคฺคิยํ
ปาจิตฺติยํ   ฯ  อนญฺเญ  อญฺญสญฺญา  ๑  อาปตฺติ  ทุกฺกฏสฺส  ฯ  อนญฺเญ
เวมติกา ๒ อาปตฺติ ทุกฺกฏสฺส ฯ อนญฺเญ อนญฺญสญฺญา อนาปตฺติ ฯ
   [๑๑๗]   อนาปตฺติ   ตญฺเจว   เจตาเปติ   อญฺญญฺจ   เจตาเปติ
อานิสํสํ ทสฺเสตฺวา เจตาเปติ อุมฺมตฺติกาย อาทิกมฺมิกายาติ ฯ
  					__________
#๑-๒ ม. อนญฺญํ เจตาเปตีติ ปททฺวยํ ทิสฺสติ ฯ
