นหายิตฺวา  ภิกฺขุนูปสฺสยํ   นิสฺสาย   ราชกุลํ   คจฺฉติ   ฯ   อญฺญตรา
ภิกฺขุนี   กฏาเห  วจฺจํ  กตฺวา  ติโรกุฑฺเฑ  ฉฑฺเฑนฺตี  ตสฺส  พฺราหฺมณสฺส
มตฺถเก   อาสุมฺภิ  ฯ  อถโข  โส  พฺราหฺมโณ  อุชฺฌายติ
ขียติ   วิปาเจติ   อสฺสมณิโย   อิมา  มุณฺฑา  พนฺธกินิโย  กถํ  หิ  นาม
คูถกฏาหํ  มตฺถเก  อาสุมฺภิสฺสนฺติ   อิมาสํ   อุปสฺสยํ   ฌาเปสฺสามีติ
อุมฺมุกํ  คเหตฺวา  อุปสฺสยํ  ปวิสติ  ฯ  อญฺญตโร   อุปาสโก
อุปสฺสยา   นิกฺขมนฺโต   อทฺทส   ตํ   พฺราหฺมณํ   อุมฺมุกํ  ๑  คเหตฺวา
อุปสฺสยํ  ปวิสนฺตํ  ทิสฺวาน  ตํ  พฺราหฺมณํ  เอตทโวจ   กิสฺส
ตฺวํ   โภ   อุมฺมุกํ   คเหตฺวา   อุปสฺสยํ  ปวิสสีติ  ฯ  อิมา  โภมํ  ๒
มุณฺฑา   พนฺธกินิโย   คูถกฏาหํ   มตฺถเก   อาสุมฺภึสุ   อิมาสํ   อุปสฺสยํ
ฌาเปสฺสามีติ   ฯ   คจฺฉ   โภ   [๓]  มงฺคลํ  เอตํ  สหสฺสํ  ลจฺฉสิ
ตญฺจ  ภฏปถนฺติ  ฯ   อถโข   โส   พฺราหฺมโณ   สีสํ   นหายิตฺวา
ราชกุลํ   คนฺตฺวา   สหสฺสํ   อลตฺถ   ตญฺจ   ภฏปถํ   ฯ   อถโข  โส
อุปาสโก  อุปสฺสยํ  ปวิสิตฺวา  ภิกฺขุนีนํ   เอตมตฺถํ   อาโรเจตฺวา
ปริภาสิ   ฯ   ยา   ตา   ภิกฺขุนิโย  อปฺปิจฺฉา  ฯเปฯ  ตา  อุชฺฌายนฺติ
ขียนฺติ   วิปาเจนฺติ   กถํ   หิ   นาม   ภิกฺขุนิโย   อุจฺจารํ  ติโรกุฑฺเฑ
ฉฑฺเฑสฺสนฺตีติ  ฯเปฯ  สจฺจํ  กิร   ภิกฺขเว   ภิกฺขุนิโย   อุจฺจารํ
ติโรกุฑฺเฑ   ฉฑฺเฑนฺตีติ   ฯ   สจฺจํ  ภควาติ  ฯ  วิครหิ  พุทฺโธ  ภควา
กถํ   หิ   นาม   ภิกฺขเว   ภิกฺขุนิโย  อุจฺจารํ  ติโรกุฑฺเฑ  ฉฑฺเฑสฺสนฺติ
เนตํ   ภิกฺขเว   อปฺปสนฺนานํ   วา   ปสาทาย   ฯเปฯ   เอวญฺจ  ปน
#๑ ม. อุมฺมุกฺกํ ฯ ๒ ม. ยุ. อิมา มํ โภ ฯ ๓ ม. ยุ. เอตฺถนฺตเร พฺราหฺมณอิติ
#ทิสฺสติ ฯ
