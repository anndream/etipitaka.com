สามิโก   คเณฺหยฺยาติ   ฯเปฯ   สจฺจํ  กิร  ภิกฺขเว  ถุลฺลนนฺทา  ภิกฺขุนี
สหชีวินึ  วุฏฺฐาเปตฺวา  เนว  วูปกาเสติ  ๑ น วูปกาสาเปติ ๒ สามิโก
อคฺคเหสีติ   ฯ   สจฺจํ   ภควาติ   ฯ   วิครหิ  พุทฺโธ  ภควา  กถํ  หิ
นาม  ภิกฺขเว   ถุลฺลนนฺทา   ภิกฺขุนี   สหชีวินึ   วุฏฺฐาเปตฺวา   เนว
วูปกาเสสฺสติ  น  วูปกาสาเปสฺสติ  สามิโก  อคฺคเหสิ  เนตํ
ภิกฺขเว   อปฺปสนฺนานํ   วา   ปสาทาย   ฯเปฯ  เอวญฺจ  ปน  ภิกฺขเว
ภิกฺขุนิโย  อิมํ   สิกฺขาปทํ   อุทฺทิสนฺตุ   ยา   ปน   ภิกฺขุนี   สหชีวินึ
วุฏฺฐาเปตฺวา  เนว  วูปกาเสยฺย  น   วูปกาสาเปยฺย   อนฺตมโส
ฉปฺปญฺจโยชนานิปิ ปาจิตฺติยนฺติ ฯ
   [๓๙๙]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ   ฯ  สหชีวินี  นาม  สทฺธิวิหารินี
วุจฺจติ   ฯ   วุฏฺฐาเปตฺวาติ   อุปสมฺปาเทตฺวา  ฯ  เนว  วูปกาเสยฺยาติ
น  สยํ  วูปกาเสยฺย  ฯ  น  วูปกาสาเปยฺยาติ  น  อญฺญํ  อาณาเปยฺย ฯ
เนว  วูปกาเสสฺสามิ  น  วูปกาสาเปสฺสามิ  อนฺตมโส  ฉปฺปญฺจโยชนานิปีติ
ธุรํ นิกฺขิตฺตมตฺเต อาปตฺติ ปาจิตฺติยสฺส ฯ
   [๔๐๐]   อนาปตฺติ   สติ  อนฺตราเย  ปริเยสิตฺวา  ทุติยิกํ  ภิกฺขุนึ
น ลภติ อาปทาสุ อุมฺมตฺติกาย อาทิกมฺมิกายาติ ฯ
   คพฺภินีวคฺโค สตฺตโม ฯ
   ________
#๑ ม. ยุ. เนว วูปกาเสสิ ฯ ๒ ม. ยุ. น วูปกาสาเปสิ ฯ
