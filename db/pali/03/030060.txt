   [๘๖]   ยา   ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา  ภิกฺขุนีติ  ฯ  เอวํ  วเทยฺยาติ  สํสฏฺฐา  ว
อยฺเย   ตุเมฺห   วิหรถ   มา   ตุเมฺห   นานา  วิหริตฺถ  สนฺติ  สงฺเฆ
อญฺญาปิ   ภิกฺขุนิโย   เอวาจารา  เอวํสทฺทา  เอวํสิโลกา  ภิกฺขุนีสงฺฆสฺส
วิเหสิกา  อญฺญมญฺญิสฺสา   วชฺชปฏิจฺฉาทิกา   ตา   สงฺโฆ   น   กิญฺจิ
อาห  ตุเมฺหเยว   สงฺโฆ   อุญฺญายาติ   อวญฺญาย   ฯ   ปริภเวนาติ
ปริภพฺยตา  ๑  ฯ  อกฺขนฺติยาติ  โกเปน  ฯ  เวภสฺสาติ  วิภสฺสีกตา  ฯ
ทุพฺพลฺยาติ   อปกฺขตา   ฯ   เอวมาห   ภคินิโย  โข  สํสฏฺฐา  วิหรนฺติ
ปาปาจารา   ปาปสทฺทา  ปาปสิโลกา  ภิกฺขุนีสงฺฆสฺส  วิเหสิกา
อญฺญมญฺญิสฺสา  วชฺชปฏิจฺฉาทิกา  วิวิจฺจถยฺเย  วิเวกญฺเญว   ภคินีนํ
สงฺโฆ   วณฺเณตีติ   ฯ   สา  ภิกฺขุนีติ  ยา  สา  เอวํวาทินี  ภิกฺขุนี  ฯ
ภิกฺขุนีหีติ   อญฺญาหิ   ภิกฺขุนีหิ   ฯ   ยา   ปสฺสนฺติ   ยา  สุณนฺติ  ตาหิ
วตฺตพฺพา   มายฺเย   เอวํ   อวจ   สํสฏฺฐา  ว  อยฺเย  ตุเมฺห  วิหรถ
มา  ตุเมฺห  นานา   วิหริตฺถ   ฯเปฯ   วิวิจฺจถยฺเย   วิเวกญฺเญว
ภคินีนํ   สงฺโฆ  วณฺเณตีติ  ฯ  ทุติยมฺปิ  วตฺตพฺพา  ตติยมฺปิ  วตฺตพฺพา  ฯ
สเจ   ปฏินิสฺสชฺชติ   อิจฺเจตํ   กุสลํ   โน   เจ  ปฏินิสฺสชฺชติ  อาปตฺติ
ทุกฺกฏสฺส  ฯ   สุตฺวา   น   วทนฺติ   อาปตฺติ   ทุกฺกฏสฺส   ฯ   สา
ภิกฺขุนี  สงฺฆมชฺฌํปิ   อากฑฺฒิตฺวา   วตฺตพฺพา   มายฺเย   เอวํ   อวจ
สํสฏฺฐา   ว   อยฺเย   ตุเมฺห   วิหรถ   มา   ตุเมฺห  นานา  วิหริตฺถ
ฯเปฯ  วิวิจฺจถยฺเย  วิเวกญฺเญว   ภคินีนํ   สงฺโฆ   วณฺเณตีติ   ฯ
#๑ ม. ยุ. ปาริภพฺยตา ฯ
