คาเม   คามนฺตเร   คามนฺตเร   อาปตฺติ   ปาจิตฺติยสฺส   ฯ  อคามเก
อรญฺเญ อฑฺฒโยชเน อฑฺฒโยชเน อาปตฺติ ปาจิตฺติยสฺส ฯ
   [๒๙๑]   อนาปตฺติ   สตฺตาหกรณีเยน   คจฺฉติ  เกนจิ  อุพฺพาฬฺหา
คจฺฉติ อาปทาสุ อุมฺมตฺติกาย อาทิกมฺมิกายาติ ฯ
  _______
  ตุวฏฺฏวคฺคสฺส ทสมสิกฺขาปทํ
   [๒๙๒]  เตน  สมเยน  พุทฺโธ  ภควา  ราชคเห  วิหรติ เวฬุวเน
กลนฺทกนิวาเป  ฯ  เตน  โข  ปน  สมเยน  ภิกฺขุนิโย  ตตฺเถว ราชคเห
วสฺสํ   วสนฺติ   ตตฺถ   เหมนฺตํ   ตตฺถ   คิมฺหํ  ฯ  มนุสฺสา  อุชฺฌายนฺติ
ขียนฺติ   วิปาเจนฺติ  อาหุนฺทริกา  ภิกฺขุนีนํ  ทิสา  อนฺธการา
น   อิมาสํ   ทิสา   ปกฺขายนฺตีติ   ฯ   อสฺโสสุํ   โข  ภิกฺขุนิโย  เตสํ
มนุสฺสานํ   อุชฺฌายนฺตานํ   ขียนฺตานํ   วิปาเจนฺตานํ   ฯ   อถโข   ตา
ภิกฺขุนิโย   ภิกฺขูนํ   เอตมตฺถํ   อาโรเจสุํ  ฯ  ภิกฺขู  ภควโต  เอตมตฺถํ
อาโรเจสุํ   ฯ   อถโข   ภควา   เอตสฺมึ   นิทาเน  เอตสฺมึ  ปกรเณ
ธมฺมึ  กถํ   กตฺวา   ภิกฺขู   อามนฺเตสิ   เตนหิ   ภิกฺขเว   ภิกฺขุนีนํ
สิกฺขาปทํ  ปญฺญาเปสฺสามิ  ทส  อตฺถวเส   ปฏิจฺจ   สงฺฆสุฏฺฐุตาย
ฯเปฯ   สทฺธมฺมฏฺฐิติยา   วินยานุคฺคหาย   ฯ   เอวญฺจ   ปน   ภิกฺขเว
ภิกฺขุนิโย   อิมํ   สิกฺขาปทํ   อุทฺทิสนฺตุ   ยา  ปน  ภิกฺขุนี  วสฺสํ  วุตฺถา
จาริกํ น ปกฺกเมยฺย อนฺตมโส ฉปฺปญฺจโยชนานิปิ ปาจิตฺติยนฺติ ฯ
   [๒๙๓]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
