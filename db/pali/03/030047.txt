ปจฺจาจิกฺขามิ  กินฺนุมา  ว  สมณิโย   ยา   สมณิโย   สกฺยธีตโร
สนฺตญฺญาปิ  สมณิโย  ลชฺชินิโย   กุกฺกุจฺจิกา   สิกฺขากามา   ตาสาหํ
สนฺติเก  พฺรหฺมจริยํ  จริสฺสามีติ  ฯ  อภิรมยฺเย  สฺวากฺขาโต
ธมฺโม  จร  พฺรหฺมจริยํ  สมฺมา  ทุกฺขสฺส   อนฺตกิริยายาติ   ฯ
ทุติยมฺปิ  วตฺตพฺพา  ตติยมฺปิ  วตฺตพฺพา   ฯ   สเจ   ปฏินิสฺสชฺชติ
อิจฺเจตํ กุสลํ โน เจ ปฏินิสฺสชฺชติ อาปตฺติ ทุกฺกฏสฺส ฯ
   [๖๔]   สา   ภิกฺขุนี   สมนุภาสิตพฺพา  ฯ  เอวญฺจ  ปน  ภิกฺขเว
สมนุภาสิตพฺพา   ฯ   พฺยตฺตาย  ภิกฺขุนิยา  ปฏิพลาย  สงฺโฆ
ญาเปตพฺโพ   สุณาตุ   เม   อยฺเย   สงฺโฆ   อยํ  อิตฺถนฺนามา  ภิกฺขุนี
กุปิตา  อนตฺตมนา  เอวํ  วเทติ  พุทฺธํ   ปจฺจาจิกฺขามิ   ธมฺมํ
ปจฺจาจิกฺขามิ  สงฺฆํ  ปจฺจาจิกฺขามิ   สิกฺขํ   ปจฺจาจิกฺขามิ
กินฺนุมา  ว  สมณิโย  ยา  สมณิโย  สกฺยธีตโร   สนฺตญฺญาปิ
สมณิโย  ลชฺชินิโย  กุกฺกุจฺจิกา  สิกฺขากามา  ตาสาหํ   สนฺติเก
พฺรหฺมจริยํ   จริสฺสามีติ   ฯ   สา   ตํ   วตฺถุํ  นปฺปฏินิสฺสชฺชติ  ฯ  ยทิ
สงฺฆสฺส   ปตฺตกลฺลํ   สงฺโฆ   อิตฺถนฺนามํ   ภิกฺขุนึ   สมนุภาเสยฺย  ตสฺส
วตฺถุสฺส   ปฏินิสฺสคฺคาย   ฯ   เอสา   ญตฺติ   ฯ   สุณาตุ  เม  อยฺเย
สงฺโฆ   อยํ   อิตฺถนฺนามา   ภิกฺขุนี   กุปิตา   อนตฺตมนา  เอวํ  วเทติ
พุทฺธํ  ปจฺจาจิกฺขามิ  ธมฺมํ  ปจฺจาจิกฺขามิ  สงฺฆํ   ปจฺจาจิกฺขามิ
สิกฺขํ   ปจฺจาจิกฺขามิ  กินฺนุมา  ว  สมณิโย  ยา  สมณิโย
สกฺยธีตโร   สนฺตญฺญาปิ   สมณิโย   ลชฺชินิโย   กุกฺกุจฺจิกา   สิกฺขากามา
