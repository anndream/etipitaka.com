เอวญฺจิทํ ภควตา ภิกฺขุนีนํ สิกฺขาปทํ ปญฺญตฺตํ โหติ ฯ
   [๓๓๐]  เตน  โข ปน สมเยน เต ภิกฺขู ตมฺหา อาวาสา ปกฺกมิตฺวา
ปุนเทว   ตํ   อาวาสํ   ปจฺจาคจฺฉึสุ   ฯ  ภิกฺขุนิโย  อยฺยา  ปกฺกนฺตาติ
อนาปุจฺฉา   อารามํ   ปวิสึสุ   ฯ   ตาสํ   กุกฺกุจฺจํ   อโหสิ   ภควตา
สิกฺขาปทํ  ปญฺญตฺตํ  น  สนฺตํ  ภิกฺขุํ  อนาปุจฺฉา  อาราโม
ปวิสิตพฺโพติ   มยํ   จ   สนฺตํ   ภิกฺขุํ   อนาปุจฺฉา   อารามํ  ปวิสิมฺหา
กจฺจิ   นุ   โข   มยํ   ปาจิตฺติยํ   อาปตฺตึ   อาปนฺนาติ   ฯ  ภควโต
เอตมตฺถํ   อาโรเจสุํ  ฯ  [๑]   เอวญฺจ  ปน  ภิกฺขเว  ภิกฺขุนิโย  อิมํ
สิกฺขาปทํ  อุทฺทิสนฺตุ   ยา   ปน   ภิกฺขุนี   ชานํ   สภิกฺขุกํ   อารามํ
อนาปุจฺฉา ปวิเสยฺย ปาจิตฺติยนฺติ ฯ
   [๓๓๑]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ  อตฺเถ  อธิปฺเปตา  ภิกฺขุนีติ  ฯ  ชานํ  นาม  สามํ  วา  ชานาติ
อญฺเญ   วา   ตสฺสา  อาโรเจนฺติ  เต  วา  อาโรเจนฺติ  ฯ  สภิกฺขุโก
นาม   อาราโม   ยตฺถ   ภิกฺขู   รุกฺขมูเลปิ   วสนฺติ   ฯ   อนาปุจฺฉา
อารามํ  ปวิเสยฺยาติ  ภิกฺขุํ  วา  สามเณรํ  วา  อารามิกํ วา อนาปุจฺฉา
ปริกฺขิตฺตสฺส   อารามสฺส   ปริกฺเขปํ   อติกฺกมนฺติยา   อาปตฺติ
ปาจิตฺติยสฺส  ฯ   อปริกฺขิตฺตสฺส   อารามสฺส   อุปจารํ   โอกฺกมนฺติยา
อาปตฺติ ปาจิตฺติยสฺส ฯ
   [๓๓๒]  สภิกฺขุเก  สภิกฺขุกสญฺญา  สนฺตํ  ภิกฺขุํ  อนาปุจฺฉา  อารามํ
ปวิสติ   อาปตฺติ   ปาจิตฺติยสฺส   ฯ   สภิกฺขุเก   เวมติกา  สนฺตํ  ภิกฺขุํ
#๑ ม. เอตฺถนฺตเร อถโข ภควา เอตสฺมึ นิทาเน เอตสฺมึ ปกรเณ ธมฺมึ กถํ กตฺวา
#กตฺวา ภิกฺขู อามนฺเตสิ อิติ ทิสฺสติ ฯ
