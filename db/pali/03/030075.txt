สงฺฆสฺส  วา  คณสฺส  วา  เอกภิกฺขุนิยา  วา  ฯ  เอวญฺจ  ปน  ภิกฺขเว
นิสฺสชฺชิตพฺพํ   ฯเปฯ   อิทํ   เม   อยฺเย   อญฺญํ   วิญฺญาเปตฺวา  อญฺญํ
วิญฺญาปิตํ   นิสฺสคฺคิยํ   อิมาหํ   สงฺฆสฺส  นิสฺสชฺชามีติ  ฯเปฯ  ทเทยฺยาติ
ฯเปฯ ทเทยฺยุนฺติ ฯเปฯ อยฺยาย ทมฺมีติ ฯ
   [๑๑๒]  อญฺเญ  อญฺญสญฺญา  อญฺญํ   วิญฺญาเปติ   นิสฺสคฺคิยํ
ปาจิตฺติยํ  ฯ  อญฺเญ  เวมติกา  อญฺญํ   วิญฺญาเปติ   นิสฺสคฺคิยํ
ปาจิตฺติยํ  ฯ  อญฺเญ   อนญฺญสญฺญา   อญฺญํ   วิญฺญาเปติ   นิสฺสคฺคิยํ
ปาจิตฺติยํ  ฯ  อนญฺเญ  อญฺญสญฺญา  [๑]   อาปตฺติ  ทุกฺกฏสฺส  ฯ อนญฺเญ
เวมติกา  [๒]   อาปตฺติ   ทุกฺกฏสฺส   ฯ   อนญฺเญ   อนญฺญสญฺญา
อนาปตฺติ ฯ
   [๑๑๓]   อนาปตฺติ   ตญฺเจว   วิญฺญาเปติ   อญฺญญฺจ   วิญฺญาเปติ
อานิสํสํ ทสฺเสตฺวา วิญฺญาเปติ อุมฺมตฺติกาย อาทิกมฺมิกายาติ ฯ
			  ______________________
			  ปตฺตวคฺคสฺส ปญฺจมสิกฺขาปทํ
   [๑๑๔]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน  สมเยน  ถุลฺลนนฺทา
ภิกฺขุนี  คิลานา  โหติ  ฯ  อถโข  อญฺญตโร  อุปาสโก  เยน  ถุลฺลนนฺทา
ภิกฺขุนี  เตนุปสงฺกมิ  อุปสงฺกมิตฺวา  ถุลฺลนนฺทํ  ภิกฺขุนึ
เอตทโวจ  กจฺจิ  อยฺเย  ขมนียํ  กจฺจิ  ยาปนียนฺติ  ฯ  น  เม  อาวุโส
ขมนียํ  น  ยาปนียนฺติ   ฯ   อมุกสฺส   อยฺเย   อาปณิกสฺส   ฆเร
#๑-๒ ม. ยุ. เอตฺถนฺตเร อนญฺญํ วิญฺญาเปตีติ ปาฐทฺวยํ ทิสฺสติ ฯ
