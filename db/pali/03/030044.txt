นปฺปฏิคฺคณฺหาตีติ  อุยฺโยเชติ   กุลานุทฺทยตาย   นปฺปฏิคฺคณฺหาตีติ
อุยฺโยเชติ อุมฺมตฺติกาย อาทิกมฺมิกายาติ ฯ
			   ______________
			   สตฺตมสงฺฆาทิเสสํ
   [๖๑]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  จณฺฑกาลี
ภิกฺขุนี  ภิกฺขุนีหิ  สทฺธึ  ภณฺฑิตฺวา  กุปิตา  อนตฺตมนา  เอวํ  วเทติ  พุทฺธํ
ปจฺจาจิกฺขามิ  ธมฺมํ  ปจฺจาจิกฺขามิ  สงฺฆํ  ปจฺจาจิกฺขามิ   สิกฺขํ
ปจฺจาจิกฺขามิ  กินฺนุมา  ว  สมณิโย   ยา   สมณิโย   สกฺยธีตโร
สนฺตญฺญาปิ  สมณิโย  ลชฺชินิโย   กุกฺกุจฺจิกา   สิกฺขากามา   ตาสาหํ
สนฺติเก   พฺรหฺมจริยํ   จริสฺสามีติ   ฯ   ยา   ตา  ภิกฺขุนิโย  อปฺปิจฺฉา
ฯเปฯ   ตา   อุชฺฌายนฺติ   ขียนฺติ   วิปาเจนฺติ   กถํ  หิ  นาม  อยฺยา
จณฺฑกาลี  กุปิตา   อนตฺตมนา   เอวํ   วกฺขติ   พุทฺธํ   ปจฺจาจิกฺขามิ
ฯเปฯ   สิกฺขํ   ปจฺจาจิกฺขามิ   กินฺนุมา   ว   สมณิโย   ยา   สมณิโย
สกฺยธีตโร  สนฺตญฺญาปิ  สมณิโย  ลชฺชินิโย   กุกฺกุจฺจิกา
สิกฺขากามา   ตาสาหํ   สนฺติเก   พฺรหฺมจริยํ   จริสฺสามีติ   ฯ   ฯเปฯ
สจฺจํ   กิร   ภิกฺขเว   จณฺฑกาลี   ภิกฺขุนี   กุปิตา   อนตฺตมนา   เอวํ
วเทติ   พุทฺธํ   ปจฺจาจิกฺขามิ   ฯเปฯ  สิกฺขํ  ปจฺจาจิกฺขามิ
กินฺนุมา  ว  สมณิโย  ยา  สมณิโย  สกฺยธีตโร   สนฺตญฺญาปิ
สมณิโย  ลชฺชินิโย  กุกฺกุจฺจิกา  สิกฺขากามา  ตาสาหํ  สนฺติเก  พฺรหฺมจริยํ
