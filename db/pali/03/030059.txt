วเทยฺย   สํสฏฺฐา   ว   อยฺเย   ตุเมฺห   วิหรถ   มา  ตุเมฺห  นานา
วิหริตฺถ   สนฺติ   สงฺเฆ   อญฺญาปิ   ภิกฺขุนิโย   เอวาจารา  เอวํสทฺทา
เอวํสิโลกา   ภิกฺขุนีสงฺฆสฺส   วิเหสิกา   อญฺญมญฺญิสฺสา   วชฺชปฏิจฺฉาทิกา
ตา   สงฺโฆ   น   กิญฺจิ   อาห  ตุเมฺหเยว  สงฺโฆ  อุญฺญาย  ปริภเวน
อกฺขนฺติยา   เวภสฺสา   ๑  ทุพฺพลฺยา  เอวมาห  ภคินิโย  โข  สํสฏฺฐา
วิหรนฺติ   ปาปาจารา   ปาปสทฺทา  ปาปสิโลกา  ภิกฺขุนีสงฺฆสฺส  วิเหสิกา
อญฺญมญฺญิสฺสา   วชฺชปฏิจฺฉาทิกา  วิวิจฺจถยฺเย  วิเวกญฺเญว
ภคินีนํ   สงฺโฆ   วณฺเณตีติ  ฯ  สา  ภิกฺขุนี  ภิกฺขุนีหิ  เอวมสฺส  วจนียา
มายฺเย   เอวํ   อวจ  สํสฏฺฐา  ว  อยฺเย  ตุเมฺห  วิหรถ  มา  ตุเมฺห
นานา  วิหริตฺถ  สนฺติ  สงฺเฆ  อญฺญาปิ  ภิกฺขุนิโย  เอวาจารา เอวํสทฺทา
เอวํสิโลกา   ภิกฺขุนีสงฺฆสฺส   วิเหสิกา   อญฺญมญฺญิสฺสา   วชฺชปฏิจฺฉาทิกา
ตา  สงฺโฆ  น  กิญฺจิ  อาห  ตุเมฺหเยว   สงฺโฆ   อุญฺญาย
ปริภเวน   อกฺขนฺติยา   เวภสฺสา   ทุพฺพลฺยา   เอวมาห   ภคินิโย  โข
สํสฏฺฐา   วิหรนฺติ   ปาปาจารา   ปาปสทฺทา  ปาปสิโลกา  ภิกฺขุนีสงฺฆสฺส}
วิเหสิกา  อญฺญมญฺญิสฺสา   วชฺชปฏิจฺฉาทิกา   วิวิจฺจถยฺเย   วิเวกญฺเญว
ภคินีนํ  สงฺโฆ  วณฺเณตีติ  ฯ   เอวญฺจ   สา   ภิกฺขุนี   ภิกฺขุนีหิ
วุจฺจมานา  ตเถว   ปคฺคเณฺหยฺย   สา   ภิกฺขุนี   ภิกฺขุนีหิ   ยาวตติยํ
สมนุภาสิตพฺพา   ตสฺส   ปฏินิสฺสคฺคาย  ฯ  ยาวตติยญฺเจ  สมนุภาสิยมานา
ตํ   ปฏินิสฺสชฺเชยฺย   อิจฺเจตํ   กุสลํ   โน  เจ  ปฏินิสฺสชฺเชยฺย  อยมฺปิ
ภิกฺขุนี ยาวตติยกํ ธมฺมํ อาปนฺนา นิสฺสารณียํ สงฺฆาทิเสสนฺติ ฯ
#๑ ม. ยุ. เวภสฺสิยา ฯ เอวํ สพฺพตฺถ ญาตพฺพํ ฯ
