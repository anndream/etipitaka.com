  					 ปาจิตฺติยกณฺฑํ
	อิเม   โข   ปนยฺยาโย   ฉสฏฺฐิสตา  ปาจิตฺติยา  ธมฺมา  อุทฺเทสํ
อาคจฺฉนฺติ ฯ
 				 ลสุณวคฺคสฺส ปฐมสิกฺขาปทํ
   [๑๔๗]  เตน  สมเยน  พุทฺโธ  ภควา  สาวตฺถิยํ  วิหรติ เชตวเนฌ
อนาถปิณฺฑิกสฺส   อาราเม   ฯ   เตน   โข   ปน  สมเยน  อญฺญตเรน
อุปาสเกน   ภิกฺขุนีสงฺโฆ   ลสุเณน   ปวาริโต   โหติ   ยาสํ   อยฺยานํ
ลสุเณน   อตฺโถ   อหํ   ลสุเณนาติ   ฯ   เขตฺตปาโล   จ   อาณตฺโต
โหติ  สเจ   ภิกฺขุนิโย   อาคจฺฉนฺติ   เอกเมกาย   ภิกฺขุนิยา   เทฺว
ตโย   ภณฺฑิเก  เทหีติ  ฯ  เตน  โข  ปน  สมเยน  สาวตฺถิยํ  อุสฺสโว
โหติ   ฯ   ยถาภตํ  ลสุณํ  ปริกฺขยํ  อคมาสิ  ฯ  ภิกฺขุนิโย  ตํ  อุปาสกํ
อุปสงฺกมิตฺวา   เอตทโวจุํ   ลสุเณน   อาวุโส   อตฺโถติ  ฯ  นตฺเถยฺเย
ยถาภตํ   ลสุณํ   ปริกฺขีณํ   เขตฺตํ   คจฺฉถาติ   ฯ   ถุลฺลนนฺทา  ภิกฺขุนี
เขตฺตํ   คนฺตฺวา   น   มตฺตํ   ชานิตฺวา   พหุํ   ลสุณํ   หราเปสิ   ฯ
เขตฺตปาโล   อุชฺฌายติ   ขียติ   วิปาเจติ   กถํ   หิ   นาม  ภิกฺขุนิโย
เขตฺตํ  ๑  คนฺตฺวา  น  มตฺตํ  ชานิตฺวา  พหุํ  ลสุณํ  หราเปสฺสนฺตีติ  ฯ
อสฺโสสุํ   โข   ภิกฺขุนิโย  [๒]   เขตฺตปาลสฺส  อุชฺฌายนฺตสฺส  ขียนฺตสฺส
วิปาเจนฺตสฺส  ฯ  ยา  ตา  ภิกฺขุนิโย  อปฺปิจฺฉา  ฯเปฯ  ตา  อุชฺฌายนฺติ
#๑ ม. ยุ. เขตฺตํ คนฺตฺวาติ ปาฐทฺวยํ นตฺถิ ฯ ๒ ม. ยุ. เอตฺถนฺตเร ตสฺสาติ
#ทิสฺสติ ฯ
