กิสฺมิญฺจิเทว  อธิกรเณ  ปจฺฉา   กตา   กุปิตา   อนตฺตมนา   เอวํ
วกฺขติ  ฉนฺทคามินิโย  จ  ภิกฺขุนิโย  ฯเปฯ   ภยคามินิโย   จ
ภิกฺขุนิโยติ   เนตํ  ภิกฺขเว  อปฺปสนฺนานํ  วา  ปสาทาย  ฯเปฯ  เอวญฺจ
ปน  ภิกฺขเว  ภิกฺขุนิโย  อิมํ   สิกฺขาปทํ   อุทฺทิสนฺตุ   ยา   ปน
ภิกฺขุนี  กิสฺมิญฺจิเทว   อธิกรเณ   ปจฺฉา   กตา   กุปิตา   อนตฺตมนา
เอวํ   วเทยฺย   ฉนฺทคามินิโย   จ   ภิกฺขุนิโย  ฯเปฯ  ภยคามินิโย  จ
ภิกฺขุนิโยติ   ฯ   สา   ภิกฺขุนี   ภิกฺขุนีหิ   เอวมสฺส   วจนียา  มายฺเย
กิสฺมิญฺจิเทว  อธิกรเณ  ปจฺฉา   กตา   กุปิตา   อนตฺตมนา   เอวํ
อวจ  ฉนฺทคามินิโย  จ  ภิกฺขุนิโย  ฯเปฯ  ภยคามินิโย   จ
ภิกฺขุนิโยติ   อยฺยา  โข  ฉนฺทาปิ  คจฺเฉยฺย  โทสาปิ  คจฺเฉยฺย  โมหาปิ
คจฺเฉยฺย   ภยาปิ   คจฺเฉยฺยาติ   ฯ   เอวญฺจ   สา   ภิกฺขุนี  ภิกฺขุนีหิ
วุจฺจมานา  ตเถว   ปคฺคเณฺหยฺย   สา   ภิกฺขุนี   ภิกฺขุนีหิ   ยาวตติยํ
สมนุภาสิตพฺพา  ตสฺส   ปฏินิสฺสคฺคาย   ยาวตติยญฺเจ   สมนุภาสิยมานา
ตํ  ปฏินิสฺสชฺเชยฺย  อิจฺเจตํ  กุสลํ  โน   เจ   ปฏินิสฺสชฺเชยฺย
อยมฺปิ   ภิกฺขุนี   ยาวตติยกํ   ธมฺมํ   อาปนฺนา  นิสฺสารณียํ
สงฺฆาทิเสสนฺติ ฯ
   [๗๐]  ยา  ปนาติ  ยา  ยาทิสา  ฯเปฯ ภิกฺขุนีติ ฯเปฯ อยํ อิมสฺมึ
อตฺเถ   อธิปฺเปตา  ภิกฺขุนีติ  ฯ  กิสฺมิญฺจิเทว  อธิกรเณติ  อธิกรณํ  นาม
จตฺตาริ  อธิกรณานิ  วิวาทาธิกรณํ   อนุวาทาธิกรณํ   อาปตฺตาธิกรณํ
กิจฺจาธิกรณํ   ฯ   ปจฺฉา   กตา   นาม   ปราชิตา  วุจฺจติ  ฯ  กุปิตา
