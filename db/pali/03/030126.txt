   [๒๑๐]   ยา   ปนาติ   ยา   ยาทิสา   ฯเปฯ  ภิกฺขุนีติ  ฯเปฯ
อยํ   อิมสฺมึ   อตฺเถ   อธิปฺเปตา   ภิกฺขุนีติ  ฯ  ทุคฺคหิเตนาติ  อญฺญถา
คหิเตน   ๑   ฯ   ทูปธาริเตนาติ   อญฺญถา   อุปธาริเตน  ฯ  ปรนฺติ
อุปสมฺปนฺนํ อุชฺฌาเปติ อาปตฺติ ปาจิตฺติยสฺส ฯ
   [๒๑๑]  อุปสมฺปนฺนาย   อุปสมฺปนฺนสญฺญา   อุชฺฌาเปติ   อาปตฺติ
ปาจิตฺติยสฺส  ฯ  อุปสมฺปนฺนาย  เวมติกา  อุชฺฌาเปติ   อาปตฺติ
ปาจิตฺติยสฺส   ฯ   อุปสมฺปนฺนาย  อนุปสมฺปนฺนสญฺญา  อุชฺฌาเปติ
อาปตฺติ   ปาจิตฺติยสฺส  ฯ  อนุปสมฺปนฺนํ  อุชฺฌาเปติ  อาปตฺติ
ทุกฺกฏสฺส   ฯ   อนุปสมฺปนฺนาย   อุปสมฺปนฺนสญฺญา  อาปตฺติ  ทุกฺกฏสฺส  ฯ
อนุปสมฺปนฺนาย  เวมติกา  อาปตฺติ   ทุกฺกฏสฺส   ฯ   อนุปสมฺปนฺนาย
อนุปสมฺปนฺนสญฺญา อาปตฺติ ทุกฺกฏสฺส ฯ
   [๒๑๒] อนาปตฺติ อุมฺมตฺติกาย อาทิกมฺมิกายาติ ฯ
   ________
   อนฺธการวคฺคสฺส นวมสิกฺขาปทํ
   [๒๑๓]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  ภิกฺขุนิโย
อตฺตโน   ภณฺฑกํ  อปสฺสนฺติโย  จณฺฑกาลึ  ภิกฺขุนึ  เอตทโวจจ
อปยฺเย  อมฺหากํ  ภณฺฑกํ  ปสฺเสยฺยาสีติ   ฯ   จณฺฑกาลี   ภิกฺขุนี
อุชฺฌายติ   ขียติ  วิปาเจติ  อหเมว  นูน  โจรี  อหเมว
#๑ ม. ยุ. อุคฺคหิเตน ฯ
