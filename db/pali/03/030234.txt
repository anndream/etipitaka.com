  				กุมารีภูตวคฺคสฺส อฏฺฐมสิกฺขาปทํ
   [๔๒๖]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  อญฺญตรา
สิกฺขมานา  ถุลฺลนนฺทํ   ภิกฺขุนึ   อุปสงฺกมิตฺวา   อุปสมฺปทํ   ยาจิ   ฯ
ถุลฺลนนฺทา  ภิกฺขุนี  ตํ สิกฺขมานํ [๑]  สเจ มํ ๒ ตฺวํ อยฺเย เทฺว วสฺสานิ
อนุพนฺธิสฺสสิ   เอวาหนฺตํ   วุฏฺฐาเปสฺสามีติ   วตฺวา   เนว   วุฏฺฐาเปติ
น   วุฏฺฐาปนาย   อุสฺสุกฺกํ  กโรติ  ฯ  อถโข  สา  สิกฺขมานา  ภิกฺขุนีนํ
เอตมตฺถํ   อาโรเจสิ   ฯ   ยา  ตา  ภิกฺขุนิโย  อปฺปิจฺฉา  ฯเปฯ  ตา
อุชฺฌายนฺติ   ขียนฺติ   วิปาเจนฺติ   กถํ   หิ   นาม   อยฺยา  ถุลฺลนนฺทา
สิกฺขมานํ  สเจ  มํ   ตฺวํ   อยฺเย   เทฺว   วสฺสานิ   อนุพนฺธิสฺสสิ
เอวาหนฺตํ  วุฏฺฐาเปสฺสามีติ  วตฺวา  เนว  วุฏฺฐาเปสฺสติ  น  วุฏฺฐาปนาย
อุสฺสุกฺกํ   กริสฺสตีติ   ฯเปฯ   สจฺจํ   กิร   ภิกฺขเว  ถุลฺลนนฺทา  ภิกฺขุนี
สิกฺขมานํ  สเจ  มํ  ตฺวํ  อยฺเย  เทฺว  วสฺสานิ  อนุพนฺธิสฺสสิ  เอวาหนฺตํ
วุฏฺฐาเปสฺสามีติ   วตฺวา   เนว   วุฏฺฐาเปติ   น  วุฏฺฐาปนาย  อุสฺสุกฺกํ
กโรตีติ   ฯ   สจฺจํ  ภควาติ  ฯ  วิครหิ  พุทฺโธ  ภควา  กถํ  หิ  นาม
ภิกฺขเว   ถุลฺลนนฺทา   ภิกฺขุนี   สิกฺขมานํ   สเจ  มํ  ตฺวํ  อยฺเย  เทฺว
วสฺสานิ  อนุพนฺธิสฺสสิ  เอวาหนฺตํ   วุฏฺฐาเปสฺสามีติ   วตฺวา   เนว
วุฏฺฐาเปสฺสติ  น   วุฏฺฐาปนาย   อุสฺสุกฺกํ   กริสฺสติ   เนตํ   ภิกฺขเว
อปฺปสนฺนานํ   วา   ปสาทาย   ฯเปฯ  เอวญฺจ  ปน  ภิกฺขเว  ภิกฺขุนิโย
#๑ ม. ยุ. เอตทโวจ ฯ ๒ ม. เมติ ปาโฐ โหติ ฯ สพฺพตฺถ เอวเมว ญาตพฺพํ ฯ
