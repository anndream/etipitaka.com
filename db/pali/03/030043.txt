ตฺวํ   อนวสฺสุตา   อิงฺฆยฺเย  ยนฺเต  เอโส  ปุริสปุคฺคโล  เทติ  ขาทนียํ
วา   โภชนียํ   วา   ตํ  ตฺวํ  สหตฺถา  ปฏิคฺคเหตฺวา  ขาท  วา  ภุญฺช
วาติ   อุยฺโยเชติ   อาปตฺติ   ทุกฺกฏสฺส   ตสฺสา   วจเนน   ขาทิสฺสามิ
ภุญฺชิสฺสามีติ   ปฏิคฺคณฺหาติ   อาปตฺติ   ทุกฺกฏสฺส   อชฺโฌหาเร
อชฺโฌหาเร   อาปตฺติ  ถุลฺลจฺจยสฺส  โภชนปริโยสาเน  อาปตฺติ
สงฺฆาทิเสสสฺส  ฯ  อยมฺปีติ  ปุริมาโย  อุปาทาย   วุจฺจติ   ฯ
ปฐมาปตฺติกนฺติ  สห   วตฺถุชฺฌาจารา   อาปชฺชติ   อสมนุภาสนาย   ฯ
นิสฺสารณียนฺติ  สงฺฆมฺหา  นิสฺสาริยติ  ฯ   สงฺฆาทิเสโสติ   ฯเปฯ
เตน  วุจฺจติ  สงฺฆาทิเสโสติ  ฯ  อุทกทนฺตโปณํ  ปฏิคฺคณฺหาติ
อุยฺโยเชติ  อาปตฺติ  ทุกฺกฏสฺส   ฯ   ตสฺสา   วจเนน   ขาทิสฺสามิ
ภุญฺชิสฺสามีติ ปฏิคฺคณฺหาติ อาปตฺติ ทุกฺกฏสฺส ฯ
   [๕๙]   เอกโต  อวสฺสุเต  ยกฺขสฺส  วา  เปตสฺส  วา  ปณฺฑกสฺส
วา  ติรจฺฉานคตมนุสฺสวิคฺคหสฺส  วา  หตฺถโต  ขาทนียํ  วา  โภชนียํ  วา
ขาท  วา   ภุญฺช   วาติ   อุยฺโยเชติ   อาปตฺติ   ทุกฺกฏสฺส   ตสฺสา
วจเนน  ขาทิสฺสามิ  ภุญฺชิสฺสามีติ   ปฏิคฺคณฺหาติ   อาปตฺติ
ทุกฺกฏสฺส  อชฺโฌหาเร  อชฺโฌหาเร  อาปตฺติ  ทุกฺกฏสฺส  โภชน-
ปริโยสาเน  อาปตฺติ ถุลฺลจฺจยสฺส  ฯ  อุทกทนฺตโปณํ  ปฏิคฺคณฺหาติ
อุยฺโยเชติ   อาปตฺติ  ทุกฺกฏสฺส  ตสฺสา  วจเนน  ขาทิสฺสามิ
ภุญฺชิสฺสามีติ ปฏิคฺคณฺหาติ อาปตฺติ ทุกฺกฏสฺส ฯ
   [๖๐]  อนาปตฺติ   อนวสฺสุโตติ   ชานนฺตี   อุยฺโยเชติ   กุปิตา
