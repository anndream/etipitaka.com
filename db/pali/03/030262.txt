ทธึ   วิญฺญาเปตฺวา   ภุญฺเชยฺย   ปฏิเทเสตพฺพํ  ตาย  ภิกฺขุนิยา  คารยฺหํ
อยฺเย ธมฺมํ อาปชฺชึ อสปฺปายํ ปาฏิเทสนียํ ตํ ปฏิเทเสมีติ ฯ
   [๔๙๑]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา  ภิกฺขุนีติ  ฯ  อคิลานา  นาม  ยสฺสา  วินา
ทธินา   ผาสุ  โหติ  ฯ  คิลานา  นาม  ยสฺสา  วินา  ทธินา  น  ผาสุ
โหติ   ฯ  เตลํ  นาม  ติลเตลํ  สาสปเตลํ  มธุกเตลํ  เอรณฺฑเตลํ  ๑
วสาเตลํ   ฯ   มธุ   นาม   มกฺขิกามธุ   ฯ   ผาณิตํ  นาม  อุจฺฉุมฺหา
นิพฺพตฺตํ  ฯ  มจฺโฉ  นาม  โอทโก  วุจฺจติ  ฯ  มํสํ นาม เยสํ มํสํ กปฺปติ
เตสํ  มํสํ  ฯ  ขีรํ  นาม  โคขีรํ  วา อชิกาขีรํ วา มหิสขีรํ วา ๒ เยสํ
มํสํ   กปฺปติ   เตสํ  ขีรํ  ฯ  ทธิ  นาม  เตสญฺเญว  ทธิ  ฯ  อคิลานา
อตฺตโน   อตฺถาย   วิญฺญาเปติ  ปโยเค  ทุกฺกฏํ  ปฏิลาเภน
ภุญฺชิสฺสามีติ  ปฏิคฺคณฺหาติ  อาปตฺติ  ทุกฺกฏสฺส  ฯ   อชฺโฌหาเร
อชฺโฌหาเร อาปตฺติ ปาฏิเทสนียสฺส ฯ
   [๔๙๒]   อคิลานา   อคิลานสญฺญา   ทธึ   วิญฺญาเปตฺวา   ภุญฺชติ
อาปตฺติ   ปาฏิเทสนียสฺส   ฯ   อคิลานา   เวมติกา  ทธึ  วิญฺญาเปตฺวา
ภุญฺชติ  อาปตฺติ   ปาฏิเทสนียสฺส   ฯ   อคิลานา   คิลานสญฺญา   ทธึ
วิญฺญาเปตฺวา   ภุญฺชติ  อาปตฺติ  ปาฏิเทสนียสฺส  ฯ  คิลานา
อคิลานสญฺญา   อาปตฺติ   ทุกฺกฏสฺส   ฯ   คิลานา   เวมติกา   อาปตฺติ
ทุกฺกฏสฺส ฯ คิลานา คิลานสญฺญา อนาปตฺติ ฯ
#๑ ม. ยุ. เอรณฺฑกเตลํ ฯ ๒ ยุ. มาหิสํ วา ขีรํ ฯ ม. มาหึสํ วา ขีรํ ฯ
