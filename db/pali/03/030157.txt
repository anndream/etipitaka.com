อปฺปสนฺนานํ   วา   ปสาทาย   ฯเปฯ  เอวญฺจ  ปน  ภิกฺขเว  ภิกฺขุนิโย
อิมํ  สิกฺขาปทํ   อุทฺทิสนฺตุ   ยา   ปน   ภิกฺขุนี   สํสฏฺฐา   วิหเรยฺย
คหปตินา   วา   คหปติปุตฺเตน  วา  ฯ  สา  ภิกฺขุนี  ภิกฺขุนีหิ  เอวมสฺส
วจนียา  มายฺเย  สํสฏฺฐา  วิหริ  คหปตินาปิ  คหปติปุตฺเตนปิ
วิวิจฺจาหยฺเย  ๑  วิเวกญฺเญว  ภคินิยา สงฺโฆ วณฺเณตีติ ฯ เอวญฺจ [๒]
สา   ภิกฺขุนี   ภิกฺขุนีหิ   วุจฺจมานา   ตเถว   ปคฺคเณฺหยฺย  สา  ภิกฺขุนี
ภิกฺขุนีหิ   ยาวตติยํ  สมนุภาสิตพฺพา  ตสฺส  ปฏินิสฺสคฺคาย  ฯ
ยาวตติยญฺเจ  สมนุภาสิยมานา   ตํ   ปฏินิสฺสชฺเชยฺย   อิจฺเจตํ   กุสลํ
โน เจ ปฏินิสฺสชฺเชยฺย ปาจิตฺติยนฺติ ฯ
   [๒๗๗]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ  ฯ  สํสฏฺฐา  นาม  อนนุโลมิเกน
กายิกวาจสิเกน  สํสฏฺฐา   ฯ   คหปติ   นาม   โย   โกจิ   อคารํ
อชฺฌาวสติ ฯ คหปติปุตฺโต นาม โย โกจิ ปุตฺตภาตโร ฯ
   [๒๗๘]   สา   ภิกฺขุนีติ  ยา  สา  สํสฏฺฐา  ภิกฺขุนี  ฯ  ภิกฺขุนีหีติ
อญฺญาหิ  ภิกฺขุนีหิ  ยา   ปสฺสนฺติ   ยา   สุณนฺติ   ตาหิ   วตฺตพฺพา
มายฺเย  สํสฏฺฐา   วิหริ   คหปตินาปิ   คหปติปุตฺเตนปิ   วิวิจฺจาหยฺเย
วิเวกญฺเญว   ภคินิยา  สงฺโฆ  วณฺเณตีติ  ฯ  ทุติยมฺปิ  วตฺตพฺพา  ตติยมฺปิ
วตฺตพฺพา  ฯ  สเจ  ปฏินิสฺสชฺชติ  อิจฺเจตํ   กุสลํ   โน   เจ
ปฏินิสฺสชฺชติ   อาปตฺติ   ทุกฺกฏสฺส   ฯ   สุตฺวา   น   วทนฺติ   อาปตฺติ
ทุกฺกฏสฺส  ฯ  สา  ภิกฺขุนี   สงฺฆมชฺฌํปิ   อากฑฺฒิตฺวา   วตฺตพฺพา
#๑ ม. ยุ. วิวิจฺจยฺเย ฯ สพฺพตฺถ เอวเมว ทิสฺสติ ฯ ๒ ม. ยุ. เอตฺถนฺตเร
#ปนสทฺโท ทิสฺสติ ฯ
