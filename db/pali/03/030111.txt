ภิกฺขุนิยา  ฐิโตกาสํ  วา  นิสินฺโนกาสํ  วา  นิปนฺโนกาสํ  วา  อาคนฺตฺวา
นจฺจนฺติ   วา   คายนฺติ   วา   วาเทนฺติ  วา  ปฏิปถํ  คจฺฉนฺตี  ปสฺสติ
วา   สุณาติ   วา   สติ   กรณีเย   คนฺตฺวา  ปสฺสติ  วา  สุณาติ  วา
อาปทาสุ อุมฺมตฺติกาย อาทิกมฺมิกายาติ ฯ
				  ลสุณวคฺโค ปฐโม ฯ
				  __________
			   อนฺธการวคฺคสฺส ปฐมสิกฺขาปทํ
   [๑๘๕]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน   ภทฺทาย
กาปิลานิยา   อนฺเตวาสินิยา   ภิกฺขุนิยา   ๑  ญาตโก  ปุริโส  คามกา
สาวตฺถึ   อคมาสิ   เกนจิเทว  กรณีเยน  ฯ  อถโข  สา  ภิกฺขุนี  เตน
ปุริเสน  สทฺธึ  รตฺตนฺธกาเร   อปฺปทีเป   เอเกเนกา   สนฺติฏฺฐติปิ
สลฺลปติปิ   ฯ   ยา   ตา  ภิกฺขุนิโย  อปฺปิจฺฉา  ฯเปฯ  ตา  อุชฺฌายนฺติ
ขียนฺติ   วิปาเจนฺติ   กถํ   หิ   นาม   ภิกฺขุนี  รตฺตนฺธกาเร  อปฺปทีเป
ปุริเสน  สทฺธึ  เอเกเนกา   สนฺติฏฺฐิสฺสติปิ   สลฺลปิสฺสติปีติ   ฯเปฯ
สจฺจํ   กิร   ภิกฺขเว   ภิกฺขุนี   รตฺตนฺธกาเร  อปฺปทีเป  ปุริเสน  สทฺธึ
เอเกเนกา   สนฺติฏฺฐติปิ   สลฺลปติปีติ   ฯ   สจฺจํ   ภควาติ  ฯ  วิครหิ
พุทฺโธ   ภควา  กถํ  หิ  นาม  ภิกฺขเว  ภิกฺขุนี  รตฺตนฺธกาเร  อปฺปทีเป
ปุริเสน   สทฺธึ   เอเกเนกา  สนฺติฏฺฐิสฺสติปิ  สลฺลปิสฺสติปิ  เนตํ  ภิกฺขเว
#๑ ม. ยุ. อนฺเตวาสิภิกฺขุนิยา ฯ
