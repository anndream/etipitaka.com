ชานนฺติ   กปฺปิยํ  วา  อกปฺปิยํ  วา  ฯ  สทฺธิวิหารินิโยปิ  พาลา  โหนฺติ
อพฺยตฺตา  น  ชานนฺติ  กปฺปิยํ  วา  อกปฺปิยํ  วา  ฯ  ยา  ตา ภิกฺขุนิโย
อปฺปิจฺฉา   ฯเปฯ   ตา   อุชฺฌายนฺติ  ขียนฺติ  วิปาเจนฺติ  กถํ  หิ  นาม
ภิกฺขุนิโย   อูนทฺวาทสวสฺสา  วุฏฺฐาเปสฺสนฺตีติ  ฯเปฯ  สจฺจํ  กิร  ภิกฺขเว
ภิกฺขุนิโย   อูนทฺวาทสวสฺสา  วุฏฺฐาเปนฺตีติ  ฯ  สจฺจํ  ภควาติ  ฯ  วิครหิ
พุทฺโธ   ภควา   กถํ   หิ   นาม   ภิกฺขเว  ภิกฺขุนิโย  อูนทฺวาทสวสฺสา
วุฏฺฐาเปสฺสนฺติ   เนตํ   ภิกฺขเว   อปฺปสนฺนานํ   วา   ปสาทาย  ฯเปฯ
เอวญฺจ   ปน   ภิกฺขเว   ภิกฺขุนิโย  อิมํ  สิกฺขาปทํ  อุทฺทิสนฺตุ  ยา  ปน
ภิกฺขุนี อูนทฺวาทสวสฺสา วุฏฺฐาเปยฺย ปาจิตฺติยนฺติ ฯ
   [๔๑๔]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ  อตฺเถ  อธิปฺเปตา   ภิกฺขุนีติ   ฯ   อูนทฺวาทสวสฺสา   นาม
อปฺปตฺตทฺวาทสวสฺสา   ฯ   วุฏฺฐาเปยฺยาติ   อุปสมฺปาเทยฺย  ฯ
วุฏฺฐาเปสฺสามีติ  คณํ  วา  อาจรินึ  วา  ปตฺตํ  วา  จีวรํ  วา ปริเยสติ
สีมํ   วา   สมฺมนฺนติ   อาปตฺติ   ทุกฺกฏสฺส   ฯ  ญตฺติยา  ทุกฺกฏํ  ทฺวีหิ
กมฺมวาจาหิ  ทุกฺกฏา  กมฺมวาจาปริโยสาเน   อุปชฺฌายาย   อาปตฺติ
ปาจิตฺติยสฺส คณสฺส จ อาจรินิยา จ อาปตฺติ ทุกฺกฏสฺส ฯ
   [๔๑๕]   อนาปตฺติ   ปริปุณฺณทฺวาทสวสฺสา  วุฏฺฐาเปติ  อุมฺมตฺติกาย
อาทิกมฺมิกายาติ ฯ
   				__________________
