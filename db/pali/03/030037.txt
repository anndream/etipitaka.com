อนปโลเกตฺวา  การกสงฺฆํ  อนญฺญาย  คณสฺส  ฉนฺทํ  โอสาเรตีติ  ๑  ฯ
สจฺจํ  ภควาติ  ฯ  วิครหิ  พุทฺโธ  ภควา  กถํ หิ นาม ภิกฺขเว ถุลฺลนนฺทา
ภิกฺขุนี  สมคฺเคน  สงฺเฆน  อุกฺขิตฺตํ   ภิกฺขุนึ   ธมฺเมน   วินเยน
สตฺถุสาสเนน  อนปโลเกตฺวา   การกสงฺฆํ   อนญฺญาย   คณสฺส   ฉนฺทํ
โอสาเรสฺสติ   เนตํ   ภิกฺขเว   อปฺปสนฺนานํ   วา   ปสาทาย   ฯเปฯ
เอวญฺจ   ปน   ภิกฺขเว   ภิกฺขุนิโย   อิมํ   สิกฺขาปทํ   อุทฺทิสนฺตุ   ยา
ปน   ภิกฺขุนี   สมคฺเคน   สงฺเฆน   อุกฺขิตฺตํ   ภิกฺขุนึ  ธมฺเมน  วินเยน
สตฺถุสาสเนน  อนปโลเกตฺวา   การกสงฺฆํ   อนญฺญาย   คณสฺส   ฉนฺทํ
โอสาเรยฺย   อยมฺปิ   ภิกฺขุนี  ปฐมาปตฺติกํ  ธมฺมํ  อาปนฺนา
นิสฺสารณียํ สงฺฆาทิเสสนฺติ ฯ
   [๔๘]   ยา   ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ  อตฺเถ   อธิปฺเปตา   ภิกฺขุนีติ   ฯ   สมคฺโค   นาม   สงฺโฆ
สมานสํวาสโก   สมานสีมายํ   ฐิโต   ฯ   อุกฺขิตฺตา   นาม  อาปตฺติยา
อทสฺสเน  ๒  วา อปฺปฏิกมฺเม ๓ วา อปฺปฏินิสฺสคฺเค ๔ วา อุกฺขิตฺตา ฯ
ธมฺเมน   วินเยนาติ  เยน  ธมฺเมน  เยน  วินเยน  ฯ  สตฺถุสาสเนนาติ
ชินสาสเนน  พุทฺธสาสเนน  ฯ  อนปโลเกตฺวา การกสงฺฆนฺติ กมฺมการกสงฺฆํ
อนาปุจฺฉา  ฯ  อนญฺญาย  คณสฺส   ฉนฺทนฺติ   คณสฺส
ฉนฺทํ   อชานิตฺวา   ฯ   โอสาเรสฺสามีติ  คณํ  วา  ปริเยสติ  สีมํ  วา
#๑ ม. ยุ. โอสาเรสีติ ฯ ๒-๓-๔ ม. ยุ. อิเม ปาฐา ตติยาวิภตฺติวเสน กตา ฯ
