สงฺกจฺฉิกํ  นาม  อธกฺขกํ   อุพฺภนาภิ   ตสฺส   ปฏิจฺฉาทนตฺถาย   ฯ
คามํ   ปวิเสยฺยาติ   ปริกฺขิตฺตสฺส  คามสฺส  ปริกฺเขปํ  อติกฺกมนฺติยา  ๑
อาปตฺติ   ปาจิตฺติยสฺส   ฯ  อปริกฺขิตฺตสฺส  คามสฺส  อุปจารํ
โอกฺกมนฺติยา อาปตฺติ ปาจิตฺติยสฺส ฯ
   [๔๘๒]  อนาปตฺติ   อจฺฉินฺนจีวริกาย   นฏฺฐจีวริกาย   คิลานาย
อสติยา อชานนฺติยา [๒]  อุมฺมตฺติกาย อาทิกมฺมิกายาติ ฯ
   ฉตฺตุปาหนวคฺโค ๓ นวโม ฯ
   [๔๘๓]  อุทฺทิฏฺฐา  โข  อยฺยาโย  ฉสฏฺฐิสตา  ปาจิตฺติยา ธมฺมา ฯ
ตตฺถยฺยาโย  ปุจฺฉามิ  กจฺจิตฺถ   ปริสุทฺธา   ฯ   ทุติยมฺปิ   ปุจฺฉามิ
กจฺจิตฺถ   ปริสุทฺธา   ฯ   ตติยมฺปิ   ปุจฺฉามิ   กจฺจิตฺถ   ปริสุทฺธา   ฯ
ปริสุทฺเธตฺถยฺยาโย ตสฺมา ตุณฺหี ฯ เอวเมตํ ธารยามีติ ฯ
  ปาจิตฺติยา นิฏฺฐิตา ๔ ฯ
				________________
#๑ ม. ยุ. อติกฺกาเมนฺติยา ฯ ๒ ม. ยุ. อาปทาสุ ฯ ๓ ฉตฺตวคฺโคติปิ ปาโฐ ฯ
#๔ ม. ยุ. ขุทฺทกํ นิฏฺฐิตํ ฯ
