อาโรเจติ  อาปตฺติ  ปาจิตฺติยสฺส  ฯ  ทุติยิกํ  วา  ภิกฺขุนึ  อุยฺโยเชยฺยาติ
อนาจารํ   อาจริตุกามา   ทุติยิกํ   ๑   ภิกฺขุนึ   อุยฺโยเชติ   อาปตฺติ
ทุกฺกฏสฺส   ฯ   ทสฺสนูปจารํ   วา  สวนูปจารํ  วา  วิชหนฺติยา  อาปตฺติ
ทุกฺกฏสฺส   วิชหิเต   อาปตฺติ   ปาจิตฺติยสฺส   ฯ   หตฺถปาสํ   วิชหิตฺวา
สนฺติฏฺฐติ   วา   สลฺลปติ   วา   อาปตฺติ   ทุกฺกฏสฺส  ฯ  ยกฺเขน  วา
เปเตน   วา   ปณฺฑเกน   วา   ติรจฺฉานคตมนุสฺสวิคฺคเหน   วา  สทฺธึ
สนฺติฏฺฐติ วา สลฺลปติ วา อาปตฺติ ทุกฺกฏสฺส ฯ
   [๑๙๖]  อนาปตฺติ  ยา กาจิ ๒ วิญฺญู ทุติยา ๓ โหติ อรโหเปกฺขา
อญฺญาวิหิตา   สนฺติฏฺฐติ   วา  สลฺลปติ  วา  น  อนาจารํ  อาจริตุกามา
สติ   กรณีเย   ทุติยิกํ   ภิกฺขุนึ   อุยฺโยเชติ   อุมฺมตฺติกาย
อาทิกมฺมิกายาติ ฯ
   ________
  อนฺธการวคฺคสฺส ปญฺจมสิกฺขาปทํ
   [๑๙๗]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  อญฺญตรา
ภิกฺขุนี   อญฺญตรสฺส   กุลสฺส   กุลุปิกา   โหติ   นิจฺจภตฺติกา  ฯ  อถโข
สา   ภิกฺขุนี   ปุพฺพณฺหสมยํ  นิวาเสตฺวา  ปตฺตจีวรมาทาย  ๔  เยน  ตํ
กุลํ  เตนุปสงฺกมิ  อุปสงฺกมิตฺวา  อาสเน  นิสีทิตฺวา  สามิเก
อนาปุจฺฉา  ปกฺกามิ  ฯ  ตสฺส  กุลสฺส  ทาสี  ฆรํ  สมฺมชฺชนฺตี  ตํ  อาสนํ
ภาชนนฺตริกาย   ปกฺขิปิ   ฯ  มนุสฺสา  ตํ  อาสนํ  อปสฺสนฺตา  ตํ  ภิกฺขุนึ
#๑ ม. ยุ. ทุติยิกํปิ ฯ ๒ ม. โย โกจิ ฯ ๓ ทุติโย ฯ ๔ ม. ยุ. ปตฺตจีวรํ อาทาย ฯ
