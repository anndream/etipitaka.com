กหาปณํ   นิกฺขิปิสฺสามิ   ตโต  ยํ  อิจฺเฉยฺยาสิ  ตํ  อาหราเปยฺยาสีติ  ฯ
ถุลฺลนนฺทา   ภิกฺขุนี   อญฺญตรํ   สิกฺขมานํ  อาณาเปสิ  คจฺฉ
สิกฺขมาเน   อมุกสฺส   อาปณิกสฺส  ฆรา  กหาปณสฺส  เตลํ  อาหราติ  ฯ
อถโข   สา   สิกฺขมานา   ตสฺส   อาปณิกสฺส   ฆรา  กหาปณสฺส  เตลํ
อาหริตฺวา   ถุลฺลนนฺทาย   ภิกฺขุนิยา   อทาสิ   ฯ   ถุลฺลนนฺทา   ภิกฺขุนี
เอวมาห  ๑  น  เม  สิกฺขมาเน  เตเลน อตฺโถ สปฺปินา เม อตฺโถติ ฯ
อถโข  สา  สิกฺขมานา  เยน  โส  อาปณิโก  เตนุปสงฺกมิ  อุปสงฺกมิตฺวา
ตํ  อาปณิกํ  เอตทโวจ  น   กิร   อาวุโส   อยฺยาย   เตเลน
อตฺโถ   สปฺปินา  อตฺโถ  หนฺท  เต  เตลํ  สปฺปึ  เม  เทหีติ  ฯ  สเจ
มยํ   อยฺเย   วิกฺกีตํ   ภณฺฑํ   ปุน   อาทิยิสฺสาม  กทา  อมฺหากํ  ภณฺฑํ
วิกฺกายิสฺสติ  เตลสฺส   กเยน   เตลํ   หฏํ   สปฺปิสฺส   กยํ   อาหร
สปฺปึ   หริสฺสสีติ   ฯ   อถโข   สา   สิกฺขมานา  โรทนฺตี  อฏฺฐาสิ  ฯ
ภิกฺขุนิโย   ตํ  สิกฺขมานํ  เอตทโวจุํ  กิสฺส  ตฺวํ  สิกฺขมาเน  โรทสีติ  ฯ
อถโข   สา   สิกฺขมานา   ภิกฺขุนีนํ  เอตมตฺถํ  อาโรเจสิ  ฯ  ยา  ตา
ภิกฺขุนิโย  อปฺปิจฺฉา   ฯเปฯ   ตา   อุชฺฌายนฺติ   ขียนฺติ   วิปาเจนฺติ
กถํ   หิ   นาม   อยฺยา  ถุลฺลนนฺทา  [๒]   อญฺญํ  เจตาเปตฺวา  อญฺญํ
เจตาเปสฺสตีติ   ฯเปฯ   สจฺจํ   กิร  ภิกฺขเว  ถุลฺลนนฺทา  ภิกฺขุนี  อญฺญํ
เจตาเปตฺวา  อญฺญํ  เจตาเปตีติ  ๓  ฯ  สจฺจํ  ภควาติ ฯ วิครหิ พุทฺโธk
ภควา  กถํ  หิ  นาม  ภิกฺขเว  ถุลฺลนนฺทา   ภิกฺขุนี   อญฺญํ
#๑ ม. ยุ. อิทํ ปาฐทฺวยํ น ทิสฺสติ ฯ ๒ ม. เอตฺถนฺตเร ภิกฺขุนีติ ทิสฺสติ ฯ ๓ ม.
#เจตาเปสีติ สจฺจํ ฯ
