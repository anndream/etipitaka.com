ภิกฺขเว  ถุลฺลนนฺทา   ภิกฺขุนี   อกาลจีวรํ   กาลจีวรนฺติ   อธิฏฺฐหิตฺวา
ภาชาเปตีติ  ๑  ฯ  สจฺจํ  ภควาติ  ฯ  วิครหิ พุทฺโธ ภควา กถํ หิ นาม
ภิกฺขเว  ถุลฺลนนฺทา   ภิกฺขุนี   อกาลจีวรํ   กาลจีวรนฺติ   อธิฏฺฐหิตฺวา
ภาชาเปสฺสติ   เนตํ   ภิกฺขเว   อปฺปสนฺนานํ   วา   ปสาทาย   ฯเปฯ
เอวญฺจ  ปน  ภิกฺขเว  ภิกฺขุนิโย  อิมํ  สิกฺขาปทํ   อุทฺทิสนฺตุ
ยา   ปน   ภิกฺขุนี   อกาลจีวรํ   กาลจีวรนฺติ  อธิฏฺฐหิตฺวา  ภาชาเปยฺย
นิสฺสคฺคิยํ ปาจิตฺติยนฺติ ฯ
   [๑๐๓]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ   ฯ  อกาลจีวรํ  นาม  อนตฺถเต
กฐิเน  เอกาทสมาเส  อุปฺปนฺนํ  อตฺถเต  กฐิเน  สตฺตมาเส
อุปฺปนฺนํ  กาเลปิ  อาทิสฺส  ทินฺนํ  เอตํ อกาลจีวรํ นาม ฯ กาลจีวรนฺติ ๒
อธิฏฺฐหิตฺวา  ภาชาเปติ  ปโยเค  ทุกฺกฏํ  ปฏิลาเภน
นิสฺสคฺคิยํ   โหติ   นิสฺสชฺชิตพฺพํ  สงฺฆสฺส  วา  คณสฺส  วา  เอกภิกฺขุนิยา
วา  ฯ  เอวญฺจ  ปน  ภิกฺขเว  นิสฺสชฺชิตพฺพํ   ฯเปฯ   อิทํ
เม  อยฺเย  อกาลจีวรํ  กาลจีวรนฺติ  อธิฏฺฐหิตฺวา  ภาชาปิตํ
นิสฺสคฺคิยํ   อิมาหํ   สงฺฆสฺส   นิสฺสชฺชามีติ   ฯเปฯ   ทเทยฺยาติ  ฯเปฯ
ทเทยฺยุนฺติ ฯเปฯ อยฺยาย ทมฺมีติ ฯ
   [๑๐๔]  อกาลจีวเร  อกาลจีวรสญฺญา  กาลจีวรนฺติ
อธิฏฺฐหิตฺวา   ภาชาเปติ  นิสฺสคฺคิยํ  ปาจิตฺติยํ  ฯ  อกาลจีวเร  เวมติกา
#๑ ม. ยุ. ภาชาเปสีติ ฯ ๒ โป. ม. อกาลจีวรํ กาลจีวรนฺตีติ อิเม ปาฐา ทิสฺสนฺติ ฯ
