อุทกสาฏิกา   อนุญฺญาตา   โหติ   ฯ   ฉพฺพคฺคิยา   ภิกฺขุนิโย   ภควตา
อุทกสาฏิกา  อนุญฺญาตาติ  อปฺปมาณิกาโย   อุทกสาฏิกาโย   ธาเรสุํ
ปุรโตปิ   ปจฺฉโตปิ   อากฑฺฒนฺตา   อาหิณฺฑนฺตา  ฯ  ยา  ตา  ภิกฺขุนิโย
อปฺปิจฺฉา   ฯเปฯ   ตา   อุชฺฌายนฺติ  ขียนฺติ  วิปาเจนฺติ  กถํ  หิ  นาม
ฉพฺพคฺคิยา  ภิกฺขุนิโย   อปฺปมาณิกาโย   อุทกสาฏิกาโย   ธาเรสฺสนฺตีติ
ฯเปฯ   สจฺจํ   กิร   ภิกฺขเว   ฉพฺพคฺคิยา   ภิกฺขุนิโย   อปฺปมาณิกาโย
อุทกสาฏิกาโย  ธาเรนฺตีติ  ฯ  สจฺจํ  ภควาติ  ฯ  วิครหิ  พุทฺโธ  ภควา
กถํ  หิ  นาม  ภิกฺขเว   ฉพฺพคฺคิยา   ภิกฺขุนิโย   อปฺปมาณิกาโย
อุทกสาฏิกาโย   ธาเรสฺสนฺติ  เนตํ  ภิกฺขเว  อปฺปสนฺนานํ  วา  ปสาทาย
ฯเปฯ   เอวญฺจ   ปน   ภิกฺขเว   ภิกฺขุนิโย   อิมํ  สิกฺขาปทํ  อุทฺทิสนฺตุ
อุทกสาฏิกํ  ปน  ภิกฺขุนิยา   การยมานาย   ปมาณิกา   กาเรตพฺพา
ตตฺริทํ  ปมาณํ  ทีฆโส   จตสฺโส   วิทตฺถิโย   สุคตวิทตฺถิยา   ติริยํ
เทฺว วิทตฺถิโย ตํ อติกฺกาเมนฺติยา เฉทนกํ ปาจิตฺติยนฺติ ฯ
   [๒๒๔]   อุทกสาฏิกา   นาม   ยาย  นิวตฺถาย  ๑  นหายติ  ฯ
การยมานายาติ  กโรนฺติยา วา การาเปนฺติยา วา ปมาณิกา กาเรตพฺพา ฯ
ตตฺริทํ  ปมาณํ  ทีฆโส   จตสฺโส   วิทตฺถิโย   สุคตวิทตฺถิยา   ติริยํ
เทฺว   วิทตฺถิโย   ฯ   ตํ  อติกฺกาเมตฺวา  กโรติ  วา  การาเปติ  วา
ปโยเค ทุกฺกฏํ ปฏิลาเภน ฉินฺทิตฺวา ปาจิตฺติยํ เทเสตพฺพํ ฯ
   [๒๒๕]  อตฺตนา   วิปฺปกตํ   อตฺตนา   ปริโยสาเปติ   อาปตฺติ
#๑ ยุ. ม. นิวตฺถา ฯ
