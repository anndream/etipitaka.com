อิมสฺมึ  อตฺเถ  อธิปฺเปตา  ภิกฺขุนีติ  ฯ  อาสนฺทิ  นาม  อติกฺกนฺตปฺ-
ปมาณา  วุจฺจติ   ฯ   ปลฺลงฺโก   นาม   อาหริเมหิ   วาเลหิ   กโต  โหติ  ฯ
ปริภุญฺเชยฺยาติ  ตสฺมึ  อภินิสีทติ   วา   อภินิปชฺชติ   วา   อาปตฺติ
ปาจิตฺติยสฺส ฯ
   [๓๐๐]  อนาปตฺติ   อาสนฺทิยา   ปาเท   ฉินฺทิตฺวา   ปริภุญฺชติ
ปลฺลงฺกสฺส  วาเล  ภินฺทิตฺวา  ปริภุญฺชติ  อุมฺมตฺติกาย
อาทิกมฺมิกายาติ ฯ
  จิตฺตาคารวคฺคสฺส ตติยสิกฺขาปทํ
   [๓๐๑]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน  สมเยน  ฉพฺพคฺคิยา
ภิกฺขุนิโย  สุตฺตํ   กนฺตนฺติ   ฯ   มนุสฺสา   วิหารจาริกํ   อาหิณฺฑนฺตา
ปสฺสิตฺวา   อุชฺฌายนฺติ   ขียนฺติ   วิปาเจนฺติ   กถํ   หิ  นาม  ภิกฺขุนิโย
สุตฺตํ   กนฺติสฺสนฺติ   เสยฺยถาปิ   คิหินิโย   กามโภคินิโยติ   ฯ  อสฺโสสุํ
โข  ภิกฺขุนิโย  เตสํ  มนุสฺสานํ  อุชฺฌายนฺตานํ  ขียนฺตานํ  วิปาเจนฺตานํ ฯ
ยา  ตา   ภิกฺขุนิโย   อปฺปิจฺฉา   ฯเปฯ   ตา   อุชฺฌายนฺติ   ขียนฺติ
วิปาเจนฺติ   กถํ  หิ  นาม  ฉพฺพคฺคิยา  ภิกฺขุนิโย  สุตฺตํ  กนฺติสฺสนฺตีติ  ฯ
ฯเปฯ   สจฺจํ   กิร  ภิกฺขเว  ฉพฺพคฺคิยา  ภิกฺขุนิโย  สุตฺตํ  กนฺตนฺตีติ  ฯ
สจฺจํ   ภควาติ   ฯ   วิครหิ   พุทฺโธ   ภควา  กถํ  หิ  นาม  ภิกฺขเว
ฉพฺพคฺคิยา   ภิกฺขุนิโย   สุตฺตํ   กนฺติสฺสนฺติ   เนตํ  ภิกฺขเว  อปฺปสนฺนานํ
