กรมรานีโต  ฯ  กมฺมกโร  ๑  นาม  ภฏโก อาหฏโก ฯ สมณปริพฺพาชโก
นาม  ภิกฺขุญฺจ  ภิกฺขุนิญฺจ   สิกฺขมานญฺจ   สามเณรญฺจ   สามเณริญฺจ
ฐเปตฺวา   โย   โกจิ  ปริพฺพาชกสมาปนฺโน  ฯ  อฏฺฏํ  กริสฺสามีติ  ทุติยํ
วา   ปริเยสติ   คจฺฉติ   วา   อาปตฺติ  ทุกฺกฏสฺส  เอกสฺส  อาโรเจติR
อาปตฺติ  ทุกฺกฏสฺส  ทุติยสฺส  อาโรเจติ  อาปตฺติ   ถุลฺลจฺจยสฺส
อฏฺฏปริโยสาเน อาปตฺติ สงฺฆาทิเสสสฺส ฯ
   [๓๓]   ปฐมาปตฺติกนฺติ   สห  วตฺถุชฺฌาจารา  อาปชฺชติ
อสมนุภาสนาย  ฯ  นิสฺสารณียนฺติ สงฺฆมฺหา นิสฺสาริยติ ฯ สงฺฆาทิเสโสติ ๒
สงฺโฆ  ว  ตสฺสา  อาปตฺติยา  มานตฺตํ  เทติ  มูลาย  ปฏิกสฺสติ  อพฺเภติ
น   สมฺพหุลา   ภิกฺขุนิโย   ๓   น   เอกา   ภิกฺขุนี   เตน   วุจฺจติ
สงฺฆาทิเสโสติ   ฯ   ตสฺเสว   อาปตฺตินิกายสฺส   นาม   กมฺมํ  อธิวจนํ
เตนปิ วุจฺจติ สงฺฆาทิเสโสติ ฯ
   [๓๔]   อนาปตฺติ   มนุสฺเสหิ   อากฑฺฒิยมานา   คจฺฉติ   อารกฺขํ
ยาจติ อโนทิสฺส อาจิกฺขติ อุมฺมตฺติกาย อาทิกมฺมิกายาติ ฯ
  ทุติยสงฺฆาทิเสสํ
   [๓๕]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  เวสาลิยํ
อญฺญตรสฺส   ลิจฺฉวิสฺส   ปชาปตี   อติจารินี   โหติ   ฯ   อถโข   โส
#๑ ม. ยุ. กมฺมกาโร ฯ ๒ ม. ยุ. สงฺฆาทิเสสนฺติ ฯ ๓ ม. ยุ. ภิกฺขุนิโยติ น
#ทิสฺสติ ฯ
