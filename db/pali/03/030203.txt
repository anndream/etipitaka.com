ธมฺเมสุ  สิกฺขิตสิกฺขํ   สิกฺขมานํ   สงฺเฆน   อสมฺมตํ   วุฏฺฐาเปสฺสนฺตีติ
ฯเปฯ   สจฺจํ   กิร   ภิกฺขเว   ภิกฺขุนิโย  เทฺว  วสฺสานิ  ฉสุ  ธมฺเมสุ
สิกฺขิตสิกฺขํ  สิกฺขมานํ   สงฺเฆน   อสมฺมตํ   วุฏฺฐาเปนฺตีติ   ฯ   สจฺจํ
ภควาติ   ฯ   วิครหิ  พุทฺโธ  ภควา  กถํ  หิ  นาม  ภิกฺขเว  ภิกฺขุนิโยa
เทฺว   วสฺสานิ   ฉสุ   ธมฺเมสุ  สิกฺขิตสิกฺขํ  สิกฺขมานํ  สงฺเฆน  อสมฺมตํ
วุฏฺฐาเปสฺสนฺติ   เนตํ   ภิกฺขเว   อปฺปสนฺนานํ   วา   ปสาทาย  ฯเปฯ
วิครหิตฺวา   ธมฺมึ   กถํ   กตฺวา  ภิกฺขู  อามนฺเตสิ  อนุชานามิ  ภิกฺขเว
เทฺว   วสฺสานิ   ฉสุ  ธมฺเมสุ  สิกฺขิตสิกฺขาย  สิกฺขมานาย  วุฏฺฐานสมฺมตึ
ทาตุํ  ฯ  เอวญฺจ   ปน   ภิกฺขเว   ทาตพฺพา   ฯ   ตาย   เทฺว
วสฺสานิ   ฉสุ   ธมฺเมสุ  สิกฺขิตสิกฺขาย  สิกฺขมานาย  สงฺฆํ  อุปสงฺกมิตฺวา
เอกํสํ   อุตฺตราสงฺคํ   กริตฺวา   ภิกฺขุนีนํ   ปาเท   วนฺทิตฺวา   อุกฺกุฏิกํ
นิสีทิตฺวา  อญฺชลึ  ปคฺคเหตฺวา   เอวมสฺส   วจนีโย   อหํ   อยฺเย
อิตฺถนฺนามา   อิตฺถนฺนามาย   อยฺยาย   เทฺว   วสฺสานิ   ฉสุ   ธมฺเมสุ
สิกฺขิตสิกฺขา   สิกฺขมานา   สงฺฆํ   วุฏฺฐานสมฺมตึ   ยาจามีติ  ฯ  ทุติยมฺปิ
ยาจิตพฺพา   ตติยมฺปิ   ยาจิตพฺพา   ฯ   พฺยตฺตาย   ภิกฺขุนิยา  ปฏิพลาย
สงฺโฆ   ญาเปตพฺโพ   สุณาตุ   เม   อยฺเย   สงฺโฆ  อยํ  อิตฺถนฺนามา
อิตฺถนฺนามาย   อยฺยาย   เทฺว   วสฺสานิ   ฉสุ   ธมฺเมสุ   สิกฺขิตสิกฺขา
สิกฺขมานา   สงฺฆํ   วุฏฺฐานสมฺมตึ   ยาจติ   ฯ  ยทิ  สงฺฆสฺส  ปตฺตกลฺลํ
สงฺโฆ   อิตฺถนฺนามาย   เทฺว   วสฺสานิ   ฉสุ   ธมฺเมสุ   สิกฺขิตสิกฺขาย
สิกฺขมานาย   วุฏฺฐานสมฺมตึ   ทเทยฺย   ฯ   เอสา   ญตฺติ   ฯ  สุณาตุ
