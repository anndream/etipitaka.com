ขียนฺติ   วิปาเจนฺติ   กถํ   หิ   นาม  ภิกฺขุนิโย  วาสิตเกน  ปิญฺญาเกน
นหายิสฺสนฺติ   เสยฺยถาปิ   คิหินิโย   กามโภคินิโยติ   ฯ   อสฺโสสุํ  โข
ภิกฺขุนิโย   เตสํ   มนุสฺสานํ   อุชฺฌายนฺตานํ  ขียนฺตานํ  วิปาเจนฺตานํ  ฯ
ยา  ตา  ภิกฺขุนิโย  อปฺปิจฺฉา  ฯเปฯ  ตา  อุชฺฌายนฺติ  ขียนฺติ วิปาเจนฺติ
กถํ  หิ  นาม  ฉพฺพคฺคิยา  ภิกฺขุนิโย   วาสิตเกน   ปิญฺญาเกน
นหายิสฺสนฺตีติ  ฯ  สจฺจํ  กิร  ภิกฺขเว   ฉพฺพคฺคิยา   ภิกฺขุนิโย
วาสิตเกน  ปิญฺญาเกน  นหายนฺตีติ  ฯ  สจฺจํ  ภควาติ  ฯ  วิครหิ  พุทฺโธ
ภควา   กถํ   หิ   นาม   ภิกฺขเว   ฉพฺพคฺคิยา   ภิกฺขุนิโย  วาสิตเกน
ปิญฺญาเกน   นหายิสฺสนฺติ   เนตํ   ภิกฺขเว   อปฺปสนฺนานํ  วา  ปสาทาย
ฯเปฯ   เอวญฺจ   ปน   ภิกฺขเว   ภิกฺขุนิโย   อิมํ  สิกฺขาปทํ  อุทฺทิสนฺตุ
ยา ปน ภิกฺขุนี วาสิตเกน ปิญฺญาเกน นหาเยยฺย ปาจิตฺติยนฺติ ฯ
   [๔๖๔]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ   ฯ   วาสิตกํ   นาม   ยงฺกิญฺจิ
คนฺธวาสิตกํ  ๑  ฯ  ปิญฺญากํ นาม ติลปิฏฺฐํ วุจฺจติ ฯ นหาเยยฺยาติ นหายติ
ปโยเค ทุกฺกฏํ นหานปริโยสาเน อาปตฺติ ปาจิตฺติยสฺส ฯ
   [๔๖๕]  อนาปตฺติ   อาพาธปฺปจฺจยา   ปกติปิญฺญาเกน   นหายติ
อุมฺมตฺติกาย อาทิกมฺมิกายาติ ฯ
  			ฉตฺตุปาหนวคฺคสฺส สตฺตมสิกฺขาปทํ
   [๔๖๖]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
#๑ ยุ. วาสิตกํ ฯ
