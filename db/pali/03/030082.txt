เจตาเปติ   นิสฺสคฺคิยํ   ปาจิตฺติยํ   ฯ   นิสฺสฏฺฐํ  ปฏิลภิตฺวา  ยถาทาเน
อุปเนตพฺพํ  ฯ  อนญฺญทตฺถิเก   อญฺญทตฺถิกสญฺญา   อาปตฺติ
ทุกฺกฏสฺส  ฯ  อนญฺญสทตฺถิเก   เวมติกา   อาปตฺติ   ทุกฺกฏสฺส   ฯ
อนญฺญทตฺถิเก อนญฺญทตฺถิกสญฺญา อนาปตฺติ ฯ
   [๑๒๕]  อนาปตฺติ   เสสกํ   อุปเนติ   สามิเก   อปโลเกตฺวา
อุปเนติ อาปทาสุ อุมฺมตฺติกาย อาทิกมฺมิกายาติ ฯ
					  __________
			ปตฺตวคฺคสฺส อฏฺฐมสิกฺขาปทํ
   [๑๒๖]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน  สมเยน  อญฺญตรสฺส
ปูคสฺส   ปริเวณวาสิกา   ภิกฺขุนิโย   ยาคุยา   กิลมนฺติ  ฯ  อถโข  โสฟ
ปูโค   ภิกฺขุนีนํ  ยาคุอตฺถาย  ฉนฺทกํ  สงฺฆริตฺวา  อญฺญตรสฺส
อาปณิกสฺส  ฆเร  ปริกฺขารํ   นิกฺขิปิตฺวา   ภิกฺขุนิโย   อุปสงฺกมิตฺวา
เอตทโวจ   อมุกสฺส   อยฺเย  อาปณิกสฺส  ฆเร  ยาคุอตฺถาย  ปริกฺขาโร
นิกฺขิตฺโต   ตโต   ตณฺฑุเล   ๑   อาหราเปตฺวา   ยาคค   ปจาเปตฺวา
ปริภุญฺชถาติ   ฯ   ภิกฺขุนิโย   เตน  ปริกฺขาเรน  เภสชฺชํ  เจตาเปตฺวา
ปริภุญฺชึสุ   ฯ   [๒]   โส  ปูโค  ชานิตฺวา  อุชฺฌายติ  ขียติ  วิปาเจติ
กถํ   หิ   นาม   ภิกฺขุนิโย   อญฺญทตฺถิเกน   ปริกฺขาเรน  อญฺญุทฺทิสิเกน
มหาชนิเกน   อญฺญํ   เจตาเปสฺสนฺตีติ  ฯ  อสฺโสสุํ  โข  ภิกฺขุนิโย  ตสฺส
อุปาสกสฺส  อุชฺฌายนฺตสฺส  ขียนฺตสฺส  วิปาเจนฺตสฺส  ฯ  ยา  ตา ภิกฺขุนิโย
#๑ ม. ยุ. ตณฺฑุลํ ฯ ๒ ม. ยุ. เอตฺถนฺตเร อถ โขติ ทิสฺสติ ฯ
