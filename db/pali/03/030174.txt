ปริภุญฺชติ อาปตฺติ ปาจิตฺติยสฺส ฯ
   [๓๑๖]  อนิสฺสชฺชิเต  อนิสฺสชฺชิตสญฺญา  ปริภุญฺชติ   อาปตฺติ
ปาจิตฺติยสฺส  ฯ  อนิสฺสชฺชิเต  เวมติกา  ปริภุญฺชติ  อาปตฺติ ปาจิตฺติยสฺส ฯ
อนิสฺสชฺชิเต  นิสฺสชฺชิตสญฺญา  ปริภุญฺชติ   อาปตฺติ   ปาจิตฺติยสฺส   ฯ
นิสฺสชฺชิเต   อนิสฺสชฺชิตสญฺญา  อาปตฺติ  ทุกฺกฏสฺส  ฯ
นิสฺสชฺชิเต   เวมติกา  อาปตฺติ  ทุกฺกฏสฺส  ฯ  นิสฺสชฺชิเต  นิสฺสชฺชิตสญฺญา
อนาปตฺติ ฯ
   [๓๑๗]  อนาปตฺติ   นิสฺสชฺชิตฺวา   ปริภุญฺชติ   ปุน   ปริยาเยน
ปริภุญฺชติ   อญฺญา   อุตุนิโย   ภิกฺขุนิโย   น   โหนฺติ   อจฺฉินฺนจีวริกาย
นฏฺฐจีวริกาย อาปทาสุ อุมฺมตฺติกาย อาทิกมฺมิกายาติ ฯ
   _________
  จิตฺตาคารวคฺคสฺส อฏฺฐมสิกฺขาปทํ
   [๓๑๘]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน  สมเยน  ถุลฺลนนฺทา
ภิกฺขุนี   อาวสถํ   อนิสฺสชฺชิตฺวา   จาริกํ   ปกฺกามิ  ฯ  เตน  โข  ปน
สมเยน  ถุลฺลนนฺทาย  ภิกฺขุนิยา  อาวสโถ  ทยฺหติ  ฯ ภิกฺขุนิโย เอวมาหํสุ
หนฺทยฺเย  ภณฺฑกํ  นีหรามาติ  ฯ  เอกจฺจา  เอวมาหํสุ   น
มยํ   อยฺเย  นีหริสฺสาม  ยงฺกิญฺจิ  นฏฺฐํ  สพฺพํ  อเมฺห  อภิยุญฺชิสฺสตีติ  ฯ
ถุลฺลนนฺทา   ภิกฺขุนี   ปุนเทว   ตํ   อาวสถํ  ปจฺจาคนฺตฺวา
ภิกฺขุนิโย   ปุจฺฉิ   อปยฺเย   ภณฺฑกํ   นีหริตฺถาติ   ฯ   น  มยํ  อยฺเย
