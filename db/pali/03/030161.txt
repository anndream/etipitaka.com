ขียนฺติ   วิปาเจนฺติ  กถํ  หิ  นาม  ภิกฺขุนิโย  ติโรรฏฺเฐ  สาสงฺกสมฺมเต
สปฺปฏิภเย   อสตฺถิกา   จาริกํ   จริสฺสนฺตีติ   ฯเปฯ  สจฺจํ
กิร  ภิกฺขเว  ภิกฺขุนิโย  ติโรรฏฺเฐ  สาสงฺกสมฺมเต  สปฺปฏิภเย  อสตฺถิกา
จาริกํ   จรนฺตีติ   ฯ   สจฺจํ   ภควาติ  ฯ  วิครหิ  พุทฺโธ  ภควา  กถํ
หิ   นาม   ภิกฺขเว   ภิกฺขุนิโย   ติโรรฏฺเฐ  สาสงฺกสมฺมเต  สปฺปฏิภเย
อสตฺถิกา   จาริกํ  จริสฺสนฺติ  เนตํ  ภิกฺขเว  อปฺปสนฺนานํ  วา  ปสาทาย
ฯเปฯ   เอวญฺจ   ปน   ภิกฺขเว   ภิกฺขุนิโย   อิมํ  สิกฺขาปทํ  อุทฺทิสนฺตุ
ยา   ปน   ภิกฺขุนี   ติโรรฏฺเฐ   สาสงฺกสมฺมเต   สปฺปฏิภเย  อสตฺถิกา
จาริกํ จเรยฺย ปาจิตฺติยนฺติ ฯ
   [๒๘๗]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ   ฯ   ติโรรฏฺเฐติ  ยสฺส  วิชิเต
วิหรติ   ตํ   ฐเปตฺวา   อญฺญสฺส   รฏฺเฐ   ฯ   สาสงฺกํ   นาม  ตสฺมึ
มคฺเค   โจรานํ   นิวิฏฺโฐกาโส  ทิสฺสติ  ภุตฺโตกาโส  ทิสฺสติ  ฐิโตกาโส
ทิสฺสติ   นิสินฺโนกาโส   ทิสฺสติ   นิปนฺโนกาโส   ทิสฺสติ  ฯ
สปฺปฏิภยํ   นาม   ตสฺมึ   มคฺเค   โจเรหิ   มนุสฺสา   หตา   ทิสฺสนฺติ
วิลุตฺตา   ทิสฺสนฺติ   อาโกฏิตา   ทิสฺสนฺติ   ฯ   อสตฺถิกา   นาม  วินา
สตฺเถน   ฯ   จาริกํ   จเรยฺยาติ   กุกฺกุฏสํปาเต   คาเม   คามนฺตเร
คามนฺตเร   อาปตฺติ   ปาจิตฺติยสฺส   ฯ  อคามเก  อรญฺเญ  อฑฺฒโยชเน
อฑฺฒโยชเน อาปตฺติ ปาจิตฺติยสฺส ฯ
   [๒๘๘]   อนาปตฺติ   สตฺเถน   สห   คจฺฉติ   เขเม  อปฺปฏิภเย
