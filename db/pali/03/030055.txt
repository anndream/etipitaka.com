ปาปาจาราติ  ปาปเกน  อาจาเรน  สมนฺนาคตา  ฯ ปาปสทฺทาติ ปาปเกน
กิตฺติสทฺเทน  อพฺภุคฺคตา   ฯ   ปาปสิโลกาติ   ปาปเกน   มิจฺฉาชีเวน
ชีวิตํ   กปฺเปนฺติ   ฯ   ภิกฺขุนีสงฺฆสฺส   วิเหสิกาติ  อญฺญมญฺญิสฺสา  กมฺเม
กยิรมาเน  ๑   ปฏิกฺโกสนฺติ   ฯ   อญฺญมญฺญิสฺสา   วชฺชปฏิจฺฉาทิกาติ
อญฺญมญฺญํ วชฺชํ ปฏิจฺฉาเทนฺติ ฯ
   [๗๙]  ตา  ภิกฺขุนิโยติ  ยา  ตา  สํสฏฺฐา  ภิกฺขุนิโย  ฯ ภิกฺขุนีหีติ
อญฺญาหิ   ภิกฺขุนีหิ   ฯ   ยา   ปสฺสนฺติ   ยา   สุณนฺติ  ตาหิ  วตฺตพฺพา
ภคินิโย   โข   สํสฏฺฐา   วิหรนฺติ  ปาปาจารา  ปาปสทฺทา  ปาปสิโลกา
ภิกฺขุนีสงฺฆสฺส   วิเหสิกา   อญฺญมญฺญิสฺสา  วชฺชปฏิจฺฉาทิกา
วิวิจฺจถยฺเย  วิเวกญฺเญว   ภคินีนํ   สงฺโฆ   วณฺเณตีติ   ฯ   ทุติยมฺปิ
วตฺตพฺพา   ตติยมฺปิ   วตฺตพฺพา   ฯ  สเจ  ปฏินิสฺสชฺชนฺติ  อิจฺเจตํ  กุสลํ
โน   เจ   ปฏินิสฺสชฺชนฺติ   อาปตฺติ   ทุกฺกฏสฺส   ฯ  สุตฺวา  น  วทนฺติ
อาปตฺติ  ทุกฺกฏสฺส  ฯ   ตา   ภิกฺขุนิโย   สงฺฆมชฺฌํปิ   อากฑฺฒิตฺวา
วตฺตพฺพา   ภคินิโย   โข   สํสฏฺฐา   วิหรนฺติ   ปาปาจารา  ปาปสทฺทา
ปาปสิโลกา   ภิกฺขุนีสงฺฆสฺส   วิเหสิกา   อญฺญมญฺญิสฺสา   วชฺช
ปฏิจฺฉาทิกา   วิวิจฺจถยฺเย   วิเวกญฺเญว   ภคินีนํ   สงฺโฆ  วณฺเณตีติ  ฯ
ทุติยมฺปิ  วตฺตพฺพา  ตติยมฺปิ   วตฺตพฺพา   ฯ   สเจ   ปฏินิสฺสชฺชนฺติ
อิจฺเจตํ กุสลํ โน เจ ปฏินิสฺสชฺชนฺติ อาปตฺติ ทุกฺกฏสฺส ฯ
   [๘๐]   ตา  ภิกฺขุนิโย  สมนุภาสิตพฺพา  ฯ  เอวญฺจ  ปน  ภิกฺขเว
สมนุภาสิตพฺพา   พฺยตฺตาย   ภิกฺขุนิยา   ปฏิพลาย   สงฺโฆ   ญาเปตพฺโพ
#๑ ม. ยุ. กริยมาเน ฯ
