ปฏินิสฺสชฺเชยฺย   อยมฺปิ  ภิกฺขุนี  ยาวตติยกํ  ธมฺมํ  อาปนฺนา
นิสฺสารณียํ สงฺฆาทิเสสนฺติ ฯ
   [๖๒]   ยา   ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ  อตฺเถ  อธิปฺเปตา  ภิกฺขุนีติ  ฯ   กุปิตา   อนตฺตมนาติ
อนภิรทฺธา  อาหตจิตฺตา  ขิลชาตา  ฯ  เอวํ วเทยฺยาติ พุทฺธํ ปจฺจาจิกฺขามิ
ฯเปฯ   สิกฺขํ   ปจฺจาจิกฺขามิ  กินฺนุมา  ว  สมณิโย  ยา
สมณิโย  สกฺยธีตโร  สนฺตญฺญาปิ  สมณิโย   ลชฺชินิโย   กุกฺกุจฺจิกา
สิกฺขากามา ตาสาหํ สนฺติเก พฺรหฺมจริยํ จริสฺสามีติ ฯ
   [๖๓]   สา  ภิกฺขุนีติ  ยา  สา  เอวํวาทินี  ภิกฺขุนี  ฯ  ภิกฺขุนีหีติ
อญฺญาหิ  ภิกฺขุนีหิ  ฯ  ยา  ปสฺสนฺติ  ยา  สุณนฺติ  ตาหิ
วตฺตพฺพา   มายฺเย  กุปิตา  อนตฺตมนา  เอวํ  อวจ  พุทฺธํ  ปจฺจาจิกฺขามิ
ฯเปฯ   สิกฺขํ   ปจฺจาจิกฺขามิ  กินฺนุมา  ว  สมณิโย  ยา
สมณิโย  สกฺยธีตโร  สนฺตญฺญาปิ  สมณิโย   ลชฺชินิโย   กุกฺกุจฺจิกา
สิกฺขากามา   ตาสาหํ   สนฺติเก   พฺรหฺมจริยํ  จริสฺสามีติ  ฯ  อภิรมยฺเย
สฺวากฺขาโต   ธมฺโม   จร   พฺรหฺมจริยํ   สมฺมา   ทุกฺขสฺส
อนฺตกิริยายาติ   ฯ   ทุติยมฺปิ   วตฺตพฺพา   ตติยมฺปิ  วตฺตพฺพา  ฯ  สเจ
ปฏินิสฺสชฺชติ  อิจฺเจตํ  กุสลํ  โน  เจ   ปฏินิสฺสชฺชติ   อาปตฺติ
ทุกฺกฏสฺส  ฯ   สุตฺวา   น   วทนฺติ   อาปตฺติ   ทุกฺกฏสฺส   ฯ   สา
ภิกฺขุนี   สงฺฆมชฺฌํปิ  อากฑฺฒิตฺวา  วตฺตพฺพา  มายฺเย  กุปิตา
อนตฺตมนา  เอวํ  อวจ  พุทฺธํ  ปจฺจาจิกฺขามิ  ฯเปฯ   สิกฺขํ
