วา   โภชนียํ   วา   ตํ  ตฺวํ  สหตฺถา  ปฏิคฺคเหตฺวา  ขาท  วา  ภุญฺช
วาติ   ฯเปฯ   สจฺจํ   กิร   ภิกฺขเว   ภิกฺขุนี   เอวํ   วเทติ  กินฺเต
อยฺเย   เอโส   ปุริสปุคฺคโล   กริสฺสติ  อวสฺสุโต  วา  อนวสฺสุโต  วา
ยโต   ตฺวํ   อนวสฺสุตา   อิงฺฆยฺเย   ยนฺเต  เอโส  ปุริสปุคฺคโล  เทติ
ขาทนียํ   วา   โภชนียํ   วา   ตํ   ตฺวํ  สหตฺถา  ปฏิคฺคเหตฺวา  ขาท
วา   ภุญฺช   วาติ   ฯ  สจฺจํ  ภควาติ  ฯ  วิครหิ  พุทฺโธ  ภควา  กถํ
หิ   นาม   ภิกฺขเว   ภิกฺขุนี   เอวํ   วกฺขติ   กินฺเต   อยฺเย  เอโส1
ปุริสปุคฺคโล   กริสฺสติ   อวสฺสุโต   วา   อนวสฺสุโต   วา   ยโต  ตฺวํ
อนวสฺสุตา   อิงฺฆยฺเย   ยนฺเต  เอโส  ปุริสปุคฺคโล  เทติ  ขาทนียํ  วา
โภชนียํ   วา   ตํ  ตฺวํ  สหตฺถา  ปฏิคฺคเหตฺวา  ขาท  วา  ภุญฺช  วาติ
เนตํ   ภิกฺขเว   อปฺปสนฺนานํ   วา   ปสาทาย   ฯเปฯ   เอวญฺจ  ปน
ภิกฺขเว  ภิกฺขุนิโย   อิมํ   สิกฺขาปทํ   อุทฺทิสนฺตุ   ยา   ปน   ภิกฺขุนี
เอวํ   วเทยฺย   กินฺเต  อยฺเย  เอโส  ปุริสปุคฺคโล  กริสฺสติ  อวสฺสุโต
วา  อนวสฺสุโต   วา   ยโต   ตฺวํ   อนวสฺสุตา   อิงฺฆยฺเย   ยนฺเต
เอโส   ปุริสปุคฺคโล   เทติ   ขาทนียํ   วา   โภชนียํ   วา   ตํ  ตฺวํ
สหตฺถา  ปฏิคฺคเหตฺวา   ขาท   วา   ภุญฺช   วาติ   อยมฺปิ   ภิกฺขุนี
ปฐมาปตฺติกํ ธมฺมํ อาปนฺนา นิสฺสารณียํ สงฺฆาทิเสสนฺติ ฯ
   [๕๘]   ยา   ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ  อตฺเถ  อธิปฺเปตา  ภิกฺขุนีติ  ฯ  เอวํ  วเทยฺยาติ  กินฺเต  อยฺเย
เอโส   ปุริสปุคฺคโล   กริสฺสติ   อวสฺสุโต   วา  อนวสฺสุโต  วา  ยโต
