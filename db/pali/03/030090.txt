ถุลฺลนนฺทา   ๑   ราชานํ   กมฺพลํ   วิญฺญาเปสฺสตีติ  ฯเปฯ  สจฺจํ  กิร
ภิกฺขเว  ถุลฺลนนฺทา  ภิกฺขุนี  ราชานํ  กมฺพลํ  วิญฺญาเปตีติ  ๒  ฯ  สจฺจํ
ภควาติ   ฯ  วิครหิ  พุทฺโธ  ภควา  กถํ  หิ  นาม  ภิกฺขเว  ถุลฺลนนฺทา
ภิกฺขุนี   ราชานํ   กมฺพลํ   วิญฺญาเปสฺสติ   เนตํ   ภิกฺขเว  อปฺปสนฺนานํ
วา  ปสาทาย  ฯเปฯ   เอวญฺจ   ปน   ภิกฺขเว   ภิกฺขุนิโย   อิมํ
สิกฺขาปทํ   อุทฺทิสนฺตุ   ครุปาปุรณํ   ๓   ปน  ภิกฺขุนิยา  เจตาเปนฺติยา
จตุกฺกํสปรมํ  เจตาเปตพฺพํ   ตโต   เจ   อุตฺตรึ   ๔   เจตาเปยฺย
นิสฺสคฺคิยํ ปาจิตฺติยนฺติ ฯ
   [๑๓๙]   ครุปาปุรณํ   นาม  ยงฺกิญฺจิ  สีตกาเล  ปาปุรณํ  ๕  ฯ
เจตาเปนฺติยาติ  วิญฺญาเปนฺติยา  ฯ   จตุกฺกํสปรมํ   เจตาเปตพฺพนฺติ
โสฬสกหาปณคฺฆนกํ   เจตาเปตพฺพํ  ฯ  ตโต  เจ  อุตฺตรึ  เจตาเปยฺยาติ
ตทุตฺตรึ   วิญฺญาเปติ   ปโยเค   ทุกฺกฏํ   ปฏิลาเภน   นิสฺสคฺคิยํ   โหติ
นิสฺสชฺชิตพฺพํ   สงฺฆสฺส  วา  คณสฺส  วา  เอกภิกฺขุนิยา  วา  ฯ  เอวญฺจ
ปน   ภิกฺขเว  นิสฺสชฺชิตพฺพํ  อิทํ  เม  อยฺเย  ครุปาปุรณํ
อติเรกจตุกฺกํสปรมํ   เจตาปิตํ   นิสฺสคฺคิยํ   อิมาหํ  สงฺฆสฺส  นิสฺสชฺชามีติ
ฯเปฯ ทเทยฺยาติ ฯเปฯ ทเทยฺยุนฺติ ฯเปฯ อยฺยาย ทมฺมีติ ฯ
   [๑๔๐]   อติเรกจตุกฺกํเส   อติเรกสญฺญา   เจตาเปติ   นิสฺสคฺคิยํ
ปาจิตฺติยํ  ฯ  อติเรกจตุกฺกํเส  เวมติกา   เจตาเปติ   นิสฺสคฺคิยํ
#๑ ม. เอตฺถนฺตเร ภิกฺขุนีติ ปาฐปทํ ทิสฺสติ ๒ ม. ยุ. วิญฺญาเปสีติ ฯ
#๓ ม. ยุ. ครุปาวุรณํ ฯ ๔ อุตฺตริ ฯ สพฺพตฺถ เอวํ ญาตพฺพํ ฯ ๕ ปาวุรณํ ฯ
