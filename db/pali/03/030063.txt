สงฺฆาทิเสสสฺส  ฯ   ธมฺมกมฺเม   เวมติกา   นปฺปฏินิสฺสชฺชติ   อาปตฺติ
สงฺฆาทิเสสสฺส  ฯ  ธมฺมกมฺเม  อธมฺมกมฺมสญฺญา  นปฺปฏินิสฺสชฺชติ
อาปตฺติ  สงฺฆาทิเสสสฺส   ฯ   อธมฺมกมฺเม   ธมฺมกมฺมสญฺญา   อาปตฺติ
ทุกฺกฏสฺส  ฯ  อธมฺมกมฺเม  เวมติกา  อาปตฺติ   ทุกฺกฏสฺส   ฯ
อธมฺมกมฺเม อธมฺมกมฺมสญฺญา อาปตฺติ ทุกฺกฏสฺส ฯ่
   [๙๑]   อนาปตฺติ   อสมนุภาสนฺติยา  ปฏินิสฺสชฺชนฺติยา  อุมฺมตฺติกาย
อาทิกมฺมิกายาติ ฯ
   [๙๒]   อุทฺทิฏฺฐา   โข  อยฺยาโย  สตฺตรส  สงฺฆาทิเสสา  ธมฺมา
นว  ปฐมาปตฺติกา  อฏฺฐ  ยาวตติยกา   เยสํ   ภิกฺขุนี   อญฺญตรํ
วา   อญฺญตรํ  วา  อาปชฺชติ  ตาย  ภิกฺขุนิยา  อุภโตสงฺเฆ  ปกฺขมานตฺตํ
จริตพฺพํ   จิณฺณมานตฺตาย   ภิกฺขุนิยา  ยตฺถ  สิยา  วีสติคโณ
ภิกฺขุนีสงฺโฆ   ตตฺถ  สา  ภิกฺขุนี  อพฺเภตพฺพา  เอกายปิ  เจ  อูโน  ๒
วีสติคโณ  ภิกฺขุนีสงฺโฆ  ตํ   ภิกฺขุนึ   อพฺเภยฺย   สา   จ   ภิกฺขุนี
อนพฺภิตา   ตา   จ   ภิกฺขุนิโย   คารยฺหา   ฯ  อยํ  ตตฺถ  สามีจิ  ฯ
ตตฺถยฺยาโย  ปุจฺฉามิ  กจฺจิตฺถ   ปริสุทฺธา   ฯ   ทุติยมฺปิ   ปุจฺฉามิ
กจฺจิตฺถ   ปริสุทฺธา   ฯ   ตติยมฺปิ   ปุจฺฉามิ   กจฺจิตฺถ   ปริสุทฺธา   ฯ
ปริสุทฺเธตฺถยฺยาโย ตสฺมา ตุณฺหี ฯ เอวเมตํ ธารยามีติ ฯ
				  สตฺตรสกณฺฑํ นิฏฺฐิตํ ฯ
				   ________________
#๑ ยุ. จิณฺณมานตฺตา ภิกฺขุนี ฯ ตํ สุโสธิตํ จิณฺณมานตฺโต ภิกฺขูติ ปาลิยา
#๒ ยุ. อูนวีสติคโณ ฯ
