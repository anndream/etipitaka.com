สมเยน  ถุลฺลนนฺทาย  ภิกฺขุนิยา   ปริเวณํ   อุทฺรียติ   ฯ   มนุสฺสา
ถุลฺลนนฺทํ  ภิกฺขุนึ  เอตทโวจุํ  กิสฺสิทํ  เต  ๑ อยฺเย ปริเวณํ อุทฺรียตีติ ฯ
นตฺถาวุโส  ทายกา  นตฺถิ  การกาติ  ฯ  อถโข  เต มนุสฺสา ถุลฺลนนฺทาย
ภิกฺขุนิยา   ปริเวณตฺถาย   ฉนฺทกํ   สงฺฆริตฺวา   ถุลฺลนนฺทาย   ภิกฺขุนิยา
ปริกฺขารํ   อทํสุ   ฯ   ถุลฺลนนฺทา  ภิกฺขุนี  เตน  จ  ปริกฺขาเรน  สยํปิ
ยาจิตฺวา   เภสชฺชํ   เจตาเปตฺวา   ปริภุญฺชิ   ฯ   มนุสฺสา   ชานิตฺวา
อุชฺฌายนฺติ  ขียนฺติ  วิปาเจนฺติ  กถํ หิ นาม อยฺยา ถุลฺลนนฺทา อญฺญ-
ทตฺถิเกน  ปริกฺขาเรน   อญฺญุทฺทิสิเกน   ปุคฺคลิเกน   สญฺญาจิเกน  อญฺญํ
เจตาเปสฺสตีติ  ฯเปฯ  สจฺจํ  กิร  ภิกฺขเว ถุลฺลนนฺทา ภิกฺขุนี อญฺญ-
ทตฺถิเกน  ปริกฺขาเรน  อญฺญุทฺทิสิเกน   ปุคฺคลิเกน   สญฺญาจิเกน อญฺญํ
เจตาเปตีติ   ฯ   สจฺจํ   ภควาติ   ฯ  วิครหิ  พุทฺโธ  ภควา  กถํ  หิ
นาม  ภิกฺขเว  ถุลฺลนนฺทา  ภิกฺขุนี  อญฺญทตฺถิเกน ปริกฺขาเรน อญฺญุทฺทิสิเกน
ปุคฺคลิเกน  สญฺญาจิเกน  อญฺญํ  เจตาเปสฺสติ  เนตํ  ภิกฺขเว
อปฺปสนฺนานํ   วา   ปสาทาย   ฯเปฯ  เอวญฺจ  ปน  ภิกฺขเว  ภิกฺขุนิโย
อิมํ   สิกฺขาปทํ   อุทฺทิสนฺตุ  ยา  ปน  ภิกฺขุนี  อญฺญทตฺถิเกน  ปริกฺขาเรน
อญฺญุทฺทิสิเกน   ปุคฺคลิเกน   สญฺญาจิเกน   อญฺญํ   เจตาเปยฺย
นิสฺสคฺคิยํ ปาจิตฺติยนฺติ ฯ
   [๑๓๕]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ   ฯ   อญฺญทตฺถิเกน  ปริกฺขาเรน
#๑ ม. ยุ. โว ฯ
