อภินิสีทติปิ   อภินิปชฺชติปิ   ฯ   มนุสฺสา   ถุลฺลนนฺทํ   ภิกฺขุนึ  หิริยมานา
อาสเน   เนว   อภินิสีทนฺติ   น   อภินิปชฺชนฺติ  ฯ  มนุสฺสา  อุชฺฌายนฺติ
ขียนฺติ   วิปาเจนฺติ   กถํ   หิ   นาม   อยฺยา   ถุลฺลนนฺทา  ปจฺฉาภตฺตํ
กุลานิ  อุปสงฺกมิตฺวา   สามิเก   อนาปุจฺฉา   อาสเน   อภินิสีทิสฺสติปิ
อภินิปชฺชิสฺสติปิ  ๑  ฯ  อสฺโสสุํ โข ภิกฺขุนิโย เตสํ มนุสฺสานํ อุชฺฌายนฺตานํ
ขียนฺตานํ   วิปาเจนฺตานํ   ฯ   ยา   ตา   ภิกฺขุนิโย  อปฺปิจฺฉา  ฯเปฯ
ตา   อุชฺฌายนฺติ   ขียนฺติ  วิปาเจนฺติ  กถํ  หิ  นาม  อยฺยา  ถุลฺลนนฺทา
ปจฺฉาภตฺตํ  กุลานิ  อุปสงฺกมิตฺวา  สามิเก   อนาปุจฺฉา   อาสเน
อภินิสีทิสฺสติปิ   อภินิปชฺชิสฺสติปีติ   ฯเปฯ  สจฺจํ  กิร  ภิกฺขเว  ถุลฺลนนฺทา
ภิกฺขุนี   ปจฺฉาภตฺตํ   กุลานิ  อุปสงฺกมิตฺวา  สามิเก  อนาปุจฺฉา  อาสเน
อภินิสีทติปิ   อภินิปชฺชติปีติ  ฯ  สจฺจํ  ภควาติ  ฯ  วิครหิ  พุทฺโธ  ภควา
กถํ  หิ   นาม   ภิกฺขเว   ถุลฺลนนฺทา   ภิกฺขุนี   ปจฺฉาภตฺตํ   กุลานิ
อุปสงฺกมิตฺวา  สามิเก  อนาปุจฺฉา  อาสเน  อภินิสีทิสฺสติปิ  อภินิปชฺชิสฺสติปิ
เนตํ   ภิกฺขเว   อปฺปสนฺนานํ   วา   ปสาทาย   ฯเปฯ   เอวญฺจ  ปน
ภิกฺขเว  ภิกฺขุนิโย   อิมํ   สิกฺขาปทํ   อุทฺทิสนฺตุ   ยา   ปน   ภิกฺขุนี
ปจฺฉาภตฺตํ  กุลานิ  อุปสงฺกมิตฺวา  สามิเก   อนาปุจฺฉา   อาสเน
อภินิสีเทยฺย วา อภินิปชฺเชยฺย วา ปาจิตฺติยนฺติ ฯ
   [๒๐๒]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ  ฯ  ปจฺฉาภตฺตํ  นาม  มชฺฌนฺติเก
วีติวตฺเต  ยาว  อตฺถงฺคเต  สุริเย   ฯ   กุลํ   นาม   จตฺตาริ
#๑ ม. ยุ. อภินิปชฺชิสฺสติปีติ ฯ
