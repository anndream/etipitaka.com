ขียนฺติ   วิปาเจนฺติ   กถํ   หิ   นาม   อยฺยา   ถุลฺลนนฺทา   น  มตฺตํ
ชานิตฺวา   พหุํ   ลสุณํ   หราเปสฺสตีติ   ฯเปฯ   สจฺจํ   กิร   ภิกฺขเว
ถุลฺลนนฺทา  ภิกฺขุนี  น  มตฺตํ ชานิตฺวา พหุํ ๑ ลสุณํ หราเปตีติ ๒ ฯ สจฺจํ
ภควาติ   ฯ  วิครหิ  พุทฺโธ  ภควา  กถํ  หิ  นาม  ภิกฺขเว  ถุลฺลนนฺทา
ภิกฺขุนี   น   มตฺตํ   ชานิตฺวา   พหุํ   ๓   ลสุณํ   หราเปสฺสติ  เนตํ
ภิกฺขเว   อปฺปสนฺนานํ   วา   ปสาทาย   ปสนฺนานํ   วา  ภิยฺโยภาวาย
อถเขฺวตํ  ภิกฺขเว  อปฺปสนฺนานญฺเจว  อปฺปสาทาย  ปสนฺนานญฺจ
เอกจฺจานํ อญฺญถตฺตายาติ ฯ
   [๑๔๘]  อถโข   ภควา   ถุลฺลนนฺทํ   ภิกฺขุนึ   อเนกปริยาเยน
วิครหิตฺวา   ภิกฺขูนํ   ตทนุจฺฉวิกํ   ตทนุโลมิกํ   ธมฺมึ  กถํ  กตฺวา  ภิกฺขู
อามนฺเตสิ  ภูตปุพฺพํ  ภิกฺขเว  ถุลฺลนนฺทา  ภิกฺขุนี  อญฺญตรสฺส
พฺราหฺมณสฺส  ปชาปตี  ๔  อโหสิ  ฯ  ติสฺโส  จ  ธีตโร  นนฺทา นนฺทวตี
สุนฺทรีนนฺทา   ฯ   อถโข   ภิกฺขเว   โส   พฺราหฺมโณ   กาลํ   กตฺวา
อญฺญตรํ  หํสโยนึ  อุปปชฺชิ  ฯ   ตสฺส   สพฺพโสวณฺณมยา   ปตฺตา
อเหสุํ  ฯ  โส  ตาสํ  เอเกกํ  ปตฺตํ  เทติ  ฯ อถโข ภิกฺขเว ถุลฺลนนฺทา
ภิกฺขุนี  อยํ  หํโส  อมฺหากํ  เอเกกํ  ปตฺตํ  เทตีติ  ตํ
หํสราชํ  คเหตฺวา   นิปฺปตฺตํ   อกาสิ   ฯ   ตสฺส   ปุน   ชายมานา
ปตฺตา  เสตา  สมฺปชฺชึสุ ฯ ตทาหุ ๕ ภิกฺขเว ถุลฺลนนฺทา ภิกฺขุนี อติโลเภน
สุวณฺณา ปริหีนา อิทานิ ลสุณา ปริหายิสฺสตีติ ฯ
#๑-๓ ยุ. อยํ ปาโฐ นตฺถิ ฯ ๒ ม. ยุ. หราเปสีติ ฯ
#๔ ม. ยุ. ปชาปติ อิติ ปาฐปทํ ทิสฺสติ ฯ ๕ ม. ยุ. ตทาปีติ ทิสฺสติ ฯ
