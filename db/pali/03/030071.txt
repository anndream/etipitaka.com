ภิกฺขุนี  ตํ  ภิกฺขุนึ   เอตทโวจ   หนฺทยฺเย   ตุยฺหํ   จีวรํ   อาหร
เมตํ   จีวรํ   ยํ   ตุยฺหํ   ตุยฺหเมเวตํ   ยํ  มยฺหํ  มยฺหเมเวตํ  อาหร
เมตํ   สกํ   ปจฺจาหราติ   อจฺฉินฺทิ   ฯ   อถโข  สา  ภิกฺขุนี  ภิกฺขุนีนํ
เอตมตฺถํ   อาโรเจสิ   ฯ   ยา   ตา   ภิกฺขุนิโย   อปฺปิจฺฉา   ฯเปฯ
ตา   อุชฺฌายนฺติ   ขียนฺติ  วิปาเจนฺติ  กถํ  หิ  นาม  อยฺยา  ถุลฺลนนฺทา
ภิกฺขุนิยา  ๑  สทฺธึ  จีวรํ  ปริวฏฺเฏตฺวา   อจฺฉินฺทิสฺสตีติ   ฯ
อถโข   ตา  ภิกฺขุนิโย  ภิกฺขูนํ  เอตมตฺถํ  อาโรเจสุํ  ฯ  ภิกฺขู  ภควโต
เอตมตฺถํ  อาโรเจสุํ  ฯเปฯ  สจฺจํ   กิร   ภิกฺขเว   ถุลฺลนนฺทา
ภิกฺขุนี   ภิกฺขุนิยา   สทฺธึ   จีวรํ   ปริวฏฺเฏตฺวา   อจฺฉินฺทตีติ  ฯ  สจฺจํ
ภควาติ   ฯ  วิครหิ  พุทฺโธ  ภควา  กถํ  หิ  นาม  ภิกฺขเว  ถุลฺลนนฺทา
ภิกฺขุนี   ภิกฺขุนิยา   สทฺธึ  จีวรํ  ปริวฏฺเฏตฺวา  อจฺฉินฺทิสฺสติ
เนตํ   ภิกฺขเว   อปฺปสนฺนานํ   วา   ปสาทาย   ฯเปฯ   เอวญฺจ  ปน
ภิกฺขเว  ภิกฺขุนิโย   อิมํ   สิกฺขาปทํ   อุทฺทิสนฺตุ   ยา   ปน   ภิกฺขุนี
ภิกฺขุนิยา   สทฺธึ   จีวรํ   ปริวฏฺเฏตฺวา   สา   ปจฺฉา   เอวํ  วเทยฺย
หนฺทยฺเย   ตุยฺหํ   จีวรํ   อาหร   เมตํ   จีวรํ  ยํ  ตุยฺหํ  ตุยฺหเมเวตํ
ยํ   มยฺหํ   มยฺหเมเวตํ  อาหร  เมตํ  สกํ  ปจฺจาหราติ
อจฺฉินฺเทยฺย วา อจฺฉินฺทาเปยฺย วา นิสฺสคฺคิยํ ปาจิตฺติยนฺติ ฯ
   [๑๐๗]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ   ฯ  ภิกฺขุนิยา  สทฺธินฺติ  อญฺญาย
ภิกฺขุนิยา   สทฺธึ   ฯ   จีวรํ   นาม   ฉนฺนํ   จีวรานํ   อญฺญตรํ  จีวรํ
#๑ ม. ถุลฺลนนฺทา ภิกฺขุนีติ อิเม ปาฐา ทิสฺสนฺติ ฯ
