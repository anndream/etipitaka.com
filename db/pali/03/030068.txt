  	  ปตฺตวคฺคสฺส ทุติยสิกฺขาปทํ
   [๑๐๒]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  สมฺพหุลา
ภิกฺขุนิโย   คามกาวาเส   วสฺสํ   วุตฺถา  สาวตฺถึ  อคมํสุ  วตฺตสมฺปนฺนา
อิริยาปถสมฺปนฺนา  ทุจฺโจลา  ๑  ลูขจีวรา  ฯ  อุปาสกา  ตา  ภิกฺขุนิโย
ปสฺสิตฺวา   อิมา   ภิกฺขุนิโย   วตฺตสมฺปนฺนา  อิริยาปถสมฺปนฺนา
ทุจฺโจลา  ลูขจีวรา  อิมา  ภิกฺขุนิโย  อจฺฉินฺนา  ภวิสฺสนฺตีติ  ภิกฺขุนี-
สงฺฆสฺส  อกาลจีวรํ  อทํสุ  ฯ  ถุลฺลนนฺทา  ภิกฺขุนี  อมฺหากํ   กฐินํ
อตฺถตํ  กาลจีวรนฺติ   อธิฏฺฐหิตฺวา   ภาชาเปสิ   ฯ   อุปาสกา   ตา
ภิกฺขุนิโย   ปสฺสิตฺวา   เอตทโวจุํ  อปยฺยาหิ  จีวรํ  ลทฺธนฺติ  ฯ  น  มยํ
อาวุโส   จีวรํ   ลภาม   อยฺยา   ถุลฺลนนฺทา   อมฺหากํ   กฐินํ  อตฺถตํ
กาลจีวรนฺติ  อธิฏฺฐหิตฺวา  ภาชาเปสีติ   ฯ   อุปาสกา   อุชฺฌายนฺติ
ขียนฺติ   วิปาเจนฺติ   กถํ   หิ   นาม   อยฺยา   ถุลฺลนนฺทา  อกาลจีวรํ
กาลจีวรนฺติ   อธิฏฺฐหิตฺวา   ภาชาเปสฺสตีติ   ฯ  อสฺโสสุํ  โข  ภิกฺขุนิโย
เตสํ   อุปาสกานํ   อุชฺฌายนฺตานํ  ขียนฺตานํ  วิปาเจนฺตานํ  ฯ  ยา  ตา
ภิกฺขุนิโย  อปฺปิจฺฉา   ฯเปฯ   ตา   อุชฺฌายนฺติ   ขียนฺติ   วิปาเจนฺติ
กถํ   หิ  นาม  อยฺยา  ถุลฺลนนฺทา  อกาลจีวรํ  กาลจีวรนฺติ  อธิฏฺ-
ฐหิตฺวา  ภาชาเปสฺสตีติ  ฯ   อถโข  ตา  ภิกฺขุนิโย   ภิกฺขูนํ   เอตมตฺถํ
อาโรเจสุํ   ฯ  ภิกฺขู  ภควโต  เอตมตฺถํ  อาโรเจสุํ  ฯเปฯ  สจฺจํ  กิร
#๑ ม. ทุจฺโจฬา เอวํ ฯ สพฺพตฺถ ญาตพฺพํ ฯ
