วิกปฺปนุปคํ   ปจฺฉิมํ   ฯ   ปริวฏฺเฏตฺวาติ  ปริตฺเตน  วา  วิปุลํ  วิปุเลน
วา   ปริตฺตํ   ปริวฏฺเฏตฺวา   ๑   ฯ   อจฺฉินฺเทยฺยาติ  สยํ  อจฺฉินฺทติ
นิสฺสคฺคิยํ   โหติ   ๒  ฯ  อจฺฉินฺทาเปยฺยาติ  อญฺญํ  อาณาเปติ  อาปตฺติ
ทุกฺกฏสฺส  สกึ  อาณตฺตา  พหุกํปิ  อจฺฉินฺทติ   นิสฺสคฺคิยํ   โหติ
นิสฺสชฺชิตพฺพํ  สงฺฆสฺส   วา   คณสฺส   วา   เอกภิกฺขุนิยา   วา   ฯ
เอวญฺจ   ปน   ภิกฺขเว   นิสฺสชฺชิตพฺพํ   ฯเปฯ  อิทํ  เม  อยฺเย  จีวรํ
ภิกฺขุนิยา   สทฺธึ   ปริวฏฺเฏตฺวา  อจฺฉินฺนํ  นิสฺสคฺคิยํ  อิมาหํ
สงฺฆสฺส   นิสฺสชฺชามีติ   ฯเปฯ   ทเทยฺยาติ   ฯเปฯ  ทเทยฺยนฺติ  ฯเปฯ
อยฺยาย ทมฺมีติ ฯ
   [๑๐๘]  อุปสมฺปนฺนาย   อุปสมฺปนฺนสญฺญา   จีวรํ   ปริวฏฺเฏตฺวา
อจฺฉินฺทติ  วา  อจฺฉินฺทาเปติ  วา  นิสฺสคฺคิยํ  ปาจิตฺติยํ  ฯ  อุปสมฺปนฺนาย
เวมติกา  จีวรํ  ปริวฏฺเฏตฺวา  อจฺฉินฺทติ  วา  อจฺฉินฺทาเปติ
วา  นิสฺสคฺคิยํ  ปาจิตฺติยํ  ฯ  อุปสมฺปนฺนาย   อนุปสมฺปนฺน-
สญฺญา  จีวรํ   ปริวฏฺเฏตฺวา   อจฺฉินฺทติ   วา   อจฺฉินฺทาเปติ  วา
นิสฺสคฺคิยํ   ปาจิตฺติยํ   ฯ   อญฺญํ   ปริกฺขารํ   ปริวฏฺเฏตฺวา   อจฺฉินฺทติ
วา  อจฺฉินฺทาเปติ  วา   อาปตฺติ   ทุกฺกฏสฺส   ฯ   อนุปสมฺปนฺนาย
สทฺธึ   จีวรํ   วา   อญฺญํ  วา  ปริกฺขารํ  ปริวฏฺเฏตฺวา  อจฺฉินฺทติ  วา
อจฺฉินฺทาเปติ  วา  อาปตฺติ  ทุกฺกฏสฺส  ฯ  อนุปสมฺปนฺนาย อุป-
สมฺปนฺนสญฺญา  อาปตฺติ   ทุกฺกฏสฺส ฯ   อนุปสมฺปนฺนาย  เวมติกา
#๑ ม. ยุ. อยํ ปาโฐ น ทิสฺสติ ฯ ๒ สพฺพตฺถ นิสฺสคฺคิยํ ปาจิตฺติยนฺติ ทิสฺสติ ฯ
