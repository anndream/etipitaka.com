ฯเปฯ   เอวญฺจ   ปน   ภิกฺขเว   ภิกฺขุนิโย   อิมํ  สิกฺขาปทํ  อุทฺทิสนฺตุ
ยา   ปน   ภิกฺขุนี   วุฏฺฐาปิตํ   ปวตฺตินึ   เทฺว  วสฺสานิ  นานุพนฺเธยฺย
ปาจิตฺติยนฺติ ฯ
   [๓๙๖]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ  ฯ  วุฏฺฐาปิตนฺติ  อุปสมฺปาทิตํ  ฯ
ปวตฺตินี   นาม   อุปชฺฌายา   ๑   วุจฺจติ   ฯ  เทฺว  วสฺสานีติ  เทฺว
สํวจฺฉรานิ  ฯ  นานุพนฺเธยฺยาติ  น  สยํ  อุปฏฺฐเหยฺย ๒ ฯ เทฺว วสฺสานิ
นานุพนฺธิสฺสามีติ ธุรํ นิกฺขิตฺตมตฺเต อาปตฺติ ปาจิตฺติยสฺส ฯ
   [๓๙๗]   อนาปตฺติ   อุปชฺฌายา  พาลา  วา  โหติ  อลชฺชินี  วา
คิลานาย อาปทาสุ อุมฺมตฺติกาย อาทิกมฺมิกายาติ ฯ
  _______
  คพฺภินีวคฺคสฺส ทสมสิกฺขาปทํ
   [๓๙๘]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน  สมเยน  ถุลฺลนนฺทา
ภิกฺขุนี  สหชีวินึ  วุฏฺฐาเปตฺวา  เนว วูปกาเสติ ๓ น วูปกาสาเปติ ๔ ฯ
สามิโก   อคฺคเหสิ   ฯ   ยา   ตา   ภิกฺขุนิโย  อปฺปิจฺฉา  ฯเปฯ  ตา
อุชฺฌายนฺติ   ขียนฺติ   วิปาเจนฺติ   กถํ   หิ   นาม   อยฺยา  ถุลฺลนนฺทา
สหชีวินึ  วุฏฺฐาเปตฺวา  เนว   วูปกาเสสฺสติ   น   วูปกาสาเปสฺสติ
สามิโก  อคฺคเหสิ  สจายํ  ภิกฺขุนี  ปกฺกนฺตา   อสฺส   น   จ
#๑ ม. ยุ. อุปชฺฌา ฯ ๒ ม. อุปฏฺฐาเปยฺย ฯ ๓ ม. ยุ. เนว วูปกาเสสิ ฯ
#๔ ม. ยุ. น วูปกาสาเปสิ ฯ
