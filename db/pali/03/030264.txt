  						เสขิยกณฺฑํ
   อิเม โข ปนยฺยาโย เสขิยา ธมฺมา อุทฺเทสํ อาคจฺฉนฺติ ฯ
   [๔๙๕]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส  อาราเม  ฯ  เตน  โข  ปน สมเยน ฉพฺพคฺคิยา ภิกฺขุนิโย
ปุรโตปิ  ปจฺฉโตปิ  โอลมฺพนฺตา  ๑  นิวาเสนฺติ  ฯ  มนุสฺสา  อุชฺฌายนฺติ
ขียนฺติ   วิปาเจนฺติ   กถํ   หิ   นาม   ภิกฺขุนิโย   ปุรโตปิ   ปจฺฉโตปิ
โอลมฺพนฺตา   นิวาเสสฺสนฺติ   เสยฺยถาปิ   คิหินิโย   กามโภคินิโยติ   ฯ
อสฺโสสุํ   โข   ภิกฺขุนิโย   เตสํ   มนุสฺสานํ   อุชฺฌายนฺตานํ   ขียนฺตานํ
วิปาเจนฺตานํ  ฯ  ยา   ตา   ภิกฺขุนิโย   อปฺปิจฺฉา   ฯเปฯ   ตา
อุชฺฌายนฺติ   ขียนฺติ   วิปาเจนฺติ   กถํ   หิ  นาม  ฉพฺพคฺคิยา  ภิกฺขุนิโย
ปุรโตปิ  ปจฺฉโตปิ  โอลมฺพนฺตา  นิวาเสสฺสนฺตีติ  ฯเปฯ   สจฺจํ
กิร   ภิกฺขเว   ฉพฺพคฺคิยา   ภิกฺขุนิโย   ปุรโตปิ  ปจฺฉโตปิ  โอลมฺพนฺตา
นิวาเสนฺตีติ   ฯ   สจฺจํ   ภควาติ   ฯ  วิครหิ  พุทฺโธ  ภควา  กถํ  หิ
นาม   ภิกฺขเว   ฉพฺพคฺคิยา   ภิกฺขุนิโย  ปุรโตปิ  ปจฺฉโตปิ  โอลมฺพนฺตา
นิวาเสสฺสนฺติ   เนตํ   ภิกฺขเว   อปฺปสนฺนานํ   วา   ปสาทาย   ฯเปฯ
เอวญฺจ  ปน  ภิกฺขเว  ภิกฺขุนิโย  อิมํ  สิกฺขาปทํ   อุทฺทิสนฺตุ
ปริมณฺฑลํ นิวาเสสฺสามีติ สิกฺขา กรณียาติ ฯ
   [๔๙๖]   ปริมณฺฑลํ  นิวาเสตพฺพํ  นาภิมณฺฑลํ  ชานุมณฺฑลํ
ปฏิจฺฉาเทนฺติยา   ฯ   ยา  อนาทริยํ  ปฏิจฺจ  ปุรโต  วา  ปจฺฉโต  วา
#๑ ม. ยุ. โอลมฺเพนฺตา ฯ สพฺพตฺถ เอวเมว ทิสฺสติ ฯ
