พาหิรเลปํ เทติ อุมฺมตฺติกาย อาทิกมฺมิกายาติ ฯ
  _______
  จิตฺตาคารวคฺคสฺส สตฺตมสิกฺขาปทํ
   [๓๑๔]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน  สมเยน  ถุลฺลนนฺทา
ภิกฺขุนี   อาวสถจีวรํ   อนิสฺสชฺชิตฺวา   ปริภุญฺชติ   ฯ   อญฺญา   อุตุนิโย
ภิกฺขุนิโย   น   ลภนฺติ   ฯ  ยา  ตา  ภิกฺขุนิโย  อปฺปิจฺฉา  ฯเปฯ  ตา
อุชฺฌายนฺติ   ขียนฺติ   วิปาเจนฺติ   กถํ   หิ   นาม   อยฺยา  ถุลฺลนนฺทา
อาวสถจีวรํ  อนิสฺสชฺชิตฺวา  ปริภุญฺชิสฺสตีติ  ฯเปฯ  สจฺจํ  กิร
ภิกฺขเว   ถุลฺลนนฺทา   ภิกฺขุนี  อาวสถจีวรํ  อนิสฺสชฺชิตฺวา  ปริภุญฺชตีติ  ฯ
สจฺจํ  ภควาติ  ฯ  วิครหิ  พุทฺโธ   ภควา   กถํ   หิ   นาม
ภิกฺขเว   ถุลฺลนนฺทา   ภิกฺขุนี   อาวสถจีวรํ   อนิสฺสชฺชิตฺวา  ปริภุญฺชิสฺสติ
เนตํ  ภิกฺขเว  อปฺปสนฺนานํ  วา  ปสาทาย   ฯเปฯ   เอวญฺจ
ปน   ภิกฺขเว   ภิกฺขุนิโย   อิมํ   สิกฺขาปทํ  อุทฺทิสนฺตุ  ยา  ปน  ภิกฺขุนี
อาวสถจีวรํ อนิสฺสชฺชิตฺวา ปริภุญฺเชยฺย ปาจิตฺติยนฺติ ฯ
   [๓๑๕]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ   ฯ  อาวสถจีวรํ  นาม  อุตุนิโย
ภิกฺขุนิโย   ปริภุญฺชนฺตูติ   ทินฺนํ   โหติ  ฯ  อนิสฺสชฺชิตฺวา  ปริภุญฺเชยฺยาติ
เทฺว   ติสฺโส  รตฺติโย  ปริภุญฺชิตฺวา  จตุตฺถทิวเส  โธวิตฺวา
ภิกฺขุนิยา   วา   สิกฺขมานาย   วา   สามเณริยา   วา   อนิสฺสชฺชิตฺวา
