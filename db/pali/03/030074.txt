ภณฺฑํ   ปุน   อาทิยิสฺสาม   ๑   กทา   อมฺหากํ   ภณฺฑํ   วิกฺกายิสฺสติ
สปฺปิสฺส   กเยน   สปฺปิ  หฏํ  เตลสฺส  กยํ  อาหร  เตลํ  หริสฺสสีติ  ฯ
อถโข  โส  อุปาสโก  อุชฺฌายติ  ขียติ   วิปาเจติ   กถํ   หิ
นาม   อยฺยา  ถุลฺลนนฺทา  อญฺญํ  วิญฺญาเปตฺวา  อญฺญํ  วิญฺญาเปสฺสตีติ  ฯ
อสฺโสสุํ   โข   ภิกฺขุนิโย   ตสฺส  อุปาสกสฺส  อุชฺฌายนฺตสฺส
ขียนฺตสฺส  วิปาเจนฺตสฺส  ฯ  ยา  ตา  ภิกฺขุนิโย   อปฺปิจฺฉา
ฯเปฯ   ตา   อุชฺฌายนฺติ   ขียนฺติ   วิปาเจนฺติ   กถํ  หิ  นาม  อยฺยา
ถุลฺลนนฺทา   อญฺญํ   วิญฺญาเปตฺวา   อญฺญํ   วิญฺญาเปสฺสตีติ   ฯ   อถโข
ตา   ภิกฺขุนิโย   ภิกฺขูนํ   เอตมตฺถํ   อาโรเจสุํ   ฯ   ภิกฺขู   ภควโต
เอตมตฺถํ  อาโรเจสุํ  ฯเปฯ  สจฺจํ   กิร   ภิกฺขเว   ถุลฺลนนฺทา
ภิกฺขุนี  อญฺญํ  วิญฺญาเปตฺวา  อญฺญํ  วิญฺญาเปตีติ  ๒  ฯ  สจฺจํ ภควาติ ฯ
วิครหิ  พุทฺโธ  ภควา  กถํ  หิ   นาม   ภิกฺขเว   ถุลฺลนนฺทา
ภิกฺขุนี  อญฺญํ   วิญฺญาเปตฺวา   อญฺญํ   วิญฺญาเปสฺสติ   เนตํ   ภิกฺขเว
อปฺปสนฺนานํ   วา   ปสาทาย   ฯเปฯ  เอวญฺจ  ปน  ภิกฺขเว  ภิกฺขุนิโย
อิมํ   สิกฺขาปทํ   อุทฺทิสนฺตุ   ยา   ปน   ภิกฺขุนี   อญฺญํ   วิญฺญาเปตฺวา
อญฺญํ วิญฺญาเปยฺย นิสฺสคฺคิยํ ปาจิตฺติยนฺติ ฯ
   [๑๑๑]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา  ภิกฺขุนีติ  ฯ  อญฺญํ  วิญฺญาเปตฺวาติ  ยงฺกิญฺจิ
วิญฺญาเปตฺวา  ฯ  อญฺญํ  วิญฺญาเปยฺยาติ  ตํ   ฐเปตฺวา   อญฺญํ
วิญฺญาเปติ   ปโยเค   ทุกฺกฏํ   ปฏิลาเภน  นิสฺสคฺคิยํ  โหติ  นิสฺสชฺชิตพฺพํ
#๑ ม. ยุ. อาหริสฺสามาติ ปาโฐ ทิสฺสติ ฯ ๒ ม. ยุ. วิญฺญาเปสีติ ปาโฐ ทิสฺสติ ฯ
