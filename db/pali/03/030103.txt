กถํ   หิ   นาม   ภิกฺขุนี   ภิกฺขุสฺส  ปหารํ  ทสฺสตีติ  ฯเปฯ  สจฺจํ  กิร
ภิกฺขเว  ภิกฺขุนี  ภิกฺขุสฺส  ปหารํ  เทตีติ  ๑  ฯ  สจฺจํ ภควาติ ฯ วิครหิ
พุทฺโธ   ภควา   กถํ   หิ   นาม   ภิกฺขเว   ภิกฺขุนี   ภิกฺขุสฺส  ปหารํ
ทสฺสติ   เนตํ   ภิกฺขเว   อปฺปสนฺนานํ   วา  ปสาทาย  ฯเปฯ  เอวญฺจ
ปน  ภิกฺขเว  ภิกฺขุนิโย  อิมํ   สิกฺขาปทํ   อุทฺทิสนฺตุ   ยา   ปน
ภิกฺขุนี  ภิกฺขุสฺส  ภุญฺชนฺตสฺส  ปานีเยน  วา  วิธูปเนน   วา
อุปติฏฺเฐยฺย ปาจิตฺติยนฺติ ฯ
   [๑๖๙]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ  ฯ  ภิกฺขุสฺสาติ  อุปสมฺปนฺนสฺส  ฯ
ภุญฺชนฺตสฺสาติ   ปญฺจนฺนํ   โภชนานํ  อญฺญตรํ  โภชนํ
ภุญฺชนฺตสฺส   ฯ   ปานียํ   นาม   ยงฺกิญฺจิ   ปานียํ   ฯ   วิธูปนํ  นาม
ยา   กาจิ   วีชนี   ฯ   อุปติฏฺเฐยฺยาติ   หตฺถปาเส   ติฏฺฐติ  อาปตฺติ
ปาจิตฺติยสฺส ฯ
   [๑๗๐]   อุปสมฺปนฺเน   อุปสมฺปนฺนสญฺญา  ปานีเยน  วา  วิธูปเนน
วา  อุปติฏฺฐติ   อาปตฺติ   ปาจิตฺติยสฺส   ฯ   อุปสมฺปนฺเน   เวมติกา
ปานีเยน   วา   วิธูปเนน   วา   อุปติฏฺฐติ   อาปตฺติ  ปาจิตฺติยสฺส  ฯ
อุปสมฺปนฺเน  อนุปสมฺปนฺนสญฺญา  ปานีเยน  วา  วิธูปเนน   วา
อุปติฏฺฐติ   อาปตฺติ   ปาจิตฺติยสฺส   ฯ   หตฺถปาสํ   วิชหิตฺวา  อุปติฏฺฐติ
อาปตฺติ   ทุกฺกฏสฺส   ฯ   ขาทนียํ   ขาทนฺตสฺส   อุปติฏฺฐติ
#๑ ม. ยุ. อทาสีติ ฯ
