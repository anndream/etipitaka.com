สาทุํ   น   รุจฺจตีติ   ฯ   อสฺโสสุํ   โข   ภิกฺขุนิโย   เตสํ  มนุสฺสานํ
อุชฺฌายนฺตานํ  ขียนฺตานํ  วิปาเจนฺตานํ   ฯ   ยา   ตา   ภิกฺขุนิโย
อปฺปิจฺฉา   ฯเปฯ   ตา   อุชฺฌายนฺติ  ขียนฺติ  วิปาเจนฺติ  กถํ  หิ  นาม
ฉพฺพคฺคิยา   ภิกฺขุนิโย   ทธึ   วิญฺญาเปตฺวา   ภุญฺชิสฺสนฺตีติ  ฯเปฯ  สจฺจํ
กิร   ภิกฺขเว   ฉพฺพคฺคิยา   ภิกฺขุนิโย  ทธึ  วิญฺญาเปตฺวา  ภุญฺชนฺตีติ  ฯ
สจฺจํ   ภควาติ   ฯ   วิครหิ   พุทฺโธ   ภควา  กถํ  หิ  นาม  ภิกฺขเว
ฉพฺพคฺคิยา   ภิกฺขุนิโย   ทธึ   วิญฺญาเปตฺวา   ภุญฺชิสฺสนฺติ  เนตํ  ภิกฺขเว
อปฺปสนฺนานํ   วา   ปสาทาย   ฯเปฯ  เอวญฺจ  ปน  ภิกฺขเว  ภิกฺขุนิโย
อิมํ  สิกฺขาปทํ   อุทฺทิสนฺตุ   ยา   ปน   ภิกฺขุนี   ทธึ   วิญฺญาเปตฺวา
ภุญฺเชยฺย  ปฏิเทเสตพฺพํ   ตาย   ภิกฺขุนิยา   คารยฺหํ   อยฺเย   ธมฺมํ
อาปชฺชึ  อสปฺปายํ  ปาฏิเทสนียํ   ตํ   ปฏิเทเสมีติ   ฯ   เอวญฺจิทํ
ภควตา ภิกฺขุนีนํ สิกฺขาปทํ ปญฺญตฺตํ โหติ ฯ
   [๔๙๐]   เตน  โข  ปน  สมเยน  ภิกฺขุนิโย  คิลานา  โหนฺติ  ฯ
คิลานปุจฺฉิกา   ภิกฺขุนิโย   คิลานา   ภิกฺขุนิโย  เอตทโวจุํ  กจฺจิ  อยฺเย
ขมนียํ   กจฺจิ   ยาปนียนฺติ   ฯ  ปุพฺเพ  มยํ  อยฺเย  ทธึ  วิญฺญาเปตฺวา
ภุญฺชาม  ๑  เตน  โน  ผาสุ  โหติ  อิทานิ  ปน  ภควตา  ปฏิกฺขิตฺตนฺติ
กุกฺกุจฺจายนฺตา   น   วิญฺญาเปม   เตน   โน   น   ผาสุ   โหตีติ  ฯ
ภควโต   เอตมตฺถํ   อาโรเจสุํ   ฯเปฯ  อนุชานามิ  ภิกฺขเว  คิลานาย
ภิกฺขุนิยา   ทธึ   วิญฺญาเปตฺวา   ภุญฺชิตุํ   ฯ   เอวญฺจ   ปน   ภิกฺขเว
ภิกฺขุนิโย   อิมํ   สิกฺขาปทํ   อุทฺทิสนฺตุ   ยา   ปน   ภิกฺขุนี   อคิลานา
#๑ ม. ภุญฺชิมฺห ฯ
