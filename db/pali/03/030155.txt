คพฺเภ  คเหตฺวา  ปมุขํ  นิกฺกฑฺฒติ  อาปตฺติ   ปาจิตฺติยสฺส   ฯ
ปมุขํ   คเหตฺวา   พหิ   นิกฺกฑฺฒติ   อาปตฺติ   ปาจิตฺติยสฺส  ฯ  เอเกน
ปโยเคน   พหุเกปิ   ทฺวาเร   อติกฺกาเมติ   อาปตฺติ   ปาจิตฺติยสฺส  ฯ
นิกฺกฑฺฒาเปยฺยาติ  อญฺญํ   อาณาเปติ   อาปตฺติ   ทุกฺกฏสฺส   ฯ   สกึ
อาณตฺตา พหุเกปิ ทฺวาเร อติกฺกาเมติ อาปตฺติ ปาจิตฺติยสฺส ฯ
   [๒๗๔]   อุปสมฺปนฺนาย   อุปสมฺปนฺนสญฺญา  อุปสฺสยํ  ทตฺวา  กุปิตา
อนตฺตมนา   นิกฺกฑฺฒติ  วา  นิกฺกฑฺฒาเปติ  วา  อาปตฺติ  ปาจิตฺติยสฺส  ฯ
อุปสมฺปนฺนาย  เวมติกา  อุปสฺสยํ  ทตฺวา  กุปิตา  อนตฺตมนา
นิกฺกฑฺฒติ  วา  นิกฺกฑฺฒาเปติ  วา  อาปตฺติ   ปาจิตฺติยสฺส   ฯ
อุปสมฺปนฺนาย   อนุปสมฺปนฺนสญฺญา   อุปสฺสยํ   ทตฺวา   กุปิตา  อนตฺตมนา
นิกฺกฑฺฒติ  วา  นิกฺกฑฺฒาเปติ  วา  อาปตฺติ   ปาจิตฺติยสฺส   ฯ
ตสฺสา  ปริกฺขารํ  นิกฺกฑฺฒติ  วา   นิกฺกฑฺฒาเปติ   วา   อาปตฺติ
ทุกฺกฏสฺส   ฯ  อกวาฏพทฺธา  นิกฺกฑฺฒติ  วา  นิกฺกฑฺฒาเปติ  วา  อาปตฺติ
ทุกฺกฏสฺส   ฯ   ตสฺสา   ปริกฺขารํ   นิกฺกฑฺฒติ   วา  นิกฺกฑฺฒาเปติ  วา
อาปตฺติ   ทุกฺกฏสฺส   ฯ   อนุปสมฺปนฺนํ   กวาฏพทฺธา  วา  อกวาฏพทฺธา
วา  นิกฺกฑฺฒติ   วา   นิกฺกฑฺฒาเปติ   วา   อาปตฺติ   ทุกฺกฏสฺส   ฯ
ตสฺสา  ปริกฺขารํ  นิกฺกฑฺฒติ  วา   นิกฺกฑฺฒาเปติ   วา   อาปตฺติ
ทุกฺกฏสฺส  ฯ  อนุปสมฺปนฺนาย   อุปสมฺปนฺนสญฺญา   อาปตฺติ
ทุกฺกฏสฺส  ฯ  อนุปสมฺปนฺนาย   เวมติกา   อาปตฺติ   ทุกฺกฏสฺส   ฯ
อนุปสมฺปนฺนาย อนุปสมฺปนฺนสญฺญา อาปตฺติ ทุกฺกฏสฺส ฯ
