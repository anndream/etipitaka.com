นูนาลชฺชินี   ยา   อยฺยา   ๑   อตฺตโน  ภณฺฑกํ  อปสฺสนฺติโย  ตา  มํ
เอวมาหํสุ  อปยฺเย  อมฺหากํ  ภณฺฑกํ   ปสฺเสยฺยาสีติ   สจาหยฺเย
ตุมฺหากํ  ภณฺฑกํ  คณฺหามิ  อสฺสมณี   โหมิ   พฺรหฺมจริยา   จวามิ
นิรยํ  อุปปชฺชามิ  ยา  ปน  มํ  อภูเตน   เอวมาห   สาปิ
อสฺสมณี   โหตุ   พฺรหฺมจริยา   จวตุ   นิรยํ   อุปปชฺชตูติ  ฯ  ยา  ตา
ภิกฺขุนิโย  อปฺปิจฺฉา   ฯเปฯ   ตา   อุชฺฌายนฺติ   ขียนฺติ   วิปาเจนฺติ
กถํ  หิ  นาม  อยฺยา  จณฺฑกาลี  อตฺตานํปิ  ปรํปิ นิรเยนปิ พฺรหฺมจริเยนปิ
อภิสปิสฺสตีติ  ฯเปฯ  สจฺจํ   กิร   ภิกฺขเว   จณฺฑกาลี
ภิกฺขุนี  อตฺตานํปิ   ปรํปิ   นิรเยนปิ   พฺรหฺมจริเยนปิ   อภิสปตีติ   ฯ
สจฺจํ   ภควาติ   ฯ   วิครหิ   พุทฺโธ   ภควา  กถํ  หิ  นาม  ภิกฺขเว
จณฺฑกาลี  ภิกฺขุนี  อตฺตานํปิ  ปรํปิ  นิรเยนปิ  พฺรหฺมจริเยนปิ
อภิสปิสฺสติ   เนตํ  ภิกฺขเว  อปฺปสนฺนานํ  วา  ปสาทาย  ฯเปฯ  เอวญฺจ
ปน   ภิกฺขเว   ภิกฺขุนิโย   อิมํ   สิกฺขาปทํ  อุทฺทิสนฺตุ  ยา  ปน  ภิกฺขุนี
อตฺตานํ   วา   ปรํ   วา  นิรเยน  วา  พฺรหฺมจริเยน  วา  อภิสเปยฺย
ปาจิตฺติยนฺติ ฯ
   [๒๑๔]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ  อธิปฺเปตา  ภิกฺขุนีติ  ฯ  อตฺตานนฺติ  ปจฺจตฺตํ  ฯ  ปรนฺติ
อุปสมฺปนฺนํ  นิรเยน  วา   พฺรหฺมจริเยน   วา   อภิสปติ   อาปตฺติ
ปาจิตฺติยสฺส ฯ
   [๒๑๕]   อุปสมฺปนฺนาย   อุปสมฺปนฺนสญฺญา  นิรเยน  วา
#๑ ม. อยฺยาโย ฯ
