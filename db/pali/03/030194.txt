ปจฺจาสึสิตพฺพา   อุโปสถปุจฺฉกญฺจ   โอวาทุปสงฺกมนญฺจ  ตํ
อติกฺกาเมนฺติยา ปาจิตฺติยนฺติ ฯ
   [๓๕๙]   อนฺวฑฺฒมาสนฺติ   อนุโปสถิกํ   ฯ  อุโปสโถ  นาม  เทฺว
อุโปสถา  จาตุทฺทสิโก   จ   ปณฺณรสิโก   จ   ฯ   โอวาโท   นาม
อฏฺฐ  ครุธมฺมา  ฯ  อุโปสถํปิ   น   ปุจฺฉิสฺสามิ   โอวาทํปิ   น
ยาจิสฺสามีติ ธุรํ นิกฺขิตฺตมตฺเต อาปตฺติ ปาจิตฺติยสฺส ฯ
   [๓๖๐]   อนาปตฺติ   สติ  อนฺตราเย  ปริเยสิตฺวา  ทุติยิกํ  ภิกฺขุนึ
น ลภติ คิลานาย อาปทาสุ อุมฺมตฺติกาย อาทิกมฺมิกายาติ ฯ
   ________
   อารามวคฺคสฺส ทสมสิกฺขาปทํ
   [๓๖๑]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  อญฺญตรา
ภิกฺขุนี  ปสาเข  ชาตํ  คณฺฑํ  ปุริเสน  สทฺธึ  เอเกเนกา  เภทาเปสิ  ฯ
อถโข   โส   ปุริโส   ตํ   ภิกฺขุนึ   ทูเสตุํ   อุปกฺกมิ  ฯ  สา  ภิกฺขุนี
วิสฺสรมกาสิ   ฯ   ภิกฺขุนิโย   อุปธาวิตฺวา  ตํ  ภิกฺขุนึ  เอตทโวจุํ  กิสฺส
ตฺวํ   อยฺเย   วิสฺสรมกาสีติ  ฯ  อถโข  สา  ภิกฺขุนี  ภิกฺขุนีนํ  เอตมตฺถํ
อาโรเจสิ   ฯ   ยา  ตา  ภิกฺขุนิโย  อปฺปิจฺฉา  ฯเปฯ  ตา  อุชฺฌายนฺติ
ขียนฺติ   วิปาเจนฺติ   กถํ   หิ   นาม   ภิกฺขุนี   ปสาเข   ชาตํ  คณฺฑํ
ปุริเสน   สทฺธึ  เอเกเนกา  เภทาเปสฺสตีติ  ฯเปฯ  สจฺจํ  กิร  ภิกฺขเว
ภิกฺขุนิโย  ปสาเข  ชาตํ  คณฺฑํ  ปุริเสน   สทฺธึ   เอเกเนกา
