อนาถปิณฺฑิกสฺส   อาราเม   ฯ   เตน   โข   ปน  สมเยน  อญฺญตรสฺส
พฺราหฺมณสฺส   ภิกฺขุนูปสฺสยํ   นิสฺสาย   ยวกฺเขตฺตํ   โหติ   ฯ  ภิกฺขุนิโย
อุจฺจารํปิ   ปสฺสาวํปิ   สงฺการํปิ  วิฆาสํปิ  เขตฺเต  ฉฑฺเฑนฺติ  ฯ  อถโข
โส   พฺราหฺมโณ   อุชฺฌายติ   ขียติ  วิปาเจติ  กถํ  หิ  นาม  ภิกฺขุนิโย
อมฺหากํ   ยวกฺเขตฺตํ   ทูเสสฺสนฺตีติ   ฯ   อสฺโสสุํ  โข  ภิกฺขุนิโย  ตสฺส
พฺราหฺมณสฺส   อุชฺฌายนฺตสฺส   ขียนฺตสฺส   วิปาเจนฺตสฺส   ฯ   ยา   ตา
ภิกฺขุนิโย  อปฺปิจฺฉา   ฯเปฯ   ตา   อุชฺฌายนฺติ   ขียนฺติ   วิปาเจนฺติ
กถํ  หิ  นาม  ภิกฺขุนิโย  อุจฺจารํปิ  ปสฺสาวํปิ  สงฺการํปิ  วิฆาสํปิ  หริเต
ฉฑฺเฑสฺสนฺตีติ  ฯเปฯ  สจฺจํ  กิร  ภิกฺขเว  ภิกฺขุนิโย  อุจฺจารํปิ  ปสฺสาวํปิ
สงฺการํปิ   วิฆาสํปิ   หริเต   ฉฑฺเฑนฺตีติ  ฯ  สจฺจํ  ภควาติ  ฯ  วิครหิ
พุทฺโธ   ภควา   กถํ  หิ  นาม  ภิกฺขเว  ภิกฺขุนิโย  อุจฺจารํปิ  ปสฺสาวํปิ
สงฺการํปิ   วิฆาสํปิ   หริเต   ฉฑฺเฑสฺสนฺติ   เนตํ  ภิกฺขเว  อปฺปสนฺนานํ
วา   ปสาทาย  ฯเปฯ  เอวญฺจ  ปน  ภิกฺขเว  ภิกฺขุนิโย  อิมํ  สิกฺขาปทํ
อุทฺทิสนฺตุ   ยา   ปน  ภิกฺขุนี  อุจฺจารํ  วา  ปสฺสาวํ  วา  สงฺการํ  วา
วิฆาสํ วา หริเต ฉฑฺเฑยฺย วา ฉฑฺฑาเปยฺย วา ปาจิตฺติยนฺติ ฯ
   [๑๗๙]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ  อตฺเถ  อธิปฺเปตา  ภิกฺขุนีติ  ฯ  อุจฺจาโร  นาม  คูโถ  วุจฺจติ ฯ
ปสฺสาโว   นาม   มุตฺตํ   วุจฺจติ  ฯ  สงฺการํ  นาม  กจวรํ  วุจฺจติ  ฯ
วิฆาสํ  นาม  จลกานิ  วา  อฏฺฐิกานิ  วา  อุจฺฉิฏฺโฐทกํ วา วุจฺจติ ๑ ฯ
หริตํ  นาม  ปุพฺพณฺณํ  อปรณฺณํ  ยํ   มนุสฺสานํ   อุปโภคปริโภคํ
#๑ ม. ยุ. อยํ ปาโฐ นตฺถิ ฯ
