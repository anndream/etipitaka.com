   [๓๔๑]   อนาปตฺติ   อตฺถปุเรกฺขาราย   ธมฺมปุเรกฺขาราย
อนุสาสนีปุเรกฺขาราย อุมฺมตฺติกาย อาทิกมฺมิกายาติ ฯ
				   ___________________
				   อารามวคฺคสฺส จตุตฺถสิกฺขาปทํ
   [๓๔๒]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  อญฺญตโร
พฺราหฺมโณ   ภิกฺขุนิโย   นิมนฺเตตฺวา   โภเชสิ   ฯ   ภิกฺขุนิโย  ภุตฺตาวี
ปวาริตา   ญาติกุลานิ   คนฺตฺวา   เอกจฺจา  ภุญฺชึสุ  เอกจฺจา  ปิณฺฑปาตํ
อาทาย   อคมํสุ   ฯ   อถโข   โส  พฺราหฺมโณ  ปฏิวิสฺสเก  เอตทโวจ
ภิกฺขุนิโย   มยา  อยฺยา  สนฺตปฺปิตา  เอถ  ตุเมฺหปิ  สนฺตปฺเปสฺสามีติ  ฯ
เต   เอวมาหํสุ   กึ   ตฺวํ   อยฺย   ๑   อเมฺห  สนฺตปฺเปสฺสสิ  ยาปิ
ตยา   นิมนฺติตา   ตาปิ   อมฺหากํ  ฆรานิ  อาคนฺตฺวา  เอกจฺจา  ภุญฺชึสุ
เอกจฺจา   ปิณฺฑปาตํ   อาทาย   อคมํสูติ   ฯ   อถโข  โส  พฺราหฺมโณ
อุชฺฌายติ  ขียติ  วิปาเจติ   กถํ   หิ   นาม   ภิกฺขุนิโย   อมฺหากํ
ฆเร   ภุญฺชิตฺวา   อญฺญตฺร   ภุญฺชิสฺสนฺติ   น   จาหํ  ปฏิพโล  ยาวทตฺถํ
ทาตุนฺติ   ฯ  อสฺโสสุํ  โข  ภิกฺขุนิโย  ตสฺส  พฺราหฺมณสฺส
อุชฺฌายนฺตสฺส  ขียนฺตสฺส  วิปาเจนฺตสฺส   ฯ   ยา   ตา   ภิกฺขุนิโย
อปฺปิจฺฉา  ฯเปฯ   ตา   อุชฺฌายนฺติ   ขียนฺติ   วิปาเจนฺติ   กถํ   หิ
นาม   ภิกฺขุนิโย   ภุตฺตาวี  ปวาริตา  อญฺญตฺร  ภุญฺชิสฺสนฺตีติ
ฯเปฯ   สจฺจํ   กิร   ภิกฺขเว   ภิกฺขุนิโย   ภุตฺตาวี  ปวาริตา  อญฺญตฺร
#๑ ม. ยุ. อยฺโย ฯ
