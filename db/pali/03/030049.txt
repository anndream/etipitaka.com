ทุกฺกฏสฺส  ฯ  อธมฺมกมฺเม  เวมติกา  อาปตฺติ   ทุกฺกฏสฺส   ฯ
อธมฺมกมฺเม อธมฺมกมฺมสญฺญา อาปตฺติ ทุกฺกฏสฺส ฯ
   [๖๘]   อนาปตฺติ   อสมนุภาสนฺติยา  ปฏินิสฺสชฺชนฺติยา  อุมฺมตฺติกาย
อาทิกมฺมิกายาติ ฯ
				  _______________
				   อฏฺฐมสงฺฆาทิเสสํ
   [๖๙]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  จณฺฑกาลี
ภิกฺขุนี   กิสฺมิญฺจิเทว   อธิกรเณ   ปจฺฉา  ๑  กตา  กุปิตา  อนตฺตมนา
เอวํ  วเทติ  ฉนฺทคามินิโย  จ  ภิกฺขุนิโย   โทสคามินิโย   จ
ภิกฺขุนิโย   โมหคามินิโย   จ  ภิกฺขุนิโย  ภยคามินิโย  จ  ภิกฺขุนิโยติ  ฯ
ยา   ตา   ภิกฺขุนิโย  อปฺปิจฺฉา  ฯเปฯ  ตา  อุชฺฌายนฺติ
ขียนฺติ  วิปาเจนฺติ  กถํ  หิ  นาม  อยฺยา  จณฺฑกาลี  [๒]   กิสฺมิญฺจิเทว
อธิกรเณ   ปจฺฉา  กตา  กุปิตา  อนตฺตมนา  เอวํ  วกฺขติ  ฉนฺท-
คามินิโย  จ   ภิกฺขุนิโย   ฯเปฯ   ภยคามินิโย  จ  ภิกฺขุนิโยติ  ฯ
สจฺจํ  กิร  ภิกฺขเว  จณฺฑกาลี   ภิกฺขุนี   กิสฺมิญฺจิเทว   อธิกรเณ
ปจฺฉา   กตา   กุปิตา   อนตฺตมนา   เอวํ   วเทติ   ฉนฺทคามินิโย  จ
ภิกฺขุนิโย   ฯเปฯ   ภยคามินิโย   จ  ภิกฺขุนิโยติ  ฯ  สจฺจํ  ภควาติ  ฯ
วิครหิ   พุทฺโธ   ภควา   กถํ   หิ   นาม   ภิกฺขเว  จณฺฑกาลี  ภิกฺขุนี
#๑ ม. ยุ. ปจฺจากตา ฯ เอวํ สพฺพตฺถ ญาตพฺพํ ฯ ๒ ม. ยุ. ภิกฺขุนี ฯ
