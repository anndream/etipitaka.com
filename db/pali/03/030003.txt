เอวํ   วุตฺเต   สุนฺทรีนนฺทาย   ภิกฺขุนิยา   อนฺเตวาสินี   ภิกฺขุนี  สาฬฺหํ
มิคารนตฺตารํ  เอตทโวจ   คิลานาวุโส   ปิณฺฑปาตํ   นีหริสฺสามีติ   ฯ
อถโข  สาโฬฺห  มิคารนตฺตา   ยํปาหํ   ๑   ภิกฺขุนีสงฺฆสฺส   ภตฺตํ
อกาสึ  อยฺยาย  สุนฺทรีนนฺทาย   การณาติ   มนุสฺเส   อาณาเปตฺวา
ภิกฺขุนีสงฺฆํ  ภตฺเตน  ปริวิสถาติ  วตฺวา  เยน  ภิกฺขุนูปสฺสโย
เตนุปสงฺกมิ  ฯ   เตน   โข   ปน   สมเยน   สุนฺทรีนนฺทา   ภิกฺขุนี
พหารามโกฏฺฐเก   ฐิตา   โหติ   สาฬฺหํ  มิคารนตฺตารํ  ปฏิมาเนนฺตี  ฯ
อทฺทสา  ๒  โข  สุนฺทรีนนฺทา  ภิกฺขุนี  สาฬฺหํ  มิคารนตฺตารํ  ทูรโต  ว
อาคจฺฉนฺตํ   ทิสฺวาน   อุปสฺสยํ   ปวิสิตฺวา   สสีสํ   ปารุปิตฺวา  มญฺจเก
นิปชฺชิ  ฯ  อถโข  สาโฬฺห  มิคารนตฺตา   เยน   สุนฺทรีนนฺทา
ภิกฺขุนี  เตนุปสงฺกมิ   อุปสงฺกมิตฺวา   สุนฺทรีนนฺทํ   ภิกฺขุนึ   เอตทโวจ
กินฺเต   อยฺเย   อผาสุ   กิสฺส   นิปนฺนาสีติ   ฯ  เอวํ  เหตํ  อาวุโส
โหติ  ยา  อนิจฺฉนฺตํ  อิจฺฉตีติ  ฯ  กฺยาหนฺตํ  อยฺเย   น
อิจฺฉิสฺสามิ   อปิจาหํ   โอกาสํ   น   ลภามิ   ตํ   ทูเสตุนฺติ  อวสฺสุโต
อวสฺสุตาย   สุนฺทรีนนฺทาย   ภิกฺขุนิยา   กายสํสคฺคํ   สมาปชฺชิ  ฯ  เตน
โข  ปน  สมเยน   อญฺญตรา   ภิกฺขุนี   ชราทุพฺพลา   จรณคิลานา
สุนฺทรีนนฺทาย   ภิกฺขุนิยา  อวิทูเร  นิปนฺนา  โหติ  ฯ  อทฺทสา  โข  สา
ภิกฺขุนี  สาฬฺหํ  มิคารนตฺตารํ  [๓]   อวสฺสุตาย  สุนฺทรีนนฺทาย  ภิกฺขุนิยา
#๑ อิโต ปรํ อตฺถายาติ เตสุ โปตฺถเกสุ ทิสฺสติ ฯ ๒ ม. ยุ. อทฺทส ฯ ๓ ม. ยุ. อิโต
#ปรํ อวสฺสุตนฺติ เตสุ โปตฺถเกสุ ทิสฺสติ ฯ
