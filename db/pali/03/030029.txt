โหติ   วชฺฌา   เอสาติ   ฯ   อนปโลเกตฺวาติ   อนาปุจฺฉา  ฯ  ราชา
นาม   ยตฺถ   ราชา   อนุสาสติ   ราชา   อปโลเกตพฺโพ   ฯ  สงฺโฆ
นาม   ภิกฺขุนีสงฺโฆ   วุจฺจติ   ภิกฺขุนีสงฺโฆ   อปโลเกตพฺโพ   ฯ   คโณ
นาม  ยตฺถ  คโณ   อนุสาสติ   คโณ   อปโลเกตพฺโพ   ฯ   ปูโค
นาม  ยตฺถ  ปูโค   อนุสาสติ   ปูโค   อปโลเกตพฺโพ   ฯ   เสณิ
นาม   ยตฺถ   เสณิ   อนุสาสติ   เสณิ   อปโลเกตพฺโพ   ฯ   อญฺญตฺร
กปฺปาติ   ฐเปตฺวา   กปฺปํ   ฯ   กปฺปํ  นาม  เทฺว  กปฺปานิ  ติตฺถิเยสุ
วา   ปพฺพชิตา   โหติ   อญฺญาสุ   วา  ภิกฺขุนีสุ  ปพฺพชิตา  ฯ  อญฺญตฺร
กปฺปา   วุฏฺฐาเปสฺสามีติ   คณํ   วา   อาจรินึ   วา  ปตฺตํ  วา  จีวรํ
วา   ปริเยสติ   สีมํ   วา   สมฺมนฺนติ   อาปตฺติ   ทุกฺกฏสฺส   ญตฺติยา
ทุกฺกฏํ   ทฺวีหิ   กมฺมวาจาหิ  ถุลฺลจฺจยา  กมฺมวาจาปริโยสาเน
อุปชฺฌายาย  อาปตฺติ   สงฺฆาทิเสสสฺส   คณสฺส   จ   อาจรินิยา   จ
อาปตฺติ ทุกฺกฏสฺส ฯ
   [๓๗]   อยมฺปีติ   ปุริมํ   อุปาทาย   วุจฺจติ   ฯ  ปฐมาปตฺติกนฺติ
สห  วตฺถุชฺฌาจารา  อาปชฺชติ   อสมนุภาสนาย   ฯ   นิสฺสารณียนฺติ
สงฺฆมฺหา  นิสฺสาริยติ   ฯ   สงฺฆาทิเสโสติ   ฯเปฯ   เตนปิ   วุจฺจติ
สงฺฆาทิเสโสติ ๑ ฯ
   [๓๘]  โจริยา  โจรีสญฺญา  อญฺญตฺร   กปฺปา   วุฏฺฐาเปติ
อาปตฺติ  สงฺฆาทิเสสสฺส   ฯ   โจริยา   เวมติกา   อญฺญตฺร   กปฺปา
วุฏฺฐาเปติ   อาปตฺติ   ทุกฺกฏสฺส   ฯ   โจริยา   อโจรีสญฺญา   อญฺญตฺร
#๑ ม. ยุ. สงฺฆาทิเสสนฺติ ฯ
