ธมฺเมสุ  สิกฺขาสมฺมตึ  ทเทยฺย  ฯ  เอสา  ญตฺติ  ฯ  สุณาตุ  เม  อยฺเย
สงฺโฆ   อยํ   อิตฺถนฺนามา   อิตฺถนฺนามาย  อยฺยาย  ปริปุณฺณทฺวาทสวสฺสา
คิหิคตา  สงฺฆํ  เทฺว  วสฺสานิ  ฉสุ  ธมฺเมสุ  สิกฺขาสมฺมตึ
ยาจติ  ฯ   สงฺโฆ   อิตฺถนฺนามาย   ปริปุณฺณทฺวาทสวสฺสาย   คิหิคตาย
เทฺว   วสฺสานิ   ฉสุ   ธมฺเมสุ  สิกฺขาสมฺมตึ  เทติ  ฯ  ยสฺสา  อยฺยาย
ขมติ   อิตฺถนฺนามาย   ปริปุณฺณทฺวาทสวสฺสาย   คิหิคตาย   เทฺว  วสฺสานิ
ฉสุ  ธมฺเมสุ  สิกฺขาสมฺมติยา  ทานํ  สา  ตุณฺหสฺส  ยสฺสา
นกฺขมติ  สา ภาเสยฺย ฯ ทินฺนา สงฺเฆน อิตฺถนฺนามาย ปริปุณฺณทฺวาทสวสฺสาย
คิหิคตาย   เทฺว  วสฺสานิ  ฉสุ  ธมฺเมสุ  สิกฺขาสมฺมติ  ฯ
ขมติ  สงฺฆสฺส  ตสฺมา  ตุณฺหี  ฯ   เอวเมตํ   ธารยามีติ   ฯ
สา  ปริปุณฺณทฺวาทสวสฺสา  คิหิคตา  เอวํ  วเทหีติ  วตฺตพฺพา
ปาณาติปาตา   เวรมณึ   เทฺว   วสฺสานิ   อวีติกฺกมสมาทานํ  สมาทิยามิ
ฯเปฯ  วิกาลโภชนา  เวรมณึ   เทฺว   วสฺสานิ   อวีติกฺกมสมาทานํ
สมาทิยามีติ  ฯ  อถโข  ภควา  ตา  ภิกฺขุนิโย อเนกปริยาเยน วิครหิตฺวา
ทุพฺภรตาย   ฯเปฯ   เอวญฺจ   ปน   ภิกฺขเว  ภิกฺขุนิโย  อิมํ  สิกฺขาปทํ
อุทฺทิสนฺตุ  ยา  ปน  ภิกฺขุนี   ปริปุณฺณทฺวาทสวสฺสํ   คิหิคตํ   เทฺว
วสฺสานิ ฉสุ ธมฺเมสุ อสิกฺขิตสิกฺขํ วุฏฺฐาเปยฺย ปาจิตฺติยนฺติ ฯ
   [๓๘๕]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ   ฯ   ปริปุณฺณทฺวาทสวสฺสา  นาม
ปตฺตทฺวาทสวสฺสา   ฯ   คิหิคตา   นาม  ปุริสนฺตรคตา  วุจฺจติ  ฯ  เทฺว
