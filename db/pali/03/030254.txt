   [๔๗๓]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ  อตฺเถ  อธิปฺเปตา  ภิกฺขุนีติ  ฯ  ภิกฺขุสฺส  ปุรโตติ
อุปสมฺปนฺนสฺส   ปุรโต   ฯ   อนาปุจฺฉาติ   อนปโลเกตฺวา   ฯ  อาสเน
นิสีเทยฺยาติ อนฺตมโส ฉมายมฺปิ ๑ นิสีทติ อาปตฺติ ปาจิตฺติยสฺส ฯ
   [๔๗๔]   อนาปุจฺฉิเต   อนาปุจฺฉิตสญฺญา  อาสเน  นิสีทติ  อาปตฺติ
ปาจิตฺติยสฺส   ฯ   อนาปุจฺฉิเต   เวมติกา   อาสเน   นิสีทติ   อาปตฺติ
ปาจิตฺติยสฺส   ฯ   อนาปุจฺฉิเต  อาปุจฺฉิตสญฺญา  อาสเน  นิสีทติ  อาปตฺติ
ปาจิตฺติยสฺส   ฯ   อาปุจฺฉิเต   อนาปุจฺฉิตสญฺญา   อาปตฺติ  ทุกฺกฏสฺส  ฯ
อาปุจฺฉิเต   เวมติกา  อาปตฺติ  ทุกฺกฏสฺส  ฯ  อาปุจฺฉิเต  อาปุจฺฉิตสญฺญา
อนาปตฺติ ฯ
   [๔๗๕]  อนาปตฺติ  อาปุจฺฉา  อาสเน  นิสีทติ  คิลานาย  อาปทาสุ
อุมฺมตฺติกาย อาทิกมฺมิกายาติ ฯ
   ________
   ฉตฺตุปาหนวคฺคสฺส ทฺวาทสมสิกฺขาปทํ
   [๔๗๖]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  ภิกฺขุนิโย
อโนกาสกตํ   ภิกฺขุํ   ปญฺหํ   ปุจฺฉนฺติ   ฯ   ภิกฺขู   อุชฺฌายนฺติ   ขียนฺติ
วิปาเจนฺติ  กถํ   หิ   นาม   ภิกฺขุนิโย   อโนกาสกตํ   ภิกฺขุํ   ปญฺหํ
ปุจฺฉิสฺสนฺตีติ   ฯเปฯ   สจฺจํ  กิร  ภิกฺขเว  ภิกฺขุนิโย  อโนกาสกตํ  ภิกฺขุํ
#๑ ม. ยุ. ฉมายปิ ฯ
