ปาจิตฺติยสฺส  ฯ  ธมฺมกมฺเม  เวมติกา  วุฏฺฐาเปติ  อาปตฺติ ปาจิตฺติยสฺส ฯ
ธมฺมกมฺเม  อธมฺมกมฺมสญฺญา   วุฏฺฐาเปติ   อาปตฺติ   ปาจิตฺติยสฺส   ฯ
อธมฺมกมฺเม  ธมฺมกมฺมสญฺญา  อาปตฺติ   ทุกฺกฏสฺส   ฯ   อธมฺมกมฺเม
เวมติกา  อาปตฺติ  ทุกฺกฏสฺส  ฯ   อธมฺมกมฺเม   อธมฺมกมฺมสญฺญา
อาปตฺติ ทุกฺกฏสฺส ฯ
   [๔๐๘]   อนาปตฺติ   ปริปุณฺณวีสติวสฺสํ   กุมารีภูตํ  เทฺว
วสฺสานิ   ฉสุ  ธมฺเมสุ  สิกฺขิตสิกฺขํ  วุฏฺฐาเปติ  อุมฺมตฺติกาย
อาทิกมฺมิกายาติ ฯ
				  ________________
  			 กุมารีภูตวคฺคสฺส ตติยสิกฺขาปทํ
   [๔๐๙]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  ภิกฺขุนิโย
ปริปุณฺณวีสติวสฺสํ   กุมารีภูตํ   เทฺว   วสฺสานิ   ฉสุ  ธมฺเมสุ  สิกฺขิต-
สิกฺขํ  สงฺเฆน  อสมฺมตํ  วุฏฺฐาเปนฺติ   ฯ   ภิกฺขุนิโย   เอวมาหํสุ   เอถ
สิกฺขมานา  อิมํ  ชานาถ  อิมํ  เทถ   อิมํ   อาหรถ   อิมินา
อตฺโถ   อิมํ   กปฺปิยํ   กโรถาติ   ฯ  ตา  เอวมาหํสุ  น  มยํ  อยฺเย
สิกฺขมานา   ภิกฺขุนิโย   มยนฺติ   ฯ   ยา   ตา   ภิกฺขุนิโย   อปฺปิจฺฉา
ฯเปฯ   ตา   อุชฺฌายนฺติ   ขียนฺติ  วิปาเจนฺติ  กถํ  หิ  นาม  ภิกฺขุนิโย
ปริปุณฺณวีสติวสฺสํ   กุมารีภูตํ   เทฺว   วสฺสานิ   ฉสุ  ธมฺเมสุ  สิกฺขิต-
สิกฺขํ  สงฺเฆน  อสมฺมตํ  วุฏฺฐาเปสฺสนฺตีติ   ฯเปฯ   สจฺจํ   กิร   ภิกฺขเว
