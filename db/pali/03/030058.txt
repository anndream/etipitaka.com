วิเหสิกา  อญฺญมญฺญิสฺสา  วชฺชปฏิจฺฉาทิกา  ตา   สงฺโฆ
น   กิญฺจิ   อาห   ตุเมฺหเยว   สงฺโฆ   อุญฺญาย  ปริภเวน  อกฺขนฺติยา
เวภสฺสา   ๑   ทุพฺพลฺยา   เอวมาห   ภคินิโย  โข  สํสฏฺฐา  วิหรนฺติ
ปาปาจารา   ปาปสทฺทา  ปาปสิโลกา  ภิกฺขุนีสงฺฆสฺส  วิเหสิกา
อญฺญมญฺญิสฺสา  วชฺชปฏิจฺฉาทิกา  วิวิจฺจถยฺเย  วิเวกญฺเญว   ภคินีนํ
สงฺโฆ   วณฺเณตีติ   ฯ   ยา   ตา   ภิกฺขุนิโย   อปฺปิจฺฉา  ฯเปฯ  ตา
อุชฺฌายนฺติ  ขียนฺติ  วิปาเจนฺติ  กถํ  หิ  นาม  อยฺยา  ถุลฺลนนฺทา  [๒]
สงฺเฆน   สมนุภฏฺฐา   ภิกฺขุนิโย   เอวํ   วกฺขติ   สํสฏฺฐา   ว  อยฺเย
ตุเมฺห   วิหรถ   มา   ตุเมฺห   นานา   วิหริตฺถ   ฯเปฯ  วิวิจฺจถยฺเย
วิเวกญฺเญว   ภคินีนํ   สงฺโฆ   วณฺเณตีติ   ฯเปฯ   สจฺจํ  กิร  ภิกฺขเว
ถุลฺลนนฺทา  ภิกฺขุนี   สงฺเฆน   สมนุภฏฺฐา   ภิกฺขุนิโย   เอวํ   วเทติ
สํสฏฺฐา   ว   อยฺเย   ตุเมฺห   วิหรถ   มา   ตุเมฺห  นานา  วิหริตฺถ
ฯเปฯ  วิวิจฺจถยฺเย  วิเวกญฺเญว   ภคินีนํ   สงฺโฆ   วณฺเณตีติ   ฯ
สจฺจํ   ภควาติ   ฯ   วิครหิ   พุทฺโธ   ภควา  กถํ  หิ  นาม  ภิกฺขเว
ถุลฺลนนฺทา  ภิกฺขุนี   สงฺเฆน   สมนุภฏฺฐา   ภิกฺขุนิโย   เอวํ   วกฺขติ
สํสฏฺฐา   ว   อยฺเย   ตุเมฺห   วิหรถ   มา   ตุเมฺห  นานา  วิหริตฺถ
ฯเปฯ   วิวิจฺจถยฺเย   วิเวกญฺเญว   ภคินีนํ   สงฺโฆ   วณฺเณตีติ   เนตํ
ภิกฺขเว   อปฺปสนฺนานํ   วา   ปสาทาย   ฯเปฯ  เอวญฺจ  ปน  ภิกฺขเว
ภิกฺขุนิโย  อิมํ  สิกฺขาปทํ  อุทฺทิสนฺตุ   ยา   ปน   ภิกฺขุนี   เอวํ
#๑ ม. ยุ. เวภสฺสิยา ฯ เอวํ สพฺพตฺถ ญาตพฺพํ ฯ ๒ ม. ภิกฺขุนี ฯ
