อาปตฺติ   ทุกฺกฏสฺส   ฯ  อนุปสมฺปนฺนสฺส  อุปติฏฺฐติ  อาปตฺติ
ทุกฺกฏสฺส  ฯ  อนุปสมฺปนฺเน  อุปสมฺปนฺนสญฺญา   อาปตฺติ
ทุกฺกฏสฺส  ฯ  อนุปสมฺปนฺเน  เวมติกา   อาปตฺติ   ทุกฺกฏสฺส   ฯ
อนุปสมฺปนฺเน อนุปสมฺปนฺนสญฺญา อาปตฺติ ทุกฺกฏสฺส ฯ
   [๑๗๑]  อนาปตฺติ   เทติ   ทาเปติ   อนุปสมฺปนฺนํ   อาณาเปติ
อุมฺมตฺติกาย อาทิกมฺมิกายาติ ฯ
					   ________
			  ลสุณวคฺคสฺส สตฺตมสิกฺขาปทํ
   [๑๗๒]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  ภิกฺขุนิโย
สสฺสกาเล  อามกธญฺญํ  วิญฺญาเปตฺวา  นครํ  อภิหรนฺติ ๑ ฯ ทฺวารฏฺฐาเน
เทถยฺเย   ภาคนฺติ   ปลิพุทฺธิตฺวา   มุญฺจึสุ   ฯ   อถโข  ตา  ภิกฺขุนิโย
อุปสฺสยํ  คนฺตฺวา  ภิกฺขุนีนํ  เอตมตฺถํ  อาโรเจสุํ  ฯ  ยา  ตา  ภิกฺขุนิโย
อปฺปิจฺฉา  ฯเปฯ   ตา   อุชฺฌายนฺติ   ขียนฺติ   วิปาเจนฺติ   กถํ   หิ
นาม   ภิกฺขุนิโย  อามกธญฺญํ  วิญฺญาเปสฺสนฺตีติ  ฯเปฯ  สจฺจํ
กิร  ภิกฺขเว  ภิกฺขุนิโย  อามกธญฺญํ  วิญฺญาเปนฺตีติ   ฯ   สจฺจํ
ภควาติ   ฯ   วิครหิ  พุทฺโธ  ภควา  กถํ  หิ  นาม  ภิกฺขเว  ภิกฺขุนิโย
อามกธญฺญํ  วิญฺญาเปสฺสนฺติ  เนตํ  ภิกฺขเว  อปฺปสนฺนานํ  วา
ปสาทาย   ฯเปฯ   เอวญฺจ   ปน   ภิกฺขเว   ภิกฺขุนิโย  อิมํ  สิกฺขาปทํ
อุทฺทิสนฺตุ   ยา   ปน   ภิกฺขุนี   อามกธญฺญํ   วิญฺญาเปตฺวา   ๒   วา
#๑ ม. ยุ. อติหรนฺติ ฯ ๒ ม. ยุ. วิญฺญิตฺวา ฯ
