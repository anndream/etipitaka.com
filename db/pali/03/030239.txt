สิกฺขมานํ   วุฏฺฐาเปสฺสามีติ  เถเร  ภิกฺขู  สนฺนิปาเตตฺวา  ปหูตํ  ขาทนียํ
โภชนียํ   ปสฺสิตฺวา   น   ตาวาหํ   อยฺยา   สิกฺขมานํ  วุฏฺฐาเปสฺสามีติ
เถเร  ภิกฺขู  อุยฺโยเชตฺวา  เทวทตฺตํ โกกาลิกํ กฏโมรกติสฺสกํ ขณฺฑเทวิยา
ปุตฺตํ  สมุทฺททตฺตํ   สนฺนิปาเตตฺวา   สิกฺขมานํ   วุฏฺฐาเปติ   ๑   ฯ
ยา  ตา  ภิกฺขุนิโย  อปฺปิจฺฉา  ฯเปฯ  ตา  อุชฺฌายนฺติ  ขียนฺติ วิปาเจนฺติ
กถํ   หิ   นาม   อยฺยา   ถุลฺลนนฺทา  ปาริวาสิกจฺฉนฺททาเนน  สิกฺขมานํ
วุฏฺฐาเปสฺสตีติ  ฯเปฯ  สจฺจํ   กิร   ภิกฺขเว   ถุลฺลนนฺทา   ภิกฺขุนี
ปาริวาสิกจฺฉนฺททาเนน   สิกฺขมานํ   วุฏฺฐาเปตีติ   ฯ  สจฺจํ  ภควาติ  ฯ
วิครหิ   พุทฺโธ   ภควา   กถํ   หิ   นาม  ภิกฺขเว  ถุลฺลนนฺทา  ภิกฺขุนี
ปาริวาสิกจฺฉนฺททาเนน  สิกฺขมานํ  วุฏฺฐาเปสฺสติ  เนตํ  ภิกฺขเว
อปฺปสนฺนานํ   วา   ปสาทาย   ฯเปฯ  เอวญฺจ  ปน  ภิกฺขเว  ภิกฺขุนิโย
อิมํ   สิกฺขาปทํ   อุทฺทิสนฺตุ   ยา   ปน   ภิกฺขุนี  ปาริวาสิกจฺฉนฺททาเนน
สิกฺขมานํ วุฏฺฐาเปยฺย ปาจิตฺติยนฺติ ฯ
   [๔๓๖]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ  อตฺเถ   อธิปฺเปตา   ภิกฺขุนีติ   ฯ   ปาริวาสิกจฺฉนฺททาเนนาติ
วุฏฺฐิตาย   ปริสาย   ฯ  สิกฺขมานา  นาม  เทฺว  วสฺสานิ  ฉสุ  ธมฺเมสุ
สิกฺขิตสิกฺขา   ฯ   วุฏฺฐาเปยฺยาติ   อุปสมฺปาเทยฺย   ฯ  วุฏฺฐาเปสฺสามีติ
คณํ   วา   อาจรินึ   วา   ปตฺตํ  วา  จีวรํ  วา  ปริเยสติ  สีมํ  วา
สมฺมนฺนติ   อาปตฺติ  ทุกฺกฏสฺส  ฯ  ญตฺติยา  ทุกฺกฏํ  ทฺวีหิ
กมฺมวาจาหิ  ทุกฺกฏา  กมฺมวาจาปริโยสาเน   อุปชฺฌายาย   อาปตฺติ
#๑ ม. ยุ. วุฏฺฐาเปสิ ฯ สพฺพตฺถ เอวเมว ทิสฺสติ ฯ
