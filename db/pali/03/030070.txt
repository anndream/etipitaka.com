กาลจีวรนฺติ   อธิฏฺฐหิตฺวา   ภาชาเปติ   นิสฺสคฺคิยํ  ปาจิตฺติยํ  ฯ  [๑]
อกาลจีวเร  กาลจีวรสญฺญา  กาลจีวรนฺติ   อธิฏฺฐหิตฺวา   ภาชาเปติ
นิสฺสคฺคิยํ   ปาจิตฺติยํ   ฯ   [๒]   กาลจีวเร  อกาลจีวรสญฺญา  อาปตฺติ
ทุกฺกฏสฺส  ฯ  กาลจีวเร  เวมติกา  อาปตฺติ  ทุกฺกฏสฺส   ฯ
กาลจีวเร กาลจีวรสญฺญา อนาปตฺติ ฯ
   [๑๐๕]  อนาปตฺติ  อกาลจีวรํ   อกาลจีวรสญฺญา   ภาชาเปติ
กาลจีวรํ กาลจีวรสญฺญา ภาชาเปติ อุมฺมตฺติกาย อาทิกมฺมิกายาติ ฯ
				   ___________________
				  ปตฺตวคฺคสฺส ตติยสิกฺขาปทํ
   [๑๐๖]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน  สมเยน  ถุลฺลนนฺทา
ภิกฺขุนี  อญฺญตราย  ๓  ภิกฺขุนิยา สทฺธึ จีวรํ ปริวฏฺเฏตฺวา ๔ ปริภุญฺชติ ฯ
อถโข  สา  ภิกฺขุนี  ตํ   จีวรํ   สงฺฆริตฺวา   ๕   นิกฺขิปิ   ฯ
ถุลฺลนนฺทา   ภิกฺขุนี   ตํ   ภิกฺขุนึ   เอตทโวจ   ยนฺเต   อยฺเย   มยา
สทฺธึ   จีวรํ   ปริวฏฺฏิตํ   กหํ   ตํ   จีวรนฺติ   ฯ  อถโข  สา  ภิกฺขุนี
ตํ   จีวรํ   นีหริตฺวา   ถุลฺลนนฺทาย   ภิกฺขุนิยา  ทสฺเสสิ  ฯ  ถุลฺลนนฺทา
#๑ ม. ยุ. อกาลจีวเร เวมติกา ... ภาชาเปติ, อาปตฺติ ทุกฺกฏสฺส ฯ
#๒ อกาลจีวเร กาลจีวรสญฺญา ... ภาชาเปติ, อาปตฺติ ทุกฺกฏสฺสาติ ทิสฺสติ ฯ
#๓ ม. ยุ. อญฺญตริสฺสา ฯ ๔ สพฺพตฺถ ปริวตฺเตตฺวาติ ทิสฺสติ ฯ
#๕ ม. ยุ. สํหริตฺวา ฯ
