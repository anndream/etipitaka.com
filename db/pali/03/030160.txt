เอวญฺจ   ปน   ภิกฺขเว   ภิกฺขุนิโย   อิมํ   สิกฺขาปทํ   อุทฺทิสนฺตุ   ยา
ปน   ภิกฺขุนี   อนฺโตรฏฺเฐ  สาสงฺกสมฺมเต  สปฺปฏิภเย  อสตฺถิกา  จาริกํ
จเรยฺย ปาจิตฺติยนฺติ ฯ
   [๒๘๔]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ  อตฺเถ  อธิปฺเปตา  ภิกฺขุนีติ  ฯ  อนฺโตรฏฺเฐติ  ยสฺส วิชิเต วิหรติ
ตสฺส   รฏฺเฐ   ฯ  สาสงฺกํ  นาม  ตสฺมึ  มคฺเค  โจรานํ  นิวิฏฺโฐกาโส
ทิสฺสติ   ภตฺโตกาโส   ทิสฺสติ   ฐิโตกาโส  ทิสฺสติ  นิสินฺโนกาโส  ทิสฺสติ
นิปนฺโนกาโส   ทิสฺสติ   ฯ   สปฺปฏิภยํ   นาม   ตสฺมึ   มคฺเค  โจเรหิ
มนุสฺสา   หตา   ทิสฺสนฺติ   วิลุตฺตา   ทิสฺสนฺติ   อาโกฏิตา  ทิสฺสนฺติ  ฯ
อสตฺถิกา   นาม   วินา   สตฺเถน  ฯ  จาริกํ  จเรยฺยาติ  กุกฺกุฏสํปาเต
คาเม   คามนฺตเร   คามนฺตเร   อาปตฺติ   ปาจิตฺติยสฺส   ฯ  อคามเก
อรญฺเญ อฑฺฒโยชเน อฑฺฒโยชเน อาปตฺติ ปาจิตฺติยสฺส ฯ
   [๒๘๕]   อนาปตฺติ   สตฺเถน   สห   คจฺฉติ   เขเม  อปฺปฏิภเย
คจฺฉติ อาปทาสุ อุมฺมตฺติกาย อาทิกมฺมิกายาติ ฯ
   ________
   ตุวฏฺฏวคฺคสฺส อฏฺฐมสิกฺขาปทํ
   [๒๘๖]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  ภิกฺขุนิโย
ติโรรฏฺเฐ  สาสงฺกสมฺมเต  สปฺปฏิภเย  อสตฺถิกา  จาริกํ  จรนฺติ ฯ ธุตฺตา
ทูเสนฺติ   ฯ   ยา   ตา   ภิกฺขุนิโย  อปฺปิจฺฉา  ฯเปฯ  ตา  อุชฺฌายนฺติ
