ภิกฺขเว  ภิกฺขุนิโย   อิมํ   สิกฺขาปทํ   อุทฺทิสนฺตุ   ยา   ปน   ภิกฺขุนี
ภิกฺขุํ อกฺโกเสยฺย วา ปริภาเสยฺย วา ปาจิตฺติยนฺติ ฯ
   [๓๓๕]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ   ฯ   ภิกฺขุนีติ   อุปสมฺปนฺนํ   ฯ
อกฺโกเสยฺย   วาติ   ทสหิ   วา  อกฺโกสวตฺถูหิ  อกฺโกสติ  เอเตสํ  วา
อญฺญตเรน  อาปตฺติ  ปาจิตฺติยสฺส  ฯ   ปริภาเสยฺย   วาติ   ภยํ
อุปทํเสติ อาปตฺติ ปาจิตฺติยสฺส ฯ
   [๓๓๖]   อุปสมฺปนฺเน   อุปสมฺปนฺนสญฺญา  อกฺโกสติ  วา  ปริภาสติ
วา  อาปตฺติ   ปาจิตฺติยสฺส   ฯ   อุปสมฺปนฺเน   เวมติกา   อกฺโกสติ
วา  ปริภาสติ  วา  อาปตฺติ  ปาจิตฺติยสฺส ฯ อุปสมฺปนฺเน อนุปสมฺปนฺนสญฺญา
อกฺโกสติ   วา  ปริภาสติ  วา  อาปตฺติ  ปาจิตฺติยสฺส  ฯ
อนุปสมฺปนฺนํ   อกฺโกสติ   วา   ปริภาสติ   วา   อาปตฺติ  ทุกฺกฏสฺส  ฯ
อนุปสมฺปนฺเน  อุปสมฺปนฺนสญฺญา  อาปตฺติ  ทุกฺกฏสฺส   ฯ
อนุปสมฺปนฺเน  เวมติกา  อาปตฺติ  ทุกฺกฏสฺส  ฯ   อนุปสมฺปนฺเน
อนุปสมฺปนฺนสญฺญา อาปตฺติ ทุกฺกฏสฺส ฯ
   [๓๓๗]   อนาปตฺติ   อตฺถปุเรกฺขาราย   ธมฺมปุเรกฺขาราย
อนุสาสนีปุเรกฺขาราย อุมฺมตฺติกาย อาทิกมฺมิกายาติ ฯ
				   ________
