วิครหิ   พุทฺโธ  ภควา  กถํ  หิ  นาม  ภิกฺขเว  ภิกฺขุนิโย  อญฺญ-
ทตฺถิเกน ปริกฺขาเรน  อญฺญุทฺทิสิเกน  สงฺฆิเกน   สญฺญาจิเกน  อญฺญํ
เจตาเปสฺสนฺติ   เนตํ   ภิกฺขเว   อปฺปสนฺนานํ   วา   ปสาทาย  ฯเปฯ
เอวญฺจ   ปน   ภิกฺขเว   ภิกฺขุนิโย   อิมํ   สิกฺขาปทํ   อุทฺทิสนฺตุ   ยา
ปน  ภิกฺขุนี  อญฺญทตฺถิเกน   ปริกฺขาเรน   อญฺญุทฺทิสิเกน   สงฺฆิเกน
สญฺญาจิเกน อญฺญํ เจตาเปยฺย นิสฺสคฺคิยํ ปาจิตฺติยนฺติ ฯ
   [๑๒๓]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ   ฯ   อญฺญทตฺถิเกน  ปริกฺขาเรน
อญฺญุทฺทิสิเกนาติ  อญฺญสฺสตฺถาย   ทินฺเนน   ฯ   สงฺฆิเกนาติ
สงฺฆสฺสตฺถาย   น   คณสฺส   น   เอกภิกฺขุนิยา  ฯ  สญฺญาจิเกนาติ  สยํ
ยาจิตฺวา   ฯ   อญฺญํ   เจตาเปยฺยาติ  ยํ  อตฺถาย  ทินฺนํ  ตํ  ฐเปตฺวา
อญฺญํ  เจตาเปติ  ปโยเค   ทุกฺกฏํ   ปฏิลาเภน   นิสฺสคฺคิยํ   โหติ
นิสฺสชฺชิตพฺพํ   สงฺฆสฺส  วา  คณสฺส  วา  เอกภิกฺขุนิยา  วา  ฯ  เอวญฺจ
ปน   ภิกฺขเว   นิสฺสชฺชิตพฺพํ   ฯเปฯ   อิทํ   เม  อยฺเย  อญฺญทตฺถิเกน
ปริกฺขาเรน   อญฺญุทฺทิสิเกน   สงฺฆิเกน   สญฺญาจิเกน   อญฺญํ   เจตาปิตํ
นิสฺสคฺคิยํ   อิมาหํ   สงฺฆสฺส   นิสฺสชฺชามีติ   ฯเปฯ   ทเทยฺยาติ  ฯเปฯ
ทเทยฺยุนฺติ ฯเปฯ อยฺยาย ทมฺมีติ ฯ
   [๑๒๔]  อญฺญทตฺถิเก  อญฺญทตฺถิกสญฺญา  อญฺญํ  เจตาเปติ
นิสฺสคฺคิยํ   ปาจิตฺติยํ   ฯ   อญฺญทตฺถิเก   เวมติกา   อญฺญํ   เจตาเปติ
นิสฺสคฺคิยํ  ปาจิตฺติยํ  ฯ   อญฺญทตฺถิเก   อนญฺญทตฺถิกสญฺญา  อญฺญํ
