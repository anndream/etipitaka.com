  				นคฺควคฺคสฺส นวมสิกฺขาปทํ
   [๒๔๙]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข  ปน  สมเยน  ถุลฺลนนฺทาย
ภิกฺขุนิยา  อุปฏฺฐากกุลํ   ถุลฺลนนฺทํ   ภิกฺขุนึ   เอตทโวจ   สเจ   มยํ
อยฺเย   สกฺโกม   ภิกฺขุนีสงฺฆสฺส   จีวรํ  ทสฺสามาติ  ฯ  เตน  โข  ปน
สมเยน   วสฺสํ   วุตฺถา   ภิกฺขุนิโย   จีวรํ  ภาเชตุกามา  สนฺนิปตึสุ  ฯ
ถุลฺลนนฺทา  ภิกฺขุนี   ตา   ภิกฺขุนิโย   เอตทโวจ   อาคเมถ   อยฺเย
อตฺถิ   ภิกฺขุนีสงฺฆสฺส   จีวรปจฺจาสาติ   ฯ   ภิกฺขุนิโย  ถุลฺลนนฺทํ  ภิกฺขุนึ
เอตทโวจุํ   คจฺฉยฺเย   ตํ   จีวรํ   ชานาหีติ   ฯ   ถุลฺลนนฺทา  ภิกฺขุนี
เยน   ตํ   กุลํ   เตนุปสงฺกมิ   อุปสงฺกมิตฺวา  เต  มนุสฺเส  เอตทโวจ
เทถาวุโส  ภิกฺขุนีสงฺฆสฺส  จีวรนฺติ  ฯ  น มยํ อยฺเย สกฺโกม ภิกฺขุนีสงฺฆสฺส
จีวรํ  ทาตุนฺติ  ฯ  ถุลฺลนนฺทา  ภิกฺขุนี  ภิกฺขุนีนํ  เอตมตฺถํ
อาโรเจสิ   ฯ   ยา  ตา  ภิกฺขุนิโย  อปฺปิจฺฉา  ฯเปฯ  ตา  อุชฺฌายนฺติ
ขียนฺติ  วิปาเจนฺติ  กถํ  หิ  นาม  อยฺยา  ถุลฺลนนฺทา ทุพฺพลจีวรปจฺจาสาย
จีวรกาลสมยํ   อติกฺกาเมสฺสตีติ  ฯเปฯ  สจฺจํ  กิร  ภิกฺขเว
ถุลฺลนนฺทา  ภิกฺขุนี  ทุพฺพลจีวรปจฺจาสาย  จีวรกาลสมยํ อติกฺกาเมตีติ ๑ ฯ
สจฺจํ  ภควาติ  ฯ  วิครหิ  พุทฺโธ   ภควา   กถํ   หิ   นาม
ภิกฺขเว  ถุลฺลนนฺทา  ภิกฺขุนี  ทุพฺพลจีวรปจฺจาสาย  จีวรกาลสมยํ
#๑ ม. ยุ. อติกฺกาเมสีติ ฯ
