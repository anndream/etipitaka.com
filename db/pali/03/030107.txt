ภิกฺขเว  ภิกฺขุนิโย   อิมํ   สิกฺขาปทํ   อุทฺทิสนฺตุ   ยา   ปน   ภิกฺขุนี
อุจฺจารํ   วา  ปสฺสาวํ  วา  สงฺการํ  วา  วิฆาสํ  วา  ติโรกุฑฺเฑ  วา
ติโรปากาเร วา ฉฑฺเฑยฺย วา ฉฑฺฑาเปยฺย วา ปาจิตฺติยนฺติ ฯ
   [๑๗๖]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ  อตฺถ  อธิปฺเปตา  ภิกฺขุนีติ  ฯ  อุจฺจาโร  นาม  คูโถ  วุจฺจติ  ฯ
ปสฺสาโว   นาม   มุตฺตํ   วุจฺจติ  ฯ  สงฺการํ  นาม  กจวรํ  วุจฺจติ  ฯ
วิฆาสํ  นาม  จลกานิ  วา  อฏฺฐิกานิ  วา  อุจฺฉิฏฺโฐทกํ วา วุจฺจติ ๑ ฯ
กุฑฺโฑ   นาม   ตโย   กุฑฺฑา  อิฏฺฐกากุฑฺโฑ  สิลากุฑฺโฑ  ทารุกุฑฺโฑ  ฯ
ปากาโร  นาม  ตโย   ปาการา   อิฏฺฐกาปากาโร   สิลาปากาโร
ทารุปากาโร   ฯ   ติโรกุฑฺเฑติ   กุฑฺฑสฺส   ปรโต   ฯ  ติโรปากาเรติ
ปาการสฺส  ปรโต  ฯ  ฉฑฺเฑยฺยาติ  สยํ  ฉฑฺเฑติ   อาปตฺติ
ปาจิตฺติยสฺส   ฯ  ฉฑฺฑาเปยฺยาติ  อญฺญํ  อาณาเปติ  อาปตฺติ
ทุกฺกฏสฺส  สกึ  อาณตฺตา   พหุกํปิ   ฉฑฺเฑติ   อาปตฺติ
ปาจิตฺติยสฺส ฯ
   [๑๗๗]   อนาปตฺติ   โอโลเกตฺวา   ฉฑฺเฑติ   อวลญฺเช  ฉฑฺเฑติ
อุมฺมตฺติกาย อาทิกมฺมิกายาติ ฯ
				  ____________________
				  ลสุณวคฺคสฺส นวมสิกฺขาปทํ
   [๑๗๘]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
#๑ ม. ยุ. โปตฺถเกสุ น ทิสฺสตายํ ปาโฐ ฯ
