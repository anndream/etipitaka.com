วิเหสิกา   อญฺญมญฺญิสฺสา   วชฺชปฏิจฺฉาทิกาติ  ฯเปฯ  สจฺจํ  กิร  ภิกฺขเว
ภิกฺขุนิโย  สํสฏฺฐา   วิหรนฺติ   ปาปาจารา   ปาปสทฺทา   ปาปสิโลกา
ภิกฺขุนีสงฺฆสฺส   วิเหสิกา   อญฺญมญฺญิสฺสา   วชฺชปฏิจฺฉาทิกาติ   ฯ   สจฺจํ
ภควาติ   ฯ   วิครหิ  พุทฺโธ  ภควา  กถํ  หิ  นาม  ภิกฺขเว  ภิกฺขุนิโย
สํสฏฺฐา   วิหริสฺสนฺติ  ปาปาจารา  ปาปสทฺทา  ปาปสิโลกา  ภิกฺขุนีสงฺฆสฺส
วิเหสิกา  อญฺญมญฺญิสฺสา  วชฺชปฏิจฺฉาทิกา  ๑  เนตํ   ภิกฺขเว
อปฺปสนฺนานํ   วา   ปสาทาย   ฯเปฯ  เอวญฺจ  ปน  ภิกฺขเว  ภิกฺขุนิโย
อิมํ  สิกฺขาปทํ  อุทฺทิสนฺตุ  ภิกฺขุนิโย   ปเนว   สํสฏฺฐา   วิหรนฺติ
ปาปาจารา   ปาปสทฺทา  ปาปสิโลกา  ภิกฺขุนีสงฺฆสฺส  วิเหสิกา
อญฺญมญฺญิสฺสา   วชฺชปฏิจฺฉาทิกา   ฯ   ตา  ภิกฺขุนิโย  ภิกฺขุนีหิ  เอวมสฺสุ
วจนียา   ภคินิโย   โข   สํสฏฺฐา   วิหรนฺติ   ปาปาจารา   ปาปสทฺทา๒
ปาปสิโลกา   ภิกฺขุนีสงฺฆสฺส   วิเหสิกา   อญฺญมญฺญิสฺสา   วชฺชปฏิจฺฉาทิกา
วิวิจฺจถยฺเย   วิเวกญฺเญว   ภคินีนํ   สงฺโฆ   วณฺเณตีติ  ฯ
เอวญฺจ   ตา   ภิกฺขุนิโย  ภิกฺขุนีหิ  วุจฺจมานา  ตเถว  ปคฺคเณฺหยฺยย  ตา
ภิกฺขุนิโย   ภิกฺขุนีหิ   ยาวตติยํ   สมนุภาสิตพฺพา  ตสฺส  ปฏินิสฺสคฺคาย  ฯ
ยาวตติยญฺเจ  สมนุภาสิยมานา   ตํ   ปฏินิสฺสชฺเชยฺยย   อิจฺเจตํ   กุสลํ
โน   เจ  ปฏินิสฺสชฺเชยฺยย  อิมาปิ  ภิกฺขุนิโย  ยาวตติยกํ  ธมฺมํ  อาปนฺนา
นิสฺสารณียํ สงฺฆาทิเสสนฺติ ฯ
   [๗๘]   ภิกฺขุนิโย   ปเนวาติ  อุปสมฺปนฺนาโย  วุจฺจติ  ฯ  สํสฏฺฐา
วิหรนฺติ  [๒]   อนนุโลมิเกน  กายิกวาจสิเกน  ๓  สํสฏฺฐา  วิหรนฺติ ฯ
#๑ ม. ยุ. วชฺชปฏิจฺฉาทิกาติ ฯ ๒ ม. ยุ. เอตฺถนฺตเร วิหรนฺตีติ สํสฏฺฐา นาม ฯ
#๓ กายิกวาจสิเกน สํสคฺเคนาติ ภวิตพฺพํ ฯ
