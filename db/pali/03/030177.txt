หิ   นาม   ภิกฺขเว  ฉพฺพคฺคิยา  ภิกฺขุนิโย  ติรจฺฉานวิชฺชํ  ปริยาปุณิสฺสนฺติ
เนตํ  ภิกฺขเว  อปฺปสนฺนานํ  วา  ปสาทาย   ฯเปฯ   เอวญฺจ
ปน   ภิกฺขเว   ภิกฺขุนิโย   อิมํ   สิกฺขาปทํ  อุทฺทิสนฺตุ  ยา  ปน  ภิกฺขุนี
ติรจฺฉานวิชฺชํ ปริยาปุเณยฺย ปาจิตฺติยนฺติ ฯ
   [๓๒๓]  ยา  ปนาติ  ยา  ยาทิสา ฯเปฯ ภิกฺขุนีติ ฯเปฯ อยํ อิมสฺมึ
อตฺเถ   อธิปฺเปตา  ภิกฺขุนีติ  ฯ  ติรจฺฉานวิชฺชา  นาม  ยงฺกิญฺจิ  พาหิรกํ
อนตฺถสญฺหิตํ  ฯ  ปริยาปุเณยฺยาติ  ปเทน  ปริยาปุณาติ  ปเท
ปเท   อาปตฺติ   ปาจิตฺติยสฺส   ฯ  อกฺขราย  ปริยาปุณาติ  อกฺขรกฺขราย
อาปตฺติ ปาจิตฺติยสฺส ฯ
   [๓๒๔]  อนาปตฺติ   เลขํ   ปริยาปุณาติ   ธารณํ   ปริยาปุณาติ
คุตฺตตฺถาย ปริตฺตํ ปริยาปุณาติ อุมฺมตฺติกาย อาทิกมฺมิกายาติ ฯ
					   ________
					  จิตฺตาคารวคฺคสฺส ทสมสิกฺขาปทํ
   [๓๒๕]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน  สมเยน  ฉพฺพคฺคิยา
ภิกฺขุนิโย   ติรจฺฉานวิชฺชํ   วาเจนฺติ   ฯ   มนุสฺสา   อุชฺฌายนฺติ  ขียนฺติ
วิปาเจนฺติ  กถํ   หิ   นาม   ภิกฺขุนิโย   ติรจฺฉานวิชฺชํ   วาเจสฺสนฺติ
เสยฺยถาปิ   คิหินิโย   กามโภคินิโยติ  ฯ  อสฺโสสุํ  โข  ภิกฺขุนิโย  เตสํ
มนุสฺสานํ  อุชฺฌายนฺตานํ  ขียนฺตานํ  วิปาเจนฺตานํ  ฯ  ยา  ตา  ภิกฺขุนิโย
อปฺปิจฺฉา   ฯเปฯ   ตา   อุชฺฌายนฺติ  ขียนฺติ  วิปาเจนฺติ  กถํ  หิ  นาม
