สิพฺพาปนาย  อุสฺสุกฺกํ  กโรติ  ฯ  อถโข  สา  ภิกฺขุนี  ภิกฺขุนีนํ  เอตมตฺถํ
อาโรเจสิ   ฯ   ยา  ตา  ภิกฺขุนิโย  อปฺปิจฺฉา  ฯเปฯ  ตา  อุชฺฌายนฺติ
ขียนฺติ   วิปาเจนฺติ   กถํ  หิ  นาม  อยฺยา  ถุลฺลนนฺทา  ภิกฺขุนิยา  จีวรํ
วิสิพฺพาเปตฺวา   เนว   สิพฺเพสฺสติ   น  สิพฺพาปนาย  อุสฺสุกฺกํ  กริสฺสตีติ
ฯเปฯ   สจฺจํ   กิร   ภิกฺขเว   ถุลฺลนนฺทา   ภิกฺขุนี   ภิกฺขุนิยา   จีวรํ
วิสิพฺพาเปตฺวา  เนว  สิพฺพติ  ๑  น  สิพฺพาปนาย  อุสฺสุกฺกํ  กโรตีติ  ฯ
สจฺจํ   ภควาติ   ฯ   วิครหิ   พุทฺโธ   ภควา  กถํ  หิ  นาม  ภิกฺขเว
ถุลฺลนนฺทา   ภิกฺขุนี   ภิกฺขุนิยา   จีวรํ  วิสิพฺพาเปตฺวา  เนว  สิพฺเพสฺสติ
น   สิพฺพาปนาย   อุสฺสุกฺกํ   กริสฺสติ   เนตํ  ภิกฺขเว  อปฺปสนฺนานํ  วา
ปสาทาย   ฯเปฯ   เอวญฺจ   ปน   ภิกฺขเว   ภิกฺขุนิโย  อิมํ  สิกฺขาปทํ
อุทฺทิสนฺตุ  ยา   ปน   ภิกฺขุนี   ภิกฺขุนิยา   จีวรํ   วิสิพฺเพตฺวา   วา
วิสิพฺพาเปตฺวา   วา   สา   ปจฺฉา   อนนฺตรายิกินี  เนว  สิพฺเพยฺย  น
สิพฺพาปนาย อุสฺสุกฺกํ กเรยฺย อญฺญตฺร จตูหปญฺจาหา ปาจิตฺติยนฺติ ฯ
   [๒๒๘]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ  อตฺเถ  อธิปฺเปตา  ภิกฺขุนีติ  ฯ   ภิกฺขุนิยาติ   อญฺญาย
ภิกฺขุนิยา  ฯ   จีวรํ   นาม   ฉนฺนํ   จีวรานํ   อญฺญตรํ   จีวรํ   ฯ
วิสิพฺเพตฺวาติ   สยํ  วิสิพฺเพตฺวา  ฯ  วิสิพฺพาเปตฺวาติ  อญฺญํ
วิสิพฺพาเปตฺวา   ฯ   สา   ปจฺฉา  อนนฺตรายิกินีติ  อสติ  อนฺตราเย  ฯ
เนว   สิพฺเพยฺยาติ   น   สยํ   สิพฺเพยฺย  ฯ  น  สิพฺพาปนาย  อุสฺสุกฺกํ
กเรยฺยาติ  น  อญฺญํ   อาณาเปยฺย   ฯ   อญฺญตฺร   จตูหปญฺจาหาติ
#๑ ม. ยุ. สิพฺเพติ ฯ
