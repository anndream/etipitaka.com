มนุสฺสา  อุชฺฌายนฺติ   ขียนฺติ   วิปาเจนฺติ   กถํ   หิ   นาม   ภิกฺขุนี
กุลํ  มจฺฉรายิสฺสตีติ  ฯเปฯ   สจฺจํ   กิร   ภิกฺขเว   ภิกฺขุนี   กุลํ
มจฺฉรายตีติ  ฯ  สจฺจํ  ภควาติ  ฯ  วิครหิ  พุทฺโธ  ภควา  กถํ  หิ นาม
ภิกฺขเว  ภิกฺขุนี   กุลํ   มจฺฉรายิสฺสติ   เนตํ   ภิกฺขเว   อปฺปสนฺนานํ
วา  ปสาทาย  ฯเปฯ   เอวญฺจ   ปน   ภิกฺขเว   ภิกฺขุนิโย   อิมํ
สิกฺขาปทํ   อุทฺทิสนฺตุ  ยา  ปน  ภิกฺขุนี  กุลมจฺฉรินี  อสฺส
ปาจิตฺติยนฺติ ฯ
   [๓๔๗]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ   ฯ  กุลํ  นาม  จตฺตาริ  กุลานิ
ขตฺติยกุลํ  พฺราหฺมณกุลํ   เวสฺสกุลํ   สุทฺทกุลํ   ฯ   มจฺฉรินี   อสฺสาติ
กถํ  ภิกฺขุนิโย   นาคจฺเฉยฺยุนฺติ   ภิกฺขุนีนํ   สนฺติเก   กุลสฺส   อวณฺณํ
ภาสติ   อาปตฺติ   ปาจิตฺติยสฺส   ฯ   กุลสฺส   วา   สนฺติเก   ภิกฺขุนีนํ
อวณฺณํ ภาสติ อาปตฺติ ปาจิตฺติยสฺส ฯ
   [๓๔๘]   อนาปตฺติ   [๑]  น  มจฺฉรายนฺตี  สนฺตํเยว  อาทีนวํ
อาจิกฺขติ อุมฺมตฺติกาย อาทิกมฺมิกายาติ ฯ
   ________
   อารามวคฺคสฺส ฉฏฺฐสิกฺขาปทํ
   [๓๔๙]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  สมฺพหุลา
ภิกฺขุนิโย   คามกาวาเส   วสฺสํ   วุตฺถา  สาวตฺถึ  อคมํสุ  ฯ  ภิกฺขุนิโย
#๑ ม. ยุ. กุลํ ฯ
