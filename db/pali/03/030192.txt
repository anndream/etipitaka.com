นิกฺขิตฺตมตฺเต อาปตฺติ ปาจิตฺติยสฺส ฯ
   [๓๕๔]   อนาปตฺติ   สติ   อนฺตราเย   ปริเยสิตฺวา   น   ลภติ
คิลานาย อาปทาสุ อุมฺมตฺติกาย อาทิกมฺมิกายาติ ฯ
   _________
   อารามวคฺคสฺส อฏฺฐมสิกฺขาปทํ
   [๓๕๕]  เตน  สมเยน  พุทฺโธ  ภควา  สกฺเกสุ วิหรติ กปิลวตฺถุสฺมึ
นิโคฺรธาราเม  ฯ  เตน  โข  ปน  สมเยน  ฉพฺพคฺคิยา ภิกฺขู ภิกฺขุนูปสฺสยํ
อุปสงฺกมิตฺวา  ฉพฺพคฺคิยา  ภิกฺขุนิโย  โอวทนฺติ  ฯ  ภิกฺขุนิโย
ฉพฺพคฺคิยา   ภิกฺขุนิโย   เอตทโวจุํ   เอถยฺเย  โอวาทํ  คมิสฺสามาติ  ฯ
ยํปิ  ๑  มยํ  อยฺเย  คจฺเฉยฺยาม  โอวาทสฺส  การณา อยฺยา ฉพฺพคฺคิยา
อิเธว  อาคนฺตฺวา   อเมฺห   โอวทนฺตีติ   ฯ   ยา   ตา   ภิกฺขุนิโย
อปฺปิจฺฉา  ฯเปฯ   ตา   อุชฺฌายนฺติ   ขียนฺติ   วิปาเจนฺติ   กถํ   หิ
นาม   ฉพฺพคฺคิยา   ภิกฺขุนิโย   โอวาทํ   น  คจฺฉิสฺสนฺตีติ  ฯเปฯ  สจฺจํ
กิร   ภิกฺขเว   ฉพฺพคฺคิยา   ภิกฺขุนิโย  โอวาทํ  น  คจฺฉนฺตีติ  ฯ  สจฺจํ
ภควาติ  ฯ  วิครหิ   พุทฺโธ   ภควา   กถํ   หิ   นาม   ภิกฺขเว
ฉพฺพคฺคิยา  ภิกฺขุนิโย  โอวาทํ  น   คจฺฉิสฺสนฺติ   เนตํ   ภิกฺขเว
อปฺปสนฺนานํ  วา  ปสาทาย  ฯเปฯ  เอวญฺจ  ปน  ภิกฺขเว  ภิกฺขุนิโย อิมํ
สิกฺขาปทํ   อุทฺทิสนฺตุ   ยา   ปน   ภิกฺขุนี   โอวาทาย   วา  สํวาสาย
วา น คจฺเฉยฺย ปาจิตฺติยนฺติ ฯ
   [๓๕๖]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
#๑ ยุ. ม. ยํ หิ ฯ
