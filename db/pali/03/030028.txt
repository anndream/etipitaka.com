วิปาเจติ   กถํ  หิ  นาม  ภิกฺขุนิโย  โจรึ  ปพฺพาเชสฺสนฺตีติ  ฯ  อสฺโสสุํ
โข   ภิกฺขุนิโย   ตสฺส   ลิจฺฉวิสฺส  อุชฺฌายนฺตสฺส  ขียนฺตสฺส
วิปาเจนฺตสฺส  ฯ  ยา  ตา  ภิกฺขุนิโย  อปฺปิจฺฉา  ฯเปฯ  ตา  อุชฺฌายนฺติ
ขียนฺติ  วิปาเจนฺติ  กถํ  หิ   นาม   อยฺยา   ถุลฺลนนฺทา   โจรึ
ปพฺพาเชสฺสตีติ   ฯ  อถโข  ตา  ภิกฺขุนิโย  ภิกฺขูนํ  เอตมตฺถํ  อาโรเจสุํ
ฯเปฯ  สจฺจํ  กิร  ภิกฺขเว  ถุลฺลนนฺทา  ภิกฺขุนี  โจรึ  ปพฺพาเชตีติ ๑ ฯ
สจฺจํ   ภควาติ   ฯ   วิครหิ   พุทฺโธ   ภควา  กถํ  หิ  นาม  ภิกฺขเว
ถุลฺลนนฺทา   ภิกฺขุนี   โจรึ   ปพฺพาเชสฺสติ   เนตํ  ภิกฺขเว  อปฺปสนฺนานํ
วา   ปสาทาย  ฯเปฯ  เอวญฺจ  ปน  ภิกฺขเว  ภิกฺขุนิโย  อิมํ  สิกฺขาปทํ
อุทฺทิสนฺตุ   ยา  ปน  ภิกฺขุนี  ชานํ  โจรึ  วชฺฌวิทิตํ  ๒  อนปโลเกตฺวา
ราชานํ  วา  สงฺฆํ  วา  คณํ  วา  ปูคํ  วา  เสณึ  วา  อญฺญตฺร กปฺปา
วุฏฺฐาเปยฺย   อยมฺปิ   ภิกฺขุนี  ปฐมาปตฺติกํ  ธมฺมํ  อาปนฺนา
นิสฺสารณียํ สงฺฆาทิเสสนฺติ ฯ
   [๓๖]   ยา   ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ   ฯ   ชานาติ  นาม  สามํ  วา
ชานาติ   อญฺเญ   วา   ตสฺสา   อาโรเจนฺติ  สา  วา  อาโรเจติ  ฯ
โจโร  ๓  นาม  ยา  ปญฺจมาสกํ  วา  อติเรกปญฺจมาสกํ  วา  อคฺฆนกํ
อทินฺนํ  เถยฺยสงฺขาตํ  อาทิยติ  เอสา  โจรี  นาม  ฯ  วชฺฌา  นาม  ยํ
กตฺวา   วชฺฌปฺปตฺตา  โหติ  ฯ  วิทิตา  นาม  อญฺเญหิ  มนุสฺเสหิ  ญาตา
#๑ ยุ. ปพฺพาเชสีติ ฯ  ๒ ม. ยุ. วชฺฌํ วิทิตํ ฯ  ๓ ม. ยุ. โจรี ฯ
