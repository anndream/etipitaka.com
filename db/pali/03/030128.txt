พฺรหฺมจริเยน   วา   อภิสปติ   อาปตฺติ   ปาจิตฺติยสฺส  ฯ  อุปสมฺปนฺนาย
เวมติกา  นิรเยน  วา  พฺรหฺมจริเยน   วา   อภิสปติ   อาปตฺติ
ปาจิตฺติยสฺส  ฯ  อุปสมฺปนฺนาย  อนุปสมฺปนฺนสญฺญา   นิรเยน   วา
พฺรหฺมจริเยน   วา   อภิสปติ  อาปตฺติ  ปาจิตฺติยสฺส  ฯ  ติรจฺฉานโยนิยา
วา   ปิตฺติวิสเยน   วา   มนุสฺสโทภคฺเคน   วา   อภิสปติ
อาปตฺติ   ทุกฺกฏสฺส   ฯ   อนุปสมฺปนฺนํ   อภิสปติ  อาปตฺติ  ทุกฺกฏสฺส  ฯ
อนุปสมฺปนฺนาย  อุปสมฺปนฺนสญฺญา  อาปตฺติ   ทุกฺกฏสฺส   ฯ
อนุปสมฺปนฺนาย  เวมติกา  อาปตฺติ   ทุกฺกฏสฺส   ฯ   อนุปสมฺปนฺนาย
อนุปสมฺปนฺนสญฺญา อาปตฺติ ทุกฺกฏสฺส ฯ
   [๒๑๖]   อนาปตฺติ   อตฺถปุเรกฺขาราย   ธมฺมปุเรกฺขาราย
อนุสาสนีปุเรกฺขาราย อุมฺมตฺติกาย อาทิกมฺมิกายาติ ฯ
  _______
   อนฺธการวคฺคสฺส ทสมสิกฺขาปทํ
   [๒๑๗]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  จณฺฑกาลี
ภิกฺขุนี  ภิกฺขุนีหิ  สทฺธึ  ภณฺฑิตฺวา  อตฺตนา  ๑  วธิตฺวา วธิตฺวา โรทติ ฯ
ยา  ตา  ภิกฺขุนิโย  อปฺปิจฺฉา  ฯเปฯ  ตา  อุชฺฌายนฺติ  ขียนฺติ วิปาเจนฺติ
กถํ  หิ  นาม  อยฺยา   จณฺฑกาลี   อตฺตานํ   วธิตฺวา   วธิตฺวา
โรทิสฺสตีติ   ฯเปฯ   สจฺจํ   กิร   ภิกฺขเว   จณฺฑกาลี  ภิกฺขุนี  อตฺตานํ
วธิตฺวา   วธิตฺวา   โรทตีติ   ฯ   สจฺจํ   ภควาติ   ฯ  วิครหิ  พุทฺโธ
#๑ ม. ยุ. อตฺตานํ ฯ
