ยสฺสา  นกฺขมติ   สา   ภาเสยฺย   ฯ   ทุติยมฺปิ   เอตมตฺถํ   วทามิ
ฯเปฯ  ตติยมฺปิ  เอตมตฺถํ   วทามิ   ฯเปฯ   สมนุภฏฺฐา   สงฺเฆน
อิตฺถนฺนามา   ภิกฺขุนี   ตสฺส   วตฺถุสฺส  ปฏินิสฺสคฺคาย  ฯ  ขมติ  สงฺฆสฺส
ตสฺมา ตุณฺหี ฯ เอวเมตํ ธารยามีติ ฯ
   [๒๒]  ญตฺติยา  ทุกฺกฏํ  ทฺวีหิ  กมฺมวาจาหิ   ถุลฺลจฺจยา
กมฺมวาจาปริโยสาเน อาปตฺติ ปาราชิกสฺส ฯM
   [๒๓]  อยมฺปีติ  ปุริมาโย  อุปาทาย  วุจฺจติ  ฯ  ปาราชิกา โหตีติ
เสยฺยถาปิ  นาม   ปุถุสิลา   เทฺวธา   ภินฺนา   อปฺปฏิสนฺธิกา   โหติ
เอวเมว   ภิกฺขุนี  ยาวตติยํ  สมนุภาสิยมานา  อปฺปฏินิสฺสชฺชนฺตี
อสฺสมณี   โหติ   อสกฺยธีตา   เตน   วุจฺจติ   ปาราชิกา   โหตีติ   ฯ
อสํวาสาติ   สํวาโส   นาม  เอกกมฺมํ  เอกุทฺเทโส  สมสิกฺขาตา  เอโส
สํวาโส นาม โส ตาย สทฺธึ นตฺถิ เตน วุจฺจติ อสํวาสาติ ฯ
   [๒๔]  ธมฺมกมฺเม  ธมฺมกมฺมสญฺญา   นปฺปฏินิสฺสชฺชติ   อาปตฺติ
ปาราชิกสฺส  ฯ  ธมฺมกมฺเม  เวมติกา   นปฺปฏินิสฺสชฺชติ   อาปตฺติ
ปาราชิกสฺส   ฯ   ธมฺมกมฺเม  อธมฺมกมฺมสญฺญา  นปฺปฏินิสฺสชฺชติ
อาปตฺติ  ปาราชิกสฺส  ฯ  อธมฺมกมฺเม   ธมฺมกมฺมสญฺญา   อาปตฺติ
ทุกฺกฏสฺส  ฯ  อธมฺมกมฺเม  เวมติกา  อาปตฺติ  ทุกฺกฏสฺส  ฯ  อธมฺมกมฺเม
อธมฺมกมฺมสญฺญา อาปตฺติ ทุกฺกฏสฺส ฯ
   [๒๕]   อนาปตฺติ   อสมนุภาสนฺติยา  ปฏินิสฺสชฺชนฺติยา  อุมฺมตฺติกาย
อาทิกมฺมิกายาติ ฯ
   ตติยปาราชิกํ นิฏฺฐิตํ ฯ
