ภควตา ภิกฺขุนีนํ สิกฺขาปทํ ปญฺญตฺตํ โหติ ฯ
   [๔๘๕]   เตน  โข  ปน  สมเยน  ภิกฺขุนิโย  คิลานา  โหนฺติ  ฯ
คิลานปุจฺฉิกา  ภิกฺขุนิโย  คิลานา  ภิกฺขุนิโย  เอตทโวจุํ   กจฺจิ
อยฺเย   ขมนียํ   กจฺจิ   ยาปนียนฺติ   ฯ   ปุพฺเพ   มยํ   อยฺเย  สปฺปึ
วิญฺญาเปตฺวา   ภุญฺชาม   เตน   โน  ผาสุ  โหตุ  อิทานิ  ปน  ภควตา
ปฏิกฺขิตฺตนฺติ   กุกฺกุจฺจายนฺตา   น   วิญฺญาเปม   เตน   โน   น  ผาสุ
โหตีติ   ฯ   ภควโต  เอตมตฺถํ  อาโรเจสุํ  ฯเปฯ  อนุชานามิ  ภิกฺขเว
คิลานาย   ภิกฺขุนิยา   สปฺปึ   วิญฺญาเปตฺวา   ภุญฺชิตุํ   ฯ  เอวญฺจ  ปน
ภิกฺขเว  ภิกฺขุนิโย   อิมํ   สิกฺขาปทํ   อุทฺทิสนฺตุ   ยา   ปน   ภิกฺขุนี
อคิลานา  สปฺปึ  วิญฺญาเปตฺวา  ภุญฺเชยฺย  ปฏิเทเสตพฺพํ   ตาย
ภิกฺขุนิยา   คารยฺหํ   อยฺเย   ธมฺมํ   อาปชฺชึ   อสปฺปายํ   ปาฏิเทสนียํ
ตํ ปฏิเทเสมีติ ฯ
   [๔๘๖]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ   ฯ   อคิลานา   นาม   ยสฺสา
วินา   สปฺปินา   ผาสุ  โหติ  ฯ  คิลานา  นาม  ยสฺสา  วินา  สปฺปินา
น   ผาสุ   โหติ   ฯ   สปฺปิ   นาม   โคสปฺปิ   วา  อชิกาสปฺปิ  วา
มหิสสปฺปิ   ๑   วา   เยสํ   มํสํ   กปฺปติ  เตสํ  สปฺปิ  ฯ  อคิลานา
อตฺตโน   อตฺถาย   วิญฺญาเปติ  ปโยเค  ทุกฺกฏํ  ปฏิลาเภน
ภุญฺชิสฺสามีติ   ปฏิคฺคณฺหาติ   อาปตฺติ   ทุกฺกฏสฺส   อชฺโฌหาเร
#๑ ยุ. มาหิสํ วา สปฺปิ ฯ ม. มาหึสา วา สปฺปิ ฯ
