วา   ปสฺสติ   สติ   กรณีเย  คนฺตฺวา  ปสฺสติ  อาปทาสุ
อุมฺมตฺติกาย อาทิกมฺมิกายาติ ฯ
  _______
  จิตฺตาคารวคฺคสฺส ทุติยสิกฺขาปทํ
   [๒๙๘]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  ภิกฺขุนิโย
อาสนฺทึปิ   ปลฺลงฺกํปิ   ปริภุญฺชนฺติ  ฯ  มนุสฺสา  วิหารจาริกํ  อาหิณฺฑนฺตา
ปสฺสิตฺวา   อุชฺฌายนฺติ   ขียนฺติ   วิปาเจนฺติ   กถํ   หิ  นาม  ภิกฺขุนิโย
อาสนฺทึปิ  ปลฺลงฺกํปิ  ปริภุญฺชิสฺสนฺติ  เสยฺยถาปิ  คิหินิโย  กาม-
โภคินิโยติ ฯ อสฺโสสุํ   โข   ภิกฺขุนิโย   เตสํ   มนุสฺสานํ  อุชฺฌายนฺตานํ
ขียนฺตานํ   วิปาเจนฺตานํ   ฯ   ยา   ตา   ภิกฺขุนิโย  อปฺปิจฺฉา  ฯเปฯ
ตา  อุชฺฌายนฺติ  ขียนฺติ   วิปาเจนฺติ   กถํ   หิ   นาม   ภิกฺขุนิโย
อาสนฺทึปิ  ปลฺลงฺกํปิ  ปริภุญฺชิสฺสนฺติ   ฯเปฯ   สจฺจํ   กิร   ภิกฺขเว
ภิกฺขุนิโย   อาสนฺทึปิ   ปลฺลงฺกํปิ   ปริภุญฺชนฺตีติ   ฯ   สจฺจํ  ภควาติ  ฯ
วิครหิ   พุทฺโธ   ภควา   กถํ   หิ  นาม  ภิกฺขเว  ภิกฺขุนิโย  อาสนฺทึปิ
ปลฺลงฺกํปิ   ปริภุญฺชิสฺสนฺติ   เนตํ   ภิกฺขเว   อปฺปสนฺนานํ  วา  ปสาทาย
ฯเปฯ   เอวญฺจ   ปน   ภิกฺขเว   ภิกฺขุนิโย   อิมํ  สิกฺขาปทํ  อุทฺทิสนฺตุ
ยา  ปน  ภิกฺขุนี  อาสนฺทึ  วา   ปลฺลงฺกํ   วา   ปริภุญฺเชยฺย
ปาจิตฺติยนฺติ ฯ
   [๒๙๙]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
