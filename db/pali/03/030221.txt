อยฺเย   อิตฺถนฺนามา   อิตฺถนฺนามาย  อยฺยาย  อฏฺฐารสวสฺสา  กุมารีภูตา
สงฺฆํ  เทฺว   วสฺสานิ   ฉสุ   ธมฺเมสุ   สิกฺขาสมฺมตึ   ยาจามีติ   ฯ
ทุติยมฺปิ   ยาจิตพฺพา   ตติยมฺปิ   ยาจิตพฺพา   ฯ   พฺยตฺตาย   ภิกฺขุนิยา
ปฏิพลาย  สงฺโฆ  ญาเปตพฺโพ  สุณาตุ  เม  อยฺเย   สงฺโฆ
อยํ   อิตฺถนฺนามา   อิตฺถนฺนามาย   อยฺยาย   อฏฺฐารสวสฺสา  กุมารีภูตา
สงฺฆํ  เทฺว  วสฺสานิ  ฉสุ  ธมฺเมสุ  สิกฺขาสมฺมตึ  ยาจติ  ฯ  ยทิ สงฺฆสฺส
ปตฺตกลฺลํ   สงฺโฆ  อิตฺถนฺนามาย  อฏฺฐารสวสฺสาย  กุมารีภูตาย
เทฺว  วสฺสานิ  ฉสุ  ธมฺเมสุ  สิกฺขาสมฺมตึ  ทเทยฺย  ฯ  เอสา  ญตฺติ  ฯ
สุณาตุ   เม   อยฺเย   สงฺโฆ  อยํ  อิตฺถนฺนามา  อิตฺถนฺนามาย  อยฺยาย
อฏฺฐารสวสฺสา  กุมารีภูตา  สงฺฆํ  เทฺว  วสฺสานิ  ฉสุ ธมฺเมสุ สิกฺขาสมฺมตึ
ยาจติ  ฯ  สงฺโฆ  อิตฺถนฺนามาย   อฏฺฐารสวสฺสาย   กุมารีภูตาย
เทฺว  วสฺสานิ  ฉสุ  ธมฺเมสุ   สิกฺขาสมฺมตึ   เทติ   ฯ   ยสฺสา
อยฺยาย  ขมติ   อิตฺถนฺนามาย   อฏฺฐารสวสฺสาย   กุมารีภูตาย   เทฺว
วสฺสานิ   ฉสุ   ธมฺเมสุ   สิกฺขาสมฺมติยา   ทานํ   สา  ตุณฺหสฺส  ยสฺสา
นกฺขมติ  สา  ภาเสยฺย  ฯ  ทินฺนา  สงฺเฆน อิตฺถนฺนามาย อฏฺฐารส-
วสฺสาย  กุมารีภูตาย  เทฺว  วสฺสานิ  ฉสุ  ธมฺเมสุ  สิกฺขาสมฺมติ   ฯ
ขมติ   สงฺฆสฺส   ตสฺมา   ตุณฺหี   ฯ   เอวเมตํ   ธารยามีติ   ฯ  สา
อฏฺฐารสวสฺสา   กุมารีภูตา   เอวํ   วเทหีติ   วตฺตพฺพา   ปาณาติปาตา
เวรมณึ   เทฺว   วสฺสานิ   อวีติกฺกมสมาทานํ   สมาทิยามิ  อทินฺนาทานา
เวรมณึ   เทฺว   วสฺสานิ   อวีติกฺกมสมาทานํ   สมาทิยามิ  อพฺรหฺมจริยา
