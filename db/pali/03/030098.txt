อาปตฺติ  ปาจิตฺติยสฺส  ฯ   พหุเกปิ   โลเม   สํหราเปติ   อาปตฺติ
ปาจิตฺติยสฺส ฯ
   [๑๕๖] อนาปตฺติ อาพาธปฺปจฺจยา อุมฺมตฺติกาย อาทิกมฺมิกายาติ ฯ
						________
				  ลสุณวคฺคสฺส ตติยสิกฺขาปทํ
   [๑๕๗]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม  ฯ  เตน  โข  ปน  สมเยน  เทฺว  ภิกฺขุนิโย
อนภิรติยา  ปีฬิตา  โอวรกํ  ปวิสิตฺวา   ตลฆาตกํ   กโรนฺติ   ฯ
ภิกฺขุนิโย   เตน   สทฺเทน   อุปธาวิตฺวา   ตา   ภิกฺขุนิโย   เอตทโวจจ
กิสฺส  ตุเมฺห  อยฺเย  ปุริเสน  สทฺธึ  ปทุสฺสถาติ  ๑  ฯ  น  มยํ อยฺเย
ปุริเสน  สทฺธึ  ปทุสฺสามาติ  ๒  ฯ  ภิกฺขุนีนํ  เอตมตฺถํ อาโรเจสุํ ฯ ยา
ตา   ภิกฺขุนิโย   อปฺปิจฺฉา   ฯเปฯ  ตา  อุชฺฌายนฺติ  ขียนฺติ  วิปาเจนฺติ
กถํ   หิ   นาม   ภิกฺขุนิโย   ตลฆาตกํ   กริสฺสนฺตีติ  ฯเปฯ  สจฺจํ  กิร
ภิกฺขเว   ภิกฺขุนิโย   ตลฆาตกํ  กโรนฺตีติ  ฯ  สจฺจํ  ภควาติ  ฯ  วิครหิ
พุทฺโธ  ภควา  กถํ  หิ   นาม   ภิกฺขเว   ภิกฺขุนิโย   ตลฆาตกํ
กริสฺสนฺติ  เนตํ  ภิกฺขเว  อปฺปสนฺนานํ   วา   ปสาทาย   ฯเปฯ
เอวญฺจ  ปน  ภิกฺขเว  ภิกฺขุนิโย  อิมํ  สิกฺขาปทํ   อุทฺทิสนฺตุ
ตลฆาตเก ปาจิตฺติยนฺติ ฯ
#๑ ม. ยุ. สมฺปทุสฺสถาติ ฯ ๒ สมฺปทุสฺสามาติ ฯ
