			  วินยปิฏเก ภิกฺขุนีวิภงฺโค
			   _______________
		นโม ตสฺส ภควโต อรหโต สมฺมาสมฺพุทฺธสฺส ฯ
				  ปฐมปาราชิกํ ๑
   [๑]   เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส  อาราเม  ฯ  เตน  โข  ปน สมเยน สาโฬฺห มิคาร-
นตฺตา   ภิกฺขุนีสงฺฆสฺส   วิหารํ   กตฺตุกาโม   โหติ ฯ   อถโข  สาโฬฺห
มิคารนตฺตา   ภิกฺขุนิโย   อุปสงฺกมิตฺวา   เอตทโวจ  อิจฺฉามหํ
อยฺเย   ภิกฺขุนีสงฺฆสฺส  วิหารํ  กาตุํ  เทถ  เม  นวกมฺมิกํ  ภิกฺขุนินฺติ  ฯ
เตน  โข   ปน   สมเยน   จตสฺโส   ภคินิโย   ภิกฺขุนีสุ   ปพฺพชิตา
โหนฺติ  นนฺทา  นนฺทวตี  สุนฺทรีนนฺทา  ถุลฺลนนฺทาติ ฯ ตาสุ สุนฺทรีนนฺทา ๒
ภิกฺขุนี   ตรุณปพฺพชิตา  อภิรูปา  โหติ  ทสฺสนียา  ปาสาทิกา
ปณฺฑิตา   พฺยตฺตา   เมธาวินี   ทกฺขา   อนลสา   ตตฺรุปายาย  วีมํสาย
สมนฺนาคตา  อลํ  กาตุํ  อลํ  สํวิธาตุํ  ฯ  อถโข  ภิกฺขุนีสงฺโฆ สุนฺทรี-
นนฺทํ  ภิกฺขุนึ   สมฺมนฺนิตฺวา   สาฬฺหสฺส   มิคารนตฺตุโน   นวกมฺมิกํ   อทาสิ  ฯ
เตน   โข   ปน  สมเยน  สุนฺทรีนนฺทา  ภิกฺขุนี  สาฬฺหสฺส  มิคารนตฺตุโน
นิเวสนํ  อภิกฺขณํ  คจฺฉติ  วาสึ  เทถ  ผรสุํ  ๓  เทถ  กุฐารึ ๔ เทถ
กุทฺทาลํ  เทถ  นิขาทนํ  เทถาติ  ฯ  สาโฬฺหปิ  มิคารนตฺตา  ภิกฺขุนูปสฺสยํ
#๑ อยํ สิกฺขาปทคณนา ภิกฺขูหิ อสาธารณาปตฺติวเสน เวทิตพฺพา ฯ  ๒ ม. สพฺพตฺถ
#สุนฺทรินนฺทนาติ ทิสฺสติ ฯ  ๓ ม. กุธารึ ฯ  ๔ ม. ผรสุํ ฯ
