อุชฺฌายนฺติ  ขียนฺติ  วิปาเจนฺติ  ปฐมํ  ๑  หิ  นาม  ภิกฺขุนิโย  อุทฺโทสิตํ
อจฺฉินฺทาเปสุํ  ทุติยมฺปิ  ทณฺฑาเปสุํ  ตติยมฺปิ   พนฺธาเปสุํ   อิทานิ
ฆาตาเปสฺสนฺตีติ  ฯ  อสฺโสสุํ  โข  ภิกฺขุนิโย  เตสํ มนุสฺสานํ อุชฺฌายนฺตานํ
ขียนฺตานํ  วิปาเจนฺตานํ  ฯ  ยา  ตา  ภิกฺขุนิโย   อปฺปิจฺฉา
ฯเปฯ   ตา   อุชฺฌายนฺติ   ขียนฺติ   วิปาเจนฺติ   กถํ  หิ  นาม  อยฺยา
ถุลฺลนนฺทา  อุสุยฺยวาทิกา   วิหริสฺสตีติ   ฯ   อถโข   ตา   ภิกฺขุนิโย
ภิกฺขูนํ   เอตมตฺถํ   อาโรเจสุํ   ฯเปฯ  สจฺจํ  กิร  ภิกฺขเว  ถุลฺลนนฺทา
ภิกฺขุนี   อุสุยฺยวาทิกา   วิหรตีติ   ฯ  สจฺจํ  ภควาติ  ฯ  วิครหิ  พุทฺโธ
ภควา   กถํ   หิ   นาม   ภิกฺขเว   ถุลฺลนนฺทา   ภิกฺขุนี  อุสุยฺยวาทิกา
วิหริสฺสติ   เนตํ   ภิกฺขเว  อปฺปสนฺนานํ  วา  ปสาทาย  ฯเปฯ  เอวญฺจ
ปน  ภิกฺขเว  ภิกฺขุนิโย  อิมํ   สิกฺขาปทํ   อุทฺทิสนฺตุ   ยา   ปน
ภิกฺขุนี   อุสุยฺยวาทิกา   วิหเรยฺย   คหปตินา   วา   คหปติปุตฺเตน  วา
ทาเสน   วา   กมฺมกเรน   ๒   วา   อนฺตมโส  สมณปริพฺพาชเกนาปิ
อยํ   ภิกฺขุนี   ปฐมาปตฺติกํ   ธมฺมํ   อาปนฺนา   นิสฺสารณียํ
สงฺฆาทิเสสนฺติ ฯ
   [๓๒]   ยา   ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ  อตฺเถ  อธิปฺเปตา  ภิกฺขุนีติ  ฯ  อุสุยฺยวาทิกา  นาม  อฏฺฏการิกา
วุจฺจติ  ฯ  คหปติ  นาม  โย  โกจิ  อคารํ  อชฺฌาวสติ  ฯ  คหปติปุตฺโต
นาม  เย  เกจิ  ๓  ปุตฺตภาตโร  ฯ  ทาโส นาม อนฺโตชาโต ธนกฺกีโต
#๑ ยุ. กถํ ฯ ม. ปฐฺมํ ภิกฺขุนิโย ... ทุติยํ ... ตติยํ ... ฯ
#๒ ม. ยุ. กมฺมกาเรน ฯ ๓ ม. ยุ. โย โกจิ ฯ
