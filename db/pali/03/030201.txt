ยสฺสา   นกฺขมติ   สา   ภาเสยฺย   ฯ   ทินฺนา  สงฺเฆน  อิตฺถนฺนามาย
สิกฺขมานาย   เทฺว   วสฺสานิ   ฉสุ   ธมฺเมสุ   สิกฺขาสมฺมติ   ฯ  ขมติ
สงฺฆสฺส   ตสฺมา   ตุณฺหี   ฯ  เอวเมตํ  ธารยามีติ  ฯ  สา  สิกฺขมานา
เอวํ  วเทหีติ   วตฺตพฺพา   ปาณาติปาตา   เวรมณึ   เทฺว   วสฺสานิ
อวีติกฺกมสมาทานํ  ๑  สมาทิยามิ  อทินฺนาทานา  เวรมณึ  เทฺว  วสฺสานิ
อวีติกฺกมสมาทานํ   สมาทิยามิ   อพฺรหฺมจริยา   เวรมณึ   เทฺว  วสฺสานิ
อวีติกฺกมสมาทานํ  สมาทิยามิ   มุสาวาทา   เวรมณึ   เทฺว   วสฺสานิ
อวีติกฺกมสมาทานํ  สมาทิยามิ  สุราเมรยมชฺชปมาทฏฺฐานา  เวรมณึ
เทฺว   วสฺสานิ   อวีติกฺกมสมาทานํ   สมาทิยามิ   วิกาลโภชนา  เวรมณึ
เทฺว   วสฺสานิ   อวีติกฺกมสมาทานํ  สมาทิยามีติ  ฯ  อถโข  ภควา  ตา
ภิกฺขุนิโย   อเนกปริยาเยน   วิครหิตฺวา   ทุพฺภรตาย   ฯเปฯ   เอวญฺจ
ปน  ภิกฺขเว  ภิกฺขุนิโย  อิมํ   สิกฺขาปทํ   อุทฺทิสนฺตุ   ยา   ปน
ภิกฺขุนี  เทฺว  วสฺสานิ  ฉสุ  ธมฺเมสุ   อสิกฺขิตสิกฺขํ   สิกฺขมานํ
วุฏฺฐาเปยฺย ปาจิตฺติยนฺติ ฯ
   [๓๗๓]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ  อตฺเถ  อธิปฺเปตา  ภิกฺขุนีติ  ฯ  เทฺว วสฺสานีติ เทฺว สํวจฺฉรานิ ฯ
อสิกฺขิตสิกฺขา   นาม   สิกฺขา   วา   น   ทินฺนา   โหติ   ทินฺนา  วา
สิกฺขา   กุปิตา   ฯ  วุฏฺฐาเปยฺยาติ  อุปสมฺปาเทยฺย  ฯ  วุฏฺฐาเปสฺสามีติ
คณํ   วา   อาจรินึ   วา   ปตฺตํ   วา   จีวรํ   วา   ปริเยสติ  สีมํ
วา  สมฺมนฺนติ  อาปตฺติ  ทุกฺกฏสฺส  ญตฺติยา  ทุกฺกฏํ  ทฺวีหิ
#๑ ม. ยุ. อวีติกฺกมฺม สมาทานํ สพฺพตฺถ เอวเมว ทิสฺสติ ฯ
