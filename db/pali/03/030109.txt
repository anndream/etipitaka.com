โรปิมํ   ฯ   ฉฑฺเฑยฺยาติ   สยํ   ฉฑฺเฑติ   อาปตฺติ   ปาจิตฺติยสฺส   ฯ
ฉฑฺฑาเปยฺยาติ   อญฺญํ   อาณาเปติ  อาปตฺติ  ทุกฺกฏสฺส  สกึ
อาณตฺตา พหุกํปิ ฉฑฺเฑติ อาปตฺติ ปาจิตฺติยสฺส ฯ
   [๑๘๐]  หริเต  หริตสญฺญา  ฉฑฺเฑติ  วา  ฉฑฺฑาเปติ  วา อาปตฺติ
ปาจิตฺติยสฺส   ฯ   หริเต   เวมติกา   ฉฑฺเฑติ   วา   ฉฑฺฑาเปติ  วา
อาปตฺติ   ปาจิตฺติยสฺส  ฯ  หริเต  อหริตสญฺญา  ฉฑฺเฑติ  วา  ฉฑฺฑาเปติ
วา  อาปตฺติ  ปาจิตฺติยสฺส  ฯ  อหริเต   หริตสญฺญา   อาปตฺติ
ทุกฺกฏสฺส   ฯ   อหริเต   เวมติกา   อาปตฺติ   ทุกฺกฏสฺส   ฯ  อหริเต
อหริตสญฺญา อนาปตฺติ ฯ
   [๑๘๑]  อนาปตฺติ  โอโลเกตฺวา  ฉฑฺเฑติ  เขตฺตมริยาเท  ฉฑฺเฑติ
สามิเก อาปุจฺฉา ๑ อปโลเกตฺวา ฉฑฺเฑติ อุมฺมตฺติกาย อาทิกมฺมิกายาติ ฯ
				   ____________________
				  ลสุณวคฺคสฺส ทสมสิกฺขาปทํ
  [๑๘๒]  เตน  สมเยน  พุทฺโธ  ภควา  ราชคเห  วิหรติ  เวฬุวเน
กลนฺทกนิวาเป   ฯ   เตน   โข  ปน  สมเยน  ราชคเห  คิรคฺคสมชฺโช
โหติ   ฯ   ฉพฺพคฺคิยา   ภิกฺขุนิโย   คิรคฺคสมชฺชํ   ทสฺสนาย  อคมํสุ  ฯ
มนุสฺสา   อุชฺฌายนฺติ   ขียนฺติ   วิปาเจนฺติ   กถํ   หิ   นาม  ภิกฺขุนิโย
นจฺจํปิ   คีตํปิ   วาทิตํปิ  ทสฺสนาย  คจฺฉิสฺสนฺติ  ๒  เสยฺยถาปิ  คิหินิโย
กามโภคินิโยติ  ฯ  อสฺโสสุํ  โข  ภิกฺขุนิโย  เตสํ  มนุสฺสานํ อุชฺฌายนฺตานํ
#๑ ม. ยุ. อาปุจฺฉิตฺวา ฯ ๒ ม. ยุ. อาคจฺฉิสฺสนฺติ ฯ
