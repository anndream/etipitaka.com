สาธูติ ปฏิสฺสุณิตฺวา ปจฺฉา ขียนธมฺมํ อาปชฺเชยฺย ปาจิตฺติยนฺติ ฯ
   [๔๒๑]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ  อตฺเถ   อธิปฺเปตา   ภิกฺขุนีติ   ฯ   อลนฺตาว   เต   อยฺเย
วุฏฺฐาปิเตนาติ   อลนฺตาว   เต   อยฺเย   อุปสมฺปาทิเตน   ฯ   สาธูติ
ปฏิสฺสุณิตฺวา ปจฺฉา ขียนธมฺมํ อาปชฺชติ อาปตฺติ ปาจิตฺติยสฺส ฯ
   [๔๒๒]  อนาปตฺติ  ปกติยา  ฉนฺทา  โทสา  โมหา  ภยา  กโรนฺตํ
ขียติ อุมฺมตฺติกาย อาทิกมฺมิกายาติ ฯ
				   ___________________
				  กุมารีภูตวคฺคสฺส สตฺตมสิกฺขาปทํ
   [๔๒๓]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  อญฺญตรา
สิกฺขมานา  ถุลฺลนนฺทํ   ภิกฺขุนึ   อุปสงฺกมิตฺวา   อุปสมฺปทํ   ยาจิ   ฯ
ถุลฺลนนฺทา   ภิกฺขุนี  ตํ  สิกฺขมานํ  สเจ  เม  ตฺวํ  อยฺเย  จีวรํ  ทสฺสสิ
เอวาหนฺตํ   วุฏฺฐาเปสฺสามีติ   วตฺวา  เนว  วุฏฺฐาเปติ  น  วุฏฺฐาปนาย
อุสฺสุกฺกํ  กโรติ  ฯ  อถโข  สา สิกฺขมานา ภิกฺขุนีนํ เอตมตฺถํ อาโรเจสิ ฯ
ยา  ตา   ภิกฺขุนิโย   อปฺปิจฺฉา   ฯเปฯ   ตา   อุชฺฌายนฺติ   ขียนฺติ
วิปาเจนฺติ  กถํ   หิ   นาม   อยฺยา   ถุลฺลนนฺทา   สิกฺขมานํ   สเจ
เม   ตฺวํ   อยฺเย   จีวรํ   ทสฺสสิ  เอวาหนฺตํ  วุฏฺฐาเปสฺสามีติ  วตฺวา
เนว  วุฏฺฐาเปสฺสติ   น   วุฏฺฐาปนาย   อุสฺสุกฺกํ   กริสฺสตีติ   ฯเปฯ
สจฺจํ   กิร   ภิกฺขเว   ถุลฺลนนฺทา   ภิกฺขุนี   สิกฺขมานํ  สเจ  เม  ตฺวํ
