จีวรวิภงฺคํ ปฏิพาเหยฺย ปาจิตฺติยนฺติ ฯ
   [๒๔๓]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ   ฯ  ธมฺมิโก  นาม  จีวรวิภงฺโค
สมคฺโค   ภิกฺขุนีสงฺโฆ   สนฺนิปติตฺวา   ภาเชติ   ฯ  ปฏิพาเหยฺยาติ  กถํ
อิมํ จีวรํ ภาเชยฺยาติ ปฏิพาหติ อาปตฺติ ปาจิตฺติยสฺส ฯ
   [๒๔๔]  ธมฺมิเก  ธมฺมิกสญฺญา  ปฏิพาหติ  อาปตฺติ  ปาจิตฺติยสฺส  ฯ
ธมฺมิเก  เวมติกา  ปฏิพาหติ  อาปตฺติ   ทุกฺกฏสฺส   ฯ   ธมฺมิเก
อธมฺมิกสญฺญา  ปฏิพาหติ  อนาปตฺติ  ฯ  อธมฺมิเก   ธมฺมิกสญฺญา
อาปตฺติ   ทุกฺกฏสฺส   ฯ   อธมฺมิเก   เวมติกา   อาปตฺติ  ทุกฺกฏสฺส  ฯ
อธมฺมิเก อธมฺมิกสญฺญา อนาปตฺติ ฯ
   [๒๔๕]   อนาปตฺติ   อานิสํสํ   ทสฺเสตฺวา  ปฏิพาหติ  อุมฺมตฺติกาย
				อาทิกมฺมิกายาติ ฯ
				  _______
				  นคฺควคฺคสฺส อฏฺฐมสิกฺขาปทํป
   [๒๔๖]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปณฺฑิกสฺส   อาราเม   ฯ   เตน   โข   ปน  สมเยน  ถุลฺลนนฺทา
ภิกฺขุนี  นฏานํปิ  นฏกานํปิ  สงฺฆิกานํปิ  ๑  โสกชฺฌายิกานํปิ กุมฺภ-
ถูนิกานํปิ  สมณจีวรํ  เทติ  มยฺหํ  ปริสติ  วณฺณํ   ภาสถาติ   ฯ   นฏาปิ
นฏกาปิ   สงฺฆิกาปิ   โสกชฺฌายิกาปิ  กุมฺภถูนิกาปิ  ถุลฺลนนฺทาย
ภิกฺขุนิยา  ปริสติ  วณฺณํ   ภาสนฺติ   อยฺยา   ถุลฺลนนฺทา   พหุสฺสุตา
#๑ ม. ยุ. ลงฺฆิกานํ ฯ สพฺพตฺถ เอวเมว ทิสฺสติ ฯ
