นีหริมฺหาติ   ฯ   ถุลฺลนนฺทา   ภิกฺขุนี   อุชฺฌายติ   ขียติ  วิปาเจติ  กถํ
หิ   นาม   ภิกฺขุนิโย  อาวสเถ  ทยฺหมาเน  ภณฺฑกํ  น  นีหริสฺสนฺตีติ  ฯ
ยา  ตา   ภิกฺขุนิโย   อปฺปิจฺฉา   ฯเปฯ   ตา   อุชฺฌายนฺติ   ขียนฺติ
วิปาเจนฺติ   กถํ   หิ   นาม  อยฺยา  ถุลฺลนนฺทา  อาวสถํ  อนิสฺสชฺชิตฺวา
จาริกํ   ปกฺกมิสฺสตีติ   ฯเปฯ   สจฺจํ   กิร  ภิกฺขเว  ถุลฺลนนฺทา  ภิกฺขุนี
อาวสถํ  อนิสฺสชฺชิตฺวา  จาริกํ  ปกฺกมตีติ  ๑  ฯ  สจฺจํ ภควาติ ฯ วิครหิ
พุทฺโธ   ภควา   กถํ   หิ   นาม  ภิกฺขเว  ถุลฺลนนฺทา  ภิกฺขุนี  อาวสถํ
อนิสฺสชฺชิตฺวา   จาริกํ   ปกฺกมิสฺสติ   เนตํ   ภิกฺขเว   อปฺปสนฺนานํ  วา
ปสาทาย   ฯเปฯ   เอวญฺจ   ปน   ภิกฺขเว   ภิกฺขุนิโย  อิมํ  สิกฺขาปทํ
อุทฺทิสนฺตุ  ยา  ปน  ภิกฺขุนี  อาวสถํ  อนิสฺสชฺชิตฺวา   จาริกํ
ปกฺกเมยฺย ปาจิตฺติยนฺติ ฯ
   [๓๑๙]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ  ฯ  อาวสโถ  นาม  กวาฏพทฺโธ
วุจฺจติ  ฯ  อนิสฺสชฺชิตฺวา  จาริกํ  ปกฺกเมยฺยาติ  ภิกฺขุนิยา วา สิกฺขมานาย
วา  สามเณริยา  วา  อนิสฺสชฺชิตฺวา  ปริกฺขิตฺตสฺส   อาวสถสฺส
ปริกฺเขปํ   อติกฺกมนฺติยา   ๒   อาปตฺติ  ปาจิตฺติยสฺส  ฯ  อปริกฺขิตฺตสฺส
อาวสถสฺส อุปจารํ อติกฺกมนฺติยา อาปตฺติ ปาจิตฺติยสฺส ฯ
   [๓๒๐]  อนิสฺสชฺชิเต  อนิสฺสชฺชิตสญฺญา  ปกฺกมติ  อาปตฺติ
ปาจิตฺติยสฺส   อนิสฺสชฺชิเต   เวมติกา  ปกฺกมติ  อาปตฺติ  ปาจิตฺติยสฺส  ฯ
#๑ ม. ยุ. ปกฺกาเมติ ฯ  ๒ อติกฺกาเมนฺติยา เอวํ สพฺพตฺถ ญาตพฺพํ ฯ
