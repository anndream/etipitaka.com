กาปิลานึ  ปฐมํ  ปยิรุปาสิตฺวา  ปจฺฉา  ถุลฺลนนฺทํ  ภิกฺขุนึ  ปยิรุปาสนฺติ  ฯ
ถุลฺลนนฺทา  ภิกฺขุนี   อิสฺสาปกตา   อิมา   กิร   อปฺปิจฺฉา   สนฺตุฏฺฐา
ปวิวิตฺตา  อสํสฏฺฐา  ยา  อิมา  สญฺญตฺติพหุลา  วิญฺญตฺติพหุลา
วิหรนฺตีติ   กุปิตา   อนตฺตมนา   ภทฺทํ  กาปิลานึ  อุปสฺสยา  นิกฺกฑฺฒิ  ฯ
ยา  ตา   ภิกฺขุนิโย   อปฺปิจฺฉา   ฯเปฯ   ตา   อุชฺฌายนฺติ   ขียนฺติ
วิปาเจนฺติ   กถํ   หิ   นาม   อยฺยา   ถุลฺลนนฺทา   อยฺยาย   ภทฺทาย
กาปิลานิยา  อุปสฺสยํ  ทตฺวา  กุปิตา   อนตฺตมนา   นิกฺกฑฺฒิสฺสตีติ
ฯเปฯ   สจฺจํ   กิร   ภิกฺขเว  ถุลฺลนนฺทา  ภิกฺขุนี  ภทฺทาย  กาปิลานิยา
อุปสฺสยํ  ทตฺวา  กุปิตา  อนตฺตมนา  นิกฺกฑฺฒตีติ  ๑  ฯ  สจฺจํ ภควาติ ฯ
วิครหิ   พุทฺโธ   ภควา   กถํ   หิ   นาม  ภิกฺขเว  ถุลฺลนนฺทา  ภิกฺขุนี
ภทฺทาย   กาปิลานิยา   อุปสฺสยํ  ทตฺวา  กุปิตา  อนตฺตมนา
นิกฺกฑฺฒิสฺสติ  เนตํ  ภิกฺขเว  อปฺปสนฺนานํ  วา  ปสาทาย  ฯเปฯ  เอวญฺจ
ปน  ภิกฺขเว  ภิกฺขุนิโย  อิมํ   สิกฺขาปทํ   อุทฺทิสนฺตุ   ยา   ปน
ภิกฺขุนี   ภิกฺขุนิยา   อุปสฺสยํ   ทตฺวา   กุปิตา   อนตฺตมนา  นิกฺกฑฺเฒยฺย
วา นิกฺกฑฺฒาเปยฺย วา ปาจิตฺติยนฺติ ฯ
   [๒๗๓]  ยา  ปนาติ  ยา  ยาทิสา ฯเปฯ ภิกฺขุนีติ ฯเปฯ อยํ อิมสฺมึ
อตฺเถ   อธิปฺเปตา   ภิกฺขุนีติ   ฯ   ภิกฺขุนิยาติ   อญฺญาย  ภิกฺขุนิยา  ฯ
อุปสฺสโย   นาม   กวาฏพทฺโธ   วุจฺจติ   ฯ   ทตฺวาติ  สยํ  ทตฺวา  ฯ
กุปิตา  อนตฺตมนาติ  อนภิรทฺธา  อาหตจิตฺตา  ขีลชาตา  ฯ นิกฺกฑฺเฒยฺยาติ
#๑ ม. ยุ. นิกฺกฑฺฒีติ ฯ
