อติกฺกาเมสฺสติ   เนตํ   ภิกฺขเว   อปฺปสนฺนานํ   วา   ปสาทาย  ฯเปฯ
เอวญฺจ   ปน   ภิกฺขเว   ภิกฺขุนิโย   อิมํ   สิกฺขาปทํ   อุทฺทิสนฺตุ   ยา
ปน   ภิกฺขุนี  ทุพฺพลจีวรปจฺจาสาย  จีวรกาลสมยํ  อติกฺกาเมยฺย
ปาจิตฺติยนฺติ ฯ
   [๒๕๐]  ยา  ปนาติ  ยา  ยาทิสา ฯเปฯ ภิกฺขุนีติ ฯเปฯ อยํ อิมสฺมึ
อตฺเถ   อธิปฺเปตา   ภิกฺขุนีติ   ฯ  ทุพฺพลจีวรปจฺจาสา  นาม  สเจ  มยํ
สกฺโกม   ทสฺสาม  กริสฺสามาติ  วาจา  ภินฺนา  โหติ  ฯ  จีวรกาลสมโย
นาม   อนตฺถเต   กฐิเน   วสฺสานสฺส  ปจฺฉิโม  มาโส  อตฺถเต  กฐิเน
ปญฺจ   มาสา   ฯ   จีวรกาลสมยํ   อติกฺกาเมยฺยาติ   อนตฺถเต  กฐิเน
วสฺสานสฺส  ปจฺฉิมํ   ทิวสํ   อติกฺกาเมติ   อาปตฺติ   ปาจิตฺติยสฺส   ฯ
อตฺถเต กฐิเน กฐินุทฺธารทิวสํ อติกฺกาเมติ อาปตฺติ ปาจิตฺติยสฺส ฯ
   [๒๕๑]   ทุพฺพลจีวเร  ทุพฺพลจีวรสญฺญา  จีวรกาลสมยํ  อติกฺกาเมติ
อาปตฺติ  ปาจิตฺติยสฺส  ฯ  ทุพฺพลจีวเร   เวมติกา   จีวรกาลสมยํ
อติกฺกาเมติ   อาปตฺติ   ทุกฺกฏสฺส   ฯ   ทุพฺพลจีวเร   อทุพฺพลจีวรสญฺญา
จีวรกาลสมยํ  อติกฺกาเมติ  อนาปตฺติ  ฯ   [๑]  อทุพฺพลจีวเร
ทุพฺพลจีวรสญฺญา  อาปตฺติ  ทุกฺกฏสฺส   ฯ   อทุพฺพลจีวเร   เวมติกา
อาปตฺติ ทุกฺกฏสฺส ฯ อทุพฺพลจีวเร อทุพฺพลจีวรสญฺญา อนาปตฺติ ฯ
   [๒๕๒]   อนาปตฺติ   อานิสํสํ   ทสฺเสตฺวา  นิวาเรติ  อุมฺมตฺติกาย
อาทิกมฺมิกายาติ ฯ
#๑ ม. เอตฺถนฺตเร อทุพฺพลจีวเร ทุพฺพลจีวรกาลสมยํ อติกฺกาเมติ
#อนาปตฺตีติ ทิสฺสติ ฯ
