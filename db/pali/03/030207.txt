วา   ปตฺตํ   วา   จีวรํ   วา  ปริเยสติ  สีมํ  วา  สมฺมนฺนติ  อาปตฺติ
ทุกฺกฏสฺส   ญตฺติยา   ทุกฺกฏํ   ทฺวีหิ   กมฺมวาจาหิ  ทุกฺกฏา
กมฺมวาจาปริโยสาเน   อุปชฺฌายาย   อาปตฺติ   ปาจิตฺติยสฺส   คณสฺส  จ
อาจรินิยา จ อาปตฺติ ทุกฺกฏสฺส ฯ
   [๓๘๒]  อูนทฺวาทสวสฺสาย  อูนทฺวาทสวสฺสสญฺญา  วุฏฺฐาเปติช
อาปตฺติ  ปาจิตฺติยสฺส   ฯ   อูนทฺวาทสวสฺสาย   เวมติกา   วุฏฺฐาเปติ
อาปตฺติ   ทุกฺกฏสฺส   ฯ   อูนทฺวาทสวสฺสาย   ปริปุณฺณสญฺญา   วุฏฺฐาเปติ
อนาปตฺติ   ฯ  ปริปุณฺณทฺวาทสวสฺสาย  อูนทฺวาทสวสฺสสญฺญา
อาปตฺติ  ทุกฺกฏสฺส  ฯ   ปริปุณฺณทฺวาทสวสฺสาย   เวมติกา   อาปตฺติ
ทุกฺกฏสฺส ฯ ปริปุณฺณทฺวาทสวสฺสาย ปริปุณฺณสญฺญา อนาปตฺติ ฯ
   [๓๘๓]   อนาปตฺติ   อูนทฺวาทสวสฺสํ  ปริปุณฺณสญฺญา
วุฏฺฐาเปติ   ปริปุณฺณทฺวาทสวสฺสํ  ปริปุณฺณสญฺญา  วุฏฺฐาเปติ
อุมฺมตฺติกาย อาทิกมฺมิกายาติ ฯ
			   __________________
			  คพฺภินีวคฺคสฺส ฉฏฺฐสิกฺขาปทํ
   [๓๘๔]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  ภิกฺขุนิโย
ปริปุณฺณทฺวาทสวสฺสํ   คิหิคตํ   เทฺว   วสฺสานิ  ฉสุ  ธมฺเมสุ  อสิกฺขิตสิกฺขํ
วุฏฺฐาเปนฺติ   ฯ   ตา   พาลา   โหนฺติ  อพฺยตฺตา  น  ชานนฺติ  กปฺปิยํ
วา   อกปฺปิยํ   วา   ฯ   ยา   ตา  ภิกฺขุนิโย  อปฺปิจฺฉา  ฯเปฯ  ตา
