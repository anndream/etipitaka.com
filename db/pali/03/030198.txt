				  คพฺภินีวคฺคสฺส ทุติยสิกฺขาปทํ
   [๓๖๘]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส  อาราเม  ฯ  เตน  โข  ปน  สมเยน  ภิกฺขุนิโย ปายนฺตึ
วุฏฺฐาเปนฺติ  ฯ  สา  ปิณฺฑาย  จรติ  ฯ  มนุสฺสา  เอวมาหํสุ  เทถยฺยาย
ภิกฺขํ  สทุติยา  ๑  อยฺยาติ  ฯ  มนุสฺสา  อุชฺฌายนฺติ  ขียนฺติ  วิปาเจนฺติ
กถํ   หิ   นาม   ภิกฺขุนิโย  ปายนฺตึ  วุฏฺฐาเปสฺสนฺตีติ  ฯ  อสฺโสสุํ  โข
ภิกฺขุนิโย   เตสํ   มนุสฺสานํ   อุชฺฌายนฺตานํ  ขียนฺตานํ  วิปาเจนฺตานํ  ฯ
ยา  ตา  ภิกฺขุนิโย  อปฺปิจฺฉา  ฯเปฯ  ตา  อุชฺฌายนฺติ  ขียนฺติ วิปาเจนฺติ
กถํ   หิ   นาม  ภิกฺขุนิโย  ปายนฺตึ  วุฏฺฐาเปสฺสนฺตีติ  ฯเปฯ  สจฺจํ  กิร
ภิกฺขเว  ภิกฺขุนิโย  ปายนฺตึ  วุฏฺฐาเปนฺตีติ  ฯ  สจฺจํ  ภควาติ  ฯ  วิครหิ
พุทฺโธ  ภควา  กถํ  หิ  นาม  ภิกฺขเว  ภิกฺขุนิโย  ปายนฺตึ วุฏฺฐาเปสฺสนฺติ
เนตํ   ภิกฺขเว   อปฺปสนฺนานํ   วา   ปสาทาย   ฯเปฯ   เอวญฺจ  ปน
ภิกฺขเว   ภิกฺขุนิโย  อิมํ  สิกฺขาปทํ  อุทฺทิสนฺตุ  ยา  ปน  ภิกฺขุนี  ปายนฺตึ
วุฏฺฐาเปยฺย ปาจิตฺติยนฺติ ฯ
   [๓๖๙]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ  อตฺเถ  อธิปฺเปตา  ภิกฺขุนีติ  ฯ  ปายนฺตี  นาม  มาตา  วา โหติ
ธาตี   วา  ฯ  วุฏฺฐาเปยฺยาติ  อุปสมฺปาเทยฺย  ฯ  วุฏฺฐาเปสฺสามีติ  คณํ
วา   อาจรินึ   วา   ปตฺตํ   วา  จีวรํ  ปริเยสติ  สีมํ  วา  สมฺมนฺนติ
อาปตฺติ  ทุกฺกฏสฺส   ญตฺติยา   ทุกฺกฏํ   ทฺวีหิ   กมฺมวาจาหิ   ทุกฺกฏา
#๑ ม. ยุ. สทุติยิกา ฯ
