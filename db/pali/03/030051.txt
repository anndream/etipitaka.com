อนตฺตมนาติ  อนภิรทฺธา  ๑  อาหตจิตฺตา  ขิลชาตา  ฯ  เอวํ วเทยฺยาติ
ฉนฺทคามินิโย จ ภิกฺขุนิโย ฯเปฯ ภยคามินิโย จ ภิกฺขุนิโยติ ฯ
   [๗๑]   สา  ภิกฺขุนีติ  ยา  สา  เอวํวาทินี  ภิกฺขุนี  ฯ  ภิกฺขุนีหีติ
อญฺญาหิ   ภิกฺขุนีหิ   ฯ   ยา   ปสฺสนฺติ   ยา   สุณนฺติ  ตาหิ  วตฺตพฺพา
มายฺเย   กิสฺมิญฺจิเทว   อธิกรเณ   ปจฺฉา   กตา   กุปิตา   อนตฺตมนา
เอวํ   อวจ   ฉนฺทคามินิโย   จ   ภิกฺขุนิโย   ฯเปฯ   ภยคามินิโย  จ
ภิกฺขุนิโยติ  อยฺยา  โข  ฉนฺทาปิ  คจฺเฉยฺย  ฯเปฯ   ภยาปิ
คจฺเฉยฺยาติ   ฯ   ทุติยมฺปิ   วตฺตพฺพา   ตติยมฺปิ   วตฺตพฺพา   ฯ  สเจ
ปฏินิสฺสชฺชติ  อิจฺเจตํ  กุสลํ  โน  เจ   ปฏินิสฺสชฺชติ   อาปตฺติ
ทุกฺกฏสฺส   ฯ   สุตฺวา   น  วทนฺติ  อาปตฺติ  ทุกฺกฏสฺส  ฯ  สา  ภิกฺขุนี
สงฺฆมชฺฌํปิ   อากฑฺฒิตฺวา   วตฺตพฺพา   มายฺเย   กิสฺมิญฺจิเทว   อธิกรเณ
ปจฺฉา   กตา   กุปิตา   อนตฺตมนา   เอวํ   อวจ   ฉนฺทคามินิโย   จ
ภิกฺขุนิโย   ฯเปฯ   ภยคามินิโย   จ   ภิกฺขุนิโยติ  อยฺยา  โข  ฉนฺทาปิ
คจฺเฉยฺย  ฯเปฯ  ภยาปิ  คจฺเฉยฺยาติ   ฯ   ทุติยมฺปิ   วตฺตพฺพา
ตติยมฺปิ  วตฺตพฺพา   ฯ   สเจ   ปฏินิสฺสชฺชติ   อิจฺเจตํ   กุสลํ   โน
เจ ปฏินิสฺสชฺชติ อาปตฺติ ทุกฺกฏสฺส ฯ
   [๗๒]   สา   ภิกฺขุนี   สมนุภาสิตพฺพา  ฯ  เอวญฺจ  ปน  ภิกฺขเว
สมนุภาสิตพฺพา   พฺยตฺตาย   ภิกฺขุนิยา   ปฏิพลาย   สงฺโฆ   ญาเปตพฺโพ
สุณาตุ   เม   อยฺเย   สงฺโฆ   อยํ   อิตฺถนฺนามา  ภิกฺขุนี  กิสฺมิญฺจิเทว
อธิกรเณ  ปจฺฉา  กตา  กุปิตา  อนตฺตมนา  เอวํ  วเทติ
#๑. ม. อนาภิรทฺธา ฯ
