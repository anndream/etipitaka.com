เอตมตฺถํ   อาโรเจสิ   ฯ   ยา  ตา  ภิกฺขุนิโย  อปฺปิจฺฉา  ฯเปฯ  ตา
อุชฺฌายนฺติ   ขียนฺติ   วิปาเจนฺติ   กถํ   หิ  นาม  ภิกฺขุนี  เอกา  รตฺตึ
วิปฺปวสิสฺสตีติ   ฯเปฯ   สจฺจํ   กิร   ภิกฺขเว   ภิกฺขุนี   เอกา   รตฺตึ
วิปฺปวสตีติ   ฯ   สจฺจํ   ภควาติ   ฯ   วิครหิ  พุทฺโธ  ภควา  กถํ  หิ
นาม   ภิกฺขเว   ภิกฺขุนี   เอกา   รตฺตึ   วิปฺปวสิสฺสติ   เนตํ  ภิกฺขเว
อปฺปสนฺนานํ   วา   ปสาทาย   ปสนฺนานํ   วา   ภิยฺโยภาวาย   ฯเปฯ
เอวญฺจ   ปน   ภิกฺขเว   ภิกฺขุนิโย   อิมํ   สิกฺขาปทํ   อุทฺทิสนฺตุ   ยา
ปน   ภิกฺขุนี   เอกา   วา   คามนฺตรํ  คจฺเฉยฺย  เอกา  วา  นทีปารํ
คจฺเฉยฺย   เอกา   วา  รตฺตึ  วิปฺปวเสยฺย  อยมฺปิ  ภิกฺขุนี  ปฐมา-
ปตฺติกํ  ธมฺมํ  อาปนฺนา   นิสฺสารณียํ   สงฺฆาทิเสสนฺติ ฯ  เอวญฺจิทํ
ภควตา ภิกฺขุนีนํ สิกฺขาปทํ ปญฺญตฺตํ โหติ ฯ
   [๔๓]   เตน   โข  ปน  สมเยน  สมฺพหุลา  ภิกฺขุนิโย  โกสเลสุ
ชนปเทสุ   สาวตฺถึ   อทฺธานมคฺคปฏิปนฺนา   โหนฺติ   ฯ  ตตฺถ  อญฺญตรา
ภิกฺขุนี  วจฺเจน  ปีฬิตา  เอกิกา  โอหียิตฺวา  ปจฺฉา  อคมาสิ  ฯ มนุสฺสา
ตํ   ภิกฺขุนึ   ปสฺสิตฺวา   ทูเสสุํ   ฯ   อถโข   สา  ภิกฺขุนี  เยน  ตา
ภิกฺขุนิโย   เตนุปสงฺกมิ   ฯ   ภิกฺขุนิโย   ตํ   ภิกฺขุนึ  เอตทโวจุํ  กิสฺส
ตฺวํ   อยฺเย   เอกิกา   โอหีนา   กจฺจิสิ   อปฺปธํสิตาติ   ฯ  ปธํสิตมฺหิ
อยฺเยติ   ฯ   ยา   ตา   ภิกฺขุนิโย  อปฺปิจฺฉา  ฯเปฯ  ตา  อุชฺฌายนฺติ
ขียนฺติ   วิปาเจนฺติ  กถํ  หิ  นาม  ภิกฺขุนี  เอกา  คณมฺหา  โอหียิสฺสตีติ
ฯเปฯ  สจฺจํ  กิร  ภิกฺขเว  ภิกฺขุนี  เอกา  คณมฺหา โอหียตีติ ๑ ฯ สจฺจํ
#๑ ม. ยุ. โอหียีติ ฯ
