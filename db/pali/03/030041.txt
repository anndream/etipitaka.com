   [๕๖]  อนาปตฺติ  อุภโต   อนวสฺสุตา   โหนฺติ   อนวสฺสุโตติ
ชานนฺตี ปฏิคฺคณฺหาติ อุมฺมตฺติกาย อาทิกมฺมิกายาติ ฯ
				  ____________
				  ฉฏฺฐสงฺฆาทิเสสํ
   [๕๗]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส   อาราเม   ฯ   เตน   โข  ปน  สมเยน  สุนฺทรีนนฺทา
ภิกฺขุนี   อภิรูปา   โหติ   ทสฺสนียา   ปาสาทิกา  ฯ  มนุสฺสา  ภตฺตคฺเค
สุนฺทรีนนฺทํ  ภิกฺขุนึ  ปสฺสิตฺวา   อวสฺสุตา   สุนฺทรีนนฺทาย   ภิกฺขุนิยา
อคฺคมคฺคานิ   โภชนานิ   เทนฺติ   ฯ  สุนฺทรีนนฺทา  ภิกฺขุนี  กุกฺกุจฺจายนฺตี
นปฺปฏิคฺคณฺหาติ   ฯ   อนนฺตริกา   ภิกฺขุนี  สุนฺทรีนนฺทํ  ภิกฺขุนึ  เอตทโวจ
กิสฺส   ตฺวํ   อยฺเย   นปฺปฏิคฺคณฺหาสีติ   ฯ  อวสฺสุโต  อยฺเยติ  ฯ  ตฺวํ
ปน   อยฺเย   อวสฺสุตาติ  ฯ  นาหํ  อยฺเย  ๑  อวสฺสุตาติ  ฯ  กินฺเต
อยฺเย   เอโส   ปุริสปุคฺคโล   กริสฺสติ  อวสฺสุโต  วา  อนวสฺสุโต  วา
ยโต   ตฺวํ   อนวสฺสุตา   อิงฺฆยฺเย   ยนฺเต  เอโส  ปุริสปุคฺคโล  เทติ
ขาทนียํ   วา  โภชนียํ  วา  ตํ  ตฺวํ  สหตฺถา  ปฏิคฺคเหตฺวา  ขาท  วา
ภุญฺช   วาติ  ฯ  ยา  ตา  ภิกฺขุนิโย  อปฺปิจฺฉา  ฯเปฯ  ตา  อุชฺฌายนฺติ
ขียนฺติ   วิปาเจนฺติ  กถํ  หิ  นาม  ภิกฺขุนี  เอวํ  วกฺขติ  กินฺเต  อยฺเย
เอโส   ปุริสปุคฺคโล   กริสฺสติ   อวสฺสุโต   วา  อนวสฺสุโต  วา  ยโต
ตฺวํ   อนวสฺสุตา   อิงฺฆยฺเย  ยนฺเต  เอโส  ปุริสปุคฺคโล  เทติ  ขาทนียํ
#๑ ม. ยุ. อยํ ปาโฐ นตฺถิ ฯ
