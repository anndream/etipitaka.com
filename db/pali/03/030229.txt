วุฏฺฐาปนสมฺมตึ  ยาจามีติ  ฯ  ทุติยมฺปิ  ยาจิตพฺพา  ตติยมฺปิ  ยาจิตพฺพา ฯ
สา   ภิกฺขุนี   สงฺเฆน   ปริจฺฉินฺทิตพฺพา   พฺยตฺตายํ  ภิกฺขุนี  ลชฺชินีติ  ฯ
สเจ   พาลา  จ  โหติ  อลชฺชินี  จ  น  ทาตพฺพา  สเจ  พาลา  โหติ
ลชฺชินี   น   ทาตพฺพา   สเจ   พฺยตฺตา   โหติ  อลชฺชินี  น  ทาตพฺพา
สเจ  พฺยตฺตา  จ  โหติ  ลชฺชินี  จ  ทาตพฺพา  ฯ  เอวญฺจ  ปน ภิกฺขเว
ทาตพฺพา   ฯ   พฺยตฺตาย   ภิกฺขุนิยา   ปฏิพลาย   สงฺโฆ   ญาเปตพฺโพ
สุณาตุ   เม   อยฺเย   สงฺโฆ   อยํ   อิตฺถนฺนามา  ปริปุณฺณทฺวาทสวสฺสา
ภิกฺขุนี   สงฺฆํ   วุฏฺฐาปนสมฺมตึ   ยาจติ   ฯ   ยทิ   สงฺฆสฺส  ปตฺตกลฺลํ
สงฺโฆ   อิตฺถนฺนามาย   ปริปุณฺณทฺวาทสวสฺสาย   ภิกฺขุนิยา  วุฏฺฐาปนสมฺมตึ
ทเทยฺย   ฯ   เอสา   ญตฺติ   ฯ   สุณาตุ   เม   อยฺเย  สงฺโฆ  อยํ
อิตฺถนฺนามา  ปริปุณฺณทฺวาทสวสฺสา  ภิกฺขุนี  สงฺฆํ  วุฏฺฐาปนสมฺมตึ
ยาจติ  ฯ   สงฺโฆ   อิตฺถนฺนามาย   ปริปุณฺณทฺวาทสวสฺสาย   ภิกฺขุนิยา
วุฏฺฐาปนสมฺมตึ  เทติ  ฯ   ยสฺสา   อยฺยาย   ขมติ   อิตฺถนฺนามาย
ปริปุณฺณทฺวาทสวสฺสาย   ภิกฺขุนิยา  วุฏฺฐาปนสมฺมติยา  ทานํ  สา
ตุณฺหสฺส  ยสฺสา  นกฺขมติ   สา   ภาเสยฺย   ฯ   ทินฺนา   สงฺเฆน
อิตฺถนฺนามาย  ปริปุณฺณทฺวาทสวสฺสาย  ภิกฺขุนิยา   วุฏฺฐาปนสมฺมติ   ฯ
ขมติ   สงฺฆสฺส   ตสฺมา   ตุณฺหี   ฯ   เอวเมตํ  ธารยามีติ  ฯ  อถโข
ภควา   ตา   ภิกฺขุนิโย  อเนกปริยาเยน  วิครหิตฺวา  ทุพฺภรตาย  ฯเปฯ
เอวญฺจ   ปน   ภิกฺขเว   ภิกฺขุนิโย  อิมํ  สิกฺขาปทํ  อุทฺทิสนฺตุ  ยา  ปน
ภิกฺขุนี   ปริปุณฺณทฺวาทสวสฺสา   สงฺเฆน  อสมฺมตา  วุฏฺฐาเปยฺย
