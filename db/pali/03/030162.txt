คจฺฉติ อาปทาสุ อุมฺมตฺติกาย อาทิกมฺมิกายาติ ฯ
   ________
  ตุวฏฺฏวคฺคสฺส นวมสิกฺขาปทํ
   [๒๘๙]  เตน  สมเยน  พุทฺโธ  ภควา  ราชคเห  วิหรติ เวฬุวเน
กลนฺทกนิวาเป   ฯ   เตน   โข   ปน   สมเยน  ภิกฺขุนิโย  อนฺโตวสฺสํ
จาริกํ   จรนฺติ   ฯ   มนุสฺสา   อุชฺฌายนฺติ   ขียนฺติ   วิปาเจนฺติ   กถํ
หิ   นาม   ภิกฺขุนิโย   อนฺโตวสฺสํ   จาริกํ   จริสฺสนฺติ  หริตานิ  ติณานิ
สมฺมทฺทนฺตา  เอกินฺทฺริยํ   ชีวํ   วิเหเฐนฺตา   พหู   ขุทฺทเก   ปาเณ
สงฺฆาฏํ   อาปาเทนฺตาติ   ฯ   อสฺโสสุํ  โข  ภิกฺขุนิโย  เตสํ  มนุสฺสานํ
อุชฺฌายนฺตานํ  ขียนฺตานํ  วิปาเจนฺตานํ   ฯ   ยา   ตา   ภิกฺขุนิโย
อปฺปิจฺฉา   ฯเปฯ   ตา   อุชฺฌายนฺติ  ขียนฺติ  วิปาเจนฺติ  กถํ  หิ  นาม
ภิกฺขุนิโย   อนฺโตวสฺสํ   จาริกํ   จริสฺสนฺตีติ  ฯเปฯ  สจฺจํ  กิร  ภิกฺขเว
ภิกฺขุนิโย   อนฺโตวสฺสํ   จาริกํ   จรนฺตีติ  ฯ  สจฺจํ  ภควาติ  ฯ  วิครหิ
พุทฺโธ  ภควา  กถํ   หิ   นาม   ภิกฺขเว   ภิกฺขุนิโย   อนฺโตวสฺสํ
จาริกํ   จริสฺสนฺติ   เนตํ   ภิกฺขเว  อปฺปสนฺนานํ  วา  ปสาทาย  ฯเปฯ
เอวญฺจ   ปน   ภิกฺขเว   ภิกฺขุนิโย   อิมํ   สิกฺขาปทํ   อุทฺทิสนฺตุ   ยา
ปน ภิกฺขุนี อนฺโตวสฺสํ จาริกํ จเรยฺย ปาจิตฺติยนฺติ ฯ
   [๒๙๐]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ   อตฺเถ   อธิปฺเปตา   ภิกฺขุนีติ   ฯ   อนฺโตวสฺสนฺติ   ปุริมํ  วา
เตมาสํ  ปจฺฉิมํ  วา  เตมาสํ  อวสิตฺวา ฯ จาริกํ จเรยฺยาติ กุกฺกุฏสํปาเต
