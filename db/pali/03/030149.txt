สจฺจํ   ภควาติ   ฯ   วิครหิ   พุทฺโธ   ภควา  กถํ  หิ  นาม  ภิกฺขเว
ภิกฺขุนิโย  เทฺว   เอกตฺถรณปาปุรณา   ตุวฏฺเฏสฺสนฺติ   เนตํ   ภิกฺขเว
อปฺปสนฺนานํ   วา   ปสาทาย   ฯเปฯ  เอวญฺจ  ปน  ภิกฺขเว  ภิกฺขุนิโย
อิมํ   สิกฺขาปทํ  อุทฺทิสนฺตุ  ยา  ปน  ภิกฺขุนิโย  เทฺว  เอกตฺถรณปาปุรณา
ตุวฏฺเฏยฺยย ปาจิตฺติยนฺติ ฯ
   [๒๖๒]  ยา  ปนาติ  ยา   ยาทิสา   ฯเปฯ   ภิกฺขุนิโยติ
อุปสมฺปนฺนาโย   วุจฺจนฺติ   ฯ   เทฺว   เอกตฺถรณปาปุรณา  ตุวฏฺเฏยฺยุนฺติ
ตญฺเญว อตฺถริตฺวา ตญฺเญว ปารุปนฺติ อาปตฺติ ปาจิตฺติยสฺส ฯ
   [๒๖๓]   เอกตฺถรณปาปุรเณ   เอกตฺถรณปาปุรณสญฺญา   ตุวฏฺเฏนฺติ
อาปตฺติ   ปาจิตฺติยสฺส   ฯ   เอกตฺถรณปาปุรเณ   เวมติกา   ตุวฏฺเฏนฺติ
อาปตฺติ   ปาจิตฺติยสฺส   ฯ   เอกตฺถรณปาปุรเณ   นานตฺถรณปาปุรณสญฺญา
ตุวฏฺเฏนฺติ   อาปตฺติ   ปาจิตฺติยสฺส  ฯ  เอกตฺถรเณ  นานาปาปุรเณ  ๑
อาปตฺติ  ทุกฺกฏสฺส   ฯ   นานตฺถรเณ   เอกปาปุรเณ   ๒   อาปตฺติ
ทุกฺกฏสฺส  ฯ  นานตฺถรณปาปุรเณ   เอกตฺถรณปาปุรณสญฺญา   อาปตฺติ
ทุกฺกฏสฺส   ฯ   นานตฺถรณปาปุรเณ   เวมติกา   อาปตฺติ   ทุกฺกฏสฺส  ฯ
นานตฺถรณปาปุรเณ นานตฺถรณปาปุรณสญฺญา อนาปตฺติ ฯ
   [๒๖๔]  อนาปตฺติ  วตฺถานํ  ๓  ทสฺเสตฺวา  นิปชฺชนฺติ อุมฺมตฺติกานํ
อาทิกมฺมิกานนฺติ ฯ
#๑ ม. ยุ. นานาปาวุรณสญฺญา ฯ ๒ ม. เอกปาวุรณสญฺญา ฯ ยุ.
#เอกตฺถรณาปาวุรณสญฺญา ฯ ๓ ยุ. ววตฺถานํ ฯ
