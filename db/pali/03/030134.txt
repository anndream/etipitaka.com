ฐเปตฺวา  จตูหปญฺจาหํ  ฯ  เนว   สิพฺพิสฺสามิ   น   สิพฺพาปนาย
อุสฺสุกฺกํ กริสฺสามีติ ธุรํ นิกฺขิตฺตมตฺเต อาปตฺติ ปาจิตฺติยสฺส ฯ
   [๒๒๙]  อุปสมฺปนฺนาย  อุปสมฺปนฺนสญฺญา   จีวรํ   วิสิพฺเพตฺวา
วา   วิสิพฺพาเปตฺวา  วา  สา  ปจฺฉา  อนนฺตรายิกินี  เนว  สิพฺเพติ  น
สิพฺพาปนาย  อุสฺสุกฺกํ  กโรติ  อญฺญตฺร  จตูหปญฺจาหา   อาปตฺติ
ปาจิตฺติยสฺส   ฯ   อุปสมฺปนฺนาย   เวมติกา   จีวรํ   วิสิพฺเพตฺวา   วา
วิสิพฺพาเปตฺวา   วา   สา   ปจฺฉา   อนนฺตรายิกินี   เนว  สิพฺเพติ  น
สิพฺพาปนาย  อุสฺสุกฺกํ  กโรติ  อญฺญตฺร  จตูหปญฺจาหา   อาปตฺติ
ปาจิตฺติยสฺส   ฯ   อุปสมฺปนฺนาย   อนุปสมฺปนฺนสญฺญา   จีวรํ  วิสิพฺเพตฺวา
วา   วิสิพฺพาเปตฺวา   วา   สา   ปจฺฉา  อนนฺตรายิกินี  เนว  สิพฺเพติ
น   สิพฺพาปนาย   อุสฺสุกฺกํ   กโรติ   อญฺญตฺร   จตูหปญฺจาหา   อาปตฺติ
ปาจิตฺติยสฺส   ฯ   อญฺญํ   ปริกฺขารํ   วิสิพฺเพตฺวา   วา  วิสิพฺพาเปตฺวา
วา   สา   ปจฺฉา   อนนฺตรายิกินี   เนว   สิพฺเพติ   น   สิพฺพาปนาย
อุสฺสุกฺกํ  กโรติ  อญฺญตฺร   จตูหปญฺจาหา   อาปตฺติ   ทุกฺกฏสฺส   ฯ
อนุปสมฺปนฺนาย   จีวรํ   วา   อญฺญํ   วา   ปริกฺขารํ  วิสิพฺเพตฺวา  วา
วิสิพฺพาเปตฺวา   วา   สา   ปจฺฉา   อนนฺตรายิกินี   เนว  สิพฺเพติ  น
สิพฺพาปนาย  อุสฺสุกฺกํ  กโรติ  อญฺญตฺร  จตูหปญฺจาหา   อาปตฺติ
ทุกฺกฏสฺส  ฯ  อนุปสมฺปนฺนาย   อุปสมฺปนฺนสญฺญา   อาปตฺติ
ทุกฺกฏสฺส  ฯ  อนุปสมฺปนฺนาย   เวมติกา   อาปตฺติ   ทุกฺกฏสฺส   ฯ
อนุปสมฺปนฺนาย อนุปสมฺปนฺนสญฺญา อาปตฺติ ทุกฺกฏสฺส ฯ
