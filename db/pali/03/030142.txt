ภาณิกา  วิสารทา  ปฏฺฐา  ธมฺมึ  กถํ  ๑  กาตุํ  เทถ  อยฺยาย  กโรถ
อยฺยายาติ   ฯ   ยา  ตา  ภิกฺขุนิโย  อปฺปิจฺฉา  ฯเปฯ  ตา  อุชฺฌายนฺติ
ขียนฺติ   วิปาเจนฺติ   กถํ   หิ   นาม   อยฺยา  ถุลฺลนนฺทา  อาคาริกสฺส
สมณจีวรํ   ทสฺสตีติ   ฯเปฯ   สจฺจํ   กิร   ภิกฺขเว  ถุลฺลนนฺทา  ภิกฺขุนี
อาคาริกสฺส   สมณจีวรํ   เทตีติ   ฯ  สจฺจํ  ภควาติ  ฯ  วิครหิ  พุทฺโธ
ภควา   กถํ   หิ   นาม   ภิกฺขเว   ถุลฺลนนฺทา   ภิกฺขุนี   อาคาริกสฺส
สมณจีวรํ  ทสฺสติ  เนตํ  ภิกฺขเว   อปฺปสนฺนานํ   วา   ปสาทาย
ฯเปฯ   เอวญฺจ   ปน   ภิกฺขเว   ภิกฺขุนิโย   อิมํ  สิกฺขาปทํ  อุทฺทิสนฺตุ
ยา   ปน   ภิกฺขุนี   อาคาริกสฺส  วา  ปริพฺพาชกสฺส  วา  ปริพฺพาชิกาย
วา สมณจีวรํ ทเทยฺย ปาจิตฺติยนฺติ ฯ
   [๒๔๗]   ยา  ปนาติ  ยา  ยาทิสา  ฯเปฯ  ภิกฺขุนีติ  ฯเปฯ  อยํ
อิมสฺมึ  อตฺเถ  อธิปฺเปตา  ภิกฺขุนีติ  ฯ  อาคาริโก  ๒  นาม  โย โกจิ
อคารํ  อชฺฌาวสติ   ฯ   ปริพฺพาชโก   นาม   ภิกฺขุญฺจ   สามเณรญฺจ
ฐเปตฺวา   โย   โกจิ   ปริพฺพาชกสมาปนฺโน   ฯ   ปริพฺพาชิกา   นาม
ภิกฺขุนิญฺจ สิกฺขมานญฺจ สามเณริญฺจ ฐเปตฺวา ยา กาจิ ปริพฺพาชิก-
สมาปนฺนา ฯ  สมณจีวรํ   นาม   กปฺปกตํ   วุจฺจติ   ฯ  เทติ  อาปตฺติ
ปาจิตฺติยสฺส ฯ
   [๒๔๘]  อนาปตฺติ  มาตาปิตูนํ  เทติ  ตาวกาลิกํ   เทติ
อุมฺมตฺติกาย อาทิกมฺมิกายาติ ฯ
#๑ ธมฺมกถนฺติปิ ปาโฐ ฯ ๒ ม. ยุ. อคาริโก ฯ
