อามนฺเตสิ อนุชานามิ ภิกฺขเว ภิกฺขุนีนํ อุทกสุทฺธิกนฺติ ฯ
   [๑๖๔]   เตน   โข   ปน   สมเยน  อญฺญตรา  ภิกฺขุนี  ภควตา
อุทกสุทฺธิกา   อนุญฺญาตาติ   อติคมฺภีรํ   อุทกสุทฺธิกํ   อาทิยนฺตี
มุตฺตกรเณ   วณํ   อกาสิ   ฯ   อถโข  สา  ภิกฺขุนี  ภิกฺขุนีนํ  เอตมตฺถํ
อาโรเจสิ  ฯ  ยา  ตา  ภิกฺขุนิโย  อปฺปิจฺฉา ฯเปฯ ตา อุชฺฌายนฺติ ขียนฺติ
วิปาเจนฺติ   กถํ  หิ  นาม  ภิกฺขุนี  อติคมฺภีรํ  อุทกสุทฺธิกํ
อาทิยิสฺสตีติ   ฯเปฯ   สจฺจํ  กิร  ภิกฺขเว  ภิกฺขุนี  อติคมฺภีรํ  อุทกสุทฺธิกํ
อาทิยตีติ  ๑  ฯ  สจฺจํ  ภควาติ  ฯ  วิครหิ  พุทฺโธ  ภควา กถํ หิ นาม
ภิกฺขเว   ภิกฺขุนี   อติคมฺภีรํ   อุทกสุทฺธิกํ   อาทิยิสฺสติ   เนตํ   ภิกฺขเว
อปฺปสนฺนานํ  วา  ปสาทาย  ฯเปฯ  เอวญฺจ  ปน  ภิกฺขเว  ภิกฺขุนิโย อิมํ
สิกฺขาปทํ  อุทฺทิสนฺตุ  อุทกสุทฺธิกํ  ปน  ภิกฺขุนิยา   อาทิยมานาย
ทฺวงฺคุลปพฺพปรมํ อาทาตพฺพํ ตํ อติกฺกาเมนฺติยา ปาจิตฺติยนฺติ ฯ
   [๑๖๕]   อุทกสุทฺธิกา   นาม   มุตฺตกรณสฺส   โธวนา  วุจฺจติ  ฯ
อาทิยมานายาติ   โธวนฺติยา   ฯ   ทฺวงฺคุลปพฺพปรมํ  อาทาตพฺพนฺติ  ทฺวีสุ
องฺคุลีสุ   ๒   เทฺวปพฺพปรมา   อาทาตพฺพา   ฯ  ตํ  อติกฺกาเมนฺติยาติ
สมฺผสฺสํ  สาทิยนฺตี   อนฺตมโส   เกสคฺคมตฺตํปิ   อติกฺกาเมติ   อาปตฺติ
ปาจิตฺติยสฺส ฯ
   [๑๖๖]   อติเรกทฺวงฺคุลปพฺเพ   อติเรกสญฺญา   อาทิยติ   อาปตฺติ
ปาจิตฺติยสฺส  ฯ   อติเรกทฺวงฺคุลปพฺเพ   เวมติกา   อาทิยติ   อาปตฺติ
#๑ ม. ยุ. อาทิยีติ ฯ ๒ ม. ยุ. องฺคุเลสุ ฯ
