อาปตฺติ  ปาจิตฺติยสฺส  ฯ  โธวาติ  อาณาเปติ อาปตฺติ ทุกฺกฏสฺส โธเต ๑
อาปตฺติ   ปาจิตฺติยสฺส   ฯ   อาลิมฺปาติ   อาณาเปติ  อาปตฺติ  ทุกฺกฏสฺส
อาลิตฺเต  ๒  อาปตฺติ  ปาจิตฺติยสฺส  ฯ  พนฺธาติ  ๓ อาณาเปติ อาปตฺติ
ทุกฺกฏสฺส   พทฺเธ   อาปตฺติ   ปาจิตฺติยสฺส   ฯ   โมเจหีติ   อาณาเปติ
อาปตฺติ ทุกฺกฏสฺส มุตฺเต อาปตฺติ ปาจิตฺติยสฺส ฯ
   [๓๖๓]  อนาปตฺติ  อปโลเกตฺวา  เภทาเปติ  วา  ผาลาเปติ  วา
โธวาเปติ   วา   อาลิมฺปาเปติ   วา  พนฺธาเปติ  วา  โมจาเปติ  วา
ยา กาจิ วิญฺญู ทุติยา [๔]  โหติ อุมฺมตฺติกาย อาทิกมฺมิกายาติ ฯ
   อารามวคฺโค ฉฏฺโฐ ฯ
  __________
  คพฺภินีวคฺคสฺส ปฐมสิกฺขาปทํ
   [๓๖๔]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน   สมเยน  ภิกฺขุนิโย
คพฺภินึ   วุฏฺฐาเปนฺติ   ฯ   สา  ปิณฺฑาย  จรติ  ฯ  มนุสฺสา  เอวมาหํสุ
เทถยฺยาย   ภิกฺขํ   ครุคพฺภา   ๕   อยฺยาติ   ฯ  มนุสฺสา  อุชฺฌายนฺติ
ขียนฺติ  วิปาเจนฺติ  กถํ  หิ  นาม  ภิกฺขุนิโย  คพฺภินึ  วุฏฺฐาเปสฺสนฺติตี  ฯ
อสฺโสสุํ   โข   ภิกฺขุนิโย   เตสํ   มนุสฺสานํ   อุชฺฌายนฺตานํ   ขียนฺตานํ
วิปาเจนฺตานํ  ฯ  ยา   ตา   ภิกฺขุนิโย   อปฺปิจฺฉา   ฯเปฯ   ตา
อุชฺฌายนฺติ   ขียนฺติ   วิปาเจนฺติ   กถํ   หิ   นาม   ภิกฺขุนิโย   คพฺภินึ
#๑ ม. โธวิเต ฯ ๒ ม. ยุ. ลิตฺเต ฯ ๓ ม. พนฺธาหิ ฯ ๔ ม. ยุ. โย โกจิ วิญฺญู
#ทุติโย ฯ ๕ ม. ยุ. ครุภารา ฯ
