สมฺมนฺนติ   อาปตฺติ   ทุกฺกฏสฺส   ญตฺติยา   ทุกฺกฏํ   ทฺวีหิ   กมฺมวาจาหิ
ถุลฺลจฺจยา กมฺมวาจาปริโยสาเน อาปตฺติ สงฺฆาทิเสสสฺส ฯ
   [๔๙]   อยมฺปีติ   ปุริมาโย  อุปาทาย  วุจฺจติ  ฯ  ปฐมาปตฺติกนฺติ
สห  วตฺถุชฺฌาจารา  อาปชฺชติ   อสมนุภาสนาย   ฯ   นิสฺสารณียนฺติ
สงฺฆมฺหา  นิสฺสาริยติ   ฯ   สงฺฆาทิเสโสติ   ฯเปฯ   เตนปิ   วุจฺจติ
สงฺฆาทิเสโสติ ฯ
   [๕๐]   ธมฺมกมฺเม  ธมฺมกมฺมสญฺญา  โอสาเรติ  อาปตฺติ
สงฺฆาทิเสสสฺส  ฯ ธมฺมกมฺเม เวมติกา โอสาเรติ อาปตฺติ สงฺฆาทิ-
เสสสฺส ฯ   ธมฺมกมฺเม   อธมฺมกมฺมสญฺญา   โอสาเรติ   อาปตฺติ
สงฺฆาทิเสสสฺส   ฯ   อธมฺมกมฺเม  ธมฺมกมฺมสญฺญา  อาปตฺติ  ทุกฺกฏสฺส  ฯ
อธมฺมกมฺเม  เวมติกา  อาปตฺติ  ทุกฺกฏสฺส  ฯ อธมฺมกมฺเม อธมฺม-
กมฺมสญฺญา  อาปตฺติ ทุกฺกฏสฺส ฯ
   [๕๑]  อนาปตฺติ  กมฺมการกสงฺฆํ  อปโลเกตฺวา  โอสาเรติ  คณสฺส
ฉนฺทํ   ชานิตฺวา   โอสาเรติ   วตฺเต   วตฺตนฺตึ   โอสาเรติ   อสนฺเต
กมฺมการกสงฺเฆ โอสาเรติ อุมฺมตฺติกาย อาทิกมฺมิกายาติ ฯ
				  ______
				   ปญฺจมสงฺฆาทิเสสํ
   [๕๒]  เตน  สมเยน  พุทฺโธ  ภควา  สาวตฺถิยํ  วิหรติ  เชตวเน
อนาถปิณฺฑิกสฺส   อาราเม   ฯ   เตน   โข  ปน  สมเยน  สุนฺทรีนนฺทา
ภิกฺขุนี   อภิรูปา   โหติ   ทสฺสนียา   ปาสาทิกา  ฯ  มนุสฺสา  ภตฺตคฺเค
