				  ปาฏิเทสนียกณฺฑํ
   อิเม   โข   ปนยฺยาโย   อฏฺฐ   ปาฏิเทสนียา   ธมฺมา  อุทฺเทสํ
อาคจฺฉนฺติ ฯ
   [๔๘๔]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน  สมเยน  ฉพฺพคฺคิยา
ภิกฺขุนิโย  สปฺปึ   วิญฺญาเปตฺวา   ภุญฺชนฺติ   ฯ   มนุสฺสา   อุชฺฌายนฺติ
ขียนฺติ   วิปาเจนฺติ   กถํ   หิ   นาม   ภิกฺขุนิโย   สปฺปึ  วิญฺญาเปตฺวา
ภุญฺชิสฺสนฺติ   กสฺส   สมฺปนฺนํ   น   มนาปํ  กสฺส  สาทุํ  น  รุจฺจตีติ  ฯ
อสฺโสสุํ   โข   ภิกฺขุนิโย   เตสํ   มนุสฺสานํ   อุชฺฌายนฺตานํ   ขียนฺตานํ
วิปาเจนฺตานํ  ฯ  ยา   ตา   ภิกฺขุนิโย   อปฺปิจฺฉา   ฯเปฯ   ตา
อุชฺฌายนฺติ   ขียนฺติ   วิปาเจนฺติ   กถํ   หิ  นาม  ฉพฺพคฺคิยา  ภิกฺขุนิโย
สปฺปึ  วิญฺญาเปตฺวา  ภุญฺชิสฺสนฺตีติ  ฯเปฯ   สจฺจํ   กิร   ภิกฺขเว
ภิกฺขุนิโย   สปฺปึ   วิญฺญาเปตฺวา   ภุญฺชนฺตีติ   ฯ   สจฺจํ   ภควาติ   ฯ
วิครหิ   พุทฺโธ   ภควา   กถํ  หิ  นาม  ภิกฺขเว  ฉพฺพคฺคิยา  ภิกฺขุนิโย
สปฺปึ  วิญฺญาเปตฺวา  ภุญฺชิสฺสนฺติ  เนตํ  ภิกฺขเว  อปฺปสนฺนานํ
วา  ปสาทาย  ฯเปฯ   เอวญฺจ   ปน   ภิกฺขเว   ภิกฺขุนิโย   อิมํ
สิกฺขาปทํ  อุทฺทิสนฺตุ  ยา  ปน  ภิกฺขุนี  สปฺปึ   วิญฺญาเปตฺวา
ภุญฺเชยฺย  ปฏิเทเสตพฺพํ   ตาย   ภิกฺขุนิยา   คารยฺหํ   อยฺเย   ธมฺมํ
อาปชฺชึ  อสปฺปายํ  ปาฏิเทสนียํ   ตํ   ปฏิเทเสมีติ   ฯ   เอวญฺจิทํ
