อชฺโฌหาเร อาปตฺติ ปาฏิเทสนียสฺส ฯ
   [๔๘๗]   อคิลานา   อคิลานสญฺญา   สปฺปึ   วิญฺญาเปตฺวา  ภุญฺชติ
อาปตฺติ   ปาฏิเทสนียสฺส   ฯ   อคิลานา  เวมติกา  สปฺปึ  วิญฺญาเปตฺวา
ภุญฺชติ   อาปตฺติ   ปาฏิเทสนียสฺส   ฯ   อคิลานา   คิลานสญฺญา   สปฺปึ
วิญฺญาเปตฺวา   ภุญฺชติ  อาปตฺติ  ปาฏิเทสนียสฺส  ฯ  คิลานา
อคิลานสญฺญา   อาปตฺติ   ทุกฺกฏสฺส   ฯ   คิลานา   เวมติกา   อาปตฺติ
ทุกฺกฏสฺส ฯ คิลานา คิลานสญฺญา อนาปตฺติ ฯ
   [๔๘๘]   อนาปตฺติ   คิลานาย   คิลานา   หุตฺวา   วิญฺญาเปตฺวา
อคิลานา   ภุญฺชติ   คิลานาย   เสสกํ   ภุญฺชติ   ญาตกานํ
ปวาริตานํ  อญฺญสฺสตฺถาย  อตฺตโน   ธเนน   อุมฺมตฺติกาย
อาทิกมฺมิกายาติ ฯ
   [๔๘๙]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน  สมเยน  ฉพฺพคฺคิยา
ภิกฺขุนิโย  เตลํ   วิญฺญาเปตฺวา   ภุญฺชนฺติ   ฯ   สงฺเขโป   ฯ   มธธ
วิญฺญาเปตฺวา   ภุญฺชนฺติ   ฯ   ผาณิตํ   วิญฺญาเปตฺวา  ภุญฺชนฺติ  ฯ  มจฺฉํ
วิญฺญาเปตฺวา   ภุญฺชนฺติ   ฯ   มํสํ   วิญฺญาเปตฺวา   ภุญฺชนฺติ   ฯ   ขีรํ
วิญฺญาเปตฺวา  ภุญฺชนฺติ  ๑  ฯ  ทธึ  วิญฺญาเปตฺวา  ภุญฺชนฺติ  ฯ  มนุสฺสา
อุชฺฌายนฺติ  ขียนฺติ  วิปาเจนฺติ   กถํ   หิ   นาม   ภิกฺขุนิโย   ทธึ
วิญฺญาเปตฺวา  ภุญฺชิสฺสนฺติ  กสฺส  สมฺปนฺนํ  น  มนาปํ   กสฺส
#๑ ปิวนฺตีติ ปาเฐน ภวิตพฺพํ ฯ
