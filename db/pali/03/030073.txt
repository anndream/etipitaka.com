อาปตฺติ  ทุกฺกฏสฺส   ฯ   อนุปสมฺปนฺนาย   อนุปสมฺปนฺนสญฺญา
อาปตฺติ ทุกฺกฏสฺส ฯ
   [๑๐๙]  อนาปตฺติ  สา  วา  เทติ  ตสฺสา วา วิสฺสาเสนฺตี คณฺหาติ
อุมฺมตฺติกาย อาทิกมฺมิกายาติ ฯ
			  _____________________
			  ปตฺตวคฺคสฺส จตุตฺถสิกฺขาปทํ
   [๑๑๐]  เตน  สมเยน  พุทฺโธ  ภควา  สาวตฺถิยํ  วิหรติ เชตวเน
อนาถปิณฺฑิกสฺส   อาราเม   ฯ   เตน   โข   ปน  สมเยน  ถุลฺลนนฺทา
ภิกฺขุนี  คิลานา  โหติ  ฯ  อถโข  อญฺญตโร  อุปาสโก  เยน  ถุลฺลนนฺทา
ภิกฺขุนี  เตนุปสงฺกมิ  อุปสงฺกมิตฺวา  ถุลฺลนนฺทํ  ภิกฺขุนึ
เอตทโวจ  กินฺเต   อยฺเย   อผาสุ   กึ   อาหริยตูติ   ฯ   สปฺปินา
เม  อาวุโส  อตฺโถติ  ฯ  อถโข  โส  อุปาสโก  อญฺญตรสฺส  อาปณิกสฺส
ฆรา   กหาปณสฺส  สปฺปึ  อาหริตฺวา  ถุลฺลนนฺทาย  ภิกฺขุนิยา
อทาสิ   ฯ   ถุลฺลนนฺทา   ภิกฺขุนี   เอวมาห   ๑   น   เม  อาวุโส
สปฺปินา   อตฺโถ   เตเลน   เม   อตฺโถติ   ฯ  อถโข  โส  อุปาสโก
เยน  โส  อาปณิโก  เตนุปสงฺกมิ   อุปสงฺกมิตฺวา   ตํ   อาปณิกํ
เอตทโวจ   น   กิรยฺย  ๒  อยฺยาย  สปฺปินา  อตฺโถ  เตเลน  อตฺโถ
หนฺท   เต  สปฺปึ  เตลํ  เม  เทหีติ  ฯ  สเจ  มยํ  อยฺย  ๓  วิกฺกีตํ
#๑ ม. ยุ. อิทํ ปาททฺวยํ น ทิสฺสติ ฯ ๒ ม. ยุ. กิรยฺโย ฯ ๓ ม. ยุ. อยฺโย ฯ
