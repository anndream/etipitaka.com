กฏฺฐตฺถํ   ผรติ  ตถูปมาหํ  ภิกฺขเว  อิมํ  ปุคฺคลํ  วทามิ  ยฺวายํ  ปุคฺคโล
เนว   อตฺตหิตาย   ปฏิปนฺโน   โน   ปรหิตาย   ตตฺร  ภิกฺขเว  ยฺวายํ
ปุคฺคโล   ปรหิตาย   ปฏิปนฺโน   โน   อตฺตหิตาย   อยํ  อิเมสํ  ทฺวินฺนํ
ปุคฺคลานํ   อภิกฺกนฺตตโร   จ   ปณีตตโร   จ   ตตฺร   ภิกฺขเว  ยฺวายํ
ปุคฺคโล   อตฺตหิตาย   ปฏิปนฺโน   โน   ปรหิตาย   อยํ   อิเมสํ  ติณฺณํ
ปุคฺคลานํ   อภิกฺกนฺตตโร   จ   ปณีตตโร   จ   ตตฺร   ภิกฺขเว  ยฺวายํ
ปุคฺคโล   อตฺตหิตาย   จ   ปฏิปนฺโน  ปรหิตาย  จ  อยํ  อิเมสํ  จตุนฺนํ
ปุคฺคลานํ  อคฺโค  จ  เสฏฺโฐ  จ  ปาโมกฺโข  จ  อุตฺตโม จ ปวโร จ ฯ
เสยฺยถาปิ  ภิกฺขเว  ควา  ขีรํ  ขีรมฺหา  ทธิ  ทธิมฺหา  นวนีตํ นวนีตมฺหา
สปฺปิ    สปฺปิมฺหา    สปฺปิมณฺโฑ    สปฺปิมณฺโฑ    ตตฺถ    อคฺคมกฺขายติ
เอวเมว   โข   ภิกฺขเว   ยฺวายํ   [๑]   อตฺตหิตาย   จ  ปฏิปนฺโน
ปรหิตาย   จ   อยํ   อิเมสํ  จตุนฺนํ  ปุคฺคลานํ  อคฺโค  จ  เสฏฺโฐ  จ
ปาโมกฺโข  จ  อุตฺตโม  จ  ปวโร  จ  ฯ  อิเม  โข  ภิกฺขเว จตฺตาโร
ปุคฺคลา สนฺโต สํวิชฺชมานา โลกสฺมินฺติ ฯ
	[๙๖]  จตฺตาโรเม  ภิกฺขเว  ปุคฺคลา  สนฺโต  สํวิชฺชมานา โลกสฺมึ
กตเม   จตฺตาโร   อตฺตหิตาย   ปฏิปนฺโน   โน   ปรหิตาย   ปรหิตาย
ปฏิปนฺโน   โน   อตฺตหิตาย  เนว  อตฺตหิตาย  ปฏิปนฺโน  โน  ปรหิตาย
อตฺตหิตาย   จ   ปฏิปนฺโน   ปรหิตาย  จ  ฯ  กถญฺจ  ภิกฺขเว  ปุคฺคโล
อตฺตหิตาย   ปฏิปนฺโน   โหติ   โน   ปรหิตาย  อิธ  ภิกฺขเว  เอกจฺโจ
#๑ ม. ยุ. ปุคฺคโล ฯ
