สุราเมรยมชฺชปมาทฏฺฐานา  เวรมณิยา สมาทเปติ เอวํ โข ภิกฺขเว ปุคฺคโล
อตฺตหิตาย   จ   ปฏิปนฺโน  โหติ  ปรหิตาย  จ  ฯ  อิเม  โข  ภิกฺขเว
จตฺตาโร ปุคฺคลา สนฺโต สํวิชฺชมานา โลกสฺมินฺติ ฯ
	[๑๐๐]  อถโข  โปตลิโย  ปริพฺพาชโก  เยน  ภควา  เตนุปสงฺกมิ
อุปสงฺกมิตฺวา   ภควตา   สทฺธึ   สมฺโมทิ   สมฺโมทนียํ   กถํ   สาราณียํ
วีติสาเรตฺวา  เอกมนฺตํ  นิสีทิ  ฯ  เอกมนฺตํ นิสินฺนํ โข โปตลิยํ ปริพฺพาชกํ
ภควา   เอตทโวจ   จตฺตาโรเม  โปตลิย  ปุคฺคลา  สนฺโต  สํวิชฺชมานา
โลกสฺมึ  กตเม  จตฺตาโร  อิธ  โปตลิย  เอกจฺโจ  ปุคฺคโล อวณฺณารหสฺส
อวณฺณํ    ภาสิตา    โหติ    ภูตํ    ตจฺฉํ   กาเลน   โน   จ   โข
วณฺณารหสฺส   วณฺณํ   ภาสิตา   โหติ   ภูตํ   ตจฺฉํ   กาเลน  อิธ  ปน
โปตลิย   เอกจฺโจ   ปุคฺคโล   วณฺณารหสฺส   วณฺณํ  ภาสิตา  โหติ  ภูตํ
ตจฺฉํ   กาเลน   โน   จ   โข   อวณฺณารหสฺส  อวณฺณํ  ภาสิตา  โหติ
ภูตํ   ตจฺฉํ   กาเลน   อิธ   ปน   โปตลิย   เอกจฺโจ  ปุคฺคโล  เนว
อวณฺณารหสฺส   อวณฺณํ   ภาสิตา   โหติ  ภูตํ  ตจฺฉํ  กาเลน  โนปิ  ๑
วณฺณารหสฺส   วณฺณํ   ภาสิตา   โหติ   ภูตํ   ตจฺฉํ   กาเลน  อิธ  ปน
โปตลิย   เอกจฺโจ   ปุคฺคโล   อวณฺณารหสฺส  จ  อวณฺณํ  ภาสิตา  โหติ
ภูตํ   ตจฺฉํ   กาเลน   วณฺณารหสฺส   จ   วณฺณํ   ภาสิตา   โหติ  ภูตํ
ตจฺฉํ  กาเลน  ฯ  อิเม  โข โปตลิย จตฺตาโร ปุคฺคลา สนฺโต สํวิชฺชมานา
โลกสฺมึ   อิเมสํ  โข  โปตลิย  จตุนฺนํ  ปุคฺคลานํ  กตโม  เต   ปุคฺคโล
ขมติ   อภิกฺกนฺตตโร   จ  ปณีตตโร  จาติ  ฯ  จตฺตาโรเม  โภ  โคตม
#๑ ม. โน จ ฯ อิโต ปรํ อีทิสเมว ฯ
