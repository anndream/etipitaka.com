ภาสติ    อนุวิจฺจ    ปริโยคาเหตฺวา    วณฺณารหสฺส    วณฺณํ    ภาสติ
อนุวิจฺจ   ปริโยคาเหตฺวา   อปฺปสาทนีเย   ฐาเน   อปฺปสาทํ  อุปทํเสติ
อนุวิจฺจ   ปริโยคาเหตฺวา   ปสาทนีเย  ฐาเน  ปสาทํ  อุปทํเสติ  อิเมหิ
โข   ภิกฺขเว   จตูหิ  ธมฺเมหิ  สมนฺนาคโต  ปณฺฑิโต  พฺยตฺโต  สปฺปุริโส
อกฺขตํ   อนุปหตํ   อตฺตานํ   ปริหรติ   อนวชฺโช   จ  โหติ  อนนุวชฺโช๋
วิญฺญูนํ พหุญฺจ ปุญฺญํ ปสวตีติ ฯ
	    โย นินฺทิยํ ปสํสติ           ตํ วา นินฺทติ โย ปสํสิโย
	    วิจินาติ มุเขน โส กลึ       กลินา เตน สุขํ น วินฺทติ ฯ
	    อปฺปมตฺโต อยํ กลิ          โย อกฺเขสุ ธนปราชโย
	    สพฺพสฺสาปิ สหาปิ อตฺตนา     อยเมว มหตฺตโร ๑ กลิ
	    โย สุคเตสุ มนํ ปโทสเย     สตํ สหสฺสานํ นิรพฺพุทานํ
	    ฉตฺตึสติ ปญฺจ จ อพฺพุทานิ     ยมรียํ ๒ ครหิย นิรยํ อุเปติ
	    วาจํ มนญฺจ ปณิธาย ปาปกนฺติ ฯ
	[๔]    จตูสุ   ภิกฺขเว   มิจฺฉาปฏิปชฺชมาโน   พาโล   อพฺยตฺโต
อสปฺปุริโส  ขตํ  อุปหตํ  อตฺตานํ  ปริหรติ  สาวชฺโช  จ  โหติ สานุวชฺโช
วิญฺญูนํ     พหุญฺจ     อปุญฺญํ     ปสวติ    กตเมสุ    จตูสุ    มาตริ
ภิกฺขเว   มิจฺฉาปฏิปชฺชมาโน   พาโล  อพฺยตฺโต  อสปฺปุริโส  ขตํ  อุปหตํ
อตฺตานํ   ปริหรติ   สาวชฺโช   จ   โหติ   สานุวชฺโช   วิญฺญูนํ  พหุญฺจ
อปุญฺญํ     ปสวติ     ปิตริ    ภิกฺขเว    มิจฺฉาปฏิปชฺชมาโน    ฯเปฯ
#๑ โป. ม. ยุ. มหนฺตตโร ฯ  ๒ ม. ยุ. ยมริยครหี ฯ
