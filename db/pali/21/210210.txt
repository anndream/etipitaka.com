ปญฺญาพลํ     ตสฺสิมานิ     ปญฺจินฺทฺริยานิ     อธิมตฺตานิ     ปาตุภวนฺติ
สทฺธินฺทฺริยํ   วิริยินฺทฺริยํ   สตินฺทฺริยํ   สมาธินฺทฺริยํ  ปญฺญินฺทฺริยํ  โส
อิเมสํ     ปญฺจนฺนํ     อินฺทฺริยานํ    อธิมตฺตตฺตา    ทิฏฺเฐว    ธมฺเม
สสงฺขารปรินิพฺพายี   โหติ  เอวํ  โข  ภิกฺขเว  ปุคฺคโล  ทิฏฺเฐว  ธมฺเม
สสงฺขารปรินิพฺพายี   โหติ  ฯ  กถญฺจ  ภิกฺขเว  ปุคฺคโล  กายสฺส  เภทา
สสงฺขารปรินิพฺพายี   โหติ   อิธ   ภิกฺขเว   ภิกฺขุ   อสุภานุปสฺสี  กาเย
วิหรติ   อาหาเร   ปฏิกฺกูลสญฺญี  สพฺพโลเก  อนภิรตสญฺญี  สพฺพสงฺขาเรสุ
อนิจฺจานุปสฺสี     มรณสญฺญา     โข    ปนสฺส    อชฺฌตฺตํ    สุปฏฺฐิตา
โหติ   โส   อิมานิ   ปญฺจ   เสกฺขพลานิ  อุปนิสฺสาย  วิหรติ  สทฺธาพลํ
หิรีพลํ    โอตฺตปฺปพลํ    วิริยพลํ   ปญฺญาพลํ   ตสฺสิมานิ   ปญฺจินฺทฺริยานิ
มุทูนิ   ปาตุภวนฺติ   สทฺธินฺทฺริยํ  วิริยินฺทฺริยํ  สตินฺทฺริยํ  สมาธินฺทฺริยํ
ปญฺญินฺทฺริยํ    โส    อิเมสํ   ปญฺจนฺนํ   อินฺทฺริยานํ   มุทุตฺตา   กายสฺส
เภทา   สสงฺขารปรินิพฺพายี  โหติ  เอวํ  โข  ภิกฺขเว  ปุคฺคโล  กายสฺส
เภทา   สสงฺขารปรินิพฺพายี  โหติ  ฯ  กถญฺจ  ภิกฺขเว  ปุคฺคโล  ทิฏฺเฐว
ธมฺเม  อสงฺขารปรินิพฺพายี  โหติ  อิธ  ภิกฺขเว  ภิกฺขุ  วิวิจฺเจว  กาเมหิ
ฯเปฯ    ปฐมํ   ฌานํ   อุปสมฺปชฺช   วิหรติ   วิตกฺกวิจารานํ   วูปสมา
ฯเปฯ   ทุติยํ   ฌานํ   อุปสมฺปชฺช   วิหรติ  ปีติยา  จ  วิราคา  ฯเปฯ
ตติยํ   ฌานํ   อุปสมฺปชฺช   วิหรติ   สุขสฺส   จ   ปหานา  ทุกฺขสฺส  จ
ปหานา    ฯเปฯ   จตุตฺถํ   ฌานํ   อุปสมฺปชฺช   วิหรติ   โส   อิมานิ
ปญฺจ     เสกฺขพลานิ     อุปนิสฺสาย     วิหรติ    สทฺธาพลํ    หิรีพลํ
