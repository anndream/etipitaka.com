ธมฺมธรา    ธมฺมานุธมฺมปฏิปนฺนา   สงฺฆํ   โสเภนฺติ   กตเม   จตฺตาโร
อิธ   ภิกฺขเว   ภิกฺขุ   วิยตฺโต   วินีโต  วิสารโท  พหุสฺสุโต  ธมฺมธโร
ธมฺมานุธมฺมปฏิปนฺโน    สงฺฆํ   โสเภติ   ฯ   ภิกฺขุนี   ภิกฺขเว   ฯเปฯ
อุปาสโก  ภิกฺขเว  ฯเปฯ  อุปาสิกา  ภิกฺขเว  วิยตฺตา  วินีตา  วิสารทา
พหุสฺสุตา   ธมฺมธรา   ธมฺมานุธมฺมปฏิปนฺนา   สงฺฆํ   โสเภติ   ฯ  อิเม
โข   ภิกฺขเว  จตฺตาโร  วิยตฺตา  วินีตา  วิสารทา  พหุสฺสุตา  ธมฺมธรา
ธมฺมานุธมฺมปฏิปนฺนา สงฺฆํ โสเภนฺตีติ ฯ
		โย โหติ พฺยตฺโต จ วิสารโท จ
		พหุสฺสุโต ธมฺมธโร จ โหติ
		ธมฺมสฺส โหติ อนุธมฺมจารี
		ส ตาทิโส วุจฺจติ สงฺฆโสภโน ฯ
	    ภิกฺขุ จ สีลสมฺปนฺโน         ภิกฺขุนี จ พหุสฺสุตา
	    อุปาสโก จ โย สทฺโธ       ยา จ สทฺธา อุปาสิกา
	    เอเต โข สงฺฆํ โสเภนฺติ     เอเต หิ สงฺฆโสภนาติ ฯ
	[๘]   จตฺตารีมานิ   ภิกฺขเว   ตถาคตสฺส   เวสารชฺชานิ   เยหิ
เวสารชฺเชหิ   สมนฺนาคโต   ตถาคโต  อาสภณฺฐานํ  ปฏิชานาติ  ปริสาสุ
สีหนาทํ   นทติ  พฺรหฺมจกฺกํ  ปวตฺเตติ  กตมานิ  จตฺตาริ  สมฺมาสมฺพุทฺธสฺส
เต    ปฏิชานโต    อิเม    ธมฺมา    อนภิสมฺพุทฺธาติ    ตตฺร    วต
มํ  สมโณ  วา  พฺราหฺมโณ  วา  เทโว  วา  มาโร  วา  พฺรหฺมา  วา
โกจิ   วา  โลกสฺมึ  สหธมฺเมน  ปฏิโจเทสฺสตีติ  นิมิตฺตเมตํ  ภิกฺขเว  น
