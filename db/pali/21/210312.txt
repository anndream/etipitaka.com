	[๒๒๓]   จตูหิ   ภิกฺขเว  ธมฺเมหิ  สมนฺนาคโต  พาโล  อพฺยตฺโต
อสปฺปุริโส  ขตํ  อุปหตํ  อตฺตานํ  ปริหรติ  สาวชฺโช  จ  โหติ สานุวชฺโช
วิญฺญูนํ    พหุญฺจ    อปุญฺญํ    ปสวติ   กตเมหิ   จตูหิ   กายทุจฺจริเตน
วจีทุจฺจริเตน     มโนทุจฺจริเตน    อกตญฺญุตา    อกตเวทิตา    ฯเปฯ
กายสุจริเตน วจีสุจริเตน มโนสุจริเตน กตญฺญุตา กตเวทิตา ฯเปฯ
	[๒๒๔]    ปาณาติปาตี    โหติ    อทินฺนาทายี   โหติ   กาเมสุ
มิจฺฉาจารี   โหติ   มุสาวาที   โหติ   ฯเปฯ   ปาณาติปาตา  ปฏิวิรโต
โหติ   อทินฺนาทานา   ปฏิวิรโต   โหติ  กาเมสุ  มิจฺฉาจารา  ปฏิวิรโต
โหติ มุสาวาทา ปฏิวิรโต โหติ ฯเปฯ
	[๒๒๕]   มิจฺฉาทิฏฺฐิโก   โหติ  มิจฺฉาสงฺกปฺโป  โหติ  มิจฺฉาวาโจ
โหติ   มิจฺฉากมฺมนฺโต  โหติ  ฯเปฯ  สมฺมาทิฏฺฐิโก  โหติ  สมฺมาสงฺกปฺโป
โหติ สมฺมาวาโจ โหติ สมฺมากมฺมนฺโต โหติ  ฯเปฯ
	[๒๒๖]   มิจฺฉาอาชีโว   โหติ   มิจฺฉาวายาโม   โหติ  มิจฺฉาสติ
โหติ   มิจฺฉาสมาธิ   โหติ   ฯเปฯ  สมฺมาอาชีโว  โหติ  สมฺมาวายาโม
โหติ สมฺมาสติ โหติ สมฺมาสมาธิ โหติ ฯเปฯ
	[๒๒๗]   อทิฏฺเฐ   ทิฏฺฐวาที   โหติ   อสฺสุเต   สุตวาที   โหติ
อมุเต    มุตวาที    โหติ    อวิญฺญาเต   วิญฺญาตวาที   โหติ   ฯเปฯ
อทิฏฺเฐ    อทิฏฺฐวาที    โหติ    อสฺสุเต   อสฺสุตวาที   โหติ   อมุเต
อมุตวาที โหติ อวิญฺญาเต อวิญฺญาตวาที โหติ ฯเปฯ
	[๒๒๘]   ทิฏฺเฐ   อทิฏฺฐวาที   โหติ   สุเต   อสฺสุตวาที   โหติ
มุเต    อมุตวาที    โหติ    วิญฺญาเต   อวิญฺญาตวาที   โหติ   ฯเปฯ
