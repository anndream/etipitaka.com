ปุคฺคลํ  วทามิ  ฯ  อิเม  โข  ภิกฺขเว  จตฺตาโร  อุทกรหทูปมา  ปุคฺคลา
สนฺโต สํวิชฺชมานา โลกสฺมินฺติ ฯ
	[๑๐๕]   จตฺตารีมานิ   ภิกฺขเว  อมฺพานิ  กตมานิ  จตฺตาริ  อามํ
ปกฺกวณฺณี   ๑   ปกฺกํ   อามวณฺณี   อามํ   อามวณฺณี   ปกฺกํ  ปกฺกวณฺณี
อิมานิ  โข  ภิกฺขเว  จตฺตาริ อมฺพานิ ฯ เอวเมว โข ภิกฺขเว จตฺตาโรเม
อมฺพูปมา  ปุคฺคลา  สนฺโต  สํวิชฺชมานา  โลกสฺมึ  กตเม  จตฺตาโร อาโม
ปกฺกวณฺณี   ปกฺโก   อามวณฺณี   อาโม   อามวณฺณี  ปกฺโก  ปกฺกวณฺณี  ฯ
กถญฺจ     ภิกฺขเว     ปุคฺคโล    อาโม    โหติ    ปกฺกวณฺณี    อิธ
ภิกฺขเว   เอกจฺจสฺส   ปุคฺคลสฺส   ปาสาทิกํ   โหติ  อภิกฺกนฺตํ  ปฏิกฺกนฺตํ
อาโลกิตํ   วิโลกิตํ   สมฺมิญฺชิตํ   ปสาริตํ  สงฺฆาฏิปตฺตจีวรธารณํ  ฯ  โส
อิทํ    ทุกฺขนฺติ   ยถาภูตํ   นปฺปชานาติ   อยํ   ทุกฺขสมุทโยติ   ยถาภูตํ
นปฺปชานาติ     อยํ    ทุกฺขนิโรโธติ    ยถาภูตํ    นปฺปชานาติ    อยํ
ทุกฺขนิโรธคามินี   ปฏิปทาติ   ยถาภูตํ   นปฺปชานาติ  เอวํ  โข  ภิกฺขเว
ปุคฺคโล   อาโม   โหติ   ปกฺกวณฺณี   เสยฺยถาปิ   ตํ   ภิกฺขเว   อมฺพํ
อามํ   ปกฺกวณฺณี   ตถูปมาหํ   ภิกฺขเว   อิมํ  ปุคฺคลํ  วทามิ  ฯ  กถญฺจ
ภิกฺขเว   ปุคฺคโล   ปกฺโก   โหติ   อามวณฺณี  อิธ  ภิกฺขเว  เอกจฺจสฺส
ปุคฺคลสฺส   น   ปาสาทิกํ  โหติ  อภิกฺกนฺตํ  ปฏิกฺกนฺตํ  อาโลกิตํ  วิโลกิตํ
สมฺมิญฺชิตํ    ปสาริตํ    สงฺฆาฏิปตฺตจีวรธารณํ    โส    อิทํ    ทุกฺขนฺติ(
ยถาภูตํ    ปชานาติ    อยํ   ทุกฺขสมุทโยติ   ยถาภูตํ   ปชานาติ   อยํ
ทุกฺขนิโรโธติ    ยถาภูตํ   ปชานาติ   อยํ   ทุกฺขนิโรธคามินี   ปฏิปทาติ
#๑ โป. ม. ยุ. ปกฺกวณฺณิ ฯ
