ราหุล  อชฺฌตฺติกา  อาโปธาตุ  ยา  จ  พาหิรา  อาโปธาตุ  อาโปธาตุ-
เทเวสา  ๑  ตํ  เนตํ  มม  เนโสหมสฺมิ  น  เมโส อตฺตาติ เอวเมตํ
ยถาภูตํ    สมฺมปฺปญฺญาย   ทฏฺฐพฺพํ   เอวเมตํ   ยถาภูตํ   สมฺมปฺปญฺญาย
ทิสฺวา   อาโปธาตุยา   นิพฺพินฺทติ   อาโปธาตุยา   จิตฺตํ   วิราเชติ  ฯ
ยา   จ   ราหุล   อชฺฌตฺติกา  เตโชธาตุ  ยา  จ  พาหิรา  เตโชธาตุ
เตโชธาตุเทเวสา   ตํ   เนตํ   มม   เนโสหมสฺมิ  น  เมโส  อตฺตาติ
เอวเมตํ  ยถาภูตํ  สมฺมปฺปญฺญาย  ทฏฺฐพฺพํ  เอวเมตํ ยถาภูตํ สมฺมปฺปญฺญาย
ทิสฺวา   เตโชธาตุยา   นิพฺพินฺทติ   เตโชธาตุยา   จิตฺตํ   วิราเชติ  ฯ
ยา   จ   ราหุล   อชฺฌตฺติกา  วาโยธาตุ  ยา  จ  พาหิรา  วาโยธาตุ
วาโยธาตุเทเวสา   ตํ   เนตํ   มม   เนโสหมสฺมิ  น  เมโส  อตฺตาติ
เอวเมตํ  ยถาภูตํ  สมฺมปฺปญฺญาย  ทฏฺฐพฺพํ  เอวเมตํ ยถาภูตํ สมฺมปฺปญฺญาย
ทิสฺวา   วาโยธาตุยา   นิพฺพินฺทติ   วาโยธาตุยา   จิตฺตํ   วิราเชติ  ฯ
ยโต   โข   ราหุล   ภิกฺขุ  อิมาสุ  จตูสุ  ธาตูสุ  เนวตฺตานํ  นาตฺตนิยํ
สมนุปสฺสติ   อยํ   วุจฺจติ   ราหุล   ภิกฺขุ   อจฺเฉชฺชิ   ตณฺหํ   วิวฏฺฏยิ
สญฺโญชนํ สมฺมามานาภิสมยา อนฺตมกาสิ ทุกฺขสฺสาติ ฯ
	[๑๗๘]  จตฺตาโรเม  ภิกฺขเว  ปุคฺคลา  สนฺโต สํวิชฺชมานา โลกสฺมึ
กตเม   จตฺตาโร   อิธ   ภิกฺขเว   ภิกฺขุ   อญฺญตรํ  สนฺตํ  เจโตวิมุตฺตึ
อุปสมฺปชฺช   วิหรติ   โส  สกฺกายนิโรธํ  มนสิกโรติ  ตสฺส  สกฺกายนิโรธํ
มนสิกโรโต   สกฺกายนิโรเธ   จิตฺตํ   น   ปกฺขนฺทติ   น   ปสีทติ   น
สนฺติฏฺฐติ   น   อธิมุจฺจติ   ตสฺส  โข  เอตํ  ๒  ภิกฺขเว  ภิกฺขุโน  น
#๑ ม. ยุ. อาโปธาตุเรเวสา ฯ อิโต ปรํ อีทิสเมว ฯ ๒ ม. เอวํ ฯ อิโต ปรํ
#อีทิสเมว ฯ
