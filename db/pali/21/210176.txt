วิหรติ    โส   ยเทว   ตตฺถ   โหติ   รูปคตํ   เวทนาคตํ   สญฺญาคตํ
สงฺขารคตํ  วิญฺญาณคตํ  เต  ธมฺเม  อนิจฺจโต  ทุกฺขโต  โรคโต  คณฺฑโต
สลฺลโต  อฆโต  อาพาธโต  ปรโต  ปโลกโต สุญฺญโต อนตฺตโต สมนุปสฺสติ
โส   กายสฺส   เภทา   ปรมฺมรณา   สุทฺธาวาสานํ   เทวานํ   สหพฺยตํ
อุปปชฺชติ   อยํ   โข   ภิกฺขเว   อุปปตฺติ   อสาธารณา  ปุถุชฺชเนหิ  ฯ
อิเม โข ภิกฺขเว จตฺตาโร ปุคฺคลา สนฺโต สํวิชฺชมานา โลกสฺมินฺติ ฯ
	[๑๒๗]  ตถาคตสฺส  ภิกฺขเว  อรหโต  สมฺมาสมฺพุทฺธสฺส  ปาตุภาวา
จตฺตาโร   อจฺฉริยา   อพฺภุตธมฺมา   ปาตุภวนฺติ  กตเม  จตฺตาโร  ยทา
ภิกฺขเว  โพธิสตฺโต  ตุสิตา  กายา จวิตฺวา สโต สมฺปชาโน มาตุ กุจฺฉึ ๑
โอกฺกมติ  อถ  สเทวเก  โลเก  สมารเก  สพฺรหฺมเก สสฺสมณพฺราหฺมณิยา
ปชาย    สเทวมนุสฺสาย    อปฺปมาโณ   อุฬาโร   โอภาโส   ปาตุภวติ
อติกฺกมฺเมว  เทวานํ  เทวานุภาวํ  ยาปิ  ตา  โลกนฺตริกา  อฆา อสํวุตา
อนฺธการา   อนฺธการติมิสา   ยตฺถปิเมสํ   จนฺทิมสุริยานํ   เอวํมหิทฺธิกานํ
เอวํมหานุภาวานํ    อาภา   นานุโภนฺติ   ตตฺถปิ   อปฺปมาโณ   อุฬาโร
โอภาโส   ปาตุภวติ   อติกฺกมฺเมว   เทวานํ   เทวานุภาวํ  เยปิ  ตตฺถ
สตฺตา   อุปปนฺนา   เตปิ   เตโนภาเสน   อญฺญมญฺญํ   สญฺชานนฺติ   ๒
อญฺเญปิ  กิร  โภ  สนฺติ  สตฺตา  อิธูปปนฺนาติ  ตถาคตสฺส ภิกฺขเว อรหโต
สมฺมาสมฺพุทฺธสฺส    ปาตุภาวา    อยํ   ปฐโม   อจฺฉริโย   อพฺภุตธมฺโม
ปาตุภวติ  ฯ  ปุน  จปรํ  ภิกฺขเว  ยทา  โพธิสตฺโต สโต สมฺปชาโน มาตุ
กุจฺฉิสฺมา  นิกฺขมติ  ฯเปฯ  ตถาคตสฺส  ภิกฺขเว  อรหโต  สมฺมาสมฺพุทฺธสฺส
#๑ ยุ. กุจฺฉิยํ ฯ ๒ โป. สญฺชานึสุ ฯ
