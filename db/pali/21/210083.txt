		มหปฺผลา โลกวิทูน วณฺณิตา
		เอตาทิสํ ยญฺญมนุสฺสรนฺตา
		เย เวทชาตา วิจรนฺติ โลเก
		วิเนยฺย มจฺเฉรมลํ สมูลํ
		อนินฺทิตา สคฺคมุเปนฺติ ฐานนฺติ ฯ
	[๕๘]   อถโข   อนาถปิณฺฑิโก  คหปติ  เยน  ภควา  เตนุปสงฺกมิ
อุปสงฺกมิตฺวา     ภควนฺตํ     อภิวาเทตฺวา    เอกมนฺตํ    นิสีทิ    ฯ
เอกมนฺตํ    นิสินฺนํ    โข   อนาถปิณฺฑิกํ   คหปตึ   ภควา   เอตทโวจ
โภชนํ   คหปติ   ททมาโน  อริยสาวโก  ปฏิคฺคาหกานํ  จตฺตาริ  ฐานานิ
เทติ    กตมานิ   จตฺตาริ   อายุํ   เทติ   วณฺณํ   เทติ   สุขํ   เทติ
พลํ   เทติ   อายุํ   โข   ปน   ทตฺวา  อายุสฺส  ภาคี  โหติ  ทิพฺพสฺส
วา  มานุสสฺส  วา  วณฺณํ  ทตฺวา  ...  สุขํ  ทตฺวา  ...  พลํ  ทตฺวา
พลสฺส   ภาคี   โหติ   ทิพฺพสฺส   วา   มานุสสฺส   วา  โภชนํ  คหปติ
ททมาโน อริยสาวโก ปฏิคฺคาหกานํ อิมานิ จตฺตาริ ฐานานิ เทตีติ ฯ
		โย สญฺญตานํ ปรทตฺตโภชินํ
		กาเลน สกฺกจฺจ ททาติ โภชนํ
		จตฺตาริ ฐานานิ อนุปฺปเวจฺฉติ
		อายุญฺจ วณฺณญฺจ สุขํ พลญฺจ ฯ
	(๑) อายุทายี พลทายี           สุขํ วณฺณํ ๒ ทโท นโร
	    ทีฆายุ ยสวา โหติ          ยตฺถ ยตฺถูปปชฺชตีติ ฯ
#๑ โป. ยุ. โส ฯ ม. อายุทายี วณฺณทายี ฯ ๒ ม. สุขํ พลํ ทโท นโร ฯ ยุ. สุขวณฺณทโท ฯ
