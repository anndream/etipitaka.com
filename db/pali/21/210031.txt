สเทวมนุสฺสาย    ตถาคโต   อภิภู   อนภิภูโต   อญฺญทตฺถุทโส   วสวตฺติ
ตสฺมา ตถาคโตติ วุจฺจตีติ ฯ
	    สพฺพโลกํ อภิญฺญาย          สพฺพโลเก ยถาตถํ ๑
	    สพฺพโลกวิสํยุตฺโต           สพฺพโลเก อนุสฺสโย
	    ส เว สพฺพาภิภู ธีโร        สพฺพคนฺถปฺปโมจโน
	    ผุฏฺฐสฺส ปรมา สนฺติ         นิพฺพานํ อกุโตภยํ
	    เอส ขีณาสโว พุทฺโธ        อนีโฆ ฉินฺนสํสโย
	    สพฺพกมฺมกฺขยํ ปตฺโต         วิมุตฺโต อุปธิสํขเย ฯ
	    เอวํ โส ๒ ภควา พุทฺโธ    เอส สีโห อนุตฺตโร
	    สเทวกสฺส โลกสฺส          พฺรหฺมจกฺกํ ปวตฺตยิ ฯ
	    อิติ เทวา มนุสฺสา จ        เย พุทฺธํ สรณํ คตา
	    สงฺคมฺม นํ นมสฺสนฺติ         มหนฺตํ วีตสารทํ ฯ
	    ทนฺโต ทมยตํ เสฏฺโฐ        สนฺโต สมยตํ อิสิ
	    มุตฺโต โมจยตํ อคฺโค        ติณฺโณ ตารยตํ วโร
	    อิติ เหตํ นมสฺสนฺติ          มหนฺตํ วีตสารทํ ฯ
	    สเทวกสฺมึ โลกสฺมึ          นตฺถิ เต ๓ ปฏิปุคฺคโลติ ฯ
	[๒๔]   เอกํ   สมยํ  ภควา  สาเกเต  วิหรติ  กาฬการาเม  ฯ
ตตฺร  โข  ภควา  ภิกฺขู  อามนฺเตสิ  ภิกฺขโวติ  ฯ  ภทนฺเตติ  เต  ภิกฺขู
ภควโต   ปจฺจสฺโสสุํ   ฯ   ภควา   เอตทโวจ  ยํ  ภิกฺขเว  สเทวกสฺส
#๑ ยุ. ยถา ตถา ฯ  ๒ ม. ยุ. เอส ฯ  ๓ ม. เม ฯ
