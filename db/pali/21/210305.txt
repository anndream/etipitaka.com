ปาณาติปาตี    โหติ    ปรญฺจ    ปาณาติปาเต    สมาทเปติ    ฯเปฯ
อตฺตนา   จ   มิจฺฉาทิฏฺฐิโก   โหติ   ปรญฺจ   มิจฺฉาทิฏฺฐิยา  สมาทเปติ
อยํ  วุจฺจติ  ภิกฺขเว  ปาเปน  ปาปตโร  ฯ  กตโม  จ ภิกฺขเว กลฺยาโณ
อิธ    ภิกฺขเว    เอกจฺโจ   ปาณาติปาตา   ปฏิวิรโต   โหติ   ฯเปฯ
สมฺมาทิฏฺฐิโก   โหติ   อยํ   วุจฺจติ   ภิกฺขเว  กลฺยาโณ  ฯ  กตโม  จ
ภิกฺขเว   กลฺยาเณน   กลฺยาณตโร  อิธ  ภิกฺขเว  เอกจฺโจ  อตฺตนา  จ
ปาณาติปาตา    ปฏิวิรโต    โหติ   ปรญฺจ   ปาณาติปาตา   เวรมณิยา
สมาทเปติ  ฯเปฯ  อตฺตนา  จ  สมฺมาทิฏฺฐิโก  โหติ  ปรญฺจ สมฺมาทิฏฺฐิยา
สมาทเปติ อยํ วุจฺจติ ภิกฺขเว กลฺยาเณน กลฺยาณตโรติ ฯ
	[๒๐๘]   ปาปญฺจ  โว  ภิกฺขเว  เทเสสฺสามิ  ปาเปน  ปาปตรญฺจ
กลฺยาณญฺจ     กลฺยาเณน     กลฺยาณตรญฺจ     ตํ    สุณาถ    ฯเปฯ
กตโม   จ   ภิกฺขเว   ปาโป   อิธ   ภิกฺขเว  เอกจฺโจ  มิจฺฉาทิฏฺฐิโก
โหติ     ฯเปฯ    มิจฺฉาญาณี    โหติ    มิจฺฉาวิมุตฺติ    โหติ    อยํ
วุจฺจติ  ภิกฺขเว  ปาโป  ฯ  กตโม  จ  ภิกฺขเว  ปาเปน  ปาปตโร  อิธ
ภิกฺขเว  เอกจฺโจ  อตฺตนา  จ  มิจฺฉาทิฏฺฐิโก  โหติ  ปรญฺจ มิจฺฉาทิฏฺฐิยา
สมาทเปติ    ฯเปฯ    อตฺตนา    จ    มิจฺฉาญาณี    โหติ    ปรญฺจ
มิจฺฉาญาเณ    สมาทเปติ   อตฺตนา   จ   มิจฺฉาวิมุตฺติ   โหติ   ปรญฺจ
มิจฺฉาวิมุตฺติยา   สมาทเปติ  อยํ  วุจฺจติ  ภิกฺขเว  ปาเปน  ปาปตโร  ฯ
กตโม   จ   ภิกฺขเว   กลฺยาโณ  อิธ  ภิกฺขเว  เอกจฺโจ  สมฺมาทิฏฺฐิโก
