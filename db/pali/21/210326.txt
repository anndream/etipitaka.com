มิจฺฉาอาชีเวน   ชีวิตํ   ๑  กปฺเปติ  ตสฺส  เอวํ  โหติ  สเจ  โข  มํ
ภิกฺขู    ชานิสฺสนฺติ    มิจฺฉาอาชีโว   มิจฺฉาอาชีเวน   ชีวิตํ   กปฺเปตีติ
สมคฺคา   มํ   สนฺตา   นาเสสฺสนฺติ   วคฺคา  ปน  มํ  น  นาเสสฺสนฺตีติ
อิทํ   อานนฺท   ตติยํ   อตฺถวสํ   สมฺปสฺสมาโน   ปาปภิกฺขุ  สงฺฆเภเทน
นนฺทติ  ฯ  ปุน  จปรํ  อานนฺท  ปาปภิกฺขุ  ลาภกาโม  โหติ สกฺการกาโม
อนวญฺญตฺติกาโม   ตสฺส   เอวํ   โหติ  สเจ  โข  มํ  ภิกฺขู  ชานิสฺสนฺติ
ลาภกาโม    สกฺการกาโม    อนวญฺญตฺติกาโมติ   สมคฺคา   มํ   [๒]
น  สกฺกริสฺสนฺติ  น  ครุกริสฺสนฺติ  น  มาเนสฺสนฺติ  น  ปูเชสฺสนฺติ  วคฺคา
ปน   มํ   สกฺกริสฺสนฺติ   ครุกริสฺสนฺติ   มาเนสฺสนฺติ   ปูเชสฺสนฺตีติ   อิทํ
อานนฺท  จตุตฺถํ  อตฺถวสํ  สมฺปสฺสมาโน  ปาปภิกฺขุ  สงฺฆเภเทน  นนฺทติ ฯ
อิเม   โข   อานนฺท   จตฺตาโร   อตฺถวเส   สมฺปสฺสมาโน   ปาปภิกฺขุ
สงฺฆเภเทน นนฺทตีติ ฯ
	[๒๔๔]   จตฺตารีมานิ   ภิกฺขเว   อาปตฺติภยานิ  กตมานิ  จตฺตาริ
เสยฺยถาปิ  ภิกฺขเว  โจรํ  อาคุจารึ  คเหตฺวา  รญฺโญ  ทสฺเสยฺยุํ อยนฺเต
เทว   โจโร   อาคุจารี  อิมสฺส  เทโว  ทณฺฑํ  ปเณตูติ  ตเมนํ  ราชา
เอวํ   วเทยฺย   คจฺฉถ   โภ  อิมํ  ปุริสํ  ทฬฺหาย  รชฺชุยา  ปจฺฉาพาหํ
คาฬฺหพนฺธนํ   พนฺธิตฺวา   ขุรมุณฺฑํ   กริตฺวา  ขรสฺสเรน  ปณเวน  รถิยา
รถิยํ  สิงฺฆาฏเกน  สิงฺฆาฏกํ  ปริเนตฺวา  ทกฺขิเณน ทฺวาเรน นิกฺขาเมตฺวา
ทกฺขิณโต   นครสฺส   สีสํ   ฉินฺทถาติ   ตเมนํ   รญฺโญ  ปุริสา  ทฬฺหาย
#๑ ม. ชีวิกํ ฯ ๒ ม. ยุ. สนฺตา ฯ
