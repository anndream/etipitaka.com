ปฏิชานมานา  ฯ  เต  ภิกฺขเว  สตฺตา ทุลฺลภา ๑ โลกสฺมึ เย เจตสิเกน
โรเคน    มุหุตฺตมฺปิ    อโรคํ   ปฏิชานนฺติ   อญฺญตฺร   ขีณาสเวหิ   ฯ
จตฺตาโรเม  ภิกฺขเว  ปพฺพชิตสฺส  โรคา  กตเม  จตฺตาโร  อิธ  ภิกฺขเว
ภิกฺขุ    มหิจฺโฉ   โหติ   วิฆาตวา   อสนฺตุฏฺโฐ   อิตรีตรจีวรปิณฺฑปาต-
เสนาสนคิลานปจฺจยเภสชฺชปริกฺขาเรน   โส  มหิจฺโฉ  สมาโน  วิฆาตวา
อสนฺตุฏฺโฐ อิตรีตรจีวรปิณฺฑปาตเสนาสนคิลานปจฺจยเภสชฺชปริกฺขาเรน
ปาปิกํ  อิจฺฉํ  ปณิทหติ  อนวญฺญปฏิลาภาย  ๒  ลาภสกฺการสิโลกปฏิลาภาย
โส  อุฏฺฐหติ  ฆฏติ  วายมติ  อนวญฺญปฏิลาภาย ลาภสกฺการสิโลกปฏิลาภาย
โส    สงฺขาย    กุลานิ    อุปสงฺกมติ    สงฺขาย    นิสีทติ   สงฺขาย
ธมฺมํ   ภาสติ   สงฺขาย  อุจฺจารปสฺสาวํ  สนฺธาเรติ  อิเม  โข  ภิกฺขเว
จตฺตาโร   ปพฺพชิตสฺส   โรคา   ฯ  ตสฺมาติห  ภิกฺขเว  เอวํ  สิกฺขิตพฺพํ
น  มหิจฺฉา  ภวิสฺสาม  วิฆาตจิตฺตา  ๓  อสนฺตุฏฺฐา อิตรีตรจีวรปิณฺฑปาต-
เสนาสนคิลานปจฺจยเภสชฺชปริกฺขาเรน   น   ปาปิกํ   อิจฺฉํ  ปณิทหิสฺสาม
อนวญฺญปฏิลาภาย    ลาภสกฺการสิโลกปฏิลาภาย    น   อุฏฺฐหิสฺสาม   น
ฆฏยิสฺสาม  น  วายมิสฺสาม  อนวญฺญปฏิลาภาย  ลาภสกฺการสิโลกปฏิลาภาย
ขมา     ภวิสฺสาม     สีตสฺส     อุณฺหสฺส     ชิฆจฺฉาย     ปิปาสาย
ฑํสมกสวาตาตปสิรึสปสมฺผสฺสานํ  ทุรุตฺตานํ  ทุราคตานํ วจนปถานํ อุปฺปนฺนานํ
สารีริกานํ   เวทนานํ   ทุกฺขานํ   ติพฺพานํ   ขรานํ   กฏุกานํ  อสาตานํ
อมนาปานํ   ปาณหรานํ   อธิวาสกชาติกา   ภวิสฺสามาติ   เอวํ  หิ  โว
#๑ โป. ม. สฺทุลฺลภา ฯ ๒ โป. อนวชฺชญฺญปฏิลาภาย ฯ อิโต ปรํ อีทิสเมว ฯ
#๓ ม. ยุ. วิฆาตวนฺโต ฯ
