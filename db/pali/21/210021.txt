วิญฺญาย   น   นิมิตฺตคฺคาหี   โหติ   นานุพฺยญฺชนคฺคาหี   ยตฺวาธิกรณเมนํ
มนินฺทฺริยํ   อสํวุตํ   วิหรนฺตํ  อภิชฺฌาโทมนสฺสา  ปาปกา  อกุสลา  ธมฺมา
อนฺวาสฺสเวยฺยุํ   ตสฺส   สํวราย  ปฏิปชฺชติ  รกฺขติ  มนินฺทฺริยํ  มนินฺทฺริเย
สํวรํ   อาปชฺชติ   อิทํ   วุจฺจติ   ภิกฺขเว   สํวรปฺปธานํ   ฯ   กตมญฺจ
ภิกฺขเว    ปหานปฺปธานํ   อิธ   ภิกฺขเว   ภิกฺขุ   อุปฺปนฺนํ   กามวิตกฺกํ
นาธิวาเสติ   ปชหติ   วิโนเทติ   พฺยนฺตีกโรติ  อนภาวํ  คเมติ  อุปฺปนฺนํ
พฺยาปาทวิตกฺกํ  ...  อุปฺปนฺนํ  วิหึสาวิตกฺกํ  ...  อุปฺปนฺนุปฺปนฺเน ปาปเก
อกุสเล   ธมฺเม   นาธิวาเสติ   ปชหติ  วิโนเทติ  พฺยนฺตีกโรติ  อนภาวํ
คเมติ   อิทํ   วุจฺจติ   ภิกฺขเว   ปหานปฺปธานํ   ฯ   กตมญฺจ  ภิกฺขเว
ภาวนาปฺปธานํ  อิธ  ภิกฺขเว  ภิกฺขุ  สติสมฺโพชฺฌงฺคํ  ภาเวติ  วิเวกนิสฺสิตํ
วิราคนิสฺสิตํ     นิโรธนิสฺสิตํ     โวสฺสคฺคปริณามึ    ธมฺมวิจยสมฺโพชฺฌงฺคํ
ภาเวติ    ...    วิริยสมฺโพชฺฌงฺคํ    ภาเวติ   ...   ปีติสมฺโพชฺฌงฺคํ
ภาเวติ  ...  ปสฺสทฺธิสมฺโพชฺฌงฺคํ  ภาเวติ ... สมาธิสมฺโพชฺฌงฺคํ ภาเวติ
...  อุเปกฺขาสมฺโพชฺฌงฺคํ  ภาเวติ  วิเวกนิสฺสิตํ  วิราคนิสฺสิตํ นิโรธนิสฺสิตํ
โวสฺสคฺคปริณามึ   อิทํ   วุจฺจติ   ภิกฺขเว   ภาวนาปฺปธานํ   ฯ  กตมญฺจ
ภิกฺขเว    อนุรกฺขนาปฺปธานํ   อิธ   ภิกฺขเว   ภิกฺขุ   อุปฺปนฺนํ   ภทฺทกํ
สมาธินิมิตฺตํ     อนุรกฺขติ     อฏฺฐิกสญฺญํ     ปุฬวกสญฺญํ     วินีลกสญฺญํ
วิปุพฺพกสญฺญํ    วิจฺฉิทฺทกสญฺญํ    อุทฺธุมาตกสญฺญํ   อิทํ   วุจฺจติ   ภิกฺขเว
อนุรกฺขนาปฺปธานํ ฯ อิมานิ โข ภิกฺขเว จตฺตาริ ปธานานีติ ฯ
	    สํวโร จ ปหานญฺจ          ภาวนา อนุรกฺขนา
