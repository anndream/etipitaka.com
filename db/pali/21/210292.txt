ตสฺมึ   สมเย   น   โหติ   โย   ปิสฺส   เปมา   โทโส  ชายติ  โส
ปิสฺส   ตสฺมึ   สมเย   น   โหติ   ยํ  ปิสฺส  โทสา  เปมํ  ชายติ  ตํ
ปิสฺส   ตสฺมึ   สมเย  น  โหติ  โย  ปิสฺส  โทสา  โทโส  ชายติ  โส
ปิสฺส  ตสฺมึ  สมเย  น  โหติ  ฯ ยสฺมึ ภิกฺขเว สมเย ภิกฺขุ วิตกฺกวิจารานํ
วูปสมา    ฯเปฯ    ทุติยํ    ฌานํ    ฯเปฯ    ตติยํ   ฌานํ   ฯเปฯ
จตุตฺถํ   ฌานํ   อุปสมฺปชฺช   วิหรติ   ยํ   ปิสฺส   เปมา  เปมํ  ชายติ
ตํ   ปิสฺส   ตสฺมึ   สมเย  น  โหติ  โย  ปิสฺส  เปมา  โทโส  ชายติ
โส   ปิสฺส   ตสฺมึ   สมเย   น  โหติ  ยํ  ปิสฺส  โทสา  เปมํ  ชายติ
ตํ   ปิสฺส   ตสฺมึ   สมเย  น  โหติ  โย  ปิสฺส  โทสา  โทโส  ชายติ
โส   ปิสฺส   ตสฺมึ   สมเย  น  โหติ  ฯ  ยสฺมึ  ภิกฺขเว  สมเย  ภิกฺขุ
อาสวานํ   ขยา   อนาสวํ   เจโตวิมุตฺตึ   ปญฺญาวิมุตฺตึ  ทิฏฺเฐว  ธมฺเม
สยํ   อภิญฺญา   สจฺฉิกตฺวา   อุปสมฺปชฺช  วิหรติ  ยํ  ปิสฺส  เปมา  เปมํ
ชายติ   ตํ   ปิสฺส   ปหีนํ   โหติ   อุจฺฉินฺนมูลํ   ตาลาวตฺถุกตํ  อนภาวํ
กตํ   อายตึอนุปฺปาทธมฺมํ   โย   ปิสฺส   เปมา   โทโส   ชายติ   โส
ปิสฺส    ปหีโน   โหติ   อุจฺฉินฺนมูโล   ตาลาวตฺถุกโต   อนภาวํ   กโต
อายตึอนุปฺปาทธมฺโม   ยํ   ปิสฺส   โทสา  เปมํ  ชายติ  ตํ  ปิสฺส  ปหีนํ
โหติ   อุจฺฉินฺนมูลํ   ตาลาวตฺถุกตํ  อนภาวํ  กตํ  อายตึอนุปฺปาทธมฺมํ  โย
ปิสฺส   โทสา   โทโส   ชายติ   โส  ปิสฺส  ปหีโน  โหติ  อุจฺฉินฺนมูโล
ตาลาวตฺถุกโต    อนภาวํ    กโต   อายตึอนุปฺปาทธมฺโม   อยํ   วุจฺจติ
ภิกฺขเว  ภิกฺขุ  น  อุสฺเสเนติ  น  ปฏิสฺเสเนติ  น  ธูปายติ  น  ปชฺชลติ
