		  ปณฺณาสกาสงฺคหิตา สุตฺตนฺตา
	[๒๗๔]  ราคสฺส  ภิกฺขเว  อภิญฺญาย  จตฺตาโร  ธมฺมา ภาเวตพฺพา
กตเม   จตฺตาโร   อิธ   ภิกฺขเว   ภิกฺขุ   กาเย  กายานุปสฺสี  วิหรติ
อาตาปี   สมฺปชาโน  สติมา  วิเนยฺย  โลเก  อภิชฺฌาโทมนสฺสํ  เวทนาสุ
...   จิตฺเตสุ  ...  ธมฺเมสุ  ธมฺมานุปสฺสี  วิหรติ  อาตาปี  สมฺปชาโน
สติมา   วิเนยฺย   โลเก   อภิชฺฌาโทมนสฺสํ  ราคสฺส  ภิกฺขเว  อภิญฺญาย
อิเม   จตฺตาโร   ธมฺมา  ภาเวตพฺพาติ  ฯ  ราคสฺส  ภิกฺขเว  อภิญฺญาย
จตฺตาโร   ธมฺมา   ภาเวตพฺพา   กตเม  จตฺตาโร  อิธ  ภิกฺขเว  ภิกฺขุ
อนุปฺปนฺนานํ   ปาปกานํ   อกุสลานํ   ธมฺมานํ  อนุปฺปาทาย  ฉนฺทํ  ชเนติ
วายมติ    วิริยํ    อารภติ    จิตฺตํ   ปคฺคณฺหาติ   ปทหติ   อุปฺปนฺนานํ
ปาปกานํ   อกุสลานํ   ธมฺมานํ   ปหานาย   ...  อนุปฺปนฺนานํ  กุสลานํ
ธมฺมานํ  อุปฺปาทาย  ...  อุปฺปนฺนานํ  กุสลานํ ธมฺมานํ ฐิติยา อสมฺโมสาย
ภิยฺโยภาวาย   เวปุลฺลาย   ภาวนาย  ปาริปูริยา  ฉนฺทํ  ชเนติ  วายมติ
วิริยํ   อารภติ   จิตฺตํ   ปคฺคณฺหาติ  ปทหติ  ราคสฺส  ภิกฺขเว  อภิญฺญาย
อิเม   จตฺตาโร   ธมฺมา   ภาเวตพฺพาติ   ราคสฺส   ภิกฺขเว  อภิญฺญาย
จตฺตาโร    ธมฺมา    ภาเวตพฺพา   กตเม   จตฺตาโร   อิธ   ภิกฺขเว
ภิกฺขุ  ฉนฺทสมาธิปธานสงฺขารสมนฺนาคตํ  อิทฺธิปาทํ ภาเวติ วิริยสมาธิ- ...
จิตฺตสมาธิ-   ...  วีมํสาสมาธิปธานสงฺขารสมนฺนาคตํ  อิทฺธิปาทํ  ภาเวติ
ราคสฺส   ภิกฺขเว   อภิญฺญาย  อิเม  จตฺตาโร  ธมฺมา  ภาเวตพฺพาติ  ฯ
ราคสฺส  ภิกฺขเว  ปริญฺญาย  ฯเปฯ  ปริกฺขยาย  ปหานาย  ขยาย  วยาย
