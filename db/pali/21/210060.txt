ลาภครุ   สทฺธมฺมครุ   น   สกฺการครุ   อิเม   โข  ภิกฺขเว  จตฺตาโร
ปุคฺคลา สนฺโต สํวิชฺชมานา โลกสฺมินฺติ ฯ
	    โกธมกฺขครุ ภิกฺขุ           ลาภสกฺการคารโว
	    น เต ธมฺเม วิรูหนฺติ        สมฺมาสมฺพุทฺธเทสิเต ฯ
	    เย จ สทฺธมฺมครุโน         วิหํสุ ๑ วิหรนฺติ จ
	    เต เว ธมฺเม วิรูหนฺติ       สมฺมาสมฺพุทฺธเทสิเตติ ฯ
	[๔๔]    จตฺตาโรเม   ภิกฺขเว   อสทฺธมฺมา   กตเม   จตฺตาโร
โกธครุตา   น   สทฺธมฺมครุตา  มกฺขครุตา  น  สทฺธมฺมครุตา  ลาภครุตา
น   สทฺธมฺมครุตา   สกฺการครุตา  น  สทฺธมฺมครุตา  อิเม  โข  ภิกฺขเว
จตฺตาโร  อสทฺธมฺมา  ฯ  จตฺตาโรเม  ภิกฺขเว  สทฺธมฺมา กตเม จตฺตาโร
สทฺธมฺมครุตา  น  โกธครุตา  สทฺธมฺมครุตา  น  มกฺขครุตา  สทฺธมฺมครุตา
น    ลาภครุตา    สทฺธมฺมครุตา    น    สกฺการครุตา    อิเม   โข
ภิกฺขเว จตฺตาโร สทฺธมฺมาติ ฯ
	    โกธมกฺขครุ ภิกฺขุ           ลาภสกฺการคารโว
	    ทุกฺเขตฺเต วุตฺตพีชํว         สทฺธมฺเม น วิรูหติ ฯ
	    เย จ สทฺธมฺมครุโน         วิหํสุ วิหรนฺติ จ
	    เต เว ธมฺเม วิรูหนฺติ       เสฺนหมนฺวายมิโวสธาติ ฯ
	[๔๕]  เอกํ  สมยํ  ภควา สาวตฺถิยํ วิหรติ เชตวเน อนาถปิณฺฑิกสฺส
อาราเม     ฯ     อถโข    โรหิตสฺโส    เทวปุตฺโต    อภิกฺกนฺตาย
รตฺติยา    อภิกฺกนฺตวณฺโณ   เกวลกปฺปํ   เชตวนํ   โอภาเสตฺวา   เยน
#๑ โป. วิหรึสุ วิหรนฺติ จ ฯ
