วิตกฺเกมิ   ยํ   สงฺกปฺปํ  อากงฺขามิ  สงฺกปฺเปตุํ  ตํ  สงฺกปฺปํ  สงฺกปฺเปมิ
ยํ   สงฺกปฺปํ  นากงฺขามิ  สงฺกปฺเปตุํ  น  ตํ  สงฺกปฺปํ  สงฺกปฺเปมิ  อหญฺหิ
พฺราหฺมณ    เจโตวสิปฺปตฺโต   วิตกฺกปเถสุ   อหญฺหิ   พฺราหฺมณ   จตุนฺนํ
ฌานานํ   อาภิเจตสิกานํ   ทิฏฺฐธมฺมสุขวิหารานํ   นิกามลาภี   อกิจฺฉลาภี
อกสิรลาภี   อหญฺหิ   พฺราหฺมณ   อาสวานํ   ขยา  อนาสวํ  เจโตวิมุตฺตึ
ปญฺญาวิมุตฺตึ   ทิฏฺเฐว   ธมฺเม   สยํ   อภิญฺญา   สจฺฉิกตฺวา  อุปสมฺปชฺช
วิหรามีติ ฯ
	    โย เวที สพฺพสตฺตานํ        มจฺจุปาสา ปโมจนํ
	    หิตํ เทวมนุสฺสานํ           เญยฺยธมฺมํ ๑ ปกาสยิ
	    ยญฺจ ๒ ทิสฺวา จ สุตฺวา จ   ปสีทติ ๓ พหุชฺชโน
	    มคฺคามคฺคสฺส กุสโล         กตกิจฺโจ อนาสโว
	    พุทฺโธ อนฺติมสารีโร         มหาปุริโสติ ๔ วุจฺจตีติ ฯ
	[๓๖]   เอกํ   สมยํ   ภควา  อนฺตรา  จ  อุกฺกฏฺฐํ  อนฺตรา  จ
เสตพฺยํ  อทฺธานมคฺคปฏิปนฺโน  โหติ  ฯ  โทโณปิ [๕] พฺราหฺมโณ อนฺตรา
จ   อุกฺกฏฺฐํ   อนฺตรา  จ  เสตพฺยํ  อทฺธานมคฺคปฏิปนฺโน  โหติ  อทฺทสา
โข    โทโณ   พฺราหฺมโณ   ภควโต   ปาเทสุ   จกฺกานิ   สหสฺสารานิ
สเนมิกานิ    สนาภิกานิ    สพฺพาการปริปูรานิ   ทิสฺวานสฺส   เอตทโหสิ
อจฺฉริยํ   วต   โภ   อพฺภุตํ  วต  โภ  นวติมานิ  มนุสฺสภูตสฺส  ปาทานิ
ภวิสฺสนฺตีติ   ฯ   อถโข  ภควา  มคฺคา  โอกฺกมฺม  อญฺญตรสฺมึ  รุกฺขมูเล
#๑ ม. ยุ. ญายํ ธมฺมํ ฯ  ๒ ม. ยุ. ยํ เว ฯ  ๓ ม. ปสีทนฺติ พหู ชนา ฯ
#๔ โป. ม. ยุ. มหาปญฺโญติ ฯ  ๕ โป. ม. ยุ. เอตฺถนฺตเร สุทนติ อตฺถิ ฯ
