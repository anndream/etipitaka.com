ภนฺเต   อุมฺมุชฺชมานกํเยว   มหตา   ปาเสน   พนฺเธยฺย  เอวเมว  โข
อหํ  ภนฺเต  อุมฺมุชฺชมานโกเยว  ภควตา  มหตา  วาทปาเสน  พทฺโธติ ฯ
อิทํ   อกุสลนฺติ   โข   อุปก   มยา   ปญฺญตฺตํ  ตตฺถ  อปริมาณา  ปทา
อปริมาณา    พฺยญฺชนา   อปริมาณา   ตถาคตสฺส   ธมฺมเทสนา   อิติปีทํ
อกุสลนฺติ   ๑   ตํ   โข  ปนิทํ  อกุสลํ  ปหาตพฺพนฺติ  โข  อุปก  มยา
ปญฺญตฺตํ     ตตฺถ     อปริมาณา     ปทา     อปริมาณา    พฺยญฺชนา
อปริมาณา    ตถาคตสฺส    ธมฺมเทสนา   อิติปีทํ   อกุสลํ   ปหาตพฺพนฺติโ
อิทํ   กุสลนฺติ   โข   อุปก   มยา   ปญฺญตฺตํ   ตตฺถ  อปริมาณา  ปทา
อปริมาณา    พฺยญฺชนา   อปริมาณา   ตถาคตสฺส   ธมฺมเทสนา   อิติปีทํ
กุสลนฺติ   ๒   ตํ   โข   ปนิทํ  กุสลํ  ภาเวตพฺพนฺติ  โข  อุปก  มยา
ปญฺญตฺตํ   ตตฺถ   อปริมาณา   ปทา   อปริมาณา   พฺยญฺชนา  อปริมาณา
ตถาคตสฺส    ธมฺมเทสนา   อิติปีทํ   กุสลํ   ภาเวตพฺพนฺติ   ฯ   อถโข
อุปโก    มณฺฑิกาปุตฺโต    ภควโต   ภาสิตํ   อภินนฺทิตฺวา   อนุโมทิตฺวา
อุฏฺฐายาสนา   ภควนฺตํ   อภิวาเทตฺวา   ปทกฺขิณํ   กตฺวา  เยน  ราชา
มาคโธ     อชาตสตฺตุ    เวเทหิปุตฺโต    เตนุปสงฺกมิ    อุปสงฺกมิตฺวา
ยาวตโก   อโหสิ   ภควตา   สทฺธึ   กถาสลฺลาโป   ตํ   สพฺพํ  รญฺโญ
มาคธสฺส  อชาตสตฺตุสฺส  เวเทหิปุตฺตสฺส  อาโรเจสิ  ฯ เอวํ วุตฺเต ราชา
มาคโธ  อชาตสตฺตุ  เวเทหิปุตฺโต  กุปิโต  อนตฺตมโน  อุปกํ  มณฺฑิกาปุตฺตํ
เอตทโวจ   ยาวธํสีวตายํ   โลณการกทารโก   ยาวมุขโร   ยาวปคพฺโภ
#๑-๒ ยุ. อิติสทฺโท นตฺถิ ฯ
