ตุมฺหากญฺจ   ตยิทํ   ภิกฺขเว   อริยํ   สีลํ   อนุพุทฺธํ   ปฏิวิทฺธํ   อริโย
สมาธิ    อนุพุทฺโธ   ปฏิวิทฺโธ   อริยา   ปญฺญา   อนุพุทฺธา   ปฏิวิทฺธา
อริยา    วิมุตฺติ    อนุพุทฺธา   ปฏิวิทฺธา   อุจฺฉินฺนา   ภวตณฺหา   ขีณา
ภวเนตฺตี   นตฺถิทานิ   ปุนพฺภโวติ   ฯ   อิทมโวจ  ภควา  อิทํ  วตฺวาน
สุคโต อถาปรํ เอตทโวจ สตฺถา
	    สีลสมาธิปญฺญา จ           วิมุตฺติ จ อนุตฺตรา
	    อนุพุทฺธา อิเม ธมฺมา        โคตเมน ยสสฺสินา ฯ
	    อิติ พุทฺโธ อภิญฺญาย         ธมฺมมกฺขาสิ ภิกฺขุนํ
	    ทุกฺขสฺสนฺตกโร สตฺถา        จกฺขุมา ปรินิพฺพุโตติ ฯ
	[๒]    จตูหิ    ภิกฺขเว    ธมฺเมหิ    อสมนฺนาคโต    อิมสฺมา
ธมฺมวินยา   ปปติโตติ   วุจฺจติ  กตเมหิ  จตูหิ  อริเยน  ภิกฺขเว  สีเลน
อสมนฺนาคโต    อิมสฺมา    ธมฺมวินยา    ปปติโตติ    วุจฺจติ   อริเยน
ภิกฺขเว    สมาธินา    อสมนฺนาคโต   อิมสฺมา   ธมฺมวินยา   ปปติโตติ
วุจฺจติ   อริยาย   ภิกฺขเว   ปญฺญาย  อสมนฺนาคโต  อิมสฺมา  ธมฺมวินยา
ปปติโตติ    วุจฺจติ    อริยาย    ภิกฺขเว    วิมุตฺติยา    อสมนฺนาคโต
อิมสฺมา   ธมฺมวินยา   ปปติโตติ   วุจฺจติ    อิเมหิ  โข  ภิกฺขเว  จตูหิ
ธมฺเมหิ   อสมนฺนาคโต   อิมสฺมา   ธมฺมวินยา   ปปติโตติ   วุจฺจติ   ฯ
จตูหิ  ภิกฺขเว  ธมฺเมหิ  สมนฺนาคโต  อิมสฺมา  ธมฺมวินยา  อปปติโตติ ๑
วุจฺจติ    กตเมหิ    จตูหิ    อริเยน   ภิกฺขเว   สีเลน   สมนฺนาคโต
อิมสฺมา   ธมฺมวินยา   อปปติโตติ   วุจฺจติ   อริเยน  ภิกฺขเว  สมาธินา๕
#๑ โป. ม. อปฺปปติโตติ ฯ อิโต ปรํ อีทิสเมว ฯ
