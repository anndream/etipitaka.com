อุจฺเจ   กุเล   ปจฺจาชาโต  โหติ  ขตฺติยมหาสาลกุเล  วา  ฯเปฯ  โส
กาเยน   ทุจฺจริตํ   จริตฺวา  วาจาย  ทุจฺจริตํ  จริตฺวา  มนสา  ทุจฺจริตํ
จริตฺวา   กายสฺส   เภทา   ปรมฺมรณา   อปายํ  ทุคฺคตึ  วินิปาตํ  นิรยํ
อุปปชฺชติ   เอวํ   โข  ภิกฺขเว  ปุคฺคโล  อุณฺณโตณโต  โหติ  ฯ  กถญฺจ
ภิกฺขเว   ปุคฺคโล   อุณฺณตุณฺณโต  โหติ  อิธ  ภิกฺขเว  เอกจฺโจ  ปุคฺคโล
อุจฺเจ   กุเล   ปจฺจาชาโต  โหติ  ขตฺติยมหาสาลกุเล  วา  ฯเปฯ  โส
กาเยน  สุจริตํ  จริตฺวา  วาจาย  สุจริตํ  จริตฺวา  มนสา สุจริตํ จริตฺวา
กายสฺส   เภทา   ปรมฺมรณา   สุคตึ  สคฺคํ  โลกํ  อุปปชฺชติ  เอวํ  โข
ภิกฺขเว   ปุคฺคโล  อุณฺณตุณฺณโต  โหติ  ฯ  อิเม  โข  ภิกฺขเว  จตฺตาโร
ปุคฺคลา สนฺโต สํวิชฺชมานา โลกสฺมินฺติ ฯ
	[๘๗]  จตฺตาโรเม  ภิกฺขเว  ปุคฺคลา  สนฺโต  สํวิชฺชมานา โลกสฺมึ
กตเม    จตฺตาโร    สมณมจโล   สมณปุณฺฑรีโก   สมณปทุโม   สมเณสุ
สมณสุขุมาโล   ฯ   กถญฺจ   ภิกฺขเว   ปุคฺคโล   สมณมจโล  โหติ  อิธ
ภิกฺขเว  ภิกฺขุ  เสโข  โหติ  ปฏิปโท  ๑ อนุตฺตรํ โยคกฺเขมํ ปตฺถยมาโน
วิหรติ  เสยฺยถาปิ  ภิกฺขเว  รญฺโญ  ขตฺติยสฺส  มุทฺธาภิสิตฺตสฺส ๒ เชฏฺโฐ
ปุตฺโต   อภิเสโก   อนภิสิตฺโต   มจลปฺปตฺโต   เอวเมว   โข  ภิกฺขเว
ภิกฺขุ  เสโข  โหติ  ปฏิปโท  ๓  อนุตฺตรํ  โยคกฺเขมํ ปตฺถยมาโน วิหรติ
เอวํ   โข   ภิกฺขเว   ปุคฺคโล   สมณมจโล  โหติ  ฯ  กถญฺจ  ภิกฺขเว
ปุคฺคโล   สมณปุณฺฑรีโก   โหติ   อิธ   ภิกฺขเว   ภิกฺขุ  อาสวานํ  ขยา
#๑-๓ ม. ปาฏิปโท ฯ ๒ ม. มุทฺธาวสิตฺตสฺส ฯ
