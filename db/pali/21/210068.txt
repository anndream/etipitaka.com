	    เตมํ ธมฺมํ ปกาเสนฺติ        ทุกฺขูปสมคามินํ
	    เตสํ สุตฺวาน สปฺปญฺญา       สจิตฺตํ ปจฺจลตฺถุ เต
	    อนิจฺจํ อนิจฺจโต ทกฺขุํ        ทุกฺขมทฺทกฺขุ ทุกฺขโต
	    อนตฺตนิ อนตฺตาติ           อสุภํ อสุภตทฺทสุํ
	    สมฺมาทิฏฺฐิสมาทานา         สพฺพํ ทุกฺขํ อุปจฺจคุนฺติ ฯ
	[๕๐]   จตฺตาโรเม   ภิกฺขเว   จนฺทิมสุริยานํ  อุปกฺกิเลสา  เยหิ
อุปกฺกิเลเสหิ   อุปกฺกิลิฏฺฐา   จนฺทิมสุริยา   น   ตปนฺติ  น  ภาสนฺติ  น
วิโรจนฺติ   กตเม  จตฺตาโร  อพฺภา  ภิกฺขเว  จนฺทิมสุริยานํ  อุปกฺกิเลสา
เยน    อุปกฺกิเลเสน    อุปกฺกิลิฏฺฐา    จนฺทิมสุริยา   น   ตปนฺติ   น
ภาสนฺติ   น   วิโรจนฺติ   มหิยา   ภิกฺขเว   จนฺทิมสุริยานํ  อุปกฺกิเลสา
เยน   อุปกฺกิเลเสน   อุปกฺกิลิฏฺฐา  จนฺทิมสุริยา  น  ตปนฺติ  น  ภาสนฺติ
น   วิโรจนฺติ   ธูมรโช   ภิกฺขเว   จนฺทิมสุริยานํ   อุปกฺกิเลโส   เยน
อุปกฺกิเลเสน   อุปกฺกิลิฏฺฐา   จนฺทิมสุริยา   น   ตปนฺติ  น  ภาสนฺติ  น
วิโรจนฺติ   ราหุ   ภิกฺขเว   อสุรินฺโท  จนฺทิมสุริยานํ  อุปกฺกิเลโส  เยน
อุปกฺกิเลเสน   อุปกฺกิลิฏฺฐา   จนฺทิมสุริยา   น   ตปนฺติ  น  ภาสนฺติ  น
วิโรจนฺติ   อิเม   โข   ภิกฺขเว   จตฺตาโร  จนฺทิมสุริยานํ  อุปกฺกิเลสา
เยหิ   อุปกฺกิเลเสหิ   อุปกฺกิลิฏฺฐา  จนฺทิมสุริยา  น  ตปนฺติ  น  ภาสนฺติ
น  วิโรจนฺติ  ฯ  เอวเมว  โข  ภิกฺขเว  จตฺตาโร  ๑ สมณพฺราหฺมณานํ
อุปกฺกิเลสา   เยหิ   อุปกฺกิเลเสหิ   อุปกฺกิลิฏฺฐา  เอเก  สมณพฺราหฺมณา
น   ตปนฺติ   น   ภาสนฺติ   น   วิโรจนฺติ   กตเม   จตฺตาโร   สนฺติ
#๑ ม. จตฺตาโรเม ฯ
