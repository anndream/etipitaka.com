กตเมหิ   จตูหิ   เนกฺขมฺมวิตกฺเกน   อพฺยาปาทวิตกฺเกน  อวิหึสาวิตกฺเกน
สมฺมาทิฏฺฐิยา   อิเมหิ   โข  ภิกฺขเว  จตูหิ  ธมฺเมหิ  สมนฺนาคโต  ภิกฺขุ
อปณฺณกปฏิปทํ    ปฏิปนฺโน    โหติ    โยนิ    จสฺส   อารทฺธา   โหติ
อาสวานํ ขยายาติ ฯ
	[๗๓]    จตูหิ    ภิกฺขเว   ธมฺเมหิ   สมนฺนาคโต   อสปฺปุริโสติ
เวทิตพฺโพ   กตเมหิ   จตูหิ   อิธ   ภิกฺขเว   อสปฺปุริโส   โย   โหติ
ปรสฺส   อวณฺโณ   ตํ   อปุฏฺโฐปิ  ปาตุกโรติ  โก  ปน  วาโท  ปุฏฺฐสฺส
ปุฏฺโฐ  โข  ปน  ปญฺหาภินีโต  อหาเปตฺวา  อลมฺเพตฺวา ปริปูรํ วิตฺถาเรน
ปรสฺส   อวณฺณํ   ภาสิตา   โหติ   เวทิตพฺพเมตํ   ภิกฺขเว   อสปฺปุริโส
อยํ   ภวนฺติ   ฯ   ปุน   จปรํ  ภิกฺขเว  อสปฺปุริโส  โย  โหติ  ปรสฺส
วณฺโณ   ตํ   ปุฏฺโฐปิ   น   ปาตุกโรติ   โก   ปน   วาโท  อปุฏฺฐสฺส
ปุฏฺโฐ  โข  ปน  ปญฺหาภินีโต  หาเปตฺวา  ลมฺเพตฺวา อปริปูรํ อวิตฺถาเรน
ปรสฺส    วณฺณํ   ภาสิตา   โหติ   เวทิตพฺพเมตํ   ภิกฺขเว   อสปฺปุริโส
อยํ   ภวนฺติ   ฯ   ปุน  จปรํ  ภิกฺขเว  อสปฺปุริโส  โย  โหติ  อตฺตโน
อวณฺโณ   ตํ   ปุฏฺโฐปิ   น   ปาตุกโรติ   โก   ปน  วาโท  อปุฏฺฐสฺส
ปุฏฺโฐ  โข  ปน  ปญฺหาภินีโต  หาเปตฺวา  ลมฺเพตฺวา อปริปูรํ อวิตฺถาเรน
อตฺตโน   อวณฺณํ   ภาสิตา   โหติ   เวทิตพฺพเมตํ   ภิกฺขเว  อสปฺปุริโส
อยํ   ภวนฺติ   ฯ   ปุน  จปรํ  ภิกฺขเว  อสปฺปุริโส  โย  โหติ  อตฺตโน
วณฺโณ   ตํ   อปุฏฺโฐปิ   ปาตุกโรติ   โก  ปน  วาโท  ปุฏฺฐสฺส  ปุฏฺโฐ
โข   ปน   ปญฺหาภินีโต   อหาเปตฺวา   อลมฺเพตฺวา  ปริปูรํ  วิตฺถาเรน
