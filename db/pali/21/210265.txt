จิตฺตปาริสุทฺธิปธานิยงฺคํ     ทิฏฺฐิปาริสุทฺธิปธานิยงฺคํ    วิมุตฺติปาริสุทฺธิ-
ปธานิยงฺคํ  ฯ  กตมญฺจ พฺยคฺฆปชฺชา สีลปาริสุทฺธิปธานิยงฺคํ อิธ พฺยคฺฆปชฺชา
ภิกฺขุ   สีลวา  โหติ  ฯเปฯ  สมาทาย  สิกฺขติ  สิกฺขาปเทสุ  อยํ  วุจฺจติ
พฺยคฺฆปชฺชา   สีลปาริสุทฺธิ   อิติ   เอวรูปํ   สีลปาริสุทฺธึ   อปริปูรํ  วา
ปริปูเรสฺสามิ   ปริปูรํ   วา  ตตฺถ  ตตฺถ  ปญฺญาย  อนุคฺคเหสฺสามีติ  โย
ตตฺถ  ฉนฺโท  จ  วายาโม  จ  อุสฺสาโห จ อุสฺโสฬฺหี จ อปฺปฏิวาณี จ สติ
จ   สมฺปชญฺญญฺจ   อิทํ   วุจฺจติ   พฺยคฺฆปชฺชา  สีลปาริสุทฺธิปธานิยงฺคํ  ฯ
กตมญฺจ    พฺยคฺฆปชฺชา    จิตฺตปาริสุทฺธิปธานิยงฺคํ    อิธ    พฺยคฺฆปชฺชา
ภิกฺขุ   วิวิจฺเจว   กาเมหิ   ฯเปฯ   จตุตฺถํ   ฌานํ  อุปสมฺปชฺช  วิหรติ
อยํ   วุจฺจติ   พฺยคฺฆปชฺชา   จิตฺตปาริสุทฺธิ   อิติ  เอวรูปํ  จิตฺตปาริสุทฺธึ
อปริปูรํ  วา  ปริปูเรสฺสามิ  ปริปูรํ วา ตตฺถ ตตฺถ ปญฺญาย อนุคฺคเหสฺสามีติ
โย   ตตฺถ   ฉนฺโท   จ   วายาโม   จ   อุสฺสาโห  จ  อุสฺโสฬฺหี  จ
อปฺปฏิวาณี    จ   สติ   จ   สมฺปชญฺญญฺจ   อิทํ   วุจฺจติ   พฺยคฺฆปชฺชา
จิตฺตปาริสุทฺธิปธานิยงฺคํ   ฯ  กตมญฺจ  พฺยคฺฆปชฺชา  ทิฏฺฐิปาริสุทฺธิปธานิยงฺคํ
อิธ   พฺยคฺฆปชฺชา   ภิกฺขุ   อิทํ   ทุกฺขนฺติ   ยถาภูตํ   ปชานาติ  ฯเปฯ
อยํ    ทุกฺขนิโรธคามินี   ปฏิปทาติ   ยถาภูตํ   ปชานาติ   อยํ   วุจฺจติ
พฺยคฺฆปชฺชา    ทิฏฺฐิปาริสุทฺธิ    อิติ   เอวรูปํ   ทิฏฺฐิปาริสุทฺธึ   อปริปูรํ
วา   ปริปูเรสฺสามิ   ปริปูรํ  วา  ตตฺถ  ตตฺถ  ปญฺญาย  อนุคฺคเหสฺสามีติ
โย  ตตฺถ  ฉนฺโท  จ  วายาโม  จ  อุสฺสาโห  จ อุสฺโสฬฺหี จ อปฺปฏิวาณี
จ  สติ  จ  สมฺปชญฺญญฺจ  อิทํ วุจฺจติ พฺยคฺฆปชฺชา ทิฏฺฐิปาริสุทฺธิปธานิยงฺคํ ฯ
