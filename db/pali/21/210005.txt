ตถาคเต     ภิกฺขเว    มิจฺฉาปฏิปชฺชมาโน    ฯเปฯ    ตถาคตสาวเก
ภิกฺขเว   มิจฺฉาปฏิปชฺชมาโน   พาโล  อพฺยตฺโต  อสปฺปุริโส  ขตํ  อุปหตํ
อตฺตานํ   ปริหรติ   สาวชฺโช   จ   โหติ   สานุวชฺโช   วิญฺญูนํ  พหุญฺจ
อปุญฺญํ    ปสวติ    อิเมสุ   โข   ภิกฺขเว   จตูสุ   มิจฺฉาปฏิปชฺชมาโน
พาโล   อพฺยตฺโต   อสปฺปุริโส  ขตํ  อุปหตํ  อตฺตานํ  ปริหรติ  สาวชฺโช
จ   โหติ   สานุวชฺโช   วิญฺญูนํ   พหุญฺจ   อปุญฺญํ   ปสวติ   ฯ   จตูสุ
ภิกฺขเว   [๑]  สมฺมาปฏิปชฺชมาโน  ปณฺฑิโต  พฺยตฺโต  สปฺปุริโส  อกฺขตํ
อนุปหตํ   อตฺตานํ   ปริหรติ   อนวชฺโช   จ   โหติ  อนนุวชฺโช  วิญฺญูนํ
พหุญฺจ     ปุญฺญํ     ปสวติ     กตเมสุ    จตูสุ    มาตริ    ภิกฺขเว
สมฺมาปฏิปชฺชมาโน  ปณฺฑิโต  พฺยตฺโต  สปฺปุริโส  อกฺขตํ  อนุปหตํ  อตฺตานํ
ปริหรติ    อนวชฺโช   จ   โหติ   อนนุวชฺโช   วิญฺญูนํ   พหุญฺจ   ปุญฺญํ
ปสวติ    ปิตริ    ภิกฺขเว    สมฺมาปฏิปชฺชมาโน    ฯเปฯ    ตถาคเต
ภิกฺขเว     สมฺมาปฏิปชฺชมาโน     ฯเปฯ    ตถาคตสาวเก    ภิกฺขเว
สมฺมาปฏิปชฺชมาโน  ปณฺฑิโต  พฺยตฺโต  สปฺปุริโส  อกฺขตํ  อนุปหตํ  อตฺตานํ
ปริหรติ    อนวชฺโช   จ   โหติ   อนนุวชฺโช   วิญฺญูนํ   พหุญฺจ   ปุญฺญํ
ปสวติ    อิเมสุ   โข   ภิกฺขเว   จตูสุ   สมฺมาปฏิปชฺชมาโน   ปณฺฑิโต
พฺยตฺโต   สปฺปุริโส   อกฺขตํ   อนุปหตํ   อตฺตานํ  ปริหรติ  อนวชฺโช  จ
โหติ อนนุวชฺโช วิญฺญูนํ พหุญฺจ ปุญฺญํ ปสวตีติ ฯ
	    มาตริ ปิตริ จาปิ           โย มิจฺฉาปฏิปชฺชติ
	    ตถาคเต จ ๒ สมฺพุทฺเธ     อถวา ตสฺส สาวเก
#๑ โป. ธมฺเมสุ ฯ  ๒ โป. ม. ยุ. วา ฯ
