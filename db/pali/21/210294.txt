อิธ    ภิกฺขเว   ภิกฺขุ   อกฺโกสนฺตํ   ปจฺจกฺโกสติ   โรสนฺตํ   ปฏิโรสติ
ภณฺฑนฺตํ    ปฏิภณฺฑติ   เอวํ   โข   ภิกฺขเว   ภิกฺขุ   ปฏิสฺเสเนติ   ฯ
กถญฺจ    ภิกฺขเว    ภิกฺขุ    น   ปฏิสฺเสเนติ   อิธ   ภิกฺขเว   ภิกฺขุ
อกฺโกสนฺตํ   น   ปจฺจกฺโกสติ   โรสนฺตํ   น   ปฏิโรสติ   ภณฺฑนฺตํ   น
ปฏิภณฺฑติ  เอวํ  โข  ภิกฺขเว  ภิกฺขุ  น  ปฏิสฺเสเนติ  ฯ  กถญฺจ ภิกฺขเว
ภิกฺขุ   ธูปายติ   อสฺมีติ   ภิกฺขเว   สติ   อิตฺถสฺมีติ   โหติ   เอวสฺมีติ
โหติ     อญฺญถาสฺมีติ    โหติ    อสสฺมีติ    โหติ    สตสฺมีติ    โหติ
สนฺติ    โหติ    อิตฺถํ   สนฺติ   โหติ   เอวํ   สนฺติ   โหติ   อญฺญถา
สนฺติ    โหติ   อปิ   สนฺติ   โหติ   อปิ   อิตฺถํ   สนฺติ   โหติ   อปิ
เอวํ   สนฺติ   โหติ   อปิ  อญฺญถา  สนฺติ  โหติ  ภวิสฺสนฺติ  โหติ  อิตฺถํ
ภวิสฺสนฺติ   โหติ   เอวํ   ภวิสฺสนฺติ   โหติ   อญฺญถา   ภวิสฺสนฺติ  โหติ
เอวํ  โข  ภิกฺขเว  ภิกฺขุ  ธูปายติ  ฯ  กถญฺจ  ภิกฺขเว  ภิกฺขุ น ธูปายติ
อสฺมีติ   ภิกฺขเว   อสติ   อิตฺถสฺมีติ   น   โหติ   เอวสฺมีติ   น  โหติ
อญฺญถาสฺมีติ   น   โหติ   อสสฺมีติ   น  โหติ  สตสฺมีติ  น  โหติ  สนฺติ
น   โหติ   อิตฺถํ   สนฺติ   น   โหติ   เอวํ  สนฺติ  น  โหติ  อญฺญถา
สนฺติ   น  โหติ  อปิ  สนฺติ  น  โหติ  อปิ  อิตฺถํ  สนฺติ  น  โหติ  อปิ
เอวํ   สนฺติ   น   โหติ   อปิ  อญฺญถา  สนฺติ  น  โหติ  ภวิสฺสนฺติ  น
โหติ   อิตฺถํ   ภวิสฺสนฺติ   น  โหติ  เอวํ  ภวิสฺสนฺติ  น  โหติ  อญฺญถา
ภวิสฺสนฺติ   น  โหติ  เอวํ  โข  ภิกฺขเว  ภิกฺขุ  น  ธูปายติ  ฯ  กถญฺจ
ภิกฺขเว    ภิกฺขุ    ปชฺชลติ   อิมินา   อสฺมีติ   ภิกฺขเว   สติ   อิมินา
