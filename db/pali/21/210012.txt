		ยนฺนิสฺสิตา สมณพฺราหฺมณา จ
		ตถาคตํ ปตฺวา น เต ภวนฺติ
		วิสารทํ วาทปถาติวตฺตํ ๑
		โย ธมฺมจกฺกํ อภิภุยฺย เกวลํ ๒
		ปวตฺตยี สพฺพภุตานุกมฺปี
		ตํ ตาทิสํ เทวมนุสฺสเสฏฺฐํ
		สตฺตา นมสฺสนฺติ ภวสฺส ปารคุนฺติ ฯ
	[๙]   จตฺตาโรเม   ภิกฺขเว  ตณฺหุปฺปาทา  ยตฺถ  ภิกฺขุโน  ตณฺหา
อุปฺปชฺชมานา   อุปฺปชฺชติ   กตเม   จตฺตาโร   จีวรเหตุ   วา  ภิกฺขเว
ภิกฺขุโน   ตณฺหา   อุปฺปชฺชมานา   อุปฺปชฺชติ  ปิณฺฑปาตเหตุ  วา  ภิกฺขเว
ภิกฺขุโน   ตณฺหา   อุปฺปชฺชมานา   อุปฺปชฺชติ  เสนาสนเหตุ  วา  ภิกฺขเว
ภิกฺขุโน    ตณฺหา    อุปฺปชฺชมานา    อุปฺปชฺชติ    อิติภวาภวเหตุ   วา
ภิกฺขเว   ภิกฺขุโน   ตณฺหา  อุปฺปชฺชมานา  อุปฺปชฺชติ  อิเม  โข  ภิกฺขเว
จตฺตาโร    ตณฺหุปฺปาทา    ยตฺถ    ภิกฺขุโน    ตณฺหา    อุปฺปชฺชมานา
อุปฺปชฺชตีติ ฯ
	    ตณฺหาทุติโย ปุริโส          ทีฆมทฺธาน สํสรํ
	    อิตฺถภาวญฺญถาภาวํ          สํสารํ นาติวตฺตติ ฯ
	    เอตมาทีนวํ ญตฺวา          ตณฺหํ ทุกฺขสฺส สมฺภวํ
	    วีตตโณฺห อนาทาโน         สโต ภิกฺขุ ปริพฺพเชติ ฯ
#๑ ยุ. วาทปถาติวุตฺตํ ฯ  ๒ เกวลีติปิ ฯ
