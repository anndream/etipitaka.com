		ปโรปรา ยสฺส สเมจฺจ ธมฺมา
		วิธูปิตา อตฺถคตา น สนฺติ
		ส ๑ เวทคู วุสิตพฺรหฺมจริโย
		โลกนฺตคู ปารคโตติ วุจฺจตีติ ฯ
	[๖]  จตฺตาโรเม  ภิกฺขเว  ปุคฺคลา  สนฺโต  สํวิชฺชมานา  โลกสฺมึ
กตเม   จตฺตาโร   อปฺปสฺสุโต   สุเตน   อนุปปนฺโน  อปฺปสฺสุโต  สุเตน
อุปปนฺโน     พหุสฺสุโต     สุเตน    อนุปปนฺโน    พหุสฺสุโต    สุเตน
อุปปนฺโน   ฯ   กถญฺจ   ภิกฺขเว   ปุคฺคโล   อปฺปสฺสุโต   โหติ  สุเตน
อนุปปนฺโน   อิธ   ภิกฺขเว   เอกจฺจสฺส   ปุคฺคลสฺส   อปฺปกํ  สุตํ  โหติ
สุตฺตํ   เคยฺยํ  เวยฺยากรณํ  คาถา  อุทานํ  อิติวุตฺตกํ  ชาตกํ  อพฺภุตธมฺมํ
เวทลฺลํ   โส   ตสฺส   อปฺปกสฺส   สุตสฺส  น  อตฺถมญฺญาย  ธมฺมมญฺญาย
ธมฺมานุธมฺมปฏิปนฺโน   โหติ   เอวํ   โข   ภิกฺขเว  ปุคฺคโล  อปฺปสฺสุโต
โหติ   สุเตน   อนุปปนฺโน   ฯ   กถญฺจ   ภิกฺขเว  ปุคฺคโล  อปฺปสฺสุโต
โหติ   สุเตน   อุปปนฺโน   อิธ   ภิกฺขเว  เอกจฺจสฺส  ปุคฺคลสฺส  อปฺปกํ
สุตํ   โหติ   สุตฺตํ   เคยฺยํ   ฯเปฯ   เวทลฺลํ   โส   ตสฺส  อปฺปกสฺส
สุตสฺส     อตฺถมญฺญาย     ธมฺมมญฺญาย    ธมฺมานุธมฺมปฏิปนฺโน    โหติ
เอวํ   โข   ภิกฺขเว   ปุคฺคโล  อปฺปสฺสุโต  โหติ  สุเตน  อุปปนฺโน  ฯ
กถญฺจ   ภิกฺขเว   ปุคฺคโล   พหุสฺสุโต   โหติ   สุเตน  อนุปปนฺโน  อิธ
ภิกฺขเว   เอกจฺจสฺส   ปุคฺคลสฺส   พหุํ  สุตํ  โหติ  สุตฺตํ  เคยฺยํ  ฯเปฯ
เวทลฺลํ     โส     ตสฺส     พหุกสฺส    สุตสฺส    น    อตฺถมญฺญาย
#๑ ม. ส เว มุนิ ฯ
