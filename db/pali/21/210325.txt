อายสฺมโต  ภนฺเต  อนุรุทฺธสฺส  วาหิโย  นาม สทฺธิวิหาริโก ๑ เกวลกปฺปํ
สงฺฆเภทาย   ฐิโต   ตตฺถายสฺมา   อนุรุทฺโธ  น  เอกวาจิกมฺปิ  ภณิตพฺพํ
มญฺญตีติ    ฯ    กทา   ปนานนฺท   อนุรุทฺโธ   สงฺฆมชฺเฌ   อธิกรเณสุ
โวยุญฺชติ     นนุ    อานนฺท    ยานิกานิจิ    อธิกรณานิ    อุปฺปชฺชนฺติ
สพฺพานิ  ตานิ  ตุเมฺห  เจว วูปสเมถ สารีปุตฺตโมคฺคลฺลานา จ จตฺตาโรเม
อานนฺท    อตฺถวเส    สมฺปสฺสมาโน   ปาปภิกฺขุ   สงฺฆเภเทน   นนฺทติ
กตเม   จตฺตาโร   อิธานนฺท   ปาปภิกฺขุ   ทุสฺสีโล   โหติ   ปาปธมฺโม
อสุจิ    สงฺกสฺสรสมาจาโร   ปฏิจฺฉนฺนกมฺมนฺโต   อสฺสมโณ   สมณปฏิญฺโญ
อพฺรหฺมจารี   พฺรหฺมจาริปฏิญฺโญ   อนฺโตปูติ  อวสฺสุโต  กสมฺพุชาโต  ตสฺส
เอวํ   โหติ   สเจ   โข   มํ   ภิกฺขู  ชานิสฺสนฺติ  ทุสฺสีโล  ปาปธมฺโม
อสุจิ    สงฺกสฺสรสมาจาโร   ปฏิจฺฉนฺนกมฺมนฺโต   อสฺสมโณ   สมณปฏิญฺโญ
อพฺรหฺมจารี    พฺรหฺมจาริปฏิญฺโญ    อนฺโตปูติ   อวสฺสุโต   กสมฺพุชาโตติ
สมคฺคา   มํ   สนฺตา   นาเสสฺสนฺติ   วคฺคา  ปน  มํ  น  นาเสสฺสนฺตีติ
อิทํ   อานนฺท   ปฐมํ   อตฺถวสํ   สมฺปสฺสมาโน   ปาปภิกฺขุ  สงฺฆเภเทน
นนฺทติ  ฯ  ปุน  จปรํ  อานนฺท ปาปภิกฺขุ มิจฺฉาทิฏฺฐิโก โหติ อนฺตคฺคาหิกาย
ทิฏฺฐิยา    สมนฺนาคโต    ตสฺส    เอวํ    โหติ    สเจ    โข   มํ
ภิกฺขู   ชานิสฺสนฺติ   มิจฺฉาทิฏฺฐิโก  อนฺตคฺคาหิกาย  ทิฏฺฐิยา  สมนฺนาคโตติ
สมคฺคา     มํ    สนฺตา    นาเสสฺสนฺติ    วคฺคา    ปน    มํ    น
นาเสสฺสนฺตีติ   อิทํ   อานนฺท   ทุติยํ   อตฺถวสํ  สมฺปสฺสมาโน  ปาปภิกฺขุ
สงฺฆเภเทน  นนฺทติ  ฯ  ปุน  จปรํ  อานนฺท  ปาปภิกฺขุ มิจฺฉาอาชีโว โหติ
#๑ ยุ. สทฺธิวิหารี ฯ
