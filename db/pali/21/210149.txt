สนฺโต สํวิชฺชมานา โลกสฺมินฺติ ฯ
	[๑๑๐]  จตฺตาโรเม  ภิกฺขเว  อาสีวิสา  [๑]  กตเม  จตฺตาโร
อาคตวิโส   น   โฆรวิโส   โฆรวิโส   น   อาคตวิโส  อาคตวิโส  จ
โฆรวิโส   จ   เนว   อาคตวิโส   น   โฆรวิโส  อิเม  โข  ภิกฺขเว
จตฺตาโร  อาสีวิสา  ฯ  เอวเมว  โข  ภิกฺขเว  จตฺตาโรเม อาสีวิสูปมา
ปุคฺคลา   สนฺโต   สํวิชฺชมานา   โลกสฺมึ   กตเม  จตฺตาโร  อาคตวิโส
น   โฆรวิโส   โฆรวิโส   น   อาคตวิโส   อาคตวิโส   จ  โฆรวิโส
จ  เนว  อาคตวิโส  น  โฆรวิโส  ฯ  กถญฺจ ภิกฺขเว ปุคฺคโล อาคตวิโส
โหติ   น   โฆรวิโส   อิธ  ภิกฺขเว  เอกจฺโจ  ปุคฺคโล  อภิณฺหํ  กุชฺฌติ
โส   จ   ขฺวสฺส   โกโธ   น   ทีฆรตฺตํ  อนุเสติ  เอวํ  โข  ภิกฺขเว
ปุคฺคโล   อาคตวิโส   โหติ   น   โฆรวิโส   เสยฺยถาปิ  โส  ภิกฺขเว
อาสีวิโส   อาคตวิโส   น   โฆรวิโส   ตถูปมาหํ  ภิกฺขเว  อิมํ  ปุคฺคลํ
วทามิ   ฯ   กถญฺจ   ภิกฺขเว  ปุคฺคโล  โฆรวิโส  โหติ  น  อาคตวิโส
อิธ   ภิกฺขเว   เอกจฺโจ   ปุคฺคโล  น  เหว  โข  อภิณฺหํ  กุชฺฌติ  โส
จ   ขฺวสฺส   โกโธ   ทีฆรตฺตํ   อนุเสติ   เอวํ  โข  ภิกฺขเว  ปุคฺคโล
โฆรวิโส   โหติ   น   อาคตวิโส   เสยฺยถาปิ  โส  ภิกฺขเว  อาสีวิโส
โฆรวิโส   น   อาคตวิโส   ตถูปมาหํ  ภิกฺขเว  อิมํ  ปุคฺคลํ  วทามิ  ฯ
กถญฺจ   ภิกฺขเว   ปุคฺคโล   อาคตวิโส   จ   โหติ  โฆรวิโส  จ  อิธ
ภิกฺขเว   เอกจฺโจ   ปุคฺคโล   อภิณฺหํ   กุชฺฌติ  โส  จ  ขฺวสฺส  โกโธ
ทีฆรตฺตํ   อนุเสติ   เอวํ   โข  ภิกฺขเว  ปุคฺคโล  อาคตวิโส  จ  โหติ
#๑ โป. โฆรวิสา ฯ
