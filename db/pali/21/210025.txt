		ปริสกสโฏ ๑ จ ปเนส วุจฺจติ
		เอวํ หิ วุตฺตํ สมเณน ชานตา
		ตสฺมา หิ เต สปฺปุริสา ปสํสิยา
		ธมฺเม ฐิตา เย น กโรนฺติ ปาปกํ
		น ฉนฺทโทสา น ภยา จ คามิโน ฯ
		ปริสาย มณฺโฑ จ ปเนส วุจฺจติ
		เอวํ หิ วุตฺตํ สมเณน ชานตาติ ฯ
			จรวคฺโค ทุติโย ฯ
			   ตสฺสุทฺทานํ
	    จารํ สีลํ ปธานานิ          สํวรํ ปญฺญตฺติปญฺจมํ
	    โสขุมฺมํ ตโย อคตี          ภตฺตุทฺเทเสน เต ทสาติ ฯ
			 ______________
			อุรุเวลวคฺโค ตติโย
	[๒๑]  เอกํ  สมยํ  ภควา สาวตฺถิยํ วิหรติ เชตวเน อนาถปิณฺฑิกสฺส
อาราเม   ฯ   ตตฺร   โข   ภควา   ภิกฺขู   อามนฺเตสิ  ภิกฺขโวติ  ฯ
ภทนฺเตติ  เต  ภิกฺขู  ภควโต  ปจฺจสฺโสสุํ  ฯ ภควา เอตทโวจ เอกมิทาหํ
ภิกฺขเว    สมยํ    อุรุเวลายํ   วิหรามิ   นชฺชา   เนรญฺชราย   ตีเร
อชปาลนิโคฺรเธ   ปฐมาภิสมฺพุทฺโธ   ตสฺส   มยฺหํ   ภิกฺขเว   รโหคตสฺส
ปฏิสลฺลีนสฺส   เอวํ   เจตโส  ปริวิตกฺโก  อุทปาทิ  ทุกฺขํ  โข  อคารโว
วิหรติ   อปฺปติสฺโส   กนฺนุโข  อหํ  สมณํ  วา  พฺราหฺมณํ  วา  สกฺกตฺวา
#๑ ยุ. ปริสกฺกสาโว ฯ
