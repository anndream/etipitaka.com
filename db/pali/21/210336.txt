อิเม    โข   มาลุงฺกฺยปุตฺต   จตฺตาโร   ตณฺหุปฺปาทา   ยตฺถ   ภิกฺขุโน
ตณฺหา   อุปฺปชฺชมานา   อุปฺปชฺชติ   ยโต   โข   มาลุงฺกฺยปุตฺต  ภิกฺขุโน
ตณฺหา    ปหีนา    โหติ    อุจฺฉินฺนมูลา   ตาลาวตฺถุกตา   อนภาวํกตา
อายตึอนุปฺปาทธมฺมา  อยํ  วุจฺจติ  มาลุงฺกฺยปุตฺต  ภิกฺขุ  อจฺเฉชฺชิ ๑ ตณฺหํ
วิวฏฺฏยิ    สญฺโญชนํ   สมฺมามานาภิสมยา   อนฺตมกาสิ   ทุกฺขสฺสาติ   ฯ
อถโข   อายสฺมา  มาลุงฺกฺยปุตฺโต  ภควตา  อิมินา  โอวาเทน  โอวทิโต
อุฏฺฐายาสนา   ภควนฺตํ   อภิวาเทตฺวา   ปทกฺขิณํ   กตฺวา   ปกฺกามิ  ฯ
อถโข   อายสฺมา  มาลุงฺกฺยปุตฺโต  เอโก  วูปกฏฺโฐ  อปฺปมตฺโต  อาตาปี
ปหิตตฺโต    วิหรนฺโต    นจิรสฺเสว   ยสฺสตฺถาย   กุลปุตฺตา   สมฺมเทว
อคารสฺมา    อนคาริยํ    ปพฺพชนฺติ    ตทนุตฺตรํ    พฺรหฺมจริยปริโยสานํ
ทิฏฺเฐว   ธมฺเม   สยํ   อภิญฺญา   สจฺฉิกตฺวา  อุปสมฺปชฺช  วิหาสิ  ขีณา
ชาติ    วุสิตํ    พฺรหฺมจริยํ    กตํ    กรณียํ    นาปรํ   อิตฺถตฺตายาติ
อพฺภญฺญาสิ อญฺญตโร จ ปนายสฺมา มาลุงฺกฺยปุตฺโต อรหตํ อโหสีติ ฯ
	[๒๕๘]   ยานิกานิจิ   ภิกฺขเว   กุลานิ  โภเคสุ  มหตฺตํ  ปตฺตานิ
น   จิรฏฺฐิติกานิ   ภวนฺติ   สพฺพานิ  ตานิ  จตูหิ  ฐาเนหิ  เอเตสํ  วา
อญฺญตเรน    กตเมหิ    จตูหิ    นฏฺฐํ    น    คเวสนฺติ   ชิณฺณํ   น
ปฏิสงฺขโรนฺติ   อปริมิตปานโภชนา   [๒]   โหนฺติ   ทุสฺสีลํ  อิตฺถึ  วา
ปุริสํ   วา   อาธิปจฺเจ   ฐเปนฺติ  ยานิกานิจิ  ภิกฺขเว  กุลานิ  โภเคสุ
มหตฺตํ   ปตฺตานิ   น  จิรฏฺฐิติกานิ  ภวนฺติ  สพฺพานิ  ตานิ  อิเมหิ  จตูหิ
#๑ ม. ยุ. อจฺเฉจฺฉิ ฯ ๒ ยุ. จ ฯ
