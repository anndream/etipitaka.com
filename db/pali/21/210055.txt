	    ยญฺจ ยญฺญํ นิรารมฺภํ ๑      ยชนฺตฺยนุกุลํ สทา
	    นาเชฬกา จ คาโว จ       วิวิธา ยตฺถ ๒ หญฺญเร
	    ตญฺจ สมฺมคฺคตา ยญฺญํ        อุปยนฺติ มเหสิโน ฯ
	    เอวํ ๓ ยเชถ เมธาวี      เอโส ยญฺโญ มหปฺผโล ฯ
	    เอวํ ๔ หิ ยชมานสฺส       เสยฺโย โหติ น ปาปิโย
	    ยญฺโญ จ วิปุโล โหติ        ปสีทนฺติ จ เทวตาติ ฯ
	[๔๐]   อถโข   อุทายิ   พฺราหฺมโณ   เยน  ภควา  เตนุปสงฺกมิ
อุปสงฺกมิตฺวา   ภควตา   สทฺธึ   สมฺโมทิ   สมฺโมทนียํ   กถํ   สาราณียํ
วีติสาเรตฺวา  เอกมนฺตํ  นิสีทิ  เอกมนฺตํ  นิสินฺโน  โข  อุทายิ พฺราหฺมโณ
ภควนฺตํ   เอตทโวจ   ภวํปิ   โน   โคตโม   ยญฺญํ   วณฺเณตีติ  ฯ  น
โข   อหํ   พฺราหฺมณ   สพฺพํ   ยญฺญํ   วณฺเณมิ   น   ปนาหํ  พฺราหฺมณ
สพฺพํ   ยญฺญํ   น   วณฺเณมิ   ยถารูเป   โข  พฺราหฺมณ  ยญฺเญ  คาโว
หญฺญนฺติ     อเชฬกา     หญฺญนฺติ    กุกฺกุฏสูกรา    หญฺญนฺติ    วิวิธา
ปาณา   สงฺฆาตํ   อาปชฺชนฺติ   เอวรูปํ   โข   อหํ  พฺราหฺมณ  สารมฺภํ
ยญฺญํ   น   วณฺเณมิ   ตํ   กิสฺส   เหตุ  เอวรูปญฺหิ  พฺราหฺมณ  สารมฺภํ
ยญฺญํ   น   อุปสงฺกมนฺติ   อรหนฺโต   วา  อรหตฺตมคฺคํ  วา  สมาปนฺนา
ยถารูเป   จ   โข   พฺราหฺมณ   ยญฺเญ   เนว   คาโว   หญฺญนฺติ  น
อเชฬกา   หญฺญนฺติ   น   กุกฺกุฏสูกรา   หญฺญนฺติ   น   วิวิธา   ปาณา
สงฺฆาตํ   อาปชฺชนฺติ   เอวรูปํ   โข   อหํ   พฺราหฺมณ  นิรารมฺภํ  ยญฺญํ์
#๑ ม. ยุ. เย จ ยญฺญา นิรารมฺภา ฯ ๒ โป. ยตฺถ น หญฺญเร ฯ ม. ยุ. เนตฺถ
#หญฺญเร ฯ ๓-๔ ม. ยุ. เอตํ ฯ
