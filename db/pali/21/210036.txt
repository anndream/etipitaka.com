เนวตฺตานุกฺกํเสติ   โน   ปรํ   วมฺเภติ  โย  หิ  ตตฺถ  ทกฺโข  อนลโส
สมฺปชาโน   ปติสฺสโต   อยํ  วุจฺจติ  ภิกฺขเว  ภิกฺขุ  โปราเณ  อคฺคญฺเญ
อริยวํเส  ฐิโต  ฯ  ปุน  จปรํ  ภิกฺขเว  ภิกฺขุ  สนฺตุฏฺโฐ โหติ อิตรีตเรน
เสนาสเนน    อิตรีตรเสนาสนสนฺตุฏฺฐิยา    จ    วณฺณวาที    น    จ
เสนาสนเหตุ   อเนสนํ   อปฺปฏิรูปํ   อาปชฺชติ   อลทฺธา   จ  เสนาสนํ
น   ปริตสฺสติ   ลทฺธา   จ  เสนาสนํ  อคธิโต  อมุจฺฉิโต  อนชฺฌาปนฺโน
อาทีนวทสฺสาวี นิสฺสรณปญฺโญ ปริภุญฺชติ ตาย จ ปน อิตรีตรเสนาสนสนฺตุฏฺฐิยา
เนวตฺตานุกฺกํเสติ     โน     ปรํ     วมฺเภติ     โย    หิ    ตตฺถ
ทกฺโข   อนลโส   สมฺปชาโน   ปติสฺสโต   อยํ   วุจฺจติ  ภิกฺขเว  ภิกฺขุ
โปราเณ   อคฺคญฺเญ   อริยวํเส   ฐิโต   ฯ  ปุน  จปรํ  ภิกฺขเว  ภิกฺขุ
ภาวนาราโม   โหติ  ภาวนารโต  ปหานาราโม  โหติ  ปหานรโต  ตาย
จ   ปน   ภาวนารามตาย   ภาวนารติยา  ปหานารามตาย  ปหานรติยา
เนวตฺตานุกฺกํเสติ   โน   ปรํ   วมฺเภติ  โย  หิ  ตตฺถ  ทกฺโข  อนลโส
สมฺปชาโน   ปติสฺสโต   อยํ  วุจฺจติ  ภิกฺขเว  ภิกฺขุ  โปราเณ  อคฺคญฺเญ
อริยวํเส   ฐิโต  ฯ  อิเม  โข  ภิกฺขเว  จตฺตาโร  อริยวํสา  อคฺคญฺญา
รตฺตญฺญา     วํสญฺญา     โปราณา    อสํกิณฺณา    อสํกิณฺณปุพฺพา    น
สํกียนฺติ     น    สํกียิสฺสนฺติ    อปฺปฏิกุฏฺฐา    สมเณหิ    พฺราหฺมเณหิ
วิญฺญูหิ  ฯ  อิเมหิ  จ  ปน  ภิกฺขเว  จตูหิ  อริยวํเสหิ  สมนฺนาคโต ภิกฺขุ
ปุรตฺถิมาย   เจปิ   ทิสาย   วิหรติ   เสฺวว  อรตึ  สหติ  น  ตํ  อรติ
สหติ   ปจฺฉิมาย   เจปิ   ทิสาย  วิหรติ  ...  อุตฺตราย  เจปิ  ทิสาย
