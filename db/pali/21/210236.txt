ผุฏฺฐสฺส   เอวํ   โหติ   ปิยา   วต  มํ  กามา  ชหิสฺสนฺติ  ปิเย  จาหํ
กาเม  ชหิสฺสามีติ  โส  โสจติ  กิลมติ  ปริเทวติ  อุรตฺตาฬี  กนฺทติ  ๑
สมฺโมหํ   อาปชฺชติ   อยํ   โข   พฺราหฺมณ  มรณธมฺโม  สมาโน  ภายติ
สนฺตาสํ  อาปชฺชติ  มรณสฺส  ฯ  ปุน  จปรํ  พฺราหฺมณ  อิเธกจฺโจ  กาเย
อวีตราโค  โหติ  อวิคตจฺฉนฺโท  อวิคตเปโม  อวิคตปิปาโส อวิคตปริฬาโห
อวิคตตโณฺห   ตเมนํ   อญฺญตโร   คาโฬฺห   โรคาตงฺโก   ผุสติ   ตสฺส
อญฺญตเรน  คาเฬฺหน  โรคาตงฺเกน  ผุฏฺฐสฺส  เอวํ  โหติ  ปิโย  วต  มํ
กาโย   ชหิสฺสติ   ปิยญฺจาหํ   กายํ   ชหิสฺสามีติ   โส   โสจติ  กิลมติ
ปริเทวติ   อุรตฺตาฬี   กนฺทติ   สมฺโมหํ  อาปชฺชติ  อยํปิ  โข  พฺราหฺมณ
มรณธมฺโม   สมาโน  ภายติ  สนฺตาสํ  อาปชฺชติ  มรณสฺส  ฯ  ปุน  จปรํ
พฺราหฺมณ   อิเธกจฺโจ   อกตกลฺยาโณ   โหติ  อกตกุสโล  อกตภีรุตฺตาโณ
กตปาโป   กตลุทฺโท  กตกิพฺพิโส  ตเมนํ  อญฺญตโร  คาโฬฺห  โรคาตงฺโก
ผุสติ   ตสฺส   อญฺญตเรน  คาเฬฺหน  โรคาตงฺเกน  ผุฏฺฐสฺส  เอวํ  โหติ
อกตํ   วต   เม   กลฺยาณํ   อกตํ   กุสลํ  อกตํ  ภีรุตฺตาณํ  กตํ  ปาปํ
กตํ   ลุทฺทํ   กตํ   กิพฺพิสํ   ยาวตา   โภ  อกตกลฺยาณานํ  อกตกุสลานํ
อกตภีรุตฺตาณานํ   กตปาปานํ   กตลุทฺทานํ   กตกิพฺพิสานํ   คติ   ตํ  คตึ
เปจฺจ   คจฺฉามีติ   โส   โสจติ   กิลมติ   ปริเทวติ  อุรตฺตาฬี  กนฺทติ
สมฺโมหํ   อาปชฺชติ   อยํปิ   โข  พฺราหฺมณ  มรณธมฺโม  สมาโน  ภายติ
สนฺตาสํ   อาปชฺชติ  มรณสฺส  ฯ  ปุน  จปรํ  พฺราหฺมณ  อิเธกจฺโจ  กงฺขี
โหติ   วิจิกิจฺฉี   อนิฏฺฐํ   คโต   สทฺธมฺเม   ตเมนํ  อญฺญตโร  คาโฬฺห
#๑ อุตฺตาฬึ กนฺทตีติปิ ฯ
