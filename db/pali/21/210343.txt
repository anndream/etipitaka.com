	[๒๖๘]    อตฺตนา    จ   ปิสุณวาโจ   โหติ   ปรญฺจ   ปิสุณาย
วาจาย   สมาทเปติ   ปิสุณาย   วาจาย   จ  สมนุญฺโญ  โหติ  ปิสุณาย
วาจาย   จ   วณฺณํ   ภาสติ   ฯ   อิเมหิ   โข   ฯเปฯ  อตฺตนา  จ
ปิสุณาย    วาจาย    ปฏิวิรโต    โหติ    ปรญฺจ   ปิสุณาย   วาจาย
เวรมณิยา   สมาทเปติ   ปิสุณาย   วาจาย   เวรมณิยา   จ  สมนุญฺโญ
โหติ    ปิสุณาย    วาจาย    เวรมณิยา    จ    วณฺณํ   ภาสติ   ฯ
อิเมหิ โข ฯเปฯ
	[๒๖๙]   อตฺตนา  จ  ผรุสวาโจ  โหติ  ปรญฺจ  ผรุสาย  วาจาย
สมาทเปติ    ผรุสาย    วาจาย    เวรมณิยา   จ   สมนุญฺโญ   โหติ
ผรุสาย   วาจาย   จ   วณฺณํ  ภาสติ  ฯ  อิเมหิ  โข  ฯเปฯ  อตฺตนา
จ   ผรุสาย   วาจาย   ปฏิวิรโต   โหติ   ปรญฺจ   ผรุสาย   วาจาย
เวรมณิยา   สมาทเปติ   ผรุสาย   วาจาย   เวรมณิยา   จ  สมนุญฺโญ
โหติ   ผรุสาย   วาจาย   เวรมณิยา   จ   วณฺณํ   ภาสติ  ฯ  อิเมหิ
โข ฯเปฯ
	[๒๗๐]   อตฺตนา   จ   สมฺผปฺปลาปี  โหติ  ปรญฺจ  สมฺผปฺปลาเป
สมาทเปติ    สมฺผปฺปลาเป    จ    สมนุญฺโญ    โหติ   สมฺผปฺปลาปสฺส
จ    วณฺณํ    ภาสติ    ฯ    อิเมหิ    โข    ฯเปฯ   อตฺตนา   จ
สมฺผปฺปลาปา    ปฏิวิรโต    โหติ   ปรญฺจ   สมฺผปฺปลาปา   เวรมณิยา
สมาทเปติ   สมฺผปฺปลาปา  เวรมณิยา  จ  สมนุญฺโญ  โหติ  สมฺผปฺปลาปา
เวรมณิยา จ วณฺณํ ภาสติ ฯ อิเมหิ โข ฯเปฯ
