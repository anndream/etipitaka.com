	[๑๘๖]   อถโข   อญฺญตโร   ภิกฺขุ   เยน   ภควา  เตนุปสงฺกมิ
อุปสงฺกมิตฺวา    ภควนฺตํ    อภิวาเทตฺวา   เอกมนฺตํ   นิสีทิ   เอกมนฺตํ
นิสินฺโน   โข   โส   ภิกฺขุ  ภควนฺตํ  เอตทโวจ  เกน  นุ  โข  ภนฺเต
โลโก   นียติ   เกน   โลโก   ปริกสฺสติ   กสฺส   จ  อุปฺปนฺนสฺส  วสํ
คจฺฉตีติ  ฯ  สาธุ  สาธุ  ภิกฺขุ  ภทฺทโก  โข  เต  ภิกฺขุ  อุมฺมงฺโค  ๑
ภทฺทกํ   ปฏิภาณํ   กลฺยาณี   ปริปุจฺฉา   เอวํ   หิ   ตฺวํ  ภิกฺขุ  ปุจฺฉสิ
เกน   นุ   โข   ภนฺเต   โลโก  นียติ  เกน  โลโก  ปริกสฺสติ  กสฺส
จ   อุปฺปนฺนสฺส   วสํ   คจฺฉตีติ   ฯ   เอวํ   ภนฺเต  ฯ  จิตฺเตน  โข
ภิกฺขุ   โลโก   นียติ   จิตฺเตน   ปริกสฺสติ   จิตฺตสฺส   อุปฺปนฺนสฺส  วสํ
คจฺฉตีติ  ฯ  สาธุ  ภนฺเตติ  โข  โส  ภิกฺขุ  ภควโต  ภาสิตํ อภินนฺทิตฺวา
อนุโมทิตฺวา     ภควนฺตํ     อุตฺตรึ     ปญฺหํ     อปุจฺฉิ     พหุสฺสุโต
ธมฺมธโร   พหุสฺสุโต   ธมฺมธโรติ   ภนฺเต   วุจฺจติ  กิตฺตาวตา  นุ  โข
ภนฺเต   พหุสฺสุโต   ธมฺมธโร   โหตีติ   ฯ  สาธุ  สาธุ  ภิกฺขุ  ภทฺทโก
โข   เต   ภิกฺขุ   อุมฺมงฺโค  ภทฺทกํ  ปฏิภาณํ  กลฺยาณี  ปริปุจฺฉา  เอวํ
หิ   ตฺวํ   ภิกฺขุ   ปุจฺฉสิ   พหุสฺสุโต   ธมฺมธโร   พหุสฺสุโต  ธมฺมธโรติ
ภนฺเต   วุจฺจติ   กิตฺตาวตา   นุ   โข   ภนฺเต   พหุสฺสุโต   ธมฺมธโร
โหตีติ   ฯ   เอวํ   ภนฺเต  ฯ  พหู  โข  ภิกฺขุ  มยา  ธมฺมา  เทสิตา
สุตฺตํ   เคยฺยํ  เวยฺยากรณํ  คาถา  อุทานํ  อิติวุตฺตกํ  ชาตกํ  อพฺภุตธมฺมํ
เวทลฺลํ     จตุปฺปทาย     เจปิ     ภิกฺขุ     คาถาย    อตฺถมญฺญาย
#๑ ม. ยุ. อุมฺมคฺโค ฯ อิโต ปรํ อีทิสเมว ฯ
