จรติ   วาจาย   สุจริตํ   จรติ   มนสา   สุจริตํ   จรติ  โส  กาเยน
สุจริตํ   จริตฺวา   วาจาย   สุจริตํ   จริตฺวา   มนสา  สุจริตํ  จริตฺวา
กายสฺส   เภทา   ปรมฺมรณา   สุคตึ  สคฺคํ  โลกํ  อุปปชฺชติ  เอวํ  โข
ภิกฺขเว  ปุคฺคโล  โชติ  โหติ  โชติปรายโน ฯ อิเม โข ภิกฺขเว จตฺตาโร
ปุคฺคลา สนฺโต สํวิชฺชมานา โลกสฺมินฺติ ฯ
	[๘๖]  จตฺตาโรเม  ภิกฺขเว  ปุคฺคลา  สนฺโต  สํวิชฺชมานา โลกสฺมึ
กตเม      จตฺตาโร     โอณโตณโต     โอณตุณฺณโต     อุณฺณโตณโต
อุณฺณตุณฺณโต   ฯ   กถญฺจ   ภิกฺขเว   ปุคฺคโล   โอณโตณโต  โหติ  อิธ
ภิกฺขเว   เอกจฺโจ   ปุคฺคโล   นีจกุเล  ปจฺจาชาโต  โหติ  จณฺฑาลกุเล
วา  ฯเปฯ  โส  กาเยน  ทุจฺจริตํ  จรติ  วาจาย  ทุจฺจริตํ  จรติ มนสา
ทุจฺจริตํ  จรติ  โส  กาเยน  ทุจฺจริตํ  จริตฺวา  วาจาย  ทุจฺจริตํ จริตฺวา
มนสา   ทุจฺจริตํ   จริตฺวา   กายสฺส  เภทา  ปรมฺมรณา  อปายํ  ทุคฺคตึ
วินิปาตํ   นิรยํ   อุปปชฺชติ   เอวํ   โข  ภิกฺขเว  ปุคฺคโล  โอณโตณโต
โหติ   ฯ   กถญฺจ   ภิกฺขเว  ปุคฺคโล  โอณตุณฺณโต  โหติ  อิธ  ภิกฺขเว
เอกจฺโจ  ปุคฺคโล  นีจกุเล  ปจฺจาชาโต  โหติ  จณฺฑาลกุเล  วา  ฯเปฯศ
โส   กาเยน   สุจริตํ   จรติ   วาจาย   สุจริตํ  จรติ  มนสา  สุจริตํ
จรติ   โส   กาเยน  สุจริตํ  จริตฺวา  วาจาย  สุจริตํ  จริตฺวา  มนสา
สุจริตํ  จริตฺวา  กายสฺส  เภทา  ปรมฺมรณา  สุคตึ  สคฺคํ  โลกํ อุปปชฺชติ
เอวํ   โข   ภิกฺขเว   ปุคฺคโล  โอณตุณฺณโต  โหติ  ฯ  กถญฺจ  ภิกฺขเว
ปุคฺคโล    อุณฺณโตณโต    โหติ    อิธ   ภิกฺขเว   เอกจฺโจ   ปุคฺคโล
