โหติ     ฯเปฯ    สมฺมาญาณี    โหติ    สมฺมาวิมุตฺติ    โหติ    อยํ
วุจฺจติ  ภิกฺขเว  กลฺยาโณ  ฯ  กตโม  จ  ภิกฺขเว กลฺยาเณน กลฺยาณตโร
อิธ   ภิกฺขเว   เอกจฺโจ   อตฺตนา   จ   สมฺมาทิฏฺฐิโก   โหติ  ปรญฺจ
สมฺมาทิฏฺฐิยา     สมาทเปติ     ฯเปฯ    อตฺตนา    จ    สมฺมาญาณี
โหติ    ปรญฺจ   สมฺมาญาเณ   สมาทเปติ   อตฺตนา   จ   สมฺมาวิมุตฺติ
โหติ    ปรญฺจ    สมฺมาวิมุตฺติยา   สมาทเปติ   อยํ   วุจฺจติ   ภิกฺขเว
กลฺยาเณน กลฺยาณตโรติ ฯ
	[๒๐๙]   ปาปธมฺมญฺจ   โว   ภิกฺขเว   เทเสสฺสามิ  ปาปธมฺเมน
ปาปธมฺมตรญฺจ     กลฺยาณธมฺมญฺจ    กลฺยาณธมฺเมน    กลฺยาณธมฺมตรญฺจ
ตํ   สุณาถ   ฯเปฯ   กตโม   จ   ภิกฺขเว   ปาปธมฺโม  อิธ  ภิกฺขเว
เอกจฺโจ    ปาณาติปาตี    โหติ   ฯเปฯ   มิจฺฉาทิฏฺฐิโก   โหติ   อยํ
วุจฺจติ  ภิกฺขเว  ปาปธมฺโม  ฯ กตโม จ ภิกฺขเว ปาปธมฺเมน ปาปธมฺมตโร
อิธ   ภิกฺขเว   เอกจฺโจ   อตฺตนา   จ   ปาณาติปาตี   โหติ   ปรญฺจ
ปาณาติปาเต    สมาทเปติ    ฯเปฯ    อตฺตนา    จ    มิจฺฉาทิฏฺฐิโก
โหติ    ปรญฺจ    มิจฺฉาทิฏฺฐิยา    สมาทเปติ   อยํ   วุจฺจติ   ภิกฺขเว
ปาปธมฺเมน   ปาปธมฺมตโร   ฯ   กตโม   จ   ภิกฺขเว   กลฺยาณธมฺโม
อิธ    ภิกฺขเว    เอกจฺโจ   ปาณาติปาตา   ปฏิวิรโต   โหติ   ฯเปฯ
สมฺมาทิฏฺฐิโก   โหติ   อยํ   วุจฺจติ   ภิกฺขเว  กลฺยาณธมฺโม  ฯ  กตโม
จ   ภิกฺขเว   กลฺยาณธมฺเมน   กลฺยาณธมฺมตโร  อิธ  ภิกฺขเว  เอกจฺโจ
อตฺตนา   จ   ปาณาติปาตา   ปฏิวิรโต   โหติ   ปรญฺจ   ปาณาติปาตา
