โฆรวิโส   จ   เสยฺยถาปิ   โส   ภิกฺขเว   อาสีวิโส   อาคตวิโส  จ
โฆรวิโส   จ   ตถูปมาหํ   ภิกฺขเว   อิมํ   ปุคฺคลํ   วทามิ  ฯ  กถญฺจ
ภิกฺขเว   ปุคฺคโล   เนว  อาคตวิโส  โหติ  น  โฆรวิโส  อิธ  ภิกฺขเว
เอกจฺโจ   ปุคฺคโล   น   เหว   โข   อภิณฺหํ  กุชฺฌติ  โส  จ  ขฺวสฺส
โกโธ   น   ทีฆรตฺตํ   อนุเสติ   เอวํ   โข   ภิกฺขเว  ปุคฺคโล  เนว
อาคตวิโส   โหติ   น   โฆรวิโส   เสยฺยถาปิ  โส  ภิกฺขเว  อาสีวิโส
เนว   อาคตวิโส   น   โฆรวิโส   ตถูปมาหํ   ภิกฺขเว   อิมํ   ปุคฺคลํ
วทามิ   ฯ  อิเม  โข  ภิกฺขเว  จตฺตาโร  อาสีวิสูปมา  ปุคฺคลา  สนฺโต
สํวิชฺชมานา โลกสฺมินฺติ ฯ
		     วลาหกวคฺโค ปฐโม ฯ
			   ตสฺสุทฺทานํ
	    เทฺว วลาหกกุมฺภา          อุทกรหทา เทฺว โหนฺติ
	    อมฺพานิ มูสิกาพลิพทฺทา       รุกฺขาอาสีวิเสน เต ทสาติ ฯ
		    _______________________
			เกสีวคฺโค ทุติโย
	[๑๑๑]   อถโข  เกสี  อสฺสทมฺมสารถิ  เยน  ภควา  เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ
นิสินฺนํ   โข   เกสึ   อสฺสทมฺมสารถึ  ภควา  เอตทโวจ  ตฺวญฺจ  ขฺวาสิ
เกสิ   สญฺญาโต  ๑  อสฺสทมฺมสารถิ  กถญฺจ  ปน  ตฺวํ  เกสิ  อสฺสทมฺมํ
วิเนสีติ   ฯ   อหํ   โข  ภนฺเต  อสฺสทมฺมํ  สเณฺหนปิ  วิเนมิ  ผรุเสนปิ
#๑ ม. ปญฺญาโต ฯ
