		อตาริ โส ชาติชรนฺติ พฺรูมีติ ฯ
	[๔๒]   จตฺตารีมานิ   ภิกฺขเว  ปญฺหพฺยากรณานิ  กตมานิ  จตฺตาริ
อตฺถิ    ภิกฺขเว   ปโญฺห   เอกํสพฺยากรณีโย   อตฺถิ   ภิกฺขเว   ปโญฺห
วิภชฺชพฺยากรณีโย     อตฺถิ    ภิกฺขเว    ปโญฺห    ปฏิปุจฺฉาพฺยากรณีโย
อตฺถิ    ภิกฺขเว   ปโญฺห   ฐปนีโย   อิมานิ   โข   ภิกฺขเว   จตฺตาริ
ปญฺหพฺยากรณานีติ ฯ
	    เอกํสวจนํ เอกํ            วิภชฺชวจนาปรํ
	    ตติยํ ปฏิปุจฺเฉยฺย           จตุตฺถํ ปน ฐาปเย ฯ
	    โย จ เนสํ ตตฺถ ตตฺถ       ชานาติ อนุธมฺมตํ
	    จตุปญฺหสฺส กุสโล           อาหุ ภิกฺขุํ ตถาวิธํ ฯ
	    ทุราสโท ทุปฺปสโห          คมฺภีโร ทุปฺปธํสิโย
	    อโถ อตฺเถ อนตฺเถ จ       อุภยตฺถสฺส ๑ โกวิโท
	    อนตฺถํ ปริวชฺเชติ           อตฺถํ คณฺหาติ ปณฺฑิโต
	    อตฺถาภิสมยา ธีโร          ปณฺฑิโตติ ปวุจฺจตีติ ฯ
	[๔๓]  จตฺตาโรเม  ภิกฺขเว  ปุคฺคลา  สนฺโต  สํวิชฺชมานา โลกสฺมึ
กตเม   จตฺตาโร   โกธครุ   น   สทฺธมฺมครุ   มกฺขครุ  น  สทฺธมฺมครุ
ลาภครุ    น   สทฺธมฺมครุ   สกฺการครุ   น   สทฺธมฺมครุ   อิเม   โข
ภิกฺขเว  จตฺตาโร  ปุคฺคลา  สนฺโต  สํวิชฺชมานา  โลกสฺมึ  ฯ จตฺตาโรเม
ภิกฺขเว   ปุคฺคลา   สนฺโต   สํวิชฺชมานา   โลกสฺมึ   กตเม   จตฺตาโร
สทฺธมฺมครุ   น   โกธครุ   สทฺธมฺมครุ   น   มกฺขครุ   สทฺธมฺมครุ   น
#๑ ม. ยุ. อุภยสฺส โหติ โกวิโท ฯ
