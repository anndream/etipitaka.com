สํวิชฺชมานา โลกสฺมินฺติ ๑ ฯ
	[๑๐๗]   จตสฺโส   อิมา  ภิกฺขเว  มูสิกา  กตมา  จตสฺโส  คาธํ
กตฺตา   โน   วสิตา   วสิตา   โน  คาธํ  กตฺตา  เนว  คาธํ  กตฺตา
โน   วสิตา   คาธํ   กตฺตา   จ   วสิตา   จ   อิมา   โข  ภิกฺขเว
จตสฺโส  มูสิกา  ฯ  เอวเมว  โข  ภิกฺขเว จตฺตาโรเม มูสิกูปมา ปุคฺคลา
สนฺโต   สํวิชฺชมานา   โลกสฺมึ   กตเม   จตฺตาโร   คาธํ  กตฺตา  โน
วสิตา   วสิตา   โน   คาธํ   กตฺตา  เนว  คาธํ  กตฺตา  โน  วสิตา
คาธํ  กตฺตา  จ  วสิตา  จ  ฯ  กถญฺจ  ภิกฺขเว  ปุคฺคโล  คาธํ  กตฺตา
โหติ   โน  วสิตา  อิธ  ภิกฺขเว  เอกจฺโจ  ปุคฺคโล  ธมฺมํ  ปริยาปุณาติ
สุตฺตํ   เคยฺยํ   เวยฺยากรณํ  คาถํ  อุทานํ  อิติวุตฺตกํ  ชาตกํ  อพฺภุตธมฺมํ
เวทลฺลํ   โส   อิทํ   ทุกฺขนฺติ  ยถาภูตํ  นปฺปชานาติ  อยํ  ทุกฺขสมุทโยติ
ยถาภูตํ    นปฺปชานาติ    อยํ    ทุกฺขนิโรโธติ   ยถาภูตํ   นปฺปชานาติ
อยํ    ทุกฺขนิโรธคามินี    ปฏิปทาติ    ยถาภูตํ    นปฺปชานาติ    เอวํ
โข   ภิกฺขเว   ปุคฺคโล   คาธํ   กตฺตา  โหติ  โน  วสิตา  เสยฺยถาปิ
#๑ อิโต ปรํ ฉฏฺฐสุตฺตํ นฏฺฐํ ขายติ ฯ ตถา หิ วุตฺตํ ตพฺพณฺณนายํ ปญฺจเม อามํ
#ปกฺกวณฺณีติ อามกํ หุตฺวา โอโลเกนฺตานํ ปกฺกสทิสํ ขายติ ฯ เอวํ สพฺพปทานิ
#ทฏฺฐพฺพานิ ฯ ฉฏฺฐํ อุตฺตานเมว ฯ สตฺตเม คาธํ วุจฺจติ วิสโย โย จ คาธํ ขนติ
#น จ ตตฺถ วสติ โส คาธํ กตฺตา โน วสิตาติ วุจฺจตีติ ฯ ทิสฺสมานโปตฺถเกสุ
#ปน ตํ นฏฺฐเมว โหติ ฯ
