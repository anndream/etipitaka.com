คนฺตา   โหติ  เอวํ  โข  ภิกฺขเว  ภิกฺขุ  คนฺตา  โหติ  ฯ  อิเมหิ  โข
ภิกฺขเว  จตูหิ  ธมฺเมหิ  สมนฺนาคโต  ภิกฺขุ  อาหุเนยฺโย โหติ ปาหุเนยฺโย
ทกฺขิเณยฺโย อญฺชลิกรณีโย อนุตฺตรํ ปุญฺญกฺเขตฺตํ โลกสฺสาติ ฯ
	[๑๑๕]   จตฺตารีมานิ   ภิกฺขเว  ฐานานิ  กตมานิ  จตฺตาริ  อตฺถิ
ภิกฺขเว   ฐานํ   อมนาปํ   กาตุํ   ตญฺจ   กยิรมานํ  อนตฺถาย  สํวตฺตติ
อตฺถิ   ภิกฺขเว  ฐานํ  อมนาปํ  กาตุํ  ตญฺจ  กยิรมานํ  อตฺถาย  สํวตฺตติ
อตฺถิ    ภิกฺขเว   ฐานํ   มนาปํ   กาตุํ   ตญฺจ   กยิรมานํ   อนตฺถาย
สํวตฺตติ   อตฺถิ   ภิกฺขเว  ฐานํ  มนาปํ  กาตุํ  ตญฺจ  กยิรมานํ  อตฺถาย
สํวตฺตติ  ฯ  ตตฺร  ภิกฺขเว   ยทิทํ  ๑ ฐานํ อมนาปํ กาตุํ ตญฺจ กยิรมานํ
อนตฺถาย   สํวตฺตติ   อิทํ   ภิกฺขเว   ฐานํ   อุภเยเนว   น   กตฺตพฺพํ
มญฺญติ  ยมฺปิทํ  ฐานํ  อมนาปํ  กาตุํ  อิมินาปิ  [๒]  น  กตฺตพฺพํ มญฺญติ
ยมฺปิทํ  ฐานํ  กยิรมานํ  อนตฺถาย  สํวตฺตติ  อิมินาปิ  [๓]  น  กตฺตพฺพํ
มญฺญติ   อิทํ   ภิกฺขเว   ฐานํ   อุภเยเนว   น   กตฺตพฺพํ   มญฺญติ  ฯ
ตตฺร    ภิกฺขเว    ยทิทํ    ฐานํ   อมนาปํ   กาตุํ   ตญฺจ   กยิรมานํ
อตฺถาย   สํวตฺตติ   อิมสฺมึ   ภิกฺขเว   ฐาเน   พาโล  จ  ปณฺฑิโต  จ
เวทิตพฺโพ   ปุริสตฺถาเม   ปุริสวิริเย  ปุริสปรกฺกเม  น  ภิกฺขเว  พาโล
อิติ   ปฏิสญฺจิกฺขติ   กิญฺจาปิ   โข  อิทํ  ฐานํ  อมนาปํ  กาตุํ  อถจรหีทํ
ฐานํ   กยิรมานํ   อตฺถาย   สํวตฺตตีติ   โส   ตํ   ฐานํ   น   กโรติ
ตสฺส   ตํ   ฐานํ   อกยิรมานํ   อนตฺถาย   สํวตฺตติ   ปณฺฑิโต  จ  โข
ภิกฺขเว   อิติ   ปฏิสญฺจิกฺขติ   กิญฺจาปิ   โข  อิทํ  ฐานํ  อมนาปํ  กาตุํ
#๑ โป. ม. ยมิทํ ฯ ๒-๓ ม. นํ ฯ
