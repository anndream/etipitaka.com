วา  พฺราหฺมโณ  วา  เทโว  วา  มาโร  วา  พฺรหฺมา  วา  โกจิ  วา
โลกสฺมึ   ฯ   พฺยาธิธมฺมํ   มา   พฺยาธิยีติ   นตฺถิ   โกจิ   ปาฏิโภโค
สมโณ  วา  พฺราหฺมโณ  วา  เทโว  วา  มาโร  วา  พฺรหฺมา วา โกจิ
วา   โลกสฺมึ   ฯ   มรณธมฺมํ   มา   มิยฺยีติ   นตฺถิ  โกจิ  ปาฏิโภโค
สมโณ  วา  พฺราหฺมโณ  วา  เทโว  วา  มาโร  วา  พฺรหฺมา วา โกจิ
วา  โลกสฺมึ  ฯ  ยานิ  โข ปน ตานิ [๑] ปาปกานิ กมฺมานิ สํกิเลสิกานิ
โปโนพฺภวิกานิ   สทรานิ   ทุกฺขวิปากานิ   อายตึชาติชรามรณิกานิ   เตสํ
วิปาโก  มา  นิพฺพตฺตีติ  นตฺถิ  โกจิ  ปาฏิโภโค  สมโณ  วา  พฺราหฺมโณ
วา  เทโว  วา  มาโร  วา  พฺรหฺมา  วา  โกจิ  วา โลกสฺมึ ฯ อิเมสํ
โข   ภิกฺขเว   จตุนฺนํ   ธมฺมานํ   นตฺถิ  โกจิ  ปาฏิโภโค  สมโณ  วา
พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมินฺติ ฯ
	[๑๘๓] เอกํ สมยํ ภควา ราชคเห วิหรติ เวฬุวเน กลนฺทกนิวาเป ฯ
อถโข    วสฺสกาโร    พฺราหฺมโณ    มคธมหามตฺโต    เยน    ภควา
เตนุปสงฺกมิ    อุปสงฺกมิตฺวา    ภควตา    สทฺธึ   สมฺโมทิ   สมฺโมทนียํ
กถํ   สาราณียํ   วีติสาเรตฺวา  เอกมนฺตํ  นิสีทิ  เอกมนฺตํ  นิสินฺโน  โข
วสฺสกาโร  พฺราหฺมโณ  มคธมหามตฺโต  ภควนฺตํ  เอตทโวจ  มยํ  ๒  หิ
โภ   โคตม   เอวํวาที   เอวํทิฏฺฐี   โยโกจิ  ทิฏฺฐํ  ภาสติ  เอวํ  เม
ทิฏฺฐนฺติ   นตฺถิ   ตโต  โทโส  โยโกจิ  สุตํ  ภาสติ  เอวํ  เม  สุตนฺติ
นตฺถิ   ตโต   โทโส   โยโกจิ   มุตํ  ภาสติ  เอวํ  เม  มุตนฺติ  นตฺถิ
#๑ ม. ปุพฺเพ อตฺตนา กตานิ ฯ ๒ ม. ยุ. อหํ ฯ
