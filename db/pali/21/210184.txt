สมนฺนาคโต   โหติ   อปฺปํ   สาวชฺเชน   อนวชฺเชน   พหุลํ  วจีกมฺเมน
สมนฺนาคโต   โหติ   อปฺปํ   สาวชฺเชน   อนวชฺเชน  พหุลํ  มโนกมฺเมน
สมนฺนาคโต   โหติ   อปฺปํ   สาวชฺเชน   เอวํ   โข  ภิกฺขเว  ปุคฺคโล
อปฺปวชฺโช   โหติ   ฯ   กถญฺจ  ภิกฺขเว  ปุคฺคโล  อนวชฺโช  โหติ  อิธ
ภิกฺขเว   เอกจฺโจ  ปุคฺคโล  อนวชฺเชน  กายกมฺเมน  สมนฺนาคโต  โหติ
อนวชฺเชน   วจีกมฺเมน   สมนฺนาคโต   โหติ   อนวชฺเชน   มโนกมฺเมน
สมนฺนาคโต   โหติ   เอวํ   โข  ภิกฺขเว  ปุคฺคโล  อนวชฺโช  โหติ  ฯ
อิเม โข ภิกฺขเว จตฺตาโร ปุคฺคลา สนฺโต สํวิชฺชมานา โลกสฺมินฺติ ฯ
	[๑๓๖]  จตฺตาโรเม  ภิกฺขเว  ปุคฺคลา  สนฺโต สํวิชฺชมานา โลกสฺมึ
กตเม  จตฺตาโร  อิธ  ภิกฺขเว  เอกจฺโจ  ปุคฺคโล  สีเลสุ  น ปริปูรการี
โหติ    สมาธิสฺมึ    น   ปริปูรการี   ปญฺญาย   น   ปริปูรการี   อิธ
ปน   ภิกฺขเว   เอกจฺโจ   ปุคฺคโล  สีเลสุ  ปริปูรการี  โหติ  สมาธิสฺมึ
น   ปริปูรการี   ปญฺญาย   น  ปริปูรการี  อิธ  ปน  ภิกฺขเว  เอกจฺโจ
ปุคฺคโล   สีเลสุ   ปริปูรการี   โหติ   สมาธิสฺมึ   ปริปูรการี   ปญฺญาย
น  ปริปูรการี  อิธ  ปน  ภิกฺขเว  เอกจฺโจ  ปุคฺคโล  สีเลสุ  ปริปูรการี
โหติ   สมาธิสฺมึ   ปริปูรการี   ปญฺญาย   ปริปูรการี   ฯ   อิเม   โข
ภิกฺขเว จตฺตาโร ปุคฺคลา สนฺโต สํวิชฺชมานา โลกสฺมินฺติ ฯ
	[๑๓๗]  จตฺตาโรเม  ภิกฺขเว  ปุคฺคลา  สนฺโต สํวิชฺชมานา โลกสฺมึ
กตเม   จตฺตาโร   อิธ   ปน   ภิกฺขเว  เอกจฺโจ  ปุคฺคโล  น  สีลครุ
โหติ   น   สีลาธิปเตยฺโย   น   สมาธิครุ  โหติ  น  สมาธาธิปเตยฺโย
