โสตฺถึ   อตฺตานํ   กโรติ   อิทมสฺส   ทุติยํ   ฐานํ  คตํ  โหติ  ปตฺตคตํ
อายตนโส  ปริภุตฺตํ  ฯ  ปุน  จปรํ คหปติ อริยสาวโก อุฏฺฐานวิริยาธิคเตหิ
โภเคหิ    พาหาพลปริจิเตหิ   เสทาวกฺขิตฺเตหิ   ธมฺมิเกหิ   ธมฺมลทฺเธหิ
ปญฺจ   พลี   กตฺตา   โหติ   ญาติพลึ   อติถิพลึ   ปุพฺพเปตพลึ  ราชพลึ
เทวตาพลึ   อิทมสฺส   ตติยํ   ฐานํ   คตํ   โหติ   ปตฺตคตํ  อายตนโส
ปริภุตฺตํ  ฯ  ปุน  จปรํ  คหปติ  อริยสาวโก  อุฏฺฐานวิริยาธิคเตหิ โภเคหิ
พาหาพลปริจิเตหิ   เสทาวกฺขิตฺเตหิ   ธมฺมิเกหิ   ธมฺมลทฺเธหิ   เย  เต
สมณพฺราหฺมณา  มทปฺปมาทา  ปฏิวิรตา  ขนฺติโสรจฺเจ  นิวิฏฺฐา เอกมตฺตานํ
ทเมนฺติ   เอกมตฺตานํ   สเมนฺติ  เอกมตฺตานํ  ปรินิพฺพาเปนฺติ  ตถารูเปสุ
สมณพฺราหฺมเณสุ   อุทฺธคฺคิกํ   ทกฺขิณํ   ปติฏฺฐาเปติ   โสวคฺคิกํ  สุขวิปากํ
สคฺคสํวตฺตนิกํ   อิทมสฺส   จตุตฺถํ   ฐานํ  คตํ  โหติ  ปตฺตคตํ  อายตนโส
ปริภุตฺตํ  ฯ  ส  โข  โส  คหปติ อริยสาวโก อุฏฺฐานวิริยาธิคเตหิ โภเคหิ
พาหาพลปริจิเตหิ  เสทาวกฺขิตฺเตหิ  ธมฺมิเกหิ  ธมฺมลทฺเธหิ  อิมานิ จตฺตาริ
ปตฺตกมฺมานิ   กตฺตา   โหติ   ฯ   ยสฺสกสฺสจิ   คหปติ  อญฺญตฺร  อิเมหิ
จตูหิ   ปตฺตกมฺเมหิ   โภคา   ปริกฺขยํ   คจฺฉนฺติ  อิเม  วุจฺจนฺติ  คหปติ
โภคา   อฏฺฐานคตา   อปฺปตฺตคตา   อนายตนโส   ปริภุตฺตา  ยสฺสกสฺสจิ
คหปติ   อิเมหิ   จตูหิ   ปตฺตกมฺเมหิ   โภคา   ปริกฺขยํ  คจฺฉนฺติ  อิเม
วุจฺจนฺติ คหปติ โภคา ฐานคตา ปตฺตคตา อายตนโส ปริภุตฺตาติ ฯ
	    ภุตฺตา โภคา ภฏา ภจฺจา     วิติณฺณา อาปทาสุ เม
	    อุทฺธคฺคา ทกฺขิณา ทินฺนา      อโถ ปญฺจ พลี กตา
