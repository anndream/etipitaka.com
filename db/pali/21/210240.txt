สพฺเพ    กามา    อนิจฺจา    ทุกฺขา    วิปริณามธมฺมาติ    อิทํ   วทํ
พฺราหฺมโณ   สจฺจํ   อาห   โน   มุสา  โส  เตน  น  สมโณติ  มญฺญติ
น   พฺราหฺมโณติ   มญฺญติ   น  เสยฺโยหมสฺมีติ  มญฺญติ  น  สทิโสหมสฺมีติ
มญฺญติ     น     หีโนหมสฺมีติ     มญฺญติ     อปิจ    ยเทว    ตตฺถ
สจฺจํ   ตทภิญฺญาย  กามานํเยว  นิพฺพิทาย  วิราคาย  นิโรธาย  ปฏิปนฺโน
โหติ   ฯ   ปุน  จปรํ  ปริพฺพาชกา  พฺราหฺมโณ  เอวมาห  สพฺเพ  ภวา
อนิจฺจา    ทุกฺขา    วิปริณามธมฺมาติ    อิติ   วทํ   พฺราหฺมโณ   สจฺจํ
อาห   โน   มุสา   โส   เตน   น  สมโณติ  มญฺญติ  น  พฺราหฺมโณติ
มญฺญติ   น   เสยฺโยหมสฺมีติ   มญฺญติ   น   สทิโสหมสฺมีติ   มญฺญติ   น
หีโนหมสฺมีติ    มญฺญติ    อปิจ    ยเทว    ตตฺถ    สจฺจํ   ตทภิญฺญาย
ภวานํ  เยว  นิพฺพิทาย  วิราคาย  นิโรธาย  ปฏิปนฺโน  โหติ ฯ ปุน จปรํ
ปริพฺพาชกา  พฺราหฺมโณ  เอวมาห  นาหํ  กฺวจินิ  ๑  กสฺสจิ  กิญฺจนตสฺมึ
น   จ  มม  กฺวจินิ  ๑  กตฺถจิ  กิญฺจินตฺถีติ  ๒  อิติ  วทํ  พฺราหฺมโณ
สจฺจํ  อาห  โน  มุสา  โส  เตน  น  สมโณติ  มญฺญติ  น  พฺราหฺมโณติ
มญฺญติ    น    เสยฺโยหมสฺมีติ    มญฺญติ    น   สทิโสหมสฺมีติ   มญฺญติ
น    หีโนหมสฺมีติ   มญฺญติ   อปิจ   ยเทว   ตตฺถ   สจฺจํ   ตทภิญฺญาย
อากิญฺจญฺญํเยว   ปฏิปทํ   ปฏิปนฺโน   โหติ  ฯ  อิมานิ  โข  ปริพฺพาชกา
จตฺตาริ     พฺราหฺมณสจฺจานิ     มยา    สยํ    อภิญฺญา    สจฺฉิกตฺวา
ปเวทิตานีติ ฯ
#๑ ม. ยุ. กฺวจนิ ฯ ๒ ม. กิญฺจนตตฺถีติ ฯ ยุ. กิญฺจนํ นตฺถีติ ฯ
