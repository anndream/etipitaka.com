สายาม   วิกาเลปิ   สายาม   กาเลปิ   ปิวาม  วิกาเลปิ  ปิวาม  ยํปิ
โน  สทฺธา  คหปติกา  ทิวา  วิกาเล  ปณีตํ  ขาทนียํ  วา  โภชนียํ  วา
เทนฺติ  ตตฺราปีเม  มุขาวรณํ มญฺเญ กโรนฺตีติ โส กุปิโต ๑ อนตฺตมโน ๑
สิกฺขํ    ปจฺจกฺขาย    หีนายาวตฺตติ    อยํ    วุจฺจติ   ภิกฺขเว   ภิกฺขุ
กุมฺภีลภยสฺส   ภีโต   สิกฺขํ   ปจฺจกฺขาย  หีนายาวตฺโต  กุมฺภีลภยนฺติ  โข
ภิกฺขเว   โอทริกตฺตสฺเสตํ   อธิวจนํ  อิทํ  วุจฺจติ  ภิกฺขเว  กุมฺภีลภยํ  ฯ
กตมญฺจ   ภิกฺขเว  อาวฏฺฏภยํ  อิธ  ภิกฺขเว  เอกจฺโจ  กุลปุตฺโต  สทฺธา
อคารสฺมา    อนคาริยํ    ปพฺพชิโต    โหติ    โอติณฺโณมฺหิ    ชาติยา
ชรามรเณน   โสเกหิ   ปริเทเวหิ   ทุกฺเขหิ   โทมนสฺเสหิ  อุปายาเสหิ
ทุกฺโขติณฺโณ   ทุกฺขปเรโต   อปฺเปวนาม  อิมสฺส  เกวลสฺส  ทุกฺขกฺขนฺธสฺส
อนฺตกิริยา   ปญฺญาเยถาติ   โส   เอวํ  ปพฺพชิโต  สมาโน  ปุพฺพณฺหสมยํ
นิวาเสตฺวา  ปตฺตจีวรมาทาย  คามํ  วา  นิคมํ  วา  ปิณฺฑาย  ปาวิสิ ๒
อรกฺขิเตเนว  กาเยน  อรกฺขิตาย  วาจาย อรกฺขิเตน จิตฺเตน อนุปฏฺฐิตาย
สติยา  อสํวุเตหิ  อินฺทฺริเยหิ  โส  ตตฺถ  ปสฺสติ  คหปตึ  วา  คหปติปุตฺตํ
วา    ปญฺจหิ   กามคุเณหิ   สมปฺปิตํ   สมงฺคิภูตํ   ปริจารยมานํ   ตสฺส
เอวํ   โหติ  มยํ  โข  ปุพฺเพ  อคาริยภูตา  สมานา  ปญฺจหิ  กามคุเณหิ
สมปฺปิตา   สมงฺคิภูตา   ปริจารยิมฺหา   สํวิชฺชนฺเต  โข  ปน  เม  กุเล
โภคา   สกฺกา   โภเค   จ   ภุญฺชิตุํ   ปุญฺญานิ   จ   กาตุํ  ยนฺนูนาหํ
สิกฺขํ   ปจฺจกฺขาย   หีนายาวตฺติตฺวา   โภเค  จ  ภุญฺเชยฺยํ  ปุญฺญานิ  จ
#๑ ยุ. อิเม ปาฐา นตฺถิ ฯ ๒ ม. ยุ. ปวิสติ ฯ
