สปฺปินิยา   ตีเร  ปริพฺพาชการาเม  ปฏิวสนฺติ  เสยฺยถีทํ  อนฺนภาโร  ๑
วธโร  ๒  สกุลุทายี  จ  ปริพฺพาชโก  อญฺเญ  จ  อภิญฺญาตา อภิญฺญาตา
ปริพฺพาชกา   ฯ   อถโข   ภควา   สายณฺหสมยํ   ปฏิสลฺลานา  วุฏฺฐิโต
เยน  สปฺปินิยา  ตีรํ  ปริพฺพาชการาโม  เตนุปสงฺกมิ  ฯ  เตน  โข  ปน
สมเยน   เตสํ   อญฺญติตฺถิยานํ   ปริพฺพาชกานํ  สนฺนิสินฺนานํ  สนฺนิปติตานํ
อยมนฺตรากถา  อุทปาทิ  อิติปิ  พฺราหฺมณสจฺจานิ  อิติปิ พฺราหฺมณสจฺจานีติ ฯ
อถโข      ภควา     เยน     เต     ปริพฺพาชกา     เตนุปสงฺกมิ
อุปสงฺกมิตฺวา   ปญฺญตฺเต   อาสเน   นิสีทิ   นิสชฺช   โข   ภควา  เต
ปริพฺพาชเก    เอตทโวจ    กายนุตฺถ   ปริพฺพาชกา   เอตรหิ   กถาย
สนฺนิสินฺนา  กา  จ  ปน  โว  อนฺตรากถา  วิปฺปกตาติ  ฯ อิธ โภ โคตม
อมฺหากํ    สนฺนิสินฺนานํ   สนฺนิปติตานํ   อยมนฺตรากถา   อุทปาทิ   อิติปิ
พฺราหฺมณสจฺจานิ   อิติปิ   พฺราหฺมณสจฺจานีติ  ฯ  จตฺตารีมานิ  ปริพฺพาชกา
พฺราหฺมณสจฺจานิ   มยา   สยํ   อภิญฺญา  สจฺฉิกตฺวา  ปเวทิตานิ  กตมานิ
จตฺตาริ    อิธ   ปริพฺพาชกา   พฺราหฺมโณ   เอวมาห   สพฺเพ   ปาณา
อวชฺฌาติ   อิติ   วทํ   พฺราหฺมโณ   สจฺจํ  อาห  โน  มุสา  โส  เตน
น   สมโณติ   มญฺญติ   น   พฺราหฺมโณติ   มญฺญติ   น   เสยฺโยหมสฺมีติ
มญฺญติ   น   สทิโสหมสฺมีติ   มญฺญติ   น   หีโนหมสฺมีติ   มญฺญติ   อปิจ
ยเทว   ตตฺถ  สจฺจํ  ตทภิญฺญาย  ปาณานํเยว  อนุทยาย  ๓  อนุกมฺปาย
ปฏิปนฺโน   โหติ   ฯ   ปุน   จปรํ   ปริพฺพาชกา  พฺราหฺมโณ  เอวมาห
#๑ ยุ. อนฺตภาโร ฯ ๒ ม. ยุ. วรธโร ฯ ๓ ม. ยุ. อนุทฺทยาย ฯ
