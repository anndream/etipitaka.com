ยาวตา   ภิกฺขเว   สงฺฆา   วา   คณา  วา  ตถาคตสาวกสงฺโฆ  เตสํ
อคฺคมกฺขายติ   ยทิทํ   จตฺตาริ   ปุริสยุคานิ   อฏฺฐ   ปุริสปุคฺคลา  เอส
ภควโต  สาวกสงฺโฆ  อาหุเนยฺโย  ปาหุเนยฺโย  ทกฺขิเณยฺโย อญฺชลิกรณีโย
อนุตฺตรํ   ปุญฺญกฺเขตฺตํ   โลกสฺส   เย  ภิกฺขเว  สงฺเฆ  ปสนฺนา  อคฺเค
เต   ปสนฺนา   อคฺเค   โข  ปน  ปสนฺนานํ  อคฺโค  วิปาโก  โหติ  ฯ
อิเม โข ภิกฺขเว จตฺตาโร อคฺคปฺปสาทาติ ฯ
	    อคฺคโต เว ปสนฺนานํ        อคฺคํ ธมฺมํ วิชานตํ
	    อคฺเค พุทฺเธ ปสนฺนานํ       ทกฺขิเณยฺเย อนุตฺตเร
	    อคฺเค ธมฺเม ปสนฺนานํ       วิราคูปสเม สุเขแ
	    อคฺเค สงฺเฆ ปสนฺนานํ       ปุญฺญกฺเขตฺเต อนุตฺตเร
	    อคฺคสฺมึ ทานํ ททตํ          อคฺคํ ปุญฺญํ ปวฑฺฒติ
	    อคฺคํ อายุ จ วณฺโณ จ       ยโส กิตฺติ สุขํ พลํ ฯ
	    อคฺคสฺส ทาตา เมธาวี       อคฺคธมฺมสมาหิโต
	    เทวภูโต มนุสฺโส วา        อคฺคปฺปตฺโต ปโมทตีติ ฯ
	[๓๕]  เอกํ สมยํ ภควา ราชคเห วิหรติ เวฬุวเน กลนฺทกนิวาเป ฯ
อถโข    วสฺสกาโร    พฺราหฺมโณ    มคธมหามตฺโต    เยน    ภควา
เตนุปสงฺกมิ    อุปสงฺกมิตฺวา    ภควตา    สทฺธึ   สมฺโมทิ   สมฺโมทนียํ
กถํ   สาราณียํ   วีติสาเรตฺวา  เอกมนฺตํ  นิสีทิ  เอกมนฺตํ  นิสินฺโน  โข
วสฺสกาโร    พฺราหฺมโณ   มคธมหามตฺโต   ภควนฺตํ   เอตทโวจ   จตูหิ
โข   มยํ   โภ   โคตม   ธมฺเมหิ   สมนฺนาคตํ   มหาปญฺญํ   มหาปุริสํ
