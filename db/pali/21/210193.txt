ภิกฺขเว สิกฺขิตพฺพนฺติ ฯ
	[๑๕๘]  ตตฺร  โข  อายสฺมา  สารีปุตฺโต  ภิกฺขู อามนฺเตสิ อาวุโส
ภิกฺขโวติ   ฯ   อาวุโสติ   โข   เต   ภิกฺขู   อายสฺมโต  สารีปุตฺตสฺส
ปจฺจสฺโสสุํ  ฯ  อายสฺมา  สารีปุตฺโต  เอตทโวจ  โย  หิ  โกจิ  อาวุโส
ภิกฺขุ  วา  ภิกฺขุนี  วา  จตฺตาโร  ธมฺเม  อตฺตนิ  สมนุปสฺสติ  นิฏฺฐเมตฺถพ
คนฺตพฺพํ     ปริหายามิ     กุสเลหิ    ธมฺเมหิ    ปริหานเมตํ    วุตฺตํ
ภควตา  กตเม  จตฺตาโร  ราคเวปุลฺลตํ  ๑  โทสเวปุลฺลตํ โมหเวปุลฺลตํ
คมฺภีเรสุ   โข   ปนสฺส   ฐานาฐาเนสุ   ปญฺญาจกฺขุํ   นกฺกมติ  โย  หิ
โกจิ   อาวุโส  ภิกฺขุ  วา  ภิกฺขุนี  วา  อิเม  จตฺตาโร  ธมฺเม  อตฺตนิ
สมนุปสฺสติ    นิฏฺฐเมตฺถ    คนฺตพฺพํ    ปริหายามิ    กุสเลหิ   ธมฺเมหิ
ปริหานเมตํ   วุตฺตํ  ภควตา  โย  หิ  โกจิ  อาวุโส  ภิกฺขุ  วา  ภิกฺขุนี
วา   จตฺตาโร   ธมฺเม   อตฺตนิ   สมนุปสฺสติ   นิฏฺฐเมตฺถ  คนฺตพฺพํ  น
ปริหายามิ   กุสเลหิ   ธมฺเมหิ   อปริหานเมตํ   วุตฺตํ   ภควตา  กตเม๑
จตฺตาโร   ราคตนุตฺตํ   โทสตนุตฺตํ   โมหตนุตฺตํ   คมฺภีเรสุ  โข  ปนสฺส
ฐานาฐาเนสุ   ปญฺญาจกฺขุํ   กมติ   โย   หิ  โกจิ  อาวุโส  ภิกฺขุ  วา
ภิกฺขุนี   วา   อิเม   จตฺตาโร   ธมฺเม  อตฺตนิ  สมนุปสฺสติ  นิฏฺฐเมตฺถ
คนฺตพฺพํ    น    ปริหายามิ   กุสเลหิ   ธมฺเมหิ   อปริหานเมตํ   วุตฺตํ
ภควตาติ ฯ
	[๑๕๙]   เอกํ   สมยํ   อายสฺมา   อานนฺโท   โกสมฺพิยํ  วิหรติ
#๑ ม. ราคเวปุลฺลตฺตํ ... โมหเวปุลฺลตฺตํ ฯ
