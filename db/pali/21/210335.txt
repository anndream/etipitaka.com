ภิกฺขเว จตสฺโส อริยปริเยสนาติ ฯ
	[๒๕๖]   จตฺตารีมานิ   ภิกฺขเว   สงฺคหวตฺถูนิ   กตมานิ  จตฺตาริ
ทานํ  เปยฺยวชฺชํ  อตฺถจริยา  สมานตฺตตา  อิมานิ  โข  ภิกฺขเว  จตฺตาริ
สงฺคหวตฺถูนีติ ฯ
	[๒๕๗]   อถโข   อายสฺมา   มาลุงฺกฺยปุตฺโต   ๑  เยน  ภควา
เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ
เอกมนฺตํ   นิสินฺโน   โข  อายสฺมา  มาลุงฺกฺยปุตฺโต  ภควนฺตํ  เอตทโวจ
สาธุ   เม   ภนฺเต   ภควา  สงฺขิตฺเตน  ธมฺมํ  เทเสตุ  ยมหํ  ภควโต
ธมฺมํ    สุตฺวา    เอโก   วูปกฏฺโฐ   อปฺปมตฺโต   อาตาปี   ปหิตตฺโต
วิหเรยฺยนฺติ  ฯ  เอตฺถทานิ  มาลุงฺกฺยปุตฺต กึ ทหเร [๒] วกฺขาม ยตฺร หิ
นาม   ตฺวํ   ชิณฺโณ   วุฑฺโฒ  มหลฺลโก  ตถาคตสฺส  สงฺขิตฺเตน  โอวาทํ
ยาจสีติ   ฯ   เทเสตุ   เม  ภนฺเต  ภควา  สงฺขิตฺเตน  ธมฺมํ  เทเสตุ
สุคโต   สงฺขิตฺเตน   ธมฺมํ   อปฺเปวนามาหํ   ภควโต   ภาสิตสฺส  อตฺถํ
ชาเนยฺยํ  ๓  อปฺเปวนามาหํ  ภควโต  ภาสิตสฺส  ทายาโท  อสฺสนฺติ  ฯ
จตฺตาโรเม    มาลุงฺกฺยปุตฺต    ตณฺหุปฺปาทา    ยตฺถ   ภิกฺขุโน   ตณฺหา
อุปฺปชฺชมานา   อุปฺปชฺชติ  กตเม  จตฺตาโร  จีวรเหตุ  วา  มาลุงฺกฺยปุตฺต
ภิกฺขุโน    ตณฺหา    อุปฺปชฺชมานา    อุปฺปชฺชติ    ปิณฺฑปาตเหตุ    วา
มาลุงฺกฺยปุตฺต   ภิกฺขุโน   ตณฺหา   อุปฺปชฺชมานา  อุปฺปชฺชติ  เสนาสนเหตุ
วา  มาลุงฺกฺยปุตฺต  ภิกฺขุโน  ตณฺหา  อุปฺปชฺชมานา อุปฺปชฺชติ อิติภวาภวเหตุ
วา    มาลุงฺกฺยปุตฺต    ภิกฺขุโน    ตณฺหา    อุปฺปชฺชมานา    อุปฺปชฺชติ
#๑ ม. ยุ. มาลุกฺยปุตฺโต ฯ อิโต ปรํ อีทิสเมว ฯ ๒ ม. ยุ. ภิกฺขู ฯ
#๓ ม. ยุ. อาชาเนยฺยํ ฯ
