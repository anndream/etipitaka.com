โคตเมน   อฏฺฐานํ   โข   เอตํ   พฺราหฺมณ  อนวกาโส  ยํ  อสปฺปุริโส
อสปฺปุริสํ  ชาเนยฺย  อสปฺปุริโส  อยํ  ภวนฺติ  ฯ  เอตมฺปิ  โข  พฺราหฺมณ
อฏฺฐานํ    อนวกาโส   ยํ   สปฺปุริโส   สปฺปุริสํ   ชาเนยฺย   สปฺปุริโส
อยํ   ภวนฺติ   ฐานํ   โข   เอตํ   พฺราหฺมณ   วิชฺชติ   ยํ   สปฺปุริโส
สปฺปุริสํ   ชาเนยฺย   สปฺปุริโส   อยํ   ภวนฺติ   เอตํ   โข   พฺราหฺมณ
ฐานํ   วิชฺชติ   ยํ   สปฺปุริโส   อสปฺปุริสํ   ชาเนยฺย   อสปฺปุริโส  อยํ
ภวนฺติ   ฯ   หนฺทจทานิ   มยํ   โภ   โคตม   คจฺฉาม  พหุกิจฺจา  มยํ
พหุกรณียาติ   ฯ   ยสฺสทานิ   ตฺวํ  พฺราหฺมณ  กาลํ  มญฺญสีติ  ฯ  อถโข
วสฺสกาโร   พฺราหฺมโณ   มคธมหามตฺโต   ภควโต   ภาสิตํ  อภินนฺทิตฺวา
อนุโมทิตฺวา อุฏฺฐายาสนา ปกฺกามีติ ฯ
	[๑๘๘]  เอกํ  สมยํ  ภควา  ราชคเห  วิหรติ คิชฺฌกูเฏ ปพฺพเต ฯ
อถโข   อุปโก   มณฺฑิกาปุตฺโต  เยน  ภควา  เตนุปสงฺกมิ  อุปสงฺกมิตฺวา
ภควนฺตํ     อภิวาเทตฺวา    เอกมนฺตํ    นิสีทิ    เอกมนฺตํ    นิสินฺโน
โข   อุปโก   มณฺฑิกาปุตฺโต   ภควนฺตํ   เอตทโวจ   อหํ   หิ   ภนฺเต
เอวํวาที    เอวํทิฏฺฐี    โยโกจิ    ปรูปารมฺภํ    วตฺเตติ   ปรูปารมฺภํ
วตฺเตนฺโต   สพฺโพ   ๑  โส  น  อุปฺปาเทติ  อนุปฺปาเทนฺโต  คารโยฺห
โหติ   อุปวชฺโชติ   ฯ   ปรูปารมฺภํ   เจ   อุปก   วตฺเตติ  ปรูปารมฺภํ
วตฺเตนฺโต   น   อุปฺปาเทติ   อนุปฺปาเทนฺโต  คารโยฺห  โหติ  อุปวชฺโช
ตฺวํ   โข   อุปก   ปรูปารมฺภํ   วตฺเตสิ   ปรูปารมฺภํ   วตฺเตนฺโต   น
อุปฺปาเทสิ    อนุปฺปาเทนฺโต   คารโยฺหสิ   อุปวชฺโชติ   ฯ   เสยฺยถาปิ
#๑ ยุ. สพฺพโส ฯ
