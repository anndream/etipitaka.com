ธมฺเม   สยํ  อภิญฺญา  สจฺฉิกตฺวา  อุปสมฺปชฺช  วิหรติ  เนว  โข  ตฺยาหํ
พฺราหฺมณ   อนุโมทามิ   นปฺปฏิกฺโกสามิ  ๑  อิเมหิ  โข  อหํ  พฺราหฺมณ
จตูหิ    ธมฺเมหิ   สมนฺนาคตํ   มหาปญฺญํ   มหาปุริสํ   ปญฺญาเปมีติ   ฯ
อจฺฉริยํ    โภ    โคตม   อพฺภุตํ   โภ   โคตม   ยาว   สุภาสิตญฺจิทํ
โภตา  โคตเมน  อิเมหิ  ๒  จ  ปน  จตูหิ  ธมฺเมหิ  สมนฺนาคตํ ภวนฺตํ
โคตมํ   ธาเรมิ   ภวญฺหิ   โคตโม  พหุชนหิตาย  ปฏิปนฺโน  พหุชนสุขาย
พหุสฺส   ๓   ชนตา  อริเย  ญาเย  ปติฏฺฐาปิตา  ยทิทํ  กลฺยาณธมฺมตา
กุสลธมฺมตา  ภวญฺหิ  โคตโม  ยํ  วิตกฺกํ  อากงฺขติ  วิตกฺเกตุํ  ตํ  วิตกฺกํ
วิตกฺเกติ   ยํ  วิตกฺกํ  นากงฺขติ  วิตกฺเกตุํ  น  ตํ  วิตกฺกํ  วิตกฺเกติ  ยํ
สงฺกปฺปํ  อากงฺขติ  สงฺกปฺเปตุํ  ตํ  สงฺกปฺปํ สงฺกปฺเปติ ยํ สงฺกปฺปํ นากงฺขติ
สงฺกปฺเปตุํ  น  ตํ  สงฺกปฺปํ  สงฺกปฺเปติ  ภวญฺหิ  โคตโม  เจโตวสิปฺปตฺโต
วิตกฺกปเถสุ    ภวญฺหิ    โคตโม    จตุนฺนํ    ฌานานํ   อาภิเจตสิกานํ
ทิฏฺฐธมฺมสุขวิหารานํ    นิกามลาภี    อกิจฺฉลาภี    อกสิรลาภี    ภวญฺหิ
โคตโม   อาสวานํ   ขยา   อนาสวํ  เจโตวิมุตฺตึ  ปญฺญาวิมุตฺตึ  ทิฏฺเฐว
ธมฺเม   สยํ   อภิญฺญา  สจฺฉิกตฺวา  อุปสมฺปชฺช  วิหรตีติ  ฯ  อทฺธา  โข
เต    พฺราหฺมณ    อาสชฺช    อุปนียวาจา    ภาสิตา   อปิจ   ตฺยาหํ
พฺยากริสฺสามิ   อหญฺหิ   พฺราหฺมณ   พหุชนหิตาย   ปฏิปนฺโน  พหุชนสุขาย
พหุสฺส   ๔   ชนตา  อริเย  ญาเย  ปติฏฺฐาปิตา  ยทิทํ  กลฺยาณธมฺมตา
กุสลธมฺมตา   อหญฺหิ   พฺราหฺมณ   ยํ   วิตกฺกํ  อากงฺขามิ  วิตกฺเกตุํ  ตํ
วิตกฺกํ   วิตกฺเกมิ   ยํ   วิตกฺกํ   นากงฺขามิ   วิตกฺเกตุํ  น  ตํ  วิตกฺกํ
#๑ โป. ม. น ปน ปฏิกฺโกสามิ ฯ  ๒ ม. ยุ. อิเมหิ จ มยํ จตูหิ ... ธาเรม ฯ
#๓ ม. ยุ. พหุ เต ฯ  ๔ ม. ยุ. พหุ เม ฯ
