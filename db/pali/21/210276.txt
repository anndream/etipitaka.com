อิธ  มลฺลิเก  เอกจฺโจ  มาตุคาโม  โกธโน  โหติ อุปายาสพหุโล อปฺปมฺปิ
วุตฺโต   สมาโน   อภิสชฺชติ   กุปฺปติ   พฺยาปชฺชติ   ปติตฺถียติ   โกปญฺจ
โทสญฺจ   อปฺปจฺจยญฺจ   ปาตุกโรติ   โส   น   ทาตา   โหติ  สมณสฺส
วา   พฺราหฺมณสฺส   วา   อนฺนํ   ปานํ   วตฺถํ  ยานํ  มาลาคนฺธวิเลปนํ
เสยฺยาวสถปทีเปยฺยํ  อิสฺสามนโก  โข  ปน  โหติ  ปรลาภสกฺการครุการ-
มานนวนฺทนปูชนาสุ   อิสฺสติ   อุปทุสฺสติ   อิสฺสํ  พนฺธติ  โส  เจ  ตโต
จุโต   อิตฺถตฺตํ   อาคจฺฉติ   โส   ยตฺถ   ยตฺถ  ปจฺจาชายติ  ทุพฺพณฺโณ
จ   โหติ   ทูรูโป   สุปาปิโก  ทสฺสนาย  ทลิทฺโท  จ  โหติ  อปฺปสฺสโก
อปฺปโภโค  อปฺเปสกฺโข  จ ฯ อิธ ปน มลฺลิเก เอกจฺโจ มาตุคาโม โกธโน
โหติ  อุปายาสพหุโล  อปฺปมฺปิ  วุตฺโต  สมาโน อภิสชฺชติ กุปฺปติ พฺยาปชฺชติ
ปติตฺถียติ   โกปญฺจ   โทสญฺจ   อปฺปจฺจยญฺจ   ปาตุกโรติ   โส   ทาตา
โหติ   สมณสฺส   วา   พฺราหฺมณสฺส   วา   อนฺนํ   ปานํ   วตฺถํ  ยานํ
มาลาคนฺธวิเลปนํ   เสยฺยาวสถปทีเปยฺยํ   อนิสฺสามนโก   โข  ปน  โหติ
ปรลาภสกฺการครุการมานนวนฺทนปูชนาสุ   น   อิสฺสติ   น   อุปทุสฺสติ  น
อิสฺสํ   พนฺธติ   โส   เจ   ตโต  จุโต  อิตฺถตฺตํ  อาคจฺฉติ  โส  ยตฺถ
ยตฺถ   ปจฺจาชายติ   ทุพฺพณฺโณ   จ   โหติ  ทูรูโป  สุปาปิโก  ทสฺสนาย
อฑฺโฒ   จ   โหติ   มหทฺธโน  มหาโภโค  มเหสกฺโข  จ  ฯ  อิธ  ปน
มลฺลิเก  เอกจฺโจ  มาตุคาโม  อกฺโกธโน  โหติ  อนุปายาสพหุโล  พหุมฺปิ
วุตฺโต   สมาโน   นาภิสชฺชติ   น  กุปฺปติ  น  พฺยาปชฺชติ  น  ปติตฺถียติ
น   โกปญฺจ   โทสญฺจ   อปฺปจฺจยญฺจ  ปาตุกโรติ  โส  น  ทาตา  โหติ
