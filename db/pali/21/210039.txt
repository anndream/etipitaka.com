โข    ปริพฺพาชกา    จตฺตาริ    ธมฺมปทานิ    อคฺคญฺญานิ   รตฺตญฺญานิ
วํสญฺญานิ    โปราณานิ    อสํกิณฺณานิ    อสํกิณฺณปุพฺพานิ    น   สํกียนฺติ
น    สํกียิสฺสนฺติ    อปฺปฏิกุฏฺฐานิ   สมเณหิ   พฺราหฺมเณหิ   วิญฺญูหิ   ฯ
โย   โข   ปริพฺพาชกา   เอวํ   วเทยฺย   อหเมตํ   อนภิชฺฌํ  ธมฺมปทํ
ปจฺจกฺขาย   อภิชฺฌาลล   กาเมสุ  ติพฺพสาราคํ  สมณํ  วา  พฺราหฺมณํ  วา
ปญฺญาเปสฺสามีติ   ตมหํ   ตตฺถ   เอวํ   วเทยฺยํ  เอตุ  วทตุ  พฺยาหรตุ
ปสฺสามิสฺสานุภาวนฺติ    โส    วต    ปริพฺพาชกา    อนภิชฺฌํ   ธมฺมปทํ
ปจฺจกฺขาย   อภิชฺฌาลล   กาเมสุ  ติพฺพสาราคํ  สมณํ  วา  พฺราหฺมณํ  วา
ปญฺญาเปสฺสตีติ   เนตํ   ฐานํ   วิชฺชติ  ฯ  โย  โข  ปริพฺพาชกา  เอวํ
วเทยฺย    อหเมตํ    อพฺยาปาทํ   ธมฺมปทํ   ปจฺจกฺขาย   พฺยาปนฺนจิตฺตํ
ปทุฏฺฐมนสงฺกปฺปํ   สมณํ   วา   พฺราหฺมณํ   วา   ปญฺญาเปสฺสามีติ  ตมหํ
ตตฺถ   เอวํ   วเทยฺยํ   เอตุ   วทตุ   พฺยาหรตุ   ปสฺสามิสฺสานุภาวนฺติ
โส   วต   ปริพฺพาชกา   อพฺยาปาทํ  ธมฺมปทํ  ปจฺจกฺขาย  พฺยาปนฺนจิตฺตํ
ปทุฏฺฐมนสงฺกปฺปํ   สมณํ   วา   พฺราหฺมณํ   วา   ปญฺญาเปสฺสตีติ   เนตํ
ฐานํ  วิชฺชติ  ฯ  โย  โข  ปริพฺพาชกา  เอวํ  วเทยฺย อหเมตํ สมฺมาสตึ
ธมฺมปทํ   ปจฺจกฺขาย   มุฏฺฐสฺสตึ   อสมฺปชานํ  สมณํ  วา  พฺราหฺมณํ  วา
ปญฺญาเปสฺสามีติ   ตมหํ   ตตฺถ   เอวํ   วเทยฺยํ  เอตุ  วทตุ  พฺยาหรตุ
ปสฺสามิสฺสานุภาวนฺติ    โส    วต    ปริพฺพาชกา   สมฺมาสตึ   ธมฺมปทํ
ปจฺจกฺขาย  มุฏฺฐสฺสตึ  อสมฺปชานํ  สมณํ  วา  พฺราหฺมณํ วา ปญฺญาเปสฺสตีติ
เนตํ   ฐานํ   วิชฺชติ   ฯ   โย   โข   ปริพฺพาชกา   เอวํ   วเทยฺย
