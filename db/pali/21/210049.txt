นิสีทิ  ปลฺลงฺกํ  อาภุชิตฺวา  อุชุํ  กายํ  ปณิธาย ปริมุขํ สตึ อุปฏฺฐเปตฺวา ฯ
อถโข     โทโณ     พฺราหฺมโณ    ภควโต    ปาทานิ    อนุคจฺฉนฺโต
อทฺทส   ภควนฺตํ   อญฺญตรสฺมึ   รุกฺขมูเล   นิสินฺนํ   ปาสาทิกํ  ปสาทนียํ
สนฺตินฺทฺริยํ     สนฺตมานสํ     อุตฺตมทมถสมถมนุปฺปตฺตํ     ทนฺตํ    คุตฺตํ
สนฺตินฺทฺริยํ   ๑  นาคํ  ทิสฺวา  เยน  ภควา  เตนุปสงฺกมิ  อุปสงฺกมิตฺวา
ภควนฺตํ   เอตทโวจ   เทโว   โน   ภวํ   ภวิสฺสตีติ  ฯ  น  โข  อหํ
พฺราหฺมณ   เทโว   ภวิสฺสามีติ   ฯ   คนฺธพฺโพ  โน  ภวํ  ภวิสฺสตีติ  ฯ
น   โข   อหํ   พฺราหฺมณ   คนฺธพฺโพ  ภวิสฺสามีติ  ฯ  ยกฺโข  โน  ภวํ
ภวิสฺสตีติ   ฯ   น  โข  อหํ  พฺราหฺมณ  ยกฺโข  ภวิสฺสามีติ  ฯ  มนุสฺโส
โน  ภวํ  ภวิสฺสตีติ  ฯ  น  โข  อหํ  พฺราหฺมณ  มนุสฺโส  ภวิสฺสามีติ  ฯ
เทโว  โน  ภวํ  ภวิสฺสตีติ  อิติ  ปุฏฺโฐ  สมาโน  น  โข  อหํ พฺราหฺมณ
เทโว   ภวิสฺสามีติ   วเทสิ  คนฺธพฺโพ  โน  ภวํ  ภวิสฺสตีติ  อิติ  ปุฏฺโฐ
สมาโน   น   โข  อหํ  พฺราหฺมณ  คนฺธพฺโพ  ภวิสฺสามีติ  วเทสิ  ยกฺโข
โน   ภวํ   ภวิสฺสตีติ   อิติ   ปุฏฺโฐ   สมาโน  น  โข  อหํ  พฺราหฺมณ
ยกฺโข   ภวิสฺสามีติ   วเทสิ   มนุสฺโส  โน  ภวํ  ภวิสฺสตีติ  อิติ  ปุฏฺโฐ
สมาโน   น   โข   อหํ   พฺราหฺมณ   มนุสฺโส  ภวิสฺสามีติ  วเทสิ  อถ
โกจรหิ  ภวํ  ภวิสฺสตีติ  ฯ  เยสํ  โข อหํ พฺราหฺมณ อาสวานํ อปฺปหีนตฺตา๋
เทโว   ภเวยฺยํ  เต  เม  อาสวา  ปหีนา  อุจฺฉินฺนมูลา  ตาลาวตฺถุกตา
อนภาวํ    คตา    อายตึอนุปฺปาทธมฺมา   เยสํ   โข   อหํ   พฺราหฺมณ
#๑ ม. สํยตินฺทฺริยํ ฯ
