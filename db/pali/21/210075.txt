อทฺทสํสุ  โข  เต  ๑  คหปตี  จ  คหปตานิโย  จ  ภควนฺตํ  อญฺญตรสฺมึ
รุกฺขมูเล   นิสินนํ   ทิสฺวา   เยน   ภควา  เตนุปสงฺกมึสุ  อุปสงฺกมิตฺวา
ภควนฺตํ  อภิวาเทตฺวา  เอกมนฺตํ  นิสีทึสุ  ฯ  เอกมนฺตํ  นิสินฺเน  โข เต
คหปตี   จ   คหปตานิโย  จ  ภควา  เอตทโวจ  จตฺตาโรเม  คหปตโย
สํวาสา   กตเม   จตฺตาโร  ฉโว  ฉวาย  สทฺธึ  สํวสติ  ฉโว  เทวิยา
สทฺธึ   สํวสติ   เทโว   ฉวาย   สทฺธึ   สํวสติ  เทโว  เทวิยา  สทฺธึ
สํวสติ  ฯ  กถญฺจ  คหปตโย  ฉโว  ฉวาย  สทฺธึ  สํวสติ  อิธ  คหปตโย
สามิโก   โหติ  ปาณาติปาตี  อทินฺนาทายี  กาเมสุ  มิจฺฉาจารี  มุสาวาที
สุราเมรยมชฺชปมาทฏฺฐายี    ทุสฺสีโล   ปาปธมฺโม   มจฺเฉรมลปริยุฏฺฐิเตน
เจตสา    อคารํ    อชฺฌาวสติ    อกฺโกสกปริภาสโก   สมณพฺราหฺมณานํ
ภริยาปิสฺส   โหติ   ปาณาติปาตินี   อทินฺนาทายินี   กาเมสุ  มิจฺฉาจารินี
มุสาวาทินี      สุราเมรยมชฺชปมาทฏฺฐายินี      ทุสฺสีลา     ปาปธมฺมา
มจฺเฉรมลปริยุฏฺฐิเตนเจตสา    อคารํ    อชฺฌาวสติ   อกฺโกสิกปริภาสิกา
สมณพฺราหฺมณานํ   เอวํ   โข  คหปตโย  ฉโว  ฉวาย  สทฺธึ  สํวสติ  ฯ
กถญฺจ   คหปตโย  ฉโว  เทวิยา  สทฺธึ  สํวสติ  อิธ  คหปตโย  สามิโก
โหติ  ปาณาติปาตี  ฯเปฯ  สุราเมรยมชฺชปมาทฏฺฐายี  ทุสฺสีโล  ปาปธมฺโม
มจฺเฉรมลปริยุฏฺฐิเตน   เจตสา   อคารํ   อชฺฌาวสติ  อกฺโกสกปริภาสโก
สมณพฺราหฺมณานํ     ภริยา     จ     ขฺวสฺส    โหติ    ปาณาติปาตา
ปฏิวิรตา  อทินฺนาทานา  ปฏิวิรตา  กาเมสุ  มิจฺฉารา ปฏิวิรตา มุสาวาทา
ปฏิวิรตา   สุราเมรยมชฺชปมาทฏฺฐานา   ปฏิวิรตา   สีลวตี  กลฺยาณธมฺมา
#๑ ม. ยุ. อยํ ปาโฐ นตฺถิ ฯ
