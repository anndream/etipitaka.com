		     ปุคฺคลวคฺโค จตุตฺโถ
	[๑๓๑]  จตฺตาโรเม  ภิกฺขเว  ปุคฺคลา  สนฺโต สํวิชฺชมานา โลกสฺมึ
กตเม   จตฺตาโร   อิธ   ภิกฺขเว  เอกจฺจสฺส  ปุคฺคลสฺส  โอรมฺภาคิยานิ
สญฺโญชนานิ   อปฺปหีนานิ   โหนฺติ   อุปฺปตฺติปฏิลาภิกานิ  ๑  สญฺโญชนานิ
อปฺปหีนานิ   โหนฺติ   ภวปฏิลาภิกานิ  สญฺโญชนานิ  อปฺปหีนานิ  โหนฺติ  ฯ
อิธ   ปน   ภิกฺขเว   เอกจฺจสฺส  ปุคฺคลสฺส  โอรมฺภาคิยานิ  สญฺโญชนานิ
ปหีนานิ   โหนฺติ   อุปฺปตฺติปฏิลาภิกานิ   สญฺโญชนานิ   อปฺปหีนานิ  โหนฺติ
ภวปฏิลาภิกานิ   สญฺโญชนานิ   อปฺปหีนานิ  โหนฺติ  ฯ  อิธ  ปน  ภิกฺขเว
เอกจฺจสฺส   ปุคฺคลสฺส   โอรมฺภาคิยานิ   สญฺโญชนานิ   ปหีนานิ   โหนฺติ
อุปฺปตฺติปฏิลาภิกานิ    สญฺโญชนานิ    ปหีนานิ    โหนฺติ   ภวปฏิลาภิกานิ
สญฺโญชนานิ  อปฺปหีนานิ  โหนฺติ  ฯ  อิธ  ปน ภิกฺขเว เอกจฺจสฺส ปุคฺคลสฺส
โอรมฺภาคิยานิ    สญฺโญชนานิ    ปหีนานิ    โหนฺติ   อุปฺปตฺติปฏิลาภิกานิ
สญฺโญชนานิ   ปหีนานิ   โหนฺติ   ภวปฏิลาภิกานิ   สญฺโญชนานิ   ปหีนานิ
โหนฺติ  ฯ  กตมสฺส ภิกฺขเว ปุคฺคลสฺส โอรมฺภาคิยานิ สญฺโญชนานิ อปฺปหีนานิ
อุปฺปตฺติปฏิลาภิกานิ      สญฺโญชนานิ      อปฺปหีนานิ     ภวปฏิลาภิกานิ
สญฺโญชนานิ    อปฺปหีนานิ    สกทาคามิสฺส    อิมสฺส    โข    ภิกฺขเว
ปุคฺคลสฺส   โอรมฺภาคิยานิ   สญฺโญชนานิ   อปฺปหีนานิ  อุปฺปตฺติปฏิลาภิกานิ
สญฺโญชนานิ   อปฺปหีนานิ   ภวปฏิลาภิกานิ   สญฺโญชนานิ   อปฺปหีนานิ  ฯ
กตมสฺส    ภิกฺขเว   ปุคฺคลสฺส   โอรมฺภาคิยานิ   สญฺโญชนานิ   ปหีนานิ
อุปฺปตฺติปฏิลาภิกานิ      สญฺโญชนานิ      อปฺปหีนานิ     ภวปฏิลาภิกานิ
#๑ โป. ม. อุปปตฺติปฏิลาภิยานิ ฯ อิโต ปรํ อีทิสเมว ฯ
