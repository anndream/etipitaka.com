สมุทาจรนฺตีติ   โส   เตสุ   เปมํ   ชเนติ  เอวํ  โข  ภิกฺขเว  เปมา
เปมํ   ชายติ  ฯ  กถญฺจ  ภิกฺขเว  เปมา  โทโส  ชายติ  อิธ  ภิกฺขเว
ปุคฺคโล   ปุคฺคลสฺส   อิฏฺโฐ  โหติ  กนฺโต  มนาโป  ตํ  ปเร  อนิฏฺเฐน
อกนฺเตน   อมนาเปน  สมุทาจรนฺติ  ตสฺส  เอวํ  โหติ  โย  โข  มฺยายํ
ปุคฺคโล   อิฏฺโฐ   กนฺโต   มนาโป   ตํ   ปเร   อนิฏฺเฐน   อกนฺเตน
อมนาเปน   สมุทาจรนฺตีติ  โส  เตสุ  โทสํ  ชเนติ  เอวํ  โข  ภิกฺขเว
เปมา   โทโส   ชายติ  ฯ  กถญฺจ  ภิกฺขเว  โทสา  เปมํ  ชายติ  อิธ
ภิกฺขเว   ปุคฺคโล   ปุคฺคลสฺส   อนิฏฺโฐ   โหติ   อกนฺโต  อมนาโป  ตํ
ปเร   อนิฏฺเฐน   อกนฺเตน  อมนาเปน  สมุทาจรนฺติ  ตสฺส  เอวํ  โหติ
โย   โข   มฺยายํ   ปุคฺคโล   อนิฏฺโฐ   อกนฺโต   อมนาโป  ตํ  ปเร
อนิฏฺเฐน   อกนฺเตน  อมนาเปน  สมุทาจรนฺตีติ  โส  เตสุ  เปมํ  ชเนติ
เอวํ  โข  ภิกฺขเว  โทสา  เปมํ  ชายติ  ฯ กถญฺจ ภิกฺขเว โทสา โทโส
ชายติ   อิธ   ภิกฺขเว   ปุคฺคโล   ปุคฺคลสฺส   อนิฏฺโฐ   โหติ  อกนฺโต
อมนาโป   ตํ   ปเร   อิฏฺเฐน   กนฺเตน  มนาเปน  สมุทาจรนฺติ  ตสฺส
เอวํ   โหติ   โย   โข   มฺยายํ  ปุคฺคโล  อนิฏฺโฐ  อกนฺโต  อมนาโป
ตํ   ปเร   อิฏฺเฐน  กนฺเตน  มนาเปน  สมุทาจรนฺตีติ  โส  เตสุ  โทสํ
ชเนติ  เอวํ  โข  ภิกฺขเว  โทสา  โทโส  ชายติ  ฯ อิมานิ โข ภิกฺขเว
จตฺตาริ [๑] ชายนฺติ ฯ
	ยสฺมึ   ภิกฺขเว   สมเย   ภิกฺขุ  วิวิจฺเจว  กาเมหิ  ฯเปฯ  ปฐมํ
ฌานํ   อุปสมฺปชฺช   วิหรติ   ยํ   ปิสฺส  เปมา  เปมํ  ชายติ  ตํ  ปิสฺส
#๑ ม. ยุ. เปมานิ ฯ
