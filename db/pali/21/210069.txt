ภิกฺขเว   เอเก   สมณพฺราหฺมณา   สุรํ  ปิวนฺติ  เมรยํ  สุราเมรยปานา
อปฺปฏิวิรตา    อยํ    ภิกฺขเว   ปฐโม   สมณพฺราหฺมณานํ   อุปกฺกิเลโส
เยน   อุปกฺกิเลเสน   อุปกฺกิลิฏฺฐา   เอเก   สมณพฺราหฺมณา  น  ตปนฺติ
น   ภาสนฺติ   น   วิโรจนฺติ  ฯ  สนฺติ  ภิกฺขเว  เอเก  สมณพฺราหฺมณา
เมถุนํ    ธมฺมํ    ปฏิเสวนฺติ   เมถุนสฺมา   ธมฺมา   อปฺปฏิวิรตา   อยํ
ภิกฺขเว   ทุติโย   สมณพฺราหฺมณานํ   อุปกฺกิเลโส   เยน   อุปกฺกิเลเสน
อุปกฺกิลิฏฺฐา   เอเก   สมณพฺราหฺมณา   น   ตปนฺติ   น   ภาสนฺติ   น
วิโรจนฺติ  ฯ  สนฺติ  ภิกฺขเว  เอเก  สมณพฺราหฺมณา ชาตรูปรชตํ สาทิยนฺติ
ชาตรูปรชตปฏิคฺคหณา  อปฺปฏิวิรตา  อยํ  ภิกฺขเว  ตติโย  สมณพฺราหฺมณานํ
อุปกฺกิเลโส      เยน      อุปกฺกิเลเสน      อุปกฺกิลิฏฺฐา     เอเก
สมณพฺราหฺมณา  น  ตปนฺติ  น  ภาสนฺติ  น  วิโรจนฺติ  ฯ  สนฺติ  ภิกฺขเว
เอเก สมณพฺราหฺมณา มิจฺฉาชีเวน ชีวิตํ กปฺเปนฺติ ๑ มิจฺฉาชีวา อปฺปฏิวิรตาp
อยํ     ภิกฺขเว    จตุตฺโถ    สมณพฺราหฺมณานํ    อุปกฺกิเลโส    เยน
อุปกฺกิเลเสน  อุปกฺกิลิฏฺฐา  เอเก  สมณพฺราหฺมณา  น  ตปนฺติ  น ภาสนฺติ
น  วิโรจนฺติ  ฯ  อิเม  โข ภิกฺขเว จตฺตาโร สมณพฺราหฺมณานํ อุปกฺกิเลสา
เยหิ    อุปกฺกิเลเสหิ    อุปกฺกิลิฏฺฐา    เอเก    สมณพฺราหฺมณา    น
ตปนฺติ น ภาสนฺติ น วิโรจนฺตีติ ฯ
	    ราคโทสุปฏิกฺกิฏฺฐา ๒       เอเก สมณพฺราหฺมณา
	    อวิชฺชานิวุตา โปสา         ปิยรูปาภินนฺทิโน
	    สุรํ ปิวนฺติ เมรยํ           ปฏิเสวนฺติ เมถุนํ
#๑ ม. ยุ. มิจฺฉาชีเวน ชีวนฺติ ฯ ๒ ม. ราคโทสปริกฺกิฏฺฐา ฯ
#ยุ. ราคโทสปฏิกฺกิฏฺฐา ฯ
