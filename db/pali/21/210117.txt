อิเม โข ภิกฺขเว จตฺตาโร ปุคฺคลา สนฺโต สํวิชฺชมานา โลกสฺมินฺติ ฯ
	[๘๙]  จตฺตาโรเม  ภิกฺขเว  ปุคฺคลา  สนฺโต  สํวิชฺชมานา โลกสฺมึ
กตเม    จตฺตาโร    สมณมจโล   สมณปุณฺฑรีโก   สมณปทุโม   สมเณสุ
สมณสุขุมาโล   ฯ   กถญฺจ   ภิกฺขเว   ปุคฺคโล   สมณมจโล  โหติ  อิธ
ภิกฺขเว   ภิกฺขุ   สมฺมาทิฏฺฐิโก  โหติ  สมฺมาสงฺกปฺโป  โหติ  สมฺมาวาโจ
โหติ    สมฺมากมฺมนฺโต    โหติ   สมฺมาอาชีโว   โหติ   สมฺมาวายาโม
โหติ     สมฺมาสติ     โหติ     สมฺมาสมาธิ    โหติ    เอวํ    โข
ภิกฺขเว  ปุคฺคโล  สมณมจโล  โหติ ฯ กถญฺจ ภิกฺขเว ปุคฺคโล สมณปุณฺฑรีโก
โหติ    อิธ    ภิกฺขเว   ภิกฺขุ   สมฺมาทิฏฺฐิโก   โหติ   สมฺมาสงฺกปฺโป
โหติ    สมฺมาวาโจ    โหติ    สมฺมากมฺมนฺโต    โหติ   สมฺมาอาชีโว
โหติ     สมฺมาวายาโม     โหติ    สมฺมาสติ    โหติ    สมฺมาสมาธิ
โหติ   สมฺมาญาณี   โหติ   สมฺมาวิมุตฺติ   โหติ   โน   จ   โข  อฏฺฐ
วิโมกฺเข   กาเยน   ผุสิตฺวา  ๑  วิหรติ  เอวํ  โข  ภิกฺขเว  ปุคฺคโล
สมณปุณฺฑรีโก   โหติ   ฯ   กถญฺจ   ภิกฺขเว  ปุคฺคโล  สมณปทุโม  โหติ
อิธ   ภิกฺขเว   ภิกฺขุ   สมฺมาทิฏฺฐิโก   โหติ   ฯเปฯ  สมฺมาญาณี  โหติ
สมฺมาวิมุตฺติ   โหติ   อฏฺฐ  จ  วิโมกฺเข  กาเยน  ผุสิตฺวา  ๒  วิหรติ
เอวํ   โข   ภิกฺขเว   ปุคฺคโล   สมณปทุโม  โหติ  ฯ  กถญฺจ  ภิกฺขเว
ปุคฺคโล   สมเณสุ   สมณสุขุมาโล   โหติ  อิธ  ภิกฺขเว  ภิกฺขุ  ยาจิโตว
พหุลํ   จีวรํ   ปริภุญฺชติ   อปฺปํ   อยาจิโต   ฯเปฯ  ยญฺหิ  ตํ  ภิกฺขเว
สมฺมา    วทมาโน    วเทยฺย   สมเณสุ   สมณสุขุมาโลติ   มเมว   ตํ
#๑-๒ ยุ. ผสฺสิตฺวา ฯ
