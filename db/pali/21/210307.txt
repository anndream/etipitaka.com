เวรมณิยา    สมาทเปติ   ฯเปฯ   อตฺตนา   จ   สมฺมาทิฏฺฐิโก   โหติ
ปรญฺจ     สมฺมาทิฏฺฐิยา     สมาทเปติ     อยํ     วุจฺจติ    ภิกฺขเว
กลฺยาณธมฺเมน กลฺยาณธมฺมตโรติ ฯ
	[๒๑๐]   ปาปธมฺมญฺจ   โว   ภิกฺขเว   เทเสสฺสามิ  ปาปธมฺเมน
ปาปธมฺมตรญฺจ     กลฺยาณธมฺมญฺจ    กลฺยาณธมฺเมน    กลฺยาณธมฺมตรญฺจ
ตํ   สุณาถ   ฯเปฯ   กตโม   จ   ภิกฺขเว   ปาปธมฺโม  อิธ  ภิกฺขเว
เอกจฺโจ   มิจฺฉาทิฏฺฐิโก   โหติ   ฯเปฯ  มิจฺฉาญาณี  โหติ  มิจฺฉาวิมุตฺติ
โหติ   อยํ   วุจฺจติ   ภิกฺขเว   ปาปธมฺโม   ฯ   กตโม   จ  ภิกฺขเว
ปาปธมฺเมน    ปาปธมฺมตโร   อิธ   ภิกฺขเว   เอกจฺโจ   อตฺตนา   จ
มิจฺฉาทิฏฺฐิโก    โหติ    ปรญฺจ    มิจฺฉาทิฏฺฐิยา    สมาทเปติ   ฯเปฯ
อตฺตนา    จ    มิจฺฉาญาณี   โหติ   ปรญฺจ   มิจฺฉาญาเณ   สมาทเปติ
อตฺตนา   จ   มิจฺฉาวิมุตฺติ   โหติ   ปรญฺจ   มิจฺฉาวิมุตฺติยา  สมาทเปติ
อยํ  วุจฺจติ  ภิกฺขเว  ปาปธมฺเมน  ปาปธมฺมตโร  ฯ  กตโม  จ  ภิกฺขเว
กลฺยาณธมฺโม   อิธ   ภิกฺขเว   เอกจฺโจ   สมฺมาทิฏฺฐิโก   โหติ  ฯเปฯ
สมฺมาญาณี    โหติ    สมฺมาวิมุตฺติ    โหติ    อยํ    วุจฺจติ   ภิกฺขเว
กลฺยาณธมฺโม   ฯ   กตโม  จ  ภิกฺขเว  กลฺยาณธมฺเมน  กลฺยาณธมฺมตโร
อิธ   ภิกฺขเว   เอกจฺโจ   อตฺตนา   จ   สมฺมาทิฏฺฐิโก   โหติ  ปรญฺจ
สมฺมาทิฏฺฐิยา     สมาทเปติ     ฯเปฯ    อตฺตนา    จ    สมฺมาญาณี
โหติ    ปรญฺจ   สมฺมาญาเณ   สมาทเปติ   อตฺตนา   จ   สมฺมาวิมุตฺติ
โหติ    ปรญฺจ    สมฺมาวิมุตฺติยา   สมาทเปติ   อยํ   วุจฺจติ   ภิกฺขเว
