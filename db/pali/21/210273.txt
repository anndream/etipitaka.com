อปริสุทฺธมโนสมาจารา    อปริสุทฺธาชีวา   อภพฺพา   เต   ญาณทสฺสนาย
อนุตฺตราย   สมฺโพธาย   เย   จ  โข  เต  สาฬฺห  สมณพฺราหฺมณา  น
ตโปชิคุจฺฉวาทา  น  ตโปชิคุจฺฉสารา  น  ตโปชิคุจฺฉอลฺลีนา วิหรนฺติ ภพฺพา
เต โอฆสฺส นิตฺถรณาย เยปิ เต สาฬฺห สมณพฺราหฺมณา ปริสุทฺธกายสมาจารา
ปริสุทฺธวจีสมาจารา         ปริสุทฺธมโนสมาจารา        ปริสุทฺธาชีวา
ภพฺพา   เต   ญาณทสฺสนาย   อนุตฺตราย  สมฺโพธาย  เสยฺยถาปิ  สาฬฺห
ปุริโส   นทึ   ตริตุกาโม   ติณฺหํ   กุฐารึ  อาทาย  วนํ  ปวิเสยฺย  โส
ตตฺถ   ปสฺเสยฺย   มหตึ   สาลลฏฺฐึ   อุชุํ   นวํ  อกุกฺกุจฺจกชาตํ  ตเมนํ
มูเล   ฉินฺเทยฺย   มูเล   เฉตฺวา   อคฺเค   ฉินฺเทยฺย  อคฺเค  เฉตฺวา
สาขาปลาสํ   สุวิโสธิตํ   วิโสเธยฺย  สาขาปลาสํ  สุวิโสธิตํ  วิโสเธตฺวา
กุฐารีหิ   ตจฺเฉยฺย   กุฐารีหิ   ตจฺเฉตฺวา   วาสีหิ   ตจฺเฉยฺย   วาสีหิ
ตจฺเฉตฺวา   นิขาทนํ   อาทาย   อนฺโต   สุวิโสธิตํ   วิโสเธยฺย  อนฺโต
สุวิโสธิตํ  วิโสเธตฺวา  เลขณิยา  ลิเขยฺย  เลขณิยา ลิขิตฺวา ปาสาณคุเฬน
โธเปยฺย   ปาสาณคุเฬน   โธเปตฺวา   นาวํ   กเรยฺย   นาวํ   กตฺวา
ชิยาริตฺตํ  ๑  พนฺเธยฺย  ชิยาริตฺตํ  ๒  พนฺธิตฺวา  นทึ  ปตาเรยฺย ตํ กึ
มญฺญสิ   สาฬฺห   ภพฺโพ   นุ  โข  โส  ปุริโส  นทึ  ตริตุนฺติ  ฯ  เอวํ
ภนฺเต  ฯ  ตํ  กิสฺส  เหตุ ฯ อมุ หิ ภนฺเต สาลลฏฺฐิ พหิทฺธา สุปริกมฺมกตา
อนฺโต  สุวิสุทฺธา  นาวา  กตา  ชิยาริตฺตํ  ๓  พทฺธา  ตสฺเสตํ ปาฏิกงฺขํ
นาวา   น   สํสีทิสฺสติ  ปุริโส  โสตฺถินา  ปารํ  คมิสฺสตีติ  ฯ  เอวเมว
#๑-๒-๓ ม. ยุ. ผิยาริตฺตํ ฯ
