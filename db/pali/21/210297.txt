		   ปณฺณาสกาสงฺคหิตา วคฺคา
		     สปฺปุริสวคฺโค ปฐโม
	[๒๐๑]   อสปฺปุริสญฺจ   โว   ภิกฺขเว   เทเสสฺสามิ  อสปฺปุริเสน
อสปฺปุริสตรญฺจ    สปฺปุริสญฺจ    สปฺปุริเสน   สปฺปุริสตรญฺจ   ตํ   สุณาถ
สาธุกํ   มนสิกโรถ   ภาสิสฺสามีติ   ฯ   เอวํ  ภนฺเตติ  โข  เต  ภิกฺขู
ภควโต   ปจฺจสฺโสสุํ   ฯ   ภควา   เอตทโวจ   กตโม   จ   ภิกฺขเว
อสปฺปุริโส   อิธ   ภิกฺขเว   เอกจฺโจ   ปาณาติปาตี  โหติ  อทินฺนาทายี
โหติ  กาเมสุ  มิจฺฉาจารี  โหติ  มุสาวาที โหติ สุราเมรยมชฺชปมาทฏฺฐายี
โหติ    อยํ    วุจฺจติ    ภิกฺขเว    อสปฺปุริโส    ฯ    กตโม    จ
ภิกฺขเว   อสปฺปุริเสน   อสปฺปุริสตโร   อิธ  ภิกฺขเว  เอกจฺโจ  อตฺตนา
จ   ปาณาติปาตี   โหติ   ปรญฺจ  ปาณาติปาเต  สมาทเปติ  อตฺตนา  จ
อทินฺนาทายี  โหติ  ปรญฺจ  อทินฺนาทาเน  สมาทเปติ  อตฺตนา  จ กาเมสุ
มิจฺฉาจารี   โหติ   ปรญฺจ   กาเมสุ   มิจฺฉาจาเร  สมาทเปติ  อตฺตนา
จ   มุสาวาที   โหติ   ปรญฺจ   มุสาวาเท   สมาทเปติ   อตฺตนา   จ
สุราเมรยมชฺชปมาทฏฺฐายี    โหติ    ปรญฺจ   สุราเมรยมชฺชปมาทฏฺฐาเน
สมาทเปติ   อยํ  วุจฺจติ  ภิกฺขเว  อสปฺปุริเสน  อสปฺปุริสตโร  ฯ  กตโม
จ   ภิกฺขเว  สปฺปุริโส  อิธ  ภิกฺขเว  เอกจฺโจ  ปาณาติปาตา  ปฏิวิรโต
โหติ   อทินฺนาทานา   ปฏิวิรโต   โหติ  กาเมสุ  มิจฺฉาจารา  ปฏิวิรโต
โหติ     มุสาวาทา    ปฏิวิรโต    โหติ    สุราเมรยมชฺชปมาทฏฺฐานา
