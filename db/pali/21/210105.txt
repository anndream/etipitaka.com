ปาปธมฺโม   เอวํ   โข   ภิกฺขเว   ทกฺขิณา   ทายกโต   วิสุชฺฌติ  โน
ปฏิคฺคาหกโต   ฯ  กถญฺจ  ภิกฺขเว  ทกฺขิณา  ปฏิคฺคาหกโต  วิสุชฺฌติ  โน
ทายกโต  อิธ  ภิกฺขเว  ทายโก  โหติ  ทุสฺสีโล  ปาปธมฺโม  ปฏิคฺคาหโก
โหติ   สีลวา  กลฺยาณธมฺโม  เอวํ  โข  ภิกฺขเว  ทกฺขิณา  ปฏิคฺคาหกโต
วิสุชฺฌติ   โน   ทายกโต  ฯ  กถญฺจ  ภิกฺขเว  ทกฺขิณา  เนว  ทายกโต
วิสุชฺฌติ   โน   ปฏิคฺคาหกโต   อิธ   ภิกฺขเว   ทายโก  โหติ  ทุสฺสีโล
ปาปธมฺโม    ปฏิคฺคาหโกปิ   โหติ   ทุสฺสีโล   ปาปธมฺโม   เอวํ   โข
ภิกฺขเว   ทกฺขิณา   เนว   ทายกโต   วิสุชฺฌติ   โน  ปฏิคฺคาหกโต  ฯ
กถญฺจ   ภิกฺขเว   ทกฺขิณา   ทายกโต  เจว  วิสุชฺฌติ  ปฏิคฺคาหกโต  จ
อิธ   ภิกฺขเว  ทายโก  โหติ  สีลวา  กลฺยาณธมฺโม  ปฏิคฺคาหโกปิ  โหติ
สีลวา  กลฺยาณธมฺโม  เอวํ  โข  ภิกฺขเว  ทกฺขิณา ทายกโต เจว วิสุชฺฌติ
ปฏิคฺคาหกโต จ ฯ อิมา โข ภิกฺขเว จตสฺโส ทกฺขิณาวิสุทฺธิโยติ ฯ
	[๗๙]   อถโข   อายสฺมา  สารีปุตฺโต  เยน  ภควา  เตนุปสงฺกมิ
อุปสงฺกมิตฺวา    ภควนฺตํ    อภิวาเทตฺวา   เอกมนฺตํ   นิสีทิ   เอกมนฺตํ
นิสินฺโน   โข   อายสฺมา  สารีปุตฺโต  ภควนฺตํ  เอตทโวจ  โก  นุ  โข
ภนฺเต   เหตุ   โก   ปจฺจโย   เยน   มิเธกจฺจสฺส  ตาทิสาว  วณิชฺชา
ปยุตฺตา   เฉทคามินี  โหติ  โก  ปน  ภนฺเต  เหตุ  โก  ปจฺจโย  เยน
มิเธกจฺจสฺส   ตาทิสาว   วณิชฺชา  ปยุตฺตา  น  ยถาธิปฺปายา  โหติ  โก
นุ  โข  ภนฺเต  เหตุ  โก  ปจฺจโย  เยน  มิเธกจฺจสฺส ตาทิสาว วณิชฺชา
ปยุตฺตา   ยถาธิปฺปายา   โหติ   โก   ปน  ภนฺเต  เหตุ  โก  ปจฺจโย
