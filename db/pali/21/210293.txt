น   ปชฺฌายติ   ฯ   กถญฺจ   ภิกฺขเว   ภิกฺขุ  อุสฺเสเนติ  อิธ  ภิกฺขเว
ภิกฺขุ   รูปํ   อตฺตโต   สมนุปสฺสติ   รูปวนฺตํ  วา  อตฺตานํ  อตฺตนิ  วา
รูปํ   รูปสฺมึ   วา   อตฺตานํ   เวทนํ  อตฺตโต  สมนุปสฺสติ  เวทนาวนฺตํ
วา    อตฺตานํ    อตฺตนิ    วา    เวทนํ   เวทนาย   วา   อตฺตานํ
สญฺญํ    อตฺตโต    สมนุปสฺสติ    สญฺญาวนฺตํ    วา   อตฺตานํ   อตฺตนิ
วา   สญฺญํ   สญฺญาย   วา   อตฺตานํ   สงฺขาเร   อตฺตโต  สมนุปสฺสติ
สงฺขารวนฺตํ  วา  อตฺตานํ  อตฺตนิ  วา  สงฺขาเร  สงฺขาเรสุ วา อตฺตานํ
วิญฺญาณํ    อตฺตโต   สมนุปสฺสติ   วิญฺญาณวนฺตํ   วา   อตฺตานํ   อตฺตนิ
วา   วิญฺญาณํ   วิญฺญาณสฺมึ   วา   อตฺตานํ   เอวํ  โข  ภิกฺขเว  ภิกฺขุ
อุสฺเสเนติ   ฯ   กถญฺจ   ภิกฺขเว   ภิกฺขุ  น  อุสฺเสเนติ  อิธ  ภิกฺขเว
ภิกฺขุ   น   รูปํ   อตฺตโต   สมนุปสฺสติ   น  รูปวนฺตํ  วา  อตฺตานํ  น
อตฺตนิ   วา   รูปํ   น   รูปสฺมึ   วา   อตฺตานํ   น  เวทนํ  อตฺตโต
สมนุปสฺสติ   น   เวทนาวนฺตํ  วา  อตฺตานํ  น  อตฺตนิ  วา  เวทนํ  น
เวทนาย    วา    อตฺตานํ    น    สญฺญํ   อตฺตโต   สมนุปสฺสติ   น
สญฺญาวนฺตํ   วา   อตฺตานํ   น   อตฺตนิ   วา  สญฺญํ  น  สญฺญาย  วา
อตฺตานํ   น   สงฺขาเร   อตฺตโต   สมนุปสฺสติ   น   สงฺขารวนฺตํ  วา
อตฺตานํ   น   อตฺตนิ   วา  สงฺขาเร  น  สงฺขาเรสุ  วา  อตฺตานํ  น
วิญฺญาณํ    อตฺตโต    สมนุปสฺสติ    น    วิญฺญาณวนฺตํ   วา   อตฺตานํ
น    อตฺตนิ   วา   วิญฺญาณํ   น   วิญฺญาณสฺมึ   วา   อตฺตานํ   เอวํ
โข  ภิกฺขเว  ภิกฺขุ  น  อุสฺเสเนติ  ฯ  กถญฺจ  ภิกฺขเว ภิกฺขุ ปฏิสฺเสเนติ
