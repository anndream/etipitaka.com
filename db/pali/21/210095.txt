	    มา มํ อปาทโก หึสิ         มา มํ หึสิ ทิปาทโก
	    มา มํ จตุปฺปโท หึสิ         มา มํ หึสิ พหุปฺปโท ฯ
	    สพฺเพ สตฺตา สพฺเพ ปาณา    สพฺเพ ภูตา จ เกวลา
	    สพฺเพ ภทฺรานิ ปสฺสนฺตุ       มา กิญฺจิ ๑ ปาปมาคมา ฯ
อปฺปมาโณ   พุทฺโธ  อปฺปมาโณ  ธมฺโม  อปฺปมาโณ  สงฺโฆ  ปมาณวนฺตานิ
สิรึสปานิ    ๒   อหิ   วิจฺฉิกา   สตปที   อุณฺณานาภี   สรพู   มูสิกา
กตา   เม   รกฺขา   กตา   เม   ปริตฺตา   ปฏิกฺกมนฺตุ  ภูตานิ  โสหํ
นโม ภควโต นโม สตฺตนฺนํ สมฺมาสมฺพุทฺธานนฺติ ฯ
	[๖๘]   เอกํ  สมยํ  ภควา  ราชคเห  วิหรติ  คิชฺฌกูเฏ  ปพฺพเต
อจิรปกฺกนฺเต  เทวทตฺเต  ฯ  ตตฺร  โข  ภควา  เทวทตฺตํ  อารพฺภ ภิกฺขู
อามนฺเตสิ  อตฺตวธาย  ภิกฺขเว  เทวทตฺตสฺส  ลาภสกฺการสิโลโก  อุทปาทิ
ปราภวาย  ภิกฺขเว  เทวทตฺตสฺส  ลาภสกฺการสิโลโก  อุทปาทิ  เสยฺยถาปิ
ภิกฺขเว   กทลี  อตฺตวธาย  ผลํ  เทติ  ปราภวาย  ผลํ  เทติ  เอวเมว
โข  ภิกฺขเว  อตฺตวธาย เทวทตฺตสฺส ลาภสกฺการสิโลโก อุทปาทิ ปราภวาย
เทวทตฺตสฺส     ลาภสกฺการสิโลโก    อุทปาทิ    เสยฺยถาปิ    ภิกฺขเว
เวฬุ   อตฺตวธาย   ผลํ   เทติ   ปราภวาย  ผลํ  เทติ  เอวเมว  โข
ภิกฺขเว  อตฺตวธาย  เทวทตฺตสฺส  ลาภสกฺการสิโลโก  อุทปาทิ  ปราภวาย
เทวทตฺตสฺส   ลาภสกฺการสิโลโก   อุทปาทิ   เสยฺยถาปิ   ภิกฺขเว  นโฬ
อตฺตวธาย   ผลํ   เทติ  ปราภวาย  ผลํ  เทติ  เอวเมว  โข  ภิกฺขเว
อตฺตวธาย    เทวทตฺตสฺส    ลาภสกฺการสิโลโก    อุทปาทิ   ปราภวาย
#๑ ม. ยุ. กญฺจิ ฯ ๒ ม. สรึสปานิ ฯ
