		   โยธาชีววคฺโค จตุตฺโถ ฯ
			    [๑]
		    ____________________
			มหาวคฺโค ปญฺจโม
	[๑๙๑]    โสตานุคตานํ   ภิกฺขเว   ธมฺมานํ   วจสา   ปริจิตานํ
มนสานุเปกฺขิตานํ  ทิฏฺฐิยา  สุปฺปฏิวิทฺธานํ  จตฺตาโร  อานิสํสา  ปาฏิกงฺขา
กตเม   จตฺตาโร  อิธ  ภิกฺขเว  ภิกฺขุ  ธมฺมํ  ปริยาปุณาติ  สุตฺตํ  เคยฺยํ
เวยฺยากรณํ   คาถํ   อุทานํ   อิติวุตฺตกํ   ชาตกํ   อพฺภุตธมฺมํ   เวทลฺลํ
ตสฺส  เต  ธมฺมา  โสตานุคตา  โหนฺติ  วจสา  ปริจิตา  มนสานุเปกฺขิตา
ทิฏฺฐิยา    สุปฺปฏิวิทฺธา    โส   มุฏฺฐสฺสติ   กาลํ   กุรุมาโน   อญฺญตรํ
เทวนิกายํ     อุปปชฺชติ    ตสฺส    ตตฺถ    สุขิโน    ธมฺมปทาปิลปนฺติ
ทนฺโธ   ภิกฺขเว   สตุปฺปาโท   อถ   โส   สโต  ขิปฺปํเยว  วิเสสคามี
โหติ  โสตานุคตานํ  ภิกฺขเว  ธมฺมานํ  วจสา  ปริจิตานํ มนสานุเปกฺขิตานํ
ทิฏฺฐิยา    สุปฺปฏิวิทฺธานํ    อยํ    ปฐโม   อานิสํโส   ปาฏิกงฺโข   ฯ
ปุน  จปรํ  ภิกฺขเว  ภิกฺขุ  ธมฺมํ  ปริยาปุณาติ  สุตฺตํ  เคยฺยํ  เวยฺยากรณํ
คาถํ    อุทานํ    อิติวุตฺตกํ    ชาตกํ    อพฺภุตธมฺมํ    เวทลฺลํ   ตสฺส
เต  ธมฺมา  โสตานุคตา  โหนฺติ  วจสา  ปริจิตา มนสานุเปกฺขิตา ทิฏฺฐิยา
สุปฺปฏิวิทฺธา   โส   มุฏฺฐสฺสติ   กาลํ   กุรุมาโน   อญฺญตรํ   เทวนิกายํ
อุปปชฺชติ    ตสฺส    ตตฺถ    นเหว    โข   สุขิโน   ธมฺมปทาปิลปนฺติ
#๑ ม.                 ตสฺสุทฺทานํ
#        โยธา ปาฏิโภคสุตํ       อภยํ สมณฺสจฺเจน ปญฺจมํ
#        อุมฺมคฺควสฺสกาโร        อุปโก สจฺฉิกิริยา จ อูโปสโถติ ฯ
