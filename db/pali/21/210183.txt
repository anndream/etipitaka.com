	[๑๓๓]  จตฺตาโรเม  ภิกฺขเว  ปุคฺคลา  สนฺโต สํวิชฺชมานา โลกสฺมึ
กตเม     จตฺตาโร    อุคฺฆฏิตญฺญู    วิปจิตญฺญู    เนยฺโย    ปทปรโม
อิเม โข ภิกฺขเว จตฺตาโร ปุคฺคลา สนฺโต สํวิชฺชมานา โลกสฺมินฺติ ฯ
	[๑๓๔]  จตฺตาโรเม  ภิกฺขเว  ปุคฺคลา  สนฺโต สํวิชฺชมานา โลกสฺมึ
กตเม    จตฺตาโร    อุฏฺฐานผลูปชีวี    น   กมฺมผลูปชีวี   กมฺมผลูปชีวี
น    อุฏฺฐานผลูปชีวี   อุฏฺฐานผลูปชีวี   เจว   กมฺมผลูปชีวี   จ   เนว
อุฏฺฐานผลูปชีวี   น  กมฺมผลูปชีวี  อิเม  โข  ภิกฺขเว  จตฺตาโร  ปุคฺคลา
สนฺโต สํวิชฺชมานา โลกสฺมินฺติ ฯ
	[๑๓๕]  จตฺตาโรเม  ภิกฺขเว  ปุคฺคลา  สนฺโต สํวิชฺชมานา โลกสฺมึm
กตเม   จตฺตาโร   สาวชฺโช   วชฺชพหุโล   อปฺปวชฺโช   อนวชฺโช   ฯ
กถญฺจ   ภิกฺขเว   ปุคฺคโล   สาวชฺโช   โหติ   อิธ  ภิกฺขเว  เอกจฺโจ
ปุคฺคโล    สาวชฺเชน    กายกมฺเมน   สมนฺนาคโต   โหติ   สาวชฺเชน
วจีกมฺเมน   สมนฺนาคโต   โหติ   สาวชฺเชน   มโนกมฺเมน  สมนฺนาคโต
โหติ  เอวํ  โข  ภิกฺขเว  ปุคฺคโล  สาวชฺโช  โหติ  ฯ  กถญฺจ  ภิกฺขเว
ปุคฺคโล   วชฺชพหุโล  โหติ  อิธ  ภิกฺขเว  เอกจฺโจ  ปุคฺคโล  สาวชฺเชน
พหุลํ   กายกมฺเมน   สมนฺนาคโต   โหติ   อปฺปํ  อนวชฺเชน  สาวชฺเชน
พหุลํ   วจีกมฺเมน   สมนฺนาคโต   โหติ   อปฺปํ   อนวชฺเชน  สาวชฺเชน
พหุลํ   มโนกมฺเมน   สมนฺนาคโต   โหติ   อปฺปํ  อนวชฺเชน  เอวํ  โข
ภิกฺขเว  ปุคฺคโล  วชฺชพหุโล  โหติ  ฯ  กถญฺจ ภิกฺขเว ปุคฺคโล อปฺปวชฺโช
โหติ   อิธ   ภิกฺขเว  เอกจฺโจ  ปุคฺคโล  อนวชฺเชน  พหุลํ  กายกมฺเมน
