รชฺชุยา  ปจฺฉาพาหํ  คาฬฺหพนฺธนํ  พนฺธิตฺวา  ขุรมุณฺฑํ  กริตฺวา  ขรสฺสเรน
ปณเวน  รถิยา  รถิยํ  สิงฺฆาฏเกน สิงฺฆาฏกํ ปริเนตฺวา ทกฺขิเณน ทฺวาเรน
นิกฺขาเมตฺวา    ทกฺขิณโต    นครสฺส    สีสํ   ฉินฺเทยฺยุํ   ตตฺรญฺญตรสฺส
ถลฏฺฐสฺส   ปุริสสฺส   เอวมสฺส   ปาปกํ   วต   โภ  อยํ  ปุริโส  กมฺมํ
อกาสิ   คารยฺหํ   สีสจฺเฉชฺชํ   ยตฺร  หิ  นาม  รญฺโญ  ปุริสา  ทฬฺหาย
รชฺชุยา    ปจฺฉาพาหํ    คาฬฺหพนฺธนํ    พนฺธิตฺวา    ขุรมุณฺฑํ   กริตฺวา
ขรสฺสเรน  ปณเวน  รถิยา รถิยํ สิงฺฆาฏเกน สิงฺฆาฏกํ ปริเนตฺวา ทกฺขิเณน
ทฺวาเรน   นิกฺขาเมตฺวา   ทกฺขิณโต   นครสฺส   สีสํ   ฉินฺทิสฺสนฺติ   โส๐
วตสฺสายํ  ๑  เอวรูปํ ปาปกมฺมํ น กเรยฺย ๒ สีสจฺเฉชฺชนฺติ เอวเมว โข
ภิกฺขเว  ยสฺสกสฺสจิ  ภิกฺขุสฺส  วา  ภิกฺขุนิยา  วา  เอวํ  ติพฺพา ภยสญฺญา
ปจฺจุปฏฺฐิตา   โหติ  ปาราชิเกสุ  ธมฺเมสุ  ตสฺเสตํ  ปาฏิกงฺขํ  อนาปนฺโน
วา   ปาราชิกํ   ธมฺมํ  น  อาปชฺชิสฺสติ  อาปนฺโน  วา  ปาราชิกํ  ธมฺมํ
ยถาธมฺมํ  ปฏิกริสฺสติ  ฯ เสยฺยถาปิ ภิกฺขเว ปุริโส กาฬกํ ๓ วตฺถํ ปริธาย
เกเส  ปกิริตฺวา  มุสลํ  ขนฺเธ  อาโรเปตฺวา  มหาชนกายํ  อุปสงฺกมิตฺวา
เอวํ   วเทยฺย   อหํ  ภนฺเต  ปาปกมฺมํ  อกาสึ  คารยฺหํ  โมสลฺลํ  เยน
เม    อายสฺมนฺโต    อตฺตมนา   โหนฺติ   ตํ   กโรมีติ   ตตฺรญฺญตรสฺส
ถลฏฺฐสฺส   ปุริสสฺส   เอวมสฺส   ปาปกํ   วต   โภ  อยํ  ปุริโส  กมฺมํ
อกาสิ  คารยฺหํ  โมสลฺลํ  ยตฺร  หิ  นาม  กาฬกํ  วตฺถํ  ปริธาย  เกเส
ปกิริตฺวา   มุสลํ  ขนฺเธ  อาโรเปตฺวา  มหาชนกายํ  อุปสงฺกมิตฺวา  เอวํ
วกฺขติ   อหํ   ภนฺเต   ปาปกมฺมํ   อกาสึ  คารยฺหํ  โมสลฺลํ  เยน  เม
#๑ ม. ยุ. วตสฺสาหํ ฯ ๒ ม. ยุ. กเรยฺยํ ฯ อิโต ปรํ อีทิสเมว ฯ ๓ ม. กาฬวตฺถํ ฯ
