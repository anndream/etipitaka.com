จนฺทปฺปภา   สุริยปฺปภา   อคฺคิปฺปภา   ปญฺญาปฺปภา   อิมา  โข  ภิกฺขเว
จตสฺโส   ปภา   เอตทคฺคํ   ภิกฺขเว   อิมาสํ   จตสฺสนฺนํ  ปภานํ  ยทิทํ
ปญฺญาปฺปภาติ ฯ
	[๑๔๓]    จตฺตาโรเม   ภิกฺขเว   อาโลกา   กตเม   จตฺตาโร
จนฺทาโลโก   สุริยาโลโก  อคฺคาโลโก  ปญฺญาโลโก  อิเม  โข  ภิกฺขเว
จตฺตาโร   อาโลกา   เอตทคฺคํ   ภิกฺขเว   อิเมสํ   จตุนฺนํ  อาโลกานํ
ยทิทํ ปญฺญาโลโกติ ฯ
	[๑๔๔]  จตฺตาโรเม  ภิกฺขเว โอภาสา กตเม จตฺตาโร จนฺโทภาโส
สุริโยภาโส     อคฺโคภาโส    ปญฺโญภาโส    อิเม    โข    ภิกฺขเว
จตฺตาโร   โอภาสา   เอตทคฺคํ   ภิกฺขเว   อิเมสํ   จตุนฺนํ  โอภาสานํ
ยทิทํ ปญฺโญภาโสติ ฯ
	[๑๔๕]    จตฺตาโรเม   ภิกฺขเว   ปชฺโชตา   กตเม   จตฺตาโร
จนฺทปฺปชฺโชโต     สุริยปฺปชฺโชโต     อคฺคิปฺปชฺโชโต    ปญฺญาปฺปชฺโชโต
อิเม   โข   ภิกฺขเว   จตฺตาโร   ปชฺโชตา  เอตทคฺคํ  ภิกฺขเว  อิเมสํ
จตุนฺนํ ปชฺโชตานํ ยทิทํ ปญฺญาปฺปชฺโชโตติ ฯ
	[๑๔๖]   จตฺตาโรเม  ภิกฺขเว  กาลา  กตเม  จตฺตาโร  กาเลน
ธมฺมสฺสวนํ  กาเลน  ธมฺมสากจฺฉา  กาเลน  สมโถ  ๑ กาเลน วิปสฺสนา
อิเม โข ภิกฺขเว จตฺตาโร กาลาติ ฯ
	[๑๔๗]   จตฺตาโรเม  ภิกฺขเว  กาลา  สมฺมาภาวิยมานา  สมฺมา-
อนุปริวตฺติยมานา  อนุปุพฺเพน  อาสวานํ  ขยํ  ปาเปนฺติ  กตเม จตฺตาโร
กาเลน   ธมฺมสฺสวนํ   กาเลน   ธมฺมสากจฺฉา  กาเลน  สมโถ  กาเลน
#๑ ม. กาเลน สมฺมสนา ฯ อิโต ปรํ อีทิสเมว ฯ
