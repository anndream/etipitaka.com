ภิกฺขเว   ภิกฺขู   อิมสฺมา   ธมฺมวินยา   น  จ  เต  อิมสฺมึ  ธมฺมวินเย
วุฑฺฒึ  วิรูฬฺหึ  เวปุลฺลํ  อาปชฺชนฺติ  ฯ  เย  จ  โข  เต  ภิกฺขเว  ภิกฺขู
นิกฺกุหา   นิลฺลปา   ธีรา  อตฺถทฺธา  สุสมาหิตา  เต  โข  เม  ภิกฺขเว
ภิกฺขู   มามกา   อนปคตา  จ  เต  ภิกฺขเว  ภิกฺขู  อิมสฺมา  ธมฺมวินยา
เต จ อิมสฺมึ ธมฺมวินเย วุฑฺฒึ วิรูฬฺหึ เวปุลฺลํ อาปชฺชนฺตีติ ฯ
	    กุหา ถทฺธา ลปา สิงฺคี       อุนฺนฬา จาสมาหิตา
	    น เต ธมฺเม วิรูหนฺติ        สมฺมาสมฺพุทฺธเทสิเต ฯ
	    นิกฺกุหา นิลฺลปา ธีรา        อตฺถทฺธา สุสมาหิตา
	    เต เว ธมฺเม วิรูหนฺติ       สมฺมาสมฺพุทฺธเทสิเตติ ฯ
	[๒๗]   จตฺตารีมานิ   ภิกฺขเว   อปฺปานิ   จ  สุลภานิ  จ  ตานิ
จ   อนวชฺชานิ   กตมานิ   จตฺตาริ   ปํสุกูลํ  ภิกฺขเว  จีวรานํ  อปฺปญฺจ
สุลภญฺจ     ตญฺจ     อนวชฺชํ    ปิณฺฑิยาโลโป    ภิกฺขเว    โภชนานํ
อปฺปญฺจ    สุลภญฺจ   ตญฺจ   อนวชฺชํ   รุกฺขมูลํ   ภิกฺขเว   เสนาสนานํ
อปฺปญฺจ    สุลภญฺจ    ตญฺจ   อนวชฺชํ   ปูติมุตฺตํ   ภิกฺขเว   เภสชฺชานํ
อปฺปญฺจ   สุลภญฺจ   ตญฺจ   อนวชฺชํ   อิมานิ   โข   ภิกฺขเว   จตฺตาริ
อปฺปานิ   จ   สุลภานิ   จ   ตานิ  จ  อนวชฺชานิ  ยโต  โข  ภิกฺขเว
ภิกฺขุ   อปฺเปน   จ   สนฺตุฏฺโฐ  โหติ  สุลเภน  จ  อิทมสฺสาหํ  อญฺญตรํ
สามญฺญงฺคนฺติ ๑ วทามีติ ฯ
	    อนวชฺเชน ตุฏฺฐสฺส          อปฺเปน สุลเภน จ
#๑ ยุ. สามญญนฺติ ฯ
