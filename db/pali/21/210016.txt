	    กามโยเคน สํยุตฺตา         ภวโยเคน จูภยํ
	    ทิฏฺฐิโยเคน สํยุตฺตา         อวิชฺชาย ปุรกฺขตา
	    สตฺตา คจฺฉนฺติ สํสารํ        ชาติมรณคามิโน ฯ
	    เย จ กาเม ปริญฺญาย       ภวโยคญฺจ สพฺพโส
	    ทิฏฺฐิโยคํ สมูหจฺจ           อวิชฺชญฺจ วิราชยํ
	    สพฺพโยควิสํยุตฺตา           เต เว โยคาติคา ๑ มุนีติ ฯ
			     ภณฺฑคามวคฺโค ปฐโม
				   ตสฺสุทฺทานํ
	    อนุพุทฺธํ ปปติตํ             เทฺวขตํ อนุโสตปญฺจมํ
	    อปฺปสฺสุโต จ โสเภนฺติ (เวสารชฺชํ) ตณฺหาโยเคน เต ทสาติ ฯ
			  _____________
			 จรวคฺโค ทุติโย
	[๑๑]  จรโต  เจปิ  ภิกฺขเว  ภิกฺขุโน  อุปฺปชฺชติ  กามวิตกฺโก วา
พฺยาปาทวิตกฺโก   วา   วิหึสาวิตกฺโก  วา  ตญฺจ  ๒  ภิกฺขุ  อธิวาเสติ
นปฺปชหติ   น   วิโนเทติ   น  พฺยนฺตีกโรติ  น  อนภาวํ  คเมติ  จรมฺปิ
ภิกฺขเว   ภิกฺขุ   เอวํภูโต   อนาตาปี   อโนตฺตปฺปี  สตตํ  สมิตํ  กุสีโต
หีนวิริโยติ   วุจฺจติ   ฯ   ฐิตสฺส   เจปิ   ภิกฺขเว   ภิกฺขุโน  อุปฺปชฺชติ
กามวิตกฺโก  วา  พฺยาปาทวิตกฺโก  วา  วิหึสาวิตกฺโก  วา ตญฺจ ๒ ภิกฺขุ
อธิวาเสติ  นปฺปชหติ  น  วิโนเทติ  น  พฺยนฺตีกโรติ  น  อนภาวํ  คเมติ
ฐิโตปิ   ภิกฺขเว   ภิกฺขุ   เอวํภูโต   อนาตาปี  อโนตฺตปฺปี  สตตํ  สมิตํ
#๑ ยุ. โยคาติคามิโนติ ฯ  ๒ โป. ม. ยุ. ตญฺเจ ฯ
