อิฏฺโฐ   กนฺโต   มนาโป   ทุลฺลโภ  โลกสฺมึ  โภเค  ลทฺธา  สหธมฺเมน
ยโส  มํ  ๑  อพฺภุคฺคจฺฉตุ  สห  ญาตีหิ  สห  อุปชฺฌาเยหีติ  อยํ  ทุติโย
ธมฺโม  อิฏฺโฐ  กนฺโต  มนาโป  ทุลฺลโภ  โลกสฺมึ โภเค ลทฺธา สหธมฺเมน
ยสํ   ลทฺธา   สห   ญาตีหิ   สห   อุปชฺฌาเยหิ   จิรํ  ชีวามิ  ทีฆมายุํ
ปาเลมีติ  อยํ  ตติโย  ธมฺโม  อิฏฺโฐ  กนฺโต  มนาโป  ทุลฺลโภ  โลกสฺมึ
โภเค   ลทฺธา   สหธมฺเมน  ยสํ  ลทฺธา  สห  ญาตีหิ  สห  อุปชฺฌาเยหิ
จิรํ   ชีวิตฺวา   ทีฆมายุํ   ปาเลตฺวา  กายสฺส  เภทา  ปรมฺมรณา  สุคตึ
สคฺคํ   โลกํ  อุปปชฺชามีติ  อยํ  จตุตฺโถ  ธมฺโม  อิฏฺโฐ  กนฺโต  มนาโป
ทุลฺลโภ   โลกสฺมึ   อิเม  โข  คหปติ  จตฺตาโร  ธมฺมา  อิฏฺฐา  กนฺตา
มนาปา  ทุลฺลภา  โลกสฺมึ  ฯ  อิเมสํ  โข  คหปติ จตุนฺนํ ธมฺมานํ อิฏฺฐานํ
กนฺตานํ   มนาปานํ   ทุลฺลภานํ   โลกสฺมึ   จตฺตาโร  ธมฺมา  ปฏิลาภาย
สํวตฺตนฺติ   กตเม   จตฺตาโร   สทฺธาสมฺปทา   สีลสมฺปทา   จาคสมฺปทา
ปญฺญาสมฺปทา     ฯ    กตมา    จ    คหปติ    สทฺธาสมฺปทา    อิธ
คหปติ   อริยสาวโก   สทฺโธ   โหติ   สทฺทหติ  ตถาคตสฺส  โพธึ  อิติปิ
โส   ภควา   อรหํ  สมฺมาสมฺพุทฺโธ  วิชฺชาจรณสมฺปนฺโน  สุคโต  โลกวิทู
อนุตฺตโร   ปุริสทมฺมสารถิ   สตฺถา   เทวมนุสฺสานํ  พุทฺโธ  ภควาติ  อยํ
วุจฺจติ   คหปติ   สทฺธาสมฺปทา   ฯ  กตมา  จ  คหปติ  สีลสมฺปทา  อิธ
คหปติ   อริยสาวโก  ปาณาติปาตา  ปฏิวิรโต  โหติ  ฯเปฯ  สุราเมรย-
มชฺชปมาทฏฺฐานา   ปฏิวิรโต  โหติ  อยํ  วุจฺจติ  คหปติ  สีลสมฺปทา  ฯ
กตมา  จ  คหปติ  จาคสมฺปทา  อิธ  คหปติ อริยสาวโก วิคตมลมจฺเฉเรน
#๑ โป. ม. เม อาคจฺฉตุ ฯ
