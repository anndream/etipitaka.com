กมฺมํ   กณฺหํ   สุกฺกํ   กณฺหสุกฺกวิปากํ   อตฺถิ   ภิกฺขเว   กมฺมํ   อกณฺหํ
อสุกฺกํ   อกณฺหอสุกฺกวิปากํ   กมฺมกฺขยาย   สํวตฺตติ  อิมานิ  โข  ภิกฺขเว
จตฺตาริ กมฺมานิ มยา สยํ อภิญฺญา สจฺฉิกตฺวา ปเวทิตานีติ ฯ
	[๒๓๓]   จตฺตารีมานิ   ภิกฺขเว   กมฺมานิ   มยา   สยํ  อภิญฺญา
สจฺฉิกตฺวา   ปเวทิตานิ   กตมานิ   จตฺตาริ  อตฺถิ  ภิกฺขเว  กมฺมํ  กณฺหํ
กณฺหวิปากํ   อตฺถิ   ภิกฺขเว   กมฺมํ   สุกฺกํ   สุกฺกวิปากํ  อตฺถิ  ภิกฺขเว
กมฺมํ   กณฺหํ   สุกฺกํ   กณฺหสุกฺกวิปากํ   อตฺถิ   ภิกฺขเว   กมฺมํ   อกณฺหํ
อสุกฺกํ   อกณฺหอสุกฺกวิปากํ   กมฺมกฺขยาย   สํวตฺตติ  ฯ  กตมญฺจ  ภิกฺขเว
กมฺมํ  กณฺหํ  กณฺหวิปากํ  อิธ  ภิกฺขเว  เอกจฺโจ  สพฺยาปชฺฌํ  กายสงฺขารํ
อภิสงฺขโรติ  สพฺยาปชฺฌํ  วจีสงฺขารํ  อภิสงฺขโรติ  สพฺยาปชฺฌํ  มโนสงฺขารํ
อภิสงฺขโรติ   โส   สพฺยาปชฺฌํ   กายสงฺขารํ   อภิสงฺขริตฺวา  สพฺยาปชฺฌํ
วจีสงฺขารํ    อภิสงฺขริตฺวา    สพฺยาปชฺฌํ    มโนสงฺขารํ   อภิสงฺขริตฺวา
สพฺยาปชฺฌํ   โลกํ   อุปปชฺชติ  ตเมนํ  สพฺยาปชฺฌํ  โลกํ  อุปปนฺนํ  สมานํ
สพฺยาปชฺฌา  ผสฺสา  ผุสนฺติ  โส  สพฺยาปชฺเฌหิ  ผสฺเสหิ  ผุฏฺโฐ  สมาโน
สพฺยาปชฺฌํ  เวทนํ  เวทิยติ  ๑  เอกนฺตทุกฺขํ  เสยฺยถาปิ สตฺตา เนรยิกา
อิทํ   วุจฺจติ   ภิกฺขเว   กมฺมํ   กณฺหํ  กณฺหวิปากํ  ฯ  กตมญฺจ  ภิกฺขเว
กมฺมํ  สุกฺกํ  สุกฺกวิปากํ  อิธ  ภิกฺขเว  เอกจฺโจ  อพฺยาปชฺฌํ  กายสงฺขารํ
อภิสงฺขโรติ  อพฺยาปชฺฌํ  วจีสงฺขารํ  อภิสงฺขโรติ  อพฺยาปชฺฌํ  มโนสงฺขารํ
อภิสงฺขโรติ   โส   อพฺยาปชฺฌํ   กายสงฺขารํ   อภิสงฺขริตฺวา  อพฺยาปชฺฌํ
วจีสงฺขารํ    อภิสงฺขริตฺวา    อพฺยาปชฺฌํ    มโนสงฺขารํ   อภิสงฺขริตฺวา
#๑ ม. เวทยติ ฯ อิโต ปรํ อีทิสเมว ฯ
