โหติ   นิกฺกฏฺฐจิตฺโต   ฯ   กถญฺจ  ภิกฺขเว  ปุคฺคโล  อนิกฺกฏฺฐกาโย  จ
โหติ   อนิกฺกฏฺฐจิตฺโต   จ   อิธ   ภิกฺขเว   เอกจฺโจ  ปุคฺคโล  นเหว
โข   อรญฺญวนปตฺถานิ   ปนฺตานิ   เสนาสนานิ   ปฏิเสวติ   โส   ตตฺถ
กามวิตกฺกํปิ    วิตกฺเกติ    พฺยาปาทวิตกฺกํปิ    วิตกฺเกติ   วิหึสาวิตกฺกํปิ
วิตกฺเกติ   เอวํ   โข   ภิกฺขเว   ปุคฺคโล   อนิกฺกฏฺฐกาโย   จ  โหติ
อนิกฺกฏฺฐจิตฺโต  จ  ฯ  กถญฺจ  ภิกฺขเว  ปุคฺคโล  นิกฺกฏฺฐกาโย  จ  โหติ
นิกฺกฏฺฐจิตฺโต   จ   อิธ   ภิกฺขเว   เอกจฺโจ  ปุคฺคโล  อรญฺญวนปตฺถานิ
ปนฺตานิ   เสนาสนานิ   ปฏิเสวติ  โส  ตตฺถ  เนกฺขมฺมวิตกฺกํปิ  วิตกฺเกติ
อพฺยาปาทวิตกฺกํปิ    วิตกฺเกติ   อวิหึสาวิตกฺกํปิ   วิตกฺเกติ   เอวํ   โข
ภิกฺขเว  ปุคฺคโล  นิกฺกฏฺฐกาโย  จ  โหติ  นิกฺกฏฺฐจิตฺโต  จ  ฯ อิเม โข
ภิกฺขเว จตฺตาโร ปุคฺคลา สนฺโต สํวิชฺชมานา โลกสฺมินฺติ ฯ
	[๑๓๙]   จตฺตาโรเม  ภิกฺขเว  ธมฺมกถิกา  กตเม  จตฺตาโร  อิธ
ภิกฺขเว  เอกจฺโจ  ธมฺมกถิโก  อปฺปญฺจ  ภาสติ  อสหิตญฺจ  ปริสา  จ ๑
น    กุสลา    โหติ   สหิตาสหิตสฺส   เอวรูโป   ภิกฺขเว   ธมฺมกถิโก
เอวรูปาย  ปริสาย  ธมฺมกถิโกเตฺวว  สงฺขํ  คจฺฉติ  ฯ  อิธ  ปน ภิกฺขเว
เอกจฺโจ   ธมฺมกถิโก   อปฺปญฺจ   ภาสติ   สหิตญฺจ   ปริสา  จ  กุสลา
โหติ    สหิตาสหิตสฺส    เอวรูโป    ภิกฺขเว   ธมฺมกถิโก   เอวรูปาย
ปริสาย  ธมฺมกถิโกเตฺวว  สงฺขํ  คจฺฉติ  ฯ  อิธ  ปน  ภิกฺขเว  เอกจฺโจ
ธมฺมกถิโก   พหุญฺจ   ภาสติ   อสหิตญฺจ   ปริสา   จ  น  กุสลา  โหติ
สหิตาสหิตสฺส    เอวรูโป   ภิกฺขเว   ธมฺมกถิโก   เอวรูปาย   ปริสาย
ธมฺมกถิโกเตฺวว  สงฺขํ  คจฺฉติ  ฯ  อิธ  ปน  ภิกฺขเว เอกจฺโจ ธมฺมกถิโก
#๑ ม. จสฺส ฯ อิโต ปรํ อีทิสเมว ฯ
