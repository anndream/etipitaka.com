ภิกฺขุสงฺฆํ    ปจฺจุปฏฺฐิโต    โหติ    คิลานปจฺจยเภสชฺชปริกฺขาเรน    ฯ
อิเมหิ  โข  คหปติ  จตูหิ ธมฺเมหิ  สมนฺนาคโต อริยสาวโก คิหิสามีจิปฏิปทํ
ปฏิปนฺโน โหติ ยสปฏิลาภินึ สคฺคสํวตฺตนิกนฺติ ฯ
	    คิหิสามีจิปฏิปทํ             ปฏิปชฺชนฺติ ปณฺฑิตา
	    สมฺมคฺคเต สีลวนฺเต         จีวเรน อุปฏฺฐิตา
	    ปิณฺฑปาตสยเนน            คิลานปจฺจเยน จ
	    เตสํ ทิวา จ รตฺโต จ       สทา ปุญฺญํ ปวฑฺฒติ
	    สคฺคญฺจ กมติฏฺฐานํ          กมฺมํ กตฺวาน ภทฺทกนฺติ ฯ
		    ปุญฺญาภิสนฺทวคฺโค ปฐโม ฯ
			   ตสฺสุทฺทานํ
	    เทฺว ปุญฺญาภิสนฺทา เทฺวสํวาสา เทฺว จ โหนฺติ สมชีวิโน
	    สุปฺปวาสา สุทตฺโต จ        โภชนํ คิหิสามีจีติ ฯ
		    _______________________
		     ปตฺตกมฺมวคฺโค ทุติโย
	[๖๑]   อถโข   อนาถปิณฺฑิโก  คหปติ  เยน  ภควา  เตนุปสงฺกมิ
อุปสงฺกมิตฺวา     ภควนฺตํ     อภิวาเทตฺวา    เอกมนฺตํ    นิสีทิ    ฯ
เอกมนฺตํ  นิสินฺนํ  โข  อนาถปิณฺฑิกํ  คหปตึ  ภควา เอตทโวจ จตฺตาโรเม
คหปติ   ธมฺมา   อิฏฺฐา   กนฺตา   มนาปา   ทุลฺลภา   โลกสฺมึ  กตเม
จตฺตาโร   โภคา   เม   อุปฺปชฺชนฺตุ  สหธมฺเมนาติ  อยํ  ปฐโม  ธมฺโม
