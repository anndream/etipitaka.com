โลกสฺส    อนฺตํ    อนฺตราเยว   กาลกโต   อจฺฉริยํ   ภนฺเต   อพฺภุตํ
ภนฺเต   ยาว   สุภาสิตญฺจิทํ   ภนฺเต   ภควตา   ยตฺถ   โข   อาวุโส
น   ชายติ   น   ชิยฺยติ   น  มิยฺยติ  น  จวติ  น  อุปปชฺชติ  นาหนฺตํ
คมเนน   โลกสฺส   อนฺตํ   ญาตยฺยํ   ทฏฺฐยฺยํ   ปตฺตยฺยนฺติ  วทามีติ  ฯ
ยตฺถ   โข   อาวุโส   น  ชายติ  น  ชิยฺยติ  น  มิยฺยติ  น  จวติ  น
อุปปชฺชติ    นาหนฺตํ    คมเนน    โลกสฺส   อนฺตํ   ญาตยฺยํ   ทฏฺฐยฺยํ
ปตฺตยฺยนฺติ   วทามิ   น   จาหํ   อาวุโส   อปฺปตฺวาว   โลกสฺส  อนฺตํ
ทุกฺขสฺส   อนฺตกิริยํ   วทามิ   อปิจาหํ  อาวุโส  อิมสฺมึเยว  พฺยามมตฺเต
กเฬวเร   สสญฺญมฺหิ   ๑   สมนเก  โลกญฺจ  ปญฺญาเปมิ  โลกสมุทยญฺจ
โลกนิโรธญฺจ โลกนิโรธคามินิญฺจ ปฏิปทนฺติ ฯ
	    คมเนน น ปตฺตพฺโพ         โลกสฺสนฺโต กุทาจนํ
	    น จ อปฺปตฺวา โลกนฺตํ       ทุกฺขา อตฺถิ ปโมจนํ ฯ
		ตสฺมา หเว โลกวิทู สุเมโธ
		โลกนฺตคู วุสิตพฺรหฺมจริโย
		โลกสฺส อนฺตํ สมิตาวิ ญตฺวา
		นาสึสติ โลกมิมํ ปรญฺจาติ ฯ
	[๔๖]  อถโข  ภควา  ตสฺสา  รตฺติยา  อจฺจเยน  ภิกฺขู อามนฺเตสิ
อิมํ  ภิกฺขเว รตฺตึ โรหิตสฺโส เทวปุตฺโต อภิกฺกนฺตาย รตฺติยา อภิกฺกนฺตวณฺโณ
เกวลกปฺปํ      เชตวนํ     โอภาเสตฺวา     เยนาหํ     เตนุปสงฺกมิ
อุปสงฺกมิตฺวา   มํ   อภิวาเทตฺวา   เอกมนฺตํ   อฏฺฐาสิ  เอกมนฺตํ  ฐิโต
#๑ โป. ม. สสญฺญิมฺหิ ฯ ยุ. สญฺญิมฺหิ ฯ
