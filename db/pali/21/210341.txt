อนวชฺเชน   วจีกมฺเมน   อนวชฺเชน   มโนกมฺเมน   อนวชฺชาย  ทิฏฺฐิยา
อิเมหิ   โข   ภิกฺขเว   จตูหิ   ธมฺเมหิ  สมนฺนาคโต  ปณฺฑิโต  พฺยตฺโต
สปฺปุริโส   อกฺขตํ   อนุปหตํ   อตฺตานํ   ปริหรติ   อนวชฺโช   จ  โหติ
อนนุวชฺโช วิญฺญูนํ พหุญฺจ ปุญฺญํ ปสวตีติ ฯ
		    อภิญฺญาวคฺโค ฉฏฺโฐ ฯ
			    [๑]
		     ___________________ฎ
		     กมฺมปถวคฺโค สตฺตโม
	[๒๖๔]   จตูหิ  ภิกฺขเว  ธมฺเมหิ  สมนฺนาคโต  ยถาภตํ  นิกฺขิตฺโต
เอวํ    นิรเย    กตเมหิ   จตูหิ   อตฺตนา   จ   ปาณาติปาตี   โหติ
ปรญฺจ    ปาณาติปาเต    สมาทเปติ    ปาณาติปาเต    จ   สมนุญฺโญ
โหติ    ปาณาติปาตสฺส    จ   วณฺณํ   ภาสติ   อิเมหิ   โข   ภิกฺขเว
จตูหิ   ธมฺเมหิ  สมนฺนาคโต  ยถาภตํ  นิกฺขิตฺโต  เอวํ  นิรเย  ฯ  จตูหิ
ภิกฺขเว  ธมฺเมหิ  สมนฺนาคโต  ยถาภตํ  นิกฺขิตฺโต  เอวํ  สคฺเค  กตเมหิ
จตูหิ    อตฺตนา    จ    ปาณาติปาตา    ปฏิวิรโต    โหติ    ปรญฺจ
ปาณาติปาตา   เวรมณิยา   สมาทเปติ   ปาณาติปาตา   เวรมณิยา   จ
สมนุญฺโญ    โหติ    ปาณาติปาตา    เวรมณิยา    จ   วณฺณํ   ภาสติ
อิเมหิ   โข   ภิกฺขเว   จตูหิ  ธมฺเมหิ  สมนฺนาคโต  ยถาภตํ  นิกฺขิตฺโต
เอวํ สคฺเคติ ฯ
	[๒๖๕]   จตูหิ  ภิกฺขเว  ธมฺเมหิ  สมนฺนาคโต  ยถาภตํ  นิกฺขิตฺโต
#๑ ม.                  ตสฺสุทฺทานํ ฯ
#        อภิญฺญา ปริเยสนา         สงฺคหํ มาลุกฺยปุตฺโต
#        กุลํ เทฺว จ อาชานียา      พลํ อรญฺญกมฺมุนาติ ฯ
