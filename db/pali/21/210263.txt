กมฺมํ   กริสฺสสิ   กาเยน   วาจาย   มนสา   โมหํ   วิเนยฺย  วิเนยฺย
วิหราหิ   โมหํ   วิเนยฺย  วิเนยฺย  วิหรนฺโต  น  โมหชํ  กมฺมํ  กริสฺสสิ
กาเยน   วาจาย   มนสา  สารมฺภํ  วิเนยฺย  วิเนยฺย  วิหราหิ  สารมฺภํ
วิเนยฺย  วิเนยฺย  วิหรนฺโต  น  สารมฺภชํ  กมฺมํ  กริสฺสสิ กาเยน วาจาย
มนสาติ  ฯ  เอวํ  วุตฺเต  ภทฺทิโย  ลิจฺฉวิ  ภควนฺตํ  เอตทโวจ อภิกฺกนฺตํ
ภนฺเต   ฯเปฯ   อุปาสกํ   มํ   ภนฺเต   ภควา   ธาเรตุ   อชฺชตคฺเค
ปาณุเปตํ  สรณํ  คตนฺติ  ฯ  อปินุ  ตาหํ  ภทฺทิย  เอวํ  อวจํ  เอหิ  เม
ตฺวํ  ภทฺทิย  สาวโก  โหหิ  อหํ  เต  สตฺถา  ภวิสฺสามีติ  ฯ  โน  เหตํ
ภนฺเต  ฯ  เอวํวาทึ  โข  มํ  ภทฺทิย  เอวมกฺขายึ  เอเก สมณพฺราหฺมณา
อสตา   ตุจฺฉา   มุสา  อภูเตน  อพฺภาจิกฺขนฺติ  มายาวี  สมโณ  โคตโม
อาวฏฺฏนิมายํ   ชานาติ   ยาย   อญฺญติตฺถิยานํ  สาวเก  อาวฏฺเฏตีติ  ฯ
ภทฺทิกา    ภนฺเต    อาวฏฺฏนิมายา   กลฺยาณี   ภนฺเต   อาวฏฺฏนิมายา
ปิยา   เม   ภนฺเต   ญาติสาโลหิตา   อิมาย  อาวฏฺฏนิยา  อาวฏฺเฏยฺยุํ
ปิยานํ   เม   อสฺส   ญาติสาโลหิตานํ   ทีฆรตฺตํ  หิตาย  สุขาย  สพฺเพ
เจปิ   ภนฺเต   ขตฺติยา  อิมาย  อาวฏฺฏนิยา  อาวฏฺเฏยฺยุํ  สพฺเพสมฺปิสฺส
ขตฺติยานํ   ทีฆรตฺตํ   หิตาย   สุขาย   สพฺเพ  เจปิ  ภนฺเต  พฺราหฺมณา
...  เวสฺสา  ...  สุทฺทา  อิมาย อาวฏฺฏนิยา อาวฏฺเฏยฺยุํ สพฺเพสมฺปิสฺส
สุทฺทานํ   ทีฆรตฺตํ   หิตาย   สุขายาติ   ฯ  เอวเมตํ  ภทฺทิย  เอวเมตํ
ภทฺทิย   สพฺเพ  เจปิ  ภทฺทิย  ขตฺติยา  อาวฏฺเฏยฺยุํ  อกุสลธมฺมปฺปหานาย
กุสลธมฺมุปสมฺปทาย   สพฺเพสมฺปิสฺส   ขตฺติยานํ   ทีฆรตฺตํ   หิตาย  สุขาย
