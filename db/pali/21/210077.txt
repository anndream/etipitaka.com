	    เต โหนฺติ ชานิปตโย        ฉวา สํวาสมาคตา ฯ
	    สามิโก โหติ ทุสฺสีโล        กทริโย ปริภาสโก
	    ภริยา สีลวตี โหติ          วทญฺญู วีตมจฺฉรา
	    สาปิ เทวี สํวสติ           ฉเวน ปตินา สห ฯ
	    สามิโก สีลวา โหติ         วทญฺญู วีตมจฺฉโร
	    ภริยา ๑ โหติ ทุสฺสีลา      กทริยา ปริภาสิกา
	    สาปิ ฉวา สํวสติ           เทเวน ปตินา สห ฯ
	    อุโภ สทฺธา วทญฺญู จ        สญฺญตา ธมฺมชีวิโน
	    เต โหนฺติ ชานิปตโย        อญฺญมญฺญํ ปิยํ วทา
	    อตฺถา สมฺปจุรา โหนฺติ       ผาสุกํ อุปชายติ
	    อมิตฺตา ทุมฺมนา โหนฺติ       อุภินฺนํ สมสีลินํ
	    อิธ ธมฺมํ จริตฺวาน          สมสีลพฺพตา อุโภ
	    นนฺทิโน เทวโลกสฺมึ         โมทนฺติ กามกามิโนติ ฯ
	[๕๔]   จตฺตาโรเม   ภิกฺขเว   สํวาสา  กตเม  จตฺตาโร  ฉโว
ฉวาย   สทฺธึ   สํวสติ   ฉโว   เทวิยา   สทฺธึ  สํวสติ  เทโว  ฉวาย
สทฺธึ   สํวสติ  เทโว  เทวิยา  สทฺธึ  สํวสติ  ฯ  กถญฺจ  ภิกฺขเว  ฉโว
ฉวาย   สทฺธึ   สํวสติ   อิธ   ภิกฺขเว   สามิโก   โหติ   ปาณาติปาตี
อทินฺนาทายี   กาเมสุ   มิจฺฉาจารี   มุสาวาที   ปิสุณวาโจ   ผรุสวาโจ
สมฺผปฺปลาปี  อภิชฺฌาลุ  พฺยาปนฺนจิตฺโต  มิจฺฉาทิฏฺฐิโก  ทุสฺสีโล  ปาปธมฺโม
มจฺเฉรมลปริยุฏฺฐิเตน   เจตสา   อคารํ   อชฺฌาวสติ  อกฺโกสกปริภาสโก
#๑ โป. ยุ. ภริยาสฺส ฯ
