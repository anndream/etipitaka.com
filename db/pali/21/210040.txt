อหเมตํ    สมฺมาสมาธึ   ธมฺมปทํ   ปจฺจกฺขาย   อสมาหิตํ   วิพฺภนฺตจิตฺตํ
สมณํ    วา   พฺราหฺมณํ   วา   ปญฺญาเปสฺสามีติ   ตมหํ   ตตฺถ   เอวํ
วเทยฺยํ    เอตุ    วทตุ   พฺยาหรตุ   ปสฺสามิสฺสานุภาวนฺติ   โส   วต
ปริพฺพาชกา   สมฺมาสมาธึ   ธมฺมปทํ   ปจฺจกฺขาย  อสมาหิตํ  วิพฺภนฺตจิตฺตํฏ
สมณํ   วา  พฺราหฺมณํ  วา  ปญฺญาเปสฺสตีติ  เนตํ  ฐานํ  วิชฺชติ  ฯ  โย
โข   ปริพฺพาชกา   อิมานิ  จตฺตาริ  ธมฺมปทานิ  ครหิตพฺพํ  ปฏิกฺโกสิตพฺพํ
มญฺเญยฺย   ตสฺส   ทิฏฺเฐว   ธมฺเม  จตฺตาโร  สหธมฺมิกา  วาทานุปาตา
คารยฺหา   ฐานา   อาคจฺฉนฺติ   กตเม   จตฺตาโร   อนภิชฺฌํ  เจ  ภวํ
ธมฺมปทํ  ครหติ  ปฏิกฺโกสติ  เย  จ  หิ  อภิชฺฌาลู  กาเมสุ ติพฺพสาราคา
สมณา    วา    พฺราหฺมณา    วา    เต    โภโต    ปุชฺชา    เต
โภโต   ปาสํสา   ฯ  อพฺยาปาทํ  เจ  ภวํ  ธมฺมปทํ  ครหติ  ปฏิกฺโกสติ
เย   จ   หิ  พฺยาปนฺนจิตฺตา  ปทุฏฺฐมนสงฺกปฺปา  สมณา  วา  พฺราหฺมณา
วา   เต  โภโต  ปุชฺชา  เต  โภโต  ปาสํสา  ฯ  สมฺมาสตึ  เจ  ภวํ
ธมฺมปทํ   ครหติ   ปฏิกฺโกสติ   เย   จ   หิ   มุฏฺฐสฺสตี   อสมฺปชานา
สมณา   วา   พฺราหฺมณา   วา   เต   โภโต   ปุชฺชา   เต   โภโต
ปาสํสา   ฯ   สมฺมาสมาธึ   เจ  ภวํ  ธมฺมปทํ  ครหติ  ปฏิกฺโกสติ  เย
จ   หิ   อสมาหิตา   วิพฺภนฺตจิตฺตา   สมณา  วา  พฺราหฺมณา  วา  เต
โภโต   ปุชฺชา  เต  โภโต  ปาสํสา  ฯ  โย  โข  ปริพฺพาชกา  อิมานิ
จตฺตาริ    ธมฺมปทานิ    ครหิตพฺพํ    ปฏิกฺโกสิตพฺพํ    มญฺเญยฺย   ตสฺส
ทิฏฺเฐว  ธมฺเม  อิเม  จตฺตาโร  สหธมฺมิกา วาทานุปาตา คารยฺหา ฐานา
