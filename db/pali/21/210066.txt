สมุตฺเตเชติ   สมฺปหํเสติ   โปริยา   วาจาย   วิสฺสฏฺฐาย   อเนลคฬาย
อตฺถสฺส   วิญฺญาปนิยา   ปริยาปนฺนาย   อนิสฺสิตาย   ฯ   อถโข  ภควา
สายณฺหสมยํ    ปฏิสลฺลานา    วุฏฺฐิโต   เยนุปฏฺฐานสาลา   เตนุปสงฺกมิ
อุปสงฺกมิตฺวา   ปญฺญตฺเต   อาสเน   นิสีทิ   นิสชฺช   โข  ภควา  ภิกฺขู
อามนฺเตสิ   โก   นุ   โข   ภิกฺขเว   อุปฏฺฐานสาลายํ  ภิกฺขู  ธมฺมิยา
กถาย  สนฺทสฺเสติ  สมาทเปติ  สมุตฺเตเชติ  สมฺปหํเสติ  โปริยา  วาจาย
วิสฺสฏฺฐาย  อเนลคฬาย  อตฺถสฺส วิญฺญาปนิยา ปริยาปนฺนาย อนิสฺสิตายาติ ฯ
อายสฺมา     ภนฺเต     วิสาโข     ปญฺจาลิปุตฺโต     อุปฏฺฐานสาลายํ
ภิกฺขู   ธมฺมิยา   กถาย  สนฺทสฺเสติ  สมาทเปติ  สมุตฺเตเชติ  สมฺปหํเสติ
โปริยา  วาจาย  วิสฺสฏฺฐาย อเนลคฬาย อตฺถสฺส วิญฺญาปนิยา ปริยาปนฺนาย
อนิสฺสิตายาติ   ฯ   อถโข   ภควา   อายสฺมนฺตํ   วิสาขํ   ปญฺจาลิปุตฺตํ
เอตทโวจ   สาธุ   สาธุ   วิสาข   สาธุ   โข   ตฺวํ   วิสาข   ภิกฺขู
ธมฺมิยา  กถาย  สนฺทสฺเสสิ  สมาทเปสิ  สมุตฺเตเชสิ  สมฺปหํเสสิ  โปริยา
วาจาย   วิสฺสฏฺฐาย   อเนลคฬาย   อตฺถสฺส  วิญฺญาปนิยา  ปริยาปนฺนาย
อนิสฺสิตายาติ ฯ
	    นาภาสมานํ ชานนฺติ         มิสฺสํ พาเลหิ ปณฺฑิตํ
	    ภาสมานญฺจ ชานนฺติ         เทเสนฺตํ อมตํปทํ ฯ
	    ภาสเย โชตเย ธมฺมํ        ปคฺคเณฺห อิสินํ ธชํ
	    สุภาสิตธชา อิสโย          ธมฺโม หิ อิสินํ ธโชติ ฯ
	[๔๙]   จตฺตาโรเม   ภิกฺขเว   สญฺญาวิปลฺลาสา   จิตฺตวิปลฺลาสา
