กเรยฺยนฺติ   โส   สิกฺขํ  ปจฺจกฺขาย  หีนายาวตฺตติ  อยํ  วุจฺจติ  ภิกฺขเว
ภิกฺขุ  อาวฏฺฏภยสฺส  ภีโต  สิกฺขํ  ปจฺจกฺขาย  หีนายาวตฺโต  อาวฏฺฏภยนฺติ
โข   ภิกฺขเว   ปญฺจนฺนํ   กามคุณานํ   อธิวจนํ   อิทํ   วุจฺจติ  ภิกฺขเว
อาวฏฺฏภยํ   ฯ   กตมญฺจ   ภิกฺขเว   สุสุกาภยํ  อิธ  ภิกฺขเว  เอกจฺโจ
กุลปุตฺโต   สทฺธา   อคารสฺมา   อนคาริยํ  ปพฺพชิโต  โหติ  โอติณฺโณมฺหิ
ชาติยา  ชรามรเณน  โสเกหิ  ปริเทเวหิ ทุกฺเขหิ โทมนสฺเสหิ อุปายาเสหิ
ทุกฺโขติณฺโณ   ทุกฺขปเรโต   อปฺเปวนาม  อิมสฺส  เกวลสฺส  ทุกฺขกฺขนฺธสฺส
อนฺตกิริยา   ปญฺญาเยถาติ   โส   เอวํ  ปพฺพชิโต  สมาโน  ปุพฺพณฺหสมยํ
นิวาเสตฺวา    ปตฺตจีวรมาทาย    คามํ    วา   นิคมํ   วา   ปิณฺฑาย
ปาวิสิ  ๑  อรกฺขิเตเนว  กาเยน  อรกฺขิตาย วาจาย อรกฺขิเตน จิตฺเตน
อนุปฏฺฐิตาย   สติยา  อสํวุเตหิ  อินฺทฺริเยหิ  โส  ตตฺถ  ปสฺสติ  มาตุคามํ
ทุนฺนิวตฺถํ   วา   ทุปฺปารุตํ  วา  ตสฺส  มาตุคามํ  ทิสฺวา  ทุนฺนิวตฺถํ  วา
ทุปฺปารุตํ   วา   ราโค  จิตฺตํ  อนุทฺธํเสติ  โส  ราคานุทฺธํเสน  จิตฺเตน
สิกฺขํ  ปจฺจกฺขาย  หีนายาวตฺตติ  อยํ  วุจฺจติ  ภิกฺขเว  ภิกฺขุ  สุสุกาภยสฺส
ภีโต   สิกฺขํ   ปจฺจกฺขาย   หีนายาวตฺโต   สุสุกาภยนฺติ   โข   ภิกฺขเว
มาตุคามสฺเสตํ   อธิวจนํ   อิทํ   วุจฺจติ   ภิกฺขเว  สุสุกาภยํ  ฯ  อิมานิ
โข  ภิกฺขเว  จตฺตาริ  ภยานิ  อิเธกจฺจสฺส  กุลปุตฺตสฺส  อิมสฺมึ ธมฺมวินเย
สทฺธา อคารสฺมา อนคาริยํ ปพฺพชิโต ปาฏิกงฺขิตพฺพานีติ ฯ
	[๑๒๓]  จตฺตาโรเม  ภิกฺขเว  ปุคฺคลา  สนฺโต สํวิชฺชมานา โลกสฺมึ
#๑ ม. ยุ. ปวิสติ ฯ
