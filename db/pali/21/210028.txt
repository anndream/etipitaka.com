เม สงฺเฆปิ คารโวติ ฯ
	[๒๒]   เอกมิทาหํ   ภิกฺขเว   สมยํ  อุรุเวลายํ  วิหรามิ  นชฺชา
เนรญฺชราย  ตีเร  อชปาลนิโคฺรเธ  ปฐมาภิสมฺพุทฺโธ  ฯ  อถโข  ภิกฺขเว
สมฺพหุลา  พฺราหฺมณา  ชิณฺณา  วุฑฺฒา  มหลฺลกา  อทฺธคตา  วโยอนุปฺปตฺตา
เยนาหํ    เตนุปสงฺกมึสุ    อุปสงฺกมิตฺวา    มยา    สทฺธึ    สมฺโมทึสุ
สมฺโมทนียํ   กถํ   สาราณียํ   วีติสาเรตฺวา  เอกมนฺตํ  นิสีทึสุ  เอกมนฺตํ
นิสินฺนา   โข  ภิกฺขเว  เต  พฺราหฺมณา  มํ  เอตทโวจุํ  สุตํ  เมตํ  โภ
โคตม   น   สมโณ   โคตโม   พฺราหฺมเณ   ชิณฺเณ   วุฑฺเฒ  มหลฺลเก
อทฺธคเต  วโยอนุปฺปตฺเต  อภิวาเทติ  วา  ปจฺจุฏฺเฐติ  วา  อาสเนน วา
นิมนฺเตตีติ    ตยิทํ    โภ   โคตม   ตเถว   น   หิ   ภวํ   โคตโม
พฺราหฺมเณ  ชิณฺเณ  วุฑฺเฒ  มหลฺลเก  อทฺธคเต  วโยอนุปฺปตฺเต อภิวาเทติ
วา   ปจฺจุฏฺเฐติ   วา   อาสเนน   วา   นิมนฺเตติ  ตยิทํ  โภ  โคตม
น   สมฺปนฺนเมวาติ   ฯ   ตสฺส   มยฺหํ   ภิกฺขเว   เอตทโหสิ  นจยิเม
อายสฺมนฺโต  ชานนฺติ  เถรํ  วา  เถรกรเณ  วา ธมฺเมติ ๑ วุฑฺโฒ เจปิ
ภิกฺขเว   โหติ   อสีติโก   วา  นวุติโก  วา  วสฺสสติโก  วา  ชาติยา
โส   จ  โหติ  อกาลวาที  อภูตวาที  อนตฺถวาที  อธมฺมวาที  อวินยวาที
อนิธานวตึ  วาจํ  ภาสิตา  อกาเลน  อนปเทสํ  อปริยนฺตวตึ  อนตฺถสญฺหิตํ
อถโข   โส   พาโล  เถโรเตฺวว  สงฺขํ  คจฺฉติ  ทหโร  เจปิ  ภิกฺขเว
โหติ  ยุวา  สุสู  ๒  กาฬเกโส  ภเทฺรน โยพฺพเนน สมนฺนาคโต ปฐเมน
#๑ ยุ. ธมฺเม ฯ  ๒ ม. ยุ. สุสุ ฯ
