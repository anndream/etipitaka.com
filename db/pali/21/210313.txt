ทิฏฺเฐ   ทิฏฺฐวาที   โหติ   สุเต   สุตวาท  โหติ  มุเต  มุตวาที  โหติ
วิญฺญาเต วิญฺญาตวาที โหติ ฯเปฯ
	[๒๒๙]    อสฺสทฺโธ    โหติ   ทุสฺสีโล   โหติ   อหิริโก   โหติ
อโนตฺตปฺปี    โหติ    ฯเปฯ   สทฺโธ   โหติ   สีลวา   โหติ   หิริมา
โหติ โอตฺตปฺปี โหติ ฯเปฯ
	[๒๓๐]    อสฺสทฺโธ    โหติ    ทุสฺสีโล   โหติ   กุสีโต   โหติ
ทุปฺปญฺโญ     โหติ     ฯเปฯ     สทฺโธ     โหติ    สีลวา    โหติ
อารทฺธวิริโย   โหติ   ปญฺญวา   โหติ   อิเมหิ   โข   ภิกฺขเว   จตูหิ
ธมฺเมหิ   สมนฺนาคโต   ปณฺฑิโต   พฺยตฺโต   สปฺปุริโส   อกฺขตํ  อนุปหตํ
อตฺตานํ    ปริหรติ    อนวชฺโช    จ    โหติ    อนนุวชฺโช    วิญฺญูนํ
พหุญฺจ ปุญฺญํ ปสวตีติ ฯ
	[๒๓๑]   จตฺตาโรเม   ภิกฺขเว  กวี  กตเม  จตฺตาโร  จินฺตากวิ
สุตกวิ อตฺถกวิ ปฏิภาณกวิ อิเม โข ภิกฺขเว จตฺตาโร กวีติ ฯ
		    ทุจฺจริตวคฺโค ตติโย ฯ
			    [๑]
		     ___________________
			กมฺมวคฺโค จตุตฺโถ
	[๒๓๒]   จตฺตารีมานิ   ภิกฺขเว   กมฺมานิ   มยา   สยํ  อภิญฺญา
สจฺฉิกตฺวา   ปเวทิตานิ   กตมานิ   จตฺตาริ  อตฺถิ  ภิกฺขเว  กมฺมํ  กณฺหํ
กณฺหวิปากํ   อตฺถิ   ภิกฺขเว   กมฺมํ   สุกฺกํ   สุกฺกวิปากํ  อตฺถิ  ภิกฺขเว
#๑ ม.                  ตสฺสุทฺทานํ
#      ทุจฺจริตํ ทิฏฺฐิ อกตญฺญู จ     ปาณาติปาตาปิ เทฺว มคฺคา
#      เทฺว โวหารปถา วุตฺตา     อหิริกํ ทุปญฺญกวินา จาติ ฯ
