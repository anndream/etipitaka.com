	    สพฺพํ รฏฺฐํ ทุกฺขํ เสติ        ราชา เจ โหตฺยธมฺมิโก ฯ
	    คุนฺนญฺเจ ตรมานานํ         อุชุํ คจฺฉติ ปุงฺคโว
	    สพฺพา ตา อุชุํ คจฺฉนฺติ       เนตฺเต อุชุํ คเต สติ
	    เอวเมว มนุสฺเสสุ          โย โหติ เสฏฺฐสมฺมโต
	    โส เจ ๑ ธมฺมํ จรติ       ปเคว อิตรา ปชาk
	    สพฺพํ รฏฺฐํ สุขํ เสติ         ราชา เจ โหติ ธมฺมิโกติ ฯ
		     ปตฺตกมฺมวคฺโค ทุติโย ฯ
			   ตสฺสุทฺทานํ
	    ปตฺตกมฺมํ อนฺนนาโถ         สพฺรหฺมนิรยา รูเปน ปญฺจมํ
	    สราคอหินา เทวทตฺโต       ปธานํ ธมฺมิเกน จาติ ฯ
		     ___________________
		     อปณฺณกวคฺโค ตติโย
	[๗๑]   จตูหิ  ภิกฺขเว  ธมฺเมหิ  สมนฺนาคโต  ภิกฺขุ  อปณฺณกปฏิปทํ
ปฏิปนฺโน   โหติ   โยนิ   จสฺส   อารทฺธา   โหติ   อาสวานํ   ขยาย
กตเมหิ   จตูหิ   อิธ   ภิกฺขเว   ภิกฺขุ   สีลวา  โหติ  พหุสฺสุโต  โหติ
อารทฺธวิริโย   โหติ   ปญฺญวา   โหติ   อิเมหิ   โข   ภิกฺขเว   จตูหิ
ธมฺเมหิ   สมนฺนาคโต   ภิกฺขุ   อปณฺณกปฏิปทํ   ปฏิปนฺโน   โหติ   โยนิ
จสฺส อารทฺธา โหติ อาสวานํ ขยายาติ ฯ
	[๗๒]   จตูหิ  ภิกฺขเว  ธมฺเมหิ  สมนฺนาคโต  ภิกฺขุ  อปณฺณกปฏิปทํ
ปฏิปนฺโน   โหติ   โยนิ   จสฺส   อารทฺธา   โหติ   อาสวานํ   ขยาย
#๑ ม. สเจ ฯ ยุ. เจว ฯ
