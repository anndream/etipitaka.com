น   ปญฺญาครุ   โหติ  น  ปญฺญาธิปเตยฺโย  อิธ  ปน  ภิกฺขเว  เอกจฺโจ
ปุคฺคโล    สีลครุ   โหติ   สีลาธิปเตยฺโย   น   สมาธิครุ   โหติ   น
สมาธาธิปเตยฺโย   น   ปญฺญาครุ   โหติ  น  ปญฺญาธิปเตยฺโย  อิธ  ปน
ภิกฺขเว   เอกจฺโจ   ปุคฺคโล   สีลครุ   โหติ  สีลาธิปเตยฺโย  สมาธิครุ
โหติ   สมาธาธิปเตยฺโย   น   ปญฺญาครุ   โหติ   น   ปญฺญาธิปเตยฺโย
อิธ   ปน   ภิกฺขเว   เอกจฺโจ   ปุคฺคโล  สีลครุ  โหติ  สีลาธิปเตยฺโย
สมาธิครุ   โหติ   สมาธาธิปเตยฺโย   ปญฺญาครุ   โหติ  ปญฺญาธิปเตยฺโย
อิเม โข ภิกฺขเว จตฺตาโร ปุคฺคลา สนฺโต สํวิชฺชมานา โลกสฺมินฺติ ฯ
	[๑๓๘]  จตฺตาโรเม  ภิกฺขเว  ปุคฺคลา  สนฺโต สํวิชฺชมานา โลกสฺมึ
กตเม    จตฺตาโร    นิกฺกฏฺฐกาโย    อนิกฺกฏฺฐจิตฺโต    อนิกฺกฏฺฐกาโย
นิกฺกฏฺฐจิตฺโต   อนิกฺกฏฺฐกาโย   จ   อนิกฺกฏฺฐจิตฺโต   จ   นิกฺกฏฺฐกาโย๑
จ   นิกฺกฏฺฐจิตฺโต  จ  ฯ  กถญฺจ  ภิกฺขเว  ปุคฺคโล  นิกฺกฏฺฐกาโย  โหติ
อนิกฺกฏฺฐจิตฺโต    อิธ   ภิกฺขเว   เอกจฺโจ   ปุคฺคโล   อรญฺญวนปตฺถานิ
ปนฺตานิ   เสนาสนานิ   ปฏิเสวติ   โส   ตตฺถ   กามวิตกฺกํปิ  วิตกฺเกติ
พฺยาปาทวิตกฺกํปิ   วิตกฺเกติ  วิหึสาวิตกฺกํปิ  วิตกฺเกติ  เอวํ  โข  ภิกฺขเว
ปุคฺคโล  นิกฺกฏฺฐกาโย  โหติ  อนิกฺกฏฺฐจิตฺโต  ฯ   กถญฺจ ภิกฺขเว ปุคฺคโล
อนิกฺกฏฺฐกาโย   โหติ   นิกฺกฏฺฐจิตฺโต   อิธ  ภิกฺขเว  เอกจฺโจ  ปุคฺคโล8
นเหว   โข   อรญฺญวนปตฺถานิ   ปนฺตานิ   เสนาสนานิ   ปฏิเสวติ  โส
ตตฺถ     เนกฺขมฺมวิตกฺกํปิ    วิตกฺเกติ    อพฺยาปาทวิตกฺกํปิ    วิตกฺเกติ
อวิหึสาวิตกฺกํปิ   วิตกฺเกติ   เอวํ  โข  ภิกฺขเว  ปุคฺคโล  อนิกฺกฏฺฐกาโย
