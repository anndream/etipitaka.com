สมนฺนาคโต    อิมสฺมา    ธมฺมวินยา    อปปติโตติ    วุจฺจติ   อริยาย
ภิกฺขเว    ปญฺญาย    สมนฺนาคโต    อิมสฺมา   ธมฺมวินยา   อปปติโตติ
วุจฺจติ     อริยาย     ภิกฺขเว    วิมุตฺติยา    สมนฺนาคโต    อิมสฺมา
ธมฺมวินยา   อปปติโตติ   วุจฺจติ   อิเมหิ   โข  ภิกฺขเว  จตูหิ  ธมฺเมหิ
สมนฺนาคโต อิมสฺมา ธมฺมวินยา อปปติโตติ วุจฺจตีติ ฯ
	    จุตา ปตนฺติ ปติตา          คิทฺธา จ ปุนราคตา
	    กตกิจฺจํ รตํรมฺมํ            สุเขนานฺวาคตํ สุขนฺติ ฯ
	[๓]   จตูหิ   ภิกฺขเว   ธมฺเมหิ   สมนฺนาคโต  พาโล  อพฺยตฺโต
อสปฺปุริโส    ขตํ   อุปหตํ   อตฺตานํ   ปริหรติ   สาวชฺโช   จ   โหติ
สานุวชฺโช   [๑]   วิญฺญูนํ   พหุญฺจ   อปุญฺญํ   ปสวติ   กตเมหิ  จตูหิ
อนนุวิจฺจ   อปริโยคาเหตฺวา   อวณฺณารหสฺส   วณฺณํ   ภาสติ   อนนุวิจฺจ
อปริโยคาเหตฺวา      วณฺณารหสฺส     อวณฺณํ     ภาสติ     อนนุวิจฺจ
อปริโยคาเหตฺวา   อปฺปสาทนีเย   ฐาเน   ปสาทํ   อุปทํเสติ  อนนุวิจฺจ
อปริโยคาเหตฺวา   ปสาทนีเย   ฐาเน  อปฺปสาทํ  อุปทํเสติ  อิเมหิ  โข
ภิกฺขเว   จตูหิ  ธมฺเมหิ  สมนฺนาคโต  พาโล  อพฺยตฺโต  อสปฺปุริโส  ขตํ
อุปหตํ   อตฺตานํ   ปริหรติ   สาวชฺโช   จ   โหติ   สานุวชฺโช  วิญฺญูนํ
พหุญฺจ   อปุญฺญํ   ปสวติ   ฯ   จตูหิ   ภิกฺขเว   ธมฺเมหิ   สมนฺนาคโต
ปณฺฑิโต   พฺยตฺโต   ๒   สปฺปุริโส   อกฺขตํ  อนุปหตํ  อตฺตานํ  ปริหรติ
อนวชฺโช    จ    โหติ   อนนุวชฺโช   วิญฺญูนํ   พหุญฺจ   ปุญฺญํ   ปสวติ
กตเมหิ    จตูหิ    อนุวิจฺจ    ปริโยคาเหตฺวา   อวณฺณารหสฺส   อวณฺณํ
#๑ โป. ม. ยุ. จ ฯ อิโต ปรํ อีทิสเมว ฯ  ๒ ม. วิยตฺโต ฯ
