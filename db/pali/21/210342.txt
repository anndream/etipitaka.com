เอวํ    นิรเย    กตเมหิ   จตูหิ   อตฺตนา   จ   อทินฺนาทายี   โหติ
ปรญฺจ    อทินฺนาทาเน    สมาทเปติ    อทินฺนาทาเน    จ   สมนุญฺโญ
โหติ   อทินฺนาทานสฺส   จ   วณฺณํ   ภาสติ   ฯ   อิเมหิ   โข  ฯเปฯ
อตฺตนา   จ   อทินฺนาทานา   ปฏิวิรโต   โหติ   ปรญฺจ   อทินฺนาทานา
เวรมณิยา    สมาทเปติ    อทินฺนาทานา    เวรมณิยา   จ   สมนุญฺโญ
โหติ    อทินฺนาทานา    เวรมณิยา   จ   วณฺณํ   ภาสติ   ฯ   อิเมหิ
โข ฯเปฯ
	[๒๖๖]   อตฺตนา  จ  กาเมสุ  มิจฺฉาจารี  โหติ  ปรญฺจ  กาเมสุ
มิจฺฉาจาเร   สมาทเปติ   กาเมสุ   มิจฺฉาจาเร   จ   สมนุญฺโญ  โหติ
กาเมสุ   มิจฺฉาจารสฺส   จ   วณฺณํ   ภาสติ   ฯ   อิเมหิ  โข  ฯเปฯ
อตฺตนา   จ   กาเมสุ   มิจฺฉาจารา   ปฏิวิรโต  โหติ  ปรญฺจ  กาเมสุ
มิจฺฉาจารา   เวรมณิยา   สมาทเปติ   กาเมสุ  มิจฺฉาจารา  เวรมณิยา
จ   สมนุญฺโญ   โหติ   กาเมสุ   มิจฺฉาจารา   เวรมณิยา   จ   วณฺณํ
ภาสติ ฯ อิเมหิ โข ฯเปฯ
	[๒๖๗]    อตฺตนา   จ   มุสาวาที   โหติ   ปรญฺจ   มุสาวาเท
สมาทเปติ   มุสาวาเท   จ   สมนุญฺโญ   โหติ   มุสาวาทสฺส  จ  วณฺณํ
ภาสติ   ฯ   อิเมหิ   โข   ฯเปฯ   อตฺตนา  จ  มุสาวาทา  ปฏิวิรโต
โหติ   ปรญฺจ  มุสาวาทา  เวรมณิยา  สมาทเปติ  มุสาวาทา  เวรมณิยา
จ     สมนุญฺโญ     โหติ     มุสาวาทา    เวรมณิยา    จ    วณฺณํ
ภาสติ ฯ อิเมหิ โข ฯเปฯ
