เยน  มิเธกจฺจสฺส  ตาทิสาว  วณิชฺชา  ปยุตฺตา  ปราธิปฺปายา  โหตีติ  ฯ
อิธ   สารีปุตฺต   เอกจฺโจ   สมณํ   วา   พฺราหฺมณํ  วา  อุปสงฺกมิตฺวา
ปวาเรติ   วท   ๑  ภนฺเต  ปจฺจเยนาติ  โส  เยน  ปวาเรติ  ตํ  น
เทติ   โส  เจ  ตโต  จุโต  อิตฺถตฺตํ  อาคจฺฉติ  โส  ยญฺญเทว  วณิชฺชํ
ปโยเชติ   สาสฺส   โหติ  เฉทคามินี  ฯ  อิธ  ปน  สารีปุตฺต  เอกจฺโจ
สมณํ   วา   พฺราหฺมณํ   วา   อุปสงฺกมิตฺวา   ปวาเรติ   วท   ภนฺเต
ปจฺจเยนาติ   โส  เยน  ปวาเรติ  ตํ  น  ยถาธิปฺปายํ  เทติ  โส  เจ
ตโต   จุโต   อิตฺถตฺตํ   อาคจฺฉติ   โส   ยญฺญเทว   วณิชฺชํ  ปโยเชติ
สาสฺส  โหติ  น  ยถาธิปฺปายา  ฯ  อิธ  ปน  สารีปุตฺต  เอกจฺโจ  สมณํ
วา   พฺราหฺมณํ   วา  อุปสงฺกมิตฺวา  ปวาเรติ  วท  ภนฺเต  ปจฺจเยนาติ
โส   เยน   ปวาเรติ   ตํ   ยถาธิปฺปายํ  เทติ  โส  เจ  ตโต  จุโต
อิตฺถตฺตํ   อาคจฺฉติ   โส   ยญฺญเทว   วณิชฺชํ   ปโยเชติ  สาสฺส  โหติ
ยถาธิปฺปายา  ฯ  อิธ  ปน  สารีปุตฺต  เอกจฺโจ  สมณํ  วา พฺราหฺมณํ วา
อุปสงฺกมิตฺวา   ปวาเรติ  วท  ภนฺเต  ปจฺจเยนาติ  โส  เยน  ปวาเรติ
ตํ   ปราธิปฺปายํ   เทติ  โส  เจ  ตโต  จุโต  อิตฺถตฺตํ  อาคจฺฉติ  โส
ยญฺญเทว   วณิชฺชํ   ปโยเชติ  สาสฺส  โหติ  ปราธิปฺปายา  ฯ  อยํ  โข
สารีปุตฺต   เหตุ   อยํ   ปจฺจโย  เยน  มิเธกจฺจสฺส  ตาทิสาว  วณิชฺชา
ปยุตฺตา   เฉทคามินี   โหติ   อยํ   ปน  สารีปุตฺต  เหตุ  อยํ  ปจฺจโย
เยน   มิเธกจฺจสฺส  ตาทิสาว  วณิชฺชา  ปยุตฺตา  น  ยถาธิปฺปายา  โหติ
อยํ   โข   สารีปุตฺต  เหตุ  อยํ  ปจฺจโย  เยน  มิเธกจฺจสฺส  ตาทิสาว
#๑ ม. วทตุ ฯ อิโต ปรํ อีทิสเมว ฯ
