วทามิ    ยํ    หิ    พฺราหฺมณ   วิญฺญาตํ   ภาสโต   อกุสลา   ธมฺมา
อภิวฑฺฒนฺติ    กุสลา    ธมฺมา    ปริหายนฺติ    เอวรูปํ   วิญฺญาตํ   น
ภาสิตพฺพนฺติ    วทามิ    ยญฺจ   ขฺวสฺส   พฺราหฺมณ   วิญฺญาตํ   ภาสโต
อกุสลา    ธมฺมา   ปริหายนฺติ   กุสลา   ธมฺมา   อภิวฑฺฒนฺติ   เอวรูปํ
วิญฺญาตํ   ภาสิตพฺพนฺติ   วทามีติ   ฯ   อถโข   วสฺสกาโร   พฺราหฺมโณ
มคธมหามตฺโต   ภควโต  ภาสิตํ  อภินนฺทิตฺวา  อนุโมทิตฺวา  อุฏฺฐายาสนา
ปกฺกามีติ ฯ
	[๑๘๔]  อถโข  ชานุสฺโสณี  พฺราหฺมโณ  เยน  ภควา  เตนุปสงฺกมิ
อุปสงฺกมิตฺวา     ภควตา     สทฺธึ     สมฺโมทิ     สมฺโมทนียํ    กถํ
สาราณียํ   วีติสาเรตฺวา   เอกมนฺตํ   นิสีทิ   เอกมนฺตํ   นิสินฺโน   โข
ขานุสฺโสณี   พฺราหฺมโณ   ภควนฺตํ  เอตทโวจ  มยํ  ๑  หิ  โภ  โคตม
เอวํวาที   เอวํทิฏฺฐี   นตฺถิ   โย  โส  มรณธมฺโม  สมาโน  น  ภายติ
น   สนฺตาสํ   อาปชฺชติ   มรณสฺสาติ   ฯ   อตฺถิ  พฺราหฺมณ  มรณธมฺโม
สมาโน   ภายติ   สนฺตาสํ   อาปชฺชติ   มรณสฺส   อตฺถิ  ปน  พฺราหฺมณ
มรณธมฺโม   สมาโน  น  ภายติ  น  สนฺตาสํ  อาปชฺชติ  มรณสฺส  กตโม
จ   พฺราหฺมณ   มรณธมฺโม  สมาโน  ภายติ  สนฺตาสํ  อาปชฺชติ  มรณสฺส
อิธ   พฺราหฺมณ   เอกจฺโจ   กาเมสุ   อวีตราโค   โหติ  อวิคตจฺฉนฺโท
อวิคตเปโม  อวิคตปิปาโส  อวิคตปริฬาโห  อวิคตตโณฺห  ตเมนํ  อญฺญตโร
คาโฬฺห   โรคาตงฺโก   ผุสติ  ตสฺส  อญฺญตเรน  คาเฬฺหน  โรคาตงฺเกน
#๑ ม. ยุ. อหํ ฯ
