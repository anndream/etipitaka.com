วิคตมลมจฺเฉเรน    เจตสา   อคารํ   อชฺฌาวสติ   อนกฺโกสิกปริภาสิกา
สมณพฺราหฺมณานํ   เอวํ  โข  คหปตโย  ฉโว  เทวิยา  สทฺธึ  สํวสติ  ฯ
กถญฺจ    คหปตโย   เทโว   ฉวาย   สทฺธึ   สํวสติ   อิธ   คหปตโย
สามิโก  โหติ  ปาณาติปาตา  ปฏิวิรโต  อทินฺนาทานา  ปฏิวิรโต  กาเมสุ
มิจฺฉาจารา   ปฏิวิรโต  มุสาวาทา  ปฏิวิรโต  สุราเมรยมชฺชปมาทฏฺฐานา
ปฏิวิรโต   สีลวา   กลฺยาณธมฺโม   วิคตมลมจฺเฉเรน   เจตสา   อคารํ
อชฺฌาวสติ   อนกฺโกสกปริภาสโก   สมณพฺราหฺมณานํ   ภริยา   จ  ขฺวสฺส
โหติ    ปาณาติปาตินี    ฯเปฯ    สุราเมรยมชฺชปมาทฏฺฐายินี   ทุสฺสีลา
ปาปธมฺมา     มจฺเฉรมลปริยุฏฺฐิเตน    เจตสา    อคารํ    อชฺฌาวสติ
อกฺโกสิกปริภาสิกา  สมณพฺราหฺมณานํ  เอวํ  โข  คหปตโย  เทโว  ฉวาย
สทฺธึ   สํวสติ  ฯ  กถญฺจ  คหปตโย  เทโว  เทวิยา  สทฺธึ  สํวสติ  อิธ
คหปตโย   สามิโก   โหติ  ปาณาติปาตา  ปฏิวิรโต  ฯเปฯ  สุราเมรย-
มชฺชปมาทฏฺฐานา   ปฏิวิรโต   สีลวา   กลฺยาณธมฺโม  วิคตมลมจฺเฉเรน
เจตสา    อคารํ    อชฺฌาวสติ   อนกฺโกสกปริภาสโก   สมณพฺราหฺมณานํ
ภริยาปิสฺส  โหติ  ปาณาติปาตา ปฏิวิรตา ฯเปฯ สุราเมรยมชฺชปมาทฏฺฐานา
ปฏิวิรตา     สีลวตี     กลฺยาณธมฺมา     วิคตมลมจฺเฉเรน    เจตสา
อคารํ   อชฺฌาวสติ   อนกฺโกสิกปริภาสิกา   สมณพฺราหฺมณานํ   เอวํ  โข
คหปตโย  เทโว  เทวิยา  สทฺธึ  สํวสติ  ฯ  อิเม โข คหปตโย จตฺตาโร
สํวาสาติ ฯ
	    อุโภ จ โหนฺติ ทุสฺสีลา       กทริยา ปริภาสกา
