นิสินฺโน   โข  อายสฺมา  มหาโกฏฺฐิโต  อายสฺมนฺตํ  สารีปุตฺตํ  เอตทโวจ
ฉนฺนํ   อาวุโส   ผสฺสายตนานํ   อเสสวิราคนิโรธา  อตฺถญฺญํ  กิญฺจีติ  ฯ
มา  เหวํ  อาวุโส  ฯ  ฉนฺนํ  อาวุโส  ผสฺสายตนานํ  อเสสวิราคนิโรธา
นตฺถญฺญํ  กิญฺจีติ  ฯ  มา  เหวํ  อาวุโส  ฯ  ฉนฺนํ  อาวุโส ผสฺสายตนานํ
อเสสวิราคนิโรธา    อตฺถิ    จ    นตฺถิ    จญฺญํ   กิญฺจีติ   ฯ   มา
เหวํ   อาวุโส   ฯ   ฉนฺนํ   อาวุโส  ผสฺสายตนานํ  อเสสวิราคนิโรธา
เนวตฺถิ   โน   นตฺถญฺญํ  ๑  กิญฺจีติ  ฯ  มา  เหวํ  อาวุโส  ฯ  ฉนฺนํ
อาวุโส    ผสฺสายตนานํ    อเสสวิราคนิโรธา   อตฺถญฺญํ   กิญฺจีติ   อิติ
ปุฏฺโฐ  สมาโน  มา  เหวํ  อาวุโสติ  วเทสิ  ฉนฺนํ อาวุโส ผสฺสายตนานํ
อเสสวิราคนิโรธา     นตฺถญฺญํ     กิญฺจีติ    อิติ    ปุฏฺโฐ    สมาโน
มา  เหวํ  อาวุโสติ  วเทสิ ฉนฺนํ อาวุโส ผสฺสายตนานํ อเสสวิราคนิโรธา
อตฺถิ    จ    นตฺถิ    จญฺญํ    กิญฺจีติ   อิติ   ปุฏฺโฐ   สมาโน   มา
เหวํ  อาวุโสติ  วเทสิ  ฉนฺนํ  อาวุโส  ผสฺสายตนานํ  อเสสวิราคนิโรธา
เนวตฺถิ   โน   นตฺถญฺญํ   กิญฺจีติ   อิติ   ปุฏฺโฐ   สมาโน   มา  เหวํ
อาวุโสติ   วเทสิ   ฯ   ยถากถํ   ปนาวุโส   อิมสฺส  ภาสิตสฺส  อตฺโถ
ทฏฺฐพฺโพติ  ฯ  ฉนฺนํ  อาวุโส  ผสฺสายตนานํ  อเสสวิราคนิโรธา  อตฺถญฺญํ
กิญฺจีติ   อิติ  วทํ  อปปญฺจํ  ๒  ปปญฺเจติ  ฉนฺนํ  อาวุโส  ผสฺสายตนานํ
อเสสวิราคนิโรธา   นตฺถญฺญํ   กิญฺจีติ  อิติ  วทํ  อปปญฺจํ  ๓  ปปญฺเจติ
ฉนฺนํ   อาวุโส  ผสฺสายตนานํ  อเสสวิราคนิโรธา  อตฺถิ  จ  นตฺถิ  จญฺญํ
กิญฺจีติ   อิติ   วทํ   อปปญฺจํ   ปปญฺเจติ   ฉนฺนํ  อาวุโส  ผสฺสายตนานํ
#๑ ยุ. อตฺถญฺญํ ฯ ๒-๓ ม. ยุ. อปฺปปญฺจํ ฯ อิโต ปรํ อีทิสเมว ฯ
