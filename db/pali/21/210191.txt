สงฺขาตุํ   เอตฺตกานิ   วสฺสานีติ   วา   เอตฺตกานิ   วสฺสสตานีติ   วา
เอตฺตกานิ  วสฺสสหสฺสานีติ  วา  เอตฺตกานิ  วสฺสสตสหสฺสานีติ  วา  ยทา
ภิกฺขเว  กปฺโป  สํวฏฺฏฏฺฐายี  ๑  ติฏฺฐติ  ตํ  น สุกรํ สงฺขาตุํ เอตฺตกานิ
วสฺสานีติ   วา  เอตฺตกานิ  วสฺสสตานีติ  วา  เอตฺตกานิ  วสฺสสหสฺสานีติ
วา  เอตฺตกานิ  วสฺสสตสหสฺสานีติ  วา  ยทา  ภิกฺขเว กปฺโป วิวฏฺโฏ ๒
ติฏฺฐติ   ตํ   น   สุกรํ  สงฺขาตุํ  เอตฺตกานิ  วสฺสานีติ  วา  เอตฺตกานิ
วสฺสสตานีติ  วา เอตฺตกานิ วสฺสสหสฺสานีติ วา เอตฺตกานิ วสฺสสตสหสฺสานีติ
วา    ยทา   ภิกฺขเว   กปฺโป   วิวฏฺฏฏฺฐายี   ๓   ติฏฺฐติ   ตํ   น
สุกรํ   สงฺขาตุํ  เอตฺตกานิ  วสฺสานีติ  วา  เอตฺตกานิ  วสฺสสตานีติ  วา
เอตฺตกานิ   วสฺสสหสฺสานีติ   วา   เอตฺตกานิ   วสฺสสตสหสฺสานีติ   วา
อิมานิ โข ภิกฺขเว จตฺตาริ กปฺปสฺส อสงฺเขยฺยานีติ ฯ
	[๑๕๗]  เทฺวเม  ภิกฺขเว  โรคา  กตเม  เทฺว  กายิโก จ โรโค
เจตสิโก  จ  โรโค  ทิสฺสนฺติ  ภิกฺขเว  สตฺตา  กายิเกน  โรเคน เอกํปิ
วสฺสํ   อโรคํ  ๔  ปฏิชานมานา  เทฺวปิ  วสฺสานิ  อโรคํ  ปฏิชานมานา
ตีณิปิ    วสฺสานิ   อโรคํ   ปฏิชานมานา   จตฺตาริปิ   วสฺสานิ   อโรคํ
ปฏิชานมานา   ปญฺจปิ   วสฺสานิ   อโรคํ   ปฏิชานมานา  ทสปิ  วสฺสานิ
อโรคํ   ปฏิชานมานา   วีสํปิ   วสฺสานิ   อโรคํ   ปฏิชานมานา   ตึสํปิ
วสฺสานิ  อโรคํ  ปฏิชานมานา  จตฺตาฬีสํปิ  วสฺสานิ  อโรคํ  ปฏิชานมานา
ปญฺญาสํปิ   วสฺสานิ   อโรคํ   ปฏิชานมานา  วสฺสสตํปิ  ภิยฺโยปิ   อโรคํ
#๑ ม. ยุ. สํวฏฺโฏ ฯ ๒ ม. ยุ. วิวฏฺฏติ ฯ ๓ ม. ยุ. วิวฏฺโฏ ฯ ๔ ม. ยุ.
# อาโรคฺยํ ฯ อิโต ปรํ อีทิสเมว ฯ
