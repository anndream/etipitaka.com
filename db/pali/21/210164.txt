ขาราปฏิจฺฉกมฺปิ  ๑  กโรนฺเต  ปลิฆปริวตฺตกมฺปิ  กโรนฺเต  ปลาลปิฐกมฺปิ
กโรนฺเต   ตตฺเตนปิ   เตเลน   โอสิญฺจนฺเต   สุนเขหิปิ   ขาทาเปนฺเต
ชีวนฺตมฺปิ  สูเล  อุตฺตาเสนฺเต  อสินาปิ  สีสํ  ฉินฺทนฺเต  ตสฺส  เอวํ โหติ
ยถารูปานํ  โข  ปาปกานํ  กมฺมานํ เหตุ โจรํ อาคุจารึ ราชาโน คเหตฺวาฝ
วิวิธา   กมฺมการณา   กโรนฺติ  กสาหิปิ  ตาเฬนฺติ  ฯเปฯ  อสินาปิ  สีสํ
ฉินฺทนฺติ   อหญฺเจว   โข   ปน   เอวรูปํ   ปาปกมฺมํ   กเรยฺยํ   มมฺปิ(
ราชาโน   คเหตฺวา   เอวรูปา   วิวิธา  กมฺมการณา  กเรยฺยุํ  กสาหิปิ
ตาเฬยฺยุํ    ฯเปฯ    อสินาปิ    สีสํ   ฉินฺเทยฺยุนฺติ   โส   ทณฺฑภยสฺส
ภีโต   น   ปเรสํ  ปาภฏํ  ปลุมฺปนฺโต  ๒  จรติ  อิทํ  วุจฺจติ  ภิกฺขเว
ทณฺฑภยํ   ฯ   กตมญฺจ  ภิกฺขเว  ทุคฺคติภยํ  อิธ  ภิกฺขเว  เอกจฺโจ  อิติ
ปฏิสญฺจิกฺขติ    กายทุจฺจริตสฺส    โข   ปาปโก   วิปาโก   อภิสมฺปรายํ
วจีทุจฺจริตสฺส   ปาปโก   วิปาโก   อภิสมฺปรายํ  มโนทุจฺจริตสฺส  ปาปโก
วิปาโก   อภิสมฺปรายํ   อหญฺเจว   โข  ปน  กาเยน  ทุจฺจริตํ  จเรยฺยํ
วาจาย   ทุจฺจริตํ  จเรยฺยํ  มนสา  ทุจฺจริตํ  จเรยฺยํ  กิญฺจ  ตํ  เยนาหํ
กายสฺส  เภทา  ปรมฺมรณา  อปายํ  ทุคฺคตึ  วินิปาตํ  นิรยํ อุปปชฺเชยฺยนฺติ
โส   ทุคฺคติภยสฺส   ภีโต   กายทุจฺจริตํ   ปหาย   กายสุจริตํ   ภาเวติ
วจีทุจฺจริตํ   ปหาย   วจีสุจริตํ  ภาเวติ  มโนทุจฺจริตํ  ปหาย  มโนสุจริตํ
ภาเวติ   สุทฺธํ   อตฺตานํ   ปริหรติ  อิทํ  วุจฺจติ  ภิกฺขเว  ทุคฺคติภยํ  ฯ
อิมานิ โข ภิกฺขเว จตฺตาริ ภยานีติ ฯ
	[๑๒๒] จตฺตารีมานิ ภิกฺขเว ภยานิ อุทโกโรหนฺตสฺส ๓ ปาฏิกงฺขิตพฺพานิ
#๑ ม. ยุ. ขาราปฏจฺฉิกมฺปิ ฯ ๒ โป. วิลุมฺปนฺโต ฯ ๓ อุทโกโรหนฺเตปิ ฯ
