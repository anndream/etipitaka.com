ขิปฺปํเยว   วิเสสคามี   โหติ   โสตานุคตานํ   ภิกฺขเว  ธมฺมานํ  วจสา
ปริจิตานํ    มนสานุเปกฺขิตานํ   ทิฏฺฐิยา   สุปฺปฏิวิทฺธานํ   อยํ   จตุตฺโถ
อานิสํโส  ปาฏิกงฺโข  ฯ  โสตานุคตานํ  ภิกฺขเว  ธมฺมานํ วจสา ปริจิตานํ
มนสานุเปกฺขิตานํ   ทิฏฺฐิยา   สุปฺปฏิวิทฺธานํ   อิเม   จตฺตาโร  อานิสํสา
ปาฏิกงฺขาติ ฯ
	[๑๙๒]  จตฺตารีมานิ  ภิกฺขเว  ฐานานิ  จตูหิ  ฐาเนหิ เวทิตพฺพานิ
กตมานิ   จตฺตาริ   สํวาเสน   ภิกฺขเว   สีลํ   เวทิตพฺพํ   ตญฺจ   โข
ทีเฆน   อทฺธุนา   น   อิตฺตรํ  มนสิกโรตา  โน  อมนสิการา  ปญฺญวตา
โน   ทุปฺปญฺเญน   สํโวหาเรน   ภิกฺขเว   โสเจยฺยํ   เวทิตพฺพํ   ตญฺจ
โข   ทีเฆน   อทฺธุนา   น   อิตฺตรํ   มนสิกโรตา   โน   อมนสิการา
ปญฺญวตา   โน   ทุปฺปญฺเญน   อาปทาสุ   ภิกฺขเว   ถาโม   เวทิตพฺโพ
โส  จ  โข  ทีเฆน  อทฺธุนา  น  อิตฺตรํ  มนสิกโรตา  โน  อมนสิการา
ปญฺญวตา   โน   ทุปฺปญฺเญน   สากจฺฉาย   ภิกฺขเว   ปญฺญา  เวทิตพฺพา
สา  จ  โข  ทีเฆน  อทฺธุนา  น  อิตฺตรํ  มนสิกโรตา  โน  อมนสิการา
ปญฺญวตา   โน   ทุปฺปญฺเญน   ฯ   สํวาเสน   ภิกฺขเว   สีลํ  เวทิตพฺพํ
ตญฺจ   โข   ทีเฆน  อทฺธุนา  น  อิตฺตรํ  มนสิกโรตา  โน  อมนสิการา
ปญฺญวตา    โน   ทุปฺปญฺเญนาติ   อิติ   โข   ปเนตํ   วุตฺตํ   กิญฺเจตํ
ปฏิจฺจ   วุตฺตํ   อิธ   ภิกฺขเว   ปุคฺคโล   ปุคฺคเลน   สทฺธึ  สํวสมาโน
เอวํ  ชานาติ  ทีฆรตฺตํ  โข  อยมายสฺมา  ขณฺฑการี  ฉิทฺทการี  สพลการี
กมฺมาสการี  น  สตตการี  ๑  น  สตตวุตฺตี  สีเลสุ ทุสฺสีโล อยมายสฺมา
#๑ ม. ยุ. น สนฺตตการี น สนฺตตวุตฺติ ฯ อิโต ปรํ อีทิสเมว ฯ
