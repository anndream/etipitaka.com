ฯเปฯ   กตโม   จ   ภิกฺขเว   อสปฺปุริโส   อิธ   ภิกฺขเว   เอกจฺโจ
มิจฺฉาทิฏฺฐิโก     โหติ    ฯเปฯ    มิจฺฉาญาณี    โหติ    มิจฺฉาวิมุตฺติ
โหติ   อยํ   วุจฺจติ   ภิกฺขเว   อสปฺปุริโส   ฯ   กตโม   จ  ภิกฺขเว
อสปฺปุริเสน    อสปฺปุริสตโร   อิธ   ภิกฺขเว   เอกจฺโจ   อตฺตนา   จ
มิจฺฉาทิฏฺฐิโก   โหติ   ปรญฺจ  มิจฺฉาทิฏฺฐิยา  สมาทเปติ  ฯเปฯ  อตฺตนา
จ   มิจฺฉาญาณี   โหติ   ปรญฺจ   มิจฺฉาญาเณ   สมาทเปติ  อตฺตนา  จ
มิจฺฉาวิมุตฺติ   โหติ   ปรญฺจ   มิจฺฉาวิมุตฺติยา   สมาทเปติ   อยํ  วุจฺจติ
ภิกฺขเว   อสปฺปุริเสน   อสปฺปุริสตโร  ฯ  กตโม  จ  ภิกฺขเว  สปฺปุริโส
อิธ    ภิกฺขเว   เอกจฺโจ   สมฺมาทิฏฺฐิโก   โหติ   ฯเปฯ   สมฺมาญาณี
โหติ    สมฺมาวิมุตฺติ    โหติ   อยํ   วุจฺจติ   ภิกฺขเว   สปฺปุริโส   ฯ
กตโม   จ   ภิกฺขเว   สปฺปุริเสน  สปฺปุริสตโร  อิธ  ภิกฺขเว  เอกจฺโจ
อตฺตนา   จ   สมฺมาทิฏฺฐิโก   โหติ   ปรญฺจ   สมฺมาทิฏฺฐิยา  สมาทเปติ
ฯเปฯ    อตฺตนา    จ    สมฺมาญาณี    โหติ    ปรญฺจ   สมฺมาญาเณ
สมาทเปติ   อตฺตนา   จ   สมฺมาวิมุตฺติ   โหติ   ปรญฺจ  สมฺมาวิมุตฺติยา
สมาทเปติ อยํ วุจฺจติ ภิกฺขเว สปฺปุริเสน สปฺปุริสตโรติ ฯ
	[๒๐๗]   ปาปญฺจ  โว  ภิกฺขเว  เทเสสฺสามิ  ปาเปน  ปาปตรญฺจ
กลฺยาณญฺจ     กลฺยาเณน     กลฺยาณตรญฺจ     ตํ    สุณาถ    ฯเปฯ
กตโม   จ  ภิกฺขเว  ปาโป  อิธ  ภิกฺขเว  เอกจฺโจ  ปาณาติปาตี  โหติ
ฯเปฯ   มิจฺฉาทิฏฺฐิโก   โหติ   อยํ  วุจฺจติ  ภิกฺขเว  ปาโป  ฯ  กตโม
จ   ภิกฺขเว   ปาเปน   ปาปตโร  อิธ  ภิกฺขเว  เอกจฺโจ  อตฺตนา  จ
