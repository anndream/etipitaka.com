โรคาตงฺโก   ผุสติ   ตสฺส  อญฺญตเรน  คาเฬฺหน  โรคาตงฺเกน  ผุฏฺฐสฺส
เอวํ   โหติ   กงฺขี   วตมฺหิ   วิจิกิจฺฉี   อนิฏฺฐํ  คโต  สทฺธมฺเมติ  โส
โสจติ   กิลมติ   ปริเทวติ   อุรตฺตาฬี  กนฺทติ  สมฺโมหํ  อาปชฺชติ  อยํปิ
โข  พฺราหฺมณ  มรณธมฺโม  สมาโน  ภายติ  สนฺตาสํ  อาปชฺชติ มรณสฺส ฯ
อิเม   โข   พฺราหฺมณ  จตฺตาโร  มรณธมฺมา  สมานา  ภายนฺติ  สนฺตาสํ
อาปชฺชนฺติ   มรณสฺส   ฯ  กตโม  จ  พฺราหฺมณ  มรณธมฺโม  สมาโน  น
ภายติ   น   สนฺตาสํ   อาปชฺชติ   มรณสฺส   อิธ   พฺราหฺมณ  เอกจฺโจ
กาเมสุ    วีตราโค    โหติ    วิคตจฺฉนฺโท   วิคตเปโม   วิคตปิปาโส
วิคตปริฬาโห   วิคตตโณฺห  ตเมนํ  อญฺญตโร  คาโฬฺห  โรคาตงฺโก  ผุสติ
ตสฺส   อญฺญตเรน   คาเฬฺหน   โรคาตงฺเกน   ผุฏฺฐสฺส  น  เอวํ  โหติ
ปิยา   วต   มํ  กามา  ขหิสฺสนฺติ  ปิเย  จาหํ  กาเม  ชหิสฺสามีติ  โส
น   โสจติ  น  กิลมติ  น  ปริเทวติ  น  อุรตฺตาฬี  กนฺทติ  น  สมฺโมหํ
อาปชฺชติ   อยํ   โข   พฺราหฺมณ   มรณธมฺโม   สมาโน  น  ภายติ  น
สนฺตาสํ  อาปชฺชติ  มรณสฺส  ฯ  ปุน  จปรํ  พฺราหฺมณ  อิเธกจฺโจ  กาเย
วีตราโค   โหติ   วิคตจฺฉนฺโท   วิคตเปโม   วิคตปิปาโส  วิคตปริฬาโห
วิคตตโณฺห  ตเมนํ  อญฺญตโร  คาโฬฺห  โรคาตงฺโก  ผุสติ ตสฺส อญฺญตเรน
คาเฬฺหน  โรคาตงฺเกน  ผุฏฺฐสฺส  น  เอวํ  โหติ  ปิโย  วต  มํ  กาโย
ชหิสฺสติ   ปิยญฺจาหํ   กายํ   ชหิสฺสามีติ   โส   น   โสจติ  น  กิลมติ
น   ปริเทวติ   น  อุรตฺตาฬี  กนฺทติ  น  สมฺโมหํ  อาปชฺชติ  อยํปิ  โข
พฺราหฺมณ  มรณธมฺโม  สมาโน  น  ภายติ  น สนฺตาสํ อาปชฺชติ มรณสฺส ฯ
