หิตาย    วา    อหิตาย   วาติ   ฯ   อหิตาย   ภนฺเต   ฯ   ลุทฺโธ
ปนายํ   ภทฺทิย   ปุริสปุคฺคโล  โลเภน  อภิภูโต  ปริยาทิณฺณจิตฺโต  ปาณํปิ
หนติ    อทินฺนํปิ   อาทิยติ   ปรทารํปิ   คจฺฉติ   มุสาปิ   ภณติ   ปรํปิ
ตถตฺตาย   สมาทเปติ   ยํส   โหติ   ทีฆรตฺตํ   อหิตาย  ทุกฺขายาติ  ฯ
เอวํ  ภนฺเต  ฯ  ตํ  กึ  มญฺญถ  ภทฺทิย โทโส ... โมโห ... สารมฺโภ
ปุริสสฺส  อชฺฌตฺตํ  อุปฺปชฺชมาโน  อุปฺปชฺชติ  หิตาย  วา  อหิตาย  วาติ ฯ
อหิตาย   ภนฺเต   ฯ  สารมฺโภ  ปนายํ  ภทฺทิย  ปุริสปุคฺคโล  สารมฺเภน
อภิภูโต   ปริยาทิณฺณจิตฺโต   ปาณํปิ   หนติ   อทินฺนํปิ  อาทิยติ  ปรทารํปิ
คจฺฉติ    มุสาปิ    ภณติ   ปรํปิ   ตถตฺตาย   สมาทเปติ   ยํส   โหติ
ทีฆรตฺตํ   อหิตาย   ทุกฺขายาติ   ฯ   เอวํ   ภนฺเต  ฯ  ตํ  กึ  มญฺญถ
ภทฺทิย  อิเม  ธมฺมา  กุสลา  วา  อกุสลา  วาติ  ฯ  อกุสลา  ภนฺเต ฯ
สาวชฺชา   วา   อนวชฺชา  วาติ  ฯ  สาวชฺชา  ภนฺเต  ฯ  วิญฺญุครหิตา
วา  วิญฺญุปสตฺถา  วาติ  ฯ  วิญฺญุครหิตา  ภนฺเต  ฯ  สมตฺตา  สมาทินฺนา
อหิตาย   ทุกฺขาย   สํวตฺตนฺติ   โน   วา  กถํ  วา  เอตฺถ  โหตีติ  ฯ
สมตฺตา   ภนฺเต   สมาทินฺนา   อหิตาย   ทุกฺขาย  สํวตฺตนฺติ  เอวํ  โน
เอตฺถ   โหตีติ   ฯ   อิติ  โข  ภทฺทิย  ยํ  ตํ  อโวจุมฺห  เอถ  ตุเมฺห
ภทฺทิย  มา  อนุสฺสเวน  มา  ปรมฺปราย มา อิติกิราย มา ปิฏกสมฺปทาเนน
มา    ตกฺกเหตุ    มา    นยเหตุ    มา    อาการปริวิตกฺเกน   มา
ทิฏฺฐินิชฺฌานกฺขนฺติยา   มา   ภพฺพรูปตาย   มา  สมโณ  โน  ครูติ  ยทา
ตุเมฺห   ภทฺทิย   อตฺตนาว   ชาเนยฺยาถ   อิเม  ธมฺมา  อกุสลา  อิเม
