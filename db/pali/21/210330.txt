อจฺฉิทฺทการี   อสพลการี   อกมฺมาสการี   สมาทาย  สิกฺขติ  สิกฺขาปเทสุ
ปุน  จปรํ  ภิกฺขเว  มยา  สาวกานํ  อาทิพฺรหฺมจริยกา  สิกฺขา  ปญฺญตฺตา
สพฺพโส   สมฺมาทุกฺขกฺขยาย   ยถา   ยถา   ภิกฺขเว   มยา   สาวกานํ
อาทิพฺรหฺมจริยกา   สิกฺขา   ปญฺญตฺตา   สพฺพโส  สมฺมาทุกฺขกฺขยาย  ตถา
ตถา   โส   ตสฺสา  สิกฺขาย  อขณฺฑการี  โหติ  อจฺฉิทฺทการี  อสพลการี
อกมฺมาสการี   สมาทาย   สิกฺขติ   สิกฺขาปเทสุ   เอวํ   โข   ภิกฺขเว
สิกฺขานิสํสํ   โหติ   ฯ   กถญฺจ  ภิกฺขเว  ปญฺญุตฺตรํ  โหติ  อิธ  ภิกฺขเว
มยา  สาวกานํ  ธมฺมา  เทสิตา  สพฺพโส  สมฺมาทุกฺขกฺขยาย  ยถา  ยถา
ภิกฺขเว   มยา   สาวกานํ   ธมฺมา  เทสิตา  สพฺพโส  สมฺมาทุกฺขกฺขยาย
ตถา  ตถา  ๑  สพฺเพ  เต  ธมฺมา  ปญฺญาย  สมเวกฺขิตา  โหนฺติ เอวํ
โข   ภิกฺขเว   ปญฺญุตฺตรํ   โหติ  ฯ  กถญฺจ  ภิกฺขเว  วิมุตฺติสารํ  โหติ
อิธ  ภิกฺขเว  มยา  สาวกานํ  ธมฺมา  เทสิตา  สพฺพโส สมฺมาทุกฺขกฺขยาย
ยถา  ยถา ภิกฺขเว มยา สาวกานํ ธมฺมา เทสิตา สพฺพโส สมฺมาทุกฺขกฺขยาย
ตถา   ตถา   ๒  สพฺเพ  เต  ธมฺมา  วิมุตฺติยา  ผุสิตา  โหนฺติ  เอวํ
โข  ภิกฺขเว  วิมุตฺติสารํ  โหติ  ฯ  กถญฺจ  ภิกฺขเว  สตาธิปเตยฺยํ  โหติ
อิติ   อปริปูรํ   วา   อภิสมาจาริกํ   สิกฺขํ   ปริปูเรสฺสามิ  ปริปูรํ  วา
อภิสมาจาริกํ   สิกฺขํ  ตตฺถ  ตตฺถ  ปญฺญาย  อนุคฺคเหสฺสามีติ  อชฺฌตฺตํเยว
สติ   สุปฏฺฐิตา   โหติ   อิติ   อปริปูรํ   วา   อาทิพฺรหฺมจริยกํ   สิกฺขํ
ปริปูเรสฺสามิ   ปริปูรํ  วา  อาทิพฺรหฺมจริยกํ  สิกฺขํ  ตตฺถ  ตตฺถ  ปญฺญาย
อนุคฺคเหสฺสามีติ   อชฺฌตฺตํเยว   สติ   สุปฏฺฐิตา  โหติ  อิติ  อสมเวกฺขิตํ
#๑-๒ ม. ยุ. ตถา ตถาสฺส เต ฯ สพฺเพติ ปาโฐ นตฺถิ ฯ
