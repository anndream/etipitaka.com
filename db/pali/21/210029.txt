วยสา  โส  จ  โหติ  กาลวาที  ภูตวาที  อตฺถวาที  ธมฺมวาที  วินยวาที
นิธานวตึ   วาจํ   ภาสิตา   กาเลน   สาปเทสํ  ปริยนฺตวตึ  อตฺถสญฺหิตํ
อถโข  โส  ปณฺฑิโต  เถโรเตฺวว  สงฺขํ  คจฺฉติ  ฯ  จตฺตาโรเม ภิกฺขเว
เถรกรณา   ธมฺมา  กตเม  จตฺตาโร  อิธ  ภิกฺขเว  ภิกฺขุ  สีลวา  โหติ
ปาติโมกฺขสํวรสํวุโต   วิหรติ   อาจารโคจรสมฺปนฺโน  อณุมตฺเตสุ  วชฺเชสุ
ภยทสฺสาวี   สมาทาย   สิกฺขติ   สิกฺขาปเทสุ   พหุสฺสุโต  โหติ  สุตธโร
สุตสนฺนิจโย    เย    เต    ธมฺมา    อาทิกลฺยาณา    มชฺเฌกลฺยาณา
ปริโยสานกลฺยาณา   สาตฺถํ  สพฺยญฺชนํ  เกวลปริปุณฺณํ  ปริสุทฺธํ  พฺรหฺมจริยํ
อภิวทนฺติ   ตถารูปาสฺส  ธมฺมา  พหุสฺสุตา  โหนฺติ  ธตา  วจสา  ปริจิตา
มนสานุเปกฺขิตา   ทิฏฺฐิยา   สุปฺปฏิวิทฺธา  จตุนฺนํ  ฌานานํ  อาภิเจตสิกานํ
ทิฏฺฐธมฺมสุขวิหารานํ     นิกามลาภี    โหติ    อกิจฺฉลาภี    อกสิรลาภี
อาสวานํ  ขยา  อนาสวํ  เจโตวิมุตฺตึ  ปญฺญาวิมุตฺตึ  ทิฏฺเฐว  ธมฺเม  สยํ
อภิญฺญา  สจฺฉิกตฺวา  อุปสมฺปชฺช  วิหรติ  ฯ  อิเม  โข  ภิกฺขเว จตฺตาโร
เถรกรณา ธมฺมาติ ฯ
	    โย อุทฺธเตน จิตฺเตน        สมฺผญฺจ พหุภาสติ
	    อสมาหิตสงฺกปฺโป           อสทฺธมฺมรโต มโต ๑
	    อารา โส ถาวเรยฺยมฺหา     ปาปทิฏฺฐิ อนาทโร ฯ
	    โย จ สีเลน สมฺปนฺโน       สุตวา ปฏิภาณวา
	    สํยุตฺโต ถิรธมฺเมสุ ๒       ปญฺญายตฺถํ วิปสฺสติ
#๑ ม. ยุ. มโค ฯ  ๒ ม. ยุ. สญฺญโต ธีโร ธมฺเมสุ ฯ
