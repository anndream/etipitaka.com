อิธสฺส  วปฺป  กาเยน  สํวุโต  วาจาย สํวุโต มนสา สํวุโต อวิชฺชาวิราคา
วิชฺชุปฺปาทา   ปสฺสสิ   โน   ตฺวํ   วปฺป   ตณฺฐานํ   ยโตนิทานํ   ปุริสํ
ทุกฺขเวทนิยา   อาสวา  อสฺสเวยฺยุํ  อภิสมฺปรายนฺติ  ฯ  ปสฺสามหํ  ภนฺเต
ตณฺฐานํ    อิธสฺส    ภนฺเต    ปุพฺเพ   ปาปกมฺมํ   กตํ   อวิปกฺกวิปากํ
ตโตนิทานํ   ปุริสํ  ทุกฺขเวทนิยา  อาสวา  อสฺสเวยฺยุํ  อภิสมฺปรายนฺติ  ฯ
อยเมว    โข    ปนายสฺมโต   มหาโมคฺคลฺลานสฺส   วปฺเปน   สกฺเกน
นิคณฺฐสาวเกน  สทฺธึ  กถา  วิปฺปกตา  โหติ  ฯ อถโข ภควา สายณฺหสมยํ
ปฏิสลฺลานา    วุฏฺฐิโต   เยนุปฏฺฐานสาลา   เตนุปสงฺกมิ   อุปสงฺกมิตฺวา
ปญฺญตฺเต    อาสเน    นิสีทิ    นิสชฺช    โข    ภควา    อายสฺมนฺตํ
มหาโมคฺคลฺลานํ   เอตทโวจ   กายนุตฺถ   โมคฺคลฺลาน   เอตรหิ  กถาย
สนฺนิสินฺนา   กา   จ   ปน  โว  อนฺตรา  กถา  วิปฺปกตาติ  ฯ  อิธาหํ
ภนฺเต   วปฺปํ   สกฺกํ   นิคณฺฐสาวกํ   เอตทโวจํ  อิธสฺส  วปฺป  กาเยน
สํวุโต   วาจาย   สํวุโต   มนสา   สํวุโต  อวิชฺชาวิราคา  วิชฺชุปฺปาทา
ปสฺสสิ   โน   ตฺวํ   วปฺป   ตณฺฐานํ   ยโตนิทานํ   ปุริสํ  ทุกฺขเวทนิยา
อาสวา  อสฺสเวยฺยุํ  อภิสมฺปรายนฺติ  เอวํ  วุตฺเต  ภนฺเต  วปฺโป  สกฺโก
นิคณฺฐสาวโก    มํ   เอตทโวจ   ปสฺสามหํ   ภนฺเต   ตณฺฐานํ   อิธสฺส
ภนฺเต    ปุพฺเพ    ปาปกมฺมํ   กตํ   อวิปกฺกวิปากํ   ตโตนิทานํ   ปุริสํ
ทุกฺขเวทนิยา   อาสวา   อสฺสเวยฺยุํ   อภิสมฺปรายนฺติ   อยํ   โข   โน
ภนฺเต   วปฺเปน   สกฺเกน   นิคณฺฐสาวเกน  สทฺธึ  กถา  วิปฺปกตา  อถ
ภควา   อนุปฺปตฺโตติ   ฯ   อถโข   ภควา   วปฺปํ   สกฺกํ  นิคณฺฐสาวกํ
