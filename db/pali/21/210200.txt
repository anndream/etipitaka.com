		     ปฏิปทาวคฺโค ทุติโย
	[๑๖๑]   จตสฺโส   อิมา   ภิกฺขเว   ปฏิปทา   กตมา   จตสฺโส
ทุกฺขา   ปฏิปทา   ทนฺธาภิญฺญา   ทุกฺขา   ปฏิปทา   ขิปฺปาภิญฺญา   สุขา
ปฏิปทา    ทนฺธาภิญฺญา    สุขา    ปฏิปทา   ขิปฺปาภิญฺญา   อิมา   โข
ภิกฺขเว จตสฺโส ปฏิปทาติ ฯ
	[๑๖๒]  จตสฺโส  อิมา  ภิกฺขเว  ปฏิปทา  กตมา  จตสฺโส  ทุกฺขา
ปฏิปทา   ทนฺธาภิญฺญา   ทุกฺขา   ปฏิปทา   ขิปฺปาภิญฺญา   สุขา  ปฏิปทา
ทนฺธาภิญฺญา   สุขา   ปฏิปทา   ขิปฺปาภิญฺญา   ฯ   กตมา   จ  ภิกฺขเว
ทุกฺขา  ปฏิปทา  ทนฺธาภิญฺญา  อิธ  ภิกฺขเว  เอกจฺโจ  ปุคฺคโล  ปกติยาปิ
ติพฺพราคชาติโก   โหติ   อภิกฺขณํ   ราคชํ  ทุกฺขํ  โทมนสฺสํ  ปฏิสํเวเทติ
ปกติยาปิ   ติพฺพโทสชาติโก   โหติ   อภิกฺขณํ   โทสชํ   ทุกฺขํ  โทมนสฺสํ
ปฏิสํเวเทติ    ปกติยาปิ    ติพฺพโมหชาติโก    โหติ   อภิกฺขณํ   โมหชํ
ทุกฺขํ   โทมนสฺสํ  ปฏิสํเวเทติ  ตสฺสิมานิ  ปญฺจินฺทฺริยานิ  มุทูนิ  ปาตุภวนฺติ
สทฺธินฺทฺริยํ    วิริยินฺทฺริยํ    สตินฺทฺริยํ    สมาธินฺทฺริยํ   ปญฺญินฺทฺริยํ
โส  อิเมสํ  ปญฺจนฺนํ  อินฺทฺริยานํ  มุทุตฺตา  ทนฺธํ  อนนฺตริยํ  ๑ ปาปุณาติ
อาสวานํ  ขยาย  อยํ  วุจฺจติ  ภิกฺขเว  ทุกฺขา  ปฏิปทา  ทนฺธาภิญฺญา  ฯ
กตมา   จ   ภิกฺขเว   ทุกฺขา   ปฏิปทา   ขิปฺปาภิญฺญา   อิธ   ภิกฺขเว
เอกจฺโจ   ปุคฺคโล   ปกติยาปิ   ติพฺพราคชาติโก  โหติ  อภิกฺขณํ  ราคชํ
ทุกฺขํ    โทมนสฺสํ    ปฏิสํเวเทติ    ปกติยาปิ   ติพฺพโทสชาติโก   โหติ
อภิกฺขณํ  โทสชํ  ทุกฺขํ  โทมนสฺสํ  ปฏิสํเวเทติ  ปกติยาปิ  ติพฺพโมหชาติโก
#๑ ม. ยุ. อานนฺตริยํ ฯ อิโต ปรํ อีทิสเมว ฯ
