คุลาคุณฺฐิกชาโต    มุญฺชปพฺพชภูโต    อปายํ   ทุคฺคตึ   วินิปาตํ   สํสารํ
นาติวตฺตติ   ตํ   สุณาถ   สาธุกํ   มนสิกโรถ   ภาสิสฺสามีติ   ฯ  เอวํ
ภนฺเตติ   โข   เต   ภิกฺขู  ภควโต  ปจฺจสฺโสสุํ  ฯ  ภควา  เอตทโวจ
กตมา   จ   สา   ภิกฺขเว   ตณฺหา  ชาลินี  สํสริตา  วิสฏา  วิสตฺติกา
ยาย  อยํ  โลโก  อุทฺธสฺโต  ปริโยนทฺโธ ตนฺตากุลกชาโต คุลาคุณฺฐิกชาโต
มุญฺชปพฺพชภูโต    อปายํ    ทุคฺคตึ   วินิปาตํ   สํสารํ   นาติวตฺตติ   ฯ
อฏฺฐารส   โข   ปนิมานิ   ภิกฺขเว   ตณฺหาวิจริตานิ  อชฺฌตฺติกสฺสุปาทาย
อฏฺฐารส     ตณฺหาวิจริตานิ     พาหิรสฺสุปาทาย     กตมานิ     ตานิ
อฏฺฐารส   ตณฺหาวิจริตานิ   อชฺฌตฺติกสฺสุปาทาย   อสฺมีติ   ภิกฺขเว   สติ
อิตฺถสฺมีติ    โหติ    เอวสฺมีติ    โหติ   อญฺญถาสฺมีติ   โหติ   อสสฺมีติ
โหติ    สตสฺมีติ    โหติ   สนฺติ   โหติ   อิตฺถํ   สนฺติ   โหติ   เอวํ
สนฺติ   โหติ   อญฺญถา   สนฺติ  โหติ  อปิ  ๑  สนฺติ  โหติ  อปิ  อิตฺถํ
สนฺติ   โหติ   อปิ   เอวํ   สนฺติ   โหติ   อปิ   อญฺญถา  สนฺติ  โหติ
ภวิสฺสนฺติ    โหติ   อิตฺถํ   ภวิสฺสนฺติ   โหติ   เอวํ   ภวิสฺสนฺติ   โหติ
อญฺญถา     ภวิสฺสนฺติ    โหติ    อิมานิ    อฏฺฐารส    ตณฺหาวิจริตานิ
อชฺฌตฺติกสฺสุปาทาย  ฯ  กตมานิ  อฏฺฐารส  ตณฺหาวิจริตานิ พาหิรสฺสุปาทาย
อิมินา     อสฺมีติ     ภิกฺขเว     สติ    อิมินา    อิตฺถสฺมีติ    โหติ
อิมินา    เอวสฺมีติ    โหติ    อิมินา    อญฺญถาสฺมีติ    โหติ   อิมินา
อสสฺมีติ    โหติ    อิมินา    สตสฺมีติ    โหติ   อิมินา   สนฺติ   โหติ
#๑ ม. อปิหํ ฯ ยุ. อปิห ฯ อิโต ปรํ อีทิสเมว ฯ
