ธมฺมา   สาวชฺชา   อิเม   ธมฺมา   วิญฺญุครหิตา  อิเม  ธมฺมา  สมตฺตา
สมาทินฺนา    อหิตาย    ทุกฺขาย    สํวตฺตนฺตีติ   อถ   ตุเมฺห   ภทฺทิย
ปชเหยฺยาถาติ    อิติ   ยนฺตํ   วุตฺตํ   อิทเมตํ   ปฏิจฺจ   วุตฺตํ   เอถ
ตุเมฺห   ภทฺทิย   มา   อนุสฺสเวน  มา  ปรมฺปราย  มา  อิติกิราย  มา
ปิฏกสมฺปทาเนน   มา   ตกฺกเหตุ  มา  นยเหตุ  มา  อาการปริวิตกฺเกน
มา   ทิฏฺฐินิชฺฌานกฺขนฺติยา   มา   ภพฺพรูปตาย   มา  สมโณ  โน  ครูติ
ยทา   ตุเมฺห   ภทฺทิย   อตฺตนาว   ชาเนยฺยาถ   อิเม  ธมฺมา  กุสลา
อิเม   ธมฺมา   อนวชฺชา   อิเม   ธมฺมา   วิญฺญุปสตฺถา   อิเม  ธมฺมา
สมตฺตา   สมาทินฺนา   หิตาย   สุขาย   สํวตฺตนฺตีติ  อถ  ตุเมฺห  ภทฺทิย
อุปสมฺปชฺช   วิหเรยฺยาถ   ตํ   กึ   มญฺญถ   ภทฺทิย   อโลโภ  ปุริสสฺสk
อชฺฌตฺตํ  อุปฺปชฺชมาโน  อุปฺปชฺชติ  หิตาย  วา  อหิตาย  วาติ  ฯ  หิตาย
ภนฺเต   ฯ   อลุทฺโธ   ปนายํ   ภทฺทิย  ปุริสปุคฺคโล  โลเภน  อนภิภูโต
อปริยาทิณฺณจิตฺโต   เนว   ปาณํ  หนติ  น  อทินฺนํ  อาทิยติ  น  ปรทารํ
คจฺฉติ   น  มุสา  ภณติ  ปรํปิ  ตถตฺตาย  [๑]  สมาทเปติ  ยํส  โหติ
ทีฆรตฺตํ   หิตาย  สุขายาติ  ฯ  เอวํ  ภนฺเต  ฯ  ตํ  กึ  มญฺญถ  ภทฺทิย
อโทโส  ...  อโมโห  ...  อสารมฺโภ  ปุริสสฺส  อชฺฌตฺตํ อุปฺปชฺชมาโน
อุปฺปชฺชติ  หิตาย  วา  อหิตาย  วาติ  ฯ  หิตาย  ภนฺเต  ฯ  อสารมฺโภ
ปนายํ   ภทฺทิย   ปุริสปุคฺคโล   สารมฺเภน   อนภิภูโต  อปริยาทิณฺณจิตฺโต
เนว   ปาณํ   หนติ  น  อทินฺนํ  อาทิยติ  น  ปรทารํ  คจฺฉติ  น  มุสา
#๑ ม. ยุ. นสทฺโท อตฺถิ ฯ
