วินเย    จ   สนฺทิสฺสนฺติ   นิฏฺฐเมตฺถ   คนฺตพฺพํ   อทฺธา   อิทํ   ตสฺส
ภควโต    วจนํ    อรหโต    สมฺมาสมฺพุทฺธสฺส    ตสฺส   จ   เถรสฺส
สุคฺคหิตนฺติ   อิทํ   ภิกฺขเว   จตุตฺถํ   มหาปเทสํ  ธาเรยฺยาถ  ฯ  อิเม
โข ภิกฺขเว จตฺตาโร มหาปเทสาติ ฯ
		   สญฺเจตนิยวคฺโค ตติโย ฯ
			    [๑]
		    โยธาชีววคฺโค จตุตฺโถ
	[๑๘๑]  จตูหิ  ภิกฺขเว  องฺเคหิ  สมนฺนาคโต โยธาชีโว ราชารโห
โหติ   ราชโภคฺโค   รญฺโญ   องฺคนฺเตฺวว  สงฺขํ  คจฺฉติ  กตเมหิ  จตูหิ
อิธ  ภิกฺขเว  โยธาชีโว  ฐานกุสโล  จ  โหติ  ทูเรปาตี  จ  อกฺขณเวธี
จ  มหโต  จ  กายสฺส  ปทาเลตา  อิเมหิ  โข  ภิกฺขเว  จตูหิ  องฺเคหิ
สมนฺนาคโต  โยธาชีโว  ราชารโห  โหติ  ราชโภคฺโค รญฺโญ องฺคนฺเตฺวว
สงฺขํ   คจฺฉติ   ฯ  เอวเมว  โข  ภิกฺขเว  จตูหิ  ธมฺเมหิ  สมนฺนาคโต
ภิกฺขุ  อาหุเนยฺโย  โหติ  ปาหุเนยฺโย  ทกฺขิเณยฺโย  อญฺชลิกรณีโย อนุตฺตรํ
ปุญฺญกฺเขตฺตํ   โลกสฺส   กตเมหิ   จตูหิ  อิธ  ภิกฺขเว  ภิกฺขุ  ฐานกุสโล
จ  โหติ  ทูเรปาตี  จ  อกฺขณเวธี  จ  มหโต  จ  กายสฺส ปทาเลตา ฯ
กถญฺจ   ภิกฺขเว   ภิกฺขุ   ฐานกุสโล  โหติ  อิธ  ภิกฺขเว  ภิกฺขุ  สีลวา
โหติ   ฯเปฯ  สมาทาย  สิกฺขติ  สิกฺขาปเทสุ  เอวํ  โข  ภิกฺขเว  ภิกฺขุ
ฐานกุสโล   โหติ   ฯ   กถญฺจ   ภิกฺขเว   ภิกฺขุ  ทูเรปาตี  โหติ  อิธ
#๑ ม.                    ตสฺสุทฺทานํ
#       เจตนา วิภตฺติ โกฏฺฐิโก       อานนฺโท อุปวาณปญฺจมํ
#       อายาจนราหุลชมฺพาลี         นิพฺพานํ มหาปเทเสนาติ ฯ
