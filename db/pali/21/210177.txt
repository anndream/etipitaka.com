ปาตุภาวา    อยํ    ทุติโย    อจฺฉริโย   อพฺภุตธมฺโม   ปาตุภวติ   ฯ
ปุน  จปรํ  ภิกฺขเว  ยทา  ตถาคโต  อนุตฺตรํ  สมฺมาสมฺโพธึ  อภิสมฺพุชฺฌติ
ฯเปฯ    ตถาคตสฺส   ภิกฺขเว   อรหโต   สมฺมาสมฺพุทฺธสฺส   ปาตุภาวา
อยํ   ตติโย   อจฺฉริโย  อพฺภุตธมฺโม  ปาตุภวติ  ฯ  ปุน  จปรํ  ภิกฺขเว
ยทา   ตถาคโต   อนุตฺตรํ   ธมฺมจกฺกํ  ปวตฺเตติ  อถ  สเทวเก  โลเก
สมารเก  สพฺรหฺมเก  สสฺสมณพฺราหฺมณิยา  ปชาย สเทวมนุสฺสาย อปฺปมาโณ
อุฬาโร    โอภาโส    ปาตุภวติ   อติกฺกมฺเมว   เทวานํ   เทวานุภาวํ
ยาปิ  ตา  โลกนฺตริกา  อฆา  อสํวุตา อนฺธการา อนฺธการติมิสา ยตฺถิเมสํ
จนฺทิมสุริยานํ    เอวํมหิทฺธิกานํ   เอวํมหานุภาวานํ   อาภา   นานุโภนฺติ
ตตฺถปิ    อปฺปมาโณ    อุฬาโร    โอภาโส    ปาตุภวติ   อติกฺกมฺเมว
เทวานํ  เทวานุภาวํ  เยปิ  ตตฺถ  สตฺตา  อุปปนฺนา  เตปิ  เตโนภาเสน
อญฺญมญฺญํ   สญฺชานนฺติ   อญฺเญปิ   กิร   โภ  สนฺติ  สตฺตา  อิธูปปนฺนาติ
ตถาคตสฺส     ภิกฺขเว     อรหโต     สมฺมาสมฺพุทฺธสฺส     ปาตุภาวา
อยํ   จตุตฺโถ  อจฺฉริโย  อพฺภุตธมฺโม  ปาตุภวติ  ฯ  ตถาคตสฺส  ภิกฺขเว
อรหโต  สมฺมาสมฺพุทฺธสฺส  ปาตุภาวา  อิเม จตฺตาโร อจฺฉริยา อพฺภุตธมฺมา
ปาตุภวนฺตีติ ฯ
	[๑๒๘]  ตถาคตสฺส  ภิกฺขเว  อรหโต  สมฺมาสมฺพุทฺธสฺส  ปาตุภาวา
จตฺตาโร    อจฺฉริยา    อพฺภุตธมฺมา    ปาตุภวนฺติ   กตเม   จตฺตาโร
อาลยารามา  ภิกฺขเว  ปชา  อาลยรตา  อาลยสมฺมุทิตา  สา  ตถาคเตน
อนาลเย  ธมฺเม เทสิยมาเน สุสฺสุติ ๑ โสตํ โอทหติ อญฺญาจิตฺตํ อุปฏฺฐเปติ
#๑ โป. ม. สุสฺสูสติ ฯ ยุ. สุสฺสูยติ ฯ อิโต ปรํ อีทิสเมว ฯ
