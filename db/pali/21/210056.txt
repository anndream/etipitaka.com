วณฺเณมิ   ยทิทํ   นิจฺจทานํ   อนุกุลยญฺญํ   ตํ   กิสฺส   เหตุ  เอวรูปญฺหิ
พฺราหฺมณ   นิรารมฺภํ   ยญฺญํ   อุปสงฺกมนฺติ   อรหนฺโต  วา  อรหตฺตมคฺคํ
วา สมาปนฺนาติ ฯ
	    อภิสงฺขตํ นิรารมฺภํ          ยญฺญํ กาเลน กปฺปิยํ
	    ตาทิสํ อุปสํยนฺติ            สญฺญตา พฺรหฺมจารโย ๑
	    วิวฏฺฏจฺฉทา จ เย โลเก     วีติวตฺตา กุลํ คตึ
	    ยญฺญเมตํ ปสํสนฺติ           พุทฺธา ปุญฺญสฺส ๒ โกวิทา
	    ยญฺเญ วา ยทิ วา สทฺเธ     หุญฺญํ ๓ กตฺวา ยถารหํ
	    ปสนฺนจิตฺโต ยชติ           สุเขตฺเต พฺรหฺมจาริสุ
	    สุหุตํ สุยิฏฺฐํ สมฺปตฺตํ ๔      ทกฺขิเณยฺเยสุ ยํ กตํ
	    ยญฺโญ จ วิปุโล โหติ        ปสีทนฺติ จ เทวตา ฯ1
	    เอวํ ยชิตฺวา เมธาวี        สทฺโธ มุตฺเตน เจตสา
	    อพฺยาปชฺฌํ สุขํ โลกํ         ปณฺฑิโต อุปปชฺชตีติ ฯ
			จกฺกวคฺโค จตุตฺโถ ฯ
			   ตสฺสุทฺทานํ
	    จกฺโก สงฺคโห สีโห ปสาโท   วสฺสกาเรน ปญฺจมํ
	    โทโณ อปริหานิ ปฏิลีโน      อุชฺชโย อุทาเยน เต ทสาติ ฯ
		    _______________________
#๑ ยุ. พฺรหฺมจริยา ฯ ๒ ม. ยญฺญสฺส ฯ ๓ ม. หพฺยํ ฯ ยุ. ภพฺยํ ฯ
#๔ ม. ยุ. สุปฺปตฺตํ ฯ
