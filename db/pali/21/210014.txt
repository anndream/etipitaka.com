อวิชฺชาโยโค  จ  กถํ  โหติ  อิธ  ภิกฺขเว  เอกจฺโจ  ฉนฺนํ ผสฺสายตนานํ
สมุทยญฺจ     อตฺถงฺคมญฺจ     อสฺสาทญฺจ     อาทีนวญฺจ     นิสฺสรณญฺจ
ยถาภูตํ   นปฺปชานาติ  ตสฺส  ฉนฺนํ  ผสฺสายตนานํ  สมุทยญฺจ  อตฺถงฺคมญฺจ
อสฺสาทญฺจ      อาทีนวญฺจ     นิสฺสรณญฺจ     ยถาภูตํ     นปฺปชานโต
ยา   ฉสุ   ผสฺสายตเนสุ   อวิชฺชา   อญฺญาณํ   สานุเสติ   อยํ  วุจฺจติ
ภิกฺขเว อวิชฺชาโยโค ฯ อิติ กามโยโค ภวโยโค ทิฏฺฐิโยโค อวิชฺชาโยโค ฯ
สมฺปยุตฺโต    ๑    ปาปเกหิ    อกุสเลหิ    ธมฺเมหิ    สงฺกิเลสิเกหิ
โปโนพฺภวิเกหิ   สทเรหิ   ทุกฺขวิปาเกหิ   อายตึชาติชรามรณิเกหิ  ตสฺมา
อโยคกฺเขมีติ  วุจฺจติ  อิเม  โข  ภิกฺขเว  จตฺตาโร โยคา ฯ จตฺตาโรเม
ภิกฺขเว   วิสํโยคา  กตเม  จตฺตาโร  กามโยควิสํโยโค  ภวโยควิสํโยโค
ทิฏฺฐิโยควิสํโยโค อวิชฺชาโยควิสํโยโค ฯ กตโม จ ภิกฺขเว กามโยควิสํโยโค
อิธ     ภิกฺขเว     เอกจฺโจ     กามานํ    สมุทยญฺจ    อตฺถงฺคมญฺจ
อสฺสาทญฺจ   อาทีนวญฺจ   นิสฺสรณญฺจ   ยถาภูตํ  ปชานาติ  ตสฺส  กามานํ
สมุทยญฺจ   อตฺถงฺคมญฺจ   อสฺสาทญฺจ   อาทีนวญฺจ   นิสฺสรณญฺจ   ยถาภูตํ
ปชานโต   โย   กาเมสุ  กามราโค  กามนนฺทิ  กามสิเนโห  กามมุจฺฉา
กามปิปาสา   กามปริฬาโห   กามชฺโฌสานํ   กามตณฺหา   สา  นานุเสติ
อยํ   วุจฺจติ   ภิกฺขเว  กามโยควิสํโยโค  ฯ  อิติ  กามโยควิสํโยโค  ฯ
ภวโยควิสํโยโค  จ  กถํ  โหติ  อิธ  ภิกฺขเว  เอกจฺโจ  ภวานํ สมุทยญฺจ
อตฺถงฺคมญฺจ   อสฺสาทญฺจ   อาทีนวญฺจ   นิสฺสรณญฺจ   ยถาภูตํ   ปชานาติ
ตสฺส    ภวานํ    สมุทยญฺจ    อตฺถงฺคมญฺจ    อสฺสาทญฺจ    อาทีนวญฺจ
#๑ ม. ยุ. สํยุตฺโต ฯ
