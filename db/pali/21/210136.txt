ภิกฺขเว  อิมํ  ปุคฺคลํ  วทามิ  ฯ  กถญฺจ  ภิกฺขเว  ปุคฺคโล  เนว คชฺชิตา
โหติ   โน   วสฺสิตา   อิธ  ภิกฺขเว  เอกจฺโจ  ปุคฺคโล  เนว  ภาสิตา
โหติ   โน   กตฺตา  เอวํ  โข  ภิกฺขเว  ปุคฺคโล  เนว  คชฺชิตา  โหติ
โน   วสฺสิตา   เสยฺยถาปิ  โส  ภิกฺขเว  วลาหโก  เนว  คชฺชิตา  โน
วสฺสิตา   ตถูปมาหํ   ภิกฺขเว   อิมํ  ปุคฺคลํ  วทามิ  ฯ  กถญฺจ  ภิกฺขเว
ปุคฺคโล  คชฺชิตา  จ  โหติ  วสฺสิตา  จ  อิธ  ภิกฺขเว  เอกจฺโจ ปุคฺคโล
ภาสิตา  จ  โหติ  กตฺตา  จ  เอวํ  โข  ภิกฺขเว  ปุคฺคโล  คชฺชิตา  จ
โหติ  วสฺสิตา  จ  เสยฺยถาปิ  โส  ภิกฺขเว  วลาหโก  คชฺชิตา จ [๑]
วสฺสิตา   จ   ตถูปมาหํ   ภิกฺขเว   อิมํ  ปุคฺคลํ  วทามิ  ฯ  อิเม  โข
ภิกฺขเว จตฺตาโร วลาหกูปมา ปุคฺคลา สนฺโต สํวิชฺชมานา โลกสฺมินฺติ ฯ
	[๑๐๒]  จตฺตาโรเม  ภิกฺขเว   วลาหกา  กตเม จตฺตาโร คชฺชิตา
โน   วสฺสิตา   วสฺสิตา   โน   คชฺชิตา   เนว  คชฺชิตา  โน  วสฺสิตา
คชฺชิตา   จ   วสฺสิตา  จ  อิเม  โข  ภิกฺขเว  จตฺตาโร  วลาหกา  ฯ
เอวเมว  โข  ภิกฺขเว จตฺตาโรเม วลาหกูปมา ปุคฺคลา สนฺโต สํวิชฺชมานา
โลกสฺมึ   กตเม   จตฺตาโร   คชฺชิตา   โน   วสฺสิตา   วสฺสิตา   โน
คชฺชิตา   เนว   คชฺชิตา   โน   วสฺสิตา  คชฺชิตา  จ  วสฺสิตา  จ  ฯ
กถญฺจ   ภิกฺขเว   ปุคฺคโล   คชฺชิตา  โหติ  โน  วสฺสิตา  อิธ  ภิกฺขเว
เอกจฺโจ   ปุคฺคโล  ธมฺมํ  ปริยาปุณาติ  สุตฺตํ  เคยฺยํ  เวยฺยากรณํ  คาถํ
อุทานํ   อิติวุตฺตกํ   ชาตกํ   อพฺภุตธมฺมํ   เวทลฺลํ   โส   อิทํ  ทุกฺขนฺติ
ยถาภูตํ   นปฺปชานาติ   อยํ   ทุกฺขสมุทโยติ   ยถาภูตํ  นปฺปชานาติ  อยํ
#๑ ยุ. โหติ ฯ
