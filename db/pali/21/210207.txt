อยํ   วุจฺจติ   ภิกฺขเว  สมา  ปฏิปทา  ฯ  อิมา  โข  ภิกฺขเว  จตสฺโส
ปฏิปทาติ ฯ
	[๑๖๖]    จตสฺโส   อิมา   ภิกฺขเว   ปฏิปทา   กตมา   ตสฺโส
ทุกฺขา   ปฏิปทา   ทนฺธาภิญฺญา   ทุกฺขา   ปฏิปทา   ขิปฺปาภิญฺญา   สุขา
ปฏิปทา   ทนฺธาภิญฺญา   สุขา   ปฏิปทา  ขิปฺปาภิญฺญา  ฯ  ตตฺร  ภิกฺขเว
ยายํ   ปฏิปทา   ทุกฺขา  ทนฺธาภิญฺญา  อยํ  ภิกฺขเว  ปฏิปทา  อุภเยเนว
หีนา    อกฺขายติ    ยมฺปายํ    ปฏิปทา    ทุกฺขา   อิมินาปายํ   หีนา
อกฺขายติ    ยมฺปายํ   ปฏิปทา   ทนฺธา   อิมินาปายํ   หีนา   อกฺขายติ
อยํ   ภิกฺขเว   ปฏิปทา  อุภเยเนว  หีนา  อกฺขายติ  ฯ  ตตฺร  ภิกฺขเว
ยายํ   ปฏิปทา   ทุกฺขา   ขิปฺปาภิญฺญา  อยํ  ภิกฺขเว  ปฏิปทา  ทุกฺขตฺตา
หีนา   อกฺขายติ   ฯ  ตตฺร  ภิกฺขเว  ยายํ  ปฏิปทา  สุขา  ทนฺธาภิญฺญา
อยํ  ภิกฺขเว  ปฏิปทา  ทนฺธตฺตา  หีนา  อกฺขายติ  ฯ  ตตฺร ภิกฺขเว ยายํ
ปฏิปทา    สุขา    ขิปฺปาภิญฺญา   อยํ   ภิกฺขเว   ปฏิปทา   อุภเยเนว
ปณีตา    อกฺขายติ    ยมฺปายํ    ปฏิปทา   สุขา   อิมินาปายํ   ปณีตา
อกฺขายติ   ยมฺปายํ   ปฏิปทา   ขิปฺปา   อิมินาปายํ   ปณีตา   อกฺขายติ
อยํ  ภิกฺขเว  ปฏิปทา  อุภเยเนว  ปณีตา  อกฺขายติ  ฯ อิมา โข ภิกฺขเว
จตสฺโส ปฏิปทาติ ฯ
	[๑๖๗]  อถโข  อายสฺมา  สารีปุตฺโต เยนายสฺมา มหาโมคฺคลฺลาโน
เตนุปสงฺกมิ      อุปสงฺกมิตฺวา      อายสฺมตา      มหาโมคฺคลฺลาเนน
สทฺธึ   สมฺโมทิ   สมฺโมทนียํ   กถํ   สาราณียํ   วีติสาเรตฺวา  เอกมนฺตํ
