อาปตฺตึ    อทุฏฺฐุลฺลา    อาปตฺตีติ    ทีเปนฺโต    ปสาทนีเย    ฐาเน
ปสาเทติ เอวํ ปสาทนีเย ฐาเน ปสาเทติ ฯ
     [๑๑๑๒]    กถํ   ลทฺธปกฺโขมฺหีติ   ปรํ   ปกฺขํ   อวชานาติ   ฯ
อิเธกจฺโจ   ลทฺธปกฺโข   โหติ   ลทฺธปริวาโร   ปกฺขวา   ญาติวา  อยํ
อลทฺธปกฺโข    อลทฺธปริวาโร    น    ปกฺขวา   น   ญาติวาติ   ตสฺส
อวชานนฺโต     อธมฺมํ     ธมฺโมติ     ทีเปติ     ธมฺมํ     อธมฺโมติ
ทีเปติ    ฯเปฯ    ทุฏฺฐุลฺลํ   อาปตฺตึ   อทุฏฺฐุลฺลา   อาปตฺตีติ   ทีเปติ
อทุฏฺฐุลฺลํ   อาปตฺตึ   ทุฏฺฐุลฺลา   อาปตฺตีติ  ทีเปติ  เอวํ  ลทฺธปกฺโขมฺหีติ
ปรํ ปกฺขํ อวชานาติ ฯ
     [๑๑๑๓]    กถํ    พหุสฺสุโตมฺหีติ    อปฺปสฺสุตํ    อวชานาติ   ฯ
อิเธกจฺโจ   พหุสฺสุโต   โหติ   สุตธโร   สุตสนฺนิจโย   อยํ  อปฺปสฺสุโต
อปฺปาคโม     อปฺปธโรติ    ตสฺส    อวชานนฺโต    อธมฺมํ    ธมฺโมติ
ทีเปติ    ธมฺมํ    อธมฺโมติ    ทีเปติ    ฯเปฯ    ทุฏฺฐุลฺลํ    อาปตฺตึ
อทุฏฺฐุลฺลา     อาปตฺตีติ    ทีเปติ    อทุฏฺฐุลฺลํ    อาปตฺตึ    ทุฏฺฐุลฺลา
อาปตฺตีติ ทีเปติ เอวํ พหุสฺสุโตมฺหีติ อปฺปสฺสุตํ อวชานาติ ฯ
     [๑๑๑๔]   กถํ  เถรตโรมฺหีติ  นวกตรํ  อวชานาติ  ฯ  อิเธกจฺโจ
เถโร    โหติ    รตฺตญฺญู    จิรปพฺพชิโต   อยํ   นวโก   อปฺปญฺญาโต
อปฺปสฺสุโต   ๑   อปฺปกตญฺญู   อิมสฺส   วจนํ   อกตํ   ภวิสฺสตีติ  ตสฺส
อวชานนฺโต     อธมฺมํ     ธมฺโมติ     ทีเปติ     ธมฺมํ     อธมฺโมติ
#๑ ม. ยุ. อยํ ปาโฐ น ทิสฺสติ ฯ
