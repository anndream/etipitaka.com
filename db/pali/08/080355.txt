     [๑๐๐๘]  อุโปสถกมฺมสฺสโก  อาทิ  กึ  มชฺเฌ  กึ  ปริโยสานนฺติ ฯ
อุโปสถกมฺมสฺส   สามคฺคี   อาทิ  กิริยา  มชฺเฌ  นิฏฺฐานํ  ปริโยสานํ  ฯ
ปวารณากมฺมสฺส    โก    อาทิ   กึ   มชฺเฌ   กึ   ปริโยสานนฺติ   ฯ
ปวารณากมฺมสฺส     สามคฺคี     อาทิ     กิริยา    มชฺเฌ    นิฏฺฐานํ
ปริโยสานํ  ฯ  ตชฺชนียกมฺมสฺส  โก  อาทิ  กึ  มชฺเฌ  กึ ปริโยสานนฺติ ฯ
ตชฺชนียกมฺมสฺส    วตฺถุ    จ    ปุคฺคโล    จ   อาทิ   ญตฺติ   มชฺเฌ
กมฺมวาจา   ปริโยสานํ   ฯ   นิยสฺสกมฺมสฺส   ฯเปฯ   ปพฺพาชนียกมฺมสฺส
ปฏิสารณียกมฺมสฺส      อุกฺเขปนียกมฺมสฺส      ปริวาสทานสฺส     มูลาย
ปฏิกสฺสนาย    มานตฺตทานสฺส    อพฺภานสฺส   โก   อาทิ   กึ   มชฺเฌ
กึ   ปริโยสานนฺติ   ฯ   อพฺภานสฺส  วตฺถุ  จ  ปุคฺคโล  จ  อาทิ  ญตฺติ
มชฺเฌ    กมฺมวาจา   ปริโยสานํ   ฯ   อุปสมฺปทากมฺมสฺส   โก   อาทิ
กึ    มชฺเฌ    กึ    ปริโยสานนฺติ    ฯ   อุปสมฺปทากมฺมสฺส   ปุคฺคโล
อาทิ    ญตฺติ    มชฺเฌ   กมฺมวาจา   ปริโยสานํ   ฯ   ตชฺชนียกมฺมสฺส
ปฏิปฺปสฺสทฺธิยา    โก    อาทิ    กึ   มชฺเฌ   กึ   ปริโยสานนฺติ   ฯ
ตชฺชนียกมฺมสฺส    ปฏิปฺปสฺสทฺธิยา   สมฺมาวตฺตนา   อาทิ   ญตฺติ   มชฺเฌ
กมฺมวาจา   ปริโยสานํ   ฯ   นิยสฺสกมฺมสฺส   ฯเปฯ   ปพฺพาชนียกมฺมสฺส
ปฏิสารณียกมฺมสฺส    อุกฺเขปนียกมฺมสฺส    ปฏิปฺปสฺสทฺธิยา    โก    อาทิ
กึ   มชฺเฌ   กึ   ปริโยสานนฺติ   ฯ   อุกฺเขปนียกมฺมสฺส  ปฏิปฺปสฺสทฺธิยา
สมฺมาวตฺตนา    อาทิ    ญตฺติ    มชฺเฌ   กมฺมวาจา   ปริโยสานํ   ฯ
สติวินยสฺส   โก   อาทิ   กึ   มชฺเฌ  กึ  ปริโยสานนฺติ  ฯ  สติวินยสฺส
