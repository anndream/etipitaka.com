อฏฺฐวาจิกา    อุปสมฺปทา   ฯ   อฏฺฐนฺนํ   ปจฺจุฏฺฐาตพฺพํ   ฯ   อฏฺฐนฺนํ
อาสนํ  ทาตพฺพํ  ฯ  อุปาสิกา  อฏฺฐ  วรานิ  ยาจิ  ๑  ฯ  อฏฺฐหงฺเคหิ
สมนฺนาคโต    ภิกฺขุ   ภิกฺขุโนวาทโก   สมฺมนฺนิตพฺโพ   ฯ   อฏฺฐานิสํสา
วินยธเร  ฯ  อฏฺฐ  ปรมานิ  ฯ  ตสฺสปาปิยสิกากมฺมกเตน  ภิกฺขุนา อฏฺฐสุ
ธมฺเมสุ   สมฺมาวตฺติตพฺพํ   ฯ   อฏฺฐ  อธมฺมิกานิ  ปาติโมกฺขฏฺฐปนานิ  ฯ
อฏฺฐ ธมฺมิกานิ ปาติโมกฺขฏฺฐปนานีติ ฯ
                       อฏฺฐกํ นิฏฺฐิตํ ฯ
                         ตสฺสุทฺทานํ
  [๙๙๗] น โส ภิกฺขุ ปเรสมฺปิ          ยาวตติยทูสนา ๒ ฯ
        มาติกา กฐินุพฺภารา           ปานา อภิภูเตน จ
        โลกธมฺมา ครุธมฺมา           ปาฏิเทสนียา มุสา
        อุโปสถา จ ทูตงฺคา           ติตฺถิกา สมุทฺเทปิ จ
        อพฺภุตา อนติริตฺตํ             อติริตฺตํ นิสฺสคฺคิยํ
        ปาราชิกฏฺฐมํ วตฺถุํ            อเทสิตูปสมฺปทา
        ปจฺจุฏฺฐานาสนญฺเจว           วรํ โอวาทเกน จ
        อานิสํสา ปรมานิ             อฏฺฐธมฺเมสุ วตฺตนา
        อธมฺมิกา ธมฺมิกา จ           อฏฺฐกา สุปฺปกาสิตาติ ฯ
     [๙๙๘] นว อาฆาตวตฺถูนิ ฯ นว อาฆาตปฏิวินยา ฯ นว วินีตวตฺถูนิ ฯ
นว     ปฐมาปตฺติกา    ฯ    นวหิ    สงฺโฆ    ภิชฺชติ    ฯ    นว
#๑ ม. ยาจติ ฯ  ๒ สี. ยุ. ยาวตติยํ ทูสนา ฯ
