     [๓๒๐]  ภิกฺขุนิยา  สทฺธึ  เอโก  เอกาย  รโห  นิสชฺชํ กปฺเปนฺโต
เทฺว    อาปตฺติโย    อาปชฺชติ    นิสีทติ   ปโยเค   ทุกฺกฏํ   นิสินฺเน
อาปตฺติ ปาจิตฺติยสฺส ฯ
                   โอวาทวคฺโค ตติโย ฯ
     [๓๒๑]    ตทุตฺตรึ   อาวสถปิณฺฑํ   ภุญฺชนฺโต   เทฺว   อาปตฺติโย
อาปชฺชติ      ภุญฺชิสฺสามีติ      ปฏิคฺคณฺหาติ     อาปตฺติ     ทุกฺกฏสฺส
อชฺโฌหาเร อชฺโฌหาเร อาปตฺติ ปาจิตฺติยสฺส ฯ
     [๓๒๒]    คณโภชนํ    ภุญฺชนฺโต   เทฺว   อาปตฺติโย   อาปชฺชติ
ภุญฺชิสฺสามีติ     ปฏิคฺคณฺหาติ     อาปตฺติ     ทุกฺกฏสฺส     อชฺโฌหาเร
อชฺโฌหาเร อาปตฺติ ปาจิตฺติยสฺส ฯ
     [๓๒๓]   ปรมฺปรโภชนํ   ภุญฺชนฺโต   เทฺว   อาปตฺติโย  อาปชฺชติ
ภุญฺชิสฺสามีติ     ปฏิคฺคณฺหาติ     อาปตฺติ     ทุกฺกฏสฺส     อชฺโฌหาเร
อชฺโฌหาเร อาปตฺติ ปาจิตฺติยสฺส ฯ
     [๓๒๔]  ทฺวิตฺติปตฺตปูเร  ปูเว  ปฏิคฺคเหตฺวา  ตทุตฺตรึ ปฏิคฺคณฺหนฺโต
เทฺว     อาปตฺติโย     อาปชฺชติ    ปฏิคฺคณฺหาติ    ปโยเค    ทุกฺกฏํ
ปฏิคฺคหิเต อาปตฺติ ปาจิตฺติยสฺส ฯ
     [๓๒๕]  ภุตฺตาวี  ปวาริโต  อนติริตฺตํ  ขาทนียํ  วา  โภชนียํ  วา
ภุญฺชนฺโต    เทฺว    อาปตฺติโย   อาปชฺชติ   ภุญฺชิสฺสามีติ   ปฏิคฺคณฺหาติ
อาปตฺติ ทุกฺกฏสฺส อชฺโฌหาเร อชฺโฌหาเร อาปตฺติ ปาจิตฺติยสฺส ฯ
     [๓๒๖]   ภิกฺขุํ   ภุตฺตาวึ   ปวาริตํ  อนติริตฺเตน  ขาทนีเยน  วา
