ปฏิเสวนปจฺจยา     อาปตฺติโย     สตฺตนฺนํ    อาปตฺติกฺขนฺธานํ    จตูหิ
อาปตฺติกฺขนฺเธหิ    สงฺคหิตา    สิยา    ปาราชิกาปตฺติกฺขนฺเธน    สิยา
ถุลฺลจฺจยาปตฺติกฺขนฺเธน      สิยา      ปาจิตฺติยาปตฺติกฺขนฺเธน     สิยา
ทุกฺกฏาปตฺติกฺขนฺเธน   ฯเปฯ   อนาทริยํ   ปฏิจฺจ   อุทเก  อุจฺจารํ  วา
ปสฺสาวํ  วา  เขฬํ  วา  กรณปจฺจยา  อาปตฺติ  สตฺตนฺนํ  อาปตฺติกฺขนฺธานํ
กตีหิ     อาปตฺติกฺขนฺเธหิ     สงฺคหิตา     ฯ     อนาทริยํ    ปฏิจฺจ
อุทเก   อุจฺจารํ   วา   ปสฺสาวํ  วา  เขฬํ  วา  กรณปจฺจยา  อาปตฺติ
สตฺตนฺนํ     อาปตฺติกฺขนฺธานํ    เอเกน    อาปตฺติกฺขนฺเธน    สงฺคหิตา
ทุกฺกฏาปตฺติกฺขนฺเธน ฯ
                 สงฺคหิตวารํ นิฏฺฐิตํ จตุตฺถํ ฯ
     [๕๐๗]    เมถุนํ    ธมฺมํ   ปฏิเสวนปจฺจยา   อาปตฺติโย   ฉนฺนํ
อาปตฺติสมุฏฺฐานานํ   กตีหิ   สมุฏฺฐาเนหิ   สมุฏฺฐหนฺติ   ฯ  เมถุนํ  ธมฺมํ
ปฏิเสวนปจฺจยา    อาปตฺติโย    ฉนฺนํ    อาปตฺติสมุฏฺฐานานํ    เอเกน
สมุฏฺฐาเนน    สมุฏฺฐหนฺติ    กายโต    จ   จิตฺตโต   จ   สมุฏฺฐหนฺติ
น   วาจโต   ฯเปฯ   อนาทริยํ  ปฏิจฺจ  อุทเก  อุจฺจารํ  วา  ปสฺสาวํ
วา    เขฬํ   วา   กรณปจฺจยา   อาปตฺติ   ฉนฺนํ   อาปตฺติสมุฏฺฐานานํ
กตีหิ   สมุฏฺฐาเนหิ   สมุฏฺฐาติ   ฯ   อนาทริยํ  ปฏิจฺจ  อุทเก  อุจฺจารํ
วา   ปสฺสาวํ   วา   เขฬํ  วา  กรณปจฺจยา  ฉนฺนํ  อาปตฺติสมุฏฺฐานานํ
เอเกน   สมุฏฺฐาเนน   สมุฏฺฐาติ   กายโต   จ  จิตฺตโต  จ  สมุฏฺฐาติ
น วาจโต ฯ
