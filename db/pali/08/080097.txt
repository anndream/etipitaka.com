อาปชฺชติ    คจฺฉติ    อาปตฺติ    ทุกฺกฏสฺส    ยตฺถ    ฐิโต    ปสฺสติ
อาปตฺติ ปาจิตฺติยสฺส ฯ
     [๓๓๙]  อติเรกติรตฺตํ  เสนาย  วสนฺโต  เทฺว อาปตฺติโย อาปชฺชติ
วสติ ปโยเค ทุกฺกฏํ วสิเต อาปตฺติ ปาจิตฺติยสฺส ฯ
     [๓๔๐]   อุยฺโยธิกํ  คจฺฉนฺโต  เทฺว  อาปตฺติโย  อาปชฺชติ  คจฺฉติ
อาปตฺติ ทุกฺกฏสฺส ยตฺถ ฐิโต ปสฺสติ อาปตฺติ ปาจิตฺติยสฺส ฯร
                   อเจลกวคฺโค ปญฺจโม ฯ
     [๓๔๑]   มชฺชํ   ปิวนฺโต  เทฺว  อาปตฺติโย  อาปชฺชติ  ปิวิสฺสามีติ
ปฏิคฺคณฺหาติ     อาปตฺติ     ทุกฺกฏสฺส     อชฺโฌหาเร     อชฺโฌหาเร
อาปตฺติ ปาจิตฺติยสฺส ฯ
     [๓๔๒]   ภิกฺขุํ   องฺคุลิปโตทเกน   หาเสนฺโต   เทฺว  อาปตฺติโย
อาปชฺชติ หาเสติ ปโยเค ทุกฺกฏํ หาสิเต อาปตฺติ ปาจิตฺติยสฺส ฯ
     [๓๔๓]  อุทเก  กีฬนฺโต  เทฺว อาปตฺติโย อาปชฺชติ เหฏฺฐาโคปฺผเก
อุทเก     กีฬติ     อาปตฺติ     ทุกฺกฏสฺส     อุปริโคปฺผเก    อุทเก
กีฬติ อาปตฺติ ปาจิตฺติยสฺส ฯ
     [๓๔๔]   อนาทริยํ  กโรนฺโต  เทฺว  อาปตฺติโย  อาปชฺชติ  กโรติ
ปโยเค ทุกฺกฏํ กเต อาปตฺติ ปาจิตฺติยสฺส ฯ
     [๓๔๕]  ภิกฺขุํ  ภึสาเปนฺโต  เทฺว  อาปตฺติโย  อาปชฺชติ  ภึสาเปติ
ปโยเค ทุกฺกฏํ ภึสาปิเต อาปตฺติ ปาจิตฺติยสฺส ฯ
     [๓๔๖]  โชตึ  สมาทหิตฺวา  วิสิพฺเพนฺโต  เทฺว อาปตฺติโย อาปชฺชติ
