     [๗๙๔] ยนฺเตน ภควตา ชานตา ปสฺสตา อรหตา สมฺมาสมฺพุทฺเธน ๑
โจรึ     วุฏฺฐาปนปจฺจยา    สงฺฆาทิเสโส    กตฺถ    ปญฺญตฺโตติ    ฯ
สาวตฺถิยา    ปญฺญตฺโต   ฯ   กํ   อารพฺภาติ   ฯ   ถุลฺลนนฺทํ   ภิกฺขุนึ
อารพฺภ   ฯ  กิสฺมึ  วตฺถุสฺมินฺติ  ฯ  ถุลฺลนนฺทา  ภิกฺขุนี  โจรึ  วุฏฺฐาเปสิ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ทฺวีหิ    สมุฏฺฐาเนหิ    สมุฏฺฐาติ   สิยา   วาจโต   จ   จิตฺตโต   จ
สมุฏฺฐาติ   น   กายโต   สิยา   กายโต   จ   วาจโต   จ  จิตฺตโต
จ สมุฏฺฐาติ ฯ
     [๗๙๕]   เอกา   คามนฺตรํ   คมนปจฺจยา   สงฺฆาทิเสโส   กตฺถ
ปญฺญตฺโตติ   ฯ   สาวตฺถิยา   ปญฺญตฺโต  ฯ  กํ  อารพฺภาติ  ฯ  อญฺญตรํ
ภิกฺขุนึ   อารพฺภ   ฯ   กิสฺมึ   วตฺถุสฺมินฺติ  ฯ  อญฺญตรา  ภิกฺขุนี  เอกา
คามนฺตรํ    คจฺฉิ    ตสฺมึ    วตฺถุสฺมึ   ฯ   เอกา   ปญฺญตฺติ   ติสฺโส
อนุปฺปญฺญตฺติโย   ฯ   ฉนฺนํ   อาปตฺติสมุฏฺฐานานํ   เอเกน   สมุฏฺฐาเนน
สมุฏฺฐาติ (ปฐมปาราชิเก) ฯ
     [๗๙๖]   สมคฺเคน   สงฺเฆน   อุกฺขิตฺตํ  ภิกฺขุนึ  ธมฺเมน  วินเยน
สตฺถุสาสเนน    อนปโลเกตฺวา   การกสงฺฆํ   อนญฺญาย   คณสฺส   ฉนฺทํ
โอสารณปจฺจยา    สงฺฆาทิเสโส    กตฺถ   ปญฺญตฺโตติ   ฯ   สาวตฺถิยา
ปญฺญตฺโต   ฯ   กํ   อารพฺภาติ   ฯ   ถุลฺลนนฺทํ   ภิกฺขุนึ   อารพฺภ  ฯ
กิสฺมึ   วตฺถุสฺมินฺติ   ฯ   ถุลฺลนนฺทา  ภิกฺขุนี  สมคฺเคน  สงฺเฆน  อุกฺขิตฺตํ
ภิกฺขุนึ   ธมฺเมน   วินเยน   สตฺถุสาสเนน   อนปโลเกตฺวา   การกสงฺฆํ
#๑ ม. ยุ. ยนฺเตน.... สมฺมาสมฺพุทฺเธนาติ อิเม ปาฐา นตฺถิ ฯ
