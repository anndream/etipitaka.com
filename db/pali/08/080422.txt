ราชมหามตฺตานํ    สุตฺวา    ปริสงฺกสิ    ติตฺถิยานํ   สุตฺวา   ปริสงฺกสิ
ติตฺถิยสาวกานํ สุตฺวา ปริสงฺกสีติ ฯ
  [๑๑๑๗] ทิฏฺฐํ ทิฏฺเฐน สเมติ          ทิฏฺเฐน สํสนฺทเต ทิฏฺฐํ
         ทิฏฺฐํ ปฏิจฺจ น อุเปติ         อสุทฺธปริสงฺกิโต
         โส ปุคฺคโล ปฏิญฺญาย         กาตพฺพา เตน ปวารณา ฯ
         สุตํ สุเตน สเมติ            สุเตน สํสนฺทเต สุตํ
         สุตํ ปฏิจฺจ น อุเปติ          อสุทฺธปริสงฺกิโต
         โส ปุคฺคโล ปฏิญฺญาย         กาตพฺพา เตน ปวารณา ฯ
         มุตํ มุเตน สเมติ            มุเตน สํสนฺทเต มุตํ
         มุตํ ปฏิจฺจ น อุเปติ          อสุทฺธปริสงฺกิโต
         โส ปุคฺคโล ปฏิญฺญาย         กาตพฺพา เตน ปวารณาติ ฯ
     [๑๑๑๘]   กินฺเต   ทิฏฺฐนฺติ   กตมา  ปุจฺฉา  กินฺติ  เต  ทิฏฺฐนฺติ
กตมา   ปุจฺฉา   กทา   เต   ทิฏฺฐนฺติ   กตมา   ปุจฺฉา   กตฺถ   เต
ทิฏฺฐนฺติ กตมา ปุจฺฉา ฯ
     [๑๑๑๙]   กินฺเต  ทิฏฺฐนฺติ  วตฺถุปุจฺฉา  วิปตฺติปุจฺฉา  อาปตฺติปุจฺฉา
อชฺฌาจารปุจฺฉา     ฯ    วตฺถุปุจฺฉาติ    อฏฺฐปาราชิกานํ    วตฺถุปุจฺฉา
เตวีสสงฺฆาทิเสสานํ      วตฺถุปุจฺฉา      เทฺวอนิยตานํ      วตฺถุปุจฺฉา
เทฺวจตฺตาฬีสนิสฺสคฺคิยานํ   วตฺถุปุจฺฉา   อฏฺฐาสีติสตปาจิตฺติยานํ  วตฺถุปุจฺฉา
ทฺวาทสปาฏิเทสนียานํ   วตฺถุปุจฺฉา   ทุกฺกฏานํ   วตฺถุปุจฺฉา   ทุพฺภาสิตานํ
วตฺถุปุจฺฉา    ฯ    วิปตฺติปุจฺฉาติ    สีลวิปตฺติปุจฺฉา   อาจารวิปตฺติปุจฺฉา
