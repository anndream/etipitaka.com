ปฏิญฺญาตกรณํ   ฯ   ภิกฺขุ   สงฺฆาทิเสสํ   ปาจิตฺติยํ  ปาฏิเทสนียํ  ทุกฺกฏํ
อชฺฌาปนฺโน    โหติ   ทุกฺกเฏน   โจทิยมาโน   ปาราชิกํ   อชฺฌาปนฺโน
ปฏิชานาติ   ตํ  สงฺโฆ  ปาราชิเกน  กาเรติ  อธมฺมิกํ  ปฏิญฺญาตกรณํ  ฯ
ภิกฺขุ     ทุกฺกฏํ     อชฺฌาปนฺโน     โหติ    ทุกฺกเฏน    โจทิยมาโน
สงฺฆาทิเสสํ    ปาจิตฺติยํ    ปาฏิเทสนียํ   อชฺฌาปนฺโน   ปฏิชานาติ   ตํ
สงฺโฆ   ปาฏิเทสนีเยน   กาเรติ   อธมฺมิกํ   ปฏิญฺญาตกรณํ   ฯ   อิเม
โข   อุปาลิ   ปญฺจ   อธมฺมิกา   ปฏิญฺญาตกรณา   ฯ   ปญฺจิเม  อุปาลิ
ธมฺมิกา    ปฏิญฺญาตกรณา   ฯ   กตเม   ปญฺจ   ฯ   ภิกฺขุ   ปาราชิกํ
อชฺฌาปนฺโน   โหติ   ปาราชิเกน   โจทิยมาโน   ปาราชิกํ  อชฺฌาปนฺโน
ปฏิชานาติ   ตํ   สงฺโฆ  ปาราชิเกน  กาเรติ  ธมฺมิกํ  ปฏิญฺญาตกรณํ  ฯ
ภิกฺขุ       สงฺฆาทิเสสํ       ปาจิตฺติยํ      ปาฏิเทสนียํ      ทุกฺกฏํ
อชฺฌาปนฺโน    โหติ    ทุกฺกเฏน    โจทิยมาโน   ทุกฺกฏํ   อชฺฌาปนฺโน
ปฏิชานาติ   ตํ   สงฺโฆ   ทุกฺกเฏน   กาเรติ  ธมฺมิกํ  ปฏิญฺญาตกรณํ  ฯ
อิเม โข อุปาลิ ปญฺจ ธมฺมิกา ปฏิญฺญาตกรณาติ ฯ
     [๑๑๗๗]   กตีหิ  นุ  โข  ภนฺเต  องฺเคหิ  สมนฺนาคตสฺส  ภิกฺขุโน
โอกาสกมฺมํ   การาเปนฺตสฺส  นาลํ  โอกาสกมฺมํ  กาตุนฺติ  ฯ  ปญฺจหุปาลิ
องฺเคหิ     สมนฺนาคตสฺส     ภิกฺขุโน    โอกาสกมฺมํ    การาเปนฺตสฺส
นาลํ   โอกาสกมฺมํ   กาตุํ   ฯ   กตเมหิ  ปญฺจหิ  ฯ  อลชฺชี  จ  โหติ
พาโล    จ   อปกตตฺโต   จ   จาวนาธิปฺปาโย   วตฺตา   โหติ   โน
วุฏฺฐานาธิปฺปาโย   ฯ   อิเมหิ   โข  อุปาลิ  ปญฺจหงฺเคหิ  สมนฺนาคตสฺส
