อตฺถาปตฺติ     อาปชฺชนฺโต    วุฏฺฐาติ    วุฏฺฐหนฺโต    อาปชฺชติ    ฯ
อตฺถาปตฺติ    กมฺเมน    อาปชฺชติ    อกมฺเมน    วุฏฺฐาติ   อตฺถาปตฺติ
อกมฺเมน   อาปชฺชติ   กมฺเมน   วุฏฺฐาติ  อตฺถาปตฺติ  กมฺเมน  อาปชฺชติ
กมฺเมน    วุฏฺฐาติ    อตฺถาปตฺติ    อกมฺเมน    อาปชฺชติ    อกมฺเมน
วุฏฺฐาติ ฯ
     [๙๖๖]   จตฺตาโร  อนริยโวหารา  อทิฏฺเฐ  ทิฏฺฐวาทิตา  อสฺสุเต
สุตวาทิตา    อมุเต    มุตวาทิตา    อวิญฺญาเต    วิญฺญาตวาทิตา   ฯ
จตฺตาโร   อริยโวหารา   อทิฏฺเฐ  อทิฏฺฐวาทิตา  อสฺสุเต  อสฺสุตวาทิตา
อมุเต      อมุตวาทิตา      อวิญฺญาเต      อวิญฺญาตวาทิตา      ฯ
อปเรปิ    จตฺตาโร    อนริยโวหารา    ทิฏฺเฐ   อทิฏฺฐวาทิตา   สุเต
อสฺสุตวาทิตา    มุเต    อมุตวาทิตา   วิญฺญาเต   อวิญฺญาตวาทิตา   ฯ
จตฺตาโร    อริยโวหารา    ทิฏฺเฐ    ทิฏฺฐวาทิตา   สุเต   สุตวาทิตา
มุเต   มุตวาทิตา   วิญฺญาเต   วิญฺญาตวาทิตา  ฯ  จตฺตาโร  ปาราชิกา
ภิกฺขูนํ    ภิกฺขุนีหิ    สาธารณา   ฯ   จตฺตาโร   ปาราชิกา   ภิกฺขุนีนํ
ภิกฺขูหิ    อสาธารณา   ฯ   จตฺตาโร   ปริกฺขารา   อตฺถิ   ปริกฺขาโร
รกฺขิตพฺโพ     โคเปตพฺโพ     มมายิตพฺโพ     ปริภุญฺชิตพฺโพ     อตฺถิ
ปริกฺขาโร  รกฺขิตพฺโพ  โคเปตพฺโพ น ๑ มมายิตพฺโพ [๒] ปริภุญฺชิตพฺโพ
อตฺถิ     ปริกฺขาโร    รกฺขิตพฺโพ    โคเปตพฺโพ    น    มมายิตพฺโพ
น   ปริภุญฺชิตพฺโพ   อตฺถิ   ปริกฺขาโร   น  รกฺขิตพฺโพ  น  โคเปตพฺโพ์
น มมายิตพฺโพ น ปริภุญฺชิตพฺโพ ฯ
#๑ ม. นสทฺโท นตฺถิ ฯ  ๒ ม. นสทฺโท ทิสฺสติ ฯ
