ยาวตติยํ    สมนุภาสนาย    นปฺปฏินิสฺสชฺชติ    ญตฺติยา   ทุกฺกฏํ   ทฺวีหิ
กมฺมวาจาหิ   ถุลฺลจฺจยา   กมฺมวาจาปริโยสาเน   อาปตฺติ   ปาราชิกสฺส
เภทานุวตฺติกา    ภิกฺขุนี    ยาวตติยํ    สมนุภาสนาย    นปฺปฏินิสฺสชฺชติ
อาปตฺติ     สงฺฆาทิเสสสฺส     ฯ    ปาปิกาย    ทิฏฺฐิยา    ยาวตติยํ
สมนุภาสนาย     นปฺปฏินิสฺสชฺชติ    อาปตฺติ    ปาจิตฺติยสฺส    ยาวตติยํ
สมนุภาสนาย     นปฺปฏินิสฺสชฺชนปจฺจยา     อิมา    ปญฺจ    อาปตฺติโย
อาปชฺชติ ฯ
     [๘๐๗]  อฏฺฐมํ  วตฺถุํ  ปริปูรณปจฺจยา  กติ  อาปตฺติโย อาปชฺชติ ฯ
อฏฺฐมํ     วตฺถุํ    ปริปูรณปจฺจยา    ติสฺโส    อาปตฺติโย    อาปชฺชติ
ปุริเสน  อิตฺถนฺนามํ  [๑]  อาคจฺฉาติ  วุตฺตา  คจฺฉติ  อาปตฺติ ทุกฺกฏสฺส
ปุริสสฺส    หตฺถปาสํ    โอกฺกนฺตมตฺเต   อาปตฺติ   ถุลฺลจฺจยสฺส   อฏฺฐมํ
วตฺถุํ   ปริปูเรติ   อาปตฺติ   ปาราชิกสฺส   อฏฺฐมํ  วตฺถุํ  ปริปูรณปจฺจยา
อิมา ติสฺโส อาปตฺติโย อาปชฺชติ ฯ
                    ปาราชิกา นิฏฺฐิตา ฯ
     [๘๐๘]  อุสูยวาทิกา  ๒  ภิกฺขุนี อฏฺฏกรณปจฺจยา ติสฺโส อาปตฺติโย
อาปชฺชติ     เอกสฺส    อาโรเจติ    อาปตฺติ    ทุกฺกฏสฺส    ทุติยสฺส
อาโรเจติ     อาปตฺติ     ถุลฺลจฺจยสฺส     อฏฺฏปริโยสาเน    อาปตฺติ
สงฺฆาทิเสสสฺส ฯ
     [๘๐๙]   โจรึ   วุฏฺฐาปนปจฺจยา   ติสฺโส   อาปตฺติโย  อาปชฺชติ
ญตฺติยา   ทุกฺกฏํ   ทฺวีหิ   กมฺมวาจาหิ  ถุลฺลจฺจยา  กมฺมวาจาปริโยสาเน
#๑ ม. โอกาสํ ฯ  ๒ ม. ยุ. อุสฺสย... ฯ
