สิยา    สงฺฆาทิเสสาปตฺติกฺขนฺโธ    สิยา    ปาจิตฺติยาปตฺติกฺขนฺโธ    ฯ
ฉนฺนํ   อาปตฺติสมุฏฺฐานานํ   กตีหิ   สมุฏฺฐาเนหิ   สมุฏฺฐาตีติ   ฯ   ตีหิ
สมุฏฺฐาเนหิ   สมุฏฺฐาติ   สิยา   กายโต   จ   จิตฺตโต   จ  สมุฏฺฐาติ
น   วาจโต   สิยา   วาจโต   จ  จิตฺตโต  จ  สมุฏฺฐาติ  น  กายโต
สิยา   กายโต   จ   วาจโต   จ   จิตฺตโต  จ  สมุฏฺฐาติ  ฯ  จตุนฺนํ
อธิกรณานํ    กตมํ    อธิกรณนฺติ    ฯ   อาปตฺตาธิกรณํ   ฯ   สตฺตนฺนํ
สมถานํ   กตีหิ   สมเถหิ   สมฺมตีติ   ฯ   ตีหิ   สมเถหิ  สมฺมติ  สิยา
สมฺมุขาวินเยน   จ   ปฏิญฺญาตกรเณน   จ   สิยา   สมฺมุขาวินเยน   จ
ติณวตฺถารเกน จ ฯ
                   เทฺว อนิยตา นิฏฺฐิตา ฯ
                        ตสฺสุทฺทานํ
     [๒๖] อลงฺกมฺมนิยญฺเจว          ตเถว จ น เหว โข
          อนิยตา สุปญฺญตฺตา         พุทฺธเสฏฺเฐน ตาทินาติ ฯ
                      ________________
     [๒๗]  ยนฺเตน  ภควตา  ชานตา  ปสฺสตา อรหตา สมฺมาสมฺพุทฺเธน
อติเรกจีวรํ     ทสาหํ     อติกฺกาเมนฺตสฺส     นิสฺสคฺคิยํ     ปาจิตฺติยํ
กตฺถ   ปญฺญตฺตนฺติ   ฯ   เวสาลิยา   ปญฺญตฺตํ   ฯ   กํ  อารพฺภาติ  ฯ
ฉพฺพคฺคิเย   ภิกฺขู   อารพฺภ  ฯ  กิสฺมึ  วตฺถุสฺมินฺติ  ฯ  ฉพฺพคฺคิยา  ภิกฺขู
อติเรกจีวรํ  [๑]  ธาเรสุํ  ตสฺมึ  วตฺถุสฺมึ  ฯ  เอกา  ปญฺญตฺติ  เอกา
อนุปฺปญฺญตฺติ    ฯ    ฉนฺนํ    อาปตฺติสมุฏฺฐานานํ    ทฺวีหิ   สมุฏฺฐาเนหิ
#๑ โป. ทสาหาติกฺกนฺตํ ฯ
