ภิกฺขุนา   อนุยุญฺชิตพฺพํ   ฯ  อปเรหิปิ  อุปาลิ  ปญฺจหงฺเคหิ  สมนฺนาคเตน
ภิกฺขุนา   นานุยุญฺชิตพฺพํ   ฯ   กตเมหิ  ปญฺจหิ  ฯ  อาปตฺตึ  น  ชานาติ
อาปตฺติสมุฏฺฐานํ    น    ชานาติ    อาปตฺติยา   ปโยคํ   น   ชานาติ
อาปตฺติยา    วูปสมํ    น    ชานาติ   น   อาปตฺติยา   วินิจฺฉยกุสโล
โหติ   ฯ   อิเมหิ   โข   อุปาลิ   ปญฺจหงฺเคหิ  สมนฺนาคเตน  ภิกฺขุนา
นานุยุญฺชิตพฺพํ    ฯ    ปญฺจหุปาลิ    องฺเคหิ    สมนฺนาคเตน   ภิกฺขุนา
อนุยุญฺชิตพฺพํ   ฯ  กตเมหิ  ปญฺจหิ  ฯ  อาปตฺตึ  ชานาติ  อาปตฺติสมุฏฺฐานํ
ชานาติ     อาปตฺติยา     ปโยคํ     ชานาติ    อาปตฺติยา    วูปสมํ
ชานาติ   อาปตฺติยา   วินิจฺฉยกุสโล   โหติ   ฯ   อิเมหิ   โข  อุปาลิ
ปญฺจหงฺเคหิ    สมนฺนาคเตน    ภิกฺขุนา    อนุยุญฺชิตพฺพํ   ฯ   อปเรหิปิ
อุปาลิ   ปญฺจหงฺเคหิ   สมนฺนาคเตน  ภิกฺขุนา  นานุยุญฺชิตพฺพํ  ฯ  กตเมหิ
ปญฺจหิ    ฯ   อธิกรณํ   น   ชานาติ   อธิกรณสมุฏฺฐานํ   น   ชานาติ
อธิกรณสฺส   ปโยคํ   น   ชานาติ   อธิกรณสฺส   วูปสมํ   น   ชานาติ
น  อธิกรณสฺส  วินิจฺฉยกุสโล  ๑  โหติ  ฯ อิเมหิ โข อุปาลิ ปญฺจหงฺเคหิ
สมนฺนาคเตน    ภิกฺขุนา    นานุยุญฺชิตพฺพํ    ฯ    ปญฺจหุปาลิ   องฺเคหิ
สมนฺนาคเตน    ภิกฺขุนา    อนุยุญฺชิตพฺพํ    ฯ    กตเมหิ   ปญฺจหิ   ฯ
อธิกรณํ      ชานาติ      อธิกรณสมุฏฺฐานํ     ชานาติ     อธิกรณสฺส
ปโยคํ     ชานาติ     อธิกรณสฺส     วูปสมํ    ชานาติ    อธิกรณสฺส
วินิจฺฉยกุสโล   โหติ  ฯ  อิเมหิ  โข  อุปาลิ  ปญฺจหงฺเคหิ  สมนฺนาคเตน
ภิกฺขุนา อนุยุญฺชิตพฺพํ ฯ
#๑ ม. อธิกรณสฺส น วินิจฺ ... ฯ
