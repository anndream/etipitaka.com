อารพฺภาติ   ฯ   ฉพฺพคฺคิเย   ภิกฺขู   อารพฺภ  ฯ  กิสฺมึ  วตฺถุสฺมินฺติ  ฯ
ฉพฺพคฺคิยา    ภิกฺขู   สุทฺธกาฬกานํ   เอฬกโลมานํ   สนฺถตํ   การาเปสุํ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ฉหิ สมุฏฺฐาเนหิ สมุฏฺฐาติ ฯเปฯ
    [๔๐]  อนาทยิตฺวา  ๑  ตุลํ  โอทาตานํ  ตุลํ โคจริยานํ นวํ สนฺถตํ
การาเปนฺตสฺส   นิสฺสคฺคิยํ   ปาจิตฺติยํ   กตฺถ  ปญฺญตฺตนฺติ  ฯ  สาวตฺถิยา
ปญฺญตฺตํ   ฯ   กํ   อารพฺภาติ   ฯ   ฉพฺพคฺคิเย   ภิกฺขู   อารพฺภ   ฯ
กิสฺมึ   วตฺถุสฺมินฺติ   ฯ   ฉพฺพคฺคิยา  ภิกฺขู  โถกํเยว  โอทาตานํ  อนฺเต
อาทยิตฺวา   ๒  ตเถว  สุทฺธกาฬกานํ  เอฬกโลมานํ  สนฺถตํ  การาเปสุํ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ฉหิ สมุฏฺฐาเนหิ สมุฏฺฐาติ ฯเปฯ
    [๔๑]   อนุวสฺสํ  สนฺถตํ  การาเปนฺตสฺส  นิสฺสคฺคิยํ  ปาจิตฺติยํ  กตฺถ
ปญฺญตฺตนฺติ   ฯ   สาวตฺถิยา   ปญฺญตฺตํ  ฯ  กํ  อารพฺภาติ  ฯ  สมฺพหุเล
ภิกฺขู   อารพฺภ   ฯ   กิสฺมึ   วตฺถุสฺมินฺติ   ฯ  สมฺพหุลา  ภิกฺขู  อนุวสฺสํ
สนฺถตํ    การาเปสุํ   ตสฺมึ   วตฺถุสฺมึ   ฯ   เอกา   ปญฺญตฺติ   เอกา
อนุปฺปญฺญตฺติ    ฯ    ฉนฺนํ    อาปตฺติสมุฏฺฐานานํ    ฉหิ    สมุฏฺฐาเนหิ
สมุฏฺฐาติ ฯเปฯ
    [๔๒]  อนาทยิตฺวา  ๑  ปุราณสนฺถตสฺส  สามนฺตา  สุคตวิทตฺถึ  นวํ
นิสีทนสนฺถตํ   การาเปนฺตสฺส   นิสฺสคฺคิยํ  ปาจิตฺติยํ  กตฺถ  ปญฺญตฺตนฺติ  ฯ
สาวตฺถิยา    ปญฺญตฺตํ    ฯ    กํ   อารพฺภาติ   ฯ   สมฺพหุเล   ภิกฺขู
#๑ ม. ยุ. อนาทิยิตฺวา ฯ   ๒ ม. ยุ. อาทิยิตฺวา ฯ
