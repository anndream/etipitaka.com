                ภิกฺขุนีวิภงฺเค โสฬส มหาวารา
     [๕๑๑]  ยนฺเตน  ภควตา  ชานตา ปสฺสตา อรหตา สมฺมาสมฺพุทฺเธน
ภิกฺขุนีนํ   ปญฺจมํ   ปาราชิกํ   กตฺถ   ปญฺญตฺตํ   ฯ   กํ   อารพฺภ   ฯ
กิสฺมึ   วตฺถุสฺมึ   ฯ  อตฺถิ  ตตฺถ  ปญฺญตฺติ  อนุปฺปญฺญตฺติ  อนุปฺปนฺนปญฺญตฺติ
สพฺพตฺถ         ปญฺญตฺติ        ปเทสปญฺญตฺติ        สาธารณปญฺญตฺติ
อสาธารณปญฺญตฺติ    เอกโต   ปญฺญตฺติ   อุภโต   ปญฺญตฺติ   ฯ   จตุนฺนํ
ปาติโมกฺขุทฺเทสานํ   กตฺโถคธํ   กตฺถ   ปริยาปนฺนํ   กตเมน  อุทฺเทเสน
อุทฺเทสํ   อาคจฺฉติ   ฯ   จตุนฺนํ   วิปตฺตีนํ  กตมา  วิปตฺติ  ฯ  สตฺตนฺนํ
อาปตฺติกฺขนฺธานํ   กตโม   อาปตฺติกฺขนฺโธ   ฯ  ฉนฺนํ  อาปตฺติสมุฏฺฐานานํ
กตีหิ   สมุฏฺฐาเนหิ  สมุฏฺฐาติ  ฯ  จตุนฺนํ  อธิกรณานํ  กตมํ  อธิกรณํ  ฯ
สตฺตนฺนํ   สมถานํ   กตีหิ   สมเถหิ   สมฺมติ   ฯ   โก   ตตฺถ  วินโย
โก   ตตฺถ   อภิวินโย   กึ   ตตฺถ  ปาติโมกฺขํ  กึ  ตตฺถ  อธิปาติโมกฺขํ
กา    วิปตฺติ    กา   สมฺปตฺติ   กา   ปฏิปตฺติ   ฯ   กติ   อตฺถวเส
ปฏิจฺจ    ภควตา    ภิกฺขุนีนํ   ปญฺจมํ   ปาราชิกํ   ปญฺญตฺตํ   ฯ   กา
สิกฺขนฺติ   ฯ   กา   สิกฺขิตสิกฺขา  ฯ  กตฺถ  ฐิตํ  ฯ  กา  ธาเรนฺติ  ฯ
กสฺส วจนํ ฯ เกนาภฏนฺติ ฯ
     [๕๑๒]  ยนฺเตน  ภควตา  ชานตา ปสฺสตา อรหตา สมฺมาสมฺพุทฺเธน
ภิกฺขุนีนํ    ปญฺจมํ    ปาราชิกํ    กตฺถ    ปญฺญตฺตนฺติ   ฯ   สาวตฺถิยา
ปญฺญตฺตํ   ฯ   กํ   อารพฺภาติ   ฯ   สุนฺทรีนนฺทํ   ภิกฺขุนึ   อารพฺภ  ฯ
