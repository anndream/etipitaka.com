                       โจทนากณฺฑํ
     [๑๐๗๗]  อนุวิชฺชเกน  โจทโก  ปุจฺฉิตพฺโพ  ยํ  โข  ตฺวํ  อาวุโส
อิมํ   ภิกฺขุํ   โจเทสิ   กิมฺหิ  นํ  โจเทสิ  สีลวิปตฺติยา  [๑]  โจเทสิ
อาจารวิปตฺติยา  [๑]  โจเทสิ ทิฏฺฐิวิปตฺติยา [๑]  โจเทสีติ ฯ โส เจ
เอวํ    วเทยฺย   สีลวิปตฺติยา   วา   โจเทมิ   อาจารวิปตฺติยา   วา
โจเทมิ   ทิฏฺฐิวิปตฺติยา   วา   โจเทมีติ   ฯ   โส  เอวมสฺส  วจนีโย
ชานาติ  ๒  ปนายสฺมา  สีลวิปตฺตึ  ชานาติ ๒ อาจารวิปตฺตึ ชานาติ ๒
ทิฏฺฐิวิปตฺตินฺติ   ฯ  โส  เจ  เอวํ  วเทยฺย  ชานามิ  โข  อหํ  อาวุโส
สีลวิปตฺตึ   ชานามิ   อาจารวิปตฺตึ   ชานามิ   ทิฏฺฐิวิปตฺตินฺติ   ฯ   โส
เอวมสฺส   วจนีโย   กตมา   ปนาวุโส  สีลวิปตฺติ  กตมา  อาจารวิปตฺติ
กตมา   ทิฏฺฐิวิปตฺตีติ   ฯ   โส   เจ   เอวํ  วเทยฺย  จตฺตาริ  [๓]
ปาราชิกานิ   เตรส   [๓]   สงฺฆาทิเสสา   อยํ  สีลวิปตฺติ  ถุลฺลจฺจยํ
ปาจิตฺติยํ    ปาฏิเทสนียํ    ทุกฺกฏํ    ทุพฺภาสิตํ    อยํ    อาจารวิปตฺติ
มิจฺฉาทิฏฺฐิ   อนฺตคฺคาหิกา   ทิฏฺฐิ   อยํ  ทฏฺฐิวิปตฺตีติ  ฯ  โส  เอวมสฺส
วจนีโย   ยํ   โข   ตฺวํ  อาวุโส  อิมํ  ภิกฺขุํ  โจเทสิ  ทิฏฺเฐน  [๔]
โจเทสิ  สุเตน  [๔] โจเทสิ ปริสงฺกาย [๔] โจเทสีติ ฯ โส เจ เอวํ
วเทยฺย   ทิฏฺเฐน   วา   โจเทมิ   สุเตน   วา   โจเทมิ  ปริสงฺกาย
วา   โจเทมีติ   ฯ   โส   เอวมสฺส   วจนีโย  ยํ  โข  ตฺวํ  อาวุโส
อิมํ    ภิกฺขุํ   ทิฏฺเฐน   โจเทสิ   กินฺเต   ทิฏฺฐํ   กินฺติ   เต   ทิฏฺฐํ
#๑ ม. วาสทฺทตฺตยํ ทิสฺสติ ฯ  ๒ ม. ชานาสิ ฯ  ๓ ม. จสทฺททฺวยํ ทิสฺสติ ฯ
#๔ ม. วาสทุทตฺตยํ ทิสฺสติ ฯ
