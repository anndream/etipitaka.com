ภิกฺขู   อารพฺภ   ฯ   กิสฺมึ  วตฺถุสฺมินฺติ  ฯ  ฉพฺพคฺคิยา  ภิกฺขู  อุปาสเก
ปทโส   ธมฺมํ   วาเจสุํ   ตสฺมึ   วตฺถุสฺมึ   ฯ   เอกา   ปญฺญตฺติ   ฯ
ฉนฺนํ    อาปตฺติสมุฏฺฐานานํ    ทฺวีหิ    สมุฏฺฐาเนหิ    สมุฏฺฐาติ   สิยา
วาจโต   สมุฏฺฐาติ   น   กายโต   น   จิตฺตโต   สิยา   วาจโต  จ
จิตฺตโต จ สมุฏฺฐาติ น กายโต ฯเปฯ
    [๖๔]  อนุปสมฺปนฺเนน  อุตฺตริทฺวิรตฺตติรตฺตํ  สห  เสยฺยํ  กปฺเปนฺตสฺส
ปาจิตฺติยํ    กตฺถ    ปญฺญตฺตนฺติ    ฯ    อาฬวิยา   ปญฺญตฺตํ   ฯ   กํ
อารพฺภาติ   ฯ   สมฺพหุเล   ภิกฺขู   อารพฺภ   ฯ  กิสฺมึ  วตฺถุสฺมินฺติ  ฯ
สมฺพหุลา    ภิกฺขู    อนุปสมฺปนฺเนน    สห    เสยฺยํ   กปฺเปสุํ   ตสฺมึ
วตฺถุสฺมึ    ฯ    เอกา    ปญฺญตฺติ   เอกา   อนุปฺปญฺญตฺติ   ฯ   ฉนฺนํ
อาปตฺติสมุฏฺฐานานํ    ทฺวีหิ    สมุฏฺฐาเนหิ   สมุฏฺฐาติ   สิยา   กายโต
สมุฏฺฐาติ   น   วาจโต   น   จิตฺตโต   สิยา   กายโต   จ  จิตฺตโต
จ สมุฏฺฐาติ น วาจโต ฯเปฯ
    [๖๕]   มาตุคาเมน   สห   เสยฺยํ   กปฺเปนฺตสฺส  ปาจิตฺติยํ  กตฺถ
ปญฺญตฺตนฺติ   ฯ   สาวตฺถิยา  ปญฺญตฺตํ  ฯ  กํ  อารพฺภาติ  ฯ  อายสฺมนฺตํ
อนุรุทฺธํ   อารพฺภ   ฯ   กิสฺมึ   วตฺถุสฺมินฺติ   ฯ   อายสฺมา   อนุรุทฺโธ
มาตุคาเมน    สห    เสยฺยํ   กปฺเปสิ   ตสฺมึ   วตฺถุสฺมึ   ฯ   เอกา
ปญฺญตฺติ   ฯ   ฉนฺนํ   อาปตฺติสมุฏฺฐานานํ   ทฺวีหิ  สมุฏฺฐาเนหิ  สมุฏฺฐาติ
(เอฬกโลมเก) ฯเปฯ
    [๖๖]    มาตุคามสฺส    อุตฺตริฉปฺปญฺจวาจาหิ   ธมฺมํ   เทเสนฺตสฺส
