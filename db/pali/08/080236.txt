วิวาทมูลสฺส    อายตึ   อนวสฺสวาย   ปฏิปชฺเชยฺยาถ   ฯ   เอวเมตสฺส
ปาปกสฺส    วิวาทมูลสฺส    ปหานํ    โหติ    เอวเมตสฺส    ปาปกสฺส
วิวาทมูลสฺส อายตึ อนวสฺสโว โหติ ฯ อิมานิ ฉ วิวาทมูลานิ ฯ
     [๘๕๕]  ตตฺถ  กตมานิ  ฉ  อนุวาทมูลานิ  ฯ  อิธ  ภิกฺขุ  โกธโน
โหติ    อุปนาหี   โย   โส   ภิกฺขุ   โกธโน   โหติ   อุปนาหี   โส
สตฺถริปิ   อคารโว   วิหรติ   อปฺปฏิสฺโส   ธมฺเมปิ   อคารโว   วิหรติ
อปฺปฏิสฺโส    สงฺเฆปิ    อคารโว    วิหรติ    อปฺปฏิสฺโส    สิกฺขายปิ
น   ปริปูริการี   โหติ   ฯ  โย  โส  ภิกฺขุ  สตฺถริปิ  อคารโว  วิหรติฑ
อปฺปฏิสฺโส    ธมฺเมปิ    ฯเปฯ    สงฺเฆปิ    ฯเปฯ    สิกฺขายปิ   น
ปริปูริการี   โหติ   โส   สงฺเฆ   อนุวาทํ  ชเนติ  ฯ  โย  โส  โหติ
อนุวาโท    พหุชนาหิตาย    พหุชนาสุขาย   พหุโน   ชนสฺส   อนตฺถาย
อหิตาย   ทุกฺขาย   เทวมนุสฺสานํ   ฯ   เอวรูปญฺเจ  ตุเมฺห  อนุวาทมูลํ
อชฺฌตฺตํ   วา   พหิทฺธา   วา   สมนุปสฺเสยฺยาถ  ตตฺร  ตุเมฺห  ตสฺเสว
ปาปกสฺส     อนุวาทมูลสฺส    ปหานาย    วายเมยฺยาถ    เอวรูปญฺเจ
ตุเมฺห   อนุวาทมูลํ   อชฺฌตฺตํ   วา   พหิทฺธา  วา  น  สมนุปสฺเสยฺยาถ
ตตฺร   ตุเมฺห   ตสฺเสว   ปาปกสฺส   อนุวาทมูลสฺส  อายตึ  อนวสฺสวาย
ปฏิปชฺเชยฺยาถ    ฯ    เอวเมตสฺส   ปาปกสฺส   อนุวาทมูลสฺส   ปหานํ
โหติ    เอวเมตสฺส    ปาปกสฺส    อนุวาทมูลสฺส   อายตึ   อนวสฺสโว
โหติ   ฯ   ปุน   จปรํ   ภิกฺขุ   มกฺขี   โหติ   ปลาสี  ฯเปฯ  อิสฺสุกี
โหติ   มจฺฉรี   สโฐ   โหติ   มายาวี   ปาปิจฺโฉ   โหติ   มิจฺฉาทิฏฺฐิ
