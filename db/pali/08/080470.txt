วิวาโท    สงฺฆเภโท    สงฺฆราชิ    สงฺฆววตฺถานํ    สงฺฆนานากรณนฺติ
น   ตํ   อุปาลิ   อตฺตาทานํ   อาทาตพฺพํ   ฯ   สเจ   ปนุปาลิ  ภิกฺขุ
ปจฺจเวกฺขมาโน   เอวํ   ชานาติ   อิมํ  โข  เม  อตฺตาทานํ  อาทิยโต
น   ภวิสฺสติ   สงฺฆสฺส   ตโตนิทานํ   ภณฺฑนํ   กลโห  วิคฺคโห  วิวาโท
สงฺฆเภโท    สงฺฆราชิ    สงฺฆววตฺถานํ   สงฺฆนานากรณนฺติ   อาทาตพฺพํ
ตํ   ๑   อุปาลิ   อตฺตาทานํ  ฯ  เอวํ  ปญฺจงฺคสมนฺนาคตํ  โข  อุปาลิ
อตฺตาทานํ อาทินฺนํ ปจฺฉาปิ อวิปฺปฏิสารกรํ ภวิสฺสตีติ ฯ
     [๑๑๘๘]   กตีหิ   นุ   โข   ภนฺเต  องฺเคหิ  สมนฺนาคโต  ภิกฺขุ
อธิกรณชาตานํ   ภิกฺขูนํ  พหูปกาโร  ๒  โหตีติ  ฯ  ปญฺจหุปาลิ  องฺเคหิ
สมนฺนาคโต  ภิกฺขุ  อธิกรณชาตานํ  ภิกฺขูนํ  พหูปกาโร  โหติ  ฯ  กตเมหิ
ปญฺจหิ  ฯ  สีลวา  โหติ  ปาติโมกฺขสํวรสํวุโต วิหรติ อาจารโคจรสมฺปนฺโน
อณุมตฺเตสุ    วชฺเชสุ    ภยทสฺสาวี    สมาทาย   สิกฺขติ   สิกฺขาปเทสุ
พหุสฺสุโต     โหติ    สุตธโร    สุตสนฺนิจโย    เย    เต    ธมฺมา
อาทิกลฺยาณา    มชฺเฌกลฺยาณา   ปริโยสานกลฺยาณา   สาตฺถํ   สพฺยญฺชนํ
เกวลปริปุณฺณํ    ปริสุทฺธํ    พฺรหฺมจริยํ    อภิวทนฺติ   ตถารูปาสฺส   ๓
ธมฺมา   พหุสฺสุตา   โหนฺติ  ธตา  ๔  วจสา  ปริจิตา  มนสานุเปกฺขิตา
ทิฏฺฐิยา   สุปฺปฏิวิทฺธา   อุภยานิ   โข  ปนสฺส  ปาติโมกฺขานิ  วิตฺถาเรน
สฺวาคตานิ    โหนฺติ    สุวิภตฺตานิ   สุปฺปวตฺตีนิ   สุวินิจฺฉิตานิ   สุตฺตโส
อนุพฺยญฺชนโส    วินเย   โข   ปน   ฐิโต   โหติ   อสํหีโร   ปฏิพโล
#๑ ม. ตํ อาทาตพฺพํ อุปาลิ ... ฯ  ๒ โป. พหุกาโร ฯ  ๓ ม. ตถารูปสฺส ฯ
#๔ ม. ยุ. ธาตา ฯ
