กมฺมวาจาปริโยสาเน     อาปตฺติ     ปาราชิกสฺส     อุกฺขิตฺตานุวตฺติกา
ภิกฺขุนี    ยาวตติยํ    สมนุภาสนาย    นปฺปฏินิสฺสชฺชนฺตี   อิมา   ติสฺโส
อาปตฺติโย อาปชฺชติ ฯ
     [๖๕๒]   อฏฺฐมํ  วตฺถุํ  ปริปูเรนฺตี  กติ  อาปตฺติโย  อาปชฺชติ  ฯ
อฏฺฐมํ    วตฺถุํ   ปริปูเรนฺตี   ติสฺโส   อาปตฺติโย   อาปชฺชติ   ปุริเสน
อิตฺถนฺนามํ   คพฺภํ   คจฺฉาติ   ๑   วุตฺตา   คจฺฉติ  อาปตฺติ  ทุกฺกฏสฺส
ปุริสสฺส    หตฺถปาสํ    โอกฺกนฺตมตฺเต   อาปตฺติ   ถุลฺลจฺจยสฺส   อฏฺฐมํ
วตฺถุํ    ปริปูเรติ   อาปตฺติ   ปาราชิกสฺส   อฏฺฐมํ   วตฺถุํ   ปริปูเรนฺตี
อิมา ติสฺโส อาปตฺติโย อาปชฺชติ ฯ
                   ปาราชิกา  นิฏฺฐิตา ฯ
     [๖๕๓]  อุสูยวาทิกา  ๒  ภิกฺขุนี  อฏฺฏํ  กโรนฺตี ติสฺโส อาปตฺติโย
อาปชฺชติ     เอกสฺส    อาโรเจติ    อาปตฺติ    ทุกฺกฏสฺส    ทุติยสฺส
อาโรเจติ     อาปตฺติ     ถุลฺลจฺจยสฺส     อฏฺฏปริโยสาเน    อาปตฺติ
สงฺฆาทิเสสสฺส ฯ
     [๖๕๔]  โจรึ  วุฏฺฐาเปนฺตี  ติสฺโส  อาปตฺติโย  อาปชฺชติ  ญตฺติยา
ทุกฺกฏํ     ทฺวีหิ     กมฺมวาจาหิ    ถุลฺลจฺจยา    กมฺมวาจาปริโยสาเน
อาปตฺติ สงฺฆาทิเสสสฺส ฯ
     [๖๕๕]   เอกา  คามนฺตรํ  คจฺฉนฺตี  ติสฺโส  อาปตฺติโย  อาปชฺชติ
คจฺฉติ    อาปตฺติ    ทุกฺกฏสฺส   ปฐมํ   ปาทํ   ปริกฺเขปํ   อติกฺกาเมติ
อาปตฺติ     ถุลฺลจฺจยสฺส     ทุติยํ     ปาทํ    อติกฺกาเมติ    อาปตฺติ
#๑ โป. อิตฺถนฺนามํ อาคจฺฉาติ ฯ ม. อิตฺถนฺนามํ โอกาสํ อาคจฺฉาติ ฯ
#ยุ. อิตฺถนฺนามา อาคจฺฉาติ ฯ  ๒ ม. ยุ. อุสฺสยวาทิกา ฯ
