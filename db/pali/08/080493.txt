วูปสเมตุํ    ฯ    กตเมหิ   ปญฺจหิ   ฯ   น   ฉนฺทาคตึ   คจฺฉติ   น
โทสาคตึ    คจฺฉติ    น    โมหาคตึ   คจฺฉติ   น   ภยาคตึ   คจฺฉติ
กุสโล   จ   โหติ   วินเย   ฯ   อิเมหิ   โข   อุปาลิ   ปญฺจหงฺเคหิ
สมนฺนาคโต   ภิกฺขุ   อลํ   อธิกรณํ   วูปสเมตุํ   ฯ   อปเรหิปิ  อุปาลิ
ปญฺจหงฺเคหิ    สมนฺนาคโต    ภิกฺขุ    นาลํ   อธิกรณํ   วูปสเมตุํ   ฯ
กตเมหิ   ปญฺจหิ   ฯ   ฉนฺทาคตึ   คจฺฉติ   โทสาคตึ  คจฺฉติ  โมหาคตึ
คจฺฉติ    ภยาคตึ    คจฺฉติ    ปุคฺคลครุ    โหติ   โน   สงฺฆครุ   ฯ
อิเมหิ   โข   อุปาลิ   ปญฺจหงฺเคหิ   สมนฺนาคโต  ภิกฺขุ  นาลํ  อธิกรณํ
วูปสเมตุํ   ฯ   ปญฺจหุปาลิ   องฺเคหิ   สมนฺนาคโต  ภิกฺขุ  อลํ  อธิกรณํ
วูปสเมตุํ   ฯ   กตเมหิ  ปญฺจหิ  ฯ  น  ฉนฺทาคตึ  คจฺฉติ  น  โทสาคตึ
คจฺฉติ    น    โมหาคตึ    คจฺฉติ    น   ภยาคตึ   คจฺฉติ   สงฺฆครุ
โหติ   โน  ปุคฺคลครุ  ฯ  อิเมหิ  โข  อุปาลิ  ปญฺจหงฺเคหิ  สมนฺนาคโต
ภิกฺขุ   อลํ   อธิกรณํ   วูปสเมตุํ   ฯ   อปเรหิปิ   อุปาลิ  ปญฺจหงฺเคหิ
สมนฺนาคโต   ภิกฺขุ   นาลํ   อธิกรณํ  วูปสเมตุํ  ฯ  กตเมหิ  ปญฺจหิ  ฯ
ฉนฺทาคตึ    คจฺฉติ    โทสาคตึ   คจฺฉติ   โมหาคตึ   คจฺฉติ   ภยาคตึ
คจฺฉติ   อามิสครุ   โหติ   โน   สทฺธมฺมครุ   ฯ   อิเมหิ  โข  อุปาลิ
ปญฺจหงฺเคหิ    สมนฺนาคโต    ภิกฺขุ    นาลํ   อธิกรณํ   วูปสเมตุํ   ฯ
ปญฺจหุปาลิ   องฺเคหิ   สมนฺนาคโต   ภิกฺขุ   อลํ  อธิกรณํ  วูปสเมตุํ  ฯ
กตเมหิ   ปญฺจหิ   ฯ   น   ฉนฺทาคตึ   คจฺฉติ   น   โทสาคตึ  คจฺฉติ
น    โมหาคตึ    คจฺฉติ    น   ภยาคตึ   คจฺฉติ   สทฺธมฺมครุ   โหติ
