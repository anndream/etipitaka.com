จีวรํ   วิญฺญาเปสุํ   ตสฺมึ   วตฺถุสฺมึ   ฯ   เอกา   ปญฺญตฺติ   ฯ  ฉนฺนํ
อาปตฺติสมุฏฺฐานานํ ฉหิ สมุฏฺฐาเนหิ สมุฏฺฐาติ ฯเปฯ
    [๓๔]  ปุพฺเพ  อปฺปวาริเตน  ๑  อญฺญาตกํ  คหปติกํ  อุปสงฺกมิตฺวา
จีวเร     วิกปฺปํ     อาปชฺชนฺตสฺส     นิสฺสคฺคิยํ    ปาจิตฺติยํ    กตฺถ
ปญฺญตฺตนฺติ    ฯ    สาวตฺถิยา    ปญฺญตฺตํ    ฯ   กํ   อารพฺภาติ   ฯ
อายสฺมนฺตํ   อุปนนฺทํ   สกฺยปุตฺตํ   อารพฺภ   ฯ   กิสฺมึ   วตฺถุสฺมินฺติ  ฯ
อายสฺมา    อุปนนฺโท    สกฺยปุตฺโต    ปุพฺเพ   อปฺปวาริโต   อญฺญาตกํ
คหปติกํ   อุปสงฺกมิตฺวา   จีวเร   วิกปฺปํ   อาปชฺชิ   ตสฺมึ  วตฺถุสฺมึ  ฯ
เอกา    ปญฺญตฺติ   ฯ   ฉนฺนํ   อาปตฺติสมุฏฺฐานานํ   ฉหิ   สมุฏฺฐาเนหิ
สมุฏฺฐาติ ฯเปฯ
    [๓๕]  ปุพฺเพ  อปฺปวาริเตน  ๒  อญฺญาตเก คหปติเก อุปสงฺกมิตฺวา
จีวเร     วิกปฺปํ     อาปชฺชนฺตสฺส     นิสฺสคฺคิยํ    ปาจิตฺติยํ    กตฺถ
ปญฺญตฺตนฺติ    ฯ    สาวตฺถิยา    ปญฺญตฺตํ    ฯ   กํ   อารพฺภาติ   ฯ
อายสฺมนฺตํ   อุปนนฺทํ   สกฺยปุตฺตํ   อารพฺภ   ฯ   กิสฺมึ   วตฺถุสฺมินฺติ  ฯ
อายสฺมา    อุปนนฺโท    สกฺยปุตฺโต   ปุพฺเพ   อปฺปวาริโต   อญฺญาตเก
คหปติเก   อุปสงฺกมิตฺวา   จีวเร   วิกปฺปํ   อาปชฺชิ  ตสฺมึ  วตฺถุสฺมึ  ฯ
เอกา    ปญฺญตฺติ   ฯ   ฉนฺนํ   อาปตฺติสมุฏฺฐานานํ   ฉหิ   สมุฏฺฐาเนหิ
สมุฏฺฐาติ ฯเปฯ
    [๓๖]   อติเรกติกฺขตฺตุํ   โจทนาย   อติเรกฉกฺขตฺตุํ  ฐาเนน  จีวรํ
อภินิปฺผาเทนฺตสฺส    นิสฺสคฺคิยํ    ปาจิตฺติยํ    กตฺถ    ปญฺญตฺตนฺติ    ฯ
#๑ โป. อปฺปวาริตํ ฯ ม. อปฺปวาริตสฺส ฯ  ๒ โป. อปฺปวาริเต ฯ ม. อปฺปวาริตสฺส ฯ
