โย   เต   วิหาเร   วสติ   โส  ภิกฺขุ  อรหาติ  ภณติ  ปฏิวิชานนฺตสฺส
อาปตฺติ         ถุลฺลจฺจยสฺส        นปฺปฏิวิชานนฺตสฺส        อาปตฺติ
ทุกฺกฏสฺส    อสนฺตํ    อภูตํ    อุตฺตริมนุสฺสธมฺมํ   อุลฺลปนปจฺจยา   อิมา
ติสฺโส อาปตฺติโย อาปชฺชติ ฯ
     [๔๙๑]    อุปกฺกมิตฺวา   อสุจึ   โมจนปจฺจยา   กติ   อาปตฺติโย
อาปชฺชติ   ฯ   อุปกฺกมิตฺวา   อสุจึ   โมจนปจฺจยา   ติสฺโส  อาปตฺติโย
อาปชฺชติ    เจเตติ    อุปกฺกมติ    มุจฺจติ    อาปตฺติ   สงฺฆาทิเสสสฺส
เจเตติ    อุปกฺกมติ    น    มุจฺจติ   อาปตฺติ   ถุลฺลจฺจยสฺส   ปโยเค
ทุกฺกฏํ ฯ ๑
     [๔๙๒]   [๒]   กายสํสคฺคํ  สมาปชฺชนปจฺจยา  ปญฺจ  อาปตฺติโย
อาปชฺชติ    อวสฺสุตา    ภิกฺขุนี    อวสฺสุตสฺส   ปุริสปุคฺคลสฺส   อธกฺขกํ
อุพฺภชานุมณฺฑลํ     คหณํ    สาทิยติ    อาปตฺติ    ปาราชิกสฺส    ภิกฺขุ
กาเยน   กายํ   อามสติ  อาปตฺติ  สงฺฆาทิเสสสฺส  กาเยน  กายปฏิพทฺธํ
อามสติ     อาปตฺติ     ถุลฺลจฺจยสฺส     กายปฏิพทฺเธน    กายปฏิพทฺธํ
อามสติ    อาปตฺติ   ทุกฺกฏสฺส   องฺคุลิปโตทเก   ปาจิตฺติยํ   กายสํสคฺคํ
สมาปชฺชนปจฺจยา อิมา ปญฺจ อาปตฺติโย อาปชฺชติ ฯ
     [๔๙๓]   มาตุคามํ   ทุฏฺฐุลฺลาหิ  วาจาหิ  โอภาสนปจฺจยา  ติสฺโส
อาปตฺติโย    อาปชฺชติ    วจฺจมคฺคํ    ปสฺสาวมคฺคํ   อาทิสฺส   วณฺณมฺปิ
ภณติ     อวณฺณมฺปิ     ภณติ    อาปตฺติ    สงฺฆาทิเสสสฺส    วจฺจมคฺคํ
ปสฺสาวมคฺคํ    ฐเปตฺวา   อธกฺขกํ   อุพฺภชานุมณฺฑลํ   อาทิสฺส   วณฺณมฺปิ
#๑ ม. อิโต ปรํ อุปกฺกมิตฺวา อสุจิโมจนปจฺจยา อิมา ติสฺโส อาปตฺติโย อาปชฺชติ ฯ
#๒ โป. ม. กายสํสคฺคํ สมาปชฺชนปจฺจยา กติ อาปตฺติโย อาปชฺชติ ฯ
