เอโก   สมโถ   กิจฺจาธิการณสฺส   ตพฺภาคิโย   สมฺมุขาวินโย   ฯ   ฉ
สมถา     กิจฺจาธิกรณสฺส     อญฺญภาคิยา     เยภุยฺยสิกา    สติวินโย
อมูฬฺหวินโย ปฏิญฺญาตกรณํ ตสฺสปาปิยสิกา ติณวตฺถารโก ฯ
                 ตพฺภาคิยวารํ นิฏฺฐิตํ อฏฺฐมํ ฯ
     [๘๙๒]  สมถา  สมถสฺส  สาธารณา  สมถา  สมถสฺส  อสาธารณา
สิยา    สมถา    สมถสฺส    สาธารณา    สิยา    สมถา    สมถสฺส
อสาธารณา    ฯ    กถํ   สิยา   สมถา   สมถสฺส   สาธารณา   กถํ
สิยา   สมถา   สมถสฺส   อสาธารณา   ฯ  เยภุยฺยสิกา  สมฺมุขาวินยสฺส
สาธารณา   สติวินยสฺส   อมูฬฺหวินยสฺส  ปฏิญฺญาตกรณสฺส  ตสฺสปาปิยสิกาย
ติณวตฺถารกสฺส     อสาธารณา     ฯ     สติวินโย     สมฺมุขาวินยสฺส
สาธารโณ      อมูฬฺหวินยสฺส      ปฏิญฺญาตกรณสฺส     ตสฺสปาปิยสิกาย
ติณวตฺถารกสฺส     เยภุยฺยสิกาย     อสาธารโณ     ฯ    อมูฬฺหวินโย
สมฺมุขาวินยสฺส      สาธารโณ     ปฏิญฺญาตกรณสฺส     ตสฺสปาปิยสิกาย
ติณวตฺถารกสฺส   เยภุยฺยสิกาย  สติวินยสฺส  อสาธารโณ  ฯ  ปฏิญฺญาตกรณํ
สมฺมุขาวินยสฺส      สาธารณํ      ตสฺสปาปิยสิกาย      ติณวตฺถารกสฺส
เยภุยฺยสิกาย   สติวินยสฺส   อมูฬฺหวินยสฺส  อสาธารณํ  ฯ  ตสฺสปาปิยสิกา
สมฺมุขาวินยสฺส   สาธารณา   ติณวตฺถารกสฺส   เยภุยฺยสิกาย   สติ-
วินยสฺส  อมูฬฺหวินยสฺส     ปฏิญฺญาตกรณสฺส    อสาธารณา    ฯ    ติณ-
วตฺถารโก  สมฺมุขาวินยสฺส        สาธารโณ       เยภุยฺยสิกาย       สติวินยสฺส
อมูฬฺหวินยสฺส    ปฏิญฺญาตกรณสฺส    ตสฺสปาปิยสิกาย    อสาธารโณ   ฯ
