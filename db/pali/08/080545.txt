อิเม    เทฺว    อตฺถวเส   ปฏิจฺจ   ตถาคเตน   สาวกานํ   สิกฺขาปทํ
ปญฺญตฺตํ   ฯ   เทฺว   อตฺถวเส  ปฏิจฺจ  ตถาคเตน  สาวกานํ  สิกฺขาปทํ
ปญฺญตฺตํ    ทิฏฺฐธมฺมิกานํ    เวรานํ   สํวราย   สมฺปรายิกานํ   เวรานํ
ปฏิฆาตาย   ฯ   อิเม   เทฺว   อตฺถวเส  ปฏิจฺจ  ตถาคเตน  สาวกานํ
สิกฺขาปทํ   ปญฺญตฺตํ   ฯ   เทฺว  อตฺถวเส  ปฏิจฺจ  ตถาคเตน  สาวกานํ
สิกฺขาปทํ    ปญฺญตฺตํ   ทิฏฺฐธมฺมิกานํ   วชฺชานํ   สํวราย   สมฺปรายิกานํ
วชฺชานํ   ปฏิฆาตาย   ฯ   อิเม   เทฺว   อตฺถวเส  ปฏิจฺจ  ตถาคเตน
สาวกานํ   สิกฺขาปทํ   ปญฺญตฺตํ   ฯ  เทฺว  อตฺถวเส  ปฏิจฺจ  ตถาคเตน
สาวกานํ    สิกฺขาปทํ    ปญฺญตฺตํ    ทิฏฺฐธมฺมิกานํ    ภยานํ    สํวราย
สมฺปรายิกานํ   ภยานํ   ปฏิฆาตาย   ฯ   อิเม  เทฺว  อตฺถวเส  ปฏิจฺจ
ตถาคเตน   สาวกานํ   สิกฺขาปทํ   ปญฺญตฺตํ  ฯ  เทฺว  อตฺถวเส  ปฏิจฺจ
ตถาคเตน    สาวกานํ   สิกฺขาปทํ   ปญฺญตฺตํ   ทิฏฺฐธมฺมิกานํ   อกุสลานํ
ธมฺมานํ   สํวราย   สมฺปรายิกานํ   อกุสลานํ   ธมฺมานํ   ปฏิฆาตาย  ฯ
อิเม    เทฺว    อตฺถวเส   ปฏิจฺจ   ตถาคเตน   สาวกานํ   สิกฺขาปทํ
ปญฺญตฺตํ   ฯ   เทฺว   อตฺถวเส  ปฏิจฺจ  ตถาคเตน  สาวกานํ  สิกฺขาปทํ
ปญฺญตฺตํ    คิหีนํ   อนุกมฺปาย   ปาปิจฺฉานํ   ปกฺขุปจฺเฉทาย   ฯ   อิเม
เทฺว   อตฺถวเส   ปฏิจฺจ   ตถาคเตน  สาวกานํ  สิกฺขาปทํ  ปญฺญตฺตํ  ฯ
เทฺว   อตฺถวเส   ปฏิจฺจ   ตถาคเตน   สาวกานํ   สิกฺขาปทํ   ปญฺญตฺตํ
อปฺปสนฺนานํ    ปสาทาย   ปสนฺนานํ   ภิยฺโยภาวาย   ฯ   อิเม   เทฺว
อตฺถวเส    ปฏิจฺจ    ตถาคเตน   สาวกานํ   สิกฺขาปทํ   ปญฺญตฺตํ   ฯ
