ภิกฺขุนิโย   อารพฺภ   ฯ   กิสฺมึ   วตฺถุสฺมินฺติ   ฯ  ฉพฺพคฺคิยา  ภิกฺขุนิโย
ขีรํ    วิญฺญาเปตฺวา   ภุญฺชึสุ   ตสฺมึ   วตฺถุสฺมึ   ฯ   เอกา   ปญฺญตฺติ
เอกา   อนุปฺปญฺญตฺติ   ฯ   ฉนฺนํ  อาปตฺติสมุฏฺฐานานํ  จตูหิ  สมุฏฺฐาเนหิ
สมุฏฺฐาติ ฯ
     [๖๔๗]    ทธึ   วิญฺญาเปตฺวา   ภุญฺชนฺติยา   ปาฏิเทสนียํ   กตฺถ
ปญฺญตฺตนฺติ   ฯ   สาวตฺถิยา  ปญฺญตฺตํ  ฯ  กํ  อารพฺภาติ  ฯ  ฉพฺพคฺคิยา
ภิกฺขุนิโย   อารพฺภ   ฯ   กิสฺมึ   วตฺถุสฺมินฺติ   ฯ  ฉพฺพคฺคิยา  ภิกฺขุนิโย
ทธึ   วิญฺญาเปตฺวา   ภุญฺชึสุ  ตสฺมึ  วตฺถุสฺมึ  ฯ  เอกา  ปญฺญตฺติ  เอกา
อนุปฺปญฺญตฺติ    ฯ    ฉนฺนํ    อาปตฺติสมุฏฺฐานานํ    จตูหิ   สมุฏฺฐาเนหิ
สมุฏฺฐาติ    สิยา    กายโต   สมุฏฺฐาติ   น   วาจโต   น   จิตฺตโต
สิยา   กายโต   จ  วาจโต  จ  สมุฏฺฐาติ  น  จิตฺตโต  สิยา  กายโต
จ   จิตฺตโต  จ  สมุฏฺฐาติ  น  วาจโต  สิยา  กายโต  จ  วาจโต  จ
จิตฺตโต จ สมุฏฺฐาติ ฯ
                 อฏฺฐ ปาฏิเทสนียา นิฏฺฐิตา ฯ
                        ตสฺสุทฺทานํ
    [๖๔๘] สปฺปิ เตลํ มธุญฺเจว      ผาณิตํ มจฺฉเมว จ
          มํสํ ขีรํ ทธิญฺจาปิ        วิญฺญาเปตฺวาน ภิกฺขุนี
          ปาฏิเทสนียา อฏฺฐ       สยมฺพุทฺเธน เทสิตาติ ๑ ฯ
                       _____________
เย  สิกฺขาปทา  ภิกฺขุวิภงฺเค  วิตฺถาริตา  เต สงฺขิปิตฺวา ๒ ภิกฺขุนีวิภงฺเค
#๑ โป. สมฺพุทฺเธน ปกาสิตาติ ฯ  ๒ ม. สงฺขิตฺตา ฯ
