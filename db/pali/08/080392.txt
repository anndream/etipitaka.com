                     อปรํ คาถาสงฺคณิกํ
  [๑๐๖๙] โจทนา กิมตฺถาย            สารณา กิสฺส การณา
         สงฺโฆ กิมตฺถาย             มติกมฺมํ ปน กิสฺส การณา ฯ
         โจทนา สารณตฺถาย          นิคฺคหตฺถาย สารณา
         สงฺโฆ ปริคฺคหตฺถาย          มติกมฺมํ ปน ปาฏิเยกฺกํ ฯ
         มา โข ตุริโต อภณิ          มา โข จณฺฑิกโตภณิ
         มา โข ปฏิฆํ ชนยิ           สเจ อนุวิชฺชโก ตุวํ
         มา โข สหสา อภณิ          กถํ วิคฺคาหิกํ อนตฺถสญฺหิตํ
         สุตฺเต วินเย อนุโลเม        ปญฺญตฺเต อนุโลมิเก
                อนุโยควตฺตํ นิสามย
                กุสเลน พุทฺธิมตา กตํ
                สุวุตฺตํ สิกฺขาปทานุโลมิกํ
                คตึ น นาเสนฺโต สมฺปรายิกํ ฯ
         หิเตสี อนุยุญฺชสฺสุ            กาเลนตฺถุปสญฺหิตํ
                จุทิตสฺส จ โจทกสฺส จ
                สหสา โวหารํ มา ปธาเรสิ ฯ
                โจทโก อาห อาปนฺโนติ
                จุทิตโก อาห อนาปนฺโนติ
                อุโภ อนุกฺขิปนฺโต
