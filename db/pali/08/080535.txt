              เตน นิวตฺโถ เยน กามํ วเชยฺย
              น จสฺส โหติ อาปตฺติ
              โส จ ธมฺโม สุคเตน เทสิโต
              ปญฺหา เมสา กุสเลหิ จินฺติตา ฯ
       [๑๓๓๖] น เทติ นปฺปฏิคฺคณฺหาติ
              ปฏิคฺคโห เตน น วิชฺชติ
              อาปชฺชติ ครุกํ น ลหุกํ
              ตญฺจ ปริโภคปจฺจยา
              ปญฺหา เมสา กุสเลหิ จินฺติตา ฯ
       [๑๓๓๗] น เทติ นปฺปฏิคฺคณฺหาติ
              ปฏิคฺคโห เตน น วิชฺชติ
              อาปชฺชติ ลหุกํ น ครุกํ
              ตญฺจ ปริโภคปจฺจยา
              ปญฺหา เมสา กุสเลหิ จินฺติตา ฯ
       [๑๓๓๘] อาปชฺชติ ครุกํ สาวเสสํ
              ฉาเทติ อนาทริยํ ปฏิจฺจ
              น ภิกฺขุนี โน จ ผุเสยฺย วชฺชํษ
              ปญฺหา เมสา กุสเลหิ จินฺติตา ฯ
                เสทโมจนคาถา ๑ นิฏฺฐิตา ฯ
#๑ ยุ. เสทโมจกคาถา ฯ
