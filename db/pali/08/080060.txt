ตสฺมึ    วตฺถุสฺมึ   ฯ   เอกา   ปญฺญตฺติ   ติสฺโส   อนุปฺปญฺญตฺติโย   ฯ
ฉนฺนํ อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ (กฐินเก) ฯเปฯ
     [๑๕๓]   อฏฺฐิมยํ   วา   ทนฺตมยํ   วา   วิสาณมยํ  วา  สูจิฆรํ
การาเปนฺตสฺส   ปาจิตฺติยํ   กตฺถ   ปญฺญตฺตนฺติ  ฯ  สกฺเกสุ  ปญฺญตฺตํ  ฯ
กํ   อารพฺภาติ   ฯ  สมฺพหุเล  ภิกฺขู  อารพฺภ  ฯ  กิสฺมึ  วตฺตุสฺมินฺติ  ฯ
สมฺพหุลา    ภิกฺขู   น   มตฺตํ   ชานิตฺวา   พหู   สูจิฆเร   วิญฺญาเปสุํ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ฉหิ สมุฏฺฐาเนหิ สมุฏฺฐาติ ฯเปฯ
     [๑๕๔]   ปมาณาติกฺกนฺตํ   มญฺจํ   วา   ปีฐํ  วา  การาเปนฺตสฺส
ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
อารพฺภาติ   ฯ   อายสฺมนฺตํ   อุปนนฺทํ   สกฺยปุตฺตํ   อารพฺภ   ฯ  กิสฺมึ
วตฺถุสฺมินฺติ    ฯ    อายสฺมา    อุปนนฺโท    สกฺยปุตฺโต   อุจฺจํ   มญฺจํ
การาเปสิ  ๑  ตสฺมึ วตฺถุสฺมึ ฯ เอกา ปญฺญตฺติ ฯ ฉนฺนํ อาปตฺติสมุฏฺฐานานํ
ฉหิ สมุฏฺฐาเนหิ สมุฏฺฐาติ ฯเปฯ
     [๑๕๕]   มญฺจํ  วา  ปีฐํ  วา  ตูโลนทฺธํ  การาเปนฺตสฺส ปาจิตฺติยํ
กตฺถ   ปญฺญตฺตนฺติ   ฯ   สาวตฺถิยา   ปญฺญตฺตํ   ฯ   กํ  อารพฺภาติ  ฯ
ฉพฺพคฺคิเย   ภิกฺขู   อารพฺภ   ฯ   กิสฺมึ   วตฺถุสฺมินฺติ   ฯ   ฉพฺพคฺคิยา
ภิกฺขู   มญฺจํปิ   ปีฐํปิ   ๒   ตูโลนทฺธํ   การาเปสุํ  ตสฺมึ  วตฺถุสฺมึ  ฯ
เอกา    ปญฺญตฺติ   ฯ   ฉนฺนํ   อาปตฺติสมุฏฺฐานานํ   ฉหิ   สมุฏฺฐาเนหิ
สมุฏฺฐาติ ฯเปฯ
#๑ ม. ยุ. อุจฺเจ มญฺเจ สยิ ฯ  ๒ ม. มญฺจํ วา ปีฐํ วา ฯ
