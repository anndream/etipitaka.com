เสยฺยํ   กปฺเปนฺโต   เทฺว   อาปตฺติโย   อาปชฺชติ   นิปชฺชติ   ปโยเค
ทุกฺกฏํ นิปนฺเน อาปตฺติ ปาจิตฺติยสฺส ฯ
     [๓๐๗]   ภิกฺขุํ  กุปิโต  อนตฺตมโน  สงฺฆิกา  วิหารา  นิกฺกฑฺฒนฺโต
เทฺว     อาปตฺติโย     อาปชฺชติ     นิกฺกฑฺฒติ     ปโยเค    ทุกฺกฏํ
นิกฺกฑฺฒิเต อาปตฺติ ปาจิตฺติยสฺส ฯ
     [๓๐๘]  สงฺฆิเก  วิหาเร  อุปริ  เวหาสกุฏิยา  อาหจฺจปาทกํ มญฺจํ
วา   ปีฐํ   วา   อภินิสีทนฺโต   เทฺว   อาปตฺติโย  อาปชฺชติ  อภินิสีทติ
ปโยเค ทุกฺกฏํ อภินิสินฺเน อาปตฺติ ปาจิตฺติยสฺส ฯ
     [๓๐๙]   ทฺวิตฺติปริยาเย  อธิฏฺฐหิตฺวา  ตทุตฺตรึ  อธิฏฺฐหนฺโต  เทฺว
อาปตฺติโย     อาปชฺชติ    อธิฏฺเฐติ    ปโยเค    ทุกฺกฏํ    อธิฏฺฐิเต
อาปตฺติ ปาจิตฺติยสฺส ฯ
     [๓๑๐]   ชานํ  สปฺปาณกํ  อุทกํ  ติณํ  วา  มตฺติกํ  วา  สิญฺจนฺโต
เทฺว    อาปตฺติโย    อาปชฺชติ    สิญฺจติ   ปโยเค   ทุกฺกฏํ   สิญฺจิเต
อาปตฺติ ปาจิตฺติยสฺส ฯ
                   ภูตคามวคฺโค ทุติโย ฯ
     [๓๑๑]  อสมฺมโต  ภิกฺขุนิโย  โอวทนฺโต  เทฺว อาปตฺติโย อาปชฺชติ
โอวทติ ปโยเค ทุกฺกฏํ โอวทิเต อาปตฺติ ปาจิตฺติยสฺส ฯ
     [๓๑๒]  อตฺถงฺคเต  สุริเย  ภิกฺขุนิโย  โอวทนฺโต  เทฺว อาปตฺติโย
อาปชฺชติ     โอวทติ     ปโยเค     ทุกฺกฏํ     โอวทิเต    อาปตฺติ
ปาจิตฺติยสฺส ฯ
