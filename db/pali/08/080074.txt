                    กพฬวคฺโค ปญฺจโม ฯ
     [๒๑๗]   อนาทริยํ  ปฏิจฺจ  สุรุสุรุการกํ  ภุญฺชนฺตสฺส  ทุกฺกฏํ  กตฺถ
ปญฺญตฺตนฺติ   ฯ   โกสมฺพิยา   ปญฺญตฺตํ  ฯ  กํ  อารพฺภาติ  ฯ  สมฺพหุเล
ภิกฺขู   อารพฺภ   ฯ  กสฺมึ  วตฺถุสฺมินฺติ  ฯ  สมฺพหุลา  ภิกฺขู  สุรุสุรุการกํ
ขีรํ  ปิวึสุ  ตสฺมึ  วตฺถุสฺมึ  ฯ  เอกา  ปญฺญตฺติ ฯ ฉนฺนํ อาปตฺติสมุฏฺฐานานํ
เอเกน สมุฏฺฐาเนน สมุฏฺฐาติ (ปฐมปาราชิเก) ฯ
     [๒๑๘]   อนาทริยํ   ปฏิจฺจ   หตฺถนิลฺเลหกํ   ภุญฺชนฺตสฺส   ทุกฺกฏํ
ฯเปฯ    เอกา   ปญฺญตฺติ   ฯเปฯ   เอเกน   สมุฏฺฐาเนน   สมุฏฺฐาติ
(ปฐมปาราชิเก) ฯ
     [๒๑๙]   อนาทริยํ   ปฏิจฺจ   ปตฺตนิลฺเลหกํ   ภุญฺชนฺตสฺส   ทุกฺกฏํ
ฯเปฯ    เอกา   ปญฺญตฺติ   ฯเปฯ   เอเกน   สมุฏฺฐาเนน   สมุฏฺฐาติ
(ปฐมปาราชิเก)
     [๒๒๐]   อนาทริยํ   ปฏิจฺจ   โอฏฺฐนิลฺเลหกํ   ภุญฺชนฺตสฺส  ทุกฺกฏํ
ฯเปฯ    เอกา   ปญฺญตฺติ   ฯเปฯ   เอเกน   สมุฏฺฐาเนน   สมุฏฺฐาติ
(ปฐมปาราชิเก) ฯ
     [๒๒๑] อนาทริยํ ปฏิจฺจ สามิเสน หตฺเถน ปานียถาลกํ ปฏิคฺคณฺหนฺตสฺส
ทุกฺกฏํ     กตฺถ     ปญฺญตฺตนฺติ     ฯ     ภคฺเคสุ     ปญฺญตฺตํ    ฯ
กํ   อารพฺภาติ   ฯ  สมฺพหุเล  ภิกฺขู  อารพฺภ  ฯ  กิสฺมึ  วตฺถุสฺมินฺติ  ฯ
สมฺพหุลา   ภิกฺขู   สามิเสน   หตฺเถน   ปานียถาลกํ   ปฏิคฺคเหสุํ  ตสฺมึ
วตฺถุสฺมึ   ฯ   เอกา   ปญฺญตฺติ   ฯ  ฉนฺนํ  อาปตฺติสมุฏฺฐานานํ  เอเกน
