ตตฺถ    ติณวตฺถารโก   ลพฺภติ   น   ตตฺถ   เยภุยฺยสิกา   ลพฺภติ   น
ตตฺถ    สติวินโย    ลพฺภติ   ฯ   ยสฺมึ   สมเย   สมฺมุขาวินเยน   จ
ปฏิญฺญาตกรเณน    จ    อธิกรณํ    วูปสมฺมติ    ยตฺถ    ปฏิญฺญาตกรณํ
ลพฺภติ     ตตฺถ     สมฺมุขาวินโย     ลพฺภติ    ยตฺถ    สมฺมุขาวินโย
ลพฺภติ    ตตฺถ    ปฏิญฺญาตกรณํ    ลพฺภติ   น   ตตฺถ   ตสฺสปาปิยสิกา
ลพฺภติ    น   ตตฺถ   ติณวตฺถารโก   ลพฺภติ   น   ตตฺถ   เยภุยฺยสิกา
ลพฺภติ    น    ตตฺถ    สติวินโย    ลพฺภติ   น   ตตฺถ   อมูฬฺหวินโย
ลพฺภติ   ฯ   ยสฺมึ   สมเย   สมฺมุขาวินเยน   จ   ตสฺสปาปิยสิกาย  จ
อธิกรณํ     วูปสมฺมติ     ยตฺถ     ตสฺสปาปิยสิกา     ลพฺภติ    ตตฺถ
สมฺมุขาวินโย     ลพฺภติ     ยตฺถ     สมฺมุขาวินโย    ลพฺภติ    ตตฺถ
ตสฺสปาปิยสิกา    ลพฺภติ    น    ตตฺถ    ติณวตฺถารโก    ลพฺภติ   น
ตตฺถ    เยภุยฺยสิกา    ลพฺภติ    น    ตตฺถ   สติวินโย   ลพฺภติ   น
ตตฺถ    อมูฬฺหวินโย   ลพฺภติ   น   ตตฺถ   ปฏิญฺญาตกรณํ   ลพฺภติ   ฯ
ยสฺมึ    สมเย    สมฺมุขาวินเยน    จ   ติณวตฺถารเกน   จ   อธิกรณํ
วูปสมฺมติ     ยตฺถ    ติณวตฺถารโก    ลพฺภติ    ตตฺถ    สมฺมุขาวินโย
ลพฺภติ     ยตฺถ     สมฺมุขาวินโย     ลพฺภติ    ตตฺถ    ติณวตฺถารโก
ลพฺภติ    น    ตตฺถ    เยภุยฺยสิกา    ลพฺภติ   น   ตตฺถ   สติวินโย
ลพฺภติ    น   ตตฺถ   อมูฬฺหวินโย   ลพฺภติ   น   ตตฺถ   ปฏิญฺญาตกรณํ
ลพฺภติ น ตตฺถ ตสฺสปาปิยสิกา ลพฺภติ ฯ
                สมยวารํ ๑ นิฏฺฐิตํ ปณฺณรสมํ ฯ
#๑ ม. สมถ ... ฯ
