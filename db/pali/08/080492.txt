คจฺฉติ   อปฺปสฺสุโต   จ   โหติ   ฯ   อิเมหิ  โข  อุปาลิ  ปญฺจหงฺเคหิ
สมนฺนาคโต    ภิกฺขุ    นาลํ    อธิกรณํ    วูปสเมตุํ   ฯ   ปญฺจหุปาลิ
องฺเคหิ   สมนฺนาคโต   ภิกฺขุ   อลํ   อธิกรณํ   วูปสเมตุํ   ฯ  กตเมหิ
ปญฺจหิ    ฯ    น    ฉนฺทาคตึ   คจฺฉติ   น   โทสาคตึ   คจฺฉติ   น
โมหาคตึ   คจฺฉติ   น   ภยาคตึ   คจฺฉติ   พหุสฺสุโต    จ   โหติ  ฯ
อิเมหิ   โข   อุปาลิ   ปญฺจหงฺเคหิ   สมนฺนาคโต   ภิกฺขุ  อลํ  อธิกรณํ
วูปสเมตุํ   ฯ   อปเรหิปิ  อุปาลิ  ปญฺจหงฺเคหิ  สมนฺนาคโต  ภิกฺขุ  นาลํ
อธิกรณํ  วูปสเมตุํ  ฯ  กตเมหิ  ปญฺจหิ  ฯ  วตฺถุํ  น  ชานาติ  นิทานํ น
ชานาติ  ปญฺญตฺตึ  น  ชานาติ  ปทปจฺฉาภฏฺฐํ  น  ชานาติ  อนุสนฺธิวจนปถํ
น    ชานาติ   ฯ   อิเมหิ   โข   อุปาลิ   ปญฺจหงฺเคหิ   สมนฺนาคโต
ภิกฺขุ   นาลํ   อธิกรณํ   วูปสเมตุํ  ฯ  ปญฺจหุปาลิ  องฺเคหิ  สมนฺนาคโต
ภิกฺขุ    อลํ   อธิกรณํ   วูปสเมตุํ   ฯ   กตเมหิ   ปญฺจหิ   ฯ   วตฺถุํ
ชานาติ     นิทานํ     ชานาติ    ปญฺญตฺตึ    ชานาติ    ปทปจฺฉาภฏฺฐํ
ชานาติ   อนุสนฺธิวจนปถํ   ชานาติ  ฯ  อิเมหิ  โข  อุปาลิ  ปญฺจหงฺเคหิ
สมนฺนาคโต   ภิกฺขุ   อลํ   อธิกรณํ   วูปสเมตุํ   ฯ   อปเรหิปิ  อุปาลิ
ปญฺจหงฺเคหิ    สมนฺนาคโต    ภิกฺขุ    นาลํ   อธิกรณํ   วูปสเมตุํ   ฯ
กตเมหิ   ปญฺจหิ   ฯ   ฉนฺทาคตึ   คจฺฉติ   โทสาคตึ  คจฺฉติ  โมหาคตึ
คจฺฉติ   ภยาคตึ   คจฺฉติ   อกุสโล   จ   โหติ   วินเย   ฯ   อิเมหิ
โข    อุปาลิ    ปญฺจหงฺเคหิ    สมนฺนาคโต    ภิกฺขุ   นาลํ   อธิกรณํ
วูปสเมตุํ   ฯ   ปญฺจหุปาลิ   องฺเคหิ   สมนฺนาคโต  ภิกฺขุ  อลํ  อธิกรณํ
