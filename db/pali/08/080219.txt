     [๘๑๘]    ทธึ   วิญฺญาเปตฺวา   ภุญฺชนปจฺจยา   กติ   อาปตฺติโย
อาปชฺชติ   ฯ   ทธึ   วิญฺญาเปตฺวา   ภุญฺชนปจฺจยา   เทฺว   อาปตฺติโย
อาปชฺชติ    [๑]    ภุญฺชิสฺสามีติ    ปฏิคฺคณฺหาติ   อาปตฺติ   ทุกฺกฏสฺส
อชฺโฌหาเร      อชฺโฌหาเร      อาปตฺติ     ปาฏิเทสนียสฺส     ทธึ
วิญฺญาเปตฺวา ภุญฺชนปจฺจยา อิมา เทฺว อาปตฺติโย อาปชฺชติ ฯ
                 กติอาปตฺติวารํ นิฏฺฐิตํ ทุติยํ ฯ
     [๘๑๙]   กายสํสคฺคํ   สาทิยนปจฺจยา  อาปตฺติโย  จตุนฺนํ  วิปตฺตีนํ
กติ   วิปตฺติโย   ภชนฺติ   ฯ   กายสํสคฺคํ   สาทิยนปจฺจยา   อาปตฺติโย
จตุนฺนํ   วิปตฺตีนํ   เทฺว   วิปตฺติโย   ภชนฺติ   สิยา   สีลวิปตฺตึ   สิยา
อาจารวิปตฺตึ   ฯเปฯ   ทธึ   วิญฺญาเปตฺวา   ภุญฺชนปจฺจยา   อาปตฺติโย
จตุนฺนํ    วิปตฺตีนํ   กติ   วิปตฺติโย   ภชนฺติ   ฯ   ทธึ   วิญฺญาเปตฺวา
ภุญฺชนปจฺจยา    อาปตฺติโย   จตุนฺนํ   วิปตฺตีนํ   เอกํ   วิปตฺตึ   ภชนฺติ
อาจารวิปตฺตึ ฯ
                  วิปตฺติวารํ นิฏฺฐิตํ ตติยํ ฯ
     [๘๒๐]    กายสํสคฺคํ    สาทิยนปจฺจยา    อาปตฺติโย    สตฺตนฺนํ
อาปตฺติกฺขนฺธานํ    กตีหิ   อาปตฺติกฺขนฺเธหิ   สงฺคหิตา   ฯ   กายสํสคฺคํ
สาทิยนปจฺจยา     อาปตฺติโย     สตฺตนฺนํ    อาปตฺติกฺขนฺธานํ    ปญฺจหิ
อาปตฺติกฺขนฺเธหิ    สงฺคหิตา     สิยา    ปาราชิกาปตฺติกฺขนฺเธน   สิยา
สงฺฆาทิเสสาปตฺติกฺขนฺเธน     สิยา     ถุลฺลจฺจยาปตฺติกฺขนฺเธน     สิยา
ปาจิตฺติยาปตฺติกฺขนฺเธน    สิยา    ทุกฺกฏาปตฺติกฺขนฺเธน    ฯเปฯ    ทธึ
#๑ ยุ. ขาทิสฺสามิ ฯ
