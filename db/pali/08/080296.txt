        ปฏิกมฺมเทสนา จ            อนฺตราวชฺชกีริยา ๑
        กิริยากิริยา ๒ ปุพฺพา        อนฺตรา คณนูปคา
        ปญฺญตฺตานุปฺปนฺนา ๓ สพฺพา    สาธารณา จ เอกโต
        ทุฏฺฐุลฺลา คิหิ นิยตา จ        อาทิอนิจฺจโจทโก ๔
        อธมฺมธมฺมนิยโต             อภพฺโพกฺขิตฺตนาสโก ๕ ฯ
        สมานํ ฐปนญฺเจว            อุทฺทานํ เอกโต ๖ อิทนฺติ ฯ
     [๙๔๓]    อตฺถาปตฺติ    สญฺญาวิโมกฺขา    อตฺถาปตฺติ   น   ๗
สญฺญาวิโมกฺขา    ฯ    อตฺถาปตฺติ   ลทฺธสมาปตฺติกสฺส   อตฺถาปตฺติ   น
ลทฺธสมาปตฺติกสฺส    ฯ    อตฺถาปตฺติ    สทฺธมฺมปฏิสญฺญุตฺตา   อตฺถาปตฺติ
อสทฺธมฺมปฏิสญฺญุตฺตา      ฯ      อตฺถาปตฺติ      สปริกฺขารปฏิสญฺญุตฺตา
อตฺถาปตฺติ   ปรปริกฺขารปฏิสญฺญุตฺตา   ฯ   อตฺถาปตฺติ  สปุคฺคลปฏิสญฺญุตฺตา
อตฺถาปตฺติ       ปรปุคฺคลปฏิสญฺญุตฺตา       ฯ       อตฺถิ      สจฺจํ
ภณนฺโต   ครุกํ   อาปตฺตึ   อาปชฺชติ   อตฺถิ  ๘  มุสา  ภณนฺโต  ลหุกํ
อาปตฺตึ   อาปชฺชติ   ๘   ฯ   อตฺถิ   มุสา   ภณนฺโต  ครุกํ  อาปตฺตึ
อาปชฺชติ   อตฺถิ  ๘  สจฺจํ  ภณนฺโต  ลหุกํ  อาปตฺตึ  อาปชฺชติ  ๘  ฯ
อตฺถาปตฺติ    ภูมิคโต    อาปชฺชติ    โน    เวหาสคโต    อตฺถาปตฺติ
เวหาสคโต    อาปชฺชติ   โน   ภูมิคโต   ฯ   อตฺถาปตฺติ   นิกฺขมนฺโต
อาปชฺชติ    โน    ปวิสนฺโต   อตฺถาปตฺติ   ปวิสนฺโต   อาปชฺชติ   โน
นิกฺขมนฺโต    ฯ    อตฺถาปตฺติ    อาทิยนฺโต    อาปชฺชติ    อตฺถาปตฺติ
#๑ ม. ยุ. วชฺชกิริยํ ฯ  ๒ ม. กิริยากิริยํ ฯ  ๓ ม. ปญฺญตฺติ อนานุปฺปนฺน ฯ
#ยุ. ปญฺญตฺติ อนานุปฺปนฺนา ฯ  ๔ ม. ยุ. ถุลฺลคิหินิยตา จ อาทิ อธิจฺจโจทโก ฯ
#๕ ม. ยุ. -นาสิตา ฯ  ๖ ม. ยุ. เอกเก ฯ  ๗ ม. โน ฯ  ๘ ม. ยุ. ฉยิเม ปาฐา นตฺถิ ฯ
