ฉนฺนํ   อาปตฺติสมุฏฺฐานานํ   ตีหิ   สมุฏฺฐาเนหิ  สมุฏฺฐาติ  สิยา  กายโต
จ   จิตฺตโต  จ  สมุฏฺฐาติ  น  วาจโต  สิยา  วาจโต  จ  จิตฺตโต  จ
สมุฏฺฐาติ   น   กายโต   สิยา   กายโต  จ  วาจโต  จ  จิตฺตโต  จ
สมุฏฺฐาติ ฯเปฯ
     [๖]  จตุตฺถํ  ปาราชิกํ  กตฺถ  ปญฺญตฺตนฺติ  ฯ เวสาลิยา ปญฺญตฺตํ ฯ
กํ  อารพฺภาติ  ฯ  วคฺคุมุทาตีริเย  ภิกฺขู  อารพฺภ  ฯ  กิสฺมึ วตฺถุสฺมินฺติ ฯ
วคฺคุมุทาตีริยา     ภิกฺขู     คิหีนํ    อญฺญมญฺญสฺส    อุตฺตริมนุสฺสธมฺมสฺส
วณฺณํ   ภาสึสุ   ตสฺมึ  วตฺถุสฺมึ  ฯ  เอกา  ปญฺญตฺติ  เอกา  อนุปฺปญฺญตฺติ
นตฺถิ   อนุปฺปนฺนปญฺญตฺติ   ๑  ฯ  ฉนฺนํ  อาปตฺติสมุฏฺฐานานํ  [๒]  ตีหิ
สมุฏฺฐาเนหิ   สมุฏฺฐาติ   สิยา   กายโต  จ  จิตฺตโต  จ  สมุฏฺฐาติ  น
วาจโต   สิยา   วาจโต  จ  จิตฺตโต  จ  สมุฏฺฐาติ  น  กายโต  สิยา
กายโต จ วาจโต จ จิตฺตโต จ สมุฏฺฐาติ ฯเปฯ
                จตฺตาโร ปาราชิกา นิฏฺฐิตา ฯ
                        ตสฺสุทฺทานํ
         [๗] เมถุนาทินฺนทานญฺจ    มนุสฺสวิคฺคหุตฺตริ
             ปาราชิกานิ จตฺตาริ   เฉชฺชวตฺถู อสํสยาติ ฯ
                      _______________
         [๘] ยนฺเตน ภควตา ชานตา ปสฺสตา อรหตา สมฺมาสมฺพุทฺเธน
อุปกฺกมิตฺวา   อสุจึ   โมเจนฺตสฺส   สงฺฆาทิเสโส   กตฺถ   ปญฺญตฺโต  ฯ
กํ    อารพฺภ    ฯ    กิสฺมึ    วตฺถุสฺมึ   ฯ   อตฺถิ   ตตฺถ   ปญฺญตฺติ
#๑ ม. ยุ. อิทํ ปาฐทฺวยํ นตฺถิ ฯ   ๒ ม. ยุ. กตีหิ สมุฏฺฐาเนหิ สมุฏฺฐาตีติ ฯ
