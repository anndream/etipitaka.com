ปญฺญตฺตํ   ฯ   กํ   อารพฺภาติ   ฯ   ถุลฺลนนฺทํ   ภิกฺขุนึ   อารพฺภ   ฯ
กิสฺมึ    วตฺถุสฺมินฺติ    ฯ    ถุลฺลนนฺทา    ภิกฺขุนี   ปจฺฉาภตฺตํ   กุลานิ
อุปสงฺกมิตฺวา  สามิเก  อนาปุจฺฉา  อาสเน  นิสีทิ  ๑  ตสฺมึ  วตฺถุสฺมึ ฯ
เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ   ทฺวีหิ   สมุฏฺฐาเนหิม
สมุฏฺฐาติ (กฐินเก) ฯ
     [๕๕๘]  วิกาเล  กุลานิ  อุปสงฺกมิตฺวา  สามิเก  อนาปุจฺฉา เสยฺยํ
สนฺถริตฺวา   วา   สนฺถราเปตฺวา   วา   อภินิสีทนฺติยา  ปาจิตฺติยํ  กตฺถ
ปญฺญตฺตนฺติ   ฯ   สาวตฺถิยา   ปญฺญตฺตํ  ฯ  กํ  อารพฺภาติ  ฯ  สมฺพหุลา
ภิกฺขุนิโย   อารพฺภ   ฯ   กิสฺมึ   วตฺถุสฺมินฺติ   ฯ   สมฺพหุลา  ภิกฺขุนิโย
วิกาเล   กุลานิ   อุปสงฺกมิตฺวา  สามิเก  อนาปุจฺฉา  เสยฺยํ  สนฺถริตฺวา
อภินิสีทึสุ    ตสฺมึ    วตฺถุสฺมึ    ฯ    เอกา    ปญฺญตฺติ    ฯ   ฉนฺนํ
อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ (กฐินเก) ฯ
     [๕๕๙]   ทุคฺคหิเตน   ทูปธาริเตน  ปรํ  อุชฺฌาเปนฺติยา  ปาจิตฺติยํ
กตฺถ   ปญฺญตฺตนฺติ   ฯ   สาวตฺถิยา   ปญฺญตฺตํ   ฯ   กํ  อารพฺภาติ  ฯ
อญฺญตรํ    ภิกฺขุนึ    อารพฺภ   ฯ   กิสฺมึ   วตฺถุสฺมินฺติ   ฯ   อญฺญตราt
ภิกฺขุนี   ทุคฺคหิเตน   ทูปธาริเตน   ปรํ   อุชฺฌาเปสิ  ตสฺมึ  วตฺถุสฺมึ  ฯ
เอกา    ปญฺญตฺติ   ฯ   ฉนฺนํ   อาปตฺติสมุฏฺฐานานํ   ตีหิ   สมุฏฺฐาเนหิ
สมุฏฺฐาติ ฯ
     [๕๖๐]  อตฺตานํ  วา  ปรํ  วา  นิรเยน  วา  พฺรหฺมจริเยน  วา
อภิสปนฺติยา   ปาจิตฺติยํ   กตฺถ   ปญฺญตฺตนฺติ  ฯ  สาวตฺถิยา  ปญฺญตฺตํ  ฯ
#๑ ม. ยุ. อภินิสีทิ ฯ
