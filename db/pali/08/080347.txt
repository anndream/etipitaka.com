ปณีตโภชนานิ   ฯ  นวมํเสหิ  ทุกฺกฏํ  ฯ  นว  ปาติโมกฺขุทฺเทสา  ฯ  นว
ปรมานิ  ฯ  นว  ตณฺหามูลกา  ธมฺมา  ฯ  นววิธมานา  ฯ  นว  จีวรานิ
อธิฏฺฐาตพฺพานิ   ฯ   นว   จีวรานิ  น  วิกปฺเปตพฺพานิ  ฯ  ทีฆโส  นว
วิทตฺถิโย  สุคตวิทตฺถิยา  ฯ  นว  อธมฺมิกานิ  ทานานิ  ฯ  นว  อธมฺมิกา
ปฏิคฺคหา   ฯ  นว  อธมฺมิกา  ปริโภคา  ฯ  ตีณิ  ธมฺมิกานิ  ทานานิ  ฯ
ตโย   ธมฺมิกา   ปฏิคฺคหา   ฯ   ตโย   ธมฺมิกา   ปริโภคา   ฯ  นว
อธมฺมิกา   สญฺญตฺติโย   ฯ   นว   ธมฺมิกา  สญฺญตฺติโย  ฯ  อธมฺมกมฺเม
เทฺว   นวกานิ   ฯ   ธมฺมกมฺเม   เทฺว   นวกานิ  ฯ  นน  อธมฺมิกานิ
ปาติโมกฺขฏฺฐปนานิ ฯ นว ธมฺมิกานิ ปาติโมกฺขฏฺฐปนานีติ ฯ
                       นวกํ นิฏฺฐิตํ ฯ
                        ตสฺสุทฺทานํ
  [๙๙๙] อาฆาตวตฺถุวินยา             วินีตา ปฐเมน จ
        ภิชฺชติ จ ปณีตญฺจ             มํสุทฺเทสปรมานิ จ
        ตณฺหา มานา อธิฏฺฐานา        วิกปฺเป จ วิทตฺถิโย
        ทานา ปฏิคฺคหา โภคา         ติวิธา ปุน ธมฺมิกา
        อธมฺมธมฺมสญฺญตฺติ             ทุเว เทฺว นวกานิ จ
        ปาติโมกฺขฏฺฐปนานิ            อธมฺมธมฺมิกานิ จาติ ฯ
     [๑๐๐๐]   ทส   อาฆาตวตฺถูนิ  ฯ  ทส  อาฆาตปฏิวินยา  ฯ  ทส
วินีตวตฺถูนิ   ฯ   ทสวตฺถุกา   มิจฺฉาทิฏฺฐิ  ฯ  ทสวตฺถุกา  สมฺมาทิฏฺฐิ  ฯ
ทส   อนฺตคฺคาหิกา   ทิฏฺฐิ   ฯ   ทส  มิจฺฉตฺตา  ฯ  ทส  สมฺมตฺตา  ฯ
