สมุฏฺฐานานํ  ทฺวีหิ สมุฏฺฐาเนหิ สมุฏฺฐาติ (เอฬกโลมเก) ฯ
     [๖๒๙]  คนฺธวณฺณเกน  นฺหายนฺติยา  ปาจิตฺติยํ  กตฺถ  ปญฺญตฺตนฺติ ฯ
สาวตฺถิยา   ปญฺญตฺตํ   ฯ   กํ   อารพฺภาติ   ฯ   ฉพฺพคฺคิยา  ภิกฺขุนิโย
อารพฺภ   ฯ   กิสฺมึ  วตฺถุสฺมินฺติ  ฯ  ฉพฺพคฺคิยา  ภิกฺขุนิโย  คนฺธวณฺณเกน
นฺหายึสุ    ตสฺมึ    วตฺถุสฺมึ    ฯ    เอกา    ปญฺญตฺติ    ฯ    ฉนฺนํ
อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ (เอฬกโลมเก) ฯ
     [๖๓๐]   วาสิตเกน   ปิญฺญาเกน   นฺหายนฺติยา   ปาจิตฺติยํ  กตฺถ
ปญฺญตฺตนฺติ   ฯ   สาวตฺถิยา  ปญฺญตฺตํ  ฯ  กํ  อารพฺภาติ  ฯ  ฉพฺพคฺคิยา
ภิกฺขุนิโย   อารพฺภ   ฯ   กิสฺมึ   วตฺถุสฺมินฺติ   ฯ  ฉพฺพคฺคิยา  ภิกฺขุนิโย
วาสิตเกน    ปิญฺญาเกน    นฺหายึสุ    ตสฺมึ    วตฺถุสฺมึ    ฯ   เอกา
ปญฺญตฺติ   ฯ   ฉนฺนํ   อาปตฺติสมุฏฺฐานานํ   ทฺวีหิ  สมุฏฺฐาเนหิ  สมุฏฺฐาติ
(เอฬกโลมเก) ฯ
     [๖๓๑]   ภิกฺขุนิยา  อุมฺมทฺทาเปนฺติยา  ปริมทฺทาเปนฺติยา  ปาจิตฺติยํ
กตฺถ   ปญฺญตฺตนฺติ   ฯ   สาวตฺถิยา   ปญฺญตฺตํ   ฯ   กํ  อารพฺภาติ  ฯ
สมฺพหุลา   ภิกฺขุนิโย   อารพฺภ   ฯ   กิสฺมึ   วตฺถุสฺมินฺติ   ฯ  สมฺพหุลา
ภิกฺขุนิโย   ภิกฺขุนิยา   อุมฺมทฺทาเปสุํ   ปริมทฺทาเปสุํ   ตสฺมึ  วตฺถุสฺมึ  ฯ
เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ   ทฺวีหิ   สมุฏฺฐาเนหิ
สมุฏฺฐาติ (เอฬกโลมเก) ฯ
     [๖๓๒]     สิกฺขมานาย    อุมฺมทฺทาเปนฺติยา    ปริมทฺทาเปนฺติยา
ปาจิตฺติยํ  กตฺถ  ปญฺญตฺตนฺติ  ฯ  สาวตฺถิยา  ปญฺญตฺตํ  ฯ  กํ อารพฺภาติ ฯ
