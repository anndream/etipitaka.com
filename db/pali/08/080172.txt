สมฺพหุลา     ภิกฺขุนิโย     ปริปุณฺณทฺวาทสวสฺสา    สงฺเฆน    อสมฺมตา
วุฏฺฐาเปสุํ    ตสฺมึ    วตฺถุสฺมึ    ฯ    เอกา    ปญฺญตฺติ   ฯ   ฉนฺนํ
อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯ [๑]
     [๖๑๗]  อลนฺตาว  เต  อยฺเย  วุฏฺฐาปิเตนาติ  วุจฺจมานาย สาธูติ
ปฏิสฺสุณิตฺวา    ปจฺฉา    ขียนธมฺมํ    อาปชฺชนฺติยา    ปาจิตฺติยํ   กตฺถ
ปญฺญตฺตนฺติ   ฯ   สาวตฺถิยา   ปญฺญตฺตํ  ฯ  กํ  อารพฺภาติ  ฯ  จณฺฑกาลึ
ภิกฺขุนึ   อารพฺภ   ฯ  กิสฺมึ  วตฺถุสฺมินฺติ  ฯ  จณฺฑกาลี  ภิกฺขุนี  อลนฺตาว
เต   อยฺเย   วุฏฺฐาปิเตนาติ   วุจฺจมานา   สาธูติ  ปฏิสฺสุณิตฺวา  ปจฺฉา
ขียนธมฺมํ   อาปชฺชิ   ตสฺมึ   วตฺถุสฺมึ   ฯ   เอกา   ปญฺญตฺติ  ฯ  ฉนฺนํ
อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯ
     [๖๑๘]  สิกฺขมานํ  สเจ  เม  ตฺวํ  อยฺเย  จีวรํ ทสฺสสิ เอวาหนฺตํ
วุฏฺฐาเปสฺสามีติ   วตฺวา  เนว  วุฏฺฐาเปนฺติยา  น  วุฏฺฐาปนาย  อุสฺสุกฺกํ
กโรนฺติยา   ปาจิตฺติยํ   กตฺถ   ปญฺญตฺตนฺติ   ฯ  สาวตฺถิยา  ปญฺญตฺตํ  ฯ
กํ   อารพฺภาติ  ฯ  ถุลฺลนนฺทํ  ภิกฺขุนึ  อารพฺภ  ฯ  กิสฺมึ  วตฺถุสฺมินฺติ  ฯ
ถุลฺลนนฺทา   ภิกฺขุนี   สิกฺขมานํ   สเจ   เม  ตฺวํ  อยฺเย  จีวรํ  ทสฺสสิ
เอวาหนฺตํ   วุฏฺฐาเปสฺสามีติ   วตฺวา  เนว  วุฏฺฐาเปสิ  น  วุฏฺฐาปนาย
อุสฺสุกฺกํ   อกาสิ   ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ
อาปตฺติสมุฏฺฐานานํ เอเกน สมุฏฺฐาเนน สมุฏฺฐาติ (ธุรนิกฺเขเป) ฯ
     [๖๑๙]  สิกฺขมานํ  สเจ  มํ  ตฺวํ  อยฺเย เทฺว วสฺสานิ อนุพนฺธิสฺสสิ
เอวาหนฺตํ  วุฏฺฐาเปสฺสามีติ  วตฺวา  เนว  วุฏฺฐาเปนฺติยา  น วุฏฺฐาปนาย
#๑ ม. (ทุติยปาราชิเก) ฯ
