วิหาเร   วสติ   โส   ภิกฺขุ   อรหาติ   ภณติ  ปฏิวิชานนฺตสฺส  อาปตฺติ
ถุลฺลจฺจยสฺส     นปฺปฏิวิชานนฺตสฺส     อาปตฺติ     ทุกฺกฏสฺส     อสนฺตํ
อภูตํ    อุตฺตริมนุสฺสธมฺมํ    อุลฺลปนฺโต    อิมา    ติสฺโส    อาปตฺติโย
อาปชฺชติ ฯ
                จตฺตาโร ปาราชิกา นิฏฺฐิตา ฯ
     [๒๔๘]    อุปกฺกมิตฺวา    อสุจึ    โมเจนฺโต   กติ   อาปตฺติโย
อาปชฺชติ    ฯ   อุปกฺกมิตฺวา   อสุจึ   โมเจนฺโต   ติสฺโส   อาปตฺติโย
อาปชฺชติ   เจเตติ   อุปกฺกมติ  มุจฺจติ  อาปตฺติ  สงฺฆาทิเสสสฺส  เจเตติ
อุปกฺกมติ น มุจฺจติ อาปตฺติ ถุลฺลจฺจยสฺส ปโยเค ทุกฺกฏํ ฯ
     [๒๔๙]   มาตุคาเมน   สทฺธึ   กายสํสคฺคํ   สมาปชฺชนฺโต  ติสฺโส
อาปตฺติโย   อาปชฺชติ   กาเยน  กายํ  อามสติ  อาปตฺติ  สงฺฆาทิเสสสฺส
กาเยน      กายปฏิพทฺธํ      อามสติ      อาปตฺติ      ถุลฺลจฺจยสฺส
กายปฏิพทฺเธน กายปฏิพทฺธํ อามสติ อาปตฺติ ทุกฺกฏสฺส ฯ
     [๒๕๐]   มาตุคามํ   ทุฏฺฐุลฺลาหิ   วาจาหิ   โอภาสนฺโต   ติสฺโส
อาปตฺติโย    อาปชฺชติ    วจฺจมคฺคํ    ปสฺสาวมคฺคํ   อาทิสฺส   วณฺณมฺปิ
ภณติ     อวณฺณมฺปิ    ภณติ    อาปตฺติ    สงฺฆาทิเสสสฺส     วจฺจมคฺคํ
ปสฺสาวมคฺคํ    ฐเปตฺวา   อธกฺขกํ   อุพฺภชานุมณฺฑลํ   อาทิสฺส   วณฺณมฺปิ
ภณติ     อวณฺณมฺปิ     ภณติ    อาปตฺติ    ถุลฺลจฺจยสฺส    กายปฏิพทฺธํ
อาทิสฺส วณฺณมฺปิ ภณติ อวณฺณมฺปิ ภณติ อาปตฺติ ทุกฺกฏสฺส ฯ
     [๒๕๑]   อตฺตกามปาริจริยาย  วณฺณํ  ภาสนฺโต  ติสฺโส  อาปตฺติโย
