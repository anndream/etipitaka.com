อมูฬฺหวินโย    วิวาทาธิกรเณน    น    สมฺมติ   อนุวาทาธิกรเณน   น
สมฺมติ   อาปตฺตาธิกรเณน  น  สมฺมติ  กิจฺจาธิกรเณน  [๑]  สมฺมติ  ฯ
ปฏิญฺญาตกรณํ    วิวาทาธิกรเณน    น   สมฺมติ   อนุวาทาธิกรเณน   น
สมฺมติ  อาปตฺตาธิกรเณน  น  ๒  สมฺมติ  กิจฺจาธิกรเณน [๑] สมฺมติ ฯ
ตสฺสปาปิยสิกา    วิวาทาธิกรเณน   น   สมฺมติ   อนุวาทาธิกรเณน   น
สมฺมติ   อาปตฺตาธิกรเณน  น  สมฺมติ  กิจฺจาธิกรเณน  [๑]  สมฺมติ  ฯ
ติณวตฺถารโก    วิวาทาธิกรเณน    น   สมฺมติ   อนุวาทาธิกรเณน   น
สมฺมติ   อาปตฺตาธิกรเณน  น  สมฺมติ  กิจฺจาธิกรเณน  [๑]  สมฺมติ  ฯ
เอวํ    สิยา    สมถา   อธิกรเณหิ   สมฺมนฺติ   เอวํ   สิยา   สมถา
อธิกรเณหิ น สมฺมนฺติ ฯ
     [๙๐๘]   กถํ   สิยา   อธิกรณา   สมเถหิ   สมฺมนฺติ  กถํ  สิยา
อธิกรณา   สมเถหิ   น   สมฺมนฺติ   ฯ   วิวาทาธิกรณํ   สมฺมุขาวินเยน
จ    เยภุยฺยสิกาย   จ   สมฺมติ   สติวินเยน   จ   อมูฬฺหวินเยน   จ
ปฏิญฺญาตกรเณน    จ   ตสฺสปาปิยสิกาย   จ   ติณวตฺถารเกน   จ   น
สมฺมติ    ฯ    อนุวาทาธิกรณํ   สมฺมุขาวินเยน    จ   สติวินเยน   จ
อมูฬฺหวินเยน    จ   ตสฺสปาปิยสิกาย   จ   สมฺมติ   เยภุยฺยสิกาย   จ
ปฏิญฺญาตกรเณน   จ   ติณวตฺถารเกน  จ  น  สมฺมติ  ฯ  อาปตฺตาธิกรณํ
สมฺมุขาวินเยน     จ    ปฏิญฺญาตกรเณน    จ    ติณวตฺถารเกน    จ
สมฺมติ    เยภุยฺยสิกาย    จ    สติวินเยน    จ    อมูฬฺหวินเยน   จ
ตสฺสปาปิยสิกาย    จ   น   สมฺมติ   ฯ   กิจฺจาธิกรณํ   สมฺมุขาวินเยน
#๑ ยุ. น ฯ  ๒ ยุ. นสทฺโท นตฺถิ ฯ
