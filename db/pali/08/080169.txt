อสิกฺขิตสิกฺขํ    วุฏฺฐาเปนฺติยา    ปาจิตฺติยํ    กตฺถ    ปญฺญตฺตนฺติ    ฯ
สาวตฺถิยา   ปญฺญตฺตํ   ฯ   กํ   อารพฺภาติ   ฯ   สมฺพหุลา   ภิกฺขุนิโย
อารพฺภ  ฯ  กิสฺมึ  วตฺถุสฺมินฺติ  ฯ  สมฺพหุลา  ภิกฺขุนิโย ปริปุณฺณทฺวาทสวสฺสํ
คิหิคตํ      เทฺว      วสฺสานิ      ฉสุ     ธมฺเมสุ     อสิกฺขิตสิกฺขํ
วุฏฺฐาเปสุํ    ตสฺมึ    วตฺถุสฺมึ    ฯ    เอกา    ปญฺญตฺติ   ฯ   ฉนฺนํ
อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯ
     [๖๐๘]   ปริปุณฺณทฺวาทสวสฺสํ  คิหิคตํ  เทฺว  วสฺสานิ  ฉสุ  ธมฺเมสุ
สิกฺขิตสิกฺขํ    สงฺเฆน    อสมฺมตํ    วุฏฺฐาเปนฺติยา    ปาจิตฺติยํ   กตฺถ
ปญฺญตฺตนฺติ   ฯ   สาวตฺถิยา   ปญฺญตฺตํ  ฯ  กํ  อารพฺภาติ  ฯ  สมฺพหุลา
ภิกฺขุนิโย   อารพฺภ   ฯ   กิสฺมึ   วตฺถุสฺมินฺติ   ฯ   สมฺพหุลา  ภิกฺขุนิโย
ปริปุณฺณทฺวาทสวสฺสํ   คิหิคตํ   เทฺว   วสฺสานิ   ฉสุ  ธมฺเมสุ  สิกฺขิตสิกฺขํ
สงฺเฆน   อสมฺมตํ   วุฏฺฐาเปสุํ   ตสฺมึ  วตฺถุสฺมึ  ฯ  เอกา  ปญฺญตฺติ  ฯ
ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯ
     [๖๐๙]  สหวิชีนึ  วุฏฺฐาเปตฺวา  เทฺว  วสฺสานิ เนว อนุคฺคณฺหนฺติยา
น   อนุคฺคหาเปนฺติยา   ปาจิตฺติยํ   กตฺถ   ปญฺญตฺตนฺติ   ฯ   สาวตฺถิยา
ปญฺญตฺตํ   ฯ   กํ   อารพฺภาติ  ฯ  ถุลฺลนนฺทํ  ภิกฺขุนึ  อารพฺภ  ฯ  กิสฺมึ
วตฺถุสฺมินฺติ    ฯ   ถุลฺลนนฺทา   ภิกฺขุนี   สหชีวินึ   วุฏฺฐาเปตฺวา   เทฺว
วสฺสานิ   เนว   อนุคฺคเหสิ   น   อนุคฺคหาเปสิ   ตสฺมึ   วตฺถุสฺมึ   ฯ
เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ  เอเกน  สมุฏฺฐาเนน
สมุฏฺฐาติ (ธุรนิกฺเขเป) ฯ
