    [๕๒]  อติเรกมาเส เสเส คิมฺหานํ ๑ วสฺสิกสาฏิกจีวรํ ปริเยสนฺตสฺส
นิสฺสคฺคิยํ     ปาจิตฺติยํ     กตฺถ     ปญฺญตฺตนฺติ     ฯ     สาวตฺถิยา
ปญฺญตฺตํ   ฯ   กํ   อารพฺภาติ  ฯ  ฉพฺพคฺคิเย  ภิกฺขู  อารพฺภ  ฯ  กิสฺมึ
วตฺถุสฺมินฺติ   ฯ   ฉพฺพคฺคิยา   ภิกฺขู  อติเรกมาเส  เสเส  คิมฺหานํ  ๑
วสฺสิกสาฏิกจีวรํ   ปริเยสึสุ   ตสฺมึ   วตฺถุสฺมึ   ฯ   เอกา  ปญฺญตฺติ  ฯ
ฉนฺนํ อาปตฺติสมุฏฺฐานานํ ฉหิ สมุฏฺฐาเนหิ สมุฏฺฐาติ ฯเปฯ
    [๕๓]    ภิกฺขุสฺส   สามํ   จีวรํ   ทตฺวา   กุปิเตน   อนตฺตมเนน
อจฺฉินฺตนฺตสฺส   นิสฺสคฺคิยํ   ปาจิตฺติยํ   กตฺถ   ปญฺญตฺตนฺติ  ฯ  สาวตฺถิยา
ปญฺญตฺตํ    ฯ   กํ   อารพฺภาติ   ฯ   อายสฺมนฺตํ   อุปนนฺทํ   สกฺยปุตฺตํ
อารพฺภ   ฯ   กิสฺมึ   วตฺถุสฺมินฺติ   ฯ   อายสฺมา  อุปนนฺโท  สกฺยปุตฺโต
ภิกฺขุสฺส   สามํ   จีวรํ   ทตฺวา   กุปิโต   อนตฺตมโน   อจฺฉินฺทิ   ตสฺมึ
วตฺถุสฺมึ   ฯ   เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ   ตีหิ
สมุฏฺฐาเนหิ สมุฏฺฐาติ ฯเปฯ
    [๕๔]  สามํ  สุตฺตํ  วิญฺญาเปตฺวา  ตนฺตวาเยหิ  จีวรํ วายาเปนฺตสฺส
นิสฺสคฺคิยํ   ปาจิตฺติยํ   กตฺถ   ปญฺญตฺตนฺติ   ฯ   ราชคเห   ปญฺญตฺตํ  ฯ
กํ   อารพฺภาติ  ฯ  ฉพฺพคฺคิเย  ภิกฺขู  อารพฺภ  ฯ  กิสฺมึ  วตฺถุสฺมินฺติ  ฯ
ฉพฺพคฺคิยา    ภิกฺขู   สามํ   สุตฺตํ   วิญฺญาเปตฺวา   ตนฺตวาเยหิ   จีวรํ
วายาเปสุํ  ตสฺมึ  วตฺถุสฺมึ  ฯ  เอกา  ปญฺญตฺติ ฯ ฉนฺนํ อาปตฺติสมุฏฺฐานานํ
ฉหิ สมุฏฺฐาเนหิ สมุฏฺฐาติ ฯเปฯ
    [๕๕]  ปุพฺเพ  อปฺปวาริเตน  ๒  อญฺญาตกสฺส คหปติกสฺส ตนฺตวาเย
#๑ ม. ยุ. คิมฺหาเน ฯ   ๒ โป. ม. อปฺปวาริตสฺส ฯ
