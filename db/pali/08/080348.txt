ทส    อกุสลกมฺมปถา   ฯ   ทส   กุสลกมฺมปถา   ฯ   ทส   อธมฺมิกา
สลากคาหา   ฯ   ทส   อธมฺมิกา   สลากคาหา   ฯ  สามเณรานํ  ทส
สิกฺขาปทานิ ฯ ทสหงฺเคหิ สมนฺนาคโต สามเณโร นาเสตพฺโพ ฯ
     [๑๐๐๑]   ทสหงฺเคหิ   สมนฺนาคโต  วินยธโร  พาโลเตฺวว  สงฺขํ
คจฺฉติ   อตฺตโน   ภาสปริยนฺตํ   น   อุคฺคณฺหาติ   ปรสฺส   ภาสปริยนฺตํ
น     อุคฺคณฺหาติ    อตฺตโน    ภาสปริยนฺตํ    อนุคฺคเหตฺวา    ปรสฺส
ภาสปริยนฺตํ     อนุคฺคเหตฺวา     อธมฺเมน     กาเรติ    อปฺปฏิญฺญาย
อาปตฺตึ   น   ชานาติ   อาปตฺติยา   มูลํ   น   ชานาติ  อาปตฺติสมุทยํ
น   ชานาติ   อาปตฺตินิโรธํ   น   ชานาติ   อาปตฺตินิโรธคามินึ  ปฏิปทํ
น   ชานาติ   ฯ   ทสหงฺเคหิ   สมนฺนาคโต   วินยธโร   ปณฺฑิโตเตฺวว
สงฺขํ     คจฺฉติ     อตฺตโน     ภาสปริยนฺตํ     อุคฺคณฺหาติ    ปรสฺส
ภาสปริยนฺตํ     อุคฺคณฺหาติ     อตฺตโน     ภาสปริยนฺตํ    อุคฺคเหตฺวา
ปรสฺส    ภาสปริยนฺตํ    อุคฺคเหตฺวา    ธมฺเมน    กาเรติ   ปฏิญฺญาย
อาปตฺตึ     ชานาติ     อาปตฺติยา    มูลํ    ชานาติ    อาปตฺติสมุทยํ
ชานาติ     อาปตฺตินิโรธํ     ชานาติ     อาปตฺตินิโรธคามินึ    ปฏิปทํ
ชานาติ   ฯ   อปเรหิปิ  ทสหงฺเคหิ  สมนฺนาคโต  วินยธโร  พาโลเตฺวว
สงฺขํ    คจฺฉติ    อธิกรณํ    น    ชานาติ    อธิกรณสฺส    มูลํ   น
ชานาติ    อธิกรณสมุทยํ    น   ชานาติ   อธิกรณนิโรธํ   น   ชานาติ
อธิกรณนิโรธคามินึ    ปฏิปทํ    น    ชานาติ    วตฺถุํ    น   ชานาติ
นิทานํ    น    ชานาติ    ปญฺญตฺตึ    น   ชานาติ   อนุปฺปญฺญตฺตึ   น
