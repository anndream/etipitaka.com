นิสฺสชฺชนปจฺจยา  สงฺฆาทิเสโส   กตฺถ   ปญฺญตฺโตติ   ฯ  สาวตฺถิยา
ปญฺญตฺโต   ฯ   กํ   อารพฺภาติ   ฯ   สมฺพหุลา  ภิกฺขุนิโย  อารพฺภ  ฯ
กิสฺมึ   วตฺถุสฺมินฺติ   ฯ   สมฺพหุลา   ภิกฺขุนิโย   สํสฏฺฐา   วิหรึสุ  ตสฺมึ
วตฺถุสฺมึ   ฯ   เอกา   ปญฺญตฺติ   ฯ  ฉนฺนํ  อาปตฺติสมุฏฺฐานานํ  เอเกน
สมุฏฺฐาเนน สมุฏฺฐาติ (ธุรนิกฺเขเป) ฯ
     [๘๐๒]  สํสฏฺฐา  วยฺเย  ตุเมฺห วิหรถ มา ตุเมฺห นานา วิหริตฺถาติ
อุยฺโยเชนฺติยา     ยาวตติยํ     สมนุภาสนาย     นปฺปฏินิสฺสชฺชนปจฺจยา
สงฺฆาทิเสโส   กตฺถ   ปญฺญตฺโตติ   ฯ   สาวตฺถิยา   ปญฺญตฺโต   ฯ  กํ
อารพฺภาติ   ฯ   ถุลฺลนนฺทํ   ภิกฺขุนึ   อารพฺภ  ฯ  กิสฺมึ  วตฺถุสฺมินฺติ  ฯ
ถุลฺลนนฺทา   ภิกฺขุนี  สํสฏฺฐา  วยฺเย  ตุเมฺห  วิหรถ  มา  ตุเมฺห  นานา
วิหริตฺถาติ   อุยฺโยเชสิ   ตสฺมึ   วตฺถุสฺมึ  ฯ  เอกา  ปญฺญตฺติ  ฯ  ฉนฺนํ
อาปตฺติสมุฏฺฐานานํ เอเกน สมุฏฺฐาเนน สมุฏฺฐาติ (ธุรนิกฺเขเป) ฯเปฯ
     [๘๐๓]   ทธึ   วิญฺญาเปตฺวา   ภุญฺชนปจฺจยา   ปาฏิเทสนียํ  กตฺถ
ปญฺญตฺตนฺติ   ฯ   สาวตฺถิยา  ปญฺญตฺตํ  ฯ  กํ  อารพฺภาติ  ฯ  ฉพฺพคฺคิยา
ภิกฺขุนิโย   อารพฺภ   ฯ   กิสฺมึ   วตฺถุสฺมินฺติ   ฯ  ฉพฺพคฺคิยา  ภิกฺขุนิโย
ทธึ    วิญฺญาเปตฺวา   ภุญฺชึสุ   ตสฺมึ   วตฺถุสฺมึ   ฯ   เอกา   ปญฺญตฺติ
เอกา   อนุปฺปญฺญตฺติ   ฯ   ฉนฺนํ  อาปตฺติสมุฏฺฐานานํ  จตูหิ  สมุฏฺฐาเนหิ
สมุฏฺฐาติ    สิยา    กายโต   สมุฏฺฐาติ   น   วาจโต   น   จิตฺตโต
สิยา    กายโต   จ   วาจโต   จ   สมุฏฺฐาติ   น   จิตฺตโต   สิยา
กายโต   จ   จิตฺตโต   จ   สมุฏฺฐาติ   น   วาจโต   สิยา  กายโต
