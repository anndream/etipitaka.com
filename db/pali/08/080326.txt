ปฏิจฺฉนฺนาวหาโร      กุสาวหาโร      ฯ      ปญฺจ      มหาโจรา
สนฺโต   สํวิชฺชมานา   โลกสฺมึ  ฯ  ปญฺจ  อวิสฺสชฺชนียานิ  ๑  ฯ  ปญฺจ
อเวภงฺคียานิ   ฯ   ปญฺจาปตฺติโย   กายโต   สมุฏฺฐหนฺติ   น   วาจโต
น   จิตฺตโต   ฯ   ปญฺจาปตฺติโย   กายโต  จ  วาจโต  จ  สมุฏฺฐหนฺติ
น   จิตฺตโต   ฯ   ปญฺจาปตฺติโย  เทสนาคามินิโย  ฯ  ปญฺจ  สงฺฆา  ฯ
ปญฺจ   ปาติโมกฺขุทฺเทสา  ฯ  สพฺพปจฺจนฺติเมสุ  ชนปเทสุ  วินยธรปญฺจเมน
คเณน     อุปสมฺปาเทตพฺพํ     ฯ    ปญฺจานิสํสา    กฐินตฺถาเร    ฯ
ปญฺจ   กมฺมานิ   ฯ   ยาวตติยเก  ปญฺจ  อาปตฺติโย  ฯ  ปญฺจหากาเรหิ
อทินฺนํ   อาทิยนฺตสฺส   อาปตฺติ   ปาราชิกสฺส  ฯ  ปญฺจหากาเรหิ  อทินฺนํ
อาทิยนฺตสฺส    อาปตฺติ    ถุลฺลจฺจยสฺส    ฯ    ปญฺจหากาเรหิ   อทินฺนํ
อาทิยนฺตสฺส  อาปตฺติ  ทุกฺกฏสฺส  ฯ  ปญฺจ  อกปฺปิยานิ  น  ปริภุญฺชิตพฺพานิ
อทินฺนญฺจ        โหติ        อวิทิตญฺจ       โหติ       อกปฺปิยญฺจ
โหติ    อปฺปฏิคฺคหิตญฺจ    โหติ    อกตาติริตฺตญฺจ    โหติ   ฯ   ปญฺจ
กปฺปิยานิ     ปริภุญฺชิตพฺพานิ     ทินฺนญฺจ     โหติ    วิทิตญฺจ    โหติ
กปฺปิยญฺจ    โหติ    ปฏิคฺคหิตญฺจ    โหติ    กตาติริตฺตญฺจ   โหติ   ฯ
ปญฺจ    ทานานิ   อปุญฺญานิ   ปุญฺญสมฺมตานิ   โลกสฺส   ๒   มชฺชทานํ
สมชฺชทานํ   อิตฺถีทานํ   อุสภทานํ   จิตฺตกมฺมทานํ   ฯ   ปญฺจ  อุปฺปนฺนา
ทุปฺปฏิวิโนทิยา    ๓    อุปฺปนฺโน   ราโค   ทุปฺปฏิวิโนทิโย   อุปฺปนฺโน
โทโส      ทุปฺปฏิวิโนทิโย     อุปฺปนฺโน     โมโห     ทุปฺปฏิวิโนทิโย
อุปฺปนฺนํ   ปฏิภาณํ  ทุปฺปฏิวิโนทิยํ  อุปฺปนฺนํ  คมิยจิตฺตํ  ทุปฺปฏิ-
#๑ ยุ. อวิสฺสชฺชิยานิ ฯ  ๒ ม. โลกสฺมึ ฯ  ๓ ม. ทุปฺปฏิวิโนทยา ฯ
