ภินฺโน    โหติ    สงฺฆํ    วา    ภินฺทิตุกามา   โหนฺติ   ชีวิตนฺตราโย
วา   โหติ   พฺรหฺมจริยนฺตราโย   วา  โหติ  ฯ  จตฺตาริ  วจีทุจฺจริตานิ
มุสาวาโท    ปิสุณวาจา    ผรุสวาจา    สมฺผปฺปลาโป    ฯ   จตฺตาริ
วจีสุจริตานิ สจฺจวาจา อปิสุณวาจา สณฺหวาจา มตฺตภาสา ๑ ฯ
     [๙๗๓]   อตฺถิ  อาทิยนฺโต  ครุกํ  อาปตฺตึ  อาปชฺชติ  ปโยเชนฺโต
ลหุกํ   อตฺถิ   อาทิยนฺโต   ลหุกํ  อาปตฺตึ  อาปชฺชติ  ปโยเชนฺโต  ครุกํ
อตฺถิ   อาทิยนฺโตปิ   ปโยเชนฺโตปิ   ครุกํ   อาปตฺตึ   อาปชฺชติ   อตฺถิ
อาทิยนฺโตปิ    ปโยเชนฺโตปิ    ลหุกํ   อาปตฺตึ   อาปชฺชติ   ฯ   อตฺถิ
ปุคฺคโล    อภิวาทนารโห    โน    ปจฺจุฏฺฐานารโห    อตฺถิ   ปุคฺคโล
ปจฺจุฏฺฐานารโห   โน   อภิวาทนารโห   อตฺถิ   ปุคฺคโล  อภิวาทนารโห
เจว    ปจฺจุฏฺฐานารโห   จ   อตฺถิ   ปุคฺคโล   เนว   อภิวาทนารโห
โน  ปจฺจุฏฺฐานารโห  ฯ  อตฺถิ  ปุคฺคโล  อาสนารโห  โน อภิวาทนารโห
อตฺถิ     ปุคฺคโล     อภิวาทนารโห     โน     อาสนารโห    อตฺถิ
ปุคฺคโล    อาสนารโห    เจว   อภิวาทนารโห   จ   อตฺถิ   ปุคฺคโล
เนว อาสนารโห โน อภิวาทนารโห ฯ
     [๙๗๔]   อตฺถาปตฺติ   กาเล  อาปชฺชติ  โน  วิกาเล  อตฺถาปตฺติ
วิกาเล   อาปชฺชติ   โน   กาเล   อตฺถาปตฺติ  กาเล  เจว  อาปชฺชติ
วิกาเล   จ   อตฺถาปตฺติ   เนว   กาเล   อาปชฺชติ  โน  วิกาเล  ฯ
อตฺถิ    ปฏิคฺคหิตํ   กาเล   กปฺปติ   โน   วิกาเล   อตฺถิ   ปฏิคฺคหิตํ
#๑ ม. ยุ. มนฺตาภาสา ฯ
