     [๑๐๒๓]   กติ   เฉทนกานิ   กติ  เภทนกานิ  กติ  อุทฺทาลนกานิ
กติ     อนญฺญปาจิตฺติยานิ     กติ    ภิกฺขุสมฺมติโย    กติ    สามีจิโย
กติ ปรมานิ
         กติ ชานนฺติ ปญฺญตฺตา         พุทฺเธนาทิจฺจพนฺธุนา ฯ
     ฉ    เฉทนกานิ   เอกํ   เภทนกํ   เอกํ   อุทฺทาลนกํ   จตฺตาริ
อนญฺญปาจิตฺติยานิ     จตสฺโส     ภิกฺขุสมฺมติโย     สตฺต     สามีจิโย
จุทฺทส ปรมานิ
         โสฬส ชานนฺติ ปญฺญตฺตา       พุทฺเธนาทิจฺจพนฺธุนา ฯ
     [๑๐๒๔]   วีสํ   เทฺว   สตานิ   ภิกฺขูนํ   สิกฺขาปทานิ   อุทฺเทสํ
อาคจฺฉนฺติ   อุโปสเถสุ   ตีณิ   สตานิ   จตฺตาริ   ภิกฺขุนีนํ  สิกฺขาปทานิ
อุทฺเทสํ อาคจฺฉนฺติ อุโปสเถสุ ฯ
         ฉจตฺตาฬีส ภิกฺขูนํ            ภิกฺขุนีหิ อสาธารณา
         สตํ ตึสา จ ภิกฺขุนีนํ          ภิกฺขูหิ อสาธารณา
         สตํ สตฺตติ ฉ เจว           อุภินฺนํ อสาธารณา
         สตํ สตฺตติ จตฺตาริ           อุภินฺนํ สมสิกฺขาตา ฯ
  [๑๐๒๕] วีสํ เทฺว สตานิ             ภิกฺขูนํ สิกฺขาปทานิ
         อุทฺเทสํ อาคจฺฉนฺติ อุโปสเถสุ   เต สุโณหิ ยถากถํ ฯ
         ปาราชิกานิ จตฺตาริ          สงฺฆาทิเสสานิ ภวนฺติ เตรส
                     อนิยตานิ เทฺว โหนฺติ
         นิสฺสคฺคิยานิ ตึเสว           เทฺวนวุติ จ ขุทฺทกา
