น     ชานาติ     ปาติโมกฺขุทฺเทสํ     น    ชานาติ    อูนปญฺจวสฺโส
โหติ   ฯ   อิเมหิ   โข   อุปาลิ   ปญฺจหงฺเคหิ  สมนฺนาคเตน  ภิกฺขุนา
ยาวชีวํ   นานิสฺสิเตน   วตฺถพฺพํ   ฯ  ปญฺจหุปาลิ  องฺเคหิ  สมนฺนาคเตน
ภิกฺขุนา    ยาวชีวํ   อนิสฺสิเตน   วตฺถพฺพํ   ฯ   กตเมหิ   ปญฺจหิ   ฯ
ปวารณํ    ชานาติ    ปวารณากมฺมํ    ชานาติ    ปาติโมกฺขํ   ชานาติ
ปาฏิโมกฺขุทฺเทสํ   ชานาติ   ปญฺจวสฺโส   วา   โหติ   อติเรกปญฺจวสฺโส
วา   ฯ   อิเมหิ   โข   อุปาลิ   ปญฺจหงฺเคหิ   สมนฺนาคเตน  ภิกฺขุนา
ยาวชีวํ    อนิสฺสิเตน   วตฺถพฺพํ   ฯ   อปเรหิปิ   อุปาลิ   ปญฺจหงฺเคหิ
สมนฺนาคเตน   ภิกฺขุนา   ยาวชีวํ   นานิสฺสิเตน   วตฺถพฺพํ   ฯ  กตเมหิ
ปญฺจหิ   ฯ   อาปตฺตานาปตฺตึ   น   ชานาติ   ลหุกครุกํ   อาปตฺตึ   น
ชานาติ    สาวเสสานวเสสํ   อาปตฺตึ   น   ชานาติ   ทุฏฺฐุลฺลาทุฏฺฐุลฺลํ
อาปตฺตึ   น   ชานาติ   อูนปญฺจวสฺโส   โหติ   ฯ  อิเมหิ  โข  อุปาลิ
ปญฺจหงฺเคหิ   สมนฺนาคเตน   ภิกฺขุนา  ยาวชีวํ  นานิสฺสิเตน  วตฺถพฺพํ  ฯ
ปญฺจหุปาลิ    องฺเคหิ    สมนฺนาคเตน   ภิกฺขุนา   ยาวชีวํ   อนิสฺสิเตน
วตฺถพฺพํ   ฯ   กตเมหิ   ปญฺจหิ  ฯ  อาปตฺตานาปตฺตึ  ชานาติ  ลหุกครุกํ
อาปตฺตึ   ชานาติ   สาวเสสานวเสสํ  อาปตฺตึ  ชานาติ  ทุฏฺฐุลฺลาทุฏฺฐุลฺลํ
อาปตฺตึ     ชานาติ    ปญฺจวสฺโส    วา    โหติ    อติเรกปญฺจวสฺโส
วา   ฯ   อิเมหิ   โข   อุปาลิ   อุปาลิ   ปญฺจหงฺเคหิ   สมนฺนาคเตน
ภิกฺขุนา ยาวชีวํ อนิสฺสิเตน วตฺถพฺพนฺติ ฯ
     [๑๑๖๒]   กตีหิ  นุ  โข  ภนฺเต  องฺเคหิ  สมนฺนาคเตน  ภิกฺขุนา
