        โมเหนฺโต ปหารํ เทนฺโต     ตลสตฺติกํ อมูลกํ
        กุกฺกุจฺจานุปสฺสุติญฺจ          ธมฺมิกานํ วินิจฺฉยํ
        สมคฺคสงฺฆทาเนน           ปุคฺคลปริณามนาติ ๑ ฯ
                      ____________
     [๑๕๐]   ปุพฺเพ   อปฺปฏิสํวิทิเตน   รญฺโญ   อนฺเตปุรํ  ปวิสนฺตสฺส
ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
อารพฺภาติ   ฯ   อายสฺมนฺตํ  อานนฺทํ  อารพฺภ  ฯ  กิสฺมึ  วตฺถุสฺมินฺติ  ฯ
อายสฺมา   อานนฺโท   ปุพฺเพ   อปฺปฏิสํวิทิโต   รญฺโญ  อนฺเตปุรํ  ปาวิสิ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ทฺวีหิ สมุฏฺฐาเนหิ สมุฏฺฐาติ (กฐินเก) ฯเปฯ
     [๑๕๑]   รตนํ   อุคฺคณฺหนฺตสฺส   ปาจิตฺติยํ   กตฺถ  ปญฺญตฺตนฺติ  ฯ
สาวตฺถิยา   ปญฺญตฺตํ  ฯ  กํ  อารพฺภาติ  ฯ  อญฺญตรํ  ภิกฺขุํ  อารพฺภ  ฯ
กิสฺมึ    วตฺถุสฺมินฺติ    ฯ   อญฺญตโร   ภิกฺขุ   รตนํ   อุคฺคเหสิ   ตสฺมึ
วตฺถุสฺมึ    ฯ    เอกา   ปญฺญตฺติ   เทฺว   อนุปฺปญฺญตฺติโย   ฯ   ฉนฺนํ
อาปตฺติสมุฏฺฐานานํ ฉหิ สมุฏฺฐาเนหิ สมุฏฺฐาติ ฯเปฯ
     [๑๕๒]   สนฺตํ   ภิกฺขุํ   อนาปุจฺฉา   วิกาเล   คามํ  ปวิสนฺตสฺส
ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
อารพฺภาติ   ฯ   ฉพฺพคฺคิเย   ภิกฺขู   อารพฺภ  ฯ  กิสฺมึ  วตฺถุสฺมินฺติ  ฯ
ฉพฺพคฺคิยา   ภิกฺขู   สนฺตํ  ภิกฺขุํ  อนาปุจฺฉา  ๒  วิกาเล  คามํ  ปวิสึสุ
#๑ สี. สมคฺคสฺส ปทาเนน ปุคฺคลสฺส ปริณามนาติ ฯ
#๒ ม. ยุ. สนฺตํ ภิกฺขุํ อนาปุจฺฉาติ อิทํ ปาฐตฺตยํ นตฺถิ ฯ
