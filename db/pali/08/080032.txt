ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
อารพฺภาติ   ฯ   อายสฺมนฺตํ   อุทายึ  อารพฺภ  ฯ  กิสฺมึ  วตฺถุสฺมินฺติ  ฯ
อายสฺมา   อุทายิ   มาตุคามสฺส   ธมฺมํ   เทเสสิ   ตสฺมึ   วตฺถุสฺมึ  ฯ
เอกา   ปญฺญตฺติ   เทฺว   อนุปฺปญฺญตฺติโย   ฯ  ฉนฺนํ  อาปตฺติสมุฏฺฐานานํ
ทฺวีหิ สมุฏฺฐาเนหิ สมุฏฺฐาติ (ปทโส ธมฺเม) ฯเปฯ
    [๖๗]    อนุปสมฺปนฺนสฺส    อุตฺตริมนุสฺสธมฺมํ   ภูตํ   อาโรเจนฺตสฺส
ปาจิตฺติยํ    กตฺถ    ปญฺญตฺตนฺติ    ฯ   เวสาลิยา   ปญฺญตฺตํ   ฯ   กํ
อารพฺภาติ   ฯ  วคฺคุมุทาตีริเย  ภิกฺขู  อารพฺภ  ฯ  กิสฺมึ  วตฺถุสฺมินฺติ  ฯ
วคฺคุมุทาตีริยา     ภิกฺขู     คิหีนํ    อญฺญมญฺญสฺส    อุตฺตริมนุสฺสธมฺมสฺส
วณฺณํ    ภาสึสุ    ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ
อาปตฺติสมุฏฺฐานานํ    ตีหิ    สมุฏฺฐาเนหิ    สมุฏฺฐาติ   สิยา   กายโต
สมุฏฺฐาติ    น    วาจโต   น   จิตฺตโต   สิยา   วาจโต   สมุฏฺฐาติ
น   กายโต   น   จิตฺตโต   สิยา  กายโต  จ  วาจโต  จ  สมุฏฺฐาติ
น จิตฺตโต ฯเปฯ
    [๖๘]   ภิกฺขุสฺส   ทุฏฺฐุลฺลํ  อาปตฺตึ  อนุปสมฺปนฺนสฺส  อาโรเจนฺตสฺส
ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
อารพฺภาติ   ฯ   ฉพฺพคฺคิเย   ภิกฺขู   อารพฺภ  ฯ  กิสฺมึ  วตฺถุสฺมินฺติ  ฯ
ฉพฺพคฺคิยา    ภิกฺขู    ภิกฺขุสฺส    ทุฏฺฐุลฺลํ    อาปตฺตึ    อนุปสมฺปนฺนสฺส
อาโรเจสุํ  ตสฺมึ  วตฺถุสฺมึ  ฯ  เอกา  ปญฺญตฺติ ฯ ฉนฺนํ อาปตฺติสมุฏฺฐานานํ
ตีหิ สมุฏฺฐาเนหิ สมุฏฺฐาติ (อทินฺนาทานสมุฏฺฐาเน) ฯเปฯ
