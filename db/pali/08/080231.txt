        ภูตาโรจนกนฺนาม ๑           ตีหิ ฐาเนหิ ชายติ ฯ
                  ภูตาโรจนสมุฏฺฐานํ นิฏฺฐิตํ ฯ
  [๘๓๘] โจรี วาจาย จิตฺเตน           น ตํ ๒ ชายติ กายโต
        ชายติ ตีหิ ทฺวาเรหิ            โจรีวุฏฺฐาปนํ อิทํ
        อกตํ ทฺวิสมุฏฺฐานํ              ธมฺมราเชน ฐปิตํ ๓ ฯ
                  โจรีวุฏฺฐาปนสมุฏฺฐานํ นิฏฺฐิตํ
  [๘๓๙] อนนุญฺญาตํ วาจาย             น กายา น จ จิตฺตโต
        ชายติ กายวาจาย             น ตํ ชายติ จิตฺตโต
        ชายติ วาจาจิตฺเตน            น ตํ ชายติ กายโต
        ชายติ ตีหิ ฐาเนหิ ๔          อกตํ จตุฏฺฐานิกํ ฯ
                  อนนุญฺญาตสมุฏฺฐานํ นิฏฺฐิตํ ฯ
  [๘๔๐] สมุฏฺฐานํ หิ สงฺเขปํ            ทส ตีณิ สุเทสิตํ
        อสมฺโมหกรณฏฺฐานํ ๕          เนตฺติธมฺมานุโลมิกํ
        ธารยนฺโต อิมํ วิญฺญู            สมุฏฺฐาเน น มุยฺหตีติ ฯ
                  สมุฏฺฐานสีสสงฺเขปํ นิฏฺฐิตํ ฯ
                      _______________
#๑ ม. ยุ. ภูตาโรจนกา นาม ฯ ๒ โป. สี ตุ ฯ ๓ ม. ยุ. ภาสิตํ ฯ ๔ ม. ยุ. ทฺวาเรหิ ฯ
#๕ ยุ. อสมฺโมหกรณํ ฐานํ ฯ
