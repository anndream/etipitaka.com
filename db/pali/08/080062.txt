นนฺทํ  อารพฺภ  ฯ  กิสฺมึ  วตฺถุสฺมินฺติ  ฯ  อายสฺมา นนฺโท สุคตจีวรปฺปมาณํ
จีวรํ    ธาเรสิ    ตสฺมึ    วตฺถุสฺมึ    ฯ    เอกา    ปญฺญตฺติ    ฯ
ฉนฺนํ อาปตฺติสมุฏฺฐานานํ ฉหิ สมุฏฺฐาเนหิ สมุฏฺฐาติ ฯเปฯ
                    ราชวคฺโค นวโม ฯ
                        ตสฺสุทฺทานํ
     [๑๖๐] อนฺเตปุรญฺจ อุคฺคเณฺห    อนาปุจฺฉา ปเวสเน
           สูจิฆรญฺจ มญฺจญฺจ       ตูโลนทฺธํ นิสีทนํ
           กณฺฑุวสฺสิกสาฏิกํ        ปมาณํ จีวรํ ธารยีติ ๑ ฯ
                เทฺวนวุติ ปาจิตฺติยา นิฏฺฐิตา ฯ
                    เตสํ วคฺคานํ อุทฺทานํ
     [๑๖๑] มุสา ภูตญฺจ โอวาโท    โภชนาเจลเกน จ
           สุรา สปฺปาณกา ธมฺโม   ราชวคฺเคน เต นวาติ ฯ
                      _______________
     [๑๖๒]  ยนฺเตน  ภควตา  ชานตา ปสฺสตา อรหตา สมฺมาสมฺพุทฺเธน
อญฺญาติกาย    ภิกฺขุนิยา    อนฺตรฆรํ    ปวิฏฺฐาย    หตฺถโต   ขาทนียํ
วา   โภชนียํ   วา   สหตฺถา   ปฏิคฺคเหตฺวา   ภุญฺชนฺตสฺส  ปาฏิเทสนียํ
กตฺถ   ปญฺญตฺตนฺติ   ฯ   สาวตฺถิยา   ปญฺญตฺตํ   ฯ   กํ  อารพฺภาติ  ฯ
#๑ เตสํ เตสํ วคฺคานํ อวสาเน อุทฺทานานิ ยุโรปิย มรมฺม โปตฺถเกสุ น ทิสฺสนฺติ
#อิเธว ทสฺสิยนฺติ ตานิ ปน วิสทิสานิ โหนฺติ ฯ อิจฺฉนฺเตน ตตฺถ โอโลเกตพฺพํ ฯ
