        อุโปสถํ ปวารณํ            อาปตฺตานาปตฺติปิ จ
        กณฺหสุกฺกปทา เอเต         ภิกฺขุนีนํปิ เต ตถา
        อปาสาทิกปาสาทิ           ตเถว อปเร ทุเว
        กุลุปเก อติเวลํ            พีชํ สมณกปฺปิ จ
        วิสุทฺธิ อปเร เจว          วินยาธมฺมกานิ ๑ จ
        ธมฺมิกา จ ตถา วุตฺตา       นิฏฺฐิตา สุทฺธิปญฺจกาติ ๒ ฯ
     [๙๘๘]  ฉ  อคารวา  ฯ  ฉ  คารวา  ฯ  ฉ  วินีตวตฺถูนิ  ฯ  ฉ
สามีจิโย   ฯ   ฉ   อาปตฺติสมุฏฺฐานา  ฯ  ฉ  เฉทนกา  อาปตฺติโย  ฯ
ฉหากาเรหิ   อาปตฺตึ   อาปชฺชติ   ฯ   ฉ  อานิสํสา  วินยธเร  ฯ  ฉ
ปรมานิ   ฯ   ฉารตฺตํ   ติจีวเรน  วิปฺปวสิตพฺพํ  ฯ  ฉ  จีวรานิ  ฯ  ฉ
รชนานิ   ฯ   ฉ   อาปตฺติโย   กายโต   จ   จิตฺตโต  จ  สมุฏฺฐหนฺติ
น   วาจโต   ฯ   ฉ  อาปตฺติโย  วาจโต  จ  จิตฺตโต  จ  สมุฏฺฐหนฺติ
น   กายโต   ฯ  ฉ  อาปตฺติโย  กายโต  จ  วาจโต  จ  จิตฺตโต  จ
สมุฏฺฐหนฺติ  ฯ  ฉ  กมฺมานิ  ฯ  ฉ  วิวาทมูลานิ  ฯ  ฉ  อนุวาทมูลานิ ฯ
ฉ   สาราณียา   ธมฺมา   ๓   ฯ  ทีฆโส  ฉ  วิทตฺถิโย  สุคตวิทตฺถิยา
ติริยํ   ฉ   วิทตฺถิโย   ฯ   ฉ   นิสฺสยปฏิปฺปสฺสทฺธิโย   อาจริยมฺหา  ฯ
ฉ   นฺหาเน   อนุปฺปญฺญตฺติโย   ฯ   วิปฺปกตจีวรํ   อาทาย  ปกฺกมติ  ฯ
#๑ ม. ยุ. วินยาธมฺมิเกน จ ฯ  ๒ ยุ. สุภปญฺจกาติ ฯ  ๓ อิทํ ปาฐทวฺยํ อติเรกํ
#วิย ทิสฺสติ อุทฺทาเน อนาคตตฺตา ฯ ยุโรปิยโปตฺถเกปิ น ทิสฺสติ ฯ
วิปฺปกตจีวรํ สมาทาย ปกฺกมติ ฯ
