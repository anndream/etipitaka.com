     [๑๓๗]  ภิกฺขูหิ  สหธมฺมิกํ  วุจฺจมาเนน  น ตาวาหํ อาวุโส เอตสฺมึ
สิกฺขาปเท    สิกฺขิสฺสามิ    ยาว    นญฺญํ    ภิกฺขุํ    พฺยตฺตํ   วินยธรํ
ปริปุจฺฉามีติ   ภณนฺตสฺส   ปาจิตฺติยํ   กตฺถ   ปญฺญตฺตนฺติ   ฯ  โกสมฺพิยา
ปญฺญตฺตํ   ฯ   กํ   อารพฺภาติ  ฯ  อายสฺมนฺตํ  ฉนฺนํ  อารพฺภ  ฯ  กิสฺมึ
วตฺถุสฺมินฺติ    ฯ    อายสฺมา   ฉนฺโน   ภิกฺขูหิ   สหธมฺมิกํ   วุจฺจมาโน
น   ตาวาหํ   อาวุโส   เอตสฺมึ   สิกฺขาปเท   สิกฺขิสฺสามิ  ยาว  นญฺญํ
ภิกฺขุํ    พฺยตฺตํ    วินยธรํ    ปริปุจฺฉามีติ   ภณิ   ตสฺมึ   วตฺถุสฺมึ   ฯ
เอกา    ปญฺญตฺติ   ฯ   ฉนฺนํ   อาปตฺติสมุฏฺฐานานํ   ตีหิ   สมุฏฺฐาเนหิ
สมุฏฺฐาติ ฯเปฯ
     [๑๓๘]   วินยํ   วิวณฺเณนฺตสฺส   ปาจิตฺติยํ   กตฺถ  ปญฺญตฺตนฺติ  ฯ
สาวตฺถิยา    ปญฺญตฺตํ    ฯ   กํ   อารพฺภาติ   ฯ   ฉพฺพคฺคิเย   ภิกฺขู
อารพฺภ   ฯ   กิสฺมึ   วตฺถุสฺมินฺติ  ฯ  ฉพฺพคฺคิยา  ภิกฺขู  วินยํ  วิวณฺเณสุํ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ตีหิ สมุฏฺฐาเนหิ สมุฏฺฐาติ  ฯเปฯ
     [๑๓๙]   โมหนเก   ปาจิตฺติยํ   กตฺถ  ปญฺญตฺตนฺติ  ฯ  สาวตฺถิยา
ปญฺญตฺตํ   ฯ   กํ   อารพฺภาติ   ฯ   ฉพฺพคฺคิเย   ภิกฺขู   อารพฺภ   ฯ
กิสฺมึ   วตฺถุสฺมินฺติ   ฯ   ฉพฺพคฺคิยา   ภิกฺขู  โมเหสุํ  ตสฺมึ  วตฺถุสฺมึ  ฯ
เอกา    ปญฺญตฺติ   ฯ   ฉนฺนํ   อาปตฺติสมุฏฺฐานานํ   ตีหิ   สมุฏฺฐาเนหิ
สมุฏฺฐาติ ฯเปฯ
     [๑๔๐]  ภิกฺขุสฺส  กุปิเตน  อนตฺตมเนน  ปหารํ  เทนฺตสฺส ปาจิตฺติยํ
