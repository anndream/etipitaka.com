วตฺถุสฺมินฺติ   ฯ   อายสฺมา   อุปนนฺโท   สกฺยปุตฺโต   ภิกฺขุํ   เอหาวุโส
คามํ   ปิณฺฑาย   ปวิสิสฺสามาติ   ตสฺส   อทาเปตฺวา   อุยฺโยเชสิ  ตสฺมึ
วตฺถุสฺมึ   ฯ   เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ   ตีหิ
สมุฏฺฐาเนหิ สมุฏฺฐาติ ฯเปฯ
     [๑๐๖]  สโภชเน  กุเล  อนุปขชฺช  นิสชฺชํ  กปฺเปนฺตสฺส  ปาจิตฺติยํพ
กตฺถ   ปญฺญตฺตนฺติ   ฯ   สาวตฺถิยา   ปญฺญตฺตํ   ฯ   กํ  อารพฺภาติ  ฯ
อายสฺมนฺตํ   อุปนนฺทํ   สกฺยปุตฺตํ   อารพฺภ   ฯ   กิสฺมึ   วตฺถุสฺมินฺติ  ฯ
อายสฺมา   อุปนนฺโท   สกฺยปุตฺโต   สโภชเน   กุเล   อนุปขชฺช  นิสชฺชํ
กปฺเปสิ  ตสฺมึ  วตฺถุสฺมึ  ฯ  เอกา  ปญฺญตฺติ  ฯ  ฉนฺนํ อาปตฺติสมุฏฺฐานานํ
เอเกน     สมุฏฺฐาเนน     สมุฏฺฐาติ      กายโต     จ    จิตฺตโต
จ สมุฏฺฐาติ น วาจโต ฯเปฯ
     [๑๐๗]   มาตุคาเมน   สทฺธึ   รโห  ปฏิจฺฉนฺเน  อาสเน  นิสชฺชํ
กปฺเปนฺตสฺส   ปาจิตฺติยํ   กตฺถ   ปญฺญตฺตนฺติ  ฯ  สาวตฺถิยา  ปญฺญตฺตํ  ฯ
กํ    อารพฺภาติ   ฯ   อายสฺมนฺตํ   อุปนนฺทํ   สกฺยปุตฺตํ   อารพฺภ   ฯ
กิสฺมึ   วตฺถุสฺมินฺติ   ฯ   อายสฺมา   อุปนนฺโท   สกฺยปุตฺโต  มาตุคาเมน
สทฺธึ   รโห   ปฏิจฺฉนฺเน   อาสเน  นิสชฺชํ  กปฺเปสิ  ตสฺมึ  วตฺถุสฺมึ  ฯ
เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ  เอเกน  สมุฏฺฐาเนน
สมุฏฺฐาติ กายโต จ จิตฺตโต จ สมุฏฺฐาติ น วาจโต ฯเปฯ
     [๑๐๘]  มาตุคาเมน  สทฺธึ  เอโก เอกาย รโห นิสชฺชํ กปฺเปนฺตสฺส
ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
