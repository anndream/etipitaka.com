ตตฺถ   ปฏิญฺญาตกรณํ   น   ตตฺถ  เยภุยฺยสิกา  น  ตตฺถ  ตสฺสปาปิยสิกา
น    ตตฺถ    ติณวตฺถารโก   ฯ   ยสฺมึ   สมเย   สมฺมุขาวินเยน   จ
อมูฬฺหวินเยน    จ    ฯเปฯ    สมฺมุขาวินเยน    จ   ปฏิญฺญาตกรเณน
จ   ฯเปฯ  สมฺมุขาวินเยน  จ  เยภุยฺยสิกาย  จ  ฯเปฯ  สมฺมุขาวินเยน
จ      ตสฺสปาปิยสิกาย      จ     ฯเปฯ     สมฺมุขาวินเยน     จ
ติณวตฺถารเกน     จ    อธิกรณํ    วูปสมฺมติ    ยตฺถ    ติณวตฺถารโก
ตตฺถ    สมฺมุขาวินโย    ยตฺถ    สมฺมุขาวินโย    ตตฺถ   ติณวตฺถารโก
น   ตตฺถ   สติวินโย   น   ตตฺถ  อมูฬฺหวินโย  น  ตตฺถ  ปฏิญฺญาตกรณํ
น ตตฺถ เยภุยฺยสิกา น ตตฺถ ตสฺสปาปิยสิกา ฯ
     [๑๐๖๐]   สมฺมุขาวินโยติ   วา   สติวินโยติ   วา  อิเม  ธมฺมา
สํสฏฺฐา   อุทาหุ   วิสํสฏฺฐา   ลพฺภา  จ  ปนิเมสํ  ธมฺมานํ  วินิพฺภุชิตฺวา
วินิพฺภุชิตฺวา    นานากรณํ    ปญฺญาเปตุํ    ฯ    สมฺมุขาวินโยติ    วา
อมูฬฺหวินโยติ    วา    ฯเปฯ   สมฺมุขาวินโยติ   วา   ปฏิญฺญาตกรณนฺติ
วา    สมฺมุขาวินโยติ    วา    เยภุยฺยสิกาติ    วา    สมฺมุขาวินโยติ
วา    ตสฺสปาปิยสิกาติ    วา    สมฺมุขาวินโยติ   วา   ติณวตฺถารโกติ
วา   อิเม   ธมฺมา   สํสฏฺฐา   อุทาหุ   วิสํสฏฺฐา  ลพฺภา  จ  ปนิเมสํ
ธมฺมานํ    วินิพฺภุชิตฺวา    วินิพฺภุชิตฺวา    นานากรณํ    ปญฺญาเปตุํ   ฯ
สมฺมุขาวินโยติ    วา    สติวินโยติ    วา    อิเม   ธมฺมา   สํสฏฺฐา
โน    วิสํสฏฺฐา    น    จ   ลพฺภา   อิเมสํ   ธมฺมานํ   วินิพฺภุชิตฺวา
วินิพฺภุชิตฺวา    นานากรณํ    ปญฺญาเปตุํ    ฯ    สมฺมุขาวินโยติ    วา
