อาปตฺติกฺขนฺเธหิ    สงฺคหิตา    สิยา    ปาราชิกาปตฺติกฺขนฺเธน    สิยา
สงฺฆาทิเสสาปตฺติกฺขนฺเธน     สิยา     ถุลฺลจฺจยาปตฺติกฺขนฺเธน     สิยา
ปาจิตฺติยาปตฺติกฺขนฺเธน       สิยา      ทุกฺกฏาปตฺติกฺขนฺเธน      สิยา
ทุพฺภาสิตาปตฺติกฺขนฺเธน  ฯ  ฉนฺนํ  อาปตฺติสมุฏฺฐานานํ  เอเกน สมุฏฺฐาเนน
สมุฏฺฐหนฺติ   วาจโต   จ   จิตฺตโต   จ   สมุฏฺฐหนฺติ   น  กายโต  ฯ
จตุนฺนํ    อธิกรณานํ    อาปตฺตาธิกรณํ    ฯ   สตฺตนฺนํ   สมถานํ   ตีหิ
สมเถหิ    สมฺมนฺติ   สิยา   สมฺมุขาวินเยน   จ   ปฏิญฺญาตกรเณน   จ
สิยา สมฺมุขาวินเยน จ ติณวตฺถารเกน จ ฯ
     [๘๗๒]  ฉฏฺเฐน  อาปตฺติสมุฏฺฐาเนน  กติ  อาปตฺติโย  อาปชฺชติ ฯ
ฉฏฺเฐน    อาปตฺติสมุฏฺฐาเนน    ฉ    อาปตฺติโย    อาปชฺชติ    ภิกฺขุ
สํวิทหิตฺวา    ภณฺฑํ    อวหรติ    อาปตฺติ    ปาราชิกสฺส    ฯ   ภิกฺขุ
อกปฺปิยสญฺญี   สํวิทหิตฺวา   กุฏึ   กโรติ   อเทสิตวตฺถุกํ   ปมาณาติกฺกนฺตํ
สารมฺภํ     อปริกฺกมนํ    ปโยเค    ทุกฺกฏํ    เอกปิณฺเฑ    อนาคเต
อาปตฺติ  ถุลฺลจฺจยสฺส  ตสฺมึ  ปิณฺเฑ  อาคเต  อาปตฺติ  สงฺฆาทิเสสสฺส  ฯ
ภิกฺขุ       อกปฺปิยสญฺญี      ปณีตโภชนานิ      อตฺตโน      อตฺถาย
วิญฺญาเปตฺวา   ภุญฺชติ   อาปตฺติ   ปาจิตฺติยสฺส   ฯ   ภิกฺขุ  อกปฺปิยสญฺญี
ภิกฺขุนิยา     โวสาสนฺติยา    น    นิวาเรตฺวา    ภุญฺชติ     อาปตฺติ
ปาฏิเทสนียสฺส   ฯ   ฉฏฺเฐน   อาปตฺติสมุฏฺฐาเนน  อิมา  ฉ  อาปตฺติโย
อาปชฺชติ    ฯ   ตา   อาปตฺติโย   จตุนฺนํ   วิปตฺตีนํ   กติ   วิปตฺติโย
ภชนฺติ    ฯ    สตฺตนฺนํ    อาปตฺติกฺขนฺธานํ    กตีหิ    อาปตฺติกฺขนฺเธหิ
