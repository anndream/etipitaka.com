สมาทหติ ปโยเค ทุกฺกฏํ สมาทหิเต อาปตฺติ ปาจิตฺติยสฺส ฯ
     [๓๔๗]   โอเรนฑฺฒมาสํ   นฺหายนฺโต  เทฺว  อาปตฺติโย  อาปชฺชติ
นฺหายติ ปโยเค ทุกฺกฏํ นฺหานปริโยสาเน อาปตฺติ ปาจิตฺติยสฺส ฯ
     [๓๔๘]     อนาทยิตฺวา     ติณฺณํ     ทุพฺพณฺณกรณานํ    อญฺญตรํ
ทุพฺพณฺณกรณํ   นวํ   จีวรํ   ปริภุญฺชนฺโต   เทฺว   อาปตฺติโย   อาปชฺชติ
ปริภุญฺชติ ปโยเค ทุกฺกฏํ ปริภุตฺเต อาปตฺติ ปาจิตฺติยสฺส ฯ
     [๓๔๙]  ภิกฺขุสฺส  วา ภิกฺขุนิยา วา สิกฺขมานาย วา สามเณรสฺส วา
สามเณริยา   วา   สามํ  จีวรํ  วิกปฺเปตฺวา  อปจฺจุทฺธารกํ  ปริภุญฺชนฺโต
เทฺว   อาปตฺติโย   อาปชฺชติ   ปริภุญฺชติ   ปโยเค   ทุกฺกฏํ   ปริภุตฺเต
อาปตฺติ ปาจิตฺติยสฺส ฯ
     [๓๕๐]   ภิกฺขุ   ปตฺตํ  วา  จีวรํ  วา  นิสีทนํ  วา  สูจิฆรํ  วา
กายพนฺธนํ   วา   อปนิเธนฺโต   เทฺว   อาปตฺติโย  อาปชฺชติ  อปนิเธติ
ปโยเค ทุกฺกฏํ อปนิธิเต อาปตฺติ ปาจิตฺติยสฺส ฯพ
                  สุราเมรยวคฺโค ฉฏฺโฐ ฯ
     [๓๕๑]   สญฺจิจฺจ   ปาณํ   ชีวิตา  โวโรเปนฺโต  กติ  อาปตฺติโย
อาปชฺชติ   สญฺจิจฺจ   ปาณํ   ชีวิตา   โวโรเปนฺโต  จตสฺโส  อาปตฺติโย
อาปชฺชติ   อโนทิสฺส   โอปาตํ   ขนติ   โย  โกจิ  ปปติตฺวา  มริสฺสตีติ
อาปตฺติ    ทุกฺกฏสฺส    มนุสฺโส    ตสฺมึ    ปปติตฺวา   มรติ   อาปตฺติ
ปาราชิกสฺส   ยกฺโข   วา   เปโต   วา  ติรจฺฉานคตมนุสฺสวิคฺคโห  วา
ตสฺมึ     ปปติตฺวา    มรติ    อาปตฺติ    ถุลฺลจฺจยสฺส    ติรจฺฉานคโต
