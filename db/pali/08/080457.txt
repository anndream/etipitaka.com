อุปาลิ   ปญฺจหงฺเคหิ   สมนฺนาคเตน  ภิกฺขุนา  สงฺเฆ  น  โวหริตพฺพํ  ฯ
ปญฺจหุปาลิ   องฺเคหิ   สมนฺนาคเตน   ภิกฺขุนา   สงฺเฆ   โวหริตพฺพํ  ฯ
กตเมหิ    ปญฺจหิ    ฯ    ญตฺตึ   ชานาติ   ญตฺติยา   กรณํ   ชานาติ
ญตฺติยา    อนุสฺสาวนํ    ชานาติ   ญตฺติยา   สมถํ   ชานาติ   ญตฺติยา
วูปสมํ   ชานาติ   ฯ   อิเมหิ   โข  อุปาลิ  ปญฺจหงฺเคหิ  สมนฺนาคเตน
ภิกฺขุนา    สงฺเฆ    โวหริตพฺพํ   ฯ   อปเรหิปิ   อุปาลิ   ปญฺจหงฺเคหิ
สมนฺนาคเตน   ภิกฺขุนา   สงฺเฆ  น  โวหริตพฺพํ  ฯ  กตเมหิ  ปญฺจหิ  ฯ
สุตฺตํ   น   ชานาติ   สุตฺตานุโลมํ   น   ชานาติ   วินยํ   น  ชานาติ
วินยานุโลมํ   น   ชานาติ   น   จ  ฐานาฐานกุสโล  โหติ  ฯ  อิเมหิ
โข  อุปาลิ  ปญฺจหงฺเคหิ  สมนฺนาคเตน  ภิกฺขุนา  สงฺเฆ  น โวหริตพฺพํ ฯ
ปญฺจหุปาลิ   องฺเคหิ   สมนฺนาคเตน   ภิกฺขุนา   สงฺเฆ   โวหริตพฺพํ  ฯ
กตเมหิ   ปญฺจหิ   ฯ   สุตฺตํ   ชานาติ   สุตฺตานุโลมํ   ชานาติ   วินยํ
ชานาติ    วินยานุโลมํ    ชานาติ    ฐานาฐานกุสโล   จ   โหติ   ฯ
อิเมหิ    โข   อุปาลิ   ปญฺจหงฺเคหิ   สมนฺนาคเตน   ภิกฺขุนา   สงฺเฆ
โวหริตพฺพํ   ฯ   อปเรหิปิ   อุปาลิ  ปญฺจหงฺเคหิ  สมนฺนาคเตน  ภิกฺขุนา
สงฺเฆ   น   โวหริตพฺพํ   ฯ   กตเมหิ   ปญฺจหิ  ฯ  ธมฺมํ  น  ชานาติ
ธมฺมานุโลมํ    น    ชานาติ   วินยํ   น   ชานาติ   วินยานุโลมํ   น
ชานาติ   น   จ   ปุพฺพาปรกุสโล   โหติ   ฯ   อิเมหิ   โข   อุปาลิ
ปญฺจหงฺเคหิ    สมนฺนาคเตน    ภิกฺขุนา   สงฺเฆ   น   โวหริตพฺพํ   ฯ
ปญฺจหุปาลิ   องฺเคหิ   สมนฺนาคเตน   ภิกฺขุนา   สงฺเฆ   โวหริตพฺพํ  ฯ
