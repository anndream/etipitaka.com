                       กติปุจฺฉาวารํ
     [๘๔๑]   กติ   อาปตฺติโย   ฯ   กติ   อาปตฺติกฺขนฺธา   ฯ  กติ
วินีตวตฺถูนิ  ฯ  กติ  อคารวา  ฯ  กติ  คารวา  ฯ  กติ  วินีตวตฺถูนิ  ฯ
กติ   วิปตฺติโย   ฯ   กติ   อาปตฺติสมุฏฺฐานา  ฯ  กติ  วิวาทมูลานิ  ฯ
กติ  อนุวาทมูลานิ  ฯ  กติ  สาราณียา  ธมฺมา  ฯ  กติ  เภทกรวตฺถูนิ ฯ
กติ อธิกรณานิ ฯ กติ สมถา ฯ
     [๘๔๒]   ปญฺจ   อาปตฺติโย   ฯ  ปญฺจ  อาปตฺติกฺขนฺธา  ฯ  ปญฺจ
วินีตวตฺถูนิ   ฯ   สตฺต   อาปตฺติโย  ฯ  สตฺต  อาปตฺติกฺขนฺธา  ฯ  สตฺต
วินีตวตฺถูนิ   ฯ   ฉ   อคารวา  ฯ  ฉ  คารวา  ฯ  ฉ  วินีตวตฺถูนิ  ฯ
จตสฺโส   วิปตฺติโย   ฯ   ฉ  อาปตฺติสมุฏฺฐานา  ฯ  ฉ  วิวาทมูลานิ  ฯ
ฉ    อนุวาทมูลานิ    ฯ    ฉ    สาราณียา   ธมฺมา   ฯ   อฏฺฐารส
เภทกรวตฺถูนิ ฯ จตฺตาริ อธิกรณานิ ฯ สตฺต สมถา ฯ
     [๘๔๓]   ตตฺถ   กตมา   ปญฺจ   อาปตฺติโย   ฯ  ปาราชิกาปตฺติ
สงฺฆาทิเสสาปตฺติ   ปาจิตฺติยาปตฺติ   ปาฏิเทสนียาปตฺติ   ทุกฺกฏาปตฺติ   ฯ
อิมา ปญฺจ อาปตฺติโย ฯ
     [๘๔๔]  ตตฺถ  กตเม  ปญฺจ อาปตฺติกฺขนฺธา ฯ ปาราชิกา-
ปตฺติกฺขนฺโธ  สงฺฆาทิเสสาปตฺติกฺขนฺโธ ปาจิตฺติยาปตฺติกฺขนฺโธ
ปาฏิเทสนียาปตฺติกฺขนฺโธ     ทุกฺกฏาปตฺติกฺขนฺโธ     ฯ    อิเม    ปญฺจ
อาปตฺติกฺขนฺธา ฯ
