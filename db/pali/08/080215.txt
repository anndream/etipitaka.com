จ วาจโต จ จิตฺตโต จ สมุฏฺฐาติ ฯ
                กตฺถปญฺญตฺติวารํ นิฏฺฐิตํ ปฐมํ ฯ
     [๘๐๔]  กายสํสคฺคํ  สาทิยนปจฺจยา  กติ  อาปตฺติโย  อาปชฺชติ  ฯ
กายสํสคฺคํ    สาทิยนปจฺจยา   ปญฺจ   อาปตฺติโย   อาปชฺชติ   อวสฺสุตา
ภิกฺขุนี    อวสฺสุตสฺส    ปุริสปุคฺคลสฺส   อธกฺขกํ   อุพฺภชานุมณฺฑลํ   คหณํ
สาทิยติ    อาปตฺติ    ปาราชิกสฺส    ภิกฺขุ   กาเยน   กายํ   อามสติ
อาปตฺติ    สงฺฆาทิเสสสฺส    กาเยน   กายปฏิพทฺธํ   อามสติ   อาปตฺติ
ถุลฺลจฺจยสฺส     กายปฏิพทฺเธน     กายปฏิพทฺธํ     อามสติ    อาปตฺติ
ทุกฺกฏสฺส    องฺคุลิปโตทเก    ปาจิตฺติยํ    กายสํสคฺคํ    สาทิยนปจฺจยา
อิมา ปญฺจ อาปตฺติโย อาปชฺชติ ฯ
     [๘๐๕]   วชฺชํ   ปฏิจฺฉาทนปจฺจยา  กติ  อาปตฺติโย  อาปชฺชติ  ฯ
วชฺชํ   ปฏิจฺฉาทนปจฺจยา   จตสฺโส   อาปตฺติโย   อาปชฺชติ   ฯ  ภิกฺขุนี
ชานปาราชิกํ   ธมฺมํ  อชฺฌาปนฺนํ  ๑  ปฏิจฺฉาเทติ  อาปตฺติ  ปาราชิกสฺส
เวมติกา    ปฏิจฺฉาเทติ    อาปตฺติ   ถุลฺลจฺจยสฺส   ภิกฺขุ   สงฺฆาทิเสสํ
ปฏิจฺฉาเทติ     อาปตฺติ    ปาจิตฺติยสฺส    อาจารวิปตฺตึ    ปฏิจฺฉาเทติ
อาปตฺติ      ทุกฺกฏสฺส     วชฺชปฏิจฺฉาทนปจฺจยา     อิมา     จตสฺโส
อาปตฺติโย อาปชฺชติ ฯ
     [๘๐๖]    ยาวตติยํ   สมนุภาสนาย   นปฺปฏินิสฺสชฺชนปจฺจยา   กติ
อาปตฺติโย   อาปชฺชติ  ฯ  ยาวตติยํ  สมนุภาสนาย  นปฺปฏินิสฺสชฺชนปจฺจยา
ปญฺจ      อาปตฺติโย      อาปชฺชติ      อุกฺขิตฺตานุวตฺติกา     ภิกฺขุนี
#๑ ม. ยุ. อยํ ปาโฐ นตฺถิ ฯ
