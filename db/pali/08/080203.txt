ภุญฺชิสฺสามีติ     ปฏิคฺคณฺหาติ     อาปตฺติ     ทุกฺกฏสฺส     อชฺโฌหาเร
อชฺโฌหาเร อาปตฺติ ปาฏิเทสนียสฺส ฯ
     [๗๗๕]   ขีรํ  วิญฺญาเปตฺวา  ภุญฺชนฺตี  เทฺว  อาปตฺติโย  อาปชฺชติ
ภุญฺชิสฺสามีติ     ปฏิคฺคณฺหาติ     อาปตฺติ     ทุกฺกฏสฺส     อชฺโฌหาเร
อชฺโฌหาเร อาปตฺติ ปาฏิเทสนียสฺส ฯ
     [๗๗๖]   ทธึ  วิญฺญาเปตฺวา  ภุญฺชนฺตี  เทฺว  อาปตฺติโย  อาปชฺชติ
ภุญฺชิสฺสามีติ     ปฏิคฺคณฺหาติ     อาปตฺติ     ทุกฺกฏสฺส     อชฺโฌหาเร
อชฺโฌหาเร อาปตฺติ ปาฏิเทสนียสฺส ฯ
                 อฏฺฐ ปาฏิเทสนียา นิฏฺฐิตา ฯ
                 กตาปตฺติวารํ นิฏฺฐิตํ ทุติยํ ฯ
     [๗๗๗]  อวสฺสุตาย  ภิกฺขุนิยา  อวสฺสุตสฺส  ปุริสปุคฺคลสฺส กายสํสคฺคํ
สาทิยนฺติยา     อาปตฺติโย     จตุนฺนํ     วิปตฺตีนํ    กติ    วิปตฺติโย
ภชนฺติ   ฯ   อวสฺสุตาย  ภิกฺขุนิยา  อวสฺสุตสฺส  ปุริสปุคฺคลสฺส  กายสํสคฺคํ
สาทิยนฺติยา     อาปตฺติโย     จตุนฺนํ    วิปตฺตีนํ    เทฺว    วิปตฺติโย
ภชนฺติ สิยา สีลวิปตฺตึ สิยา อาจารวิปตฺตึ ฯเปฯ
     [๗๗๘]    ทธึ   วิญฺญาเปตฺวา   ภุญฺชนฺติยา   อาปตฺติโย   จตุนฺนํ
วิปตฺตีนํ   กติ   วิปตฺติโย   ภชนฺติ   ฯ   ทธึ  วิญฺญาเปตฺวา  ภุญฺชนฺติยา
อาปตฺติโย จตุนฺนํ วิปตฺตีนํ เอกํ วิปตฺตึ ภชนฺติ อาจารวิปตฺตึ ฯ
                  วิปตฺติวารํ นิฏฺฐิตํ ตติยํ ฯ
     [๗๗๙]  อวสฺสุตาย  ภิกฺขุนิยา  อวสฺสุตสฺส  ปุริสปุคฺคลสฺส กาย-
