อหิตาย   ทุกฺขาย   เทวมนุสฺสานํ   อิเมหิ  อฏฺฐารสหิ  วตฺถูหิ  โมหา-
คตึ  คจฺฉนฺโต    ขตํ    อุปหตํ   อตฺตานํ   ปริหรติ   สาวชฺโช   จ   โหติ
สานุวชฺโช     จ    วิญฺญูนํ    พหุญฺจ    อปุญฺญํ    ปสวติ    โมหาคตึ
คจฺฉนฺโต เอวํ โมหาคตึ คจฺฉติ ฯ
     [๑๑๐๑]   น   ภยาคติ   คนฺตพฺพาติ   ภยาคตึ   คจฺฉนฺโต   กถํ
ภยาคตึ   คจฺฉติ   ฯ   อิเธกจฺโจ   อยํ  วิสมนิสฺสิโต  วา  คหนนิสฺสิโต
วา  พลวนิสฺสิโต  วา  กกฺขโฬ  ผรุโส  ชีวิตนฺตรายํ วา พฺรหฺมจริยนฺตรายํ
วา     กริสฺสตีติ     ตสฺส     ภยา     ภีโต     อธมฺมํ    ธมฺโมติ
ทีเปติ    ธมฺมํ    อธมฺโมติ    ทีเปติ    ฯเปฯ    ทุฏฺฐุลฺลํ    อาปตฺตึ
อทุฏฺฐุลฺลา     อาปตฺตีติ    ทีเปติ    อทุฏฺฐุลฺลํ    อาปตฺตึ    ทุฏฺฐุลฺลา
อาปตฺตีติ    ทีเปติ   อิเมหิ   อฏฺฐารสหิ   วตฺถูหิ   ภยาคตึ   คจฺฉนฺโต
พหุชนาหิตาย   ปฏิปนฺโน   โหติ  พหุชนาสุขาย  พหุโน  ชนสฺส  อนตฺถาย
อหิตาย     ทุกฺขาย    เทวมนุสฺสานํ    อิเมหิ    อฏฺฐารสหิ    วตฺถูหิ
ภยาคตึ   คจฺฉนฺโต   ขตํ  อุปหตํ  อตฺตานํ  ปริหรติ  สาวชฺโช  จ  โหติ
สานุวชฺโช     จ     วิญฺญูนํ    พหุญฺจ    อปุญฺญํ    ปสวติ    ภยาคตึ
คจฺฉนฺโต เอวํ ภยาคตึ คจฺฉติ ฯ
  [๑๑๐๒] ฉนฺทา โทสา ภยา โมหา      โย ธมฺมํ อติวตฺตติ3
         นิหียติ ตสฺส ยโส            กาฬปกฺเขว จนฺทิมาติ ฯ
     [๑๑๐๓]   กถํ   น   ฉนฺทาคตึ   คจฺฉติ   ฯ   อธมฺมํ  อธมฺโมติ
ทีเปนฺโต    น    ฉนฺทาคตึ   คจฺฉติ   ธมฺมํ   ธมฺโมติ   ทีเปนฺโต   น
