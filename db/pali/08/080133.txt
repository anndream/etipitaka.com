                 สมุฏฺฐานวารํ นิฏฺฐิตํ ปญฺจมํ ฯ
     [๕๐๘]    เมถุนํ   ธมฺมํ   ปฏิเสวนปจฺจยา   อาปตฺติโย   จตุนฺนํ
อธิกรณานํ    กตมํ    อธิกรณํ    ฯ   เมถุนํ   ธมฺมํ   ปฏิเสวนปจฺจยา
อาปตฺติโย    จตุนฺนํ    อธิกรณานํ   อาปตฺตาธิกรณํ   ฯเปฯ   อนาทริยํ
ปฏิจฺจ   อุทเก   อุจฺจารํ   วา   ปสฺสาวํ  วา  เขฬํ  วา  กรณปจฺจยา
อาปตฺติ   จตุนฺนํ   อธิกรณานํ   กตมํ   อธิกรณํ   ฯ   อนาทริยํ  ปฏิจฺจ
อุทเก   อุจฺจารํ   วา   ปสฺสาวํ  วา  เขฬํ  วา  กรณปจฺจยา  อาปตฺติ
จตุนฺนํ อธิกรณานํ อาปตฺตาธิกรณํ ฯ
                  อธิกรณวารํ นิฏฺฐิตํ ฉฏฺฐํ ฯ
     [๕๐๙]   เมถุนํ   ธมฺมํ   ปฏิเสวนปจฺจยา   อาปตฺติโย   สตฺตนฺนํ
สมถานํ   กตีหิ   สมเถหิ   สมฺมนฺติ   ฯ  เมถุนํ  ธมฺมํ  ปฏิเสวนปจฺจยา
อาปตฺติโย    สตฺตนฺนํ    สมถานํ    ตีหิ    สมเถหิ    สมฺมนฺติ   สิยา
สมฺมุขาวินเยน    จ    ปฏิญฺญาตกรเณน    จ    สิยา   สมฺมุขาวินเยน
จ   ติณวตฺถารเกน   จ   ฯเปฯ   อนาทริยํ   ปฏิจฺจ   อุทเก  อุจฺจารํ
วา   ปสฺสาวํ   วา  เขฬํ  วา  กรณปจฺจยา  อาปตฺติ  สตฺตนฺนํ  สมถานํ
กตีหิ   สมเถหิ   สมฺมติ   ฯ   อนาทริยํ   ปฏิจฺจ  อุทเก  อุจฺจารํ  วา
ปสฺสาวํ   วา   เขฬํ   วา   กรณปจฺจยา   อาปตฺติ   สตฺตนฺนํ  สมถานํ
ตีหิ    สมเถหิ   สมฺมติ   สิยา   สมฺมุขาวินเยน   จ   ปฏิญฺญาตกรเณน
จ สิยา สมฺมุขาวินเยน จ ติณวตฺถารเกน จ ฯ
                  สมถวารํ นิฏฺฐิตํ สตฺตมํ ฯ
