        สากจฺฉา อุปสมฺปทา       นิสฺสาย สามเณร จ
        อุโปสถติกา ๒ ตีณิ       ปวารณาติกา ตโย
        อาปายิกา อกุสลา        กุสลา จริเตน จ ๓
        ติกโภชนสทฺธมฺเม         สมฺมติ ปาทุเกน จ
        ปาทฆํสนิกา เจว         อุทฺทานํ ติกเก อิทนฺติ ฯ
     [๙๖๕]   อตฺถาปตฺติ   สกวาจาย   อาปชฺชติ  ปรวาจาย  วุฏฺฐาติ
อตฺถาปตฺติ    ปรวาจาย   อาปชฺชติ   สกวาจาย   วุฏฺฐาติ   อตฺถาปตฺติ
สกวาจาย      อาปชฺชติ      สกวาจาย      วุฏฺฐาติ     อตฺถาปตฺติ
ปรวาจาย   อาปชฺชติ   ปรวาจาย   วุฏฺฐาติ   ฯ   อตฺถาปตฺติ  กาเยน
อาปชฺชติ   วาจาย   วุฏฺฐาติ   อตฺถาปตฺติ   วาจาย  อาปชฺชติ  กาเยน
วุฏฺฐาติ   อตฺถาปตฺติ   กาเยน   อาปชฺชติ  กาเยน  วุฏฺฐาติ  อตฺถาปตฺติ
วาจาย    อาปชฺชติ    วาจาย    วุฏฺฐาติ   ฯ   อตฺถาปตฺติ   ปสุตฺโต
อาปชฺชติ    ปฏิพุทฺโธ    วุฏฺฐาติ    อตฺถาปตฺติ    ปฏิพุทฺโธ   อาปชฺชติ
ปสุตฺโต   วุฏฺฐาติ   อตฺถาปตฺติ   ปสุตฺโต   อาปชฺชติ   ปสุตฺโต  วุฏฺฐาติ
อตฺถาปตฺติ   ปฏิพุทฺโธ   อาปชฺชติ   ปฏิพุทฺโธ   วุฏฺฐาติ   ฯ  อตฺถาปตฺติ
อจิตฺตโก    อาปชฺชติ    สจิตฺตโก    วุฏฺฐาติ    อตฺถาปตฺติ   สจิตฺตโก
อาปชฺชติ    อจิตฺตโก    วุฏฺฐาติ    อตฺถาปตฺติ    อจิตฺตโก   อาปชฺชติ
อจิตฺตโก    วุฏฺฐาติ    อตฺถาปตฺติ    สจิตฺตโก    อาปชฺชติ   สจิตฺตโก
วุฏฺฐาติ   ฯ   อตฺถาปตฺติ   อาปชฺชนฺโต   เทเสติ  เทสยนฺโต  อาปชฺชติ
#๑ ม. ยุ. นิสฺสยสามเณรา ฯ  ๒ โป. ยุ. อุโปสถาติกา ฯ  ๓ ม. ยุ. จริตา ทุเว ฯ
