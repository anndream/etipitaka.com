เนว   สิพฺเพนฺตี   น   สิพฺพาปนาย   อุสฺสุกฺกํ   กโรนฺตี  เอกํ  อาปตฺตึ
อาปชฺชติ ปาจิตฺติยํ ฯ
     [๖๙๘]   ปญฺจาหิกํ   สงฺฆาฏิวารํ   อติกฺกาเมนฺตี   เอกํ  อาปตฺตึ
อาปชฺชติ ปาจิตฺติยํ ฯ
     [๖๙๙]   จีวรสงฺกมนียํ   ธาเรนฺตี   เทฺว   อาปตฺติโย  อาปชฺชติ
ธาเรติ ปโยเค ทุกฺกฏํ ธาริเต อาปตฺติ ปาจิตฺติยสฺส ฯ
     [๗๐๐]   คณสฺส   จีวรลาภํ  อนฺตรายํ  กโรนฺตี  เทฺว  อาปตฺติโย
อาปชฺชติ กโรติ ปโยเค ทุกฺกฏํ กเต อาปตฺติ ปาจิตฺติยสฺส ฯ
     [๗๐๑]    ธมฺมิกํ    จีวรวิภงฺคํ   ปฏิพาหนฺตี   เทฺว   อาปตฺติโย
อาปชฺชติ     ปฏิพาหติ     ปโยเค    ทุกฺกฏํ    ปฏิพาหิเต    อาปตฺติ
ปาจิตฺติยสฺส ฯ
     [๗๐๒]   อาคาริกสฺส  วา  ปริพฺพาชกสฺส  วา  ปริพฺพาชิกาย  วา
สมณจีวรํ    เทนฺตี    เทฺว    อาปตฺติโย   อาปชฺชติ   เทติ   ปโยเค
ทุกฺกฏํ ทินฺเน อาปตฺติ ปาจิตฺติยสฺส ฯ
     [๗๐๓]   ทุพฺพลจีวรปจฺจาสาย   จีวรกาลสมยํ  อติกฺกาเมนฺตี  เทฺว
อาปตฺติโย    อาปชฺชติ    อติกฺกาเมติ   ปโยเค   ทุกฺกฏํ   อติกฺกามิเต
อาปตฺติ ปาจิตฺติยสฺส ฯ
     [๗๐๔]    ธมฺมิกํ    กฐินุทฺธารํ   ปฏิพาหนฺตี   เทฺว   อาปตฺติโย
อาปชฺชติ     ปฏิพาหติ     ปโยเค    ทุกฺกฏํ    ปฏิพาหิเต    อาปตฺติ
ปาจิตฺติยสฺส ฯ
