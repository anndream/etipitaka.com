ภิกฺขู     ภิกฺขุนูปสฺสยํ    อุปสงฺกมิตฺวา    ภิกฺขุนิโย    โอวทึสุ    ตสฺมึ
วตฺถุสฺมึ    ฯ    เอกา    ปญฺญตฺติ   เอกา   อนุปฺปญฺญตฺติ   ฯ   ฉนฺนํ
อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ (กฐินเก) ฯเปฯ
    [๘๕]    อามิสเหตุ    ภิกฺขู    ภิกฺขุนิโย   โอวทนฺตีติ   ภณนฺตสฺส
ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
อารพฺภาติ   ฯ   ฉพฺพคฺคิเย   ภิกฺขู   อารพฺภ  ฯ  กิสฺมึ  วตฺถุสฺมินฺติ  ฯ
ฉพฺพคฺคิยา    ภิกฺขู   อามิสเหตุ   ภิกฺขู   ภิกฺขุนิโย   โอวทนฺตีติ   ภณึสุ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ตีหิ สมุฏฺฐาเนหิ สมุฏฺฐาติ ฯเปฯ
    [๘๖]   อญฺญาติกาย   ภิกฺขุนิยา   จีวรํ  เทนฺตสฺส  ปาจิตฺติยํ  กตฺถ
ปญฺญตฺตนฺติ   ฯ   สาวตฺถิยา   ปญฺญตฺตํ   ฯ  กํ  อารพฺภาติ  ฯ  อญฺญตรํ
ภิกฺขุํ   อารพฺภ   ฯ  กิสฺมึ  วตฺถุสฺมินฺติ  ฯ  อญฺญตโร  ภิกฺขุ  อญฺญาติกาย
ภิกฺขุนิยา    จีวรํ    อทาสิ    ตสฺมึ   วตฺถุสฺมึ   ฯ   เอกา   ปญฺญตฺติ
เอกา   อนุปฺปญฺญตฺติ   ฯ   ฉนฺนํ   อาปตฺติสมุฏฺฐานานํ  ฉหิ  สมุฏฺฐาเนหิ
สมุฏฺฐาติ ฯเปฯ
    [๘๗]    อญฺญาติกาย   ภิกฺขุนิยา   จีวรํ   สิพฺเพนฺตสฺส   ปาจิตฺติยํ
กตฺถ   ปญฺญตฺตนฺติ   ฯ   สาวตฺถิยา   ปญฺญตฺตํ   ฯ   กํ  อารพฺภาติ  ฯ
อายสฺมนฺตํ   อุทายึ   อารพฺภ   ฯ   กิสฺมึ   วตฺถุสมินฺติ   ฯ   อายสฺมา
อุทายิ   อญฺญาติกาย   ภิกฺขุนิยา   จีวรํ   สิพฺเพสิ   ตสฺมึ   วตฺถุสฺมึ  ฯ
เอกา    ปญฺญตฺติ   ฯ   ฉนฺนํ   อาปตฺติสมุฏฺฐานานํ   ฉหิ   สมุฏฺฐาเนหิ
