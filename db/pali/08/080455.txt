อิเมหิ    โข   อุปาลิ   ปญฺจหงฺเคหิ   สมนฺนาคเตน   ภิกฺขุนา   สงฺเฆ
โวหริตพฺพํ   ฯ   อปเรหิปิ   อุปาลิ  ปญฺจหงฺเคหิ  สมนฺนาคเตน  ภิกฺขุนา
สงฺเฆ   น   โวหริตพฺพํ   ฯ   กตเมหิ   ปญฺจหิ  ฯ  กมฺมํ  น  ชานาติ
กมฺมสฺส   กรณํ   น   ชานาติ   กมฺมสฺส   วตฺถุํ   น  ชานาติ  กมฺมสฺส
วตฺตํ   น   ชานาติ   กมฺมสฺส   วูปสมํ   น   ชานาติ  ฯ  อิเมหิ  โข
อุปาลิ   ปญฺจหงฺเคหิ   สมนฺนาคเตน  ภิกฺขุนา  สงฺเฆ  น  โวหริตพฺพํ  ฯ
ปญฺจหุปาลิ   องฺเคหิ   สมนฺนาคเตน   ภิกฺขุนา   สงฺเฆ   โวหริตพฺพํ  ฯ
กตเมหิ   ปญฺจหิ   ฯ   กมฺมํ  ชานาติ  กมฺมสฺส  กรณํ  ชานาติ  กมฺมสฺส
วตฺถุํ   ชานาติ   กมฺมสฺส   วตฺตํ  ชานาติ  กมฺมสฺส  วูปสมํ  ชานาติ  ฯ
อิเมหิ    โข   อุปาลิ   ปญฺจหงฺเคหิ   สมนฺนาคเตน   ภิกฺขุนา   สงฺเฆ
โวหริตพฺพํ   ฯ   อปเรหิปิ   อุปาลิ  ปญฺจหงฺเคหิ  สมนฺนาคเตน  ภิกฺขุนา
สงฺเฆ   น   โวหริตพฺพํ   ฯ   กตเมหิ   ปญฺจหิ  ฯ  วตฺถุํ  น  ชานาติ
นิทานํ   น   ชานาติ   ปญฺญตฺตึ   น   ชานาติ   ปทปจฺฉาภฏฺฐํ  ๑  น
ชานาติ    อนุสนฺธิวจนปถํ    น   ชานาติ   ฯ   อิเมหิ   โข   อุปาลิ
ปญฺจหงฺเคหิ  สมนฺนาคเตน  ภิกฺขุนา  สงฺเฆ  น  โวหริตพฺพํ  ฯ ปญฺจหุปาลิ
องฺเคหิ    สมนฺนาคเตน   ภิกฺขุนา   สงฺเฆ   โวหริตพฺพํ   ฯ   กตเมหิ
ปญฺจหิ    ฯ    วตฺถุํ   ชานาติ   นิทานํ   ชานาติ   ปญฺญตฺตึ   ชานาติ
ปทปจฺฉาภฏฺฐํ    ชานาติ   อนุสนฺธิวจนปถํ   ชานาติ   ฯ   อิเมหิ   โข
อุปาลิ   ปญฺจหงฺเคหิ   สมนฺนาคเตน   ภิกฺขุนา   สงฺเฆ   โวหริตพฺพํ  ฯ
อปเรหิปิ   อุปาลิ   ปญฺจหงฺเคหิ   สมนฺนาคเตน   ภิกฺขุนา   สงฺเฆ   น!
#๑ ม. ยุ. ปทปจฺจาภฏฐํ ฯ อิโต ปรํ อีทิสเมว ฯ
