สงฺคามาวจเรนุปาลิ    ภิกฺขุนา    สงฺฆํ   อุปสงฺกมนฺเตน   อิเม   ปญฺจ
ธมฺเม อชฺฌตฺตํ อุปฏฺฐาเปตฺวา สงฺโฆ อุปสงฺกมิตพฺโพติ ฯ
     [๑๑๖๗]  กตีหิ  นุ  โข  ภนฺเต  องฺเคหิ  สมนฺนาคโต ภิกฺขุ สงฺเฆ
โวหรนฺโต   พหุชนากนฺโต   จ   โหติ  พหุชนามนาโป  จ  พหุชนารุจิโต
จาติ   ฯ   ปญฺจหุปาลิ   องฺเคหิ  สมนฺนาคโต  ภิกฺขุ  สงฺเฆ  โวหรนฺโต
พหุชนากนฺโต   จ   โหติ   พหุชนามนาโป   จ   พหุชนารุจิโต   จ  ฯ
กตเมหิ     ปญฺจหิ     ฯ     อุสฺสิตมนฺตี    จ    โหติ    นิสฺสิตชปฺปี
จ    น   จ   ภาสานุสนฺธิกุสโล   โหติ   น   ยถาธมฺเม   ยถาวินเย
ยถาปตฺติยา   โจเทตา   โหติ   น  ยถาธมฺเม  ยถาวินเย  ยถาปตฺติยา
กาเรตา   โหติ   ฯ   อิเมหิ   โข   อุปาลิ  ปญฺจหงฺเคหิ  สมนฺนาคโต
ภิกฺขุ   สงฺเฆ   โวหรนฺโต   พหุชนากนฺโต   จ   โหติ   พหุชนามนาโป
จ   พหุชนารุจิโต   จ   ฯ   ปญฺจหุปาลิ   องฺเคหิ   สมนฺนาคโต  ภิกฺขุ
สงฺเฆ    โวหรนฺโต    พหุชนกนฺโต    จ    โหติ   พหุชนมนาโป   จ
พหุชนรุจิโต   จ   ฯ  กตเมหิ  ปญฺจหิ  ฯ  น  อุสฺสิตมนฺตี  จ  โหติ  น
นิสฺสิตชปฺปี   จ   ภาสานุสนฺธิกุสโล   จ   โหติ   ยถาธมฺเม  ยถาวินเย
ยถาปตฺติยา    โจเทตา   โหติ   ยถาธมฺเม   ยถาวินเย   ยถาปตฺติยา
กาเรตา   โหติ   ฯ   อิเมหิ   โข   อุปาลิ  ปญฺจหงฺเคหิ  สมนฺนาคโต
ภิกฺขุ   สงฺเฆ   โวหรนฺโต   พหุชนกนฺโต   จ   โหติ  พหุชนมนาโป  จ
พหุชนรุจิโต    จ   ฯ   อปเรหิปิ   อุปาลิ   ปญฺจหงฺเคหิ   สมนฺนาคโต
ภิกฺขุ   สงฺเฆ   โวหรนฺโต   พหุชนากนฺโต   จ   โหติ   พหุชนามนาโป
