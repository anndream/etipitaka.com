สมุฏฺฐาเปติ   ฯ   กิจฺจาธิกรณํ   จตุนฺนํ   อธิกรณานํ  น  กตมํ  อธิกรณํ
สมุฏฺฐาเปติ     อปิจ     กิจฺจาธิกรณปจฺจยา    จตฺตาโรปิ    อธิกรณา
ชายนฺติ   ฯ   ยถากถํ   วิย   ฯ   ยา   สงฺฆสฺส  กิจฺจยตา  กรณียตา
อปโลกนกมฺมํ     ญตฺติกมฺมํ     ญตฺติทุติยกมฺมํ     ญตฺติจตุตฺถกมฺมํ    อิทํ
วุจฺจติ   กิจฺจาธิกรณํ  ฯ  กิจฺจาธิกรเณ  สงฺโฆ  วิวทติ  วิวาทาธิกรณํ  ฯ
วิวทมาโน      อนุวทติ      อนุวาทาธิกรณํ      ฯ      อนุวทมาโน
อาปตฺตึ    อาปชฺชติ   อาปตฺตาธิกรณํ   ฯ   ตาย   อาปตฺติยา   สงฺโฆ
กมฺมํ   กโรติ   กิจฺจาธิกรณํ   ฯ   เอวํ  กิจฺจาธิกรณปจฺจยา  จตฺตาโรปิ
อธิกรณา ชายนฺติ ฯ
              สมุฏฺฐาเปติวารํ ๑ นิฏฺฐิตํ วีสติมํ ฯ
    [๙๑๕]   วิวาทาธิกรณํ   จตุนฺนํ   อธิกรณานํ  กตมํ  อธิกรณํ  ภชติ
กตมํ    อธิกรณํ    อุปนิสฺสิตํ    กตมํ   อธิกรณํ   ปริยาปนฺนํ   กตเมน
อธิกรเณน   สงฺคหิตํ   ฯ   อนุวาทาธิกรณํ   จตุนฺนํ   อธิกรณานํ   กตมํ
อธิกรณํ     ภชติ    กตมํ    อธิกรณํ    อุปนิสฺสิตํ    กตมํ    อธิกรณํ
ปริยาปนฺนํ    กตเมน    อธิกรเณน    สงฺคหิตํ    ฯ    อาปตฺตาธิกรณํ
จตุนฺนํ     อธิกรณานํ    กตมํ    อธิกรณํ    ภชติ    กตมํ    อธิกรณํ
อุปนิสฺสิตํ     กตมํ     อธิกรณํ    ปริยาปนฺนํ    กตเมน    อธิกรเณน
สงฺคหิตํ   ฯ   กิจฺจาธิกรณํ   จตุนฺนํ   อธิกรณานํ   กตมํ  อธิกรณํ  ภชติ
กตมํ    อธิกรณํ    อุปนิสฺสิตํ    กตมํ   อธิกรณํ   ปริยาปนฺนํ   กตเมน
#๑ ม. ยุ. สมุฏฺฐาปนวารํ ฯ
