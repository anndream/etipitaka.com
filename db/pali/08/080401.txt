                อาจิณฺณานาจิณฺณํ น ชานาติ
                อาจิณฺณานาจิณฺณสฺส อโกวิโท
                อนาปตฺติยา อาปตฺตีติ โรเปติ
                ตาทิโส โจทโก ฌาเปติ อตฺตานํ ฯ
                ปญฺญตฺตาปญฺญตฺตํ น ชานาติ
                ปญฺญตฺตาปญฺญตฺตสฺส อโกวิโท
                อนาปตฺติยา อาปตฺตีติ โรเปติ
                ตาทิโส โจทโก ฌาเปติ อตฺตานํ ฯ
                อาปตฺตานาปตฺตึ น ชานาติ
                อาปตฺตานาปตฺติยา อโกวิโท
                อนาปตฺติยา อาปตฺตีติ โรเปติ
                ตาทิโส โจทโก ฌาเปติ อตฺตานํ ฯ
                ลหุกครุกํ น ชานาติ
                ลหุกครุกสฺส อโกวิโท
                อนาปตฺติยา อาปตฺตีติ โรเปติ
                ตาทิโส โจทโก ฌาเปติ อตฺตานํ ฯ
                สาวเสสานวเสสํ น ชานาติ
                สาวเสสานวเสสสฺส อโกวิโท
                อนาปตฺติยา อาปตฺตีติ โรเปติ
                ตาทิโส โจทโก ฌาเปติ อตฺตานํ ฯ
