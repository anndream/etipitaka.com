น    ชานาติ    อาปตฺติยา    วูปสมํ   น   ชานาติ   น   อาปตฺติยา
วินิจฺฉยกุสโล    โหติ   ๑   ฯ   อิเมหิ   โข   อุปาลิ   ปญฺจหงฺเคหิ
สมนฺนาคเตน   ภิกฺขุนา   สงฺเฆ  น  โวหริตพฺพํ  ฯ  ปญฺจหุปาลิ  องฺเคหิ
สมนฺนาคเตน   ภิกฺขุนา   สงฺเฆ   โวหริตพฺพํ   ฯ   กตเมหิ  ปญฺจหิ  ฯ
อาปตฺตึ    ชานาติ    อาปตฺติสมุฏฺฐานํ    ชานาติ   อาปตฺติยา   ปโยคํ
ชานาติ    อาปตฺติยา    วูปสมํ    ชานาติ   อาปตฺติยา   วินิจฺฉยกุสโล
โหติ   ฯ   อิเมหิ   โข   อุปาลิ   ปญฺจหงฺเคหิ  สมนฺนาคเตน  ภิกฺขุนา
สงฺเฆ   โวหริตพฺพํ   ฯ   อปเรหิปิ   อุปาลิ  ปญฺจหงฺเคหิ  สมนฺนาคเตน
ภิกฺขุนา   สงฺเฆ   น   โวหริตพฺพํ   ฯ   กตเมหิ   ปญฺจหิ  ฯ  อธิกรณํ
น    ชานาติ    อธิกรณสมุฏฺฐานํ    น   ชานาติ   อธิกรณสฺส   ปโยคํ
น    ชานาติ    อธิกรณสฺส    วูปสมํ   น   ชานาติ   น   อธิกรณสฺส
วินิจฺฉยกุสโล   โหติ   ๒   ฯ    อิเมหิ   โข   อุปาลิ   ปญฺจหงฺเคหิ
สมนฺนาคเตน   ภิกฺขุนา   สงฺเฆ  น  โวหริตพฺพํ  ฯ  ปญฺจหุปาลิ  องฺเคหิ
สมนฺนาคเตน   ภิกฺขุนา   สงฺเฆ   โวหริตพฺพํ   ฯ   กตเมหิ  ปญฺจหิ  ฯ
อธิกรณํ    ชานาติ    อธิกรณสมุฏฺฐานํ    ชานาติ   อธิกรณสฺส   ปโยคํ
ชานาติ    อธิกรณสฺส    วูปสมํ    ชานาติ   อธิกรณสฺส   วินิจฺฉยกุสโล
โหติ    ฯ    อิเมหิ    โข    อุปาลิ    ปญฺจหงฺเคหิ    สมนฺนาคเตน
ภิกฺขุนา    สงฺเฆ    โวหริตพฺพํ   ฯ   อปเรหิปิ   อุปาลิ   ปญฺจหงฺเคหิ
#๑ ม. ยุ. อาปตฺติยา น วินิจฺฉยกุสโล โหติ ฯ  ๒ ม. ยุ. อธิกรณสฺส น
#วินิจฺฉยกุสโล โหติ ฯ
