น    คโณ    กฐินํ    อตฺถรติ    ปุคฺคโล   กฐินํ   อตฺถรติ   สงฺฆสฺส
อนุโมทนาย    คณสฺส    อนุโมทนาย    ปุคฺคลสฺส   อตฺถารา   สงฺฆสฺส
อตฺถตํ    โหติ    กฐินํ    คณสฺส    อตฺถตํ   โหติ   กฐินํ   ปุคฺคลสฺส
อตฺถตํ โหติ กฐินนฺติ ฯ
         [๑๑๔๙] ปกฺกมนนฺติโก กฐินุทฺธาโร
                วุตฺโต อาทิจฺจพนฺธุนา
                เอตญฺจ ตาหํ ปุจฺฉามิ
                กตโม ปลิโพโธ ปฐมํ ฉิชฺชติ ฯ
                ปกฺกมนนฺติโก กฐินุทฺธาโร
                วุตฺโต อาทิจฺจพนฺธุนา
                เอตญฺจ ตาหํ วิสฺสชฺชิสฺสํ
                จีวรปลิโพโธ ปฐมํ ฉิชฺชติ
           ตสฺส สห พหิสีมคมนา อาวาสปลิโพโธ ฉิชฺชติ ฯ
         [๑๑๕๐] นิฏฺฐานนฺติโก กฐินุทฺธาโร
                วุตฺโต อาทิจฺจพนฺธุนา
                เอตญฺจ ตาหํ ปุจฺฉามิ
                กตโม ปลิโพโธ ปฐมํ ฉิชฺชติ ฯ
                นิฏฺฐานนฺติโก กฐินุทฺธาโร
                วุตฺโต อาทิจฺจพนฺธุนา
                เอตญฺจ ตาหํ วิสฺสชฺชิสฺสํ
