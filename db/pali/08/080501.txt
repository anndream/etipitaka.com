อวินยํ    วินโยติ    ทีเปติ    วินยํ    อวินโยติ    ทีเปติ   อวินิธาย
รุจึ   กมฺเมน   ฯเปฯ   อวินิธาย   รุจึ  อุทฺเทเสน  ฯ  อวินิธาย  รุจึ
โวหรนฺโต  ฯ  อวินิธาย รุจึ อนุสฺสาวเนน ฯ อวินิธาย รุจึ สลากคาเหน ฯ
อิเมหิ     โข    อุปาลิ    ปญฺจหงฺเคหิ    สมนฺนาคโต    สงฺฆเภทโก
น  อาปายิโก  น  เนรยิโก  น  กปฺปฏฺโฐ  น  อเตกิจฺโฉ  ฯ  อปเรหิปิ
อุปาลิ   ปญฺจหงฺเคหิ   สมนฺนาคโต   สงฺฆเภทโก   น   อาปายิโก   น
เนรยิโก  น  กปฺปฏฺโฐ  น  อเตกิจฺโฉ  ฯ  กตเมหิ  ปญฺจหิ  ฯ  อิธุปาลิ
ภิกฺขุ    อธมฺมํ   ธมฺโมติ   ทีเปติ   ธมฺมํ   อธมฺโมติ   ทีเปติ   อวินยํ
วินโยติ    ทีเปติ    วินยํ    อวินโยติ    ทีเปติ    อวินิธาย    สญฺญํ
กมฺเมน  ฯเปฯ  อวินิธาย  สญฺญํ อุทฺเทเสน ฯ อวินิธาย สญฺญํ โวหรนฺโต ฯ
อวินิธาย   สญฺญํ   อนุสฺสาวเนน   ฯ  อวินิธาย  สญฺญํ  สลากคาเหน  ฯ
อิเมหิ    โข    อุปาลิ   ปญฺจหงฺเคหิ   สมนฺนาคโต   สงฺฆเภทโก   น
อาปายิโก น เนรยิโก น กปฺปฏฺโฐ น อเตกิจฺโฉติ ฯ
                  ทุติยสงฺฆเภทวคฺโค ทฺวาทสโม ฯ
                         ตสฺสุทฺทานํ
  [๑๒๑๘] อวินิธาย ทิฏฺฐึ กมฺเมน        อุทฺเทเสน ๑ โวหเรน จ
         อนุสฺสาวเน สลาเกน         ปญฺเจเต ทิฏฺฐินิสฺสิตา ฯ
         ขนฺติ รุจิ จ สญฺญา จ ๒      ตโย เต ปญฺจธา นยาติ ๓ ฯ
         เหฏฺฐิเม กณฺหปกฺขมฺหิ         สมวีสติ วิธี ยถา
         ตเถว สุกฺกปกฺขมฺหิ           สมวีสติ ชานถาติ ฯ
#๑ ม. อุทฺเทเส ฯ  ๒ ขนฺตึ สุจึ จ สญฺญญฺจ ฯ  ๓ อิติสทฺโท นตฺถิ ฯ
