เอกา    ปญฺญตฺติ   ฯ   ฉนฺนํ   อาปตฺติสมุฏฺฐานานํ   ฉหิ   สมุฏฺฐาเนหิ
สมุฏฺฐาติ ฯ
     [๕๖๔]   ภิกฺขุนิยา   จีวรํ  วิสิพฺเพตฺวา  วา  วิสิพฺพาเปตฺวา  วา
เนว  สิพฺพาเปนฺติยา  ๑  น  สิพฺพาปนาย  อุสฺสุกฺกํ  กโรนฺติยา ปาจิตฺติยํ
กตฺถ   ปญฺญตฺตนฺติ   ฯ   สาวตฺถิยา   ปญฺญตฺตํ   ฯ   กํ  อารพฺภาติ  ฯ
ถุลฺลนนฺทํ   ภิกฺขุนึ   อารพฺภ   ฯ   กิสฺมึ   วตฺถุสฺมินฺติ   ฯ   ถุลฺลนนฺทา
ภิกฺขุนี   ภิกฺขุนิยา  จีวรํ  วิสิพฺพาเปตฺวา  เนว  สิพฺเพสิ  น  สิพฺพาปนาย
อุสฺสุกฺกํ   อกาสิ   ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ
อาปตฺติสมุฏฺฐานานํ เอเกน สมุฏฺฐาเนน สมุฏฺฐาติ (ธุรนิกฺเขเป) ฯ
     [๕๖๕]    ปญฺจาหิกํ    สงฺฆาฏิวารํ   อติกฺกาเมนฺติยา   ปาจิตฺติยํ
กตฺถ   ปญฺญตฺตนฺติ   ฯ   สาวตฺถิยา   ปญฺญตฺตํ   ฯ   กํ  อารพฺภาติ  ฯ
สมฺพหุลา   ภิกฺขุนิโย   อารพฺภ   ฯ   กิสฺมึ   วตฺถุสฺมินฺติ   ฯ  สมฺพหุลา
ภิกฺขุนิโย   ภิกฺขุนีนํ  หตฺเถ  จีวรํ  นิกฺขิปิตฺวา  สนฺตรุตฺตเรน  ชนปทจาริกํ
ปกฺกมึสุ    ตสฺมึ    วตฺถุสฺมึ    ฯ    เอกา    ปญฺญตฺติ    ฯ    ฉนฺนํ
อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ (กฐินเก) ฯ
     [๕๖๖]  จีวรสงฺกมนียํ  ธาเรนฺติยา  ปาจิตฺติยํ  กตฺถ  ปญฺญตฺตนฺติ ฯ}
สาวตฺถิยา    ปญฺญตฺตํ    ฯ    กํ   อารพฺภาติ   ฯ   อญฺญตรํ   ภิกฺขุนึ
อารพฺภ   ฯ   กิสฺมึ  วตฺถุสฺมินฺติ  ฯ  อญฺญตรา  ภิกฺขุนี  [๒]  ภิกฺขุนิยา
จีวรํ   อนาปุจฺฉา   ปารุปิ   ตสฺมึ   วตฺถุสฺมึ   ฯ   เอกา  ปญฺญตฺติ  ฯ
ฉนฺนํ อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ (กฐินเก) ฯ
#๑ ม. ยุ. สิพฺเพนฺติยา ฯ  ๒ ม. ยุ. อญฺญตราย ฯ
