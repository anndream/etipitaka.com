ปญฺจหงฺเคหิ    สมนฺนาคโต    ภิกฺขุ    อุพฺพาหิกาย   สมฺมนฺนิตพฺโพ   ฯ
อปเรหิปิ    อุปาลิ    ปญฺจหงฺเคหิ    สมนฺนาคโต   ภิกฺขุ   อุพฺพาหิกาย
น   สมฺมนฺนิตพฺโพ   ฯ  กตเมหิ  ปญฺจหิ  ฯ  ปสาเรตา  ๑  โหติ  โน
สาเรตา  อโนกาสกมฺมํ  การาเปตฺวา  วตฺตา  ๒  โหติ  น  ยถาธมฺเม
ยถาวินเย   ยถาปตฺติยา   โจเทตา   โหติ   น  ยถาธมฺเม  ยถาวินเย
ยถาปตฺติยา  กาเรตา  โหติ  น  ยถาทิฏฺฐิยา  พฺยากตา  โหติ  ฯ อิเมหิ
โข  อุปาลิ  ปญฺจหงฺเคหิ  สมนฺนาคโต ภิกฺขุ อุพฺพาหิกาย น สมฺมนฺนิตพฺโพ ฯ
ปญฺจหุปาลิ      องฺเคหิ      สมนฺนาคโต      ภิกฺขุ      อุพฺพาหิกาย
สมฺมนฺนิตพฺโพ  ฯ  กตเมหิ  ปญฺจหิ  ฯ  สาเรตา  โหติ โน ปสาเรตา ๑
โอกาสกมฺมํ   การาเปตฺวา   วตฺตา   ๒  โหติ  ยถาธมฺเม  ยถาวินเย
ยถาปตฺติยา    โจเทตา   โหติ   ยถาธมฺเม   ยถาวินเย   ยถาปตฺติยา
กาเรตา   โหติ   ยถาทิฏฺฐิยา  พฺยากตา  โหติ  ฯ  อิเมหิ  โข  อุปาลิ
ปญฺจหงฺเคหิ    สมนฺนาคโต    ภิกฺขุ    อุพฺพาหิกาย   สมฺมนฺนิตพฺโพ   ฯ
อปเรหิปิ   อุปาลิ   ปญฺจหงฺเคหิ   สมนฺนาคโต   ภิกฺขุ   อุพฺพาหิกาย  นw
สมฺมนฺนิตพฺโพ   ฯ   กตเมหิ   ปญฺจหิ   ฯ   ฉนฺทาคตึ  คจฺฉติ  โทสาคตึ
คจฺฉติ   โมหาคตึ   คจฺฉติ   ภยาคตึ   คจฺฉติ   อลชฺชี   จ   โหติ  ฯ
อิเมหิ   โข   อุปาลิ   ปญฺจหงฺเคหิ  สมนฺนาคโต  ภิกฺขุ  อุพฺพาหิกาย  น
สมฺมนฺนิตพฺโพ   ฯ   ปญฺจหุปาลิ  องฺเคหิ  สมนฺนาคโต  ภิกฺขุ  อุพฺพาหิกาย
สมฺมนฺนิตพฺโพ   ฯ   กตเมหิ   ปญฺจหิ   ฯ   น   ฉนฺทาคตึ   คจฺฉติ  น
โทสาคตึ    คจฺฉติ    น    โมหาคตึ   คจฺฉติ   น   ภยาคตึ   คจฺฉติ
#๑ โป. อปสาเรตา ฯ  ๒ ม. ยุ. ปวตฺตา ฯ
