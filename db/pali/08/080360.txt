                       คาถาสงฺคณิกํ
  [๑๐๑๖] เอกํสํ จีวรํ กตฺวา           ปคฺคณฺหิตฺวาน อญฺชลึ
         อาสึสมานรูโป ว            กิสฺส ตฺวํ อิธมาคโต ฯ
                ทฺวีสุ วินเยสุ [๑] ปญฺญตฺตา
                อุทฺเทสํ อาคจฺฉนฺติ อุโปสเถสุ
                กติ เต สิกฺขาปทา โหนฺติ
                กตีสุ นคเรสุ ปญฺญตฺตา ฯ
         ภทฺทโก เต อุมฺมงฺโค         โยนิโส ปริปุจฺฉสิ
         ตคฺฆ เต อหมกฺขิสฺสํ          ยถาปิ ๒ กุสโล ตถา ฯ
                 ทฺวีสุ วินเยสุ [๑] ปญฺญตฺตา
                 อุทฺเทสํ อาคจฺฉนฺติ อุโปสเถสุ
                 อฑฺฒุฑฺฒสตานิ เต โหนฺติ
                 สตฺตสุ นคเรสุ ๓ ปญฺญตฺตา ฯ
         [๑๐๑๗]  กตเมสุ สตฺตสุ นคเรสุ ปญฺญตฺตา ฯ
                 อิงฺฆ เม ตฺวํ ๔ พฺยากร นํ ๕ ฯ
                 ตว ๖ วจนปถํ นิสามยิตฺวา
                 ปฏิปชฺเชม หิตาย โน สิยา ๗ ฯ
         เวสาลิยา ราชคเห           สาวตฺถิยา จ อาฬวิยา
         โกสมฺพิยา จ สกฺเกสุ          ภคฺเคสุ เจว ปญฺญตฺตา ฯ
#๑ ม. เย. ฯ  ๒ ม. ยถาสิ ฯ  ๓ สตฺตนคเรสุ ?  ๔ ยุ. ตํ ฯ  ๕ ยุ. พฺยากรณํ ฯ
#๖ สี. อยํ ปาโฐ น ทิสฺสติ ฯ ม. ยุ. ตํ ฯ  ๗ โป. สิยาติ ฯ
