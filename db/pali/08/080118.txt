                        ตสฺสุทฺทานํ
     [๔๖๘] กตฺถ ปญฺญตฺติ กตี จ    วิปตฺติสงฺคเหน จ
           สมุฏฺฐานาธิกรณา      สมโถ จ สมุจฺจโยติ ฯ
                      _______________
     [๔๖๙]  ยนฺเตน  ภควตา  ชานตา ปสฺสตา อรหตา สมฺมาสมฺพุทฺเธน
เมถุนํ   ธมฺมํ   ปฏิเสวนปจฺจยา   ปาราชิกํ   กตฺถ   ปญฺญตฺตํ   ฯ   กํ
อารพฺภ   ฯ   กิสฺมึ  วตฺถุสฺมึ  ฯเปฯ  เกนาภฏนฺติ  ฯ  ยนฺเตน  ภควตา
ชานตา  ปสฺสตา  อรหตา  สมฺมาสมฺพุทฺเธน  เมถุนํ  ธมฺมํ ปฏิเสวนปจฺจยา
ปาราชิกํ    กตฺถ    ปญฺญตฺตนฺติ    ฯ   เวสาลิยา   ปญฺญตฺตํ   ฯ   กํ
อารพฺภาติ   ฯ   สุทินฺนํ   กลนฺทปุตฺตํ  อารพฺภ  ฯ  กิสฺมึ  วตฺถุสฺมินฺติ  ฯ
สุทินฺโน   กลนฺทปุตฺโต   ปุราณทุติยิกาย   เมถุนํ   ธมฺมํ   ปฏิเสวิ  ตสฺมึ
วตฺถุสฺมึ   ฯ   อตฺถิ   ตตฺถ  ปญฺญตฺติ  อนุปฺปญฺญตฺติ  อนุปฺปนฺนปญฺญตฺตีติ  ฯ
เอกา      ปญฺญตฺติ      เทฺว     อนุปฺปญฺญตฺติโย     อนุปฺปนฺนปญฺญตฺติ
ตสฺมึ    นตฺถิ    ฯ   สพฺพตฺถ   ปญฺญตฺติ   ปเทสปญฺญตีติ   ฯ   สพฺพตฺถ
ปญฺญตฺติ  ฯ  สาธารณปญฺญตฺติ  อสาธารณปญฺญตฺตีติ  ฯ  สาธารณปญฺญตฺติ  ฯ
เอกโต      ปญฺญตฺติ      อุภโต      ปญฺญตฺตีติ      ฯ      อุภโต
ปญฺญตฺติ  ฯ  ปญฺจนฺนํ  ปาติโมกฺขุทฺเทสานํ  กตฺโถคธํ  กตฺถ ปริยาปนฺนนฺติ ฯ
นิทาโนคธํ      นิทานปริยาปนฺนํ      ฯ      กตเมน      อุทฺเทเสน
อุทฺเทสํ  อาคจฺฉตีติ  ฯ  ทุติเยน  อุทฺเทเสน  อุทฺเทสํ  อาคจฺฉติ ฯ จตุนฺนํ
วิปตฺตีนํ   กตมา   วิปตฺตีติ   ฯ  สีลวิปตฺติ  ฯ  สตฺตนฺนํ  อาปตฺติกฺขนฺธานํ
#๑ ม. สมโถ สมุจฺจเยน จ ฯ ยุ. สมถา สมุจฺจเยน จ ฯ
