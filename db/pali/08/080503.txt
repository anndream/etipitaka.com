อวินยํ     อวินโยติ     ปริณาเมติ     วินยํ    วินโยติ    ปริณาเมติ
อปฺปญฺญตฺตํ    น    ปญฺญาเปติ   ปญฺญตฺตํ   น   สมุจฺฉินฺทติ   ฯ   อิเม
โข อุปาลิ ปญฺจ ธมฺมิกา วินยพฺยากรณาติ ฯ
     [๑๒๒๑]  กตีหิ  นุ  โข  ภนฺเต  องฺเคหิ สมนฺนาคโต ภตฺตุทฺเทสโก
ยถาภตํ   นิกฺขิตฺโต  เอวํ  นิรเยติ  ฯ  ปญฺจหุปาลิ  องฺเคหิ  สมนฺนาคโต
ภตฺตุทฺเทสโก   ยถาภตํ  นิกฺขิตฺโต  เอวํ  นิรเย  ฯ  กตเมหิ  ปญฺจหิ  ฯ
ฉนฺทาคตึ    คจฺฉติ    โทสาคตึ   คจฺฉติ   โมหาคตึ   คจฺฉติ   ภยาคตึ
คจฺฉติ    อุทฺทิฏฺฐานุทฺทิฏฺฐํ    น   ชานาติ   ฯ   อิเมหิ   โข   อุปาลิ
ปญฺจหงฺเคหิ    สมนฺนาคโต   ภตฺตุทฺเทสโก   ยถาภตํ   นิกฺขิตฺโต   เอวํ
นิรเย   ฯ   ปญฺจหุปาลิ   องฺเคหิ   สมนฺนาคโต  ภตฺตุทฺเทสโก  ยถาภตํ
นิกฺขิตฺโต   เอวํ   สคฺเค  ฯ  กตเมหิ  ปญฺจหิ  ฯ  น  ฉนฺทาคตึ  คจฺฉติ
น   โทสาคตึ   คจฺฉติ   น   โมหาคตึ   คจฺฉติ   น   ภยาคตึ  คจฺฉติ
อุทฺทิฏฺฐานุทฺทิฏฺฐํ    ชานาติ    ฯ   อิเมหิ   โข   อุปาลิ   ปญฺจหงฺเคหิ
สมนฺนาคโต   ภตฺตุทฺเทสโก   ยถาภตํ   นิกฺขิตฺโต   เอวํ   สคฺเคติ   ฯ
กตีหิ    นุ   โข   ภนฺเต   องฺเคหิ   สมนฺนาคโต   เสนาสนปญฺญาปโก
ฯเปฯ    ภณฺฑาคาริโก    จีวรปฏิคฺคาหโก    จีวรภาชโก   ยาคุ-
ภาชโก    ผลภาชโก       ขชฺชภาชโก     อปฺปมตฺตกวิสฺสชฺชโก
สาฏิยคาหาปโก    ปตฺตคาหาปโก    อารามิกเปสโก    สามเณรเปสโก
ยถาภตํ   นิกฺขิตฺโต  เอวํ  นิรเยติ  ฯ  ปญฺจหุปาลิ  องฺเคหิ  สมนฺนาคโต
สามเณรเปสโก  ยถาภตํ  นิกฺขิตฺโต  เอวํ  นิรเย  ฯ  กตเมหิ  ปญฺจหิ ฯ
