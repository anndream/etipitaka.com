        อธิกรณา ทุสฺสีลา จ         โสภณาคนฺตุเกน จ
        คมิโก วตฺถุนานตฺตา         สภาคุปชฺฌเยน ๑ จ
        อาจริโย ปจฺจยา วา        ทุจฺจริตํ สุจาริตํ ๒
        อาทิยนฺโต ปุคฺคโล จ        อรหา อาสเนน จ
        กาเล จ กปฺปติ เจว        ปจฺจนฺติเมสุ ๓ กปฺปติ
        อนฺโต อนฺโต จ สีมาย       คาเม จ โจทนาย จ
        ปุพฺพกิจฺจํ ปตฺตกลฺลํ          อนญฺญกา จ สมฺมติ ๔
        อคติ นาคติ เจว           อลชฺชี เปสเลน จ
        ปุจฺฉิตพฺพา ทุเว เจว        วิสฺสชฺเชยฺย ๕ ตถา ทุเว
        อนุโยโค จ สากจฺฉา        คิลาโน ฐปเนน จาติ ฯ
     [๙๗๙]   ปญฺจ   อาปตฺติโย   ฯ  ปญฺจ  อาปตฺติกฺขนฺธา  ฯ  ปญฺจ
วินีตวตฺถูนิ   ฯ   ปญฺจ   กมฺมานิ   อานนฺตริกานิ   ฯ   ปญฺจ   ปุคฺคลา
นิยตา   ฯ   ปญฺจ   เฉทนกา   อาปตฺติโย  ฯ  ปญฺจหากาเรหิ  อาปตฺตึ
อาปชฺชติ    ฯ    ปญฺจาปตฺติโย   มุสาวาทปจฺจยา   ฯ   ปญฺจหากาเรหิ
กมฺมํ   น   อุเปติ   สยํ   วา  กมฺมํ  น  กโรติ  ปรํ  วา  นาชฺเฌสติ
ฉนฺทํ   วา   ปาริสุทฺธึ   วา   น  เทติ  กยิรมาเน  กมฺเม  ปฏิกฺโกสติ
กเต   วา   ปน   กมฺเม   อธมฺมทิฏฺฐิ  โหติ  ฯ  ปญฺจหากาเรหิ  กมฺมํ
#๑ สี. ม. ยุ. สภาคุปชฺฌาเยน ฯ  ๒ สี. ม. ยุ. สุจริตํ ฯ  ๓ ยุ. ปจฺจนฺติเม จ ฯ
#๔ สี. อนญฺญสมฺมุติโย จ ฯ ม. อนญฺญา สมฺมุติโย จ ฯ ยุ. อนญฺญา สมฺมุติยา จ ฯ
#๕ ม. วิสฺสชฺเชยฺยา ฯ
