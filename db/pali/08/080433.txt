     [๑๑๔๓]    กตีนํ   ปุคฺคลานํ   กฐินตฺถารา   น   รูหนฺติ   กตีนํ
ปุคฺคลานํ    กฐินตฺถารา   รูหนฺติ   ฯ   ติณฺณํ   ปุคฺคลานํ   กฐินตฺถารา
น    รูหนฺติ    ติณฺณํ   ปุคฺคลานํ   กฐินตฺถารา   รูหนฺติ   ฯ   กตเมสํ
ติณฺณํ   ปุคฺคลานํ   กฐินตฺถารา   น   รูหนฺติ   ฯ  นิสฺสีมฏฺโฐ  อนุโมทติ
อนุโมทนฺโต   น  วาจํ  ภินฺทติ  วาจํ  ภินฺทนฺโต  น  ปรํ  วิญฺญาเปติ  ฯ
อิเมสํ    ติณฺณํ    ปุคฺคลานํ   กฐินตฺถารา   น   รูหนฺติ   ฯ   กตเมสํ
ติณฺณํ    ปุคฺคลานํ    กฐินตฺถารา    รูหนฺติ    ฯ   สีมฏฺโฐ   อนุโมทติ
อนุโมทนฺโต   วาจํ   ภินฺทติ   วาจํ   ภินฺทนฺโต   ปรํ   วิญฺญาเปติ   ฯ
อิเมสํ ติณฺณํ ปุคฺคลานํ กฐินตฺถารา รูหนฺติ ฯ
     [๑๑๔๔]    กติ   กฐินตฺถารา   น   รูหนฺติ   กติ   กฐินตฺถารา
รูหนฺติ    ฯ    ตโย   กฐินตฺถารา   น   รูหนฺติ   ตโย   กฐินตฺถารา
รูหนฺติ   ฯ   กตเม  ตโย  กฐินตฺถารา  น  รูหนฺติ  ฯ  วตฺถุวิปนฺนญฺเจว
โหติ    กาลวิปนฺนญฺจ   กรณวิปนฺนญฺจ   ฯ   อิเม   ตโย   กฐินตฺถารา
น   รูหนฺติ  ฯ  กตเม  ตโย  กฐินตฺถารา  รูหนฺติ  ฯ  วตฺถุสมฺปนฺนญฺเจว
โหติ   กาลสมฺปนฺนญฺจ   กรณสมฺปนฺนญฺจ   ฯ   อิเม   ตโย  กฐินตฺถารา
รูหนฺติ ฯ
     [๑๑๔๕]   กฐินํ   ชานิตพฺพํ   กฐินตฺถาโร   ชานิตพฺโพ   กฐินสฺส
อตฺถารมาโส     ชานิตพฺโพ     กฐินสฺส    อตฺถารวิปตฺติ    ชานิตพฺพา
กฐินสฺส     อตฺถารสมฺปตฺติ     ชานิตพฺพา     นิมิตฺตกมฺมํ     ชานิตพฺพํ
ปริกถา     ชานิตพฺพา    กุกฺกุกตํ    ชานิตพฺพํ    สนฺนิธิ    ชานิตพฺพา
