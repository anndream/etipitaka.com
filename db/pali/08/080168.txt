     [๖๐๔]   เทฺว   วสฺสานิ   ฉสุ   ธมฺเมสุ  อสิกฺขิตสิกฺขํ  สิกฺขมานํ
วุฏฺฐาเปนฺติยา   ปาจิตฺติยํ  กตฺถ  ปญฺญตฺตนฺติ  ฯ  สาวตฺถิยา  ปญฺญตฺตํ  ฯ
กํ    อารพฺภาติ    ฯ    สมฺพหุลา    ภิกฺขุนิโย   อารพฺภ   ฯ   กิสฺมึ
วตฺถุสฺมินฺติ   ฯ   สมฺพหุลา   ภิกฺขุนิโย   เทฺว   วสฺสานิ   ฉสุ  ธมฺเมสุ
อสิกฺขิตสิกฺขํ    สิกฺขมานํ    วุฏฺฐาเปสุํ    ตสฺมึ   วตฺถุสฺมึ   ฯ   เอกา
ปญฺญตฺติ ฯ ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯ
     [๖๐๕]   เทฺว   วสฺสานิ   ฉสุ   ธมฺเมสุ   สิกฺขิตสิกฺขํ  สิกฺขมานํ
สงฺเฆน   อสมฺมตํ   วุฏฺฐาเปนฺติยา   ปาจิตฺติยํ   กตฺถ   ปญฺญตฺตนฺติ   ฯ
สาวตฺถิยา   ปญฺญตฺตํ   ฯ   กํ   อารพฺภาติ   ฯ   สมฺพหุลา   ภิกฺขุนิโย
อารพฺภ   ฯ   กิสฺมึ  วตฺถุสฺมินฺติ  ฯ  สมฺพหุลา  ภิกฺขุนิโย  เทฺว  วสฺสานิ
ฉสุ   ธมฺเมสุ   สิกฺขิตสิกฺขํ   สิกฺขมานํ   สงฺเฆน   อสมฺมตํ   วุฏฺฐาเปสุํ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ๗
ตีหิ สมุฏฺฐาเนหิ สมุฏฺฐาติ ฯ
     [๖๐๖]   อูนทฺวาทสวสฺสํ   คิหิคตํ  วุฏฺฐาเปนฺติยา  ปาจิตฺติยํ  กตฺถ
ปญฺญตฺตนฺติ    ฯ    สาวตฺถิยา    ปญฺญตฺตํ    ฯ   กํ   อารพฺภาติ   ฯ
สมฺพหุลา   ภิกฺขุนิโย   อารพฺภ   ฯ   กิสฺมึ   วตฺถุสฺมินฺติ   ฯ  สมฺพหุลา
ภิกฺขุนิโย    อูนทฺวาทสวสฺสํ   คิหิคตํ   วุฏฺฐาเปสุํ   ตสฺมึ   วตฺถุสฺมึ   ฯ
เอกา    ปญฺญตฺติ   ฯ   ฉนฺนํ   อาปตฺติสมุฏฺฐานานํ   ตีหิ   สมุฏฺฐาเนหิ
สมุฏฺฐาติ ฯ
     [๖๐๗]   ปริปุณฺณทฺวาทสวสฺสํ  คิหิคตํ  เทฺว  วสฺสานิ  ฉสุ  ธมฺเมสุ
