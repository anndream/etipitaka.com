อาปตฺตึ อาปชฺชติ ทุกฺกฏํ ฯ
     [๔๒๑]   อนาทริยํ   ปฏิจฺจ   ถูปโต  ๑  โอมทฺทิตฺวา  ปิณฺฑปาตํ
ภุญฺชนฺโต เอกํ อาปตฺตึ อาปชฺชติ ทุกฺกฏํ ฯ
     [๔๒๒]   อนาทริยํ   ปฏิจฺจ   สูปํ   วา  พฺยญฺชนํ  วา  โอทเนน
ปฏิจฺฉาเทนฺโต เอกํ อาปตฺตึ อาปชฺชติ ทุกฺกฏํ ฯ
     [๔๒๓]   อนาทริยํ   ปฏิจฺจ   สูปํ   วา   โอทนํ  วา  อคิลาโน
อตฺตโน   อตฺถาย   วิญฺญาเปตฺวา   ภุญฺชนฺโต   เอกํ  อาปตฺตึ  อาปชฺชติ
ทุกฺกฏํ ฯ
     [๔๒๔]  อนาทริยํ  ปฏิจฺจ  อุชฺฌานสญฺญี  ปเรสํ  ปตฺตํ โอโลเกนฺโต
เอกํ อาปตฺตึ อาปชฺชติ ทุกฺกฏํ ฯ
     [๔๒๕]  อนาทริยํ  ปฏิจฺจ  มหนฺตํ  กพฬํ  กโรนฺโต  เอกํ  อาปตฺตึ
อาปชฺชติ ทุกฺกฏํ ฯ
     [๔๒๖]  อนาทริยํ  ปฏิจฺจ  ทีฆํ  อาโลปํ  กโรนฺโต  เอกํ  อาปตฺตึ
อาปชฺชติ ทุกฺกฏํ ฯ
                    จตุตฺโถ วคฺโค ๒ ฯ
     [๔๒๗]   อนาทริยํ  ปฏิจฺจ  อนาหเฏ  กพเฬ  มุขทฺวารํ  วิวรนฺโต
เอกํ อาปตฺตึ อาปชฺชติ ทุกฺกฏํ ฯ
     [๔๒๘]  อนาทริยํ  ปฏิจฺจ  ภุญฺชนฺโต  สพฺพํ  หตฺถํ  มุเข ปกฺขิปนฺโต
เอกํ อาปตฺตึ อาปชฺชติ ทุกฺกฏํ ฯ
     [๔๒๙]   อนาทริยํ   ปฏิจฺจ  สกพเฬน  มุเขน  พฺยาหรนฺโต  เอกํ
#๑ โป. ถูปิกโต ฯ ม. ยุ. ถูปกโต ฯ  ๒ ม. ยุ. ปิณฺฑปาตวคฺโค จตุตฺโถ ฯ
