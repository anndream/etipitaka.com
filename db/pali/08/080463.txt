ปุจฺฉติ    อญฺญาตุกาโม    ปญฺหํ   ปุจฺฉติ   สเจ   เม   ปญฺหํ   ปุฏฺโฐ
สมฺมเทว    พฺยากริสฺสติ    อิจฺเจตํ    กุสลํ   โน   เจ   เม   ปญฺหํ
ปุฏฺโฐ    สมฺมเทว   พฺยากริสฺสติ   อหมสฺส   สมฺมเทว   พฺยากริสฺสามีติ
ปญฺหํ  ปุจฺฉติ  ฯ  อิมา  โข  อุปาลิ  ปญฺจ  ปญฺหปุจฺฉาติ  ฯ  กติ  นุ โข
ภนฺเต    อญฺญพฺยากรณาติ   ฯ   ปญฺจิเม   อุปาลิ   อญฺญพฺยากรณา   ฯ
กตเม    ปญฺจ    ฯ    มนฺทตฺตา    โมมูหตฺตา    อญฺญํ    พฺยากโรติ
ปาปิจฺโฉ   อิจฺฉาปกโต   อญฺญํ   พฺยากโรติ  อุมฺมาทา  จิตฺตกฺเขปา  ๑
อญฺญํ    พฺยากโรติ    อธิมาเนน    อญฺญํ    พฺยากโรติ    ภูตํ   อญฺญํ
พฺยากโรติ ฯ อิเม โข อุปาลิ ปญฺจ อญฺญพฺยากรณาติ ฯ
     [๑๑๘๐]   กติ   นุ  โข  ภนฺเต  วิสุทฺธิโยติ  ฯ  ปญฺจิมา  อุปาลิ
วิสุทฺธิโย   ฯ   กตมา   ปญฺจ   ฯ  นิทานํ  อุทฺทิสิตฺวา  อวเสสํ  สุเตน
สาเวตพฺพํ   อยํ   ปฐมา   วิสุทฺธิ   ฯ   นิทานํ   อุทฺทิสิตฺวา   จตฺตาริ
ปาราชิกานิ   อุทฺทิสิตฺวา   อวเสสํ   สุเตน   สาเวตพฺพํ   อยํ   ทุติยา
วิสุทฺธิ    ฯ   นิทานํ   อุทฺทิสิตฺวา   จตฺตาริ   ปาราชิกานิ   อุทฺทิสิตฺวา
เตรส   สงฺฆาทิเสเส   อุทฺทิสิตฺวา   อวเสสํ   สุเตน   สาเวตพฺพํ  อยํ
ตติยา   วิสุทฺธิ  ฯ  นิทานํ  อุทฺทิสิตฺวา  จตฺตาริ  ปาราชิกานิ  อุทฺทิสิตฺวา
เตรส   สงฺฆาทิเสเส   อุทฺทิสิตฺวา   เทฺว  อนิยเต  อุทฺทิสิตฺวา  อวเสสํ
สุเตน   สาเวตพฺพํ  อยํ  จตุตฺถา  วิสุทฺธิ  ฯ  วิตฺถาเรเนว  ปญฺจมี   ฯ
อิมา โข อุปาลิ ปญฺจ วิสุทฺธิโยติ ฯ
     [๑๑๘๑]   กติ   นุ   โข  ภนฺเต  โภชนาติ  ฯ  ปญฺจิเม  อุปาลิ
#๑ โป. จิตฺตุกฺเขปา ฯ
