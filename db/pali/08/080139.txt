     [๕๑๓]  ยนฺเตน  ภควตา  ชานตา ปสฺสตา อรหตา สมฺมาสมฺพุทฺเธน
ภิกฺขุนีนํ    ฉฏฺฐํ    ปาราชิกํ    กตฺถ    ปญฺญตฺตนฺติ    ฯ   สาวตฺถิยา
ปญฺญตฺตํ   ฯ   กํ   อารพฺภาติ   ฯ   ถุลฺลนนฺทํ   ภิกฺขุนึ   อารพฺภ   ฯ
กิสฺมึ   วตฺถุสฺมินฺติ   ฯ   ถุลฺลนนฺทา   ภิกฺขุนี   ชานํ   ปาราชิกํ   ธมฺมํ
อชฺฌาปนฺนํ   ภิกฺขุนึ   เนว   อตฺตนา  ปฏิโจเทสิ  น  คณสฺส  อาโรเจสิ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
เอกน   สมุฏฺฐาเนน   สมุฏฺฐาติ   กายโต   จ   วาจโต   จ  จิตฺตโต
จ สมุฏฺฐาติ ฯ
     [๕๑๔]    ภิกฺขุนีนํ   สตฺตมํ   ปาราชิกํ   กตฺถ   ปญฺญตฺตนฺติ   ฯ
สาวตฺถิยา    ปญฺญตฺตํ    ฯ   กํ   อารพฺภาติ   ฯ   ถุลฺลนนฺทํ   ภิกฺขุนึ
อารพฺภ   ฯ   กิสฺมึ   วตฺถุสฺมินฺติ   ฯ   ถุลฺลนนฺทา   ภิกฺขุนี   สมคฺเคน
สงฺเฆน    อุกฺขิตฺตํ    อริฏฺฐํ    ภิกฺขุํ   คทฺธพาธิปุพฺพํ   อนุวตฺติ   ตสฺมึ
วตฺถุสฺมึ   ฯ   เอกา   ปญฺญตฺติ   ฯ  ฉนฺนํ  อาปตฺติสสุฏฺฐานานํ  เอเกน
สมุฏฺฐาเนน สมุฏฺฐาติ (ธุรนิกฺเขเป) ฯ
     [๕๑๕]    ภิกฺขุนีนํ   อฏฺฐมํ   ปาราชิกํ   กตฺถ   ปญฺญตฺตนฺติ   ฯ
สาวตฺถิยา   ปญฺญตฺตํ   ฯ   กํ   อารพฺภาติ   ฯ   ฉพฺพคฺคิยา  ภิกฺขุนิโย
อารพฺภ   ฯ   กิสฺมึ   วตฺถุสฺมินฺติ   ฯ   ฉพฺพคฺคิยา   ภิกฺขุนิโย   อฏฺฐมํ
วตฺถุํ   ปริปูเรสุํ   ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ
อาปตฺติสมุฏฺฐานานํ เอเกน สมุฏฺฐาเนน สมุฏฺฐาติ (ธุรนิกฺเขเป) ฯ
                  อฏฺฐ ปาราชิกา นิฏฺฐิตา ฯ
