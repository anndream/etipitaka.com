จตุนฺนํ   วิปตฺตีนํ   เอกํ   วิปตฺตึ   ภชนฺติ   อาจารวิปตฺตึ   ฯ  สตฺตนฺนํ
อาปตฺติกฺขนฺธานํ ทฺวีหิ อาปตฺติกฺขนฺเธหิ สงฺคหิตา สิยา ปาจิตฺติยาปตฺติกฺขนฺเธน
สิยา      ทุกฺกฏาปตฺติกฺขนฺเธน     ฯ     ฉนฺนํ     อาปตฺติสมุฏฺฐานานํ
ตีหิ    สมุฏฺฐาเนหิ    สมุฏฺฐหนฺติ   สิยา   กายโต   จ   จิตฺตโต   จ
สมุฏฺฐหนฺติ   น   วาจโต   สิยา   วาจโต  จ  จิตฺตโต  จ  สมุฏฺฐหนฺติ
น  กายโต  สิยา  กายโต  จ  วาจโต  จ  จิตฺตโต  จ  สมุฏฺฐหนฺติ  ฯ
จตุนฺนํ    อธิกรณานํ    อาปตฺตาธิกรณํ    ฯ   สตฺตนฺนํ   สมถานํ   ตีหิ
สมเถหิ    สมฺมนฺติ   สิยา   สมฺมุขาวินเยน   จ   ปฏิญฺญาตกรเณน   จ
สิยา สมฺมุขาวินเยน จ ติณวตฺถารเกน จ ฯ
     [๘๗๙]   อนุวาทาธิกรณปจฺจยา   กติ   อาปตฺติโย   อาปชฺชติ  ฯ
อนุวาทาธิกรณปจฺจยา   ติสฺโส   อาปตฺติโย   อาปชฺชติ   ภิกฺขุํ  อมูลเกน
ปาราชิเกน   ธมฺเมน  อนุทฺธํเสติ  อาปตฺติ  สงฺฆาทิเสสสฺส  ฯ  อมูลเกน
สงฺฆาทิเสเสน    อนุทฺธํเสติ    อาปตฺติ    ปาจิตฺติยสฺส   ฯ   อมูลิกาย
อาจารวิปตฺติยา  อนุทฺธํเสติ  อาปตฺติ  ทุกฺกฏสฺส  ฯ  อนุวาทาธิกรณปจฺจยา
อิมา     ติสฺโส    อาปตฺติโย    อาปชฺชติ    ฯ    ตา    อาปตฺติโย
จตุนฺนํ   วิปตฺตีนํ   กติ   วิปตฺติโย   ภชนฺติ   ฯเปฯ   สตฺตนฺนํ  สมถานํ
กตีหิ   สมเถหิ   สมฺมนฺติ   ฯ   ตา  อาปตฺติโย  จตุนฺนํ  วิปตฺตีนํ  เทฺว
วิปตฺติโย    ภชนฺติ    สิยา    สีลวิปตฺตึ    สิยา    อาจารวิปตฺตึ   ฯ
สตฺตนฺนํ    อาปตฺติกฺขนฺธานํ    ตีหิ   อาปตฺติกฺขนฺเธหิ   สงฺคหิตา   สิยา
สงฺฆาทิเสสาปตฺติกฺขนฺเธน    สิยา    ปาจิตฺติยาปตฺติกฺขนฺเธน   สิยา  ทุกฺ-
