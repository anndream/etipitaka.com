อวนฺทิยา    ฯ    กตเม    ปญฺจ   ฯ   ปุเร   อุปสมฺปนฺเนน   ปจฺฉา
อุปสมฺปนฺโน     อวนฺทิโย    อนุปสมฺปนฺโน    อวนฺทิโย   นานาสํวาสโก
วุฑฺฒตโร    อธมฺมวาที    อวนฺทิโย    มาตุคาโม   อวนฺทิโย   ปณฺฑโก
อวนฺทิโย   ฯ   อิเม  โข  อุปาลิ  ปญฺจ  อวนฺทิยา  ฯ  อปเรปิ  อุปาลิ
ปญฺจ   อวนฺทิยา   ฯ   กตเม  ปญฺจ  ฯ  ปาริวาสิโก  อวนฺทิโย  มูลาย
ปฏิกสฺสนารโห    อวนฺทิโย    มานตฺตารโห   อวนฺทิโย   มานตฺตจาริโก
อวนฺทิโย    อพฺภานารโห    อวนฺทิโย    ฯ    อิเม    โข    อุปาลิ
ปญฺจ อวนฺทิยาติ ฯ
     [๑๒๒๖]   กติ   นุ   โข  ภนฺเต  วนฺทิยาติ  ฯ  ปญฺจิเม  อุปาลิ
วนฺทิยา   ฯ  กตเม  ปญฺจ  ฯ  ปจฺฉา  อุปสมฺปนฺเนน  ปุเร  อุปสมฺปนฺโน
วนฺทิโย      นานาสํวาสโก      วุฑฺฒตโร      ธมฺมวาที     วนฺทิโย
อาจริโย   วนฺทิโย   อุปชฺฌาโย   วนฺทิโย   สเทวเก  โลเก  สมารเก
สพฺรหฺมเก    สสฺสมณพฺราหฺมณิยา    ปชาย    สเทวมนุสฺสาย   ตถาคโต
อรหํ สมฺมาสมฺพุทฺโธ วนฺทิโย ฯ อิเม โข อุปาลิ ปญฺจ วนฺทิยาติ ฯ
     [๑๒๒๗]  นวกตเรน  ภนฺเต  ภิกฺขุนา  วุฑฺฒตรสฺส  ภิกฺขุโน  ปาเท
วนฺทนฺเตน  กติ  ธมฺเม  อชฺฌตฺตํ  อุปฏฺฐาเปตฺวา  ปาทา  วนฺทิตพฺพาติ  ฯ
นวกตเรนุปาลิ      ภิกฺขุนา      วุฑฺฒตรสฺส      ภิกฺขุโน      ปาเท
วนฺทนฺเตน  ปญฺจ  ธมฺเม  อชฺฌตฺตํ  อุปฏฺฐาเปตฺวา  ปาทา  วนฺทิตพฺพา  ฯ
กตเม    ปญฺจ    ฯ   นวกตเรนุปาลิ   ภิกฺขุนา   วุฑฺฒตรสฺส   ภิกฺขุโน
ปาเท   วนฺทนฺเตน   เอกํสํ   อุตฺตราสงฺคํ  กริตฺวา  อญฺชลึ  ปคฺคเหตฺวา
