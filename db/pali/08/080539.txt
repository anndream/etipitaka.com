สีมํ     สมฺมนฺนติ     อนิมิตฺตํ    สีมํ    สมฺมนฺนติ    พหิสีเม    ฐิโต
สีมํ    สมฺมนฺนติ   นทิยา   สีมํ   สมฺมนฺนติ   สมุทฺเท   สีมํ   สมฺมนฺนติ
ชาตสฺสเร    สีมํ    สมฺมนฺนติ    สีมาย    สีมํ    สมฺภินฺทติ    สีมาย
สีมํ   อชฺโฌตฺถรติ   ฯ   อิเมหิ   เอกาทสหากาเรหิ   สีมโต   กมฺมานิ
วิปชฺชนฺติ ฯ
     [๑๓๔๕]   กถํ  ปริสโต  กมฺมานิ  วิปชฺชนฺติ  ฯ  ทฺวาทสหากาเรหิ
ปริสโต    กมฺมานิ    วิปชฺชนฺติ    จตุวคฺคกรเณ    กมฺเม    ยาวติกา
ภิกฺขู    กมฺมปฺปตฺตา    เต   อนาคตา   โหนฺติ   ฉนฺทารหานํ   ฉนฺโท
อนาหโฏ      โหติ      สมฺมุขีภูตา     ปฏิกฺโกสนฺติ     จตุวคฺคกรเณ
กมฺเม    ยาวติกา    ภิกฺขู    กมฺมปฺปตฺตา    เต    อาคตา   โหนฺติ
ฉนฺทารหานํ    ฉนฺโท    อนาหโฏ    โหติ    สมฺมุขีภูตา   ปฏิกฺโกสนฺติ
จตุวคฺคกรเณ   กมฺเม   ยาวติกา   ภิกฺขู   กมฺมปฺปตฺตา   เต   อาคตา
โหนฺติ     ฉนฺทารหานํ     ฉนฺโท     อาหโฏ     โหติ    สมฺมุขีภูตา
ปฏิกฺโกสนฺติ     ปญฺจวคฺคกรเณ     กมฺเม     ฯเปฯ     ทสวคฺคกรเณ
กมฺเม   ฯเปฯ   วีสติวคฺคกรเณ   กมฺเม   ยาวติกา  ภิกฺขู  กมฺมปฺปตฺตา
เต    อนาคตา    โหนฺติ    ฉนฺทารหานํ    ฉนฺโท   อนาหโฏ   โหติ
สมฺมุขีภูตา     ปฏิกฺโกสนฺติ     วีสติวคฺคกรเณ     กมฺเม     ยาวติกา
ภิกฺขู    กมฺมปฺปตฺตา    เต    อาคตา   โหนฺติ   ฉนฺทารหานํ   ฉนฺโท
อนาหโฏ      โหติ     สมฺมุขีภูตา     ปฏิกฺโกสนฺติ     วีสติวคฺคกรเณ
กมฺเม    ยาวติกา    ภิกฺขู    กมฺมปฺปตฺตา    เต    อาคตา   โหนฺติ
