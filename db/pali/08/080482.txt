สมนฺนาคเตน    ภิกฺขุนา    ภิกฺขุนีนํ    โอวาโท   น   ฐเปตพฺโพ   ฯ
อปเรหิปิ    อุปาลิ    ปญฺจหงฺเคหิ    สมนฺนาคเตน   ภิกฺขุนา   ภิกฺขุนีนํ
โอวาโท   น   ฐเปตพฺโพ   ฯ   กตเมหิ  ปญฺจหิ  ฯ  อลชฺชี  จ  โหติ
พาโล   จ   อปกตตฺโต   จ   ภณฺฑนการโก   จ   โหติ   กลหการโก
สิกฺขาย     จ     น    ปริปูริการี    ฯ    อิเมหิ    โข    อุปาลิ
ปญฺจหงฺเคหิ     สมนฺนาคเตน    ภิกฺขุนา    ภิกฺขุนีนํ    โอวาโท    น
ฐเปตพฺโพติ ฯ
     [๑๒๐๕]   กตีหิ  นุ  โข  ภนฺเต  องฺเคหิ  สมนฺนาคเตน  ภิกฺขุนา
ภิกฺขุนีนํ  โอวาโท  น  คเหตพฺโพติ  ฯ  ปญฺจหุปาลิ  องฺเคหิ สมนฺนาคเตน
ภิกฺขุนา     ภิกฺขุนีนํ    โอวาโท    น    คเหตพฺโพ    ฯ    กตเมหิ
ปญฺจหิ   ฯ   กายิเกน   อนาจาเรน   สมนฺนาคโต   โหติ   วาจสิเกน
อนาจาเรน     สมนฺนาคโต    โหติ    กายิกวาจสิเกน    อนาจาเรน
สมนฺนาคโต    โหติ    ภิกฺขุนีนํ    อกฺโกสกปริภาสโก   โหติ   ภิกฺขุนีหิ
สทฺธึ   สํสฏฺโฐ   วิหรติ   อนนุโลมิเกน   สํสคฺเคน   ฯ   อิเมหิ   โข
อุปาลิ   ปญฺจหงฺเคหิ   สมนฺนาคเตน   ภิกฺขุนา   ภิกฺขุนีนํ   โอวาโท  น
คเหตพฺโพ   ฯ   อปเรหิปิ   อุปาลิ  ปญฺจหงฺเคหิ  สมนฺนาคเตน  ภิกฺขุนา
ภิกฺขุนีนํ   โอวาโท   น   คเหตพฺโพ   ฯ   กตเมหิ  ปญฺจหิ  ฯ  อลชฺชี
จ    โหติ    พาโล    จ    อปกตตฺโต    จ   คมิโก   วา   โหติ
คิลาโน   วา   ฯ   อิเมหิ   โข   อุปาลิ   ปญฺจหงฺเคหิ  สมนฺนาคเตน
ภิกฺขุนา ภิกฺขุนีนํ โอวาโท น คเหตพฺโพติ ฯ
