อาปตฺตาธิกรณํ   ฯ   สตฺตนฺนํ   สมถานํ   ตีหิ   สมเถหิ  สมฺมนฺติ  สิยา
สมฺมุขาวินเยน   จ   ปฏิญฺญาตกรเณน   จ   สิยา   สมฺมุขาวินเยน   จ
ติณวตฺถารเกน จ ฯ
     [๘๗๐]  จตุตฺเถน  อาปตฺติสมุฏฺฐาเนน  กติ  อาปตฺติโย อาปชฺชติ ฯ
จตุตฺเถน      อาปตฺติสมุฏฺฐาเนน      ฉ     อาปตฺติโย     อาปชฺชติ
ภิกฺขุ    เมถุนํ   ธมฺมํ   ปฏิเสวติ   อาปตฺติ   ปาราชิกสฺส   ฯ   ภิกฺขุ
อกปฺปิยสญฺญี   สญฺญาจิกาย   กุฏึ   กโรติ   อเทสิตวตฺถุกํ  ปมาณาติกฺกนฺตํ
สารมฺภํ       อปริกฺกมนํ       ปโยเค       ทุกฺกฏํ      เอกปิณฺเฑ
อนาคเต    อาปตฺติ   ถุลฺลจฺจยสฺส   ตสฺมึ   ปิณฺเฑ   อาคเต   อาปตฺติ
สงฺฆาทิเสสสฺส    ฯ    ภิกฺขุ   อกปฺปิยสญฺญี   วิกาเล   โภชนํ   ภุญฺชติ
อาปตฺติ   ปาจิตฺติยสฺส   ฯ   ภิกฺขุ   อกปฺปิยสญฺญี  อญฺญาติกาย  ภิกฺขุนิยา
อนฺตรฆรํ   ปวิฏฺฐาย   หตฺถโต   ขาทนียํ   วา   โภชนียํ  วา  สหตฺถา
ปฏิคฺคเหตฺวา    ภุญฺชติ    อาปตฺติ    ปาฏิเทสนียสฺส    ฯ    จตุตฺเถน
อาปตฺติสมุฏฺฐาเนน   อิมา  ฉ  อาปตฺติโย  อาปชฺชติ  ฯ  ตา  อาปตฺติโย
จตุนฺนํ   วิปตฺตีนํ   กติ   วิปตฺติโย   ภชนฺติ   ฯเปฯ   สตฺตนฺนํ  สมถานํ
กตีหิ    สมเถหิ    สมฺมนฺติ   ฯ   ตา   อาปตฺติโย   จตุนฺนํ   วิปตฺตีนํ
เทฺว   วิปตฺติโย   ภชนฺติ   สิยา   สีลวิปตฺตึ   สิยา   อาจารวิปตฺตึ  ฯ
สตฺตนฺนํ    อาปตฺติกฺขนฺธานํ    ฉหิ   อาปตฺติกฺขนฺเธหิ   สงฺคหิตา   สิยา
ปาราชิกาปตฺติกฺขนฺเธน     สิยา     สงฺฆาทิเสสาปตฺติกฺขนฺเธน     สิยา
ถุลฺลจฺจยาปตฺติกฺขนฺเธน      สิยา      ปาจิตฺติยาปตฺติกฺขนฺเธน     สิยา
