     [๖๗๒]   อญฺญทตฺถิเกน   ปริกฺขาเรน   อญฺญุทฺทิสิเกน   ปุคฺคลิเกน
สญฺญาจิเกน    อญฺญํ    เจตาเปนฺตี    เทฺว    อาปตฺติโย    อาปชฺชติ
เจตาเปติ ปโยเค ทุกฺกฏํ เจตาปิเต นิสฺสคฺคิยํ ปาจิตฺติยํ ฯ
     [๖๗๓]   อติเรกจตุกฺกํสปรมํ   ครุปาปุรณํ  ๑  เจตาเปนฺตี  เทฺว
อาปตฺติโย    อาปชฺชติ    เจตาเปติ    ปโยเค    ทุกฺกฏํ   เจตาปิเต
นิสฺสคฺคิยํ ปาจิตฺติยํ ฯ
     [๖๗๔]  อติเรกฑฺฒเตยฺยกํสปรมํ  ลหุปาปุรณํ  ๑  เจตาเปนฺตี เทฺว
อาปตฺติโย    อาปชฺชติ    เจตาเปติ    ปโยเค    ทุกฺกฏํ   เจตาปิเต
นิสฺสคฺคิยํ ปาจิตฺติยํ ฯ
                นิสฺสคฺคิยา ปาจิตฺติยา นิฏฺฐิตา ฯ
     [๖๗๕]     ลสุณํ    ขาทนฺตี    เทฺว    อาปตฺติโย    อาปชฺชติ
ขาทิสฺสามีติ     ปฏิคฺคณฺหาติ     อาปตฺติ     ทุกฺกฏสฺส     อชฺโฌหาเร
อชฺโฌหาเร อาปตฺติ ปาจิตฺติยสฺส ฯ
     [๖๗๖]  สมฺพาเธ  โลมํ  สํหราเปนฺตี  เทฺว  อาปตฺติโย  อาปชฺชติ
สํหราเปติ ปโยเค ทุกฺกฏํ สํหราปิเต อาปตฺติ ปาจิตฺติยสฺส ฯ
     [๖๗๗]   ตลฆาตกํ   กโรนฺตี  เทฺว  อาปตฺติโย  อาปชฺชติ  กโรติ
ปโยเค ทุกฺกฏํ กเต อาปตฺติ ปาจิตฺติยสฺส ฯ
     [๖๗๘]    ชตุมฏฺฐกํ    อาทิยนฺตี   เทฺว   อาปตฺติโย   อาปชฺชติ
อาทิยติ ปโยเค ทุกฺกฏํ อาทินฺเน อาปตฺติ ปาจิตฺติยสฺส ฯ
     [๖๗๙]    อติเรกทฺวงฺคุลปพฺพปรมํ   อุทกสุทฺธิกํ   อาทิยนฺตี   เทฺว
#๑ ม. ยุ. ครุปาวุรณํ ฯ
