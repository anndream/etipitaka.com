                       อุปาลิปญฺจกํ
     [๑๑๖๑]   เตน   สมเยน   พุทฺโธ   ภควา   สาวตฺถิยํ   วิหรติ
เชตวเน   อนาถปิณฺฑิกสฺส   อาราเม   ฯ   อถโข   อายสฺมา   อุปาลิ
เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา
เอกมนฺตํ   นิสีทิ  ฯ  เอกมนฺตํ  นิสินฺโน  โข  อายสฺมา  อุปาลิ  ภควนฺตํ
เอตทโวจ   กตีหิ   นุ   โข   ภนฺเต   องฺเคหิ  สมนฺนาคเตน  ภิกฺขุนา
ยาวชีวํ   นานิสฺสิเตน  วตฺถพฺพนฺติ  ฯ  ปญฺจหุปาลิ  องฺเคหิ  สมนฺนาคเตน
ภิกฺขุนา   ยาวชีวํ   นานิสฺสิเตน   วตฺถพฺพํ   ฯ   กตเมหิ   ปญฺจหิ   ฯ
อุโปสถํ    น   ชานาติ   อุโปสถกมฺมํ   น   ชานาติ   ปาติโมกฺขํ   น
ชานาติ    ปาติโมกฺขุทฺเทสํ    น   ชานาติ   อูนปญฺจวสฺโส   โหติ   ฯ
อิเมหิ   โข   อุปาลิ   ปญฺจหงฺเคหิ   สมนฺนาคเตน   ภิกฺขุนา   ยาวชีวํ
นานิสฺสิเตน   วตฺถพฺพํ   ฯ   ปญฺจหุปาลิ  องฺเคหิ  สมนฺนาคเตน  ภิกฺขุนา
ยาวชีวํ    อนิสฺสิเตน   วตฺถพฺพํ   ฯ   กตเมหิ   ปญฺจหิ   ฯ   อุโปสถํ
ชานาติ   อุโปสถกมฺมํ   ชานาติ   ปาติโมกฺขํ   ชานาติ  ปาติโมกฺขุทฺเทสํ
ชานาติ    ปญฺจวสฺโส    วา    โหติ    อติเรกปญฺจวสฺโส    วา   ฯ
อิเมหิ   โข   อุปาลิ   ปญฺจหงฺเคหิ   สมนฺนาคเตน   ภิกฺขุนา   ยาวชีวํ
อนิสฺสิเตน   วตฺถพฺพํ   ฯ   อปเรหิปิ  อุปาลิ  ปญฺจหงฺเคหิ  สมนฺนาคเตน
ภิกฺขุนา   ยาวชีวํ   นานิสฺสิเตน   วตฺถพฺพํ   ฯ   กตเมหิ   ปญฺจหิ   ฯ
ปวารณํ    น    ชานาติ    ปวารณากมฺมํ    น   ชานาติ   ปาติโมกฺขํ
