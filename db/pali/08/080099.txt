ตสฺมึ    ปปติตฺวา    มรติ    อาปตฺติ    ปาจิตฺติยสฺส   สญฺจิจฺจ   ปาณํ
ชีวิตา โวโรเปนฺโต อิมา จตสฺโส อาปตฺติโย อาปชฺชติ ฯ
     [๓๕๒]   ชานํ   สปฺปาณกํ   อุทกํ  ปริภุญฺชนฺโต  เทฺว  อาปตฺติโย
อาปชฺชติ     ปริภุญฺชติ     ปโยเค     ทุกฺกฏํ    ปริภุตฺเต    อาปตฺติ
ปาจิตฺติยสฺส ฯ
     [๓๕๓]   ชานํ   ยถาธมฺมํ  นีหตาธิกรณํ  ปุนกมฺมาย  อุกฺโกเฏนฺโต
เทฺว     อาปตฺติโย     อาปชฺชติ     อุกฺโกเฏติ    ปโยเค    ทุกฺกฏํ
อุกฺโกฏิเต อาปตฺติ ปาจิตฺติยสฺส ฯ
     [๓๕๔]   ภิกฺขุสฺส   ชานํ  ทุฏฺฐุลฺลํ  อาปตฺตึ  ปฏิจฺฉาเทนฺโต  เอกํ
อาปตฺตึ อาปชฺชติ ปาจิตฺติยํ ฯ
     [๓๕๕]    ชานํ   อูนวีสติวสฺสํ   ปุคฺคลํ   อุปสมฺปาเทนฺโต   เทฺว
อาปตฺติโย      อาปชฺชติ      อุปสมฺปาเทติ      ปโยเค      ทุกฺกฏํ
อุปสมฺปาทิเต อาปตฺติ ปาจิตฺติยสฺส ฯ
     [๓๕๖]   ชานํ   เถยฺยสตฺเถน   สทฺธึ   สํวิธาย   เอกทฺธานมคฺคํ
ปฏิปชฺชนฺโต    เทฺว    อาปตฺติโย    อาปชฺชติ    ปฏิปชฺชติ    ปโยเค
ทุกฺกฏํ ปฏิปนฺเน อาปตฺติ ปาจิตฺติยสฺส ฯ
     [๓๕๗]   มาตุคาเมน  สทฺธึ  สํวิธาย  เอกทฺธานมคฺคํ  ปฏิปชฺชนฺโต
เทฺว   อาปตฺติโย   อาปชฺชติ   ปฏิปชฺชติ   ปโยเค   ทุกฺกฏํ   ปฏิปนฺเน
อาปตฺติ ปาจิตฺติยสฺส ฯ
     [๓๕๘]  ปาปิกาย  ทิฏฺฐิยา ยาวตติยํ สมนุภาสนาย นปฺปฏิ-
