อญฺชลึ   ปคฺคเหตฺวา   เอวมสฺส   วจนีโย   อตฺถตํ   อาวุโส   สงฺฆสฺส
กฐินํ    ธมฺมิโก   กฐินตฺถาโร   อนุโมทาหีติ   ฯ   เตน   อนุโมทเกน
ภิกฺขุนา   เอกํสํ   อุตฺตราสงฺคํ   กริตฺวา  อญฺชลึ  ปคฺคเหตฺวา  เอวมสฺส
วจนีโย    อตฺถตํ    อาวุโส   สงฺฆสฺส   กฐินํ   ธมฺมิโก   กฐินตฺถาโร
อนุโมทามีติ ฯ
     [๑๑๔๘]   สงฺโฆ   กฐินํ  อตฺถรติ  คโณ  กฐินํ  อตฺถรติ  ปุคฺคโล
กฐินํ   อตฺถรตีติ   ฯ   น   สงฺโฆ   กฐินํ   อตฺถรติ   น  คโณ  กฐินํ
อตฺถรติ   ปุคฺคโล   กฐินํ   อตฺถรตีติ   ฯ   หญฺจิ   น   สงฺโฆ   กฐินํ
อตฺถรติ    น    คโณ    กฐินํ    อตฺถรติ   ปุคฺคโล   กฐินํ   อตฺถรติ
สงฺฆสฺส    อนตฺถตํ    โหติ    กฐินํ   คณสฺส   อนตฺถตํ   โหติ   กฐินํ
ปุคฺคลสฺส    อตฺถตํ   โหติ   กฐินํ   ฯ   สงฺโฆ   ปาติโมกฺขํ   อุทฺทิสติ
คโณ    ปาติโมกฺขํ    อุทฺทิสติ   ปุคฺคโล   ปาติโมกฺขํ   อุทฺทิสฺสตีติ   ฯ
น    สงฺโฆ   ปาติโมกฺขํ   อุทฺทิสติ   น   คโณ   ปาติโมกฺขํ   อุทฺทิสติ
ปุคฺคโล   ปาติโมกฺขํ   อุทฺทิสตีติ   ฯ   หญฺจิ   น   สงฺโฆ   ปาติโมกฺขํ
อุทฺทิสติ    น    คโณ    ปาติโมกฺขํ    อุทฺทิสติ   ปุคฺคโล   ปาติโมกฺขํ
อุทฺทิสติ    สงฺฆสฺส   อนุทฺทิฏฺฐํ   โหติ   ปาติโมกฺขํ   คณสฺส   อนุทฺทิฏฺฐํ
โหติ   ปาติโมกฺขํ   ปุคฺคลสฺส   อุทฺทิฏฺฐํ   โหติ  ปาติโมกฺขํ  ฯ  สงฺฆสฺส
สามคฺคิยา   คณสฺส   สามคฺคิยา   ปุคฺคลสฺส  อุทฺเทสา  สงฺฆสฺส  อุทฺทิฏฺฐํ
โหติ    ปาติโมกฺขํ    คณสฺส   อุททิฏฺฐํ   โหติ   ปาติโมกฺขํ   ปุคฺคลสฺส
อุทฺทิฏฺฐํ   โหติ   ปาติโมกฺขํ   ฯ   เอวเมว  น  สงฺโฆ  กฐินํ  อตฺถรติ
