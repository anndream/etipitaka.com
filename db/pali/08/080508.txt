                      ________________
                        สมุฏฺฐานํ
     [๑๒๓๐]   อตฺถาปตฺติ   อจิตฺตโก   อาปชฺชติ   สจิตฺตโก  วุฏฺฐาติ
อตฺถาปตฺติ    สจิตฺตโก    อาปชฺชติ    อจิตฺตโก   วุฏฺฐาติ   อตฺถาปตฺติ
อจิตฺตโก    อาปชฺชติ    อจิตฺตโก    วุฏฺฐาติ    อตฺถาปตฺติ   สจิตฺตโก
อาปชฺชติ   สจิตฺตโก   วุฏฺฐาติ   ฯ   อตฺถาปตฺติ   กุสลจิตฺโต  อาปชฺชติ
กุสลจิตฺโต   วุฏฺฐาติ   อตฺถาปตฺติ   กุสลจิตฺโต   อาปชฺชติ   อกุสลจิตฺโต
วุฏฺฐาติ   อตฺถาปตฺติ   กุสลจิตฺโต   อาปชฺชติ   อพฺยากตจิตฺโต   วุฏฺฐาติ
อตฺถาปตฺติ   อกุสลจิตฺโต   อาปชฺชติ   กุสลจิตฺโต   วุฏฺฐาติ   อตฺถาปตฺติ
อกุสลจิตฺโต      อาปชฺชติ     อกุสลจิตฺโต     วุฏฺฐาติ     อตฺถาปตฺติ
อกุสลจิตฺโต    อาปชฺชติ    อพฺยากตจิตฺโต    วุฏฺฐาติ   ฯ   อตฺถาปตฺติ
อพฺยากตจิตฺโต     อาปชฺชติ     กุสลจิตฺโต     วุฏฺฐาติ     อตฺถาปตฺติ
อพฺยากตจิตฺโต     อาปชฺชติ     อกุสลจิตฺโต     วุฏฺฐาติ    อตฺถาปตฺติ
อพฺยากตจิตฺโต อาปชฺชติ อพฺยากตจิตฺโต วุฏฺฐาติ ฯ
     [๑๒๓๑]   ปฐมํ   ปาราชิกํ   กตีหิ   สมุฏฺฐาเนหิ   สมุฏฺฐาติ  ฯ
ปฐมํ    ปาราชิกํ    เอเกน    สมุฏฺฐาเนน   สมุฏฺฐาติ   กายโต   จ
จิตฺตโต   จ   สมุฏฺฐาติ   น   วาจโต   ฯ   ทุติยํ   ปาราชิกํ   กตีหิ
สมุฏฺฐาเนหิ    สมุฏฺฐาติ    ฯ    ทุติยํ   ปาราชิกํ   ตีหิ   สมุฏฺฐาเนหิ
สมุฏฺฐาติ   สิยา   กายโต   จ   จิตฺตโต   จ   สมุฏฺฐาติ  น  วาจโต
สิยา   วาจโต   จ  จิตฺตโต  จ  สมุฏฺฐาติ  น  กายโต  สิยา  กายโต
