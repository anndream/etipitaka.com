อุปสมฺปนฺนสฺส      เปสุญฺญํ      อุปสํหรติ     อาปตฺติ     ปาจิตฺติยสฺส
อนุปสมฺปนฺนสฺส เปสุญฺญํ อุปสํหรติ อาปตฺติ ทุกฺกฏสฺส ฯ
     [๒๙๔]   อนุปสมฺปนฺนํ  ปทโส  ธมฺมํ  วาเจนฺโต  เทฺว  อาปตฺติโย
อาปชฺชติ    วาเจติ    ปโยเค    ทุกฺกฏํ    ปเท    ปเต    อาปตฺติ
ปาจิตฺติยสฺส ฯ
     [๒๙๕]   อนุปสมฺปนฺเนน  อุตฺตริทฺวิรตฺตติรตฺตํ  สหเสยฺยํ  กปฺเปนฺโต
เทฺว    อาปตฺติโย    อาปชฺชติ   นิปชฺชติ   ปโยเค   ทุกฺกฏํ   นิปนฺเน
อาปตฺติ ปาจิตฺติยสฺส ฯ
     [๒๙๖]   มาตุคาเมน   สหเสยฺยํ   กปฺเปนฺโต   เทฺว  อาปตฺติโย
อาปชฺชติ     นิปชฺชติ     ปโยเค     ทุกฺกฏํ     นิปนฺเน     อาปตฺติ
ปาจิตฺติยสฺส ฯ
     [๒๙๗]    มาตุคามสฺส   อุตฺตริฉปฺปญฺจวาจาหิ   ธมฺมํ   เทเสนฺโต
เทฺว   อาปตฺติโย   อาปชฺชติ   เทเสติ   ปโยเค   ทุกฺกฏํ  ปเท  ปเท
อาปตฺติ ปาจิตฺติยสฺส ฯ
     [๒๙๘]    อนุปสมฺปนฺนสฺส   อุตฺตริมนุสฺสธมฺมํ   ภูตํ   อาโรเจนฺโต
เทฺว   อาปตฺติโย   อาปชฺชติ   อาโรเจติ   ปโยเค  ทุกฺกฏํ  อาโรจิเต
อาปตฺติ ปาจิตฺติยสฺส ฯ
     [๒๙๙]   ภิกฺขุสฺส  ทุฏฺฐุลฺลํ  อาปตฺตึ  อนุปสมฺปนฺนสฺส  อาโรเจนฺโต
เทฺว   อาปตฺติโย   อาปชฺชติ   อาโรเจติ   ปโยเค  ทุกฺกฏํ  อาโรจิเต
อาปตฺติ ปาจิตฺติยสฺส ฯ
