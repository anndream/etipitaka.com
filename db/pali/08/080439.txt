                วุตฺโต อาทิจฺจพนฺธุนา
                เอตญฺจ ตาหํ ปุจฺฉามิ
                กตโม ปลิโพโธ ปฐมํ ฉิชฺชติ ฯ
                สวนนฺติโก กฐินุทฺธาโร
                วุตฺโต อาทิจฺจพนฺธุนา
                เอตญฺจ ตาหํ วิสฺสชฺชิสฺสํ
                จีวรปลิโพโธ ปฐมํ ฉิชฺชติ
            ตสฺส สห สวเนน อาวาสปลิโพโธ ฉิชฺชติ ฯ
         [๑๑๕๔] อาสาวจฺเฉทิโก กฐินุทฺธาโร
                วุตฺโต อาทิจฺจพนฺธุนา
                เอตญฺจ ตาหํ ปุจฺฉามิ
                กตโม ปลิโพโธ ปฐมํ ฉิชฺชติ ฯ
                อาสาวจฺเฉทิโก กฐินุทฺธาโร
                วุตฺโต อาทิจฺจพนฺธุนา
                เอตญฺจ ตาหํ วิสฺสชฺชิสฺสํ
                อาวาสปลิโพโธ ปฐมํ ฉิชฺชติ
            จีวราสาย อุปจฺฉินฺนาย จีวรปลิโพโธ ฉิชฺชติ ฯ
         [๑๑๕๕] สีมาติกฺกนฺติโก ๑ กฐินุทฺธาโร
                วุตฺโต อาทิจฺจพนฺธุนา
                เอตญฺจ ตาหํ ปุจฺฉามิ
#๑ ม. สีมาติกฺกมนนฺติโก ฯ
