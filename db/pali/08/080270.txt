กิจฺจาธิกรณํ    กุสลํ    อกุสลํ    อพฺยากตํ   ฯ   วิวาทาธิกรณํ   สิยา
กุสลํ    สิยา   อกุสลํ   สิยา   อพฺยากตํ   ฯ   อนุวาทาธิกรณํ   สิยา
กุสลํ    สิยา   อกุสลํ   สิยา   อพฺยากตํ   ฯ   อาปตฺตาธิกรณํ   สิยา
อกุสลํ  สิยา  อพฺยากตํ  ฯ  นตฺถิ  อาปตฺตาธิกรณํ  กุสลํ  ฯ  กิจฺจาธิกรณํ
สิยา กุสลํ สิยา อกุสลํ สิยา อพฺยากตํ ฯ
                  กุสลวารํ นิฏฺฐิตํ เตรสมํ ฯ
     [๘๙๙]    ยตฺถ    เยภุยฺยสิกา    ลพฺภติ   ตตฺถ   สมฺมุขาวินโย
ลพฺภติ    ยตฺถ    สมฺมุขาวินโย   ลพฺภติ   ตตฺถ   เยภุยฺยสิกา   ลพฺภติ
น   ตตฺถ    สติวินโย   ลพฺภติ   น   ตตฺถ   อมูฬฺหวินโย   ลพฺภติ  น
ตตฺถ    ปฏิญฺญาตกรณํ    ลพฺภติ    น   ตตฺถ   ตสฺสปาปิยสิกา   ลพฺภติ
น   ตตฺถ   ติณวตฺถารโก   ลพฺภติ   ฯ   ยตฺถ  สติวินโย  ลพฺภติ  ตตฺถ
สมฺมุขาวินโย     ลพฺภติ     ยตฺถ     สมฺมุขาวินโย    ลพฺภติ    ตตฺถ
สติวินโย    ลพฺภติ    น    ตตฺถ    อมูฬฺหวินโย   ลพฺภติ   น   ตตฺถ
ปฏิญฺญาตกรณํ    ลพฺภติ    น    ตตฺถ    ตสฺสปาปิยสิกา    ลพฺภติ   น
ตตฺถ    ติณวตฺถารโก   ลพฺภติ   น   ตตฺถ   เยภุยฺยสิกา   ลพฺภติ   ฯ
ยตฺถ    อมูฬฺหวินโย    ลพฺภติ    ตตฺถ   สมฺมุขาวินโย   ลพฺภติ   ยตฺถ
สมฺมุขาวินโย    ลพฺภติ    ตตฺถ    อมูฬฺหวินโย    ลพฺภติ    น   ตตฺถ
ปฏิญฺญาตกรณํ    ลพฺภติ    น    ตตฺถ    ตสฺสปาปิยสิกา    ลพฺภติ   น
ตตฺถ    ติณวตฺถารโก   ลพฺภติ   น   ตตฺถ   เยภุยฺยสิกา   ลพฺภติ   น
ตตฺถ    สติวินโย   ลพฺภติ   ฯ   ยตฺถ   ปฏิญฺญาตกรณํ   ลพฺภติ   ตตฺถ
