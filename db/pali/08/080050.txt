น   มตฺตํ   ชานิตฺวา   นฺหายึสุ   ตสฺมึ   วตฺถุสฺมึ   ฯ  เอกา  ปญฺญตฺติ
ฉ    อนุปฺปญฺญตฺติโย    ฯ    สพฺพตฺถ    ปญฺญตฺติ   ปเทสปญฺญตฺตีติ   ฯ
ปเทสปญฺญตฺติ    ฯ    ฉนฺนํ    อาปตฺติสมุฏฺฐานานํ   ทฺวีหิ   สมุฏฺฐาเนหิ
สมุฏฺฐาติ (เอฬกโลมเก) ฯเปฯ
     [๑๒๒]   อนาทยิตฺวา  ติณฺณํ  ทุพฺพณฺณกรณานํ  อญฺญตรํ  ทุพฺพณฺณกรณํ
นวํ    จีวรํ    ปริภุญฺชนฺตสฺส    ปาจิตฺติยํ    กตฺถ    ปญฺญตฺตนฺติ    ฯ
สาวตฺถิยา    ปญฺญตฺตํ    ฯ    กํ   อารพฺภาติ   ฯ   สมฺพหุเล   ภิกฺขู
อารพฺภ   ฯ   กิสฺมึ  วตฺถุสฺมินฺติ  ฯ  สมฺพหุลา  ภิกฺขู  อตฺตโน  จีวรํ  น
สญฺชานึสุ  ตสฺมึ  วตฺถุสฺมึ  ฯ  เอกา  ปญฺญตฺติ  ฯ ฉนฺนํ อาปตฺติสมุฏฺฐานานํ
ทฺวีหิ สมุฏฺฐาเนหิ สมุฏฺฐาติ (เอฬกโลมเก) ฯเปฯ
     [๑๒๓]  ภิกฺขุสฺส  วา  ภิกฺขุนิยา  วา  สิกฺขมานาย วา สามเณรสฺส
วา   สามเณริยา   วา   สามํ  จีวรํ  วิกปฺเปตฺวา  อปฺปจฺจุทฺธารกํ  ๑
ปริภุญฺชนฺตสฺส   ปาจิตฺติยํ   กตฺถ  ปญฺญตฺตนฺติ  ฯ  สาวตฺถิยา  ปญฺญตฺตํ  ฯ
กํ   อารพฺภาติ   ฯ   อายสฺมนฺตํ  อุปนนฺทํ  สกฺยปุตฺตํ  อารพฺภ  ฯ  กิสฺมึ
วตฺถุสฺมินฺติ    ฯ    อายสฺมา   อุปนนฺโท   สกฺยปุตฺโต   ภิกฺขุสฺส   สามํ
จีวรํ    วิกปฺเปตฺวา    อปฺปจฺจุทฺธารกํ   ปริภุญฺชิ   ตสฺมึ   วตฺถุสฺมึ   ฯ
เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ   ทฺวีหิ   สมุฏฺฐาเนหิ
สมุฏฺฐาติ (กฐินเก) ฯเปฯ
     [๑๒๔]  ภิกฺขุสฺส  ปตฺตํ  วา  จีวรํ  วา  นิสีทนํ  วา  สูจิฆรํ  วา
กายพนฺธนํ    วา    อปนิเธนฺตสฺส   ปาจิตฺติยํ   กตฺถ   ปญฺญตฺตนฺติ   ฯ
#๑ ม. อปฺปจฺจุทฺธารณํ ฯ
