     [๙๑๑]    วิวาทาธิกรณํ    จตุนฺนํ   อธิกรณานํ   กตมํ   อธิกรณํ
สมุฏฺฐาเปติ    ฯ    วิวาทาธิกรณํ    จตุนฺนํ    อธิกรณานํ   น   กตมํ
อธิกรณํ    สมุฏฺฐาเปติ   อปิจ   วิวาทาธิกรณปจฺจยา   จตฺตาโรปิ   ๑
อธิกรณา    ชายนฺติ   ฯ   ยถากถํ   วิย   ฯ   อิธ   ภิกฺขู   วิวทนฺติ
ธมฺโมติ    วา    อธมฺโมติ    วา    วินโยติ   วา   อวินโยติ   วา
ภาสิตํ    ลปิตํ   ตถาคเตนาติ   วา   อภาสิตํ   อลปิตํ   ตถาคเตนาติ
วา    อาจิณฺณํ    ตถาคเตนาติ   วา   อนาจิณฺณํ   ตถาคเตนาติ   วา
ปญฺญตฺตํ     ตถาคเตนาติ    วา    อปฺปญฺญตฺตํ    ตถาคเตนาติ    วา
อาปตฺตีติ    วา   อนาปตฺตีติ   วา   ลหุกา   อาปตฺตีติ   วา   ครุกา
อาปตฺตีติ    วา   สาวเสสา   อาปตฺตีติ   วา   อนวเสสา   อาปตฺตีติ
วา    ทุฏฺฐุลฺลา    อาปตฺตีติ   วา   อทุฏฺฐุลฺลา   อาปตฺตีติ   วา   ยํ
ตตฺถ   ภณฺฑนํ   กลโห   วิคฺคโห   วิวาโท   นานาวาโท  อญฺญถาวาโท
วิปจฺจตาย   โวหาโร   เมธกํ   ๒   อิทํ   วุจฺจติ   วิวาทาธิกรณํ  ฯ
วิวาทาธิกรเณ    สงฺโฆ    วิวทติ    วิวาทาธิกรณํ    ฯ    วิวทมาโน
อนุวทติ    อนุวาทาธิกรณํ    ฯ    อนุวทมาโน    อาปตฺตึ    อาปชฺชติ
อาปตฺตาธิกรณํ  ฯ  ตาย  อาปตฺติยา  สงฺโฆ  กมฺมํ  กโรติ กิจฺจาธิกรณํ ฯ
เอวํ วิวาทาธิกรณปจฺจยา จตฺตาโรปิ อธิกรณา ชายนฺติ ฯ
     [๙๑๒]    อนุวาทาธิกรณํ   จตุนฺนํ   อธิกรณานํ   กตมํ   อธิกรณํ
สมุฏฺฐาเปติ    ฯ    อนุวาทาธิกรณํ    จตุนฺนํ   อธิกรณานํ   น   กตมํ
อธิกรณํ     สมุฏฺฐาเปติ    อปิจ    อนุวาทาธิกรณปจฺจยา    จตฺตาโรปิ
#๑ ม. ยุ. ปิสทฺโท นตฺถิ ฯ สพฺพตฺถ อีทีสเมว ๒ จุลฺลวคฺเค เมธคนฺติ ปากโฏ ฯ
