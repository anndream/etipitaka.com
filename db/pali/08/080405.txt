ภีรุ    อสฺสาเสตพฺโพ    จณฺโฑ    นิเสเธตพฺโพ   อสุจิ   วิภาเวตพฺโพ
อุชุ   มทฺทเวน   น   ฉนฺทาคติ  ๑  คนฺตพฺพา  น  โทสาคติ  คนฺตพฺพา
น    โมหาคติ    คนฺตพฺพา    น    ภยาคติ    คนฺตพฺพา   มชฺฌตฺเตน
ภวิตพฺพํ   ธมฺเมสุ   จ   ปุคฺคเลสุ   จ   ฯ   เอวญฺจ  ปน  อนุวิชฺชโก
อนุวิชฺชมาโน   สตฺถุ  เจว  สาสนกโร  โหติ  วิญฺญูนํ  ๒  สพฺรหฺมจารีนํ
ปิโย จ โหติ มนาโป จ ครุ จ ภาวนีโย จ ฯ
     [๑๐๘๔]   สุตฺตํ   สํสนฺทนตฺถาย   โอปมฺมํ   นิทสฺสนตฺถาย  อตฺโถ
วิญฺญาปนตฺถาย    ปฏิปุจฺฉา    ฐปนตฺถาย    โอกาสกมฺมํ    โจทนตฺถาย
โจทนา   สารณตฺถาย   สารณา   สวจนียตฺถาย   สวจนียํ  ปลิโพธตฺถาย
ปลิโพโธ         วินิจฺฉยตฺถาย        วินิจฺฉโย        สนฺตีรณตฺถาย
สนฺตีรณา   ๓  ฐานาฐานคมนตฺถาย  ฐานาฐานคมนํ  ทุมฺมงฺกูนํ  ปุคฺคลานํ
นิคฺคหตฺถาย เปสลานํ ภิกฺขูนํ สมฺปคฺคหตฺถาย สงฺโฆ สมฺปริคฺคหสมฺปฏิจฺฉนตฺถาย
สงฺเฆน          อนุมตา         ปุคฺคลา          ปจฺเจกฏฺฐายิโน
อวิสํวาทกฏฺฐายิโน   ฯ   วินโย   สํวรตฺถาย   สํวโร  อวิปฺปฏิสารตฺถาย
อวิปฺปฏิสาโร   ปามุชฺชตฺถาย   ปามุชฺชํ   ปีตตฺถาย   ปีติ   ปสฺสทฺธตฺถาย
ปสฺสทฺธิ   สุขตฺถาย   สุขํ   สมาธตฺถาย   สมาธิ  ยถาภูตญาณทสฺสนตฺถาย
ยถาภูตญาณทสฺสนํ นิพฺพิทตฺถาย นิพฺพิทา
วิราคตฺถาย    วิราโค    วิมุตฺตตฺถาย    วิมุตฺติ   วิมุตฺติญาณทสฺสนตฺถาย
วิมุตฺติญาณทสฺสนํ    อนุปาทาปรินิพฺพานตฺถาย    ฯ    เอตทตฺถา    กถา
เอตทตฺถา    มนฺตนา    เอตทตฺถา   อุปนิสา   เอตทตฺถํ   โสตาวธานํ
#๑ ม. น ฉนฺทาคตึ คนฺตพฺพํ ฯเปฯ น ภยาคตึ คนฺตพฺพํ ฯ  ๒ ม. ยุ. วิญฺญูนญฺจ ฯ
#๓ ม. ยุ. สนฺตีรณํ ฯ
