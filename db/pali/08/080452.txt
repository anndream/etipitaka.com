น   ปสยฺห   วตฺตา   โหติ   โอกาสกมฺมํ   การาเปตฺวา  วตฺตา  โหติ
ยถาธมฺเม    ยถาวินเย    ยถาปตฺติยา   โจเทตา   โหติ   ยถาธมฺเม
ยถาวินเย    ยถาปตฺติยา    กาเรตา   โหติ   ยถาทิฏฺฐิยา   พฺยากตา
โหติ   ฯ   อิเมหิ  โข  อุปาลิ  ปญฺจหงฺเคหิ  สมนฺนาคโต  ภิกฺขุ  สงฺเฆ
โวหรนฺโต   พหุชนกนฺโต   จ   โหติ   พหุชนมนาโป   จ   พหุชนรุจิโต
จาติ ฯ
     [๑๑๖๘]   กติ   นุ   โข  ภนฺเต  อานิสํสา  วินยปริยตฺติยาติ  ฯ
ปญฺจิเม   อุปาลิ   อานิสํสา   วินยปริยตฺติยา   ฯ   กตเม   ปญฺจ   ฯ
อตฺตโน    สีลกฺขนฺโธ    สุคุตฺโต    โหติ    สุรกฺขิโต   กุกฺกุจฺจปกตานํ
ปฏิสรณํ     โหติ     วิสารโท    สงฺฆมชฺเฌ    โวหรติ    ปจฺจตฺถิเก
สหธมฺเมน     สุนิคฺคหิตํ     นิคฺคณฺหาติ     สทฺธมฺมฏฺฐิติยา    ปฏิปนฺโน
โหติ ฯ อิเม โข อุปาลิ ปญฺจานิสํสา วินยปริยตฺติยาติ ฯ
                  นปฺปฏิปฺปสฺสมฺภนวคฺโค ทุติโย ฯ
                         ตสฺสุทฺทานํ
     [๑๑๖๙] อาปนฺโน ยาย วณฺณญฺจ   อลชฺชี สงฺคาเมน จ
            อุสฺสิตา อุสฺสาเทตา จ   ปสยฺห ปริยตฺติยาติ ฯ
     [๑๑๗๐]  กตีหิ  นุ  โข ภนฺเต [๑] องฺเคหิ สมนฺนาคเตน ภิกฺขุนา
สงฺเฆ    น   โวหริตพฺพนฺติ   ฯ   ปญฺจหุปาลิ   องฺเคหิ   สมนฺนาคเตน
ภิกฺขุนา   สงฺเฆ   น   โวหริตพฺพํ   ฯ   กตเมหิ   ปญฺจหิ  ฯ  อาปตฺตึ
น    ชานาติ    อาปตฺติสมุฏฺฐานํ    น   ชานาติ   อาปตฺติยา   ปโยคํ
#๑ ม. ยุ. ปฐมยมกปญฺญตฺติ ฯ
