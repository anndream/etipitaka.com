สมนฺนาคโต    โหติ    วาจสิเกน    มิจฺฉาชีเวน   สมนฺนาคโต   โหติ
กายิกวาจสิเกน    มิจฺฉาชีเวน    สมนฺนาคโต    โหติ    มิจฺฉาทิฏฺฐิโก
จ   โหติ   อาชีววิปนฺโน   จ   ฯ   อิเมหิ   โข  อุปาลิ  ปญฺจหงฺเคหิ
สมนฺนาคตสฺส    ภิกฺขุโน    กมฺมํ    กาตพฺพํ    ฯ   อปเรหิปิ   อุปาลิ
ปญฺจหงฺเคหิ    สมนฺนาคตสฺส   ภิกฺขุโน   กมฺมํ   กาตพฺพํ   ฯ   กตเมหิ
ปญฺจหิ    ฯ    อาปตฺตึ   อาปนฺโน   ถมฺมกโต   อุปสมฺปาเทติ   นิสฺสยํ
เทติ     สามเณรํ     อุปฏฺฐาเปติ     ภิกฺขุโนวาทกสมฺมตึ     สาทิยติ
สมฺมโตปิ   ภิกฺขุนิโย   โอวทติ   ฯ   อิเมหิ   โข  อุปาลิ  ปญฺจหงฺเคหิ
สมนฺนาคตสฺส    ภิกฺขุโน    กมฺมํ    กาตพฺพํ    ฯ   อปเรหิปิ   อุปาลิ
ปญฺจหงฺเคหิ    สมนฺนาคตสฺส   ภิกฺขุโน   กมฺมํ   กาตพฺพํ   ฯ   กตเมหิ
ปญฺจหิ    ฯ    ยาย   อาปตฺติยา   สงฺเฆน   กมฺมํ   กตํ   โหติ   ตํ
อาปตฺตึ    อาปชฺชติ   อญฺญํ   วา   ตาทิสิกํ   ตโต   วา   ปาปิฏฺฐตรํ
กมฺมํ   ครหติ   กมฺมิเก   ครหติ   ฯ  อิเมหิ  โข  อุปาลิ  ปญฺจหงฺเคหิ
สมนฺนาคตสฺส    ภิกฺขุโน    กมฺมํ    กาตพฺพํ    ฯ   อปเรหิปิ   อุปาลิ
ปญฺจหงฺเคหิ    สมนฺนาคตสฺส   ภิกฺขุโน   กมฺมํ   กาตพฺพํ   ฯ   กตเมหิ
ปญฺจหิ    ฯ    พุทฺธสฺส    อวณฺณํ   ภาสติ   ธมฺมสฺส   อวณฺณํ   ภาสติ
สงฺฆสฺส    อวณฺณํ    ภาสติ   มิจฺฉาทิฏฺฐิโก   จ   โหติ   อาชีววิปนฺโน
จ   ฯ   อิเมหิ   โข   อุปาลิ   ปญฺจหงฺเคหิ   สมนฺนาคตสฺส   ภิกฺขุโน
กมฺมํ กาตพฺพนฺติ ฯ
                   อนิสฺสิตวคฺโค ปฐโม ฯ
