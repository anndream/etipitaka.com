ฉนฺทาคตึ    คจฺฉติ    โทสาคตึ   คจฺฉติ   โมหาคตึ   คจฺฉติ   ภยาคตึ
คจฺฉติ   เปสิตาเปสิตํ  น  ชานาติ  ฯ  อิเมหิ  โข  อุปาลิ  ปญฺจหงฺเคหิ
สมนฺนาคโต   สามเณรเปสโก   ยถาภตํ   นิกฺขิตฺโต   เอวํ   นิรเย  ฯ
ปญฺจหุปาลิ   องฺเคหิ   สมนฺนาคโต   สามเณรเปสโก  ยถาภตํ  นิกฺขิตฺโต
เอวํ   สคฺเค   ฯ   กตเมหิ   ปญฺจหิ   ฯ   น   ฉนฺทาคตึ  คจฺฉติ  น
โทสาคตึ    คจฺฉติ    น    โมหาคตึ   คจฺฉติ   น   ภยาคตึ   คจฺฉติ
เปสิตาเปสิตํ  ชานาติ  ฯ  อิเมหิ  โข  อุปาลิ  ปญฺจหงฺเคหิ  สมนฺนาคโต
สามเณรเปสโก ยถาภตํ นิกฺขิตฺโต เอวํ สคฺเคติ ฯ
                   อาวาสิกวคฺโค เตรสโม ฯ
                        ตสฺสุทฺทานํ
  [๑๒๒๒] อาวาสิกพฺยากรณา           ภตฺตเสนาสนานิ ๑ จ
         ภณฺฑจีวรคาโห จ            จีวรสฺส จ ภาชโก
         ยาคุ ผลํ ขชฺชกญฺจ           อปฺปสาฏิยคาหโก
         ปตฺตอารามิกา ๒ เจว       สามเณเรน เปสโกติ ฯ
     [๑๒๒๓]  กติ  นุ  โข  ภนฺเต  อานิสํสา  กฐิวตฺถาเรติ ฯ ปญฺจิเม
อุปาลิ   อานิสํสา   กฐินตฺถาเร   ฯ   กตเม  ปญฺจ  ฯ  อนามนฺตจาโร
อสมาทานจาโร     คณโภชนํ     ยาวทตฺถจีวรํ     โย    จ    ตตฺถ
จีวรุปฺปาโท   โส   เนสํ   ภวิสฺสติ   ฯ   อิเม   โข   อุปาลิ   ปญฺจ
อานิสํสา กฐินตฺถาเรติ ฯ
     [๑๒๒๔]  กติ  นุ  โข  ภนฺเต  อาทีนวา มุฏฺฐสฺสติสฺส อสมฺปชานสฺส
#๑ ม. ภตฺตุเสนาสนานิ ฯ ยุ. ภตฺตุทฺเทสเสนาสนานิ ฯ  ๒ ม. ปตฺโต อารามิโก ฯ
