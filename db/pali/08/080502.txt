     [๑๒๑๙]  กตีหิ  นุ  โข  ภนฺเต  องฺเคหิ  สมนฺนาคโต  อาวาสิโก
ภิกฺขุ   ยถาภตํ   นิกฺขิตฺโต   เอวํ   นิรเยติ   ฯ   ปญฺจหุปาลิ  องฺเคหิ
สมนฺนาคโต   อาวาสิโก   ภิกฺขุ   ยถาภตํ   นิกฺขิตฺโต  เอวํ  นิรเย  ฯ
กตเมหิ   ปญฺจหิ   ฯ   ฉนฺทาคตึ   คจฺฉติ   โทสาคตึ  คจฺฉติ  โมหาคตึ
คจฺฉติ    ภยาคตึ   คจฺฉติ   สงฺฆิกํ   ปุคฺคลิกปริโภเคน   ปริภุญฺชติ   ฯ
อิเมหิ    โข   อุปาลิ   ปญฺจหงฺเคหิ   สมนฺนาคโต   อาวาสิโก   ภิกฺขุ
ยถาภตํ   นิกฺขิตฺโต   เอวํ  นิรเย  ฯ  ปญฺจหุปาลิ  องฺเคหิ  สมนฺนาคโต
อาวาสิโก   ภิกฺขุ   ยถาภตํ   นิกฺขิตฺโต   เอวํ   สคฺเค   ฯ   กตเมหิ
ปญฺจหิ    ฯ    น    ฉนฺทาคตึ   คจฺฉติ   น   โทสาคตึ   คจฺฉติ   น
โมหาคตึ   คจฺฉติ   น   ภยาคตึ   คจฺฉติ  สงฺฆิกํ  น  ปุคฺคลิกปริโภเคน
ปริภุญฺชติ    ฯ    อิเมหิ    โข    อุปาลิ   ปญฺจหงฺเคหิ   สมนฺนาคโต
อาวาสิโก ภิกฺขุ ยถาภตํ นิกฺขิตฺโต เอวํ สคฺเคติ ฯ
     [๑๒๒๐]   กติ   นุ   โข  ภนฺเต  อธมฺมิกา  วินยพฺยากรณาติ  ฯ
ปญฺจิเม   อุปาลิ   อธมฺมิกา   วินยพฺยากรณา   ฯ   กตเม   ปญฺจ   ฯ
อิธุปาลิ    ภิกฺขุ    อธมฺมํ    ธมฺโมติ    ปริณาเมติ   ธมฺมํ   อธมฺโมติ
ปริณาเมติ     อวินยํ     วินโยติ     ปริณาเมติ    นินยํ    อวินโยติ
ปริณาเมติ     อปฺปญฺญตฺตํ    ปญฺญาเปติ    ปญฺญตฺตํ    สมุจฺฉินฺทติ    ฯ
อิเม   โข   อุปาลิ   ปญฺจ   อธมฺมิกา   วินยพฺยากรณา   ฯ   ปญฺจิเม
อุปาลิ    ธมฺมิกา   วินยพฺยากรณา   ฯ   กตเม   ปญฺจ   ฯ   อิธุปาลิ
ภิกฺขุ    อธมฺมํ    อธมฺโมติ   ปริณาเมติ   ธมฺมํ   ธมฺโมติ   ปริณาเมติ
