สมุฏฺฐาติ ฯ
             ทฺวาทส นิสฺสคฺคิยา ปาจิตฺติยา นิฏฺฐิตา ฯ
                        ตสฺสุทฺทานํ
     [๕๔๑] ปตฺตํ อกาลกาลญฺจ     ปริวฏฺเฏ จ วิญฺญเป ๑
           เจตาเปตฺวา อญฺญทตฺถิ  สงฺฆิกญฺจ มหาชนิ ๒
           สญฺญาจิกา ปุคฺคลิกา    จตุกฺกํสฑฺฒเตยฺยกาติ ฯ
                       _____________
     [๕๔๒]  ยนฺเตน  ภควตา  ชานตา ปสฺสตา อรหตา สมฺมาสมฺพุทฺเธน
ลสุณํ    ขาทนฺติยา    ปาจิตฺติยํ    กตฺถ   ปญฺญตฺตนฺติ   ฯ   สาวตฺถิยา
ปญฺญตฺตํ   ฯ   กํ   อารพฺภาติ  ฯ  ถุลฺลนฺนทํ  ภิกฺขุนึ  อารพฺภ  ฯ  กิสฺมึ
วตฺถุสฺมินฺติ   ฯ  ถุลฺลนนฺทา  ภิกฺขุนี  น  มตฺตํ  ชานิตฺวา  ลสุณํ  หราเปสิ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ทฺวีหิ สมุฏฺฐาเนหิ สมุฏฺฐาติ (เอฬกโลมเก) ฯ
     [๕๔๓]  สมฺพาเธ  โลมํ สํหราเปนฺติยา ปาจิตฺติยํ กตฺถ ปญฺญตฺตนฺติ ฯ
สาวตฺถิยา     ปญฺญตฺตํ     ฯ    กํ    อารพฺภาติ    ฯ    ฉพฺพคฺคิยา
ภิกฺขุนิโย   อารพฺภ   ฯ   กิสฺมึ   วตฺถุสฺมินฺติ   ฯ  ฉพฺพคฺคิยา  ภิกฺขุนิโย
สมฺพาเธ   โลมํ   สํหราเปสุํ   ตสฺมึ   วตฺถุสฺมึ  ฯ  เอกา  ปญฺญตฺติ  ฯ
ฉนฺนํ อาปตฺติสมุฏฺฐานานํ จตูหิ สมุฏฺฐาเนหิ สมุฏฺฐาติ ฯ
     [๕๔๔]   ตลฆาตเก   ปาจิตฺติยํ  กตฺถ  ปญฺญตฺตนฺติ  ฯ  สาวตฺถิยา
ปญฺญตฺตํ   ฯ   กํ   อารพฺภาติ   ฯ  เทฺว  ภิกฺขุนิโย  อารพฺภ  ฯ  กิสฺมึ
#๑ ม. ยุ. วิญฺญาเป ฯ   ๒ ม. มหาชนิกํ ฯ
