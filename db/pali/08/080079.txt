กายโต จ จิตฺตโต จ สมุฏฺฐาติ น วาจโต ฯ
     [๒๔๐]    อนาทริยํ   ปฏิจฺจ  หริเต  อุจฺจารํ  วา  ปสฺสาวํ  วา
เขฬํ    วา   กโรนฺตสฺส   ทุกฺกฏํ   ฯเปฯ   เอกา   ปญฺญตฺติ   เอกา
อนุปฺปญฺญตฺติ    ฯ    ฉนฺนํ   อาปตฺติสมุฏฺฐานานํ   เอเกน   สมุฏฺฐาเนน
สมุฏฺฐาติ กายโต จ จิตฺตโต จ สมุฏฺฐาติ น วาจโต ฯ
     [๒๔๑]  อนาทริยํ  ปฏิจฺจ  อุทเก  อุจฺจารํ  วา  ปสฺสาวํ วา เขฬํ
วา    กโรนฺตสฺส    ทุกฺกฏํ    กตฺถ    ปญฺญตฺตนฺติ    ฯ    สาวตฺถิยา
ปญฺญตฺตํ   ฯ   กํ   อารพฺภาติ  ฯ  ฉพฺพคฺคิเย  ภิกฺขู  อารพฺภ  ฯ  กิสฺมึ
วตฺถุสฺมินฺติ  ฯ  ฉพฺพคฺคิยา  ภิกฺขู  อุทเก  อุจฺจารมฺปิ  ปสฺสาวมฺปิ  เขฬมฺปิ
อกํสุ   ตสฺมึ   วตฺถุสฺมึ   ฯ   เอกา   ปญฺญตฺติ  เอกา  อนุปฺปญฺญตฺติ  ฯ
ฉนฺนํ   อาปตฺติสมุฏฺฐานานํ   เอเกน   สมุฏฺฐาเนน   สมุฏฺฐาติ   กายโต
จ จิตฺตโต  จ สมุฏฺฐาติ น วาจโต ฯ
                   ปาทุกวคฺโค สตฺตโม ฯ
                 ปญฺจสตฺตติ เสขิยา นิฏฺฐิตา ฯ
              มหาวิภงฺเค กตฺถปญฺญตฺติวารํ นิฏฺฐิตํ ฯ
                      ________________
                        ตสฺสุทฺทานํ
     [๒๔๒] ปริมณฺฑลํ ปฏิจฺฉนฺนํ        สุสํวุโตกฺขิตฺตจกฺขุนา ๑
           อุกฺขิตฺโตชฺชคฺฆิกา สทฺโท    ตโย เจว ปจาลนา
           ขมฺภํ โอคุณฺฐิโต เจว ๒   กุฏิ ปลฺลตฺถิกาย จ
#๑ ม. สุสํวุโตกฺขิตฺตจกฺขุ ฯ  ๒ ม. เจวุกฺ- ฯ
