ปริสงฺกสิ     สงฺฆาทิเสสํ     อชฺฌาปนฺโนติ     ปริสงฺกสิ     ถุลฺลจฺจยํ
อชฺฌาปนฺโนติ     ปริสงฺกสิ     ปาจิตฺติยํ     อชฺฌาปนฺโนติ    ปริสงฺกสิ
ปาฏิเทสนียํ     อชฺฌาปนฺโนติ     ปริสงฺกสิ     ทุกฺกฏํ    อชฺฌาปนฺโนติ
ปริสงฺกสิ    ทุพฺภาสิตํ    อชฺฌาปนฺโนติ    ปริสงฺกสิ    ภิกฺขุสฺส   สุตฺวา
ปริสงฺกสิ     ภิกฺขุนิยา    สุตฺวา    ปริสงฺกสิ    สิกฺขมานาย    สุตฺวา
ปริสงฺกสิ    สามเณรสฺส    สุตฺวา    ปริสงฺกสิ    สามเณริยา   สุตฺวา
ปริสงฺกสิ     อุปาสกสฺส    สุตฺวา    ปริสงฺกสิ    อุปาสิกาย    สุตฺวา
ปริสงฺกสิ   ราชูนํ   สุตฺวา  ปริสงฺกสิ  ราชมหามตฺตานํ  สุตฺวา  ปริสงฺกสิ
ติตฺถิยานํ สุตฺวา ปริสงฺกสิ ติตฺถิยสาวกานํ สุตฺวา ปริสงฺกสีติ ฯ
  [๑๐๗๘] ทิฏฺฐํ ทิฏฺเฐน สเมติ          ทิฏฺเฐน สํสนฺทเต ทิฏฺฐํ
         ทิฏฺฐํ ปฏิจฺจ น อุเปติ         อสุทฺธปริสงฺกิโต
         โส ปุคฺคโล ปฏิญฺญาย         กาตพฺโพ เตนุโปสโถ ฯ
         สุตํ สุเตน สเมติ            สุเตน  สํสนฺทเต สุตํ
         สุตํ ปฏิจฺจ น อุเปติ          อสุทฺธปริสงฺกิโต
         โส ปุคฺคโล ปฏิญฺญาย         กาตพฺโพ เตนุโปสโถ ฯ
         มุตํ มุเตน สเมติ            มุเตน สํสนฺทเต มุตํ
         มุตํ ปฏิจฺจ น อุเปติ          อสุทฺธปริสงฺกิโต
         โส  ปุคฺคโล ปฏิญฺญาย        กาตพฺโพ เตนุโปสโถติ ๑ ฯ
     [๑๐๗๙]   โจทนาย   โก   อาทิ  กึ  มชฺเฌ  กึ  ปริโยสานํ  ฯ
โจทนาย   โอกาสกมฺมํ   อาทิ   กิริยา   มชฺเฌ  สมโถ  ปริโยสานํ  ฯ
#๑ ม. ยุ. อิติสทฺโท น ทิสฺสติ ฯ
