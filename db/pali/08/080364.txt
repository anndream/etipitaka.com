         เย ครุกา เต ทุฏฺฐุลฺลา       เย ทุฏฺฐุลฺลา สา สีลวิปตฺติ ฯ
         ปาราชิกํ สงฺฆาทิเสโส        สีลวิปตฺตีติ วุจฺจติ ฯ
         ถุลฺลจฺจยํ ปาจิตฺติยํ           ปาฏิเทสนียํ ทุกฺกฏํ
         ทุพฺภาสิตํ โยจายํ            อกฺโกสติ หสฺสาธิปฺปาโย ฯ
                อยํ สา อาจารวิปตฺติสมฺมตา ฯ
  [๑๐๒๐] วิปรีตทิฏฺฐึ คณฺหนฺติ           อสทฺธมฺเมหิ ปุรกฺขตา
         อพฺภาจิกฺขนฺติ สมฺพุทฺธํ         ทุปฺปญฺญา โมหปารุตา
                 อยํ สา ทิฏฺฐิวิปตฺติสมฺมตา ฯ
     [๑๐๒๑]  อาชีวเหตุ  อาชีวการณา  ปาปิจฺโฉ  อิจฺฉาปกโต  อสนฺตํ
อภูตํ     อุตฺตริมนุสฺสธมฺมํ     อุลฺลปติ     อาชีวเหตุ     อาชีวการณา
สญฺจริตฺตํ   สมาปชฺชติ   อาชีวเหตุ   อาชีวการณา   โย   เต  วิหาเร
วสติ    โส    ภิกฺขุ    อรหาติ    ภณติ    อาชีวเหตุ   อาชีวการณา
ภิกฺขุ    ปณีตโภชนานิ    อตฺตโน    อตฺถาย    วิญฺญาเปตฺวา    ภุญฺชติ
อาชีวเหตุ    อาชีวการณา   ภิกฺขุนี   ปณีตโภชนานิ   อตฺตโน   อตฺถาย
วิญฺญาเปตฺวา    ภุญฺชติ   อาชีวเหตุ   อาชีวการณา   ภิกฺขุ   สูปํ   วา
โอทนํ วา อคิลาโน อตฺตโน อตฺถาย วิญฺญาเปตฺวา ภุญฺชติ ฯ
              อยํ สา อาชีววิปตฺติสมฺมตา ฯ
  [๑๐๒๒] เอกาทส ยาวตติยกา         เต สุโณหิ ยถากถํ ฯ
         อุกฺขิตฺตานุวตฺติกา            อฏฺฐ ยาวตติยกา
         อริฏฺโฐ จณฺฑกาลี จ          อิเม เต ยาวตติยกา ฯ
