     [๒๗๕]   อนาทยิตฺวา   ปุราณสนฺถตสฺส  สามนฺตา  สุคตวิทตฺถึ  นวํ
นิสีทนสนฺถตํ   การาเปนฺโต   เทฺว   อาปตฺติโย   อาปชฺชติ   การาเปติ
ปโยเค ทุกฺกฏํ การาปิเต นิสฺสคฺคิยํ ปาจิตฺติยํ ฯ
     [๒๗๖]  เอฬกโลมานิ  ปฏิคฺคเหตฺวา  ติโยชนํ  อติกฺกาเมนฺโต เทฺว
อาปตฺติโย   อาปชฺชติ   ปฐมํ   ปาทํ   ติโยชนํ   อติกฺกาเมติ   อาปตฺติ
ทุกฺกฏสฺส ทุติยํ ปาทํ อติกฺกาเมติ นิสฺสคฺคิยํ ปาจิตฺติยํ ฯ
     [๒๗๗]    อญฺญาติกาย   ภิกฺขุนิยา   เอฬกโลมานิ   โธวาเปนฺโต
เทฺว   อาปตฺติโย   อาปชฺชติ   โธวาเปติ   ปโยเค  ทุกฺกฏํ  โธวาปิเต
นิสฺสคฺคิยํ ปาจิตฺติยํ ฯ
     [๒๗๘]    รูปิยํ    ปฏิคฺคณฺหนฺโต   เทฺว   อาปตฺติโย   อาปชฺชติ
คณฺหาติ ปโยเค ทุกฺกฏํ คหิเต นิสฺสคฺคิยํ ปาจิตฺติยํ ฯ
     [๒๗๙]    นานปฺปการกํ    รูปิยสํโวหารํ    สมาปชฺชนฺโต   เทฺว
อาปตฺติโย    อาปชฺชติ    สมาปชฺชติ    ปโยเค    ทุกฺกฏํ   สมาปนฺเน
นิสฺสคฺคิยํ ปาจิตฺติยํ ฯ
     [๒๘๐]  นานปฺปการกํ  กยวิกฺกยํ  สมาปชฺชนฺโต  เทฺว   อาปตฺติโย
อาปชฺชติ    สมาปชฺชติ    ปโยเค    ทุกฺกฏํ    สมาปนฺเน    นิสฺสคฺคิยํ
ปาจิตฺติยํ ฯ
                    โกสิยวคฺโค ทุติโย ฯ
     [๒๘๑]   อติเรกปตฺตํ   ทสาหํ   อติกฺกาเมนฺโต   เอกํ   อาปตฺตึ
อาปชฺชติ นิสฺสคฺคิยํ ปาจิตฺติยํ ฯ
