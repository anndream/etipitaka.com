ปณฺฑิโต  จ  ฯ  อตฺถาปตฺติ  กาเฬ  ๑  อาปชฺชติ  โน ชุเณฺห อตฺถาปตฺติ
ชุเณฺห   อาปชฺชติ   โน   กาเฬ   อตฺถาปตฺติ   กาเฬ  เจว  อาปชฺชติ
ชุเณฺห   จ   ฯ   อตฺถิ   กาเฬ   กปฺปติ   โน   ชุเณฺห  อตฺถิ  ชุเณฺห
กปฺปติ   โน   กาเฬ   อตฺถิ   กาเฬ   เจว   กปฺปติ   ชุเณฺห  จ  ฯ
อตฺถาปตฺติ  เหมนฺเต  อาปชฺชติ  โน  จ  ๒  คิเมฺห  โน จ ๒  วสฺเส
อตฺถาปตฺติ  คิเมฺห  อาปชฺชติ  โน  จ  ๒  เหมนฺเต  โน  จ ๒ วสฺเส
อตฺถาปตฺติ  วสฺเส  อาปชฺชติ  โน จ ๒ คิเมฺห โน จ ๒ เหมนฺเต ๓ ฯ
อตฺถาปตฺติ   สงฺโฆ   อาปชฺชติ   โน   คโณ   โน  ปุคฺคโล  อตฺถาปตฺติ
คโณ   อาปชฺชติ   โน   สงฺโฆ   โน   ปุคฺคโล   อตฺถาปตฺติ   ปุคฺคโล
อาปชฺชติ   โน   สงฺโฆ   โน   คโณ   ฯ   อตฺถิ  สงฺฆสฺส  กปฺปติ  น
คณสฺส    น    ปุคฺคลสฺส   อตฺถิ   คณสฺส   กปฺปติ   น   สงฺฆสฺส   น
ปุคฺคลสฺส อตฺถิ ปุคฺคลสฺส กปฺปติ น สงฺฆสฺส น คณสฺส ฯ
     [๙๕๗]   ติสฺโส   ฉาทนา  วตฺถุํ  ฉาเทติ  โน  อาปตฺตึ  อาปตฺตึ
ฉาเทติ   โน   วตฺถุํ   วตฺถุญฺเจว   ฉาเทติ   อาปตฺติญฺจ   ฯ   ติสฺโส
ปฏิจฺฉาทิโย    ชนฺตาฆรปฏิจฺฉาทิ    อุทกปฏิจฺฉาทิ    วตฺถปฏิจฺฉาทิ    ฯ
ตีณิ    ปฏิจฺฉนฺนานิ   วหนฺติ   โน   วิวฏานิ    มาตุคาโม   ปฏิจฺฉนฺโน
วหติ   โน   วิวโฏ   พฺราหฺมณานํ   มนฺตา   ปฏิจฺฉนฺนา   วหนฺติ   โน
วิวฏา   มิจฺฉาทิฏฺฐิ   ปฏิจฺฉนฺนา   วหติ   โน  วิวฏา  ฯ  ตีณิ  วิวฏานิ
วิโรจนฺติ    โน    ปฏิจฺฉนฺนานิ    จนฺทมณฺฑลํ    วิวฏํ   วิโรจติ   โน
ปฏิจฺฉนฺนํ   สุริยมณฺฑลํ   วิวฏํ  วิโรจติ  โน  ปฏิจฺฉนฺนํ  ตถาคตปฺปเวทิโต
#๑ ยุ. กาเล ฯ  ๒ ม. ยุ. อิเม จสทฺทา นตฺถิ ฯ  ๓ ม. ยุ. โน
#เหมนฺเต โน คิเมฺห ฯ
