                      ___________________
                         กฐินเภทํ
     [๑๑๒๔]   กสฺส   กฐินํ   อนตฺถตํ   กสฺส   กฐินํ   อตฺถตํ  กินฺติ
กฐินํ อนตฺถตํ กินฺติ กฐินํ อตฺถตํ ฯ
     [๑๑๒๕]   กสฺส   กฐินํ   อนตฺถตนฺติ   ทฺวินฺนํ  ปุคฺคลานํ  อนตฺถตํ
โหติ   กฐินํ   อนตฺถารกสฺส   จ   อนนุโมทกสฺส   จ   อิเมสํ   ทฺวินฺนํ
ปุคฺคลานํ อนตฺถตํ โหติ กฐินํ ฯ
     [๑๑๒๖]   กสฺส  กฐินํ  อตฺถตนฺติ  ทฺวินฺนํ  ปุคฺคลานํ  อตฺถตํ  โหติ
กฐินํ   อตฺถารกสฺส   จ   อนุโมทกสฺส   จ   อิเมสํ   ทฺวินฺนํ  ปุคฺคลานํ
อตฺถตํ โหติ กฐินํ ฯ
     [๑๑๒๗]  กินฺติ  กฐินํ  อนตฺถตนฺติ  จตุวีสติยา  อากาเรหิ  อนตฺถตํ
โหติ    กฐินํ    น    อุลฺลิขิตมตฺเตน    อตฺถตํ    โหติ    กฐินํ   น
โธวนมตฺเตน   อตฺถตํ   โหติ   กฐินํ   น   จีวรวิจารณมตฺเตน   อตฺถตํ
โหติ   กฐินํ   น   เฉทนมตฺเตน  อตฺถตํ  โหติ  กฐินํ  น  พนฺธนมตฺเตน
อตฺถตํ      โหติ     กฐินํ     น     โอวฏฺฏิกกรณมตฺเตน     อตฺถตํ
โหติ    กฐินํ    น    กณฺฑูสกรณมตฺเตน    อตฺถตํ   โหติ   กฐินํ   น
ทฬฺหีกมฺมกรณมตฺเตน    อตฺถตํ    โหติ   กฐินํ   น   อนุวาตกรณมตฺเตน
อตฺถตํ   โหติ   กฐินํ   น   ปริภณฺฑกรณมตฺเตน   อตฺถตํ   โหติ   กฐินํ
น  โอวฏฺเฏยฺยกรณมตฺเตน  ๑  อตฺถตํ  โหติ  กฐินํ  น กมลมทฺทนมตฺเตน
อตฺถตํ    โหติ    กฐินํ    น    นิมิตฺตกเตน    อตฺถตํ   โหติ   กฐินํ
#๑ ม. โอวทฺเธยฺยกรณมตฺเตน ฯ
