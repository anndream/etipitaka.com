ภิกฺขุโน   โอกาสกมฺมํ   การาเปนฺตสฺส   นาลํ   โอกาสกมฺมํ   กาตุํ  ฯ
ปญฺจหุปาลิ   องฺเคหิ  สมนฺนาคตสฺส  ภิกฺขุโน  โอกาสกมฺมํ  การาเปนฺตสฺส
อลํ   โอกาสกมฺมํ   กาตุํ   ฯ   กตเมหิ   ปญฺจหิ   ฯ  ลชฺชี  จ  โหติ
ปณฺฑิโต   จ   ปกตตฺโต   จ   วุฏฺฐานาธิปฺปาโย   วตฺตา   โหติ   โน
จาวนาธิปฺปาโย   ฯ   อิเมหิ   โข   อุปาลิ  ปญฺจหงฺเคหิ  สมนฺนาคตสฺส
ภิกฺขุโน โอกาสกมฺมํ การาเปนฺตสฺส อลํ โอกาสกมฺมํ กาตุนฺติ ฯ
     [๑๑๗๘]   กตีหิ  นุ  โข  ภนฺเต  องฺเคหิ  สมนฺนาคเตน  ภิกฺขุนา
สทฺธึ    วินโย    น    สากจฺฉาตพฺโพติ    ฯ    ปญฺจหุปาลิ   องฺเคหิ
สมนฺนาคเตน   ภิกฺขุนา   สทฺธึ   วินโย  น  สากจฺฉาตพฺโพ  ฯ  กตเมหิ
ปญฺจหิ   ฯ   วตฺถุํ   น   ชานาติ   นิทานํ   น   ชานาติ  ปญฺญตฺตึ  น
ชานาติ   ปทปจฺฉาภฏฺฐํ   น   ชานาติ   อนุสนฺธิวจนปถํ  น  ชานาติ  ฯ
อิเมหิ    โข    อุปาลิ   ปญฺจหงฺเคหิ   สมนฺนาคเตน   ภิกฺขุนา   สทฺธึ
วินโย   น   สากจฺฉาตพฺโพ   ฯ   ปญฺจหุปาลิ   องฺเคหิ   สมนฺนาคเตน
ภิกฺขุนา    สทฺธึ   วินโย   สากจฺฉาตพฺโพ   ฯ   กตเมหิ   ปญฺจหิ   ฯ
วตฺถุํ    ชานาติ   นิทานํ   ชานาติ   ปญฺญตฺตึ   ชานาติ   ปทปจฺฉาภฏฺฐํ
ชานาติ   อนุสนฺธิวจนปถํ   ชานาติ  ฯ  อิเมหิ  โข  อุปาลิ  ปญฺจหงฺเคหิ
สมนฺนาคเตน ภิกฺขุนา สทฺธึ วินโย สากจฺฉาตพฺโพติ ฯ
     [๑๑๗๙]  กติ  นุ  โข  ภนฺเต  ปญฺหปุจฺฉาติ  ๑ ฯ ปญฺจิมา อุปาลิ
ปญฺหปุจฺฉา    ฯ    กตมา   ปญฺจ   ฯ   มนฺทตฺตา   โมมูหตฺตา   ปญฺหํ
ปุจฺฉติ    ปาปิจฺโฉ    อิจฺฉาปกโต    ปญฺหํ    ปุจฺฉติ   ปริภวา   ปญฺหํ
#๑ โป. ม. ปญฺหาปุจฺฉาติ ฯ อปรํปิ อีทิสเมว ฯ
