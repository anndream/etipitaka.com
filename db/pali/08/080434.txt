นิสฺสคฺคิยํ ชานิตพฺพํ ฯ
     [๑๑๔๖]    กฐินํ   ชานิตพฺพนฺติ   เตสญฺเญว   ธมฺมานํ   สงฺคโห
สมวาโย   นามํ   นามกมฺมํ   นามเธยฺยํ   นิรุตฺติ   พฺยญฺชนํ   อภิลาโป
ยทิทํ   กฐินนฺติ   ฯ   กฐินสฺส   อตฺถารมาโส   ชานิตพฺโพติ  วสฺสานสฺส
ปจฺฉิโม   มาโส   ชานิตพฺโพ   ฯ   กฐินสฺส  อตฺถารวิปตฺติ  ชานิตพฺพาติ
จตุวีสติยา   อากาเรหิ   กฐินสฺส  อตฺถารวิปตฺติ  ชานิตพฺพา  ฯ  กฐินสฺส
อตฺถารสมฺปตฺติ  ชานิตพฺพาติ  สตฺตรสหิ  อากาเรหิ  กฐินสฺส อตฺถารสมฺปตฺติ
ชานิตพฺพา     ฯ     นิมิตฺตกมฺมํ     ชานิตพฺพนฺติ     นิมิตฺตํ    กโรติ
อิมินา    ทุสฺเสน    กฐินํ   อตฺถริสฺสามีติ   ฯ   ปริกถา   ชานิตพฺพาติ
ปริกถํ    กโรติ   อิมาย   ปริกถาย   กฐินทุสฺสํ   นิพฺพตฺเตสฺสามีติ   ฯ
กุกฺกุกตํ   ชานิตพฺพนฺติ   อนาทิยทานํ   ชานิตพฺพํ  ฯ  สนฺนิธิ  ชานิตพฺพาติ
เทฺว  สนฺนิธิโย  ชานิตพฺพา  กรณสนฺนิธิ  จ  ๑  นิจยสนฺนิธิ  จ  ๑  ฯ
นิสฺสคฺคิยํ ชานิตพฺพนฺติ กยิรมาเน อรุณํ อุทฺริยติ ๒ ฯ
     [๑๑๔๗]   กฐินตฺถาโร   ชานิตพฺโพติ   สเจ   สงฺฆสฺส  กฐินทุสฺสํ
อุปฺปนฺนํ    โหติ    สงฺเฆน    กถํ    ปฏิปชฺชิตพฺพํ   อตฺถารเกน   กถํ
ปฏิปชฺชิตพฺพํ   อนุโมทเกน   กถํ   ปฏิปชฺชิตพฺพํ  ฯ  สงฺเฆน  ญตฺติทุติเยน
กมฺเมน      กฐินตฺถารกสฺส     ภิกฺขุโน     ทาตพฺพํ     ฯ     เตน
กฐินตฺถารเกน   ภิกฺขุนา   ตทเหว   โธวิตฺวา   วิมชฺชิตฺวา  วิจาเรตฺวา
ฉินฺทิตฺวา   สิพฺเพตฺวา   รชิตฺวา   กปฺปํ   กตฺวา   กฐินํ  อตฺถริตพฺพํ  ฯ
สเจ   สงฺฆาฏิยา   กฐินํ   อตฺถริตุกาโม   โหติ   โปราณิกา   สงฺฆาฏิ
#๑ ม. วา ฯ  ๒ ม. อุฏฺฐหติ ฯ
