สาวตฺถิยา   ปญฺญตฺตํ   ฯ   กํ   อารพฺภาติ   ฯ   สมฺพหุลา   ภิกฺขุนิโย
อารพฺภ     ฯ     กิสฺมึ    วตฺถุสฺมินฺติ    ฯ    สมฺพหุลา    ภิกฺขุนิโย
ปริปุณฺณวีสติวสฺสํ     กุมารีภูตํ     เทฺว     วสฺสานิ    ฉสุ    ธมฺเมสุ
อสิกฺขิตสิกฺขํ   วุฏฺฐาเปสุํ   ตสฺมึ   วตฺถุสฺมึ   ฯ   เอกา   ปญฺญตฺติ   ฯ
ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯ
     [๖๑๔]   ปริปุณฺณวีสติวสฺสํ  กุมารีภูตํ  เทฺว  วสฺสานิ  ฉสุ  ธมฺเมสุ
สิกฺขิตสิกฺขํ    สงฺเฆน    อสมฺมตํ    วุฏฺฐาเปนฺติยา    ปาจิตฺติยํ   กตฺถ
ปญฺญตฺตนฺติ   ฯ   สาวตฺถิยา   ปญฺญตฺตํ  ฯ  กํ  อารพฺภาติ  ฯ  สมฺพหุลา
ภิกฺขุนิโย   อารพฺภ   ฯ   กิสฺมึ   วตฺถุสฺมินฺติ   ฯ   สมฺพหุลา  ภิกฺขุนิโย
ปริปุณฺณวีสติวสฺสํ   กุมารีภูตํ   เทฺว   วสฺสานิ   ฉสุ  ธมฺเมสุ  สิกฺขิตสิกฺขํ
สงฺเฆน   อสมฺมตํ   วุฏฺฐาเปสุํ   ตสฺมึ  วตฺถุสฺมึ  ฯ  เอกา  ปญฺญตฺติ  ฯ
ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯ
     [๖๑๕]    อูนทฺวาทสวสฺสาย    วุฏฺฐาเปนฺติยา   ปาจิตฺติยํ   กตฺถ
ปญฺญตฺตนฺติ   ฯ   สาวตฺถิยา   ปญฺญตฺตํ  ฯ  กํ  อารพฺภาติ  ฯ  สมฺพหุลา
ภิกฺขุนิโย   อารพฺภ   ฯ   กิสฺมึ   วตฺถุสฺมินฺติ   ฯ   สมฺพหุลา  ภิกฺขุนิโย
อูนทฺวาทสวสฺสา   วุฏฺฐาเปสุํ   ตสฺมึ   วตฺถุสฺมึ   ฯ  เอกา  ปญฺญตฺติ  ฯ
ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯ
     [๖๑๖]      ปริปุณฺณทฺวาทสวสฺสาย      สงฺเฆน      อสมฺมตาย
วุฏฺฐาเปนฺติยา   ปาจิตฺติยํ  กตฺถ  ปญฺญตฺตนฺติ  ฯ  สาวตฺถิยา  ปญฺญตฺตํ  ฯ
กํ  อารพฺภาติ  ฯ  สมฺพหุลา  ภิกฺขุนิโย  อารพฺภ  ฯ  กิสฺมึ  วตฺถุสฺมินฺติ ฯ
