จ สิยา สมฺมุขาวินเยน จ ติณวตฺถารเกน จ ฯ
     [๑๐๕๒]  อาปตฺตาธิกรณํ  อาปตฺตานาปตฺตีติ ฯ อาปตฺตาธิกรณํ น ๑
อาปตฺติ   ฯ  กึ  ปน  อาปตฺตาธิกรณปจฺจยา  อาปตฺตึ  อาปชฺเชยฺยาติ  ฯ
อาม  อาปตฺตาธิกรณปจฺจยา  อาปตฺตึ  อาปชฺเชยฺย ฯ อาปตฺตาธิกรณปจฺจยา
กติ      อาปตฺติโย      อาปชฺชติ      ฯ      อาปตฺตาธิกรณปจฺจยา
จตสฺโส    อาปตฺติโย    อาปชฺชติ    ภิกฺขุนี   ชานํ   ปาราชิกํ   ธมฺมํ
อชฺฌาปนฺนํ    ๒    ปฏิจฺฉาเทติ    อาปตฺติ    ปาราชิกสฺส   เวมติกา
ปฏิจฺฉาเทติ   อาปตฺติ   ถุลฺลจฺจยสฺส   ภิกฺขุ   สงฺฆาทิเสสํ   ปฏิจฺฉาเทติ
อาปตฺติ     ปาจิตฺติยสฺส     อาจารวิปตฺตึ     ปฏิจฺฉาเทติ     อาปตฺติ
ทุกฺกฏสฺส     อาปตฺตาธิกรณปจฺจยา     อิมา     จตสฺโส    อาปตฺติโย
อาปชฺชติ    ฯ   ตา   อาปตฺติโย   จตุนฺนํ   วิปตฺตีนํ   กติ   วิปตฺติโย
ภชนฺติ   จตุนฺนํ   อธิกรณานํ   กตมํ   อธิกรณํ  สตฺตนฺนํ  อาปตฺติกฺขนฺธานํ
กตีหิ     อาปตฺติกฺขนฺเธหิ     สงฺคหิตา     ฉนฺนํ    อาปตฺติสมุฏฺฐานานํ
กตีหิ    สมุฏฺฐาเนหิ   สมุฏฺฐหนฺติ   กตีหิ   อธิกรเณหิ   กตีสุ   ฐาเนสุ
กตีหิ   สมเถหิ   สมฺมนฺติ   ฯ   ตา  อาปตฺติโย  จตุนฺนํ  วิปตฺตีนํ  เทฺว
วิปตฺติโย    ภชนฺติ    สิยา   สีลวิปตฺตึ   สิยา   อาจารวิปตฺตึ   จตุนฺนํ
อธิกรณานํ     อาปตฺตาธิกรณํ     สตฺตนฺนํ     อาปตฺติกฺขนฺธานํ    จตูหิ
อาปตฺติกฺขนฺเธหิ    สงฺคหิตา    สิยา    ปาราชิกาปตฺติกฺขนฺเธน    สิยา
ถุลฺลจฺจยาปตฺติกฺขนฺเธน      สิยา      ปาจิตฺติยาปตฺติกฺขนฺเธน     สิยา
ทุกฺกฏาปตฺติกฺขนฺเธน   ฉนฺนํ   อาปตฺติสมุฏฺฐานานํ   เอเกน   สมุฏฺฐาเนน
#๑ ม. ยุ. นสทฺโท นตฺถิ ฯ  ๒ ม. ยุ. อยํ ปาโฐ นตฺถิ ฯ
