        สตฺตาหปรมาทาย             สมาทาย ตเถว จ
        น โหติ โหติ โหติ จ          อธมฺมธมฺมิกานิ ๑ จ
        จตฺตาโร วินยธรา            จตุภิกฺขู จ โสภเณฉ
        สตฺต เจว อสทฺธมฺมา          สตฺต สทฺธมฺมเทสิตาติ ๒ ฯ
     [๙๙๖]   อฏฺฐานิสํเส   สมฺปสฺสมาเนน  น  โส  ภิกฺขุ  อาปตฺติยา
อทสฺสเน    อุกฺขิปิตพฺโพ    ฯ   อฏฺฐานิสํเส   สมฺปสฺสมาเนน   ปเรสํปิ
สทฺธาย    สา   อาปตฺติ   เทเสตพฺพา   ฯ   อฏฺฐ   ยาวตติยกา   ฯ
อฏฺฐหากาเรหิ  กุลานิ  ทูเสติ  ฯ  อฏฺฐ  มาติกา  จีวรสฺส  อุปฺปาทาย ฯ
อฏฺฐ   มาติกา   กฐินสฺส   อุพฺภาราย   ฯ   อฏฺฐ  ปานานิ  ฯ  อฏฺฐหิ
อสทฺธมฺเมหิ     อภิภูโต    ปริยาทินฺนจิตฺโต    เทวทตฺโต    อาปายิโก
เนรยิโก   กปฺปฏฺโฐ   อเตกิจฺโฉ   ฯ   อฏฺฐ   โลกธมฺมา   ฯ   อฏฺฐ
ครุธมฺมา   ฯ   อฏฺฐ   ปาฏิเทสนียา   ฯ   อฏฺฐงฺคิโก   มุสาวาโท  ฯ
อฏฺฐ  อุโปสถงฺคานิ  ฯ  อฏฺฐ  ทูเตยฺยงฺคานิ  ฯ  อฏฺฐ  ติตฺถิยวตฺตานิ  ฯ
อฏฺฐ   อจฺฉริยา  อพฺภุตา  ๓  ธมฺมา  มหาสมุทฺเท  ฯ  อฏฺฐ  อจฺฉริยา
อพฺภุตา    ธมฺมา    อิมสฺมึ   ธมฺมวินเย   ฯ   อฏฺฐ   อนติริตฺตา   ฯ
อฏฺฐ    อติริตฺตา   ฯ   อฏฺฐเม   อรุณุคฺคมเน   นิสฺสคฺคิยํ   โหติ   ฯ
อฏฺฐ   ปาราชิกา   ฯ   อฏฺฐมํ   วตฺถุํ   ปริปูเรนฺตี   นาเสตพฺพา   ฯ
อฏฺฐมํ   วตฺถุํ   ปริปูเรนฺติยา   เทสิตาปิ   อเทสิตาปิ   ๔   โหติ  ฯ
#๑ ม. ยุ. อธมฺมา ธมฺมิกานิ จ ฯ  ๒ ม. ยุ. สทฺธมฺมา เทสิตาติ ฯ
#๓ อพฺภูตธมฺมาอิติปิ ฯ  ๔ ยุ. เทสิตํปิ อเทสิตํปิ ฯ
