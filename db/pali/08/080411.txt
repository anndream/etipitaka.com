วณฺณมนุปฺปาทนํ ๑ ฯ
     [๑๐๙๕]    กมฺมํ   ชานิตพฺพนฺติ   โสฬส   กมฺมานิ   ชานิตพฺพานิ
จตฺตาริ     อปโลกนกมฺมานิ     ชานิตพฺพานิ    จตฺตาริ    ญตฺติกมฺมานิ
ชานิตพฺพานิ     จตฺตาริ     ญตฺติทุติยกมฺมานิ    ชานิตพฺพานิ    จตฺตาริ
ญตฺติจตุตฺถกมฺมานิ ชานิตพฺพานิ ฯ
     [๑๐๙๖]   อธิกรณํ  ชานิตพฺพนฺติ  จตฺตาริ  อธิกรณานิ  ชานิตพฺพานิ
วิวาทาธิกรณํ    ชานิตพฺพํ    อนุวาทาธิกรณํ   ชานิตพฺพํ   อาปตฺตาธิกรณํ
ชานิตพฺพํ กิจฺจาธิกรณํ ชานิตพฺพํ ฯ
     [๑๐๙๗]    สมโถ    ชานิตพฺโพติ    สตฺต   สมถา   ชานิตพฺพา
สมฺมุขาวินโย     ชานิตพฺโพ     สติวินโย    ชานิตพฺโพ    อมูฬฺหวินโย
ชานิตพฺโพ     ปฏิญฺญาตกรณํ     ชานิตพฺพํ    เยภุยฺยสิกา    ชานิตพฺพา
ตสฺสปาปิยสิกา ชานิตพฺพา ติณวตฺถารโก ชานิตพฺโพ ฯ
      [๑๐๙๘]   น   ฉนฺทาคติ   คนฺตพฺพาติ  ฉนฺทาคตึ  คจฺฉนฺโต  กถํ
ฉนฺทาคตึ   คจฺฉติ   ฯ  อิเธกจฺโจ  อยํ  เม  อุปชฺฌาโย  วา  อาจริโย
วา   สทฺธิวิหาริโก   วา   อนฺเตวาสิโก   วา   สมานุปชฺฌายโก   วา
สมานาจริยโก   วา   สนฺทิฏฺโฐ   วา   สมฺภตฺโต   วา  ญาติสาโลหิโต
วาติ    ตสฺสานุกมฺปาย    ตสฺสานุรกฺขาย    อธมฺมํ    ธมฺโมติ   ทีเปติ
ธมฺมํ     อธมฺโมติ     ทีเปติ    อวินยํ    วินโยติ    ทีเปติ    วินยํ
อวินโยติ    ทีเปติ    อภาสิตํ    อลปิตํ    ตถาคเตน   ภาสิตํ   ลปิตํ
#๑ ม. วจนมนุปฺปทานํ ฯ ยุ. ธนมนุปฺปทานํ ฯ
