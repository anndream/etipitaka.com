ภุญฺชิสฺสามีติ     ปฏิคฺคณฺหาติ     อาปตฺติ     ทุกฺกฏสฺส     อชฺโฌหาเร
อชฺโฌหาเร     อาปตฺติ    ถุลฺลจฺจยสฺส    โภชนปริโยสาเน    อาปตฺติ
สงฺฆาทิเสสสฺส ฯ
     [๘๑๔]  กุปิตา  ภิกฺขุนี ยาวตติยํ สมนุภาสนาย นปฺปฏินิสฺสชฺชนปจฺจยา
ติสฺโส        อาปตฺติโย       อาปชฺชติ       ญตฺติยา       ทุกฺกฏํ
ทฺวีหิ     กมฺมวาจาหิ    ถุลฺลจฺจยา    กมฺมวาจาปริโยสาเน    อาปตฺติ
สงฺฆาทิเสสสฺส ฯ
     [๘๑๕]   กิสฺมิญฺจิเทว   อธิกรเณ  ปจฺฉากตา  กุปิตา  ๑  ภิกฺขุนี
ยาวตติยํ    สมนุภาสนาย    นปฺปฏินิสฺสชฺชนปจฺจยา   ติสฺโส   อาปตฺติโย
อาปชฺชติ     ญตฺติยา     ทุกฺกฏํ    ทฺวีหิ    กมฺมวาจาหิ    ถุลฺลจฺจยา
กมฺมวาจาปริโยสาเน อาปตฺติ สงฺฆาทิเสสสฺส ฯ
     [๘๑๖]  สํสฏฺฐา ภิกฺขุนี ยาวตติยํ สมนุภาสนาย นปฺปฏินิสฺสชฺชนปจฺจยา
ติสฺโส      อาปตฺติโย     อาปชฺชติ     ญตฺติยา     ทุกฺกฏํ     ทฺวีหิ
กมฺมวาจาหิ ถุลฺลจฺจยา กมฺมวาจาปริโยสาเน อาปตฺติ สงฺฆาทิเสสสฺส ฯ
     [๘๑๗]   สํสฏฺฐา   วยฺเย   ตุเมฺห   วิหรถ  มา  ตุเมฺห  นานา
วิหริตฺถาติ   อุยฺโยเชนฺตี   ยาวตติยํ  สมนุภาสนาย  นปฺปฏินิสฺสชฺชนปจฺจยา
ติสฺโส      อาปตฺติโย     อาปชฺชติ     ญตฺติยา     ทุกฺกฏํ     ทฺวีหิ
กมฺมวาจาหิ ถุลฺลจฺจยา กมฺมวาจาปริโยสาเน อาปตฺติ สงฺฆาทิเสสสฺส ฯ
                  ทสสงฺฆาทิเสสา นิฏฺฐิตา ฯ
                         ฯเปฯ
#๑ ม. ยุ. อยํ ปาโฐ นตฺถิ ฯ
