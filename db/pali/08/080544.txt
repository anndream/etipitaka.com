     [๑๓๕๗]   ญตฺติจตุตฺถกมฺมํ   กตมานิ   สตฺต   ฐานานิ  คจฺฉติ  ฯ
โอสารณํ   นิสฺสารณํ   สมฺมตึ  ทานํ  นิคฺคหํ  สมนุภาสนํ  กมฺมลกฺข-
ณญฺเญว  สตฺตมํ ฯ ญตฺติจตุตฺถกมฺมํ อิมานิ สตฺต ฐานานิ คจฺฉติ ฯ
     [๑๓๕๘]    จตุวคฺคกรเณ   กมฺเม   จตฺตาโร   ภิกฺขู   ปกตตฺตา
กมฺมปฺปตฺตา     อวเสสา    ปกตตฺตา    ฉนฺทารหา    ยสฺส    สงฺโฆ
กมฺมํ    กโรติ    โส   เนว   กมฺมปฺปตฺโต   นปิ   ฉนฺทารโห   อปิจ
กมฺมารโห    ฯ    ปญฺจวคฺคกรเณ    กมฺเม    ฯเปฯ    ทสวคฺคกรเณ
กมฺเม    ฯเปฯ    วีสติวคฺคกรเณ    กมฺเม   วีสติ   ภิกฺขู   ปกตตฺตา
กมฺมปฺปตฺตา     อวเสสา    ปกตตฺตา    ฉนฺทารหา    ยสฺส    สงฺโฆ
กมฺมํ    กโรติ    โส   เนว   กมฺมปฺปตฺโต   นปิ   ฉนฺทารโห   อปิจ
กมฺมารโห ฯ
                 กมฺมวคฺโค นิฏฺฐิโต ปฐโม ฯ
     [๑๓๕๙]  เทฺว  อตฺถวเส  ปฏิจฺจ  ตถาคเตน  สาวกานํ  สิกฺขาปทํ
ปญฺญตฺตํ    สงฺฆสุฏฺฐุตาย   สงฺฆผาสุตาย   ฯ   อิเม   เทฺว   อตฺถวเส
ปฏิจฺจ   ตถาคเตน   สาวกานํ   สิกฺขาปทํ  ปญฺญตฺตํ  ฯ  เทฺว  อตฺถวเส
ปฏิจฺจ     ตถาคเตน    สาวกานํ    สิกฺขาปทํ    ปญฺญตฺตํ    ทุมฺมงฺกูนํ
ปุคฺคลานํ   นิคฺคหาย   เปสลานํ   ภิกฺขูนํ  ผาสุวิหาราย  ฯ  อิเม  เทฺว
อตฺถวเส    ปฏิจฺจ    ตถาคเตน   สาวกานํ   สิกฺขาปทํ   ปญฺญตฺตํ   ฯ
เทฺว   อตฺถวเส   ปฏิจฺจ   ตถาคเตน   สาวกานํ   สิกฺขาปทํ   ปญฺญตฺตํ
ทิฏฺฐธมฺมิกานํ  อาสวานํ  สํวราย  สมฺปรายิกานํ  อาสวานํ  ปฏิฆาตาย  ฯ
