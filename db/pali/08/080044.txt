มุขทฺวารํ   อาหารํ   อาหเรสิ  ๑  ตสฺมึ  วตฺถุสฺมึ  ฯ  เอกา  ปญฺญตฺติ
เอกา   อนุปฺปญฺญตฺติ   ฯ   ฉนฺนํ  อาปตฺติสมุฏฺฐานานํ  ทฺวีหิ  สมุฏฺฐาเนหิ
สมุฏฺฐาติ (เอฬกโลมเก) ฯเปฯ
                   โภชนวคฺโค จตุตฺโถ ฯ
                        ตสฺสุทฺทานํ
       [๑๐๓] อาวสถคณญฺเจว       ปรมฺปรญฺจ โภชนํ
             เทฺวปตฺตปวาริตา เจว  วิกาเล ขาทเนน จ
             สนฺนิธิปณีตญฺเจว       อทินฺนํ ทฺวารเกน จาติ ฯ
                      ________________
     [๑๐๔]   อเจลกสฺส   วา  ปริพฺพาชกสฺส  วา  ปริพฺพาชิกาย  วา
สหตฺถา   ขาทนียํ   วา   โภชนียํ   วา   เทนฺตสฺส   ปาจิตฺติยํ   กตฺถ
ปญฺญตฺตนฺติ   ฯ   เวสาลิยา  ปญฺญตฺตํ  ฯ  กํ  อารพฺภาติ  ฯ  อายสฺมนฺตํ
อานนฺทํ   อารพฺภ   ฯ   กิสฺมึ   วตฺถุสฺมินฺติ   ฯ   อายสฺมา   อานนฺโท
อญฺญตริสฺสา   ปริพฺพาชิกาย   เอกํ   มญฺญมาโน   เทฺว   ปูเว   อทาสิ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ทฺวีหิ สมุฏฺฐาเนหิ สมุฏฺฐาติ (เอฬกโลมเก) ฯเปฯ
     [๑๐๕]   ภิกฺขุํ   เอหาวุโส   คามํ   วา   นิคมํ   วา  ปิณฺฑาย
ปวิสิสฺสามาติ   ตสฺส   ทาเปตฺวา  วา  อทาเปตฺวา  วา  อุยฺโยเชนฺตสฺส
ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
อารพฺภาติ   ฯ   อายสฺมนฺตํ   อุปนนฺทํ   สกฺยปุตฺตํ   อารพฺภ   ฯ  กิสฺมึ
#๑ โป. ยุ. อาหาเรสิ ฯ ม. อาหริ ฯ
