ฉนฺทารหานํ    ฉนฺโท   อาหโฏ   โหติ   สมฺมุขีภูตา   ปฏิกฺโกสนฺติ   ฯ
อิเมหิ ทฺวาทสหากาเรหิ ปริสโต กมฺมานิ วิปชฺชนฺติ ฯ
     [๑๓๔๖]    จตุวคฺคกรเณ   กมฺเม   จตฺตาโร   ภิกฺขู   ปกตตฺตา
กมฺมปฺปตฺตา     อวเสสา    ปกตตฺตา    ฉนฺทารหา    ยสฺส    สงฺโฆ
กมฺมํ    กโรติ    โส   เนว   กมฺมปฺปตฺโต   นปิ   ฉนฺทารโห   อปิจ
กมฺมารโห    ฯ    ปญฺจวคฺคกรเณ    กมฺเม   ปญฺจ   ภิกฺขู   ปกตตฺตา
กมฺมปฺปตฺตา     อวเสสา    ปกตตฺตา    ฉนฺทารหา    ยสฺส    สงฺโฆ
กมฺมํ    กโรติ    โส   เนว   กมฺมปฺปตฺโต   นปิ   ฉนฺทารโห   อปิจ
กมฺมารโห    ฯ    ทสวคฺคกรเณ    กมฺเม    ทส    ภิกฺขู   ปกตตฺตา
กมฺมปฺปตฺตา   อวเสสา   ปกตตฺตา   ฉนฺทารหา   ยสฺส   สงฺโฆ   กมฺมํ
กโรติ   โส   เนว  กมฺมปฺปตฺโต  นปิ  ฉนฺทารโห  อปิจ  กมฺมารโห  ฯ
วีสติวคฺคกรเณ     กมฺเม    วีสติ    ภิกฺขู    ปกตตฺตา    กมฺมปฺปตฺตา
อวเสสา    ปกตตฺตา    ฉนฺทารหา    ยสฺส    สงฺโฆ   กมฺมํ   กโรติ
โส เนว กมฺมปฺปตฺโต นปิ ฉนฺทารโห อปิจ กมฺมารโห ฯ
     [๑๓๔๗]     จตฺตาริ     กมฺมานิ     อปโลกนกมฺมํ    ญตฺติกมฺมํ
ญตฺติทุติยกมฺมํ     ญตฺติจตุตฺถกมฺมํ    ฯ    อิมานิ    จตฺตาริ    กมฺมานิ
กตีหากาเรหิ   วิปชฺชนฺติ   ฯ   อิมานิ  จตฺตาริ  กมฺมานิ  ปญฺจหากาเรหิ
วิปชฺชนฺติ   วตฺถุโต   วา   ญตฺติโต   วา   อนุสฺสาวนโต   วา  สีมโต
วา ปริสโต วา ฯ
     [๑๓๔๘]    กถํ    วตฺถุโต    กมฺมานิ   วิปชฺชนฺติ   ฯ   ปณฺฑกํ
