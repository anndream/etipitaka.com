ติยาปตฺติกฺขนฺเธน  สิยา  ทุกฺกฏาปตฺติกฺขนฺเธน  ฯ  ฉนฺนํ   อาปตฺติ-
สมุฏฺฐานานํ  เอเกน    สมุฏฺฐาเนน    สมุฏฺฐหนฺติ    กายโต    จ    วาจโต   จ
จิตฺตโต   จ   สมุฏฺฐหนฺติ   ฯ   จตุนฺนํ   อธิกรณานํ  อาปตฺตาธิกรณํ  ฯ
สตฺตนฺนํ   สมถานํ   ตีหิ   สมเถหิ   สมฺมนฺติ   สิยา  สมฺมุขาวินเยน  จ
ปฏิญฺญาตกรเณน จ สิยา สมฺมุขาวินเยน จ ติณวตฺถารเกน จ ฯ
     [๘๗๗]    อาชีววิปตฺติปจฺจยา   กติ   อาปตฺติโย   อาปชฺชติ   ฯ
อาชีววิปตฺติปจฺจยา   ฉ   อาปตฺติโย  อาปชฺชติ  อาชีวเหตุ  อาชีวการณา
ปาปิจฺโฉ    อิจฺฉาปกโต    อสนฺตํ    อภูตํ   อุตฺตริมนุสฺสธมฺมํ   อุลฺลปติ
อาปตฺติ    ปาราชิกสฺส    ฯ    อาชีวเหตุ    อาชีวการณา   สญฺจริตฺตํ
สมาปชฺชติ    อาปตฺติ   สงฺฆาทิเสสสฺส   ฯ   อาชีวเหตุ   อาชีวการณา
โย   เต   วิหาเร   วสติ   โส  ภิกฺขุ  อรหาติ  ภณติ  ปฏิวิชานนฺตสฺส
อาปตฺติ     ถุลฺลจฺจยสฺส     ฯ    อาชีวเหตุ    อาชีวการณา    ภิกฺขุ
ปณีตโภชนานิ    อตฺตโน    อตฺถาย    วิญฺญาเปตฺวา   ภุญฺชติ   อาปตฺติ
ปาจิตฺติยสฺส    ฯ    อาชีวเหตุ   อาชีวการณา   ภิกฺขุนี   ปณีตโภชนานิ
อตฺตโน   อตฺถาย   วิญฺญาเปตฺวา   ภุญฺชติ   อาปตฺติ  ปาฏิเทสนียสฺส  ฯ
อาชีวเหตุ   อาชีวการณา   ภิกฺขุ  ๑  สูปํ  วา  โอทนํ  วา  อคิลาโน
อตฺตโน    อตฺถาย    วิญฺญาเปตฺวา   ภุญฺชติ   อาปตฺติ   ทุกฺกฏสฺส   ฯ
อาชีววิปตฺติปจฺจยา   อิมา  ฉ  อาปตฺติโย  อาปชฺชติ  ฯ  ตา  อาปตฺติโย
จตุนฺนํ   วิปตฺตีนํ   กติ   วิปตฺติโย   ภชนฺติ   ฯเปฯ   สตฺตนฺนํ  สมถานํ
กตีหิ   สมเถหิ   สมฺมนฺติ   ฯ   ตา  อาปตฺติโย  จตุนฺนํ  วิปตฺตีนํ  เทฺว
#๑ ม. ยุ. อยํ ปาโฐ น ทิสฺสติ ฯ
