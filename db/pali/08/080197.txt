     [๗๓๓]   อุโปสถมฺปิ   น  ปุจฺฉนฺตี  โอวาทมฺปิ  น  ยาจนฺตี  เอกํ
อาปตฺตึ อาปชฺชติ ปาจิตฺติยํ ฯ
     [๗๓๔]   ปสาเข   ชาตํ   คณฺฑํ  วา  รุหิตํ  วา  อนปโลเกตฺวา
สงฺฆํ   วา   คณํ   วา  ปุริเสน  สทฺธึ  เอเกเนกา  เภทาเปนฺตี  เทฺว
อาปตฺติโย     อาปชฺชติ     เภทาเปติ    ปโยเค    ทุกฺกฏํ    ภินฺเน
อาปตฺติ ปาจิตฺติยสฺส ฯ
                   อารามวคฺโค ฉฏฺโฐ ฯ
     [๗๓๕]    คพฺภินึ    วุฏฺฐาเปนฺตี   เทฺว   อาปตฺติโย   อาปชฺชติ
วุฏฺฐาเปติ ปโยเค ทุกฺกฏํ วุฏฺฐาปิเต อาปตฺติ ปาจิตฺติยสฺส ฯ
     [๗๓๖]    ปายนฺตึ   วุฏฺฐาเปนฺตี   เทฺว   อาปตฺติโย   อาปชฺชติ
วุฏฺฐาเปติ ปโยเค ทุกฺกฏํ วุฏฺฐาปิเต อาปตฺติ ปาจิตฺติยสฺส ฯ
     [๗๓๗]   เทฺว   วสฺสานิ   ฉสุ   ธมฺเมสุ  อสิกฺขิตสิกฺขํ  สิกฺขมานํ
วุฏฺฐาเปนฺตี    เทฺว    อาปตฺติโย    อาปชฺชติ    วุฏฺฐาเปติ   ปโยเค
ทุกฺกฏํ วุฏฺฐาปิเต อาปตฺติ ปาจิตฺติยสฺส ฯ
     [๗๓๘]   เทฺว   วสฺสานิ   ฉสุ   ธมฺเมสุ   สิกฺขิตสิกฺขํ  สิกฺขมานํ
สงฺเฆน   อสมฺมตํ   วุฏฺฐาเปนฺตี  เทฺว  อาปตฺติโย  อาปชฺชติ  วุฏฺฐาเปติ
ปโยเค ทุกฺกฏํ วุฏฺฐาปิเต อาปตฺติ ปาจิตฺติยสฺส ฯ^
     [๗๓๙]   อูนทฺวาทสวสฺสํ   คิหิคตํ   วุฏฺฐาเปนฺตี  เทฺว  อาปตฺติโย
อาปชฺชติ วุฏฺฐาเปติ ปโยเค ทุกฺกฏํ วุฏฺฐาปิเต อาปตฺติ ปาจิตฺติยสฺส ฯ
     [๗๔๐]    ปริปุณฺณทฺวาทสวสฺสํ    คิหิคตํ    เทฺว   วสฺสานิ   ฉสุ
