ตฺวํ   สหตฺถา   ปฏิคฺคเหตฺวา   ขาท   วา  ภุญฺช  วาติ  อุยฺโยเชนฺติยา
สงฺฆาทิเสโส   กตฺถ   ปญฺญตฺโตติ   ฯ   สาวตฺถิยา   ปญฺญตฺโต   ฯ  กํ
อารพฺภาติ   ฯ   อญฺญตรํ   ภิกฺขุนึ   อารพฺภ   ฯ  กิสฺมึ  วตฺถุสฺมินฺติ  ฯ
อญฺญตรา    ภิกฺขุนี    กินฺเต   อยฺเย   เอโส   ปุริสปุคฺคโล   กริสฺสติ
อวสฺสุโต   วา   อนวสฺสุโต   วา   ยโต   ตฺวํ   อนวสฺสุตา  อิงฺฆยฺเย
ยนฺเต    เอโส   ปุริสปุคฺคโล   เทติ   ขาทนียํ   วา   โภชนียํ   วา
ตํ   ตฺวํ   สหตฺถา   ปฏิคฺคเหตฺวา   ขาท  วา  ภุญฺช  วาติ  อุยฺโยเชสิ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ตีหิ สมุฏฺฐาเนหิ สมุฏฺฐาติ ฯ
     [๕๒๔]   กุปิตาย   [๑]   ภิกฺขุนิยา   ยาวตติยํ   สมนุภาสนาย
นปฺปฏินิสฺสชฺชนฺติยา   สงฺฆาทิเสโส   กตฺถ   ปญฺญตฺโตติ   ฯ   สาวตฺถิยา
ปญฺญตฺโต   ฯ   กํ  อารพฺภาติ  ฯ  จณฺฑกาลึ  ภิกฺขุนึ  อารพฺภ  ฯ  กิสฺมึ
วตฺถุสฺมินฺติ   ฯ  จณฺฑกาลี  ภิกฺขุนี  กุปิตา  อนตฺตมนา  เอวํ  อวจ  พุทฺธํ
ปจฺจาจิกฺขามิ    ธมฺมํ    ปจฺจาจิกฺขามิ    สงฺฆํ    ปจฺจาจิกฺขามิ   สิกฺขํ
ปจฺจาจิกฺขามีติ    ตสฺมึ    วตฺถุสฺมึ   ฯ   เอกา   ปญฺญตฺติ   ฯ   ฉนฺนํ
อาปตฺติสมุฏฺฐานานํ เอเกน สมุฏฺฐาเนน สมุฏฺฐาติ (ธุรนิกฺเขเป) ฯ
     [๕๒๕]  กิสฺมิญฺจิเทว อธิกรเณ ปจฺฉากตาย ๒ กุปิตาย ๓ ภิกฺขุนิยา
ยาวตติยํ    สมนุภาสนาย    นปฺปฏินิสฺสชฺชนฺติยา    สงฺฆาทิเสโส   กตฺถ
ปญฺญตฺโตติ    ฯ    สาวตฺถิยา    ปญฺญตฺโต   ฯ   กํ   อารพฺภาติ   ฯ
#๑ ม. อนตฺตมนาย ฯ  ๒ สี. ปจฺจาคตา ฯ ม. ยุ. ปจฺจากตาย ฯ  ๓ ม. ยุ. อยํ
#ปาโฐ นตฺถิ ฯ
