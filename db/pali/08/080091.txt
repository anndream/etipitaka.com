     [๓๐๐]   ปฐวึ   ขนนฺโต   เทฺว   อาปตฺติโย   อาปชฺชติ   ขนติ
ปโยเค ทุกฺกฏํ ปหาเร ปหาเร อาปตฺติ ปาจิตฺติยสฺส ฯ
                   มุสาวาทวคฺโค ปฐโม ฯ
     [๓๐๑]  ภูตคามํ  ปาเตนฺโต  เทฺว  อาปตฺติโย  อาปชฺชติ  ปาเตติ
ปโยเค ทุกฺกฏํ ปหาเร ปหาเร อาปตฺติ ปาจิตฺติยสฺส ฯ
     [๓๐๒]   อญฺเญนญฺญํ   ปฏิจรนฺโต   เทฺว   อาปตฺติโย   อาปชฺชติ
อนาโรปิเต      อญฺญวาทเก      อญฺเญนญฺญํ     ปฏิจรติ     อาปตฺติ
ทุกฺกฏสฺส      อาโรปิเต      อญฺญวาทเก     อญฺเญนญฺญํ     ปฏิจรติ
อาปตฺติ ปาจิตฺติยสฺส ฯ
     [๓๐๓]    ภิกฺขุํ    อุชฺฌาเปนฺโต   เทฺว   อาปตฺติโย   อาปชฺชติ
อุชฺฌาเปติ ปโยเค ทุกฺกฏํ อุชฺฌาปิเต อาปตฺติ ปาจิตฺติยสฺส ฯ
     [๓๐๔]   สงฺฆิกํ   มญฺจํ   วา   ปีฐํ  วา  ภิสึ  วา  โกจฺฉํ  วา
อชฺโฌกาเส   สนฺถริตฺวา   อนุทฺธริตฺวา   อนาปุจฺฉา   ปกฺกมนฺโต   เทฺว
อาปตฺติโย     อาปชฺชติ    ปฐมํ    ปาทํ    เลฑฺฑุปาตํ    อติกฺกาเมติ
อาปตฺติ ทุกฺกฏสฺส ทุติยํ ปาทํ อติกฺกาเมติ อาปตฺติ ปาจิตฺติยสฺส ฯ
     [๓๐๕]  สงฺฆิเก  วิหาเร  เสยฺยํ สนฺถริตฺวา อนุทฺธริตฺวา อนาปุจฺฉา
ปกฺกมนฺโต    เทฺว    อาปตฺติโย   อาปชฺชติ   ปฐมํ   ปาทํ   ปริกฺเขปํ
อติกฺกาเมติ     อาปตฺติ     ทุกฺกฏสฺส    ทุติยํ    ปาทํ    อติกฺกาเมติ
อาปตฺติ ปาจิตฺติยสฺส ฯ
     [๓๐๖]   สงฺฆิเก   วิหาเร   ชานํ   ปุพฺพูปคตํ   ภิกฺขุํ  อนูปขชฺช
