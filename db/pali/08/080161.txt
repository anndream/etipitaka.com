ราชคเห   ปญฺญตฺตํ   ฯ   กํ   อารพฺภาติ   ฯ    สมฺพหุลา   ภิกฺขุนิโย
อารพฺภ   ฯ   กิสฺมึ   วตฺถุสฺมินฺติ   ฯ   สมฺพหุลา  ภิกฺขุนิโย  อนฺโตวสฺสํ
จาริกํ    จรึสุ    ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ
อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ (เอฬกโลมเก) ฯ
     [๕๘๑]   วสฺสํ   วุตฺถาย   ภิกฺขุนิยา   จาริกํ   น   ปกฺกมนฺติยา
ปาจิตฺติยํ  กตฺถ  ปญฺญตฺตนฺติ  ฯ  ราชคเห  ปญฺญตฺตํ  ฯ  กํ  อารพฺภาติ ฯ
สมฺพหุลา   ภิกฺขุนิโย   อารพฺภ   ฯ   กิสฺมึ   วตฺถุสฺมินฺติ   ฯ  สมฺพหุลา
ภิกฺขุนิโย   วสฺสํ   วุตฺถา   จาริกํ   น   ปกฺกมึสุ   ตสฺมึ   วตฺถุสฺมึ  ฯ
เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ  เอเกน  สมุฏฺฐาเนน
สมุฏฺฐาติ (ปฐมปาราชิเก) ฯ
                   ตุวฏฺฏวคฺโค จตุตฺโถ ฯ
     [๕๘๒]  ราชาคารํ  วา  จิตฺตาคารํ  วา  อารามํ วา อุยฺยานํ วา
โปกฺขรณึ   วา   ทสฺสนาย   คจฺฉนฺติยา  ปาจิตฺติยํ  กตฺถ  ปญฺญตฺตนฺติ  ฯ
สาวตฺถิยา   ปญฺญตฺตํ   ฯ   กํ   อารพฺภาติ   ฯ   ฉพฺพคฺคิยา  ภิกฺขุนิโย
อารพฺภ   ฯ   กิสฺมึ   วตฺถุสฺมินฺติ  ฯ  ฉพฺพคฺคิยา  ภิกฺขุนิโย  ราชาคารํปิ
จิตฺตาคารํปิ   อารามํปิ   อุยฺยานํปิ   โปกฺขรณึปิ   ๑  ทสฺสนาย  อคมํสุ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ทฺวีหิ สมุฏฺฐาเนหิ สมุฏฺฐาติ (เอฬกโลมเก) ฯ
     [๕๘๓]   อาสนฺทึ   วา   ปลฺลงฺกํ   วา  ปริภุญฺชนฺติยา  ปาจิตฺติยํ
กตฺถ   ปญฺญตฺตนฺติ   ฯ   สาวตฺถิยา   ปญฺญตฺตํ   ฯ   กํ  อารพฺภาติ  ฯ
#๑ ม. ยุ. อารามํปิ อุยฺยานํปิ โปลฺขรณีปีติ ปาฐตฺตยํ นตฺถิ ฯ
