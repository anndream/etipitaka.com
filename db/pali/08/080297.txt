อนาทิยนฺโต    อาปชฺชติ    ฯ    อตฺถาปตฺติ    สมาทิยนฺโต   อาปชฺชติ
อตฺถาปตฺติ    น   สมาทิยนฺโต   อาปชฺชติ   ฯ   อตฺถาปตฺติ   กโรนฺโต
อาปชฺชติ    อตฺถาปตฺติ    น    กโรนฺโต   อาปชฺชติ   ฯ   อตฺถาปตฺติ
เทนฺโต   อาปชฺชติ   อตฺถาปตฺติ   น   เทนฺโต   อาปชฺชติ   ฯ  [๑]
อตฺถาปตฺติ    ปฏิคฺคณฺหนฺโต   อาปชฺชติ   อตฺถาปตฺติ   น   ปฏิคฺคณฺหนฺโต
อาปชฺชติ     ฯ    อตฺถาปตฺติ    ปริโภเคน    อาปชฺชติ    อตฺถาปตฺติ
น   ปริโภเคน   อาปชฺชติ   ฯ   อตฺถาปตฺติ   รตฺตึ   อาปชฺชติ    โน
ทิวา   อตฺถาปตฺติ  ทิวา  อาปชฺชติ  โน  รตฺตึ  ฯ  อตฺถาปตฺติ  อรุณุคฺเค
อาปชฺชติ    อตฺถาปตฺติ    น    อรุณุคฺเค   อาปชฺชติ   ฯ   อตฺถาปตฺติ
ฉินฺทนฺโต    อาปชฺชติ    อตฺถาปตฺติ    น    ฉินฺทนฺโต   อาปชฺชติ   ฯ
อตฺถาปตฺติ    ฉาเทนฺโต    อาปชฺชติ    อตฺถาปตฺติ    น    ฉาเทนฺโต
อาปชฺชติ    ฯ    อตฺถาปตฺติ   ธาเรนฺโต   อาปชฺชติ   อตฺถาปตฺติ   น
ธาเรนฺโต อาปชฺชติ ฯ
     [๙๔๔]   เทฺว   อุโปสถา   จาตุทฺทสิโก   จ  ปณฺณรสิโก  จ  ฯ
เทฺว    ปวารณา    จาตุทฺทสิกา    จ    ปณฺณรสิกา   จ   ฯ   เทฺว
กมฺมานิ    อปโลกนกมฺมํ    ญตฺติกมฺมํ   ฯ   อปรานิปิ   เทฺว   กมฺมานิ
ญตฺติทุติยกมฺมํ   ญตฺติจตุตฺถกมฺมํ   ฯ   เทฺว   กมฺมวตฺถูนิ  อปโลกนกมฺมสฺส
วตฺถุ    ญตฺติกมฺมสฺส    วตฺถุ    ฯ    อปรานิปิ    เทฺว    กมฺมวตฺถูนิ
ญตฺติทุติยกมฺมสฺส     วตฺถุ     ญตฺติจตุตฺถกมฺมสฺส    วตฺถุ    ฯ    เทฺว
กมฺมโทสา    อปโลกนกมฺมสฺส    โทโส    ญตฺติกมฺมสฺส    โทโส    ฯ
#๑ ม. [อตฺถาปตฺติ เทเสนฺโต อาปชฺชติ อตุถาปตฺติ น เทเสนฺโต อาปชฺชติ ฯ]
#นตฺถิ กตฺถจิ ฯ
