จ   พหุชนารุจิโต   จ   ฯ   กตเมหิ   ปญฺจหิ   ฯ  อุสฺสาเทตา  โหติ
อปสาเทตา    โหติ    อธมฺมํ    คณฺหาติ   ธมฺมํ   ปฏิพาหติ   สมฺผญฺจ
พหุํ   ภาสติ   ฯ   อิเมหิ  โข  อุปาลิ  ปญฺจหงฺเคหิ  สมนฺนาคโต  ภิกฺขุ
สงฺเฆ    โวหรนฺโต    พหุชนากนฺโต   จ   โหติ   พหุชนามนาโป   จ
พหุชนารุจิโต   จ   ฯ   ปญฺจหุปาลิ  องฺเคหิ  สมนฺนาคโต  ภิกฺขุ  สงฺเฆ
โวหรนฺโต   พหุชนกนฺโต   จ   โหติ   พหุชนมนาโป   จ   พหุชนรุจิโต
จ   ฯ   กตเมหิ   ปญฺจหิ   ฯ  น  อุสฺสาเทตา  โหติ  น  อปสาเทตา
โหติ    ธมฺมํ    คณฺหาติ    อธมฺมํ    ปฏิพาหติ    สมฺผญฺจ   น   พหุํ
ภาสติ   ฯ  อิเมหิ  โข  อุปาลิ  ปญฺจหงฺเคหิ  สมนฺนาคโต  ภิกฺขุ  สงฺเฆ
โวหรนฺโต   พหุชนกนฺโต   จ   โหติ   พหุชนมนาโป   จ   พหุชนรุจิโต
จ   ฯ   อปเรหิปิ   อุปาลิ   ปญฺจหงฺเคหิ   สมนฺนาคโต   ภิกฺขุ  สงฺเฆ
โวหรนฺโต   พหุชนากนฺโต   จ   โหติ  พหุชนามนาโป  จ  พหุชนารุจิโต
จ   ฯ   กตเมหิ   ปญฺจหิ  ฯ  ปสยฺห  วตฺตา  ๑  โหติ  อโนกาสกมฺมํ
การาเปตฺวา  วตฺตา  ๑  โหติ  น  ยถาธมฺเม  ยถาวินเย  ยถาปตฺติยา
โจเทตา   โหติ   น   ยถาธมฺเม   ยถาวินเย   ยถาปตฺติยา  กาเรตา
โหติ   น   ยถาทิฏฺฐิยา   พฺยากตา   โหติ   ฯ   อิเมหิ   โข  อุปาลิ
ปญฺจหงฺเคหิ    สมนฺนาคโต   ภิกฺขุ   สงฺเฆ   โวหรนฺโต   พหุชนากนฺโต
จ    โหติ   พหุชนามนาโป   จ   พหุชนารุจิโต   จ   ฯ   ปญฺจหุปาลิ
องฺเคหิ    สมนฺนาคโต   ภิกฺขุ   สงฺเฆ   โวหรนฺโต   พหุชนกนฺโต   จ
โหติ   พหุชนมนาโป   จ   พหุชนรุจิโต   จ   ฯ   กตเมหิ  ปญฺจหิ  ฯ
#๑ โป. ม. ยุ. ปวตฺตา ฯ
