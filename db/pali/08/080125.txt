ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
เอเกน   สมุฏฺฐาเนน   สมุฏฺฐาติ   กายโต   จ   วาจโต  จ  จิตฺตโต
จ สมุฏฺฐาติ ฯ
     [๔๘๓]    เภทานุวตฺตกานํ    ภิกฺขูนํ    ยาวตติยํ   สมนุภาสนาย
นปฺปฏินิสฺสชฺชนปจฺจยา   สงฺฆาทิเสโส   กตฺถ   ปญฺญตฺโตติ   ฯ  ราชคเห
ปญฺญตฺโต   ฯ   กํ   อารพฺภาติ  ฯ  สมฺพหุเล  ภิกฺขู  อารพฺภ  ฯ  กิสฺมึ
วตฺถุสฺมินฺติ   ฯ  สมฺพหุลา  ภิกฺขู  เทวทตฺตสฺส  สงฺฆเภทาย  ปรกฺกมนฺตสฺส
อนุวตฺตกา    อเหสุํ    วคฺควาทกา    ตสฺมึ    วตฺถุสฺมึ    ฯ   เอกา
ปญฺญตฺติ   ฯ   ฉนฺนํ  อาปตฺติสมุฏฺฐานานํ  เอเกน  สมุฏฺฐาเนน  สมุฏฺ-
ฐาติ  กายโต จ วาจโต จ จิตฺตโต จ สมุฏฺฐาติ ฯ
     [๔๘๔]     ทุพฺพจสฺส     ภิกฺขุโน     ยาวตติยํ    สมนุภาสนาย
นปฺปฏินิสฺสชฺชนปจฺจยา   สงฺฆาทิเสโส   กตฺถ   ปญฺญตฺโตติ  ฯ  โกสมฺพิยา
ปญฺญตฺโต   ฯ   กํ  อารพฺภาติ  ฯ  อายสฺมนฺตํ  ฉนฺนํ  อารพฺภ  ฯ  กิสฺมึ
วตฺถุสฺมินฺติ    ฯ    อายสฺมา   ฉนฺโน   ภิกฺขูหิ   สหธมฺมิกํ   วุจฺจมาโน
อตฺตานํ   อวจนียํ   อกาสิ   ตสฺมึ   วตฺถุสฺมึ   ฯ   เอกา  ปญฺญตฺติ  ฯ
ฉนฺนํ   อาปตฺติสมุฏฺฐานานํ   เอเกน   สมุฏฺฐาเนน   สมุฏฺฐาติ   กายโต
จ วาจโต จ จิตฺตโต จ สมุฏฺฐาติ ฯ
     [๔๘๕]     กุลทูสกสฺส     ภิกฺขุโน    ยาวตติยํ    สมนุภาสนาย  นปฺปฏิ-
นิสฺสชฺชนปจฺจยา   สงฺฆาทิเสโส   กตฺถ   ปญฺญตฺโตติ  ฯ  สาวตฺถิยา
ปญฺญตฺโต   ฯ   กํ   อารพฺภาติ  ฯ  อสฺสชิปุนพฺพสุเก  ภิกฺขู  อารพฺภ  ฯ
