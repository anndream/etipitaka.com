เทฺว   อุปฆาติกา   สิกฺขูปฆาติกา   จ   โภคุปฆาติกา   จ   ฯ   เทฺว
โจทนา กาเยน วา โจเทติ วาจาย วา โจเทติ ฯ
     [๙๔๘]    เทฺว    กฐินสฺส    ปลิโพธา    อาวาสปลิโพโธ   จ
จีวรปลิโพโธ   จ   ฯ  เทฺว  กฐินสฺส  อปลิโพธา  อาวาสาปลิโพโธ  จ
จีวราปลิโพโธ   จ   ฯ  เทฺว  จีวรานิ  คหปติกญฺจ  ปํสุกูลิกญฺจ  ๑  ฯ
เทฺว  ปตฺตา  อโยปตฺโต  จ  ๒  มตฺติกาปตฺโต  จ ๒ ฯ เทฺว มณฺฑลานิ
ติปุมยญฺจ  ๒  สิสมยญฺจ  ๒  ฯ   เทฺว  ปตฺตสฺส อธิฏฺฐานา กาเยน วา
อธิฏฺเฐติ   วาจาย   วา   อธิฏฺเฐติ   ฯ   เทฺว   จีวรสฺส  อธิฏฺฐานา
กาเยน   วา   อธิฏฺเฐติ   วาจาย  วา  อธิฏฺเฐติ  ฯ  เทฺว  วิกปฺปนา
สมฺมุขาวิกปฺปนา    จ    ปรมฺมุขาวิกปฺปนา    จ    ฯ   เทฺว   วินยา
ภิกฺขูนญฺจ     ภิกฺขุนีนญฺจ     ฯ     เทฺว     เวนยิกา     ปญฺญตฺตญฺจ
ปญฺญตฺตานุโลมญฺจ     ฯ     เทฺว    วินยสฺส    สลฺเลขา    อกปฺปิเย
เสตุฆาโต กปฺปิเย มตฺตการิตา ฯ
     [๙๔๙]  ทฺวีหากาเรหิ  อาปตฺตึ  อาปชฺชติ  กาเยน  วา  อาปชฺชติ
วาจาย   วา  อาปชฺชติ  ฯ  ทฺวีหากาเรหิ  อาปตฺติยา  วุฏฺฐาติ  กาเยน
วา    วุฏฺฐาติ    วาจาย    วา    วุฏฺฐาติ    ฯ   เทฺว   ปริวาสา
ปฏิจฺฉนฺนปริวาโส  จ  ๒  อปฺปฏิจฺฉนฺนปริวาโส  จ  ๒  ฯ อปเรปิ เทฺว
ปริวาสา  สุทฺธนฺตปริวาโส จ ๒ สโมธานปริวาโส จ ๒ ฯ เทฺว มานนฺตา
ปฏิจฺฉนฺนมานตฺตญฺจ   ๒   อปฺปฏิจฺฉนฺนมานตฺตญฺจ  ๒  ฯ  อปเรปิ  เทฺว
มานตฺตา  ปกฺขมานตฺตญฺจ  ๒  สโมธานมานตฺตญฺจ  ๒ ฯ ทฺวินฺนํ ปุคฺคลานํ
#๑ ม. ยุ. ปํสุกูลญฺจ ฯ  ๒ ม. ยุ. อิเม ทฺวาทส จสทฺทา นตฺถิ ฯ
