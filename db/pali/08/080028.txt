อุปสงฺกมิตฺวา    จีวเร    วิกปฺปํ   อาปชฺชนฺตสฺส   นิสฺสคฺคิยํ   ปาจิตฺติยํ
กตฺถ   ปญฺญตฺตนฺติ   ฯ   สาวตฺถิยา   ปญฺญตฺตํ   ฯ   กํ  อารพฺภาติ  ฯ
อายสฺมนฺตํ   อุปนนฺทํ   สกฺยปุตฺตํ   อารพฺภ   ฯ   กิสฺมึ   วตฺถุสฺมินฺติ  ฯ
อายสฺมา    อุปนนฺโท   สกฺยปุตฺโต   ปุพฺเพ   อปฺปวาริโต   อญฺญาตกสฺส
คหปติกสฺส    ตนฺตวาเย    อุปสงฺกมิตฺวา    จีวเร    วิกปฺปํ   อาปชฺชิ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ฉหิ สมุฏฺฐาเนหิ สมุฏฺฐาติ ฯเปฯ
    [๕๖]   อจฺเจกจีวรํ   ปฏิคฺคเหตฺวา  จีวรกาลสมยํ  อติกฺกาเมนฺตสฺส
นิสฺสคฺคิยํ   ปาจิตฺติยํ   กตฺถ   ปญฺญตฺตนฺติ   ฯ   สาวตฺถิยา  ปญฺญตฺตํ  ฯ
กํ   อารพฺภาติ   ฯ  สมฺพหุเล  ภิกฺขู  อารพฺภ  ฯ  กิสฺมึ  วตฺถุสฺมินฺติ  ฯ
สมฺพหุลา   ภิกฺขู   อจฺเจกจีวรํ  ปฏิคฺคเหตฺวา  จีวรกาลสมยํ  อติกฺกาเมสุํ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ทฺวีหิ สมุฏฺฐาเนหิ สมุฏฺฐาติ (กฐินเก) ฯเปฯ
    [๕๗]   ติณฺณํ   จีวรานํ   อญฺญตรํ   จีวรํ   อนฺตรฆเร  นิกฺขิปิตฺวา
อติเรกฉารตฺตํ   วิปฺปวสนฺตสฺส  นิสฺสคฺคิยํ  ปาจิตฺติยํ  กตฺถ  ปญฺญตฺตนฺติ  ฯ
สาวตฺถิยา     ปญฺญตฺตํ     ฯ     กํ    อารพฺภาติ    ฯ    สมฺพหุเล
ภิกฺขู   อารพฺภ   ฯ   กิสฺมึ   วตฺถุสฺมินฺติ   ฯ   สมฺพหุลา   ภิกฺขู  ติณฺณํ
จีวรานํ    อญฺญตรํ    จีวรํ    อนฺตรฆเร   นิกฺขิปิตฺวา   อติเรกฉารตฺตํ
วิปฺปวสึสุ  ตสฺมึ  วตฺถุสฺมึ  ฯ  เอกา  ปญฺญตฺติ  ฯ ฉนฺนํ อาปตฺติสมุฏฺฐานานํ
ทฺวีหิ สมุฏฺฐาเนหิ สมุฏฺฐาติ (กฐินเก) ฯเปฯ
