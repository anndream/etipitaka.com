โย  จ  อาปตฺติยา  อาปตฺติสญฺญี  โย  จ  อนาปตฺติยา  อนาปตฺติสญฺญี  ฯ
อปเรปิ    เทฺว    ปุคฺคลา    พาลา   โย   จ   อธมฺเม   ธมฺมสญฺญี
โย   จ   ธมฺเม   อธมฺมสญฺญี   ฯ   เทฺว   ปุคฺคลา  ปณฺฑิตา  โย  จ
อธมฺเม   อธมฺมสญฺญี   โย   จ   ธมฺเม   ธมฺมสญฺญี  ฯ  อปเรปิ  เทฺว
ปุคฺคลา    พาลา   โย   จ   อวินเย   วินยสญฺญี   โย   จ   วินเย
อวินยสญฺญี    ฯ    เทฺว    ปุคฺคลา    ปณฺฑิตา    โย   จ   อวินเย
อวินยสญฺญี โย จ วินเย วินยสญฺญี ฯ
     [๙๕๒]   ทฺวินฺนํ   ปุคฺคลานํ   อาสวา   วฑฺฒนฺติ   โย   จ   น
กุกฺกุจฺจายิตพฺพํ  กุกฺกุจฺจายติ  โย  จ  กุกฺกุจฺจายิตพฺพํ  น  กุกฺกุจฺจายติ  ฯ
ทฺวินฺนํ   ปุคฺคลานํ   อาสวา   น   วฑฺฒนฺติ  โย  จ  น  กุกฺกุจฺจายิตพฺพํ
น   กุกฺกุจฺจายติ   โย   จ  กุกฺกุจฺจายิตพฺพํ  กุกฺกุจฺจายติ  ฯ  อปเรสมฺปิ
ทฺวินฺนํ   ปุคฺคลานํ   อาสวา   วฑฺฒนฺติ   โย   จ  อกปฺปิเย  กปฺปิยสญฺญี
โย    จ    กปฺปิเย   อกปฺปิยสญฺญี   ฯ   ทฺวินฺนํ   ปุคฺคลานํ   อาสวา
น   วฑฺฒนฺติ   โย   จ   อกปฺปิเย   อกปฺปิยสญฺญี   โย   จ   กปฺปิเย
กปฺปิยสญฺญี    ฯ    อปเรสมฺปิ   ทฺวินฺนํ   ปุคฺคลานํ   อาสวา   วฑฺฒนฺติ
โย  จ  อนาปตฺติยา  อาปตฺติสญฺญี  โย  จ  อาปตฺติยา  อนาปตฺติสญฺญี  ฯ
ทฺวินฺนํ    ปุคฺคลานํ    อาสวา   น   วฑฺฒนฺติ   โย   จ   อนาปตฺติยา
อนาปตฺติสญฺญี    โย    จ   อาปตฺติยา   อาปตฺติสญฺญี   ฯ   อปเรสมฺปิ
ทฺวินฺนํ   ปุคฺคลานํ   อาสวา   วฑฺฒนฺติ   โย   จ   อธมฺเม   ธมฺมสญฺญี
โย   จ   ธมฺเม   อธมฺมสญฺญี   ฯ   ทฺวินฺนํ   ปุคฺคลานํ   อาสวา   น
