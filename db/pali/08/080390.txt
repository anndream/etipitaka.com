อาปตฺตาธิกรณํ     สตฺตปิ     อาปตฺติกฺขนฺธา     อาปตฺตาธิกรณํ    อยํ
อาปตฺติ   อาปตฺตาธิกรณํ   ฯ   ตตฺถ  กตมา  อาปตฺติ  โน  อธิกรณํ  ฯ
โสตาปตฺติ    สมาปตฺติ    อยํ    อาปตฺติ   โน   อธิกรณํ   ฯ   ตตฺถ
กตมํ    อธิกรณํ    โน    อาปตฺติ    ฯ   กิจฺจาธิกรณํ   วิวาทาธิกรณํ
อนุวาทาธิกรณํ    อิทํ    อธิกรณํ    โน   อาปตฺติ   ฯ   ตตฺถ   กตมํ
อธิกรณญฺเจว    อาปตฺติ    จ    ฯ    อาปตฺตาธิกรณํ    อธิกรณญฺเจว
อาปตฺติ จ ฯ
     [๑๐๖๗]   กิจฺจํ   กิจฺจาธิกรณํ   กิจฺจํ   โน   อธิกรณํ   อธิกรณํ
โน   กิจฺจํ   กิจฺจญฺเจว   อธิกรณญฺจ   ๑   สิยา   กิจฺจํ  กิจฺจาธิกรณํ
สิยา    กิจฺจํ    โน   อธิกรณํ   สิยา   อธิกรณํ   โน   กิจฺจํ   สิยา
อธิกรณญฺเจว    กิจฺจญฺจ   ฯ   ตตฺถ   กตมํ   กิจฺจํ   กิจฺจาธิกรณํ   ฯ
ยา     สงฺฆสฺส    กิจฺจยตา    กรณียตา    อปโลกนกมฺมํ    ญตฺติกมฺมํ
ญตฺติทุติยกมฺมํ      ญตฺติจตุตฺถกมฺมํ    อิทํ    กิจฺจํ    กิจฺจาธิกรณํ    ฯ
ตตฺถ   กตมํ   กิจฺจํ   โน   อธิกรณํ   ฯ   อาจริยกิจฺจํ   อุปชฺฌายกิจฺจํ
สมานุปชฺฌายกิจฺจํ    สมานาจริยกิจฺจํ   อิทํ   กิจฺจํ   โน   อธิกรณํ   ฯ
ตตฺถ   กตมํ   อธิกรณํ   โน   กิจฺจํ   ฯ  วิวาทาธิกรณํ  อนุวาทาธิกรณํ
อาปตฺตาธิกรณํ    อิทํ    อธิกรณํ    โน    กิจฺจํ    ฯ   ตตฺถ   กตมํ
อธิกรณญฺเจว      กิจฺจญฺจ      ฯ      กิจฺจาธิกรณํ     อธิกรณญฺเจว
กิจฺจญฺจาติ ฯ
                    อธิกรณเภทํ นิฏฺฐิตํ ฯ
#๑ ม. อธิกรณญฺเจว กิจฺจญฺจ ฯ
