ปญฺญตฺติ   ฯ   ฉนฺนํ   อาปตฺติสมุฏฺฐานานํ   ทฺวีหิ  สมุฏฺฐาเนหิ  สมุฏฺฐาติ
(กฐินเก) ฯเปฯ
    [๗๖]   สงฺฆิเก  วิหาเร  ชานํ  ปุพฺพูปคตํ  ภิกฺขุํ  อนุปขชฺช  เสยฺยํ
กปฺเปนฺตสฺส   ปาจิตฺติยํ   กตฺถ   ปญฺญตฺตนฺติ  ฯ  สาวตฺถิยา  ปญฺญตฺตํ  ฯ
กํ   อารพฺภาติ  ฯ  ฉพฺพคฺคิเย  ภิกฺขู  อารพฺภ  ฯ  กิสฺมึ  วตฺถุสฺมินฺติ  ฯ
ฉพฺพคฺคิยา   ภิกฺขู   เถเร   ภิกฺขู   อนุปขชฺช   เสยฺยํ   กปฺเปสุํ  ตสฺมึ
วตฺถุสฺมึ   ฯ   เอกา   ปญฺญตฺติ   ฯ  ฉนฺนํ  อาปตฺติสมุฏฺฐานานํ  เอเกน
สมุฏฺฐาเนน    สมุฏฺฐาติ   กายโต   จ   จิตฺตโต   จ   สมุฏฺฐาติ   น
วาจโต ฯเปฯ
    [๗๗]  ภิกฺขุํ  กุปิเตน  อนตฺตมเนน  สงฺฆิกา  วิหารา  นิกฺกฑฺฒนฺตสฺส
ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
อารพฺภาติ   ฯ   ฉพฺพคฺคิเย   ภิกฺขู   อารพฺภ  ฯ  กิสฺมึ  วตฺถุสฺมินฺติ  ฯ
ฉพฺพคฺคิยา    ภิกฺขู    กุปิตา    อนตฺตมนา   ภิกฺขู   สงฺฆิกา   วิหารา
นิกฺกฑฺฒึสุ    ตสฺมึ    วตฺถุสฺมึ    ฯ    เอกา    ปญฺญตฺติ    ฯ   ฉนฺนํ
อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯเปฯ
    [๗๘]   สงฺฆิเก  วิหาเร  อุปริ  เวหาสกุฏิยา  อาหจฺจปาทกํ  มญฺจํ
วา    ปีฐํ    วา   อภินิสีทนฺตสฺส   ปาจิตฺติยํ   กตฺถ   ปญฺญตฺตนฺติ   ฯ
สาวตฺถิยา   ปญฺญตฺตํ  ฯ  กํ  อารพฺภาติ  ฯ  อญฺญตรํ  ภิกฺขุํ  อารพฺภ  ฯ
กิสฺมึ    วตฺถุสฺมินฺติ   ฯ   อญฺญตโร   ภิกฺขุ   สงฺฆิเก   วิหาเร   อุปริ
เวหาสกุฏิยา   อาหจฺจปาทกํ   มญฺจํ  สหสา  อภินิสีทิ  ตสฺมึ  วตฺถุสฺมึ  ฯ
