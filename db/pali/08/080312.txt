วินโย   น   ปุจฺฉิตพฺโพ   อลชฺชี   จ   โหติ   พาโล   จ  อปกตตฺโต
จ   ฯ   ตีหงฺเคหิ   สมนฺนาคเตน   ภิกฺขุนา   วินโย   น   ปุจฺฉิตพฺโพ
อลชฺชี    จ    โหติ    พาโล   จ   อปกตตฺโต   จ   ฯ   ตีหงฺเคหิ
สมนฺนาคตสฺส    ภิกฺขุโน    วินโย    น   วิสฺสชฺเชตพฺโพ   อลชฺชี   จ
โหติ    พาโล    จ   อปกตตฺโต   จ   ฯ   ตีหงฺเคหิ   สมนฺนาคเตน
ภิกฺขุนา    วินโย    น   วิสฺสชฺเชตพฺโพ   อลชฺชี   จ   โหติ   พาโล
จ   อปกตตฺโต   จ   ฯ   ตีหงฺเคหิ   สมนฺนาคตสฺส  ภิกฺขุโน  อนุโยโค
น   ทาตพฺโพ   อลชฺชี   จ   โหติ   พาโล   จ   อปกตตฺโต   จ  ฯ
ตีหงฺเคหิ   สมนฺนาคเตน   ภิกฺขุนา  สทฺธึ  วินโย  น  สากจฺฉิตพฺโพ  ๑
อลชฺชี    จ    โหติ   พาโล   จ   อปกตตฺโต    จ   ฯ   ตีหงฺเคหิ
สมนฺนาคเตน   ภิกฺขุนา   น   อุปสมฺปาเทตพฺพํ   น   นิสฺสโย  ทาตพฺโพ
น    สามเณโร    อุปฏฺฐาเปตพฺโพ   อลชฺชี   จ   โหติ   พาโล   จ
อปกตตฺโต จ ฯ
     [๙๖๓]      ตโย     อุโปสถา     จาตุทฺทสิโก     ปณฺณรสิโก
สามคฺคีอุโปสโถ    ฯ   อปเรปิ   ตโย   อุโปสถา   สงฺเฆ   อุโปสโถ
คเณ   อุโปสโถ   ปุคฺคเล   อุโปสโถ   ฯ   อปเรปิ   ตโย  อุโปสถา
สุตฺตุทฺเทโส   [๒]   ปาริสุทฺธิอุโปสโถ   อธิฏฺฐานุโปสโถ   ฯ   ติสฺโส
ปวารณา      จาตุทฺทสิกา      ปณฺณรสิกา     สามคฺคีปวารณา     ฯ
อปราปิ    ติสฺโส    ปวารณา    สงฺเฆ   ปวารณา   คเณ   ปวารณา
ปุคฺคเล    ปวารณา    ฯ    อปราปิ   ติสฺโส   ปวารณา   เตวาจิกา
#๑ ม. ยุ. สากจฺฉาตพฺโพ ฯ  ๒ ม. ยุ. อุโปสโถ ฯ
