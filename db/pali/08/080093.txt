     [๓๑๓]   ภิกฺขุนูปสฺสยํ   อุปสงฺกมิตฺวา  ภิกฺขุนิโย  โอวทนฺโต  เทฺว
อาปตฺติโย     อาปชฺชติ     โอวทติ    ปโยเค    ทุกฺกฏํ    โอวทิเต
อาปตฺติ ปาจิตฺติยสฺส ฯ
     [๓๑๔]   อามิสเหตุ   ภิกฺขู  ภิกฺขุนิโย  โอวทนฺตีติ  ภณนฺโต  เทฺว
อาปตฺติโย    อาปชฺชติ    ภณติ    ปโยเค   ทุกฺกฏํ   ภณิเต   อาปตฺติ
ปาจิตฺติยสฺส ฯ
     [๓๑๕]   อญฺญาติกาย  ภิกฺขุนิยา  จีวรํ  เทนฺโต  เทฺว  อาปตฺติโย
อาปชฺชติ เทติ ปโยเค ทุกฺกฏํ ทินฺเน อาปตฺติ ปาจิตฺติยสฺส ฯฎ
     [๓๑๖]  อญฺญาติกาย  ภิกฺขุนิยา  จีวรํ  สิพฺเพนฺโต  เทฺว อาปตฺติโย
อาปชฺชติ     สิพฺเพติ    ปโยเค    ทุกฺกฏํ    อาราปเถ    อาราปเถ
อาปตฺติ ปาจิตฺติยสฺส ฯ
     [๓๑๗]   ภิกฺขุนิยา   สทฺธึ  สํวิธาย   เอกทฺธานมคฺคํ  ปฏิปชฺชนฺโต
เทฺว   อาปตฺติโย   อาปชฺชติ   ปฏิปชฺชติ   ปโยเค   ทุกฺกฏํ   ปฏิปนฺเน
อาปตฺติ ปาจิตฺติยสฺส ฯ
     [๓๑๘]   ภิกฺขุนิยา  สทฺธึ  สํวิธาย  เอกํ  นาวํ  อภิรูหนฺโต  เทฺว
อาปตฺติโย     อาปชฺชติ     อภิรูหติ    ปโยเค    ทุกฺกฏํ    อภิรูเฬฺห
อาปตฺติ ปาจิตฺติยสฺส ฯ
     [๓๑๙]    ชานํ    ภิกฺขุนีปริปาจิตํ   ปิณฺฑปาตํ   ภุญฺชนฺโต   เทฺว
อาปตฺติโย      อาปชฺชติ     ภุญฺชิสฺสามติ     ปฏิคฺคณฺหาติ     อาปตฺติ
ทุกฺกฏสฺส อชฺโฌหาเร อชฺโฌหาเร อาปตฺติ ปาจิตฺติยสฺส ฯ
