จตฺตาริ   มูลานิ   ฯ   ติณวตฺถารกสฺส   จตฺตาริ   มูลานิ  สงฺฆสมฺมุขตา
ธมฺมสมฺมุขตา    วินยสมฺมุขตา   ปุคฺคลสมฺมุขตา   ฯ   สตฺตนฺนํ   สมถานํ
อิมานิ    ฉพฺพีส    มูลานิ    ฯ   สตฺตนฺนํ   สมถานํ   กตเม   ฉตฺตึส
สมุฏฺฐานา    ฯ    สติวินยสฺส    กมฺมสฺส    กิริยา    กรณํ   อุปคมนํ
อชฺฌูปคมนํ  อธิวาสนา  อปฺปฏิกฺโกสนา  ฯ  อมุฬฺหวินยสฺส  กมฺมสฺส  ฯเปฯ
ปฏิญฺญาตกรณสฺส    กมฺมสฺส    ฯเปฯ   เยภุยฺยสิกาย   กมฺมสฺส   ฯเปฯ
ตสฺสปาปิยสิกาย    กมฺมสฺส   ฯเปฯ   ติณวตฺถารกสฺส   กมฺมสฺส   กิริยา
กรณํ   อุปคมนํ   อชฺฌูปคมนํ   อธิวาสนา   อปฺปฏิโกสนา   ฯ   สตฺตนฺนํ
สมถานํ อิเม ฉตฺตึส สมุฏฺฐานา ฯ
     [๑๐๖๓]   สมฺมุขาวินโยติ   วา   สติวินโยติ   วา  อิเม  ธมฺมา
นานตฺถา   นานาพฺยญฺชนา   อุทาหุ   เอกตฺถา   พฺยญฺชนเมว   นานํ  ฯ
สมฺมุขาวินโยติ   วา   อมูฬฺหวินโยติ   วา   ฯเปฯ  สมฺมุขาวินโยติ  วา
ปฏิญฺญาตกรณนฺติ    วา    สมฺมุขาวินโยติ    วา    เยภุยฺยสิกาติ   วา
สมฺมุขาวินโยติ     วา     ตสฺสปาปิยสิกาติ     วา     สมฺมุขาวินโยติ
วา   ติณวตฺถารโกติ   วา   อิเม   ธมฺมา   นานตฺถา   นานาพฺยญฺชนา
อุทาหุ    เอกตฺถา    พฺยญฺชนเมว    นานํ   ฯ   สมฺมุขาวินโยติ   วา
สติวินโยติ   วา   อิเม  ธมฺมา  นานตฺถา  เจว  นานาพฺยญฺชนา  จ  ฯ
สมฺมุขาวินโยติ    วา    อมูฬฺหวินโยติ    วา   ฯเปฯ   สมฺมุขาวินโยติ
วา    ปฏิญฺญาตกรณนฺติ    วา    สมฺมุขาวินโยติ    วา   เยภุยฺยสิกาติ
วา    สมฺมุขาวินโยติ    วา    ตสฺสปาปิยสิกาติ   วา   สมฺมุขาวินโยติ
