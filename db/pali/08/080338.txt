โหติ    อุปฏฺฐิตสฺสติ   โหติ   ทสวสฺโส   วา   โหติ   อติเรกทสวสฺโส
วา   ฯ   อปเรหิปิ   ฉหงฺเคหิ  สมนฺนาคเตน  ภิกฺขุนา  อุปสมฺปาเทตพฺพํ
นิสฺสโย    ทาตพฺโพ    สามเณโร    อุปฏฺฐาเปตพฺโพ    น    อธิสีเล
สีลวิปนฺโน    โหติ    น    อชฺฌาจาเร    อาจารวิปนฺโน   โหติ   น
อติทิฏฺฐิยา     ทิฏฺฐิวิปนฺโน     โหติ     พหุสฺสุโต    โหติ    ปญฺญวา
โหติ   ทสวสฺโส   วา   โหติ   อติเรกทสวสฺโส   วา   ฯ   อปเรหิปิ
ฉหงฺเคหิ     สมนฺนาคเตน     ภิกฺขุนา     อุปสมฺปาเทตพฺพํ    นิสฺสโย
ทาตพฺโพ    สามเณโร   อุปฏฺฐาเปตพฺโพ   ปฏิพโล   โหติ   อนฺเตวาสึ
วา    สทฺธิวิหารึ   วา   คิลานํ   อุปฏฺฐาตุํ   วา   อุปฏฺฐาเปตุํ   วา
อุปฺปนฺนํ   ๑   อนภิรตึ   วูปกาเสตุํ   วา  วูปกาสาเปตุํ  วา  อุปฺปนฺนํ
กุกฺกุจฺจํ   ธมฺมโต   วิโนเทตุํ   วา   วิโนทาเปตุํ   ๒   วา  อาปตฺตึ
ชานาติ    อาปตฺติยา    วุฏฺฐานํ    ชานาติ    ทสวสฺโส   วา   โหติ
อติเรกทสวสฺโส   วา   ฯ   อปเรหิปิ  ฉหงฺเคหิ  สมนฺนาคเตน  ภิกฺขุนา
อุปสมฺปาเทตพฺพํ    นิสฺสโย    ทาตพฺโพ    สามเณโร   อุปฏฺฐาเปตพฺโพ
ปฏิพโล   โหติ   อนฺเตวาสึ   วา   สทฺธิวิหารึ    วา  อภิสมาจาริกาย
สิกฺขาย    สิกฺขาเปตุํ   อาทิพฺรหฺมจริกาย   สิกฺขาย   วิเนตุํ   อภิธมฺเม
วิเนตุํ    อภิวินเย    วิเนตุํ   อุปฺปนฺนํ   ทิฏฺฐิคตํ   ธมฺมโต   วิเวเจตุํ
ทสวสฺโส   วา   โหติ   อติเรกทสวสฺโส   วา  ฯ  อปเรหิปิ  ฉหงฺเคหิ
สมนฺนาคเตน     ภิกฺขุนา     อุปสมฺปาเทตพฺพํ     นิสฺสโย    ทาตพฺโพ
สามเณโร    อุปฏฺฐาเปตพฺโพ   อาปตฺตึ   ชานาติ   อนาปตฺตึ   ชานาติ
#๑ โป. ม. อยํ ปาโฐ น ทิสฺสติ ฯ  ๒ โป. ม. วา วิโนทาเปตุํ วาติ อิเม ปาฐา
#น ทิสฺสนฺติ ฯ
