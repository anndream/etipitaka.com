สมถา     อนุวาทาธิกรณสฺส    จตฺตาโร    สมถา    อาปตฺตาธิกรณสฺส
ตโย   สมถา   กิจฺจาธิกรณสฺส   เอโก   สมโถ  ฯ  เอวํ  อิเม  สตฺต
สมถา   ทส   สมถา   โหนฺติ   ทส   สมถา   สตฺต   สมถา   โหนฺติ
วตฺถุวเสน ปริยาเยน ฯ
                  ปริยายวารํ นิฏฺฐิตํ ฉฏฺฐํ ฯ
     [๘๙๐]   กติ   สมถา   วิวาทาธิกรณสฺส  สาธารณา  กติ  สมถา
วิวาทาธิกรณสฺส    อสาธารณา    ฯ   กติ   สมถา   อนุวาทาธิกรณสฺส
สาธารณา    กติ   สมถา   อนุวาทาธิกรณสฺส   อสาธารณา   ฯ   กติ
สมถา   อาปตฺตาธิกรณสฺส   สาธารณา   กติ   สมถา  อาปตฺตาธิกรณสฺส
อสาธารณา    ฯ    กติ    สมถา   กิจฺจาธิกรณสฺส   สาธารณา   กติ
สมถา   กิจฺจาธิกรณสฺส   อสาธารณา  ฯ  เทฺว  สมถา  วิวาทา-
ธิกรณสฺส  สาธารณา     สมฺมุขาวินโย    เยภุยฺยสิกา   ฯ   ปญฺจ
สมถา     วิวาทาธิกรณสฺส     อสาธารณา    สติวินโย    อมูฬฺหวินโย
ปฏิญฺญาตกรณํ     ตสฺสปาปิยสิกา     ติณวตฺถารโก     ฯ     จตฺตาโร
สมถา     อนุวาทาธิกรณสฺส    สาธารณา    สมฺมุขาวินโย    สติวินโย
อมูฬฺหวินโย    ตสฺสปาปิยสิกา    ฯ   ตโย   สมถา   อนุวาทาธิกรณสฺส
อสาธารณา     เยภุยฺยสิยา     ปฏิญฺญาตกรณํ     ติณวตฺถารโก     ฯ
ตโย     สมถา     อาปตฺตาธิกรณสฺส     สาธารณา     สมฺมุขาวินโย
ปฏิญฺญาตกรณํ   ติณวตฺถารโก   ฯ   จตฺตาโร   สมถา  อาปตฺตาธิ-
กรณสฺส   อสาธารณา    เยภุยฺยสิกา     สติวินโย    อมูฬฺหวินโย
