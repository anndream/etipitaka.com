เปตฺวา   ภุญฺชนฺติยา      อาปตฺติโย      ฉนฺนํ     อาปตฺติสมุฏฺฐานานํ     จตูหิ
สมุฏฺฐาเนหิ    สมุฏฺฐหนฺติ   สิยา   กายโต   สมุฏฺฐหนฺติ   น   วาจโต
น   จิตฺตโต   สิยา   กายโต  จ  วาจโต  จ  สมุฏฺฐหนฺติ  น  วาจโต
จิตฺตโต   สิยา   กายโต   จ   จิตฺตโต   จ   สมุฏฺฐหนฺติ  น  วาจโต
สิยา กายโต จ วาจโต จ จิตฺตโต จ สมุฏฺฐหนฺติ ฯ
                 สมุฏฺฐานวารํ นิฏฺฐิตํ ปญฺจมํ ฯ
     [๗๘๓]  อวสฺสุตาย  ภิกฺขุนิยา  อวสฺสุตสฺส  ปุริสปุคฺคลสฺส กายสํสคฺคํ
สาทิยนฺติยา    อาปตฺติโย    จตุนฺนํ   อธิกรณานํ   กตมํ   อธิกรณํ   ฯ
อวสฺสุตาย     ภิกฺขุนิยา     อวสฺสุตสฺส     ปุริสปุคฺคลสฺส    กายสํสคฺคํ
สาทิยนฺติยา อาปตฺติโย จตุนฺนํ อธิกรณานํ อาปตฺตาธิกรณํ ฯเปฯ
     [๗๘๔]    ทธึ   วิญฺญาเปตฺวา   ภุญฺชนฺติยา   อาปตฺติโย   จตุนฺนํ
อธิกรณานํ    กตมํ    อธิกรณํ    ฯ   ทธึ   วิญฺญาเปตฺวา   ภุญฺชนฺติยา
อาปตฺติโย จตุนฺนํ อธิกรณานํ อาปตฺตาธิกรณํ ฯ
                  อธิกรณวารํ นิฏฺฐิตํ ฉฏฺฐํ ฯ
     [๗๘๕]  อวสฺสุตาย  ภิกฺขุนิยา  อวสฺสุตสฺส  ปุริสปุคฺคลสฺส กายสํสคฺคํ
สาทิยนฺติยา     อาปตฺติโย     สตฺตนฺนํ    สมถานํ    กตีหิ    สมเถหิ
สมฺมนฺติ    ฯ    อวสฺสุตาย    ภิกฺขุนิยา    อวสฺสุตสฺส    ปุริสปุคฺคลสฺส
กายสํสคฺคํ   สาทิยนฺติยา   อาปตฺติโย   สตฺตนฺนํ   สมถานํ  ตีหิ  สมเถหิ
สมฺมนฺติ    สิยา    สมฺมุขาวินเยน    จ   ปฏิญฺญาตกรเณน   จ   สิยา
สมฺมุขาวินเยน จ ติณวตฺถารเกน จ ฯเปฯ
