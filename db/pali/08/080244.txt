อาปตฺตาธิกรณํ   ฯ   สตฺตนฺนํ   สมถานํ   ตีหิ   สมเถหิ  สมฺมนฺติ  สิยา
สมฺมุขาวินเยน   จ   ปฏิญฺญาตกรเณน   จ   สิยา   สมฺมุขาวินเยน   จ
ติณวตฺถารเกน จ ฯ
     [๘๖๘]  ทุติเยน  อาปตฺติสมุฏฺฐาเนน  กติ  อาปตฺติโย  อาปชฺชติ ฯ
ทุติเยน    อาปตฺติสมุฏฺฐาเนน   จตสฺโส   อาปตฺติโย   อาปชฺชติ   ภิกฺขุ
กปฺปิยสญฺญี   สมาทิสติ   ๑   กุฏึ   เม  กโรถาติ  ตสฺส  กุฏึ  กโรนฺติ
อเทสิตวตฺถุกํ     ปมาณาติกฺกนฺตํ     สารมฺภํ     อปริกฺกมนํ    ปโยเค
ทุกฺกฏํ     เอกปิณฺเฑ     อนาคเต    อาปตฺติ    ถุลฺลจฺจยสฺส    ตสฺมึ
ปิณฺเฑ    อาคเต    อาปตฺติ   สงฺฆาทิเสสสฺส   ฯ   ภิกฺขุ   กปฺปิยสญฺญี
อนุปสมฺปนฺนํ    ปทโส    ธมฺมํ    วาเจติ   อาปตฺติ   ปาจิตฺติยสฺส   ฯ
ทุติเยน   อาปตฺติสมุฏฺฐาเนน   อิมา   จตสฺโส  อาปตฺติโย  อาปชฺชติ  ฯ
ตา   อาปตฺติโย   จตุนฺนํ   วิปตฺตีนํ   กติ   วิปตฺติโย   ภชนฺติ   ฯเปฯ
สตฺตนฺนํ    สมถานํ   กตีหิ   สมเถหิ   สมฺมนฺติ   ฯ   ตา   อาปตฺติโย
จตุนฺนํ   วิปตฺตีนํ   เทฺว   วิปตฺติโย   ภชนฺติ   สิยา   สีลวิปตฺตึ   สิยา
อาจารวิปตฺตึ   ฯ   สตฺตนฺนํ   อาปตฺติกฺขนฺธานํ   จตูหิ   อาปตฺติกฺขนฺเธหิ
สงฺคหิตา   สิยา  สงฺฆาทิเสสาปตฺติกฺขนฺเธน  สิยา  ถุลฺลจฺจยาปตฺติกฺขนฺเธน
สิยา     ปาจิตฺติยาปตฺติกฺขนฺเธน     สิยา    ทุกฺกฏาปตฺติกฺขนฺเธน    ฯ
ฉนฺนํ     อาปตฺติสมุฏฺฐานานํ     เอเกน     สมุฏฺฐาเนน    สมุฏฺฐหนฺติ
วาจโต   สมุฏฺฐหนฺติ   น   กายโต  น  จิตฺตโต  ฯ  จตุนฺนํ  อธิกรณานํ
อาปตฺตาธิกรณํ   ฯ   สตฺตนฺนํ   สมถานํ   ตีหิ   สมเถหิ  สมฺมนฺติ  สิยา
#๑ โป. ยุ. สมาทิยติ ฯ
