จตุนฺนํ    อธิกรณานํ    อาปตฺตาธิกรณํ    ฯเปฯ    ทธึ   วิญฺญาเปตฺวา
ภุญฺชนปจฺจยา    อาปตฺติโย   จตุนฺนํ   อธิกรณานํ   กตมํ   อธิกรณํ   ฯ
ทธึ    วิญฺญาเปตฺวา    ภุญฺชนปจฺจยา   อาปตฺติโย   จตุนฺนํ   อธิกรณานํ
อาปตฺตาธิกรณํ ฯ
                  อธิกรณวารํ นิฏฺฐิตํ ฉฏฺฐํ ฯ
     [๘๒๓]    กายสํสคฺคํ    สาทิยนปจฺจยา    อาปตฺติโย    สตฺตนฺนํ
สมถานํ    กตีหิ   สมเถหิ   สมฺมนฺติ   ฯ   กายสํสคฺคํ   สาทิยนปจฺจยา
อาปตฺติโย    สตฺตนฺนํ    สมถานํ    ตีหิ    สมเถหิ    สมฺมนฺติ   สิยา
สมฺมุขาวินเยน   จ   ปฏิญฺญาตกรเณน   จ   สิยา   สมฺมุขาวินเยน   จ
ติณวตฺถารเกน    จ    ฯเปฯ    ทธึ    วิญฺญาเปตฺวา    ภุญฺชนปจฺจยา
อาปตฺติโย    สตฺตนฺนํ   สมถานํ   กตีหิ   สมเถหิ   สมฺมนฺติ   ฯ   ทธึ
วิญฺญาเปตฺวา    ภุญฺชนปจฺจยา    อาปตฺติโย    สตฺตนฺนํ   สมถานํ   ตีหิ[
สมเถหิ    สมฺมนฺติ   สิยา   สมฺมุขาวินเยน   จ   ปฏิญฺญาตกรเณน   จ
สิยา สมฺมุขาวินเยน จ ติณวตฺถารเกน จ ฯ
                  สมถวารํ นิฏฺฐิตํ สตฺตมํ ฯ
     [๘๒๔]  กายสํสคฺคํ  สาทิยนปจฺจยา  กติ  อาปตฺติโย  อาปชฺชติ  ฯ
กายสํสคฺคํ    สาทิยนปจฺจยา   ปญฺจ   อาปตฺติโย   อาปชฺชติ   อวสฺสุตา
ภิกฺขุนี    อวสฺสุตสฺส    ปุริสปุคฺคลสฺส   อธกฺขกํ   อุพฺภชานุมณฺฑลํ   คหณํ
สาทิยติ    อาปตฺติ    ปาราชิกสฺส    ภิกฺขุ   กาเยน   กายํ   อามสติ
อาปตฺติ    สงฺฆาทิเสสสฺส    กาเยน   กายปฏิพทฺธํ   อามสติ   อาปตฺติ
