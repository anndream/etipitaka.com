ธมฺมํ เทเสนฺโต เอกํ อาปตฺตึ อาปชฺชติ ทุกฺกฏํ ฯ
     [๔๕๙]   อนาทริยํ   ปฏิจฺจ   ฐิโต   อุจฺจารํ  วา  ปสฺสาวํ  วา
กโรนฺโต เอกํ อาปตฺตึ อาปชฺชติ ทุกฺกฏํ ฯ
     [๔๖๐]   อนาทริยํ   ปฏิจฺจ   หริเต  อุจฺจารํ  วา  ปสฺสาวํ  วา
เขฬํ วา กโรนฺโต เอกํ อาปตฺตึ อาปชฺชติ ทุกฺกฏํ ฯ
     [๔๖๑]   อนาทริยํ   ปฏิจฺจ   อุทเก  อุจฺจารํ  วา  ปสฺสาวํ  วา
เขฬํ    วา   กโรนฺโต   กติ   อาปตฺติโย   อาปชฺชติ   ฯ   อนาทริยํ
ปฏิจฺจ   อุทเก   อุจฺจารํ   วา   ปสฺสาวํ   วา   เขฬํ  วา  กโรนฺโต
เอกํ    อาปตฺตึ    อาปชฺชติ    ทุกฺกฏํ    อนาทริยํ    ปฏิจฺจ   อุทเก
อุจฺจารํ   วา   ปสฺสาวํ  วา  เขฬํ  วา  กโรนฺโต  อิมํ  เอกํ  อาปตฺตึ
อาปชฺชติ ฯ
                    สตฺตโม วคฺโค ๑ ฯ
                 ปญฺจสตฺตติ เสขิยา นิฏฺฐิตา ฯ
                 กตาปตฺติวารํ นิฏฺฐิตํ ทุติยํ ฯ
     [๔๖๒]   เมถุนํ  ธมฺมํ  ปฏิเสวนฺตสฺส  อาปตฺติโย  จตุนฺนํ  วิปตฺตีนํ
กติ   วิปตฺติโย   ภชนฺติ   ฯ   เมถุนํ   ธมฺมํ  ปฏิเสวนฺตสฺส  อาปตฺติโย
จตุนฺนํ   วิปตฺตีนํ   เทฺว   วิปตฺติโย   ภชนฺติ   สิยา   สีลวิปตฺตึ   สิยา
อาจารวิปตฺตึ   ฯเปฯ   อนาทริยํ  ปฏิจฺจ  อุทเก  อุจฺจารํ  วา  ปสฺสาวํ
วา   เขฬํ   วา   กโรนฺตสฺส  อาปตฺติ  จตุนฺนํ  วิปตฺตีนํ  กติ  วิปตฺติโย
ภชติ   ฯ   อนาทริยํ   ปฏิจฺจ   อุทเก   อุจฺจารํ   วา   ปสฺสาวํ  วา
#๑ ม. ยุ. ปาทกวคฺโค สตฺตโม ฯ
