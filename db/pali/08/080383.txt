โหติ    อาปตฺตาธิกรณํ    ฯ   ยถา   กถํ   วิย   ฯ   ยา   สงฺฆสฺส
กิจฺจยตา     กรณียตา     อปโลกนกมฺมํ     ญตฺติกมฺมํ    ญตฺติทุติยกมฺมํ
ญตฺติจตุตฺถกมฺมํ     อิทํ    วุจฺจติ    กิจฺจาธิกรณํ    ฯ    กิจฺจาธิกรเณ
สงฺโฆ     วิวทติ     วิวาทาธิกรณํ     ฯ     วิวทมาโน     อนุวทติ
อนุวาทาธิกรณํ   ฯ   อนุวทมาโน  อาปตฺตึ  อาปชฺชติ  อาปตฺตาธิกรณํ  ฯ
ตาย     อาปตฺติยา    สงฺโฆ    กมฺมํ    กโรติ    กิจฺจาธิกรณํ    ฯ
เอวํ   กิจฺจาธิกรณปจฺจยา   โหติ   วิวาทาธิกรณํ   โหติ  อนุวาทาธิกรณํ
โหติ อาปตฺตาธิกรณํ ฯ
     [๑๐๕๘]  ยตฺถ  สติวินโย  ตตฺถ  สมฺมุขาวินโย  ยตฺถ สมฺมุขาวินโย
ตตฺถ    สติวินโย    ฯ    ยตฺถ    อมูฬฺหวินโย   ตตฺถ   สมฺมุขาวินโย
ยตฺถ      สมฺมุขาวินโย      ตตฺถ      อมูฬฺหวินโย     ฯ     ยตฺถ
ปฏิญฺญาตกรณํ      ตตฺถ      สมฺมุขาวินโย     ยตฺถ     สมฺมุขาวินโย
ตตฺถ    ปฏิญฺญาตกรณํ   ฯ   ยตฺถ   เยภุยฺยสิกา   ตตฺถ   สมฺมุขาวินโย
ยตฺถ   สมฺมุขาวินโย   ตตฺถ   เยภุยฺยสิกา   ฯ   ยตฺถ   ตสฺสปาปิยสิกา
ตตฺถ   สมฺมุขาวินโย   ยตฺถ   สมฺมุขาวินโย   ตตฺถ   ตสฺสปาปิยสิกา  ฯ
ยตฺถ    ติณวตฺถารโก    ตตฺถ    สมฺมุขาวินโย    ยตฺถ   สมฺมุขาวินโย
ตตฺถ ติณวตฺถารโก ฯ
     [๑๐๕๙]  ยสฺมึ  สมเย  สมฺมุขาวินเยน  จ  สติวินเยน  จ อธิกรณํ
วูปสมฺมติ     ยตฺถ     สติวินโย     ตตฺถ     สมฺมุขาวินโย     ยตฺถ
สมฺมุขาวินโย    ตตฺถ    สติวินโย    น    ตตฺถ    อมูฬฺหวินโย    น
