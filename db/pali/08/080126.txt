กิสฺมึ  วตฺถุสฺมินฺติ  ฯ  อสฺสชิปุนพฺพสุกา  ภิกฺขู  สงฺเฆน  ปพฺพาชนีย-
กมฺมกตา   ภิกฺขู      ฉนฺทคามิตา     โทสคามิตา     โมหคามิตา     ภยคามิตา
ปาเปสุํ  ตสฺมึ  วตฺถุสฺมึ  ฯ  เอกา  ปญฺญตฺติ  ฯ  ฉนฺนํ อาปตฺติ-
สมุฏฺฐานานํ  เอเกน    สมุฏฺฐาเนน    สมุฏฺฐาติ    กายโต    จ    วาจโต    จ
จิตฺตโต จ สมุฏฺฐาติ ฯเปฯ
     [๔๘๖]  ยนฺเตน  ภควตา  ชานตา ปสฺสตา อรหตา สมฺมาสมฺ-
พุทฺเธน  อนาทริยํ   ปฏิจฺจ   อุทเก   อุจฺจารํ   วา   ปสฺสาวํ   วา  เขฬํ  วา
กรณปจฺจยา   ทุกฺกฏํ   กตฺถ   ปญฺญตฺตนฺติ   ฯ   สาวตฺถิยา  ปญฺญตฺตํ  ฯ
กํ   อารพฺภาติ  ฯ  ฉพฺพคฺคิเย  ภิกฺขู  อารพฺภ  ฯ  กิสฺมึ  วตฺถุสฺมินฺติ  ฯ
ฉพฺพคฺคิยา    ภิกฺขู   อุทเก   อุจฺจารมฺปิ   ปสฺสาวมฺปิ   เขฬมฺปิ   อกํสุ
ตสฺมึ   วตฺถุสฺมึ   ฯ   เอกา   ปญฺญตฺติ   เอกา  อนุปฺปญฺญตฺติ  ฯ  ฉนฺนํ
อาปตฺติสมุฏฺฐานานํ    เอเกน    สมุฏฺฐาเนน   สมุฏฺฐาติ   กายโต   จ
จิตฺตโต จ สมุฏฺฐาติ น วาจโต ฯ
                กตฺถปฺปญฺญตฺติวารํ นิฏฺฐิตํ ปฐมํ ฯ
     [๔๘๗]  เมถุนํ  ธมฺมํ  ปฏิเสวนปจฺจยา  กติ อาปตฺติโย อาปชฺชติ ฯ
เมถุนํ     ธมฺมํ    ปฏิเสวนปจฺจยา    จตสฺโส   อาปตฺติโย   อาปชฺชติ
อกฺขายิเต   สรีเร   เมถุนํ   ธมฺมํ   ปฏิเสวติ   อาปตฺติ   ปาราชิกสฺส
เยภุยฺเยน  ขายิเต  สรีเร  เมถุนํ  ธมฺมํ  ปฏิเสวติ  อาปตฺติ ถุลฺลจฺจยสฺส
วิวฏกเต    ๑    มุเข    อจฺฉุปนฺตํ   องฺคชาตํ   ปเวเสติ   อาปตฺติ
ทุกฺกฏสฺส    ชตุมฏฺฐเก    ปาจิตฺติยํ    เมถุนํ   ธมฺมํ   ปฏิเสวนปจฺจยา
#๑ ม. วฏฺฏกเต ฯ อปรํปิ อีทิสเมว ฯ
