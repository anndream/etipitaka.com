อาปตฺติโย     อาปชฺชติ     อาทิยติ    ปโยเค    ทุกฺกฏํ    อาทินฺเน
อาปตฺติ ปาจิตฺติยสฺส ฯ
     [๖๘๐]   ภิกฺขุสฺส   ภุญฺชนฺตสฺส   ปานีเยน   วา   วิธูปเนน  วา
อุปติฏฺฐนฺตี     เทฺว    อาปตฺติโย    อาปชฺชติ    หตฺถปาเส    ติฏฺฐติ
อาปตฺติ     ปาจิตฺติยสฺส    หตฺถปาสํ    วิชหิตฺวา    ติฏฺฐติ    อาปตฺติ
ทุกฺกฏสฺส ฯ
     [๖๘๑]   อามกธญฺญํ   วิญฺญาเปตฺวา   ภุญฺชนฺตี   เทฺว  อาปตฺติโย
อาปชฺชติ      ภุญฺชิสฺสามีติ      ปฏิคฺคณฺหาติ     อาปตฺติ     ทุกฺกฏสฺส
อชฺโฌหาเร อชฺโฌหาเร อาปตฺติ ปาจิตฺติยสฺส ฯ
     [๖๘๒]  อุจฺจารํ  วา  ปสฺสาวํ  วา  เขฬํ  ๑  วา  สงฺการํ วา
วิฆาสํ   วา   ติโรกุฑฺเฑ  [๒]  ฉฑฺเฑนฺตี  เทฺว  อาปตฺติโย  อาปชฺชติ
ฉฑฺเฑติ ปโยเค ทุกฺกฏํ ฉฑฺฑิเต อาปตฺติ ปาจิตฺติยสฺส ฯ
     [๖๘๓]   อุจฺจารํ   วา   ปสฺสาวํ  วา  เขฬํ  วา  สงฺการํ  วา
วิฆาสํ   วา   หริเต   ฉฑฺเฑนฺตี   เทฺว  อาปตฺติโย  อาปชฺชติ  ฉฑฺเฑติ
ปโยเค ทุกฺกฏํ ฉฑฺฑิเต อาปตฺติ ปาจิตฺติยสฺส ฯ
     [๖๘๔]  นจฺจํ  วา  คีตํ  วา  วาทิตํ  วา  ทสฺสนาย คจฺฉนฺตี เทฺว
อาปตฺติโย    อาปชฺชติ    คจฺฉติ    อาปตฺติ   ทุกฺกฏสฺส   ยตฺถ   ฐิตา
ปสฺสติ วา สุณาติ วา อาปตฺติ ปาจิตฺติยสฺส ฯ
                    ลสุณวคฺโค ปฐโม ฯ
     [๖๘๕]   รตฺตนฺธกาเร   อปฺปทีเป   ปุริเสน   สทฺธึ  เอเกเนกา
#๑ ม. ยุ. อยํ ปาโฐ นตฺถิ โส จ ภิกฺขุนีวิภงฺเคปิ น ทิสฺสติ
#๒ ม. วา ติโรปากาเร วา ฯ
