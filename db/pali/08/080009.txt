อาสวานํ   ปฏิฆาตาย   อปฺปสนฺนานํ   ปสาทาย  ปสนฺนานํ  ภิยฺโยภาวาย
สทฺธมฺมฏฺฐิติยา    วินยานุคฺคหาย    ฯ   เก   สิกฺขนฺตีติ   ฯ   เสกฺขา
จ   ปุถุชฺชนกลฺยาณกา  จ  สิกฺขนฺติ  ฯ  เก  สิกฺขิตสิกฺขาติ  ฯ  อรหนฺโต
สิกฺขิตสิกฺขา  ฯ  กตฺถ  ฐิตนฺติ  ฯ  สิกฺขากาเมสุ  ฐิตํ ฯ เก ธาเรนฺตีติ ฯ
เยสํ  วตฺตติ  เต  ธาเรนฺติ  ฯ  กสฺส  วจนนฺติ  ฯ ภควโต วจนํ อรหโต
สมฺมาสมฺพุทฺธสฺส ฯ เกนาภฏนฺติ ฯ ปรมฺปราภฏํ ฯ
       อุปาลิ ทาสโก เจว       โสณโก สิคฺคโว ตถา
       โมคฺคลีปุตฺเตน ปญฺจมา     เอเต ชมฺพุสิริวฺหเย ฯ
       ตโต มหินฺโท อิฏฺฏิโย      อุตฺติโย เจว สมฺพโล
                      ฯเปฯ ๑
       เอเต นาคา มหาปญฺญา    วินยญฺญู มคฺคโกวิทา ๒
       วินยํ ทีเป ปกาเสสุํ ๓    ปิฏกํ ตมฺพปณฺณิยาติ ๔ ฯ
                        [๕]
     [๑๐]  ยนฺเตน  ภควตา  ชานตา  ปสฺสตา อรหตา สมฺมาสมฺพุทฺเธน
มาตุคาเมน     สทฺธึ     กายสํสคฺคํ    สมาปชฺชนฺตสฺส    สงฺฆาทิเสโส
กตฺถ   ปญฺญตฺโตติ   ฯ   สาวตฺถิยา   ปญฺญตฺโต   ฯ  กํ  อารพฺภาติ  ฯ
อายสฺมนฺตํ   อุทายึ  อารพฺภ  ฯ  กิสฺมึ  วตฺถุสฺมินฺติ  ฯ  อายสฺมา  อุทายิ
#๑ โป ม. ภทฺทนาโม จ ปณฺฑิโต ฯ   ๒ โป. ม. ชมฺพุทีปา อิธาคตา ฯ
#๓ โป. ม. วินยํ เต วาจยึสุ ฯ   ๔ โป. ม. อิติสทฺโท นตฺถิ ฯ
#๕ โป. ม. นิกาเย ปญฺจ วาเจสุํ       สตฺต เจว ปกรเณ
#         ตโต อริฏฺโฐ เมธาวี       ติสฺสทตฺโต จ ปณฺฑิโต
#         วิสารโท กาฬสุมโน        เถโร จ ทีฆนามโก
#                               ทีฆสุมโน จ ปณฺฑิโต
#         ปุนเทว กาฬสุมโน         นาคตฺเถโร จ พุทฺธรกฺขิโต
#         ติสฺสตฺเถโร จ เมธาวี      เทวตฺเถโร จ ปณฺฑิโต
#         ปุนเทว สุมโน เมธาวี      วินเย จ วิสารโท
#         พหุสฺสุโต จูฬนาโค         คโชว ทุปฺปธํสิโย
#         ธมฺมปาลิตนาโม จ         โรหเน สาธุ ปูชิโต
#         ตสฺส สิสฺโส มหาปณฺโณ      เขมนาโม ติเปฏโก
#         ทีเป ตารกราชาว         ปญฺญาย อติโรจถ
#         อุปติสฺโส จ เมธาวี        ผุสฺสเทโว มหากถี
