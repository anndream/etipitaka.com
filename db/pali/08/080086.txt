อาปชฺชติ ปโยเค ทุกฺกฏํ วิกปฺปํ อาปนฺเน นิสฺสคฺคิยํ ปาจิตฺติยํ ฯ
     [๒๖๙]   ปุพฺเพ  อปฺปวาริโต  อญฺญาตเก  คหปติเก  อุปสงฺกมิตฺวา
จีวเร     วิกปฺปํ     อาปชฺชนฺโต     เทฺว    อาปตฺติโย    อาปชฺชติ
วิกปฺปํ    อาปชฺชติ    ปโยเค   ทุกฺกฏํ   วิกปฺปํ   อาปนฺเน   นิสฺสคฺคิยํ
ปาจิตฺติยํ ฯ
     [๒๗๐]    อติเรกติกฺขตฺตุํ    โจทนาย   อติเรกฉกฺขตฺตุํ   ฐาเนน
จีวรํ    อภินิปฺผาเทนฺโต   เทฺว   อาปตฺติโย   อาปชฺชติ   อภินิปฺผาเทติ
ปโยเค ทุกฺกฏํ อภินิปฺผาทิเต นิสฺสคฺคิยํ ปาจิตฺติยํ ฯ
                    กฐินวคฺโค ปฐโม ฯ
     [๒๗๑]   โกสิยมิสฺสกํ   สนฺถตํ   การาเปนฺโต   เทฺว  อาปตฺติโย
อาปชฺชติ    การาเปติ    ปโยเค    ทุกฺกฏํ    การาปิเต    นิสฺสคฺคิยํ
ปาจิตฺติยํ ฯ
     [๒๗๒]   สุทฺธกาฬกานํ  เอฬกโลมานํ  สนฺถตํ  การาเปนฺโต  เทฺว
อาปตฺติโย    อาปชฺชติ    การาเปติ    ปโยเค    ทุกฺกฏํ   การาปิเต
นิสฺสคฺคิยํ ปาจิตฺติยํ ฯ
     [๒๗๓]   อนาทยิตฺวา   ตุลํ   โอทาตานํ   ตุลํ   โคจริยานํ  นวํ
สนฺถตํ    การาเปนฺโต    เทฺว    อาปตฺติโย    อาปชฺชติ   การาเปติ
ปโยเค ทุกฺกฏํ การาปิเต นิสฺสคฺคิยํ ปาจิตฺติยํ ฯ
     [๒๗๔]  อนุวสฺสํ  สนฺถตํ  การาเปนฺโต  เทฺว  อาปตฺติโย อาปชฺชติ
การาเปติ ปโยเค ทุกฺกฏํ การาปิเต นิสฺสคฺคิยํ ปาจิตฺติยํ ฯ
