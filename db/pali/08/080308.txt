กาเรหิ  อาปตฺติยา      วุฏฺฐาติ      สงฺฆมชฺเฌ      คณมชฺเฌ      ปุคฺคลสฺส
สนฺติเก    ฯ    ติณี   อธมฺมิกานิ   อมูฬฺหวินยสฺส   ทานานิ   ฯ   ตีณิ
ธมฺมิกานิ อมูฬฺหวินยสฺส ทานานิ ฯ
     [๙๖๒]   ตีหงฺเคหิ   สมนฺนาคตสฺส  ภิกฺขุโน  อากงฺขมาโน  สงฺโฆ
ตชฺชนียกมฺมํ   กเรยฺย   ภณฺฑนการโก   โหติ  กลหการโก  วิวาทการโก
ภสฺสการโก    สงฺเฆ    อธิกรณการโก    พาโล    โหติ    อพฺยตฺโต
อาปตฺติพหุโล     อนปทาโน     คิหิสํสฏฺโฐ     วิหรติ    อนนุโลมิเกหิ
คิหิสํสคฺเคหิ    ฯ    ตีหงฺเคหิ   สมนฺนาคตสฺส   ภิกฺขุโน   อากงฺขมาโน
สงฺโฆ    นิยสฺสกมฺมํ   กเรยฺย   ภณฺฑนการโก   โหติ   ฯเปฯ   สงฺเฆ
อธิกรณการโก    พาโล   โหติ   อพฺยตฺโต   อาปตฺติพหุโล   อนปทาโน
คิหิสํสฏฺโฐ    วิหรติ    อนนุโลมิเกห    คิหิสํสคฺเคหิ    ฯ    ตีหงฺเคหิ
สมนฺนาคตสฺส   ภิกฺขุโน   อากงฺขมาโน   สงฺโฆ  ปพฺพาชนียกมฺมํ  กเรยฺย
ภณฺฑนการโก     โหติ    ฯเปฯ    สงฺเฆ    อธิกรณการโก    พาโล
โหติ     อพฺยตฺโต    อาปตฺติพหุโล    อนปทาโน    กุลทูสโก    โหติ
ปาปสมาจาโร   ๑  ฯ  ตีหงฺเคหิ  สมนฺนาคตสฺส  ภิกฺขุโน  อากงฺขมาโน
สงฺโฆ    ปฏิสารณียกมฺมํ    กเรยฺย    ภณฺฑนการโก    โหติ    ฯเปฯ
สงฺเฆ    อธิกรณการโก    พาโล    โหติ    อพฺยตฺโต   อาปตฺติพหุโล
อนปทาโน   คิหึ   ๒  อกฺโกสติ  ปริภาสติ  ฯ  ตีหงฺเคหิ  สมนฺนาคตสฺส
#๑ อิโต ปรํ ม. ยุ. ปาปสมาจารา ทิสฺสนฺติ เจว สุยฺยนฺติ จาติ
#ปาลิ ทิสฺสติ ฯ ๒ ม. ยุ. คิหี ฯ
