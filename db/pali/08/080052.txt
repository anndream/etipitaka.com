สปฺปาณกํ   อุทกํ   ปริภุญฺชึสุ   ตสฺมึ   วตฺถุสฺมึ   ฯ  เอกา  ปญฺญตฺติ  ฯ
ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯเปฯ
     [๑๒๘]   ชานํ  ยถาธมฺมํ  นีหตาธิกรณํ  ปุนกมฺมาย  อุกฺโกเฏนฺตสฺส
ปาจิตฺติยํ     กตฺถ    ปญฺญตฺตนฺติ    ฯ    สาวตฺถิยา    ปญฺญตฺตํ    ฯ
กํ   อารพฺภาติ  ฯ  ฉพฺพคฺคิเย  ภิกฺขู  อารพฺภ  ฯ  กิสฺมึ  วตฺถุสฺมินฺติ  ฯ
ฉพฺพคฺคิยา   ภิกฺขู   ชานํ  ยถาธมฺมํ  นีหตาธิกรณํ  ปุนกมฺมาย  อุกฺโกเฏสุํ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ตีหิ สมุฏฺฐาเนหิ สมุฏฺฐาติ ฯเปฯ
     [๑๒๙]  ภิกฺขุสฺส  ชานํ  ทุฏฺฐุลฺลํ  อาปตฺตึ ปฏิจฺฉาเทนฺตสฺส ปาจิตฺติยํ
กตฺถ   ปญฺญตฺตนฺติ   ฯ   สาวตฺถิยา   ปญฺญตฺตํ   ฯ   กํ  อารพฺภาติ  ฯ
อญฺญตรํ   ภิกฺขุํ   อารพฺภ   ฯ   กิสฺมึ   วตฺถุสฺมินฺติ  ฯ  อญฺญตโร  ภิกฺขุ
ภิกฺขุสฺส   ชานํ   ทุฏฺฐุลฺลํ   อาปตฺตึ   ปฏิจฺฉาเทสิ   ตสฺมึ   วตฺถุสฺมึ  ฯ
เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ  เอเกน  สมุฏฺฐาเนน
สมุฏฺฐาติ กายโต จ วาจโต จ จิตฺตโต จ สมุฏฺฐาติ ฯเปฯ
     [๑๓๐]   ชานํ   อูนวีสติวสฺสํ  ปุคฺคลํ  อุปสมฺปาเทนฺตสฺส  ปาจิตฺติยํ
กตฺถ   ปญฺญตฺตนฺติ   ฯ   ราชคเห   ปญฺญตฺตํ   ฯ   กํ   อารพฺภาติ  ฯ
สมฺพหุเล   ภิกฺขู   อารพฺภ   ฯ   กิสฺมึ  วตฺถุสฺมินฺติ  ฯ  สมฺพหุลา  ภิกฺขู
ชานํ    อูนวีสติวสฺสํ    ปุคฺคลํ    อุปสมฺปาเทสุํ    ตสฺมึ   วตฺถุสฺมึ   ฯ
เอกา    ปญฺญตฺติ   ฯ   ฉนฺนํ   อาปตฺติสมุฏฺฐานานํ   ตีหิ   สมุฏฺฐาเนหิ
สมุฏฺฐาติ ฯเปฯ
