ธมฺเมสุ    อสิกฺขิตสิกฺขํ    วุฏฺฐาเปนฺตี    เทฺว   อาปตฺติโย   อาปชฺชติ
วุฏฺฐาเปติ ปโยเค ทุกฺกฏํ วุฏฺฐาปิเต อาปตฺติ ปาจิตฺติยสฺส ฯ
     [๗๔๑]   ปริปุณฺณทฺวาทสวสฺสํ  คิหิคตํ  เทฺว  วสฺสานิ  ฉสุ  ธมฺเมสุ
สิกฺขิตสิกฺขํ   สงฺเฆน   อสมฺมตํ  วุฏฺฐาเปนฺตี  เทฺว  อาปตฺติโย  อาปชฺชติ
วุฏฺฐาเปติ ปโยเค ทุกฺกฏํ วุฏฺฐาปิเต อาปตฺติ ปาจิตฺติยสฺส ฯ
     [๗๔๒]  สหชีวินึ  วุฏฺฐาเปตฺวา  เทฺว  วสฺสานิ  เนว  อนุคฺคณฺหนฺตี
นานุคฺคหาเปนฺตี เอกํ อาปตฺตึ อาปชฺชติ ปาจิตฺติยํ ฯ
     [๗๔๓]   วุฏฺฐาปิตํ   ปวตฺตินึ   เทฺว  วสฺสานิ  นานุพนฺธนฺตี  เอกํ
อาปตฺตึ อาปชฺชติ ปาจิตฺติยํ ฯ
     [๗๔๔]  สหชีวินึ  วุฏฺฐาเปตฺวา  เนว วูปกาเสนฺตี น วูปกาสาเปนฺตี
เอกํ อาปตฺตึ อาปชฺชติ ปาจิตฺติยํ ฯ
                   คพฺภินีวคฺโค สตฺตโม ฯ
     [๗๔๕]   อูนวีสติวสฺสํ   กุมารีภูตํ   วุฏฺฐาเปนฺตี  เทฺว  อาปตฺติโย
อาปชฺชติ     วุฏฺฐาเปติ    ปโยเค    ทุกฺกฏํ    วุฏฺฐาปิเต    อาปตฺติ
ปาจิตฺติยสฺส ฯ
     [๗๔๖]   ปริปุณฺณวีสติวสฺสํ  กุมารีภูตํ  เทฺว  วสฺสานิ  ฉสุ  ธมฺเมสุ
อสิกฺขิตสิกฺขํ    วุฏฺฐาเปนฺตี   เทฺว   อาปตฺติโย   อาปชฺชติ   วุฏฺฐาเปติ
ปโยเค ทุกฺกฏํ วุฏฺฐาปิเต อาปตฺติ ปาจิตฺติยสฺส ฯ
     [๗๔๗]    ปริปุณฺณวีสติวสฺสํ    กุมารีภูตํ    เทฺว   วสฺสานิ   ฉสุ
ธมฺเมสุ   สิกฺขิตสิกฺขํ   สงฺเฆน   อสมฺมตํ  วุฏฺฐาเปนฺตี  เทฺว  อาปตฺติโย
