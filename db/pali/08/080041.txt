ภิกฺขู   อารพฺภ   ฯ  กิสฺมึ  วตฺถุสฺมินฺติ  ฯ  ฉพฺพคฺคิยา  ภิกฺขู  อนุวสิตฺวา
อนุวสิตฺวา    อาวสถปิณฺฑํ    ภุญฺชึสุ    ตสฺมึ    วตฺถุสฺมึ    ฯ   เอกา
ปญฺญตฺติ     เอกา    อนุปฺปญฺญตฺติ    ฯ    ฉนฺนํ    อาปตฺติสมุฏฺฐานานํ
ทฺวีหิ สมุฏฺฐาเนหิ สมุฏฺฐาติ (เอฬกโลมเก) ฯเปฯ
    [๙๔]   คณโภชเน   ปาจิตฺติยํ   กตฺถ   ปญฺญตฺตนฺติ   ฯ  ราชคเห
ปญฺญตฺตํ    ฯ   กํ   อารพฺภาติ   ฯ   เทวทตฺตํ   อารพฺภ   ฯ   กิสฺมึ
วตฺถุสฺมินฺติ     ฯ     เทวทตฺโต    สปริโส    กุเลสุ    วิญฺญาเปตฺวา
วิญฺญาเปตฺวา    ภุญฺชิ   ตสฺมึ   วตฺถุสฺมึ   ฯ   เอกา   ปญฺญตฺติ   สตฺต
อนุปฺปญฺญตฺติโย    ฯ    ฉนฺนํ   อาปตฺติสมุฏฺฐานานํ   ทฺวีหิ   สมุฏฺฐาเนหิ
สมุฏฺฐาติ (เอฬกโลมเก) ฯเปฯ
    [๙๕]   ปรมฺปรโภชเน  ปาจิตฺติยํ  กตฺถ  ปญฺญตฺตนฺติ  ฯ  เวสาลิยา
ปญฺญตฺตํ    ฯ   กํ   อารพฺภาติ   ฯ   สมฺพหุเล   ภิกฺขู   อารพฺภ   ฯ
กิสฺมึ    วตฺถุสฺมินฺติ    ฯ    สมฺพหุลา    ภิกฺขู    อญฺญตฺร    นิมนฺติตา
อญฺญตฺร   ภุญฺชึสุ   ตสฺมึ   วตฺถุสฺมึ   ฯ   เอกา   ปญฺญตฺติ  ติสฺโส  ๑
อนุปฺปญฺญตฺติโย    ฯ    ฉนฺนํ   อาปตฺติสมุฏฺฐานานํ   ทฺวีหิ   สมุฏฺฐาเนหิ
สมุฏฺฐาติ (กฐินเก) ฯเปฯ
    [๙๖]  ทฺวิตฺติปตฺตปูเร  ปูเว  ปฏิคฺคเหตฺวา  ตทุตฺตรึ  ปฏิคฺคณฺหนฺตสฺส
ปาจิตฺติยํ     กตฺถ    ปญฺญตฺตนฺติ    ฯ    สาวตฺถิยา    ปญฺญตฺตํ    ฯ
กํ   อารพฺภาติ   ฯ  สมฺพหุเล  ภิกฺขู  อารพฺภ  ฯ  กิสฺมึ  วตฺถุสฺมินฺติ  ฯ
สมฺพหุลา   ภิกฺขู   น   มตฺตํ   ชานิตฺวา  ปฏิคฺคเหสุํ  ตสฺมึ  วตฺถุสฺมึ  ฯ
#๑ โป. ม จตสฺโส ฯ
