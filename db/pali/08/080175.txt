สาวตฺถิยา   ปญฺญตฺตํ   ฯ   กํ   อารพฺภาติ   ฯ   ฉพฺพคฺคิยา  ภิกฺขุนิโย
อารพฺภ     ฯ    กิสฺมึ    วตฺถุสฺมินฺติ    ฯ    ฉพฺพคฺคิยา    ภิกฺขุนิโย
ฉตฺตุปาหนํ   ธาเรสุํ   ตสฺมึ   วตฺถุสฺมึ   ฯ   เอกา   ปญฺญตฺติ   เอกา
อนุปฺปญฺญตฺติ    ฯ    ฉนฺนํ    อาปตฺติสมุฏฺฐานานํ    ทฺวีหิ   สมุฏฺฐาเนหิ
สมุฏฺฐาติ (เอฬกโลมเก) ฯ
     [๖๒๖]   ยาเนน   ยายนฺติยา   ปาจิตฺติยํ   กตฺถ  ปญฺญตฺตนฺติ  ฯ
สาวตฺถิยา   ปญฺญตฺตํ   ฯ   กํ   อารพฺภาติ   ฯ   ฉพฺพคฺคิยา  ภิกฺขุนิโย
อารพฺภ     ฯ    กิสฺมึ    วตฺถุสฺมินฺติ    ฯ    ฉพฺพคฺคิยา    ภิกฺขุนิโย
ยาเนน    ยายึสุ    ตสฺมึ    วตฺถุสฺมึ   ฯ   เอกา   ปญฺญตฺติ   เอกา
อนุปฺปญฺญตฺติ    ฯ    ฉนฺนํ    อาปตฺติสมุฏฺฐานานํ    ทฺวีหิ   สมุฏฺฐาเนหิ
สมุฏฺฐาติ (เอฬกโลมเก) ฯ
     [๖๒๗]   สงฺฆาณึ   ธาเรนฺติยา   ปาจิตฺติยํ  กตฺถ  ปญฺญตฺตนฺติ  ฯ
สาวตฺถิยา  ปญฺญตฺตํ  ฯ  กํ  อารพฺภาติ  ฯ  อญฺญตรํ  ภิกฺขุนึ  อารพฺภ  ฯ
กิสฺมึ   วตฺถุสฺมินฺติ   ฯ   อญฺญตรา   ภิกฺขุนี   สงฺฆาณึ   ธาเรสิ   ตสฺมึ
วตฺถุสฺมึ   ฯ   เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ  ทฺวีหิ
สมุฏฺฐาเนหิ สมุฏฺฐาติ (เอฬกโลมเก) ฯ
     [๖๒๘]  อิตฺถาลงฺการํ  ธาเรนฺติยา  ปาจิตฺติยํ  กตฺถ  ปญฺญตฺตนฺติ ฯ
สาวตฺถิยา   ปญฺญตฺตํ   ฯ   กํ   อารพฺภาติ   ฯ   ฉพฺพคฺคิยา  ภิกฺขุนิโย
อารพฺภ   ฯ   กิสฺมึ  วตฺถุสฺมินฺติ  ฯ  ฉพฺพคฺคิยา  ภิกฺขุนิโย  อิตฺถาลงฺการํ
ธาเรสุํ  ตสฺมึ  วตฺถุสฺมึ  ฯ  เอกา  ปญฺญตฺติ  ฯ  ฉนฺนํ อาปตฺติ-
