วิโนทิยํ  ฯ  ปญฺจานิสํสา    สมฺมชฺชนิยา   สกจิตฺตํ    ปสีทติ   ปรจิตฺตํ
ปสีทติ    เทวตา    อตฺตมนา   โหนฺติ   ปสาทิกสํวตฺตนิยํ   ๑   กมฺมํ
อุปจินติ   กายสฺส   เภทา  ปรมฺมรณา  สุคตึ  สคฺคํ  โลกํ  อุปปชฺชติ  ฯ
อปเรปิ    ปญฺจานิสํสา    สมฺมชฺชนิยา    สกจิตฺตํ    ปสีทติ    ปรจิตฺตํ
ปสีทติ   เทวตา   อตฺตมนา   โหนฺติ   สตฺถุสาสนํ   กตํ  โหติ  ปจฺฉิมา
ชนตา ทิฏฺฐานุคตึ อาปชฺชติ ฯ
     [๙๘๐]    ปญฺจหงฺเคหิ    สมนฺนาคโต    วินยธโร   พาโลเตฺวว
สงฺขํ    คจฺฉติ    อตฺตโน    ภาสปริยนฺตํ    น    อุคฺคณฺหาติ   ปรสฺส
ภาสปริยนฺตํ   น   อุคฺคณฺหาติ   อตฺตโน  ภาสปริยนฺตํ  อนุคฺคเหตฺวา  ๒
ปรสฺส  ภาสปริยนฺตํ  อนุคฺคเหตฺวา  ๒  อธมฺเมน  กาเรติ อปฺปฏิญฺญาย ฯ
ปญฺจหงฺเคหิ      สมนฺนาคโต     วินยธโร     ปณฺฑิโตเตฺวว     สงฺขํ
คจฺฉติ       อตฺตโน       ภาสปริยนฺตํ       อุคฺคณฺหาติ      ปรสฺส
ภาสปริยนฺตํ     อุคฺคณฺหาติ     อตฺตโน     ภาสปริยนฺตํ    อุคฺคเหตฺวา
ปรสฺส   ภาสปริยนฺตํ   อุคฺคเหตฺวา   ธมฺเมน   กาเรติ   ปฏิญฺญาย   ฯ
อปเรหิปิ    ปญฺจหงฺเคหิ   สมนฺนาคโต   วินยธโร   พาโลเตฺวว   สงฺขํ
คจฺฉติ    อาปตฺตึ    น    ชานาติ    อาปตฺติยา   มูลํ   น   ชานาติ
อาปตฺติสมุทยํ  น  ชานาติ  อาปตฺตินิโรธํ  น  ชานาติ  อาปตฺตินิโรธคามินึ
ปฏิปทํ      น      ชานาติ      ฯ     ปญฺจหงฺเคหิ     สมนฺนาคโต
วินยธโร     ปณฺฑิโตเตฺวว     สงฺขํ     คจฺฉติ    อาปตฺตึ    ชานาติ
อาปตฺติยา    มูลํ    ชานาติ    อาปตฺติสมุทยํ   ชานาติ   อาปตฺตินิโรธํ
#๑ ม. ปาสาทิกสํวตฺตนิกา ฯ ยุ. ปาสาทิกสํวตฺตนิกํ  ๒ ม. น อุคฺคเหตฺวา ฯ
