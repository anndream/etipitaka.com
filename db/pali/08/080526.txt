  [๑๒๙๔] กติ ปาฏิเทสนียา วุตฺตา       พุทฺเธนาทิจฺจพนฺธุนา
         วินยํ ปฏิชานนฺตสฺส           วิสยานิ สุโณม เต ฯ
         ทฺวาทส ปาฏิเทสนียา วุตฺตา    พุทฺเธนาทิจฺจพนฺธุนา
         วินยํ ปฏิชานนฺตสฺส           วิสยานิ สุโณหิ เม ฯ
  [๑๒๙๕] กติ เสขิยา วุตฺตา           พุทฺเธนาทิจฺจพนฺธุนา
         วินยํ ปฏิชานนฺตสฺส           วิสยานิ สุโณม เต ฯ
         ปญฺจสตฺตติ เสขิยา วุตฺตา      พุทฺเธนาทิจฺจพนฺธุนา
         วินยํ ปฏิชานนฺตสฺส           วิสยานิ สุโณหิ เม ฯ
         ยาว สุปุจฺฉิตํ ตยา           ตาว ๑ สุวิสฺสชฺชิตํ มยา
         ปุจฺฉาวิสฺสชฺชนาย วา         นตฺถิ กิญฺจิ อสุตฺตกนฺติ ฯ
                  ทุติยคาถาสงฺคณิกํ นิฏฺฐิตํ ฯ
                     ___________________
#๑ ม. ยุ. ยาว ฯ
