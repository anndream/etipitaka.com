    [๖๙]    ปฐวึ    ขนนฺตสฺส    ปาจิตฺติยํ   กตฺถ   ปญฺญตฺตนฺติ   ฯ
อาฬวิยา   ปญฺญตฺตํ  ฯ  กํ  อารพฺภาติ  ฯ  อาฬวิเก  ภิกฺขู  อารพฺภ  ฯ
กิสฺมึ    วตฺถุสฺมินฺติ    ฯ    อาฬวิกา    ภิกฺขู    ปฐวึ   ขนึสุ   ตสฺมึ
วตฺถุสฺมึ   ฯ   เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ   ตีหิ
สมุฏฺฐาเนหิ สมุฏฺฐาติ ฯเปฯ
                มุสาวาทวคฺโค ปฐโม ฯ
                    ตสฺสุทฺทานํ
    [๗๐] มุสาโอมสเปสุญฺญํ     ปทโส เทฺว นิปชฺชนา
         เทสนาโรจนา เจว   ทุฏฺฐุลฺลํ ปฐวีขเนติ ฯ
                  __________________
    [๗๑]    ภูตคามปาตพฺยตาย    ปาจิตฺติยํ   กตฺถ   ปญฺญตฺตนฺติ   ฯ
อาฬวิยา   ปญฺญตฺตํ  ฯ  กํ  อารพฺภาติ  ฯ  อาฬวิเก  ภิกฺขู  อารพฺภ  ฯ
กิสฺมึ    วตฺถุสฺมินฺติ    ฯ    อาฬวิกา    ภิกฺขู   รุกฺขํ   ฉินฺทึสุ   ตสฺมึ
วตฺถุสฺมึ   ฯ   เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ   ตีหิ
สมุฏฺฐาเนหิ สมุฏฺฐาติ ฯเปฯ
    [๗๒]   อญฺญวาทเก   วิเหสเก   ปาจิตฺติยํ   กตฺถ  ปญฺญตฺตนฺติ  ฯ
โกสมฺพิยา    ปญฺญตฺตํ    ฯ   กํ   อารพฺภาติ   ฯ   อายสฺมนฺตํ   ฉนฺนํ
อารพฺภ   ฯ   กิสฺมึ   วตฺถุสฺมินฺติ   ฯ   อายสฺมา   ฉนฺโน   สงฺฆมชฺเฌ
อาปตฺติยา   อนุยุญฺชิยมาโน   อญฺเญนญฺญํ   ปฏิจริ   ตสฺมึ   วตฺถุสฺมึ   ฯ
เอกา   ปญฺญตฺติ   เอกา   อนุปฺปญฺญตฺติ   ฯ   ฉนฺนํ  อาปตฺติ-
