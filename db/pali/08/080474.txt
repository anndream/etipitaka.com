                  อตฺตาทานวคฺโค ปญฺจโม ฯ
                        ตสฺสุทฺทานํ
  [๑๑๙๐] ปริสุทฺธญฺจ กาเลน           การุญฺเญ ๑ โอกาเสน จ
         อตฺตาทานํ อธิกรณํ           อปเรหิปิ วตฺถุญฺจ
         สุตฺตํ ธมฺมํ ปุน วตฺถุญฺจ        อาปตฺติ อธิกรเณน จาติ ฯ
     [๑๑๙๑]   กติ   นุ   โข  ภนฺเต  อารญฺญกาติ  ๒  ฯ  ปญฺจิเม
อุปาลิ    อารญฺญกา   ฯ   กตเม   ปญฺจ   ฯ   มนฺทตฺตา   โมมูหตฺตา
อารญฺญโก     โหติ    ปาปิจฺโฉ    อิจฺฉาปกโต    อารญฺญโก    โหติ
อุมฺมาทา   จิตฺตกฺเขปา   ๓   อารญฺญโก  โหติ  วณฺณิโต  ๔  พุทฺเธหิ
พุทฺธสาวเกหีติ    อารญฺญโก    โหติ    อปิจ   อปฺปิจฺฉญฺเญว   นิสฺสาย
สนฺตุฏฺฐิญฺเญว     นิสฺสาย     สลฺเลขญฺเญว    นิสฺสาย    ปวิเวกญฺเญว
นิสฺสาย    อิทมตฺถิตญฺเญว    นิสฺสาย    อารญฺญโก   โหติ   ฯ   อิเม
โข    อุปาลิ    ปญฺจ    อารญฺญกาติ    ฯ   กติ   นุ   โข   ภนฺเต
ปิณฺฑปาติกาติ  ...  กติ  นุ  โข  ภนฺเต  ปํสุกูลิกาติ  ...  กติ  นุ โข
ภนฺเต  รุกฺขมูลิกาติ  ...  กติ  นุ  โข  ภนฺเต  โสสานิกาติ  ...  กติ
นุ  โข  ภนฺเต  อพฺโภกาสิกาติ  ...  กติ นุ โข ภนฺเต เตจีวริกาติ ...
กติ   นุ   โข   ภนฺเต   สปทานจาริกาติ   ...  กติ  นุ  โข  ภนฺเต
เนสชฺชิกาติ   ...  กติ  นุ  โข  ภนฺเต  ยถาสนฺถติกาติ  ...  กติ  นุ
โข  ภนฺเต  เอกาสนิกาติ  ...  กติ นุ โข ภนฺเต ขลุปจฺฉาภตฺติกาติ ...
#๑ ม. การุญฺญํ ฯ   ๒ โป. ม. อารญฺญิกา ฯ สพฺพตฺถ เอวํ ญาตพฺพํ ฯ  ๓ โป.
#จิตฺตุกฺเขปา ฯ  ๔ โป. ม. ยุ. วณฺณิตํ ฯ
