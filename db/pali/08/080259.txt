สมุฏฺฐหนฺติ    ฯ    จตุนฺนํ   อธิกรณานํ   อาปตฺตาธิกรณํ   ฯ   สตฺตนฺนํ
สมถานํ  ตีหิ  สมเถหิ  สมฺมนฺติ  สิยา  สมฺมุขาวินเยน  จ ปฏิญฺญาตกรเณน
จ สิยา สมฺมุขาวินเยน จ ติณวตฺถารเกน จ ฯ
     [๘๘๒]  ฐเปตฺวา  สตฺต  อาปตฺติโย  สตฺต อาปตฺติกฺขนฺเธ อวเสสา
อาปตฺติโย   จตุนฺนํ   วิปตฺตีนํ   กติ   วิปตฺติโย   ภชนฺติ   ฯ   สตฺตนฺนํ
อาปตฺติกฺขนฺธานํ    กตีหิ    อาปตฺติกฺขนฺเธหิ    สงฺคหิตา    ฯ    ฉนฺนํ
อาปตฺติสมุฏฺฐานานํ    กตีหิ    สมุฏฺฐาเนหิ    สมุฏฺฐหนฺติ    ฯ   จตุนฺนํ
อธิกรณานํ   กตมํ   อธิกรณํ   ฯ   สตฺตนฺนํ   สมถานํ   กตีหิ   สมเถหิ
สมฺมนฺติ    ฯ    ฐเปตฺวา   สตฺต   อาปตฺติโย   สตฺต   อาปตฺติกฺขนฺเธ
อวเสสา   อาปตฺติโย   จตุนฺนํ   วิปตฺตีนํ   น  กตมํ  วิปตฺตึ  ภชนฺติ  ฯ
สตฺตนฺนํ  อาปตฺติกฺขนฺธานํ  น  ๑  กตเมน  อาปตฺติกฺขนฺเธน  สงฺคหิตา ฯ
ฉนฺนํ   อาปตฺติสมุฏฺฐานานํ  น  ๑  กตเมน  สมุฏฺฐาเนน  สมุฏฺฐหนฺติ  ฯ
จตุนฺนํ   อธิกรณานํ   น   ๑  กตมํ  อธิกรณํ  ฯ  สตฺตนฺนํ  สมถานํ  น
กตเมน   สมเถน   สมฺมนฺติ   ฯ   ตํ  กิสฺส  เหตุ  ฯ  ฐเปตฺวา  สตฺต
อาปตฺติโย สตฺต อาปตฺติกฺขนฺเธ นตฺถญฺญา อาปตฺติโยติ ฯ
               อธิกรณปจฺจยวารํ นิฏฺฐิตํ ปญฺจมํ ฯ
                 อนนฺตรเปยฺยาลํ ๒ นิฏฺฐิตํ ฯ
                        ตสฺสุทฺทานํ
      [๘๘๓] กติปุจฺฉา สมุฏฺฐานา    กตาปตฺติ ตเถว จ
            สมุฏฺฐานา วิปตฺติ จ    ตถาธิกรเณน จาติ ฯ
#๑ ยุ. ตโย นสทฺทา นตฺถิ ฯ  ๒ ยุ. อนฺตรเปยฺยาลํ ฯ
