ลชฺชี   จ   โหติ   ฯ   อิเมหิ   โข  อุปาลิ  ปญฺจหงฺเคหิ  สมนฺนาคโต
ภิกฺขุ   อุพฺพาหิกาย   สมฺมนฺนิตพฺโพ   ฯ   อปเรหิปิ  อุปาลิ  ปญฺจหงฺเคหิ
สมนฺนาคโต    ภิกฺขุ    อุพฺพาหิกาย   น   สมฺมนฺนิตพฺโพ   ฯ   กตเมหิ
ปญฺจหิ    ฯ    ฉนฺทาคตึ    คจฺฉติ    โทสาคตึ    คจฺฉติ    โมหาคตึ
คจฺฉติ   ภยาคตึ   คจฺฉติ   อกุสโล   จ   โหติ   วินเย   ฯ   อิเมหิ
โข    อุปาลิ    ปญฺจหงฺเคหิ    สมนฺนาคโต   ภิกฺขุ   อุพฺพาหิกาย   น
สมฺมนฺนิตพฺโพ   ฯ   ปญฺจหุปาลิ  องฺเคหิ  สมนฺนาคโต  ภิกฺขุ  อุพฺพาหิกาย
สมฺมนฺนิตพฺโพ   ฯ   กตเมหิ   ปญฺจหิ   ฯ   น   ฉนฺทาคตึ   คจฺฉติ  น
โทสาคตึ    คจฺฉติ    น    โมหาคตึ   คจฺฉติ   น   ภยาคตึ   คจฺฉติ
กุสโล   จ   โหติ   วินเย   ฯ   อิเมหิ   โข   อุปาลิ   ปญฺจหงฺเคหิ
สมนฺนาคโต ภิกฺขุ อุพฺพาหิกาย สมฺมนฺนิตพฺโพติ ฯ
     [๑๒๐๙]   กตีหิ   นุ   โข   ภนฺเต  องฺเคหิ  สมนฺนาคโต  ภิกฺขุ
พาโลเตฺวว   สงฺขํ   คจฺฉติ   ๑  ฯ  ปญฺจหุปาลิ  องฺเคหิ  สมนฺนาคโต
ภิกฺขุ   พาโลเตฺวว   สงฺขํ   คจฺฉติ   ฯ  กตเมหิ  ปญฺจหิ  ฯ  สุตฺตํ  น
ชานาติ   สุตฺตานุโลมํ   น   ชานาติ   วินยํ   น  ชานาติ  วินยานุโลมํ
น   ชานาติ   น   จ   ฐานาฐานกุสโล  โหติ  ฯ  อิเมหิ  โข  อุปาลิ
ปญฺจหงฺเคหิ    สมนฺนาคโต    ภิกฺขุ   พาโลเตฺวว   สงฺขํ   คจฺฉติ   ฯ
ปญฺจหุปาลิ    องฺเคหิ    สมนฺนาคโต    ภิกฺขุ    ปณฺฑิโตเตฺวว    สงฺขํ
คจฺฉติ    ฯ    กตเมหิ    ปญฺจหิ   ฯ   สุตฺตํ   ชานาติ   สุตฺตานุโลมํ
ชานาติ    วินยํ    ชานาติ    วินยานุโลมํ   ชานาติ   ฐานาฐานกุสโล
#๑ คจฺฉตีติ ยุตฺตตรํ ฯ
