              กตโม ปลิโพโธ ปฐมํ ฉิชฺชติ ฯ
               สีมาติกฺกนฺติโก ๑ กฐินุทฺธาโร
              วุตฺโต อาทิจฺจพนฺธุนา
              เอตญฺจ ตาหํ วิสฺสชฺชิสฺสํ
              จีวรปลิโพโธ ปฐมํ ฉิชฺชติ
           ตสฺส พหิสีมคตสฺส ๒ อาวาสปลิโพโธ ฉิชฺชติ ฯ
       [๑๑๕๖] สหุพฺภาโร กฐินุทฺธาโร
              วุตฺโต อาทิจฺจพนฺธุนา
              เอตญฺจ ตาหํ ปุจฺฉามิ
              กตโม ปลิโพโธ ปฐมํ ฉิชฺชติ ฯ
              สหุพฺภาโร กฐินุทฺธาโร
              วุตฺโต อาทิจฺจพนฺธุนา
              เอตญฺจ ตาหํ วิสฺสชฺชิสฺสํ
           เทฺว ปลิโพธา อปุพฺพํ อจริมํ ฉิชฺชนฺตีติ ฯ
     [๑๑๕๗]    กติ    กฐินุทฺธารา   สงฺฆาธีนา   กติ   กฐินุทฺธารา8
ปุคฺคลาธีนา   กติ   กฐินุทฺธารา   เนว  สงฺฆาธีนา  น  ปุคฺคลาธีนา  ฯ
เอโก    กฐินุทฺธาโร    สงฺฆาธีโน    อนฺตรุพฺภาโร    ฯ    จตฺตาโร
กฐินุทฺธารา   ปุคฺคลาธีนา   ปกฺกมนนฺติโก  นิฏฺฐานนฺติโก  สนฺนิฏฺฐานนฺติโก
สีมาติกฺกนฺติโก    ฯ    จตฺตาโร    กฐินุทฺธารา    เนว    สงฺฆาธีนา
น ปุคฺคลาธีนา นาสนนฺติโก สวนนฺติโก อาสาวจฺเฉทิโก สหุพฺภาโร ฯ
#๑ ม. สีมาติกฺกมนฺติโก ฯ
