อธมฺมกมฺมํ     ฯ     ปริวาสารหํ    มูลาย    ปฏิกสฺสติ    วตฺถุวิปนฺนํ
อธมฺมกมฺมํ     ฯ     มูลาย     ปฏิกสฺสนารหสฺส     มานตฺตํ    เทติ
วตฺถุวิปนฺนํ    อธมฺมกมฺมํ    ฯ    มานตฺตารหํ    อพฺเภติ    วตฺถุวิปนฺนํ
อธมฺมกมฺมํ   ฯ   อพฺภานารหํ   อุปสมฺปาเทติ  วตฺถุวิปนฺนํ  อธมฺมกมฺมํ  ฯ
อนุโปสเถ   อุโปสถํ   กโรติ   วตฺถุวิปนฺนํ   อธมฺมกมฺมํ  ฯ  อปวารณาย
ปวาเรติ    วตฺถุวิปนฺนํ    อธมฺมกมฺมํ    ฯ   เอวํ   วตฺถุโต   กมฺมานิ
วิปชฺชนฺติ ฯ
     [๑๓๔๒]   กถํ   ญตฺติโต   กมฺมานิ  วิปชฺชนฺติ  ฯ  ปญฺจหากาเรหิ
ญตฺติโต    กมฺมานิ    วิปชฺชนฺติ    วตฺถุํ    น   ปรามสติ   สงฺฆํ   น
ปรามสติ    ปุคฺคลํ    น    ปรามสติ   ญตฺตึ   น   ปรามสติ   ปจฺฉา
วา   ญตฺตึ   ฐเปติ   ฯ   อิเมหิ   ปญฺจหากาเรหิ   ญตฺติโต   กมฺมานิ
วิปชฺชนฺติ ฯ
     [๑๓๔๓]     กถํ    อนุสฺสาวนโต    กมฺมานิ    วิปชฺชนฺติ    ฯ
ปญฺจหากาเรหิ     อนุสฺสาวนโต    กมฺมานิ    วิปชฺชนฺติ    วตฺถุํ    น
ปรามสติ    สงฺฆํ    น    ปรามสติ   ปุคฺคลํ   น   ปรามสติ   สาวนํ
หาเปติ  อกาเล  วา  สาเวติ  ฯ  อิเมหิ  ปญฺจหากาเรหิ  อนุสฺสาวนโต
กมฺมานิ วิปชฺชนฺติ ฯ
     [๑๓๔๔]   กถํ  สีมโต  กมฺมานิ  วิปชฺชนฺติ  ฯ  เอกาทสหากาเรหิ
สีมโต    กมฺมานิ    วิปชฺชนฺติ    อติขุทฺทกํ   สีมํ   สมฺมนฺนติ   อิติมหตึ
สีมํ     สมฺมนฺนติ     ขณฺฑนิมิตฺตํ     สีมํ     สมฺมนฺนติ    ฉายานิมิตฺตํ
