ปญฺจหิ    ฯ    อทสฺสเนน    อสฺสวเนน    ปสุตฺตตา   ๑   ตถาสญฺญี
สติสมฺโมสา   ฯ   อิเมหิ   โข   อุปาลิ  ปญฺจหากาเรหิ  ภิกฺขุ  อาปตฺตึ
อาปชฺชตีติ ฯ
     [๑๑๙๗]   กติ   นุ   โข   ภนฺเต  เวราติ  ฯ  ปญฺจิเม  อุปาลิ
เวรา   ฯ   กตเม   ปญฺจ   ฯ   ปาณาติปาโต   อทินฺนาทานํ  กาเมสุ
มิจฺฉาจาโร   มุสาวาโท   สุราเมรยมชฺชปมาทฏฺฐานํ   ฯ   อิเมหิ   โข
อุปาลิ ปญฺจ เวราติ ฯ
     [๑๑๙๘]   กติ  นุ  โข  ภนฺเต  เวรมณิโยติ  ฯ  ปญฺจิมา  อุปาลิ
เวรมณิโย   ฯ   กตมา  ปญฺจ  ฯ  ปาณาติปาตา  เวรมณี  อทินฺนาทานา
เวรมณี    กาเมสุ    มิจฺฉาจารา    เวรมณี    มุสาวาทา    เวรมณี
สุราเมรยมชฺชปมาทฏฺฐานา   เวรมณี   ฯ   อิมา   โข   อุปาลิ   ปญฺจ
เวรมณิโยต ฯ
     [๑๑๙๙]   กติ  นุ  โข  ภนฺเต  พฺยสนานีติ  ฯ  ปญฺจิมานิ  อุปาลิ
พฺยสนานิ   ฯ   กตมานิ   ปญฺจ   ฯ  ญาติพฺยสนํ  โภคพฺยสนํ  โรคพฺยสนํ
สีลพฺยสนํ ทิฏฺฐิพฺยสนํ ฯ อิมานิ โข อุปาลิ ปญฺจ พฺยสนานีติ ฯ
     [๑๒๐๐]   กติ   นุ   โข  ภนฺเต  สมฺปทาติ  ฯ  ปญฺจิมา  อุปาลิ
สมฺปทา  ฯ  กตมา  ปญฺจ  ฯ  ญาติสมฺปทา  โภคสมฺปทา  อาโรคฺยสมฺปทา
สีลสมฺปทา     ทิฏฺฐิสมฺปทา     ฯ     อิมา    โข    อุปาลิ    ปญฺจ
สมฺปทาติ ฯ
                  มุสาวาทวคฺโค สตฺตโม ฯ
#๑ ม. ยุ. ปสุตฺตกตา ฯ
