จริสฺสตีติ   อาฆาตํ   พนฺธติ   ปิยสฺส   เม   มนาปสฺส   อนตฺถํ   อจริ
อนตฺถํ   จรติ   อนตฺถํ   จริสฺสตีติ   อาฆาตํ   พนฺธติ   อปฺปิยสฺส   เม
อมนาปสฺส    อตฺถํ   อจริ   อตฺถํ   จรติ   อตฺถํ   จริสฺสตีติ   อาฆาตํ
พนฺธติ    อิเมหิ   นวหิ   อาฆาตวตฺถูหิ   อาฆาโต   ปฏิฆาโต   กุทฺโธ
โกธาภิภูโต    อธมฺมํ    ธมฺโมติ    ทีเปติ   ธมฺมํ   อธมฺโมติ   ทีเปติ
ฯเปฯ   ทุฏฺฐุลฺลํ   อาปตฺตึ   อทุฏฺฐุลฺลา   อาปตฺตีติ   ทีเปติ   อทุฏฺฐุลฺลํ
อาปตฺตึ    ทุฏฺฐุลฺลา   อาปตฺตีติ   ทีเปติ   อิเมหิ   อฏฺฐารสหิ   วตฺถูหิ
โทสาคตึ    คจฺฉนฺโต   พหุชนาหิตาย   ปฏิปนฺโน   โหติ   พหุชนาสุขาย
พหุโน     ชนสฺส     อนตฺถาย    อหิตาย    ทุกฺขาย    เทวมนุสฺสานํ
อิเมหิ   อฏฺฐารสหิ   วตฺถูหิ   โทสาคตึ  คจฺฉนฺโต  ขตํ  อุปหตํ  อตฺตานํ
ปริหรติ    สาวชฺโช    จ    โหติ   สานุวชฺโช   จ   วิญฺญูนํ   พหุญฺจ
อปุญฺญํ ปสวติ โทสาคตึ คจฺฉนฺโต เอวํ โทสาคตึ คจฺฉติ ฯ
     [๑๑๐๐]   น   โมหาคติ   คนฺตพฺพาติ   โมหาคตึ  คจฺฉนฺโต  กถํ
โมหาคตึ   คจฺฉติ   ฯ   รตฺโต   ราควเสน  คจฺฉติ  ทุฏฺโฐ  โทสวเสน
คจฺฉติ     มูโฬฺห     โมหวเสน    คจฺฉติ    ปรามฏฺโฐ    ทิฏฺฐิวเสน
คจฺฉติ    มูโฬฺห    สมฺมูโฬฺห   โมหาภิภูโต   อธมฺมํ   ธมฺโมติ   ทีเปติ
ธมฺมํ    อธมฺโมติ    ทีเปติ    ฯเปฯ   ทุฏฺฐุลฺลํ   อาปตฺตึ   อทุฏฺฐุลฺลา
อาปตฺตีติ     ทีเปติ     อทุฏฺฐุลฺลํ    อาปตฺตึ    ทุฏฺฐุลฺลา    อาปตฺตีติ
ทีเปติ   อิเมหิ   อฏฺฐารสหิ   วตฺถูหิ  โมหาคตึ  คจฺฉนฺโต  พหุชนา-
หิตาย  ปฏิปนฺโน     โหติ     พหุชนาสุขาย     พหุโน    ชนสฺส    อนตฺถาย
