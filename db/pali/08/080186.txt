ถุลฺลจฺจยา กมฺมวาจาปริโยสาเน อาปตฺติ สงฺฆาทิเสสสฺส ฯ
     [๖๖๐]  กิสฺมิญฺจิเทว  อธิกรเณ  ปจฺฉากตา  ๑  กุปิตา ๒ ภิกฺขุนี
ยาวตติยํ     สมนุภาสนาย     นปฺปฏินิสฺสชฺชนฺตี    ติสฺโส    อาปตฺติโย
อาปชฺชติ     ญตฺติยา     ทุกฺกฏํ    ทฺวีหิ    กมฺมวาจาหิ    ถุลฺลจฺจยา
กมฺมวาจาปริโยสาเน อาปตฺติ สงฺฆาทิเสสสฺส ฯ
     [๖๖๑]  สํสฏฺฐา ภิกฺขุนิโย ยาวตติยํ สมนุภาสนาย นปฺปฏินิสฺสชฺชนฺติโย
ติสฺโส       อาปตฺติโย       อาปชฺชนฺติ       ญตฺติยา       ทุกฺกฏํ
ทฺวีหิ     กมฺมวาจาหิ    ถุลฺลจฺจยา    กมฺมวาจาปริโยสาเน    อาปตฺติ
สงฺฆาทิเสสสฺส ฯ
     [๖๖๒]   สํสฏฺฐาวยฺเย   ตุเมฺห   วิหรถ   มา   ตุเมฺห   นานา
วิหริตฺถาติ    อุยฺโยเชนฺตี    ยาวตติยํ   สมนุภาสนาย   นปฺปฏินิสฺสชฺชนฺตี
ติสฺโส   อาปตฺติโย   อาปชฺชติ   ญตฺติยา   ทุกฺกฏํ   ทฺวีหิ   กมฺมวาจาหิ
ถุลฺลจฺจยา กมฺมวาจาปริโยสาเน อาปตฺติ สงฺฆาทิเสสสฺส ฯ
                   สงฺฆาทิเสสา นิฏฺฐิตา ฯ
     [๖๖๓]    ปตฺตสนฺนิจยํ    กโรนฺตี    เอกํ   อาปตฺตึ   อาปชฺชติ
นิสฺสคฺคิยํ ปาจิตฺติยํ ฯ
     [๖๖๔]    อกาลจีวรํ    กาลจีวรนฺติ   อธิฏฺฐหิตฺวา   ภาชาเปนฺตี
เทฺว     อาปตฺติโย     อาปชฺชติ     ภาชาเปติ    ปโยเค    ทุกฺกฏํ
ภาชาปิเต นิสฺสคฺคิยํ ปาจิตฺติยํ ฯ
     [๖๖๕]   ภิกฺขุนิยา   สทฺธึ  จีวรํ  ปริวฏฺเฏตฺวา  อจฺฉินฺทนฺตี  เทฺว
#๑ โป. ม. ยุ. ปจฺจากตา ฯ  ๒ ม. ยุ. อยํ ปาโฐ นตฺถิ ฯ
