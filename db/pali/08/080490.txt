                  อุพฺพาหิกวคฺโค นวโม ๑ ฯ
                        ตสฺสุทฺทานํ
  [๑๒๑๐] อนตฺถกุสโล เจว            โกธโน กุปฺปตี จ โย
         ปสาเรตา ฉนฺทาคติ ๒       น กุสโล ตเถว จ
         สุตฺตํ ธมฺมญฺจ วตฺถุญฺจ         อาปตฺติ ๓ อธิกรณํ ๔
         เทฺว เทฺว ปกาสิตา สพฺเพ     กณฺหสุกฺกํ วิชานถาติ ฯ
     [๑๒๑๑]   กตีหิ   นุ   โข   ภนฺเต  องฺเคหิ  สมนฺนาคโต  ภิกฺขุ
นาลํ   อธิกรณํ   วูปสเมตุนฺติ   ฯ   ปญฺจหุปาลิ   องฺเคหิ   สมนฺนาคโต
ภิกฺขุ   นาลํ   อธิกรณํ   วูปสเมตุํ   ฯ   กตเมหิ   ปญฺจหิ  ฯ  อาปตฺตึ
น    ชานาติ    อาปตฺติสมุฏฺฐานํ    น   ชานาติ   อาปตฺติยา   ปโยคํ
น    ชานาติ    อาปตฺติยา    วูปสมํ   น   ชานาติ   น   อาปตฺติยา
วินิจฺฉยกุสโล   โหติ   ฯ  อิเมหิ  โข  อุปาลิ  ปญฺจหงฺเคหิ  สมนฺนาคโต
ภิกฺขุ   นาลํ   อธิกรณํ   วูปสเมตุํ  ฯ  ปญฺจหุปาลิ  องฺเคหิ  สมนฺนาคโต
ภิกฺขุ   อลํ   อธิกรณํ   วูปสเมตุํ   ฯ   กตเมหิ   ปญฺจหิ   ฯ  อาปตฺตึ
ชานาติ    อาปตฺติสมุฏฺฐานํ    ชานาติ    อาปตฺติยา   ปโยคํ   ชานาติ
อาปตฺติยา    วูปสมํ   ชานาติ   อาปตฺติยา   วินิจฺฉยกุสโล   โหติ   ฯ
อิเมหิ   โข   อุปาลิ   ปญฺจหงฺเคหิ   สมนฺนาคโต   ภิกฺขุ  อลํ  อธิกรณํ
วูปสเมตุํ    ฯ   อปเรหิปิ   อุปาลิ   ปญฺจหงฺเคหิ   สมนฺนาคโต   ภิกฺขุ
#๑ สพฺพตฺถ อุพฺพาหิกวคฺโค นิฏฺฐิโต นวโมติ ทิสฺสติ ฯ อิโต ปรํปิ ตํตํวคฺคาวสาเน
#นิฏฺฐิโตติ เวมชฺเฌ ลิขิยติ ฯ  ๒ ม. ฉนฺทาคตึ ฯ  ๓ ม. อาปตฺตึ ฯ  ๔ โป.
#อธิกรณา ฯ
