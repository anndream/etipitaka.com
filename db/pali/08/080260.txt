     [๘๘๔]  วิวาทาธิกรณสฺส  กึ  ปุพฺพงฺคมํ  กติ  ฐานานิ  กติ  วตฺถูนิ
กติ    ภูมิโย    กติ    เหตู    กติ   มูลานิ   กตีหากาเรหิ   วิวทติ
วิวาทาธิกรณํ    กตีหิ    สมเถหิ   สมฺมติ   ฯ   อนุวาทาธิกรณสฺส   กึ
ปุพฺพงฺคมํ    กติ    ฐานานิ    กติ    วตฺถูนิ    กติ    ภูมิโย    กติ
เหตู     กติ     มูลานิ    กตีหากาเรหิ    อนุวทติ    อนุวาทาธิกรณํ
กตีหิ   สมเถหิ   สมฺมติ   ฯ   อาปตฺตาธิกรณสฺส   กึ   ปุพฺพงฺคมํ   กติ
ฐานานิ    กติ    วตฺถูนิ    กติ   ภูมิโย   กติ   เหตู   กติ   มูลานิ
กตีหากาเรหิ    อาปตฺตึ    อาปชฺชติ   อาปตฺตาธิกรณํ   กตีหิ   สมเถหิ
สมฺมติ    ฯ    กิจฺจาธิกรณสฺส    กึ   ปุพฺพงฺคมํ   กติ   ฐานานิ   กติ
วตฺถูนิ    กติ    ภูมิโย    กติ    เหตู   กติ   มูลานิ   กตีหากาเรหิ
กิจฺจํ ชายติ กิจฺจาธิกรณํ กตีหิ สมเถหิ สมฺมติ ฯ
     [๘๘๕]   วิวาทาธิกรณสฺส  กึ  ปุพฺพงฺคมนฺติ  ฯ  โลโภ  ปุพฺพงฺคโม
โทโส     ปุพฺพงฺคโม    โมโห    ปุพฺพงฺคโม    อโลโภ    ปุพฺพงฺคโม
อโทโส   ปุพฺพงฺคโม   อโมโห   ปุพฺพงฺคโม   ฯ   กติ   ฐานานีติ   ฯ
อฏฺฐารส   เภทกรวตฺถูนิ   ฐานานิ   ฯ   กติ   วตฺถูนีติ   ฯ  อฏฺฐารส
เภทกรวตฺถูนิ   ฯ  กติ  ภูมิโยติ  ฯ  อฏฺฐารส  เภทกรวตฺถูนิ  ภูมิโย  ฯ
กติ   เหตูติ   ฯ   นว   เหตู   ตโย   กุสลเหตู   ตโย   อกุสลเหตู
ตโย   อพฺยากตเหตู   ฯ   กติ   มูลานีติ   ฯ   ทฺวาทส   มูลานิ   ฯ
กตีหากาเรหิ    วิวทตีติ   ฯ   ทฺวีหากาเรหิ   วิวทติ   ธมฺมทิฏฺฐิ   วา
อธมฺมทิฏฺฐิ    วา   ฯ   วิวาทาธิกรณํ   กตีหิ   สมเถหิ   สมฺมตีติ   ฯ
