โหติ    ฯ   อิเมหิ   โข   อุปาลิ   ปญฺจหงฺเคหิ   สมนฺนาคโต   ภิกฺขุ
อุพฺพาหิกาย    สมฺมนฺนิตพฺโพ    ฯ    อปเรหิปิ    อุปาลิ   ปญฺจหงฺเคหิ
สมนฺนาคโต    ภิกฺขุ    อุพฺพาหิกาย   น   สมฺมนฺนิตพฺโพ   ฯ   กตเมหิ
ปญฺจหิ   ฯ   โกธโน   โหติ   โกธาภิภูโต   มกฺขี   โหติ  มกฺขาภิภูโต
ปลาสี   โหติ  ปลาสาภิภูโต  อิสฺสุกี  โหติ  อิสฺสาภิภูโต  สนฺทิฏฺฐิปรามาสี
โหติ    อาธานคฺคาหี    ทุปฺปฏินิสฺสคฺคี    ฯ    อิเมหิ    โข   อุปาลิ
ปญฺจหงฺเคหิ   สมนฺนาคโต   ภิกฺขุ   อุพฺพาหิกาย   น   สมฺมนฺนิตพฺโพ  ฯ
ปญฺจหุปาลิ   องฺเคหิ   สมนฺนาคโต  ภิกฺขุ  อุพฺพาหิกาย  สมฺมนฺนิตพฺโพ  ฯ
กตเมหิ   ปญฺจหิ   ฯ   น   โกธโน   โหติ  น  โกธาภิภูโต  น  มกฺขี
โหติ   น   มกฺขาภิภูโต   น   ปลาสี   โหติ   น   ปลาสาภิภูโต   น
อิสฺสุกี   โหติ   น  อิสฺสาภิภูโต  อสนฺทิฏฺฐิปรามาสี  โหติ  อนาธานคฺคาหี
สุปฺปฏินิสฺสคฺคี    ฯ   อิเมหิ   โข   อุปาลิ   ปญฺจหงฺเคหิ   สมนฺนาคโต
ภิกฺขุ   อุพฺพาหิกาย   สมฺมนฺนิตพฺโพ   ฯ   อปเรหิปิ  อุปาลิ  ปญฺจหงฺเคหิ
สมนฺนาคโต    ภิกฺขุ    อุพฺพาหิกาย   น   สมฺมนฺนิตพฺโพ   ฯ   กตเมหิ
ปญฺจหิ   ฯ   กุปฺปติ   พฺยาปชฺชติ   ปติตฺถียติ   โกปํ   ชเนติ   อกฺขโม
โหติ  อปฺปทกฺขิณคฺคาหี  อนุสาสนึ  ๑  ฯ  อิเมหิ  โข อุปาลิ ปญฺจหงฺเคหิ
สมนฺนาคโต   ภิกฺขุ   อุพฺพาหิกาย   น   สมฺมนฺนิตพฺโพ   ฯ   ปญฺจหุปาลิ
องฺเคหิ   สมนฺนาคโต   ภิกฺขุ   อุพฺพาหิกาย   สมฺมนฺนิตพฺโพ  ฯ  กตเมหิ
ปญฺจหิ   ฯ   น   กุปฺปติ   น   พฺยาปชฺชติ   น   ปติตฺถียติ   น  โกปํ
ชเนติ  ขโม  โหติ  ปทกฺขิณคฺคาหี  อนุสาสนึ  ๑  ฯ  อิเมหิ  โข อุปาลิ
#๑ ยุ. อนุสาสนี ฯ
