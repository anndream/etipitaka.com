  [๑๒๘๔] กติ กมฺมานิ วุตฺตานิ          พุทฺเธนาทิจฺจพนฺธุนา
         วินยํ ปฏิชานนฺตสฺส           วิสยานิ สุโณม เต ฯ
         โสฬส กมฺมานิ วุตฺตานิ        พุทฺเธนาทิจฺจพนฺธุนา
         วินยํ ปฏิชานนฺตสฺส           วิสยานิ สุโณหิ เม ฯ
  [๑๒๘๕] กติ กมฺมโทสา วุตฺตา         พุทฺเธนาทิจฺจพนฺธุนา
         วินยํ ปฏิชานนฺตสฺส           วิสยานิ สุโณม เต ฯ
         ทฺวาทส กมฺมโทสา วุตฺตา      พุทฺเธนาทิจฺจพนฺธุนา
         วินยํ ปฏิชานนฺตสฺส           วิสยานิ สุโณหิ เม ฯ
  [๑๒๘๖] กติ กมฺมสมฺปตฺติโย วุตฺตา      พุทฺเธนาทิจฺจพนฺธุนา
         วินยํ ปฏิชานนฺตสฺส           วิสยานิ สุโณม เต ฯ
         จตสฺโส กมฺมสมฺปตฺติโย วุตฺตา   พุทฺเธนาทิจฺจพนฺธุนา
         วินยํ ปฏิชานนฺตสฺส           วิสยานิ สุโณหิ เม ฯ
  [๑๒๘๗] กติ กมฺมานิ วุตฺตานิ          พุทฺเธนาทิจฺจพนฺธุนา
         วินยํ ปฏิชานนฺตสฺส           วิสยานิ สุโณม เต ฯ
         ฉ กมฺมานิ วุตฺตานิ           พุทฺเธนาทิจฺจพนฺธุนา
         วินยํ ปฏิชานนฺตสฺส           วิสยานิ สุโณหิ เม ฯ
  [๑๒๘๘] กติ กมฺมานิ วุตฺตานิ          พุทฺเธนาทิจฺจพนฺธุนา
         วินยํ ปฏิชานนฺตสฺส           วิสยานิ สุโณม เต ฯ
         จตฺตาริ กมฺมานิ วุตฺตานิ       พุทฺเธนาทิจฺจพนฺธุนา
         วินยํ ปฏิชานนฺตสฺส           วิสยานิ สุโณหิ เม ฯ
