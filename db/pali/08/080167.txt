ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
เอเกน สมุฏฺฐาเนน สมุฏฺฐาติ (ธุรนิกฺเขเป) ฯ
     [๖๐๑]   ปสาเข   ชาตํ   คณฺฑํ  วา  รุหิตํ  วา  อนปโลเกตฺวา
สงฺฆํ   วา   คณํ   วา   ปุริเสน   สทฺธึ  เอเกเนกาย  เภทาเปนฺติยา
ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
อารพฺภาติ   ฯ   อญฺญตรํ   ภิกฺขุนึ   อารพฺภ   ฯ  กิสฺมึ  วตฺถุสฺมินฺติ  ฯ
อญฺญตรา   ภิกฺขุนี   ปสาเข   ชาตํ   คณฺฑํ  ปุริเสน  สทฺธึ  เอเกเนกา
เภทาเปสิ    ตสฺมึ    วตฺถุสฺมึ    ฯ    เอกา    ปญฺญตฺติ   ฯ   ฉนฺนํ
อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ (กฐินเก) ฯ
                   อารามวคฺโค ฉฏฺโฐ ฯ
     [๖๐๒]   คพฺภินึ   วุฏฺฐาเปนฺติยา  ปาจิตฺติยํ  กตฺถ  ปญฺญตฺตนฺติ  ฯ
สาวตฺถิยา   ปญฺญตฺตํ   ฯ   กํ   อารพฺภาติ   ฯ   สมฺพหุลา   ภิกฺขุนิโย
อารพฺภ    ฯ   กิสฺมึ   วตฺถุสฺมินฺติ   ฯ   สมฺพหุลา   ภิกฺขุนิโย   คพฺภินึ
วุฏฺฐาเปสุํ    ตสฺมึ    วตฺถุสฺมึ    ฯ    เอกา    ปญฺญตฺติ   ฯ   ฉนฺนํ
อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯ
     [๖๐๓]   ปายนฺตึ  วุฏฺฐาเปนฺติยา  ปาจิตฺติยํ  กตฺถ  ปญฺญตฺตนฺติ  ฯ
สาวตฺถิยา   ปญฺญตฺตํ   ฯ   กํ   อารพฺภาติ   ฯ   สมฺพหุลา   ภิกฺขุนิโย
อารพฺภ   ฯ   กิสฺมึ   วตฺถุสฺมินฺติ   ฯ   สมฺพหุลา   ภิกฺขุนิโย   ปายนฺตึ
วุฏฺฐาเปสุํ    ตสฺมึ    วตฺถุสฺมึ    ฯ    เอกา    ปญฺญตฺติ   ฯ   ฉนฺนํ
อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯ
