สตฺตนฺนํ   สมถานํ   ตีหิ   สมเถหิ   สมฺมนฺติ   สิยา  สมฺมุขาวินเยน  จ
ปฏิญฺญาตกรเณน    จ    สิยา    สมฺมุขาวินเยน    จ   ติณวตฺถารเกน
จ   ฯเปฯ   อนาทริยํ   ปฏิจฺจ   อุทเก   อุจฺจารํ   วา  ปสฺสาวํ  วา
เขฬํ   วา   กโรนฺโต  กติ  อาปตฺติโย  อาปชฺชติ  ฯ  อนาทริยํ  ปฏิจฺจ
อุทเก  อุจฺจารํ  วา  ปสฺสาวํ  วา  เขฬํ  วา  กโรนฺโต  เอกํ  อาปตฺตึ
อาปชฺชติ   ทุกฺกฏํ   ฯ  อนาทริยํ  ปฏิจฺจ  อุทเก  อุจฺจารํ  วา  ปสฺสาวํ
วา   เขฬํ   วา   กโรนฺโต   อิมํ   เอกํ  อาปตฺตึ  อาปชฺชติ  ฯ  สา
อาปตฺติ    จตุนฺนํ    วิปตฺตีนํ    กติ   วิปตฺติโย   ภชติ   ฯ   สตฺตนฺนํ
อาปตฺติกฺขนฺธานํ    กตีหิ    อาปตฺติกฺขนฺเธหิ    สงฺคหิตา    ฯ    ฉนฺนํ
อาปตฺติสมุฏฺฐานานํ   กตีหิ  สมุฏฺฐาเนหิ  สมุฏฺฐาติ  ฯ  จตุนฺนํ  อธิกรณานํ
กตมํ   อธิกรณํ   ฯ   สตฺตนฺนํ   สมถานํ   กตีหิ   สมเถหิ   สมฺมติ  ฯ
สา   อาปตฺติ   จตุนฺนํ   วิปตฺตีนํ  เอกํ  วิปตฺตึ  ภชติ  อาจารวิปตฺตึ  ฯ
สตฺตนฺนํ     อาปตฺติกฺขนฺธานํ    เอเกน    อาปตฺติกฺขนฺเธน    สงฺคหิตา
ทุกฺกฏาปตฺติกฺขนฺเธน   ฯ  ฉนฺนํ  อาปตฺติสมุฏฺฐานานํ  เอเกน  สมุฏฺฐาเนน
สมุฏฺฐาติ   กายโต   จ   จิตฺตโต   จ   สมุฏฺฐาติ   น   วาจโต   ฯ
จตุนฺนํ    อธิกรณานํ    อาปตฺตาธิกรณํ    ฯ   สตฺตนฺนํ   สมถานํ   ตีหิ
สมเถหิ    สมฺมติ    สิยา   สมฺมุขาวินเยน   จ   ปฏิญฺญาตกรเณน   จ
สิยา สมฺมุขาวินเยน จ ติณวตฺถารเกน จ ฯ
                 สมุจฺจยวารํ นิฏฺฐิตํ อฏฺฐมํ ฯ
           อิเม อฏฺฐ วารา สชฺฌายมตฺเตน ๑ ลิขิตา ฯ
#๑ ม. ยุ. สชฺฌายมคฺเคน ฯ
