ฉพฺพคฺคิเย   ภิกฺขู   อารพฺภ   ฯ   กิสฺมึ   วตฺถุสฺมินฺติ   ฯ   ฉพฺพคฺคิยา
ภิกฺขู    ภิกฺขูนํ    สญฺจิจฺจ    กุกฺกุจฺจํ   อุปทหึสุ   ตสฺมึ   วตฺถุสฺมึ   ฯ
เอกา    ปญฺญตฺติ   ฯ   ฉนฺนํ   อาปตฺติสมุฏฺฐานานํ   ตีหิ   สมุฏฺฐาเนหิ
สมุฏฺฐาติ ฯเปฯ
     [๑๔๔]    ภิกฺขูนํ    ภณฺฑนชาตานํ   กลหชาตานํ   วิวาทาปนฺนานํ
อุปสฺสุตึ    ติฏฺฐนฺตสฺส   ปาจิตฺติยํ   กตฺถ   ปญฺญตฺตนฺติ   ฯ   สาวตฺถิยา
ปญฺญตฺตํ   ฯ   กํ   อารพฺภาติ   ฯ   ฉพฺพคฺคิเย   ภิกฺขู   อารพฺภ   ฯ
กิสฺมึ    วตฺถุสฺมินฺติ    ฯ    ฉพฺพคฺคิยา   ภิกฺขู   ภิกฺขูนํ   ภณฺฑนชาตานํ
กลหชาตานํ   วิทาทาปนฺนานํ   อุปสฺสุตึ   ติฏฺฐํสุ  ๑  ตสฺมึ  วตฺถุสฺมึ  ฯ
เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ   ทฺวีหิ   สมุฏฺฐาเนหิ
สมุฏฺฐาติ   สิยา   กายโต   จ   จิตฺตโต   จ   สมุฏฺฐาติ  น  วาจโต
สิยา กายโต จ วาจโต จ จิตฺตโต จ สมุฏฺฐาติ ฯเปฯ
     [๑๔๕]   ธมฺมิกานํ   กมฺมานํ   ฉนฺทํ   ทตฺวา   ปจฺฉา  ขียนธมฺมํ
อาปชฺชนฺตสฺส   ปาจิตฺติยํ   กตฺถ  ปญฺญตฺตนฺติ  ฯ  สาวตฺถิยา  ปญฺญตฺตํ  ฯ
กํ   อารพฺภาติ  ฯ  ฉพฺพคฺคิเย  ภิกฺขู  อารพฺภ  ฯ  กิสฺมึ  วตฺถุสฺมินฺติ  ฯ
ฉพฺพคฺคิยา   ภิกฺขู   ธมฺมิกานํ   กมฺมานํ  ฉนฺทํ  ทตฺวา  ปจฺฉา  ขียนธมฺมํ
อาปชฺชึสุ  ตสฺมึ  วตฺถุสฺมึ  ฯ  เอกา  ปญฺญตฺติ  ฯ ฉนฺนํ อาปตฺติสมุฏฺฐานานํ
ตีหิ สมุฏฺฐาเนหิ สมุฏฺฐาติ ฯเปฯ
     [๑๔๖]  สงฺเฆ วินิจฺฉยกถาย วตฺตมานาย ฉนฺทํ อทตฺวา อุฏฺฐายาสนา
ปกฺกมนฺตสฺส     ปาจิตฺติยํ     กตฺถา    ปญฺญตฺตนฺติ    ฯ    สาวตฺถิยา
#๑ ม. ติฏฺฐหึสุ ฯ
