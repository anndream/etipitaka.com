เอกา    ปญฺญตฺติ   ฯ   ฉนฺนํ   อาปตฺติสมุฏฺฐานานํ   ฉหิ   สมุฏฺฐาเนหิ
สมุฏฺฐาติ ฯ
     [๔๘๐]   ภิกฺขุํ   อมูลเกน  ปาราชิเกน  ธมฺเมน  อนุทฺธํสนปจฺจยา
สงฺฆาทิเสโส  กตฺถ  ปญฺญตฺโตติ  ฯ  ราชคเห ปญฺญตฺโต ฯ กํ อารพฺภาติ ฯ
เมตฺติยภุมฺมชเก    ๑   ภิกฺขู   อารพฺภ   ฯ   กิสฺมึ   วตฺถุสฺมินฺติ   ฯ
เมตฺติยภุมฺมชกา    ภิกฺขู    อายสฺมนฺตํ    ทพฺพํ    มลฺลปุตฺตํ   อมูลเกน
ปาราชิเกน  ธมฺเมน  อนุทฺธํเสสุํ  ตสฺมึ  วตฺถุสฺมึ  ฯ  เอกา  ปญฺญตฺติ  ฯ
ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯ
     [๔๘๑]   ภิกฺขุํ   อญฺญภาคิยสฺส  อธิกรณสฺส  กิญฺจิ  เทสํ  เลสมตฺตํ
อุปาทาย    ปาราชิเกน    ธมฺเมน    อนุทฺธํสนปจฺจยา    สงฺฆาทิเสโส
กตฺถ   ปญฺญตฺโตติ   ฯ   ราชคเห   ปญฺญตฺโต   ฯ   กํ  อารพฺภาติ  ฯ
เมตฺติยภุมฺมชเก  ภิกฺขู  อารพฺภ  ฯ  กิสฺมึ  วตฺถุสฺมินฺติ  ฯ เมตฺติยภุมฺมชกา
ภิกฺขู       อายสฺมนฺตํ       ทพฺพํ       มลฺลปุตฺตํ      อญฺญภาคิยสฺส
อธิกรณสฺส   กิญฺจิ   เทสํ   เลสมตฺตํ   อุปาทาย   ปาราชิเกน  ธมฺเมน
อนุทฺธํเสสุํ  ตสฺมึ  วตฺถุสฺมึ  ฯ  เอกา  ปญฺญตฺติ ฯ ฉนฺนํ อาปตฺติ-
สมุฏฺฐานานํ  ตีหิ สมุฏฺฐาเนหิ สมุฏฺฐาติ ฯ
     [๔๘๒]  สงฺฆเภทกสฺส    ภิกฺขุโน    ยาวตติยํ    สมนุภาสนาย  นปฺปฏิ-
นิสฺสชฺชนปจฺจยา   สงฺฆาทิเสโส   กตฺถ   ปญฺญตฺโตติ   ฯ  ราชคเห
ปญฺญตฺโต   ฯ   กํ   อารพฺภาติ   ฯ   เทวทตฺตํ   อารพฺภ   ฯ   กิสฺมึ
วตฺถุสฺมินฺติ    ฯ   เทวทตฺโต   สมคฺคสฺส   สงฺฆสฺส   เภทาย   ปรกฺกมิ
#๑ โป. ม. เมตฺติยภูมชเก ฯ
