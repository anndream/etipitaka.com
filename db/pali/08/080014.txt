                        ตสฺสุทฺทานํ
     [๒๒] วิสฏฺฐิ กายสํสคฺโค ๑      ทุฏฺฐุลฺลํ อตฺตกามตํ ๒
          สญฺจริตฺตํ กุฏี เจว         วิหาโร จ อมูลกํ
          กิญฺจิ เทสญฺจ เภโท จ      ตเถว ๓ อนุวตฺตกา
          ทุพฺพจํ กุลทูสญฺจ           สงฺฆาทิเสสเตรสาติ ฯ
                     __________________
     [๒๓]  ยนฺเตน  ภควตา  ชานตา  ปสฺสตา อรหตา สมฺมาสมฺ-
พุทฺเธน  ปฐโม     อนิยโต    กตฺถ    ปญฺญตฺโต    ฯ    กํ    อารพฺภ  ฯ
กิสฺมึ   วตฺถุสฺมึ   ฯ  อตฺถิ  ตตฺถ  ปญฺญตฺติ  อนุปฺปญฺญตฺติ  อนุปฺปนฺน-
ปญฺญตฺติ   สพฺพตฺถ    ปญฺญตฺติ    ปเทสปญฺญตฺติ    สาธารณปญฺญตฺติ
อสาธารณปญฺญตฺติ        เอกโตปญฺญตฺติ        อุภโตปญฺญตฺติ       ฯ
ปญฺจนฺนํ    ปาติโมกฺขุทฺเทสานํ   กตฺโถคธํ   กตฺถ   ปริยาปนฺนํ   กตเมน
อุทฺเทเสน   อุทฺเทสํ   อาคจฺฉติ  ฯ  จตุนฺนํ  วิปตฺตีนํ  กตมา  วิปตฺติ  ฯ
สตฺตนฺนํ  อาปตฺติกฺขนฺธานํ  กตโม อาปตฺติกฺขนฺโธ ฯ ฉนฺนํ อาปตฺติ-
สมุฏฺฐานานํ   กตีหิ  สมุฏฺฐาเนหิ  สมุฏฺฐาติ  ฯ  จตุนฺนํ     อธิกรณานํ
กตมํ   อธิกรณํ   ฯ   สตฺตนฺนํ   สมถานํ   กตีหิ   สมเถหิ   สมฺมติ  ฯ
โก   ตตฺถ   วินโย   โก   ตตฺถ   อภิวินโย  ฯ  กึ  ตตฺถ  ปาติโมกฺขํ
กึ    ตตฺถ    อธิปาติโมกฺขํ   ฯ   กา   วิปตฺติ   กา   สมฺปตฺติ   กา
ปฏิปตฺติ  ฯ  กติ  อตฺถวเส  ปฏิจฺจ  ภควตา  ปฐโม  อนิยโต ปญฺญตฺโต ฯ
#๑ ม. ยุ. กายสํสคฺคํ ฯ ๒ ม. ยุ. อตฺตกามญฺจ ฯ ๓ ม. ตสฺเสว ฯ
