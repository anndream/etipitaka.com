สงฺฆาทิเสโส   กตฺถ   ปญฺญตฺโตติ   ฯ   ราชคเห   ปญฺญตฺโต   ฯ   กํ
อารพฺภาติ  ฯ  เมตฺติยภุมฺมชเก  ภิกฺขู  อารพฺภ  ฯ  กิสฺมึ  วตฺถุสฺมินฺติ  ฯ
เมตฺติยภุมฺมชกา    ภิกฺขู    อายสฺมนฺตํ    ทพฺพํ    มลฺลปุตฺตํ   อมูลเกน
ปาราชิเกน  ธมฺเมน  อนุทฺธํเสสุํ  ตสฺมึ  วตฺถุสฺมึ  ฯ  เอกา  ปญฺญตฺติ  ฯ
ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯเปฯ
     [๑๗]   ภิกฺขุํ   อญฺญภาคิยสฺส   อธิกรณสฺส  กิญฺจิ  เทสํ  เลสมตฺตํ
อุปาทาย   ปาราชิเกน   ธมฺเมน   อนุทฺธํเสนฺตสฺส   สงฺฆาทิเสโส  กตฺถ
ปญฺญตฺโตติ    ฯ    ราชคเห    ปญฺญตฺโต    ฯ   กํ   อารพฺภาติ   ฯ
เมตฺติยภุมฺมชเก    ภิกฺขู    อารพฺภ    ฯ    กิสฺมึ    วตฺถุสฺมินฺติ    ฯ
เมตฺติยภุมฺมชกา    ภิกฺขู   อายสฺมนฺตํ   ทพฺพํ   มลฺลปุตฺตํ   อญฺญภาคิยสฺส
อธิกรณสฺส   กิญฺจิ   เทสํ   เลสมตฺตํ   อุปาทาย   ปาราชิเกน  ธมฺเมน
อนุทฺธํเสสุํ    ตสฺมึ    วตฺถุสฺมึ    ฯ    เอกา    ปญฺญตฺติ   ฯ   ฉนฺนํ
อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯเปฯ
     [๑๘]     สงฺฆเภทกสฺส    ภิกฺขุโน    ยาวตติยํ    สมนุภาสนาย
นปฺปฏินิสฺสชฺชนฺตสฺส    สงฺฆาทิเสโส   กตฺถ   ปญฺญตฺโตติ   ฯ   ราชคเห
ปญฺญตฺโต  ฯ  กํ  อารพฺภาติ  ฯ  เทวทตฺตํ  อารพฺภ ฯ กิสฺมึ วตฺถุสฺมินฺติ ฯ
เทวทตฺโต   สมคฺคสฺส   สงฺฆสฺส   เภทาย   ปรกฺกมิ  ตสฺมึ  วตฺถุสฺมึ  ฯ
เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ  เอเกน  สมุฏฺฐาเนน
สมุฏฺฐาติ กายโต จ วาจโต จ จิตฺตโต จ สมุฏฺฐาติ ฯเปฯ
     [๑๙]    เภทานุวตฺตกานํ    ภิกฺขูนํ    ยาวตติยํ    สมนุภาสนาย
นปฺปฏินิสฺสชฺชนฺตานํ    สงฺฆาทิเสโส   กตฺถ   ปญฺญตฺโตติ   ฯ   ราชคเห
ปญฺญตฺโต   ฯ   กํ   อารพฺภาติ   ฯ   สมฺพหุเล   ภิกฺขู   อารพฺภ   ฯ
กิสฺมึ    วตฺถุสฺมินฺติ   ฯ   สมฺพหุลา   ภิกฺขู   เทวทตฺตสฺส   สงฺฆเภทาย
