อธิกรณา   ชายนฺติ   ฯ   ยถากถํ  วิย  ฯ  อิธ  ภิกฺขู  ภิกฺขุํ  อนุวทนฺติ
สีลวิปตฺติยา     วา    อาจารวิปตฺติยา    วา    ทิฏฺฐิวิปตฺติยา    วา
อาชีววิปตฺติยา  วา  โย  ตตฺถ  อนุวาโท  อนุวทนา  อนุลฺลปนา อนุภณนา
อนุสมฺปวงฺกตา      อพฺภุสฺสหนตา     อนุพลปฺปทานํ     อิทํ     วุจฺจติ
อนุวาทาธิกรณํ   ฯ   อนุวาทาธิกรเณ   สงฺโฆ  วิวทติ  วิวาทาธิกรณํ  ฯ
วิวทมาโน    อนุวทติ    อนุวาทาธิกรณํ    ฯ    อนุวทมาโน   อาปตฺตึ
อาปชฺชติ    อาปตฺตาธิกรณํ    ฯ    ตาย   อาปตฺติยา   สงฺโฆ   กมฺมํ
กโรติ    กิจฺจาธิกรณํ    ฯ   เอวํ   อนุวาทาธิกรณปจฺจยา   จตฺตาโรปิ
อธิกรณา ชายนฺติ ฯ
    [๙๑๓]    อาปตฺตาธิกรณํ    จตุนฺนํ   อธิกรณานํ   กตมํ   อธิกรณํ
สมุฏฺฐาเปติ    ฯ    อาปตฺตาธิกรณํ    จตุนฺนํ   อธิกรณานํ   น   กตมํ
อธิกรณํ     สมุฏฺฐาเปติ    อปิจ    อาปตฺตาธิกรณปจฺจยา    จตฺตาโรปิ
อธิกรณา   ชายนฺติ   ฯ   ยถากถํ   วิย   ฯ   ปญฺจปิ   อาปตฺติกฺขนฺธา
อาปตฺตาธิกรณํ     สตฺตปิ     อาปตฺติกฺขนฺธา     อาปตฺตาธิกรณํ    อิทํ
วุจฺจติ     อาปตฺตาธิกรณํ    ฯ    อาปตฺตาธิกรเณ    สงฺโฆ    วิวทติ
วิวาทาธิกรณํ   ฯ   วิวทมาโน  อนุวทติ  อนุวาทาธิกรณํ  ฯ  อนุวทมาโน
อาปตฺตึ    อาปชฺชติ   อาปตฺตาธิกรณํ   ฯ   ตาย   อาปตฺติยา   สงฺโฆ
กมฺมํ     กโรติ    กิจฺจาธิกรณํ    ฯ    เอวํ    อาปตฺตาธิกรณปจฺจยา
จตฺตาโรปิ อธิกรณา ชายนฺติ ฯ
    [๙๑๔]    กิจฺจาธิกรณํ    จตุนฺนํ    อธิกรณานํ    กตมํ   อธิกรณํ
