อาปชฺชติ     วุฏฺฐาเปติ    ปโยเค    ทุกฺกฏํ    วุฏฺฐาปิเต    อาปตฺติ
ปาจิตฺติยสฺส ฯ
     [๗๔๘]  อูนทฺวาทสวสฺสา  วุฏฺฐาเปนฺตี  เทฺว  อาปตฺติโย  อาปชฺชติ
วุฏฺฐาเปติ ปโยเค ทุกฺกฏํ วุฏฺฐาปิเต อาปตฺติ ปาจิตฺติยสฺส ฯ
     [๗๔๙]   ปริปุณฺณทฺวาทสวสฺสา   สงฺเฆน   อสมฺมตา   วุฏฺฐาเปนฺตี
เทฺว   อาปตฺติโย   อาปชฺชติ   วุฏฺฐาเปติ   ปโยเค  ทุกฺกฏํ  วุฏฺฐาปิเต
อาปตฺติ ปาจิตฺติยสฺส ฯ
     [๗๕๐]  อลนฺตาว  เต  อยฺเย  วุฏฺฐาปิเตนาติ  วุจฺจมานา  สาธูติ
ปฏิสฺสุณิตฺวา    ปจฺฉา    ขียนธมฺมํ    อาปชฺชนฺตี    เทฺว    อาปตฺติโย
อาปชฺชติ ขียติ ปโยเค ทุกฺกฏํ ขียิเต อาปตฺติ ปาจิตฺติยสฺส ฯ
     [๗๕๑]   สิกฺขมานํ   สเจ   เม   ตฺวํ   อยฺเย   จีวรํ   ทสฺสสิ
เอวาหนฺตํ   วุฏฺฐาเปสฺสามีติ  วตฺวา  เนว  วุฏฺฐาเปนฺตี  น  วุฏฺฐาปนาย
อุสฺสุกฺกํ กโรนฺตี เอกํ อาปตฺตึ อาปชฺชติ ปาจิตฺติยํ ฯ
     [๗๕๒]   สิกฺขมานํ   สเจ   มํ   ตฺวํ   อยฺเย   เทฺว   วสฺสานิ
อนุพนฺธิสฺสสิ   เอวาหนฺตํ   วุฏฺฐาเปสฺสามีติ   วตฺวา   เนว  วุฏฺฐาเปนฺตี
น วุฏฺฐาปนาย อุสฺสุกฺกํ กโรนฺตี เอกํ อาปตฺตึ อาปชฺชติ ปาจิตฺติยํ ฯ
     [๗๕๓]   ปุริสสํสฏฺฐํ   กุมารกสํสฏฺฐํ   จณฺฑึ  โสกาวสฺสํ  สิกฺขมานํ
วุฏฺฐาเปนฺตี    เทฺว    อาปตฺติโย    อาปชฺชติ    วุฏฺฐาเปติ   ปโยเค
ทุกฺกฏํ วุฏฺฐาปิเต อาปตฺติ ปาจิตฺติยสฺส ฯ
     [๗๕๔]   มาตาปิตูหิ   วา   สามิเกน  วา  อนนุญฺญาตํ  สิกฺขมานํ
