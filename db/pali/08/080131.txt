นปฺปฏินิสฺสชฺชนปจฺจยา   ติสฺโส   อาปตฺติโย   อาปชฺชติ   ญตฺติยา  ทุกฺกฏํ
ทฺวีหิ     กมฺมวาจาหิ    ถุลฺลจฺจยา    กมฺมวาจาปริโยสาเน    อาปตฺติ
สงฺฆาทิเสสสฺส ฯเปฯ
     [๕๐๔]   อนาทริยํ   ปฏิจฺจ   อุทเก  อุจฺจารํ  วา  ปสฺสาวํ  วา
เขฬํ   วา   กรณปจฺจยา   กติ   อาปตฺติโย   อาปชฺชติ   ฯ  อนาทริยํ
ปฏิจฺจ   อุทเก   อุจฺจารํ   วา   ปสฺสาวํ  วา  เขฬํ  วา  กรณปจฺจยา
เอกํ  อาปตฺตึ  อาปชฺชติ  ทุกฺกฏํ  อนาทริยํ  ปฏิจฺจ  อุทเก  อุจฺจารํ  วา
ปสฺสาวํ วา เขฬํ วา กรณปจฺจยา อิมํ เอกํ อาปตฺตึ อาปชฺชติ ฯ
                 กตาปตฺติวารํ นิฏฺฐิตํ ทุติยํ ฯ
     [๕๐๕]    เมถุนํ   ธมฺมํ   ปฏิเสวนปจฺจยา   อาปตฺติโย   จตุนฺนํ
วิปตฺตีนํ   กติ   วิปตฺติโย   ภชนฺติ   ฯ   เมถุนํ  ธมฺมํ  ปฏิเสวนปจฺจยา
อาปตฺติโย    จตุนฺนํ    วิปตฺตีนํ    เทฺว    วิปตฺติโย    ภชนฺติ   สิยา
สีลวิปตฺตึ    สิยา   อาจารวิปตฺตึ   ฯเปฯ   อนาทริยํ   ปฏิจฺจ   อุทเก
อุจฺจารํ   วา   ปสฺสาวํ   วา  เขฬํ  วา  กรณปจฺจยา  อาปตฺติ  จตุนฺนํ
วิปตฺตีนํ   กติ   วิปตฺติโย   ภชติ  ฯ  อนาทริยํ  ปฏิจฺจ  อุทเก  อุจฺจารํ
วา   ปสฺสาวํ   วา   เขฬํ  วา  กรณปจฺจยา  อาปตฺติ  จตุนฺนํ  วิปตฺตีนํ
เอกํ วิปตฺตึ ภชติ อาจารวิปตฺตึ ฯ
                  วิปตฺติวารํ นิฏฺฐิตํ ตติยํ ฯ
     [๕๐๖]   เมถุนํ   ธมฺมํ   ปฏิเสวนปจฺจยา   อาปตฺติโย   สตฺตนฺนํ
อาปตฺติกฺขนฺธานํ   กตีหิ   อาปตฺติกฺขนฺเธหิ   สงฺคหิตา   ฯ  เมถุนํ  ธมฺมํ
