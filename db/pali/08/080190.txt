สนฺติฏฺฐนฺตี     เทฺว    อาปตฺติโย    อาปชฺชติ    หตฺถปาเส    ติฏฺฐติ
อาปตฺติ     ปาจิตฺติยสฺส    หตฺถปาสํ    วิชหิตฺวา    ติฏฺฐติ    อาปตฺติ
ทุกฺกฏสฺส ฯ
     [๖๘๖]    ปฏิจฺฉนฺเน   โอกาเส   ปุริเสน   สทฺธึ   เอเกเนกา
สนฺติฏฺฐนฺตี   เทฺว   อาปตฺติโย   อาปชฺชติ   หตฺถปาเส  ติฏฺฐติ  อาปตฺติ
ปาจิตฺติยสฺส หตฺถปาสํ วิชหิตฺวา ติฏฺฐติ อาปตฺติ ทุกฺกฏสฺส ฯ
     [๖๘๗]   อชฺโฌกาเส   ปุริเสน   สทฺธึ   เอเกเนกา  สนฺติฏฺฐนฺตี
เทฺว     อาปตฺติโย     อาปชฺชติ     หตฺถปาเส    ติฏฺฐติ    อาปตฺติ
ปาจิตฺติยสฺส หตฺถปาสํ วิชหิตฺวา ติฏฺฐติ อาปตฺติ ทุกฺกฏสฺส ฯ
     [๖๘๘]  รถิกาย  วา  พฺยูเห  วา  สิงฺฆาตเก  วา  ปุริเสน สทฺธึ
เอเกเนกา    สนฺติฏฺฐนฺตี    เทฺว   อาปตฺติโย   อาปชฺชติ   หตฺถปาเส
ติฏฺฐติ     อาปตฺติ     ปาจิตฺติยสฺส    หตฺถปาสํ    วิชหิตฺวา    ติฏฺฐติ
อาปตฺติ ทุกฺกฏสฺส ฯ
     [๖๘๙]   ปุเรภตฺตํ   กุลานิ   อุปสงฺกมิตฺวา   อาสเน   นิสีทิตฺวา
สามิเก   อนาปุจฺฉา   ปกฺกมนฺตี   เทฺว   อาปตฺติโย   อาปชฺชติ   ปฐมํ
ปาทํ    อโนวสฺสกํ    อติกฺกาเมติ   อาปตฺติ   ทุกฺกฏสฺส   ทุติยํ   ปาทํ
อติกฺกาเมติ อาปตฺติ ปาจิตฺติยสฺส ฯ
     [๖๙๐]   ปจฺฉาภตฺตํ   กุลานิ   อุปสงฺกมิตฺวา  สามิเก  อนาปุจฺฉา
อาสเน    นิสีทนฺตี    เทฺว   อาปตฺติโย   อาปชฺชติ   นิสีทติ   ปโยเค
ทุกฺกฏํ นิสินฺเน อาปตฺติ ปาจิตฺติยสฺส ฯ
