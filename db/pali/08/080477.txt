อุโปสโถ วา ปวารณา วา กาตพฺพาติ ฯ
     [๑๑๙๕]   กตีหิ  นุ  โข  ภนฺเต  องฺเคหิ  สมนฺนาคตสฺส  ภิกฺขุโน
อนุโยโค    น   ทาตพฺโพติ   ฯ   ปญฺจหุปาลิ   องฺเคหิ   สมนฺนาคตสฺส
ภิกฺขุโน  อนุโยโค  น  ทาตพฺโพ  ฯ  กตเมหิ  ปญฺจหิ  ฯ อาปตฺตานาปตฺตึ
น    ชานาติ    ลหุกครุกํ   อาปตฺตึ   น   ชานาติ   สาวเสสานวเสสํ
อาปตฺตึ    น    ชานาติ    ทุฏฺฐุลฺลาทุฏฺฐุลฺลํ    อาปตฺตึ   น   ชานาติ
สปฺปฏิกมฺมอปฺปฏิกมฺมํ   อาปตฺตึ   น   ชานาติ   ฯ   อิเมหิ  โข  อุปาลิ
ปญฺจหงฺเคหิ    สมนฺนาคตสฺส   ภิกฺขุโน   อนุโยโค   น   ทาตพฺโพ   ฯ
ปญฺจหุปาลิ   องฺเคหิ   สมนฺนาคตสฺส   ภิกฺขุโน   อนุโยโค  ทาตพฺโพ  ฯ
กตเมหิ   ปญฺจหิ   ฯ   อาปตฺตานาปตฺตึ   ชานาติ   ลหุกครุกํ   อาปตฺตึ
ชานาติ     สาวเสสานวเสสํ    อาปตฺตึ    ชานาติ    ทุฏฺฐุลฺลาทุฏฺฐุลฺลํ
อาปตฺตึ    ชานาติ    สปฺปฏิกมฺมอปฺปฏิกมฺมํ    อาปตฺตึ    ชานาติ    ฯ
อิเมหิ   โข   อุปาลิ   ปญฺจหงฺเคหิ   สมนฺนาคตสฺส   ภิกฺขุโน  อนุโยโค
ทาตพฺโพติ ฯ
     [๑๑๙๖]   กตีหิ   นุ   โข   ภนฺเต   อากาเรหิ  ภิกฺขุ  อาปตฺตึ
อาปชฺชตีติ   ฯ   ปญฺจหุปาลิ   อากาเรหิ   ภิกฺขุ  อาปตฺตึ  อาปชฺชติ  ฯ
กตเมหิ     ปญฺจหิ     ฯ    อลชฺชิตา    อญฺญาณตา    กุกฺกุจฺจปกตตา
อกปฺปิเย    กปฺปิยสญฺญิตา    กปฺปิเย    อกปฺปิยสญฺญิตา    ฯ    อิเมหิ
โข   อุปาลิ   ปญฺจหากาเรหิ   ภิกฺขุ   อาปตฺตึ  อาปชฺชติ  ฯ  อปเรหิปิ
อุปาลิ    ปญฺจหากาเรหิ    ภิกฺขุ    อาปตฺตึ   อาปชฺชติ   ฯ   กตเมหิ
