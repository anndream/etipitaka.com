อกฺโกสติ    ปริภาสติ    ภิกฺขุนิโย   ภิกฺขูหิ   สมฺปโยเชติ   ฯ   อิเมหิ
โข อุปาลิ ปญฺจหงฺเคหิ สมนฺนาคตาย ภิกฺขุนิยา กมฺมํ กาตพฺพนฺติ ฯ
     [๑๒๐๔]   กตีหิ  นุ  โข  ภนฺเต  องฺเคหิ  สมนฺนาคเตน  ภิกฺขุนา
ภิกฺขุนีนํ    โอวาโท    น    ฐเปตพฺโพติ    ฯ   ปญฺจหุปาลิ   องฺเคหิ
สมนฺนาคเตน   ภิกฺขุนา   ภิกฺขุนีนํ  โอวาโท  น  ฐเปตพฺโพ  ฯ  กตเมหิ
ปญฺจหิ    ฯ    อลชฺชี    จ    โหติ    พาโล   จ   อปกตตฺโต   จ
จาวนาธิปฺปาโย   วตฺตา   โหติ   โน   วุฏฺฐานาธิปฺปาโย   ฯ   อิเมหิ
โข   อุปาลิ   ปญฺจหงฺเคหิ   สมนฺนาคเตน   ภิกฺขุนา  ภิกฺขุนีนํ  โอวาโท
น    ฐเปตพฺโพ   ฯ   อปเรหิปิ   อุปาลิ   ปญฺจหงฺเคหิ   สมนฺนาคเตน
ภิกฺขุนา   ภิกฺขุนีนํ   โอวาโท   น   ฐเปตพฺโพ  ฯ  กตเมหิ  ปญฺจหิ  ฯ
อปริสุทฺธกายสมาจาโร      โหติ      อปริสุทฺธวจีสมาจาโร      โหติ
อปริสุทฺธาชีโว    โหติ    พาโล    โหติ    อพฺยตฺโต    น   ปฏิพโล
อนุยุญฺชิยมาโน   อนุโยคํ   ทาตุํ   ฯ   อิเมหิ  โข  อุปาลิ  ปญฺจหงฺเคหิ
สมนฺนาคเตน    ภิกฺขุนา    ภิกฺขุนีนํ    โอวาโท   น   ฐเปตพฺโพ   ฯ
อปเรหิปิ    อุปาลิ    ปญฺจหงฺเคหิ    สมนฺนาคเตน   ภิกฺขุนา   ภิกฺขุนีนํ
โอวาโท    น    ฐเปตพฺโพ    ฯ   กตเมหิ   ปญฺจหิ   ฯ   กายิเกน
อนาจาเรน   สมนฺนาคโต   โหติ   วาจสิเกน  อนาจาเรน  สมนฺนาคโต
โหติ    กายิกวาจสิเกน    อนาจาเรน   สมนฺนาคโต   โหติ   ภิกฺขุนีนํ
อกฺโกสกปริภาสโก     โหติ     ภิกฺขุนีหิ    สทฺธึ    สํสฏฺโฐ    วิหรติ
อนนุโลมิเกน    สํสคฺเคน    ฯ    อิเมหิ   โข   อุปาลิ   ปญฺจหงฺเคหิ
