อาปตฺติ   จ  ฯ  มหลฺลกํ  วิหารํ  การาปนนฺติ  วตฺถุญฺเจว  โคตฺตญฺจ  ฯ
สงฺฆาทิเสโสติ  นามญฺเจว  อาปตฺติ  จ  ฯ  ภิกฺขุํ  อมูลเกน  ปาราชิเกน
ธมฺเมน    อนุทฺธํสนนฺติ    วตฺถุญฺเจว    โคตฺตญฺจ   ฯ   สงฺฆาทิเสโสติ
นามญฺเจว    อาปตฺติ    จ    ฯ    ภิกฺขุํ   อญฺญภาคิยสฺส   อธิกรณสฺส
กิญฺจิ   เทสํ   เลสมตฺตํ   อุปาทาย   ปาราชิเกน  ธมฺเมน  อนุทฺธํสนนฺติ
วตฺถุญฺเจว   โคตฺตญฺจ   ฯ   สงฺฆาทิเสโสติ  นามญฺเจว  อาปตฺติ  จ  ฯ
สงฺฆเภทกสฺส    ภิกฺขุโน    ยาวตติยํ   สมนุภาสนาย   นปฺปฏินิสฺสชฺชนนฺติ
วตฺถุญฺเจว   โคตฺตญฺจ   ฯ   สงฺฆาทิเสโสติ  นามญฺเจว  อาปตฺติ  จ  ฯ
เภทกานุวตฺตกานํ   ภิกฺขูนํ   ยาวตติยํ   สมนุภาสนาย   นปฺปฏินิสฺสชฺชนนฺติ
วตฺถุญฺเจว   โคตฺตญฺจ   ฯ   สงฺฆาทิเสโสติ  นามญฺเจว  อาปตฺติ  จ  ฯ
ทุพฺพจสฺส     ภิกฺขุโน    ยาวตติยํ    สมนุภาสนาย    นปฺปฏินิสฺสชฺชนนฺติ
วตฺถุญฺเจว   โคตฺตญฺจ   ฯ   สงฺฆาทิเสโสติ  นามญฺเจว  อาปตฺติ  จ  ฯ
กุลทูสกสฺส    ภิกฺขุโน    ยาวตติยํ    สมนุภาสนาย    นปฺปฏินิสฺสชฺชนนฺติ
วตฺถุญฺเจว  โคตฺตญฺจ  ฯ  สงฺฆาทิเสโสติ  นามญฺเจว  อาปตฺติ  จ  ฯเปฯ
อนาทริยํ  ปฏิจฺจ  อุทเก  อุจฺจารํ  วา  ปสฺสาวํ  วา  เขฬํ  วา กรณนฺติ
วตฺถุญฺเจว โคตฺตญฺจ ฯ ทุกฺกฏนฺติ นามญฺเจว อาปตฺติ จาติ ฯ
		นวสงฺคหวคฺโค นิฏฺฐิโต ปญฺจโม ฯ
