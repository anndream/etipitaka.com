สมฺมติ    เยภุยฺยสิกาย    จ    สติวินเยน    จ    อมูฬฺหวินเยน   จ
ปฏิญฺญาตกรเณน    จ   ตสฺสปาปิยสิกาย   จ   ติณวตฺถารเกน   จ   น
สมฺมติ   ฯ   เอวํ   สิยา   อธิกรณา   สมเถหิ   สมฺมนฺติ  เอวํ  สิยา
อธิกรณา สมเถหิ น สมฺมนฺติ ฯ
     [๙๐๙]   กถํ   สิยา   อธิกรณา  อธิกรเณหิ  สมฺมนฺติ  กถํ  สิยา
อธิกรณา   อธิกรเณหิ   น   สมฺมนฺติ  ฯ  วิวาทาธิกรณํ  วิวาทาธิกรเณน
น     สมฺมติ    อนุวาทาธิกรเณน    น    สมฺมติ    อาปตฺตาธิกรเณน
น     สมฺมติ     กิจฺจาธิกรเณน     สมฺมติ     ฯ     อนุวาทาธิกรณํ
วิวาทาธิกรเณน     น     สมฺมติ    อนุวาทาธิกรเณน    น    สมฺมติ
อาปตฺตาธิกรเณน  น  สมฺมติ   กิจฺจาธิกรเณน  สมฺมติ  ฯ  อาปตฺตาธิกรณํ
วิวาทาธิกรเณน     น     สมฺมติ    อนุวาทาธิกรเณน    น    สมฺมติ
อาปตฺตาธิกรเณน   น   สมฺมติ   กิจฺจาธิกรเณน  สมฺมติ  ฯ  กิจฺจาธิกรณํ
วิวาทาธิกรเณน     น     สมฺมติ    อนุวาทาธิกรเณน    น    สมฺมติ
อาปตฺตาธิกรเณน    น    สมฺมติ   กิจฺจาธิกรเณน   สมฺมติ   ฯ   เอวํ
สิยา    อธิกรณา    อธิกรเณหิ    สมฺมนฺติ    เอวํ   สิยา   อธิกรณา
อธิกรเณหิ น สมฺมนฺติ ฯ
     [๙๑๐]  ฉปิ  สมถา  จตฺตาโรปิ  อธิกรณา  สมฺมุขาวินเยน สมฺมนฺติ
สมฺมุขาวินโย น ๑ เกนจิ สมฺมติ ฯ
            สมถาธิกรณวารํ นิฏฺฐิตํ เอกูนวีสติมํ ๒ ฯ
#๑ ยุ. นสทฺโท นตฺถิ ฯ  ๒ ยุ. อูนวีสติมํ ฯ
