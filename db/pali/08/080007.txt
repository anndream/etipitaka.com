อนุปฺปญฺญตฺติ    อนุปฺปนฺนปญฺญตฺติ     สพฺพตฺถ    ปญฺญตฺติ    ปเทสปญฺญตฺติ
สาธารณปญฺญตฺติ   อสาธารณปญฺญตฺติ    เอกโตปญฺญตฺติ   อุภโตปญฺญตฺติ  ฯ
ปญฺจนฺนํ      ปาติโมกฺขุทฺเทสานํ     กตฺโถคธํ     กตฺถ     ปริยาปนฺนํ
กตเมน   อุทฺเทเสน   อุทฺเทสํ   อาคจฺฉติ   ฯ  จตุนฺนํ  วิปตฺตีนํ  กตมา
วิปตฺติ    ฯ   สตฺตนฺนํ   อาปตฺติกฺขนฺธานํ   กตโม   อาปตฺติกฺขนฺโธ   ฯ
ฉนฺนํ   อาปตฺติสมุฏฺฐานานํ   กตีหิ   สมุฏฺฐาเนหิ   สมุฏฺฐาติ   ฯ  จตุนฺนํ
อธิกรณานํ   กตมํ   อธิกรณํ   ฯ   สตฺตนฺนํ   สมถานํ   กตีหิ   สมเถหิ
สมฺมติ   ฯ   โก   ตตฺถ   วินโย   โก   ตตฺถ   อภิวินโย   กึ  ตตฺถ
ปาติโมกฺขํ   กึ   ตตฺถ   อธิปาติโมกฺขํ   กา   วิปตฺติ    กา   สมฺปตฺติ
กา   ปฏิปตฺติ   ฯ   กติ  อตฺถวเส  ปฏิจฺจ  ภควตา  อุปกฺกมิตฺวา  อสุจึ
โมเจนฺตสฺส   สงฺฆาทิเสโส   ปญฺญตฺโต   ฯ   เก   สิกฺขนฺติ   ฯ   เก(
สิกฺขิตสิกฺขา   ฯ   กตฺถ   ฐิตํ   ฯ  เก  ธาเรนฺติ  ฯ  กสฺส  วจนํ  ฯ
เกนาภฏนฺติ ฯ
     [๙]  ยนฺเตน  ภควตา  ชานตา  ปสฺสตา  อรหตา สมฺมาสมฺพุทฺเธน
อุปกฺกมิตฺวา   อสุจึ   โมเจนฺตสฺส   สงฺฆาทิเสโส   กตฺถ  ปญฺญตฺโตติ  ฯ
สาวตฺถิยา  ปญฺญตฺโต  ฯ  กํ  อารพฺภาติ ฯ อายสฺมนฺตํ เสยฺยสกํ อารพฺภ ฯ
กิสฺมึ   วตฺถุสฺมินฺติ  ฯ  อายสฺมา  เสยฺยสโก  หตฺเถน  อุปกฺกมิตฺวา  อสุจึ
โมเจสิ    ตสฺมึ   วตฺถุสฺมึ   ฯ   อตฺถิ   ตตฺถ   ปญฺญตฺติ   อนุปฺปญฺญตฺติ
อนุปฺปนฺนปญฺญตฺตีติ     ฯ    เอกา    ปญฺญตฺติ    เอกา    อนุปฺปญฺญตฺติ
อนุปฺปนฺนปญฺญตฺติ      ตสฺมึ      นตฺถิ     ฯ     สพฺพตฺถ     ปญฺญตฺติ
ปเทสปญฺญตฺตีติ     ฯ     สพฺพตฺถ    ปญฺญตฺติ    ฯ    สาธารณปญฺญตฺติ
