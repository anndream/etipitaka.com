กตโม  อาปตฺติกฺขนฺโธติ ฯ ปาราชิกาปตฺติกฺขนฺโธ ฯ ฉนฺนํ อาปตฺติ-
สมุฏฺฐานานํ  กตีหิ     สมุฏฺฐาเนหิ     สมุฏฺฐาตีติ     ฯ    เอเกน    สมุฏฺฐาเนน
สมุฏฺฐาติ   กายโต   จ   จิตฺตโต   จ   สมุฏฺฐาติ  น  วาจโต  ฯเปฯ
เกนาภฏนฺติ ฯ ปารมฺปราภฏํ ฯ
      อุปาลิ ทาสโก เจว     โสณโก สิคฺคโว ตถา
      โมคฺคลีปุตฺเตน ปญฺจมา   เอเต ชมฺพุสิริวฺหเย ฯ
      ตโต มหินฺโท อิฏฺฏิโย    อุตฺติโย เจว สมฺพโล
                     ฯเปฯ
      เอเต นาคา มหาปญฺญา  วินยญฺญู มคฺคโกวิทา
      วินยํ ทีเป ปกาเสสุํ     ปิฏกํ ตมฺพปณฺณิยาติ ฯ
     [๔๗๐]  ยนฺเตน  ภควตา  ชานตา ปสฺสตา อรหตา สมฺมาสมฺพุทฺเธน
อทินฺนํ     อาทิยนปจฺจยา     ปาราชิกํ     กตฺถ     ปญฺญตฺตนฺติ    ฯ
ราชคเห    ปญฺญตฺตํ   ฯ   กํ   อารพฺภาติ   ฯ   ธนิยํ   กุมฺภการปุตฺตํ
อารพฺภ  ฯ  กิสฺมึ  วตฺถุสฺมินฺติ  ฯ  ธนิโย  กุมฺภการปุตฺโต  รญฺโญ  ทารูนิ
อทินฺนํ    อาทิยิ    ตสฺมึ    วตฺถุสฺมึ    ฯ   เอกา   ปญฺญตฺติ   เอกา
อนุปฺปญฺญตฺติ    ฯ    ฉนฺนํ    อาปตฺติสมุฏฺฐานานํ    ตีหิ    สมุฏฺฐาเนหิ
สมุฏฺฐาติ   สิยา   กายโต   จ   จิตฺตโต   จ   สมุฏฺฐาติ  น  วาจโต
สิยา    วาจโต   จ   จิตฺตโต   จ   สมุฏฺฐาติ   น   กายโต   สิยา
กายโต จ วาจโต จ จิตฺตโต จ สมุฏฺฐาติ ฯ
     [๔๗๑]     สญฺจิจฺจ    มนุสฺสวิคฺคหํ    ชีวิตา    โวโรปนปจฺจยา
