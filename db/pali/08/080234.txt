ปฏิวิรติ    เวรมณี    อกิริยา   อกรณํ   อนชฺฌาปตฺติ   เวลาอนติกฺกโม
เสตุฆาโต ฯ อิมานิ ฉ วินีตวตฺถูนิ ฯ
     [๘๕๒]  ตตฺถ  กตมา  จตสฺโส  วิปตฺติโย ฯ สีลวิปตฺติ อาจารวิปตฺติๆ
ทิฏฺฐิวิปตฺติ อาชีววิปตฺติ ฯ อิมา จตสฺโส วิปตฺติโย ฯ
     [๘๕๓]   ตตฺถ   กตเม   ฉ   อาปตฺติสมุฏฺฐานา   ฯ  อตฺถาปตฺติ
กายโต   สมุฏฺฐาติ   น   วาจโต   น   จิตฺตโต   อตฺถาปตฺติ  วาจโต
สมุฏฺฐาติ    น    กายโต    น   จิตฺตโต   อตฺถาปตฺติ   กายโต   จ
วาจโต    จ    สมุฏฺฐาติ    น   จิตฺตโต   อตฺถาปตฺติ   กายโต   จ
จิตฺตโต    จ    สมุฏฺฐาติ    น   วาจโต   อตฺถาปตฺติ   วาจโต   จ
จิตฺตโต    จ    สมุฏฺฐาติ    น   กายโต   อตฺถาปตฺติ   กายโต   จ
วาจโต จ จิตฺตโต จ สมุฏฺฐาติ ฯ อิเม ฉ อาปตฺติสมุฏฺฐานา ฯ
     [๘๕๔]   ตตฺถ  กตมานิ  ฉ  วิวาทมูลานิ  ฯ  อิธ  ภิกฺขุ  โกธโน
โหติ    อุปนาหี   โย   โส   ภิกฺขุ   โกธโน   โหติ   อุปนาหี   โส
สตฺถริปิ   อคารโว   วิหรติ   อปฺปฏิสฺโส   ธมฺเมปิ   อคารโว   วิหรติ
อปฺปฏิสฺโส    สงฺเฆปิ    อคารโว    วิหรติ    อปฺปฏิสฺโส    สิกฺขายปิ
น   ปริปูริการี   โหติ   ฯ  โย  โส  ภิกฺขุ  สตฺถริปิ  อคารโว  วิหรติ
อปฺปฏิสฺโส    ธมฺเมปิ    ฯเปฯ    สงฺเฆปิ    ฯเปฯ    สิกฺขายปิ   น
ปริปูริการี   โหติ  โส  สงฺเฆ  วิวาทํ  ชเนติ  ฯ  โย  โส  ๑  โหติ
วิวาโท   พหุชนาหิตาย  พหุชนาสุขาย  พหุโน  ชนสฺส  อนตฺถาย  อหิตาย
ทุกฺขาย   เทวมนุสฺสานํ   ฯ   เอวรุปญฺเจ   ตุเมฺห   วิวาทมูลํ  อชฺฌตฺตํ
#๑ ม. อยํ ปาโฐ นตฺถิ ฯ
