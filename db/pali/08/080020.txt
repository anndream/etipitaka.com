อายสฺมา    อุทายิ    อญฺญาติกาย   ภิกฺขุนิยา   ปุราณจีวรํ   โธวาเปสิ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ฉหิ สมุฏฺฐาเนหิ สมุฏฺฐาติ ฯเปฯ
     [๓๑]   อญฺญาติกาย   ภิกฺขุนิยา   หตฺถโต   จีวรํ  ปฏิคฺคณฺหนฺตสฺส
นิสฺสคฺคิยํ   ปาจิตฺติยํ   กตฺถ   ปญฺญตฺตนฺติ   ฯ   ราชคเห   ปญฺญตฺตํ  ฯ
กํ  อารพฺภาติ  ฯ  อายสฺมนฺตํ  อุทายึ  อารพฺภ  ฯ  กิสฺมึ  วตฺถุสฺมินฺติ  ฯ
อายสฺมา   อุทายิ   อญฺญาติกาย   ภิกฺขุนิยา   หตฺถโต  จีวรํ  ปฏิคฺคเหสิ
ตสฺมึ    วตฺถุสฺมึ    ฯ    เอกา   ปญฺญตฺติ   เอกา   อนุปฺปญฺญตฺติ   ฯ
ฉนฺนํ อาปตฺติสมุฏฺฐานานํ ฉหิ สมุฏฺฐาเนหิ สมุฏฺฐาติ ฯเปฯ
     [๓๒]  อญฺญาตกํ  คหปตึ  วา  คหปตานึ  วา  จีวรํ วิญฺญาเปนฺตสฺส
นิสฺสคฺคิยํ   ปาจิตฺติยํ   กตฺถ   ปญฺญตฺตนฺติ   ฯ   สาวตฺถิยา  ปญฺญตฺตํ  ฯ
กํ   อารพฺภาติ   ฯ   อายสฺมนฺตํ  อุปนนฺทํ  สกฺยปุตฺตํ  อารพฺภ  ฯ  กิสฺมึ
วตฺถุสฺมินฺติ   ฯ   อายสฺมา   อุปนนฺโท  สกฺยปุตฺโต  อญฺญาตกํ  เสฏฺฐิปุตฺตํ
จีวรํ     วิญฺญาเปสิ     ตสฺมึ     วตฺถุสฺมึ    ฯ    เอกา    ปญฺญตฺติ
เอกา   อนุปฺปญฺญตฺติ   ฯ   ฉนฺนํ   อาปตฺติสมุฏฺฐานานํ  ฉหิ  สมุฏฺฐาเนหิ
สมุฏฺฐาติ ฯเปฯ
     [๓๓]   อญฺญาตกํ   คหปตึ   วา   คหปตานึ  วา  ตทุตฺตรึ  จีวรํ
วิญฺญาเปนฺตสฺส     นิสฺสคฺคิยํ     ปาจิตฺติยํ    กตฺถ    ปญฺญตฺตนฺติ    ฯ
สาวตฺถิยา  ปญฺญตฺตํ  ฯ  กํ  อารพฺภาติ  ฯ  ฉพฺพคฺคิเย  ภิกฺขู  อารพฺภ ฯ
กิสฺมึ   วตฺถุสฺมินฺติ   ฯ   ฉพฺพคฺคิยา   ภิกฺขู   น   มตฺตํ  ชานิตฺวา  พหุํ
