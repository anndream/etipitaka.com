สมุฏฺฐาติ ฯเปฯ
    [๘๘]   ภิกฺขุนิยา   สทฺธึ   สํวิธาย   เอกทฺธานมคฺคํ  ปฏิปชฺชนฺตสฺส
ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
อารพฺภาติ   ฯ   ฉพฺพคฺคิเย   ภิกฺขู   อารพฺภ  ฯ  กิสฺมึ  วตฺถุสฺมินฺติ  ฯ
ฉพฺพคฺคิยา   ภิกฺขู   ภิกฺขุนีหิ   สทฺธึ   สํวิธาย  เอกทฺธานมคฺคํ  ปฏิปชฺชึสุ
ตสฺมึ    วตฺถุสฺมึ    ฯ    เอกา   ปญฺญตฺติ   เอกา   อนุปฺปญฺญตฺติ   ฯ
ฉนฺนํ    อาปตฺติสมุฏฺฐานานํ    จตูหิ    สมุฏฺฐาเนหิ    สมุฏฺฐาติ   สิยา
กายโต   สมุฏฺฐาติ   น   วาจโต   น   จิตฺตโต   สิยา   กายโต  จ
วาจโต   จ   สมุฏฺฐาติ   น   จิตฺตโต   สิยา   กายโต   จ  จิตฺตโต
จ   สมุฏฺฐาติ   น   วาจโต   สิยา  กายโต  จ  วาจโต  จ  จิตฺตโต
จ สมุฏฺฐาติ ฯเปฯ
    [๘๙]    ภิกฺขุนิยา   สทฺธึ   สํวิธาย   เอกํ   นาวํ   อภิรูหนฺตสฺส
ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
อารพฺภาติ   ฯ   ฉพฺพคฺคิเย   ภิกฺขู   อารพฺภ  ฯ  กิสฺมึ  วตฺถุสฺมินฺติ  ฯ
ฉพฺพคฺคิยา   ภิกฺขู   ภิกฺขุนีหิ   สทฺธึ   สํวิธาย   เอกํ   นาวํ   อภิรูหึสุ
ตสฺมึ    วตฺถุสฺมึ    ฯ    เอกา   ปญฺญตฺติ   เอกา   อนุปฺปญฺญตฺติ   ฯ
ฉนฺนํ อาปตฺติสมุฏฺฐานานํ จตูหิ สมุฏฺฐาเนหิ สมุฏฺฐาติ ฯเปฯ
    [๙๐]   ชานํ   ภิกฺขุนีปริปาจิตํ   ปิณฺฑปาตํ   ภุญฺชนฺตสฺส   ปาจิตฺติยํ
กตฺถ   ปญฺญตฺตนฺติ   ฯ   ราชคเห   ปญฺญตฺตํ   ฯ   กํ   อารพฺภาติ  ฯ
เทวทตฺตํ    อารพฺภ   ฯ   กิสฺมึ   วตฺถุสฺมินฺติ   ฯ   เทวทตฺโต   ชานํ
