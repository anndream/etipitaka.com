สมุฏฺฐาติ (กฐินเก) ฯ
     [๕๙๐]     ติรจฺฉานวิชฺชํ    ปริยาปุณนฺติยา    ปาจิตฺติยํ    กตฺถ
ปญฺญตฺตนฺติ   ฯ   สาวตฺถิยา  ปญฺญตฺตํ  ฯ  กํ  อารพฺภาติ  ฯ  ฉพฺพคฺคิยา
ภิกฺขุนิโย   อารพฺภ   ฯ   กิสฺมึ   วตฺถุสฺมินฺติ   ฯ  ฉพฺพคฺคิยา  ภิกฺขุนิโย
ติรจฺฉานวิชฺชํ   ปริยาปุณึสุ  ตสฺมึ  วตฺถุสฺมึ  ฯ  เอกา  ปญฺญตฺติ  ฯ  ฉนฺนํ
อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ (ปทโสธมฺเม) ฯ
     [๕๙๑]     ติรจฺฉานวิชฺชํ     วาเจนฺติยา     ปาจิตฺติยํ    กตฺถ
ปญฺญตฺตนฺติ   ฯ   สาวตฺถิยา  ปญฺญตฺตํ  ฯ  กํ  อารพฺภาติ  ฯ  ฉพฺพคฺคิยา
ภิกฺขุนิโย   อารพฺภ   ฯ   กิสฺมึ   วตฺถุสฺมินฺติ   ฯ  ฉพฺพคฺคิยา  ภิกฺขุนิโย
ติรจฺฉานวิชฺชํ   วาเจสุํ   ตสฺมึ   วตฺถุสฺมึ  ฯ  เอกา  ปญฺญตฺติ  ฯ  ฉนฺนํ
อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ (ปทโสธมฺเม) ฯ
               จิตฺตาคารวคฺโค ปญฺจโม ฯ
     [๕๙๒]  ชานํ  สภิกฺขุกํ  อารามํ  อนาปุจฺฉา  ปวิสนฺติยา  ปาจิตฺติยํ
กตฺถ   ปญฺญตฺตนฺติ   ฯ   สาวตฺถิยา   ปญฺญตฺตํ   ฯ   กํ  อารพฺภาติ  ฯ
สมฺพหุลา   ภิกฺขุนิโย   อารพฺภ   ฯ   กิสฺมึ   วตฺถุสฺมินฺติ   ฯ  สมฺพหุลา
ภิกฺขุนิโย   อนาปุจฺฉา   อารามํ   ปวิสึสุ   ตสฺมึ   วตฺถุสฺมึ   ฯ  เอกา
ปญฺญตฺติ    เทฺว    อนุปฺปญฺญตฺติโย    ฯ    ฉนฺนํ    อาปตฺติสมุฏฺฐานานํ
เอเกน สมุฏฺฐาเนน สมุฏฺฐาติ (ธุรนิกฺเขเป) ฯ
     [๕๙๓]   ภิกฺขุํ   อกฺโกสนฺติยา   ปริภาสนฺติยา   ปาจิตฺติยํ   กตฺถ
ปญฺญตฺตนฺติ   ฯ   เวสาลิยา  ปญฺญตฺตํ  ฯ  กํ  อารพฺภาติ  ฯ  ฉพฺพคฺคิยา
