อตฺถตํ   โหติ   กฐินํ   อปริกถากเตน  อตฺถตํ  โหติ  กฐินํ  อกุกฺกุกเตน
อตฺถตํ     โหติ     กฐินํ    อสนฺนิธิกเตน    อตฺถตํ    โหติ    กฐินํ
อนิสฺสคฺคิเยน   อตฺถตํ   โหติ   กฐินํ   กปฺปกเตน   อตฺถตํ  โหติ  กฐินํ
สงฺฆาฏิยา    อตฺถตํ    โหติ    กฐินํ   อุตฺตราสงฺเคน   อตฺถตํ   โหติ
กฐินํ    อนฺตรวาสเกน    อตฺถตํ    โหติ    กฐินํ    ปญฺจเกน    วา
อติเรกปญฺจเกน    วา    ตทเหว   สญฺฉินฺเนน   สมณฺฑลีกเตน   อตฺถตํ
โหติ    กฐินํ    ปุคฺคลสฺส   อตฺถารา   อตฺถตํ   โหติ   กฐินํ   สมฺมา
เจว   อตฺถตํ   โหติ   กฐินํ   ตญฺเจ   สีมฏฺโฐ  อนุโมทติ  ฯ  เอวมฺปิ
อตฺถตํ โหติ กฐินํ ฯ อิเมหิ สตฺตรสหิ อากาเรหิ อตฺถตํ โหติ กฐินํ ฯ
     [๑๑๓๐]   สห  กฐินสฺส  อตฺถารา  กติ  ธมฺมา  ชายนฺติ  ฯ  สห
กฐินสฺส   อตฺถารา   ปณฺณรส   ธมฺมา   ชายนฺติ   อฏฺฐ  มาติกา  เทฺว
ปลิโพธา   ปญฺจ   อานิสํสา  ฯ  สห  กฐินสฺส  อตฺถารา  อิเม  ปณฺณรส
ธมฺมา ชายนฺติ ฯ
     [๑๑๓๑]   ปโยคสฺส   กตเม   ธมฺมา   อนนฺตรปจฺจเยน  ปจฺจโย
สมนนฺตรปจฺจเยน   ปจฺจโย   นิสฺสยปจฺจเยน   ปจฺจโย  อุปนิสฺสยปจฺจเยน
ปจฺจโย       ปุเรชาตปจฺจเยน       ปจฺจโย      ปจฺฉาชาตปจฺจเยน
ปจฺจโย     สหชาตปจฺจเยน    ปจฺจโย    ฯ    ปุพฺพกรณสฺส    ฯเปฯ
ปจฺจุทฺธารสฺส    อธิฏฺฐานสฺส    อตฺถารสฺส   มาติกานญฺจ   ปลิโพธานญฺจ
วตฺถุสฺส       กตเม       ธมฺมา      อนนฺตรปจฺจเยน      ปจฺจโย
สมนนฺตรปจฺจเยน   ปจฺจโย   นิสฺสยปจฺจเยน   ปจฺจโย  อุปนิสฺสย-
