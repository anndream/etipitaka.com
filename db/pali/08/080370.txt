                   สยํ วิญฺญาเปยฺย ภิกฺขุนี
                คารยฺหปตฺตา สุคตสฺส สาสเน ฯ
  [๑๐๔๒] ทุกฺกฏนฺติ ยํ วุตฺตํ            ตํ สุโณหิ ยถากถํ ฯ
         อปรทฺธํ วิรทฺธญฺจ            ขลิตํ ยญฺจ ทุกฺกฏํ
         ยํ มนุสฺโส กเร ปาปํ         อาวิ วา ยทิ วา รโห
         ทุกฺกฏนฺติ ปเวเทนฺติ          เตเนตํ อิติ วุจฺจติ ฯ
  [๑๐๔๓] ทุพฺภาสิตนฺติ ยํ วุตฺตํ          ตํ สุโณหิ ยถากถํ ฯ
         ทุพฺภาสิตํ ทุราภฏฺฐํ           สงฺกิลิฏฺฐญฺจ ยํ ปทํ
         ยญฺจ วิญฺญู ครหนฺติ           เตเนตํ อิติ วุจฺจติ ฯ
  [๑๐๔๔] เสขิยนฺติ ยํ วุตฺตํ            ตํ สุโณหิ ยถากถํ ฯ
         เสขสฺส สิกฺขมานสฺส          อุชุมคฺคานุสาริโน
         อาทิ เจตํ จรณญฺจ           มุขํ สญฺญมสํวโร
         สิกฺขา เอตาทิสา ๑ นตฺถิ     เตเนตํ อิติ วุจฺจติ ฯ
         ฉนฺนมติวสฺสติ               วิวฏํ นาติวสฺสติ
         ตสฺมา ฉนฺนํ วิวเรถ          เอวนฺตํ นาติวสฺสติ ฯ
         คติ มิคานํ ปวนํ             อากาโส ปกฺขินํ คติ
         วิภโว คติ ธมฺมานํ           นิพฺพานํ อรหโต คตีติ ฯ
                     คาถาสงฺคณิกํ นิฏฺฐิตํ ฯ
                         ตสฺสุทฺทานํ
  [๑๐๔๕] สตฺตนคเรสุ ปญฺญตฺตา ๒      วิปตฺติ จตุโรปิ จ
#๑ โป. ม. ยุ. เอตาทิสี ฯ  ๒ ยุ. ปญฺญตฺตํ ฯ
