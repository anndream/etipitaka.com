อารพฺภาติ   ฯ   อญฺญตรํ   ภิกฺขุนึ   อารพฺภ   ฯ  กิสฺมึ  วตฺถุสฺมินฺติ  ฯ
อญฺญตรา   ภิกฺขุนี   อชฺโฌกาเส   ปุริเสน   สทฺธึ  เอเกเนกา  สนฺติฏฺฐิ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ทฺวีหิ สมุฏฺฐาเนหิ สมุฏฺฐาติ (เถยฺยสตฺถเก) ฯ
     [๕๕๕]  รถิยาย  วา  พฺยูเห  วา  สิงฺฆาฏเก  วา  ปุริเสน สทฺธึ
เอเกเนกาย    สนฺติฏฺฐนฺติยา    ปาจิตฺติยํ    กตฺถ    ปญฺญตฺตนฺติ    ฯ
สาวตฺถิยา    ปญฺญตฺตํ    ฯ   กํ   อารพฺภาติ   ฯ   ถุลฺลนนฺทํ   ภิกฺขุนึ
อารพฺภ   ฯ   กิสฺมึ   วตฺถุสฺมินฺติ   ฯ   ถุลฺลนนฺทา   ภิกฺขุนี   รถิยายปิ
พฺยูเหปิ   สิงฺฆาฏเกปิ   ปุริเสน   สทฺธึ   เอเกเนกา   สนฺติฏฺฐิ   ตสฺมึ
วตฺถุสฺมึ   ฯ   เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ  ทฺวีหิ
สมุฏฺฐาเนหิ สมุฏฺฐาติ (เถยฺยสตฺถเก) ฯ
     [๕๕๖]   ปุเรภตฺตํ   กุลานิ   อุปสงฺกมิตฺวา   อาสเน   นิสีทิตฺวา
สามิเก   อนาปุจฺฉา   ปกฺกมนฺติยา   ปาจิตฺติยํ   กตฺถ   ปญฺญตฺตนฺติ   ฯ
สาวตฺถิยา  ปญฺญตฺตํ  ฯ  กํ  อารพฺภาติ  ฯ  อญฺญตรํ  ภิกฺขุนึ  อารพฺภ  ฯ
กิสฺมึ   วตฺถุสฺมินฺติ  ฯ  อญฺญตรา  ภิกฺขุนี  ปุเรภตฺตํ  กุลานิ  อุปสงฺกมิตฺวา
อาสเน   นิสีทิตฺวา   สามิเก   อนาปุจฺฉา   ปกฺกามิ  ตสฺมึ  วตฺถุสฺมึ  ฯ
เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ   ทฺวีหิ   สมุฏฺฐาเนหิ
สมุฏฺฐาติ (กฐินเก) ฯ
     [๕๕๗]   ปจฺฉาภตฺตํ   กุลานิ   อุปสงฺกมิตฺวา  สามิเก  อนาปุจฺฉา
อาสเน   นิสีทนฺติยา   ๑   ปาจิตฺติยํ  กตฺถ  ปญฺญตฺตนฺติ  ฯ  สาวตฺถิยา
#๑ ม. ยุ. อภินิสีทนฺติยา ฯ
