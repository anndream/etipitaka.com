รตฺติจฺเฉโท ปาริวาสิกสฺส จ มานตฺตจาริกสฺส จ ฯ
     [๙๕๐]  เทฺว  อนาทริยานิ  ปุคฺคลานาทริยญฺจ  ธมฺมานาทริยญฺจ  ฯ
เทฺว    โลณานิ    ชาติมยญฺจ    ขาริมยญฺจ    ๑    ฯ    อปรานิปิ
เทฺว   โลณานิ   สามุทฺทญฺจ  ๒  กาฬโลณญฺจ  ๒  ฯ  อปรานิปิ  เทฺว
โลณานิ   สินฺธวญฺจ   ๒  อุพฺภิทญฺจ  ๒  ฯ   อปรานิปิ  เทฺว  โลณานิ
โรมกญฺจ   ๒  ปกฺขลฺลกญฺจ  ๒  ฯ  เทฺว  ปริโภคา  อพฺภนฺตรปริโภโค
จ   พาหิรปริโภโค   จ   ฯ   เทฺว   อกฺโกสา   หีโน   จ  อกฺโกโส
อุกฺกฏฺโฐ   จ   อกฺโกโส   ฯ  ทฺวีหากาเรหิ  เปสุญฺญํ  โหติ  ปิยกมฺยสฺส
วา    เภทาธิปฺปายสฺส    วา   ฯ   ทฺวีหากาเรหิ   คณโภชนํ   ปสวติ
นิมนฺตนโต   วา   วิญฺญตฺติโต   วา   ฯ   เทฺว  วสฺสุปนายิกา  ปุริมิกา
จ   ปจฺฉิมิกา   จ   ฯ   เทฺว   อธมฺมิกานิ   ปาติโมกฺขฏฺฐปนานิ  เทฺว
ธมฺมิกานิ ปาติโมกฺขฏฺฐปนานิ ฯ
     [๙๕๑]   เทฺว   ปุคฺคลา   พาลา  โย  จ  อนาคตํ  ภารํ  วหติ
โย   จ   อาคตํ   ภารํ   น   วหติ  ฯ  เทฺว  ปุคฺคลา  ปณฺฑิตา  โย
จ   อนาคตํ  ภารํ  น  วหติ  โย  จ  อาคตํ  ภารํ  วหติ  ฯ  อปเรปิ
เทฺว   ปุคฺคลา   พาลา   โน   จ   อกปฺปิเย   กปฺปิยสญฺญี   โย   จ
กปฺปิเย    อกปฺปิยสญฺญี    ฯ    เทฺว    ปุคฺคลา   ปณฺฑิตา   โย   จ
อกปฺปิเย   อกปฺปิยสญฺญี   โย   จ   กปฺปิเย   กปฺปิยสญฺญี   ฯ  อปเรปิ
เทฺว    ปุคฺคลา    พาลา    โย    จ    อนาปตฺติยา    อาปตฺติสญฺญี
โย    จ   อาปตฺติยา   อนาปตฺติสญฺญี   ฯ   เทฺว   ปุคฺคลา   ปณฺฑิตา
#๑ ม. ยุ. ชาติมญฺจ การิมญฺจ ฯ  ๒ ม. ยุ. อิเม จสทฺทา นตฺถิ ฯ
