                        ตสฺสุทฺทานํ
     [๑๑๖๔] อุโปสถํ ปวารณํ        อาปตฺติ จ คิลานกํ
            อภิสมาจารลชฺชี จ      อธิสีลทเวน จ
            อนาจารํ อุปฆาติ       มิจฺฉา อาปตฺติเมว จ
            ยาย อาปตฺติยา พุทฺธสฺส  ปฐโม วคฺคสงฺคโหติ ฯ
     [๑๑๖๕]   กตีหิ  นุ  โข  ภนฺเต  องฺเคหิ  สมนฺนาคตสฺส  ภิกฺขุโน
กมฺมํ   น   ปฏิปฺปสฺสมฺเภตพฺพนฺติ   ฯ  ปญฺจหุปาลิ  องฺเคหิ  สมนฺนาคตสฺส
ภิกฺขุโน    กมฺมํ    น   ปฏิปฺปสฺสมฺเภตพฺพํ   ฯ   กตเมหิ   ปญฺจหิ   ฯ
อาปตฺตึ     อาปนฺโน     กมฺมกโต    อุปสมฺปาเทติ    นิสฺสยํ    เทติ
สามเณรํ     อุปฏฺฐาเปติ    ภิกฺขุโนวาทกสมฺมตึ    สาทิยติ    สมฺมโตปิ
ภิกฺขุนิโย   โอวทติ   ฯ  อิเมหิ  โข  อุปาลิ  ปญฺจหงฺเคหิ  สมนฺนาคตสฺส
ภิกฺขุโน    กมฺมํ    น    ปฏิปฺปสฺสมฺเภตพฺพํ    ฯ    อปเรหิปิ   อุปาลิ
ปญฺจหงฺเคหิ   สมนฺนาคตสฺส   ภิกฺขุโน   กมฺมํ   น  ปฏิปฺปสฺสมฺเภตพฺพํ  ฯ
กตเมหิ   ปญฺจหิ   ฯ   ยาย   อาปตฺติยา   สงฺเฆน   กมฺมํ  กตํ  โหติ
ตํ   อาปตฺตึ   อาปชฺชติ   อญฺญํ   วา   ตาทิสิกํ  ตโต  วา  ปาปิฏฺฐตรํ
กมฺมํ    ครหติ    กมฺมิเก    ครหติ    ฯ    อิเมหิ    โข    อุปาลิ
ปญฺจหงฺเคหิ   สมนฺนาคตสฺส   ภิกฺขุโน   กมฺมํ   น  ปฏิปฺปสฺสมฺเภตพฺพํ  ฯ
อปเรหิปิ    อุปาลิ   ปญฺจหงฺเคหิ   สมนฺนาคตสฺส   ภิกฺขุโน   กมฺมํ   น
ปฏิปฺปสฺสมฺเภตพฺพํ   ฯ   กตเมหิ   ปญฺจหิ   ฯ   พุทฺธสฺส  อวณฺณํ  ภาสติ
ธมฺมสฺส    อวณฺณํ    ภาสติ   สงฺฆสฺส   อวณฺณํ   ภาสติ   มิจฺฉาทิฏฺฐิโก
