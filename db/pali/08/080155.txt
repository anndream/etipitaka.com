กํ   อารพฺภาติ  ฯ  จณฺฑกาลึ  ภิกฺขุนึ  อารพฺภ  ฯ  กิสฺมึ  วตฺถุสฺมินฺติ  ฯ
จณฺฑกาลี    ภิกฺขุนี    อตฺตานมฺปิ    ปรมฺปิ   นิรเยนปิ   พฺรหฺมจริเยนปิ
อภิสปิ  ตสฺมึ  วตฺถุสฺมึ  ฯ  เอกา  ปญฺญตฺติ  ฯ  ฉนฺนํ  อาปตฺติสมุฏฺฐานานํr
ตีหิ สมุฏฺฐาเนหิ สมุฏฺฐาติ ฯ
     [๕๖๑]   อตฺตานํ   วธิตฺวา  วธิตฺวา  โรทนฺติยา  ปาจิตฺติยํ  กตฺถ
ปญฺญตฺตนฺติ   ฯ   สาวตฺถิยา   ปญฺญตฺตํ  ฯ  กํ  อารพฺภาติ  ฯ  จณฺฑกาลึ
ภิกฺขุนึ    อารพฺภ    ฯ    กิสฺมึ   วตฺถุสฺมินฺติ   ฯ   จณฺฑกาลี   ภิกฺขุนี
อตฺตานํ    วธิตฺวา    วธิตฺวา    โรทิ   ตสฺมึ   วตฺถุสฺมึ   ฯ   เอกา
ปญฺญตฺติ    ฯ    ฉนฺนํ    อาปตฺติสมุฏฺฐานานํ    เอเกน    สมุฏฺฐาเนน
สมุฏฺฐาติ (ธุรนิกฺเขเป) ฯ
                  รตฺตนฺธการวคฺโค ทุติโย ฯ
     [๕๖๒]   นคฺคาย   นฺหายนฺติยา   ปาจิตฺติยํ  กตฺถ  ปญฺญตฺตนฺติ  ฯ
สาวตฺถิยา   ปญฺญตฺตํ   ฯ   กํ   อารพฺภาติ   ฯ   สมฺพหุลา   ภิกฺขุนิโย
อารพฺภ   ฯ   กิสฺมึ   วตฺถุสฺมินฺติ   ฯ    สมฺพหุลา   ภิกฺขุนิโย   นคฺคา
นฺหายึสุ    ตสฺมึ    วตฺถุสฺมึ    ฯ    เอกา    ปญฺญตฺติ    ฯ    ฉนฺนํ
อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ (เอฬกโลมเก) ฯ
     [๕๖๓]   ปมาณาติกฺกนฺตํ   อุทกสาฏิกํ   การาเปนฺติยา   ปาจิตฺติยํ
กตฺถ   ปญฺญตฺตนฺติ   ฯ   สาวตฺถิยา   ปญฺญตฺตํ   ฯ   กํ  อารพฺภาติ  ฯ
ฉพฺพคฺคิยา   ภิกฺขุนิโย   อารพฺภ   ฯ   กิสฺมึ  วตฺถุสฺมินฺติ  ฯ  ฉพฺพคฺคิยา
ภิกฺขุนิโย   อปฺปมาณิกาโย   อุทกสาฏิกาโย   ธาเรสุํ  ตสฺมึ  วตฺถุสฺมึ  ฯ
