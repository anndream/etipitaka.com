มูลานิ   ฯ  กตีหากาเรหิ  อาปตฺตึ  อาปชฺชตีติ  ฯ  ฉหากาเรหิ  อาปตฺตึ
อาปชฺชติ    อลชฺชิตา    อญฺญาณตา    กุกฺกุจฺจปกตตา   ๑   อกปฺปิเย
กปฺปิยสญฺญิตา      กปฺปิเย      อกปิยสญฺญิตา      สติสมฺโมสา     ฯ
อาปตฺตาธิกรณํ  กตีหิ  สมเถหิ  สมฺมตีติ  ฯ  อาปตฺตาธิกรณํ  ตีหิ  สมเถหิ
สมฺมติ สมฺมุขาวินเยน จ ปฏิญฺญาตกรเณน จ [๒] ติณวตฺถารเกน จ ฯ
     [๘๘๘]   กิจฺจาธิกรณสฺส   กึ  ปุพฺพงฺคมนฺติ  ฯ  โลโภ  ปุพฺพงฺคโม
โทโส     ปุพฺพงฺคโม    โมโห    ปุพฺพงฺคโม    อโลโภ    ปุพฺพงฺคโม
อโทโส   ปุพฺพงฺคโม   อโมโห   ปุพฺพงฺคโม   ฯ   กติ   ฐานานีติ   ฯ
จตฺตาริ   กมฺมานิ   ฐานานิ   ฯ   กติ   วตฺถูนีติ  ฯ  จตฺตาริ  กมฺมานิ
วตฺถูนิ  ฯ  กติ  ภูมิโยติ  ฯ  จตฺตาริ  กมฺมานิ  ภูมิโย  ฯ  กติ เหตูติ ฯ
นว   เหตู   ตโย  กุสลเหตู  ตโย  อกุสลเหตู  ตโย  อพฺยากตเหตู  ฯ
กติ  มูลานีติ  ฯ  เอกํ  มูลํ  สงฺโฆ  ฯ  กตีหากาเรหิ  กิจฺจํ  ชายตีติ ฯ
ทฺวีหากาเรหิ   กิจฺจํ   ชายติ   ญตฺติโต   วา   อปโลกนโต    วา  ฯ
กิจฺจาธิกรณํ    กตีหิ    สมเถหิ   สมฺมตีติ   ฯ   กิจฺจาธิกรณํ   เอเกน
สมเถน สมฺมติ สมฺมุขาวินเยน ฯ
     [๘๘๙]  กติ  สมถาติ  ๓  ฯ  สตฺต สมถา สมฺมุขาวินโย สติวินโย
อมูฬฺหวินโย       ปฏิญฺญาตกรณํ       เยภุยฺยสิกา      ตสฺสปาปิยสิกา
ติณวตฺถารโก   อิเม   สตฺต   สมถา   ฯ   สิยา   อิเม  สตฺต  สมถา
ทส   สมถา   โหนฺติ   ทส   สมถา   สตฺต  สมถา  โหนฺติ  วตฺถุวเสน
ปริยาเยน   ฯ   สิยาติ   ฯ   กถญฺจ  สิยา  ฯ  วิวาทาธิกรณสฺส  เทฺว
#๑ ยุ. กุกฺกุจฺจปกตตฺตา ฯ ๒ ม. สมฺมุขาวินเยน จ ฯ ๓ ม. ยุ. อิติสทฺโท
#นตฺถิ ฯ
