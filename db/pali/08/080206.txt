     [๗๘๖]   ทธึ   วิญฺญาเปตฺวา   ภุญฺชนฺติยา   อาปตฺติโย   สตฺตนฺนํ
สมถานํ   กตีหิ   สมเถหิ   สมฺมนฺติ   ฯ  ทธึ  วิญฺญาเปตฺวา  ภุญฺชนฺติยา
อาปตฺติโย    สตฺตนฺนํ    สมถานํ    ตีหิ    สมเถหิ    สมฺมนฺติ   สิยา
สมฺมุขาวินเยน   จ   ปฏิญฺญาตกรเณน   จ   สิยา   สมฺมุขาวินเยน   จ
ติณวตฺถารเกน จ ฯ
                  สมถวารํ นิฏฺฐิตํ สตฺตมํ ฯ
     [๗๘๗]   อวสฺสุตา   ภิกฺขุนี  อวสฺสุตสฺส  ปุริสปุคฺคลสฺส  กายสํสคฺคํ
สาทิยนฺตี   กติ   อาปตฺติโย  อาปชฺชติ  ฯ  อวสฺสุตา  ภิกฺขุนี  อวสฺสุตสฺส
ปุริสปุคฺคลสฺส    กายสํสคฺคํ   สาทิยนฺตี   ติสฺโส   อาปตฺติโย   อาปชฺชติ
อธกฺขกํ    อุพฺภชานุมณฺฑลํ    คหณํ    สาทิยติ    อาปตฺติ   ปาราชิกสฺส
อุพฺภกฺขกํ    อโธชานุมณฺฑลํ    คหณํ    สาทิยติ   อาปตฺติ   ถุลฺลจฺจยสฺส
กายปฏิพทฺธํ     คหณํ     สาทิยติ    อาปตฺติ    ทุกฺกฏสฺส    อวสฺสุตา
ภิกฺขุนี    อวสฺสุตสฺส    ปุริสปุคฺคลสฺส    กายสํสคฺคํ    สาทิยนฺตี   อิมา
ติสฺโส   อาปตฺติโย   อาปชฺชติ   ฯ   ตา   อาปตฺติโย  จตุนฺนํ  วิปตฺตีนํ
กติ  วิปตฺติโย  ภชนฺติ  ฯ  สตฺตนฺนํ  อาปตฺติกฺขนฺธานํ กตีหิ อาปตฺติกฺขนฺเธหิ
สงฺคติตา     ฯ    ฉนฺนํ    อาปตฺติสมุฏฺฐานานํ    กตีหิ    สมุฏฺฐาเนหิ
สมุฏฺฐหนฺติ    ฯ   จตุนฺนํ   อธิกรณานํ   กตมํ   อธิกรณํ   ฯ   สตฺตนฺนํ
สมถานํ    กตีหิ    สมเถหิ   สมฺมนฺติ   ฯ   ตา   อาปตฺติโย   จตุนฺนํ
วิปตฺตีนํ  เทฺว  วิปตฺติโย  ภชนฺติ  สิยา  สีลวิปตฺตึ  สิยา  อาจาร-
วิปตฺตึ ฯ  สตฺตนฺนํ   อาปตฺติกฺขนฺธานํ   ตีหิ  อาปตฺติกฺขนฺเธหิ  สงฺคหิตา
