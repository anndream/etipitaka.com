ปญฺญตฺตํ   ฯ   กํ   อารพฺภาติ   ฯ   อญฺญตรํ  ภิกฺขุํ  อารพฺภ  ฯ  กิสฺมึ
วตฺถุสฺมินฺติ   ฯ   อญฺญตโร   ภิกฺขุ   สงฺเฆ   วินิจฺฉยกถาย  วตฺตมานาย
ฉนฺทํ   อทตฺวา   อุฏฺฐายาสนา   ปกฺกามิ   ตสฺมึ   วตฺถุสฺมึ   ฯ  เอกา
ปญฺญตฺติ   ฯ   ฉนฺนํ  อาปตฺติสมุฏฺฐานานํ  เอเกน  สมุฏฺฐาเนน  สมุฏฺฐาติ
กายโต จ วาจโต จ จิตฺตโต จ สมุฏฺฐาติ ฯเปฯ
     [๑๔๗]  สมคฺเคน สงฺเฆน จีวรํ ทตฺวา ปจฺฉา ขียนธมฺมํ อาปชฺชนฺตสฺส
ปาจิตฺติยํ    กตฺถ    ปญฺญตฺตนฺติ    ฯ    ราชคเห   ปญฺญตฺตํ   ฯ   กํ
อารพฺภาติ   ฯ   ฉพฺพคฺคิเย   ภิกฺขู   อารพฺภ  ฯ  กิสฺมึ  วตฺถุสฺมินฺติ  ฯ
ฉพฺพคฺคิยา   ภิกฺขู   สมคฺเคน   สงฺเฆน  จีวรํ  ทตฺวา  ปจฺฉา  ขียนธมฺมํ
อาปชฺชึสุ  ตสฺมึ  วตฺถุสฺมึ  ฯ  เอกา  ปญฺญตฺติ  ฯ ฉนฺนํ อาปตฺติสมุฏฺฐานานํ
ตีหิ สมุฏฺฐาเนหิ สมุฏฺฐาติ ฯเปฯ
     [๑๔๘]   ชานํ   สงฺฆิกํ   ลาภํ  ปริณตํ  ปุคฺคลสฺส  ปริณาเมนฺตสฺส
ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
อารพฺภาติ   ฯ   ฉพฺพคฺคิเย   ภิกฺขู   อารพฺภ  ฯ  กิสฺมึ  วตฺถุสฺมินฺติ  ฯ
ฉพฺพคฺคิยา   ภิกฺขู   ชานํ   สงฺฆิกํ   ลาภํ  ปริณตํ  ปุคฺคลสฺส  ปริณาเมสุํ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ตีหิ สมุฏฺฐาเนหิ สมุฏฺฐาติ ฯเปฯ
                  สหธมฺมิกวคฺโค อฏฺฐโม ฯ
                       ตสฺสุทฺทานํ
  [๑๔๙] วุจฺจมาโน สหธมฺเมน        วินยญฺจ วิวณฺณยิ
