     [๘๔๕]  ตตฺถ  กตมานิ  ปญฺจ  วินีตวตฺถูนิ ฯ ปญฺจหิ อาปตฺติกฺขนฺเธหิ
อารติ    วิรติ    ปฏิวิรติ    เวรมณี   อกิริยา   อกรณํ   อนชฺฌาปตฺติ
เวลาอนติกฺกโม เสตุฆาโต ฯ อิมานิ ปญฺจ วินีตวตฺถูนิ ฯ
     [๘๔๖]   ตตฺถ   กตมา   สตฺต   อาปตฺติโย   ฯ  ปาราชิกาปตฺติ
สงฺฆาทิเสสาปตฺติ    ถุลฺลจฺจยาปตฺติ    ปาจิตฺติยาปตฺติ   ปาฏิเทสนียาปตฺติ
ทุกฺกฏาปตฺติ ทุพฺภาสิตาปตฺติ ฯ อิมา สตฺต อาปตฺติโย ฯ
     [๘๔๗]  ตตฺถ  กตเม  สตฺต อาปตฺติกฺขนฺธา ฯ ปาราชิกา-
ปตฺติกฺขนฺโธ  สงฺฆาทิเสสาปตฺติกฺขนฺโธ ถุลฺลจฺจยาปตฺติกฺขนฺโธ
ปาจิตฺติยาปตฺติกฺขนฺโธ     ปาฏิเทสนียาปตฺติกฺขนฺโธ     ทุกฺกฏาปตฺติกฺขนฺโธ
ทุพฺภาสิตาปตฺติกฺขนฺโธ ฯ อิเม สตฺต อาปตฺติกฺขนฺธา ฯ
     [๘๔๘]  ตตฺถ  กตมานิ  สตฺต  วินีตวตฺถูนิ ฯ สตฺตหิ อาปตฺติกฺ-
ขนฺเธหิ  อารติ    วิรติ    ปฏิวิรติ    เวรมณี   อกิริยา   อกรณํ   อนชฺฌาปตฺติ
เวลาอนติกฺกโม เสตุฆาโต ฯ อิมานิ สตฺต วินีตวตฺถูนิ ฯ
     [๘๔๙]  ตตฺถ  กตเม  ฉ  อคารวา  ฯ  พุทฺเธ  อคารโว  ธมฺเม
อคารโว   สงฺเฆ   อคารโว   สิกฺขาย  อคารโว  อปฺปมาเท  อคารโว
ปฏิสนฺถาเร อคารโว ฯ อิเม ฉ อคารวา ฯ
     [๘๕๐]   ตตฺถ   กตเม  ฉ  คารวา  ฯ  พุทฺเธ  คารโว  ธมฺเม
คารโว    สงฺเฆ   คารโว   สิกฺขาย   คารโว   อปฺปมาเท   คารโว
ปฏิสนฺถาเร คารโว ฯ อิเม ฉ คารวา ฯ
     [๘๕๑]  ตตฺถ  กตมานิ  ฉ วินีตวตฺถูนิ ฯ ฉหิ อคารเวหิ อารติ วิรติ
