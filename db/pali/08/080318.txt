อปฺปฏิจฺฉนฺนปริวาโส      สุทฺธนฺตปริวาโส      สโมธานปริวาโส     ฯ
จตฺตาโร       มานตฺตา      ปฏิจฺฉนฺนมานตฺตํ      อปฺปฏิจฺฉนฺนมานตฺตํ
ปกฺขมานตฺตํ     สโมธานมานตฺตํ     ฯ    จตฺตาโร    มานตฺตจาริกสฺส
ภิกฺขุโน    รตฺติจฺเฉทา    สหวาโส    วิปฺปวาโส   อนาโรจนา   อูเน
คเณ   จรติ   ฯ  จตฺตาโร  สามุกฺกํสา  ฯ  จตฺตาโร  ปฏิคฺคหิตปริโภคา
ยาวกาลิกํ  ยามกาลิกํ  สตฺตาหกาลิกํ  ยาวชีวิกํ  ฯ  จตฺตาริ  มหาวิกฏานิ
คูโถ   มุตฺตํ   ฉาริกา   มตฺติกา   ฯ   จตฺตาริ  กมฺมานิ  อปโลกนกมฺมํ
ญตฺติกมฺมํ    ญตฺติทุติยกมฺมํ    ญตฺติจตุตฺถกมฺมํ    ฯ   อปรานิปิ   จตฺตาริ
กมฺมานิ    อธมฺเมน    วคฺคกมฺมํ    อธมฺเมน    สมคฺคกมฺมํ    ธมฺเมน
วคฺคกมฺมํ    ธมฺเมน   สมคฺคกมฺมํ   ฯ   จตสฺโส   วิปตฺติโย   สีลวิปตฺติ
อาจารวิปตฺติ    ทิฏฺฐิวิปตฺติ    อาชีววิปตฺติ    ฯ   จตฺตาริ   อธิกรณานิ
วิวาทาธิกรณํ     อนุวาทาธิกรณํ    อาปตฺตาธิกรณํ    กิจฺจาธิกรณํ    ฯ
จตฺตาโร    ปริสทูสนา    ภิกฺขุ    ทุสฺสีโล    ปาปธมฺโม    ปริสทูสโน
ภิกฺขุนี     ทุสฺสีลา    ปาปธมฺมา    ปริสทูสนา    อุปาสโก    ทุสฺสีโล
ปาปธมฺโม   ปริสทูสโน   อุปาสิกา   ทุสฺสีลา  ปาปธมฺมา  ปริสทูสนา  ฯ
จตฺตาโร    ปริสโสภณา    ภิกฺขุ   สีลวา   กลฺยาณธมฺโม   ปริสโสภโณ
ภิกฺขุนี    สีลวตี    กลฺยาณธมฺมา    ปริสโสภณา    อุปาสโก    สีลวา
กลฺยาณธมฺโม     ปริสโสภโณ     อุปาสิกา     สีลวตี    กลฺยาณธมฺมา
ปริสโสภณา ฯ
     [๙๖๙]    อตฺถาปตฺติ   อาคนฺตุโก   อาปชฺชติ   โน   อาวาสิโก
