ขายิเต    สรีเร    เมถุนํ   ธมฺมํ   ปฏิเสวติ   อาปตฺติ   ถุลฺลจฺจยสฺส
วิวฏกเต   มุเข   อจฺฉุปนฺตํ   องฺคชาตํ   ปเวเสติ   อาปตฺติ  ทุกฺกฏสฺส
เมถุนํ ธมฺมํ ปฏิเสวนฺโต อิมา ติสฺโส อาปตฺติโย อาปชฺชติ ฯ
     [๒๔๕]  อทินฺนํ  อาทิยนฺโต  กติ  อาปตฺติโย  อาปชฺชติ  ฯ  อทินฺนํ
อาทิยนฺโต  ติสฺโส  อาปตฺติโย  อาปชฺชติ  ปญฺจมาสกํ วา อติเรกปญฺจมาสกํ
วา     อคฺฆนกํ     อทินฺนํ     เถยฺยสงฺขาตํ     อาทิยติ     อาปตฺติ
ปาราชิกสฺส   อติเรกมาสกํ   วา   อูนปญฺจมาสกํ   วา  อคฺฆนกํ  อทินฺนํ
เถยฺยสงฺขาตํ   อาทิยติ   อาปตฺติ   ถุลฺลจฺจยสฺส   มาสกํ  วา  อูนมาสกํ
วา    อคฺฆนกํ   อทินฺนํ   เถยฺยสงฺขาตํ   อาทิยติ   อาปตฺติ   ทุกฺกฏสฺส
อทินฺนํ อาทิยนฺโต อิมา ติสฺโส อาปตฺติโย อาปชฺชติ ฯ
     [๒๔๖]  สญฺจิจฺจ  มนุสฺสวิคฺคหํ  ชีวิตา  โวโรเปนฺโต กติ อาปตฺติโย
อาปชฺชติ   ฯ   สญฺจิจฺจ   มนุสฺสวิคฺคหํ   ชีวิตา   โวโรเปนฺโต   ติสฺโส
อาปตฺติโย    อาปชฺชติ   มนุสฺสํ   โอทิสฺส   โอปาตํ   ขนติ   ปปติตฺวา
มริสฺสตีติ   อาปตฺติ   ทุกฺกฏสฺส   ปปติเต   ทุกฺขา   เวทนา   อุปฺปชฺชติ
อาปตฺติ     ถุลฺลจฺจยสฺส    มรติ    อาปตฺติ    ปาราชิกสฺส    สญฺจิจฺจ
มนุสฺสวิคฺคหํ ชีวิตา โวโรเปนฺโต อิมา ติสฺโส อาปตฺติโย อาปชฺชติ ฯ
     [๒๔๗]  อสนฺตํ  อภูตํ  อุตฺตริมนุสฺสธมฺมํ  อุลฺลปนฺโต  กติ อาปตฺติโย
อาปชฺชติ     ฯ     อสนฺตํ     อภูตํ    อุตฺตริมนุสฺสธมฺมํ    อุลฺลปนฺโต
ติสฺโส    อาปตฺติโย    อาปชฺชติ    ปาปิจฺโฉ    อิจฺฉาปกโต    อสนฺตํ
อภูตํ    อุตฺตริมนุสฺสธมฺมํ   อุลฺลปติ   อาปตฺติ   ปาราชิกสฺส   โย   เต
