     [๒๘๙]   ติณฺณํ   จีวรานํ   อญฺญตรํ  จีวรํ  อนฺตรฆเร  นิกฺขิปิตฺวา
อติเรกฉารตฺตํ    วิปฺปวสนฺโต    เอกํ   อาปตฺตึ   อาปชฺชติ   นิสฺสคฺคิยํ
ปาจิตฺติยํ ฯ
     [๒๙๐]   ชานํ   สงฺฆิกํ   ลาภํ   ปริณตํ   อตฺตโน  ปริณาเมนฺโต
เทฺว     อาปตฺติโย     อาปชฺชติ     ปริณาเมติ    ปโยเค    ทุกฺกฏํ
ปริณามิเต นิสฺสคฺคิยํ ปาจิตฺติยํ ฯ
                    ปตฺตวคฺโค ตติโย ฯ
              ตึส นิสฺสคฺคิยา ปาจิตฺติยา นิฏฺฐิตา ฯ
     [๒๙๑]  สมฺปชานมุสา  ๑  ภาสนฺโต  กติ  อาปตฺติโย อาปชฺชติ ฯ
สมฺปชานมุสา   ๑   ภาสนฺโต   ปญฺจ   อาปตฺติโย  อาปชฺชติ  ปาปิจฺโฉ
อิจฺฉาปกโต    อสนฺตํ    อภูตํ    อุตฺตริมนุสฺสธมฺมํ    อุลฺลปติ   อาปตฺติ
ปาราชิกสฺส    ภิกฺขุํ    อมูลเกน    ปาราชิเกน   ธมฺเมน   อนุทฺธํเสติ
อาปตฺติ   สงฺฆาทิเสสสฺส   โย  เต  วิหาเร  วสติ  โส  ภิกฺขุ  อรหาติ
ภณติ     ปฏิวิชานนฺตสฺส    อาปตฺติ    ถุลฺลจฺจยสฺส    นปฺปฏิวิชานนฺตสฺส
อาปตฺติ   ทุกฺกฏสฺส   สมฺปชานมุสาวาเท   ปาจิตฺติยํ   สมฺปชานมุสา  ๑
ภาสนฺโต อิมา ปญฺจ อาปตฺติโย อาปชฺชติ ฯ
     [๒๙๒]   โอมสนฺโต   เทฺว   อาปตฺติโย   อาปชฺชติ   อุปสมฺปนฺนํ
โอมสติ    อาปตฺติ    ปาจิตฺติยสฺส    อนุปสมฺปนฺนํ    โอมสติ   อาปตฺติ
ทุกฺกฏสฺส ฯ
     [๒๙๓]    เปสุญฺญํ   อุปสํหรนฺโต   เทฺว   อาปตฺติโย   อาปชฺชติ
#๑ ม. ยุ. สมฺปชานมุสาวาทํ ฯ
