ปาทมฺปิ   กีฬาเปนฺตา   อนฺตรฆเร   คจฺฉึสุ   ตสฺมึ  วตฺถุสฺมึ  ฯ  เอกา
ปญฺญตฺติ    ฯ    ฉนฺนํ    อาปตฺติสมุฏฺฐานานํ    เอเกน    สมุฏฺฐาเนน
สมุฏฺฐาติ (ปฐมปาราชิเก) ฯ
     [๑๗๒]   อนาทริยํ   ปฏิจฺจ  หตฺถํ  วา  ปาทํ  วา  กีฬาเปนฺเตน
อนฺตรฆเร   นิสีทนฺตสฺส   ทุกฺกฏํ   ฯเปฯ   ฉพฺพคฺคิยา   ภิกฺขู   หตฺถมฺปิ
ปาทมฺปิ    กีฬาเปนฺตา    อนฺตรฆเร    นิสีทึสุ    ตสฺมึ   วตฺถุสฺมึ   ฯ
เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ  เอเกน  สมุฏฺฐาเนน
สมุฏฺฐาติ (ปฐมปาราชิเก) ฯ
     [๑๗๓]   อนาทริยํ   ปฏิจฺจ  ตหํ  ตหํ  โอโลเกนฺเตน  อนฺตรฆเร
คจฺฉนฺตสฺส   ทุกฺกฏํ   ฯเปฯ   ฉพฺพคฺคิยา  ภิกฺขู  ตหํ  ตหํ  โอโลเกนฺตา
อนฺตรฆเร   คจฺฉึสุ   ตสฺมึ   วตฺถุสฺมึ   ฯ   เอกา   ปญฺญตฺติ  ฯ  ฉนฺนํ
อาปตฺติสมุฏฺฐานานํ เอเกน สมุฏฺฐาเนน สมุฏฺฐาติ (ปฐมปาราชิเก) ฯ
     [๑๗๔]   อนาทริยํ   ปฏิจฺจ  ตหํ  ตหํ  โอโลเกนฺเตน  อนฺตรฆเร
นิสีทนฺตสฺส   ทุกฺกฏํ   ฯเปฯ   ฉพฺพคฺคิยา  ภิกฺขู  ตหํ  ตหํ  โอโลเกนฺตา
อนฺตรฆเร    นิสีทึสุ    ตสฺมึ    วตฺถุสฺมึ    ฯ   เอกา   ปญฺญตฺติ   ฯ
ฉนฺนํ     อาปตฺติสมุฏฺฐานานํ     เอเกน     สมุฏฺฐาเนน     สมุฏฺฐาติ
(ปฐมปาราชิเก) ฯเปฯ
     [๑๗๕]   อนาทริยํ   ปฏิจฺจ   อุกฺขิตฺตกาย  อนฺตรฆเร  คจฺฉนฺตสฺส
ทุกฺกฏํ   ฯเปฯ   ฉพฺพคฺคิยา   ภิกฺขู   อุกฺขิตฺตกาย   อนฺตรฆเร   คจฺฉึสุ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
