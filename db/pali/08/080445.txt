โหติ   อนฺเตวาสึ   วา   สทฺธิวิหารึ   วา   อภิสมาจาริกาย   สิกฺขาย
สิกฺขาเปตุํ    อาทิพฺรหฺมจริยกาย    สิกฺขาย   วิเนตุํ   อธิสีเล   วิเนตุํ
อธิจิตฺเต    วิเนตุํ    อธิปญฺญาย   วิเนตุํ   ฯ   อิเมหิ   โข   อุปาลิ
ปญฺจหงฺเคหิ    สมนฺนาคเตน    ภิกฺขุนา    น    อุปสมฺปาเทตพฺพํ    น
นิสฺสโย   ทาตพฺโพ   น   สามเณโร   อุปฏฺฐาเปตพฺโพ   ฯ  ปญฺจหุปาลิ
องฺเคหิ   สมนฺนาคเตน   ภิกฺขุนา   อุปสมฺปาเทตพฺพํ   นิสฺสโย  ทาตพฺโพ
สามเณโร    อุปฏฺฐาเปตพฺโพ    ฯ    กตเมหิ   ปญฺจหิ   ฯ   ปฏิพโล
โหติ   อนฺเตวาสึ   วา   สทฺธิวิหารึ   วา   อภิสมาจาริกาย   สิกฺขาย
สิกฺขาเปตุํ    อาทิพฺรหฺมจริยกาย    สิกฺขาย   วิเนตุํ   อธิสีเล   วิเนตุํ
อธิจิตฺเต    วิเนตุํ    อธิปญฺญาย   วิเนตุํ   ฯ   อิเมหิ   โข   อุปาลิ
ปญฺจหงฺเคหิ     สมนฺนาคเตน    ภิกฺขุนา    อุปสมฺปาเทตพฺพํ    นิสฺสโย
ทาตพฺโพ สามเณโร อุปฏฺฐาเปตพฺโพติ ฯ
     [๑๑๖๓]   กตีหิ  นุ  โข  ภนฺเต  องฺเคหิ  สมนฺนาคตสฺส  ภิกฺขุโน
กมฺมํ   กาตพฺพนฺติ   ฯ   ปญฺจหุปาลิ   องฺเคหิ   สมนฺนาคตสฺส   ภิกฺขุโน
กมฺมํ   กาตพฺพํ   ฯ   กตเมหิ   ปญฺจหิ   ฯ   อลชฺชี  จ  โหติ  พาโล
จ    อปกตตฺโต    จ    มิจฺฉาทิฏฺฐิโก    จ    โหติ    อาชีววิปนฺโน
จ   ฯ   อิเมหิ   โข   อุปาลิ   ปญฺจหงฺเคหิ   สมนฺนาคตสฺส   ภิกฺขุโน
กมฺมํ    กาตพฺพํ   ฯ   อปเรหิปิ   อุปาลิ   ปญฺจหงฺเคหิ   สมนฺนาคตสฺส
ภิกฺขุโน   กมฺมํ   กาตพฺพํ   ฯ  กตเมหิ  ปญฺจหิ  ฯ  อธิสีเล  สีลวิปนฺโน
โหติ    อชฺฌาจาเร   อาจารวิปนฺโน   โหติ   อติทิฏฺฐิยา   ทิฏฺฐิวิปนฺโน
