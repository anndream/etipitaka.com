         นิสฺสคฺคิยานิ ทฺวาทส          ฉนฺนวุติ จ ขุทฺทกา
                     อฏฺฐ ปาฏิเทสนียา
         สตํ ตึสา จิเม โหนฺติ         ภิกฺขุนีนํ ภิกฺขูหิ อสาธารณา ฯ
  [๑๐๒๙] สตํ สตฺตติ ฉ เจว      อุภินฺนํ อสาธารณา
                    เต สุโณหิ ยถากถํ ฯ
         ปาราชิกานิ จตฺตาริ          สงฺฆาทิเสสานิ ภวนฺติ โสฬส
         อนิยตานิ เทฺว โหติ          นิสฺสคฺคิยา จตุวีสติ
         สตํ อฏฺฐารส เจว           ขุทฺทกานิ ปวุจฺจนฺติ
                    ทฺวาทส ปาฏิเทสนียา
         สตํ สตฺตติ ฉ เจวิเม โหนฺติ อุภินฺนํ อสาธารณา ฯ
  [๑๐๓๐] สตํ สตฺตติ จตฺตาริ     อุภินฺนํ สมสิกฺขาตา
                    เต สุโณหิ ยถากถํ ฯ
         ปาราชิกานิ จตฺตาริ          สงฺฆาทิเสสานิ ภวนฺติ สตฺต
         นิสฺสคฺคิยานิ อฏฺฐารส         สมสตฺตติ ขุทฺทกา
                     ปญฺจสตฺตติ เสขิยา
         สตํ สตฺตติ จตฺตาริ จิเม โหนฺติ อุภินฺนํ สมสิกฺขาตา ฯ
  [๑๐๓๑] อฏฺเฐว ปาราชิกา เย        ทูราสทา ตาลวตฺถุสมูปมา
         ปณฺฑุปลาโส ปุถุสีลา          สีสจฺฉินฺโนว โส นโร
         ตาโลว มตฺถกจฺฉินฺโน         อวิรูฬฺหิ ภวนฺติ เต ฯ
  [๑๐๓๒]       เตวีสํ      สงฺฆาทิเสสา       เทฺว      อนิยตา
