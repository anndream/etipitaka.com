สมุฏฺฐหนฺติ    กายโต    จ   วาจโต   จ   จิตฺตโต   จ   สมุฏฺฐหนฺติ
ยา   สา   อาปตฺติ   อนวเสสา  สา  อาปตฺติ  น  กตเมน  อธิกรเณน
น   กตมมฺหิ  ฐาเน  น  กตเมน  สมเถน  สมฺมติ  ยา  ตา  อาปตฺติโย
ลหุกา   ตา   อาปตฺติโย   เอเกน   อธิกรเณน   กิจฺจาธิกรเณน   ตีสุ
ฐาเนสุ    สงฺฆมชฺเฌ   คณมชฺเฌ   ปุคฺคลสฺส   สนฺติเก   ตีหิ   สมเถหิ
สมฺมนฺติ    สิยา    สมฺมุขาวินเยน    จ   ปฏิญฺญาตกรเณน   จ   สิยา
สมฺมุขาวินเยน จ ติณวตฺถารเกน จ ฯ
     [๑๐๕๓]   กิจฺจาธิกรณํ   อาปตฺตานาปตฺตีติ   ฯ   กิจฺจาธิกรณํ  น
อาปตฺติ   ฯ   กึ   ปน  กิจฺจาธิกรณปจฺจยา  อาปตฺตึ  อาปชฺเชยฺยาติ  ฯ
อาม   กิจฺจาธิกรณปจฺจยา   อาปตฺตึ  อาปชฺเชยฺย  ฯ  กิจฺจาธิกรณปจฺจยา
กติ     อาปตฺติโย     อาปชฺชติ     ฯ    กิจฺจาธิกรณปจฺจยา    ปญฺจ
อาปตฺติโย     อาปชฺชติ     อุกฺขิตฺตานุวตฺติกา     ภิกฺขุนี     ยาวตติยํ
สมนุภาสนาย    นปฺปฏินิสฺสชฺชติ   ญตฺติยา   ทุกฺกฏํ   ทฺวีหิ   กมฺมวาจาหิ
ถุลฺลจฺจยา   กมฺมวาจาปริโยสาเน  อาปตฺติ  ปาราชิกสฺส  เภทกานุวตฺตกา
ภิกฺขู    ๑    ยาวตติยํ    สมนุภาสนาย    นปฺปฏินิสฺสชฺชนฺติ   อาปตฺติ
สงฺฆาทิเสสสฺส     ปาปิกาย     ทิฏฺฐิยา     ยาวตติยํ    สมนุภาสนาย
นปฺปฏินิสฺสชฺชนฺติ      อาปตฺติ      ปาจิตฺติยสฺส      กิจฺจาธิกรณปจฺจยา
อิมา   ปญฺจ  อาปตฺติโย  อาปชฺชติ  ฯ  ตา  อาปตฺติโย  จตุนฺนํ  วิปตฺตีนํ
กติ    วิปตฺติโย    ภชนฺติ    จตุนฺนํ    อธิกรณานํ    กตมํ    อธิกรณํ
สตฺตนฺนํ    อาปตฺติกฺขนฺธานํ   กตีหิ   อาปตฺติกฺขนฺเธหิ   สงฺคหิตา   ฉนฺนํ
#๑ ยุ. อยํ ปาโฐ นตฺถิ ฯ
