     [๖๙๑]  วิกาเล  กุลานิ  อุปสงฺกมิตฺวา  สามิเก  อนาปุจฺฉา เสยฺยํ
สนฺถริตฺวา   วา   สนฺถราเปตฺวา   วา   อภินิสีทนฺตี   เทฺว  อาปตฺติโย
อาปชฺชติ     อภินิสีทติ     ปโยเค    ทุกฺกฏํ    อภินิสินฺเน    อาปตฺติ
ปาจิตฺติยสฺส ฯ
     [๖๙๒]    ทุคฺคหิเตน    ทูปธาริเตน   ปรํ   อุชฺฌาเปนฺตี   เทฺว
อาปตฺติโย    อาปชฺชติ    อุชฺฌาเปติ    ปโยเค    ทุกฺกฏํ   อุชฺฌาปิเต
อาปตฺติ ปาจิตฺติยสฺส ฯ
     [๖๙๓]  อตฺตานํ  วา  ปรํ  วา  นิรเยน  วา  พฺรหฺมจริเยน  วา
อภิสปนฺตี    เทฺว   อาปตฺติโย   อาปชฺชติ   อภิสปติ   ปโยเค   ทุกฺกฏํ
อภิสปิเต อาปตฺติ ปาจิตฺติยสฺส ฯ
     [๖๙๔]   อตฺตานํ   วธิตฺวา   วธิตฺวา  โรทนฺตี  เทฺว  อาปตฺติโย
อาปชฺชติ   วธติ   โรทติ   อาปตฺติ   ปาจิตฺติยสฺส   วธติ   น   โรทติ
อาปตฺติ ทุกฺกฏสฺส ฯ
                  รตฺตนฺธการวคฺโค ทุติโย ฯ
     [๖๙๕]   นคฺคา   นฺหายนฺตี  เทฺว  อาปตฺติโย  อาปชฺชติ  นฺหายติ
ปโยเค ทุกฺกฏํ นฺหานปริโยสาเน อาปตฺติ ปาจิตฺติยสฺส ฯ
     [๖๙๖]  ปมาณาติกฺกนฺตํ  อุทกสาฏิกํ  การาเปนฺตี  เทฺว  อาปตฺติโย
อาปชฺชติ     การาเปติ    ปโยเค    ทุกฺกฏํ    การาปิเต    อาปตฺติ
ปาจิตฺติยสฺส ฯ
     [๖๙๗]   ภิกฺขุนิยา   จีวรํ  วิสิพฺเพตฺวา  วา  วิสิพฺพาเปตฺวา  วา
