ปญฺญตฺตนฺติ   ฯ   สาวตฺถิยา  ปญฺญตฺตํ  ฯ  กํ  อารพฺภาติ  ฯ  ฉพฺพคฺคิเย
ภิกฺขู   อารพฺภ   ฯ   กิสฺมึ   วตฺถุสฺมินฺติ  ฯ  ฉพฺพคฺคิยา  ภิกฺขู  อุยฺยุตฺตํ
เสนํ    ทสฺสนาย    อคมํสุ    ตสฺมึ   วตฺถุสฺมึ   ฯ   เอกา   ปญฺญตฺติ
เอกา   อนุปฺปญฺญตฺติ   ฯ   ฉนฺนํ  อาปตฺติสมุฏฺฐานานํ  ทฺวีหิ  สมุฏฺฐาเนหิ
สมุฏฺฐาติ (เอฬกโลมเก) ฯเปฯ
     [๑๑๒]    อติเรกติรตฺตํ   เสนาย   วสนฺตสฺส   ปาจิตฺติยํ   กตฺถ
ปญฺญตฺตนฺติ   ฯ   สาวตฺถิยา  ปญฺญตฺตํ  ฯ  กํ  อารพฺภาติ  ฯ  ฉพฺพคฺคิเย
ภิกฺขู  อารพฺภ  ฯ  กิสฺมึ  วตฺถุสฺมินฺติ  ฯ  ฉพฺพคฺคิยา  ภิกฺขู  อติเรกติรตฺตํ
เสนาย  วสึสุ  ตสฺมึ  วตฺถุสฺมึ ฯ เอกา ปญฺญตฺติ ฯ ฉนฺนํ อาปตฺติสมุฏฺฐานานํ
ทฺวีหิ สมุฏฺฐาเนหิ สมุฏฺฐาติ (เอฬกโลมเก) ฯเปฯ
     [๑๑๓]   อุยฺโยธิกํ    คจฺฉนฺตสฺส  ปาจิตฺติยํ  กตฺถ  ปญฺญตฺตนฺติ  ฯ
สาวตฺถิยา  ปญฺญตฺตํ  ฯ  กํ  อารพฺภาติ  ฯ  ฉพฺพคฺคิเย  ภิกฺขู  อารพฺภ ฯ
กิสฺมึ   วตฺถุสฺมินฺติ   ฯ   ฉพฺพคฺคิยา   ภิกฺขู   อุยฺโยธิกํ   อคมํสุ   ตสฺมึ
วตฺถุสฺมึ   ฯ   เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ  ทฺวีหิ
สมุฏฺฐาเนหิ สมุฏฺฐาติ (เอฬกโลมเก) ฯเปฯ
                   อเจลกวคฺโค ปญฺจโม ฯ
                        ตสฺสุทฺทานํ
     [๑๑๔] อเจลกสฺส ทาเนน      ภิกฺขุอุยฺโยชเนน จ
           สโภชนํ กุลญฺเจว       เทฺว จ รโห นิสีทนํ
           สนฺตํ ภิกฺขุญฺจ เภสชฺชํ    อุยฺยุตฺตํ ทสฺสเนน จ
