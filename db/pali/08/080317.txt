     [๙๖๗]    อตฺถาปตฺติ   สมฺมุขา   อาปชฺชติ   ปรมฺมุขา   วุฏฺฐาติ
อตฺถาปตฺติ    ปรมฺมุขา    อาปชฺชติ    สมฺมุขา    วุฏฺฐาติ   อตฺถาปตฺติ
สมฺมุขา     อาปชฺชติ    สมฺมุขา    วุฏฺฐาติ    อตฺถาปตฺติ    ปรมฺมุขา
อาปชฺชติ   ปรมฺมุขา   วุฏฺฐาติ   ฯ   อตฺถาปตฺติ   อชานนฺโต  อาปชฺชติ
ชานนฺโต    วุฏฺฐาติ    อตฺถาปตฺติ    ชานนฺโต   อาปชฺชติ   อชานนฺโต
วุฏฺฐาติ   อตฺถาปตฺติ   ชานนฺโต  ๑  อาปชฺชติ  ชานนฺโต  ๑  วุฏฺฐาติ
อตฺถาปตฺติ อชานนฺโต ๒ อาปชฺชติ อชานนฺโต ๒ วุฏฺฐาติ ฯ
     [๙๖๘]   จตูหากาเรหิ   อาปตฺตึ   อาปชฺชติ   กาเยน  อาปชฺชติ
วาจาย    อาปชฺชติ    กาเยน    วาจาย    อาปชฺชติ    กมฺมวาจาย
อาปชฺชติ   ฯ   อปเรหิปิ   จตูหากาเรหิ  อาปตฺตึ  อาปชฺชติ  สงฺฆมชฺเฌ
คณมชฺเฌ    ปุคฺคลสฺส    สนฺติเก   ลิงฺคปาตุภาเวน   ฯ   จตูหากาเรหิ
อาปตฺติยา   วุฏฺฐาติ   กาเยน   วุฏฺฐาติ   วาจาย   วุฏฺฐาติ   กาเยน
วาจาย   วุฏฺฐาติ   กมฺมวาจาย   วุฏฺฐาติ   ฯ  อปเรหิปิ  จตูหากาเรหิ
อาปตฺติยา    วุฏฺฐาติ    สงฺฆมชฺเฌ    คณมชฺเฌ    ปุคฺคลสฺส   สนฺติเก
ลิงฺคปาตุภาเวน   ฯ   สห  ปฏิลาเภน  ปุริมํ  ชหาติ  ปจฺฉิเม  ปติฏฺฐาติ
วิญฺญตฺติโย      ปฏิปฺปสฺสมฺภนฺติ      ปณฺณตฺติโย      นิรุชฺฌนฺติ      ฯ
สห    ปฏิลาเภน    ปจฺฉิมํ    ชหาติ   ปุริเม   ปติฏฺฐาติ   วิญฺญตฺติโย
ปฏิปฺปสฺสมฺภนฺติ     ปณฺณตฺติโย    นิรุชฺฌนฺติ    ฯ    จตสฺโส    โจทนา
สีลวิปตฺติยา     โจเทติ    อาจารวิปตฺติยา    โจเทติ    ทิฏฺฐิวิปตฺติยา
โจเทติ  อาชีววิปตฺติยา  โจเทติ  ฯ  จตฺตาโร ปริวาสา ปฏิจฺฉนฺนปริวาโส
#๑ ม. อชานนฺโต ฯ  ๒ ม. ชานนฺโต ฯ
