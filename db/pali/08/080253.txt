อาจารวิปตฺติปจฺจยา     เอกํ     อาปตฺตึ    อาปชฺชติ    อาจารวิปตฺตึ
ปฏิจฺฉาเทติ    อาปตฺติ    ทุกฺกฏสฺส    ฯ    อาจารวิปตฺติปจฺจยา   อิมํ
เอกํ   อาปตฺตึ   อาปชฺชติ   ฯ   สา   อาปตฺติ   จตุนฺนํ  วิปตฺตีนํ  กติ
วิปตฺติโย   ภชติ   ฯเปฯ   สตฺตนฺนํ  สมถานํ  กตีหิ  สมเถหิ  สมฺมติ  ฯ
สา   อาปตฺติ   จตุนฺนํ   วิปตฺตีนํ  เอกํ  วิปตฺตึ  ภชติ  อาจารวิปตฺตึ  ฯ
สตฺตนฺนํ     อาปตฺติกฺขนฺธานํ    เอเกน    อาปตฺติกฺขนฺเธน    สงฺคหิตา
ทุกฺกฏาปตฺติกฺขนฺเธน   ฯ  ฉนฺนํ  อาปตฺติสมุฏฺฐานานํ  เอเกน  สมุฏฺฐาเนน
สมุฏฺฐาติ   กายโต   จ   วาจโต   จ   จิตฺตโต   จ   สมุฏฺฐาติ   ฯ
จตุนฺนํ    อธิกรณานํ    อาปตฺตาธิกรณํ    ฯ   สตฺตนฺนํ   สมถานํ   ตีหิ
สมเถหิ    สมฺมติ    สิยา   สมฺมุขาวินเยน   จ   ปฏิญฺญาตกรเณน   จ
สิยา สมฺมุขาวินเยน จ ติณวตฺถารเกน จ ฯ
     [๘๗๖]    ทิฏฺฐิวิปตฺติปจฺจยา    กติ   อาปตฺติโย   อาปชฺชติ   ฯ
ทิฏฺฐิวิปตฺติปจฺจยา    เทฺว   อาปตฺติโย   อาปชฺชติ   ปาปิกาย   ทิฏฺฐิยา
ยาวตติยํ    สมนุภาสนาย    นปฺปฏินิสฺสชฺชติ    ญตฺติยา   ทุกฺกฏํ   ทฺวีหิ
กมฺมวาจาหิ  ทุกฺกฏา  ๑  กมฺมวาจาปริโยสาเน  อาปตฺติ  ปาจิตฺติยสฺส ฯ
ทิฏฺฐิวิปตฺติปจฺจยา    อิมา    เทฺว    อาปตฺติโย   อาปชฺชติ   ฯ   ตา
อาปตฺติโย    จตุนฺนํ    วิปตฺตีนํ    กติ    วิปตฺติโย    ภชนฺติ   ฯเปฯ
สตฺตนฺนํ    สมถานํ   กตีหิ   สมเถหิ   สมฺมนฺติ   ฯ   ตา   อาปตฺติโย
จตุนฺนํ   วิปตฺตีนํ   เอกํ   วิปตฺตึ   ภชนฺติ   อาจารวิปตฺตึ   ฯ  สตฺตนฺนํ
อาปตฺติกฺขนฺธานํ  ทฺวีหิ  อาปตฺติกฺขนฺเธหิ  สงฺคหิตา  สิยา  ปาจิตฺ-
#๑ ม. ยุ. ทฺวีหิ ... ทุกฺกฏาติ ปาฐตฺตยํ น ทิสฺสติ ฯ
