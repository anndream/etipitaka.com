กตฺถ   ปญฺญตฺตนฺติ   ฯ   สาวตฺถิยา   ปญฺญตฺตํ   ฯ   กํ  อารพฺภาติ  ฯ
ฉพฺพคฺคิเย   ภิกฺขู   อารพฺภ   ฯ   กิสฺมึ   วตฺถุสฺมินฺติ   ฯ   ฉพฺพคฺคิยา
ภิกฺขู   กุปิตา   อนตฺตมนา   ภิกฺขูนํ   ปหารํ   อทํสุ  ตสฺมึ  วตฺถุสฺมึ  ฯ
เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ  เอเกน  สมุฏฺฐาเนน
สมุฏฺฐาติ กายโต จ จิตฺตโต จ สมุฏฺฐาติ น วาจโต ฯเปฯ
     [๑๔๑]   ภิกฺขุสฺส   กุปิเตน   อนตฺตมเนน  ตลสตฺติกํ  อุคฺคิรนฺตสฺส
ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
อารพฺภาติ   ฯ   ฉพฺพคฺคิเย   ภิกฺขู   อารพฺภ  ฯ  กิสฺมึ  วตฺถุสฺมินฺติ  ฯ
ฉพฺพคฺคิยา    ภิกฺขู   กุปิตา   อนตฺตมนา   ภิกฺขูนํ   ตลสตฺติกํ   อุคฺคิรึสุ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
เอเกน   สมุฏฺฐาเนน   สมุฏฺฐาติ   กายโต   จ  จิตฺตโต  จ  สมุฏฺฐาติ
น วาจโต ฯเปฯh
     [๑๔๒]  ภิกฺขุํ  อมูลเกน  สงฺฆาทิเสเสน  อนุทฺธํเสนฺตสฺส  ปาจิตฺติยํ
กตฺถ   ปญฺญตฺตนฺติ   ฯ   สาวตฺถิยา   ปญฺญตฺตํ   ฯ   กํ  อารพฺภาติ  ฯ
ฉพฺพคฺคิเย   ภิกฺขู   อารพฺภ   ฯ   กิสฺมึ   วตฺถุสฺมินฺติ   ฯ   ฉพฺพคฺคิยา
ภิกฺขู   ภิกฺขุํ   อมูลเกน   สงฺฆาทิเสเสน  อนุทฺธํเสสุํ  ตสฺมึ  วตฺถุสฺมึ  ฯ
เอกา    ปญฺญตฺติ   ฯ   ฉนฺนํ   อาปตฺติสมุฏฺฐานานํ   ตีหิ   สมุฏฺฐาเนหิ
สมุฏฺฐาติ ฯเปฯ
     [๑๔๓]   ภิกฺขุสฺส   สญฺจิจฺจํ   กุกฺกุจฺจํ   อุปฺปาเทนฺตสฺส  ปาจิตฺติยํ
กตฺถ   ปญฺญตฺตนฺติ   ฯ   สาวตฺถิยา   ปญฺญตฺตํ   ฯ   กํ  อารพฺภาติ  ฯ
