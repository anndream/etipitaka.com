         เวหาสกุฏิเลปนา        สปฺปาณกวิสิญฺจนนฺติ ฯ
                   __________________
    [๘๒]    อสมฺมเตน    ภิกฺขุนิโย   โอวทนฺตสฺส   ปาจิตฺติยํ   กตฺถ
ปญฺญตฺตนฺติ    ฯ    สาวตฺถิยา    ปญฺญตฺตํ    ฯ   กํ   อารพฺภาติ   ฯ
ฉพฺพคฺคิเย   ภิกฺขู   อารพฺภ   ฯ   กิสฺมึ   วตฺถุสฺมินฺติ   ฯ   ฉพฺพคฺคิยา
ภิกฺขู    อสมฺมตา    ภิกฺขุนิโย   โอวทึสุ   ตสฺมึ   วตฺถุสฺมึ   ฯ   อตฺถิ
ตตฺถ     ปญฺญตฺติ     อนุปฺปญฺญตฺติ    อนุปฺปนฺนปญฺญตฺตีติ    ฯ    เอกา
ปญฺญตฺติ      เอกา      อนุปฺปญฺญตฺติ      อนุปฺปนฺนปญฺญตฺติ      ตสฺมึ
นตฺถิ   ฯ   ฉนฺนํ   อาปตฺติสมุฏฺฐานานํ   ทฺวีหิ   สมุฏฺฐาเนหิ   สมุฏฺฐาติ
สิยา   วาจโต   สมุฏฺฐาติ   น   กายโต   น  จิตฺตโต  สิยา  วาจโต
จ จิตฺตโต จ สมุฏฺฐาติ น กายโต ฯเปฯ
    [๘๓]    อตฺถงฺคเต   สุริเย   ภิกฺขุนิโย   โอวทนฺตสฺส   ปาจิตฺติยํ
กตฺถ   ปญฺญตฺตนฺติ   ฯ   สาวตฺถิยา   ปญฺญตฺตํ   ฯ   กํ  อารพฺภาติ  ฯ
อายสฺมนฺตํ   จูฬปนฺถกํ   อารพฺภ   ฯ   กิสฺมึ   วตฺถุสฺมินฺติ  ฯ  อายสฺมา
จูฬปนฺถโก   อตฺถงฺคเต   สุริเย   ภิกฺขุนิโย   โอวทิ  ตสฺมึ  วตฺถุสฺมึ  ฯ
เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ   ทฺวีหิ   สมุฏฺฐาเนหิ
สมุฏฺฐาติ (ปทโสธมฺเม) ฯเปฯ
    [๘๔]    ภิกฺขุนูปสฺสยํ    อุปสงฺกมิตฺวา    ภิกฺขุนิโย    โอวทนฺตสฺส
ปาจิตฺติยํ  กตฺถ  ปญฺญตฺตนฺติ  ฯ  สกฺเกสุ  ปญฺญตฺตํ  ฯ  กํ  อารพฺภาติ  ฯ
ฉพฺพคฺคิเย   ภิกฺขู   อารพฺภ   ฯ   กิสฺมึ   วตฺถุสฺมินฺติ   ฯ   ฉพฺพคฺคิยา
