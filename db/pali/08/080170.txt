     [๖๑๐]    วุฏฺฐาปิตํ   ปวตฺตินึ   เทฺว   วสฺสานิ   นานุพนฺธนฺติยา
ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
อารพฺภาติ   ฯ   สมฺพหุลา  ภิกฺขุนิโย  อารพฺภ  ฯ  กิสฺมึ  วตฺถุสฺมินฺติ  ฯ
สมฺพหุลา   ภิกฺขุนิโย   วุฏฺฐาปิตํ   ปวตฺตินึ   เทฺว   วสฺสานิ  นานุพนฺธึสุ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
เอเกน สมุฏฺฐาเนน สมุฏฺฐาติ (ปฐมปาราชิเก) ฯ
     [๖๑๑]    สหชีวินึ    วุฏฺฐาเปตฺวา   เนว   วูปกาเสนฺติยา   น
วูปกาสาเปนฺติยา    ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา
ปญฺญตฺตํ   ฯ   กํ   อารพฺภาติ  ฯ  ถุลฺลนนฺทํ  ภิกฺขุนึ  อารพฺภ  ฯ  กิสฺมึ
วตฺถุสฺมินฺติ    ฯ   ถุลฺลนนฺทา   ภิกฺขุนี   สหชีวินึ   วุฏฺฐาเปตฺวา   เนว
วูปกาเสสิ  น  วูปกาสาเปสิ  ตสฺมึ  วตฺถุสฺมึ  ฯ  เอกา  ปญฺญตฺติ ฯ ฉนฺนํ
อาปตฺติสมุฏฺฐานานํ เอเกน สมุฏฺฐาเนน สมุฏฺฐาติ (ธุรนิกฺเขเป) ฯ
                   คพฺภินีวคฺโค สตฺตโม ฯ
     [๖๑๒]   อูนวีสติวสฺสํ   กุมารีภูตํ  วุฏฺฐาเปนฺติยา  ปาจิตฺติยํ  กตฺถ
ปญฺญตฺตนฺติ   ฯ   สาวตฺถิยา   ปญฺญตฺตํ  ฯ  กํ  อารพฺภาติ  ฯ  สมฺพหุลา
ภิกฺขุนิโย   อารพฺภ   ฯ   กิสฺมึ   วตฺถุสฺมินฺติ   ฯ   สมฺพหุลา  ภิกฺขุนิโย
อูนวีสติวสฺสํ    กุมารีภูตํ    วุฏฺฐาเปสุํ   ตสฺมึ    วตฺถุสฺมึ   ฯ   เอกา
ปญฺญตฺติ ฯ ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯ
     [๖๑๓]   ปริปุณฺณวีสติวสฺสํ  กุมารีภูตํ  เทฺว  วสฺสานิ  ฉสุ  ธมฺเมสุ
อสิกฺขิตลิกฺขํ    วุฏฺฐาเปนฺติยา    ปาจิตฺติยํ    กตฺถ    ปญฺญตฺตนฺติ    ฯ
