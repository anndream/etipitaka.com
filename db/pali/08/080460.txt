อิเม โข อุปาลิ ปญฺจ ธมฺมิกา ปฏิคฺคหาติ ฯ
     [๑๑๗๔]  กติ  นุ  โข  ภนฺเต  อนติริตฺตาติ  ฯ   ปญฺจิเม  อุปาลิ
อนติริตฺตา   ฯ   กตเม   ปญฺจ   ฯ   อกปฺปิยกตํ  โหติ  อปฺปฏิคฺคหิตกตํ
โหติ    อนุจฺจาริตกตํ    โหติ    อหตฺถปาเส    กตํ   โหติ   อลเมตํ
สพฺพนฺติ   อวุตฺตํ   โหติ   ฯ   อิเม  โข  อุปาลิ  ปญฺจ  อนติริตฺตา  ฯ
ปญฺจิเม   อุปาลิ   อติริตฺตา   ฯ   กตเม   ปญฺจ   ฯ  กปฺปิยกตํ  โหติ
ปฏิคฺคหิตกตํ    โหติ    อุจฺจาริตกตํ    โหติ   หตฺถปาเส   กตํ   โหติ
อลเมตํ สพฺพนฺติ วุตฺตํ โหติ ฯ อิเม โข อุปาลิ ปญฺจ อติริตฺตาติ ฯ
     [๑๑๗๕]  กตีหิ  นุ  โข  ภนฺเต  อากาเรหิ ปวารณา ปญฺญายตีติ ฯ
ปญฺจหุปาลิ     อากาเรหิ     ปวารณา     ปญฺญายติ    ฯ    กตเมหิ
ปญฺจหิ    ฯ    อสนํ    ปญฺญายติ    โภชนํ    ปญฺญายติ    หตฺถปาเส
ฐิโต    อภิหรติ    ปฏิกฺเขโป   ปญฺญายติ   ฯ   อิเมหิ   โข   อุปาลิ
ปญฺจหากาเรหิ ปวารณา ปญฺญายตีติ ฯ
     [๑๑๗๖]   กติ   นุ   โข  ภนฺเต  อธมฺมิกา  ปฏิญฺญาตกรณาติ  ฯ
ปญฺจิเม   อุปาลิ   อธมฺมิกา   ปฏิญฺญาตกรณา   ฯ   กตเม   ปญฺจ   ฯ
ภิกฺขุ    ปาราชิกํ    อชฺฌาปนฺโน    โหติ    ปาราชิเกน   โจทิยมาโน
สงฺฆาทิเสสํ    อชฺฌาปนฺโน    ปฏิชานาติ   ตํ   สงฺโฆ   สงฺฆาทิเสเสน
กาเรติ    อธมฺมิกํ    ปฏิญฺญาตกรณํ    ภิกฺขุ    ปาราชิกํ   อชฺฌาปนฺโน
โหติ    ปาราชิเกน    โจทิยมาโน    ปาจิตฺติยํ   ปาฏิเทสนียํ   ทุกฺกฏํ
อชฺฌาปนฺโน    ปฏิชานาติ   ตํ   สงฺโฆ   ทุกฺกเฏน   กาเรติ   อธมฺมิกํ
