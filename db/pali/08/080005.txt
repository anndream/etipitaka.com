         สาสนํ อนุรกฺขนฺโต        ชมฺพุทีเป ปติฏฺฐิโต
         จูฬาภโย จ เมธาวี       วินเย จ วิสารโท
         ติสฺสตฺเถโร จ เมธาวี     สทฺธมฺมวํสโกวิโท
         จูฬาเทโว ๑ จ เมธาวี   วินเย จ วิสารโท
         สีวตฺเถโร จ เมธาวี      วินเย สพฺพตฺถ โกวิโท
         เอเต นาคา มหาปญฺญา    วินยญฺญู มคฺคโกวิทา
         วินยํ ทีเป ปกาเสสุํ       ปิฏกํ ตมฺพปณฺณิยาติ ฯ
     [๔]  ยนฺเตน  ภควตา  ชานตา  ปสฺสตา  อรหตา สมฺมาสมฺพุทฺเธน
ทุติยํ   ปาราชิกํ   กตฺถ   ปญฺญตฺตนฺติ   ฯ   ราชคเห   ปญฺญตฺตํ  ฯ  กํ
อารพฺภาติ  ฯ  ธนิยํ  กุมฺภการปุตฺตํ  อารพฺภ  ฯ กิสฺมึ วตฺถุสฺมินฺติ ฯ ธนิโย
กุมฺภการปุตฺโต   รญฺโญ   ทารูนิ   อทินฺนานิ   อาทิยิ  ตสฺมึ  วตฺถุสฺมึ  ฯ
เอกา   ปญฺญตฺติ   เอกา   อนุปฺปญฺญตฺติ  นตฺถิ  อนุปฺปนฺนปญฺญตฺติ  ฯ  ๒
ฉนฺนํ  อาปตฺติสมุฏฺฐานานํ  [๓]  ตีหิ  สมุฏฺฐาเนหิ สมุฏฺฐาติ สิยา กายโต
จ   จิตฺตโต  จ  สมุฏฺฐาติ  น  วาจโต  สิยา  วาจโต  จ  จิตฺตโต  จ
สมุฏฺฐาติ   น   กายโต   สิยา  กายโต   จ  วาจโต  จ  จิตฺตโต  จ
สมุฏฺฐาติ ฯเปฯ
     [๕]  ตติยํ  ปาราชิกํ  กตฺถ  ปญฺญตฺตนฺติ  ฯ  เวสาลิยา ปญฺญตฺตํ ฯ
กํ   อารพฺภาติ   ฯ  สมฺพหุเล  ภิกฺขู  อารพฺภ  ฯ  กิสฺมึ  วตฺถุสฺมินฺติ  ฯ
สมฺพหุลา  ภิกฺขู  อญฺญมญฺญํ  ชีวิตา  โวโรเปสุํ  ตสฺมึ  วตฺถุสฺมึ  ฯ  เอกา
ปญฺญตฺติ    เอกา    อนุปฺปญฺญตฺติ    นตฺถิ   อนุปฺปนฺนปญฺญตฺติ   ๒   ฯ
#๑ โป. ม. ยุ. จุฬเทโว ฯ    ๒ ม. ยุ. อิทํ ปาฐทฺวยํ นตฺถิ ฯ   ๓ ม. ยุ.
#ถตีหิ สมุฏฺฐาเนหิ สมุฏฺฐาตีติ ฯ
