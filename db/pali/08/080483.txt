     [๑๒๐๖]   กตีหิ  นุ  โข  ภนฺเต  องฺเคหิ  สมนฺนาคเตน  ภิกฺขุนา
สทฺธึ   น   สากจฺฉาตพฺโพติ   ฯ   ปญฺจหุปาลิ   องฺเคหิ   สมนฺนาคเตน
ภิกฺขุนา  สทฺธึ  น  สากจฺฉาตพฺโพ  ฯ  กตเมหิ  ปญฺจหิ  ฯ  น  อเสเขน
สีลกฺขนฺเธน    สมนฺนาคโต    โหติ    น    อเสเขน   สมาธิกฺขนฺเธน
สมนฺนาคโต    โหติ    น    อเสเขน    ปญฺญาขนฺเธน    สมนฺนาคโต
โหติ    น    อเสเขน    วิมุตฺติกฺขนฺเธน    สมนฺนาคโต    โหติ   น
อเสเขน    วิมุตฺติญาณทสฺสนกฺขนฺเธน   สมนฺนาคโต   โหติ   ฯ   อิเมหิ
โข  อุปาลิ  ปญฺจหงฺเคหิ  สมนฺนาคเตน  ภิกฺขุนา สทฺธึ น สากจฺฉาตพฺโพ ฯ
ปญฺจหุปาลิ       องฺเคหิ       สมนฺนาคเตน      ภิกฺขุนา      สทฺธึ
สากจฺฉาตพฺโพ    ฯ    กตเมหิ   ปญฺจหิ   ฯ   อเสเขน   สีลกฺขนฺเธน
สมนฺนาคโต    โหติ    อเสเขน   สมาธิกฺขนฺเธน   สมนฺนาคโต   โหติ
อเสเขน   ปญฺญาขนฺเธน   สมนฺนาคโต   โหติ  อเสเขน  วิมุตฺติกฺขนฺเธน
สมนฺนาคโต       โหติ       อเสเขน       วิมุตฺติญาณทสฺสนกฺขนฺเธน
สมนฺนาคโต   โหติ   ฯ  อิเมหิ  โข  อุปาลิ  ปญฺจหงฺเคหิ  สมนฺนาคเตน
ภิกฺขุนา   สทฺธึ   สากจฺฉาตพฺโพ   ฯ   อปเรหิปิ   อุปาลิ   ปญฺจหงฺเคหิ
สมนฺนาคเตน  ภิกฺขุนา  สทฺธึ  น  สากจฺฉาตพฺโพ  ฯ  กตเมหิ  ปญฺจหิ  ฯ
น    อตฺถปฏิสมฺภิทาปตฺโต    โหติ    น    ธมฺมปฏิสมฺภิทาปตฺโต   โหติ
น     นิรุตฺติปฏิสมฺภิทาปตฺโต     โหติ     น    ปฏิภาณปฏิสมฺภิทาปตฺโต
โหติ   น   ยถาวิมุตฺตํ  จิตฺตํ  ปจฺจเวกฺขติ  ๑  ฯ  อิเมหิ  โข  อุปาลิ
ปญฺจหงฺเคหิ   สมนฺนาคเตน   ภิกฺขุนา   สทฺธึ   น   สากจฺฉาตพฺโพ   ฯ
#๑ ม. ปจฺจเวกฺขิตา ฯ
