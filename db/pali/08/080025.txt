อุปนนฺทํ  สกฺยปุตฺตํ  อารพฺภ  ฯ  กิสฺมึ  วตฺถุสฺมินฺติ  ฯ  อายสฺมา อุปนนฺโท
สกฺยปุตฺโต   รูปิยํ   ปฏิคฺคเหสิ   ตสฺมึ  วตฺถุสฺมึ  ฯ  เอกา  ปญฺญตฺติ  ฯ
ฉนฺนํ อาปตฺติสมุฏฺฐานานํ ฉหิ สมุฏฺฐาเนหิ สมุฏฺฐาติ ฯเปฯ
    [๔๖]    นานปฺปการกํ   รูปิยสํโวหารํ   สมาปชฺชนฺตสฺส   นิสฺสคฺคิยํ
ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
อารพฺภาติ   ฯ   ฉพฺพคฺคิเย   ภิกฺขู   อารพฺภ  ฯ  กิสฺมึ  วตฺถุสฺมินฺติ  ฯ
ฉพฺพคฺคิยา    ภิกฺขู    นานปฺปการกํ   รูปิยสํโวหารํ   สมาปชฺชึสุ   ตสฺมึ
วตฺถุสฺมึ   ฯ   เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ   ฉหิ
สมุฏฺฐาเนหิ สมุฏฺฐาติ ฯเปฯ
    [๔๗]    นานปฺปการกํ    กยวิกฺกยํ    สมาปชฺชนฺตสฺส    นิสฺสคฺคิยํ
ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
อารพฺภาติ   ฯ   อายสฺมนฺตํ   อุปนนฺทํ   สกฺยปุตฺตํ   อารพฺภ   ฯ  กิสฺมึ
วตฺถุสฺมินฺติ    ฯ    อายสฺมา    อุปนนฺโท    สกฺยปุตฺโต   ปริพฺพาชเกน
สทฺธึ   กยวิกฺกยํ   สมาปชฺชิ   ตสฺมึ   วตฺถุสฺมึ   ฯ  เอกา  ปญฺญตฺติ  ฯ
ฉนฺนํ อาปตฺติสมุฏฺฐานานํ ฉหิ สมุฏฺฐาเนหิ สมุฏฺฐาติ ฯเปฯ
                 โกสิยวคฺโค ทุติโย ฯ
                     ตสฺสุทฺทานํ
    [๔๘] มิสฺสกํ สุทฺธกญฺเจว     ตุลญฺจ อนุวสฺสกํ
         ปุราณสนฺถตญฺเจว      โลมานิ หารเณน จ
         โธวนํ รูปิยญฺเจว      เทฺว จ นานปฺปการกนฺติ ฯ
