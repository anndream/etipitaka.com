        สตฺตตึส อิเม ธมฺมา            กายวาจาย จิตฺตโต
        สพฺเพ เอกสมุฏฺฐานา           สมนุภาสนา ยถา ฯ
                   สมนุภาสนสมุฏฺฐานํ นิฏฺฐิตํ ฯ
  [๘๓๑] อุพฺภตํ กฐินํ ตีณิ               ปฐมํ ปตฺตเภสชฺชํ
        อจฺเจกญฺจาปิ ๑ สาสงฺกํ        ปกฺกมนฺเตน วา ทุเว
        อุปสฺสยํ ปรมฺปรา              อนติริตฺตํ นิมนฺตนา
        วิกปฺปํ รญฺโญ วิกาเล           โวสาสารญฺญเกน ๒ จ
        อุสูยา ๓  สนฺนิจยญฺจ          ปูเร ปจฺฉา วิกาเล จ
        ปญฺจาหิกา สงฺกมนี ๔          เทฺวปิ อาวสเถน จ
        ปสาเข อาสเน เจว ๕        ตึสเอกูนกา อิเม
        กายวาจา น จิตฺตโต ๖        ตีหิ ทฺวาเรหิ ชายเร
        ทฺวิสมุฏฺฐานิกา สพฺเพ           กฐิเนน สหา สมา ๗ ฯ
                     กฐินสมุฏฺฐานํ นิฏฺฐิตํ ฯ
  [๘๓๒] เอฬกโลมา เทฺว เสยฺยา        อาหจฺจปิณฺฑโภชนํ
        คณวิกาเล สนฺนิธิ              ทนฺตโปเณนเจลกา
        อุยฺยุตฺตํ วเส ๘ อุยฺโยธิ        สุรา โอเรน นฺหายนา
        ทุพฺพณฺเณ เทฺว เทสนิกา         ลสุณุตฺติฏฺเฐ ๙ นจฺจนา ฯ
        นฺหานํ อตฺถรณํ เสยฺยา          อนฺโตรฏฺเฐ ตถา พหิ
#๑ สี. ยุ. อจฺเจกํ วาปิ ฯ  ๒ โวสาสารญฺญิเตน ฯ  ๓ ม. ยุ. อุสฺสยา ฯ
#๔ โป. สงฺกมนิ ฯ  ยุ. สงฺกมณิ ฯ  ๕ โป. เทฺว ปสาเข จ อาสเน ฯ
#๖ ม. ยุ. น จ จิตฺตา ฯ  ๗ โป. สมา สมา ฯ  ๘ ม. ยุ. เสนํ ฯ
#๙ ม. ลสุณุปติฏฺเฐ ฯ
