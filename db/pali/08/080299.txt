นิสฺสโย    ทาตพฺโพ   อลชฺชิสฺส   จ   ลชฺชิโน   จ   น   ยาจติ   ฯ
ทฺวินฺนํ    ปุคฺคลานํ   นิสฺสโย   ทาตพฺโพ   พาลสฺส   จ   ลชฺชิสฺส   จ
ยาจติ    ฯ   เทฺว   ปุคฺคลา   อภพฺพา   อาปตฺตึ   อาปชฺชิตุํ   พุทฺธา
จ   ปจฺเจกพุทฺธา   จ   ฯ   เทฺว  ปุคฺคลา  ภพฺพา  อาปตฺตึ  อาปชฺชิตุํ
ภิกฺขู   จ   ภิกฺขุนิโย  จ  ฯ  เทฺว  ปุคฺคลา  อภพฺพา  สญฺจิจฺจ  อาปตฺตึ
อาปชฺชิตุํ   ภิกฺขู   จ   ภิกฺขุนิโย   จ   อริยปุคฺคลา  ฯ  เทฺว  ปุคฺคลา
ภพฺพา    สญฺจิจฺจ    อาปตฺตึ    อาปชฺชิตุํ   ภิกฺขู   จ   ภิกฺขุนิโย   จ
ปุถุชฺชนา   ฯ   เทฺว   ปุคฺคลา   อภพฺพา   สญฺจิจฺจ   สาติสารํ   วตฺถุํ
อชฺฌาจริตุํ    ภิกฺขู    จ    ภิกฺขุนิโย    จ   อริยปุคฺคลา   ฯ   เทฺว
ปุคฺคลา   ภพฺพา   สญฺจิจฺจ   สาติสารํ   วตฺถุํ   อชฺฌาจริตุํ   ภิกฺขู   จ
ภิกฺขุนิโย จ ปุถุชฺชนา ฯ
     [๙๔๗]  เทฺว  ปฏิกฺโกสนา  ๑ กาเยน วา ปฏิกฺโกสติ วาจาย วา
ปฏิกฺโกสติ    ฯ    เทฺว    นิสฺสารณา    อตฺถิ    ปุคฺคโล   อปฺปตฺโต
นิสฺสารณํ    ตญฺเจ    สงฺโฆ    นิสฺสาเรติ    เอกจฺโจ    สุนิสฺสาริโต
เอกจฺโจ    ทุนฺนิสฺสาริโต    ฯ    เทฺว   โอสารณา   อตฺถิ   ปุคฺคโล
อปฺปตฺโต     โอสารณํ     ตญฺเจ    สงฺโฆ    โอสาเรติ    เอกจฺโจ
โสสาริโต   เอกจฺโจ   โทสาริโต   ฯ   เทฺว   ปฏิญฺญา  กาเยน  วา
ปฏิชานาติ   วาจาย   วา   ปฏิชานาติ   ฯ   เทฺว  ปฏิคฺคหา  กาเยน
วา    ปฏิคฺคณฺหาติ    กายปฏิพทฺเธน    วา   ปฏิคฺคณฺหาติ   ฯ   เทฺว
ปฏิกฺเขปา   กาเยน   วา   ปฏิกฺขิปติ   วาจาย   วา   ปฏิกฺขิปติ   ฯ
#๑ ม. ยุ. ปฏิกฺโกสา ฯ
