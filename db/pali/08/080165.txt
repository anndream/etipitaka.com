ภิกฺขุนิโย   อารพฺภ   ฯ   กิสฺมึ   วตฺถุสฺมินฺติ   ฯ  ฉพฺพคฺคิยา  ภิกฺขุนิโย
อายสฺมนฺตํ   อุปาลึ   อกฺโกสึสุ   ตสฺมึ  วตฺถุสฺมึ  ฯ  เอกา  ปญฺญตฺติ  ฯ
ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯ
     [๕๙๔]    จณฺฑีกตาย    คณํ    ปริภาสนฺติยา   ปาจิตฺติยํ   กตฺถ
ปญฺญตฺตนฺติ   ฯ   สาวตฺถิยา   ปญฺญตฺตํ  ฯ  กํ  อารพฺภาติ  ฯ  ถุลฺลนนฺทํ
ภิกฺขุนึ  อารพฺภ  ฯ  กิสฺมึ  วตฺถุสฺมินฺติ  ฯ  ถุลฺลนนฺทา ภิกฺขุนี จณฺฑีกตา ๑
คณํ    ปริภาสิ    ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ
อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯ
     [๕๙๕]   นิมนฺติตาย  ปวาริตาย  ๒  ขาทนียํ  วา  โภชนียํ  วา
(๓)    ภุญฺชนฺติยา    ปาจิตฺติยํ   กตฺถ   ปญฺญตฺตนฺติ   ฯ   สาวตฺถิยา
ปญฺญตฺตํ   ฯ   กํ   อารพฺภาติ   ฯ   สมฺพหุลา   ภิกฺขุนิโย  อารพฺภ  ฯ
กิสฺมึ   วตฺถุสฺมินฺติ   ฯ   สมฺพหุลา   ภิกฺขุนิโย   ภุตฺตาวี  ๔  ปวาริตา
อญฺญตฺร   ภุญฺชึสุ   ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ
อาปตฺติสมุฏฺฐานานํ จตูหิ สมุฏฺฐาเนหิ สมุฏฺฐาติ ฯ
     [๕๙๖]   กุลํ   มจฺฉรายนฺติยา   ปาจิตฺติยํ   กตฺถ  ปญฺญตฺตนฺติ  ฯ
สาวตฺถิยา    ปญฺญตฺตํ    ฯ    กํ   อารพฺภาติ   ฯ   อญฺญตรํ   ภิกฺขุนึ
อารพฺภ   ฯ   กิสฺมึ   วตฺถุสฺมินฺติ   ฯ  อญฺญตรา  ภิกฺขุนี  กุลํ  มจฺฉรายิ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ตีหิ สมุฏฺฐาเนหิ สมุฏฺฐาติ ฯ
     [๕๙๗]   อภิกฺขุเก   อาวาเส   วสฺสํ  วสนฺติยา  ปาจิตฺติยํ  กตฺถ
#๑ ม. จณฺฑีกตาย ฯ  ๒ ม. ยุ. นิมนฺติตาย วา ปวาริตาย วา ฯ  ๓ ม. อญฺญตฺร ฯ
#๔ ม. ภุตฺตาวินิโย ฯ
