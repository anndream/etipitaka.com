ทิฏฺฐิวิปตฺติปุจฺฉา  อาชีววิปตฺติปุจฺฉา  ฯ  อาปตฺติปุจฺฉาติ ปาราชิกาปตฺติปุจฺฉา
สงฺฆาทิเสสาปตฺติปุจฺฉา      ถุลฺลจฺจยาปตฺติปุจฺฉา     ปาจิตฺติยาปตฺติปุจฺฉา
ปาฏิเทสนียาปตฺติปุจฺฉา    ทุกฺกฏาปตฺติปุจฺฉา    ทุพฺภาสิตาปตฺติปุจฺฉา    ฯ
อชฺฌาจารปุจฺฉาติ ทฺวยนฺทฺวยสมาปตฺติปุจฺฉา ฯ
     [๑๑๒๐]    กินฺติ    เต   ทิฏฺฐนฺติ   ลิงฺคปุจฺฉา   อิริยาปถปุจฺฉา
อาการปุจฺฉา   วิปฺปการปุจฺฉา   ฯ   ลิงฺคปุจฺฉาติ   ทีฆํ  วา  รสฺสํ  วา
กณฺหํ   วา   โอทาตํ   วา   ฯ   อิริยาปถปุจฺฉาติ   คจฺฉนฺตํ  วา  ฐิตํ
วา   นิสินฺนํ   วา   นิปนฺนํ   วา   ฯ   อาการปุจฺฉาติ  คิหิลิงฺเค  วา
ติตฺถิยลิงฺเค   วา   ปพฺพชิตลิงฺเค   วา   ฯ   วิปฺปการปุจฺฉาติ  คจฺฉนฺตํ
วา ฐิตํ วา นิสินฺนํ วา นิปนฺนํ วา ฯ
     [๑๑๒๑]   กทา  เต  ทิฏฺฐนฺติ  กาลปุจฺฉา  สมยปุจฺฉา  ทิวสปุจฺฉา
อุตุปุจฺฉา   ฯ   กาลปุจฺฉาติ   ปุพฺพณฺหกาเล   วา   มชฺฌนฺติกกาเล  วา
สายณฺหกาเล   วา   ฯ  สมยปุจฺฉาติ  ปุพฺพณฺหสมเย  วา  มชฺฌนฺติกสมเย
วา     สายณฺหสมเย    วา    ฯ    ทิวสปุจฺฉาติ    ปุเรภตฺตํ    วา
ปจฺฉาภตฺตํ   วา   รตฺตึ   วา  ทิวา  วา  กาเฬ  วา  ชุเณฺห  วา  ฯ
อุตุปุจฺฉาติ เหมนฺเต วา คิเมฺห วา วสฺเส วา ฯ
     [๑๑๒๒]  กตฺถ  เต  ทิฏฺฐนฺติ  ฐานปุจฺฉา  ภูมิปุจฺฉา  โอกาสปุจฺฉา
ปเทสปุจฺฉา   ฯ   ฐานปุจฺฉาติ   ภูมิยา   วา   ปฐวิยา   วา  ธรณิยา
วา   ชคติยา  วา  ฯ  ภูมิปุจฺฉาติ  ภูมิยา  วา  ปพฺพเต  วา  ปาสาเณ
วา   ปาสาเท   วา   ฯ   โอกาสปุจฺฉาติ   ปุรตฺถิเม   วา  โอกาเส
