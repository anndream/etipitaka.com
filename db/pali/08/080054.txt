วาจโต จ จิตฺตโต จ สมุฏฺฐาติ ฯเปฯ
     [๑๓๔]   ชานํ   ตถาวาทินา   ภิกฺขุนา  อกฏานุธมฺเมน  ตํ  ทิฏฺฐึ
อปฺปฏินิสฺสฏฺเฐน   สทฺธึ   สมฺภุญฺชนฺตสฺส   ปาจิตฺติยํ  กตฺถ  ปญฺญตฺตนฺติ  ฯ
สาวตฺถิยา     ปญฺญตฺตํ     ฯ    กํ    อารพฺภาติ    ฯ    ฉพฺพคฺคิเย
ภิกฺขู   อารพฺภ   ฯ   กิสฺมึ   วตฺถุสฺมินฺติ   ฯ   ฉพฺพคฺคิยา  ภิกฺขู  ชานํ
ตถาวาทินา  อริฏฺเฐน  ภิกฺขุนา  อกฏานุธมฺเมน  ตํ  ทิฏฺฐึ อปฺปฏินิสฺสฏฺเฐน
สทฺธึ    สมฺภุญฺชึสุ    ตสฺมึ    วตฺถุสฺมึ    ฯ    เอกา    ปญฺญตฺติ   ฯ
ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯเปฯ
     [๑๓๕]   ชานํ   ตถานาสิตํ  สมณุทฺเทสํ  อุปลาเปนฺตสฺส  ปาจิตฺติยํ
กตฺถ   ปญฺญตฺตนฺติ   ฯ   สาวตฺถิยา   ปญฺญตฺตํ   ฯ   กํ  อารพฺภาติ  ฯ
ฉพฺพคฺคิเย   ภิกฺขู   อารพฺภ   ฯ   กิสฺมึ   วตฺถุสฺมินฺติ   ฯ   ฉพฺพคฺคิยา
ภิกฺขู    ชานํ    ตถานาสิตํ    กณฺฑกํ   สมณุทฺเทสํ   อุปลาเปสุํ   ตสฺมึ
วตฺถุสฺมึ   ฯ   เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ   ตีหิ
สมุฏฺฐาเนหิ สมุฏฺฐาติ ฯเปฯ
                  สปฺปาณกวคฺโค สตฺตโม ฯ
                       ตสฺสุทฺทานํธ
     [๑๓๖] สญฺจิจฺจ ปาณํ ชีวิตา    ปริโภคญฺจ สปฺปาณกํ
           ยถาธมฺมญฺจ นีหตํ      ชานํ ทุฏฺฐุลฺลฉาทกํ
           อูนวีสติเถยฺยญฺจ       มาตุคาเมน สํวิธา
           สทฺธึ สมฺภุญฺชนา เจว   นาสิตํ อุปลาปนนฺติ ฯ
