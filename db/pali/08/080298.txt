อปเรปิ   เทฺว   กมฺมโทสา   ญตฺติทุติยกมฺมสฺส  โทโส  ญตฺติจตุตฺถกมฺมสฺส
โทโส       ฯ       เทฺว      กมฺมสมฺปตฺติโย      อปโลกนกมฺมสฺส
สมฺปตฺติ   ญตฺติกมฺมสฺส   สมฺปตฺติ   ฯ   อปราปิ   เทฺว   กมฺมสมฺปตฺติโย
ญตฺติทุติยกมฺมสฺส    สมฺปตฺติ    ญตฺติจตุตฺถกมฺมสฺส    สมฺปตฺติ   ฯ   เทฺว
นานาสํวาสกภูมิโย    อตฺตนา    วา   อตฺตานํ   นานาสํวาสกํ   กโรติ
สมคฺโค   วา   นํ   สงฺโฆ   อุกฺขิปติ  อทสฺสเน  วา  อปฺปฏิกมฺเม  วา
อปฺปฏินิสฺสคฺเค    วา   ฯ   เทฺว   สมานสํวาสกภูมิโย   อตฺตนา   วา
อตฺตานํ   สมานสํวาสกํ   กโรติ   สมคฺโค   วา   นํ   สงฺโฆ  อุกฺขิตฺตํ
โอสาเรติ อทสฺสเน ๑ วา อปฺปฏิกมฺเม ๑ วา อปฺปฏินิสฺสคฺเค ๑ วา ฯ
     [๙๔๕]   เทฺว   ปาราชิกา   ภิกฺขูนญฺจ   ภิกฺขุนีนญฺจ   ฯ   เทฺว
สงฺฆาทิเสสา   เทฺว   ถุลฺลจฺจยา  เทฺว  ปาจิตฺติยา  เทฺว  ปาฏิเทสนียา
เทฺว    ทุกฺกฏา    เทฺว    ทุพฺภาสิตา   ภิกฺขูนญฺจ   ภิกฺขุนีนญฺจ   สตฺต
อาปตฺติโย   สตฺต   อาปตฺติกฺขนฺธา   ฯ   ทฺวีหากาเรหิ   สงฺโฆ  ภิชฺชติ
กมฺเมน วา สลากคาเหน วา ฯ
     [๙๔๖]    เทฺว   ปุคฺคลา   น   อุปสมฺปาเทตพฺพา   อทฺธานหีโน
องฺคหีโน  ฯ  อปเรปิ  เทฺว  ปุคฺคลา  น  อุปสมฺปาเทตพฺพา  วตฺถุวิปนฺโน
กรณทุกฺกฏโก    ฯ   อปเรปิ   เทฺว   ปุคฺคลา   น   อุปสมฺปาเทตพฺพา
อปริปูโร   ปริปูโร  ๒  โน  จ  ยาจติ  ฯ  ทฺวินฺนํ  ปุคฺคลานํ  นิสฺสาย
น   วตฺถพฺพํ   อลชฺชิสฺส   จ   พาลสฺส   จ   ฯ  ทฺวินฺนํ  ปุคฺคลานํ  น
#๑ ม. ทสฺสเน วา ปฏิกฺกมฺเม วา ปฏินิสฺสคฺเค วา ฯ   ๒ ยุ. สปริปูโร ฯ
