               ปญฺหา เมสา กุสเลหิ จินฺติตา ฯ
        [๑๓๑๑] เตลํ มธุํ ผาณิตญฺจาปิ สปฺปึ
               สามํ คเหตฺวาน นิกฺขิเปยฺย
               อวีติวตฺเต สตฺตาเห
               สติ ปจฺจเย ปริภุญฺชนฺตสฺส อาปตฺติ
               ปญฺหา เมสา กุสเลหิ จินฺติตา ฯ
  [๑๓๑๒] นิสฺสคฺคิเยน อาปตฺติ          สุทฺธเกน ปาจิตฺติยํ
               อาปชฺชนฺตสฺส เอกโต
               ปญฺหา เมสา กุสเลหิ จินฺติตา ฯ
        [๑๓๑๓] ภิกฺขู สิยา วีสติยา สมาคตา
               กมฺมํ กเรยฺยุํ สมคฺคสญฺญิโน
               ภิกฺขุ สิยา ทฺวาทสโยชเน ฐิโต
               กมฺมญฺจ ตํ กุปฺเปยฺย วคฺคปจฺจยา
               ปญฺหา เมสา กุสเลหิ จินฺติตา ฯ
  [๑๓๑๔] ปทวีติหารมตฺเตน            วาจาย ภณิเตน จ
               สพฺพานิ ครุกานิ สปฺปฏิกมฺมานิ
               จตุสฏฺฐิ อาปตฺติโย อาปชฺเชยฺย เอกโต
               ปญฺหา เมสา กุสเลหิ จินฺติตา ฯ
  [๑๓๑๕] นิวตฺโถ อนฺตรวาสเกน        ทิคุณํ สงฺฆาฏึ ปารุโต
               สพฺพานิ ตานิ นิสฺสคฺคิยานิ โหนฺติ ฯ
