นิสฺสชฺชนฺโต    เทฺว  อาปตฺติโย   อาปชฺชติ  ญตฺติยา    ทุกฺกฏํ
กมฺมวาจาปริโยสาเน อาปตฺติ ปาจิตฺติยสฺส ฯ
     [๓๕๙]   ชานํ   ตถาวาทินา   ภิกฺขุนา  อกฏานุธมฺเมน  ตํ  ทิฏฺฐึ
อปฺปฏินิสฺสฏฺเฐน    สทฺธึ    สมฺภุญฺชนฺโต   เทฺว   อาปตฺติโย   อาปชฺชติ
สมฺภุญฺชติ ปโยเค ทุกฺกฏํ สมฺภุตฺเต อาปตฺติ ปาจิตฺติยสฺส ฯ
     [๓๖๐]  ชานํ  ตถานาสิสํ  สมณุทฺเทสํ อุปลาเปนฺโต เทฺว อาปตฺติโย
อาปชฺชติ     อุปลาเปติ    ปโยเค    ทุกฺกฏํ    อุปลาปิเต    อาปตฺติ
ปาจิตฺติยสฺส ฯ
                  สปฺปาณกวคฺโค สตฺตโม ฯ
     [๓๖๑]    ภิกฺขุ   ภิกฺขูหิ   สหธมฺมิกํ   วุจฺจมาโน   น   ตาวาหํ
อาวุโส   เอตสฺมึ   สิกฺขาปเท   สิกฺขิสฺสามิ   ยาว  นญฺญํ  ภิกฺขุํ  พฺยตฺตํ
วินยธรํ   ปริปุจฺฉามีติ   ภณนฺโต   เทฺว   อาปตฺติโย   อาปชฺชติ   ภณติ
ปโยเค ทุกฺกฏํ ภณิเต อาปตฺติ ปาจิตฺติยสฺส ฯ
     [๓๖๒]  วินยํ  วิวณฺเณนฺโต  เทฺว  อาปตฺติโย  อาปชฺชติ  วิวณฺเณติ
ปโยเค ทุกฺกฏํ วิวณฺณิเต อาปตฺติยสฺส ฯ
     [๓๖๓]   โมเหนฺโต   เทฺว   อาปตฺติโย   อาปชฺชติ  อนาโรปิเต
โมเห    โมเหติ   อาปตฺติ   ทุกฺกฏสฺส   อาโรปิเต   โมเห   โมเหติ
อาปตฺติ ปาจิตฺติปาจิตฺติยสฺส ฯ
     [๓๖๔]    ภิกฺขุ   กุปิโต   อนตฺตมโน   ปหารํ   เทนฺโต   เทฺว
อาปตฺติโย    อาปชฺชติ    ปหรติ   ปโยเค   ทุกฺกฏํ   ปหเฏ   อาปตฺติ
