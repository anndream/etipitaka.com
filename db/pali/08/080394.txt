                อคติคมนํ น คจฺฉติ
                เอทิโส วุจฺจติ ลชฺชิปุคฺคโล ฯ
         [๑๐๗๒] สจฺจํ อหมฺปิ ชานามิ
                เอทิโส วุจฺจติ ลชฺชิปุคฺคโล
                อญฺญญฺจ ตาหํ ปุจฺฉามิ
                กีทิโส วุจฺจติ อธมฺมโจทโก ฯ
                อกาเลน โจเทติ อภูเตน
                ผรุเสน อนตฺถสญฺหิเตน
                โทสนฺตโร โจเทติ โน เมตฺตจิตฺโต ๑
                เอทิโส วุจฺจติ อธมฺมโจทโก ฯ
         [๑๐๗๓] สจฺจํ อหมฺปิ ชานามิ
                เอทิโส วุจฺจติ อธมฺมโจทโก
                อญฺญญฺจ ตาหํ ปุจฺฉามิ
                กีทิโส วุจฺจติ ธมฺมโจทโก ฯ
                กาเลน โจเทติ ภูเตน
                สเณฺหน อตฺถสญฺหิเตน
                เมตฺตจิตฺโต ๑ โจเทติ โน โทสนฺตโร
                เอทิโส วุจฺจติ ธมฺมโจทโก ฯ
         [๑๐๗๔] สจฺจํ อหมฺปิ ชานามิ
                เอทิโส วุจฺจติ ธมฺมโจทโก
#๑ ม. เมตฺตาจิตฺโต ฯ
----
                อญฺญญฺจ ตาหํ ปุจฺฉามิ
                กีทิโส วุจฺจติ พาลโจทโก ฯ
         ปุพฺพาปรํ น ชานาติ ปุพฺพาปรสฺส อโกวิโท
                อนุสนฺธิวจนปถํ น ชานาติ
                อนุสนฺธิวจนปถสฺส อโกวิโท
                เอทิโส วุจฺจติ พาลโจทโก ฯ
         [๑๐๗๕] สจฺจํ อหมฺปิ ชานามิ
                เอทิโส วุจฺจติ พาลโจทโก
                อญฺญญฺจ ตาหํ ปุจฺฉามิ
                กีทิโส วุจฺจติ ปณฺฑิตโจทโก ฯ
         ปุพฺพาปรํปิ ชานาติ ปุพฺพาปรสฺส โกวิโท
                อนุสนฺธิวจนปถํ ชานาติ
                อนุสนฺธิวจนปถสฺส โกวิโท
                เอทิโส วุจฺจติ ปณฺฑิตโจทโก ฯ
         [๑๐๗๖] สจฺจํ อหมฺปิ ชานามิ
                 เอทิโส วุจฺจติ ปณฺฑิตโจทโก
         อญฺญญฺจ ตาหํ ปุจฺฉามิ         โจทนา กินฺติ ๑ วุจฺจติ ฯ
         สีลวิปตฺติยา โจเทติ          อโถ อาจารทิฏฺฐิยา
         อาชีเวนปิ โจเทติ           โจทนา เตน วุจฺจติ ๒ ฯ
                 อปรํ คาถาสงฺคณิกํ นิฏฺฐิตํ ฯ
#๑ โป. กติ ฯ  ๒ ม. วุจฺจตีติ ฯ
