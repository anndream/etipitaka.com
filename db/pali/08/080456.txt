โวหริตพฺพํ   ฯ   กตเมหิ   ปญฺจหิ   ฯ   ฉนฺทาคตึ   คจฺฉติ   โทสาคตึ
คจฺฉติ   โมหาคตึ   คจฺฉติ   ภยาคตึ   คจฺฉติ   อลชฺชี   จ   โหติ  ฯ
อิเมหิ   โข   อุปาลิ   ปญฺจหงฺเคหิ   สมนฺนาคเตน  ภิกฺขุนา  สงฺเฆ  น
โวหริตพฺพํ   ฯ   ปญฺจหุปาลิ   องฺเคหิ   สมนฺนาคเตน   ภิกฺขุนา  สงฺเฆ
โวหริตพฺพํ   ฯ  กตเมหิ  ปญฺจหิ  ฯ  น  ฉนฺทาคตึ  คจฺฉติ  น  โทสาคตึ
คจฺฉติ    น    โมหาคตึ   คจฺฉติ   น   ภยาคตึ   คจฺฉติ   ลชฺชี   จ
โหติ   ฯ   อิเมหิ   โข   อุปาลิ   ปญฺจหงฺเคหิ  สมนฺนาคเตน  ภิกฺขุนา
สงฺเฆ   โวหริตพฺพํ   ฯ   อปเรหิปิ   อุปาลิ  ปญฺจหงฺเคหิ  สมนฺนาคเตน
ภิกฺขุนา   สงฺเฆ   น   โวหริตพฺพํ   ฯ   กตเมหิ  ปญฺจหิ  ฯ  ฉนฺทาคตึ
คจฺฉติ    โทสาคตึ    คจฺฉติ    โมหาคตึ    คจฺฉติ   ภยาคตึ   คจฺฉติ
อกุสโล   จ   โหติ   วินเย   ฯ   อิเมหิ   โข   อุปาลิ  ปญฺจหงฺเคหิ
สมนฺนาคเตน   ภิกฺขุนา   สงฺเฆ  น  โวหริตพฺพํ  ฯ  ปญฺจหุปาลิ  องฺเคหิ
สมนฺนาคเตน   ภิกฺขุนา   สงฺเฆ   โวหริตพฺพํ   ฯ   กตเมหิ  ปญฺจหิ  ฯ
น   ฉนฺทาคตึ   คจฺฉติ   น   โทสาคตึ   คจฺฉติ   น  โมหาคตึ  คจฺฉติ
น   ภยาคตึ   คจฺฉติ   กุสโล   จ   โหติ   วินเย   ฯ   อิเมหิ  โข
อุปาลิ   ปญฺจหงฺเคหิ   สมนฺนาคเตน   ภิกฺขุนา   สงฺเฆ   โวหริตพฺพํ  ฯ
อปเรหิปิ   อุปาลิ   ปญฺจหงฺเคหิ   สมนฺนาคเตน   ภิกฺขุนา   สงฺเฆ   น
โวหริตพฺพํ   ฯ   กตเมหิ   ปญฺจหิ   ฯ   ญตฺตึ   น   ชานาติ  ญตฺติยา
กรณํ    น    ชานาติ   ญตฺติยา   อนุสฺสาวนํ   น   ชานาติ   ญตฺติยา
สมถํ   น   ชานาติ   ญตฺติยา   วูปสมํ   น   ชานาติ  ฯ  อิเมหิ  โข
