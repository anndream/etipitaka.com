กรณปจฺจยา  กติ    อาปตฺติโย    อาปชฺชติ   ฯ  วิวาทาธิกรณปจฺจยา
เทฺว     อาปตฺติโย     อาปชฺชติ    อุปสมฺปนฺนํ    โอมสติ    อาปตฺติ
ปาจิตฺติยสฺส      อนุปสมฺปนฺนํ      โอมสติ      อาปตฺติ     ทุกฺกฏสฺส
วิวาทาธิกรณปจฺจยา    อิมา   เทฺว   อาปตฺติโย   อาปชฺชติ   ฯ   ตา
อาปตฺติโย    จตุนฺนํ    วิปตฺตีนํ    กติ    วิปตฺติโย    ภชนฺติ   จตุนฺนํ
อธิกรณานํ     กตมํ    อธิกรณํ    สตฺตนฺนํ    อาปตฺติกฺขนฺธานํ    กตีหิ
อาปตฺติกฺขนฺเธหิ     สงฺคหิตา     ฉนฺนํ     อาปตฺติสมุฏฺฐานานํ    กตีหิ
สมุฏฺฐาเนหิ   สมุฏฺฐหนฺติ   ๑   กตีหิ  อธิกรเณหิ  กตีสุ  ฐาเนสุ  กตีหิ
สมเถหิ   สมฺมนฺติ   ฯ   ตา  อาปตฺติโย  จตุนฺนํ  วิปตฺตีนํ  เอกํ  วิปตฺตึ
ภชนฺติ      อาจารวิปตฺตึ     จตุนฺนํ     อธิกรณานํ     อาปตฺตาธิกรณํ
สตฺตนฺนํ    อาปตฺติกฺขนฺธานํ   ทฺวีหิ   อาปตฺติกฺขนฺเธหิ   สงฺคหิตา   สิยา
ปาจิตฺติยาปตฺติกฺขนฺเธน  สิยา  ทุกฺกฏาปตฺติกฺขนฺเธน ฉนฺนํ อาปตฺติสมุฏฺฐานานํ
ตีหิ     สมุฏฺฐาเนหิ     สมุฏฺฐหนฺติ     ๑     เอเกน    อธิกรเณน
กิจฺจาธิกรเณน    ตีสุ    ฐาเนสุ    สงฺฆมชฺเฌ    คณมชฺเฌ   ปุคฺคลสฺส
สนฺติเก  ตีหิ  สมเถหิ  สมฺมนฺติ  สิยา  สมฺมุขาวินเยน  จ ปฏิญฺญาตกรเณน
จ สิยา สมฺมุขาวินเยน จ ติณวตฺถารเกน จ ฯ
     [๑๐๕๑]   อนุวาทาธิกรณํ   อาปตฺตานาปตฺตีติ   ฯ  อนุวาทาธิกรณํ
น  อาปตฺติ  ฯ  กึ  ปน  อนุวาทาธิกรณปจฺจยา  อาปตฺตึ อาปชฺเชยฺยาติ ฯ
อาม  อนุวาทาธิกรณปจฺจยา  อาปตฺตึ  อาปชฺเชยฺย ฯ อนุวาทาธิกรณปจฺจยา
กติ      อาปตฺติโย      อาปชฺชติ      ฯ      อนุวาทาธิกรณปจฺจยา
#๑ ม. ยุ. สมุฏฺฐนฺติ ฯ อิโต ปรํ เอวํ ญาตพฺพํ ฯ
