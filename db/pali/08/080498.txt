โข    อุปาลิ    ปญฺจหงฺเคหิ    สมนฺนาคโต   สงฺฆเภทโก   อาปายิโก
เนรยิโก   กปฺปฏฺโฐ   อเตกิจฺโฉ   ฯ   อปเรหิปิ   อุปาลิ  ปญฺจหงฺเคหิ
สมนฺนาคโต  สงฺฆเภทโก  อาปายิโก  เนรยิโก  กปฺปฏฺโฐ  อเตกิจฺโฉ  ฯ
กตเมหิ    ปญฺจหิ    ฯ    อิธุปาลิ   ภิกฺขุ   อธมฺมํ   ธมฺโมติ   ทีเปติ
ธมฺมํ     อธมฺโมติ     ทีเปติ    อวินยํ    วินโยติ    ทีเปติ    วินยํ
อวินโยติ    ทีเปติ    วินิธาย    สญฺญํ    กมฺเมน    ฯเปฯ   วินิธาย
สญฺญํ    อุทฺเทเสน    ฯ   วินิธาย   สญฺญํ   โวหรนฺโต   ฯ   วินิธาย
สญฺญํ   อนุสฺสาวเนน   ฯ   วินิธาย   สญฺญํ   สลากคาเหน   ฯ  อิเมหิ
โข    อุปาลิ    ปญฺจหงฺเคหิ    สมนฺนาคโต   สงฺฆเภทโก   อาปายิโก
เนรยิโก กปฺปฏฺโฐ อเตกิจฺโฉติ ฯ
                  สงฺฆเภทวคฺโค เอกาทสโม ฯ
                         ตสฺสุทฺทานํ
  [๑๒๑๖] วินิธาย ทิฏฺฐึ กมฺเมน         อุทฺเทเสน โวหเรน จ ฯ
         อนุสฺสาวเน สลาเกน         ปญฺเจเต ทิฏฺฐินิสฺสิตา ฯ
         ขนฺติ รุจิ จ สญฺญา จ ๑      ตโย เต ปญฺจธา นยาติ ฯ
     [๑๒๑๗]  กตีหิ  นุ  โข  ภนฺเต  องฺเคหิ  สมนฺนาคโต สงฺฆเภทโก
น   อาปายิโก   น   เนรยิโก   น   กปฺปฏฺโฐ   น   อเตกิจฺโฉติ  ฯ
ปญฺจหุปาลิ   องฺเคหิ   สมนฺนาคโต   สงฺฆเภทโก   น   อาปายิโก   น
เนรยิโก   น   กปฺปฏฺโฐ   น   อเตกิจฺโฉ   ฯ   กตเมหิ   ปญฺจหิ  ฯ
อิธุปาลิ     ภิกฺขุ    อธมฺมํ    ธมฺโมติ    ทีเปติ    ธมฺมํ    อธมฺโมติ
#๑ ม. ขนฺตึ รุจึ จ สญฺญญฺจ ฯ
