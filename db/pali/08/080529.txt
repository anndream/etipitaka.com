               โส นาสิโต กินฺติ สุนาสิโต ภเว
               ปญฺหา เมสา กุสเลหิ จินฺติตา ฯ
        [๑๓๐๖] อนาลปนฺโต มนุเชน เกนจิ
               วาจา คิรํ โน จ ปเร ภเณยฺย
               อาปชฺเชยฺย วาจสิกํ น กายิกํ
               ปญฺหา เมสา กุสเลหิ จินฺติตา ฯ
        [๑๓๐๗] สิกฺขาปทา พุทฺธวเรน วณฺณิตา
               สงฺฆาทิเสสา จตุโร ภเวยฺยุํ
               อาปชฺเชยฺย เอกปฺปโยเคน สพฺเพ
               ปญฺหา เมสา กุสเลหิ จินฺติตา ฯ
        [๑๓๐๘] อุโภ เอกโต อุปสมฺปนฺนา
               อุภินฺนํ หตฺถโต จีวรํ ปฏิคฺคเณฺหยฺย
               สิยา อาปตฺติโย นานา
               ปญฺหา เมสา กุสเลหิ จินฺติตา ฯ
  [๑๓๐๙] จตุโร ชนา สํวิธาย          ครุภณฺฑํ อวหรุํ ๑
               ตโย ปาราชิกา เอโก น ปาราชิโก
               ปญฺหา เมสา กุสเลหิ จินฺติตา ฯ
  [๑๓๑๐] อิตฺถี จ อพฺภนฺตเร สิยา       ภิกฺขุ จ พหิทฺธา สิยา
         ฉิทฺทํ ตสฺมึ ฆเร นตฺถิ         เมถุนธมฺมปจฺจยา
               กถํ ปาราชิโก สิยา
#๑ ม. ยุ. อวาหรุํ ฯ
