         รตนํ ทสวคฺโค จ            ตเถว อุปสมฺปทา
         ปํสุกูลธารณา จ             ทสาหสุกฺกอิตฺถิโย
         ภริยา ทส วตฺถูนิ            อวนฺทิยกฺโกเสน จ
         เปสุญฺญญฺเจว ๑ เสนา จ ๒  วรานิ จ อธมฺมิกา
         ธมฺมิกา ยาคุ มํสา จ         ปรมา ภิกฺขุ ภิกฺขุนี
         วุฏฺฐาปนา คิหิคตา           ทสกา สุปฺปกาสิตาติ ฯ
     [๑๐๐๔]   เอกาทส  ปุคฺคลา  อนุปสมฺปนฺนา  น  อุปสมฺปาเทตพฺพา
อุปสมฺปนฺนา    นาเสตพฺพา    ฯ   เอกาทส   ปาทุกา   อกปฺปิยา   ฯ
เอกาทส   ปตฺตา   อกปฺปิยา   ฯ   เอกาทส   จีวรานิ  อกปฺปิยานิ  ฯ
เอกาทส   ยาวตติยกา   ฯ   ภิกฺขุนีนํ   เอกาทส   อนฺตรายิกา  ธมฺมา
ปุจฺฉิตพฺพา    ฯ   เอกาทส   จีวรานิ   อธิฏฺฐาตพฺพานิ   ฯ   เอกาทส
จีวรานิ   น   วิกปฺเปตพฺพานิ   ฯ   เอกาทเส   อรุณุคฺคมเน  นิสฺสคฺคิยํ
โหติ  ฯ  เอกาทส  คณฺฐิกา  กปฺปิยา  ฯ  เอกาทส  วีถา ๓ กปฺปิยา ฯ
เอกาทส   ปฐวิโย   อกปฺปิยา   ฯ   เอกาทส   ปฐวิโย   กปฺปิยา  ฯ
เอกาทส   นิสฺสยปฏิปฺปสฺสทฺธิโย   ฯ   เอกาทส   ปุคฺคลา  อวนฺทิยา  ฯ
เอกาทส  ปรมานิ  ฯ  เอกาทส  วรานิ  ยาจึสุ ฯ เอกาทส สีมาโทสา ฯ
อกฺโกสกปริภาสเก    ปุคฺคเล    เอกาทส   อาทีนวา   ปาฏิกงฺขา   ฯ
เมตฺตาย   เจโตวิมุตฺติยา  อาเสวิตาย  ภาวิตาย  พหุลีกตาย  ยานีกตาย
วตฺถุกตาย    อนุฏฺฐิตาย    ปริจิตาย    สุสมารทฺธาย   เอกาทสานิสํสา
#๑ ยุ. เปสุญฺญา ฯ สี. เปสุญฺโญ ฯ  ๒ ม. เสนานิ ฯ  ๓ โป. ม. ยุ. วิธา ฯ
