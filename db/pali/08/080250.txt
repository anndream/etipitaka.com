            เอตนฺเต อกฺขามิ วิภงฺคโกวิท ฯ
            สมุฏฺฐานา วาจสิกา อนนฺตทสฺสินา
            อกฺขาตา โลกหิเตน วิเวกทสฺสินา
            อาปตฺติโย เตน สมุฏฺฐิตา กติ
            ปุจฺฉามิ ตํ พฺรูหิ วิภงฺคโกวิท ฯ
            สมุฏฺฐานา วาจสิกา อนนฺตทสฺสินา
            อกฺขาตา โลกหิเตน วิเวกทสฺสินา
            อาปตฺติโย เตน สมุฏฺฐิตา จตสฺโส ฯ
            เอตนฺเต อกฺขามิ วิภงฺคโกวิท ฯ
            สมุฏฺฐานา กายิกา วาจสิกา อนนฺตทสฺสินา
            อกฺขาตา โลกหิเตน วิเวกทสฺสินา
            อาปตฺติโย เตน สมุฏฺฐิตา กติ
            ปุจฺฉามิ ตํ พฺรูหิ วิภงฺคโกวิท ฯ
            สมุฏฺฐานา กายิกา วาจสิกา อนนฺตทสฺสินา
            อกฺขาตา โลกหิเตน วิเวกทสฺสินา
            อาปตฺติโย เตน สมุฏฺฐิตา ปญฺจ ฯ
            เอตนฺเต อกฺขามิ วิภงฺคโกวิท ฯ
            สมุฏฺฐานา กายิกา มานสิกา อนนฺตทสฺสินา
            อกฺขาตา โลกหิเตน วิเวกทสฺสินา
            อาปตฺติโย เตน สมุฏฺฐิตา กติ
