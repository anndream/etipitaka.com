    [๕๘]   ชานํ   สงฺฆิกํ   ลาภํ   ปริณตํ   อตฺตโน   ปริณาเมนฺตสฺสI
นิสฺสคฺคิยํ   ปาจิตฺติยํ   กตฺถ   ปญฺญตฺตนฺติ   ฯ   สาวตฺถิยา  ปญฺญตฺตํ  ฯ
กํ   อารพฺภาติ  ฯ  ฉพฺพคฺคิเย  ภิกฺขู  อารพฺภ  ฯ  กิสฺมึ  วตฺถุสฺมินฺติ  ฯ
ฉพฺพคฺคิยา   ภิกฺขู   ชานํ   สงฺฆิกํ   ลาภํ   ปริณตํ  อตฺตโน  ปริณาเมสุํ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ตีหิ สมุฏฺฐาเนหิ สมุฏฺฐาติ ฯเปฯ
               ปตฺตวคฺโค ตติโย ฯ
                  ตสฺสุทฺทานํ
    [๕๙] อติเรกญฺจ ปตฺตญฺจ      อูเนน พนฺธเนน จ
         เภสชฺชํ สาฏกญฺเจว     กุปิเตน อฉินฺทนํ
         ทุเว ตนฺตวายา เจว    อจฺเจกจีวเรน จ
         ฉารตฺตํ วิปฺปวาเสน     อตฺตโน ปริณามนาติ ๑ ฯ
            ตึส นิสฺสคฺคิยา ปาจิตฺติยา นิฏฺฐิตา ๒ ฯ
                     _____________
    [๖๐]  ยนฺเตน  ภควตา  ชานตา  ปสฺสตา  อรหตา สมฺมาสมฺพุทฺเธน
สมฺปชานมุสาวาเท       ปาจิตฺติยํ      กตฺถ      ปญฺญตฺตนฺติ      ฯ
สาวตฺถิยา    ปญฺญตฺตํ    ฯ   กํ   อารพฺภาติ   ฯ   หตฺถกํ   สกฺยปุตฺตํ
#๑ เตสํ เตสํ วคฺคานํ อวสาเน อุทฺทานานิ ยุโรปิยมรมฺมโปตฺถเกสฺ น ทิสฺสนฺติ ฯ
#๒ อิโต ปรํ เตสํ เตสํ วคฺคานํ อุทฺทานํ ทสฺสิตํ ตํ ปน วิสทิสํ โหติ ฯ อิจฺฉนฺเตน
#ตตฺถ โอโลเกตพฺพํ ฯ
