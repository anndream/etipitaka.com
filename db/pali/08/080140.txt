                        ตสฺสุทฺทานํ
     [๕๑๖] เมถุนาทินฺนทานญฺจ     มนุสฺสวิคฺคหุตฺตริ
           กายสํสคฺคํ ฉาเทติ     อุกฺขิตฺตา อฏฺฐวตฺถุกา
           ปญฺญเปสิ ๑ มหาวีโร  เฉชฺชวตฺถู ๒ อสํสยาติ ฯ
                      ________________
     [๕๑๗]  ยนฺเตน  ภควตา  ชานตา ปสฺสตา อรหตา สมฺมาสมฺพุทฺเธน
อุสูยวาทิกาย    ๓    ภิกฺขุนิยา    อฏฺฏํ    กโรนฺติยา   สงฺฆาทิเสโส
กตฺถ    ปญฺญตฺโต    ฯ    กํ    อารพฺภ    กิสฺมึ    วตฺถุสฺมึ   ฯเปฯ
เกนาภฏนฺติ ฯ
     [๕๑๘]  ยนฺเตน  ภควตา  ชานตา ปสฺสตา อรหตา สมฺมาสมฺพุทฺเธน
อุสูยวาทิกาย    ๓    ภิกฺขุนิยา    อฏฺฏํ    กโรนฺติยา   สงฺฆาทิเสโส
กตฺถ   ปญฺญตฺโตติ   ฯ   สาวตฺถิยา   ปญฺญตฺโต   ฯ  กํ  อารพฺภาติ  ฯ
ถุลฺลนนฺทํ   ภิกฺขุนึ   อารพฺภ   ฯ   กิสฺมึ   วตฺถุสฺมินฺติ   ฯ   ถุลฺลนนฺทา
ภิกฺขุนี    อุสูยวาทิกา    วิหริ    ตสฺมึ    วตฺถุสฺมึ   ฯ   อตฺถิ   ตตฺถ
ปญฺญตฺติ    อนุปฺปญฺญตฺติ    อนุปฺปนฺนปญฺญตฺตีติ    ฯ    เอกา    ปญฺญตฺติ
อนุปฺปญฺญตฺติ     อนุปฺปนฺนปญฺญตฺติ     ตสฺมึ     นตฺถิ     ฯ    สพฺพตฺถ
ปญฺญตฺติ   ปเทสปญฺญตฺตีติ   ฯ   สพฺพตฺถ   ปญฺญตฺติ   ฯ  สาธารณปญฺญตฺติ
อสาธารณปญฺญตฺตีติ    ฯ    อสาธารณปญฺญตฺติ    ฯ   เอกโต   ปญฺญตฺติ
อุภโต   ปญฺญตฺตีติ   ฯ  เอกโต  ปญฺญตฺติ  ฯ  จตุนฺนํ  ปาติโมกฺ-
ขุทฺเทสานํ  กตฺโถคธํ   กตฺถ   ปริยาปนฺนนฺติ   ฯ   นิทาโนคธํ   นิทาน-
#๑ ม. ยุ. ปญฺญาเปสิ ฯ  ๒ ยุ. เฉชฺชวตฺถุ  ๓ ม. ยุ. อุสฺสยวาทิกาย ฯ
