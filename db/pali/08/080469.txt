ปจฺจเวกฺขมาโน   เอวํ   ชานาติ   ภูตํ   อิทํ  อตฺตาทานํ  โน  อภูตนฺติ
เตนุปาลิ    ภิกฺขุนา    อุตฺตรึ   ปจฺจเวกฺขิตพฺพํ   ยํ   โข   อหํ   อิมํ
อตฺตาทานํ    อาทาตุกาโม    อตฺถสญฺหิตํ   นุ   โข   อิทํ   อตฺตาทานํ
อุทาหุ   โนติ   ฯ  สเจ  อุปาลิ  ภิกฺขุ  ปจฺจเวกฺขมาโน  เอวํ  ชานาติ
อนตฺถสญฺหิตํ   อิทํ   อตฺตาทานํ   โน   อตฺถสญฺหิตนฺติ   น   ตํ   อุปาลิu
อตฺตาทานํ   อาทาตพฺพํ   ฯ   สเจ   ปนุปาลิ   ภิกฺขุ   ปจฺจเวกฺขมาโน
เอวํ    ชานาติ   อตฺถสญฺหิตํ   อิทํ   อตฺตาทานํ   โน   อนตฺถสญฺหิตนฺติ
เตนุปาลิ   ภิกฺขุนา   อุตฺตรึ   ปจฺจเวกฺขิตพฺพํ  อิมํ  โข  อหํ  อตฺตาทานํ
อาทิยมาโน   ลภิสฺสามิ   สนฺทิฏฺเฐ   สมฺภตฺเต   ภิกฺขู  ธมฺมโต  วินยโต
ปกฺเข   อุทาหุ   โนติ   ฯ  สเจ  อุปาลิ  ภิกฺขุ  ปจฺจเวกฺขมาโน  เอวํ
ชานาติ    อิมํ   โข   อหํ   อตฺตาทานํ   อาทิยมาโน   น   ลภิสฺสามิ
สนฺทิฏฺเฐ   สมฺภตฺเต   ภิกฺขู   ธมฺมโต  วินยโต  ปกฺเขติ  น  ตํ  อุปาลิ
อตฺตาทานํ   อาทาตพฺพํ  ฯ  สเจ  ปนุปาลิ  ภิกฺขุ  ปจฺจเวกฺขมาโน  เอวํ
ชานาติ  อิมํ  ๑  โข  อหํ  อตฺตาทานํ  อาทิยมาโน  ลภิสฺสามิ สนฺทิฏฺเฐ
สมฺภตฺเต    ภิกฺขุ    ธมฺมโต   วินยโต   ปกฺเขติ   เตนุปาลิ   ภิกฺขุนา
อุตฺตรึ   ปจฺจเวกฺขิตพฺพํ   อิมํ   โข  เม  อตฺตาทานํ  อาทิยโต  ภวิสฺสติ
สงฺฆสฺส   ตโตนิทานํ   ภณฺฑนํ   กลโห   วิคฺคโห   วิวาโท   สงฺฆเภโท
สงฺฆราชิ  ๒  สงฺฆววตฺถานํ  สงฺฆนานากรณํ  อุทาหุ  โนติ ฯ สเจ อุปาลิ
ภิกฺขุ   ปจฺจเวกฺขมาโน   เอวํ   ชานาติ   อิมํ   โข   เม  อตฺตาทานํ
อาทิยโต    ภวิสฺสติ   สงฺฆสฺส   ตโตนิทานํ   ภณฺฑนํ   กลโห   วิคฺคโห
#๑ ม. อิทํ   ๒ โป. สงฺฆราชี ฯ
