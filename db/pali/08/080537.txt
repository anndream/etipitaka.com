                       ปญฺจ วคฺคา
     [๑๓๔๐]     จตฺตาริ     กมฺมานิ     อปโลกนกมฺมํ    ญตฺติกมฺมํ
ญตฺติทุติยกมฺมํ     ญตฺติจตุตฺถกมฺมํ    ฯ    อิมานิ    จตฺตาริ    กมฺมานิ
กตีหากาเรหิ   วิปชฺชนฺติ   ฯ   อิมานิ  จตฺตาริ  กมฺมานิ  ปญฺจหากาเรหิ
วิปชฺชนฺติ   วตฺถุโต   วา   ญตฺติโต   วา   อนุสฺสาวนโต   วา  สีมโต
วา ปริสโต วา ฯ
     [๑๓๔๑]   กถํ   วตฺถุโต   กมฺมานิ   วิปชฺชนฺติ  ฯ  สมฺมุขากรณียํ
กมฺมํ   อสมฺมุขา   กโรติ   วตฺถุวิปนฺนํ   อธมฺมกมฺมํ   ฯ  ปฏิปุจฺฉากรณียํ
กมฺมํ     อปฺปฏิปุจฺฉา     กโรติ     วตฺถุวิปนฺนํ     อธมฺมกมฺมํ     ฯ
ปฏิญฺญาย     กรณียํ     กมฺมํ     อปฺปฏิญฺญาย    กโรติ    วตฺถุวิปนฺนํ
อธมฺมกมฺมํ    ฯ    สติวินยารหสฺส    อมูฬฺหวินยํ    เทติ    วตฺถุวิปนฺนํ
อธมฺมกมฺมํ     ฯ     อมูฬฺหวินยารหสฺส    ตสฺสปาปิยสิกากมฺมํ    กโรติ
วตฺถุวิปนฺนํ    อธมฺมกมฺมํ    ฯ   ตสฺสปาปิยสิกากมฺมารหสฺส   ตชฺชนียกมฺมํ
กโรติ    วตฺถุวิปนฺนํ   อธมฺมกมฺมํ   ฯ   ตชฺชนียกมฺมารหสฺส   นิยสฺสกมฺมํ
กโรติ      วตฺถุวิปนฺนํ      อธมฺมกมฺมํ      ฯ      นิยสฺสกมฺมารหสฺส
ปพฺพาชนียกมฺมํ   กโรติ  วตฺถุวิปนฺนํ  อธมฺมกมฺมํ  ฯ  ปพฺพาชนียกมฺมารหสฺส
ปฏิสารณียกมฺมํ       กโรติ       วตฺถุวิปนฺนํ      อธมฺมกมฺมํ      ฯ
ปฏิสารณียกมฺมารหสฺส       อุกฺเขปนียกมฺมํ      กโรติ      วตฺถุวิปนฺนํ
อธมฺมกมฺมํ    ฯ    อุกฺเขปนียกมฺมารหสฺส   ปริวาสํ   เทติ   วตฺถุวิปนฺนํ
