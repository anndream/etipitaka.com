                      เสทโมจนคาถา
        [๑๒๙๖] อสํวาโส ภิกฺขูหิ ๑ ภิกฺขุนีหิ จ
               สมฺโภโค เอกจฺโจ ตหึ น ลพฺภติ
               อวิปฺปวาเสน อนาปตฺติ
               ปญฺหา เมสา กุสเลหิ จินฺติตา ฯ
        [๑๒๙๗] อวิสฺสชฺชิตํ ๒ อเวภงฺคิยํ  ปญฺจ วุตฺตา มเหสินา
               วิสฺสชฺชนฺตสฺส ปริภุญฺชนฺตสฺส อนาปตฺติ
               ปญฺหา เมสา กุสเลหิ จินฺติตา ฯ
        [๑๒๙๘] ทส ปุคฺคเล น วทามิ เอกาทส วิวชฺชิย
               วุฑฺฒํ วนฺทนฺตสฺส อาปตฺติ
               ปญฺหา เมสา กุสเลหิ จินฺติตา ฯ
        [๑๒๙๙] น อุกฺขิตฺตโก น จ ปน ปาริวาสิโก
               น สงฺฆภินฺโน น จ ปน ปกฺขสงฺกนฺโต
               สมานสํวาสกภูมิยา ฐิโต
               กถํ นุ สิกฺขาย อสาธารโณ สิยา
               ปญฺหา เมสา กุสเลหิ จินฺติตา ฯ
        [๑๓๐๐] อุเปติ ธมฺมํ ปริปุจฺฉมาโน
               กุสลํ อตฺถุปสญฺหิตํ
#๑ ม. ยุ. ภิกฺขูหิ จ ฯ  ๒ ม. ยุ. อวิสฺสชิยํ ฯ
