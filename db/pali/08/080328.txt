ชานาติ     อาปตฺตินิโรธคามินึ    ปฏิปทํ    ชานาติ    ฯ    อปเรหิปิ
ปญฺจหงฺเคหิ    สมนฺนาคโต    วินยธโร    พาโลเตฺวว   สงฺขํ   คจฺฉติ
อธิกรณํ   น   ชานาติ   อธิกรณสฺส   มูลํ   น   ชานาติ  อธิกรณสมุทยํ
น     ชานาติ    อธิกรณนิโรธํ    น    ชานาติ    อธิกรณนิโรธคามินึ
ปฏิปทํ    น    ชานาติ    ฯ    ปญฺจหงฺเคหิ   สมนฺนาคโต   วินยธโร
ปณฺฑิโตเตฺวว     สงฺขํ     คจฺฉติ    อธิกรณํ    ชานาติ    อธิกรณสฺส
มูลํ    ชานาติ    อธิกรณสมุทยํ    ชานาติ    อธิกรณนิโรธํ    ชานาติ
อธิกรณนิโรธคามินึ    ปฏิปทํ    ชานาติ    ฯ   อปเรหิปิ   ปญฺจหงฺเคหิ
สมนฺนาคโต    วินยธโร    พาโลเตฺวว    สงฺขํ    คจฺฉติ   วตฺถุํ   น
ชานาติ   นิทานํ   น   ชานาติ   ปญฺญตฺตึ   น   ชานาติ   อนุปฺปญฺญตฺตึ
น   ชานาติ   อนุสนฺธิวจนปถํ  น  ชานาติ  ฯ  ปญฺจหงฺเคหิ  สมนฺนาคโต
วินยธโร    ปณฺฑิโตเตฺวว    สงฺขํ    คจฺฉติ   วตฺถุํ   ชานาติ   นิทานํ
ชานาติ    ปญฺญตฺตึ    ชานาติ   อนุปฺปญฺญตฺตึ   ชานาติ   อนุสนฺธิวจนปถํ
ชานาติ     ฯ    อปเรหิปิ    ปญฺจหงฺเคหิ    สมนฺนาคโต    วินยธโร
พาโลเตฺวว    สงฺขํ    คจฺฉติ   ญตฺตึ   น   ชานาติ   ญตฺติยา   กรณํ
น    ชานาติ    น    ปุพฺพกุสโล    โหติ    น    อปรกุสโล   โหติ
อกาลญฺญู    จ    โหติ    ฯ    ปญฺจหงฺเคหิ   สมนฺนาคโต   วินยธโร
ปณฺฑิโตเตฺวว    สงฺขํ    คจฺฉติ    ญตฺตึ    ชานาติ    ญตฺติยา   กรณํ
ชานาติ    ปุพฺพกุสโล    โหติ    อปรกุสโล    โหติ    กาลญฺญู    จ
โหติ   ฯ   อปเรหิปิ   ปญฺจหงฺเคหิ  สมนฺนาคโต  วินยธโร  พาโลเตฺวว
