สาวตฺถิยา  ปญฺญตฺตํ  ฯ  กํ  อารพฺภาติ  ฯ  ฉพฺพคฺคิเย  ภิกฺขู  อารพฺภ ฯ
กิสฺมึ   วตฺถุสฺมินฺติ   ฯ   ฉพฺพคฺคิยา    ภิกฺขู   ภิกฺขูนํ   ปตฺตํปิ  จีวรํปิ
นิสีทนํปิ   ๑   สูจิฆรํปิ   กายพนฺธนํปิ   อปนิเธสุํ   ตสฺมึ   วตฺถุสฺมึ  ฯ
เอกา    ปญฺญตฺติ   ฯ   ฉนฺนํ   อาปตฺติสมุฏฺฐานานํ   ตีหิ   สมุฏฺฐาเนหิ
สมุฏฺฐาติ ฯเปฯ
                   สุราเมรยวคฺโค ฉฏฺโฐ ฯ
                       ตสฺสุทฺทานํ
     [๑๒๕] สุรํ องฺคุลิปโตเท       อุทเก จ อนาทเร
           ภิกฺขุํ วา ภึสาปนญฺจ     โชติญฺจ นฺหานทุพฺพณฺณ-
           กรณํ วิกปฺปญฺเจว       จีวรํ อปนิเธน จาติ ๒ ฯ
                     ________________
     [๑๒๖]   สญฺจิจฺจ   ปาณํ  ชีวิตา  โวโรเปนฺตสฺส  ปาจิตฺติยํ  กตฺถ
ปญฺญตฺตนฺติ   ฯ   สาวตฺถิยา  ปญฺญตฺตํ  ฯ  กํ  อารพฺภาติ  ฯ  อายสฺมนฺตํ
อุทายึ   อารพฺภ   ฯ   กิสฺมึ  วตฺถุสฺมินฺติ  ฯ  อายสฺมา  อุทายิ  สญฺจิจฺจ
ปาณํ   ชีวิตา   โวโรเปสิ   ตสฺมึ   วตฺถุสฺมึ   ฯ   เอกา  ปญฺญตฺติ  ฯ
ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯเปฯ
     [๑๒๗]   ชานํ   สปฺปาณกํ   อุทกํ  ปริภุญฺชนฺตสฺส  ปาจิตฺติยํ  กตฺถ
ปญฺญตฺตนฺติ   ฯ   สาวตฺถิยา  ปญฺญตฺตํ  ฯ  กํ  อารพฺภาติ  ฯ  ฉพฺพคฺคิเย
ภิกฺขู   อารพฺภ   ฯ   กิสฺมึ   วตฺถุสฺมินฺติ   ฯ   ฉพฺพคฺคิยา  ภิกฺขู  ชานํ
#๑ ม. ยุ. นิสีทนํปิ สูจิฆรํปิ กายพนฺธนํปิติ อิเม ปาฐา นตฺถิ ฯ
#๒ อิทํ อุทฺทานํ สีหลโปตฺถเกน วิสทิสํ โหติ ฯ
