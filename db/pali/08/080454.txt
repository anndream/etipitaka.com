สมนฺนาคเตน   ภิกฺขุนา   สงฺเฆ  น  โวหริตพฺพํ  ฯ  กตเมหิ  ปญฺจหิ  ฯ
ปสยฺห  วตฺตา  ๑  โหติ  อโนกาสกมฺมํ  การาเปตฺวา  วตฺตา  ๑ โหติ
น   ยถาธมฺเม  ยถาวินเย  ยถาปตฺติยา  โจเทตา  โหติ  น  ยถาธมฺเม
ยถาวินเย  ยถาปตฺติยา  กาเรตา  โหติ  น ยถาทิฏฺฐิยา พฺยากตา โหติ ฯ
อิเมหิ    โข   อุปาลิ   ปญฺจหงฺเคหิ   สมนฺนาคเตน   ภิกฺขุนา   สงฺเฆ
น   โวหริตพฺพํ   ฯ  ปญฺจหุปาลิ  องฺเคหิ  สมนฺนาคเตน  ภิกฺขุนา  สงฺเฆ
โวหริตพฺพํ  ฯ  กตเมหิ  ปญฺจหิ  ฯ  น ปสยฺห วตฺตา ๑ โหติ โอกาสกมฺมํ
การาเปตฺวา  วตฺตา  ๑ โหติ ยถาธมฺเม ยถาวินเย ยถาปตฺติยา โจเทตา
โหติ   ยถาธมฺเม  ยถาวินเย  ยถาปตฺติยา  กาเรตา  โหติ  ยถาทิฏฺฐิยา
พฺยากตา  โหติ  ฯ  อิเมหิ  โข  อุปาลิ ปญฺจหงฺเคหิ สมนฺนาคเตน ภิกฺขุนา
สงฺเฆ   โวหริตพฺพํ   ฯ   อปเรหิปิ   อุปาลิ  ปญฺจหงฺเคหิ  สมนฺนาคเตน
ภิกฺขุนา  สงฺเฆ  น  โวหริตพฺพํ  ฯ  กตเมหิ  ปญฺจหิ  ฯ  อาปตฺตานาปตฺตึ
น    ชานาติ    ลหุกครุกํ   อาปตฺตึ   น   ชานาติ   สาวเสสานวเสสํ
อาปตฺตึ    น    ชานาติ    ทุฏฺฐุลฺลาทุฏฺฐุลฺลํ    อาปตฺตึ   น   ชานาติ
สปฺปฏิกมฺมอปฺปฏิกมฺมํ   อาปตฺตึ   น   ชานาติ   ฯ   อิเมหิ  โข  อุปาลิ
ปญฺจหงฺเคหิ    สมนฺนาคเตน    ภิกฺขุนา   สงฺเฆ   น   โวหริตพฺพํ   ฯ
ปญฺจหุปาลิ   องฺเคหิ   สมนฺนาคเตน   ภิกฺขุนา   สงฺเฆ   โวหริตพฺพํ  ฯ
กตเมหิ     ปญฺจหิ     ฯ     อาปตฺตานาปตฺตึ    ชานาติ    ลหุกครุกํ
อาปตฺตึ   ชานาติ   สาวเสสานวเสสํ  อาปตฺตึ  ชานาติ  ทุฏฺฐุลฺลาทุฏฺฐุลฺลํ
อาปตฺตึ    ชานาติ    สปฺปฏิกมฺมอปฺปฏิกมฺมํ    อาปตฺตึ    ชานาติ    ฯ
#๑ โป. ม. ยุ. ปวตฺตา ฯ
