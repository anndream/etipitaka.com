กตฺถปญฺญตฺติวารํ นิฏฺฐิตํ ปฐมํ ฯ
     [๖๔๙]   อวสฺสุตา   ภิกฺขุนี  อวสฺสุตสฺส  ปุริสปุคฺคลสฺส  กายสํสคฺคํ
สาทิยนฺตี   กติ   อาปตฺติโย  อาปชฺชติ  ฯ  อวสฺสุตา  ภิกฺขุนี  อวสฺสุตสฺส
ปุริสปุคฺคลสฺส    กายสํสคฺคํ   สาทิยนฺตี   ติสฺโส   อาปตฺติโย   อาปชฺชติ
อธกฺขกํ    อุพฺภชานุมณฺฑลํ    คหณํ    สาทิยติ    อาปตฺติ   ปาราชิกสฺส
อุพฺภกฺขกํ    อโธชานุมณฺฑลํ    คหณํ    สาทิยติ   อาปตฺติ   ถุลฺลจฺจยสฺส
กายปฏิพทฺธํ   คหณํ   สาทิยติ   อาปตฺติ   ทุกฺกฏสฺส   อวสฺสุตา   ภิกฺขุนี
อวสฺสุตสฺส    ปุริสปุคฺคลสฺส    กายสํสคฺคํ    สาทิยนฺตี    อิมา   ติสฺโส
อาปตฺติโย อาปชฺชติ ฯ
     [๖๕๐]    วชฺชปฏิจฺฉาทิกา   ภิกฺขุนี   วชฺชํ   ปฏิจฺฉาเทนฺตี   กติ
อาปตฺติโย     อาปชฺชติ     ฯ     วชฺชปฏิจฺฉาทิกา    ภิกฺขุนี    วชฺชํ
ปฏิจฺฉาเทนฺตี   ติสฺโส   อาปตฺติโย   อาปชฺชติ   ชานํ   ปาราชิกํ  ธมฺมํ
ปฏิจฺฉาเทติ     อาปตฺติ     ปาราชิกสฺส     เวมติกา     ปฏิจฺฉาเทติ
อาปตฺติ     ถุลฺลจฺจยสฺส     อาจารวิปตฺตึ     ปฏิจฺฉาเทติ     อาปตฺติ
ทุกฺกฏสฺส    วชฺชปฏิจฺฉาทิกา    ภิกฺขุนี    วชฺชํ    ปฏิจฺฉาเทนฺตี   อิมา
ติสฺโส อาปตฺติโย อาปชฺชติ ฯ
     [๖๕๑]    อุกฺขิตฺตานุวตฺติกา    ภิกฺขุนี   ยาวตติยํ   สมนุภาสนาย
นปฺปฏินิสฺสชฺชนฺตี    กติ   อาปตฺติโย   อาปชฺชติ   ฯ   อุกฺขิตฺตานุวตฺติกา
ภิกฺขุนี   ยาวตติยํ   สมนุภาสนาย   นปฺปฏินิสฺสชฺชนฺตี   ติสฺโส  อาปตฺติโย
อาปชฺชติ     ญตฺติยา     ทุกฺกฏํ    ทฺวีหิ    กมฺมวาจาหิ    ถุลฺลจฺจยา
