อารพฺภาติ   ฯ   อายสฺมนฺตํ   อุปนนฺทํ   สกฺยปุตฺตํ   อารพฺภ   ฯ  กิสฺมึ
วตฺถุสฺมินฺติ   ฯ   อายสฺมา   อุปนนฺโท   สกฺยปุตฺโต   มาตุคาเมน  สทฺธึ
เอโก   เอกาย   รโห   นิสชฺชํ   กปฺเปสิ   ตสฺมึ  วตฺถุสฺมึ  ฯ  เอกา
ปญฺญตฺติ   ฯ   ฉนฺนํ  อาปตฺติสมุฏฺฐานานํ  เอเกน  สมุฏฺฐาเนน  สมุฏฺฐาติ
กายโต จ จิตฺตโต จ สมุฏฺฐาติ น วาจโต ฯเปฯ
     [๑๐๙]   นิมนฺติเตน  สภตฺเตน  สนฺตํ  ภิกฺขุํ  อนาปุจฺฉา  ปุเรภตฺตํ
วา  ๑  ปจฺฉาภตฺตํ  วา  ๑ กุเลสุ จาริตฺตํ อาปชฺชนฺตสฺส ปาจิตฺติยํ กตฺถ
ปญฺญตฺตนฺติ   ฯ   ราชคเห   ปญฺญตฺตํ  ฯ  กํ  อารพฺภาติ  ฯ  อายสฺมนฺตํ
อุปนนฺทํ   สกฺยปุตฺตํ   อารพฺภ   ฯ   กิสฺมึ   วตฺถุสฺมินฺติ   ฯ   อายสฺมา
อุปนนฺโท    สกฺยปุตฺโต    นิมนฺติโต    สภตฺโต    สมาโน    ปุเรภตฺตํ
ปจฺฉาภตฺตํ  กุเลสุ  จาริตฺตํ  อาปชฺชิ  ตสฺมึ  วตฺถุสฺมึ  ฯ  เอกา  ปญฺญตฺติ
จตสฺโส    อนุปฺปญฺญตฺติโย    ฯ    ฉนฺนํ    อาปตฺติสมุฏฺฐานานํ    ทฺวีหิ
สมุฏฺฐาเนหิ สมุฏฺฐาติ (กฐินเก) ฯเปฯ
     [๑๑๐]    ตทุตฺตรึ   เภสชฺชํ   วิญฺญาเปนฺตสฺส   ปาจิตฺติยํ   กตฺถ
ปญฺญตฺตนฺติ   ฯ   สกฺเกสุ   ปญฺญตฺตํ   ฯ  กํ  อารพฺภาติ  ฯ  ฉพฺพคฺคิเย
ภิกฺขู   อารพฺภ  ฯ  กิสฺมึ  วตฺถุสฺมินฺติ  ฯ  ฉพฺพคฺคิยา  ภิกฺขู  มหานาเมน
สกฺเกน    อชฺชุโณฺห    ภนฺเต    อาคเมถาติ    วุจฺจมานา   นาคเมสุํ
ตสฺมึ   วตฺถุสฺมึ   ฯ   เอกา   ปญฺญตฺติ   เอกา   อนุปฺปญฺญตฺติ  ๒  ฯ
ฉนฺนํ อาปตฺติสมุฏฺฐานานํ ฉหิ สมุฏฺฐาเนหิ สมุฏฺฐาติ ฯเปฯ
     [๑๑๑]   อุยฺยุตฺตํ   เสนํ   ทสฺสนาย  คจฺฉนฺตสฺส  ปาจิตฺติยํ  กตฺถ
#๑ ม. ยุ. วาสทฺททฺวยํ นตฺถิ ฯ  ๒ ม. ยุ. อิเม  เทฺว ปาฐา นตฺถิ ฯ
