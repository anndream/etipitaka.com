กายโต   จ   จิตฺตโต   จ   สมุฏฺฐหนฺติ   น   วาจโต  สิยา  กายโต
จ   วาจโต   จ   จิตฺตโต   จ   สมุฏฺฐหนฺติ   ฯ   จตุนฺนํ  อธิกรณานํ
อาปตฺตาธิกรณํ   ฯ   สตฺตนฺนํ   สมถานํ   ตีหิ   สมเถหิ  สมฺมนฺติ  สิยา
สมฺมุขาวินเยน   จ   ปฏิญฺญาตกรเณน   จ   สิยา   สมฺมุขาวินเยน   จ
ติณวตฺถารเกน จ ฯ
                 สมุจฺจยวารํ นิฏฺฐิตํ อฏฺฐมํ ฯ
     [๗๘๙]   [๑]   ยนฺเตน   ภควตา   ชานตา  ปสฺสตา  อรหตา
สมฺมาสมฺพุทฺเธน  กายสํสคฺคํ  สาทิยนปจฺจยา  ปาราชิกํ  กตฺถ ปญฺญตฺตนฺติ ฯ
สาวตฺถิยา    ปญฺญตฺตํ   ฯ   กํ   อารพฺภาติ   ฯ   สุนฺทรีนนฺทํ   ภิกฺขุนึ
อารพฺภ   ฯ   กิสฺมึ   วตฺถุสฺมินฺติ   ฯ   สุนฺทรีนนฺทา   ภิกฺขุนี  อวสฺสุตา
อวสฺสุตสฺส    ปุริสปุคฺคลสฺส   กายสํสคฺคํ   สาทิยิ   ตสฺมึ   วตฺถุสฺมึ   ฯ
อตฺถิ     ตตฺถ     ปญฺญตฺติ     อนุปฺปญฺญตฺติ    อนุปฺปนฺนปญฺญตฺตีติ    ฯ
เอกา    ปญฺญตฺติ    อนุปฺปญฺญตฺติ   อนุปฺปนฺนปญฺญตฺติ   ตสฺมึ   นตฺถิ   ฯ
สพฺพตฺถ    ปญฺญตฺติ    ปเทสปญฺญตฺตีติ    ฯ    สพฺพตฺถ    ปญฺญตฺติ   ฯ
สาธารณปญฺญตฺติ     อสาธารณปญฺญตฺตีติ    ฯ    อสาธารณปญฺญตฺติ    ฯ
เอกโตปญฺญตฺติ    อุภโตปญฺญตฺตีติ    ฯ    เอกโตปญฺญตฺติ    ฯ   จตุนฺนํ
ปาติโมกฺขุทฺเทสานํ    กตฺโถคธํ   กตฺถ   ปริยาปนฺนนฺติ   ฯ   นิทาโนคธํ
นิทานปริยาปนฺนํ   ฯ   กตเมน   อุทฺเทเสน   อุทฺเทสํ   อาคจฺฉตีติ   ฯ
ทุติเยน   อุทฺเทเสน   อุทฺเทสํ   อาคจฺฉติ   ฯ  จตุนฺนํ  วิปตฺตีนํ  กตมา
วิปตฺตีติ    ฯ    สีลวิปตฺติ    ฯ    สตฺตนฺนํ   อาปตฺติกฺขนฺธานํ   กตโม
#๑ ม. ยุ. อิโต ปุรโต กตฺถ ปญฺญตฺติวาโร ทิสฺสติ ฯ
