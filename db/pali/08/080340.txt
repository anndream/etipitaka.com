กรณีเยน  คนฺตุํ    ฯ    สตฺตานิสํสา    วินยธเร    ฯ    สตฺต    ปรมานิ   ฯ
สตฺตอรุณุคฺคมเน   ๑   นิสฺสคฺคิยํ   โหติ   ฯ   สตฺต  สมถา  ฯ  สตฺต
กมฺมานิ   ฯ   สตฺต   อามกธญฺญานิ   ฯ   ติริยํ   สตฺตนฺตรา  ฯ  สตฺต
คณโภชเน  อนุปฺปญฺญตฺติโย  ๒  ฯ  เภสชฺชานิ  ปฏิคฺคเหตฺวา สตฺตาหปรมํ
สนฺนิธิการกํ    ปริภุญฺชิตพฺพานิ    ฯ   กตจีวรํ   อาทาย   ปกฺกมติ   ฯ
กตจีวรํ  สมาทาย  ปกฺกมติ  ฯ  ภิกฺขุสฺส  น  โหติ  อาปตฺติ  ทฏฺฐพฺพา ฯ
ภิกฺขุสฺส    โหติ   อาปตฺติ   ทฏฺฐพฺพา   ฯ   ภิกฺขุสฺส   โหติ   อาปตฺติ
ปฏิกาตพฺพา   ๓   ฯ   สตฺต  อธมฺมิกานิ  ปาติโมกฺขฏฺฐปนานิ  ฯ  สตฺต
ธมฺมิกานิ ปาติโมกฺขฏฺฐปนานิ ฯ
     [๙๙๓]    สตฺตหงฺเคหิ    สมนฺนาคโต   ภิกฺขุ   วินยธโร   โหติ
อาปตฺตึ    ชานาติ    อนาปตฺตึ    ชานาติ   ลหุกํ   อาปตฺตึ   ชานาติ
ครุกํ   อาปตฺตึ   ชานาติ   สีลวา   โหติ   ปาติโมกฺขสํวรสํวุโต  วิหรติ
อาจารโคจรสมฺปนฺโน    อนุมตฺเตสุ    วชฺเชสุ    ภยทสฺสาวี   สมาทาย
สิกฺขติ  สิกฺขาปเทสุ  จตุนฺนํ  ฌานานํ  อาภิเจตสิกานํ  ทิฏฺฐธมฺมสุขวิหารานํ
นิกามลาภี      โหติ      อกิจฺฉลาภี      อกสิรลาภี     อาสวานญฺจ
ขยา   อนาสวํ   เจโตวิมุตฺตึ   ปญฺญาวิมุตฺตึ   ทิฏฺเฐ   ว   ธมฺเม  สยํ
อภิญฺญา   สจฺฉิกตฺวา   อุปสมฺปชฺช   วิหรติ   ฯ   อปเรหิปิ  สตฺตหงฺเคหิ
สมนฺนาคโต    ภิกฺขุ   วินยธโร   โหติ   อาปตฺตึ   ชานาติ   อนาปตฺตึ
ชานาติ    ลหุกํ    อาปตฺตึ    ชานาติ    ครุกํ    อาปตฺตึ    ชานาติ
พหุสฺสุโต   โหติ  สุตธโร  สุตสนฺนิจฺจโย  เย  เต  ธมฺมา  อาทิกลฺยาณา
#๑ ม. ยุ. สตฺตเม ฯ  ๒ ม. ยุ. คณโภชเน สตฺต อนุปฺปญฺญตฺติโย ฯ
#๓ ม. ทฏฺฐพฺพา ฯ
