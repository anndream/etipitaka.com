     [๒๖๑]   อติเรกจีวรํ   ทสาหํ   อติกฺกาเมนฺโต   เอกํ   อาปตฺตึ
อาปชฺชติ นิสฺสคฺคิยํ ปาจิตฺติยํ ฯ
     [๒๖๒]  เอกรตฺตึ  ติจีวเรน  วิปฺปวสนฺโต  เอกํ  อาปตฺตึ อาปชฺชติ
นิสฺสคฺคิยํ ปาจิตฺติยํ ฯ
     [๒๖๓]   อกาลจีวรํ   ปฏิคฺคเหตฺวา   มาสํ  อติกฺกาเมนฺโต  เอกํ
อาปตฺตึ อาปชฺชติ นิสฺสคฺคิยํ ปาจิตฺติยํ ฯ
     [๒๖๔]    อญฺญาติกาย    ภิกฺขุนิยา    ปุราณจีวรํ   โธวาเปนฺโต
เทฺว   อาปตฺติโย   อาปชฺชติ   โธวาเปติ   ปโยเค  ทุกฺกฏํ  โธวาปิเต
นิสฺสคฺคิยํ ปาจิตฺติยํ ฯ
     [๒๖๕]   อญฺญาติกาย    ภิกฺขุนิยา   หตฺถโต  จีวรํ  ปฏิคฺคณฺหนฺโต
เทฺว    อาปตฺติโย    อาปชฺชติ    คณฺหาติ   ปโยเค   ทุกฺกฏํ   คหิเต
นิสฺสคฺคิยํ ปาจิตฺติยํ ฯ
     [๒๖๖]  อญฺญาตกํ  คหปตึ  วา  คหปตานึ  วา  จีวรํ วิญฺญาเปนฺโต
เทฺว     อาปตฺติโย     อาปชฺชติ     วิญฺญาเปติ    ปโยเค    ทุกฺกฏํ
วิญฺญาปิเต นิสฺสคฺคิยํ ปาจิตฺติยํ ฯ
     [๒๖๗]   อญฺญาตกํ   คหปตึ   วา  คหปตานึ  วา  ตทุตฺตรึ  จีวรํ
วิญฺญาเปนฺโต    เทฺว    อาปตฺติโย    อาปชฺชติ   วิญฺญาเปติ   ปโยเค
ทุกฺกฏํ วิญฺญาปิเต นิสฺสคฺคิยํ ปาจิตฺติยํ ฯ
     [๒๖๘]   ปุพฺเพ   อปฺปวาริโต   อญฺญาตกํ  คหปติกํ  อุปสงฺกมิตฺวา
จีวเร    วิกปฺปํ   อาปชฺชนฺโต   เทฺว   อาปตฺติโย   อาปชฺชติ   วิกปฺปํ
