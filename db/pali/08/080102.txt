     [๓๗๑]   สมคฺเคน   สงฺเฆน   จีวรํ   ทตฺวา   ปจฺฉา  ขียนธมฺมํ
อาปชฺชนฺโต    เทฺว   อาปตฺติโย   อาปชฺชติ   ขียติ   ปโยเค   ทุกฺกฏํ
ขียิเต อาปตฺติ ปาจิตฺติยสฺส ฯ
     [๓๗๒]   ชานํ   สงฺฆิกํ   ลาภํ   ปริณตํ  ปุคฺคลสฺส  ปริณาเมนฺโต
เทฺว     อาปตฺติโย     อาปชฺชติ     ปริณาเมติ    ปโยเค    ทุกฺกฏํ
ปริณามิเต อาปตฺติ ปาจิตฺติยสฺส ฯ
                  สหธมฺมิกวคฺโค อฏฺฐโม ฯ
     [๓๗๓]    ปุพฺเพ   อปฺปฏิสํวิทิโต   รญฺโญ   อนฺเตปุรํ   ปวิสนฺโต
เทฺว    อาปตฺติโย    อาปชฺชติ   ปฐมํ   ปาทํ   อุมฺมารํ   อติกฺกาเมติ
อาปตฺติ ทุกฺกฏสฺส ทุติยํ ปาทํ อติกฺกาเมติ อาปตฺติ ปาจิตฺติยสฺส ฯ
     [๓๗๔]   รตนํ  อุคฺคณฺหนฺโต  เทฺว  อาปตฺติโย  อาปชฺชติ  คณฺหาติ
ปโยเค ทุกฺกฏํ คหิเต อาปตฺติ ปาจิตฺติยสฺส ฯ
     [๓๗๕]   สนฺตํ  ภิกฺขุํ  อนาปุจฺฉา  วิกาเล  คามํ  ปวิสนฺโต  เทฺว
อาปตฺติโย  อาปชฺชติ  ปฐมํ  ปาทํ  ปริกฺเขปํ  ปวิสนฺโต  ๑  อติกฺกาเมติ
อาปตฺติ ทุกฺกฏสฺส ทุติยํ ปาทํ อติกฺกาเมติ อาปตฺติ ปาจิตฺติยสฺส ฯ
     [๓๗๖]   อฏฺฐิมยํ   วา   ทนฺตมยํ   วา   วิสาณมยํ  วา  สูจิฆรํ
การาเปนฺโต    เทฺว    อาปตฺติโย    อาปชฺชติ   การาเปติ   ปโยเค
ทุกฺกฏํ การาปิเต อาปตฺติ ปาจิตฺติยสฺส ฯ
     [๓๗๗]   ปมาณาติกฺกนฺตํ   มญฺจํ   วา   ปีฐํ   วา  การาเปนฺโต
เทฺว     อาปตฺติโย     อาปชฺชติ     การาเปติ    ปโยเค    ทุกฺกฏํ
#๑ ม. อยํ ปาโฐ นตฺถิ ฯ
