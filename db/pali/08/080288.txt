สติวินเยน  จ  อมูฬฺหวินเยน  จ  ตสฺสปาปิยสิกาย  จ  ฯ  อาปตฺตาธิกรณํ
สตฺตนฺนํ    สมถานํ   ตโย   สมเถ   ภชติ   ตโย   สมเถ   อุปนิสฺสิตํ
ตโย    สมเถ   ปริยาปนฺนํ   ตีหิ   สมเถหิ   สงฺคหิตํ   ตีหิ   สมเถหิ
สมฺมติ    สมฺมุขาวินเยน    จ    ปฏิญฺญาตกรเณน   จ   ติณวตฺถารเกน
จ   ฯ   กิจฺจาธิกรณํ   สตฺตนฺนํ   สมถานํ   เอกํ   สมถํ   ภชติ  เอกํ
สมถํ    อุปนิสฺสิตํ    เอกํ    สมถํ    ปริยาปนฺนํ    เอเกน   สมเถน
สงฺคหิตํ เอเกน สมเถน สมฺมติ สมฺมุขาวินเยนาติ ฯ
                   สมถเภทํ นิฏฺฐิตํ ๑ ฯ
                      ตสฺสุทฺทานํ
  [๙๑๗] อธิกรณํ ปริยาปนฺนํ ๒      สาธารณา จ ภาคิยา
        สมถา สาธารณิกา         สมถสฺส ตพฺภาคิยา
        สมถา สมฺมุขา เจว        วินเย ๓ กุสเลน จ
        ยตฺถสมยสํสฏฺฐา ๔        สมฺมนฺติ น สมฺมนฺติ จ
        สมถาธิกรณญฺเจว          สมุฏฺฐานํ ภชนฺติ จาติ ฯ
                     __________________
#๑ ม. ภชติวาโร นิฏฺฐิโต เอกวีสติโม สมถเภโท นิฏฺฐิโต ฯ  ๒ ม. ปริยายํ ฯ
#๓ ม. ยุ. วินเยน ฯ   ๔ ม. ยตฺถสมถสํสฏฺฐา ฯ
