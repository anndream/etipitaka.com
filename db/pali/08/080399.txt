สงฺเฆน  โอติณฺณาโนติณฺณํ  ชานิตพฺพํ  ฯ  สงฺเฆน  เอวํ ปฏิปชฺชิตพฺพํ ๑ ฯ
อนุวิชฺชเกน   กถํ   ปฏิปชฺชิตพฺพนฺติ   ฯ   อนุวิชฺชเกน   เยน   ธมฺเมน
เยน   วินเยน   เยน   สตฺถุสาสเนน   ตํ   อธิกรณํ   วูปสมฺมติ  ตถา
ตํ อธิกรณํ วูปสเมตพฺพํ ฯ อนุวิชฺชเกน เอวํ ปฏิปชฺชิตพฺพํ ฯ
  [๑๐๘๑] อุโปสโถ กิมตฺถาย           ปวารณา กิสฺส การณา
         ปริวาโส กิมตฺถาย           มูลาย ปฏิกสฺสนา กิสฺส การณา
         มานตฺตํ กิมตฺถาย            อพฺภานํ กิสฺส การณา ฯ
         อุโปสโถ สมคฺคตฺถาย         วิสุทฺธตฺถาย ปวารณา
         ปริวาโส มานตฺตตฺถาย        มูลาย ปฏิกสฺสนา นิคฺคหตฺถาย
         มานตฺตํ อพฺภานตฺถาย         วิสุทฺธตฺถาย อพฺภานํ ฯ
         ฉนฺทา โทสา ภยา โมหา      เถเร จ ปริภาสติ
         กายสฺส เภทา ทุปฺปญฺโญ       ขโต อุปหตินฺทฺริโย
         นิรยํ คจฺฉติ ทุมฺเมโธ         น จ สิกฺขาย คารโว ฯ
         น จามิสํปิ ๒ นิสฺสาย        น จ นิสฺสาย ปุคฺคลํ
         อุโภ เอเต วิวชฺเชตฺวา       ยถา ธมฺโม ตถา กเร ฯ
         โกธโน อุปนาหี จ จณฺโฑ      จ ปริภาสโก
                อนาปตฺติยา อาปตฺตีติ โรเปติ
                ตาทิโส โจทโก ฌาเปติ อตฺตานํ ฯ
                อุปกณฺณกํ ชปฺเปติ ๓ วิมฺหํ เปกฺขติ
#๑ ยุ. ปฏิปชฺชิตพฺพนฺติ ฯ  ๒ ยุ. น จ อามิสํ ฯ  ๓ สี. ม. ยุ. ชปฺปติ ฯ
