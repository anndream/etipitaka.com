           อติเรกติรตฺตญฺเจว      อุยฺโยธิกคมเนน จาติ ฯ
                     __________________
     [๑๑๕]  สุราเมรยปาเน  ปาจิตฺติยํ  กตฺถ  ปญฺญตฺตนฺติ ฯ โกสมฺพิยา
ปญฺญตฺตํ   ฯ   กํ  อารพฺภาติ  ฯ  อายสฺมนฺตํ  สาคตํ  อารพฺภ  ฯ  กิสฺมึ
วตฺถุสฺมินฺติ   ฯ   อายสฺมา   สาคโต   มชฺชํ   ปิวิ   ตสฺมึ  วตฺถุสฺมึ  ฯ
เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ   ทฺวีหิ   สมุฏฺฐาเนหิ
สมุฏฺฐาติ    สิยา    กายโต   สมุฏฺฐาติ   น   วาจโต   น   จิตฺตโต
สิยา กายโต จ จิตฺตโต จ สมุฏฺฐาติ น วาจโต ฯเปฯ
     [๑๑๖]  องฺคุลิปโตทเก  ปาจิตฺติยํ  กตฺถ  ปญฺญตฺตนฺติ  ฯ สาวตฺถิยา
ปญฺญตฺตํ   ฯ   กํ   อารพฺภาติ  ฯ  ฉพฺพคฺคิเย  ภิกฺขู  อารพฺภ  ฯ  กิสฺมึ
วตฺถุสฺมินฺติ   ฯ   ฉพฺพคฺคิยา   ภิกฺขู   ภิกฺขุํ   องฺคุลิปโตทเกน   หาเสสุํ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
เอเกน   สมุฏฺฐาเนน   สมุฏฺฐาติ   กายโต   จ  จิตฺตโต  จ  สมุฏฺฐาติ
น วาจโต ฯเปฯ
     [๑๑๗]   อุทเก  หสฺสธมฺเม  ๑  ปาจิตฺติยํ  กตฺถ  ปญฺญตฺตนฺติ  ฯ
สาวตฺถิยา   ปญฺญตฺตํ   ฯ   กํ   อารพฺภาติ   ฯ   สตฺตรสวคฺคิเย  ภิกฺขู
อารพฺภ   ฯ   กิสฺมึ   วตฺถุสฺมินฺติ   ฯ  สตฺตรสวคฺคิยา  ภิกฺขู  อจิรวติยา
นทิยา   อุทเก   กีฬึสุ   ตสฺมึ   วตฺถุสฺมึ  ฯ  เอกา  ปญฺญตฺติ  ฯ  ฉนฺนํ
อาปตฺติสมุฏฺฐานานํ    เอเกน    สมุฏฺฐาเนน   สมุฏฺฐาติ   กายโต   จ
#๑ โป. หสนธมฺเม ฯ ม. หสธมฺเม ฯ ยุ. หาสธมฺเม ฯ
