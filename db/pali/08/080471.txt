โหติ    อุโภ    อตฺถปจฺจตฺถิเก    อสฺสาเสตุํ   สญฺญาเปตุํ   นิชฺฌาเปตุํ
เปกฺเขตุํ  ๑  ปสาเทตุํ  ฯ  อิเมหิ  โข  อุปาลิ ปญฺจหงฺเคหิ สมนฺนาคโต
ภิกฺขุ    อธิกรณชาตานํ    ภิกฺขูนํ    พหูปกาโร   โหติ   ฯ   อปเรหิปิ
อุปาลิ    ปญฺจหงฺเคหิ    สมนฺนาคโต    ภิกฺขุ   อธิกรณชาตานํ   ภิกฺขูนํ
พหูปกาโร    โหติ   ฯ   กตเมหิ   ปญฺจหิ   ฯ   ปริสุทฺธกายสมาจาโร
โหติ    ปริสุทฺธวจีสมาจาโร    โหติ    ปริสุทฺธาชีโว   โหติ   ปณฺฑิโต
โหติ   พฺยตฺโต   ปฏิพโล   อนุยุญฺชิยมาโน   อนุโยคํ   ทาตุํ  ฯ  อิเมหิ
โข   อุปาลิ   ปญฺจหงฺเคหิ   สมนฺนาคโต   ภิกฺขุ  อธิกรณชาตานํ  ภิกฺขูนํ
พหูปกาโร   โหติ   ฯ   อปเรหิปิ   อุปาลิ   ปญฺจหงฺเคหิ   สมนฺนาคโต
ภิกฺขุ    อธิกรณชาตานํ    ภิกฺขูนํ    พหูปกาโร    โหติ   ฯ   กตเมหิ
ปญฺจหิ    ฯ    วตฺถุํ   ชานาติ   นิทานํ   ชานาติ   ปญฺญตฺตึ   ชานาติ
ปทปจฺฉาภฏฺฐํ    ชานาติ   อนุสนฺธิวจนปถํ   ชานาติ   ฯ   อิเมหิ   โข
อุปาลิ    ปญฺจหงฺเคหิ    สมนฺนาคโต    ภิกฺขุ   อธิกรณชาตานํ   ภิกฺขูนํ
พหูปกาโร โหตีติ ฯ
     [๑๑๘๙]   กตีหิ  นุ  โข  ภนฺเต  องฺเคหิ  สมนฺนาคเตน  ภิกฺขุนา
นานุยุญฺชิตพฺพนฺติ    ฯ    ปญฺจหุปาลิ   องฺเคหิ   สมนฺนาคเตน   ภิกฺขุนา
นานุยุญฺชิตพฺพํ   ฯ   กตเมหิ  ปญฺจหิ  ฯ  สุตฺตํ  น  ชานาติ  สุตฺตานุโลมํ
น    ชานาติ   วินยํ   น   ชานาติ   วินยานุโลมํ   น   ชานาติ   น
จ   ฐานาฐานกุสโล   โหติ   ฯ   อิเมหิ   โข   อุปาลิ   ปญฺจหงฺเคหิ
สมนฺนาคเตน    ภิกฺขุนา    นานุยุญฺชิตพฺพํ    ฯ    ปญฺจหุปาลิ   องฺเคหิ
#๑ โป. เปกฺขาเปตุํ ฯ
