ปาจิตฺติยํ     กตฺถ    ปญฺญตฺตนฺติ    ฯ    สาวตฺถิยา    ปญฺญตฺตํ    ฯ
กํ   อารพฺภาติ  ฯ  จณฺฑกาลึ  ภิกฺขุนึ  อารพฺภ  ฯ  กิสฺมึ  วตฺถุสฺมินฺติ  ฯ
จณฺฑกาลี    ภิกฺขุนี    สํสฏฺฐา    วิหริ   ตสฺมึ   วตฺถุสฺมึ   ฯ   เอกา
ปญฺญตฺติ    ฯ    ฉนฺนํ    อาปตฺติสมุฏฺฐานานํ    เอเกน    สมุฏฺฐาเนน
สมุฏฺฐาติ (สมุนุภาสนาย) ๑ ฯ
     [๕๗๘]    อนฺโตรฏฺเฐ   สาสงฺกสมฺมเต   สปฺปฏิภเย   อสตฺถิกาย
จาริกํ    จรนฺติยา    ปาจิตฺติยํ    กตฺถ   ปญฺญตฺตนฺติ   ฯ   สาวตฺถิยา
ปญฺญตฺตํ   ฯ   กํ   อารพฺภาติ   ฯ   สมฺพหุลา   ภิกฺขุนิโย  อารพฺภ  ฯ
กิสฺมึ   วตฺถุสฺมินฺติ   ฯ  สมฺพหุลา  ภิกฺขุนิโย  อนฺโตรฏฺเฐ  สาสงฺกสมฺมเต
สปฺปฏิภเย   อสตฺถิกาโย   จาริกํ   จรึสุ   ตสฺมึ   วตฺถุสฺมึ   ฯ  เอกา
ปญฺญตฺติ     ฯ     ฉนฺนํ    อาปตฺติสมุฏฺฐานานํ    ทฺวีหิ    สมุฏฺฐาเนหิ
สมุฏฺฐาติ (เอฬกโลมเก) ฯ
     [๕๗๙]    ติโรรฏฺเฐ    สาสงฺกสมฺมเต   สปฺปฏิภเย   อสตฺถิกาย
จาริกํ    จรนฺติยา    ปาจิตฺติยํ    กตฺถ   ปญฺญตฺตนฺติ   ฯ   สาวตฺถิยา
ปญฺญตฺตํ   ฯ   กํ   อารพฺภาติ   ฯ   สมฺพหุลา   ภิกฺขุนิโย  อารพฺภ  ฯ
กิสฺมึ   วตฺถุสฺมินฺติ   ฯ   สมฺพหุลา  ภิกฺขุนิโย  ติโรรฏฺเฐ  สาสงฺกสมฺมเต
สปฺปฏิภเย   อสตฺถิกาโย   จาริกํ   จรึสุ   ตสฺมึ   วตฺถุสฺมึ   ฯ  เอกา
ปญฺญตฺติ   ฯ  ฉนฺนํ  อาปตฺติสมุฏฺฐานานํ  ทฺวีหิ  สมุฏฺฐาเนหิ  สมุฏฺฐาติ  ฯ
(เอฬกโลมเก) ฯ
     [๕๘๐]  อนฺโตวสฺสํ  จาริกํ  จรนฺติยา  ปาจิตฺติยํ กตฺถ ปญฺญตฺตนฺติ ฯ
#๑ ม. ยุ. (ธุรนิกฺเขเป) ฯ
