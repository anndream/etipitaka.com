อุสฺสุกฺกํ    กโรนฺติยา   ปาจิตฺติยํ   กตฺถ   ปญฺญตฺตนฺติ   ฯ   สาวตฺถิยา
ปญฺญตฺตํ   ฯ   กํ   อารพฺภาติ   ฯ   ถุลฺลนนฺทํ   ภิกฺขุนึ   อารพฺภ   ฯ
กิสฺมึ    วตฺถุสฺมินฺติ    ฯ   ถุลฺลนนฺทา   ภิกฺขุนี   สิกฺขมานํ   สเจ   มํ
ตฺวํ   อยฺเย   เทฺว   วสฺสานิ  อนุพนฺธิสฺสสิ  เอวาหนฺตํ  วุฏฺฐาเปสฺสามีติ
วตฺวา   เนว   วุฏฺฐาเปสิ   น   วุฏฺฐาปนาย   อุสฺสุกฺกํ   อกาสิ  ตสฺมึ
วตฺถุสฺมึ   ฯ   เอกา   ปญฺญตฺติ   ฯ  ฉนฺนํ  อาปตฺติสมุฏฺฐานานํ  เอเกน
สมุฏฺฐาเนน สมุฏฺฐาติ (ธุรนิกฺเขเป) ฯ
     [๖๒๐]   ปุริสสํสฏฺฐํ   กุมารกสํสฏฺฐํ   จณฺฑึ  โสกาวสฺสํ  สิกฺขมานํ
วุฏฺฐาเปนฺติยา   ปาจิตฺติยํ  กตฺถ  ปญฺญตฺตนฺติ  ฯ  สาวตฺถิยา  ปญฺญตฺตํ  ฯ
กํ   อารพฺภาติ  ฯ  ถุลฺลนนฺทํ  ภิกฺขุนึ  อารพฺภ  ฯ  กิสฺมึ  วตฺถุสฺมินฺติ  ฯ
ถุลฺลนนฺทา    ภิกฺขุนี    ปุริสสํสฏฺฐํ    กุมารกสํสฏฺฐํ   จณฺฑึ   โสกาวสฺสํ
สิกฺขมานํ    วุฏฺฐาเปสิ    ตสฺมึ   วตฺถุสฺมึ   ฯ   เอกา   ปญฺญตฺติ   ฯ
ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯ
     [๖๒๑]   มาตาปิตูหิ   วา   สามิเกน  วา  อนนุญฺญาตํ  สิกฺขมานํ
วุฏฺฐาเปนฺติยา   ปาจิตฺติยํ  กตฺถ  ปญฺญตฺตนฺติ  ฯ  สาวตฺถิยา  ปญฺญตฺตํ  ฯ
กํ   อารพฺภาติ  ฯ  ถุลฺลนนฺทํ  ภิกฺขุนึ  อารพฺภ  ฯ  กิสฺมึ  วตฺถุสฺมินฺติ  ฯ
ถุลฺลนนฺทา    ภิกฺขุนี   มาตาปิตูหิปิ   สามิเกนปิ   อนนุญฺญาตํ   สิกฺขมานํ
วุฏฺฐาเปสิ  ตสฺมึ  วตฺถุสฺมึ  ฯ  เอกา  ปญฺญตฺติ ฯ ฉนฺนํ อาปตฺติ-
สมุฏฺฐานานํ  จตูหิ     สมุฏฺฐาเนหิ     สมุฏฺฐาติ     สิยา     วาจโต    สมุฏฺฐาติ
น   กายโต   น   จิตฺตโต   สิยา  กายโต  จ  วาจโต  จ  สมุฏฺฐาติ
