เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ   ทฺวีหิ   สมุฏฺฐาเนหิ
สมุฏฺฐาติ   สิยา   กายโต   สมุฏฺฐาติ   น  วาจโต  น  จิตฺตโต  สิยา
กายโต จ จิตฺตโต จ สมุฏฺฐาติ น วาจโต ฯเปฯ
    [๗๙]    ทฺวิตฺติปริยาเย    อธิฏฺฐหิตฺวา    ตทุตฺตรึ   อธิฏฺฐหนฺตสฺส
ปาจิตฺติยํ    กตฺถ    ปญฺญตฺตนฺติ    ฯ   โกสมฺพิยา   ปญฺญตฺตํ   ฯ   กํ
อารพฺภาติ   ฯ   อายสฺมนฺตํ   ฉนฺนํ   อารพฺภ  ฯ  กิสฺมึ  วตฺถุสฺมินฺติ  ฯ
อายสฺมา   ฉนฺโน   กตปริโยสิตํ   วิหารํ   ปุนปฺปุนํ  ฉาทาเปสิ  ปุนปฺปุนํ
ลิมฺปาเปสิ    อติภาริโก    วิหาโร    ปริปติ    ตสฺมึ    วตฺถุสฺมึ   ฯ
เอกา    ปญฺญตฺติ   ฯ   ฉนฺนํ   อาปตฺติสมุฏฺฐานานํ   ฉหิ   สมุฏฺฐาเนหิ
สมุฏฺฐาติ ฯเปฯ
    [๘๐]   ชานํ   สปฺปาณกํ  อุทกํ  ติณํ  วา  มตฺติกํ  วา  สิญฺจนฺตสฺส
ปาจิตฺติยํ    กตฺถ    ปญฺญตฺตนฺติ    ฯ    อาฬวิยา   ปญฺญตฺตํ   ฯ   กํ
อารพฺภาติ   ฯ   อาฬวิเก   ภิกฺขู   อารพฺภ   ฯ  กิสฺมึ  วตฺถุสฺมินฺติ  ฯ
อาฬวิกา   ภิกฺขู   ชานํ   สปฺปาณกํ   อุทกํ   ติณมฺปิ   มตฺติกมฺปิ  สิญฺจึสุ
ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ  อาปตฺติสมุฏฺฐานานํ
ตีหิ สมุฏฺฐาเนหิ สมุฏฺฐาติ ฯเปฯ
                  ภูตคามวคฺโค ทุติโย ฯ
                      ตสฺสุทฺทานํ
    [๘๑] รุกฺขุปจฺเฉทนญฺเจว       เปสุญฺญุชฺฌาปเนน จ
         อชฺโฌกาโส วิหาโร จ    อนุปขชฺชนิกฑฺฒนา
