อกาเลน   ภูเตน   วกฺขามิ   โน   อภูเตน   สเณฺหน   วกฺขามิ   โน
ผรุเสน   อตฺถสญฺหิเตน  วกฺขามิ  โน  อนตฺถสญฺหิเตน  เมตฺตาจิตฺโต  ๑
วกฺขามิ    โน    โทสนฺตโรติ    ฯ    โจทเกนุปาลิ    ภิกฺขุนา   ปรํ
โจเทตุกาเมน   อิเม   ปญฺจ   ธมฺเม   อชฺฌตฺตํ   อุปฏฺฐาเปตฺวา  ปโร
โจเทตพฺโพติ ฯ
     [๑๑๘๕]   โจทเกน   ภนฺเต   ภิกฺขุนา  ปรํ  โจเทตุกาเมน  กติ
ธมฺเม   อชฺฌตฺตํ   มนสิกริตฺวา   ปโร   โจเทตพฺโพติ  ฯ  โจทเกนุปาลิ
ภิกฺขุนา   ปรํ   โจเทตุกาเมน   ปญฺจ   ธมฺเม   อชฺฌตฺตํ   มนสิกริตฺวา
ปโร  โจเทตพฺโพ  ฯ  กตเม  ปญฺจ ฯ การุญฺญตา หิเตสิตา อนุกมฺปิตา ๒
อาปตฺติวุฏฺฐานตา   วินยปุเรกฺขารตา   ฯ   โจทเกนุปาลิ   ภิกฺขุนา  ปรํ
โจเทตุกาเมน    อิเม   ปญฺจ   ธมฺเม   อชฺฌตฺตํ   มนสิกริตฺวา   ปโร
โจเทตพฺโพติ ฯ
     [๑๑๘๖]   กตีหิ  นุ  โข  ภนฺเต  องฺเคหิ  สมนฺนาคตสฺส  ภิกฺขุโน
โอกาสกมฺมํ   การาเปนฺตสฺส  นาลํ  โอกาสกมฺมํ  กาตุนฺติ  ฯ  ปญฺจหุปาลิ
องฺเคหิ   สมนฺนาคตสฺส   ภิกฺขุโน   โอกาสกมฺมํ   การาเปนฺตสฺส   นาลํ
โอกาสกมฺมํ   กาตุํ   ฯ   กตเมหิ   ปญฺจหิ   ฯ  อปริสุทฺธกายสมาจาโร
โหติ      อปริสุทฺธวจีสมาจาโร     โหติ     อปริสุทฺธาชีโว     โหติ
พาโล    โหติ    อพฺยตฺโต    น   ปฏิพโล   อนุยุญฺชิยมาโน   อนุโยคํ
ทาตุํ   ฯ   อิเมหิ   โข   อุปาลิ   ปญฺจหงฺเคหิ  สมนฺนาคตสฺส  ภิกฺขุโน
โอกาสกมฺมํ   การาเปนฺตสฺส   นาลํ   โอกาสกมฺมํ  กาตุํ  ฯ  ปญฺจหุปาลิ
#๑ โป. เมตฺตจิตฺเตน วกฺขามิ โน โทสนฺตเรนาติ ฯ ม. เมตฺตาจิตฺ ... ฯ
#๒ ม. ยุ. อนุกมฺปตา ฯ
