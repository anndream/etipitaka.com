     [๗๑๒]   ติโรรฏฺเฐ  สาสงฺกสมฺมเต  สปฺปฏิภเย  อสตฺถิกา  จาริกํ
จรนฺตี    เทฺว    อาปตฺติโย   อาปชฺชติ   ปฏิปชฺชติ   ปโยเค   ทุกฺกฏํ
ปฏิปนฺเน อาปตฺติ ปาจิตฺติยสฺส ฯ
     [๗๑๓]   อนฺโตวสฺสํ   จาริกํ  จรนฺตี  เทฺว  อาปตฺติโย  อาปชฺชติ
ปฏิปชฺชติ ปโยเค ทุกฺกฏํ ปฏิปนฺเน อาปตฺติ ปาจิตฺติยสฺส ฯ
     [๗๑๔]  วสฺสํ  วุตฺถา  ภิกฺขุนี  จาริกํ  น  ปกฺกมนฺตี  เอกํ อาปตฺตึ
อาปชฺชติ ปาจิตฺติยํ ฯ
                   ตุวฏฺฏวคฺโค จตุตฺโถ ฯ
     [๗๑๕]   ราชาคารํ  วา  จิตฺตาคารํ  วา  อารามํ  วา  อุยฺยานํ
วา   โปกฺขรณึ   วา   ทสฺสนาย   คจฺฉนฺตี  เทฺว  อาปตฺติโย  อาปชฺชติ
คจฺฉติ    ปโยเค    ทุกฺกฏํ    ๑    ยตฺถ   ฐิตา   ปสฺสติ   อาปตฺติ
ปาจิตฺติยสฺส ฯ
     [๗๑๖]  อาสนฺทึ  วา  ปลฺลงฺกํ  วา  ปริภุญฺชนฺตี  เทฺว  อาปตฺติโย
อาปชฺชติ     ปริภุญฺชติ     ปโยเค     ทุกฺกฏํ    ปริภุตฺเต    อาปตฺติ
ปาจิตฺติยสฺส ฯ
     [๗๑๗]   สุตฺตํ   กนฺตนฺตี   เทฺว   อาปตฺติโย   อาปชฺชติ  กนฺตติ
ปโยเค ทุกฺกฏํ อุชฺชวุชฺชเว อาปตฺติ ปาจิตฺติยสฺส ฯ
     [๗๑๘]   คิหิเวยฺยาวจฺจํ   กโรนฺตี   เทฺว   อาปตฺติโย  อาปชฺชติ
กโรติ ปโยเค ทุกฺกฏํ กเต อาปตฺติ ปาจิตฺติยสฺส ฯ
     [๗๑๙]  ภิกฺขุนิยา  เอหยฺเย  อิมํ  อธิกรณํ  วูปสเมหีติ  วุจฺจมานา
#๑ ม. ยุ. คจฺฉติ อาปตฺติ ทุกฺกฏสฺส ฯ
