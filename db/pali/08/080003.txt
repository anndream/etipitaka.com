กา   สมฺปตฺตีติ  ฯ  สํวโร  สมฺปตฺติ  ฯ  กา  ปฏิปตฺตีติ  ฯ  น  เอวรูปํ
กริสฺสามีติ   ยาวชีวํ   อาปาณโกฏิกํ   สมาทาย  สิกฺขติ  สิกฺขาปเทสุ  ฯ
กติ   อตฺถวเส   ปฏิจฺจ   ภควตา   ปฐมํ   ปาราชิกํ   ปญฺญตฺตนฺติ   ฯ
ทส    อตฺถวเส    ปฏิจฺจ    ภควตา    ปฐมํ    ปาราชิกํ    ปญฺญตฺตํ
สงฺฆสุฏฺฐุตาย      สงฺฆผาสุตาย     ทุมฺมงฺกูนํ    ปุคฺคลานํ    นิคฺคหาย
เปสลานํ   ภิกฺขูนํ   ผาสุวิหาราย    ทิฏฺฐธมฺมิกานํ   อาสวานํ   สํวราย
สมฺปรายิกานํ   อาสวานํ   ปฏิฆาตาย    อปฺปสนฺนานํ   [๑]  ปสาทาย
ปสนฺนานํ   [๑]   ภิยฺโยภาวาย    สทฺธมฺมฏฺฐิติยา   วินยานุคฺคหาย  ฯ
เก   สิกฺขนฺตีติ  ฯ  เสกฺขา  จ  ปุถุชฺชนกลฺยาณกา  จ  สิกฺขนฺติ  ฯ  เก
สิกฺขิตสิกฺขาติ    ฯ   อรหนฺโต   สิกฺขิตสิกฺขา   ฯ   กตฺถ   ฐิตนฺติ   ฯ
สิกฺขากาเมสุ  ฐิตํ  ฯ  เก  ธาเรนฺตีติ  ฯ  เยสํ  วตฺตติ เต ธาเรนฺติ ฯ
กสฺส   วจนนฺติ   ฯ   ภควโต   วจนํ   อรหโต   สมฺมาสมฺพุทฺธสฺส   ฯ
เกนาภฏนฺติ ฯ ปรมฺปราภฏํ ฯ
     [๓] อุปาลิ ทาสโก เจว       โสณโก สิคฺคโว ตถา
         โมคฺคลีปุตฺเตน ๒ ปญฺจมา  เอเต ชมฺพุสิริวฺหเย ฯ
         ตโต มหินฺโท อิฏฺฏิโย      อุตฺติโย เจว สมฺพโล ๓
                    ภทฺทนาโม จ ปณฺฑิโตx
         เอเต นาคา มหาปญฺญา    ชมฺพุทีปา อิธาคตา
         วินยํ เต วาจยึสุ         ปิฏกํ ตมฺพปณฺณิยา
#๑ โป. วา. ฯ   ๒ ม. ยุ. โมคฺคลิ- ฯ   ๓ ม. ยุ. อุตฺติโย สมฺพโล ตถา ฯ
#อปราปรํปิ อีทิสเมว ฯ
