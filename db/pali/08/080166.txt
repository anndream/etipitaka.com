ปญฺญตฺตนฺติ   ฯ   สาวตฺถิยา   ปญฺญตฺตํ  ฯ  กํ  อารพฺภาติ  ฯ  สมฺพหุลา
ภิกฺขุนิโย  อารพฺภ  ฯ  กิสฺมึ  วตฺถุสฺมินฺติ  ฯ  สมฺพหุลา ภิกฺขุนิโย อภิกฺขุเก
อาวาเส   วสฺสํ   วสึสุ   ตสฺมึ  วตฺถุสฺมึ  ฯ  เอกา  ปญฺญตฺติ  ฯ  ฉนฺนํ
อาปตฺติสมุฏฺฐานานํ ทฺวีหิ สมุฏฺฐาเนหิ สมุฏฺฐาติ (เอฬกโลมเก) ฯ
     [๕๙๘]   วสฺสํ   วุตฺถาย   ภิกฺขุนิยา   อุภโตสงฺเฆ  ตีหิ  ฐาเนหิ
นปฺปวาเรนฺติยา    ปาจิตฺติยํ    กตฺถ    ปญฺญตฺตนฺติ    ฯ    สาวตฺถิยา
ปญฺญตฺตํ   ฯ   กํ   อารพฺภาติ   ฯ   สมฺพหุลา   ภิกฺขุนิโย  อารพฺภ  ฯ
กิสฺมึ   วตฺถุสฺมินฺติ   ฯ   สมฺพหุลา   ภิกฺขุนิโย   วสฺสํ  วุตฺถา  ภิกฺขุสงฺฆํ
นปฺปวาเรสุํ    ตสฺมึ    วตฺถุสฺมึ    ฯ    เอกา   ปญฺญตฺติ   ฯ   ฉนฺนํ
อาปตฺติสมุฏฺฐานานํ เอเกน สมุฏฺฐาเนน สมุฏฺฐาติ (ธุรนิกฺเขเป) ฯ
     [๕๙๙]  โอวาทาย  วา  สํวาสาย  วา  น  คจฺฉนฺติยา  ปาจิตฺติยํ
กตฺถ   ปญฺญตฺตนฺติ   ฯ   สกฺเกสุ   ปญฺญตฺตํ   ฯ   กํ   อารพฺภาติ   ฯ
ฉพฺพคฺคิยา   ภิกฺขุนิโย   อารพฺภ   ฯ   กิสฺมึ  วตฺถุสฺมินฺติ  ฯ  ฉพฺพคฺคิยา
ภิกฺขุนิโย    โอวาทํ    น    คจฺฉึสุ    ตสฺมึ    วตฺถุสฺมึ   ฯ   เอกา
ปญฺญตฺติ    ฯ    ฉนฺนํ    อาปตฺติสมุฏฺฐานานํ    เอเกน    สมุฏฺฐาเนน
สมุฏฺฐาติ (ปฐมปาราชิเก) ฯ
     [๖๐๐]   อุโปสถํปิ   น   ปุจฺฉนฺติยา   โอวาทํปิ   น  ยาจนฺติยา
ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
อารพฺภาติ   ฯ   สมฺพหุลา  ภิกฺขุนิโย  อารพฺภ  ฯ  กิสฺมึ  วตฺถุสฺมินฺติ  ฯ
สมฺพหุลา   ภิกฺขุนิโย   อุโปสถํปิ   น   ปุจฺฉึสุ   โอวาทํปิ   น   ยาจึสุ
