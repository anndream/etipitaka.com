อาปตฺติสมุฏฺฐานานํ เอเกน สมุฏฺฐาเนน สมุฏฺฐาติ (ธุรนิกฺเขเป) ฯ
                    ปาราชิกา นิฏฺฐิตา ฯ
     [๗๙๓]   [๑]   ยนฺเตน   ภควตา   ชานตา  ปสฺสตา  อรหตา
สมฺมาสมฺพุทฺเธน    อุสูยวาทิกาย    ๒    ภิกฺขุนิยา    อฏฺฏกรณปจฺจยา
สงฺฆาทิเสโส  กตฺถ  ปญฺญตฺโตติ  ฯ สาวตฺถิยา ปญฺญตฺโต ฯ กํ อารพฺภาติ ฯ
ถุลฺลนนฺทํ   ภิกฺขุนึ  อารพฺภ  ฯ  กิสฺมึ  วตฺถุสฺมินฺติ  ฯ  ถุลฺลนนฺทา ภิกฺขุนี
อุสูยวาทิกา   ๒   วิหริ   ตสฺมึ   วตฺถุสฺมึ   ฯ   อตฺถิ  ตตฺถ  ปญฺญตฺติ
อนุปฺปญฺญตฺติ    อนุปฺปนฺนปญฺญตฺตีติ    ฯ   เอกา   ปญฺญตฺติ   อนุปฺปญฺญตฺติ
อนุปฺปนฺนปญฺญตฺติ   ตสฺมึ   นตฺถิ   ฯ   สพฺพตฺถปญฺญตฺติ  ปเทสปญฺญตฺตีติ  ฯ
สพฺพตฺถปญฺญตฺติ     ฯ     สาธารณปญฺญตฺติ     อสาธารณปญฺญตฺตีติ    ฯ
อสาธารณปญฺญตฺติ      ฯ     เอกโตปญฺญตฺติ     อุภโตปญฺญตฺตีติ     ฯ
เอกโตปญฺญตฺติ    ฯ    จตุนฺนํ    ปาติโมกฺขุทฺเทสานํ   กตฺโถคธํ   กตฺถ
ปริยาปนฺนนฺติ   ฯ   นิทาโนคธํ  นิทานปริยาปนฺนํ  ฯ  กตเมน  อุทฺเทเสน
อุทฺเทสํ   อาคจฺฉตีติ   ฯ   ตติเยน   อุทฺเทเสน  อุทฺเทสํ  อาคจฺฉติ  ฯ
จตุนฺนํ    วิปตฺตีนํ    กตมา    วิปตฺตีติ   ฯ   สีลวิปตฺติ   ฯ   สตฺตนฺนํ
อาปตฺติกฺขนฺธานํ  กตโม  อาปตฺติกฺขนฺโธติ  ฯ  สงฺฆาทิเสสาปตฺติกฺขนฺโธ  ฯ
ฉนฺนํ    อาปตฺติสมุฏฺฐานานํ    กตีหิ    สมุฏฺฐาเนหิ    สมุฏฺฐาตีติ    ฯ
ทฺวีหิ    สมุฏฺฐาเนหิ    สมุฏฺฐาติ   สิยา   กายโต   จ   วาจโต   จ
สมุฏฺฐาติ   น   จิตฺตโต   สิยา   กายโต   จ   วาจโต   จ  จิตฺตโต
จ สมุฏฺฐาติ ฯเปฯ เกนาภฏนฺติ ฯ ปรมฺปราภฏํ ฯ [๓]
#๑ ม. ยุ. อิโต ปุรโต กตฺถ ปญฺญตฺติวาโร ทิสฺสติ ฯ  ๒ ม. ยุ. อุสฺสย .... ฯ
#๓ ม. ยุ. อุปาลิ ทาสโก เจว..... ปิฏกํ ตมฺพปณฺณิยาติ ฯ
