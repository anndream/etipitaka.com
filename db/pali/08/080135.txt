ปฏิจฺจ   อุทเก   อุจฺจารํ   วา   ปสฺสาวํ  วา  เขฬํ  วา  กรณปจฺจยา
กติ   อาปตฺติโย   อาปชฺชติ   ฯ   อนาทริยํ   ปฏิจฺจ   อุทเก  อุจฺจารํ
วา   ปสฺสาวํ   วา   เขฬํ  วา  กรณปจฺจยา  เอกํ  อาปตฺตึ  อาปชฺชติ
ทุกฺกฏํ    อนาทริยํ    ปฏิจฺจ   อุทเก   อุจฺจารํ   วา   ปสฺสาวํ   วา
เขฬํ   วา   กรณปจฺจยา   อิมํ   เอกํ   อาปตฺตึ   อาปชฺชติ   ฯ  สา
อาปตฺติ    จตุนฺนํ    วิปตฺตีนํ    กติ   วิปตฺติโย   ภชติ   ฯ   สตฺตนฺนํ
อาปตฺติกฺขนฺธานํ  กตีหิ อาปตฺติกฺขนฺเธหิ สงฺคหิตา ฯ ฉนฺนํ อาปตฺติสมุฏฺฐานานํ
กตีหิ      สมุฏฺฐาเนหิ     สมุฏฺฐาติ     ฯ     จตุนฺนํ     อธิกรณานํ
กตมํ   อธิกรณํ   ฯ   สตฺตนฺนํ   สมถานํ   กตีหิ   สมเถหิ   สมฺมติ  ฯ
สา   อาปตฺติ   จตุนฺนํ   วิปตฺตีนํ  เอกํ  วิปตฺตึ  ภชติ  อาจารวิปตฺตึ  ฯ
สตฺตนฺนํ     อาปตฺติกฺขนฺธานํ    เอเกน    อาปตฺติกฺขนฺเธน    สงฺคหิตา
ทุกฺกฏาปตฺติกฺขนฺเธน   ฯ  ฉนฺนํ  อาปตฺติสมุฏฺฐานานํ  เอเกน  สมุฏฺฐาเนน
สมุฏฺฐาติ   กายโต   จ   จิตฺตโต   จ   สมุฏฺฐาติ    น   วาจโต  ฯ
จตุนฺนํ    อธิกรณานํ    อาปตฺตาธิกรณํ    ฯ   สตฺตนฺนํ   สมถานํ   ตีหิ
สมเถหิ    สมฺมติ    สิยา   สมฺมุขาวินเยน   จ   ปฏิญฺญาตกรเณน   จ
สิยา สมฺมุขาวินเยน จ ติณวตฺถารเกน จาติ ฯ
                 สมุจฺจยวารํ นิฏฺฐิตํ อฏฺฐมํ ฯ
                 อฏฺฐ ปจฺจยวารา นิฏฺฐิตา ฯ
             มหาวิภงฺเค โสฬส มหาวารา นิฏฺฐิตา ฯ
                    _____________________
