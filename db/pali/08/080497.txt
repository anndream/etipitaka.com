อุปาลิ   ปญฺจหงฺเคหิ   สมนฺนาคโต   สงฺฆเภทโก   อาปายิโก  เนรยิโก
กปฺปฏฺโฐ    อเตกิจฺโฉ    ฯ   กตเมหิ   ปญฺจหิ   ฯ   อิธุปาลิ   ภิกฺขุ
อธมฺมํ     ธมฺโมติ    ทีเปติ    ธมฺมํ    อธมฺโมติ    ทีเปติ    อวินยํ
วินโยติ     ทีเปติ    วินยํ    อวินโยติ    ทีเปติ    วินิธาย    ทิฏฺฐึ
สลากคาเหน    ฯ   อิเมหิ   โข   อุปาลิ   ปญฺจหงฺเคหิ   สมนฺนาคโต
สงฺฆเภทโก   อาปายิโก   เนรยิโก  กปฺปฏฺโฐ  อเตกิจฺโฉ  ฯ  อปเรหิปิ
อุปาลิ   ปญฺจหงฺเคหิ   สมนฺนาคโต   สงฺฆเภทโก   อาปายิโก  เนรยิโก
กปฺปฏฺโฐ    อเตกิจฺโฉ    ฯ   กตเมหิ   ปญฺจหิ   ฯ   อิธุปาลิ   ภิกฺขุ
อธมฺมํ     ธมฺโมติ    ทีเปติ    ธมฺมํ    อธมฺโมติ    ทีเปติ    อวินยํ
วินโยติ     ทีเปติ    วินยํ    อวินโยติ    ทีเปติ    วินิธาย    ขนฺตึ
กมฺเมน    ฯเปฯ   วินิธาย   ขนฺตึ   อุทฺเทเสน   ฯ   วินิธาย   ขนฺตึ
โวหรนฺโต   ฯ   วินิธาย   ขนฺตึ   อนุสฺสาวเนน   ฯ   วินิธาย   ขนฺตึ
สลากคาเหน    ฯ   อิเมหิ   โข   อุปาลิ   ปญฺจหงฺเคหิ   สมนฺนาคโต
สงฺฆเภทโก   อาปายิโก   เนรยิโก  กปฺปฏฺโฐ  อเตกิจฺโฉ  ฯ  อปเรหิปิ
อุปาลิ   ปญฺจหงฺเคหิ   สมนฺนาคโต   สงฺฆเภทโก   อาปายิโก  เนรยิโก
กปฺปฏฺโฐ    อเตกิจฺโฉ    ฯ   กตเมหิ   ปญฺจหิ   ฯ   อิธุปาลิ   ภิกฺขุ
อธมฺมํ     ธมฺโมติ    ทีเปติ    ธมฺมํ    อธมฺโมติ    ทีเปติ    อวินยํ
วินโยติ   ทีเปติ   วินยํ   อวินโยติ   ทีเปติ   วินิธาย   รุจึ   กมฺเมน
ฯเปฯ   วินิธาย   รุจึ   อุทฺเทเสน   ฯ   วินิธาย  รุจึ  โวหรนฺโต  ฯ
วินิธาย   รุจึ  อนุสฺสาวเนน  ฯ  วินิธาย  รุจึ  สลากคาเหน  ฯ  อิเมหิ
