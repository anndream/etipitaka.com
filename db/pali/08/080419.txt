ทีเปติ    ฯเปฯ    ทุฏฺฐุลฺลํ   อาปตฺตึ   อทุฏฺฐุลฺลา   อาปตฺตีติ   ทีเปติ
อทุฏฺฐุลฺลํ   อาปตฺตึ   ทุฏฺฐุลฺลา   อาปตฺตีติ   ทีเปติ  เอวํ  เถรตโรมฺหีติ
นวกตรํ อวชานาติ ฯ
     [๑๑๑๕]   อสมฺปตฺตํ  น  พฺยาหริตพฺพนฺติ  อโนติณฺณํ  ภาสํ  ๑  น
โอตาเรตพฺพํ   ฯ   สมฺปตฺตํ   ธมฺมโต   วินยโต   น   ปริหาเปตพฺพนฺติ
ยํ   อตฺถาย   สงฺโฆ   สนฺนิปติโต   โหติ   ตํ  อตฺถํ  ธมฺมโต  วินยโต
น ปริหาเปตพฺพํ ฯ
     [๑๑๑๖]  เยน  ธมฺเมนาติ  ภูเตน  วตฺถุนา  ฯ  เยน  วินเยนาติ
โจเทตฺวา    สาเรตฺวา    ฯ   เยน   สตฺถุสาสเนนาติ   ญตฺติสมฺปทาย
อนุสฺสาวนสมฺปทาย  ฯ  เยน  ธมฺเมน  เยน  วินเยน  เยน สตฺถุสาสเนน
ตํ    อธิกรณํ    วูปสมฺมติ    ตถา    ตํ    อธิกรณํ    วูปสเมตพฺพนฺติ
อนุวิชฺชเกน   โจทโก   ปุจฺฉิตพฺโพ   ยํ   โข   ตฺวํ   อาวุโส   อิมสฺส
ภิกฺขุโน   ปวารณํ   ฐเปสิ   กิมฺหิ   นํ   ฐเปสิ   สีลวิปตฺติยา   ฐเปสิ
อาจารวิปตฺติยา    ฐเปสิ    ทิฏฺฐิวิปตฺติยา    ฐเปสีติ   ฯ   โส   เจ
เอวํ     วเทยฺย     สีลวิปตฺติยา    วา    ฐเปมิ    อาจารวิปตฺติยา
วา    ฐเปมิ    ทิฏฺฐิวิปตฺติยา    วา   ฐเปมีติ   ฯ   โส   เอวมสฺส
วจนีโย    ชานาติ    ปนายสฺมา    สีลวิปตฺตึ   ชานาติ   อาจารวิปตฺตึ
ชานาติ    ทิฏฺฐิวิปตฺตินฺติ    ฯ   โส   เจ   เอวํ   วเทยฺย   ชานามิ
โข    อหํ    อาวุโส    สีลวิปตฺตึ   ชานามิ   อาจารวิปตฺตึ   ชานามิ
#๑ ม. ยุ. ภารํ ฯ
