โภชนา   ฯ   กตเม   ปญฺจ   ฯ   โอทโน   กุมฺมาโส   สตฺตุ  มจฺโฉ
มํสํ ฯ อิเม โข อุปาลิ ปญฺจ โภชนาติ ฯ
                  ทิฏฺฐาวิกมฺมวคฺโค จตุตฺโถ ฯ
                         ตสฺสุทฺทานํ
  [๑๑๘๒] ทิฏฺฐาวิกมฺมา อปเร           ปฏิคฺคหา อติริตฺตา ๑
         ปวารณา ปฏิญฺญาตํ            โอกาสํ สากจฺเฉน จ
         ปญฺหํ อญฺญพฺยากรณา           วิสุทฺธิ จาปิ โภชนาติ ฯ
     [๑๑๘๓]   โจทเกน   ภนฺเต   ภิกฺขุนา  ปรํ  โจเทตุกาเมน  กติ
ธมฺเม   อชฺฌตฺตํ   ปจฺจเวกฺขิตฺวา  ปโร  โจเทตพฺโพติ  ฯ  โจทเกนุปาลิ
ภิกฺขุนา   ปรํ   โจเทตุกาเมน   ปญฺจ   ธมฺเม  อชฺฌตฺตํ  ปจฺจเวกฺขิตฺวา
ปโร   โจเทตพฺโพ   ฯ   กตเม   ปญฺจ   ฯ   โจทเกนุปาลิ   ภิกฺขุนา
ปรํ    โจเทตุกาเมน    เอวํ    ปจฺจเวกฺขิตพฺพํ   ปริสุทฺธกายสมาจาโร
นุ   โขมฺหิ  ปริสุทฺเธนมฺหิ  ๒  กายสมาจาเรน  สมนฺนาคโต  อจฺฉิทฺเทน
อปฺปฏิมํเสน   สํวิชฺชติ   นุ   โข  เม  เอโส  ธมฺโม  อุทาหุ  โนติ  ฯ
โน    เจ   อุปาลิ   ภิกฺขุ   ปริสุทฺธกายสมาจาโร   โหติ   ปริสุทฺเธน
กายสมาจาเรน   สมนฺนาคโต   อจฺฉิทฺเทน   อปฺปฏิมํเสน   ตสฺส  ภวนฺติ
วตฺตาโร   อิงฺฆ   ตาว   อายสฺมา   กายิกํ   สิกฺขสฺสูติ  อิติสฺส  ภวนฺติ
วตฺตาโร  ฯ  ปุน  จปรํ  อุปาลิ  โจทเกน  ภิกฺขุนา  ปรํ  โจเทตุกาเมน
เอวํ   ปจฺจเวกฺขิตพฺพํ   ปริสุทฺธวจีสมาจาโร   นุ   โขมฺหิ  ปริสุทฺเธนมฺหิ
#๑ โป. ...คหาติริตฺตา จ ฯ ม. ...คหานติริตฺตา ฯ   ๒ ปริสุทฺเธน ?
