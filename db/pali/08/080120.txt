ปาราชิกํ  กตฺถ  ปญฺญตฺตนฺติ  ฯ  เวสาลิยา  ปญฺญตฺตํ  ฯ  กํ อารพฺภาติ ฯ
สมฺพหุเล   ภิกฺขู   อารพฺภ   ฯ   กิสฺมึ  วตฺถุสฺมินฺติ  ฯ  สมฺพหุลา  ภิกฺขู
อญฺญมญฺญํ   ชีวิตา   โวโรเปสุํ   ตสฺมึ   วตฺถุสฺมึ   ฯ   เอกา  ปญฺญตฺติ
เอกา     อนุปฺปญฺญตฺติ     ฯ     ฉนฺนํ     อาปตฺติสมุฏฺฐานานํ    ตีหิ
สมุฏฺฐาเนหิ   สมุฏฺฐาติ   สิยา   กายโต   จ   จิตฺตโต   จ  สมุฏฺฐาติ
น   วาจโต   สิยา   วาจโต   จ  จิตฺตโต  จ  สมุฏฺฐาติ  น  กายโต
สิยา กายโต จ วาจโต จ จิตฺตโต จ สมุฏฺฐาติ ฯ
     [๔๗๒]   อสนฺตํ  อภูตํ  อุตฺตริมนุสฺสธมฺมํ  อุลฺลปนปจฺจยา  ปาราชิกํ
กตฺถ  ปญฺญตฺตนฺติ  ฯ  เวสาลิยา ปญฺญตฺตํ ฯ กํ อารพฺภาติ ฯ วคฺคุมุทา-
ตีริเย  ภิกฺขู    อารพฺภ   ฯ   กิสฺมึ   วตฺถุสฺมินฺติ   ฯ   วคฺคุมุทาตีริยา   ภิกฺขู
คิหีนํ    อญฺญมญฺญสฺส   อุตฺตริมนุสฺสธมฺมสฺส   วณฺณํ   ภาสึสุ   ๑   ตสฺมึ
วตฺถุสฺมึ  ฯ  เอกา  ปญฺญตฺติ เอกา อนุปฺปญฺญตฺติ ฯ ฉนฺนํ อาปตฺติ-
สมุฏฺฐานานํ  ตีหิ     สมุฏฺฐาเนหิ    สมุฏฺฐาติ    สิยา    กายโต    จ    จิตฺตโต
จ   สมุฏฺฐาติ   น   วาจโต  สิยา  วาจโต  จ  จิตฺตโต  จ  สมุฏฺฐาติ
น กายโต สิยา กายโต จ วาจโต จ จิตฺตโต จ สมุฏฺฐาติ ฯ
     [๔๗๓]  ยนฺเตน  ภควตา  ชานตา ปสฺสตา อรหตา สมฺมา-
สมฺพุทฺเธน  อุปกฺกมิตฺวา   อสุจึ   โมจนปจฺจยา   สงฺฆาทิเสโส  กตฺถ
ปญฺญตฺโต   ฯ   กํ  อารพฺภ  ฯ  กิสฺมึ  วตฺถุสฺมึ  ฯเปฯ  เกนาภฏนฺติ  ฯ
ยนฺเตน  ภควตา  ชานตา  ปสฺสตา  อรหตา  สมฺมาสมฺพุทฺเธน อุปกฺ-
กมิตฺวา  อสุจึ     โมจนปจฺจยา     สงฺฆาทิเสโส     กตฺถ    ปญฺญตฺโตติ    ฯ
#๑ โป. วณฺณยึสุ ฯ
