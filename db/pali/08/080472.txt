สมนฺนาคเตน   ภิกฺขุนา   อนุยุญฺชิตพฺพํ   ฯ   กตเมหิ   ปญฺจหิ  ฯ  สุตฺตํ
ชานาติ   สุตฺตานุโลมํ   ชานาติ   วินยํ   ชานาติ  วินยานุโลมํ  ชานาติ
ฐานาฐานกุสโล   จ   โหติ   ฯ   อิเมหิ   โข   อุปาลิ   ปญฺจหงฺเคหิ
สมนฺนาคเตน   ภิกฺขุนา   อนุยุญฺชิตพฺพํ  ฯ  อปเรหิปิ  อุปาลิ  ปญฺจหงฺเคหิ
สมนฺนาคเตน    ภิกฺขุนา    นานุยุญฺชิตพฺพํ    ฯ   กตเมหิ   ปญฺจหิ   ฯ
ธมฺมํ   น   ชานาติ   ธมฺมานุโลมํ   น   ชานาติ   วินยํ   น  ชานาติ
วินยานุโลมํ   น   ชานาติ   น   จ   ปุพฺพาปรกุสโล  โหติ  ฯ  อิเมหิ
โข   อุปาลิ   ปญฺจหงฺเคหิ   สมนฺนาคเตน   ภิกฺขุนา   นานุยุญฺชิตพฺพํ  ฯ
ปญฺจหุปาลิ   องฺเคหิ   สมนฺนาคเตน   ภิกฺขุนา  อนุยุญฺชิตพฺพํ  ฯ  กตเมหิ
ปญฺจหิ   ฯ   ธมฺมํ   ชานาติ   ธมฺมานุโลมํ   ชานาติ   วินยํ   ชานาติ
วินยานุโลมํ   ชานาติ   ปุพฺพาปรกุสโล   จ   โหติ   ฯ   อิเมหิ   โข
อุปาลิ   ปญฺจหงฺเคหิ   สมนฺนาคเตน  ภิกฺขุนา  อนุยุญฺชิตพฺพํ  ฯ  อปเรหิปิ
อุปาลิ    ปญฺจหงฺเคหิ    สมนฺนาคเตน    ภิกฺขุนา    นานุยุญฺชิตพฺพํ   ฯ
กตเมหิ    ปญฺจหิ    ฯ   วตฺถุํ   น   ชานาติ   นิทานํ   น   ชานาติ
ปญฺญตฺตึ    น   ชานาติ   ปทปจฺฉาภฏฺฐํ   น   ชานาติ   อนุสนฺธิวจนปถํ
น  ชานาติ  ฯ  อิเมหิ  โข  อุปาลิ  ปญฺจหงฺเคหิ  สมนฺนาคเตน  ภิกฺขุนา
นานุยุญฺชิตพฺพํ    ฯ    ปญฺจหุปาลิ    องฺเคหิ    สมนฺนาคเตน   ภิกฺขุนา
อนุยุญฺชิตพฺพํ    ฯ    กตเมหิ    ปญฺจหิ   ฯ   วตฺถุํ   ชานาติ   นิทานํ
ชานาติ    ปญฺญตฺตึ   ชานาติ   ปทปจฺฉาภฏฺฐํ   ชานาติ   อนุสนฺธิวจนปถํ
ชานาติ    ฯ    อิเมหิ    โข    อุปาลิ   ปญฺจหงฺเคหิ   สมนฺนาคเตน
