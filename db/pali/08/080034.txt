สมุฏฺฐานานํ  ตีหิ สมุฏฺฐาเนหิ สมุฏฺฐาติ ฯเปฯ
    [๗๓]   อุชฺฌาปนเก   ขียนเก   ปาจิตฺติยํ   กตฺถ   ปญฺญตฺตนฺติ  ฯ
ราชคเห   ปญฺญตฺตํ   ฯ   กํ   อารพฺภาติ   ฯ   เมตฺติยภุมฺมชเก  ภิกฺขู
อารพฺภ   ฯ   กิสฺมึ   วตฺถุสฺมินฺติ  ฯ  เมตฺติยภุมฺมชกา  ภิกฺขู  อายสฺมนฺตํ
ทพฺพํ    มลฺลปุตฺตํ    ภิกฺขู   อุชฺฌาเปสุํ   ตสฺมึ   วตฺถุสฺมึ   ฯ   เอกา
ปญฺญตฺติ     เอกา    อนุปฺปญฺญตฺติ    ฯ    ฉนฺนํ    อาปตฺติสมุฏฺฐานานํ
ตีหิ สมุฏฺฐาเนหิ สมุฏฺฐาติ ฯเปฯ
    [๗๔]   สงฺฆิกํ   มญฺจํ   วา   ปีฐํ   วา   ภิสึ  วา  โกจฺฉํ  วา
อชฺโฌกาเส     สนฺถริตฺวา    อนุทฺธริตฺวา    อนาปุจฺฉา    ปกฺกมนฺตสฺส
ปาจิตฺติยํ    กตฺถ    ปญฺญตฺตนฺติ    ฯ   สาวตฺถิยา   ปญฺญตฺตํ   ฯ   กํ
อารพฺภาติ   ฯ   สมฺพหุเล   ภิกฺขู   อารพฺภ   ฯ  กิสฺมึ  วตฺถุสฺมินฺติ  ฯ
สมฺพหุลา   ภิกฺขู  สงฺฆิกํ  เสนาสนํ  อชฺโฌกาเส  สนฺถริตฺวา  อนุทฺธริตฺวา
อนาปุจฺฉา   ปกฺกมึสุ   ตสฺมึ   วตฺถุสฺมึ   ฯ   เอกา   ปญฺญตฺติ   เอกา
อนุปฺปญฺญตฺติ    ฯ    ฉนฺนํ    อาปตฺติสมุฏฺฐานานํ    ทฺวีหิ   สมุฏฺฐาเนหิ
สมุฏฺฐาติ (กฐินเก) ฯเปฯ
    [๗๕]  สงฺฆิเก  วิหาเร  เสยฺยํ  สนฺถริตฺวา  อนุทฺธริตฺวา อนาปุจฺฉา
ปกฺกมนฺตสฺส   ปาจิตฺติยํ   กตฺถ   ปญฺญตฺตนฺติ  ฯ  สาวตฺถิยา  ปญฺญตฺตํ  ฯ
กํ    อารพฺภาติ    ฯ    สตฺตรสวคฺคิเย   ภิกฺขู   อารพฺภ   ฯ   กิสฺมึ
วตฺถุสฺมินฺติ  ฯ  สตฺตรสวคฺคิยา  ภิกฺขู  สงฺฆิเก  วิหาเร  เสยฺยํ สนฺถริตฺวา
อนุทฺธริตฺวา    อนาปุจฺฉา    ปกฺกมึสุ    ตสฺมึ    วตฺถุสฺมึ   ฯ   เอกา
