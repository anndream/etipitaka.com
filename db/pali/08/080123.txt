ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐาติ ฯ
     [๔๗๗]  สญฺจริตฺตํ สมาปชฺชนปจฺจยา สงฺฆาทิเสโส กตฺถ ปญฺญตฺโตติ ฯ
สาวตฺถิยา     ปญฺญตฺโต    ฯ    กํ    อารพฺภาติ    ฯ    อายสฺมนฺตํ
อุทายึ   อารพฺภ   ฯ  กิสฺมึ  วตฺถุสฺมินฺติ  ฯ  อายสฺมา  อุทายิ  สญฺจริตฺตํ
สมาปชฺชิ   ตสฺมึ   วตฺถุสฺมึ  ฯ  เอกา  ปญฺญตฺติ  เอกา  อนุปฺปญฺญตฺติ  ฯ
ฉนฺนํ      อาปตฺติสมุฏฺฐานานํ      ฉหิ      สมุฏฺฐาเนหิ     สมุฏฺฐาติ
สิยา   กายโต   สมุฏฺฐาติ   น   วาจโต   น  จิตฺตโต  สิยา  วาจโต
สมุฏฺฐาติ   น   กายโต   น   จิตฺตโต   สิยา   กายโต   จ  วาจโต
จ    สมุฏฺฐาติ    น    จิตฺตโต   สิยา   กายโต   จ   จิตฺตโต   จ
สมุฏฺฐาติ   น   วาจโต   สิยา   วาจโต   จ   จิตฺตโต  จ  สมุฏฺฐาติ
น กายโต สิยา กายโต จ วาจโต จ จิตฺตโต จ สมุฏฺฐาติ ฯ
     [๔๗๘]   สญฺญาจิกาย   กุฏึ  การาปนปจฺจยา  สงฺฆาทิเสโส  กตฺถ
ปญฺญตฺโตติ   ฯ   อาฬวิยา   ปญฺญตฺโต  ฯ  กํ  อารพฺภาติ  ฯ  อาฬวิเก
ภิกฺขู   อารพฺภ   ฯ  กิสฺมึ  วตฺถุสฺมินฺติ  ฯ  อาฬวิกา  ภิกฺขู  สญฺญาจิกาย
กุฏึ   การาเปสุํ   ตสฺมึ   วตฺถุสฺมึ   ฯ   เอกา   ปญฺญตฺติ   ฯ   ฉนฺนํ
อาปตฺติสมุฏฺฐานานํ ฉหิ สมุฏฺฐาเนหิ สมุฏฺฐาติ ฯ
     [๔๗๙]   มหลฺลกํ   วิหารํ   การาปนปจฺจยา  สงฺฆาทิเสโส  กตฺถ
ปญฺญตฺโตติ   ฯ  โกสมฺพิยา  ปญฺญตฺโต  ฯ  กํ  อารพฺภาติ  ฯ  อายสฺมนฺตํ
ฉนฺนํ   อารพฺภ   ฯ  กิสฺมึ  วตฺถุสฺมินฺติ  ฯ  อายสฺมา  ฉนฺโน  วิหารวตฺถุํ
โสเธนฺโต    อญฺญตรํ    เจติยรุกฺขํ   เฉทาเปสิ   ตสฺมึ   วตฺถุสฺมึ   ฯ
