วตฺถุสฺมินฺติ   ฯ   เทฺว   ภิกฺขุนิโย   ตลฆาตกมกํสุ   ตสฺมึ   วตฺถุสฺมึ  ฯ
เอกา   ปญฺญตฺติ   ฯ   ฉนฺนํ   อาปตฺติสมุฏฺฐานานํ  เอเกน  สมุฏฺฐาเนน
สมุฏฺฐาติ (ปฐมปาราชิเก) ฯ
     [๕๔๕]   ชตุมฏฺฐเก   ปาจิตฺติยํ  กตฺถ  ปญฺญตฺตนฺติ  ฯ  สาวตฺถิยา
ปญฺญตฺตํ   ฯ   กํ   อารพฺภาติ   ฯ  อญฺญตรํ  ภิกฺขุนึ  อารพฺภ  ฯ  กิสฺมึ
วตฺถุสฺมินฺติ    ฯ    อญฺญตรา    ภิกฺขุนี    ชตุมฏฺฐกํ    อาทิยิ    ตสฺมึ
วตฺถุสฺมึ   ฯ   เอกา   ปญฺญตฺติ   ฯ  ฉนฺนํ  อาปตฺติสมุฏฺฐานานํ  เอเกน
สมุฏฺฐาเนน สมุฏฺฐาติ (ปฐมปาราชิเก)
     [๕๔๖]  อติเรกทฺวงฺคุลปพฺพปรมํ  อุทกสุทฺธิกํ  อาทิยนฺติยา  ปาจิตฺติยํ
กตฺถ   ปญฺญตฺตนฺติ   ฯ   สกฺเกสุ   ปญฺญตฺตํ   ฯ   กํ   อารพฺภาติ   ฯ
อญฺญตรํ    ภิกฺขุนึ    อารพฺภ   ฯ   กิสฺมึ   วตฺถุสฺมินฺติ   ฯ   อญฺญตรา
ภิกฺขุนี   อติคมฺภีรํ   อุทกสุทฺธิกํ   อาทิยิ   ตสฺมึ   วตฺถุสฺมึ   ฯ   เอกา
ปญฺญตฺติ    ฯ    ฉนฺนํ    อาปตฺติสมุฏฺฐานานํ    เอเกน    สมุฏฺฐาเนน
สมุฏฺฐาติ (ปฐมปาราชิเก) ฯ
     [๕๔๗]   ภิกฺขุสฺส   ภุญฺชนฺตสฺส   ปานีเยน   วา   วิธูปเนน  วา
อุปติฏฺฐนฺติยา   ปาจิตฺติยํ   กตฺถ  ปญฺญตฺตนฺติ  ฯ  สาวตฺถิยา  ปญฺญตฺตํ  ฯ
กํ   อารพฺภาติ   ฯ  อญฺญตรํ  ภิกฺขุนึ  อารพฺภ  ฯ  กิสฺมึ  วตฺถุสฺมินฺติ  ฯ
อญฺญตรา   ภิกฺขุนี   ภิกฺขุสฺส   ภุญฺชนฺตสฺส   ปานีเยน   จ  วิธูปเนน  จ
อุปติฏฺฐิ  ตสฺมึ  วตฺถุสฺมึ  ฯ  เอกา  ปญฺญตฺติ  ฯ  ฉนฺนํ อาปตฺติสมุฏฺฐานานํ
ทฺวีหิ สมุฏฺฐาเนหิ สมุฏฺฐาติ (เอฬกโลมเก) ฯ
