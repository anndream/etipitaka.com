นาลํ   อธิกรณํ   วูปสเมตุํ   ฯ   กตเมหิ   ปญฺจหิ   ฯ   อธิกรณํ   น
ชานาติ    อธิกรณสมุฏฺฐานํ    น    ชานาติ   อธิกรณสฺส   ปโยคํ   น
ชานาติ     อธิกรณสฺส    วูปสมํ    น    ชานาติ    น    อธิกรณสฺส
วินิจฺฉยกุสโล  โหติ  ๑  ฯ  อิเมหิ  โข  อุปาลิ ปญฺจหงฺเคหิ สมนฺนาคโต
ภิกฺขุ   นาลํ   อธิกรณํ   วูปสเมตุํ  ฯ  ปญฺจหุปาลิ  องฺเคหิ  สมนฺนาคโต
ภิกฺขุ   อลํ   อธิกรณํ   วูปสเมตุํ   ฯ   กตเมหิ   ปญฺจหิ   ฯ  อธิกรณํ
ชานาติ    อธิกรณสมุฏฺฐานํ    ชานาติ    อธิกรณสฺส   ปโยคํ   ชานาติ
อธิกรณสฺส    วูปสมํ   ชานาติ   อธิกรณสฺส   วินิจฺฉยกุสโล   โหติ   ฯ
อิเมหิ   โข   อุปาลิ   ปญฺจหงฺเคหิ   สมนฺนาคโต   ภิกฺขุ  อลํ  อธิกรณํ
วูปสเมตุํ   ฯ   อปเรหิปิ  อุปาลิ  ปญฺจหงฺเคหิ  สมนฺนาคโต  ภิกฺขุ  นาลํ
อธิกรณํ   วูปสเมตุํ  ฯ  กตเมหิ  ปญฺจหิ  ฯ  ฉนฺทาคตึ  คจฺฉติ  โทสาคตึ๓
คจฺฉติ   โมหาคตึ   คจฺฉติ   ภยาคตึ   คจฺฉติ   อลชฺชี   จ   โหติ  ฯ
อิเมหิ   โข   อุปาลิ   ปญฺจหงฺเคหิ   สมนฺนาคโต  ภิกฺขุ  นาลํ  อธิกรณํ
วูปสเมตุํ   ฯ   ปญฺจหุปาลิ   องฺเคหิ   สมนฺนาคโต  ภิกฺขุ  อลํ  อธิกรณํ
วูปสเมตุํ    ฯ    กตเมหิ   ปญฺจหิ   ฯ   น   ฉนฺทาคตึ   คจฺฉติ   น
โทสาคตึ    คจฺฉติ    น    โมหาคตึ   คจฺฉติ   น   ภยาคตึ   คจฺฉติ
ลชฺชี   จ   โหติ   ฯ   อิเมหิ   โข  อุปาลิ  ปญฺจหงฺเคหิ  สมนฺนาคโต
ภิกฺขุ   อลํ   อธิกรณํ   วูปสเมตุํ   ฯ   อปเรหิปิ   อุปาลิ  ปญฺจหงฺเคหิ
สมนฺนาคโต   ภิกฺขุ   นาลํ   อธิกรณํ  วูปสเมตุํ  ฯ  กตเมหิ  ปญฺจหิ  ฯ
ฉนฺทาคตึ    คจฺฉติ    โทสาคตึ   คจฺฉติ   โมหาคตึ   คจฺฉติ   ภยาคตึ
#๑ ม. อธิกรณสฺส น วินิจฺฉยกุสโล โหติ ฯ
