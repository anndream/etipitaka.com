จิตฺตโต จ สมุฏฺฐาติ น วาจโต ฯเปฯ
     [๑๖๕]   อารญฺญเกสุ   เสนาสเนสุ  ปุพเพ  อปฺปฏิสํวิทิตํ  ขาทนียํ
วา   โภชนียํ   วา   อชฺฌาราเม   สหตฺถา   ปฏิคฺคเหตฺวา  ภุญฺชนฺตสฺส
ปาฏิเทสนียํ    กตฺถ    ปญฺญตฺตนฺติ    ฯ   สกฺเกสุ   ปญฺญตฺตํ   ฯ   กํ
อารพฺภาติ   ฯ   สมฺพหุเล   ภิกฺขู   อารพฺภ   ฯ  กิสฺมึ  วตฺถุสฺมินฺติ  ฯ
สมฺพหุลา    ภิกฺขู   อาราเม   โจเร   ปฏิวสนฺเต   นาโรเจสุํ   ตสฺมึ
วตฺถุสฺมึ    ฯ    เอกา    ปญฺญตฺติ   เอกา   อนุปฺปญฺญตฺติ   ฯ   ฉนฺนํ
อาปตฺติสมุฏฺฐานานํ    ทฺวีหิ    สมุฏฺฐาเนหิ   สมุฏฺฐาติ   สิยา   กายโต
จ   วาจโต   จ   สมุฏฺฐาติ   น  จิตฺตโต  สิยา  กายโต  จ  วาจโต
จ จิตฺตโต จ สมุฏฺฐาติ ฯเปฯ
               จตฺตาโร ปาฏิเทสนียา นิฏฺฐิตา ฯ
                        ตสฺสุทฺทานํ
     [๑๖๖] อญฺญาติกาย โวสาสํ    เสกฺขอารญฺญเกน จ
           ปาฏิเทสนียา จตฺตาโร  สมฺพุทฺเธน ปกาสิตาติ ฯ
                      ________________
     [๑๖๗]  ยนฺเตน  ภควตา  ชานตา ปสฺสตา อรหตา สมฺมาสมฺพุทฺเธน
อนาทริยํ  ปฏิจฺจ  ปุรโต  วา  ปจฺฉโต  วา  โอลมฺเพนฺเตน นิวาเสนฺตสฺส
ทุกฺกฏํ     กตฺถ     ปญฺญตฺตนฺติ     ฯ    สาวตฺถิยา    ปญฺญตฺตํ    ฯ
กํ   อารพฺภาติ  ฯ  ฉพฺพคฺคิเย  ภิกฺขู  อารพฺภ  ฯ  กิสฺมึ  วตฺถุสฺมินฺติ  ฯ
ฉพฺพคฺคิยา    ภิกฺขู    ปุรโตปิ    ปจฺฉโตปิ    โอลมฺเพนฺตา   นิวาเสสุํ
