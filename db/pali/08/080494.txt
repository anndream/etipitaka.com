โน   อามิสครุ   ฯ   อิเมหิ   โข   อุปาลิ   ปญฺจหงฺเคหิ  สมนฺนาคโต
ภิกฺขุ อลํ อธิกรณํ วูปสเมตุํ ฯ
     [๑๒๑๒]   กตีหิ  นุ  โข  ภนฺเต  อากาเรหิ  สงฺโฆ  ภิชฺชตีติ  ฯ
ปญฺจหุปาลิ    อากาเรหิ   สงฺโฆ   ภิชฺชติ   ฯ   กตเมหิ   ปญฺจหิ   ฯ
กมฺเมน    อุทฺเทเสน    โวหรนฺโต   อนุสฺสาวเนน   สลากคาเหน   ฯ
อิเมหิ โข อุปาลิ ปญฺจหากาเรหิ สงฺโฆ ภิชฺชตีติ ฯ
     [๑๒๑๓]  สงฺฆราชีติ  ๑  ภนฺเต  วุจฺจติ  กิตฺตาวตา นุ โข ภนฺเต
สงฺฆราชิ   โหติ   โน   จ   สงฺฆเภโท  กิตฺตาวตา  จ  ปน  สงฺฆราชิ
เจว  โหติ  สงฺฆเภโท  จาติ  ฯ  ปญฺญตฺเตตํ  อุปาลิ  มยา  อาคนฺตุกานํ
ภิกฺขูนํ    อาคนฺตุกวตฺตํ    เอวํ    สุปฺปญฺญตฺเต    โข   อุปาลิ   มยา
สิกฺขาปเท   อาคนฺตุกา   ภิกฺขู   อาคนฺตุกวตฺเต   น   วตฺตนฺติ  เอวมฺปิ
โข   อุปาลิ   สงฺฆราชิ   โหติ   โน   จ   สงฺฆเภโท  ฯ  ปญฺญตฺเตตํ
อุปาลิ   มยา   อาวาสิกานํ   ภิกฺขูนํ   อาวาสิกวตฺตํ  เอวํ  สุปฺปญฺญตฺเต
โข   อุปาลิ   มยา   สิกฺขาปเท   อาวาสิกา  ภิกฺขู  อาวาสิกวตฺเต  น
วตฺตนฺติ   เอวมฺปิ  โข  อุปาลิ  สงฺฆราชิ  โหติ  โน  จ  สงฺฆเภโท  ฯ
ปญฺญตฺเตตํ   อุปาลิ   มยา   ภิกฺขูนํ   ภตฺตคฺเค   ภตฺตคฺควตฺตํ  ยถาวุฑฺฒํ
ยถารตฺตํ     ยถาปฏิรูปํ    อคฺคาสนํ    อคฺโคทกํ    อคฺคปิณฺฑํ    เอวํ
สุปฺปญฺญตฺเต   โข   อุปาลิ   มยา   สิกฺขาปเท   นวา  ภิกฺขู  ภตฺตคฺเค
เถรานํ   ภิกฺขูนํ   อาสนํ   ปฏิพาหนฺติ   เอวมฺปิ  โข  อุปาลิ  สงฺฆราชิ
โหติ   โน   จ   สงฺฆเภโท   ฯ   ปญฺญตฺเตตํ   อุปาลิ   มยา  ภิกฺขูนํ
#๑ ม. ยุ. สงฺฆราชิ สงฺฆราชีติ ฯ
