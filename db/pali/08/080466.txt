สาตฺถํ      สพฺยญฺชนํ      เกวลปริปุณฺณํ      ปริสุทฺธํ      พฺรหฺมจริยํ
อภิวทนฺติ   ตถารูปาสฺส  ๑  ธมฺมา  น  พหุสฺสุตา  โหนฺติ  ธตา  วจสา
ปริจิตา    มนสานุเปกฺขิตา    ทิฏฺฐิยา    สุปฺปฏิวิทฺธา    ตสฺส   ภวนฺติ
วตฺตาโร    อิงฺฆ    ตาว   อายสฺมา   อาคมํ   ปริยาปุณสฺสูติ   อิติสฺส
ภวนฺติ   วตฺตาโร   ฯ   ปุน   จปรํ   อุปาลิ   โจทเกน  ภิกฺขุนา  ปรํ
โจเทตุกาเมน  เอวํ  ปจฺจเวกฺขิตพฺพํ  อุภยานิ  นุ  โข  เม ปาติโมกฺขานิ
วิตฺถาเรน   สฺวาคตานิ   โหนฺติ   สุวิภตฺตานิ   สุปฺปวตฺตีนิ   สุวินิจฺฉิตานิ
สุตฺตโส    อนุพฺยญฺชนโส    สํวิชฺชติ   นุ   โข   เม   เอโส   ธมฺโม
อุทาหุ   โนติ   ฯ   โน   เจ  อุปาลิ  ภิกฺขุโน  อุภยานิ  ปาติโมกฺขานิ
วิตฺถาเรน   สฺวาคตานิ   โหนฺติ   สุวิภตฺตานิ   สุปฺปวตฺตีนิ   สุวินิจฺฉิตานิ
สุตฺตโส    อนุพฺยญฺชนโส    อิทํ    ปนาวุโส   กตฺถ   วุตฺตํ   ภควตาติ
อิติ   ปุฏฺโฐ   น   สมฺปาเทติ   ๒   ตสฺส   ภวนฺติ   วตฺตาโร  อิงฺฆ
ตาว   อายสฺมา   วินยํ   ปริยาปุณสฺสูติ   อิติสฺส   ภวนฺติ  วตฺตาโร  ฯ
โจทเกนุปาลิ    ภิกฺขุนา   ปรํ   โจเทตุกาเมน   อิเม   ปญฺจ   ธมฺเม๔
อชฺฌตฺตํ ปจฺจเวกฺขิตฺวา ปโร โจเทตพฺโพติ ฯ
     [๑๑๘๔]   โจทเกน   ภนฺเต   ภิกฺขุนา  ปรํ  โจเทตุกาเมน  กติ
ธมฺเม   อชฺฌตฺตํ   อุปฏฺฐาเปตฺวา  ปโร  โจเทตพฺโพติ  ฯ  โจทเกนุปาลิ
ภิกฺขุนา   ปรํ   โจเทตุกาเมน   ปญฺจ   ธมฺเม  อชฺฌตฺตํ  อุปฏฺฐาเปตฺวา
ปโร   โจเทตพฺโพ   ฯ   กตเม   ปญฺจ   ฯ   กาเลน   วกฺขามิ  โน
#๑ ม. ตถารูปสฺส ฯ  ๒ ม. สมฺปายติ ฯ
