น เหวํ วตฺตพฺเพ ฯเปฯ
	[๑๕๓๗]   ธมฺมตณฺหา  อพฺยากตาติ  ฯ  อามนฺตา  ฯ  นนุ  ตณฺหา
อกุสลา   วุตฺตา   ภควตาติ   ฯ   อามนฺตา  ฯ  หญฺจิ  ตณฺหา  อกุสลา
วุตฺตา ภควตา โน วต เร วตฺตพฺเพ ธมฺมตณฺหา อพฺยากตาติ ฯ
	[๑๕๓๘]   ธมฺมตณฺหา  อพฺยากตาติ  ฯ  อามนฺตา  ฯ  นนุ  โลโภ
อกุสโล   วุตฺโต   ภควตา   ธมฺมตณฺหา   โลโภติ   ฯ   อามนฺตา   ฯ
หญฺจิ   โลโภ   อกุสโล   วุตฺโต   ภควตา   ธมฺมตณฺหา   โลโภ   โน
วต เร วตฺตพฺเพ ธมฺมตณฺหา อพฺยากตาติ ฯ
	[๑๕๓๙]   ธมฺมตณฺหา   โลโภ   อพฺยากโตติ   ฯ   อามนฺตา  ฯ
รูปตณฺหา    โลโภ   อพฺยากโตติ   ฯ   น   เหวํ   วตฺตพฺเพ   ฯเปฯ
ธมฺมตณฺหา   โลโภ   อพฺยากโตติ   ฯ  อามนฺตา  ฯ  สทฺทตณฺหา  ฯเปฯ
โผฏฺฐพฺพตณฺหา โลโภ อพฺยากโตติ ฯ น เหวํ วตฺตพฺเพ ฯเปฯ
	[๑๕๔๐]  รูปตณฺหา  โลโภ  อกุสโลติ  ฯ  อามนฺตา  ฯ ธมฺมตณฺหา
โลโภ   อกุสโลติ   ฯ   น  เหวํ  วตฺตพฺเพ  ฯเปฯ  สทฺทตณฺหา  ฯเปฯ
โผฏฺฐพฺพตณฺหา    โลโภ    อกุสโลติ   ฯ   อามนฺตา   ฯ   ธมฺมตณฺหา
โลโภ อกุสโลติ ฯ น เหวํ วตฺตพฺเพ ฯเปฯ
	[๑๕๔๑]   ธมฺมตณฺหา   อพฺยากตาติ  ฯ  อามนฺตา  ฯ  นนุ  วุตฺตํ
ภควตา   ยายํ  ตณฺหา  โปโนพฺภวิกา  นนฺทิราคสหคตา  ตตฺรตตฺราภินนฺทินี
เสยฺยถีทํ     กามตณฺหา    ภวตณฺหา    วิภวตณฺหาติ    ๑    อตฺเถว
#๑ สํ. ม. ๔๐๒ ฯ
