น   เหวํ   วตฺตพฺเพ   ฯเปฯ   อตฺถิ   นิรเยสุ  กมฺมการณา  นตฺถิ  จ
การณิกาติ   ฯ   อามนฺตา   ฯ   อตฺถิ   มนุสฺเสสุ   กมฺมการณา  นตฺถิ
จ การณิกาติ ฯ น เหวํ วตฺตพฺเพ ฯเปฯ
	 [๑๘๒๐]  อตฺถิ  นิรเยสุ  นิรยปาลาติ  ฯ  อามนฺตา  ฯ นนุ วุตฺตํ
ภควตา
	            น เวสฺสภู โนปิ จ เปตฺติราชา
	            โสโม ยโม เวสฺสวโณ จ ราชา
	            สกานิ กมฺมานิ หนนฺติ ตตฺถ
	            อิโต ปณุณฺณํ ปรโลกปตฺตนฺติ
อตฺเถว สุตฺตนฺโตติ ฯ อามนฺตา ฯ เตน หิ นตฺถิ นิรเยสุ นิรยปาลาติ ฯ
	 [๑๘๒๑]  นตฺถิ  นิรเยสุ  นิรยปาลาติ  ฯ  อามนฺตา  ฯ นนุ วุตฺตํ
ภควตา   ตเมนํ   ภิกฺขเว   นิรยปาลา   ปญฺจวิธํ  พนฺธนํ  นาม  การณํ
กาเรนฺติ   ตตฺตํ   อโยขิลํ   หตฺเถ   คเมนฺติ   ตตฺตํ   อโยขิลํ  ทุติเย
หตฺเถ   คเมนฺติ  ตตฺตํ  อโยขิลํ  ปาเท  คเมนฺติ  ตตฺตํ  อโยขิลํ  ทุติเย
ปาเท   คเมนฺติ   ตตฺตํ   อโยขิลํ   มชฺเฌอุรสฺมึ   คเมนฺติ   โส  ตตฺถ
ทุกฺขา   ติพฺพา   กฏุกา   เวทนา  เวเทติ  น  จ  ตาว  กาลํ  กโรติ
ยาว   น   ตํ   ปาปกมฺมํ   พฺยนฺตี   โหตีติ   อตฺเถว   สุตฺตนฺโตติ  ฯ
อามนฺตา ฯ เตน หิ อตฺถิ นิรเยสุ นิรยปาลาติ ฯ
	 [๑๘๒๒]  นตฺถิ  นิรเยสุ  นิรยปาลาติ  ฯ  อามนฺตา  ฯ นนุ วุตฺตํ
ภควตา   ตเมนํ   ภิกฺขเว   นิรยปาลา   สํเวสิตฺวา   กุธารีหิ  ตจฺฉนฺติ
