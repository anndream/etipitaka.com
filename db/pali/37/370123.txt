อนาคามี   เอกเทสํ   อนาคามิผลปฺปตฺโต   ปฏิลทฺโธ  อธิคโต  สจฺฉิกโต
อุปสมฺปชฺช   วิหรติ   กาเยน   ผุสิตฺวา   วิหรติ  เอกเทสํ  น  กาเยน
ผุสิตฺวา   วิหรติ   เอกเทสํ   อนฺตรา   ปรินิพฺพายี  อุปหจฺจ  ปรินิพฺพายี
อสงฺขารปรินิพฺพายี     สสงฺขารปรินิพฺพายี     อุทฺธํโสโต    อกนิฏฺฐคามี
เอกเทสํ   น  อุทฺธํโสโต  อกนิฏฺฐคามีติ  ฯ  น  เหวํ  วตฺตพฺเพ  ฯเปฯ
สมุทยทสฺสเนน   กึ   ชหตีติ   ฯ   อณุสหคตํ  กามราคํ  ชหติ  อณุสหคตํ
พฺยาปาทํ  ตเทกฏฺเฐ  จ  กิเลเส  เอกเทเส ชหตีติ ฯ เอกเทสํ อนาคามี
เอกเทสํ   น   อนาคามี   ฯเปฯ   เอกเทสํ   อุทฺธํโสโต  อกนิฏฺฐคามี
เอกเทสํ   น  อุทฺธํโสโต  อกนิฏฺฐคามีติ  ฯ  น  เหวํ  วตฺตพฺเพ  ฯเปฯ
นิโรธทสฺสเนน   กึ   ชหตีติ   ฯ  อณุสหคตํ  พฺยาปาทํ  ชหติ  ตเทกฏฺเฐ
จ   กิเลเส   เอกเทเส  ชหตีติ  ฯ  เอกเทสํ  อนาคามี  เอกเทสํ  น
อนาคามี   ฯเปฯ   เอกเทสํ   อุทฺธํโสโต   อกนิฏฺฐคามี   เอกเทสํ  น
อุทฺธํโสโต   อกนิฏฺฐคามีติ   น   เหวํ   วตฺตพฺเพ  ฯเปฯ  มคฺคทสฺสเนน
กึ   ชหตีติ  ฯ  ตเทกฏฺเฐ  จ  กิเลเส  ชหตีติ  ฯ  เอกเทสํ  อนาคามี
เอกเทสํ    น    อนาคามี   เอกเทสํ   อนาคามิผลปฺปตฺโต   ปฏิลทฺโธ
อธิคโต    สจฺฉิกโต   อุปสมฺปชฺช   วิหรติ   กาเยน   ผุสิตฺวา   วิหรติ
เอกเทสํ   น   กาเยน   ผุสิตฺวา   วิหรติ  เอกเทสํ  อนฺตราปรินิพฺพายี
อุปหจฺจ   ปรินิพฺพายี   อสงฺขารปรินิพฺพายี  สสงฺขารปรินิพฺพายี  อุทฺธํโสโต
อกนิฏฺฐคามี   เอกเทสํ   น   อุทฺธํโสโต   อกนิฏฺฐคามีติ   ฯ  น  เหวํ
วตฺตพฺเพ ฯเปฯ
