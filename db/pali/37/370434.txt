	[๑๓๒๕]   รูปํ   สารมฺมณํ   นตฺถิ   ตสฺส   อาวชฺชนา  อาโภโค
ฯเปฯ   ปณิธีติ   ฯ   อามนฺตา  ฯ  เวทนา  สญฺญา  ฯเปฯ  อโนตฺตปฺปํ
สารมฺมณํ   นตฺถิ   ตสฺส   อาวชฺชนา   อาโภโค   ฯเปฯ   ปณิธีติ   ฯ
น เหวํ วตฺตพฺเพ ฯเปฯ
	[๑๓๒๖]   น   วตฺตพฺพํ  รูปํ  สารมฺมณนฺติ  ฯ  อามนฺตา  ฯ  นนุ
รูปํ    สปจฺจยนฺติ   ฯ   อามนฺตา   ฯ   หญฺจิ   รูปํ   สปจฺจยํ   เตน
วต เร วตฺตพฺเพ รูปํ สารมฺมณนฺติ ฯ
	              รูปํ สารมฺมณนฺติกถา ฯ
	                ____________________
	             อนุสยา อนารมฺมณาติกถา
	[๑๓๒๗]   อนุสยา  อนารมฺมณาติ  ฯ  อามนฺตา  ฯ  รูปํ  นิพฺพานํ
จกฺขายตนํ ฯเปฯ โผฏฺฐพฺพายตนนฺติ ฯ น เหวํ วตฺตพฺเพ ฯเปฯ
	[๑๓๒๘]    กามราคานุสโย   อนารมฺมโณติ   ฯ   อามนฺตา   ฯ
กามราโค   กามราคปริยุฏฺฐานํ   กามราคสญฺโญชนํ  กาโมโฆ  กามโยโค
กามจฺฉนฺทนีวรณํ    อนารมฺมณนฺติ    ฯ   น   เหวํ   วตฺตพฺเพ   ฯเปฯ
กามราโค   กามราคปริยุฏฺฐานํ   กามราคสญฺโญชนํ  กาโมโฆ  กามโยโค
กามจฺฉนฺทนีวรณํ    สารมฺมณนฺติ    ฯ   อามนฺตา   ฯ   กามราคานุสโย
สารมฺมโณติ ฯ น เหวํ วตฺตพฺเพ ฯเปฯ
	[๑๓๒๙]    กามราคานุสโย   อนารมฺมโณติ   ฯ   อามนฺตา   ฯ
