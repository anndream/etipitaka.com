คิหิสญฺโญชนํ    อปฺปหาย    ทิฏฺเฐว    ธมฺเม    ทุกฺขสฺสนฺตกโรติ    ฯ
นตฺถิ   ฯ   หญฺจิ   นตฺถิ   โกจิ   คิหี  คิหิสญฺโญชนํ  อปฺปหาย  ทิฏฺเฐว
ธมฺเม ทุกฺขสฺสนฺตกโร โน วต เร วตฺตพฺเพ คิหิสฺส อรหาติ ฯ
	[๘๗๐]   คิหิสฺส   อรหาติ   ฯ   อามนฺตา  ฯ  นนุ  วจฺฉโคตฺโต
ปริพฺพาชโก   ภควนฺตํ   เอตทโวจ   อตฺถิ   นุ  โข  โภ  โคตม  โกจิ
คิหี    คิหิสญฺโญชนํ    อปฺปหาย    กายสฺส    เภทา   ทุกฺขสฺสนฺตกโรติ
นตฺถิ   โข   วจฺฉ   โกจิ  คิหี  คิหิสญฺโญชนํ  อปฺปหาย  กายสฺส  เภทา
ทุกฺขสฺสนฺตกโรติ   ๑   อตฺเถว   สุตฺตนฺโตติ   ฯ   อามนฺตา  ฯ  เตน
หิ น วตฺตพฺพํ คิหิสฺส อรหาติ ฯ
	[๘๗๑]   คิหิสฺส  อรหาติ  ฯ  อามนฺตา  ฯ  อรหา  เมถุนํ  ธมฺมํ
ปฏิเสเวยฺย   เมถุนํ   ธมฺมํ  อุปฺปาเทยฺย  ปุตฺตสมฺพาธสยนํ  อชฺฌาวเสยฺย
กาสิกจนฺทนํ       ปจฺจนุภเวยฺย       มาลาคนฺธวิเลปนํ      ธาเรยฺย
ชาตรูปรชตํ  สาทิเยยฺย  อเชฬกํ  ปฏิคฺคณฺเหยฺย  กุกฺกุฏสูกรํ  ปฏิคฺคณฺเหยฺย
หตฺถิควาสฺสวฬวํ          ปฏิคฺคณฺเหยฺย         ติตฺติรวฏฺฏกโมรกปิญฺชลํ
ปฏิคฺคณฺเหยฺย     ปีตวณฺฏวาลโมลิกํ     ๒     ธาเรยฺย    โอทาตานิ
วตฺถานิ    ทีฆทสานิ   ธาเรยฺย   ยาวชีวํ   อคาริยภูโต   อสฺสาติ   ฯ
น เหวํ วตฺตพฺเพ ฯเปฯ
	[๘๗๒]  น  วตฺตพฺพํ  คิหิสฺส  อรหาติ  ฯ  อามนฺตา  ฯ  นนุ ยโส
กุลปุตฺโต    อุตฺติโย    คหปติ    เสตุ   มาณโว   คิหิสฺส   พฺยญฺชเนน
#๑ ม. ม. ๒๔๒ ฯ ๒. ม. จิตฺตวณฺฑวาลโมลี
