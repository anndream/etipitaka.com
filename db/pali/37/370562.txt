มนสิกโรนฺโต   อตีตํ   อตีตนฺติ   มนสิ  กโรตีติ  ฯ  น  เหวํ  วตฺตพฺเพ
ฯเปฯ    ปจฺจุปฺปนฺนํ    ปจฺจุปฺปนฺนนฺติ    มนสิกโรนฺโต   อตีตํ   อตีตนฺติ
มนสิ   กโรตีติ   ฯ   อามนฺตา   ฯ   ทฺวินฺนํ   ผสฺสานํ  ฯเปฯ  ทฺวินฺนํ
จิตฺตานํ   สโมธานํ   โหตีติ  ฯ  น  เหวํ  วตฺตพฺเพ  ฯเปฯ  ปจฺจุปฺปนฺนํ
ปจฺจุปฺปนฺนนฺติ   มนสิกโรนฺโต   อนาคตํ   อนาคตนฺติ   มนสิ  กโรตีติ  ฯ
น   เหวํ  วตฺตพฺเพ  ฯเปฯ  ปจฺจุปฺปนฺนํ  ปจฺจุปฺปนฺนนฺติ  ฯ  มนสิกโรนฺโต
อนาคตํ     อนาคตนฺติ     มนสิ     กโรตีติ    ฯ    อามนฺตา    ฯ
ทฺวินฺนํ   ผสฺสานํ   ฯเปฯ   ทฺวินฺนํ   จิตฺตานํ   สโมธานํ  โหตีติ  ฯ  น
เหวํ    วตฺตพฺเพ    ฯเปฯ   ปจฺจุปฺปนฺนํ   ปจฺจุปฺปนฺนนฺติ   มนสิกโรนฺโต
อตีตํ  อตีตนฺติ  มนสิ  กโรติ  อนาคตํ  อนาคตนฺติ  มนสิ  กโรตีติ  ฯ  น
เหวํ    วตฺตพฺเพ    ฯเปฯ   ปจฺจุปฺปนฺนํ   ปจฺจุปฺปนฺนนฺติ   มนสิกโรนฺโต
อตีตํ   อตีตนฺติ   มนสิ   กโรติ  อนาคตํ  อนาคตนฺติ  มนสิ  กโรตีติ  ฯ
อามนฺตา    ฯ   ติณฺณํ   ผสฺสานํ   ฯเปฯ   ติณฺณํ   จิตฺตานํ   สโมธานํ
โหตีติ ฯ น เหวํ วตฺตพฺเพ ฯเปฯ
	[๑๖๕๘]  น  วตฺตพฺพํ  อธิคฺคยฺห  มนสิ  กโรตีติ  ฯ  อามนฺตา  ฯ
นนุ วุตฺตํ ภควตา
	    สพฺเพ สงฺขารา อนิจฺจาติ ๑  ยทา ปญฺญาย ปสฺสติ
	    อถ นิพฺพินฺทติ ทุกฺเข         เอส มคฺโค วิสุทฺธิยา
	    สพฺเพ สงฺขารา ทุกฺขาติ      ยทา ปญฺญาย ปสฺสติ
	    อถ นิพฺพินฺทติ ทุกฺเข         เอส มคฺโค วิสุทฺธิยา
#๑ ม. โปฏฐเก อิติสทฺโท นตฺถิ.
