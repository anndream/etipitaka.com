วุตฺตํ ภควตา
	      ส สตฺตกฺขตฺตุปรมํ        สนฺธาวิตฺวาน ปุคฺคโล
	      ทุกฺขสฺสนฺตกโร โหติ      สพฺพสญฺโญชนกฺขยาติ ๑
อตฺเถว   สุตฺตนฺโตติ   ฯ   อามนฺตา   ฯ  เตน  หิ  ปุคฺคโล  สนฺธาวติ
อสฺมา โลกา ปรํ โลกํ ปรสฺมา โลกา อิมํ โลกนฺติ ฯ
	[๘๒]  น  วตฺตพฺพํ  ปุคฺคโล  สนฺธาวติ  อสฺมา  โลกา  ปรํ  โลกํ
ปรสฺมา   โลกา   อิมํ   โลกนฺติ  ฯ  อามนฺตา  ฯ  นนุ  วุตฺตํ  ภควตา
อนมตคฺโคยํ  ภิกฺขเว  สํสาโร  ปุพฺพา  โกฏิ  น ปญฺญายติ อวิชฺชานีวรณานํ
สตฺตานํ    ตณฺหาสญฺโญชนานํ    สนฺธาวตํ    สํสรตนฺติ    ๒   อตฺเถว
สุตฺตนฺโตติ   ฯ   อามนฺตา   ฯ   เตน   หิ  ปุคฺคโล  สนฺธาวติ  อสฺมา
โลกา ปรํ โลกํ ปรสฺมา โลกา อิมํ โลกนฺติ ฯ
	[๘๓]   ปุคฺคโล   สนฺธาวติ   อสฺมา  โลกา  ปรํ  โลกํ  ปรสฺมา
โลกา   อิมํ   โลกนฺติ   ฯ   อามนฺตา   ฯ  เสฺวว  ปุคฺคโล  สนฺธาวติ
อสฺมา   โลกา   ปรํ   โลกํ   ปรสฺมา   โลกา   อิมํ  โลกนฺติ  ฯ  น
เหวํ   วตฺตพฺเพ   ฯเปฯ   เสฺวว   ปุคฺคโล   สนฺธาวติ  อสฺมา  โลกา
ปรํ   โลกํ   ปรสฺมา   โลกา   อิมํ   โลกนฺติ  ฯ  อามนฺตา  ฯ  อตฺถิ
โกจิ  มนุสฺโส  หุตฺวา  เทโว  โหตีติ  ฯ  อามนฺตา  ฯ  เสฺวว  มนุสฺโส
โส   เทโวติ   ฯ   น   เหวํ  วตฺตพฺเพ  ฯเปฯ  เสฺวว  มนุสฺโส  โส
เทโวติ  ฯ  อามนฺตา  ฯ  มนุสฺโส  หุตฺวา  เทโว  โหติ  เทโว  หุตฺวา
#๑ ขุ. อิติวุตฺตก. ๑๙๖ ฯ ๒ สํ. นิ. ๑๖๒ ฯ
