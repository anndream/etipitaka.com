อามนฺตา   ฯ  โลกุตฺตรํ  ปฐมํ  ฌานํ  สมาปนฺนสฺส  นตฺถิ  วจีเภโทติ  ฯ
น เหวํ วตฺตพฺเพ ฯเปฯ
	[๖๐๙]  โลกุตฺตรํ  [๑]- ตติยํ ฌานํ ฯเปฯ จตุตฺถํ ฌานํ สมาปนฺนสฺส
นตฺถิ   วจีเภโทติ  ฯ  อามนฺตา  ฯ  โลกุตฺตรํ  ปฐมํ  ฌานํ  สมาปนฺนสฺส
นตฺถิ วจีเภโทติ ฯ น เหวํ วตฺตพฺเพ ฯเปฯ
	[๖๑๐]  น  วตฺตพฺพํ  สมาปนฺนสฺส  อตฺถิ  วจีเภโทติ ฯ อามนฺตา ฯ
นนุ    วิตกฺกวิจารา    วจีสงฺขารา    วุตฺตา   ภควตา   ปฐมํ   ฌานํ
สมาปนฺนสฺส  อตฺถิ  วิตกฺกวิจาราติ  ฯ  อามนฺตา  ฯ  หญฺจิ  วิตกฺกวิจารา
วจีสงฺขารา     วุตฺตา     ภควตา     ปฐมํ     ฌานํ    สมาปนฺนสฺส
อตฺถิ   วิตกฺกวิจารา   เตน   วต   เร   วตฺตพฺเพ  สมาปนฺนสฺส  อตฺถิ
วจีเภโทติ ฯ
	[๖๑๑]    วิตกฺกวิจารา   วจีสงฺขารา   วุตฺตา   ภควตา   ปฐมํ
ฌานํ   สมาปนฺนสฺส   อตฺถิ   วิตกฺกวิจารา   อตฺถิ  ตสฺส  วจีเภโทติ  ฯ
อามนฺตา   ฯ   ปฐวีกสิณํ  ปฐมํ  ฌานํ  สมาปนฺนสฺส  อตฺถิ  วิตกฺกวิจารา
อตฺถิ ตสฺส วจีเภโทติ ฯ น เหวํ วตฺตพฺเพ ฯเปฯ
	[๖๑๒]    วิตกฺกวิจารา   วจีสงฺขารา   วุตฺตา   ภควตา   ปฐมํ
ฌานํ   สมาปนฺนสฺส   อตฺถิ   วิตกฺกวิจารา   อตฺถิ  ตสฺส  วจีเภโทติ  ฯ
อามนฺตา   ฯ   อาโปกสิณํ   ฯเปฯ   เตโชกสิณํ   วาโยกสิณํ   นีลกสิณํ
ปีตกสิณํ   โลหิตกสิณํ   ฯเปฯ   โอทาตกสิณํ   ปฐมํ   ฌานํ  สมาปนฺนสฺส
อตฺถิ วิตกฺกวิจารา อตฺถิ ตสฺส วจีเภโทติ ฯ น เหวํ วตฺตพฺเพ ฯเปฯ
#[๑] ม. เอตฺถนฺตเร ทุติยํ ฌานนฺติปาโฐ อตฺถิ. สฺยา. ยุ. โปตฺถเกสุ นตฺถิ.
