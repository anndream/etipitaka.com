	             เนวสญฺญานาสญฺญายตนกถา
	[๘๕๒]   เนวสญฺญานาสญฺญายตเน  น  วตฺตพฺพํ  สญฺญา  อตฺถีติ  ฯ
อามนฺตา   ฯ   อสญฺญภโว   อสญฺญคติ   อสญฺญสตฺตาวาโส  อสญฺญสํสาโร
อสญฺญโยนิ อสญฺญตฺตภาวปฏิลาโภติ ฯ น เหวํ วตฺตพฺเพ ฯเปฯ
	[๘๕๓]   นนุ   สญฺญภโว   สญฺญคติ  สญฺญสตฺตาวาโส  สญฺญสํสาโร
สญฺญโยนิ   สญฺญตฺตภาวปฏิลาโภติ   ฯ   อามนฺตา   ฯ   หญฺจิ  สญฺญภโว
สญฺญคติ    ฯเปฯ    สญฺญตฺตภาวปฏิลาโภ   โน   วต   เร   วตฺตพฺเพ
เนวสญฺญานาสญฺญายตเน ฯ วตฺตพฺพํ สญฺญา อตฺถิ ฯ
	[๘๕๔]   เนวสญฺญานาสญฺญายตเน  น  วตฺตพฺพํ  สญฺญา  อตฺถีติ  ฯ
อามนฺตา   ฯ   เอกโวการภโว   คติ   ฯเปฯ   อตฺตภาวปฏิลาโภติ  ฯ
น    เหวํ    วตฺตพฺเพ   ฯเปฯ   นนุ   จตุโวการภโว   คติ   ฯเปฯ
อตฺตภาวปฏิลาโภติ   ฯ  อามนฺตา  ฯ  หญฺจิ  จตุโวการภโว  คติ  ฯเปฯ
อตฺตภาวปฏิลาโภ   โน   วต   เร   วตฺตพฺเพ  เนวสญฺญานาสญฺญายตเน
น วตฺตพฺพํ สญฺญา อตฺถีติ ฯ
	[๘๕๕]   อสญฺญสตฺเตสุ   น   วตฺตพฺพํ   สญฺญา   อตฺถิ   โส  จ
อสญฺญภโว    อสญฺญคติ    อสญฺญสตฺตาวาโส   อสญฺญสํสาโร   อสญฺญโยนิ
อสญฺญตฺตภาวปฏิลาโภติ    ฯ    อามนฺตา   ฯ   เนวสญฺญานาสญฺญายตเน
น    วตฺตพฺพํ    สญฺญา    อตฺถิ    โส    จ   อสญฺญภโว   อสญฺญคติ
อสญฺญสตฺตาวาโส   อสญฺญสํสาโร   อสญฺญโยนิ  อสญฺญตฺตภาวปฏิ
