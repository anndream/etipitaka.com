	[๑๐๔๓]   น  วตฺตพฺพํ  ปฐวีกสิณํ  สมาปตฺตึ  สมาปนฺนสฺส  วิปรีเต
ญาณนฺติ    ฯ    อามนฺตา   ฯ   ปฐวีกสิณํ   สมาปตฺตึ   สมาปชฺชนฺตสฺส
สพฺเพว  ปฐวี  โหตีติ  ฯ  น  เหวํ  วตฺตพฺเพ  ฯเปฯ  เตน หิ ปฐวีกสิณํ
สมาปตฺตึ สมาปนฺนสฺส วิปรีเต ญาณนฺติ ฯ
	[๑๐๔๔]   ปฐวีกสิณํ  สมาปตฺตึ  สมาปนฺนสฺส  วิปรีเต  ญาณนฺติ  ฯ
อามนฺตา   ฯ   นนุ   ปฐวี   อตฺถิ   อตฺถิ   จ   โกจิ  ปฐวึ  ปฐวิโต
สมาปชฺชตีติ   ฯ   อามนฺตา   ฯ   หญฺจิ   ปฐวี  อตฺถิ  อตฺถิ  จ  โกจิ
ปฐวึ    ปฐวิโต   สมาปชฺชติ   โน   วต   เร   วตฺตพฺเพ   ปฐวีกสิณํ
สมาปตฺตึ สมาปนฺนสฺส วิปรีเต ญาณนฺติ ฯ
	[๑๐๔๕]   ปฐวี   อตฺถิ   ปฐวึ   ปฐวิโต  สมาปชฺชนฺตสฺส  วิปรีตํ
โหตีติ   ฯ   อามนฺตา  ฯ  นิพฺพานํ  อตฺถิ  นิพฺพานํ  นิพฺพานํ  นิพฺพานโต
สมาปชฺชนฺตสฺส  วิปรีตํ  โหตีติ  ฯ  น  เหวํ  วตฺตพฺเพ  ฯเปฯ เตน หิ น
วตฺตพฺพํ ปฐวีกสิณํ สมาปตฺตึ สมาปนฺนสฺส วิปรีเต ญาณนฺติ ฯ
	                  วิปรีตกถา ฯ
	                  ______________
	                   นิยามกถา
	[๑๐๔๖]  อนิยตสฺส  นิยามคมนาย  อตฺถิ  ญาณนฺติ  ฯ  อามนฺตา ฯ
นิยตสฺส อนิยามคมนาย อตฺถิ ญาณนฺติ ฯ น เหวํ วตฺตพฺเพ ฯเปฯ
	[๑๐๔๗]  นิยตสฺส  อนิยามคมนาย  นตฺถิ  ญาณนฺติ  ฯ  อามนฺตา ฯ
