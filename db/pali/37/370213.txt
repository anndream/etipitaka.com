วตฺตพฺพํ อตฺถิ อรหโต ปรวิตารณาติ ฯ
	[๕๖๙]   อตฺถิ   อรหโต   ปรวิตารณาติ   ฯ  อามนฺตา  ฯ  นนุ
วุตฺตํ   ภควตา   สพฺพํ  ภิกฺขเว  อนภิชานํ  อปริชานํ  อวิราชยํ  อปฺปชหํ
อภพฺโพ    ทุกฺขกฺขยาย    สพฺพญฺจ   โข   ภิกฺขเว   อภิชานํ   ปริชานํ
วิราชยํ   ปชหํ   ภพฺโพ   ทุกฺขกฺขยายาติ   ๑  อตฺเถว  สุตฺตนฺโตติ  ฯ
อามนฺตา ฯ เตน หิ น วตฺตพฺพํ อตฺถิ อรหโต ปรวิตารณาติ ฯ
	[๕๗๐]  อตฺถิ  อรหโต  ปรวิตารณาติ  ฯ  อามนฺตา  ฯ  นนุ วุตฺตํ
ภควตา   สหาวสฺส   ทสฺสนสมฺปทาย   ฯเปฯ   ฉ  จาภิฐานานิ  อภพฺโพ
กาตุนฺติ   อตฺเถว   สุตฺตนฺโตติ  ฯ  อามนฺตา  ฯ  เตน  หิ  น  วตฺตพฺพํ
อตฺถิ อรหโต ปรวิตารณาติ ฯ
	[๕๗๑]   อตฺถิ   อรหโต   ปรวิตารณาติ   ฯ  อามนฺตา  ฯ  นนุ
วุตฺตํ   ภควตา   ยสฺมึ   ภิกฺขเว   สมเย   อริยสาวกสฺส  วิรชํ  วีตมลํ
ธมฺมจกฺขุํ    อุทปาทิ   ยํ   กิญฺจิ   สมุทยธมฺมํ   สพฺพนฺตํ   นิโรธธมฺมนฺติ
สห   ทสฺสนุปฺปาทา   ภิกฺขเว   อริยสาวกสฺส  ตีณิ  สญฺโญชนานิ  ปหียนฺติ
สกฺกายทิฏฺฐิ   วิจิกิจฺฉา   สีลพฺพตปรามาโสติ   อตฺเถว   สุตฺตนฺโตติ   ฯ
อามนฺตา ฯ เตน หิ น วตฺตพฺพํ อตฺถิ อรหโต ปรวิตารณาติ ฯ
	[๕๗๒]  อตฺถิ  อรหโต  ปรวิตารณาติ  ฯ  อามนฺตา  ฯ  นนุ วุตฺตํ
ภควตา
	          นาหํ คมิสฺสามิ ปโมจนาย
	          กถํกถึ โธตก กญฺจิ โลเก ๒
#๑. สํ. สฬายตน. ๒๑. ๒. ม. กถํกถึ เตน กิญฺจิ โลเก.
