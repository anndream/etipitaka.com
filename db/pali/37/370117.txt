อปฺปหีนานิ   อิโต   จุตสฺส   ตตฺถ   อุปฺปนฺนสฺส   กุหึ   ภาโรหรณํ  กุหึ
ทุกฺขปริญฺญาตํ    กุหึ    กิเลสปฺปหานํ    กุหึ    นิโรธสจฺฉิกิริยา    กุหึ
อกุปฺปปฏิเวโธติ    ฯ    ตตฺเถว   ฯ   หญฺจิ   อนาคามิสฺส   ปุคฺคลสฺส
ปญฺโจรมฺภาคิยานิ      สญฺโญชนานิ      ปหีนานิ      ปญฺจุทฺธมฺภาคิยานิ
สญฺโญชนานิ    อปฺปหีนานิ    อิโต    จุตสฺส   ตตฺถ   อุปฺปนฺนสฺส   ตหึ
อกุปฺปปฏิเวโธ  โน  วต  เร  วตฺตพฺเพ นตฺถิ เทเวสุ พฺรหฺมจริยวาโสติ ฯ
อนาคามิสฺส    ปุคฺคลสฺส    ปญฺโจรมฺภาคิยานิ    สญฺโญชนานิ    ปหีนานิ
ปญฺจุทฺธมฺภาคิยานิ    สญฺโญชนานิ    อปฺปหีนานิ    อิโต   จุตสฺส   ตตฺถ
อุปฺปนฺนสฺส    ตหึ    ผลุปฺปตฺติ   ตหึ   ภาโรหรณํ   ตหึ   ทุกฺขปริญฺญาตํ
ตหึ    กิเลสปฺปหานํ    ตหึ    นิโรธสจฺฉิกิริยา    ตหึ   อกุปฺปปฏิเวโธ
เกนฏฺเฐน   วเทสิ   นตฺถิ   เทเวสุ   พฺรหฺมจริยวาโสติ   ฯ  หนฺท  หิ
อนาคามี ปุคฺคโล อิธ ภาวิเตน มคฺเคน ตตฺถ ผลํ สจฺฉิกโรติ ฯ
	[๒๗๒]   อนาคามี   ปุคฺคโล  อิธ  ภาวิเตน  มคฺเคน  ตตฺถ  ผลํ
สจฺฉิกโรตีติ   ฯ   อามนฺตา   ฯ  โสตาปนฺโน  ปุคฺคโล  ตตฺถ  ภาวิเตน
มคฺเคน  อิธ  ผลํ  สจฺฉิกโรตีติ  ฯ  น  เหวํ  วตฺตพฺเพ  ฯเปฯ อนาคามี
ปุคฺคโล  อิธ  ภาวิเตน  มคฺเคน  ตตฺถ  ผลํ  สจฺฉิกโรตีติ  ฯ อามนฺตา ฯ
สกทาคามี   ปุคฺคโล   อิธ   ปรินิพฺพายิปุคฺคโล  ตตฺถ  ภาวิเตน  มคฺเคน
อิธ  ผลํ  สจฺฉิกโรตีติ  ฯ  น  เหวํ  วตฺตพฺเพ ฯเปฯ โสตาปนฺโน ปุคฺคโล
อิธ   ภาวิเตน   มคฺเคน   อิธ   ผลํ   สจฺฉิกโรตีติ   ฯ  อามนฺตา  ฯ
อนาคามี  ปุคฺคโล  ตตฺถ  ภาวิเตน  มคฺเคน  ตตฺถ  ผลํ  สจฺฉิกโรตีติ  ฯ
