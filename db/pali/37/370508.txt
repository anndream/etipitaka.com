วิปฺปฏิสาริยํ   ปฏิวิเนตฺวา   ๑  อภพฺโพ  สมฺมตฺตนิยามํ  โอกฺกมิตุนฺติ  ฯ
อามนฺตา   ฯ   มาตา   ชีวิตา   โวโรปิตา   ปิตา  ชีวิตา  โวโรปิโต
ฯเปฯ  สงฺโฆ  ภินฺโนติ  ฯ  น  เหวํ  วตฺตพฺเพ  ฯเปฯ  อนนฺตราปยุตฺโต
ปุคฺคโล   ตํ   กมฺมํ   ปฏิสํหริตฺวา  กุกฺกุจฺจํ  ปฏิวิโนเทตฺวา  วิปฺปฏิสาริยํ
ปฏิวิเนตฺวา   ๒  อภพฺโพ  สมฺมตฺตนิยามํ  โอกฺกมิตุนฺติ  ฯ  อามนฺตา  ฯ
นนุ    ตํ    กมฺมํ    ปฏิสํหฏํ    กุกฺกุจฺจํ    ปฏิวิโนทิตํ    วิปฺปฏิสาริยํ
ปฏิวินีตนฺติ   ฯ   อามนฺตา   ฯ   หญฺจิ   ตํ   กมฺมํ   ปฏิสํหฏํ  กุกฺกุจฺจํ
ปฏิวิโนทิตํ  วิปฺปฏิสาริยํ  ปฏิวินีตํ  โน  วต  เร วตฺตพฺเพ อนนฺตราปยุตฺโต
ปุคฺคโล     ตํ     กมฺมํ     ปฏิสํหริตฺวา    กุกฺกุจฺจํ    ปฏิวิโนเทตฺวา
วิปฺปฏิสาริยํ ปฏิวิเนตฺวา อภพฺโพ สมฺมตฺตนิยามํ โอกฺกมิตุนฺติ ฯ
	[๑๕๒๐]  อนนฺตราปยุตฺโต  ปุคฺคโล  สมฺมตฺตนิยามํ โอกฺกเมยฺยาติ ฯ
อามนฺตา  ฯ  นนุ  ตํ  กมฺมํ  ปยุตฺโต  อาสีติ  ฯ  อามนฺตา  ฯ  หญฺจิ ตํ
กมฺมํ  ปยุตฺโต  อาสิ  โน  วต  เร  วตฺตพฺเพ  อนนฺตราปยุตฺโต  ปุคฺคโล
สมฺมตฺตนิยามํ โอกฺกเมยฺยาติ ฯ
	               อนนฺตราปยุตฺตกถา ฯ
	                 ________________
	                นิยตสฺส นิยามกถา
	[๑๕๒๑]  นิยโต  นิยามํ  โอกฺกมตีติ  ฯ  อามนฺตา ฯ มิจฺฉตฺตนิยโต
สมฺมตฺตนิยามํ   โอกฺกมติ   สมฺมตฺตนิยโต   มิจฺฉตฺตนิยามํ   โอกฺกมตีติ  ฯ
#๑, ๒. ยุ. ม. ปฏิวิโนเทตฺวา
