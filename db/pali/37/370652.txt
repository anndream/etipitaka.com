อามนฺตา ฯ เตน หิ อตฺถิ กาจิ อาเสวนปจฺจยตาติ ฯ
	 [๑๘๗๖]  นตฺถิ  กาจิ  อาเสวนปจฺจยตาติ  ฯ  อามนฺตา  ฯ  นนุ
วุตฺตํ   ภควตา   สมฺมาทิฏฺฐิ   ภิกฺขเว   อาเสวิตา   ภาวิตา  พหุลีกตา
อมโตคธา  โหติ  อมตปรายนา  อมตปริโยสานาติ  อตฺเถว  สุตฺตนฺโตติ ฯ
อามนฺตา ฯ เตน หิ อตฺถิ กาจิ อาเสวนปจฺจยตาติ ฯ
	 [๑๘๗๗]  นตฺถิ  กาจิ  อาเสวนปจฺจยตาติ  ฯ  อามนฺตา  ฯ  นนุ
วุตฺตํ   ภควตา   สมฺมาสงฺกปฺโป  ภิกฺขเว  อาเสวิโต  ภาวิโต  พหุลีกโต
ฯเปฯ   สมฺมาสมาธิ  ภิกฺขเว  อาเสวิโต  ภาวิโต  พหุลีกโต  อมโตคโธ
โหติ    อมตปรายโน    อมตปริโยสาโนติ    อตฺเถว   สุตฺตนฺโตติ   ฯ
อามนฺตา ฯ เตน หิ อตฺถิ กาจิ อาเสวนปจฺจยตาติ ฯ
	               อาเสวนปจฺจยตากถา ฯ
	                  ______________
	                   ขณิกกถา
	 [๑๘๗๘]   เอกจิตฺตกฺขณิกา   สพฺเพ   ธมฺมาติ  ฯ  อามนฺตา  ฯ
จิตฺเต   มหาปฐวี   สณฺฐาติ   มหาสมุทฺโท   สณฺฐาติ   สิเนรุปพฺพตราชา
สณฺฐาติ  อาโป  สณฺฐาติ  เตโช  สณฺฐาติ วาโย สณฺฐาติ ติณกฏฺฐวนปฺปตโย
สณฺฐหนฺตีติ ฯ น เหวํ วตฺตพฺเพ ฯเปฯ
	 [๑๘๗๙]   เอกจิตฺตกฺขณิกา   สพฺเพ   ธมฺมาติ  ฯ  อามนฺตา  ฯ
จกฺขายตนํ    จกฺขุวิญฺญาเณน    สหชาตนฺติ   ฯ   น   เหวํ   วตฺตพฺเพ
