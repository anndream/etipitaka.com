วตฺตพฺเพ ฯเปฯ
	[๑๑๑๕]  จกฺขุญฺจ  ปฏิจฺจ  อากาสญฺจ  อุปฺปชฺชติ  จกฺขุวิญฺญาณนฺติ ฯ
อามนฺตา      ฯ     จกฺขุญฺจ     ปฏิจฺจ     อากาสญฺจ     อุปฺปชฺชติ
จกฺขุวิญฺญาณนฺติ   อตฺเถว   สุตฺตนฺโตติ   ฯ   นตฺถิ   ฯ  จกฺขุญฺจ  ปฏิจฺจ
รูเป   จ   อุปฺปชฺชติ   จกฺขุวิญฺญาณนฺติ   ๑   อตฺเถว   สุตฺตนฺโตติ  ฯ
อามนฺตา  ฯ  หญฺจิ  จกฺขุญฺจ  ปฏิจฺจ  รูเป  จ  อุปฺปชฺชติ  จกฺขุวิญฺญาณนฺติ
อตฺเถว     สุตฺตนฺโต     โน     วต    เร    วตฺตพฺเพ    จกฺขุญฺจ
ปฏิจฺจ อากาสญฺจ อุปฺปชฺชติ จกฺขุวิญฺญาณนฺติ ฯ
	[๑๑๑๖]   น   วตฺตพฺพํ  อากาโส  สนิทสฺสโนติ  ฯ  อามนฺตา  ฯ
นนุ    ปสฺสสิ    ทฺวินฺนํ   รุกฺขานํ   อนฺตรํ   ทฺวินฺนํ   ถมฺภานํ   อนฺตรํ
ตาฬฉิทฺทํ   วาตปานฉิทฺทนฺติ   ฯ   อามนฺตา   ฯ   หญฺจิ  ปสฺสสิ  ทฺวินฺนํ
รุกฺขานํ   อนฺตรํ   ทฺวินฺนํ   ถมฺภานํ   อนฺตรํ   ตาฬฉิทฺทํ   วาตปานฉิทฺทํ
เตน วต เร วตฺตพฺเพ อากาโส สนิทสฺสโนติ ฯ
	            อากาโส สนิทสฺสโนติกถา ฯ
	                  ____________
	            ปฐวีธาตุ สนิทสฺสนาตฺยาทิกถา
	[๑๑๑๗]  ปฐวีธาตุ  สนิทสฺสนาติ  ฯ  อามนฺตา  ฯ  รูปํ  รูปายตนํ
รูปธาตุ   นีลํ  ปีตกํ  โลหิตกํ  โอทาตํ  จกฺขุวิญฺเญยฺยํ  จกฺขุสฺมึ  ปฏิหญฺญติ
#๑ ม. อุ. ๔๖๑ ฯ สํ. นิ. ๖๘ ฯ
