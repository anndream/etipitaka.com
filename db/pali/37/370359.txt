จกฺขุสฺส อาปาถํ อาคจฺฉตีติ ฯ น เหวํ วตฺตพฺเพ ฯเปฯ
	[๑๑๑๘]   ปฐวีธาตุ   สนิทสฺสนาติ   ฯ   อามนฺตา   ฯ  จกฺขุญฺจ
ปฏิจฺจ    ปฐวีธาตุญฺจ    อุปฺปชฺชติ    จกฺขุวิญฺญาณนฺติ    ฯ   น   เหวํ
วตฺตพฺเพ ฯเปฯ
	[๑๑๑๙]      จกฺขุญฺจ     ปฏิจฺจ     ปฐวีธาตุญฺจ     อุปฺปชฺชติ
จกฺขุวิญฺญาณนฺติ    ฯ    อามนฺตา   ฯ   จกฺขุญฺจ   ปฏิจฺจ   ปฐวีธาตุญฺจ
อุปฺปชฺชติ   จกฺขุวิญฺญาณนฺติ   อตฺเถว   สุตฺตนฺโตติ  ฯ  นตฺถิ  ฯ  จกฺขุญฺจ
ปฏิจฺจ   รูเป   จ   อุปฺปชฺชติ   จกฺขุวิญฺญาณนฺติ  อตฺเถว  สุตฺตนฺโตติ  ฯ
อามนฺตา  ฯ  หญฺจิ  จกฺขุญฺจ  ปฏิจฺจ  รูเป  จ  อุปฺปชฺชติ  จกฺขุวิญฺญาณนฺติ
อตฺเถว     สุตฺตนฺโต     โน     วต    เร    วตฺตพฺเพ    จกฺขุญฺจ
ปฏิจฺจ ปฐวีธาตุญฺจ อุปฺปชฺชติ จกฺขุวิญฺญาณนฺติ ฯ
	[๑๑๒๐]   น   วตฺตพฺพํ  ปฐวีธาตุ  สนิทสฺสนาติ  ฯ  อามนฺตา  ฯ
นนุ    ปสฺสสิ   ภูมึ   ปาสาณํ   ปพฺพตนฺติ   ฯ   อามนฺตา   ฯ   หญฺจิ
ปสฺสสิ   ภูมึ   ปาสาณํ   ปพฺพตํ   เตน   วต  เร  วตฺตพฺเพ  ปฐวีธาตุ
สนิทสฺสนาติ  ฯเปฯ  น  วตฺตพฺพํ  อาโปธาตุ  สนิทสฺสนาติ  ฯ อามนฺตา ฯ
นนุ   ปสฺสสิ   อุทกนฺติ   ฯ   อามนฺตา   ฯ  หญฺจิ  ปสฺสสิ  อุทกํ  เตน
วต   เร   วตฺตพฺเพ   อาโปธาตุ   สนิทสฺสนาติ   ฯเปฯ   น  วตฺตพฺพํ
เตโชธาตุ    สนิทสฺสนาติ    ฯ   อามนฺตา   ฯ   นนุ   ปสฺสสิ   อคฺคึ
ชลนฺตนฺติ   ฯ   อามนฺตา   ฯ   หญฺจิ   ปสฺสสิ   อคฺคึ   ชลนฺตํ   เตน
วต   เร   วตฺตพฺเพ   เตโชธาตุ   สนิทสฺสนาติ   ฯเปฯ   น  วตฺตพฺพํ
