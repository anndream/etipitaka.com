	                ทุติยปณฺณาสโก ฯ
	     นิยามสงฺคหคตานิสํสตา อตฺถิ ปญฺจโวการภโว
	     นิโรโธ มคฺคสมงฺคิสฺส ปญฺจโวการภโวติ ฯ
	                __________________
	                ติสฺโสปิ อนุสยกถา
	[๑๔๓๒]  อนุสยา  อพฺยากตาติ  ฯ  อามนฺตา  ฯ  วิปากาพฺยากตา
กิริยาพฺยากตา   รูปํ   นิพฺพานํ  จกฺขายตนํ  ฯเปฯ  โผฏฺฐพฺพายตนนฺติ  ฯ
น เหวํ วตฺตพฺเพ ฯเปฯ
	[๑๔๓๓]  กามราคานุสโย  อพฺยากโตติ  ฯ  อามนฺตา ฯ กามราโค
กามราคปริยุฏฺฐานํ  กามราคสญฺโญชนํ  กาโมโฆ กามโยโค กามจฺฉนฺทนีวรณํ
อพฺยากตนฺติ     ฯ    น    เหวํ    วตฺตพฺเพ    ฯเปฯ    กามราโค
กามราคปริยุฏฺฐานํ   ฯเปฯ  กามจฺฉนฺทนีวรณํ  อกุสลนฺติ  ฯ  อามนฺตา  ฯ
กามราคานุสโย อกุสโลติ ฯ น เหวํ วตฺตพฺเพ ฯเปฯ
	[๑๔๓๔] ปฏิฆานุสโย อพฺยากโตติ ฯ อามนฺตา ฯ ปฏิฆํ ปฏิฆปริยุฏฺฐานํ
ปฏิฆสญฺโญชนํ    อพฺยากตนฺติ    ฯ    น    เหวํ    วตฺตพฺเพ   ฯเปฯ
ปฏิฆํ    ปฏิฆปริยุฏฺฐานํ   ปฏิฆสญฺโญชนํ   อกุสลนฺติ   ฯ   อามนฺตา   ฯ
ปฏิฆานุสโย อกุสโลติ ฯ น เหวํ วตฺตพฺเพ ฯเปฯ
	[๑๔๓๕]   มานานุสโย   อพฺยากโตติ   ฯ   อามนฺตา  ฯ  มาโน
