	[๑๑๖๓]  ปฐวี  ปเรสํ  สาธารณาติ  ฯ  อามนฺตา  ฯ กมฺมวิปาโก
ปเรสํ สาธารโณติ ฯ น เหวํ วตฺตพฺเพ ฯเปฯ
	[๑๑๖๔]  กมฺมวิปาโก  ปเรสํ  สาธารโณติ  ฯ  อามนฺตา  ฯ  นนุ
วุตฺตํ ภควตา
	      อสาธารณมญฺเญสํ        อโจราหรโณ นิธิ
	      กยิราถ มจฺโจ ปุญฺญานิ    ส เว สุจริตํ จเรติ
อตฺเถว  สุตฺตนฺโตติ  ฯ  อามนฺตา  ฯ  เตน  หิ  น  วตฺตพฺพํ กมฺมวิปาโก
ปเรสํ สาธารโณติ ฯ
	[๑๑๖๕]  ปฐวี  กมฺมวิปาโกติ  ฯ  อามนฺตา  ฯ ปฐมํ ปฐวี สณฺฐาติ
ปจฺฉา   สตฺตา  อุปฺปชฺชนฺตีติ  ฯ  อามนฺตา  ฯ  ปฐมํ  วิปาโก  อุปฺปชฺชติ
ปจฺฉา วิปากปฏิลาภาย กมฺมํ กโรนฺตีติ ฯ น เหวํ วตฺตพฺเพ ฯเปฯ
	[๑๑๖๖]   ปฐวี   สพฺพสตฺตานํ   กมฺมวิปาโกติ   ฯ  อามนฺตา  ฯ
สพฺเพ  สตฺตา  ปฐวึ  ปริภุญฺชนฺตีติ  ฯ  น  เหวํ  วตฺตพฺเพ  ฯเปฯ สพฺเพ
สตฺตา  ปฐวึ  ปริภุญฺชนฺตีติ  ฯ  อามนฺตา  ฯ  อตฺถิ เกจิ ปฐวึ ปริภุญฺชิตฺวา
ปรินิพฺพายนฺตีติ    ฯ    อามนฺตา    ฯ    อตฺถิ    เกจิ    กมฺมวิปากํ
อเขเปตฺวา ปรินิพฺพายนฺตีติ ฯ น เหวํ วตฺตพฺเพ ฯเปฯ
	[๑๑๖๗]   ปฐวี  จกฺกวตฺติสตฺตสฺส  กมฺมวิปาโกติ  ฯ  อามนฺตา  ฯ
อญฺเญ   สตฺตา   ปฐวึ   ปริภุญฺชนฺตีติ  ฯ  อามนฺตา  ฯ  จกฺกวตฺติสตฺตสฺส
กมฺมวิปากํ   อญฺเญ  สตฺตา  ปริภุญฺชนฺตีติ  ฯ  น  เหวํ  วตฺตพฺเพ  ฯเปฯ
จกฺกวตฺติสตฺตสฺส    กมฺมวิปากํ    อญฺเญ    สตฺตา    ปริภุญฺชนฺตีติ    ฯ
