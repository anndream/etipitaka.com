วุตฺตํ    ภควตา    ตีณิมานิ    ภิกฺขเว    อสงฺขตสฺส   อสงฺขตลกฺขณานิ
อสงฺขตานํ   ภิกฺขเว   ธมฺมานํ   น   อุปฺปาโท   ปญฺญายติ   น   วโย
ปญฺญายติ    น    ฐิตานํ    อญฺญถตฺตํ    ปญฺญายตีติ    ปุคฺคลสฺส    น
อุปฺปาโท    ปญฺญายติ   น   วโย   ปญฺญายติ   น   ฐิตสฺส   อญฺญถตฺตํ
ปญฺญายติ เตน หิ ปุคฺคโล อสงฺขโตติ ฯ
	[๑๗๖]    ปรินิพฺพุโต    ปุคฺคโล   อตฺถตฺถมฺหิ   นตฺถตฺถมฺหีติ   ฯ
อตฺถตฺถมฺหีติ   ฯ  ปรินิพฺพุโต  ปุคฺคโล  สสฺสโตติ  ฯ  น  เหวํ  วตฺตพฺเพ
ฯเปฯ   นตฺถตฺถมฺหีติ   ฯ  ปรินิพฺพุโต  ปุคฺคโล  อุจฺฉินฺโนติ  ฯ  น  เหวํ
วตฺตพฺเพ ฯเปฯ
	[๑๗๗]  ปุคฺคโล  กึ  นิสฺสาย  ติฏฺฐตีติ  ฯ  ภวํ นิสฺสาย ติฏฺฐตีติ ฯ
ภโว  อนิจฺโจ  สงฺขโต  ปฏิจฺจสมุปฺปนฺโน  ขยธมฺโม  วยธมฺโม วิราคธมฺโม
นิโรธธมฺโม   วิปริณามธมฺโมติ   ฯ   อามนฺตา   ฯ   ปุคฺคโลปิ  อนิจฺโจ
สงฺขโต   ปฏิจฺจสมุปฺปนฺโน  ขยธมฺโม  วยธมฺโม  วิราคธมฺโม  นิโรธธมฺโม
วิปริณามธมฺโมติ ฯ น เหวํ วตฺตพฺเพ ฯเปฯ
	[๑๗๘]  น  วตฺตพฺพํ  ปุคฺคโล  อุปลพฺภติ  สจฺฉิกฏฺฐปรมฏฺเฐนาติ  ฯ
อามนฺตา   ฯ   นนุ  อตฺถิ  โกจิ  สุขํ  เวทนํ  เวทิยมาโน  สุขํ  เวทนํ
เวทิยามีติ  ปชานาตีติ  ฯ  อามนฺตา  ฯ  หญฺจิ  อตฺถิ  โกจิ  สุขํ  เวทนํ
เวทิยมาโน  สุขํ  เวทนํ  เวทิยามีติ  ปชานาติ  เตน  วต  เร วตฺตพฺเพ
ปุคฺคโล   อุปลพฺภติ   สจฺฉิกฏฺฐปรมฏฺเฐนาติ   ฯ   น   วตฺตพฺพํ  ปุคฺคโล
อุปลพฺภติ   สจฺฉิกฏฺฐปรมฏฺเฐนาติ   ฯ   อามนฺตา   ฯ  นนุ  อตฺถิ  โกจิ
