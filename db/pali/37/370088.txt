	[๒๐๔]   ปริหายติ   อนาคามี   อนาคามิผลาติ  ฯ  อามนฺตา  ฯ
ปริหายติ   สกทาคามี   สกทาคามิผลาติ   ฯ   น   เหวํ  วตฺตพฺเพ  ฯ
กสฺส  พหุตรา  กิเลสา  ปหีนา  อนาคามิสฺส  วา  สกทาคามิสฺส  วาติ ฯ
อนาคามิสฺส   ฯ  หญฺจิ  อนาคามิสฺส  พหุตรา  กิเลสา  ปหีนา  ปริหายติ
อนาคามี  อนาคามิผลา  เตน  วต  เร  วตฺตพฺเพ  ปริหายติ  สกทาคามี
สกทาคามิผลาติ ฯ
	[๒๐๕]   ปริหายติ  สกทาคามี  สกทาคามิผลาติ  ฯ  อามนฺตา  ฯ
ปริหายติ   โสตาปนฺโน   โสตาปตฺติผลาติ   ฯ   น  เหวํ  วตฺตพฺเพ  ฯ
กสฺส   พหุตรา   กิเลสา   ปหีนา   สกทาคามิสฺส   วา   โสตาปนฺนสฺส
วาติ   ฯ   สกทาคามิสฺส   ฯ   หญฺจิ   สกทาคามิสฺส  พหุตรา  กิเลสา
ปหีนา   ปริหายติ  สกทาคามี  สกทาคามิผลา  เตน  วต  เร  วตฺตพฺเพ
ปริหายติ โสตาปนฺโน โสตาปตฺติผลาติ ฯ
	[๒๐๖]  ปริหายติ  อรหา  อรหตฺตาติ  ฯ  อามนฺตา  ฯ  ปริหายติ
โสตาปนฺโน  โสตาปตฺติผลาติ  ฯ  น  เหวํ  วตฺตพฺเพ  ฯ  กสฺส อธิมตฺตา
มคฺคภาวนา   อรหโต   วา  โสตาปนฺนสฺส  วาติ  ฯ  อรหโต  ฯ  หญฺจิ
อรหโต   อธิมตฺตา   มคฺคภาวนา   ปริหายติ   อรหา   อรหตฺตา  เตน
วต เร วตฺตพฺเพ ปริหายติ โสตาปนฺโน โสตาปตฺติผลาติ ฯ
	[๒๐๗]  ปริหายติ  อรหา  อรหตฺตาติ  ฯ  อามนฺตา  ฯ  ปริหายติ
โสตาปนฺโน  โสตาปตฺติผลาติ  ฯ  น  เหวํ  วตฺตพฺเพ  ฯ  กสฺส อธิมตฺตา
สติปฏฺฐานภาวนา     ฯเปฯ     สมฺมปฺปธานภาวนา     อิทฺธิปาทภาวนา
