	[๑๓๕๙]  น  ยถาจิตฺตสฺส  วาจาติ  ฯ  อามนฺตา ฯ อนาวชฺชนฺตสฺส
วาจา   อนาโภคสฺส   วาจา   ฯเปฯ   อปณิทหนฺตสฺส   วาจาติ  ฯ  น
เหวํ   วตฺตพฺเพ   ฯเปฯ  นนุ  อาวชฺชนฺตสฺส  วาจา  อาโภคสฺส  วาจา
ฯเปฯ   ปณิทหนฺตสฺส   วาจาติ   ฯ   อามนฺตา  ฯ  หญฺจิ  อาวชฺชนฺตสฺส
วาจา   อาโภคสฺส   วาจา   ฯเปฯ   ปณิทหนฺตสฺส   วาจา   โน  วต
เร วตฺตพฺเพ น ยถาจิตฺตสฺส วาจาติ ฯ
	[๑๓๖๐]  น  ยถาจิตฺตสฺส  วาจาติ  ฯ  อามนฺตา  ฯ  นนุ  วาจา
จิตฺตสมุฏฺฐานา   จิตฺเตน   สห   ชาตา  จิตฺเตน  สห  เอกุปฺปาทาติ  ฯ
อามนฺตา  ฯ  หญฺจิ  วาจา  จิตฺตสมุฏฺฐานา  จิตฺเตน  สห  ชาตา จิตฺเตน
สห เอกุปฺปาทา โน วต เร วตฺตพฺเพ น ยถาจิตฺตสฺส วาจาติ ฯ
	[๑๓๖๑]  น  ยถาจิตฺตสฺส  วาจาติ  ฯ  อามนฺตา  ฯ น ภณิตุกาโม
ภณติ    น    กเถตุกาโม   กเถติ   น   อาลปิตุกาโม   อาลปติ   น
โวหริตุกาโม  โวหรตีติ  ฯ  น  เหวํ  วตฺตพฺเพ  ฯเปฯ  นนุ  ภณิตุกาโม
ภณติ    กเถตุกาโม    กเถติ   อาลปิตุกาโม   อาลปติ   โวหริตุกาโม
โวหรตีติ   ฯ   อามนฺตา   ฯ   หญฺจิ   ภณิตุกาโม   ภณติ  กเถตุกาโม
กเถติ   อาลปิตุกาโม   อาลปติ   โวหริตุกาโม  โวหรติ  โน  วต  เร
วตฺตพฺเพ น ยถาจิตฺตสฺส วาจาติ ฯ
	[๑๓๖๒]  น  วตฺตพฺพํ  น  ยถาจิตฺตสฺส  วาจาติ ฯ อามนฺตา ฯ นนุ
อตฺถิ    โกจิ   อญฺญํ   ภณิสฺสามีติ   อญฺญํ   ภณติ   อญฺญํ   กเถสฺสามีติ
อญฺญํ     กเถติ    อญฺญํ    อาลปิสฺสามีติ    อญฺญํ    อาลปติ    อญฺญํ
