อนารมฺมโณติ   ฯ   อามนฺตา   ฯ   กมฺมํ   จิตฺเตน   สห  ชาตํ  กมฺมํ
อนารมฺมณนฺติ ฯ น เหวํ วตฺตพฺเพ ฯเปฯ
    [๑๖๓๗]   กมฺมํ   จิตฺเตน   สห   ชาตํ   จิตฺตํ   ภิชฺชมานํ  กมฺมํ
ภิชฺชตีติ   ฯ   อามนฺตา   ฯ   กมฺมูปจโย   จิตฺเตน  สห  ชาโต  จิตฺตํ
ภิชฺชมานํ กมฺมูปจโย ภิชฺชตีติ ฯ น เหวํ วตฺตพฺเพ ฯเปฯ
    [๑๖๓๘]   กมฺมูปจโย   จิตฺเตน   สห   ชาโต   จิตฺตํ   ภิชฺชมานํ
กมฺมูปจโย   น   ภิชฺชตีติ   ฯ  อามนฺตา  ฯ  กมฺมํ  จิตฺเตน  สห  ชาตํ
จิตฺตํ   ภิชฺชมานํ   กมฺมํ   น   ภิชฺชตีติ  ฯ  น  เหวํ  วตฺตพฺเพ  ฯเปฯ
กมฺมมฺหิ  กมฺมูปจโยติ  ฯ  อามนฺตา  ฯ  ตญฺเญว  กมฺมํ โส กมฺมูปจโยติ ฯ
น      เหวํ      วตฺตพฺเพ      ฯเปฯ      กมฺมมฺหิ     กมฺมูปจโย
กมฺมูปจยโต   วิปาโก   นิพฺพตฺตตีติ   ฯ   อามนฺตา   ฯ  ตญฺเญว  กมฺมํ
โส   กมฺมูปจโย   โส   กมฺมวิปาโกติ   ฯ  น  เหวํ  วตฺตพฺเพ  ฯเปฯ
กมฺมมฺหิ    กมฺมูปจโย    กมฺมูปจยโต    วิปาโก    นิพฺพตฺตติ   วิปาโก
สารมฺมโณติ   ฯ   อามนฺตา   ฯ  กมฺมูปจโย  สารมฺมโณติ  ฯ  น  เหวํ
วตฺตพฺเพ   ฯเปฯ   กมฺมูปจโย  อนารมฺมโณติ  ฯ  อามนฺตา  ฯ  วิปาโก
อนารมฺมโณติ   ฯ   น   เหวํ   วตฺตพฺเพ   ฯเปฯ  อญฺญํ  กมฺมํ  อญฺโญ
กมฺมูปจโยติ   ฯ   อามนฺตา   ฯ   นนุ   วุตฺตํ   ภควตา   อิธ   ปุณฺณ
เอกจฺโจ    สพฺยาปชฺฌมฺปิ    อพฺยาปชฺฌมฺปิ    กายสงฺขารํ   อภิสงฺขโรติ
สพฺยาปชฺฌมฺปิ  อพฺยาปชฺฌมฺปิ  วจีสงฺขารํ  ฯเปฯ  มโนสงฺขารํ  อภิสงฺขโรติ
โส     สพฺยาปชฺฌมฺปิ     อพฺยาปชฺฌมฺปิ    กายสงฺขารํ    อภิสงฺขริตฺวา
