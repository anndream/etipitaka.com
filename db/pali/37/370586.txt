ปุริสปุคฺคลา   ทกฺขิเณยฺยา   วุตฺตา   ภควตา  เตน  วต  เร  วตฺตพฺเพ
สงฺฆสฺส ทินฺนํ มหปฺผลนฺติ ฯ
	[๑๗๒๔]  น  วตฺตพฺพํ  สงฺฆสฺส  ทินฺนํ  มหปฺผลนฺติ  ฯ  อามนฺตา ฯ
นนุ   วุตฺตํ   ภควตา   สงฺเฆ   โคตมิ   เทหิ   สงฺเฆ   เต   ทินฺเน
อหญฺเจว   ปูชิโต  ภวิสฺสามิ  สงฺโฆ  จาติ  ๑  อตฺเถว  สุตฺตนฺโตติ  ฯ
อามนฺตา ฯ เตน หิ สงฺฆสฺส ทินฺนํ มหปฺผลนฺติ ฯ
	[๑๗๒๕]  น  วตฺตพฺพํ  สงฺฆสฺส  ทินฺนํ  มหปฺผลนฺติ  ฯ  อามนฺตา ฯ
นนุ สกฺโก เทวานมินฺโท ภควนฺตํ เอตทโวจ
	      ยชมานานํ มนุสฺสานํ      ปุญฺญเปกฺขาน ปาณินํ
	      กโรตํ โอปธิกํ ปุญฺญํ      กตฺถ ทินฺนํ มหปฺผลนฺติ
	      จตฺตาโร จ ปฏิปนฺนา     จตฺตาโร จ ผเล ฐิตา
	      เอส สงฺโฆ อุชุภูโต      ปญฺญาสีลสมาหิโต
	      ยชมานานํ มนุสฺสานํ      ปุญฺญเปกฺขาน ปาณินํ
	      กโรตํ โอปธิกํ ปุญฺญํ      สงฺเฆ ทินฺนํ มหปฺผลนฺติ ๒
	           เอโส หิ สงฺโฆ วิปุโล มหคฺคโต
	           เอสปฺปเมยฺโย อุทธีว สาคโร
	           เอเต หิ เสฏฺฐา นรวีรสาวกา
	           ปภงฺกรา ธมฺมมุทีรยนฺติ
	           เตสํ สุทินฺนํ สุหุตํ สุยิฏฺฐํ
	           เย สงฺฆมุทฺทิสฺส ททนฺติ ทานํ
#๑ ม. อุ. ๔๑๖ ฯ ๒ สํ. สคาถ. ๒๙๕ ฯ
