สมฺมาสมาธึ    อุปาทาย    สมฺมาสมาธิโย   ปุคฺคโลติ   วตฺตพฺโพติ   ฯ
อามนฺตา    ฯ    สมฺมาสมาธิมฺหิ    นิรุทฺเธ   สมฺมาสมาธิโย   ปุคฺคโล
นิรุทฺโธติ วตฺตพฺโพติ ฯ น เหวํ วตฺตพฺเพ ฯเปฯ
	[๑๐๓]  รูปํ  อุปาทาย  เวทนํ  อุปาทาย  ปุคฺคลสฺส  ปญฺญตฺตีติ  ฯ
อามนฺตา  ฯ  ทฺวินฺนํ  ขนฺธานํ  อุปาทาย  ทฺวินฺนํ  ปุคฺคลานํ  ปญฺญตฺตีติ  ฯ
น  เหวํ  วตฺตพฺเพ  ฯเปฯ  รูปํ  อุปาทาย เวทนํ อุปาทาย สญฺญํ อุปาทาย
สงฺขาเร    อุปาทาย   วิญฺญาณํ   อุปาทาย   ปุคฺคลสฺส   ปญฺญตฺตีติ   ฯ
อามนฺตา    ฯ    ปญฺจนฺนํ    ขนฺธานํ   อุปาทาย   ปญฺจนฺนํ   ปุคฺคลานํ
ปญฺญตฺตีติ ฯ น เหวํ วตฺตพฺเพ ฯเปฯ
	[๑๐๔]   จกฺขายตนํ   อุปาทาย   โสตายตนํ  อุปาทาย  ปุคฺคลสฺส
ปญฺญตฺตีติ   ฯ   อามนฺตา   ฯ   ทฺวินฺนํ   อายตนานํ   อุปาทาย  ทฺวินฺนํ
ปุคฺคลานํ ปญฺญตฺตีติ ฯ น เหวํ วตฺตพฺเพ ฯเปฯ
	[๑๐๕]   จกฺขายตนํ   อุปาทาย   โสตายตนํ   อุปาทาย   ฯเปฯ
ธมฺมายตนํ    อุปาทาย    ปุคฺคลสฺส    ปญฺญตฺตีติ    ฯ   อามนฺตา   ฯ
ทฺวาทสนฺนํ   อายตนานํ   อุปาทาย   ทฺวาทสนฺนํ  ปุคฺคลานํ  ปญฺญตฺตีติ  ฯ
น เหวํ วตฺตพฺเพ ฯเปฯ
	[๑๐๖]   จกฺขุธาตุํ   อุปาทาย   โสตธาตุํ   อุปาทาย   ปุคฺคลสฺส
ปญฺญตฺตีติ    ฯ    อามนฺตา   ฯ   ทฺวินฺนํ   ธาตูนํ   อุปาทาย   ทฺวินฺนํ
ปุคฺคลานํ ปญฺญตฺตีติ ฯ น เหวํ วตฺตพฺเพ ฯเปฯ
	[๑๐๗]  จกฺขุธาตุํ  อุปาทาย  โสตธาตุํ  อุปาทาย  ฯเปฯ ธมฺมธาตุํ
