น เหวํ วตฺตพฺเพ ฯเปฯ
	[๑๒๙๒]  รูปีนญฺจ  อรูปีนญฺจ  ธมฺมานํ  อายุ  อรูปชีวิตินฺทฺริยนฺติ  ฯ
อามนฺตา   ฯ   รูปีนญฺจ   อรูปีนญฺจ   ธมฺมานํ  อายุ  รูปชีวินฺทฺริยนฺติ  ฯ
น เหวํ วตฺตพฺเพ ฯเปฯ
	[๑๒๙๓]    รูปีนญฺจ   อรูปีนญฺจ   ธมฺมานํ   อายุ   น   วตฺตพฺพํ
รูปชีวิตินฺทฺริยนฺติ    ฯ    อามนฺตา   ฯ   รูปีนญฺจ   อรูปีนญฺจ   ธมฺมานํ
อายุ น วตฺตพฺพํ อรูปชีวิตินฺทฺริยนฺติ ฯ น เหวํ วตฺตพฺเพ ฯเปฯ
	[๑๒๙๔]  นตฺถิ  รูปชีวิตินฺทฺริยนฺติ  ฯ อามนฺตา ฯ นิโรธํ สมาปนฺนสฺส
นตฺถิ ชีวิตินฺทฺริยนฺติ ฯ น เหวํ วตฺตพฺเพ ฯเปฯ
	[๑๒๙๕]  นิโรธํ  สมาปนฺนสฺส  อตฺถิ  ชีวิตินฺทฺริยนฺติ  ฯ อามนฺตา ฯ
หญฺจิ   นิโรธํ   สมาปนฺนสฺส  อตฺถิ  ชีวิตินฺทฺริยํ  โน  วต  เร  วตฺตพฺเพ
นตฺถิ รูปชีวิตินฺทฺริยนฺติ ฯ
	[๑๒๙๖]  นิโรธํ  สมาปนฺนสฺส  อตฺถิ  ชีวิตินฺทฺริยนฺติ  ฯ อามนฺตา ฯ
กตมกฺขนฺธปริยาปนฺนนฺติ    ฯ    สงฺขารกฺขนฺธปริยาปนฺนนฺติ    ฯ   นิโรธํ
สมาปนฺนสฺส   อตฺถิ   สงฺขารกฺขนฺโธติ   ฯ   น  เหวํ  วตฺตพฺเพ  ฯเปฯ
นิโรธํ   สมาปนฺนสฺส   อตฺถิ   สงฺขารกฺขนฺโธติ  ฯ  อามนฺตา  ฯ  นิโรธํ
สมาปนฺนสฺส    อตฺถิ    เวทนากฺขนฺโธ   ฯเปฯ   สญฺญากฺขนฺโธ   ฯเปฯ
วิญฺญาณกฺขนฺโธติ ฯ น เหวํ วตฺตพฺเพ ฯเปฯ
	[๑๒๙๗]   นิโรธํ   สมาปนฺนสฺส   อตฺถิ   เวทนากฺขนฺโธ   ฯเปฯ
สญฺญากฺขนฺโธ    ฯเปฯ    วิญฺญาณกฺขนฺโธติ    ฯ    อามนฺตา   ฯ   น
