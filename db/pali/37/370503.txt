อามนฺตา   ฯ   อรหโต   ปหีนา  ทุคฺคติ  อรหา  ติตฺติรวฏฺฏกโมรกปิญฺชลํ
ปฏิคฺคณฺเหยฺยาติ ฯ น เหวํ วตฺตพฺเพ ฯเปฯ
	[๑๕๑๐]  อรหโต  ปหีนา  ทุคฺคติ  น  จ  อรหา  อาปายิเก รูเป
รชฺเชยฺยาติ   ฯ  อามนฺตา  ฯ  ทิฏฺฐิสมฺปนฺนสฺส  ปุคฺคลสฺส  ปหีนา  ทุคฺคติ
น  จ  ทิฏฺฐิสมฺปนฺโน  ปุคฺคโล  อาปายิเก  รูเป  รชฺเชยฺยาติ  ฯ น เหวํ
วตฺตพฺเพ   ฯเปฯ   อรหโต   ปหีนา  ทุคฺคติ  น  จ  อรหา  อาปายิเก
สทฺเท   ฯเปฯ   คนฺเธ   ฯเปฯ   รเส   ฯเปฯ   โผฏฺฐพฺเพ   ฯเปฯ
อมนุสฺสิตฺถิยา   ติรจฺฉานคติตฺถิยา  นาคกญฺญาย  เมถุนํ  ธมฺมํ  ปฏิเสเวยฺย
อเชฬกํ    ปฏิคฺคณฺเหยฺย    กุกฺกุฏสูกรํ   ปฏิคฺคณฺเหยฺย    หตฺถิควสฺสวฬวํ
ปฏิคฺคณฺเหยฺย    ฯเปฯ    ติตฺติรวฏฺฏกโมรกปิญฺชลํ   ปฏิคฺคณฺเหยฺยาติ   ฯ
อามนฺตา    ฯ   ทิฏฺฐิสมฺปนฺนสฺส   ปุคฺคลสฺส   ปหีนา   ทุคฺคติ   น   จ
ทิฏฺฐิสมฺปนฺโน    ปุคฺคโล   ติตฺติรวฏฺฏกโมรกปิญฺชลํ   ปฏิคฺคณฺเหยฺยาติ   ฯ
น เหวํ วตฺตพฺเพ ฯเปฯ
	[๑๕๑๑]  น  วตฺตพฺพํ  ทิฏฺฐิสมฺปนฺนสฺส  ปุคฺคลสฺส  ปหีนา ทุคฺคตีติ ฯ
อามนฺตา    ฯ   ทิฏฺฐิสมฺปนฺโน   ปุคฺคโล   นิรยํ   อุปปชฺเชยฺย   ฯเปฯ
ติรจฺฉานโยนึ  อุปปชฺเชยฺย  ฯเปฯ  ปิตฺติวิสยํ  อุปปชฺเชยฺยาติ  ฯ  น เหวํ
วตฺตพฺเพ ฯเปฯ เตน หิ ทิฏฺฐิสมฺปนฺนสฺส ปุคฺคลสฺส ปหีนา ทุคฺคตีติ ฯ
	                  ทุคฺคติกถา ฯ
	                  ______________
