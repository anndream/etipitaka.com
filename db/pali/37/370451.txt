	                 รูปํ มคฺโคติกถา
	[๑๓๗๙]  มคฺคสมงฺคิสฺส  รูปํ  มคฺโคติ  ฯ  อามนฺตา  ฯ  สารมฺมณํ
อตฺถิ   ตสฺส   อาวชฺชนา   อาโภโค  สมนฺนาหาโร  มนสิกาโร  เจตนา
ปตฺถนา   ปณิธีติ   ฯ   น   เหวํ   วตฺตพฺเพ   ฯเปฯ  นนุ  อนารมฺมณํ
นตฺถิ   ตสฺส   อาวชฺชนา   ฯเปฯ   ปณิธีติ   ฯ   อามนฺตา   ฯ  หญฺจิ
อนารมฺมณํ   นตฺถิ   ตสฺส   อาวชฺชนา   ฯเปฯ   ปณิธิ   โน  วต  เร
วตฺตพฺเพ มคฺคสมงฺคิสฺส รูปํ มคฺโคติ ฯ
	[๑๓๘๐]   สมฺมาวาจา   มคฺโคติ   ฯ   อามนฺตา  ฯ  สารมฺมณา
อตฺถิ   ตาย  อาวชฺชนา  ฯเปฯ  ปณิธีติ  ฯ  น  เหวํ  วตฺตพฺเพ  ฯเปฯ
นนุ    อนารมฺมณา    นตฺถิ   ตาย   อาวชฺชนา   ฯเปฯ   ปณิธีติ   ฯ
อามนฺตา   ฯ  หญฺจิ  อนารมฺมณา  นตฺถิ  ตาย  อาวชฺชนา  ฯเปฯ  ปณิธิ
โน วต เร วตฺตพฺเพ สมฺมาวาจา มคฺโคติ ฯ
	[๑๓๘๑]   สมฺมากมฺมนฺโต   ฯเปฯ   สมฺมาอาชีโว   มคฺโคติ   ฯ
อามนฺตา   ฯ   สารมฺมโณ   อตฺถิ  ตสฺส  อาวชฺชนา  ฯเปฯ  ปณิธีติ  ฯ
น   เหวํ   วตฺตพฺเพ  ฯเปฯ  นนุ  อนารมฺมโณ  นตฺถิ  ตสฺส  อาวชฺชนา
ฯเปฯ  ปณิธีติ  ฯ  อามนฺตา  ฯ  หญฺจิ  อนารมฺมโณ นตฺถิ ตสฺส อาวชฺชนา
ฯเปฯ ปณิธิ โน วต เร วตฺตพฺเพ สมฺมาอาชีโว มคฺโคติ ฯ
	[๑๓๘๒]   สมฺมาทิฏฺฐิ   มคฺโค   สา  จ  สารมฺมณา  อตฺถิ  ตาย
อาวชฺชนา   ฯเปฯ   ปณิธีติ   ฯ   อามนฺตา   ฯ   สมฺมาวาจา  มคฺโค
สา   จ   สารมฺมณา   อตฺถิ   ตาย   อาวชฺชนา   ฯปฯ   ปณิธีติ   ฯ
