	[๕๐๙]   สธมฺมกุสลสฺส   อรหโต  ราคปฺปหานาย  มคฺโค  ภาวิโต
ฯเปฯ   โพชฺฌงฺคา   ภาวิตา  อตฺถิ  ตสฺส  อญฺญาณนฺติ  ฯ  อามนฺตา  ฯ
ปรธมฺมกุสลสฺส   อรหโต   ราคปฺปหานาย   โพชฺฌงฺคา   ภาวิตา   อตฺถิ
ตสฺส อญฺญาณนฺติ ฯ น เหวํ วตฺตพฺเพ ฯเปฯ
	[๕๑๐]     สธมฺมกุสลสฺส    อรหโต    โทสปฺปหานาย    ฯเปฯ
อโนตฺตปฺปปฺปหานาย   มคฺโค  ภาวิโต  ฯเปฯ  โพชฺฌงฺคา  ภาวิตา  อตฺถิ
ตสฺส    อญฺญาณนฺติ    ฯ    อามนฺตา    ฯ   ปรธมฺมกุสลสฺส   อรหโต
อโนตฺตปฺปปฺปหานาย   โพชฺฌงฺคา   ภาวิตา   อตฺถิ  ตสฺส  อญฺญาณนฺติ  ฯ
น เหวํ วตฺตพฺเพ ฯเปฯ
	[๕๑๑]  สธมฺมกุสโล  อรหา  วีตราโค  วีตโทโส  วีตโมโห ฯเปฯ
สจฺฉิกาตพฺพํ   สจฺฉิกตํ   อตฺถิ   ตสฺส   อญฺญาณนฺติ   ฯ   อามนฺตา   ฯ
ปรธมฺมกุสโล   อรหา   วีตราโค   ฯเปฯ   สจฺฉิกาตพฺพํ  สจฺฉิกตํ  อตฺถิ
ตสฺส อญฺญาณนฺติ ฯ น เหวํ วตฺตพฺเพ ฯเปฯ
	[๕๑๒]   ปรธมฺมกุสลสฺส   อรหโต   ราโค   ปหีโน  นตฺถิ  ตสฺส
อญฺญาณนฺติ   ฯ   อามนฺตา   ฯ   สธมฺมกุสลสฺส  อรหโต  ราโค  ปหีโน
นตฺถิ ตสฺส อญฺญาณนฺติ ฯ น เหวํ วตฺตพฺเพ ฯเปฯ
	[๕๑๓]  ปรธมฺมกุสลสฺส  อรหโต  โทโส  ปหีโน  ฯเปฯ อโนตฺตปฺปํ
ปหีนํ   นตฺถิ  ตสฺส  อญฺญาณนฺติ  ฯ  อามนฺตา  ฯ  สธมฺมกุสลสฺส  อรหโต
อโนตฺตปฺปํ ปหีนํ นตฺถิ ตสฺส อญฺญาณนฺติ ฯ น เหวํ วตฺตพฺเพ ฯเปฯ
	[๕๑๔]   ปรธมฺมกุสลสฺส  อรหโต  ราคปฺปหานาย  มคฺโค  ภาวิโต
