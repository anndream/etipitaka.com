พาวีสตินฺทฺริยานิ    อตฺถิ   ปจฺจุปฺปนฺนานิ   พาวีสตินฺทฺริยานิ   อตฺถีติ   ฯ
อามนฺตา ฯ ฉสฏฺฐินฺทฺริยานีติ ฯ น เหวํ วตฺตพฺเพ ฯเปฯ
	[๓๗๗]  อตีโต  ราชา  จกฺกวตฺติ  อตฺถิ  อนาคโต ราชา จกฺกวตฺติ
อตฺถิ   ปจฺจุปฺปนฺโน   ราชา   จกฺกวตฺติ  อตฺถีติ  ฯ  อามนฺตา  ฯ  ติณฺณํ
ราชูนํ จกฺกวตฺตีนํ สมฺมุขีภาโว โหตีติ ฯ น เหวํ วตฺตพฺเพ ฯเปฯ
	[๓๗๘]   อตีโต   สมฺมาสมฺพุทฺโธ  อตฺถิ  อนาคโต  สมฺมาสมฺพุทฺโธ
อตฺถิ   ปจฺจุปฺปนฺโน   สมฺมาสมฺพุทฺโธ   อตฺถีติ   ฯ   อามนฺตา  ฯ  ติณฺณํ
สมฺมาสมฺพุทฺธานํ สมฺมุขีภาโว โหตีติ ฯ น เหวํ วตฺตพฺเพ ฯเปฯ
	[๓๗๙]  อตีตํ  อตฺถีติ  ฯ  อามนฺตา  ฯ  อตฺถิ  อตีตนฺติ  ฯ  อตฺถิ
สิยา   อตีตํ   สิยา   นฺวาตีตนฺติ   ฯ   อาชานาหิ  นิคฺคหํ  หญฺจิ  อตีตํ
อตฺถิ   อตฺถิ   สิยา   อตีตํ  สิยา  นฺวาตีตํ  เตนาตีตํ  นฺวาตีตํ  นฺวาตีตํ
อตีตนฺติ   ยํ   ตตฺถ   วเทสิ   วตฺตพฺเพ  โข  อตีตํ  อตฺถิ  อตฺถิ  สิยา
อตีตํ   สิยา   นฺวาตีตํ   เตนาตีตํ   นฺวาตีตํ   นฺวาตีตํ  อตีตนฺติ  มิจฺฉา
โน  เจ  ปน  อตีตํ  นฺวาตีตํ  นฺวาตีตํ  อตีตนฺติ  โน  วต  เร วตฺตพฺเพ
อตีตํ   อตฺถิ   อตฺถิ   สิยา   อตีตํ  สิยา  นฺวาตีตนฺติ  ยํ  ตตฺถ  วเทสิ
วตฺตพฺเพ  โข  อตีตํ  อตฺถิ  อตฺถิ  สิยา  อตีตํ  สิยา  นฺวาตีตํ  เตนาตีตํ
นฺวาตีตํ นวาตีตํ อตีตนฺติ มิจฺฉา ฯ
	[๓๘๐]   อนาคตํ  อตฺถีติ  ฯ  อามนฺตา  ฯ  อตฺถิ  อนาคตนฺติ  ฯ
อตฺถิ   สิยา   อนาคตํ   สิยา   นฺวานาคตนฺติ   ฯ   อาชานาหิ  นิคฺคหํ
หญฺจิ   อนาคตํ   อตฺถิ   อตฺถิ   สิยา  อนาคตํ  สิยา  นฺวานาคตํ  เตน
