ฯเปฯ   โส   กโรติ   โส   ปฏิสํเวเทตีติ   ฯ   อามนฺตา  ฯ  สยํกตํ
สุขทุกฺขนฺติ ฯ น เหวํ วตฺตพฺเพ ฯเปฯ
	[๑๖๐]  กลฺยาณปาปกานิ  กมฺมานิ  อุปลพฺภนฺตีติ  ฯ กลฺยาณปาปกานํ
กมฺมานํ     กตฺตา     กาเรตา    วิปากปฏิสํเวที    อุปลพฺภตีติ    ฯ
อามนฺตา   ฯ   อญฺโญ   กโรติ   อญฺโญ   ปฏิสํเวเทตีติ   ฯ  น  เหวํ
วตฺตพฺเพ  ฯเปฯ  อญฺโญ  กโรติ  อญฺโญ  ปฏิสํเวเทตีติ  ฯ  อามนฺตา  ฯ
ปรกตํ สุขทุกฺขนฺติ ฯ น เหวํ วตฺตพฺเพ ฯเปฯ
	[๑๖๑]  กลฺยาณปาปกานิ  กมฺมานิ  อุปลพฺภนฺตีติ  ฯ กลฺยาณปาปกานํ
กมฺมานํ     กตฺตา     กาเรตา    วิปากปฏิสํเวที    อุปลพฺภตีติ    ฯ
อามนฺตา   ฯ   โส   จ   อญฺโญ   จ   กโรนฺติ   โส  จ  อญฺโญ  จ
ปฏิสํเวเทนฺตีติ   ฯ   น   เหวํ   วตฺตพฺเพ  ฯเปฯ  โส  จ  อญฺโญ  จ
กโรนฺติ   โส   จ   อญฺโญ   จ   ปฏิสํเวเทนฺตีติ   ฯ   อามนฺตา   ฯ
สยํกตญฺจ ปรกตญฺจ สุขทุกฺขนฺติ ฯ น เหวํ วตฺตพฺเพ ฯเปฯ
	[๑๖๒]  กลฺยาณปาปกานิ  กมฺมานิ  อุปลพฺภนฺตีติ  ฯ กลฺยาณปาปกานํ
กมฺมานํ     กตฺตา     กาเรตา    วิปากปฏิสํเวที    อุปลพฺภตีติ    ฯ
อามนฺตา   ฯ   เนว   โส   กโรติ   น  โส  ปฏิสํเวเทติ  น  อญฺโญ
กโรติ   น   อญฺโญ   ปฏิสํเวเทตีติ   ฯ   น   เหวํ  วตฺตพฺเพ  ฯเปฯ
เนว   โส   กโรติ   น   โส   ปฏิสํเวเทติ   น   อญฺโญ  กโรติ  น
อญฺโญ    ปฏิสํเวเทตีติ    ฯ    อามนฺตา    ฯ   อสยํการํ   อปรการํ
ปฏิจฺจสมุปฺปนฺนํ สุขทุกฺขนฺติ ฯ น เหวํ วตฺตพฺเพ ฯเปฯ
