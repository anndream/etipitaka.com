สมุปฺปนฺเนสุ  ธมฺเมสุ     อญฺญาณนฺติ    ฯ    อามนฺตา    ฯ    อตฺถิ    ปุถุชฺชนสฺส
อญฺญาณํ     นตฺถิ     ตสฺส    สตฺถริ    อญฺญาณํ    ธมฺเม    อญฺญาณํ
สงฺเฆ    อญฺญาณํ    ฯเปฯ    อิทปฺปจฺจยตาปฏิจฺจสมุปฺปนฺเนสุ    ธมฺเมสุ
อญฺญาณนฺติ ฯ น เหวํ วตฺตพฺเพ ฯเปฯ
	[๕๐๑]  อตฺถิ  อรหโต  อญฺญาณนฺติ  ฯ  อามนฺตา  ฯ  นนุ อรหโต
ราโค  ปหีโน  อุจฺฉินฺนมูโล  ตาลาวตฺถุกโต  อนภาวํ กโต อายตึอนุปฺปาท-
ธมฺโมติ   ฯ  อามนฺตา  ฯ  หญฺจิ  อรหโต  ราโค  ปหีโน  อุจฺฉินฺนมูโล
ตาลาวตฺถุกโต   อนภาวํ   กโต   อายตึอนุปฺปาทธมฺโม   โน   วต  เร
วตฺตพฺเพ   อตฺถิ   อรหโต   อญฺญาณนฺติ   ฯเปฯ   นนุ  อรหโต  โทโส
ปหีโน   ฯเปฯ   โมโห   ปหีโน   ฯเปฯ  อโนตฺตปฺปํ  ปหีนํ  อุจฺฉินฺนมูลํ
ตาลาวตฺถุกตํ   อนภาวํ   กตํ   อายตึอนุปฺปาทธมฺมนฺติ   ฯ  อามนฺตา  ฯ
หญฺจิ  อรหโต  อโนตฺตปฺปํ  ปหีนํ  อุจฺฉินฺนมูลํ  ตาลาวตฺถุกตํ  อนภาวํ  กตํ
อายตึอนุปฺปาทธมฺมํ    โน    วต    เร    วตฺตพฺเพ   อตฺถิ   อรหโต
อญฺญาณนฺติ ฯ
	[๕๐๒]  อตฺถิ  อรหโต  อญฺญาณนฺติ  ฯ  อามนฺตา  ฯ  นนุ อรหโต
ราคปฺปหานาย   มคฺโค   ภาวิโต   ฯเปฯ   โพชฺฌงฺคา   ภาวิตาติ   ฯ
อามนฺตา   ฯ   หญฺจิ   อรหโต   ราคปฺปหานาย   โพชฺฌงฺคา   ภาวิตา
โน วต เร วตฺตพฺเพ อตฺถิ อรหโต อญฺญาณนฺติ ฯ=
	[๕๐๓]  อตฺถิ  อรหโต  อญฺญาณนฺติ  ฯ  อามนฺตา  ฯ  นนุ อรหโต
โทสปฺปหานาย   ฯเปฯ   อโนตฺตปฺปปฺปหานาย   มคฺโค   ภาวิโต  ฯเปฯ
