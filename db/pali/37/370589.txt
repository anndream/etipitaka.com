อามนฺตา   ฯ  นนุ  จตฺตาโร  ปุริสยุคา  อฏฺฐ  ปุริสปุคฺคลา  ทกฺขิเณยฺยา
วุตฺตา   ภควตาติ   ฯ   อามนฺตา  ฯ  หญฺจิ  จตฺตาโร  ปุริสยุคา  อฏฺฐ
ปุริสปุคฺคลา   ทกฺขิเณยฺยา   วุตฺตา   ภควตา   โน  วต  เร  วตฺตพฺเพ
ทายกโตว ทานํ วิสุชฺฌติ โน ปฏิคฺคาหกโตติ ฯ
	[๑๗๓๑]   ทายกโตว   ทานํ   วิสุชฺฌติ   โน  ปฏิคฺคาหกโตติ  ฯ
อามนฺตา   ฯ   นนุ   อตฺถิ   เกจิ   โสตาปนฺเน  ทานํ  ทตฺวา  ทกฺขิณํ
อาราเธนฺตีติ   ฯ   อามนฺตา   ฯ   หญฺจิ   อตฺถิ   เกจิ   โสตาปนฺเน
ทานํ   ทตฺวา  ทกฺขิณํ  อาราเธนฺติ  โน  วต  เร  วตฺตพฺเพ  ทายกโตว
ทานํ   วิสุชฺฌติ  โน  ปฏิคฺคาหกโตติ  ฯ  นนุ  อตฺถิ  เกจิ  สกทาคามิสฺส
ฯเปฯ    อนาคามิสฺส    ฯเปฯ    อรหโต    ทานํ    ทตฺวา   ทกฺขิณํ
อาราเธนฺตีติ   ฯ   อามนฺตา   ฯ   หญฺจิ   อตฺถิ  เกจิ  อรหโต  ทานํ
ทตฺวา   ทกฺขิณํ   อาราเธนฺติ   โน   วต   เร   วตฺตพฺเพ  ทายกโตว
ทานํ วิสุชฺฌติ โน ปฏิคฺคาหกโตติ ฯ
	[๑๗๓๒]   ปฏิคฺคาหกโตว   ทานํ   วิสุชฺฌติ   โน  ทายกโตติ  ฯ
อามนฺตา   ฯ   อญฺโญ   อญฺญสฺส   การโก   ปรกตํ   สุขทุกฺขํ   อญฺโญ
กโรติ    อญฺโญ    ปฏิสํเวเทตีติ   ฯ   น   เหวํ   วตฺตพฺเพ   ฯเปฯ
ทายกโตว   ทานํ   วิสุชฺฌติ   โน   ปฏิคฺคาหกโตติ   ฯ   อามนฺตา  ฯ
นนุ   วุตฺตํ   ภควตา  จตสฺโส  โข  อิมา  อานนฺท  ทกฺขิณาวิสุทฺธิโย  ฯ
กตมา   จตสฺโส   ฯ   อตฺถานนฺท   ทกฺขิณา   ทายกโต   วิสุชฺฌติ  โน
ปฏิคฺคาหกโต    อตฺถานนฺท    ทกฺขิณา    ปฏิคฺคาหกโต   วิสุชฺฌติ   โน
