	            ทฺวีหิ สีเลหิ สมนฺนาคโตติกถา
	[๑๔๐๐]  มคฺคสมงฺคี  ทฺวีหิ  สีเลหิ  สมนฺนาคโตติ  ฯ  อามนฺตา ฯ
มคฺคสมงฺคี   ทฺวีหิ   ผสฺเสหิ   ทฺวีหิ   เวทนาหิ   ทฺวีหิ   สญฺญาหิ  ทฺวีหิ
เจตนาหิ  ทฺวีหิ  จิตฺเตหิ  ทฺวีหิ  สทฺธาหิ  ทฺวีหิ วิริเยหิ ทฺวีหิ สตีหิ ทฺวีหิ
สมาธีหิ ทฺวีหิ ปญฺญาหิ สมนฺนาคโตติ ฯ น เหวํ วตฺตพฺเพ ฯเปฯ
	[๑๔๐๑]  มคฺคสมงฺคี  โลกิเยน  สีเลน สมนฺนาคโตติ ฯ อามนฺตา ฯ
มคฺคสมงฺคี   โลกิเยน   ผสฺเสน  โลกิยาย  เวทนาย  โลกิยาย  สญฺญาย
โลกิยาย   เจตนาย   โลกิเยน   จิตฺเตน  โลกิยาย  สทฺธาย  โลกิเยน
วิริเยน   โลกิยาย   สติยา   โลกิเยน   สมาธินา   โลกิยาย  ปญฺญาย
สมนฺนาคโตติ ฯ น เหวํ วตฺตพฺเพ ฯเปฯ
	[๑๔๐๒]   มคฺคสมงฺคี   โลกิเยน   จ   โลกุตฺตเรน   จ  สีเลน
สมนฺนาคโตติ   ฯ   อามนฺตา  ฯ  มคฺคสมงฺคี  โลกิเยน  จ  โลกุตฺตเรน
จ   ผสฺเสน   สมนฺนาคโต   ฯเปฯ   โลกิยาย   จ   โลกุตฺตราย   จ
ปญฺญาย   สมนฺนาคโตติ   ฯ   น   เหวํ   วตฺตพฺเพ  ฯเปฯ  มคฺคสมงฺคี
โลกิเยน  สีเลน  สมนฺนาคโตติ  ฯ  อามนฺตา  ฯ มคฺคสมงฺคี ปุถุชฺชโนติ ฯ
น เหวํ วตฺตพฺเพ ฯเปฯ
	[๑๔๐๓]   มคฺคสมงฺคี   โลกิยาย  สมฺมาวาจาย  สมนฺนาคโตติ  ฯ
อามนฺตา   ฯ   มคฺคสมงฺคี   โลกิยาย   สมฺมาทิฏฺฐิยา  สมนฺนาคโตติ  ฯ
น    เหวํ   วตฺตพฺเพ   ฯเปฯ   มคฺคสมงฺคี   โลกิยาย   สมฺมาวาจาย
