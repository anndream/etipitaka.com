นาสญฺญายตเน   น   วตฺตพฺพํ  สญฺญา  อตฺถีติ  ฯ  อามนฺตา  ฯ
อากาสานญฺจายตนํ   จตุโวการภโว   อากาสานญฺจายตเน   น   วตฺตพฺพํ
สญฺญา อตฺถีติ ฯ น เหวํ วตฺตพฺเพ ฯเปฯ
	[๘๖๐]    เนวสญฺญานาสญฺญายตนํ    จตุโวการภโว   เนวสญฺญา-
นาสญฺญายตเน  น  วตฺตพฺพํ  สญฺญา อตฺถีติ ฯ อามนฺตา ฯ วิญฺญาณญฺจายตนํ
ฯเปฯ      อากิญฺจญฺญายตนํ      จตุโวการภโว      อากิญฺจญฺญายตเน
น วตฺตพฺพํ สญฺญา อตฺถีติ ฯ น เหวํ วตฺตพฺเพ ฯเปฯ
	[๘๖๑]    อากาสานญฺจายตนํ    จตุโวการภโว    อตฺถิ    ตตฺถ
สญฺญาติ    ฯ   อามนฺตา   ฯ   เนวสญฺญานาสญฺญายตนํ   จตุโวการภโว
อตฺถิ   ตตฺถ   สญฺญาติ  ฯ  น  เหวํ  วตฺตพฺเพ  ฯเปฯ  วิญฺญาณญฺจายตนํ
ฯเปฯ   อากิญฺจญฺญายตนํ   จตุโวการภโว   อตฺถิ   ตตฺถ   สญฺญาติ   ฯ๔
อามนฺตา    ฯ   เนวสญฺญานาสญฺญายตนํ   จตุโวการภโว   อตฺถิ   ตตฺถ
สญฺญาติ ฯ น เหวํ วตฺตพฺเพ ฯเปฯ
	[๘๖๒]   เนวสญฺญานาสญฺญายตเน   น   วตฺตพฺพํ   สญฺญา  อตฺถีติ
วา   นตฺถีติ   วาติ   ฯ   อามนฺตา   ฯ   นนุ  เนวสญฺญานาสญฺญายตนํ
จตุโวการภโวติ    ฯ    อามนฺตา   ฯ   หญฺจิ   เนวสญฺญานาสญฺญายตนํ
จตุโวการภโว   โน   วต   เร  วตฺตพฺเพ  เนวสญฺญานาสญฺญายตเน  น
วตฺตพฺพํ สญฺญา อตฺถีติ วา นตฺถีติ วาติ ฯ
	[๘๖๓]    เนวสญฺญานาสญฺญายตนํ    จตุโวการภโว   เนวสญฺญา-
นาสญฺญายตเน   น   วตฺตพฺพํ   สญฺญา   อตฺถีติ  วา  นตฺถีติ  วาติ  ฯ
