โน    วต    เร    วตฺตพฺเพ   อนาคตารมฺมณํ   จิตฺตํ   อนารมฺมณนฺติ
อนาคตารมฺมณํ    จิตฺตํ    อนารมฺมณนฺติ    มิจฺฉา    หญฺจิ   วา   ปน
อนารมฺมณํ   โน   วต   เร   วตฺตพฺเพ   อนาคตารมฺมณนฺติ  อนารมฺมณํ
อนาคตารมฺมณนฺติ มิจฺฉา ฯ
	[๑๓๔๖]   อนาคตารมฺมณํ   จิตฺตํ  อนารมฺมณนฺติ  ฯ  อามนฺตา  ฯ
นนุ  อนาคตํ  อารพฺภ  อตฺถิ  อาวชฺชนา  ฯเปฯ  ปณิธีติ  ฯ  อามนฺตา ฯ
หญฺจิ   อนาคตํ   อารพฺภ   อตฺถิ   อาวชฺชนา   ฯเปฯ  ปณิธิ  โน  วต
เร วตฺตพฺเพ อนาคตารมฺมณํ จิตฺตํ อนารมฺมณนฺติ ฯ
	[๑๓๔๗]   ปจฺจุปฺปนฺนํ   อารพฺภ   อตฺถิ  อาวชฺชนา  ฯเปฯ  ปณิธิ
ปจฺจุปฺปนฺนารมฺมณํ   จิตฺตํ   สารมฺมณนฺติ  ฯ  อามนฺตา  ฯ  อตีตํ  อารพฺภ
อตฺถิ   อาวชฺชนา   ฯเปฯ   ปณิธิ   อตีตารมฺมณํ  จิตฺตํ  สารมฺมณนฺติ  ฯ
น เหวํ วตฺตพฺเพ ฯเปฯ
	[๑๓๔๘]   ปจฺจุปฺปนฺนํ   อารพฺภ   อตฺถิ  อาวชฺชนา  ฯเปฯ  ปณิธิ
ปจฺจุปฺปนฺนารมฺมณํ    จิตฺตํ   สารมฺมณนฺติ   ฯ   อามนฺตา   ฯ   อนาคตํ
อารพฺภ    อตฺถิ    อาวชฺชนา   ฯเปฯ   ปณิธิ   อนาคตารมฺมณํ   จิตฺตํ
สารมฺมณนฺติ ฯ น เหวํ วตฺตพฺเพ ฯเปฯ
	[๑๓๔๙]  อตีตํ  อารพฺภ  อตฺถิ  อาวชฺชนา ฯเปฯ ปณิธิ อตีตารมฺมณํ
จิตฺตํ    อนารมฺมณนฺติ    ฯ    อามนฺตา    ฯ    ปจฺจุปฺปนฺนํ   อารพฺภ
อตฺถิ  อาวชฺชนา  ฯเปฯ  ปณิธิ  ปจฺจุปฺปนฺนารมฺมณํ  จิตฺตํ  อนารมฺมณนฺติ ฯ
น เหวํ วตฺตพฺเพ ฯเปฯ
