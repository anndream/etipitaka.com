โหติ ปุญฺญํ โน วต เร วตฺตพฺเพ ปริโภคมยํ ปุญฺญํ วฑฺฒตีติ ฯ
	[๑๑๕๒]   ปริโภคมยํ   ปุญฺญํ  วฑฺฒตีติ  ฯ  อามนฺตา  ฯ  ทายโก
ทานํ   เทติ   ปฏิคฺคาหเก   ปฏิคฺคหิเต   ราชาโน  วา  หรนฺติ  โจรา
วา   หรนฺติ   อคฺคิ   วา   ทหติ   อุทกํ   วา   วหติ   อปฺปิยา  วา
ทายาทา   หรนฺติ   โหติ   ปุญฺญนฺติ   ฯ   อามนฺตา  ฯ  หญฺจิ  ทายโก
ทานํ   เทติ   ปฏิคฺคาหเก   ปฏิคฺคหิเต   ราชาโน  วา  หรนฺติ  โจรา
วา   หรนฺติ   อคฺคิ   วา   ทหติ   อุทกํ   วา   วหติ   อปฺปิยา  วา
ทายาทา   หรนฺติ   โหติ   ปุญฺญํ   โน  วต  เร  วตฺตพฺเพ  ปริโภคมยํ
ปุญฺญํ วฑฺฒตีติ ฯ
	                ปริโภคมยปุญฺญกถา ฯ
	                  ______________
	                  อิโตทินฺนกถา
	[๑๑๕๓]  อิโต  ทินฺเนน  ตตฺถ  ยาเปนฺตีติ  ฯ  อามนฺตา  ฯ อิโต
จีวรํ   เทนฺติ   ตํ   จีวรํ   ตตฺถ  ปริภุญฺชนฺตีติ  ฯ  น  เหวํ  วตฺตพฺเพ
ฯเปฯ    อิโต   ปิณฺฑปาตํ   เทนฺติ   อิโต   เสนาสนํ   เทนฺติ   อิโต
คิลานปจฺจยเภสชฺชปริกฺขารํ    เทนฺติ    อิโต   ขาทนียํ   เทนฺติ   อิโต
โภชนียํ  เทนฺติ  อิโต  ปานียํ  เทนฺติ  ตํ  ปานียํ  ตตฺถ  ปริภุญฺชนฺตีติ  ฯ
น เหวํ วตฺตพฺเพ ฯเปฯ
	[๑๑๕๔]  อิโต  ทินฺเนน  ตตฺถ  ยาเปนฺตีติ  ฯ  อามนฺตา ฯ อญฺโญ
