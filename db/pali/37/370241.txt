	[๖๖๐]   ทุกฺเข   ทิฏฺเฐ  จตฺตาริ  สจฺจานิ  ทิฏฺฐานิ  โหนฺตีติ  ฯ
อามนฺตา ฯ ทุกฺขสจฺจํ จตฺตาริ สจฺจานีติ ฯ น เหวํ วตฺตพฺเพ ฯเปฯ
	[๖๖๑]   รูปกฺขนฺเธ   อนิจฺจโต   ทิฏฺเฐ   ปญฺจกฺขนฺธา  อนิจฺจโต
ทิฏฺฐา   โหนฺตีติ   ฯ   อามนฺตา   ฯ  รูปกฺขนฺโธ  ปญฺจกฺขนฺธาติ  ฯ  น
เหวํ วตฺตพฺเพ ฯเปฯ
	[๖๖๒]  จกฺขายตเน  อนิจฺจโต  ทิฏฺเฐ  ทฺวาทสายตนานิ  อนิจฺจโต
ทิฏฺฐานิ   โหนฺตีติ   ฯ   อามนฺตา  ฯ  จกฺขายตนํ  ทฺวาทสายตนานีติ  ฯ
น เหวํ วตฺตพฺเพ ฯเปฯ
	[๖๖๓]   จกฺขุธาตุยา   อนิจฺจโต   ทิฏฺฐาย   อฏฺฐารส   ธาตุโย
อนิจฺจโต   ทิฏฺฐา   โหนฺตีติ   ฯ   อามนฺตา   ฯ   จกฺขุธาตุ  อฏฺฐารส
ธาตุโยติ ฯ น เหวํ วตฺตพฺเพ ฯเปฯ
	[๖๖๔]  จกฺขุนฺทฺริเย  อนิจฺจโต  ทิฏฺเฐ  พาวีสตินฺทฺริยานิ  อนิจฺจโต
ทิฏฺฐานิ   โหนฺตีติ   ฯ   อามนฺตา  ฯ  จกฺขุนฺทฺริยํ  พาวีสตินฺทฺริยานีติ  ฯ
น เหวํ วตฺตพฺเพ ฯเปฯ
	[๖๖๕]  จตูหิ  ญาเณหิ  โสตาปตฺติผลํ  สจฺฉิกโรตีติ  ฯ อามนฺตา ฯ
จตฺตาริ   โสตาปตฺติผลานีติ   ฯ   น   เหวํ   วตฺตพฺเพ  ฯเปฯ  อฏฺฐหิ
ญาเณหิ    โสตาปตฺติผลํ    สจฺฉิกโรตีติ    ฯ    อามนฺตา   ฯ   อฏฺฐ
โสตาปตฺติผลานีติ   ฯ   น   เหวํ  วตฺตพฺเพ  ฯเปฯ  ทฺวาทสหิ  ญาเณหิ
โสตาปตฺติผลํ  สจฺฉิกโรตีติ  ฯ  อามนฺตา  ฯ  ทฺวาทส โสตาปตฺติผลานีติ ฯ
น   เหวํ   วตฺตพฺเพ   ฯเปฯ   จตุจตฺตาลีสาย   ญาเณหิ  โสตาปตฺติผลํ
