	        อติวิย อญฺเญ คนฺธชาเต อธิคฺคณฺหาติ
	        เอเกน อริยมคฺเคน จตฺตาริ สามญฺญผลานิ
	        สจฺฉิกโรติ ฌานา ฌานํ สงฺกมติ อตฺถิ
	        ฌานนฺตริกา สมาปนฺโน สทฺทํ สุณาติ
	        จกฺขุนา รูปํ ปสฺสติ กาเยน โผฏฺฐพฺพํ ผุสตีติ ฯ
	                 ________________
	                 กิเลสชหนกถา
	 [๑๗๗๑]  อตีเต  กิเลเส  ชหตีติ  ฯ อามนฺตา ฯ นิรุทฺธํ นิโรเธติ
วิคตํ   วิคเมติ   ขีณํ   เขเปติ   อตฺถงฺคตํ   อตฺถงฺคเมติ   อพฺภตฺถงฺคตํ
อพฺภตฺถงฺคเมตีติ  ฯ  น  เหวํ  วตฺตพฺเพ  ฯเปฯ  อตีเต กิเลเส ชหตีติ ฯ
อามนฺตา  ฯ  นนุ  อตีตํ  นิรุทฺธนฺติ  ฯ  อามนฺตา  ฯ  หญฺจิ  อตีตํ นิรุทฺธํ
โน  วต  เร  วตฺตพฺเพ  อตีเต กิเลเส ชหตีติ ฯ อตีเต กิเลเส ชหตีติ ฯ
อามนฺตา   ฯ   นนุ  อตีตํ  นตฺถีติ  ฯ  อามนฺตา  ฯ  หญฺจิ  อตีตํ  นตฺถิ
โน วต เร วตฺตพฺเพ อตีเต กิเลเส ชหตีติ ฯ
	 [๑๗๗๒]   อนาคเต   กิเลเส  ชหตีติ  ฯ  อามนฺตา  ฯ  อชาตํ
อชเนติ    อสญฺชาตํ    อสญฺชเนติ   อนิพฺพตฺตํ   อนิพฺพตฺเตติ   อปาตุภูตํ
อปาตุภาเวตีติ   ฯ   น   เหวํ   วตฺตพฺเพ   ฯเปฯ  อนาคเต  กิเลเส
ชหตีติ   ฯ   อามนฺตา   ฯ   นนุ  อนาคตํ  อชาตนฺติ  ฯ  อามนฺตา  ฯ
หญฺจิ   อนาคตํ   อชาตํ   โน   วต  เร  วตฺตพฺเพ  อนาคเต  กิเลเส
