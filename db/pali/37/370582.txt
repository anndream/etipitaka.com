ทกฺขิเณยฺยา   วุตฺตา  ภควตา  เตน  วต  เร  วตฺตพฺเพ  สงฺโฆ  ทกฺขิณํ
ปฏิคฺคณฺหาตีติ ฯ
	[๑๗๑๐]  น  วตฺตพฺพํ  สงฺโฆ  ทกฺขิณํ  ปฏิคฺคณฺหาตีติ ฯ อามนฺตา ฯ
นนุ  อตฺถิ  เกจิ  สงฺฆสฺส  ทานํ  เทนฺตีติ  ฯ  อามนฺตา  ฯ  หญฺจิ  อตฺถิ
เกจิ   สงฺฆสฺส  ทานํ  เทนฺติ  เตน  วต  เร  วตฺตพฺเพ  สงฺโฆ  ทกฺขิณํ
ปฏิคฺคณฺหาตีติ   ฯ   นนุ   อตฺถิ   เกจิ   สงฺฆสฺส  จีวรํ  เทนฺติ  ฯเปฯ
ปิณฺฑปาตํ    เทนฺติ    เสนาสนํ    เทนฺติ    คิลานปจฺจยเภสชฺชปริกฺขารํ
เทนฺติ   ขาทนียํ   เทนฺติ   โภชนียํ  เทนฺติ  ฯเปฯ  ปานียํ  เทนฺตีติ  ฯ
อามนฺตา  ฯ  หญฺจิ  อตฺถิ  เกจิ  สงฺฆสฺส  ปานียํ  เทนฺติ  เตน  วต เร
วตฺตพฺเพ สงฺโฆ ทกฺขิณํ ปฏิคฺคณฺหาตีติ ฯ
	[๑๗๑๑]  น  วตฺตพฺพํ  สงฺโฆ  ทกฺขิณํ  ปฏิคฺคณฺหาตีติ ฯ อามนฺตา ฯ
นนุ วุตฺตํ ภควตา
	      อาหุติ ชาตเวโทว       มหาเมฆํว เมทนี
	      สงฺโฆ สมาธิสมฺปนฺโน     ปฏิคฺคณฺหาติ ทกฺขิณนฺติ
อตฺเถว   สุตฺตนฺโตติ   ฯ   อามนฺตา   ฯ   เตน   หิ   สงฺโฆ  ทกฺขิณํ
ปฏิคฺคณฺหาตีติ ฯ
	[๑๗๑๒]   สงฺโฆ  ทกฺขิณํ  ปฏิคฺคณฺหาตีติ  ฯ  อามนฺตา  ฯ  มคฺโค
ปฏิคฺคณฺหาติ ผลํ ปฏิคฺคณฺหาตีติ ฯ น เหวํ วตฺตพฺเพ ฯเปฯ
	       น วตฺตพฺพํ สงฺโฆ ทกฺขิณํ ปฏิคฺคณฺหาตีติกถา ฯ
	                  ____________
