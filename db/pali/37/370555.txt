	       อญฺญํ กมฺมํ อญฺโญ กมฺมูปจโยติ ฯ
	               ตติโย ปณฺณาสโก ฯ
	       อนุสยา สํวโร กปฺโป มูลญฺจ ววตฺถิตาติ ฯ
	                 __________________
	                   นิคฺคหกถา
    [๑๖๓๙]   ปโร   ปรสฺส   จิตฺตํ   นิคฺคณฺหาตีติ   ฯ  อามนฺตา  ฯ
ปโร   ปรสฺส   จิตฺตํ   มา  รชฺชิ  มา  ทุสฺสิ  มา  มุยฺหิ  มา  กิลิสฺสีติ
นิคฺคณฺหาตีติ   ฯ   น   เหวํ   วตฺตพฺเพ   ฯเปฯ   ปโร  ปรสฺส  จิตฺตํ
นิคฺคณฺหาตีติ   ฯ   อามนฺตา   ฯ   ปโร  ปรสฺส  อุปฺปนฺโน  ผสฺโส  มา
นิรุชฺฌีติ   นิคฺคณฺหาตีติ   ฯ   น   เหวํ  วตฺตพฺเพ  ฯเปฯ  ปโร  ปรสฺส
อุปฺปนฺนา    เวทนา    ฯเปฯ   อุปฺปนฺนา   สญฺญา   ฯเปฯ   อุปฺปนฺนา
เจตนา    อุปฺปนฺนํ    จิตฺตํ    อุปฺปนฺนา    สทฺธา    อุปฺปนฺนํ    วิริยํ
อุปฺปนฺนา   สติ   อุปฺปนฺโน   สมาธิ   ฯเปฯ   อุปฺปนฺนา   ปญฺญา   มา
นิรุชฺฌีติ นิคฺคณฺหาตีติ ฯ น เหวํ วตฺตพฺเพ ฯเปฯ
    [๑๖๔๐]  ปโร  ปรสฺส  จิตฺตํ  นิคฺคณฺหาตีติ  ฯ  อามนฺตา  ฯ  ปโร
ปรสฺส   อตฺถาย   ราคํ   ปชหติ   โทสํ   ปชหติ   ฯเปฯ   อโนตฺตปฺปํ
ปชหตีติ ฯ น เหวํ วตฺตพฺเพ ฯเปฯ
    [๑๖๔๑]  ปโร  ปรสฺส  จิตฺตํ  นิคฺคณฺหาตีติ  ฯ  อามนฺตา  ฯ  ปโร
ปรสฺส   อตฺถาย   มคฺคํ  ภาเวติ  สติปฏฺฐานํ  ภาเวติ  ฯเปฯ  โพชฺฌงฺคํ
#๑. ม. ยุ. อสญฺญสตฺตูปปตฺติยา.
