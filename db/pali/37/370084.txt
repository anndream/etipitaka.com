					ปริหานิกถา
	[๑๙๑]   ปริหายติ  อรหา  อรหตฺตาติ  ฯ  อามนฺตา  ฯ  สพฺพตฺถ
อรหา   อรหตฺตา   ปริหายตีติ  ฯ  น  เหวํ  วตฺตพฺเพ  ฯเปฯ  สพฺพตฺถ
อรหา   อรหตฺตา   ปริหายตีติ   ฯ   อามนฺตา   ฯ   สพฺพตฺถ  อรหโต
ปริหานีติ  ฯ  น  เหวํ  วตฺตพฺเพ  ฯเปฯ  ปริหายติ  อรหา อรหตฺตาติ ฯ
อามนฺตา    ฯ    สพฺพทา    อรหา   อรหตฺตา   ปริหายตีติ   ฯ   น
เหวํ   วตฺตพฺเพ   ฯเปฯ   สพฺพทา   อรหา   อรหตฺตา  ปริหายตีติ  ฯ
อามนฺตา   ฯ   สพฺพทา   อรหโต   ปริหานีติ   ฯ  น  เหวํ  วตฺตพฺเพ
ฯเปฯ   ปริหายติ   อรหา   อรหตฺตาติ   ฯ   อามนฺตา   ฯ   สพฺเพว
อรหนฺโต   อรหตฺตา   ปริหายนฺตีติ   ฯ   น   เหวํ   วตฺตพฺเพ  ฯเปฯ
สพฺเพว    อรหนฺโต    อรหตฺตา    ปริหายนฺตีติ    ฯ   อามนฺตา   ฯ
สพฺเพสญฺเญว อรหนฺตานํ ปริหานีติ ฯ น เหวํ วตฺตพฺเพ ฯเปฯ
	[๑๙๒]   ปริหายติ   อรหา  อรหตฺตาติ  ฯ  อามนฺตา  ฯ  อรหา
อรหตฺตา   ปริหายมาโน   จตูหิ   ผเลหิ   ปริหายตีติ   ฯ   น   เหวํ
วตฺตพฺเพ   ฯเปฯ   จตูหิ   สตสหสฺเสหิ   เสฏฺฐี   เสฏฺฐิตฺตํ  กาเรนฺโต
สตสหสฺเส   ปริหีเน   เสฏฺฐิตฺตา   ปริหีโน   โหตีติ   ฯ  อามนฺตา  ฯ
สพฺพสาปเตยฺยา   ปริหีโน   โหตีติ   ฯ   น  เหวํ  วตฺตพฺเพ  ฯ  จตูหิ
สตสหสฺเสหิ   เสฏฺฐี   เสฏฺฐิตฺตํ  กาเรนฺโต  สตสหสฺเส  ปริหีเน  ภพฺโพ
สพฺพสาปเตยฺยา   ปริหายิตุนฺติ   ฯ   อามนฺตา   ฯ   อรหา   อรหตฺตา
