หญฺจิ   ภควา   ลุมฺพินิยา  ชาโต  ฯเปฯ  กุสินารายํ  ภควา  ปรินิพฺพุโต
เตน วต เร วตฺตพฺเพ พุทฺโธ ภควา มนุสฺสโลเก อฏฺฐาสีติ ฯ
	[๑๗๓๕]   น  วตฺตพฺพํ  พุทฺโธ  ภควา  มนุสฺสโลเก  อฏฺฐาสีติ  ฯ
อามนฺตา    ฯ    นนุ   วุตฺตํ   ภควตา   เอกมิทาหํ   ภิกฺขเว   สมยํ
อุกฺกฏฺฐายํ   วิหรามิ   สุภควเน   สาลราชมูเลติ   เอกมิทาหํ   ภิกฺขเว
สมยํ  อุรุเวลายํ  วิหรามิ  อชปาลนิโคฺรเธ  ปฐมาภิสมฺพุทฺโธติ  เอกมิทาหํ
ภิกฺขเว    สมยํ    ราชคเห    วิหรามิ    เวฬุวเน   กลนฺทกนิวาเปติ
เอกมิทาหํ   ภิกฺขเว  สมยํ  สาวตฺถิยํ  วิหรามิ  เชตวเน  อนาถปิณฺฑิกสฺส
อาราเมติ   เอกมิทาหํ   ภิกฺขเว   สมยํ   เวสาลิยํ  วิหรามิ  มหาวเน
กุฏาคารสาลายนฺติ   อตฺเถว   สุตฺตนฺโตติ   ฯ   อามนฺตา  ฯ  เตน  หิ
พุทฺโธ ภควา มนุสฺสโลเก อฏฺฐาสีติ ฯ
	[๑๗๓๖]  พุทฺโธ  ภควา  มนุสฺสโลเก  อฏฺฐาสีติ  ฯ  อามนฺตา  ฯ
นนุ   ภควา   โลเก   ชาโต   โลเก  สํวฑฺโฒ  โลกํ  อภิภุยฺย  วิหรติ
อนุปลิตฺโต   โลเกนาติ   ฯ  อามนฺตา  ฯ  หญฺจิ  ภควา  โลเก  ชาโต
โลเก   สํวฑฺโฒ   โลกํ  อภิภุยฺย  วิหรติ  อนุปลิตฺโต  โลเกน  โน  วต
เร วตฺตพฺเพ พุทฺโธ ภควา มนุสฺสโลเก อฏฺฐาสีติ ฯ
	                มนุสฺสโลกกถา ฯ
	                __________________
