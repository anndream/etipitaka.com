	[๑๓๕๐]   อนาคตํ   อารพฺภ   อตฺถิ   อาวชฺชนา   ฯเปฯ  ปณิธิ
อนาคตารมฺมณํ   จิตฺตํ   อนารมฺมณนฺติ   ฯ   อามนฺตา   ฯ   ปจฺจุปฺปนฺนํ
อารพฺภ   อตฺถิ   อาวชฺชนา   ฯเปฯ   ปณิธิ   ปจฺจุปฺปนฺนารมฺมณํ   จิตฺตํ
อนารมฺมณนฺติ ฯ น เหวํ วตฺตพฺเพ ฯเปฯ
	[๑๓๕๑]  น  วตฺตพฺพํ  อตีตานาคตารมฺมณํ  จิตฺตํ  อนารมฺมณนฺติ  ฯ
อามนฺตา   ฯ   นนุ   อตีตานาคตํ   นตฺถีติ   ฯ   อามนฺตา   ฯ  หญฺจิ
อตีตานาคตํ   นตฺถิ   เตน   วต   เร   วตฺตพฺเพ   อตีตานาคตารมฺมณํ
จิตฺตํ อนารมฺมณนฺติ ฯเปฯ
	                อนาคตารมฺมณกถา
	                  ______________
	                วิตกฺกานุปติตกถา
	[๑๓๕๒]  สพฺพํ  จิตฺตํ  วิตกฺกานุปติตนฺติ  ฯ  อามนฺตา ฯ สพฺพํ จิตฺตํ
วิจารานุปติตํ    ปีตานุปติตํ   สุขานุปติตํ   ทุกฺขานุปติตํ   โสมนสฺสานุปติตํ
โทมนสฺสานุปติตํ   อุเปกฺขานุปติตํ   สทฺธานุปติตํ   วิริยานุปติตํ  สตานุปติตํ
สมาธานุปติตํ        ปญฺญานุปติตํ       ราคานุปติตํ       โทสานุปติตํ
ฯเปฯ อโนตฺตปฺปานุปติตนฺติ ฯ น เหวํ วตฺตพฺเพ ฯเปฯ
	[๑๓๕๓]   สพฺพํ   จิตฺตํ   วิตกฺกานุปติตนฺติ  ฯ  อามนฺตา  ฯ  นนุ
อตฺถิ   อวิตกฺโก   วิจารมตฺโต   สมาธีติ  ฯ  อามนฺตา  ฯ  หญฺจิ  อตฺถิ
อวิตกฺโก   วิจารมตฺโต   สมาธิ   โน  วต  เร  วตฺตพฺเพ  สพฺพํ  จิตฺตํ
