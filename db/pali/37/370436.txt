ฯเปฯ    อวิชฺชา    อวิชฺโชโฆ   อวิชฺชาโยโค   ฯเปฯ   อวิชฺชานีวรณํ
สารมฺมณนฺติ   ฯ   อามนฺตา   ฯ   อวิชฺชานุสโย   สารมฺมโณติ   ฯ  น
เหวํ วตฺตพฺเพ ฯเปฯ
	[๑๓๓๓]    อวิชฺชานุสโย    อนารมฺมโณติ    ฯ   อามนฺตา   ฯ
กตมกฺขนฺธปริยาปนฺโนติ   ฯ  สงฺขารกฺขนฺธปริยาปนฺโนติ  ฯ  สงฺขารกฺขนฺโธ
อนารมฺมโณติ  ฯ  น  เหวํ วตฺตพฺเพ ฯเปฯ สงฺขารกฺขนฺโธ อนารมฺมโณติ ฯ
อามนฺตา     ฯ     เวทนากฺขนฺโธ     สญฺญากฺขนฺโธ    วิญฺญาณกฺขนฺโธ
อนารมฺมโณติ ฯ น เหวํ วตฺตพฺเพ ฯเปฯ
	[๑๓๓๔]  อวิชฺชานุสโย  สงฺขารกฺขนฺธปริยาปนฺโน  อนารมฺมโณติ  ฯ
อามนฺตา    ฯ   อวิชฺชา   สงฺขารกฺขนฺธปริยาปนฺนา   อนารมฺมณาติ   ฯ
น    เหวํ    วตฺตพฺเพ    ฯเปฯ    อวิชฺชา   สงฺขารกฺขนฺธปริยาปนฺนา
สารมฺมณาติ   ฯ   อามนฺตา   ฯ  อวิชฺชานุสโย  สงฺขารกฺขนฺธปริยาปนฺโน
สารมฺมโณติ ฯ น เหวํ วตฺตพฺเพ ฯเปฯ
	[๑๓๓๕]    อวิชฺชานุสโย   สงฺขารกฺขนฺธปริยาปนฺโน   อนารมฺมโณ
อวิชฺชา    สงฺขารกฺขนฺธปริยาปนฺนา    สารมฺมณาติ   ฯ   อามนฺตา   ฯ
สงฺขารกฺขนฺโธ   เอกเทโส   สารมฺมโณ   เอกเทโส   อนารมฺมโณติ  ฯ
น   เหวํ   วตฺตพฺเพ   ฯเปฯ   สงฺขารกฺขนฺโธ   เอกเทโส  สารมฺมโณ
เอกเทโส  อนารมฺมโณติ  ฯ  อามนฺตา  ฯ  เวทนากฺขนฺโธ  สญฺญากฺขนฺโธ
วิญฺญาณกฺขนฺโธ   เอกเทโส   สารมฺมโณ   เอกเทโส   อนารมฺมโณติ  ฯ
น เหวํ วตฺตพฺเพ ฯเปฯ
