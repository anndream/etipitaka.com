ชหตีติ   ฯ   อนาคเต  กิเลเส  ชหตีติ  ฯ  อามนฺตา  ฯ  นนุ  อนาคตํ
นตฺถีติ  ฯ  อามนฺตา  ฯ  หญฺจิ  อนาคตํ  นตฺถิ  โน  วต  เร  วตฺตพฺเพ
อนาคเต กิเลเส ชหตีติ ฯ
	[๑๗๗๓]  ปจฺจุปฺปนฺเน   กิเลเส  ชหตีติ ฯ อามนฺตา ฯ รตฺโต ราคํ
ชหติ   ทุฏฺโฐ   โทสํ   ชหติ   มูฬฺโห   โมหํ   ชหติ  กิลิฏฺโฐ  กิเลเส
ชหตีติ   ฯ   น  เหวํ  วตฺตพฺเพ  ฯเปฯ  ราเคน  ราคํ  ชหติ  โทเสน
โทสํ   ชหติ   โมเหน   โมหํ   ชหติ   กิเลเสหิ   กิเลเส  ชหตีติ  ฯ
น  เหวํ  วตฺตพฺเพ  ฯเปฯ ราโค จิตฺตสมฺปยุตฺโต มคฺโค จิตฺตสมฺปยุตฺโตติ ฯ
อามนฺตา     ฯ     ทฺวินฺนํ    ผสฺสานํ    ฯเปฯ    ทฺวินฺนํ    จิตฺตานํ
สโมธานํ  โหตีติ  ฯ  น  เหวํ  วตฺตพฺเพ  ฯเปฯ  ราโค  อกุสโล มคฺโค
กุสโลติ   ฯ   อามนฺตา   ฯ   กุสลากุสลา  สาวชฺชานวชฺชา  หีนปฺปณีตา
กณฺหสุกฺกสปฺปฏิภาคา   ธมฺมา   สมฺมุขีภาวํ   อาคจฺฉนฺตีติ   ฯ   น  เหวํ
วตฺตพฺเพ   ฯเปฯ   กุสลากุสลา  ฯเปฯ  สปฺปฏิภาคา  ธมฺมา  สมฺมุขีภาวํ
อาคจฺฉนฺตีติ   ฯ   อามนฺตา   ฯ   นนุ   วุตฺตํ   ภควตา   จตฺตารีมานิ
ภิกฺขเว  สุวิทูรวิทูรานิ  ฯ  กตมานิ  จตฺตาริ  ฯ  นภญฺจ  ภิกฺขเว ปฐวี จ
อิทํ   ปฐมํ   สุวิทูรวิทูรํ   ฯเปฯ  ตสฺมา  สตํ  ธมฺโม  อสพฺภิ  อารกาติ
อตฺเถว  สุตฺตนฺโตติ  ฯ  อามนฺตา  ฯ  เตน  หิ  น  วตฺตพฺพํ กุสลากุสลา
ฯเปฯ สมฺมุขีภาวํ อาคจฺฉนฺตีติ ฯ
	 [๑๗๗๔]  น  วตฺตพฺพํ  อตีเต  กิเลเส  ชหติ  อนาคเต  กิเลเส
ชหติ   ปจฺจุปฺปนฺเน   กิเลเส   ชหตีติ  ฯ  อามนฺตา  ฯ  นตฺถิ  กิเลเส
