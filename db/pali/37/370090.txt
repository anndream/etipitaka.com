อธิมตฺตา   โพชฺฌงฺคภาวนา   ปริหายติ   อนาคามี   อนาคามิผลา  เตน
วต เร วตฺตพฺเพ ปริหายติ โสตาปนฺโน โสตาปตฺติผลาติ ฯ
	[๒๑๑]   ปริหายติ   อนาคามี   อนาคามิผลาติ  ฯ  อามนฺตา  ฯ
ปริหายติ   สกทาคามี   สกทาคามิผลาติ   ฯ   น   เหวํ  วตฺตพฺเพ  ฯ
กสฺส   อธิมตฺตา   มคฺคภาวนา   ฯเปฯ   โพชฺฌงฺคภาวนา   อนาคามิสฺส
วา   สกทาคามิสฺส   วาติ   ฯ   อนาคามิสฺส   ฯ   หญฺจิ  อนาคามิสฺส
อธิมตฺตา   โพชฺฌงฺคภาวนา   ปริหายติ   อนาคามี   อนาคามิผลา  เตน
วต เร วตฺตพฺเพ ปริหายติ สกทาคามี สกทาคามิผลาติ ฯ
	[๒๑๒]   ปริหายติ  สกทาคามี  สกทาคามิผลาติ  ฯ  อามนฺตา  ฯ
ปริหายติ   โสตาปนฺโน   โสตาปตฺติผลาติ   ฯ   น  เหวํ  วตฺตพฺเพ  ฯ
กสฺส   อธิมตฺตา   มคฺคภาวนา   ฯเปฯ   โพชฺฌงฺคภาวนา  สกทาคามิสฺส
วา   โสตาปนฺนสฺส   วาติ   ฯ   สกทาคามิสฺส  ฯ  หญฺจิ  สกทาคามิสฺส
อธิมตฺตา    โพชฺฌงฺคภาวนา    ปริหายติ    สกทาคามี   สกทาคามิผลา
เตน วต เร วตฺตพฺเพ ปริหายติ โสตาปนฺโน โสตาปตฺติผลาติ ฯ
	[๒๑๓]   อรหตา   ทุกฺขํ  ทิฏฺฐํ  ปริหายติ  อรหา  อรหตฺตาติ  ฯ
อามนฺตา    ฯ   โสตาปนฺเนน   ทุกฺขํ   ทิฏฺฐํ   ปริหายติ   โสตาปนฺโน
โสตาปตฺติผลาติ   ฯ   น   เหวํ   วตฺตพฺเพ   ฯเปฯ  อรหตา  สมุทโย
ทิฏฺโฐ   ปริหายติ   อรหา   อรหตฺตาติ  ฯ  อามนฺตา  ฯ  โสตาปนฺเนน
สมุทโย    ทิฏฺโฐ   ปริหายติ   โสตาปนฺโน   โสตาปตฺติผลาติ   ฯ   น
เหวํ   วตฺตพฺเพ   ฯเปฯ   อรหตา   นิโรโธ  ทิฏฺโฐ  ปริหายติ  อรหา
