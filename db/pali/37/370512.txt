สมฺมุขีภาวํ อาคจฺฉนฺตีติ ฯ
	[๑๕๒๗]   สมฺมุขีภูโต   สญฺโญชนํ   ชหตีติ  ฯ  อามนฺตา  ฯ  นนุ
วุตฺตํ    ภควตา   โส   เอวํ   สมาหิเต   จิตฺเต   ฯเปฯ   อาสวานํ
ขยญาณาย   จิตฺตํ  อภินินฺนาเมตีติ  อตฺเถว  สุตฺตนฺโตติ  ฯ  อามนฺตา  ฯ
เตน หิ น วตฺตพฺพํ สมฺมุขีภูโต สญฺโญชนํ ชหตีติ ฯ
	[๑๕๒๘]  น  วตฺตพฺพํ  สมฺมุขีภูโต  สญฺโญชนํ  ชหตีติ ฯ อามนฺตา ฯ
นนุ   วุตฺตํ   ภควตา  ตสฺส  เอวํ  ชานโต  เอวํ  ปสฺสโต  กามาสวาปิ
จิตฺตํ    วิมุจฺจติ    ฯเปฯ   อวิชฺชาสวาปิ   จิตฺตํ   วิมุจฺจตีติ   อตฺเถว
สุตฺตนฺโตติ ฯ อามนฺตา ฯ เตน หิ สมฺมุขีภูโต สญฺโญชนํ ชหตีติ ฯ
	                 สมฺมุขีภูตกถา ฯ
	                 __________________
	              สมาปนฺโน อสฺสาเทติกถา
	[๑๕๒๙]   สมาปนฺโน   อสฺสาเทติ  ฌานนิกนฺติ  ฌานารมฺมณาติ  ฯ
อามนฺตา   ฯ   ตํ   ฌานํ   ตสฺส   ฌานสฺส  อารมฺมณนฺติ  ฯ  น  เหวํ
วตฺตพฺเพ    ฯเปฯ    ตํ    ฌานํ   ตสฺส   ฌานสฺส   อารมฺมณนฺติ   ฯ
อามนฺตา   ฯ   เตน   ผสฺเสน   ตํ   ผสฺสํ  ผุสติ  ตาย  เวทนาย  ตํ
เวทนํ    เวเทติ    ตาย    สญฺญาย   ตํ   สญฺญํ   สญฺชานาติ   ตาย
เจตนาย   ตํ   เจตนํ   เจเตติ   เตน   จิตฺเตน   ตํ  จิตฺตํ  จินฺเตติ
เตน   วิตกฺเกน   ตํ   วิตกฺกํ   วิตกฺเกติ   เตน  วิจาเรน  ตํ  วิจารํ
