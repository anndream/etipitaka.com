ฯเปฯ    อิทปฺปจฺจยตาปฏิจฺจสมุปฺปนฺเนสุ    ธมฺเมสุ    ปรวิตารณาติ   ฯ
น เหวํ วตฺตพฺเพ ฯเปฯ
	[๕๕๕]   อตฺถิ   อรหโต   ปรวิตารณาติ   ฯ  อามนฺตา  ฯ  นนุ
อรหโต   ราโค   ปหีโน   อุจฺฉินฺนมูโล   ตาลาวตฺถุกโต  อนภาวํ  กโต
อายตึอนุปฺปาทธมฺโมติ   ฯ   อามนฺตา  ฯ  หญฺจิ  อรหโต  ราโค  ปหีโน
อุจฺฉินฺนมูโล  ตาลาวตฺถุกโต  อนภาวํ  กโต  อายตึอนุปฺปาทธมฺโม  ฯ  โน
วต  เร  วตฺตพฺเพ  ฯ  อตฺถิ  อรหโต  ปรวิตารณาติ  ฯเปฯ นนุ อรหโต
โทโส ปหีโน ฯเปฯ โมโห ปหีโน ฯเปฯ อโนตฺตปฺปํ ปหีนํ ฯเปฯ
	[๕๕๖]   นนุ   อรหโต   ราคปฺปหานาย  มคฺโค  ภาวิโต  ฯเปฯ
โพชฺฌงฺคา   ภาวิตา  ฯเปฯ  โทสปฺปหานาย  ฯเปฯ  อโนตฺตปฺปปฺปหานาย
มคฺโค ภาวิโต ฯเปฯ โพชฺฌงฺคา ภาวิตา ฯเปฯ
	[๕๕๗]   นนุ   อรหา   วีตราโค  วีตโทโส  ฯเปฯ  สจฺฉิกาตพฺพํ
สจฺฉิกตนฺติ   ฯ  อามนฺตา  ฯ  หญฺจิ  อรหา  วีตราโค  วีตโทโส  ฯเปฯ
สจฺฉิกาตพฺพํ สจฺฉิกตํ โน วต เร วตฺตพฺเพ อตฺถิ อรหโต ปรวิตารณาติ ฯ
	[๕๕๘]   อตฺถิ  อรหโต  ปรวิตารณาติ  ฯ  สธมฺมกุสลสฺส  อรหโต
อตฺถิ   ปรวิตารณา   ปรธมฺมกุสลสฺส   อรหโต   นตฺถิ  ปรวิตารณาติ  ฯ
สธมฺมกุสลสฺส  อรหโต  อตฺถิ  ปรวิตารณาติ  ฯ อามนฺตา ฯ ปรธมฺมกุสลสฺส
อรหโต อตฺถิ ปรวิตารณาติ ฯ น เหวํ วตฺตพฺเพ ฯเปฯ
	[๕๕๙]    ปรธมฺมกุสลสฺส    อรหโต   นตฺถิ   ปรวิตารณาติ   ฯ
อามนฺตา    ฯ    สธมฺมกุสลสฺส    อรหโต   นตฺถิ   ปรวิตารณาติ   ฯ
