จิตฺเต   อุปฺปนฺเน  น  วตฺตพฺพํ  เทโวติ  วา  มนุสฺโสติ  วาติ  ยํ  ตตฺถ
วเทสิ   วตฺตพฺเพ   โข   ทุติเย   จิตฺเต  อุปฺปนฺเน  น  วตฺตพฺพํ  โสติ
วา   อญฺโญติ   วา   ทุติเย   จิตฺเต  อุปฺปนฺเน  วตฺตพฺพํ  เทโวติ  วา
มนุสฺโสติ   วาติ   มิจฺฉา   หญฺจิ   วา   ปน  ทุติเย  จิตฺเต  อุปฺปนฺเน
วตฺตพฺพํ   เทโวติ   วา   มนุสฺโสติ   วา   เตน   วต  เร  วตฺตพฺเพ
ทุติเย   จิตฺเต   อุปฺปนฺเน   วตฺตพฺพํ   โสติ   วา   อญฺโญติ  วาติ  ยํ
ตตฺถ   วเทสิ   วตฺตพฺเพ   โข   ทุติเย  จิตฺเต  อุปฺปนฺเน  น  วตฺตพฺพํ
โสติ   วา   อญฺโญติ   วา  ทุติเย  จิตฺเต  อุปฺปนฺเน  วตฺตพฺพํ  เทโวติ
วา มนุสฺโสติ วาติ มิจฺฉา ฯเปฯ
	[๑๑๗]  น  วตฺตพฺพํ  ปุคฺคโล  อุปลพฺภติ  สจฺฉิกฏฺฐปรมฏฺเฐนาติ  ฯ
อามนฺตา   ฯ   นนุ  โย  ปสฺสติ  ยํ  ปสฺสติ  เยน  ปสฺสติ  โส  ปสฺสติ
ตํ   ปสฺสติ   เตน   ปสฺสตีติ   ฯ  อามนฺตา  ฯ  หญฺจิ  โย  ปสฺสติ  ยํ
ปสฺสติ   เยน   ปสฺสติ   โส   ปสฺสติ   ตํ  ปสฺสติ  เตน  ปสฺสติ  เตน
วต เร วตฺตพฺเพ ปุคฺคโล อุปลพฺภติ สจฺฉิกฏฺฐปรมฏฺเฐนาติ ฯ
	[๑๑๘]  น  วตฺตพฺพํ  ปุคฺคโล  อุปลพฺภติ  สจฺฉิกฏฺฐปรมฏฺเฐนาติ  ฯ
อามนฺตา   ฯ   นนุ   โย   สุณาติ   ฯเปฯ   โย  ฆายติ  ฯเปฯ  โย
สายติ   ฯเปฯ   โย  ผุสติ  ฯเปฯ  โย  วิชานาติ  ยํ  วิชานาติ  เยน
วิชานาติ  โส  วิชานาติ  ตํ  วิชานาติ  เตน  วิชานาตีติ  ฯ อามนฺตา ฯ
หญฺจิ   โย   วิชานาติ    ยํ  วิชานาติ  เยน  วิชานาติ  โส  วิชานาติ
ตํ   วิชานาติ   เตน   วิชานาติ   เตน   วต  เร  วตฺตพฺเพ  ปุคฺคโล
