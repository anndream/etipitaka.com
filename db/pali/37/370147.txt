น   จ  อนาคเตน  มเนน  อนาคตํ  ธมฺมํ  วิชานาตีติ  ฯ  อามนฺตา  ฯ
ปจฺจุปฺปนฺโน    มโน    อตฺถิ    ธมฺมา    อตฺถิ    มโนวิญฺญาณํ   อตฺถิ
วตฺถุํ    อตฺถิ    มนสิกาโร    อตฺถิ   น   จ   ปจฺจุปฺปนฺเนน   มเนน
ปจฺจุปฺปนฺนํ ธมฺมํ วิชานาตีติ ฯ น เหวํ วตฺตพฺเพ ฯเปฯ
	[๓๕๔]   อตีตํ   ญาณํ   อตฺถีติ  ฯ  อามนฺตา  ฯ  เตน  ญาเณน
ญาณกรณียํ   กโรตีติ   ฯ   น   เหวํ  วตฺตพฺเพ  ฯเปฯ  เตน  ญาเณน
ญาณกรณียํ   กโรตีติ  ฯ  อามนฺตา  ฯ  เตน  ญาเณน  ทุกฺขํ  ปริชานาติ
สมุทยํ   ปชหติ   นิโรธํ   สจฺฉิกโรติ   มคฺคํ   ภาเวตีติ   ฯ  น  เหวํ
วตฺตพฺเพ ฯเปฯ
	[๓๕๕]   อนาคตํ  ญาณํ  อตฺถีติ  ฯ  อามนฺตา  ฯ  เตน  ญาเณน
ญาณกรณียํ   กโรตีติ   ฯ   น   เหวํ  วตฺตพฺเพ  ฯเปฯ  เตน  ญาเณน
ญาณกรณียํ   กโรตีติ  ฯ  อามนฺตา  ฯ  เตน  ญาเณน  ทุกฺขํ  ปริชานาติ
สมุทยํ   ปชหติ   นิโรธํ   สจฺฉิกโรติ    มคฺคํ   ภาเวตีติ  ฯ  น  เหวํ
วตฺตพฺเพ ฯเปฯ
	[๓๕๖]   ปจฺจุปฺปนฺนํ   ญาณํ   อตฺถิ   เตน   ญาเณน  ญาณกรณียํ
กโรตีติ    ฯ   อามนฺตา   ฯ   อตีตํ   ญาณํ   อตฺถิ   เตน   ญาเณน
ญาณกรณียํ   กโรตีติ   ฯ   น   เหวํ   วตฺตพฺเพ   ฯเปฯ   ปจฺจุปฺปนฺนํ
ญาณํ    อตฺถิ    เตน   ญาเณน   ทุกฺขํ   ปริชานาติ   สมุทยํ   ปชหติ
นิโรธํ   สจฺฉิกโรติ   มคฺคํ   ภาเวตีติ   ฯ   อามนฺตา  ฯ  อตีตํ  ญาณํ
อตฺถิ    เตน   ญาเณน   ทุกฺขํ   ปริชานาติ   สมุทยํ   ปชหติ   นิโรธํ
