พุทฺธสฺส   ภควโต   มุทิตา   ฯเปฯ  อุเปกฺขาติ  ฯ  อามนฺตา  ฯ  อตฺถิ
พุทฺธสฺส ภควโต กรุณาติ ฯ น เหวํ วตฺตพฺเพ ฯเปฯ
	[๑๗๔๒]  นตฺถิ  พุทฺธสฺส  ภควโต  กรุณาติ  ฯ  อามนฺตา ฯ ภควา
อการุณิโกติ   ฯ   น   เหวํ   วตฺตพฺเพ  ฯเปฯ  นนุ  ภควา  การุณิโก
โลกหิโต   โลกานุกมฺปโก  โลกตฺถจโรติ  ฯ  อามนฺตา  ฯ  หญฺจิ  ภควา
การุณิโก  โลกหิโต  โลกานุกมฺปโก  โลกตฺถจโร  โน  วต  เร วตฺตพฺเพ
นตฺถิ พุทฺธสฺส ภควโต กรุณาติ ฯ
	[๑๗๔๓]  นตฺถิ  พุทฺธสฺส  ภควโต  กรุณาติ  ฯ  อามนฺตา  ฯ  นนุ
ภควา   มหากรุณาสมาปตฺตึ   สมาปชฺชีติ  ฯ  อามนฺตา  ฯ  หญฺจิ  ภควา
มหากรุณาสมาปตฺตึ   สมาปชฺชิ   โน  วต  เร  วตฺตพฺเพ  นตฺถิ  พุทฺธสฺส
ภควโต กรุณาติ ฯ
	[๑๗๔๔]   อตฺถิ   พุทฺธสฺส   ภควโต   กรุณาติ  ฯ  อามนฺตา  ฯ
ภควา  สราโคติ  ฯ  น  เหวํ  วตฺตพฺเพ  ฯเปฯ  เตน  หิ นตฺถิ พุทฺธสฺส
ภควโต กรุณาติ ฯ
	                  กรุณากถา ฯ
	                  ______________
	                  คนฺธชาติกถา
	[๑๗๔๕]   พุทฺธสฺส   ภควโต   อุจฺจารปสฺสาโว   อติวิย   อญฺเญ
คนฺธชาเต   อธิคฺคณฺหาตีติ   ฯ   อามนฺตา   ฯ   ภควา  คนฺธโภชีติ  ฯ
