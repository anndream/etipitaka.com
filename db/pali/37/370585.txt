ชมฺพุปานํ    โจจปานํ    โมจปานํ    มธุปานํ   มุทฺทิกปานํ   สาลุกปานํ
ผารุสกปานนฺติ   ฯ   อามนฺตา   ฯ   หญฺจิ   อฏฺฐ   ปานานิ   วุตฺตานิ
ภควตา   อมฺพปานํ   ชมฺพุปานํ  โจจปานํ  โมจปานํ  มธุปานํ  มุทฺทิกปานํ
สาลุกปานํ   ผารุสกปานํ   เตน   วต   เร   วตฺตพฺเพ  สงฺโฆ  ภุญฺชติ
ปิวติ ขาทติ สายตีติ ฯ
	[๑๗๒๑]  สงฺโฆ  ภุญฺชติ  ปิวติ  ขาทติ  สายตีติ  ฯ  อามนฺตา  ฯ
มคฺโค   ภุญฺชติ   ปิวติ   ขาทติ   สายติ   ผลํ   ภุญฺชติ   ปิวติ  ขาทติ
สายตีติ ฯ น เหวํ วตฺตพฺเพ ฯเปฯ
	           น วตฺตพฺพํ สงฺโฆ ภุญฺชตีติกถา ฯ
	                 __________________
	         น วตฺตพฺพํ สงฺฆสฺสทินฺนํ มหปฺผลนฺติกถา
	[๑๗๒๒]  น  วตฺตพฺพํ  สงฺฆสฺส  ทินฺนํ  มหปฺผลนฺติ  ฯ  อามนฺตา ฯ
นนุ    สงฺโฆ   อาหุเนยฺโย   ปาหุเนยฺโย   ทกฺขิเณยฺโย   อญฺชลีกรณีโย
อนุตฺตรํ   ปุญฺญกฺเขตฺตํ   โลกสฺสาติ   ฯ   อามนฺตา   ฯ   หญฺจิ  สงฺโฆ
อาหุเนยฺโย    ปาหุเนยฺโย    ฯเปฯ   อนุตฺตรํ   ปุญฺญกฺเขตฺตํ   โลกสฺส
เตน วต เร วตฺตพฺเพ สงฺฆสฺส ทินฺนํ มหปฺผลนฺติ ฯ
	[๑๗๒๓]  น  วตฺตพฺพํ  สงฺฆสฺส  ทินฺนํ  มหปฺผลนฺติ  ฯ  อามนฺตา ฯ
นนุ   จตฺตาโร   ปุริสยุคา   อฏฺฐ   ปุริสปุคฺคลา   ทกฺขิเณยฺยา   วุตฺตา
ภควตาติ    ฯ    อามนฺตา   ฯ   หญฺจิ   จตฺตาโร   ปุริสยุคา   อฏฺฐ
