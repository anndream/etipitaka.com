อนุปฺปนฺนสฺส  มคฺคสฺส  อุปฺปาเทตา  อสญฺชาตสฺส  มคฺคสฺส  สญฺชเนตา  ๑
อนกฺขาตสฺส   มคฺคสฺส   อกฺขาตา   มคฺคญฺญู   มคฺควิทู  มคฺคโกวิโทติ  ฯ
อามนฺตา     ฯ     สาวโก    อนุปฺปนฺนสฺส    มคฺคสฺส    อุปฺปาเทตา
อสญฺชาตสฺส      มคฺคสฺส      สญฺชเนตา     อนกฺขาตสฺส     มคฺคสฺส
อกฺขาตา มคฺคญฺญู มคฺควิทู มคฺคโกวิโทติ ฯ น เหวํ วตฺตพฺเพ ฯเปฯ
	[๗๐๒]     อินฺทฺริยปโรปริยตฺตํ    ยถาภูตํ    ญาณํ    ตถาคตพลํ
สาวกสาธารณนฺติ   ฯ  อามนฺตา  ฯ  สาวโก  สพฺพญฺญู  สพฺพทสฺสาวีติ  ฯ
น เหวํ วตฺตพฺเพ ฯเปฯ
	[๗๐๓]   สาวโก   ฐานาฐานํ  ชานาตีติ  ฯ  อามนฺตา  ฯ  หญฺจิ
สาวโก   ฐานาฐานํ   ชานาติ   เตน   วต  เร  วตฺตพฺเพ  ฐานาฐานํ
ยถาภูตํ ญาณํ ตถาคตพลํ สาวกสาธารณนฺติ ฯ
	[๗๐๔]  สาวโก  อตีตานาคตปจฺจุปฺปนฺนานํ  กมฺมสมาทานานํ ฐานโส
เหตุโส  วิปากํ  ชานาตีติ  ฯ  อามนฺตา  ฯ  หญฺจิ  สาวโก อตีตานาคต-
ปจฺจุปฺปนฺนานํ     กมฺมสมาทานานํ     ฐานโส     เหตุโส     วิปากํ
ชานาติ    เตน    วต    เร    วตฺตพฺเพ    อตีตานาคตปจฺจุปฺปนฺนานํ
กมฺมสมาทานานํ   ฐานโส   เหตุโส   วิปากํ  ยถาภูตํ  ญาณํ  ตถาคตพลํ
สาวกสาธารณนฺติ ฯ
	[๗๐๕]   สาวโก  สพฺพตฺถคามินีปฏิปทํ  ชานาตีติ  ฯ  อามนฺตา  ฯ
หญฺจิ   สาวโก   สพฺพตฺถคามินีปฏิปทํ  ชานาติ  เตน  วต  เร  วตฺตพฺเพ
สพฺพตฺถคามินีปฏิปทํ ยถาภูตํ ญาณํ ตถาคตพลํ สาวกสาธารณนฺติ ฯ
#๑ ม. สญฺชาเนตา. สพฺพตฺถ อีทิสเมว ทิสฺสติ.
