	                   สมาธิกถา
	[๑๔๖๖]  จิตฺตสนฺตติ  สมาธีติ  ฯ  อามนฺตา  ฯ  อตีตา จิตฺตสนฺตติ
สมาธีติ   ฯ   น   เหวํ   วตฺตพฺเพ   ฯเปฯ   จิตฺตสนฺตติ  สมาธีติ  ฯ
อามนฺตา   ฯ   อนาคตา   จิตฺตสนฺตติ  สมาธีติ  ฯ  น  เหวํ  วตฺตพฺเพ
ฯเปฯ   จิตฺตสนฺตติ   สมาธีติ   ฯ   อามนฺตา   ฯ   นนุ  อตีตํ  นิรุทฺธํ
อนาคตํ   อชาตนฺติ   ฯ   อามนฺตา   ฯ   หญฺจิ  อตีตํ  นิรุทฺธํ  อนาคตํ
อชาตํ โน วต เร วตฺตพฺเพ จิตฺตสนฺตติ สมาธีติ ฯ
	[๑๔๖๗]  เอกจิตฺตกฺขณิโก  สมาธีติ ฯ อามนฺตา ฯ จกฺขุวิญฺญาณสมงฺคี
สมาปนฺโนติ    ฯ    น   เหวํ   วตฺตพฺเพ   ฯเปฯ   โสตวิญฺญาณสมงฺคี
ฯเปฯ     ฆานวิญฺญาณสมงฺคี     ฯเปฯ    ชิวฺหาวิญฺญาณสมงฺคี    ฯเปฯ
กายวิญฺญาณสมงฺคี   ฯเปฯ   อกุสลจิตฺตสมงฺคี  ฯเปฯ  ราคสหคตจิตฺตสมงฺคี
ฯเปฯ     โทสสหคตจิตฺตสมงฺคี     ฯเปฯ    โมหสหคตจิตฺตสมงฺคี    ฯ
ฯเปฯ    อโนตฺตปฺปสหคตจิตฺตสมงฺคี    สมาปนฺโนติ    ฯ    น    เหวํ
วตฺตพฺเพ ฯเปฯ
	[๑๔๖๘]   จิตฺตสนฺตติ  สมาธีติ  ฯ  อามนฺตา  ฯ  อกุสลจิตฺตสนฺตติ
สมาธีติ  ฯ  น  เหวํ  วตฺตพฺเพ  ฯเปฯ  ราคสหคตา  ฯเปฯ โทสสหคตา
ฯเปฯ   โมหสหคตา   ฯเปฯ  อโนตฺตปฺปสหคตา  จิตฺตสนฺตติ  สมาธีติ  ฯ
น เหวํ วตฺตพฺเพ ฯเปฯ
	[๑๔๖๙]  น  วตฺตพฺพํ  จิตฺตสนฺตติ  สมาธีติ  ฯ  อามนฺตา  ฯ  นนุ
