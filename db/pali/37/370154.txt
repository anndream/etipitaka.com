คมนิโย  โมโห    อตฺถิ   น   จ   ปุถุชฺชโน   เตน   โมเหน   สโมโหติ   ฯ
น เหวํ วตฺตพฺเพ ฯเปฯ
	[๓๗๑]  อตีตา  หตฺถา  อตฺถีติ  ฯ  อามนฺตา  ฯ  อตีเตสุ หตฺเถสุ
สติ   อาทานนิกฺเขปนํ   ปญฺญายตีติ   ฯ   น   เหวํ   วตฺตพฺเพ  ฯเปฯ
อตีตา   ปาทา   อตฺถีติ   ฯ   อามนฺตา   ฯ   อตีเตสุ   ปาเทสุ  สติ
อภิกฺกมปฏิกฺกโม   ปญฺญายตีติ   ฯ   น   เหวํ  วตฺตพฺเพ  ฯเปฯ  อตีตา
ปพฺพา  อตฺถีติ  ฯ  อามนฺตา  ฯ  อตีเตสุ  ปพฺเพสุ  สติ  สมฺมิญฺชนปสารณํ
ปญฺญายตีติ    ฯ    น    เหวํ    วตฺตพฺเพ    ฯเปฯ   อตีโต   กุจฺฉิ
อตฺถีติ   ฯ   อามนฺตา   ฯ   อตีตสฺมึ   กุจฺฉิสฺมึ   สติ   ชิฆจฺฉาปิปาสา
ปญฺญายตีติ   ฯ   น  เหวํ  วตฺตพฺเพ  ฯเปฯ  อตีโต  กาโย  อตฺถีติ  ฯ
อามนฺตา   ฯ  อตีโต  กาโย  ปคฺคหนิคฺคหูปโค  เฉทนเภทนูปโค  กาเกหิ
คิชฺเฌหิ  กุลเลหิ  สาธารโณติ  ฯ  น  เหวํ วตฺตพฺเพ ฯเปฯ อตีเต กาเย
วิสํ    กเมยฺย   สตฺถํ   กเมยฺย   อคฺคิ   กเมยฺยาติ   ฯ   น   เหวํ
วตฺตพฺเพ    ฯเปฯ    ลพฺภา   อตีโต   กาโย   อทฺทุพนฺธเนน   พนฺธิตุํ
รชฺชุพนฺธเนน   พนฺธิตุํ   สงฺขลิกพนฺธเนน   พนฺธิตุํ   คามพนฺธเนน  พนฺธิตุํ
นิคมพนฺธเนน   พนฺธิตุํ   นครพนฺธเนน   พนฺธิตุํ   ชนปทพนฺธเนน   พนฺธิตุํ
กณฺฐปญฺจเมหิ พนฺธเนหิ พนฺธิตุนฺติ ฯ น เหวํ วตฺตพฺเพ ฯเปฯ
	[๓๗๒]   อตีโต  อาโป  อตฺถีติ  ฯ  อามนฺตา  ฯ  เตน  อาเปน
อาปกรณียํ   กโรตีติ   ฯ   น   เหวํ  วตฺตพฺเพ  ฯเปฯ  อตีโต  เตโช
อตฺถีติ   ฯ   อามนฺตา   ฯ  เตน  เตเชน  เตชกรณียํ  กโรตีติ  ฯ  น
