สญฺญสตฺตาวาโส    สญฺญสํสาโร    สญฺญโยนิ   สญฺญตฺตภาวปฏิลาโภติ   ฯ
อามนฺตา    ฯ    อสญฺญสตฺเตสุ   สญฺญา   อตฺถิ   โส   จ   สญฺญภโว
สญฺญคติ  สญฺญสตฺตาวาโส  สญฺญสํสาโร  สญฺญโยนิ  สญฺญตฺตภาวปฏิลาโภติ ฯ

น เหวํ วตฺตพฺเพ ฯเปฯ
	[๘๔๔]   มนุสฺเสสุ   สญฺญา  อตฺถิ  โส  จ  ปญฺจโวการภโว  คติ
สตฺตาวาโส   สํสาโร   โยนิ   อตฺตภาวปฏิลาโภติ   ฯ   อามนฺตา   ฯ
อสญฺญสตฺเตสุ   สญฺญา  อตฺถิ  โส  จ  ปญฺจโวการภโว  คติ  สตฺตาวาโส
สํสาโร โยนิ อตฺตภาวปฏิลาโภติ ฯ น เหวํ วตฺตพฺเพ ฯเปฯ
	[๘๔๕]   มนุสฺเสสุ   สญฺญา   อตฺถิ   ตาย  สญฺญาย  สญฺญากรณียํ
กโรตีติ     ฯ     อามนฺตา    ฯ    อสญฺญสตฺเตสุ    สญฺญา    อตฺถิ
ตาย สญฺญาย สญฺญากรณียํ กโรตีติ ฯ น เหวํ วตฺตพฺเพ ฯเปฯ
	[๘๔๖]    อสญฺญสตฺเตสุ   สญฺญา   อตฺถิ   โส   จ   อสญฺญภโว
อสญฺญคติ       อสญฺญสตฺตาวาโส       อสญฺญสํสาโร       อสญฺญโยนิ
อสญฺญตฺตภาวปฏิลาโภติ   ฯ   อามนฺตา  ฯ  มนุสฺเสสุ  สญฺญา  อตฺถิ  โส
จ    อสญฺญภโว    ฯเปฯ    อสญฺญตฺตภาวปฏิลาโภติ    ฯ   น   เหวํ
วตฺตพฺเพ ฯเปฯ
	[๘๔๗]   อสญฺญสตฺเตสุ   สญฺญา   อตฺถิ  โส  จ  เอกโวการภโว
คติ   สตฺตาวาโส   สํสาโร  โยนิ  อตฺตภาวปฏิลาโภติ  ฯ  อามนฺตา  ฯ
มนุสฺเสสุ    สญฺญา    อตฺถิ    โส    จ    เอกโวการภโว    ฯเปฯ
อตฺตภาวปฏิลาโภติ ฯ น เหวํ วตฺตพฺเพ ฯเปฯ
