	           ปริยุฏฺฐานํ จิตฺตวิปฺปยุตฺตนฺติกถา
    [๑๕๗๘]   ปริยุฏฺฐานํ   จิตฺตวิปฺปยุตฺตนฺติ   ฯ   อามนฺตา   ฯ  รูปํ
นิพฺพานํ   จกฺขายตนํ   ฯเปฯ  โผฏฺฐพฺพายตนนฺติ  ฯ  น  เหวํ  วตฺตพฺเพ
ฯเปฯ   ปริยุฏฺฐานํ   จิตฺตวิปฺปยุตฺตนฺติ   ฯ   อามนฺตา  ฯ  นตฺถิ  สราคํ
จิตฺตํ    สโทสํ    จิตฺตํ    สโมหํ    จิตฺตํ    ฯเปฯ    อกุสลํ   จิตฺตํ
สงฺกิลิฏฺฐํ   จิตฺตนฺติ   ฯ  น  เหวํ  วตฺตพฺเพ  ฯเปฯ  นนุ  อตฺถิ  สราคํ
จิตฺตํ   สโทสํ   จิตฺตํ   สโมหํ   จิตฺตํ   ฯเปฯ  อกุสลํ  จิตฺตํ  สงฺกิลิฏฺฐํ
จิตฺตนฺติ   ฯ   อามนฺตา   ฯ   หญฺจิ  อตฺถิ  สราคํ  จิตฺตํ  สโทสํ  จิตฺตํ
สโมหํ   จิตฺตํ   ฯเปฯ   อกุสลํ   จิตฺตํ   สงฺกิลิฏฺฐํ   จิตฺตํ   โน   วต
เร วตฺตพฺเพ ปริยุฏฺฐานํ จิตฺตวิปฺปยุตฺตนฺติ ฯ
	           ปริยุฏฺฐานํ จิตฺตวิปฺปยุตฺตนฺติกถา ฯ
	                 ________________
	                 ปริยาปนฺนกถา
    [๑๕๗๙]   รูปราโค   รูปธาตุํ   อนุเสติ   รูปธาตุปริยาปนฺโนติ  ฯ
อามนฺตา    ฯ    สมาปตฺเตสิโย    อุปปตฺเตสิโย    ทิฏฺฐธมฺมสุขวิหาโร
สมาปตฺเตสิเยน   จิตฺเตน   อุปปตฺเตสิเยน  จิตฺเตน  ทิฏฺฐธมฺมสุขวิหาเรน
จิตฺเตน    สหคโต    สหชาโต    สํสฏฺโฐ    สมฺปยุตฺโต   เอกุปฺปาโท
เอกนิโรโธ   เอกวตฺถุโก   เอการมฺมโณติ   ฯ   น   เหวํ   วตฺตพฺเพ
