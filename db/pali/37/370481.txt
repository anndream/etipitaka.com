ปนฺนา  จิตฺตสมฺปยุตฺตาติ  ฯ  อามนฺตา  ฯ สงฺขารกฺขนฺโธ เอกเทโส จิตฺตสมฺปยุตฺโต
เอกเทโส    จิตฺตวิปฺปยุตฺโตติ    ฯ    น    เหวํ   วตฺตพฺเพ   ฯเปฯ
สงฺขารกฺขนฺโธ  เอกเทโส  จิตฺตสมฺปยุตฺโต  เอกเทโส  จิตฺตวิปฺปยุตฺโตติ ฯ
อามนฺตา   ฯ   เวทนากฺขนฺโธ  สญฺญากฺขนฺโธ  เอกเทโส  จิตฺตสมฺปยุตฺโต
เอกเทโส จิตฺตวิปฺปยุตฺโตติ ฯ น เหวํ วตฺตพฺเพ ฯเปฯ
	[๑๔๕๓]   น   วตฺตพฺพํ  ญาณํ  จิตฺตวิปฺปยุตฺตนฺติ  ฯ  อามนฺตา  ฯ
อรหา    จกฺขุวิญฺญาณสมงฺคี    ญาณีติ   วตฺตพฺโพติ   ฯ   อามนฺตา   ฯ
ญาณํ  เตน  จิตฺเตน  สมฺปยุตฺตนฺติ  ฯ  น  เหวํ  วตฺตพฺเพ  ฯ  เตน  หิ
ญาณํ    จิตฺตวิปฺปยุตฺตนฺติ    ฯ    อรหา   จกฺขุวิญฺญาณสมงฺคี   ปญฺญวาติ
วตฺตพฺโพติ   ฯ   อามนฺตา   ฯ  ปญฺญา  เตน  จิตฺเตน  สมฺปยุตฺตาติ  ฯ
น เหวํ วตฺตพฺเพ ฯ เตน หิ ปญฺญา จิตฺตวิปฺปยุตฺตาติ ฯ
	             ญาณํจิตฺตวิปฺปยุตฺตนฺติกถา ฯ
	               ______________________
	                 อิทํ ทุกฺขนฺติกถา
	[๑๔๕๔]   อิทํ   ทุกฺขนฺติ   วาจํ   ภาสโต   อิทํ  ทุกฺขนฺติ  ญาณํ
ปวตฺตตีติ   ฯ   อามนฺตา   ฯ   อยํ   สมุทโยติ   วาจํ   ภาสโต  อยํ
สมุทโยติ   ญาณํ   ปวตฺตตีติ   ฯ   น   เหวํ   วตฺตพฺเพ   ฯเปฯ  อิทํ
ทุกฺขนฺติ  วาจํ  ภาสโต  อิทํ  ทุกฺขนฺติ  ญาณํ  ปวตฺตตีติ  ฯ  อามนฺตา  ฯ
อยํ   นิโรโธติ   วาจํ   ภาสโต   อยํ   นิโรโธติ  ญาณํ  ปวตฺตตีติ  ฯ
