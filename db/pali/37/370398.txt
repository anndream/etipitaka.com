	                   กามกถา
	[๑๒๑๔]   ปญฺเจวายตนา   กามาติ  ฯ  อามนฺตา  ฯ  นนุ  อตฺถิ
ตปฺปฏิสํยุตฺโต   ฉนฺโทติ   ฯ   อามนฺตา   ฯ  หญฺจิ  อตฺถิ  ตปฺปฏิสํยุตฺโต
ฉนฺโท  โน  วต  เร  วตฺตพฺเพ  ปญฺเจวายตนา  กามาติ  ฯ  นนุ  อตฺถิ
ตปฺปฏิสํยุตฺโต     ราโค    ตปฺปฏิสํยุตฺโต    ฉนฺทราโค    ตปฺปฏิสํยุตฺโต
สงฺกปฺโป     ตปฺปฏิสํยุตฺโต     ราโค    ตปฺปฏิสํยุตฺโต    สงฺกปฺปราโค
ตปฺปฏิสํยุตฺตา      ปีติ      ตปฺปฏิสํยุตฺตํ     โสมนสฺสํ     ตปฺปฏิสํยุตฺตํ
ปีติโสมนสฺสนฺติ    ฯ    อามนฺตา    ฯ    หญฺจิ    อตฺถิ   ตปฺปฏิสํยุตฺตํ
ปีติโสมนสฺสํ โน วต เร วตฺตพฺเพ ปญฺเจวายตนา กามาติ ฯ
	[๑๒๑๕]   น  วตฺตพฺพํ  ปญฺเจวายตนา  กามาติ  ฯ  อามนฺตา  ฯ
นนุ    วุตฺตํ    ภควตา    ปญฺจิเม   ภิกฺขเว   กามคุณา   ฯ   กตเม
ปญฺจ   ฯ   จกฺขุวิญฺเญยฺยา   รูปา   ฯเปฯ   กายวิญฺเญยฺยา  โผฏฺฐพฺพา
อิฏฺฐา   กนฺตา   มนาปา   ปิยรูปา   กามูปสํหิตา   รชนิยา  อิเม  โข
ภิกฺขเว   ปญฺจ   กามคุณาติ   อตฺเถว   สุตฺตนฺโตติ   ฯ   อามนฺตา  ฯ
เตน หิ ปญฺเจวายตนา กามาติ ฯ
	[๑๒๑๖]   ปญฺเจวายตนา   กามาติ  ฯ  อามนฺตา  ฯ  นนุ  วุตฺตํ
ภควตา  ปญฺจิเม  ภิกฺขเว  กามคุณา  ฯ  กตเม  ปญฺจ  ฯ จกฺขุวิญฺเญยฺยา
รูปา     ฯเปฯ     กายวิญฺเญยฺยา     โผฏฺฐพฺพา    อิฏฺฐา    กนฺตา
มนาปา   ปิยรูปา   กามูปสํหิตา   รชนิยา   อิเม   โข  ภิกฺขเว  ปญฺจ
