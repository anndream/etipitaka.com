ทุกฺขํ   ทิฏฺฐํ  ฯเปฯ  จตฺตาริ  สจฺจานิ  ทิฏฺฐานิ  น  ปริหายติ  อนาคามี
อนาคามิผลาติ ฯ น เหวํ วตฺตพฺเพ ฯเปฯ
	[๒๒๒]   สกทาคามินา   ทุกฺขํ   ทิฏฺฐํ   ฯเปฯ  จตฺตาริ  สจฺจานิ
ทิฏฺฐานิ   น   ปริหายติ   สกทาคามี  สกทาคามิผลาติ  ฯ  อามนฺตา  ฯ
อนาคามินา   ทุกฺขํ   ทิฏฺฐํ   ฯเปฯ   จตฺตาริ   สจฺจานิ   ทิฏฺฐานิ   น
ปริหายติ อนาคามี อนาคามิผลาติ ฯ น เหวํ วตฺตพฺเพ ฯเปฯ
	[๒๒๓]  โสตาปนฺเนน  ทุกฺขํ  ทิฏฺฐํ  ฯเปฯ จตฺตาริ สจฺจานิ ทิฏฺฐานิ
น  ปริหายติ  โสตาปนฺโน  โสตาปตฺติผลาติ  ฯ  อามนฺตา ฯ สกทาคามินา
ทุกฺขํ  ทิฏฺฐํ  ฯเปฯ  จตฺตาริ  สจฺจานิ  ทิฏฺฐานิ  น  ปริหายติ  สกทาคามี
สกทาคามิผลาติ ฯ น เหวํ วตฺตพฺเพ ฯเปฯ
	[๒๒๔]  อรหโต  ราโค  ปหีโน  ปริหายติ  อรหา  อรหตฺตาติ  ฯ
อามนฺตา   ฯ  โสตาปนฺนสฺส  สกฺกายทิฏฺฐิ  ปหีนา  ปริหายติ  โสตาปนฺโน
โสตาปตฺติผลาติ  ฯ  น  เหวํ  วตฺตพฺเพ  ฯเปฯ  อรหโต  ราโค  ปหีโน
ปริหายติ   อรหา  อรหตฺตาติ  ฯ  อามนฺตา  ฯ  โสตาปนฺนสฺส  วิจิกิจฺฉา
ปหีนา   ฯเปฯ   สีลพฺพตปรามาโส  ปหีโน  ฯเปฯ  อปายคมนิโย  ราโค
ปหีโน   ฯเปฯ   อปายคมนิโย   โทโส   ปหีโน   ฯเปฯ  อปายคมนิโย
โมโห   ปหีโน   ปริหายติ   โสตาปนฺโน  โสตาปตฺติผลาติ  ฯ  น  เหวํ
วตฺตพฺเพ  ฯเปฯ  อรหโต  โทโส  ปหีโน  ฯเปฯ  โมโห  ปหีโน  มาโน
ปหีโน    ทิฏฺฐิ    ปหีนา    วิจิกิจฺฉา   ปหีนา   ถีนํ   ปหีนํ   อุทฺธจฺจํ
ปหีนํ   อหิริกํ   ปหีนํ   ฯเปฯ   อโนตฺตปฺปํ   ปหีนํ   ปริหายติ   อรหา
