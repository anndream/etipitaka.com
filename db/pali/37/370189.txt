สจฺฉิกตํ โน วต เร วตฺตพฺเพ อตฺถิ อรหโต อสุจิสุกฺกวิสฏฺฐีติ ฯ
	[๔๗๗]    อตฺถิ   อรหโต   อสุจิสุกฺกวิสฏฺฐีติ   ฯ   สธมฺมกุสลสฺส
อรหโต    อตฺถิ    อสุจิสุกฺกวิสฏฺฐิ    ปรธมฺมกุสลสฺส    อรหโต   นตฺถิ
อสุจิสุกฺกวิสฏฺฐีติ   ฯ   สธมฺมกุสลสฺส  อรหโต  อตฺถิ  อสุจิสุกฺกวิสฏฺฐีติ  ฯ
อามนฺตา   ฯ   ปรธมฺมกุสลสฺส   อรหโต   อตฺถิ   อสุจิสุกฺกวิสฏฺฐีติ   ฯ
น เหวํ วตฺตพฺเพ ฯเปฯ
	[๔๗๘]   ปรธมฺมกุสลสฺส   อรหโต   นตฺถิ   อสุจิสุกฺกวิสฏฺฐีติ   ฯ
อามนฺตา   ฯ   สธมฺมกุสลสฺส   อรหโต   นตฺถิ  อสุจิสุกฺกวิสฏฺฐีติ  ฯ  น
เหวํ วตฺตพฺเพ ฯเปฯ
	[๔๗๙]   สธมฺมกุสลสฺส   อรหโต   ราโค   ปหีโน   อตฺถิ  ตสฺส
อสุจิสุกฺกวิสฏฺฐีติ   ฯ   อามนฺตา   ฯ   ปรธมฺมกุสลสฺส   อรหโต  ราโค
ปหีโน อตฺถิ ตสฺส อสุจิสุกฺกวิสฏฺฐีติ ฯ น เหวํ วตฺตพฺเพ ฯเปฯ
	[๔๘๐]   สธมฺมกุสลสฺส   อรหโต   โทโส  ปหีโน  โมโห  ปหีโน
ฯเปฯ    อโนตฺตปฺปํ    ปหีนํ    อตฺถิ    ตสฺส    อสุจิสุกฺกวิสฏฺฐีติ   ฯ
อามนฺตา    ฯ    ปรธมฺมกุสลสฺส   อรหโต   อโนตฺตปฺปํ   ปหีนํ   อตฺถิ
ตสฺส อสุจิสุกฺกวิสฏฺฐีติ ฯ น เหวํ วตฺตพฺเพ ฯเปฯ
	[๔๘๑]   สธมฺมกุสลสฺส   อรหโต  ราคปฺปหานาย  มคฺโค  ภาวิโต
ฯเปฯ  โพชฺฌงฺคา  ภาวิตา  ฯเปฯ  โทสปฺปหานาย  ฯเปฯ โมหปฺปหานาย
ฯเปฯ    อโนตฺตปฺปปฺปหานาย    มคฺโค   ภาวิโต   ฯเปฯ   โพชฺฌงฺคา
ภาวิตา   อตฺถิ  ตสฺส  อสุจิสุกฺกวิสฏฺฐีติ  ฯ  อามนฺตา  ฯ  ปรธมฺม-
