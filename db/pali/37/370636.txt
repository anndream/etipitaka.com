ปุน  นวํ  กาตุนฺติ  ฯ  น  เหวํ  วตฺตพฺเพ  ฯเปฯ  ลพฺภา  ปุพฺเพ อกุสลํ
ปจฺฉา   กุสลํ   กาตุนฺติ  ฯ  น  เหวํ  วตฺตพฺเพ  ฯเปฯ  ลพฺภา  ปุพฺเพ
สาสวํ   ฯเปฯ   สงฺกิเลสิกํ  ปจฺฉา  อสงฺกิเลสิกํ  กาตุนฺติ  ฯ  น  เหวํ
วตฺตพฺเพ ฯเปฯ
	                  สาสนกถา ฯ
	                  ______________
	                  อวิวิตฺตกถา
	 [๑๘๓๖]  ปุถุชฺชโน  เตธาตุเกหิ ธมฺเมหิ อวิวิตฺโตติ ฯ อามนฺตา ฯ
ปุถุชฺชโน   เตธาตุเกหิ  ผสฺเสหิ  ฯเปฯ  เตธาตุกาหิ  เวทนาหิ  สญฺญาหิ
เจตนาหิ  จิตฺเตหิ  สทฺธาหิ  วิริเยหิ  สตีหิ  สมาธีหิ  เตธาตุกาหิ ปญฺญาหิ
อวิวิตฺโตติ   ฯ   น   เหวํ   วตฺตพฺเพ   ฯเปฯ  ปุถุชฺชโน  เตธาตุเกหิ
ธมฺเมหิ   อวิวิตฺโตติ   ฯ   อามนฺตา   ฯ  ยสฺมึ  ขเณ  ปุถุชฺชโน  จีวรํ
เทติ  ตสฺมึ  ขเณ  ปฐมํ  ฌานํ อุปสมฺปชฺช วิหรติ ฯเปฯ อากาสานญฺจายตนํ
อุปสมฺปชฺช     วิหรตีติ     ฯ     น     เหวํ    วตฺตพฺเพ    ฯเปฯ
ยสฺมึ   ขเณ  ปุถุชฺชโน  ปิณฺฑปาตํ  เทติ  ฯเปฯ  เสนาสนํ  เทติ  ฯเปฯ
คิลานปจฺจยเภสชฺชปริกฺขารํ   เทติ  ตสฺมึ  ขเณ  จตุตฺถํ  ฌานํ  อุปสมฺปชฺช
วิหรติ      เนวสญฺญานาสญฺญายตนํ      อุปสมฺปชฺช     วิหรตีติ     ฯ
น เหวํ วตฺตพฺเพ ฯเปฯ
	 [๑๘๓๗]  น  วตฺตพฺพํ  ปุถุชฺชโน เตธาตุเกหิ ธมฺเมหิ อวิวิตฺโตติ ฯ
