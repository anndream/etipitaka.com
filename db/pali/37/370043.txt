พฺราหฺมโณติ   ฯ   น   เหวํ   วตฺตพฺเพ   ฯเปฯ  อตฺถิ  โกจิ  ขตฺติโย
หุตฺวา  เวสฺโส  โหติ  สุทฺโท  โหตีติ  ฯ  อามนฺตา  ฯ  เสฺวว  ขตฺติโย
โส   สุทฺโทติ   ฯ  น  เหวํ  วตฺตพฺเพ  ฯเปฯ  อตฺถิ  โกจิ  พฺราหฺมโณ
หุตฺวา   เวสฺโส  โหติ  สุทฺโท  โหติ  ขตฺติโย  โหตีติ  ฯ  อามนฺตา  ฯ
เสฺวว   พฺราหฺมโณ   โส   ขตฺติโยติ   ฯ   น  เหวํ  วตฺตพฺเพ  ฯเปฯ
อตฺถิ   โกจิ   เวสฺโส  หุตฺวา  สุทฺโท  โหติ  ขตฺติโย  โหติ  พฺราหฺมโณ
โหตีติ   ฯ   อามนฺตา   ฯ   เสฺวว  เวสฺโส  โส  พฺราหฺมโณติ  ฯ  น
เหวํ   วตฺตพฺเพ   ฯเปฯ   อตฺถิ   โกจิ  สุทฺโท  หุตฺวา  ขตฺติโย  โหติ
พฺราหฺมโณ   โหติ   เวสฺโส   โหตีติ   ฯ  อามนฺตา  ฯ  เสฺวว  สุทฺโท
โส   เวสฺโสติ   ฯ   น   เหวํ   วตฺตพฺเพ   ฯเปฯ   เสฺวว  ปุคฺคโล
สนฺธาวติ   อสฺมา  โลกา  ปรํ  โลกํ  ปรสฺมา  โลกา  อิมํ  โลกนฺติ  ฯ
อามนฺตา  ฯ  หตฺถจฺฉินฺโน  หตฺถจฺฉินฺโนว  โหติ  ปาทจฺฉินฺโน ปาทจฺฉินฺโนว
โหติ     หตฺถปาทจฺฉินฺโน     หตฺถปาทจฺฉินฺโนว    โหติ    กณฺณจฺฉินฺโน
นาสจฺฉินฺโน       กณฺณนาสจฺฉินฺโน       องฺคุลิจฺฉินฺโน      อฬจฺฉินฺโน
กณฺฑรจฺฉินฺโน    กุณิหตฺถโก   ผณหตฺถโก   กุฏฺฐิโย   คณฺฑิโย   กิลาสิโย
โสสิโย    อปมาริโย    โอฏฺโฐ    โคโณ   คทฺรโภ   สูกโร   มหิโส
มหิโสว โหตีติ ฯ น เหวํ วตฺตพฺเพ ฯเปฯ
	[๘๔]   น   วตฺตพฺพํ   เสฺวว  ปุคฺคโล  สนฺธาวติ  อสฺมา  โลกา
ปรํ   โลกํ   ปรสฺมา   โลกา   อิมํ   โลกนฺติ   ฯ  อามนฺตา  ฯ  นนุ
โสตาปนฺโน   ปุคฺคโล   มนุสฺสโลกา   จุโต  เทวโลกํ  อุปปนฺโน  ตตฺถปิ
