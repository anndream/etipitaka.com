อชฺฌตฺติโก   เจว   กาโย   อปริภินฺโน   โหติ  พาหิรา  จ  โผฏฺฐพฺพา
อาปาถํ   อาคจฺฉนฺติ   ตชฺโช   จ   สมนฺนาหาโร  โหติ  เอวํ  ตชฺชสฺส
วิญฺญาณภาวสฺส  ปาตุภาโว  โหตีติ  อตฺเถว  สุตฺตนฺโตติ  ฯ  อามนฺตา  ฯ
เตน หิ น วตฺตพฺพํ กายายตนํ กายวิญฺญาเณน สหชาตนฺติ ฯ
	 [๑๘๘๑]   น   วตฺตพฺพํ   เอกจิตฺตกฺขณิกา   สพฺเพ  ธมฺมาติ  ฯ
อามนฺตา  ฯ  สพฺเพ  ธมฺมา  นิจฺจา  ธุวา  สสฺสตา  อวิปริณามธมฺมาติ ฯ
น เหวํ วตฺตพฺเพ ฯเปฯ เตน หิ เอกจิตฺตกฺขณิกา สพฺเพ ธมฺมาติ ฯ
	                  ขณิกกถา ฯ
	               พาวีสติโม วคฺโค ฯ
	                 ตสฺส อุทฺทานํ
	     อตฺถิ กิญฺจิ สญฺโญชนํ อปฺปหาย ปรินิพฺพานํ
	     อรหา กุสลจิตฺโต ปรินิพฺพายติ อรหา อาเนญฺเช
	     ฐิโต ปรินิพฺพายติ อตฺถิ คพฺภเสยฺยาย ธมฺมาภิสมโย
	     อตฺถิ คพฺภเสยฺยาย อรหตฺตปฺปตฺติ อตฺถิ สุปินคตสฺส
	     ธมฺมาภิสมโย อตฺถิ สุปินคตสฺส อรหตฺตปฺปตฺติ
	     สพฺพํ สุปินคตสฺส จิตฺตํ อพฺยากตํ นตฺถิ กาจิ
	     อาเสวนปจฺจยตา เอกจิตฺตกฺขณิกา สพฺเพ ธมฺมาติ ฯ
	                  ______________
