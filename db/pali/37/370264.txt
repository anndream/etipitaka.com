	                 วิมุจฺจมานกถา
	[๗๕๔]  วิมุตฺตํ  วิมุจฺจมานนฺติ  ฯ  อามนฺตา  ฯ  เอกเทสํ  วิมุตฺตํ
เอกเทสํ อวิมุตฺตนฺติ ฯ น เหวํ วตฺตพฺเพ ฯเปฯ
	[๗๕๕]  เอกเทสํ  วิมุตฺตํ  เอกเทสํ  อวิมุตฺตนฺติ  ฯ  อามนฺตา  ฯ
เอกเทสํ โสตาปนฺโน เอกเทสํ น โสตาปนฺโน เอกเทสํ โสตาปตฺติผลปฺปตฺโต
ปฏิลทฺโธ       อธิคโต       สจฺฉิกโต       อุปสมฺปชฺช      วิหรติ
กาเยน   ผุสิตฺวา   วิหรติ   เอกเทสํ   น   กาเยน   ผุสิตฺวา  วิหรติ
เอกเทสํ  สตฺตกฺขตฺตตปรโม  โกลํโกโล  เอกวีชี  พุทฺเธ  อเวจฺจปฺปสาเทน
สมนฺนาคโต  ธมฺเม  ฯเปฯ  สงฺเฆ  ฯเปฯ อริยกนฺเตหิ สีเลหิ สมนฺนาคโต
เอกเทสํ อริยกนฺเตหิ สีเลหิ น สมนฺนาคโตติ ฯ น เหวํ วตฺตพฺเพ ฯเปฯ
	[๗๕๖]  เอกเทสํ  วิมุตฺตํ  เอกเทสํ  อวิมุตฺตนฺติ  ฯ  อามนฺตา  ฯ
เอกเทสํ  สกทาคามี  เอกเทสํ น สกทาคามี เอกเทสํ สกทาคามิผลปฺปตฺโต
ปฏิลทฺโธ     อธิคโต     สจฺฉิกโต    อุปสมฺปชฺช    วิหรติ    กาเยน
ผุสิตฺวา   วิหรติ  เอกเทสํ  น  กาเยน  ผุสิตฺวา  วิหรตีติ  ฯ  น  เหวํ
วตฺตพฺเพ ฯเปฯ
	[๗๕๗]  เอกเทสํ  วิมุตฺตํ  เอกเทสํ  อวิมุตฺตนฺติ  ฯ  อามนฺตา  ฯ
เอกเทสํ  อนาคามี  เอกเทสํ  น  อนาคามี  เอกเทสํ อนาคามิผลปฺปตฺโต
ปฏิลทฺโธ     อธิคโต     สจฺฉิกโต    อุปสมฺปชฺช    วิหรติ    กาเยน
ผุสิตฺวา   วิหรติ   เอกเทสํ   น   กาเยน   ผุสิตฺวา  วิหรติ  เอกเทสํ
