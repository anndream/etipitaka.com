วตฺตพฺเพ   ฯเปฯ  มุสาวาทา  เวรมณีติ  ฯ  น  เหวํ  วตฺตพฺเพ  ฯเปฯ
สุราเมรยมชฺชปมาทฏฺฐานา   เวรมณีติ   ฯ   น  เหวํ  วตฺตพฺเพ  ฯเปฯ
อภิวาทนํ    สีลํ    ปจฺจุฏฺฐานํ    สีลํ    อญฺชลีกมฺมํ   สีลํ   สามีจิกมฺมํ
สีลํ    อาสนาภิหาโร    สีลํ   เสยฺยาภิหาโร   สีลํ   ปาโททกาภิหาโร
สีลํ    ปาทกถลิกาภิหาโร    สีลํ   นฺหาเน   ปิฏฺฐิปริกมฺมํ   สีลนฺติ   ฯ
อามนฺตา   ฯ   ปาณาติปาตา  เวรมณีติ  ฯ  น  เหวํ  วตฺตพฺเพ  ฯเปฯ
สุราเมรยมชฺชปมาทฏฺฐานา เวรมณีติ ฯ น เหวํ วตฺตพฺเพ ฯเปฯ
	[๑๔๒๙]  น  วตฺตพฺพํ  วิญฺญตฺติ  สีลนฺติ ฯ อามนฺตา ฯ ทุสฺสีลฺยนฺติ ฯ
น เหวํ วตฺตพฺเพ ฯเปฯ เตน หิ วิญฺญตฺติ สีลนฺติ ฯ
	               วิญฺญตฺติ สีลนฺติกถา ฯ
	                 ________________
	              อวิญฺญตฺติ ทุสฺสีลฺยนฺติกถา
	[๑๔๓๐]  อวิญฺญตฺติ  ทุสฺสีลฺยนฺติ  ฯ  อามนฺตา  ฯ ปาณาติปาโตติ ฯ
น    เหวํ    วตฺตพฺเพ    ฯเปฯ    อทินฺนาทานนฺติ    ฯ   น   เหวํ
วตฺตพฺเพ   ฯเปฯ   กาเมสุมิจฺฉาจาโรติ  ฯ  น  เหวํ  วตฺตพฺเพ  ฯเปฯ
มุสาวาโทติ  ฯ  น  เหวํ  วตฺตพฺเพ ฯเปฯ สุราเมรยมชฺชปมาทฏฺฐานนฺติ ฯ
น    เหวํ    วตฺตพฺเพ    ฯเปฯ    ปาปกมฺมํ    สมาทิยิตฺวา    ทานํ
ททนฺตสฺส    ปุญฺญญฺจ    อปุญฺญญฺจ    อุโภ   วฑฺฒนฺตีติ   ฯ   น   เหวํ
วตฺตพฺเพ    ฯเปฯ    ปุญฺญญฺจ    อปุญฺญญฺจ    อุโภ    วฑฺฒนฺตีติ    ฯ
