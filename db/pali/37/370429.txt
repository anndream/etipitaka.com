จ    วิปริณามธมฺมโต   มนสิ   กโรติ   นิพฺพาเน   จ   อานิสํสทสฺสาวี
โหตีติ   ฯ   อามนฺตา   ฯ   ทฺวินฺนํ   ผสฺสานํ  ฯเปฯ  ทฺวินฺนํ  จิตฺตานํ
สโมธานํ โหตีติ ฯ น เหวํ วตฺตพฺเพ ฯเปฯ
	[๑๓๐๗]  น  วตฺตพฺพํ  อานิสํสทสฺสาวิสฺส  สญฺโญชนานํ  ปหานนฺติ ฯ
อามนฺตา  ฯ  นนุ  วุตฺตํ  ภควตา  อิธ  ภิกฺขเว ภิกฺขุ นิพฺพาเน สุขานุปสฺสี
วิหรติ    สุขสญฺญี    สุขปฏิสํเวที   สตตํ   สมิตํ   อพฺโพกิณฺณํ   เจตสา
อธิมุจฺจมาโน    ปญฺญาย   ปริโยคาหมาโนติ   อตฺเถว   สุตฺตนฺโตติ   ฯ
อามนฺตา ฯ เตน หิ อานิสํสทสฺสาวิสฺส สญฺโญชนานํ ปหานนฺติ ฯ
	                 อานิสํสกถา ฯ
	                   ____________
	                 อมตารมฺมณกถา
	[๑๓๐๘]   อมตารมฺมณํ   สญฺโญชนนฺติ   ฯ   อามนฺตา   ฯ  อมตํ
สญฺโญชนิยํ   คนฺถนิยํ   โอฆนิยํ   โยคนิยํ  นีวรณิยํ  ปรามฏฺฐํ  อุปาทานิยํ
สงฺกิเลสิกนฺติ  ฯ  ๑   น  เหวํ  วตฺตพฺเพ  ฯเปฯ นนุ อมตํ อสญฺโญชนิยํ
อคนฺถนิยํ   ฯเปฯ   อสงฺกิเลสิกนฺติ   ฯ   อามนฺตา   ฯ   หญฺจิ   อมตํ
อสญฺโญชนิยํ   ฯเปฯ  อสงฺกิเลสิกํ  โน  วต  เร  วตฺตพฺเพ  อมตารมฺมณํ
สญฺโญชนนฺติ ฯ
	[๑๓๐๙]   อมตํ   อารพฺภ   ราโค  อุปฺปชฺชตีติ  ฯ  อามนฺตา  ฯ
อมตํ   ราคฏฺฐานิยํ   รชนิยํ  กมนิยํ  มทนิยํ  พนฺธนิยํ  มุจฺฉนิยนฺติ  ฯ  น
#๑. ม. สงฺกิเลสิยํ
