	                 ปรวิตารณากถา
	[๕๔๗]   อตฺถิ   อรหโต  ปรวิตารณาติ  ฯ  อามนฺตา  ฯ  อรหา
ปรเนยฺโย    ปรปตฺติโย   ปรปจฺจโย   ปรปฏิพทฺธภู   น   ชานาติ   น
ปสฺสติ สมฺมูฬฺโห อสมฺปชาโนติ ฯ น เหวํ วตฺตพฺเพ ฯเปฯ
	[๕๔๘]  นนุ  อรหา  น  ปรเนยฺโย  น  ปรปตฺติโย  น ปรปจฺจโย
น    ปรปฏิพทฺธภู    ชานาติ    ปสฺสติ   อสมฺมูฬฺโห   สมฺปชาโนติ   ฯ
อามนฺตา  ฯ  หญฺจิ  อรหา  น  ปรเนยฺโย  น  ปรปตฺติโย  น ปรปจฺจโย
น    ปริปฏิพทฺธภู    ชานาติ    ปสฺสติ   อสมฺมูฬฺโห   สมฺปชาโน   โน
วต เร วตฺตพฺเพ อตฺถิ อรหโต ปรวิตารณาติ ฯ
	[๕๔๙]   อตฺถิ   ปุถุชฺชนสฺส   ปรวิตารณา   โส   จ  ปรเนยฺโย
ปรปตฺติโย   ปรปจฺจโย   ปรปฏิพทฺธภู  น  ชานาติ  น  ปสฺสติ  สมฺมูฬฺโห
อสมฺปชาโนติ  ๑  ฯ  อามนฺตา   ฯ  อตฺถิ  อรหโต  ปรวิตารณา โส จ
ปรเนยฺโย   ปรปตฺติโย  ปรปจฺจโย  ปรปฏิพทฺธภู  น  ชานาติ  น  ปสฺสติ
สมฺมูฬฺโห อสมฺปชาโนติ ๒ ฯ น เหวํ วตฺตพฺเพ ฯเปฯ
	[๕๕๐]   อตฺถิ   อรหโต   ปรวิตารณา   โส  จ  น  ปรเนยฺโย
น   ปรปตฺติโย   น   ปรปจฺจโย   น   ปรปฏิพทฺธภู   ชานาติ   ปสฺสติ
อสมฺมูฬฺโห  สมฺปชาโนติ  ฯ  อามนฺตา  ฯ  อตฺถิ  ปุถุชฺชนสฺส  ปรวิตารณา
โส   จ  น  ปรเนยฺโย  น  ปรปตฺติโย  น  ปรปจฺจโย  น  ปรปฏิพทฺธภู
ชานาติ ปสฺสติ อสมฺมูฬฺโห สมฺปชาโนติ ฯ น เหวํ วตฺตพฺเพ ฯเปฯ
#๑. ๒. ยุ. อสมฺมูฬฺโห สมฺปชาโน.
