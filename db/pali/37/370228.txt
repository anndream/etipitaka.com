อาโลเกติ   เยเนว   จิตฺเตน   สมฺมิญฺเชติ  เตเนว  จิตฺเตน  ปสาเรติ
เยเนว  จิตฺเตน  ปสาเรติ  เตเนว  จิตฺเตน  สมฺมิญฺเชตีติ  ฯ  น  เหวํ
วตฺตพฺเพ ฯเปฯ
	[๖๓๓]  อากาสานญฺจายตนูปคานํ  เทวานํ  เอกํ  จิตฺตํ  ยาวตายุกํ
ติฏฺฐตีติ  ฯ  อามนฺตา  ฯ  มนุสฺสานํ  เอกํ  จิตฺตํ  ยาวตายุกํ  ติฏฺฐตีติ ฯ
น เหวํ วตฺตพฺเพ ฯเปฯ
	[๖๓๔]  อากาสานญฺจายตนูปคานํ  เทวานํ  เอกํ  จิตฺตํ  ยาวตายุกํ
ติฏฺฐตีติ  ฯ  อามนฺตา  ฯ  จาตุมฺมหาราชิกานํ  เทวานํ  ฯเปฯ ตาวตึสานํ
เทวานํ  ...  ยามานํ  เทวานํ  ...  ตุสิตานํ เทวานํ ... นิมฺมานรตีนํ
เทวานํ  ...  ปรนิมฺมิตวสวตฺตีนํ  เทวานํ  ... พฺรหฺมปาริสชฺชานํ เทวานํ
...  พฺรหฺมปุโรหิตานํ เทวานํ ... มหาพฺรหฺมานํ เทวานํ ... ปริตฺตาภานํ
เทวานํ  ...  อปฺปมาณาภานํ  เทวานํ  ...  อาภสฺสรานํ  เทวานํ ...
ปริตฺตสุภานํ  เทวานํ  ... อปฺปมาณสุภานํ เทวานํ ... สุภกิณฺหานํ เทวานํ
... เวหปฺผลานํ เทวานํ ... อวิหานํ เทวานํ ... อตปฺปานํ เทวานํ ...
สุทสฺสานํ  เทวานํ  ...  สุทสฺสีนํ  เทวานํ ฯเปฯ อกนิฏฺฐานํ เทวานํ เอกํ
จิตฺตํ ยาวตายุกํ ติฏฺฐตีติ ฯ น เหวํ วตฺตพฺเพ ฯเปฯ
	[๖๓๕]   อากาสานญฺจายตนูปคานํ   เทวานํ   วีสติ  กปฺปสหสฺสานิ
อายุปฺปมาณํ    อากาสานญฺจายตนูปคานํ   เทวานํ   เอกํ   จิตฺตํ   วีสติ
กปฺปสหสฺสานิ  ติฏฺฐตีติ  ฯ  อามนฺตา  ฯ  มนุสฺสานํ  วสฺสสตํ  อายุปฺปมาณํ
มนุสฺสานํ เอกํ จิตฺตํ วสฺสสตํ ติฏฺฐตีติ ฯ น เหวํ วตฺตพฺเพ ฯเปฯ
