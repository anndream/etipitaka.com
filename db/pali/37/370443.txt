ปชานโต ปญฺญาวิปฺผาโร สทฺโทติ ฯ น เหวํ วตฺตพฺเพ ฯเปฯ
	[๑๓๕๗]  สพฺพโส  วิตกฺกยโต  วิจารยโต วิตกฺกวิปฺผาโร สทฺโทติ ฯ
อามนฺตา    ฯ    วิตกฺกวิปฺผาโร    สทฺโท    โสตวิญฺเญยฺโย   โสตสฺมึ
ปฏิหญฺญติ   โสตสฺส   อาปาถํ   อาคจฺฉตีติ   ฯ   น   เหวํ   วตฺตพฺเพ
ฯเปฯ   นนุ   วิตกฺกวิปฺผาโร   สทฺโท   น  โสตวิญฺเญยฺโย  น  โสตสฺมึ
ปฏิหญฺญติ   น   โสตสฺส   อาปาถํ   อาคจฺฉตีติ  ฯ  อามนฺตา  ฯ  หญฺจิ
วิตกฺกวิปฺผาโร   สทฺโท   น   โสตวิญฺเญยฺโย   น   โสตสฺมึ   ปฏิหญฺญติ
น   โสตสฺส   อาปาถํ   อาคจฺฉติ   โน   วต  เร  วตฺตพฺเพ  สพฺพโส
วิตกฺกยโต วิจารยโต วิตกฺกวิปฺผาโร สทฺโทติ ฯ
	              วิตกฺกวิปฺผารสทฺทกถา ฯ
	                 ________________
	              นยถาจิตฺตสฺส วาจาติกถา
	[๑๓๕๘]   น  ยถาจิตฺตสฺส  วาจาติ  ฯ  อามนฺตา  ฯ  อผสฺสกสฺส
วาจา    อเวทนกสฺส    วาจา    อสญฺญกสฺส    วาจา    อเจตนกสฺส
วาจา   อจิตฺตกสฺส   วาจาติ   ฯ   น   เหวํ   วตฺตพฺเพ  ฯเปฯ  นนุ
สผสฺสกสฺส     วาจา    สเวทนกสฺส    วาจา    สสญฺญกสฺส    วาจา
สเจตนกสฺส  วาจา  ฯเปฯ  สจิตฺตกสฺส  วาจาติ  ฯ  อามนฺตา  ฯ  หญฺจิ
สผสฺสกสฺส   วาจา  ฯเปฯ  สจิตฺตกสฺส  วาจา  โน  วต  เร  วตฺตพฺเพ
น ยถาจิตฺตสฺส วาจาติ ฯ
