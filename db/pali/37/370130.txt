	[๒๙๕]  ปุถุชฺชโน  กาเมสุ วีตราโค สห ธมฺมาภิสมยา อนาคามิผเล
สณฺฐาตีติ   ฯ   อามนฺตา   ฯ   อรหตฺเต   สณฺฐาตีติ   ฯ   น   เหวํ
วตฺตพฺเพ ฯเปฯ
	[๒๙๖]  ปุถุชฺชโน  กาเมสุ วีตราโค สห ธมฺมาภิสมยา อนาคามิผเล
สณฺฐาตีติ   ฯ  อามนฺตา  ฯ  อปุพฺพํ  อจริมํ  ตโย  มคฺเค  ภาเวตีติ  ฯ
น   เหวํ  วตฺตพฺเพ  ฯเปฯ  อปุพฺพํ  อจริมํ  ตโย  มคฺเค  ภาเวตีติ  ฯ
อามนฺตา   ฯ   อปุพฺพํ   อจริมํ   ตีณิ   สามญฺญผลานิ   สจฺฉิกโรตีติ  ฯ
น    เหวํ   วตฺตพฺเพ   ฯเปฯ   อปุพฺพํ   อจริมํ   ตีณิ   สามญฺญผลานิ
สจฺฉิกโรตีติ   ฯ   อามนฺตา   ฯ   ติณฺณํ   ผสฺสานํ   ติสฺสนฺนํ  เวทนานํ
ติสฺสนฺนํ    สญฺญานํ    ติสฺสนฺนํ    เจตนานํ   ติณฺณํ   จิตฺตานํ   ติสฺสนฺนํ
สทฺธานํ   ติณฺณํ   วีริยานํ   ติสฺสนฺนํ   สตีนํ   ติณฺณํ   สมาธีนํ   ติสฺสนฺนํ
ปญฺญานํ สโมธานํ โหตีติ ฯ น เหวํ วตฺตพฺเพ ฯเปฯ
	[๒๙๗]  ปุถุชฺชโน  กาเมสุ วีตราโค สห ธมฺมาภิสมยา อนาคามิผเล
สณฺฐาตีติ  ฯ  อามนฺตา  ฯ  โสตาปตฺติมคฺเคนาติ  ฯ  น  เหวํ  วตฺตพฺเพ
ฯเปฯ   สกทาคามิมคฺเคนาติ   ฯ   น   เหวํ   วตฺตพฺเพ   ฯ  กตเมน
มคฺเคนาติ   ฯ   อนาคามิมคฺเคนาติ   ฯ   อนาคามิมคฺเคน  สกฺกายทิฏฺฐึ
วิจิกิจฺฉํ   สีลพฺพตปรามาสํ   ชหตีติ   ฯ   น   เหวํ   วตฺตพฺเพ  ฯเปฯ
อนาคามิมคฺเคน   สกฺกายทิฏฺฐึ   วิจิกิจฺฉํ   สีลพฺพตปรามาสํ   ชหตีติ   ฯ
อามนฺตา   ฯ   นนุ   ติณฺณํ   สญฺโญชนานํ  ปหานา  โสตาปตฺติผลํ  วุตฺตํ
ภควตาติ    ฯ   อามนฺตา   ฯ   หญฺจิ   ติณฺณํ   สญฺโญชนานํ   ปหานา
