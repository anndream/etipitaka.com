อรหตฺตํ   ปตฺตาติ   ฯ   อามนฺตา   ฯ  หญฺจิ  ยโส  กุลปุตฺโต  อุตฺติโย
คหปติ   เสตุ   มาณโว   คิหิสฺส   พฺยญฺชเนน   อรหตฺตํ   ปตฺตา  เตน
วต เร วตฺตพฺเพ คิหิสฺส อรหาติ ฯ
					 คิหิสฺส อรหาติกถา ฯ
					    ____________
					    อุปปตฺติกถา
	[๘๗๓]  สห  อุปปตฺติยา  อรหาติ  ฯ  อามนฺตา  ฯ สห อุปปตฺติยา
โสตาปนฺโน โหตีติ ฯ น เหวํ วตฺตพฺเพ ฯเปฯ
	[๘๗๔]  สห  อุปปตฺติยา  อรหาติ  ฯ  อามนฺตา  ฯ สห อุปปตฺติยา
สกทาคามี โหตีติ ฯ น เหวํ วตฺตพฺเพ ฯเปฯ
	[๘๗๕]  สห  อุปปตฺติยา  อรหาติ  ฯ  อามนฺตา  ฯ สห อุปปตฺติยา
อนาคามี โหตีติ ฯ น เหวํ วตฺตพฺเพ ฯเปฯ
	[๘๗๖]  สห  อุปปตฺติยา  โสตาปนฺโน  น  โหตีติ  ฯ  อามนฺตา ฯ
หญฺจิ    สห   อุปปตฺติยา   โสตาปนฺโน   น   โหติ   โน   วต   เร
วตฺตพฺเพ สห อุปปตฺติยา อรหาติ ฯ
	[๘๗๗]  สห  อุปปตฺติยา  สกทาคามี  น  โหตีติ  ฯ  อามนฺตา  ฯ
หญฺจิ    สห    อุปปตฺติยา   สกทาคามี   น   โหติ   โน   วต   เร
วตฺตพฺเพ สห อุปปตฺติยา อรหาติ ฯ
	[๘๗๘]   สห  อุปปตฺติยา  อนาคามี  น  โหตีติ  ฯ  อามนฺตา  ฯ
