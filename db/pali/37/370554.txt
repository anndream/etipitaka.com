สพฺยาปชฺฌมฺปิ  อพฺยาปชฺฌมฺปิ  วจีสงฺขารํ  ฯเปฯ  มโนสงฺขารํ อภิสงฺขริตฺวา
สพฺยาปชฺฌมฺปิ      อพฺยาปชฺฌมฺปิ      โลกํ      อุปปชฺชติ      ตเมนํ
สพฺยาปชฺฌมฺปิ    อพฺยาปชฺฌมฺปิ   โลกํ   อุปปนฺนํ   สมานํ   สพฺยาปชฺฌาปิ
อพฺยาปชฺฌาปิ    ผสฺสา   ผุสนฺติ   โส   สพฺยาปชฺเฌหิปิ   อพฺยาปชฺเฌหิปิ
ผสฺเสหิ   ผุฏฺโฐ   สมาโน  สพฺยาปชฺฌมฺปิ  อพฺยาปชฺฌมฺปิ  เวทนํ  เวเทติ
โวกิณฺณสุขทุกฺขํ   เสยฺยถาปิ   มนุสฺสา   เอกจฺเจ   จ  เทวา  เอกจฺเจ
จ   วินิปาติกา   อิติ  โข  ปุณฺณ  ภูตาภูตสฺส  อุปปตฺติ  โหติ  ยํ  กโรติ
เตน    อุปปชฺชติ    อุปปนฺนเมตํ   ผสฺสา   ผุสนฺติ   เอวมฺปาหํ   ปุณฺณ
กมฺมทายาทา  สตฺตาติ  วทามีติ  ๑  อตฺเถว  สุตฺตนฺโตติ  ฯ อามนฺตา ฯ
เตน หิ น วตฺตพฺพํ อญฺญํ กมฺมํ อญฺโญ กมฺมูปจโยติ ฯ
	                 กมฺมูปจยกถา ฯ
	               ปนฺนรสโม วคฺโค ฯ
	                 ตสฺส อุทฺทานํ
	       ปจฺจยตา ววตฺถิตา ปฏิจฺจสมุปฺปาโท อทฺธา
	       ขโณ ลโย มุหุตฺตํ จตฺตาโร อาสวา อนาสวา
	       โลกุตฺตรานํ ธมฺมานํ ชรามรณํ โลกุตฺตรํ ๒
	       สญฺญาเวทยิตนิโรธสมาปตฺติ โลกุตฺตรา
	       สญฺญาเวทยิตนิโรธสมาปตฺติ โลกิยา
	       สญฺญาเวทยิตนิโรธสมาปนฺโน
	       กาลํ กเรยฺย เสฺวว มคฺโค อสญฺญสตฺตูปิกา ๑
#๑ ม. ม. ๘๗ ฯ   ๒. ม. โลกุตฺตรา.
