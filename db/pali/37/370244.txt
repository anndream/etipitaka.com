	                  โวหารกถา
	[๖๗๑]  พุทฺธสฺส  ภควโต  โวหาโร  โลกุตฺตโรติ  ฯ  อามนฺตา ฯ
โลกุตฺตเร   โสเต   ปฏิหญฺญติ   โน   โลกิเย  โลกุตฺตเรน  วิญฺญาเณน
ปฏิวิชานนฺติ   โน   โลกิเยน  สาวกา  ปฏิวิชานนฺติ  โน  ปุถุชฺชนาติ  ฯ
น เหวํ วตฺตพฺเพ ฯเปฯ
	[๖๗๒]  นนุ  พุทฺธสฺส ภควโต โวหาโร โลกิเย โสเต ปฏิหญฺญตีติ ฯ
อามนฺตา    ฯ    หญฺจิ    พุทฺธสฺส    ภควโต    โวหาโร    โลกิเย
โสเต   ปฏิหญฺญติ  โน  วต  เร  วตฺตพฺเพ  พุทฺธสฺส  ภควโต  โวหาโร
โลกุตฺตโรติ ฯ
	[๖๗๓]   นนุ   พุทฺธสฺส   ภควโต  โวหารํ  โลกิเยน  วิญฺญาเณน
ปฏิวิชานนฺตีติ   ฯ   อามนฺตา   ฯ   หญฺจิ   พุทฺธสฺส   ภควโต  โวหารํ
โลกิเยน   วิญฺญาเณน   ปฏิวิชานนฺติ   โน  วต  เร  วตฺตพฺเพ  พุทฺธสฺส
ภควโต โวหาโร โลกุตฺตโรติ ฯ
	[๖๗๔]  นนุ  พุทฺธสฺส  ภควโต  โวหารํ  ปุถุชฺชนา ปฏิวิชานนฺตีติ ฯ
อามนฺตา   ฯ   หญฺจิ  พุทฺธสฺส  ภควโต  โวหารํ  ปุถุชฺชนา  ปฏิวิชานนฺติ
โน วต เร วตฺตพฺเพ พุทฺธสฺส ภควโต โวหาโร โลกุตฺตโรติ ฯ
	[๖๗๕]  พุทฺธสฺส  ภควโต  โวหาโร  โลกุตฺตโรติ  ฯ  อามนฺตา ฯ
มคฺโค   ผลํ   นิพฺพานํ   โสตาปตฺติมคฺโค  โสตาปตฺติผลํ  สกทาคามิมคฺโค
สกทาคามิผลํ   อนาคามิมคฺโค   อนาคามิผลํ   อรหตฺตมคฺโค   อรหตฺตผลํ
