อตฺเถว   สุตฺตนฺโตติ  ฯ  นตฺถิ  ฯ  ชิวฺหญฺจ  ปฏิจฺจ  รเส  จ  อุปฺปชฺชติ
ชิวฺหาวิญฺญาณนฺติ   อตฺเถว   สุตฺตนฺโตติ  ฯ  อามนฺตา  ฯ  หญฺจิ  ชิวฺหญฺจ
ปฏิจฺจ    รเส   จ   อุปฺปชฺชติ   ชิวฺหาวิญฺญาณนฺติ   อตฺเถว   สุตฺตนฺโต
โน  วต  เร  วตฺตพฺเพ ชิวฺหญฺจ ปฏิจฺจ รเส จ อุปฺปชฺชติ กายวิญฺญาณนฺติ ฯ
ชิวฺหาวิญฺญาณสฺส      อนนฺตรา      กายวิญฺญาณํ     อุปฺปชฺชตีติ     ฯ
อามนฺตา    ฯ    ตญฺเญว    ชิวฺหาวิญฺญาณํ    ตํ   กายวิญฺญาณนฺติ   ฯ
น เหวํ วตฺตพฺเพ ฯเปฯ
    [๑๕๖๗]   น   วตฺตพฺพํ   ปญฺจ  วิญฺญาณา  อญฺญมญฺญสฺส  สมนนฺตรา
อุปฺปชฺชนฺตีติ   ฯ   อามนฺตา   ฯ   นนุ   อตฺถิ   โกจิ   นจฺจติ  คายติ
วาเทติ    รูปญฺจ    ปสฺสติ    สทฺทญฺจ    สุณาติ    คนฺธญฺจ    ฆายติ
รสญฺจ   สายติ   โผฏฺฐพฺพญฺจ   ผุสตีติ   ฯ   อามนฺตา  ฯ  หญฺจิ  อตฺถิ
โกจิ   นจฺจติ  คายติ  วาเทติ  รูปญฺจ  ปสฺสติ  สทฺทญฺจ  สุณาติ  คนฺธญฺจ
ฆายติ   รสญฺจ   สายติ   โผฏฺฐพฺพญฺจ  ผุสติ  เตน  วต  เร  วตฺตพฺเพ
ปญฺจ วิญฺญาณา อญฺญมญฺญสฺส สมนนฺตรา อุปฺปชฺชนฺตีติ ฯ
	               อนนฺตรปจฺจยกถา ฯ
	               ______________________
	                  อริยรูปกถา
    [๑๕๖๘]   อริยรูปํ   มหาภูตานํ   อุปาทายาติ   ฯ   อามนฺตา  ฯ
อริยรูปํ   กุสลนฺติ   ฯ   อามนฺตา  ฯ  มหาภูตา  กุสลาติ  ฯ  น  เหวํ
