เหวํ  วตฺตพฺเพ  ฯเปฯ  นนุ  อมตํ  น  ราคฏฺฐานิยํ  น  รชนิยํ น กมนิยํ
น   มทนิยํ   น  พนฺธนิยํ  น  มุจฺฉนิยนฺติ  ฯ  อามนฺตา  ฯ  หญฺจิ  อมตํ
น   ราคฏฺฐานิยํ   น   รชนิยํ   น  กมนิยํ  น  มทนิยํ  น  พนฺธนิยํ  น
มุจฺฉนิยํ โน วต เร วตฺตพฺเพ อมตํ อารพฺภ ราโค อุปฺปชฺชตีติ ฯ
	[๑๓๑๐]   อมตํ   อารพฺภ   โทโส  อุปฺปชฺชตีติ  ฯ  อามนฺตา  ฯ
อมตํ    โทสฏฺฐานิยํ    โกปฏฺฐานิยํ    ปฏิฆฏฺฐานิยนฺติ   ฯ   น   เหวํ
วตฺตพฺเพ   ฯเปฯ   นนุ   อมตํ   น   โทสฏฺฐานิยํ  น  โกปฏฺฐานิยํ  น
ปฏิฆฏฺฐานิยนฺติ   ฯ   อามนฺตา   ฯ   หญฺจิ   อมตํ  น  โทสฏฺฐานิยํ  น
โกปฏฺฐานิยํ    น    ปฏิฆฏฺฐานิยํ   โน   วต   เร   วตฺตพฺเพ   อมตํ
อารพฺภ โทโส อุปฺปชฺชตีติ ฯ
	[๑๓๑๑]   อมตํ   อารพฺภ   โมโห  อุปฺปชฺชตีติ  ฯ  อามนฺตา  ฯ
อมตํ     โมหฏฺฐานิยํ     อญฺญาณกรณํ     อจกฺขุกรณํ     ปญฺญานิโรธิยํ
วิฆาตปกฺขิยํ   อนิพฺพานสํวตฺตนิยนฺติ   ฯ   น   เหวํ   วตฺตพฺเพ   ฯเปฯ
นนุ    อมตํ    น    โมหฏฺฐานิยํ   น   อญฺญาณกรณํ   น   อจกฺขุกรณํ
ปญฺญาวุฑฺฒิยํ    อวิฆาตปกฺขิยํ    นิพฺพานสํวตฺตนิยนฺติ   ฯ   อามนฺตา   ฯ
หญฺจิ   อมตํ   น  โมหฏฺฐานิยํ  น  อญฺญาณกรณํ  ฯเปฯ  นิพฺพานสํวตฺตนิยํ
โน วต เร วตฺตพฺเพ อมตํ อารพฺภ โมโห อุปฺปชฺชตีติ ฯ
	[๑๓๑๒]   รูปํ   อารพฺภ  สญฺโญชนา  อุปฺปชฺชนฺติ  รูปํ  สญฺโญชนิยํ
คนฺถนิยํ   ฯเปฯ   สงฺกิเลสิกนฺติ   ฯ   อามนฺตา   ฯ   อมตํ   อารพฺภ
สญฺโญชนา     อุปฺปชฺชนฺติ     อมตํ    สญฺโญชนิยํ    คนฺถนิยํ    ฯเปฯ
