	[๓๖๓]  ปุถุชฺชนสฺส  อตีโต  ราโค  อตฺถิ  ปุถุชฺชโน  เตน ราเคน
สราโคติ   ฯ   อามนฺตา   ฯ   อรหโต   อตีโต  ราโค  อตฺถิ  อรหา
เตน   ราเคน   สราโคติ   ฯ  น  เหวํ  วตฺตพฺเพ  ฯเปฯ  ปุถุชฺชนสฺส
อตีโต   โทโส   อตฺถิ   ฯเปฯ   อตีตํ   อโนตฺตปฺปํ   อตฺถิ   ปุถุชฺชโน
เตน   อโนตฺตปฺเปน   อโนตฺตปฺปีติ   ฯ   อามนฺตา   ฯ  อรหโต  อตีตํ
อโนตฺตปฺปํ   อตฺถิ   อรหา   เตน   อโนตฺตปฺเปน   อโนตฺตปฺปีติ  ฯ  น
เหวํ วตฺตพฺเพ ฯเปฯ
	[๓๖๔]   ปุถุชฺชนสฺส   อตีตา  สกฺกายทิฏฺฐิ  อตฺถิ  ปุถุชฺชโน  ตาย
ทิฏฺฐิยา   สทิฏฺฐิโกติ  ฯ  อามนฺตา  ฯ  อนาคามิสฺส  อตีตา  สกฺกายทิฏฺฐิ
อตฺถิ    อนาคามี    ตาย    ทิฏฺฐิยา    สทิฏฺฐิโกติ    ฯ   น   เหวํ
วตฺตพฺเพ    ฯเปฯ    ปุถุชฺชนสฺส    อตีตา   วิจิกิจฺฉา   อตฺถิ   ฯเปฯ
อตีโต   อณุสหคโต   พฺยาปาโท   อตฺถิ   ปุถุชฺชโน   เตน  พฺยาปาเทน
พฺยาปนฺนจิตฺโตติ   ฯ   อามนฺตา   ฯ   อนาคามิสฺส   อตีโต  อณุสหคโต
พฺยาปาโท   อตฺถิ   อนาคามี   เตน   พฺยาปาเทน  พฺยาปนฺนจิตฺโตติ  ฯ
น เหวํ วตฺตพฺเพ ฯเปฯ
	[๓๖๕]    ปุถุชฺชนสฺส    อตีตา   สกฺกายทิฏฺฐิ   อตฺถิ   ปุถุชฺชโน
ตาย   ทิฏฺฐิยา   สทิฏฺฐิโกติ   ฯ   อามนฺตา   ฯ  สกทาคามิสฺส  อตีตา
สกฺกายทิฏฺฐิ   อตฺถิ   สกทาคามี   ตาย   ทิฏฺฐิยา   สทิฏฺฐิโกติ   ฯ  น
เหวํ   วตฺตพฺเพ   ฯเปฯ   ปุถุชฺชนสฺส   อตีตา  วิจิกิจฺฉา  อตฺถิ  ฯเปฯ
อตีโต   โอฬาริโก   พฺยาปาโท   อตฺถิ   ปุถุชฺชโน   เตน  พฺยาปาเทน
