อาสวานํ   ขยํ   สจฺฉิกโรติ   เสฺวว   ปุคฺคโล  โย  อาสวานํ  ขยํ  น
สจฺฉิกโรติ น โส ปุคฺคโลติ ฯ น เหวํ วตฺตพฺเพ ฯเปฯ
	                อภิญฺญานุโยโค ฯ
	[๑๖๖]  น  วตฺตพฺพํ  ปุคฺคโล  อุปลพฺภติ  สจฺฉิกฏฺฐปรมฏฺเฐนาติ  ฯ
อามนฺตา   ฯ   นนุ   มาตา   อตฺถีติ   ฯ  อามนฺตา  ฯ  หญฺจิ  มาตา
อตฺถิ  เตน  วต  เร  วตฺตพฺเพ ปุคฺคโล อุปลพฺภติ สจฺฉิกฏฺฐปรมฏฺเฐนาติ ฯ
น     วตฺตพฺพํ     ปุคฺคโล    อุปลพฺภติ    สจฺฉิกฏฺฐปรมฏฺเฐนาติ    ฯ
อามนฺตา   ฯ   นนุ   ปิตา   อตฺถิ   ฯเปฯ  ภาตา  อตฺถิ  ภคินี  อตฺถิ
ขตฺติโย    อตฺถิ   พฺราหฺมโณ   อตฺถิ   เวสฺโส   อตฺถิ   สุทฺโท   อตฺถิ
คหฏฺโฐ   อตฺถิ   ปพฺพชิโต   อตฺถิ   เทโว   อตฺถิ  มนุสฺโส  อตฺถีติ  ฯ
อามนฺตา   ฯ   หญฺจิ   มนุสฺโส   อตฺถิ   เตน   วต   เร   วตฺตพฺเพ
ปุคฺคโล อุปลพฺภติ สจฺฉิกฏฺฐปรมฏฺเฐนาติ ฯ
	[๑๖๗]   มาตา   อตฺถีติ   กตฺวา   เตน  จ  การเณน  ปุคฺคโล
อุปลพฺภติ   สจฺฉิกฏฺฐปรมฏฺเฐนาติ   ฯ   อามนฺตา   ฯ   อตฺถิ  โกจิ  น
มาตา  หุตฺวา  มาตา  โหตีติ  ฯ  อามนฺตา  ฯ  อตฺถิ  โกจิ  น ปุคฺคโล
หุตฺวา   ปุคฺคโล   โหตีติ   ฯ  น  เหวํ  วตฺตพฺเพ  ฯเปฯ  อตฺถิ  โกจิ
น   ปิตา   หุตฺวา   ฯเปฯ   น   ภาตา  หุตฺวา  น  ภคินี  หุตฺวา  น
ขตฺติโย   หุตฺวา   น   พฺราหฺมโณ   หุตฺวา   น   เวสฺโส   หุตฺวา  น
สุทฺโท    หุตฺวา   น   คหฏฺโฐ   หุตฺวา   น   ปพฺพชิโต   หุตฺวา   น
เทโว   หุตฺวา   น  มนุสฺโส  หุตฺวา  มนุสฺโส  โหตีติ  ฯ  อามนฺตา  ฯ
