อสมยวิมุตฺโต    อรหา   อรหตฺตาติ   ฯ   อามนฺตา   ฯ   สมยวิมุตฺโต
อรหา    วีตราโค    วีตโทโส   ฯเปฯ   สจฺฉิกาตพฺพํ    สจฺฉิกตํ   น
ปริหายติ สมยวิมุตฺโต อรหา อรหตฺตาติ ฯ น เหวํ วตฺตพฺเพ ฯเปฯ
	[๒๔๖]  ปริหายติ  อรหา  อรหตฺตาติ  ฯ  อามนฺตา  ฯ สารีปุตฺโต
เถโร  ปริหายิตฺถ  อรหตฺตาติ  ฯ  น  เหวํ วตฺตพฺเพ ฯ มหาโมคฺคลฺลาโน
เถโร    มหากสฺสโป   เถโร   มหากจฺจายโน   เถโร   มหาโกฏฺฐิโก
เถโร    มหาปณฺฐโก    เถโร    ปริหายิตฺถ    อรหตฺตาติ    ฯ   น
เหวํ   วตฺตพฺเพ   ฯ  สารีปุตฺโต  เถโร  น  ปริหายิตฺถ  อรหตฺตาติ  ฯ
อามนฺตา   ฯ   หญฺจิ  สารีปุตฺโต  เถโร  น  ปริหายิตฺถ  อรหตฺตา  โน
วต   เร  วตฺตพฺเพ  ปริหายติ  อรหา  อรหตฺตาติ  ฯ  มหาโมคฺคลฺลาโน
เถโร   ...   มหากสฺสโป  เถโร  ...  มหากจฺจายโน  เถโร  ...
มหาโกฏฺฐิโก  เถโร  ...  มหาปณฺฐโก เถโร น ปริหายิตฺถ อรหตฺตาติ ฯ
อามนฺตา ฯ หญฺจิ มหาโมคฺคลฺลาโน เถโร ... ฯเปฯ มหาปณฺฐโก เถโร น
ปริหายิตฺถ อรหตฺตา โน วต เร วตฺตพฺเพ ปริหายติ อรหา อรหตฺตาติ ฯ
	[๒๔๗]  ปริหายติ  อรหา  อรหตฺตาติ  ฯ  อามนฺตา  ฯ  นนุ วุตฺตํ
ภควตา
	      อุจฺจาวจา หิ ปฏิปทา     สมเณน ปกาสิตา
	      น ปารํ ทิคุณํ ยนฺติ       นยิทํ เอกคุณํ มุตนฺติ ๑
อตฺเถว   สุตฺตนฺโตติ  ฯ  อามนฺตา  ฯ  เตน  หิ  น  วตฺตพฺพํ  ปริหายติ
#๑. ขุ. สุ. ๓๘๔ ฯ
