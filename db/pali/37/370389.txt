สห   อาวาหวิวาหํ   คจฺฉนฺตีติ   ฯ   อามนฺตา   ฯ  หญฺจิ  กาลกญฺชิกา
อสุรา   เปตานํ   สมานวณฺณา   สมานโภคา  สมานาหารา  สมานายุกา
เปเตหิ สห อาวาหวิวาหํ คจฺฉนฺติ โน วต เร วตฺตพฺเพ ฉ คติโยติ ฯ
	[๑๑๙๕]  ฉ  คติโยติ ฯ อามนฺตา ฯ นนุ เวปจิตฺติปริสา ๑ เทวานํ
สมานวณฺณา   สมานโภคา   สมานาหารา   สมานายุกา   เทเวหิ   สห
อาวาหวิวาหํ    คจฺฉนฺตีติ   ฯ   อามนฺตา   ฯ   หญฺจิ   เวปจิตฺติปริสา
เทวานํ   สมานวณฺณา   สมานโภคา  สมานาหารา  สมานายุกา  เทเวหิ
สห อาวาหวิวาหํ คจฺฉนฺติ โน วต เร วตฺตพฺเพ ฉ คติโยติ ฯ
	[๑๑๙๖]   ฉ   คติโยติ   ฯ   อามนฺตา  ฯ  นนุ  เวปจิตฺติปริสา
ปุพฺพเทวาติ    ฯ   อามนฺตา   ฯ   หญฺจิ   เวปจิตฺติปริสา   ปุพฺพเทวา
โน วต เร วตฺตพฺเพ ฉ คติโยติ ฯ
	[๑๑๙๗]   น  วตฺตพฺพํ  ฉ  คติโยติ  ฯ  อามนฺตา  ฯ  นนุ  อตฺถิ
อสุรกาโยติ   ฯ   อามนฺตา   ฯ   หญฺจิ   อตฺถิ  อสุรกาโย  เตน  วต
เร วตฺตพฺเพ ฉ คติโยติ ฯ
	                  ฉคติกถา ฯ
	                  ____________
	                 อนฺตราภวกถา
	[๑๑๙๘]   อตฺถิ   อนฺตราภโวติ  ฯ  อามนฺตา  ฯ  กามภโวติ  ฯ
น   เหวํ   วตฺตพฺเพ   ฯเปฯ   อตฺถิ   อนฺตราภโวติ  ฯ  อามนฺตา  ฯ
#๑ ม. เวปจิตฺติ สปริสา. (อญฺญตฺถ อีทิสเมว.)
