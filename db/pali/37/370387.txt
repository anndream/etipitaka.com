	            วิปาโก วิปากธมฺมธมฺโมติกถา
	[๑๑๘๗]  วิปาโก  วิปากธมฺมธมฺโมติ  ฯ  อามนฺตา ฯ ตสฺส วิปาโก
วิปากธมฺมธมฺโมติ   ฯ   น   เหวํ   วตฺตพฺเพ   ฯเปฯ   ตสฺส  วิปาโก
วิปากธมฺมธมฺโมติ   ฯ   อามนฺตา   ฯ   ตสฺส   ตสฺเสว  นตฺถิ  ทุกฺขสฺส
อนฺตกิริยา    นตฺถิ    วฏฺฏูปจฺเฉโท   นตฺถิ   อนุปาทาปรินิพฺพานนฺติ   ฯ
น เหวํ วตฺตพฺเพ ฯเปฯ
	[๑๑๘๘]   วิปาโก  วิปากธมฺมธมฺโมติ  ฯ  อามนฺตา  ฯ  วิปาโกติ
วา  วิปากธมฺมธมฺโมติ  วา  วิปากธมฺมธมฺโมติ  วา  วิปาโกติ  วา เอเส
เส เอกฏฺเฐ สเม สมภาเค ตชฺชาเตติ ฯ น เหวํ วตฺตพฺเพ ฯเปฯ
	[๑๑๘๙]  วิปาโก  วิปากธมฺมธมฺโมติ  ฯ  อามนฺตา  ฯ  วิปาโก จ
วิปากธมฺมธมฺโม    จ    วิปากธมฺมธมฺโม   จ   วิปาโก   จ   สหคตา
สหชาตา   สํสฏฺฐา   สมฺปยุตฺตา   เอกุปฺปาทา  เอกนิโรธา  เอกวตฺถุกา
เอการมฺมณาติ ฯ น เหวํ วตฺตพฺเพ ฯเปฯ
	[๑๑๙๐]   วิปาโก   วิปากธมฺมธมฺโมติ  ฯ  อามนฺตา  ฯ  ตญฺเญว
อกุสลํ    โส    อกุสลสฺส   วิปาโก   ตญฺเญว   กุสลํ   โส   กุสลสฺส
วิปาโกติ ฯ น เหวํ วตฺตพฺเพ ฯเปฯ
	[๑๑๙๑]   วิปาโก   วิปากธมฺมธมฺโมติ  ฯ  อามนฺตา  ฯ  เยเนว
จิตฺเตน  ปาณํ  หนติ  เตเนว  จิตฺเตน  นิรเย  ปจฺจติ  เยเนว  จิตฺเตน
ทานํ เทติ เตเนว จิตฺเตน สคฺเค โมทตีติ ฯ น เหวํ วตฺตพฺเพ ฯเปฯ
