อปราปริยเวทนิยํ กมฺมํ อปราปริยเวทนิยฏฺเฐน นิยตนฺติ ฯ
	                  กมฺมกถา ฯ
	               เอกวีสติโม วคฺโค ฯ
	                  ตสฺส อุทฺทานํ
	        สาสนํ นวํ กตํ อตฺถิ โกจิ ตถาคตสฺส สาสนํ นวํ
	        กโรติ ลพฺภา ตถาคตสฺส สาสนํ ปุน นวํ กาตุํ
	        ปุถุชฺชโน เตธาตุเกหิ ธมฺเมหิ อวิวิตฺโต อตฺถิ
	        กิญฺจิ สญฺโญชนํ อปฺปหาย อรหตฺตปฺปตฺติ อตฺถิ
	        อธิปฺปายอิทฺธิ พุทฺธานํ วา สาวกานํ วา อตฺถิ
	        พุทฺธานํ พุทฺเธหิ หีนาติเรกตา สพฺพา ทิสา พุทฺธา
	        ติฏฺฐนฺติ สพฺเพ ธมฺมา นิยตา สพฺเพ กมฺมา นิยตาติ ฯ
	                  ______________
	                 ปรินิพฺพานกถา
	 [๑๘๕๕]   อตฺถิ   กิญฺจิ   สญฺโญชนํ  อปฺปหาย  ปรินิพฺพานนฺติ  ฯ
อามนฺตา   ฯ   อตฺถิ   กิญฺจิ  สกฺกายทิฏฺฐึ  อปฺปหาย  ฯเปฯ  อโนตฺตปฺปํ
อปฺปหาย ปรินิพฺพานนฺติ ฯ น เหวํ วตฺตพฺเพ ฯเปฯ
	 [๑๘๕๖]   อตฺถิ   กิญฺจิ   สญฺโญชนํ  อปฺปหาย  ปรินิพฺพานนฺติ  ฯ
อามนฺตา  ฯ  อรหา  สราโค  ฯเปฯ  สกิเลโสติ  ฯ  น  เหวํ วตฺตพฺเพ
ฯเปฯ   นนุ   อรหา   นีราโค   ฯเปฯ  นิกฺกิเลโสติ  ฯ  อามนฺตา  ฯ
