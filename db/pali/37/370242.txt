สจฺฉิกโรตีติ   ฯ   อามนฺตา   ฯ  จตุจตฺตาลีส  โสตาปตฺติผลานีติ  ฯ  น
เหวํ    วตฺตพฺเพ    ฯเปฯ    สตฺตสตฺตติยา    ญาเณหิ   โสตาปตฺติผลํ
สจฺฉิกโรตีติ   ฯ   อามนฺตา   ฯ   สตฺตสตฺตติ  โสตาปตฺติผลานีติ  ฯ  น
เหวํ วตฺตพฺเพ ฯเปฯ
	[๖๖๖]   น   วตฺตพฺพํ   อนุปุพฺพาภิสมโยติ  ฯ  อามนฺตา  ฯ  นนุk
วุตฺตํ    ภควตา    เสยฺยถาปิ    ภิกฺขเว   มหาสมุทฺโท   อนุปุพฺพนินฺโน
อนุปุพฺพโปโณ   อนุปุพฺพปพฺภาโร   น   อายตเกเนว   ปปาโต  เอวเมว
โข    ภิกฺขเว    อิมสฺมึ    ธมฺมวินเย    อนุปุพฺพสิกฺขา   อนุปุพฺพกิริยา
อนุปุพฺพปฏิปทา    น    อายตเกเนว   อญฺญาปฏิเวโธติ   ๑   อตฺเถว
สุตฺตนฺโตติ ฯ อามนฺตา ฯ เตน หิ อนุปุพฺพาภิสมโยติ ฯ
	[๖๖๗]   น   วตฺตพฺพํ   อนุปุพฺพาภิสมโยติ  ฯ  อามนฺตา  ฯ  นนุ
วุตฺตํ ภควตา
	      อนุปุพฺเพน เมธาวี       โถกํ โถกํ ขเณ ขเณ
	      กมฺมาโร รชตสฺเสว      นิทฺธเม มลมตฺตโนติ
อตฺเถว สุตฺตนฺโตติ ฯ อามนฺตา ฯ เตน หิ อนุปุพฺพาภิสมโยติ ฯ
	[๖๖๘]   น   วตฺตพฺพํ   อนุปุพฺพาภิสมโยติ  ฯ  อามนฺตา  ฯ  นนุ
อายสฺมา   ควมฺปติตฺเถโร   ภิกฺขู   เอตทโวจ   สมฺมุขา  เมตํ  อาวุโส
ภควโต    สุตํ    สมฺมุขา   ปฏิคฺคหิตํ   โย   ภิกฺขเว   ทุกฺขํ   ปสฺสติ
ทุกฺขสมุทยมฺปิ  โส  ปสฺสติ  ทุกฺขนิโรธมฺปิ  ปสฺสติ  ทุกฺขนิโรธคามินีปฏิปทมฺปิ
#๑ อํ. อฏฺฐก. ๖๒ ฯ
