ปญฺญาย   ตํ   ปญฺญํ   ปชานาติ   เตน   ขคฺเคน   ตํ   ขคฺคํ   ฉินฺทติ
เตน   ผรสุนา   ตํ   ผรสุํ  ตจฺฉติ  ตาย  กุธาริยา  ตํ  กุธารึ  ตจฺฉติ
ตาย   วาสิยา   ตํ   วาสึ   ตจฺฉติ   ตาย   สูจิยา  ตํ  สูจึ  สิพฺเพติ
เตน   องฺคุลคฺเคน   ตํ   องฺคุลคฺคํ   ปรามสติ   เตน  นาสิกคฺเคน  ตํ
นาสิกคฺคํ   ปรามสติ   เตน   มตฺถเกน   ตํ   มตฺถกํ   ปรามสติ  เตน
คูเถน   ตํ   คูถํ   โธวติ   เตน   มุตฺเตน   ตํ   มุตฺตํ  โธวติ  เตน
เขเฬน   ตํ   เขฬํ   โธวติ   เตน   ปุพฺเพน  ตํ  ปุพฺพํ  โธวติ  เตน
โลหิเตน ตํ โลหิตํ โธวตีติ ฯ น เหวํ วตฺตพฺเพ ฯเปฯ
	[๑๐๗๔]  น  วตฺตพฺพํ  ปจฺจุปฺปนฺเน  ญาณํ  อตฺถีติ  ฯ  อามนฺตา ฯ
นนุ   สพฺพสงฺขาเร   อนิจฺจโต   ทิฏฺเฐ   ตมฺปิ   ญาณํ  อนิจฺจโต  ทิฏฺฐํ
โหตีติ   ฯ   อามนฺตา  ฯ  หญฺจิ  สพฺพสงฺขาเร  อนิจฺจโต  ทิฏฺเฐ  ตมฺปิ
ญาณํ   อนิจฺจโต   ทิฏฺฐํ   โหติ  เตน  วต  เร  วตฺตพฺเพ  ปจฺจุปฺปนฺเน
ญาณํ อตฺถีติ ฯ
	                ปจฺจุปฺปนฺนญาณกถา ฯ
	                   ____________
	                  ผลญาณกถา
	[๑๐๗๕]  สาวกสฺส  ผเล  ญาณํ  อตฺถีติ  ฯ  อามนฺตา  ฯ สาวโก
ผลสฺสกตํ   ปญฺญาเปตีติ  ฯ  น  เหวํ  วตฺตพฺเพ  ฯเปฯ  สาวกสฺส  ผเล
ญาณํ   อตฺถีติ   ฯ   อามนฺตา  ฯ  อตฺถิ  สาวกสฺส  ผลปโรปริยตฺตํ  ๑
#๑ ม. ผลปโรปริยตฺติ. (อีทิโสเยว ปรโต ปเทสุ อิการนฺตาคโม.)
