สตฺเตสุ  สตฺเตสุ   เทเวสุ   นตฺถิ   พฺรหฺมจริยวาโส  สญฺญสตฺเตสุ  เทเวสุ  อตฺถิ
พฺรหฺมจริยวาโสติ  ฯ  อสญฺญสตฺเตสุ  เทเวสุ  นตฺถิ  พฺรหฺมจริยวาโสติ  ฯ
อามนฺตา    ฯ   สญฺญสตฺเตสุ   เทเวสุ   นตฺถิ   พฺรหฺมจริยวาโสติ   ฯ
น  เหวํ  วตฺตพฺเพ  ฯ  สญฺญสตฺเตสุ  เทเวสุ  อตฺถิ  พฺรหฺมจริยวาโสติ ฯ
อามนฺตา   ฯ   อสญฺญสตฺเตสุ   เทเวสุ  อตฺถิ  พฺรหฺมจริยวาโสติ  ฯ  น
เหวํ วตฺตพฺเพ ฯเปฯ
	[๒๖๙]   อตฺถิ   มนุสฺเสสุ   พฺรหฺมจริยวาโสติ   ฯ   อตฺถิ  ยตฺถ
อตฺถิ   อตฺถิ   ยตฺถ   นตฺถีติ   ฯ   ปจฺจนฺติเมสุ  ชนปเทสุ  อตฺถิ  ยตฺถ
อตฺถิ   อตฺถิ   ยตฺถ   นตฺถิ   พฺรหฺมจริยวาโส   มิลกฺขูสุ  อวิญฺญาตาเรสุ
ยตฺถ   นตฺถิ   คติ   ภิกฺขูนํ   ภิกฺขุนีนํ  อุปาสกานํ  อุปาสิกานํ  มชฺฌิเมสุ
ชนปเทสุ   อตฺถิ   ยตฺถ  อตฺถิ  อตฺถิ  ยตฺถ  นตฺถิ  พฺรหฺมจริยวาโสติ  ฯ
น เหวํ วตฺตพฺเพ ฯ
	[๒๗๐]  มนุสฺเสสุ  อตฺถิ  ยตฺถ  อตฺถิ  อตฺถิ ยตฺถ นตฺถิ พฺรหฺมจริย-
วาโสติ   ฯ   อามนฺตา   ฯ   กตฺถตฺถิ  กตฺถ  นตฺถีติ  ฯ  ปจฺจนฺติเมสุ
ชนปเทสุ    นตฺถิ    พฺรหฺมจริยวาโส   มิลกฺขูสุ   อวิญฺญาตาเรสุ   ยตฺถ
นตฺถิ    คติ    ภิกฺขูนํ    ภิกฺขุนีนํ   อุปาสกานํ   อุปาสิกานํ   มชฺฌิเมสุ
ชนปเทสุ   อตฺถิ   พฺรหฺมจริยวาโสติ   ฯ   ปจฺจนฺติเมสุ  ชนปเทสุ  นตฺถิ
พฺรหฺมจริยวาโส   มิลกฺขูสุ   อวิญฺญาตาเรสุ   ยตฺถ   นตฺถิ   คติ  ภิกฺขูนํ
ภิกฺขุนีนํ    อุปาสกานํ    อุปาสิกานนฺติ   ฯ   อามนฺตา   ฯ   มชฺฌิเมสุ
ชนปเทสุ  นตฺถิ  พฺรหฺมจริยวาโสติ  ฯ  น  เหวํ  วตฺตพฺเพ  ฯ  มชฺฌิเมสุ
