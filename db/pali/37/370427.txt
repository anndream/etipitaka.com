กมฺมสฺส  เหตุ      ปิสุณาวาจากมฺมสฺส     เหตุ     ผรุสวาจากมฺมสฺส     เหตุ
สมฺผปฺปลาปกมฺมสฺส  เหตุ  มาตุฆาตกกมฺมสฺส  ๑ เหตุ ปิตุฆาตกกมฺมสฺส ๒
เหตุ      อรหนฺตฆาตกกมฺมสฺส     ๓     เหตุ     รุหิรุปฺปาทกมฺมสฺส
เหตุ    สงฺฆเภทกมฺมสฺส   เหตูติ   ฯ   น   เหวํ   วตฺตพฺเพ   ฯเปฯ
กตมสฺส   กมฺมสฺส   เหตูติ   ฯ  หนฺท  หิ  อรหนฺตานํ  อพฺภาจิกฺขตีติ  ฯ
อรหนฺตานํ   อพฺภาจิกฺขนกมฺมสฺส   เหตุ  อรหา  อรหตฺตา  ปริหายตีติ  ฯ
อามนฺตา   ฯ   เย   เกจิ   อรหนฺตานํ   อพฺภาจิกฺขนฺติ   สพฺเพ   เต
อรหตฺตํ สจฺฉิกโรนฺตีติ ฯ น เหวํ วตฺตพฺเพ ฯปฯ
	                 กมฺมเหตุกถา ฯ
	                 อฏฺฐโม วคฺโค ฯ
	                 ตสฺส อุทฺทานํ ฯ
	          ฉ คติโย อนฺตราภโว ปญฺเจว กามคุณา
	          กามธาตุ ปญฺเจว อายตนา กามา
	          รูปิโน ธมฺมา รูปธาตุ อรูปิโน ธมฺมา
	          อรูปธาตุ สฬายตนิโก อตฺตภาโว
	          รูปธาตุยา อตฺถิ รูปํ อรูเปสุ รูปํ กมฺมํ
	          รูปชีวิตินฺทฺริยํ กมฺมเหตุ ปริหายตีติ ฯ
	                 __________________
#๑ ม. มาตุฆาติกมฺมสฺส. ๒. ม. ปิตุฆาติกมฺมสฺส. ๓. ม. อรหนฺตฆาติกมฺมสฺส.
