รมฺมณํ  นตฺถิ     ตสฺส    อาวชฺชนา    ฯเปฯ    ปณิธีติ    ฯ    น    เหวํ
วตฺตพฺเพ ฯเปฯ
	[๑๖๗๔]  น  วตฺตพฺพํ  รูปํ  กุสลมฺปิ  อกุสลมฺปีติ  ฯ  อามนฺตา  ฯ
นนุ   กายกมฺมํ   วจีกมฺมํ   กุสลมฺปิ  อกุสลมฺปีติ  ฯ  อามนฺตา  ฯ  หญฺจิ
กายกมฺมํ   วจีกมฺมํ   กุสลมฺปิ   อกุสลมฺปิ   เตน   วต   เร  วตฺตพฺเพ
รูปํ กุสลมฺปิ อกุสลมฺปีติ ฯ
	              รูปํกุสลากุสลนฺติกถา ฯ
	              ________________________
	                รูปํวิปาโกติกถา
	[๑๖๗๕]  รูปํ  วิปาโกติ  ฯ อามนฺตา ฯ รูปํ สุขเวทนิยํ ทุกฺขเวทนิยํ
อทุกฺขมสุขเวทนิยํ    สุขาย   เวทนาย   สมฺปยุตฺตํ   ทุกฺขาย   เวทนาย
สมฺปยุตฺตํ    อทุกฺขมสุขาย    เวทนาย   สมฺปยุตฺตํ   ผสฺเสน   สมฺปยุตฺตํ
ฯเปฯ   จิตฺเตน   สมฺปยุตฺตํ   สารมฺมณํ  อตฺถิ  ตสฺส  อาวชฺชนา  ฯเปฯ
ปณิธีติ  ฯ  น  เหวํ  วตฺตพฺเพ  ฯเปฯ  นนุ  น สุขเวทนิยํ น ทุกฺขเวทนิยํ
ฯเปฯ    อนารมฺมณํ   นตฺถิ   ตสฺส   อาวชฺชนา   ฯเปฯ   ปณิธีติ   ฯ
อามนฺตา   ฯ  หญฺจิ  น  สุขเวทนิยํ  น  ทุกฺขเวทนิยํ  ฯเปฯ  อนารมฺมณํ
นตฺถิ   ตสฺส   อาวชฺชนา   ฯเปฯ  ปณิธิ  โน  วต  เร  วตฺตพฺเพ  รูปํ
วิปาโกติ ฯ
	[๑๖๗๖]   ผสฺโส   วิปาโก   ผสฺโส   สุขเวทนิโย  ทุกฺขเวทนิโย
