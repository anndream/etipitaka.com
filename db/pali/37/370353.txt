ตาณํ   เลณํ   สรณํ   ปรายนํ  อจฺจุตํ  อมตนฺติ  ฯ  น  เหวํ  วตฺตพฺเพ
ฯเปฯ    อากาสานญฺจายตนํ    อสงฺขตํ    นิพฺพานํ    อสงฺขตนฺติ    ฯ
อามนฺตา   ฯ  เทฺว  อสงฺขตานีติ  ฯ  น  เหวํ  วตฺตพฺเพ  ฯเปฯ  เทฺว
อสงฺขตานีติ  ฯ  อามนฺตา  ฯ  เทฺว  ตาณานิ  ฯเปฯ  อนฺตริกา  วาติ ฯ
น  เหวํ  วตฺตพฺเพ  ฯเปฯ  อากาสานญฺจายตนํ  อสงฺขตนฺติ ฯ อามนฺตา ฯ
อากาสานญฺจายตนํ   ภโว  คติ  สตฺตาวาโส  สํสาโร  โยนิ  วิญฺญาณฏฺฐิติ
อตฺตภาวปฏิลาโภติ    ฯ    อามนฺตา    ฯ    อสงฺขตํ    ภโว    คติ
สตฺตาวาโส    สํสาโร    โยนิ   วิญฺญาณฏฺฐิติ   อตฺตภาวปฏิลาโภติ   ฯ
น   เหวํ   วตฺตพฺเพ   ฯเปฯ   อตฺถิ  อากาสานญฺจายนูปคํ  กมฺมนฺติ  ฯ
อามนฺตา  ฯ  อตฺถิ  อสงฺขตูปคํ  กมฺมนฺติ  ฯ  น  เหวํ  วตฺตพฺเพ  ฯเปฯ
อตฺถิ    อากาสานญฺจายตนูปคา    สตฺตาติ   ฯ   อามนฺตา   ฯ   อตฺถิ
อสงฺขตูปคา สตฺตาติ ฯ น เหวํ วตฺตพฺเพ ฯเปฯ
	[๑๐๙๗]   อากาสานญฺจายตเน  สตฺตา  ชายนฺติ  ชิยฺยนฺติ  มิยฺยนฺติ
จวนฺติ   อุปปชฺชนฺตีติ   ฯ   อามนฺตา   ฯ   อสงฺขเต   สตฺตา  ชายนฺติ
ชิยฺยนฺติ มิยฺยนฺติ จวนฺติ อุปปชฺชนฺตีติ ฯ น เหวํ วตฺตพฺเพ ฯเปฯ
	[๑๐๙๘]   อากาสานญฺจายตเน   อตฺถิ  เวทนา  สญฺญา  สงฺขารา
วิญฺญาณนฺติ  ฯ  อามนฺตา  ฯ  อสงฺขเต  อตฺถิ  เวทนา  สญฺญา  สงฺขารา
วิญฺญาณนฺติ    ฯ    น   เหวํ   วตฺตพฺเพ   ฯเปฯ   อากาสานญฺจายตนํ
จตุโวการภโวติ  ฯ  อามนฺตา  ฯ  อสงฺขตํ  จตุโวการภโวติ  ฯ  น เหวํ
วตฺตพฺเพ ฯเปฯ
