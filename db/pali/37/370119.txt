วตฺตพฺเพ ฯเปฯ
	[๒๗๕]   อนาคามี   ปุคฺคโล   กตกรณีโย   ภาวิตภาวโน   ตตฺถ
อุปปชฺชตีติ  ฯ  อามนฺตา  ฯ  อรหา  อุปปชฺชตีติ  ฯ  น  เหวํ  วตฺตพฺเพ
ฯเปฯ  อรหา  อุปปชฺชตีติ  ฯ  อามนฺตา  ฯ  อตฺถิ  อรหโต ปุนพฺภโวติ ฯ
น  เหวํ  วตฺตพฺเพ  ฯเปฯ  อตฺถิ  อรหโต  ปุนพฺภโวติ  ฯ  อามนฺตา  ฯ
อรหา   ภเวน   ภวํ   คจฺฉติ   คติยา   คตึ  คจฺฉติ  สํสาเรน  สํสารํ
คจฺฉติ อุปปตฺติยา อุปปตฺตึ คจฺฉตีติ ฯ น เหวํ วตฺตพฺเพ ฯเปฯ
	[๒๗๖]  อนาคามี  ปุคฺคโล  กตกรณีโย  ภาวิตภาวโน อโนหฏภาโร
ตตฺถ  อุปปชฺชตีติ  ฯ  อามนฺตา  ฯ  ภาโรหรณาย  ปุน  มคฺคํ ภาเวตีติ ฯ
น เหวํ วตฺตพฺเพ ฯเปฯ
	[๒๗๗]     อนาคามี     ปุคฺคโล    กตกรณีโย    ภาวิตภาวโน
อปริญฺญาตทุกฺโข  อปฺปหีนกิเลโส  อสจฺฉิกตนิโรโธ  อปฺปฏิวิทฺธากุปฺโป  ตตฺถ
อุปปชฺชตีติ  ฯ  อามนฺตา  ฯ  อกุปฺปปฏิเวธาย  ปุน  มคฺคํ  ภาเวตีติ ฯ น
เหวํ วตฺตพฺเพ ฯเปฯ
	[๒๗๘]  อนาคามี  ปุคฺคโล  กตกรณีโย  ภาวิตภาวโน อโนหฏภาโร
ตตฺถ   อุปปชฺชติ   น   จ   ภาโรหรณาย   ปุน   มคฺคํ   ภาเวตีติ  ฯ
อามนฺตา    ฯ    อโนหฏภาโร    จ   ตตฺถ   ปรินิพฺพายตีติ   ฯ   น
เหวํ   วตฺตพฺเพ   ฯ   อนาคามี   ปุคฺคโล   กตกรณีโย   ภาวิตภาวโน
อปริญฺญาตทุกฺโข    อปฺปหีนกิเลโส    อสจฺฉิกตนิโรโธ   อปฺปฏิวิทฺธากุปฺโป
ตตฺถ     อุปปชฺชติ     น     จ     อกุปฺปปฏิเวธาย    ปุน    มคฺคํ
