อรหตฺตปฺปตฺโต    ปฏิลทฺโธ    อธิคโต   สจฺฉิกโต   อุปสมฺปชฺช   วิหรติ
กาเยน   ผุสิตฺวา   วิหรติ   จตุภาคํ   น   กาเยน   ผุสิตฺวา   วิหรติ
จตุภาคํ    วีตราโค    วีตโทโส   วีตโมโห   กตกรณีโย   โอหิตภาโร
อนุปฺปตฺตสทตฺโถ      ปริกฺขีณภวสญฺโญชโน      สมฺมทญฺญา      วิมุตฺโต
อุกฺขิตฺตปลิโฆ     สงฺกิณฺณปริโข     อพฺพุฬฺเหสิโก    นิรคฺคโฬ    อริโย
ปนฺนทฺธโช    ปนฺนภาโร    วิสญฺญุตฺโต   สุวิชิตวิชโย   ๑   ทุกฺขนฺตสฺส
ปริญฺญาตํ    สมุทโย    ปหีโน   นิโรโธ   สจฺฉิกโต   มคฺโค   ภาวิโต
อภิญฺเญยฺยํ    อภิญฺญาตํ    ปริญฺเญยฺยํ    ปริญฺญาตํ    ปหาตพฺพํ    ปหีนํ
ภาเวตพฺพํ   ภาวิตํ   ฯเปฯ  สจฺฉิกาตพฺพํ  สจฺฉิกตํ  จตุภาคํ  สจฺฉิกาตพฺพํ
น สจฺฉิกตนฺติ ฯ น เหวํ วตฺตพฺเพ ฯเปฯ
	[๖๕๖]    โสตาปตฺติผลสจฺฉิกิริยาย    ปฏิปนฺโน   ปุคฺคโล   ทุกฺขํ
ทกฺขนฺโต   ปฏิปนฺนโกติ   วตฺตพฺโพติ   ฯ   อามนฺตา  ฯ  ทุกฺเข  ทิฏฺเฐ
ผเล   ฐิโตติ   วตฺตพฺโพติ   ฯ   น   เหวํ   วตฺตพฺเพ  ฯเปฯ  สมุทยํ
ทกฺขนฺโต    ฯเปฯ   นิโรธํ   ทกฺขนฺโต   ปฏิปนฺนโกติ   วตฺตพฺโพติ   ฯ
อามนฺตา   ฯ   นิโรเธ  ทิฏฺเฐ  ผเล  ฐิโตติ  วตฺตพฺโพติ  ฯ  น  เหวํ
วตฺตพฺเพ ฯเปฯ
	[๖๕๗]    โสตาปตฺติผลสจฺฉิกิริยาย    ปฏิปนฺโน   ปุคฺคโล   มคฺคํ
ทกฺขนฺโต    ปฏิปนฺนโกติ    วตฺตพฺโพ   มคฺเค   ทิฏฺเฐ   ผเล   ฐิโตติ
วตฺตพฺโพติ   ฯ   อามนฺตา   ฯ  ทุกฺขํ  ทกฺขนฺโต  ปฏิปนฺนโกติ  วตฺตพฺโพ
ทุกฺเข   ทิฏฺเฐ   ผเล   ฐิโตติ   วตฺตพฺโพติ   ฯ   น  เหวํ  วตฺตพฺเพ
#๑ ม. สุวิชิตวิชยี.
