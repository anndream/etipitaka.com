วตฺตพฺเพ   ฯเปฯ   มหาภูตา   อพฺยากตาติ   ฯ  อามนฺตา  ฯ  อริยรูปํ
อพฺยากตนฺติ  ฯ  น เหวํ วตฺตพฺเพ ฯเปฯ อริยรูปํ มหาภูตานํ อุปาทายาติ ฯ
อามนฺตา     ฯ     อริยรูปํ     อนาสวํ     อสญฺโญชนิยํ    อคนฺถนิยํ
อโนฆนิยํ  อโยคนิยํ  อนีวรณิยํ  อปรามฏฺฐํ  อนุปาทานิยํ  อสงฺกิเลสิกนฺติ ฯ
อามนฺตา    ฯ    มหาภูตา    อนาสวา   ฯเปฯ   อสงฺกิเลสิกาติ   ฯ
น   เหวํ   วตฺตพฺเพ   ฯเปฯ   มหาภูตา  สาสวา  สญฺโญชนิยา  ฯเปฯ
สงฺกิเลสิกาติ   ฯ   อามนฺตา   ฯ   อริยรูปํ  สาสวํ  สญฺโญชนิยํ  ฯเปฯ
สงฺกิเลสิกนฺติ ฯ น เหวํ วตฺตพฺเพ ฯเปฯ
    [๑๕๖๙]   น   วตฺตพฺพํ   อริยรูปํ   มหาภูตานํ   อุปาทายาติ   ฯ
อามนฺตา   ฯ   นนุ   วุตฺตํ   ภควตา   ยงฺกิญฺจิ  ภิกฺขเว  รูปํ  จตฺตาริ
มหาภูตานิ  จตุนฺนญฺจ  มหาภูตานํ  อุปาทายรูปนฺติ  อตฺเถว  สุตฺตนฺโตติ  ฯ
อามนฺตา ฯ เตน หิ อริยรูปํ มหาภูตานํ อุปาทายาติ ฯ
	                  อริยรูปกถา
	                 ________________
	                อญฺโญอนุสโยติกถา
    [๑๕๗๐]   อญฺโญ  กามราคานุสโย  อญฺญํ  กามราคปริยุฏฺฐานนฺติ  ฯ
อามนฺตา   ฯ   อญฺโญ   กามราโค   อญฺญํ   กามราคปริยุฏฺฐานนฺติ   ฯ
น  เหวํ  วตฺตพฺเพ  ฯเปฯ  เสฺวว  กามราโค ตํ กามราคปริยุฏฺฐานนฺติ ฯ
อามนฺตา   ฯ   เสฺวว   กามราคานุสโย   ตํ  กาม-
