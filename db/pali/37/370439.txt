น เหวํ วตฺตพฺเพ ฯเปฯ เตน หิ ปญฺญา อนารมฺมณาติ ฯ
	              ญาณํ อนารมฺมณนฺติกถา ฯ
	                  ____________
	                 อตีตารมฺมณกถา
	[๑๓๔๓]   อตีตารมฺมณํ   จิตฺตํ   อนารมฺมณนฺติ   ฯ  อามนฺตา  ฯ
นนุ   อตีตารมฺมณนฺติ   ฯ   อามนฺตา   ฯ  หญฺจิ  อตีตารมฺมณํ  โน  วต
เร   วตฺตพฺเพ   อตีตารมฺมณํ   จิตฺตํ   อนารมฺมณนฺติ  อตีตารมฺมณํ  จิตฺตํ
อนารมฺมณนฺติ   มิจฺฉา   หญฺจิ   วา   ปน   อนารมฺมณํ   โน  วต  เร
วตฺตพฺเพ อตีตารมฺมณนฺติ อนารมฺมณํ อตีตารมฺมณนฺติ มิจฺฉา ฯ
	[๑๓๔๔]   อตีตารมฺมณํ   จิตฺตํ   อนารมฺมณนฺติ   ฯ  อามนฺตา  ฯ
นนุ   อตีตํ  อารพฺภ  อตฺถิ  อาวชฺชนา  ฯเปฯ  ปณิธีติ  ฯ  อามนฺตา  ฯ
หญฺจิ   อตีตํ   อารพฺภ   อตฺถิ  อาวชฺชนา  ฯเปฯ  ปณิธิ  โน  วต  เร
วตฺตพฺเพ อตีตารมฺมณํ จิตฺตํ อนารมฺมณนฺติ ฯ
	                อตีตารมฺมณกถา ฯ
	                 ________________
	                อนาคตารมฺมณกถา
	[๑๓๔๕]   อนาคตารมฺมณํ   จิตฺตํ  อนารมฺมณนฺติ  ฯ  อามนฺตา  ฯ
นนุ    อนาคตารมฺมณนฺติ    ฯ   อามนฺตา   ฯ   หญฺจิ   อนาคตารมฺมณํ
