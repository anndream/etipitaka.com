	[๘๔๘]   อสญฺญสตฺเตสุ   สญฺญา   อตฺถิ   น   จ  ตาย  สญฺญาย
สญฺญากรณียํ   กโรตีติ   ฯ   อามนฺตา   ฯ  มนุสฺเสสุ  สญฺญา  อตฺถิ  น
จ ตาย สญฺญาย สญฺญากรณียํ กโรตีติ ฯ น เหวํ วตฺตพฺเพ ฯเปฯ
	[๘๔๙]  น  วตฺตพฺพํ  อสญฺญสตฺเตสุ  สญฺญา  อตฺถีติ  ฯ อามนฺตา ฯ
นนุ    วุตฺตํ   ภควตา   สนฺติ   ภิกฺขเว   อสญฺญสตฺตา   นาม   เทวา
สญฺญุปฺปาทา   จ   ปน   เต   เทวา  ตมฺหา  กายา  จวนฺตีติ  อตฺเถว
สุตฺตนฺโตติ ฯ อามนฺตา ฯ เตน หิ อสญฺญสตฺเตสุ สญฺญา อตฺถีติ ฯ
	[๘๕๐]   อสญฺญสตฺเตสุ   สญฺญา   อตฺถีติ  ฯ  กญฺจิ  กาเล  อตฺถิ
กญฺจิ   กาเล   นตฺถีติ   ฯ   กญฺจ   กาเล   สญฺญสตฺตา  กญฺจิ  กาเลฐ
อสญฺญสตฺตา    กญฺจิ    กาเล   สญฺญภโว   กญฺจิ   กาเล   อสญฺญภโว
กญฺจิ   กาเล   ปญฺจโวการภโว   กญฺจิ   กาเล   เอกโวการภโวติ  ฯ
น เหวํ วตฺตพฺเพ ฯเปฯ
	[๘๕๑]    อสญฺญสตฺเตสุ   สญฺญา   กญฺจิ   กาเล   อตฺถิ   กญฺจิ
กาเล   นตฺถีติ  ฯ  อามนฺตา  ฯ  กํ  กาลํ  อตฺถิ  กํ  กาลํ  นตฺถีติ  ฯ
จุติกาเล   อุปปตฺติกาเล   อตฺถิ   ฐิติกาเล   นตฺถีติ   ฯ  จุติกาเล  จ
อุปปตฺติกาเล     สญฺญสตฺตา     ฐิติกาเล     อสญฺญสตฺตา    จุติกาเล
อุปปตฺติกาเล      สญฺญภโว     ฐิติกาเล     อสญฺญภโว     จุติกาเล
อุปปตฺติกาเล   ปญฺจโวการภโว   ฐิติกาเล   เอกโวการภโวติ   ฯ   น
เหวํ วตฺตพฺเพ ฯเปฯ
	                  อสญฺญกถา ฯ
	                  ______________
