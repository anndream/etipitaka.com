วิกฺขมฺเภติ   ปุถุชฺชโน   กามราคพฺยาปาทํ   โส  จ  อจฺจนฺตํ  วิกฺขมฺเภติ
อนวเสสํ  วิกฺขมฺเภติ  ฯเปฯ  อนาคามิผลํ  สจฺฉิกโรนฺโต  วิกฺขมฺเภตีติ  ฯ
น เหวํ วตฺตพฺเพ ฯเปฯ
	[๒๙๐]   ชหติ  ปุถุชฺชโน  กามราคพฺยาปาทํ  โส  จ  น  อจฺจนฺตํ
ชหติ    น    อนวเสสํ   ชหติ   น   อปฺปฏิสนฺธิยํ   ชหติ   น   สมูลํ
ชหติ   น   สตณฺหํ   ชหติ   น   สานุสยํ   ชหติ  น  อริเยน  ญาเณน
ชหติ   น   อริเยน   มคฺเคน   ชหติ   น   อกุปฺปํ  ปฏิวิชฺฌนฺโต  ชหติ
น    อนาคามิผลํ   สจฺฉิกโรนฺโต   ชหตีติ   ฯ   อามนฺตา   ฯ   ชหติ
อนาคามิผลสจฺฉิกิริยาย  ปฏิปนฺโน  ปุคฺคโล  กามราคพฺยาปาทํ  โส  จ  น
อจฺจนฺตํ   ชหติ   ฯเปฯ   น  อนาคามิผลํ  สจฺฉิกโรนฺโต  ชหตีติ  ฯ  น
เหวํ วตฺตพฺเพ ฯเปฯ
	[๒๙๑]   วิกฺขมฺเภติ   ปุถุชฺชโน   กามราคพฺยาปาทํ   โส  จ  น
อจฺจนฺตํ   วิกฺขมฺเภติ   น  อนวเสสํ  วิกฺขมฺเภติ  ฯเปฯ  น  อนาคามิผลํ
สจฺฉิกโรนฺโต     วิกฺขมฺเภตีติ     ฯ     อามนฺตา    ฯ    วิกฺขมฺเภติ
อนาคามิผลสจฺฉิกิริยาย  ปฏิปนฺโน  ปุคฺคโล  กามราคพฺยาปาทํ  โส  จ  น
อจฺจนฺตํ   วิกฺขมฺเภติ   น  อนวเสสํ  วิกฺขมฺเภติ  ฯเปฯ  น  อนาคามิผลํ
สจฺฉิกโรนฺโต วิกฺขมฺเภตีติ ฯ น เหวํ วตฺตพฺเพ ฯเปฯ
	[๒๙๒]   ชหติ   ปุถุชฺชโน  กามราคพฺยาปาทนฺติ  ฯ  อามนฺตา  ฯ
กตเมน   มคฺเคนาติ   รูปาวจเรน   มคฺเคนาติ   ฯ  รูปาวจโร  มคฺโค
นิยฺยานิโก   ขยคามี   โพธคามี   อปจยคามี   อนาสโว   อสญฺโญชนิโย
