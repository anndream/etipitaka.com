ภควตา    ตโยเม    ภิกฺขเว   นิรุตฺติปถา   อธิวจนปถา   ปญฺญตฺติปถา
อสงฺกิณฺณา   อสงฺกิณฺณปุพฺพา  น  สงฺกิยนฺติ  น  สงฺกิยิสฺสนฺติ  อปฺปฏิกฺกุฏฺฐา
สมเณหิ   พฺราหฺมเณหิ   วิญฺญูหิ   ฯ   กตเม   ตโย   ฯ   ยํ  ภิกฺขเว
รูปํ   อตีตํ   นิรุทฺธํ   วิคตํ   วิปริณตํ   อโหสีติ  ตสฺส  สงฺขา  อโหสีติ
ตสฺส   สมญฺญา   อโหสีติ   ตสฺส   ปญฺญตฺติ   น   ตสฺส  สงฺขา  อตฺถีติ
น   ตสฺส   สงฺขา  ภวิสฺสตีติ  ยา  เวทนา  ฯเปฯ  ยา  สญฺญา  ฯเปฯ
เย   สงฺขารา   ฯเปฯ   ยํ   วิญฺญาณํ   อตีตํ   นิรุทฺธํ  วิคตํ  วิปริณตํ
อโหสีติ    ตสฺส   สงฺขา   อโหสีติ   ตสฺส   สมญฺญา   อโหสีติ   ตสฺส
ปญฺญตฺติ   น   ตสฺส   สงฺขา   อตฺถีติ   น   ตสฺส   สงฺขา   ภวิสฺสตีติ
ยํ   ภิกฺขเว   รูปํ  อชาตํ  อปาตุภูตํ  ภวิสฺสตีติ  ตสฺส  สงฺขา  ภวิสฺสตีติ
ตสฺส    สมญฺญา    ภวิสฺสตีติ    ตสฺส    ปญฺญตฺติ   น   ตสฺส   สงฺขา
อตฺถีติ   น   ตสฺส   สงฺขา  อโหสีติ  ยา  เวทนา  ฯเปฯ  ยา  สญฺญา
ฯเปฯ   เย  สงฺขารา  ฯเปฯ  ยํ  วิญฺญาณํ  อชาตํ  อปาตุภูตํ  ภวิสฺสตีติ
ตสฺส   สงฺขา   ภวิสฺสตีติ   ตสฺส   สมญฺญา   ภวิสฺสตีติ   ตสฺส  ปญฺญตฺติ
น   ตสฺส   สงฺขา   อตฺถีติ   น   ตสฺส   สงฺขา  อโหสีติ  ยํ  ภิกฺขเว
รูปํ   ชาตํ   ปาตุภูตํ   อตฺถีติ   ตสฺส   สงฺขา   อตฺถีติ  ตสฺส  สมญฺญา
อตฺถีติ   ตสฺส   ปญฺญตฺติ   น   ตสฺส  สงฺขา  อโหสีติ  น  ตสฺส  สงฺขา
ภวิสฺสตีติ   ยา   เวทนา   ฯเปฯ   ยา  สญฺญา  ฯเปฯ  เย  สงฺขารา
ฯเปฯ   ยํ   วิญฺญาณํ   ชาตํ   ปาตุภูตํ   อตฺถีติ   ตสฺส  สงฺขา  อตฺถีติ
ตสฺส   สมญฺญา   อตฺถีติ   ตสฺส   ปญฺญตฺติ   น   ตสฺส  สงฺขา  อโหสีติ
