อามนฺตา ฯ เตน หิ น วตฺตพฺพํ อนาคตํ อตฺถีติ ฯ
	[๓๘๘]   อนาคตํ   อตฺถีติ  ฯ  อามนฺตา  ฯ  นนุ  วุตฺตํ  ภควตา
กพฬีกาเร   เจ   ภิกฺขเว   อาหาเร  นตฺถิ  ราโค  นตฺถิ  นนฺทิ  นตฺถิ
ตณฺหา    อปฺปติฏฺฐิตํ    ตตฺถ    วิญฺญาณํ   อวิรูฬฺหํ   ยตฺถ   อปฺปติฏฺฐิตํ
วิญฺญาณํ   อวิรูฬฺหํ   นตฺถิ   ตตฺถ   นามรูปสฺส   อวกฺกนฺติ   ยตฺถ  นตฺถิ
นามรูปสฺส   อวกฺกนฺติ   นตฺถิ   ตตฺถ   สงฺขารานํ   วุฑฺฒิ   ยตฺถ  นตฺถิ
สงฺขารานํ    วุฑฺฒิ    นตฺถิ   ตตฺถ   อายตึ   ปุนพฺภวาภินิพฺพตฺติ   ยตฺถ
นตฺถิ   อายตึ   ปุนพฺภวาภินิพฺพตฺติ   นตฺถิ   ตตฺถ   อายตึ  ชาติชรามรณํ
ยตฺถ  นตฺถิ  อายตึ  ชาติชรามรณํ  อโสกนฺตํ  ภิกฺขเว  อรชํ อนุปายาสนฺติ
วทามิ   ผสฺเส   เจ   ภิกฺขเว   อาหาเร  ...  มโนสญฺเจตนาย  เจ
ภิกฺขเว  อาหาเร  ...  วิญฺญาเณ  เจ  ภิกฺขเว  อาหาเร  นตฺถิ ราโค
นตฺถิ  นนฺทิ  ฯเปฯ  อรชํ  อนุปายาสนฺติ วทามีติ ๑ อตฺเถว สุตฺตนฺโตติ ฯ
อามนฺตา ฯ เตน หิ น วตฺตพฺพํ อนาคตํ อตฺถีติ ฯ
	                 สพฺพมตฺถีติกถา ฯ
	                   ____________
	                 อตีตํ ขนฺธาติกถา
	[๓๘๙]  อตีตํ  ขนฺธาติ  ฯ  อามนฺตา  ฯ  อตีตํ  อตฺถีติ ฯ น เหวํ
วตฺตพฺเพ   ฯเปฯ  อตีตํ  อายตนนฺติ  ฯ  อามนฺตา  ฯ  อตีตํ  อตฺถีติ  ฯ
น   เหวํ   วตฺตพฺเพ   ฯเปฯ   อตีตํ   ธาตูติ  ฯ  อามนฺตา  ฯ  อตีตํ
#๑ สํ. นิ. ๑๒๒ ฯ
