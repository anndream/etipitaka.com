อุปลพฺภติ สจฺฉิกฏฺฐปรมฏฺเฐนาติ ฯ
	[๑๑๙]  ปุคฺคโล  อุปลพฺภติ  สจฺฉิกฏฺฐปรมฏฺเฐนาติ  ฯ  อามนฺตา ฯ
นนุ   โย  น  ปสฺสติ  ยํ  น  ปสฺสติ  เยน  น  ปสฺสติ  โส  น  ปสฺสติ
ตํ  น  ปสฺสติ  เตน  น  ปสฺสตีติ  ฯ  อามนฺตา  ฯ  หญฺจิ  โย น ปสฺสติ
ยํ  น  ปสฺสติ  เยน  น  ปสฺสติ  โส น ปสฺสติ ตํ น ปสฺสติ เตน น ปสฺสติ
โน วต เร วตฺตพฺเพ ปุคฺคโล อุปลพฺภติ สจฺฉิกฏฺฐปรมฏฺเฐนาติ ฯ
	[๑๒๐]  ปุคฺคโล  อุปลพฺภติ  สจฺฉิกฏฺฐปรมฏฺเฐนาติ  ฯ  อามนฺตา ฯ
นนุ   โย   น  สุณาติ  ฯเปฯ  โย  น  ฆายติ  ฯเปฯ  โย  น  สายติ
ฯเปฯ   โย   น   ผุสติ   ฯเปฯ  โย  น  วิชานาติ  ยํ  น  วิชานาติ
เยน   น   วิชานาติ   โส   น  วิชานาติ  ตํ  น  วิชานาติ  เตน  น
วิชานาตีติ  ฯ  อามนฺตา  ฯ  หญฺจิ  โย  น  วิชานาติ  ยํ  น  วิชานาติ
เยน  น  วิชานาติ  โส  น  วิชานาติ  ตํ  น วิชานาติ เตน น วิชานาติ
โน วต เร วตฺตพฺเพ ปุคฺคโล อุปลพฺภติ สจฺฉิกฏฺฐปรมฏฺเฐนาติ ฯ
	[๑๒๑]  น  วตฺตพฺพํ  ปุคฺคโล  อุปลพฺภติ  สจฺฉิกฏฺฐปรมฏฺเฐนาติ  ฯ
อามนฺตา   ฯ  นนุ  วุตฺตํ  ภควตา  ปสฺสามหํ  ภิกฺขเว  ทิพฺเพน  จกฺขุนา
วิสุทฺเธน   อติกฺกนฺตมานุสเกน   สตฺเต   จวมาเน   อุปปชฺชมาเน  หีเน
ปณีเต   สุวณฺเณ   ทุพฺพณฺเณ   สุคเต   ทุคฺคเต   ยถากมฺมูปเค   สตฺเต
ปชานามีติ   อตฺเถว   สุตฺตนฺโตติ   ฯ  อามนฺตา  ฯ  เตน  หิ  ปุคฺคโล
อุปลพฺภติ   สจฺฉิกฏฺฐปรมฏฺเฐนาติ   ฯ  วุตฺตํ  ภควตา  ปสฺสามหํ  ภิกฺขเว
ทิพฺเพน    จกฺขุนา   วิสุทฺเธน   อติกฺกนฺตมานุสเกน   สตฺเต   จวมาเน
