สจฺฉิกฏฺฐปรมฏฺเฐนาติ    ยํ   ตตฺถ   วเทสิ   วตฺตพฺเพ   โข   ปุคฺคโล
อุปลพฺภติ  สจฺฉิกฏฺฐปรมฏฺเฐน  โน จ วตฺตพฺเพ ปุคฺคลสฺมึ อญฺญา-
ตาวินฺทฺริยนฺติ  มิจฺฉา ฯเปฯ
	[๕๖]  ปุคฺคโล  นูปลพฺภติ  สจฺฉิกฏฺฐปรมฏฺเฐนาติ  ฯ  อามนฺตา  ฯ
วุตฺตํ   ภควตา  อตฺถิ  ปุคฺคโล  อตฺตหิตาย  ปฏิปนฺโนติ  ฯ  อามนฺตา  ฯ
รูปํ   ปุคฺคโลติ   ฯ  น  เหวํ  วตฺตพฺเพ  ฯ  อาชานาหิ  ปฏิกมฺมํ  หญฺจิ
วุตฺตํ   ภควตา   อตฺถิ   ปุคฺคโล  อตฺตหิตาย  ปฏิปนฺโน  เตน  วต  เร
วตฺตพฺเพ   รูปํ   ปุคฺคโลติ   ยํ   ตตฺถ   วเทสิ   วตฺตพฺเพ  โข  วุตฺตํ
ภควตา   อตฺถิ   ปุคฺคโล   อตฺตหิตาย   ปฏิปนฺโน   โน   จ  วตฺตพฺเพ
รูปํ   ปุคฺคโลติ   มิจฺฉา   โน   เจ   ปน   วตฺตพฺเพ   รูปํ  ปุคฺคโลติ
โน   วต   เร   วตฺตพฺเพ   วุตฺตํ  ภควตา  อตฺถิ  ปุคฺคโล  อตฺตหิตาย
ปฏิปนฺโนติ   ยํ   ตตฺถ   วเทสิ   วตฺตพฺเพ   โข  วุตฺตํ  ภควตา  อตฺถิ
ปุคฺคโล   อตฺตหิตาย   ปฏิปนฺโน   โน   จ   วตฺตพฺเพ   รูปํ  ปุคฺคโลติ
มิจฺฉา ฯเปฯ
	[๕๗]  ปุคฺคโล  นูปลพฺภติ  สจฺฉิกฏฺฐปรมฏฺเฐนาติ  ฯ  อามนฺตา  ฯ
วุตฺตํ   ภควตา  อตฺถิ  ปุคฺคโล  อตฺตหิตาย  ปฏิปนฺโนติ  ฯ  อามนฺตา  ฯ
รูปสฺมึ   ปุคฺคโล   ฯเปฯ   อญฺญตฺร   รูปา   ปุคฺคโล  ฯเปฯ  ปุคฺคลสฺมึ
รูปํ   ฯเปฯ   เวทนา   ปุคฺคโล   ฯเปฯ   เวทนาย   ปุคฺคโล  ฯเปฯ
อญฺญตฺร   เวทนาย   ปุคฺคโล  ฯเปฯ  ปุคฺคลสฺมึ  เวทนา  ฯเปฯ  สญฺญา
ปุคฺคโล   ฯเปฯ   สญฺญาย   ปุคฺคโล  ฯเปฯ  อญฺญตฺร  สญฺญาย  ปุคฺคโล
