ปุคฺคโล  อตฺตหิตาย  ปฏิปนฺโนติ  ๑  อตฺเถว  สุตฺตนฺโตติ  ฯ อามนฺตา ฯ
เตน   หิ   ปุคฺคโล   อุปลพฺภติ   สจฺฉิกฏฺฐปรมฏฺเฐนาติ  ฯ  น  วตฺตพฺพํ
ปุคฺคโล   อุปลพฺภติ  สจฺฉิกฏฺฐปรมฏฺเฐนาติ  ฯ  อามนฺตา  ฯ  นนุ  ภควา
สจฺจวาที   กาลวาที   ภูตวาที   ตถวาที   อวิตถวาที  อนญฺญถวาทีติ  ฯ
อามนฺตา  ฯ  วุตฺตํ  ภควตา  เอกปุคฺคโล  ภิกฺขเว  โลเก  อุปฺปชฺชมาโน
อุปฺปชฺชติ   พหุชนหิตาย   พหุชนสุขาย   โลกานุกมฺปาย   อตฺถาย  หิตาย
สุขาย   เทวมนุสฺสานนฺติ   ๒   อตฺเถว   สุตฺตนฺโตติ  ฯ  อามนฺตา  ฯ
เตน หิ ปุคฺคโล อุปลพฺภติ สจฺฉิกฏฺฐปรมฏฺเฐนาติ ฯ
	[๑๘๓]  ปุคฺคโล  อุปลพฺภติ  สจฺฉิกฏฺฐปรมฏฺเฐนาติ  ฯ  อามนฺตา ฯ
นนุ  ภควา  สจฺจวาที กาลวาที ภูตวาที ตถวาที อวิตถวาที อนญฺญถวาทีติ ฯ
อามนฺตา    ฯ    วุตฺตํ    ภควตา   สพฺเพ   ธมฺมา   อนตฺตาติ   ๓
อตฺเถว   สุตฺตนฺโตติ   ฯ  อามนฺตา  ฯ  เตน  หิ  น  วตฺตพฺพํ  ปุคฺคโล
อุปลพฺภติ สจฺฉิกฏฺฐปรมฏฺเฐนาติ ฯ
	[๑๘๔]  ปุคฺคโล  อุปลพฺภติ  สจฺฉิกฏฺฐปรมฏฺเฐนาติ  ฯ  อามนฺตา ฯ
นนุ    ภควา    สจฺจวาที   กาลวาที   ภูตวาที   ตถวาที   อวิตถวาที
อนญฺญถวาทีติ   ฯ   อามนฺตา  ฯ  วุตฺตํ  ภควตา  ทุกฺขเมว  อุปฺปชฺชมานํ
อุปฺปชฺชติ   ทุกฺขเมว  นิรุชฺฌมานํ  นิรุชฺฌตีติ  น  กงฺขติ  น  วิจิกิจฺฉติ  ฯ
อปรปจฺจยา  ญาณเมวสฺส  เอตฺถ  โหติ เอตฺตาวตา โข กจฺจาน สมฺมาทิฏฺฐิ
โหตีติ   ๔   อตฺเถว   สุตฺตนฺโตติ   ฯ   อามนฺตา   ฯ  เตน  หิ  น
#๑ อภิ. ปุ. ๑๖๗-๑๙๓ ฯ ๒ อํ. เอก. ๒๘ ฯ ๓ ขุ. ขุ. ๔๓ ฯ ๔ สํ. นิ. ๒๑ ฯ
