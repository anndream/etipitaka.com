อามนฺตา ฯ เตน หิ ปญฺจวิญฺญาณสมงฺคิสฺส อตฺถิ มคฺคภาวนาติ ฯ
	         ปญฺจวิญฺญาณสมงฺคิสฺส มคฺคภาวนากถา ฯ
	                __________________
	             ปญฺจวิญฺญาณา กุสลาปีติกถา
	[๑๓๙๒]   ปญฺจวิญฺญาณา   กุสลาปิ   อกุสลาปีติ  ฯ  อามนฺตา  ฯ
นนุ   ปญฺจวิญฺญาณา   อุปฺปนฺนวตฺถุกา  อุปฺปนฺนารมฺมณาติ  ฯ  อามนฺตา  ฯ
หญฺจิ        ปญฺจวิญฺญาณา       อุปฺปนฺนวตฺถุกา       อุปฺปนฺนารมฺมณา
โน   วต   เร   วตฺตพฺเพ  ปญฺจวิญฺญาณา  กุสลาปิ  อกุสลาปีติ  ฯ  นนุ
ปญฺจวิญฺญาณา    ปุเรชาตวตฺถุกา    ปุเรชาตารมฺมณา    อชฺฌตฺติกวตฺถุกา
พาหิรารมฺมณา           อสมฺภินฺนวตฺถุกา           อสมฺภินฺนารมฺมณา
นานาวตฺถุกา   นานารมฺมณา   น   อญฺญมญฺญสฺส  โคจรวิสยํ  ปจฺจนุโภนฺติ
น     อสมนฺนาหารา    อุปฺปชฺชนฺติ    น    อมนสิการา    อุปฺปชฺชนฺติ
น    อพฺโพกิณฺณา    อุปฺปชฺชนฺติ    น    อปุพฺพํ    อจริมํ   อุปฺปชฺชนฺติ
น     อญฺญมญฺญสฺส    สมนนฺตรา    อุปฺปชฺชนฺติ    นนุ    ปญฺจวิญฺญาณา
อนาโภคาติ    ฯ    อามนฺตา   ฯ   หญฺจิ   ปญฺจวิญฺญาณา   อนาโภคา
โน วต เร วตฺตพฺเพ ปญฺจวิญฺญาณา กุสลาปิ อกุสลาปีติ ฯ
	[๑๓๙๓]   จกฺขุวิญฺญาณํ   กุสลนฺติ   ฯ  อามนฺตา  ฯ  จกฺขุวิญฺญาณํ
สุญฺญตํ  อารพฺภ  อุปฺปชฺชตีติ  ฯ  น  เหวํ  วตฺตพฺเพ  ฯเปฯ  จกฺขุวิญฺญาณํ
สุญฺญตํ     อารพฺภ     อุปฺปชฺชตีติ    ฯ    อามนฺตา    ฯ    จกฺขุญฺจ
