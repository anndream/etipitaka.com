	[๑๓๘๕]   สมฺมากมฺมนฺโต   ฯเปฯ  สมฺมาอาชีโว  มคฺโค  โส  จ
อนารมฺมโณ   นตฺถิ   ตสฺส  อาวชฺชนา  ฯเปฯ  ปณิธีติ  ฯ  อามนฺตา  ฯ
สมฺมาทิฏฺฐิ   ฯเปฯ   สมฺมาสงฺกปฺโป   สมฺมาวายาโม   สมฺมาสติ  ฯเปฯ
สมฺมาสมาธิ   มคฺโค   โส   จ   อนารมฺมโณ   นตฺถิ  ตสฺส  อาวชฺชนา
ฯเปฯ ปณิธีติ ฯ น เหวํ วตฺตพฺเพ ฯเปฯ
	[๑๓๘๖]  น  วตฺตพฺพํ  มคฺคสมงฺคิสฺส  รูปํ  มคฺโคติ  ฯ อามนฺตา ฯ
นนุ  สมฺมาวาจา  สมฺมากมฺมนฺโต  สมฺมาอาชีโว  มคฺโคติ  ฯ  อามนฺตา ฯ
หญฺจิ    สมฺมาวาจา    สมฺมากมฺมนฺโต    สมฺมาอาชีโว   มคฺโค   เตน
วต เร วตฺตพฺเพ มคฺคสมงฺคิสฺส รูปํ มคฺโคติ ฯ
	                รูปํ มคฺโคติกถา ฯ
	                __________________
	         ปญฺจวิญฺญาณสมงฺคิสฺส มคฺคภาวนากถา
	[๑๓๘๗]  ปญฺจวิญฺญาณสมงฺคิสฺส  อตฺถิ  มคฺคภาวนาติ  ฯ อามนฺตา ฯ
นนุ      ปญฺจวิญฺญาณา     อุปฺปนฺนวตฺถุกา     อุปฺปนฺนารมฺมณาติ     ฯ
อามนฺตา   ฯ   หญฺจิ   ปญฺจวิญฺญาณา   อุปฺปนฺนวตฺถุกา   อุปฺปนฺนารมฺมณา
โน วต เร วตฺตพฺเพ ปญฺจวิญฺญาณสมงฺคิสฺส อตฺถิ มคฺคภาวนาติ ฯ
	[๑๓๘๘]   นนุ   ปญฺจวิญฺญาณา  ปุเรชาตวตฺถุกา  ปุเรชาตารมฺมณา
อชฺฌตฺติกวตฺถุกา    พาหิรารมฺมณา    อสฺมภินฺนวตฺถุกา   อสมฺภินฺนารมฺมณา
นานาวตฺถุกา      นานารมฺมณา     น     อญฺญมญฺญสฺส     โคจร-
