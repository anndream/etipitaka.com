อามนฺตา  ฯ  สกทาคามิผลสจฺฉิกิริยาย  ปฏิปนฺโน  ปุคฺคโล โสตาปตฺติผเลน
สมนฺนาคโตติ    ฯ    อามนฺตา   ฯ   เสฺวว   สกทาคามิผลสจฺฉิกิริยาย
ปฏิปนฺโน โส โสตาปนฺโนติ ฯ น เหวํ วตฺตพฺเพ ฯเปฯ
	[๑๐๐๐]   อรหตฺตสจฺฉิกิริยาย  ปฏิปนฺโน  ปุคฺคโล  โสตาปตฺติผเลน
สมนฺนาคโตติ   ฯ   อามนฺตา   ฯ   นนุ   อรหตฺตสจฺฉิกิริยาย  ปฏิปนฺโน
ปุคฺคโล  โสตาปตฺติผลํ  วีติวตฺโตติ  ฯ อามนฺตา ฯ หญฺจิ อรหตฺตสจฺฉิกิริยาย
ปฏิปนฺโน       ปุคฺคโล       โสตาปตฺติผลํ       วีติวตฺโต      โน
วต  เร  วตฺตพฺเพ  อรหตฺตสจฺฉิกิริยาย  ปฏิปนฺโน ปุคฺคโล โสตาปตฺติผเลน
สมนฺนาคโตติ ฯ
	[๑๐๐๑]   อรหตฺตสจฺฉิกิริยาย   ปฏิปนฺโน   ปุคฺคโล  โสตาปตฺติผลํ
วีติวตฺโต   เตน   สมนฺนาคโตติ   ฯ   อามนฺตา  ฯ  อรหตฺตสจฺฉิกิริยาย
ปฏิปนฺโน   ปุคฺคโล   โสตาปตฺติมคฺคํ   วีติวตฺโต   สกฺกายทิฏฺฐึ   วิจิกิจฺฉํ
สีลพฺพตปรามาสํ   อปายคมนิยํ   ราคํ   อปายคมนิยํ   โทสํ  อปายคมนิยํ
โมหํ วีติวตฺโต เตน สมนฺนาคโตติ ฯ น เหวํ วตฺตพฺเพ ฯเปฯ
	[๑๐๐๒]   อรหตฺตสจฺฉิกิริยาย  ปฏิปนฺโน  ปุคฺคโล  สกทาคามิผเลน
สมนฺนาคโตติ   ฯ   อามนฺตา   ฯ   นนุ   อรหตฺตสจฺฉิกิริยาย  ปฏิปนฺโน
ปุคฺคโล  สกทาคามิผลํ  วีติวตฺโตติ  ฯ อามนฺตา ฯ หญฺจิ อรหตฺตสจฺฉิกิริยาย(
ปฏิปนฺโน       ปุคฺคโล       สกทาคามิผลํ       วีติวตฺโต      โน
วต  เร  วตฺตพฺเพ  อรหตฺตสจฺฉิกิริยาย  ปฏิปนฺโน ปุคฺคโล สกทาคามิผเลน
สมนฺนาคโตติ ฯ
