	      มํสจกฺขุํ ทิพฺพจกฺขุํ        ปญฺญาจกฺขุํ อนุตฺตรํ
	      เอตานิ ตีณิ จกฺขูนิ       อกฺขาสิ ปุริสุตฺตโม
	      มํสจกฺขุสฺส อุปฺปาโท      มคฺโค ทิพฺพสฺส จกฺขุโน
	      ยทา จ ญาณํ อุทปาทิ     ปญฺญาจกฺขุํ อนุตฺตรํ
	      ตสฺส จกฺขูสฺส ปฏิลาภา    สพฺพทุกฺขา ปมุจฺจตีติ ๑
อตฺเถว   สุตฺตนฺโตติ   ฯ   อามนฺตา  ฯ  เตน  หิ  น  วตฺตพฺพํ  เทฺวว
จกฺขูนีติ ฯ
	                 ทิพฺพจกฺขุกถา ฯ
	                  ______________
	                  ทิพฺพโสตกถา
	[๘๐๙]  มํสโสตํ  ธมฺมูปตฺถทฺธํ  ทิพฺพโสตํ  โหตีติ  ฯ  อามนฺตา  ฯ
มํสโสตํ ทิพฺพโสตํ ทิพฺพโสตํ มํสโสตนฺติ ฯ น เหวํ วตฺตพฺเพ ฯเปฯ
	[๘๑๐]  มํสโสตํ  ธมฺมูปตฺถทฺธํ  ทิพฺพโสตํ  โหตีติ  ฯ  อามนฺตา  ฯ
ยาทิสํ    มํสโสตํ    ตาทิสํ    ทิพฺพโสตํ    ยาทิสํ   ทิพฺพโสตํ   ตาทิสํ
มํสโสตนฺติ ฯ น เหวํ วตฺตพฺเพ ฯเปฯ
	[๘๑๑]  มํสโสตํ  ธมฺมูปตฺถทฺธํ  ทิพฺพโสตํ  โหตีติ  ฯ  อามนฺตา  ฯ
ตญฺเญว   มํสโสตํ   ตํ   ทิพฺพโสตํ   ตํ   ทิพฺพโสตํ   ตํ  มํสโสตนฺติ  ฯ
น เหวํ วตฺตพฺเพ ฯเปฯ
#๑ ขุ. อิติวุตฺตก. ๒๑๘ ฯ
