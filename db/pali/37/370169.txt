	                เอกจฺจมตฺถีติกถา
	[๔๐๘]   อตีตํ   อตฺถีติ  ฯ  เอกจฺจํ  อตฺถิ   เอกจฺจํ  นตฺถีติ  ฯ
เอกจฺจํ    นิรุทฺธํ    เอกจฺจํ   น   นิรุทฺธํ   เอกจฺจํ   วิคตํ   เอกจฺจํ
อวิคตํ    เอกจฺจํ    อตฺถงฺคตํ    เอกจฺจํ    น    อตฺถงฺคตํ   เอกจฺจํ
อพฺภตฺถงฺคตํ เอกจฺจํ น อพฺภตฺถงฺคตนฺติ ฯ น เหวํ วตฺตพฺเพ ฯเปฯ
	[๔๐๙]   อตีตํ  เอกจฺจํ  อตฺถิ  เอกจฺจํ  นตฺถีติ  ฯ  อามนฺตา  ฯ
อตีตา  อวิปกฺกวิปากา  ธมฺมา  เอกจฺเจ  อตฺถิ  เอกจฺเจ  นตฺถีติ  ฯ  น
เหวํ วตฺตพฺเพ ฯเปฯ
	[๔๑๐]   อตีตํ  เอกจฺจํ  อตฺถิ  เอกจฺจํ  นตฺถีติ  ฯ  อามนฺตา  ฯ
อตีตา   วิปกฺกวิปากา   ธมฺมา   เอกจฺเจ   อตฺถิ  เอกจฺเจ  นตฺถีติ  ฯ
น เหวํ วตฺตพฺเพ ฯเปฯ
	[๔๑๑]   อตีตํ  เอกจฺจํ  อตฺถิ  เอกจฺจํ  นตฺถีติ  ฯ  อามนฺตา  ฯ
อตีตา  อวิปากา  ธมฺมา  เอกจฺเจ  อตฺถิ  เอกจฺเจ  นตฺถีติ  ฯ  น เหวํ
วตฺตพฺเพ ฯเปฯ
	[๔๑๒]   อตีตํ  เอกจฺจํ  อตฺถิ  เอกจฺจํ  นตฺถีติ  ฯ  อามนฺตา  ฯ
กึ    อตฺถิ   กึ   นตฺถีติ   ฯ   อตีตา   อวิปกฺกวิปากา   ธมฺมา   เต
อตฺถิ อตีตา วิปกฺกวิปากา ธมฺมา เต นตฺถีติ ฯ
	[๔๑๓]  อตีตา  อวิปกฺกวิปากา  ธมฺมา  เต  อตฺถีติ ฯ อามนฺตา ฯ
อตีตา    วิปกฺกวิปากา    ธมฺมา    เต    อตฺถีติ    ฯ    น   เหวํ
