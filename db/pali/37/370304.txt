อามนฺตา   ฯ   นนุ   อรหตา   จตฺตาริ   ผลานิ  ปฏิลทฺธานิ  เตหิ  จ
อปริหีโนติ  ฯ  อามนฺตา  ฯ  หญฺจิ  อรหตา  จตฺตาริ  ผลานิ  ปฏิลทฺธานิ
เตหิ   จ   อปริหีโน   เตน  วต  เร  วตฺตพฺเพ  อรหา  จตูหิ  ผเลหิ
สมนฺนาคโตติ ฯ
	[๙๒๘]   น   วตฺตพฺพํ   อนาคามี  ตีหิ  ผเลหิ  สมนฺนาคโตติ  ฯ
อามนฺตา   ฯ   นนุ   อนาคามินา   ตีณิ   ผลานิ  ปฏิลทฺธานิ  เตหิ  จ
อปริหีโนติ  ฯ  อามนฺตา  ฯ  หญฺจิ  อนาคามินา  ตีณิ  ผลานิ  ปฏิลทฺธานิ
เตหิ   จ   อปริหีโน  เตน  วต  เร  วตฺตพฺเพ  อนาคามี  ตีหิ  ผเลหิ
สมนฺนาคโตติ ฯ
	[๙๒๙]   น  วตฺตพฺพํ  สกทาคามี  ทฺวีหิ  ผเลหิ  สมนฺนาคโตติ  ฯ
อามนฺตา   ฯ   นนุ   สกทาคามินา   เทฺว   ผลานิ   ปฏิลทฺธานิ  เตหิ
จ   อปริหีโนติ   ฯ   อามนฺตา   ฯ  หญฺจิ  สกทาคามินา  เทฺว  ผลานิ
ปฏิลทฺธานิ   เตหิ   จ  อปริหีโน  เตน  วต  เร  วตฺตพฺเพ  สกทาคามี
ทฺวีหิ ผเลหิ สมนฺนาคโตติ ฯ
	[๙๓๐]  อรหตา  จตฺตาริ  ผลานิ  ปฏิลทฺธานิ เตหิ จ อปริหีโนติ ฯ
อรหา  จตูหิ  ผเลหิ  สมนฺนาคโตติ  ฯ  อามนฺตา  ฯ  อรหตา  จตฺตาโร
มคฺคา   ปฏิลทฺธา   เตหิ   จ   อปริหีโนติ   ฯ  อรหา  จตูหิ  มคฺเคหิ
สมนฺนาคโตติ ฯ น เหวํ วตฺตพฺเพ ฯเปฯ
	[๙๓๑]    อนาคามินา    ตีณิ   ผลานิ   ปฏิลทฺธานิ   เตหิ   จ
อปริหีโนติ   ฯ   อนาคามี  ตีหิ  ผเลหิ  สมนฺนาคโตติ  ฯ  อามนฺตา  ฯ
