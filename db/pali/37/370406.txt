น   จ   เตน   กาเยน  ตํ  โผฏฺฐพฺพํ  ผุสตีติ  ฯ  อามนฺตา  ฯ  อตฺถิ
ตตฺถ   โสตายตนํ   อตฺถิ   สทฺทายตนํ   ฯเปฯ   อตฺถิ  ตตฺถ  มนายตนํ
อตฺถิ   ธมฺมายตนํ   น   จ  เตน  มเนน  ตํ  ธมฺมํ  วิชานาตีติ  ฯ  น
เหวํ วตฺตพฺเพ ฯเปฯ
	[๑๒๓๑]   อตฺถิ   ตตฺถ   ฆานายตนํ   อตฺถิ   คนฺธายตนํ   เตน
ฆาเนน   ตํ   คนฺธํ   ฆายตีติ  ฯ  อามนฺตา  ฯ  อตฺถิ  ตตฺถ  มูลคนฺโธ
สารคนฺโธ   ตจคนฺโธ   ปตฺตคนฺโธ   ปุปฺผคนฺโธ   ผลคนฺโธ   อามคนฺโธ
วิสคนฺโธ ๑ สุคนฺโธ ทุคฺคนฺโธติ ฯ น เหวํ วตฺตพฺเพ ฯเปฯ
	[๑๒๓๒]    อตฺถิ   ตตฺถ   ชิวฺหายตนํ   อตฺถิ   รสายตนํ   ตาย
ชิวฺหาย   ตํ   รสํ   สายตีติ   ฯ   อามนฺตา  ฯ  อตฺถิ  ตตฺถ  มูลรโส
ขนฺธรโส   ตจรโส   ปตฺตรโส  ปุปฺผรโส  ผลรโส  อมฺพิลํ  มธุรํ  ติตฺติกํ
กฏุกํ   โลณิยํ   ขาริยํ   ลมฺพิลํ   กสาโว  สาทุ  อสาทูติ  ฯ  น  เหวํ
วตฺตพฺเพ ฯเปฯ
	[๑๒๓๓]   อตฺถิ   ตตฺถ   กายายตนํ  อตฺถิ  โผฏฺฐพฺพายตนํ  เตน
กาเยน   ตํ   โผฏฺฐพฺพํ   ผุสตีติ  ฯ  อามนฺตา  ฯ  อตฺถิ  ตตฺถ  กกฺขฬํ
มุทุกํ   สณฺหํ   ผรุสํ   สุขสมฺผสฺสํ   ทุกฺขสมฺผสฺสํ   ครุกํ  ลหุกนฺติ  ฯ  น
เหวํ วตฺตพฺเพ ฯเปฯ
	[๑๒๓๔]   น   วตฺตพฺพํ  สฬายตนิโก  อตฺตภาโว  รูปธาตุยาติ  ฯ
อามนฺตา  ฯ  นนุ  อตฺถิ  ตตฺถ  ฆานนิมิตฺตํ  ชิวฺหานิมิตฺตํ  กายนิมิตฺตนฺติ ฯ
อามนฺตา   ฯ   หญฺจิ   อตฺถิ  ตตฺถ  ฆานนิมิตฺตํ  ชิวฺหานิมิตฺตํ  กายนิมิตฺตํ
#๑. ม. วิสฺสคนฺโธ.
