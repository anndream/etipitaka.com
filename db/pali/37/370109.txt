ฯเปฯ   อรหา   วิธูเปตีติ   ฯ   น   เหวํ   วตฺตพฺเพ  ฯเปฯ  อรหา
สนฺธูเปตีติ   ฯ   น   เหวํ  วตฺตพฺเพ  ฯเปฯ  นนุ  อรหา  เนวาจินาติ
น   อปจินาติ   อปจินิตฺวา   ฐิโตติ   ฯ   อามนฺตา   ฯ  หญฺจิ  อรหา
เนวาจินาติ   น   อปจินาติ  อปจินิตฺวา  ฐิโต  โน  วต  เร  วตฺตพฺเพ
ปริหายติ  อรหา  อรหตฺตาติ  ฯ  นนุ  อรหา  เนว  ปชหติ  น อุปาทิยติ
ปชหิตฺวา   ฐิโตติ   ฯ   อามนฺตา   ฯ  หญฺจิ  อรหา  เนว  ปชหติ  น
อุปาทิยติ   ปชหิตฺวา   ฐิโต  โน  วต  เร  วตฺตพฺเพ  ปริหายติ  อรหา
อรหตฺตาติ   ฯ   นนุ   อรหา   เนว  วิสิเนติ  น  อุสฺสิเนติ  วิสินิตฺวา
ฐิโตติ   ฯ   อามนฺตา   ฯ  หญฺจิ  อรหา  เนว  วิสิเนติ  น  อุสฺสิเนติ
วิสินิตฺวา  ฐิโต  โน  วต  เร  วตฺตพฺเพ  ปริหายติ  อรหา อรหตฺตาติ ฯ
นนุ  อรหา  เนว  วิธูเปติ  น  สนฺธูเปติ วิธูเปตฺวา ฐิโตติ ฯ อามนฺตา ฯ
หญฺจิ   อรหา   เนว   วิธูเปติ   น   สนฺธูเปติ  วิธูเปตฺวา  ฐิโต  โน
วต เร วตฺตพฺเพ ปริหายติ อรหา อรหตฺตาติ ฯ
	                  ปริหานิกถา ฯ
	                    ________
	                  พฺรหฺมจริยกถา
	[๒๕๕]  นตฺถิ  เทเวสุ  พฺรหฺมจริยวาโสติ  ฯ  อามนฺตา  ฯ สพฺเพ
เทวา  ชฬา  เอฬมูคา  อวิญฺญู หตฺถสํวาจิกา น ปฏิพลา สุภาสิตทุพฺภาสิตานํ
อตฺถมญฺญาตุํ     สพฺเพ     เทวา     น     พุทฺเธ    ปสนฺนา    น
