โวหริสฺสามีติ   อญฺญํ   โวหรตีติ   ฯ   อามนฺตา  ฯ  หญฺจิ  อตฺถิ  โกจิ
อญฺญํ    ภณิสฺสามีติ    อญฺญํ    ภณติ    ฯเปฯ    อญฺญํ   โวหริสฺสามีติ
อญฺญํ โวหรติ เตน วต เร วตฺตพฺเพ น ยถาจิตฺตสฺส วาจาติ ฯ
	             นยถาจิตฺตสฺส วาจาติกถา ฯ
	                __________________
	            นยถาจิตฺตสฺส กายกมฺมนฺติกถา
	[๑๓๖๓]  น  ยถาจิตฺตสฺส  กายกมฺมนฺติ  ฯ  อามนฺตา ฯ อผสฺสกสฺส
กายกมฺมํ   ฯเปฯ   อจิตฺตกสฺส   กายกมฺมนฺติ   ฯ   น  เหวํ  วตฺตพฺเพ
ฯเปฯ   นนุ   สผสฺสกสฺส  กายกมฺมํ  ฯเปฯ  สจิตฺตกสฺส  กายกมฺมนฺติ  ฯ
อามนฺตา    ฯ    หญฺจิ    สผสฺสกสฺส   กายกมฺมํ   ฯเปฯ   สจิตฺตกสฺส
กายกมฺมํ โน วต เร วตฺตพฺเพ น ยถาจิตฺตสฺส กายกมฺมนฺติ ฯ
	[๑๓๖๔]  น  ยถาจิตฺตสฺส กายกมฺมนฺติ ฯ อามนฺตา ฯ อนาวชฺชนฺตสฺส
กายกมฺมํ    ฯเปฯ    อปณิทหนฺตสฺส    กายกมฺมนฺติ    ฯ    น   เหวํ
วตฺตพฺเพ   ฯเปฯ   นนุ   อาวชฺชนฺตสฺส   กายกมฺมํ  ฯเปฯ  ปณิทหนฺตสฺส
กายกมฺมนฺติ   ฯ   อามนฺตา   ฯ  หญฺจิ  อาวชฺชนฺตสฺส  กายกมฺมํ  ฯเปฯ
ปณิทหนฺตสฺส   กายกมฺมํ   โน   วต   เร   วตฺตพฺเพ   น  ยถาจิตฺตสฺส
กายกมฺมนฺติ ฯ
	[๑๓๖๕]  น  ยถาจิตฺตสฺส  กายกมฺมนฺติ ฯ อามนฺตา ฯ นนุ กายกมฺมํ
จิตฺตสมุฏฺฐานํ   จิตฺเตน   สห   ชาตํ   จิตฺเตน   สห  เอกุปฺปาทนฺติ  ฯ
