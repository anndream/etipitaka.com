ปุคฺคลสฺส ปฏิสํเวที อุปลพฺภตีติ ฯ น เหวํ วตฺตพฺเพ ฯเปฯ
	[๑๔๔]  มานุสกํ  สุขํ  อุปลพฺภตีติ  ฯ  มานุสกสฺส  สุขสฺส ปฏิสํเวที
อุปลพฺภตีติ   ฯ   อามนฺตา   ฯ   นิพฺพานํ   อุปลพฺภตีติ   ฯ  นิพฺพานสฺส
ปฏิสํเวที อุปลพฺภตีติ ฯ น เหวํ วตฺตพฺเพ ฯเปฯ
	[๑๔๕]  มานุสกํ  สุขํ  อุปลพฺภตีติ  ฯ  มานุสกสฺส  สุขสฺส ปฏิสํเวที
อุปลพฺภตีติ   ฯ  อามนฺตา  ฯ  มหาปฐวี  อุปลพฺภตีติ  ฯเปฯ  มหาสมุทฺโท
อุปลพฺภตีติ   ฯ  สิเนรุปพฺพตราชา  อุปลพฺภตีติ  ฯ  อาโป  อุปลพฺภตีติ  ฯ
เตโช   อุปลพฺภตีติ   ฯ   วาโย  อุปลพฺภตีติ  ฯเปฯ   ติณกฏฺฐวนปฺปตโย
อุปลพฺภนฺตีติ   ฯ   ติณกฏฺฐวนปฺปตีนํ   ปฏิสํเวที  อุปลพฺภตีติ  ฯ  น  เหวํ
วตฺตพฺเพ ฯเปฯ
	[๑๔๖]  มานุสกํ  สุขํ  อุปลพฺภตีติ  ฯ  มานุสกสฺส  สุขสฺส ปฏิสํเวที
อุปลพฺภตีติ    ฯ    อามนฺตา    ฯ    อญฺญํ    มานุสกํ   สุขํ   อญฺโญ
มานุสกสฺส สุขสฺส ปฏิสํเวทีติ ฯ น เหวํ วตฺตพฺเพ ฯเปฯ
	[๑๔๗]  อาปายิกํ  ทุกฺขํ  อุปลพฺภตีติ  ฯ  อามนฺตา  ฯ อาปายิกสฺส
ทุกฺขสฺส ปฏิสํเวที อุปลพฺภตีติ ฯ น เหวํ วตฺตพฺเพ ฯเปฯ
	[๑๔๘]   อาปายิกํ   ทุกฺขํ   อุปลพฺภตีติ  ฯ  อาปายิกสฺส  ทุกฺขสฺส
ปฏิสํเวที   อุปลพฺภตีติ  ฯ  อามนฺตา  ฯ  ตสฺส  ปฏิสํเวที  อุปลพฺภตีติ  ฯ
น  เหวํ  วตฺตพฺเพ  ฯเปฯ  ตสฺส  ปฏิสํเวที  อุปลพฺภตีติ  ฯ  อามนฺตา ฯ
ตสฺส    ตสฺเสว    นตฺถิ   ทุกฺขสฺส   อนฺตกิริยา   นตฺถิ   วฏฺฏูปจฺเฉโท
นตฺถิ อนุปาทาปรินิพฺพานนฺติ ฯ น เหวํ วตฺตพฺเพ ฯเปฯ
