	                  อากาสกถา
	[๑๑๐๔]   อากาโส  อสงฺขโตติ  ฯ  อามนฺตา  ฯ  นิพฺพานํ  ตาณํ
เลณํ สรณํ ปรายนํ อจฺจุตํ อมตนฺติ ฯ น เหวํ วตฺตพฺเพ ฯเปฯ
	[๑๑๐๕]  อากาโส  อสงฺขโต  นิพฺพานํ  อสงฺขตนฺติ  ฯ อามนฺตา ฯ
เทฺว  อสงฺขตานีติ  ฯ  น  เหวํ  วตฺตพฺเพ  ฯเปฯ  เทฺว  อสงฺขตานีติ ฯ
อามนฺตา   ฯ   เทฺว   ตาณานิ   ฯเปฯ  อนฺตริกา  วาติ  ฯ  น  เหวํ
วตฺตพฺเพ ฯเปฯ
	[๑๑๐๖]  อากาโส  อสงฺขโตติ  ฯ อามนฺตา ฯ อตฺถิ เกจิ อนากาสํ
อากาสํ   กโรนฺตีติ   ฯ   อามนฺตา   ฯ   อตฺถิ  เกจิ  สงฺขตํ  อสงฺขตํ
กโรนฺตีติ ฯ น เหวํ วตฺตพฺเพ ฯเปฯ
	[๑๑๐๗]  อตฺถิ  เกจิ  อากาสํ  อนากาสํ  กโรนฺตีติ ฯ อามนฺตา ฯ
อตฺถิ เกจิ อสงฺขตํ สงฺขตํ กโรนฺตีติ ฯ น เหวํ วตฺตพฺเพ ฯเปฯ
	[๑๑๐๘]   อากาเส  ปกฺขิโน  ๑  คจฺฉนฺติ  จนฺทิมสุริยา  คจฺฉนฺติ
ตารกรูปานิ    คจฺฉนฺติ    อิทฺธึ    วิกุพฺพนฺติ   พาหุํ   จาเลนฺติ   ปาณึ
จาเลนฺติ    เลฑฺฑฑ    ขิปนฺติ    ลคุฬํ    ขิปนฺติ   อิทฺธึ   ขิปนฺติ   อุสุํ
ขิปนฺตีติ  ฯ  อามนฺตา  ฯ  อสงฺขเต  ปกฺขิโน  ๑  คจฺฉนฺติ  จนฺทิมสุริยา
คจฺฉนฺติ    ตารกรูปานิ   คจฺฉนฺติ   อิทฺธึ   วิกุพฺพนฺติ   พาหุํ   จาเลนฺติ
ปาณึ    จาเลนฺติ    เลฑฺฑฑ    ขิปนฺติ   ลคุฬํ   ขิปนฺติ   อิทฺธึ   ขิปนฺติ
อุสุํ ขิปนฺตีติ ฯ น เหวํ วตฺตพฺเพ ฯเปฯ
#๑. ม. ปกฺขิโย.
