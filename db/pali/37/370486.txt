	[๑๔๖๕]  อิทฺธิพเลน  สมนฺนาคโต  กปฺปํ ติฏฺเฐยฺยาติ ฯ อามนฺตา ฯ
นนุ    วุตฺตํ    ภควตา    จตุนฺนํ    ภิกฺขเว   ธมฺมานํ   นตฺถิ   โกจิ
ปาฏิโภโค  สมโณ  วา  พฺราหฺมโณ  วา  เทโว  วา  มาโร วา พฺรหฺมา
วา  โกจิ  วา  โลกสฺมึ  ฯ  กตฺเมสํ  จตุนฺนํ  ฯ  ชราธมฺโม  มา  ชิรีติ
นตฺถิ   โกจิ   ปาฏิโภโค   สมโณ   วา   พฺราหฺมโณ  วา  เทโว  วา
มาโร   วา   พฺรหฺมา   วา   โกจิ   วา   โลกสฺมึ  พฺยาธิธมฺโม  มา
พฺยาธิยีติ   ฯเปฯ   มรณธมฺโม   มา   มิยฺยีติ   ฯเปฯ  ยานิ  โข  ปน
ตานิ   ปุพฺเพ   กตานิ  ปาปกานิ  กมฺมานิ  สงฺกิเลสิกานิ  โปโนพฺภวิกานิ
ทุกฺขุทฺรยานิ   ทุกฺขวิปากานิ   อายตึ   ชาติชรามรณิยานิ   เตสํ  วิปาโก
มา   นิพฺพตฺตีติ   นตฺถิ   โกจิ   ปาฏิโภโค   สมโณ   วา   พฺราหฺมโณ
วา  เทโว  วา  มาโร  วา  พฺรหฺมา  วา  โกจิ  วา  โลกสฺมึ  อิเมสํ
โข   ภิกฺขเว   จตุนฺนํ   ธมฺมานํ   นตฺถิ  โกจิ  ปาฏิโภโค  สมโณ  วา
พฺราหฺมโณ   วา   เทโว   วา   มาโร  วา  พฺรหฺมา  วา  โกจิ  วา
โลกสฺมินฺติ   ๑   อตฺเถว   สุตฺตนฺโตติ  ฯ  อามนฺตา  ฯ  เตน  หิ  น
วตฺตพฺพํ อิทฺธิพเลน สมนฺนาคโต กปฺปํ ติฏฺเฐยฺยาติ ฯ
	                 อิทฺธิพลกถา ฯ
	                 __________________
#๑ อํ. จตุกฺก ๒๓๙ ฯ
