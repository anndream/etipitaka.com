อคฺโคหมสฺมิ     โลกสฺส     เชฏฺโฐหมสฺมิ     โลกสฺส    เสฏฺโฐหมสฺมิ
โลกสฺส     อยมนฺติมา    ชาติ    นตฺถิทานิ    ปุนพฺภโวติ    เอวเมว
สมฺปติชาโต   จกฺกวตฺติสตฺโต   สเมหิ   ปาเทหิ   ปติฏฺฐหิตฺวา  อุตฺตเรน
อภิมุโข   สตฺต   ปทวีติหาเร   คจฺฉติ   เสตมฺหิ  ฉตฺเต  อนุธาริยมาเน
สพฺพา   จ   ทิสา   วิโลเกติ   อาสภิญฺจ   วาจํ   ภาสติ  อคฺโคหมสฺมิ
โลกสฺส   เชฏฺโฐหมสฺมิ   โลกสฺส   เสฏฺโฐหมสฺมิ   โลกสฺส   อยมนฺติมา
ชาติ นตฺถิทานิ ปุนพฺภโวติ ฯ น เหวํ วตฺตพฺเพ ฯเปฯ
	[๙๖๕]  ยถา  โพธิสตฺตสฺส  ชายมานสฺส  มหโต  อาโลกสฺส มหโต
โอภาสสฺส  มหโต  ภูมิจาลสฺส  ปาตุภาโว  โหติ เอวเมว จกฺกวตฺติสตฺตสฺส
ชายมานสฺส     มหโต    อาโลกสฺส    มหโต    โอภาสสฺส    มหโต
ภูมิจาลสฺส ปาตุภาโว โหตีติ ฯ น เหวํ วตฺตพฺเพ ฯเปฯ
	[๙๖๖]  ยถา  โพธิสตฺตสฺส  ปกติกาโย  สมนฺตา  พฺยามํ  โอภาสติ
เอวเมว   จกฺกวตฺติสตฺตสฺส   ปกติกาโย  สมนฺตา  พฺยามํ  โอภาสตีติ  ฯ
น เหวํ วตฺตพฺเพ ฯเปฯ
	[๙๖๗]  ยถา โพธิสตฺโต มหาสุปินํ ปสฺสิ ๑ เอวเมว จกฺกวตฺติสตฺโต
มหาสุปินํ ปสฺสตีติ ฯ น เหวํ วตฺตพฺเพ ฯเปฯ
	[๙๖๘]  น  วตฺตพฺพํ  ลกฺขณสมนฺนาคโต  โพธิสตฺโตติ ฯ อามนฺตา ฯ
นนุ  วุตฺตํ  ภควตา  ทฺวตฺตึสิมานิ  ภิกฺขเว  มหาปุริสสฺส  มหาปุริสลกฺขณานิ
เยหิ     สมนฺนาคตสฺส     มหาปุริสสฺส     เทฺวว    คติโย    ภวนฺติ
อนญฺญา   สเจ   อคารํ   อชฺฌาวสติ   ราชา  โหติ  จกฺกวตฺติ  ธมฺมิโก
#๑. ม. ปสฺสติ.
