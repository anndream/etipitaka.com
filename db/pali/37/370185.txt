ฯเปฯ   อิทปฺปจฺจยตาปฏิจฺจสมุปฺปนฺเนสุ  ธมฺเมสุ  วิมตีติ  ฯ  อามนฺตา  ฯ
อตฺถิ    ปุถุชฺชนสฺส    วิมติ    นตฺถิ    ตสฺส   สตฺถริ   วิมติ   ฯเปฯ
อิทปฺปจฺจยตาปฏิจฺจสมุปฺปนฺเนสุ ธมฺเมสุ วิมตีติ ฯ น เหวํ วตฺตพฺเพ ฯเปฯ
	[๔๖๑]  อตฺถิ  อรหโต  อสุจิสุกฺกวิสฏฺฐีติ  ฯ  อามนฺตา  ฯ อรหโต
อสุจิสุกฺกวิสฏฺฐิ  กิสฺส  นิสฺสนฺโทติ  ฯ  อสิตปีตขายิตสายิตสฺส  นิสฺสนฺโทติ ฯ
อรหโต     อสุจิสุกฺกวิสฏฺฐิ    อสิตปีตขายิตสายิตสฺส    นิสฺสนฺโทติ    ฯ
อามนฺตา   ฯ   เย   เกจิ   อสนฺติ   ปิวนฺติ   ขาทนฺติ   ๑  สายนฺติ
สพฺเพสญฺเญว อตฺถิ อสุจิสุกฺกวิสฏฺฐีติ ฯ น เหวํ วตฺตพฺเพ ฯเปฯ
	[๔๖๒]  เย  เกจิ  อสนฺติ  ปิวนฺติ  ขาทนฺติ  สายนฺติ สพฺเพสญฺเญว
อตฺถิ    อสุจิสุกฺกวิสฏฺฐีติ    ฯ    อามนฺตา    ฯ    ทารกา    อสนฺติ
ปิวนฺติ    ขาทนฺติ    สายนฺติ   อตฺถิ   ทารกานํ   อสุจิสุกฺกวิสฏฺฐีติ   ฯ
น เหวํ วตฺตพฺเพ ฯเปฯ
	[๔๖๓]    ปณฺฑกา   อสนฺติ   ปิวนฺติ   ขาทนฺติ   สายนฺติ   อตฺถิ
ปณฺฑกานํ อสุจิสุกฺกวิสฏฺฐีติ ฯ น เหวํ วตฺตพฺเพ ฯเปฯ
	[๔๖๔]  เทวา  อสนฺติ  ปิวนฺติ  ขาทนฺติ  สายนฺติ  อตฺถิ  เทวตานํ
อสุจิสุกฺกวิสฏฺฐีติ ฯ น เหวํ วตฺตพฺเพ ฯเปฯ
	[๔๖๕]  อรหโต  อสุจิสุกฺกวิสฏฺฐิ อสิตปีตขายิตสายิตสฺส นิสฺสนฺโทติ ฯ
อามนฺตา ฯ อตฺถิ ตสฺส อาสโยติ ฯ น เหวํ วตฺตพฺเพ ฯเปฯ
	[๔๖๖]  อรหโต  อุจฺจารปสฺสาโว  อสิตปีตขายิตสายิตสฺส  นิสฺสนฺโท
อตฺถิ   ตสฺส   อาสโยติ   ฯ   อามนฺตา   ฯ   อรหโต  อสุจิสุกฺกวิสฏฺฐิ
#๑. ยุ. สพฺพตฺถ ขายนฺติ.
