น เหวํ วตฺตพฺเพ ฯเปฯ
	[๙๗๒]   อนุสฺสวิโยติ  ฯ  อามนฺตา  ฯ  นนุ  ภควา  สยมฺภูติ  ฯ
อามนฺตา ฯ หญฺจิ ภควา สยมฺภู โน วต เร วตฺตพฺเพ อนุสฺสวิโยติ ฯ
	[๙๗๓]  โพธิสตฺโต  กสฺสปสฺส  ภควโต  ปาวจเน  โอกฺกนฺตนิยาโม
จริตพฺรหฺมจริโยติ   ฯ   อามนฺตา   ฯ   ภควตา  โพธิยา  มูเล  ตีเณว
สามญฺญผลานิ อภิสมฺพุทฺธานีติ ฯ น เหวํ วตฺตพฺเพ ฯเปฯ
	[๙๗๔]   นนุ   ภควตา   โพธิยา   มูเล  จตฺตาริ  สามญฺญผลานิ
อภิสมฺพุทฺธานีติ  ฯ  อามนฺตา  ฯ  หญฺจิ  ภควตา  โพธิยา  มูเล  จตฺตาริ
สามญฺญผลานิ   อภิสมฺพุทฺธานิ   โน   วต   เร   วตฺตพฺเพ   โพธิสตฺโต
กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโยติ ฯ
	[๙๗๕]  โพธิสตฺโต  กสฺสปสฺส  ภควโต  ปาวจเน  โอกฺกนฺตนิยาโม
จริตพฺรหฺมจริโยติ  ฯ  อามนฺตา  ฯ  โพธิสตฺโต  ทุกฺกรการิกํ  อกาสีติ  ฯ
อามนฺตา   ฯ   ทสฺสนสมฺปนฺโน   ปุคฺคโล  ทุกฺกรํ  การิยํ  กเรยฺยาติ  ฯ
น เหวํ วตฺตพฺเพ ฯเปฯ
	[๙๗๖]  โพธิสตฺโต  อปรนฺตปํ  อกาสิ  อญฺญํ  สตฺถารํ  อุทฺทิสีติ  ฯ
อามนฺตา   ฯ  ทสฺสนสมฺปนฺโน  ปุคฺคโล  อญฺญํ  สตฺถารํ  อุทฺทิเสยฺยาติ  ฯ
น เหวํ วตฺตพฺเพ ฯเปฯ
	[๙๗๗]   อายสฺมา  อานนฺโท  ภควโต  ปาวจเน  โอกฺกนฺตนิยาโม
จริตพฺรหฺมจริโย  อายสฺมา  อานนฺโท  ภควโต  สาวโกติ  ฯ  อามนฺตา ฯ
โพธิสตฺโต  กสฺสปสฺส  ภควโต  ปาวจเน  โอกฺกนฺตนิยาโม จริตพฺรหฺม-
