นิคฺคเห ทุกฺกเฏ สุกเต ปฏิกมฺเม สุกตา ปฏิปาทนาติ ฯ
	                 นิคฺคมจตุกฺกํ ฯ
	                ปฐโม นิคฺคโห ฯ
	[๖]   ปุคฺคโล  นูปลพฺภติ  สจฺฉิกฏฺฐปรมฏฺเฐนาติ  ฯ  อามนฺตา  ฯ
โย    สจฺฉิกฏฺโฐ    ปรมฏฺโฐ    ตโต    โส    ปุคฺคโล    นูปลพฺภติ
สจฺฉิกฏฺฐปรมฏฺเฐนาติ  ฯ  น  เหวํ  วตฺตพฺเพ  ฯ  อาชานาหิ นิคฺคหํ หญฺจิ
ปุคฺคโล   นูปลพฺภติ   สจฺฉิกฏฺฐปรมฏฺเฐน   เตน   วต   เร   วตฺตพฺเพ
โย    สจฺฉิกฏฺโฐ    ปรมฏฺโฐ    ตโต    โส    ปุคฺคโล    นูปลพฺภติ
สจฺฉิกฏฺฐปรมฏฺเฐนาติ  ยํ  ตตฺถ  วเทสิ  วตฺตพฺเพ  โข  ปุคฺคโล นูปลพฺภติ
สจฺฉิกฏฺฐปรมฏฺเฐน   โน   จ   วตฺตพฺเพ   โย   สจฺฉิกฏฺโฐ   ปรมฏฺโฐ
ตโต   โส   ปุคฺคโล   นูปลพฺภติ   สจฺฉิกฏฺฐปรมฏฺเฐนาติ   มิจฺฉา   โน
เจ   ปน   วตฺตพฺเพ   โย   สจฺฉิกฏฺโฐ  ปรมฏฺโฐ  ตโต  โส  ปุคฺคโล
นูปลพฺภติ   สจฺฉิกฏฺฐปรมฏฺเฐนาติ   โน   วต   เร   วตฺตพฺเพ  ปุคฺคโล
นูปลพฺภติ    สจฺฉิกฏฺฐปรมฏฺเฐนาติ    ยํ    ตตฺถ    วเทสิ    วตฺตพฺเพ
โข    ปุคฺคโล    นูปลพฺภติ   สจฺฉิกฏฺฐปรมฏฺเฐน   โน   จ   วตฺตพฺเพ
โย    สจฺฉิกฏฺโฐ    ปรมฏฺโฐ    ตโต    โส    ปุคฺคโล    นูปลพฺภติ
สจฺฉิกฏฺฐปรมฏฺเฐนาติ มิจฺฉา ฯ
	                  ปจฺจนีกปญฺจกํ
	[๗]   ปุคฺคโล  อุปลพฺภติ  สจฺฉิกฏฺฐปรมฏฺเฐนาติ  ฯ  อามนฺตา  ฯ
โย สจฺฉิกฏฺโฐ ปรมฏฺโฐ ตโต โส ปุคฺคโล อุปลพฺภติ สจฺฉิกฏฺฐ-
