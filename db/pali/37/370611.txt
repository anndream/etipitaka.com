ฯเปฯ    วิปริณามธมฺโม    โน    วต    เร    วตฺตพฺเพ    สุญฺญตา
สงฺขารกฺขนฺธปริยาปนฺนาติ ฯ
	 [๑๗๗๖]   รูปกฺขนฺธสฺส   สุญฺญตา   สงฺขารกฺขนฺธปริยาปนฺนาติ  ฯ
อามนฺตา    ฯ   สงฺขารกฺขนฺธสฺส   สุญฺญตา   รูปกฺขนฺธปริยาปนฺนาติ   ฯ
น   เหวํ   วตฺตพฺเพ   ฯเปฯ   เวทนากฺขนฺธสฺส  ฯเปฯ  สญฺญากฺขนฺธสฺส
ฯเปฯ    วิญฺญาณกฺขนฺธสฺส    สุญฺญตา    สงฺขารกฺขนฺธปริยาปนฺนาติ    ฯ
อามนฺตา   ฯ   สงฺขารกฺขนฺธสฺส   สุญฺญตา  วิญฺญาณกฺขนฺธปริยาปนฺนาติ  ฯ
น เหวํ วตฺตพฺเพ ฯเปฯ
	 [๑๗๗๗]   สงฺขารกฺขนฺธสฺส   สุญฺญตา   น  วตฺตพฺพา  รูปกฺขนฺธ-
ปริยาปนฺนาติ   ฯ   อามนฺตา   ฯ  รูปกฺขนฺธสฺส  สุญฺญตา  น  วตฺตพฺพา
สงฺขารกฺขนฺธปริยาปนฺนาติ  ฯ  น  เหวํ  วตฺตพฺเพ  ฯเปฯ สงฺขารกฺขนฺธสฺส
สุญฺญตา      น      วตฺตพฺพา     เวทนากฺขนฺธปริยาปนฺนา     ฯเปฯ
สญฺญากฺขนฺธปริยาปนฺนา  ฯเปฯ  วิญฺญาณกฺขนฺธปริยาปนฺนาติ  ฯ  อามนฺตา ฯ
วิญฺญาณกฺขนฺธสฺส   สุญฺญตา   น   วตฺตพฺพา  สงฺขารกฺขนฺธปริยาปนฺนาติ  ฯ
น เหวํ วตฺตพฺเพ ฯเปฯ
	 [๑๗๗๘]   น   วตฺตพฺพํ   สุญฺญตา  สงฺขารกฺขนฺธปริยาปนฺนาติ  ฯ
อามนฺตา    ฯ   นนุ   วุตฺตํ   ภควตา   สุญฺญมิทํ   ภิกฺขเว   สงฺขารา
อตฺเตน   วา   อตฺตนิเยน  วาติ  อตฺเถว  สุตฺตนฺโตติ  ฯ  อามนฺตา  ฯ
เตน หิ สุญฺญตา สงฺขารกฺขนฺธปริยาปนฺนาติ ฯ
	                 สุญฺญตากถา ฯ
	                  ____________
