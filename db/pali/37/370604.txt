ปฐมํ  ฌานํ  นิรุทฺธํ  ทุติยํ  ฌานํ  อนุปฺปนฺนํ  ๑  โน  วต  เร วตฺตพฺเพ
ทวินฺนํ  ฌานานํ  ปฏุปฺปนฺนานํ  อนฺตเร  อวิตกฺโก  วิจารมตฺโต  สมาธิ  ฯ
ฌานนฺตริกาติ ฯ
	 [๑๗๖๒]   อวิตกฺโก   วิจารมตฺโต  สมาธิ  น  ฌานนฺตริกาติ  ฯ
อามนฺตา   ฯ  อวิตกฺโก  วิจารมตฺโต  สมาธิ  ปฐมํ  ฌานํ  ฯเปฯ  ทุติยํ
ฌานํ  ฯเปฯ  ตติยํ  ฌานํ  ฯเปฯ  จตุตฺถํ  ฌานนฺติ  ฯ  น เหวํ วตฺตพฺเพ
ฯเปฯ เตน หิ อวิตกฺโก วิจารมตฺโต สมาธิ ฌานนฺตริกาติ ฯ
	 [๑๗๖๓]  อวิตกฺโก วิจารมตฺโต สมาธิ ฌานนฺตริกาติ ฯ อามนฺตา ฯ
นนุ   ตโย   สมาธิ   วุตฺตา   ภควตา   สวิตกฺโก   สวิจาโร   สมาธิ
อวิตกฺโก    วิจารมตฺโต   สมาธิ   อวิตกฺโก   อวิจาโร   สมาธีติ   ฯ
อามนฺตา   ฯ  หญฺจิ  ตโย  สมาธี  วุตฺตา  ภควตา  สวิตกฺโก  สวิจาโร
สมาธิ   อวิตกฺโก   วิจารมตฺโต   สมาธิ   อวิตกฺโก   อวิจาโร  สมาธิ
โน วต เร วตฺตพฺเพ อวิตกฺโก วิจารมตฺโต สมาธิ ฌานนฺตริกาติ ฯ
	                 ฌานนฺตริกกถา ฯ
	                  ______________
	             สมาปนฺโน สทฺทํ สุณาตีติกถา
	 [๑๗๖๔]  สมาปนฺโน  สทฺทํ  สุณาตีติ  ฯ  อามนฺตา  ฯ สมาปนฺโน
จกฺขุนา   รูปํ  ปสฺสติ  ฯเปฯ  โสเตน  ฯเปฯ  ฆาเนน  ฯเปฯ  ชิวฺหาย
ฯเปฯ   กาเยน   โผฏฺฐพฺพํ   ผุสตีติ   ฯ   น  เหวํ  วตฺตพฺเพ  ฯเปฯ
#๑ ม. ปฏุปฺปนฺนํ.
