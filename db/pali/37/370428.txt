	                  อานิสํสกถา
	[๑๓๐๖]  อานิสํสทสฺสาวิสฺส  สญฺโญชนานํ  ปหานนฺติ  ฯ อามนฺตา ฯ
นนุ    สงฺขาเร   อนิจฺจโต   มนสิกโรโต   สญฺโญชนา   ปหียนฺตีติ   ฯ
อามนฺตา   ฯ   หญฺจิ   สงฺขาเร   อนิจฺจโต   มนสิกโรโต   สญฺโญชนา
ปหียนฺติ   โน   วต   เร   วตฺตพฺเพ   อานิสํสทสฺสาวิสฺส   สญฺโญชนานํ
ปหานนฺติ   ฯเปฯ   นนุ   สงฺขาเร   ทุกฺขโต  ฯเปฯ  โรคโต  คณฺฑโต
สลฺลโต   อฆโต   อาพาธโต   ปรโต   ปโลกโต   อีติโต   อุปทฺทวโต
ภยโต   อุปสคฺคโต   จลโต   ปภงฺคุโต   อธุวโต   อตาณโต  อเลณโต
อสรณโต    อสรณีภูตโต    ริตฺตโต    ตุจฺฉโต    สุญฺญโต    อนตฺตโต
อาทีนวโต  ฯเปฯ  วิปริณามธมฺมโต  มนสิกโรโต  สญฺโญชนา  ปหียนฺตีติ ฯ
อามนฺตา    ฯ    หญฺจิ    สงฺขาเร    วิปริณามธมฺมโต    มนสิกโรโต
สญฺโญชนา    ปหียนฺติ   โน   วต   เร   วตฺตพฺเพ   อานิสํสทสฺสาวิสฺส
สญฺโญชนานํ   ปหานนฺติ   ฯ   สงฺขาเร   จ   อนิจฺจโต   มนสิ  กโรติ
นิพฺพาเน   จ   อานิสํสทสฺสาวี   โหตีติ  ฯ  น  เหวํ  วตฺตพฺเพ  ฯเปฯ
สงฺขาเร   จ   อนิจฺจโต   มนสิ   กโรติ  นิพฺพาเน  จ  อานิสํสทสฺสาวี
โหตีติ   ฯ   อามนฺตา   ฯ   ทฺวินฺนํ   ผสฺสานํ  ฯเปฯ  ทฺวินฺนํ  จิตฺตานํ
สโมธานํ  โหตีติ  ฯ  น  เหวํ  วตฺตพฺเพ  ฯเปฯ  สงฺขาเร  จ  ทุกฺขโต
ฯเปฯ   โรคโต   ฯเปฯ   วิปริณามธมฺมโต   มนสิ   กโรติ   นิพฺพาเน
จ   อานิสํสทสฺสาวี   โหตีติ   ฯ  น  เหวํ  วตฺตพฺเพ  ฯเปฯ  สงฺขาเร
