มนุสฺโส    โหติ    มนุสฺสภูโต    อญฺโญ   เทโว   อญฺโญ   มนุสฺสภูโต
เสฺววายํ   สนฺธาวตีติ   มิจฺฉา   ฯเปฯ   สเจ   หิ   สนฺธาวติ  เสฺวว
ปุคฺคโล   อิโต   จุโต   ปรํ   โลกํ   อนญฺโญ  เหวํ  มรณํ  น  เหหิติ
ปาณาติปาโตปิ     นูปลพฺภติ     กมฺมํ    อตฺถิ    กมฺมวิปาโก    อตฺถิ
กตานํ   กมฺมานํ   วิปาโก   อตฺถิ   กุสลากุสเล  วิปจฺจมาเน  เสฺววายํ
สนฺธาวตีติ   มิจฺฉา   ฯเปฯ   เสฺวว  ปุคฺคโล  สนฺธาวติ  อสฺมา  โลกา
ปรํ   โลกํ   ปรสฺมา   โลกา   อิมํ   โลกนฺติ  ฯ  อามนฺตา  ฯ  อตฺถิ
โกจิ   มนุสฺโส   หุตฺวา   ยกฺโข   โหติ  เปโต  โหติ  เนรยิโก  โหติ
ติรจฺฉานคโต   โหติ   โอฏฺโฐ   โหติ   โคโณ   โหติ   คทฺรโภ  โหติ
สูกโร   โหติ   มหิโส   โหตีติ  ฯ  อามนฺตา  ฯ  เสฺวว  มนุสฺโส  โส
มหิโสติ  ฯ  น  เหวํ  วตฺตพฺเพ  ฯเปฯ  เสฺวว  มนุสฺโส  โส มหิโสติ ฯ
อามนฺตา   ฯ   มนุสฺโส   หุตฺวา  มหิโส  โหติ  มหิโส  หุตฺวา  มนุสฺโส
โหติ    มนุสฺสภูโต    อญฺโญ   มหิโส   อญฺโญ   มนุสฺสภูโต   เสฺววายํ
สนฺธาวตีติ   มิจฺฉา   ฯเปฯ   สเจ   หิ   สนฺธาวติ   เสฺวว   ปุคฺคโล
อิโต    จุโต    ปรํ    โลกํ    อนญฺโญ   เหวํ   มรณํ   น   เหหิติ
ปาณาติปาโตปิ   นูปลพฺภติ   กมฺมํ   อตฺถิ   กมฺมวิปาโก   อตฺถิ   กตานํ
กมฺมานํ   วิปาโก  อตฺถิ  กุสลากุสเล  วิปจฺจมาเน  เสฺววายํ  สนฺธาวตีติ
มิจฺฉา   ฯเปฯ   เสฺวว   ปุคฺคโล  สนฺธาวติ  อสฺมา  โลกา  ปรํ  โลกํ
ปรสฺมา   โลกา   อิมํ  โลกนฺติ  ฯ  อามนฺตา  ฯ  อตฺถิ  โกจิ  ขตฺติโย
หุตฺวา   พฺราหฺมโณ   โหตีติ   ฯ   อามนฺตา   ฯ  เสฺวว  ขตฺติโย  โส
