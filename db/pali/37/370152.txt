พฺยาปนฺนจิตฺโตติ   ฯ   อามนฺตา   ฯ   สกทาคามิสฺส  อตีโต  โอฬาริโก
พฺยาปาโท   อตฺถิ   สกทาคามี   เตน  พฺยาปาเทน  พฺยาปนฺนจิตฺโตติ  ฯ
น เหวํ วตฺตพฺเพ ฯเปฯ
	[๓๖๖]   ปุถุชฺชนสฺส   อตีตา  สกฺกายทิฏฺฐิ  อตฺถิ  ปุถุชฺชโน  ตาย
ทิฏฺฐิยา  สทิฏฺฐิโกติ  ฯ  อามนฺตา  ฯ  โสตาปนฺนสฺส  อตีตา  สกฺกายทิฏฺฐิ
อตฺถิ    โสตาปนฺโน    ตาย    ทิฏฺฐิยา   สทิฏฺฐิโกติ   ฯ   น   เหวํ
วตฺตพฺเพ    ฯเปฯ    ปุถุชฺชนสฺส    อตีตา   วิจิกิจฺฉา   อตฺถิ   ฯเปฯ
อตีโต    อปายคมนิโย    โมโห    อตฺถิ   ปุถุชฺชโน   เตน   โมเหน
สโมโหติ    ฯ   อามนฺตา   ฯ   โสตาปนฺนสฺส   อตีโต   อปายคมนิโย
โมโห   อตฺถิ   โสตาปนฺโน   เตน   โมเหน   สโมโหติ  ฯ  น  เหวํ
วตฺตพฺเพ ฯเปฯ
	[๓๖๗]  อรหโต  อตีโต  ราโค  อตฺถิ  น  จ อรหา เตน ราเคน
สราโคติ   ฯ   อามนฺตา   ฯ  ปุถุชฺชนสฺส  อตีโต  ราโค  อตฺถิ  น  จ
ปุถุชฺชโน   เตน   ราเคน   สราโคติ   ฯ  น  เหวํ  วตฺตพฺเพ  ฯเปฯ
อรหโต   อตีโต   โทโส   อตฺถิ   ฯเปฯ   อตีตํ  อโนตฺตปฺปํ  อตฺถิ  น
จ  อรหา  เตน  อโนตฺตปฺเปน  อโนตฺตปฺปีติ  ฯ  อามนฺตา  ฯ ปุถุชฺชนสฺส
อตีตํ    อโนตฺตปฺปํ   อตฺถิ   น   จ   ปุถุชฺชโน   เตน   อโนตฺตปฺเปน
อโนตฺตปฺปีติ ฯ น เหวํ วตฺตพฺเพ ฯเปฯ
	[๓๖๘]  อนาคามิสฺส  อตีตา  สกฺกายทิฏฺฐิ  อตฺถิ  น  จ  อนาคามี
ตาย   ทิฏฺฐิยา   สทิฏฺฐิโกติ   ฯ   อามนฺตา   ฯ   ปุถุชฺชนสฺส   อตีตา
