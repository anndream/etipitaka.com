	        ปจฺจุปฺปนฺเน ญาณํ สาวกสฺส ผเล ญาณนฺติ ฯ
	                มหาปณฺณาสโก ฯ
	   สตฺตูปลทฺธิ อุปหาโร พลํ คิหิสฺส อรหา จ วิมุตฺติปญฺจมํ ฯ
	                ______________
	                 นิยามกถา
	[๑๐๗๗]   นิยาโม   อสงฺขโตติ  ฯ  อามนฺตา  ฯ  นิพฺพานํ  ตาณํ
เลณํ สรณํ ปรายนํ อจฺจุตํ อมตนฺติ ฯ น เหวํ วตฺตพฺเพ ฯเปฯ
	[๑๐๗๘]  นิยาโม  อสงฺขโต  นิพฺพานํ  อสงฺขตนฺติ  ฯ  อามนฺตา ฯ
เทฺว  อสงฺขตานีติ  ฯ  น  เหวํ  วตฺตพฺเพ  ฯเปฯ  เทฺว  อสงฺขตานีติ ฯ
อามนฺตา   ฯ   เทฺว   ตาณานิ   เทฺว   เลณานิ  เทฺว  สรณานิ  เทฺว
ปรายนานิ   เทฺว   อจฺจุตานิ   เทฺว   อมตานิ   เทฺว  นิพฺพานานีติ  ฯ
น   เหวํ  วตฺตพฺเพ  ฯเปฯ  เทฺว  นิพฺพานานีติ  ฯ  อามนฺตา  ฯ  อตฺถิ
ทฺวินฺนํ   นิพฺพานานํ   อุจฺจนีจตา   หีนปฺปณีตตา  อุกฺกํสาวกํโส  สีมา  วา
เภโท วา ราชิ วา อนฺตริกา วาติ ฯ น เหวํ วตฺตพฺเพ ฯเปฯ
	[๑๐๗๙]   นิยาโม   อสงฺขโตติ   ฯ   อามนฺตา  ฯ  อตฺถิ  เกจิ
นิยามํ   โอกฺกมนฺติ   ปฏิลภนฺติ   อุปฺปาเทนฺติ  สมุปฺปาเทนฺติ  อุฏฺฐาเปนฺติ
สมุฏฺฐาเปนฺติ   นิพฺพตฺเตนฺติ   อภินิพฺพตฺเตนฺติ   ชเนนฺติ   สญฺชเนนฺตีติ  ฯ
อามนฺตา   ฯ   อตฺถิ  เกจิ  อสงฺขตํ  โอกฺกมนฺติ  ปฏิลภนฺติ  อุปฺปาเทนฺติ
สมุปฺปาเทนฺติ   อุฏฺฐาเปนฺติ   สมุฏฺฐาเปนฺติ   นิพฺพตฺเตนฺติ  อภินิพฺพตฺเตนฺติ
