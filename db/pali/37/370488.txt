วุตฺตํ   ภควตา   อหํ   โข  อาวุโส  นิคณฺฐา  ๑  ปโหมิ  อนิญฺชมาโน
กาเยน  อภาสมาโน  วาจํ  สตฺตรตฺตินฺทิวานิ  เอกนฺตสุขปฏิสํเวที วิหริตุนฺติ
อตฺเถว สุตฺตนฺโตติ ฯ อามนฺตา ฯ เตน หิ จิตฺตสนฺตติ สมาธีติ ฯ
	                  สมาธิกถา ฯ
	                  ______________
	                 ธมฺมฏฺฐิตตากถา
	[๑๔๗๐]   ธมฺมฏฺฐิตฺตา   ปรินิปฺผนฺนาติ   ฯ   อามนฺตา  ฯ  ตาย
ฐิตตา   ปรินิปฺผนฺนาติ   ฯ   น   เหวํ  วตฺตพฺเพ  ฯเปฯ  ตาย  ฐิตตา
ปรินิปฺผนฺนาติ    ฯ   อามนฺตา   ฯ   ตาย   ตาเยว   นตฺถิ   ทุกฺขสฺส
อนฺตกิริยา    นตฺถิ    วฏฺฏูปจฺเฉโท   นตฺถิ   อนุปาทาปรินิพฺพานนฺติ   ฯ
น เหวํ วตฺตพฺเพ ฯเปฯ
	[๑๔๗๑]   รูปสฺส   ฐิตตา  ปรินิปฺผนฺนาติ  ฯ  อามนฺตา  ฯ  ตาย
ฐิตตา   ปรินิปฺผนฺนาติ   ฯ   น   เหวํ  วตฺตพฺเพ  ฯเปฯ  ตาย  ฐิตตา
ปรินิปฺผนฺนาติ    ฯ   อามนฺตา   ฯ   ตาย   ตาเยว   นตฺถิ   ทุกฺขสฺส
อนฺตกิริยา    นตฺถิ    วฏฺฏูปจฺเฉโท   นตฺถิ   อนุปาทาปรินิพฺพานนฺติ   ฯ
น    เหวํ   วตฺตพฺเพ   ฯเปฯ   เวทนาย   ฐิตตา   ฯเปฯ   สญฺญาย
ฐิตตา    ฯเปฯ    สงฺขารานํ    ฐิตตา   ฯเปฯ   วิญฺญาณสฺส   ฐิตตา
ปรินิปฺผนฺนาติ   ฯ   อามนฺตา   ฯ   ตาย  ฐิตตา  ปรินิปฺผนฺนาติ  ฯ  น
เหวํ   วตฺตพฺเพ   ฯเปฯ  ตาย  ฐิตตา  ปรินิปฺผนฺนาติ  ฯ  อามนฺตา  ฯ
#๑. ยุ. นิคณฺห. ม. นิคณฺฐ.
