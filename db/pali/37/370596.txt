น   เหวํ   วตฺตพฺเพ   ฯเปฯ   นนุ  ภควา  โอทนกุมฺมาสํ  ภุญฺชตีติ  ฯ
อามนฺตา   ฯ   หญฺจิ   ภควา   โอทนกุมฺมาสํ   ภุญฺชติ   โน  วต  เร
วตฺตพฺเพ   พุทฺธสฺส  ภควโต  อุจฺจารปสฺสาโว  อติวิย  อญฺเญ  คนฺธชาเต
อธิคฺคณฺหาตีติ ฯ
	[๑๗๔๖]   พุทฺธสฺส   ภควโต   อุจฺจารปสฺสาโว   อติวิย   อญฺเญ
คนฺธชาเต  อธิคฺคณฺหาตีติ  ฯ  อามนฺตา  ฯ  อตฺถิ  เกจิ  พุทฺธสฺส ภควโต
อุจฺจารปสฺสาวํ   นฺหายนฺติ   วิลิปนฺติ   อุจฺฉาเทนฺติ  เปฬาย  ปฏิสาเมนฺติ
กรณฺฑาย    นิกฺขิปนฺติ    อาปเณ    ปสาเรนฺติ    เตน   จ   คนฺเธน
คนฺธกรณียํ กโรนฺตีติ ฯ น เหวํ วตฺตพฺเพ ฯเปฯ
	                 คนฺธชาติกถา ฯ
	                 __________________
	                  เอกมคฺคกถา
	[๑๗๔๗]  เอเกน  อริยมคฺเคน จตฺตาริ สามญฺญผลานิ สจฺฉิกโรตีติ ฯ
อามนฺตา    ฯ    จตุนฺนํ    ผสฺสานํ    ฯเปฯ    จตสฺสนฺนํ    ปญฺญานํ
สโมธานํ   โหตีติ  ฯ  น  เหวํ  วตฺตพฺเพ  ฯเปฯ  เอเกน  อริยมคฺเคน
จตฺตาริ  สามญฺญผลานิ  สจฺฉิกโรตีติ  ฯ อามนฺตา ฯ โสตาปตฺติมคฺเคนาติ ฯ
น     เหวํ     วตฺตพฺเพ     ฯเปฯ     สกทาคามิมคฺเคน     ฯเปฯ
อนาคามิมคฺเคนาติ  ฯ  น  เหวํ  วตฺตพฺเพ  ฯเปฯ  กตเมน มคฺเคนาติ ฯ
อรหตฺตมคฺเคนาติ  ฯ  อรหตฺตมคฺเคน  สกฺกายทิฏฺฐึ วิจิกิจฺฉํ สีลพฺพต-
