	               โกลํโกลเอกวีชีกถา
	[๑๕๐๐]  น  วตฺตพฺพํ  โกลํโกโล  ปุคฺคโล  โกลํโกลตานิยโตติ  ฯ
อามนฺตา  ฯ  นนุ  โส  โกลํโกโลติ  ฯ  อามนฺตา ฯ หญฺจิ โส โกลํโกโล
เตน วต เร วตฺตพฺเพ โกลํโกโล ปุคฺคโล โกลํโกลตานิยโตติ ฯ
	[๑๕๐๑]   น   วตฺตพฺพํ   เอกวีชี  ปุคฺคโล  เอกวีชิตานิยโตติ  ฯ
อามนฺตา  ฯ  นนุ  โส  เอกวีชีติ  ฯ  อามนฺตา  ฯ  หญฺจิ  โส  เอกวีชี
เตน วต เร วตฺตพฺเพ เอกวีชี ปุคฺคโล เอกวีชิตานิยโตติ ฯ
	              โกลํโกลเอกวีชีกถา ฯ
	                __________________
	               ชีวิตา โวโรปนกถา
	[๑๕๐๒]    ทิฏฺฐิสมฺปนฺโน    ปุคฺคโล    สญฺจิจฺจ   ปาณํ   ชีวิตา
โวโรเปยฺยาติ   ฯ   อามนฺตา   ฯ   ทิฏฺฐิสมฺปนฺโน   ปุคฺคโล   สญฺจิจฺจ
มาตรํ   ชีวิตา   โวโรเปยฺย  ฯเปฯ  ปิตรํ  ชีวิตา  โวโรเปยฺย  ฯเปฯ
อรหนฺตํ  ชีวิตา  โวโรเปยฺย  ฯเปฯ  ทุฏฺเฐน  จิตฺเตน  ตถาคตสฺส โลหิตํ
อุปฺปาเทยฺย ฯเปฯ สงฺฆํ ภินฺเทยฺยาติ ฯ น เหวํ วตฺตพฺเพ ฯเปฯ
	[๑๕๐๓]    ทิฏฺฐิสมฺปนฺโน    ปุคฺคโล    สญฺจิจฺจ   ปาณํ   ชีวิตา
โวโรเปยฺยาติ    ฯ   อามนฺตา   ฯ   ทิฏฺฐิสมฺปนฺโน   ปุคฺคโล   สตฺถริ
อคารโวติ   ฯ   น   เหวํ   วตฺตพฺเพ   ฯเปฯ  ธมฺเม  ฯเปฯ  สงฺเฆ
