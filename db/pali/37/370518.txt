ทุกฺขสมุทโย   วุตฺโต   ภควตา   โน   วต   เร  วตฺตพฺเพ  ธมฺมตณฺหา
น ทุกฺขสมุทโยติ ฯ
	[๑๕๔๕]   ธมฺมตณฺหา   น   ทุกฺขสมุทโยติ  ฯ  อามนฺตา  ฯ  นนุ
โลโภ    ทุกฺขสมุทโย    วุตฺโต    ภควตา   ธมฺมตณฺหา   โลโภติ   ฯ
อามนฺตา   ฯ   หญฺจิ   โลโภ  ทุกฺขสมุทโย  วุตฺโต  ภควตา  ธมฺมตณฺหา
โลโภ โน วต เร วตฺตพฺเพ ธมฺมตณฺหา น ทุกฺขสมุทโยติ ฯ
	[๑๕๔๖]   ธมฺมตณฺหา  โลโภ  น  ทุกฺขสมุทโยติ  ฯ  อามนฺตา  ฯ
รูปตณฺหา   โลโภ   น   ทุกฺขสมุทโยติ   ฯ  น  เหวํ  วตฺตพฺเพ  ฯเปฯ
ธมฺมตณฺหา   โลโภ   น   ทุกฺขสมุทโยติ   ฯ   อามนฺตา  ฯ  สทฺทตณฺหา
ฯเปฯ    คนฺธตณฺหา    ฯเปฯ    รสตณฺหา    ฯเปฯ    โผฏฺฐพฺพตณฺหา
โลโภ น ทุกฺขสมุทโยติ ฯ น เหวํ วตฺตพฺเพ ฯเปฯ
	[๑๕๔๗]   รูปตณฺหา   โลโภ   ทุกฺขสมุทโยติ   ฯ   อามนฺตา  ฯ
ธมฺมตณฺหา   โลโภ   ทุกฺขสมุทโยติ   ฯ   น   เหวํ   วตฺตพฺเพ  ฯเปฯ
สทฺทตณฺหา  ฯเปฯ  โผฏฺฐพฺพตณฺหา  โลโภ  ทุกฺขสมุทโยติ  ฯ  อามนฺตา ฯ
ธมฺมตณฺหา โลโภ ทุกฺขสมุทโยติ ฯ น เหวํ วตฺตพฺเพ ฯเปฯ
	[๑๕๔๘]   ธมฺมตณฺหา   น   ทุกฺขสมุทโยติ  ฯ  อามนฺตา  ฯ  นนุ
วุตฺตํ    ภควตา    ยายํ    ตณฺหา    โปโนพฺภวิกา    นนฺทิราคสหคตา
ตตฺรตตฺราภินนฺทินี    เสยฺยถีทํ    กามตณฺหา    ภวตณฺหา    วิภวตณฺหาติ
อตฺเถว  สุตฺตนฺโตติ  ฯ  อามนฺตา  ฯ  เตน  หิ  น  วตฺตพฺพํ  ธมฺมตณฺหา
น ทุกฺขสมุทโยติ ฯ
