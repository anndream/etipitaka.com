สงฺกิเลสิกนฺติ ฯ น เหวํ วตฺตพฺเพ ฯเปฯ
	[๑๓๑๓]   รูปํ   อารพฺภ   ราโค   อุปฺปชฺชติ   รูปํ  ราคฏฺฐานิยํ
รชนิยํ   กมนิยํ   มทนิยํ   พนฺธนิยํ   มุจฺฉนิยนฺติ  ฯ  อามนฺตา  ฯ  อมตํ
อารพฺภ   ราโค   อุปฺปชฺชติ   อมตํ  ราคฏฺฐานิยํ  ฯเปฯ  มุจฺฉนิยนฺติ  ฯ
น เหวํ วตฺตพฺเพ ฯเปฯ
	[๑๓๑๔]   รูปํ   อารพฺภ   โทโส   อุปฺปชฺชติ   รูปํ  โทสฏฺฐานิยํ
โกปฏฺฐานิยํ   ปฏิฆฏฺฐานิยนฺติ   ฯ   อามนฺตา  ฯ  อมตํ  อารพฺภ  โทโส
อุปฺปชฺชติ    อมตํ    โทสฏฺฐานิยํ    โกปฏฺฐานิยํ    ปฏิฆฏฺฐานิยนฺติ   ฯ
น เหวํ วตฺตพฺเพ ฯเปฯ
	[๑๓๑๕]   รูปํ   อารพฺภ   โมโห   อุปฺปชฺชติ   รูปํ  โมหฏฺฐานิยํ
อญฺญาณกรณํ   ฯเปฯ   อนิพฺพานสํวตฺตนิยนฺติ   ฯ   อามนฺตา   ฯ   อมตํ
อารพฺภ     โมโห    อุปฺปชฺชติ    อมตํ    โมหฏฺฐานิยํ    อญฺญาณกรณํ
ฯเปฯ อนิพฺพานสํวตฺตนิยนฺติ ฯ น เหวํ วตฺตพฺเพ ฯเปฯ
	[๑๓๑๖]    อมตํ    อารพฺภ    สญฺโญชนา    อุปฺปชฺชนฺติ   อมตํ
อสญฺโญชนิยํ    อคนฺถนิยํ   อโนฆนิยํ   อโยคนิยํ   อนีวรณิยํ   อปรามฏฺฐํ
อนุปาทานิยํ   อสงฺกิเลสิกนฺติ  ฯ  อามนฺตา  ฯ  รูปํ  อารพฺภ  สญฺโญชนา
อุปฺปชฺชนฺติ   รูปํ   อสญฺโญชนิยํ   อคนฺถนิยํ   ฯเปฯ   อสงฺกิเลสิกนฺติ  ฯ
น เหวํ วตฺตพฺเพ ฯเปฯ
	[๑๓๑๗]  อมตํ  อารพฺภ  ราโค  อุปฺปชฺชติ  อมตํ  น  ราคฏฺฐานิยํ
น   รชนิยํ   น   กมนิยํ   น   มทนิยํ  น  พนฺธนิยํ  น  มุจฺฉนิยนฺติ  ฯ
