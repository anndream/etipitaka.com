เอเส   เส  เอกฏฺเฐ  สเม  สภาเค  ตชฺชาเต  ปุคฺคโลติ  วา  ชีโวติ
วา   ชีโวติ   วา  ปุคฺคโลติ  วา  ปุคฺคลํ  อปฺปิยํ  กริตฺวา  เอเส  เส
เอกฏฺเฐ   สเม   สภาเค   ตชฺชาเต   อญฺโญ  กาโย  อญฺโญ  ปุคฺคโล
โน   จ   วตฺตพฺเพ   อญฺญํ   ชีวํ   อญฺญํ   สรีรนฺติ   มิจฺฉา  โน  เจ
ปน   วตฺตพฺเพ   อญฺญํ   ชีวํ   อญฺญํ  สรีรนฺติ  โน  วต  เร  วตฺตพฺเพ
กาโยติ   วา   สรีรนฺติ  วา  สรีรนฺติ  วา  กาโยติ  วา  กายํ  อปฺปิยํ
กริตฺวา  เอเส  เส  เอกฏฺเฐ  สเม  สภาเค  ตชฺชาเต  ปุคฺคโลติ  วา
ชีโวติ   วา   ชีโวติ   วา   ปุคฺคโลติ   วา   ปุคฺคลํ  อปฺปิยํ  กริตฺวา
เอเส   เส  เอกฏฺเฐ  สเม  สภาเค  ตชฺชาเต  อญฺโญ  กาโย  อญฺโญ
ปุคฺคโลติ   ยํ   ตตฺถ   วเทสิ   วตฺตพฺเพ   โข  กาโยติ  วา  สรีรนฺติ
วา   สรีรนฺติ   วา   กาโยติ  วา  กายํ  อปฺปิยํ  กริตฺวา  เอเส  เส
เอกฏฺเฐ   สเม  สภาเค  ตชฺชาเต  ปุคฺคโลติ  วา  ชีโวติ  วา  ชีโวติ
วา   ปุคฺคโลติ   วา   ปุคฺคลํ   อปฺปิยํ  กริตฺวา  เอเส  เส  เอกฏฺเฐ
สเม   สภาเค   ตชฺชาเต   อญฺโญ   กาโย   อญฺโญ  ปุคฺคโล  โน  จ
วตฺตพฺเพ อญฺญํ ชีวํ อญฺญํ สรีรนฺติ มิจฺฉา ฯเปฯ
	[๗๕]   กาโยติ   วา  สรีรนฺติ  วา  สรีรนฺติ  วา  กาโยติ  วา
กายํ  อปฺปิยํ  กริตฺวา  เอเส  เส  เอกฏฺเฐ  สเม สภาเค ตชฺชาเตติ ฯ
อามนฺตา     ฯ    วุตฺตํ    ภควตา    อตฺถิ    ปุคฺคโล    อตฺตหิตาย
ปฏิปนฺโนติ   ฯ   อามนฺตา   ฯ   อญฺโญ   กาโย  อญฺโญ  ปุคฺคโลติ  ฯ
น   เหวํ   วตฺตพฺเพ   ฯ   อาชานาหิ   ปฏิกมฺมํ   หญฺจิ  กาโยติ  วา
