ธมฺมกฺขานํ     ธมฺมเทสนา    ตาทิโส    จกฺกวตฺติสตฺตสฺส    ปุพฺพโยโค
ปุพฺพจริยา ธมฺมกฺขานํ ธมฺมเทสนาติ ฯ น เหวํ วตฺตพฺเพ ฯเปฯ
	[๙๖๑]  ยถา  โพธิสตฺตสฺส  ชายมานสฺส  เทวา  ปฐมํ ปฏิคฺคณฺหนฺติ
ปจฺฉา    มนุสฺสา    เอวเมว   จกฺกวตฺติสตฺตสฺส   ชายมานสฺส   เทวา>
ปฐมํ ปฏิคฺคณฺหนฺติ ปจฺฉา มนุสฺสาติ ฯ น เหวํ วตฺตพฺเพ ฯเปฯ
	[๙๖๒]  ยถา  โพธิสตฺตสฺส  ชายมานสฺส จตฺตาโร [๑]- เทวปุตฺตา
ปฏิคฺคเหตฺวา   มาตุ  ปุรโต  ฐเปนฺติ  อตฺตมนา  เทวิ  โหหิ  มเหสกฺโข
ตว    ปุตฺโต    อุปฺปนฺโนติ   เอวเมว   จกฺกวตฺติสตฺตสฺส   ชายมานสฺส
จตฺตาโร  [๒]-  เทวปุตฺตา  ปฏิคฺคเหตฺวา  มาตุ ปุรโต ฐเปนฺติ อตฺตมนา
เทวิ   โหหิ   มเหสกฺโข   ตว   ปุตฺโต   อุปฺปนฺโนติ   ฯ   น   เหวํ
วตฺตพฺเพ ฯเปฯ
	[๙๖๓]   ยถา   โพธิสตฺตสฺส  ชายมานสฺส  เทฺว  อุทกสฺส  ธารา
อนฺตลิกฺขา  ปาตุภวนฺติ  เอกา  สีตสฺส  เอกา  อุณฺหสฺส  เยน โพธิสตฺตสฺส
อุทกกิจฺจํ     กโรนฺติ     มาตุ     จ    เอวเมว    จกฺกวตฺติสตฺตสฺส
ชายมานสฺส   เทฺว   อุทกสฺส   ธารา   อนฺตลิกฺขา   ปาตุภวนฺติ  เอกา
สีตสฺส   เอกา   อุณฺหสฺส   เยน   จกฺกวตฺติสตฺตสฺส   อุทกกิจฺจํ  กโรนฺติ
มาตุ จาติ ฯ น เหวํ วตฺตพฺเพ ฯเปฯ
	[๙๖๔]  ยถา  สมฺปติชาโต  โพธิสตฺโต  สเมหิ ปาเทหิ ปติฏฺฐหิตฺวา
อุตฺตเรน    อภิมุโข    สตฺต   ปทวีติหาเร   คจฺฉติ   เสตมฺหิ   ฉตฺเต
อนุธาริยมาเน   สพฺพา   จ   ทิสา   วิโลเกติ  อาสภิญฺจ  วาจํ  ภาสติ
#[๑]-[๒] ม. เอตถนฺตเร นนฺติปาโฐ อตฺถิ.
