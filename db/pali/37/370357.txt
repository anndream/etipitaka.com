	[๑๑๐๙]   อากาสํ   ปริวาเรตฺวา   ฆรานิ   กโรนฺติ   โกฏฺฐานิ
กโรนฺตีติ   ฯ   อามนฺตา   ฯ   อสงฺขตํ  ปริวาเรตฺวา  ฆรานิ  กโรนฺติ
โกฏฺฐานิ กโรนฺตีติ ฯ น เหวํ วตฺตพฺเพ ฯเปฯ
    [๑๑๑๐]   อุทปาเน   ขญฺญมาเน  อนากาโส  อากาโส  โหตีติ  ฯ
อามนฺตา ฯ สงฺขตํ อสงฺขตํ โหตีติ ฯ น เหวํ วตฺตพฺเพ ฯเปฯ
	[๑๑๑๑]    ตุจฺฉอุทปาเน   ปูริยมาเน   ตุจฺฉโกฏฺเฐ   ปูริยมาเน
ตุจฺฉกุมฺภิยา   ปูริยมานาย   อากาโส   อนฺตรธายตีติ   ฯ  อามนฺตา  ฯ
อสงฺขตํ อนฺตรธายตีติ ฯ น เหวํ วตฺตพฺเพ  ฯเปฯ
	[๑๑๑๒]   น   วตฺตพฺพํ   อากาโส  อสงฺขโตติ  ฯ  อามนฺตา  ฯ
อากาโส  สงฺขโตติ  ฯ  น  เหวํ  วตฺตพฺเพ  ฯเปฯ  เตน  หิ  อากาโส
อสงฺขโตติ ฯ
	                 อากาสกถา ฯ
	                 ________________
	             อากาโส สนิทสฺสโนติกถา
	[๑๑๑๓]  อากาโส  สนิทสฺสโนติ  ฯ  อามนฺตา  ฯ  รูปํ  รูปายตนํ
รูปธาตุ    นีลํ    ปีตกํ    โลหิตกํ   โอทาตํ   จกฺขุวิญฺเญยฺยํ   จกฺขุสฺมึ
ปฏิหญฺญติ จกฺขุสฺส อาปาถํ อาคจฺฉตีติ ฯ น เหวํ วตฺตพฺเพ ฯเปฯ
	[๑๑๑๔]   อากาโส   สนิทสฺสโนติ   ฯ   อามนฺตา   ฯ  จกฺขุญฺจ
ปฏิจฺจ    อากาสญฺจ    อุปฺปชฺชติ    จกฺขุวิญฺญาณนฺติ    ฯ    น   เหวํ
