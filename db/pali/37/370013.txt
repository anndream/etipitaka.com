ปุคฺคโลติ   มิจฺฉา   โน   เจ   ปน   วตฺตพฺเพ   อญฺญํ   รูปํ   อญฺโญ
ปุคฺคโลติ  โน  วต  เร  วตฺตพฺเพ  ปุคฺคโล  อุปลพฺภติ สจฺฉิกฏฺฐปรมฏฺเฐน
รูปญฺจ     อุปลพฺภติ     สจฺฉิกฏฺฐปรมฏฺเฐนาติ    ยํ    ตตฺถ    วเทสิ
วตฺตพฺเพ    โข    ปุคฺคโล    อุปลพฺภติ    สจฺฉิกฏฺฐปรมฏฺเฐน   รูปญฺจ
อุปลพฺภติ   สจฺฉิกฏฺฐปรมฏฺเฐน   โน   จ   วตฺตพฺเพ  อญฺญํ  รูปํ  อญฺโญ
ปุคฺคโลติ มิจฺฉา ฯเปฯ
	[๑๘]    ปุคฺคโล   อุปลพฺภติ   สจฺฉิกฏฺฐปรมฏฺเฐน   เวทนา   จ
อุปลพฺภติ   สจฺฉิกฏฺฐปรมฏฺเฐน   ฯเปฯ   สญฺญา   จ   อุปลพฺภติ  ฯเปฯ
สงฺขารา     จ     อุปลพฺภนฺติ     ฯเปฯ     วิญฺญาณญฺจ    อุปลพฺภติ
สจฺฉิกฏฺฐปรมฏฺเฐนาติ  ฯ  อามนฺตา  ฯ  อญฺญํ  วิญฺญาณํ อญฺโญ ปุคฺคโลติ ฯ
น   เหวํ   วตฺตพฺเพ   ฯ  อาชานาหิ  นิคฺคหํ  หญฺจิ  ปุคฺคโล  อุปลพฺภติ
สจฺฉิกฏฺฐปรมฏฺเฐน      วิญฺญาณญฺจ     อุปลพฺภติ     สจฺฉิกฏฺฐปรมฏฺเฐน
เตน   วต   เร   วตฺตพฺเพ   อญฺญํ   วิญฺญาณํ   อญฺโญ   ปุคฺคโลติ  ยํ
ตตฺถ   วเทสิ   วตฺตพฺเพ   โข   ปุคฺคโล  อุปลพฺภติ  สจฺฉิกฏฺฐปรมฏฺเฐน
วิญฺญาณญฺจ    อุปลพฺภติ    สจฺฉิกฏฺฐปรมฏฺเฐน    โน    จ    วตฺตพฺเพ
อญฺญํ   วิญฺญาณํ   อญฺโญ   ปุคฺคโลติ   มิจฺฉา   โน  เจ  ปน  วตฺตพฺเพ
อญฺญํ   วิญฺญาณํ   อญฺโญ   ปุคฺคโลติ   โน  วต  เร  วตฺตพฺเพ  ปุคฺคโล
อุปลพฺภติ        สจฺฉิกฏฺฐปรมฏฺเฐน        วิญฺญาณญฺจ       อุปลพฺภติ
สจฺฉิกฏฺฐปรมฏฺเฐนาติ  ยํ  ตตฺถ  วเทสิ  วตฺตพฺเพ  โข  ปุคฺคโล อุปลพฺภติ
สจฺฉิกฏฺฐปรมฏฺเฐน      วิญฺญาณญฺจ     อุปลพฺภติ     สจฺฉิกฏฺฐปรมฏฺเฐน
