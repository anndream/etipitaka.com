ฯเปฯ สิกฺขาย อคารโวติ ฯ น เหวํ วตฺตพฺเพ ฯเปฯ
	[๑๕๐๔]   นนุ   ทิฏฺฐิสมฺปนฺโน   ปุคฺคโล   สตฺถริ  สคารโวติ  ฯ
อามนฺตา   ฯ   หญฺจิ   ทิฏฺฐิสมฺปนฺโน   ปุคฺคโล   สตฺถริ  สคารโว  โน
วต   เร   วตฺตพฺเพ   ทิฏฺฐิสมฺปนฺโน   ปุคฺคโล   สญฺจิจฺจ  ปาณํ  ชีวิตา
โวโรเปยฺยาติ   ฯ   นนุ  ทิฏฺฐิสมฺปนฺโน  ปุคฺคโล  ธมฺเม  ฯเปฯ  สงฺเฆ
ฯเปฯ   สิกฺขาย   สคารโวติ   ฯ   อามนฺตา   ฯ  หญฺจิ  ทิฏฺฐิสมฺปนฺโน
ปุคฺคโล   สิกฺขาย   สคารโว   โน   วต  เร  วตฺตพฺเพ  ทิฏฺฐิสมฺปนฺโน
ปุคฺคโล สญฺจิจฺจ ปาณํ ชีวิตา โวโรเปยฺยาติ ฯ
	[๑๕๐๕]  ทิฏฺฐิสมฺปนฺโน  ปุคฺคโล  สตฺถริ  อคารโวติ ฯ อามนฺตา ฯ
ทิฏฺฐิสมฺปนฺโน   ปุคฺคโล   พุทฺธถูเป   โอหเนยฺย  โอมุตฺเตยฺย  นิฏฺฐุเภยฺย
พุทฺธถูเป อปพฺยามโต ๑  กเรยฺยาติ ฯ น เหวํ วตฺตพฺเพ ฯเปฯ
	[๑๕๐๖]    ทิฏฺฐิสมฺปนฺโน    ปุคฺคโล    สญฺจิจฺจ   ปาณํ   ชีวิตา
โวโรเปยฺยาติ   ฯ   อามนฺตา   ฯ   นนุ   วุตฺตํ   ภควตา  เสยฺยถาปิ
ภิกฺขเว  มหาสมุทฺโท  ฐิตธมฺโม  เวลนฺนาติวตฺตติ  เอวเมว  โข  ภิกฺขเว
ยํ   มยา   สาวกานํ   สิกฺขาปทํ  ปญฺญตฺตํ  ตํ  มม  สาวกา  ชีวิตเหตุปิ
นาติกฺกมนฺตีติ  ๒  อตฺเถว  สุตฺตนฺโตติ  ฯ อามนฺตา ฯ เตน หิ น วตฺตพฺพํ
ทิฏฺฐิสมฺปนฺโน ปุคฺคโล สญฺจิจฺจ ปาณํ ชีวิตา โวโรเปยฺยาติ ฯ
	               ชีวิตาโวโรปนกถา ฯ
#๑. ม. อพฺยาสกโต. ๒ ขุ. อุ. ๑๒๗ ฯ
