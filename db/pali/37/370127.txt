	                   ชหติกถา
	[๒๘๖]   ชหติ   ปุถุชฺชโน  กามราคพฺยาปาทนฺติ  ฯ  อามนฺตา  ฯ
อจฺจนฺตํ    ชหติ    อนวเสสํ    ชหติ    อปฺปฏิสนฺธิยํ    ชหติ    สมูลํ
ชหติ    สตณฺหํ    ชหติ    สานุสยํ   ชหติ   อริเยน   ญาเณน   ชหติ
อริเยน    มคฺเคน   ชหติ   อกุปฺปํ   ปฏิวิชฺฌนฺโต   ชหติ   อนาคามิผลํ
สจฺฉิกโรนฺโต ชหตีติ ฯ น เหวํ วตฺตพฺเพ ฯเปฯ
	[๒๘๗]  วิกฺขมฺเภติ  ปุถุชฺชโน  กามราคพฺยาปาทนฺติ  ฯ อามนฺตา ฯ
อจฺจนฺตํ   วิกฺขมฺเภติ   อนวเสสํ   วิกฺขมฺเภติ   อปฺปฏิสนฺธิยํ   วิกฺขมฺเภติ
สมูลํ     วิกฺขมฺเภติ     สตณฺหํ    วิกฺขมฺเภติ    สานุสยํ    วิกฺขมฺเภติ
อริเยน   ญาเณน   วิกฺขมฺเภติ   อริเยน   มคฺเคน   วิกฺขมฺเภติ  อกุปฺปํ
ปฏิวิชฺฌนฺโต   วิกฺขมฺเภติ   อนาคามิผลํ   สจฺฉิกโรนฺโต   วิกฺขมฺเภตีติ  ฯ
น เหวํ วตฺตพฺเพ ฯเปฯ
	[๒๘๘]    ชหติ    อนาคามิผลสจฺฉิกิริยาย    ปฏิปนฺโน   ปุคฺคโล
กามราคพฺยาปาทํ   โส   จ   อจฺจนฺตํ   ชหติ   อนวเสสํ  ชหติ  ฯเปฯ
อนาคามิผลํ   สจฺฉิกโรนฺโต   ชหตีติ   ฯ  อามนฺตา  ฯ  ชหติ  ปุถุชฺชโน
กามราคพฺยาปาทํ   โส   จ   อจฺจนฺตํ   ชหติ   อนวเสสํ  ชหติ  ฯเปฯ
อนาคามิผลํ สจฺฉิกโรนฺโต ชหตีติ ฯ น เหวํ วตฺตพฺเพ ฯเปฯ
	[๒๘๙]   วิกฺขมฺเภติ   อนาคามิผลสจฺฉิกิริยาย   ปฏิปนฺโน  ปุคฺคโล
กามราคพฺยาปาทํ   โส   จ   อจฺจนฺตํ  วิกฺขมฺเภติ  อนวเสสํ  วิกฺขมฺเภติ
ฯเปฯ   อนาคามิผลํ   สจฺฉิกโรนฺโต   วิกฺขมฺเภตีติ   ฯ   อามนฺตา   ฯ
