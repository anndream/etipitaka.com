วิธูเปตีติ  ฯเปฯ  อรหา  สนฺธูเปตีติ  ฯ  น  เหวํ  วตฺตพฺเพ  ฯเปฯ นนุ
อรหา   เนวาจินาติ  น  อปจินาติ  อปจินิตฺวา  ฐิโตติ  ฯ  อามนฺตา  ฯ
หญฺจิ   อรหา  เนวาจินาติ  นาปจินาติ  อปจินิตฺวา  ฐิโต  โน  วต  เร
วตฺตพฺเพ อตฺถิ อรหโต ปุญฺญูปจโยติ ฯ
	[๑๖๙๒]   นนุ   อรหา   เนว   ปชหติ  น  อุปาทิยติ  ปชหิตฺวา
ฐิโต   เนว   วิสิเนติ   น   อุสฺสิเนติ  วิสินิตฺวา  ฐิโต  เนว  วิธูเปติ
น   สนฺธูเปติ  วิธูเปตฺวา  ฐิโตติ  ฯ  อามนฺตา  ฯ  หญฺจิ  อรหา  เนว
วิธูเปติ   น   สนฺธูเปติ   วิธูเปตฺวา   ฐิโต   โน  วต  เร  วตฺตพฺเพ
อตฺถิ อรหโต ปุญฺญูปจโยติ ฯ
	[๑๖๙๓]   นตฺถิ   อรหโต  ปุญฺญูปจโยติ  ฯ  อามนฺตา  ฯ  อรหา
ทานํ   ทเทยฺยาติ   ฯ  อามนฺตา  ฯ  หญฺจิ  อรหา  ทานํ  ทเทยฺย  โน
วต เร วตฺตพฺเพ นตฺถิ อรหโต ปุญฺญูปจโยติ ฯ
	[๑๖๙๔]   อรหา   จีวรํ   ทเทยฺย   ฯเปฯ   ปิณฺฑปาตํ  ทเทยฺย
เสนาสนํ    ทเทยฺย    คิลานปจฺจยเภสชฺชปริกฺขารํ    ทเทยฺย   ขาทนียํ
ทเทยฺย   โภชนียํ   ทเทยฺย  ปานียํ  ทเทยฺย  เจติยํ  วนฺเทยฺย  เจติเย
มาลํ   อาโรเปยฺย   คนฺธํ   อาโรเปยฺย   วิเลปนํ  อาโรเปยฺย  ฯเปฯ
เจติยํ   อภิทกฺขิณํ   กเรยฺยาติ   ฯ  อามนฺตา  ฯ  หญฺจิ  อรหา  เจติยํ
อภิทกฺขิณํ กเรยฺย โน วต เร วตฺตพฺเพ นตฺถิ อรหโต ปุญฺญูปจโยติ ฯ
	           อตฺถิ อรหโต ปุญฺญูปจโยติกถา ฯ
	               ______________________
