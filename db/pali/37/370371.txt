น   สงฺกิยนฺติ   น   สงฺกิยิสฺสนฺติ   อปฺปฏิกฺกุฏฺฐานิ  สมเณหิ  พฺราหฺมเณหิ
วิญฺญูหีติ  ๑  อตฺเถว  สุตฺตนฺโตติ  ฯ  อามนฺตา  ฯ  เตน  หิ  เจตสิโก
ธมฺโม ทานนฺติ ฯ
	[๑๑๔๓]   น   วตฺตพฺพํ   เทยฺยธมฺโม  ทานนฺติ  ฯ  อามนฺตา  ฯ
นนุ    วุตฺตํ    ภควตา    อิเธกจฺโจ    อนฺนํ    เทติ   ปานํ   เทติ
วตฺถํ    เทติ    ยานํ   เทติ   มาลํ   เทติ   คนฺธํ   เทติ   วิเลปนํ
เทติ    เสยฺยํ   เทติ   อาวสถํ   เทติ   ปทีเปยฺยํ   เทตีติ   อตฺเถว
สุตฺตนฺโตติ ฯ อามนฺตา ฯ เตน หิ เทยฺยธมฺโม ทานนฺติ ฯ
	[๑๑๔๔]   เทยฺยธมฺโม   ทานนฺติ   ฯ  อามนฺตา  ฯ  เทยฺยธมฺโม
อิฏฺฐผโล  กนฺตผโล  มนุญฺญผโล  อเสจนกผโล  สุขุทฺรโย  สุขวิปาโกติ  ฯ
น    เหวํ    วตฺตพฺเพ    ฯเปฯ    ทานํ   อิฏฺฐผลํ   วุตฺตํ   ภควตา
จีวรํ   ทานนฺติ   ฯ   อามนฺตา   ฯ  จีวรํ  อิฏฺฐผลํ  กนฺตผลํ  มนุญฺญผลํ
อเสจนกผลํ   สุขุทฺรยํ   สุขวิปากนฺติ   ฯ   น   เหวํ  วตฺตพฺเพ  ฯเปฯ
ทานํ    อิฏฺฐผลํ    วุตฺตํ    ภควตา    ปิณฺฑปาโต    ทานํ   เสนาสนํ
ทานํ  คิลานปจฺจยเภสชฺชปริกฺขาโร  ทานนฺติ  ฯ  อามนฺตา ฯ คิลานปจฺจย-
เภสชฺชปริกฺขาโร    อิฏฺฐผโล    กนฺตผโล   มนุญฺญผโล   อเสจนกผโล
สุขุทฺรโย   สุขวิปาโกติ   ฯ   น   เหวํ   วตฺตพฺเพ   ฯเปฯ  เตน  หิ
น วตฺตพฺพํ เทยฺยธมฺโม ทานนฺติ ฯ
	                  ทานกถา ฯ
#๑ อํ. อฏฺฐก. ๑๐๓ ปริยาเยน ฯ
