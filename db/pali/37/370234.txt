สุขวิปากนฺติ    ฯ    อามนฺตา   ฯ   หญฺจิ   ทานํ   อิฏฺฐผลํ   กนฺตผลํ
มนุญฺญผลํ   อเสจนกผลํ   สุขุทฺรยํ   สุขวิปากํ   โน  วต  เร  วตฺตพฺเพ
สพฺเพ  สงฺขารา  อโนธึกตฺวา  กุกฺกุฬาติ  ฯ  นนุ  สีลํ  ฯเปฯ  อุโปสโถ
ฯเปฯ    ภาวนา   ฯเปฯ   พฺรหฺมจริยํ   อิฏฺฐผลํ   กนฺตผลํ   มนุญฺญผลํ
อเสจนกผลํ   สุขุทฺรยํ   สุขวิปากนฺติ  ฯ  อามนฺตา  ฯ  หญฺจิ  พฺรหฺมจริยํ
อิฏฺฐผลํ   กนฺตผลํ   มนุญฺญผลํ   อเสจนกผลํ   สุขุทฺรยํ   สุขวิปากํ   โน
วต เร วตฺตพฺเพ สพฺเพ สงฺขารา อโนธึกตฺวา กุกฺกุฬาติ ฯ
	[๖๔๗]  สพฺเพ  สงฺขารา  อโนธึกตฺวา  กุกฺกุฬาติ  ฯ  อามนฺตา ฯ
นนุ วุตฺตํ ภควตา
	      สุโข วิเวโก ตุฏฺฐสฺส     สุตธมฺมสฺส ปสฺสโต
	      อพฺยาปชฺฌํ สุขํ โลเก     ปาณภูเตสุ สญฺญโม ๑
	      สุขา วิราคตา โลเก     กามานํ สมติกฺกโม
	      อสฺมิมานสฺส [๒]- วินโย  เอตํ เว ปรมํ สุขํ ๓
	      ตํ สุเขน สุขํ ปตฺตํ       อจฺจนฺตํ สุขเมว ตํ
	      ติสฺโส วิชฺชา อนุปฺปตฺตา   เอตํ เว ปรมํ สุขนฺติ
อตฺเถว   สุตฺตนฺโตติ   ฯ   อามนฺตา  ฯ  เตน  หิ  น  วตฺตพฺพํ  สพฺเพ
สงฺขารา อโนธึกตฺวา กุกฺกุฬาติ ฯ
	                  กุกฺกุฬกถา ฯ
#๑ ม. สํยโม. [๒] ม. เอตฺถนฺตเร โยติ ปาโฐ อตฺถิ. ๓ ขุ. อุ. ๘๖ ฯ
