วตฺตพฺเพ ฯเปฯ
	[๑๗๙]  น  วตฺตพฺพํ  ปุคฺคโล  อุปลพฺภติ  สจฺฉิกฏฺฐปรมฏฺเฐนาติ  ฯ
อามนฺตา  ฯ  นนุ  อตฺถิ  โกจิ  กาเย กายานุปสฺสี วิหรตีติ ฯ อามนฺตา ฯ
หญฺจิ  อตฺถิ  โกจิ  กาเย  กายานุปสฺสี  วิหรติ  เตน  วต  เร วตฺตพฺเพ
ปุคฺคโล   อุปลพฺภติ   สจฺฉิกฏฺฐปรมฏฺเฐนาติ   ฯ   น   วตฺตพฺพํ  ปุคฺคโล
อุปลพฺภติ   สจฺฉิกฏฺฐปรมฏฺเฐนาติ   ฯ   อามนฺตา   ฯ  นนุ  อตฺถิ  โกจิ
เวทนาสุ   ฯเปฯ   จิตฺเต   ฯเปฯ   ธมฺเมสุ  ธมฺมานุปสฺสี  วิหรตีติ  ฯ
อามนฺตา   ฯ   หญฺจิ   อตฺถิ  โกจิ  ธมฺเมสุ  ธมฺมานุปสฺสี  วิหรติ  เตน
วต   เร   วตฺตพฺเพ   ปุคฺคโล   อุปลพฺภติ   สจฺฉิกฏฺฐปรมฏฺเฐนาติ   ฯ
อตฺถิ   โกจิ   กาเย  กายานุปสฺสี  วิหรตีติ  กตฺวา  เตน  จ  การเณน
ปุคฺคโล    อุปลพฺภติ   สจฺฉิกฏฺฐปรมฏฺเฐนาติ   ฯ   อามนฺตา   ฯ   โย
กาเย  กายานุปสฺสี  วิหรติ  เสฺวว  ปุคฺคโล  โย  น  กาเย กายานุปสฺสี
วิหรติ  น  โส  ปุคฺคโลติ  ฯ  น  เหวํ  วตฺตพฺเพ  ฯเปฯ  โย เวทนาสุ
ฯเปฯ   จิตฺเต   ฯเปฯ   ธมฺเมสุ  ธมฺมานุปสฺสี  วิหรติ  เสฺวว  ปุคฺคโล
โย   น  ธมฺเมสุ  ธมฺมานุปสฺสี  วิหรติ  น  โส  ปุคฺคโลติ  ฯ  น  เหวํ
วตฺตพฺเพ   ฯเปฯ   อตฺถิ   โกจิ   กาเย  กายานุปสฺสี  วิหรตีติ  กตฺวา
เตน   จ   การเณน   ปุคฺคโล   อุปลพฺภติ   สจฺฉิกฏฺฐปรมฏฺเฐนาติ   ฯ
อามนฺตา   ฯ   อญฺโญ  กาโย  อญฺโญ  กาเย  กายานุปสฺสี  วิหรตีติ  ฯ
น   เหวํ   วตฺตพฺเพ   ฯเปฯ   อญฺญา   เวทนา   ฯเปฯ  อญฺญํ  จิตฺตํ
ฯเปฯ   อญฺเญ   ธมฺมา   อญฺโญ   ธมฺเมสุ   ธมฺมานุปสฺสี   วิหรตีติ  ฯ
