เตโชธาตุ   ฯเปฯ   วาโยธาตุ  อพฺยากตาติ  ฯ  อามนฺตา  ฯ  กุสเลน
จิตฺเตน สมุฏฺฐิตํ กายกมฺมํ รูปํ อพฺยากตนฺติ ฯ น เหวํ วตฺตพฺเพ ฯเปฯ
	[๑๒๔๘]   กุสเลน   จิตฺเตน  สมุฏฺฐิตํ  กายกมฺมํ  รูปํ  อนารมฺมณํ
กุสลนฺติ   ฯ   อามนฺตา   ฯ   กุสเลน   จิตฺเตน   สมุฏฺฐิตํ   รูปายตนํ
อนารมฺมณํ   กุสลนฺติ   ฯ  น  เหวํ  วตฺตพฺเพ  ฯเปฯ  กุสเลน  จิตฺเตน
สมุฏฺฐิตํ   กายกมฺมํ  รูปํ  อนารมฺมณํ  กุสลนฺติ  ฯ  อามนฺตา  ฯ  กุสเลน
จิตฺเตน  สมุฏฺฐิตํ  สทฺทายตนํ  ฯเปฯ  คนฺธายตนํ  รสายตนํ โผฏฺฐพฺพายตนํ
ฯเปฯ    ปฐวีธาตุ    อาโปธาตุ    เตโชธาตุ    ฯเปฯ    วาโยธาตุ
อนารมฺมณา กุสลาติ ฯ น เหวํ วตฺตพฺเพ ฯเปฯ
	[๑๒๔๙]    กุสเลน   จิตฺเตน   สมุฏฺฐิตํ   รูปายตนํ   อนารมฺมณํ
อพฺยากตนฺติ   ฯ   อามนฺตา   ฯ   กุสเลน  จิตฺเตน  สมุฏฺฐิตํ  กายกมฺมํ
รูปํ   อนารมฺมณํ   อพฺยากตนฺติ  ฯ  น  เหวํ  วตฺตพฺเพ  ฯเปฯ  กุสเลน
จิตฺเตน  สมุฏฺฐิตํ  สทฺทายตนํ  ฯเปฯ  คนฺธายตนํ  รสายตนํ โผฏฺฐพฺพายตนํ
ฯเปฯ    ปฐวีธาตุ    อาโปธาตุ    เตโชธาตุ    ฯเปฯ    วาโยธาตุ
อนารมฺมณา   อพฺยากตาติ   ฯ  อามนฺตา  ฯ  กุสเลน  จิตฺเตน  สมุฏฺฐิตํ
กายกมฺมํ รูปํ อนารมฺมณํ อพฺยากตนฺติ ฯ น เหวํ วตฺตพฺเพ ฯเปฯ
	[๑๒๕๐]  กุสเลน  จิตฺเตน  สมุฏฺฐิตํ  กายกมฺมํ  รูปํ  ผสฺสวิปฺปยุตฺตํ
กุสลนฺติ   ฯ   อามนฺตา   ฯ   กุสเลน   จิตฺเตน   สมุฏฺฐิตํ   รูปายตนํ
ผสฺสวิปฺปยุตฺตํ  กุสลนฺติ  ฯ  น  เหวํ  วตฺตพฺเพ  ฯเปฯ  กุสเลน  จิตฺเตน
สมุฏฺฐิตํ   กายกมฺมํ   รูปํ   ผสฺสวิปฺปยุตฺตํ   กุสลนฺติ   ฯ   อามนฺตา  ฯ
