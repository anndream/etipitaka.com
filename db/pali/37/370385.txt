สามญฺญํ    มหปฺผลํ    พฺรหฺมญฺญํ    โน   วต   เร   วตฺตพฺเพ   นตฺถิ
อริยธมฺมวิปาโกติ ฯ
	[๑๑๘๐]   นตฺถิ   อริยธมฺมวิปาโกติ  ฯ  อามนฺตา  ฯ  นนุ  อตฺถิ
โสตาปตฺติผลนฺติ   ฯ   อามนฺตา   ฯ   หญฺจิ   อตฺถิ  โสตาปตฺติผลํ  โน
วต  เร  วตฺตพฺเพ  นตฺถิ  อริยธมฺมวิปาโกติ  ฯ  นนุ  อตฺถิ สกทาคามิผลํ
ฯเปฯ  อนาคามิผลํ  ฯเปฯ  อรหตฺตผลนฺติ  ฯ  อามนฺตา  ฯ  หญฺจิ  อตฺถิ
อรหตฺตผลํ โน วต เร วตฺตพฺเพ นตฺถิ อริยธมฺมวิปาโกติ ฯ
	[๑๑๘๑]  โสตาปตฺติผลํ  น  วิปาโกติ  ฯ  อามนฺตา  ฯ ทานผลํ น
วิปาโกติ  ฯ  น  เหวํ  วตฺตพฺเพ  ฯเปฯ  โสตาปตฺติผลํ  น  วิปาโกติ ฯ
อามนฺตา   ฯ   สีลผลํ   ฯเปฯ  ภาวนาผลํ  น  วิปาโกติ  ฯ  น  เหวํ
วตฺตพฺเพ   ฯเปฯ  สกทาคามิผลํ  ฯเปฯ  อนาคามิผลํ  ฯเปฯ  อรหตฺตผลํ
น  วิปาโกติ  ฯ  อามนฺตา  ฯ  ทานผลํ  น วิปาโกติ ฯ น เหวํ วตฺตพฺเพ
ฯเปฯ   อรหตฺตผลํ   น   วิปาโกติ   ฯ   อามนฺตา  ฯ  สีลผลํ  ฯเปฯ
ภาวนาผลํ น วิปาโกติ ฯ น เหวํ วตฺตพฺเพ ฯเปฯ
	[๑๑๘๒]   ทานผลํ   วิปาโกติ   ฯ   อามนฺตา  ฯ  โสตาปตฺติผลํ
วิปาโกติ   ฯ   น   เหวํ   วตฺตพฺเพ   ฯเปฯ   ทานผลํ  วิปาโกติ  ฯ
อามนฺตา   ฯ   สกทาคามิผลํ   ฯเปฯ   อนาคามิผลํ  ฯเปฯ  อรหตฺตผลํ
วิปาโกติ   ฯ   น   เหวํ  วตฺตพฺเพ  ฯเปฯ  สีลผลํ  ฯเปฯ  ภาวนาผลํ
วิปาโกติ  ฯ  อามนฺตา  ฯ  โสตาปตฺติผลํ  วิปาโกติ  ฯ น เหวํ วตฺตพฺเพ
ฯเปฯ   ภาวนาผลํ   วิปาโกติ   ฯ  อามนฺตา  ฯ  สกทาคามิผลํ  ฯเปฯ
