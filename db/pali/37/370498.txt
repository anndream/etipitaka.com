	                สตฺตกฺขตฺตตปรมกถา
	[๑๔๙๒]   สตฺตกฺขตฺตตปรโม   ปุคฺคโล  สตฺตกฺขตฺตตปรมตานิยโตติ  ฯ
อามนฺตา   ฯ   มาตา   ชีวิตา   โวโรปิตา   ปิตา  ชีวิตา  โวโรปิโต
อรหา  ชีวิตา  โวโรปิโต  ทุฏฺเฐน  จิตฺเตน  ตถาคตสฺส  โลหิตํ อุปฺปาทิตํ
สงฺโฆ ภินฺโนติ ฯ น เหวํ วตฺตพฺเพ ฯเปฯ
	[๑๔๙๓]   สตฺตกฺขตฺตตปรโม   ปุคฺคโล  สตฺตกฺขตฺตตปรมตานิยโตติ  ฯ๕
อามนฺตา   ฯ   อภพฺโพ   อนฺตรา   ธมฺมํ   อภิสเมตุนฺติ   ฯ  น  เหวํ
วตฺตพฺเพ  ฯเปฯ  อภพฺโพ  อนฺตรา  ธมฺมํ  อภิสเมตุนฺติ  ฯ  อามนฺตา  ฯ
มาตา   ชีวิตา   โวโรปิตา   ปิตา   ชีวิตา  โวโรปิโต  อรหา  ชีวิตา
โวโรปิโต   ทุฏฺเฐน   จิตฺเตน   ตถาคตสฺส   โลหิตํ   อุปฺปาทิตํ  สงฺโฆ
ภินฺโนติ ฯ น เหวํ วตฺตพฺเพ ฯเปฯ
	[๑๔๙๔]   สตฺตกฺขตฺตตปรโม   ปุคฺคโล  สตฺตกฺขตฺตตปรมตานิยโตติ  ฯ
อามนฺตา   ฯ   อตฺถิ   โส   นิยโม   เยน   นิยเมน  สตฺตกฺขตฺตตปรโม
ปุคฺคโล   สตฺตกฺขตฺตตปรมตานิยโตติ  ฯ  น  เหวํ  วตฺตพฺเพ  ฯเปฯ  อตฺถิ
เต   สติปฏฺฐานา  สมฺมปฺปธานา  อิทฺธิปาทา  อินฺทฺริยา  พลา  โพชฺฌงฺคา
เยหิ  โพชฺฌงฺเคหิ  สตฺตกฺขตฺตตปรโม  ปุคฺคโล  สตฺตกฺขตฺตตปรมตานิยโตติ  ฯ
น เหวํ วตฺตพฺเพ ฯเปฯ
	[๑๔๙๕]   นตฺถิ   โส   นิยโม   เยน  นิยเมน  สตฺตกฺขตฺตตปรโม
ปุคฺคโล    สตฺตกฺขตฺตตปรมตานิยโตติ   ฯ   อามนฺตา   ฯ   หญฺจิ   นตฺถิ
