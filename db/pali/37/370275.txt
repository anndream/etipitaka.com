อฏฺฐมโก  ปุคฺคโล  พาหิโร  ปุถุชฺชนปกฺเข  ฐิโตติ  ฯ  น  เหวํ วตฺตพฺเพ
ฯเปฯ เตน หิ อฏฺฐมกสฺส ปุคฺคลสฺส อตฺถิ ปญฺจินฺทฺริยานีติ ฯ
	              อฏฺฐมกสฺส อินฺทฺริยกถา ฯ
	                  ______________
	                  ทิพฺพจกฺขุกถา
	[๗๙๕]  มํสจกฺขุํ  ธมฺมูปตฺถทฺธํ  ทิพฺพจกฺขุํ  โหตีติ  ฯ  อามนฺตา  ฯ
มํสจกฺขุํ ทิพฺพจกฺขุํ ทิพฺพจกฺขุํ มํสจกฺขุนฺติ ฯ น เหวํ วตฺตพฺเพ ฯเปฯ
	[๗๙๖]  มํสจกฺขุํ  ธมฺมูปตฺถทฺธํ  ทิพฺพจกฺขุํ  โหตีติ  ฯ  อามนฺตา  ฯ
ยาทิสํ    มํสจกฺขุํ    ตาทิสํ    ทิพฺพจกฺขุํ    ยาทิสํ   ทิพฺพจกฺขุํ   ตาทิสํ
มํสจกฺขุนฺติ ฯ น เหวํ วตฺตพฺเพ ฯเปฯ
	[๗๙๗]  มํสจกฺขุํ  ธมฺมูปตฺถทฺธํ  ทิพฺพจกฺขุํ  โหตีติ  ฯ  อามนฺตา  ฯ
ตญฺเญว   มํสจกฺขุํ   ตํ   ทิพฺพจกฺขุํ   ตํ   ทิพฺพจกฺขุํ   ตํ  มํสจกฺขุนฺติ  ฯ
น เหวํ วตฺตพฺเพ ฯเปฯ
	[๗๙๘]  มํสจกฺขุํ  ธมฺมูปตฺถทฺธํ  ทิพฺพจกฺขุํ  โหตีติ  ฯ  อามนฺตา  ฯ
ยาทิโส   มํสจกฺขุสฺส   วิสโย   อานุภาโว   โคจโร   ตาทิโส  ทิพฺพสฺส
จกฺขุสฺส วิสโย อานุภาโว โคจโรติ ฯ น เหวํ วตฺตพฺเพ ฯเปฯ
	[๗๙๙]  มํสจกฺขุํ  ธมฺมูปตฺถทฺธํ  ทิพฺพจกฺขุํ  โหตีติ  ฯ  อามนฺตา  ฯ
อุปาทินฺนํ หุตฺวา อนุปาทินฺนํ โหตีติ ฯ น เหวํ วตฺตพฺเพ ฯเปฯ
	[๘๐๐]   อุปาทินฺนํ   หุตฺวา  อนุปาทินฺนํ  โหตีติ  ฯ  อามนฺตา  ฯ
