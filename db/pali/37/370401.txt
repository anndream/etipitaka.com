	                  อรูปธาตุกถา
	[๑๒๑๙]   อรูปิโน  ธมฺมา  อรูปธาตูติ  ฯ  อามนฺตา  ฯ  เวทนา
ภโว  คติ  สตฺตาวาโส  สํสาโร  โยนิ  วิญฺญาณฏฺฐิติ อตฺตภาวปฏิลาโภติ ฯ
น    เหวํ    วตฺตพฺเพ    ฯเปฯ    อตฺถิ    เวทนูปคํ   กมฺมนฺติ   ฯ
น   เหวํ   วตฺตพฺเพ   ฯเปฯ  อตฺถิ  เวทนูปคา  สตฺตาติ  ฯ  น  เหวํ
วตฺตพฺเพ    ฯเปฯ    เวทนาย   สตฺตา   ชายนฺติ   ชิยฺยนฺติ   มิยฺยนฺติ
จวนฺติ   อุปปชฺชนฺตีติ   ฯ   น  เหวํ  วตฺตพฺเพ  ฯเปฯ  เวทนาย  อตฺถิ
เวทนา   สญฺญา   สงฺขารา  วิญฺญาณนฺติ  ฯ  น  เหวํ  วตฺตพฺเพ  ฯเปฯ
เวทนา จตุโวการภโวติ ฯ น เหวํ วตฺตพฺเพ ฯเปฯ
	[๑๒๒๐]   อรูปธาตุ   ภโว   คติ  ฯเปฯ  อตฺตภาวปฏิลาโภติ  ฯ
อามนฺตา   ฯ   เวทนา   ภโว  คติ  ฯเปฯ  อตฺตภาวปฏิลาโภติ  ฯ  น
เหวํ   วตฺตพฺเพ   ฯเปฯ  อตฺถิ  อรูปธาตูปคํ  กมฺมนฺติ  ฯ  อามนฺตา  ฯ
อตฺถิ   เวทนูปคํ   กมฺมนฺติ   ฯ   น   เหวํ   วตฺตพฺเพ   ฯเปฯ  อตฺถิ
อรูปธาตูปคา  สตฺตาติ  ฯ  อามนฺตา  ฯ  อตฺถิ  เวทนูปคา  สตฺตาติ ฯ น
เหวํ   วตฺตพฺเพ  ฯเปฯ  อรูปธาตุยา  สตฺตา  ชายนฺติ  ชิยฺยนฺติ  มิยฺยนฺติ
จวนฺติ   อุปปชฺชนฺตีติ   ฯ   อามนฺตา   ฯ   เวทนาย   สตฺตา  ชายนฺติ
ชิยฺยนฺติ   มิยฺยนฺติ   จวนฺติ  อุปปชฺชนฺตีติ  ฯ  น  เหวํ  วตฺตพฺเพ  ฯเปฯ
อรูปธาตุยา    ฯ    อตฺถิ    เวทนา   สญฺญา   สงฺขารา   วิญฺญาณนฺติ
อามนฺตา  ฯ  เวทนาย  อตฺถิ  เวทนา  สญฺญา  สงฺขารา  วิญฺญาณนฺติ  ฯ
