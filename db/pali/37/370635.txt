	                   สาสนกถา
	 [๑๘๓๓]  สาสนํ  นวํ  กตนฺติ  ฯ  อามนฺตา  ฯ  สติปฏฺฐานา นวํ
กตาติ  ฯ  น  เหวํ  วตฺตพฺเพ  ฯเปฯ  สาสนํ  นวํ กตนฺติ ฯ อามนฺตา ฯ
สมฺมปฺปธานา   ฯเปฯ   อิทฺธิปาทา   ฯเปฯ   อินฺทฺริยา   ฯเปฯ   พลา
ฯเปฯ   โพชฺฌงฺคา  นวํ  กตาติ  ฯ  น  เหวํ  วตฺตพฺเพ  ฯเปฯ  ปุพฺเพ
อกุสลํ   ปจฺฉา   กุสลํ   กตนฺติ  ฯ  น  เหวํ  วตฺตพฺเพ  ฯเปฯ  ปุพฺเพ
สาสวํ    ฯเปฯ    สญฺโญชนิยํ   คนฺถนิยํ   โอฆนิยํ   โยคนิยํ   นีวรณิยํ
ปรามฏฺฐํ  อุปาทานิยํ  ฯเปฯ  สงฺกิเลสิกํ  ๑ ปจฺฉา อสงฺกิเลสิกํ กตนฺติ ฯ
น เหวํ วตฺตพฺเพ ฯเปฯ
	 [๑๘๓๔]   อตฺถิ   โกจิ   ตถาคตสฺส   สาสนํ  นวํ  กโรตีติ  ฯ
อามนฺตา   ฯ   อตฺถิ   โกจิ   สติปฏฺฐาเน  นวํ  กโรตีติ  ฯ  น  เหวํ
วตฺตพฺเพ    ฯเปฯ   อตฺถิ   โกจิ   สมฺมปฺปธาเน   ฯเปฯ   อิทฺธิปาเท
ฯเปฯ   อินฺทฺริเย   ฯเปฯ   พเล  ฯเปฯ  โพชฺฌงฺเค  นวํ  กโรตีติ  ฯ
น   เหวํ   วตฺตพฺเพ  ฯเปฯ  อตฺถิ  โกจิ  ปุพฺเพ  อกุสลํ  ปจฺฉา  กุสลํ
กโรตีติ  ฯ  น  เหวํ  วตฺตพฺเพ  ฯเปฯ  อตฺถิ  โกจิ ปุพฺเพ สาสวํ ฯเปฯ
สงฺกิเลสิกํ ปจฺฉา อสงฺกิเลสิกํ กโรตีติ ฯ น เหวํ วตฺตพฺเพ ฯเปฯ
	 [๑๘๓๕]  ลพฺภา  ตถาคตสฺส สาสนํ ปุน นวํ กาตุนฺติ ฯ อามนฺตา ฯ
ลพฺภา   สติปฏฺฐานา  ปุน  นวํ  กาตุนฺติ  ฯ  น  เหวํ  วตฺตพฺเพ  ฯเปฯ
ลพฺภา   สมฺมปฺปธานา   อิทฺธิปาทา   อินฺทฺริยา  พลา  ฯเปฯ  โพชฺฌงฺคา
#๑ ม. สงฺกิเลสิยํ. สพฺพตฺถ อีทิสเมว ทิสฺสติ.
