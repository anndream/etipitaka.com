นตฺถิ   ฯ   หญฺจิ   นตฺถิ   โกจิ   พุทฺเธน   สมสโม  สีเลน  สมาธินา
ปญฺญาย เตน วต เร วตฺตพฺเพ พุทฺธสฺส ทินฺนํ มหปฺผลนฺติ ฯ
	[๑๗๒๘]  น  วตฺตพฺพํ  พุทฺธสฺส  ทินฺนํ  มหปฺผลนฺติ  ฯ  อามนฺตา ฯ
นนุ วุตฺตํ ภควตา
	           น ยิมสฺมึ วา โลกสฺมึ ปรสฺมึ วา ปน
	           พุทฺเธน เสฏฺโฐ จ สโม จ วิชฺชติ
	           ยมาหุเนยฺยานํ อคฺคตํ คโต
	           ปุญฺญตฺถิกานํ วิปุลผเลสินนฺติ
อตฺเถว สุตฺตนฺโตติ ฯ อามนฺตา ฯ เตน หิ พุทฺธสฺส ทินฺนํ มหปฺผลนฺติ ฯ
	        น วตฺตพฺพํ พุทฺธสฺส ทินฺนํ มหปฺผลนฺติกถา ฯ
	               ______________________
	                ทกฺขิณาวิสุทฺธิกถา
	[๑๗๒๙]   ทายกโตว   ทานํ   วิสุชฺฌติ   โน  ปฏิคฺคาหกโตติ  ฯ
อามนฺตา   ฯ   นนุ  อตฺถิ  เกจิ  ปฏิคฺคาหกา  อาหุเนยฺยา  ปาหุเนยฺยา
ทกฺขิเณยฺยา    อญฺชลีกรณียา    อนุตฺตรํ   ปุญฺญกฺเขตฺตํ   โลกสฺสาติ   ฯ
อามนฺตา   ฯ  หญฺจิ  อตฺถิ  เกจิ  ปฏิคฺคาหกา  อาหุเนยฺยา  ปาหุเนยฺยา
ทกฺขิเณยฺยา    อญฺชลีกรณียา    อนุตฺตรํ    ปุญฺญกฺเขตฺตํ   โลกสฺส   โน
วต เร วตฺตพฺเพ ทายกโตว ทานํ วิสุชฺฌติ โน ปฏิคฺคาหกโตติ ฯ
	[๑๗๓๐]   ทายกโตว   ทานํ   วิสุชฺฌติ   โน  ปฏิคฺคาหกโตติ  ฯ
