ชหตีติ  ฯ  น  เหวํ  วตฺตพฺเพ  ฯเปฯ  เตน  หิ  อตีเต  กิเลเส  ชหติ
อนาคเต กิเลเส ชหติ ปจฺจุปฺปนฺเน กิเลเส ชหตีติ ฯ
	                 กิเลสชหนกถา ฯ
	                  ______________
	                  สุญฺญตากถา
	 [๑๗๗๕]   สุญฺญตา   สงฺขารกฺขนฺธปริยาปนฺนาติ  ฯ  อามนฺตา  ฯ
อนิมิตฺตํ   สงฺขารกฺขนฺธปริยาปนฺนนฺติ   ฯ   น   เหวํ   วตฺตพฺเพ  ฯเปฯ
สุญฺญตา    สงฺขารกฺขนฺธปริยาปนฺนาติ    ฯ   อามนฺตา   ฯ   อปฺปณิหิโต
สงฺขารกฺขนฺธปริยาปนฺโนติ   ฯ   น   เหวํ   วตฺตพฺเพ   ฯเปฯ  อนิมิตฺตํ
น   วตฺตพฺพํ   สงฺขารกฺขนฺธปริยาปนฺนนฺติ   ฯ   อามนฺตา   ฯ   สุญฺญตา
น   วตฺตพฺพา  สงฺขารกฺขนฺธปริยาปนฺนาติ  ฯ  น  เหวํ  วตฺตพฺเพ  ฯเปฯ
อปฺปณิหิโต   น   วตฺตพฺโพ   สงฺขารกฺขนฺธปริยาปนฺโนติ  ฯ  อามนฺตา  ฯ
สุญฺญตา  น  วตฺตพฺพา  สงฺขารกฺขนฺธปริยาปนฺนาติ  ฯ  น  เหวํ  วตฺตพฺเพ
ฯเปฯ  สุญฺญตา  สงฺขารกฺขนฺธปริยาปนฺนาติ  ฯ  อามนฺตา ฯ สงฺขารกฺขนฺโธ
น    อนิจฺโจ    น    สงฺขโต   น   ปฏิจฺจสมุปฺปนฺโน   ฯ   ขยธมฺโม
น   วยธมฺโม  น  วิราคธมฺโม  น  นิโรธธมฺโม  น  วิปริณามธมฺโมติ  ฯ
น   เหวํ   วตฺตพฺเพ   ฯเปฯ   นนุ   สงฺขารกฺขนฺโธ  อนิจฺโจ  สงฺขโต
ปฏิจฺจสมุปฺปนฺโน    ขยธมฺโม    วยธมฺโม    วิราคธมฺโม    นิโรธธมฺโม
วิปริณามธมฺโมติ   ฯ   อามนฺตา   ฯ   หญฺจิ   สงฺขารกฺขนฺโธ   อนิจฺโจ
