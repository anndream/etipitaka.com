ปหานาย  มคฺโค ภาวิโต ฯเปฯ โพชฺฌงฺคา ภาวิตา ฯเปฯ
	[๕๖๖]  ปรธมฺมกุสโล  อรหา  วีตราโค  วีตโทโส วีตโมโห ฯเปฯ
สจฺฉิกาตพฺพํ   สจฺฉิกตํ   นตฺถิ   ตสฺส   ปรวิตารณาติ   ฯ  อามนฺตา  ฯ
สธมฺมกุสโล   อรหา   วีตราโค  วีตโทโส  ฯเปฯ  สจฺฉิกาตพฺพํ  สจฺฉิกตํ
นตฺถิ ตสฺส ปรวิตารณาติ ฯ น เหวํ วตฺตพฺเพ ฯเปฯ
	[๕๖๗]   อตฺถิ   อรหโต   ปรวิตารณาติ   ฯ  อามนฺตา  ฯ  นนุ
วุตฺตํ   ภควตา   ชานตฺวาหํ   ภิกฺขเว   ปสฺสโต  อาสวานํ  ขยํ  วทามิ
โน   อชานโต   โน   อปสฺสโต   กิญฺจ  ภิกฺขเว  ชานโต  กึ  ปสฺสโต
อาสวานํ  ขโย  โหติ  ฯ  อิติ  รูปํ  ฯเปฯ  อิติ  วิญฺญาณสฺส อตฺถงฺคโมติ
เอวํ   โข   ภิกฺขเว   ชานโต  เอวํ  ปสฺสโต  อาสวานํ  ขโย  โหตีติ
อตฺเถว   สุตฺตนฺโตติ   ฯ   อามนฺตา   ฯ  เตน  หิ  น  วตฺตพฺพํ  อตฺถิ
อรหโต ปรวิตารณาติ ฯ
	[๕๖๘]   อตฺถิ   อรหโต   ปรวิตารณาติ   ฯ  อามนฺตา  ฯ  นนุ
วุตฺตํ   ภควตา   ชานตฺวาหํ   ภิกฺขเว   ปสฺสโต  อาสวานํ  ขยํ  วทามิ
โน   อชานโต   โน   อปสฺสโต   กิญฺจ  ภิกฺขเว  ชานโต  กึ  ปสฺสโต
อาสวานํ   ขโย   โหติ   อิทํ   ทุกฺขนฺติ   ภิกฺขเว   ชานโต   ปสฺสโต
อาสวานํ   ขโย   โหติ   อยํ  ทุกฺขสมุทโยติ  ฯเปฯ  อยํ  ทุกฺขนิโรโธติ
ฯเปฯ    อยํ   ทุกฺขนิโรธคามินีปฏิปทาติ   ชานโต   ปสฺสโต   อาสวานํ
ขโย   โหติ   เอวํ   โข   ภิกฺขเว  ชานโต  เอวํ  ปสฺสโต  อาสวานํ
ขโย   โหตีติ   อตฺเถว   สุตฺตนฺโตติ   ฯ   อามนฺตา  ฯ  เตน  หิ  น
#๑. สํ. นิทาน. ๓๕.
