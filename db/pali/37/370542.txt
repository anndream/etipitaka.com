    [๑๖๑๓]   ชรามรณปจฺจยา   ภิกฺขเว   ชาติ   ชาติปจฺจยา  ภโวติ
อตฺเถว   สุตฺตนฺโตติ   ฯ   นตฺถิ  ฯ  เตนหิ  อวิชฺชาปจฺจยาว  สงฺขารา
น    วตฺตพฺพํ    สงฺขารปจฺจยาปิ   อวิชฺชา   ตณฺหาปจฺจยาว   อุปาทานํ
น วตฺตพฺพํ อุปาทานปจฺจยาปิ ตณฺหาติ ฯ
    [๑๖๑๔]    วิญฺญาณปจฺจยา    ภิกฺขเว   นามรูปํ   นามรูปปจฺจยาปิ
วิญฺญาณนฺติ    อตฺเถว    สุตฺตนฺโตติ    ฯ   อามนฺตา   ฯ   เตน   หิ
อวิชฺชาปจฺจยาปิ   สงฺขารา   สงฺขารปจฺจยาปิ   อวิชฺชา   ตณฺหาปจฺจยาปิ
อุปาทานํ อุปาทานปจฺจยาปิ ตณฺหาติ ฯ
	                อญฺญมญฺญปจฺจยกถา ฯ
	                  ______________
	                   อทฺธากถา
    [๑๖๑๕]   อทฺธา   ปรินิปฺผนฺโนติ  ฯ  อามนฺตา  ฯ  รูปนฺติ  ฯ  น
เหวํ   วตฺตพฺเพ   ฯเปฯ   เวทนา   ฯเปฯ   สญฺญา  ฯเปฯ  สงฺขารา
ฯเปฯ   วิญฺญาณนฺติ   ฯ   น   เหวํ   วตฺตพฺเพ  ฯเปฯ  อตีโต  อทฺธา
ปรินิปฺผนฺโนติ   ฯ  อามนฺตา  ฯ  รูปนฺติ  ฯ  น  เหวํ  วตฺตพฺเพ  ฯเปฯ
เวทนา   ฯเปฯ   สญฺญา   ฯเปฯ   สงฺขารา   ฯเปฯ   วิญฺญาณนฺติ  ฯ
น   เหวํ   วตฺตพฺเพ   ฯเปฯ   อนาคโต   อทฺธา   ปรินิปฺผนฺโนติ   ฯ
อามนฺตา   ฯ   รูปนฺติ  ฯ  น  เหวํ  วตฺตพฺเพ  ฯเปฯ  เวทนา  ฯเปฯ
สญฺญา   ฯเปฯ   สงฺขารา   ฯเปฯ  วิญฺญาณนฺติ  ฯ  น  เหวํ  วตฺตพฺเพ
