	 [๑๘๖๒]  อรหา  อาเนญฺเช  ฐิโต  ปรินิพฺพายตีติ  ฯ อามนฺตา ฯ
อรหา   กิริยมเย   จิตฺเต  ฐิโต  ปรินิพฺพายตีติ  ฯ  น  เหวํ  วตฺตพฺเพ
ฯเปฯ   นนุ  อรหา  วิปากจิตฺเต  ฐิโต  ปรินิพฺพายตีติ  ฯ  อามนฺตา  ฯ
หญฺจิ   อรหา  วิปากจิตฺเต  ฐิโต  ปรินิพฺพายติ  โน  วต  เร  วตฺตพฺเพ
อรหา อาเนญฺเช ฐิโต ปรินิพฺพายตีติ ฯ
	 [๑๘๖๓]  อรหา  อาเนญฺเช  ฐิโต  ปรินิพฺพายตีติ  ฯ อามนฺตา ฯ
อรหา  กิริยาพฺยากเต  จิตฺเต  ฐิโต  ปรินิพฺพายตีติ  ฯ  น เหวํ วตฺตพฺเพ
ฯเปฯ   นนุ   อรหา   วิปากาพฺยากเต  จิตฺเต  ฐิโต  ปรินิพฺพายตีติ  ฯ
อามนฺตา  ฯ  หญฺจิ  อรหา  วิปากาพฺยากเต  จิตฺเต ฐิโต ปรินิพฺพายตีติ ฯ
โน วต เร วตฺตพฺเพ อรหา อาเนญฺเช ฐิโต ปรินิพฺพายตีติ ฯ
	 [๑๘๖๔]  อรหา  อาเนญฺเช  ฐิโต  ปรินิพฺพายตีติ  ฯ อามนฺตา ฯ
นนุ   ภควา   จตุตฺถชฺฌานา   วุฏฺฐหิตฺวา   สมนนฺตรา   ปรินิพฺพุโตติ  ฯ
อามนฺตา  ฯ  หญฺจิ  ภควา  จตุตฺถชฺฌานา วุฏฺฐหิตฺวา สมนนฺตรา ปรินิพฺพุโต
โน วต เร วตฺตพฺเพ อรหา อาเนญฺเช ฐิโต ปรินิพฺพายตีติ ฯ
	                 อาเนญฺชกถา ฯ
	               ______________________
	                 ธมฺมาภิสมยกถา
	 [๑๘๖๕]   อตฺถิ  คพฺภเสยฺยาย  ธมฺมาภิสมโยติ  ฯ  อามนฺตา  ฯ
อตฺถิ   คพฺภเสยฺยาย   ธมฺมเทสนา   ธมฺมสฺสวนํ  ธมฺมสากจฺฉา  ปริปุจฺฉา
