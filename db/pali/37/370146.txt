	[๓๕๒]   อตีตํ   จกฺขุํ   อตฺถิ   รูปา   อตฺถิ  จกฺขุวิญฺญาณํ  อตฺถิ
อาโลโก   อตฺถิ   มนสิกาโร   อตฺถิ   น   จ  อตีเตน  จกฺขุนา  อตีตํ
รูปํ   ปสฺสตีติ   ฯ   อามนฺตา   ฯ   ปจฺจุปฺปนฺนํ   จกฺขุํ   อตฺถิ   รูปา
อตฺถิ    จกฺขุวิญฺญาณํ    อตฺถิ    อาโลโก    อตฺถิ   มนสิกาโร   อตฺถิ
น   จ   ปจฺจุปฺปนฺเนน   จกฺขุนา   ปจฺจุปฺปนฺนํ   รูปํ   ปสฺสตีติ   ฯ  น
เหวํ   วตฺตพฺเพ   ฯเปฯ   อตีตํ   โสตํ   อตฺถิ   ฯเปฯ   ฆานํ  อตฺถิ
ชิวฺหา   อตฺถิ   กาโย   อตฺถิ   ฯเปฯ   มโน   อตฺถิ   ธมฺมา   อตฺถิ
มโนวิญฺญาณํ   อตฺถิ   วตฺถุํ   อตฺถิ   มนสิกาโร   อตฺถิ  น  จ  อตีเตน
มเนน  อตีตํ  ธมฺมํ  วิชานาตีติ  ฯ  อามนฺตา  ฯ  ปจฺจุปฺปนฺโน มโน อตฺถิ
ธมฺมา    อตฺถิ    มโนวิญฺญาณํ    อตฺถิ    วตฺถุํ    อตฺถิ    มนสิกาโร
อตฺถิ   น   จ   ปจฺจุปฺปนฺเนน  มเนน  ปจฺจุปฺปนฺนํ  ธมฺมํ  วิชานาตีติ  ฯ
น เหวํ วตฺตพฺเพ ฯเปฯ
	[๓๕๓]    อนาคตํ    จกฺขุํ   อตฺถิ   รูปา   อตฺถิ   จกฺขุวิญฺญาณํ
อตฺถิ    อาโลโก    อตฺถิ    มนสิกาโร   อตฺถิ   น   จ   อนาคเตน
จกฺขุนา   อนาคตํ   รูปํ   ปสฺสตีติ   ฯ  อามนฺตา  ฯ  ปจฺจุปฺปนฺนํ  จกฺขุํ
อตฺถิ     รูปา     อตฺถิ    จกฺขุวิญฺญาณํ    อตฺถิ    อาโลโก    อตฺถิ
มนสิกาโร   อตฺถิ   น   จ   ปจฺจุปฺปนฺเนน   จกฺขุนา   ปจฺจุปฺปนฺนํ  รูปํ
ปสฺสตีติ   ฯ   น   เหวํ  วตฺตพฺเพ  ฯเปฯ  อนาคตํ  โสตํ  อตฺถิ  ฆานํ
อตฺถิ   ชิวฺหา   อตฺถิ   กาโย   อตฺถิ   ฯเปฯ   มโน   อตฺถิ   ธมฺมา
อตฺถิ     มโนวิญฺญาณํ    อตฺถิ    วตฺถุํ    อตฺถิ    มนสิกาโร    อตฺถิ
