อาโรเปยฺย  วิเลปนํ  อาโรเปยฺย  ฯเปฯ  เจติยํ  อภิทกฺขิณํ กเรยฺยาติ ฯ
อามนฺตา   ฯ   หญฺจิ   สุปินนฺเตน  เจติยํ  อภิทกฺขิณํ  กเรยฺย  โน  วต
เร วตฺตพฺเพ สพฺพํ สุปินคตสฺส จิตฺตํ อพฺยากตนฺติ ฯ
	 [๑๘๗๑]   น  วตฺตพฺพํ  สพฺพํ  สุปินคตสฺส  จิตฺตํ  อพฺยากตนฺติ  ฯ
อามนฺตา   ฯ   นนุ  สุปินคตสฺส  จิตฺตํ  อพฺโพหาริยํ  วุตฺตํ  ภควตาติ  ฯ
อามนฺตา   ฯ   หญฺจิ   สุปินคตสฺส   จิตฺตํ   อพฺโพหาริยํ  วุตฺตํ  ภควตา
เตน วต เร วตฺตพฺเพ สพฺพํ สุปินคตสฺส จิตฺตํ อพฺยากตนฺติ ฯ
	                 อพฺยากตกถา ฯ
	                __________________
	               อาเสวนปจฺจยตากถา
	 [๑๘๗๒]  นตฺถิ  กาจิ  อาเสวนปจฺจยตาติ  ฯ  อามนฺตา  ฯ  นนุ
วุตฺตํ   ภควตา   ปาณาติปาโต   ภิกฺขเว  อาเสวิโต  ภาวิโต  พหุลีกโต
นิรยสํวตฺตนิโก     ติรจฺฉานโยนิสํวตฺตนิโก     ปิตฺติวิสยสํวตฺตนิโก    โย
สพฺพลหุโส   ปาณาติปาตสฺส   วิปาโก   มนุสฺสภูตสฺส   อปฺปายุกสํวตฺตนิโก
โหตีติ    ๑   อตฺเถว   สุตฺตนฺโตติ   ฯ   อามนฺตา   ฯ   เตน   หิ
อตฺถิ กาจิ อาเสวนปจฺจยตาติ ฯf
	 [๑๘๗๓]  นตฺถิ  กาจิ  อาเสวนปจฺจยตาติ  ฯ  อามนฺตา  ฯ  นนุ
วุตฺตํ  ภควตา  อทินฺนาทานํ  ภิกฺขเว อาเสวิตํ ภาวิตํ พหุลีกตํ นิรยสํวตฺตนิกํ
#๑ อํ. อฏฺฐก. ๑๐๔ ฯ
