	                  อินฺทฺริยกถา
	 [๑๘๐๑]  นตฺถิ  โลกิยํ  สทฺธินฺทฺริยนฺติ ฯ อามนฺตา ฯ นตฺถิ โลกิยา
สทฺธาติ  ฯ  น  เหวํ  วตฺตพฺเพ  ฯเปฯ  นตฺถิ  โลกิยํ  วิริยินฺทฺริยํ ฯเปฯ
สตินฺทฺริยํ   ฯเปฯ   สมาธินฺทฺริยํ  ฯเปฯ  ปญฺญินฺทฺริยนฺติ  ฯ  อามนฺตา  ฯ
นตฺถิ โลกิยา ปญฺญาติ ฯ น เหวํ วตฺตพฺเพ ฯเปฯ
	 [๑๘๐๒]  อตฺถิ  โลกิยา  สทฺธาติ  ฯ  อามนฺตา  ฯ  อตฺถิ โลกิยํ
สทฺธินฺทฺริยนฺติ  ฯ  น  เหวํ  วตฺตพฺเพ  ฯเปฯ  อตฺถิ  โลกิยํ  วิริยํ ฯเปฯ
สติ   ฯเปฯ   สมาธิ   ฯเปฯ  ปญฺญาติ  ฯ  อามนฺตา  ฯ  อตฺถิ  โลกิยํ
ปญฺญินฺทฺริยนฺติ ฯ น เหวํ วตฺตพฺเพ ฯเปฯ
	 [๑๘๐๓]   อตฺถิ   โลกิโย  มโน  อตฺถิ  โลกิยํ  มนินฺทฺริยนฺติ  ฯ
อามนฺตา   ฯ   อตฺถิ   โลกิยา  สทฺธา  อตฺถิ  โลกิยํ  สทฺธินฺทฺริยนฺติ  ฯ
น   เหวํ   วตฺตพฺเพ   ฯเปฯ   อตฺถิ   โลกิโย   มโน   อตฺถิ  โลกิยํ
มนินฺทฺริยนฺติ   ฯ   อามนฺตา   ฯ   อตฺถิ  โลกิยา  ปญฺญา  อตฺถิ  โลกิยํ
ปญฺญินฺทฺริยนฺติ ฯ น เหวํ วตฺตพฺเพ ฯเปฯ8
	 [๑๘๐๔]   อตฺถิ  โลกิยํ  โสมนสฺสํ  อตฺถิ  โลกิยํ  โสมนสฺสินฺทฺริยํ
ฯเปฯ    อตฺถิ    โลกิยํ    ชีวิตํ   อตฺถิ   โลกิยํ   ชีวิตินฺทฺริยนฺติ   ฯ
อามนฺตา   ฯ   อตฺถิ   โลกิยา  สทฺธา  อตฺถิ  โลกิยํ  สทฺธินฺทฺริยนฺติ  ฯ
น   เหวํ   วตฺตพฺเพ   ฯเปฯ   อตฺถิ   โลกิยํ   ชีวิตํ   อตฺถิ   โลกิยํ
ชีวิตินฺทฺริยนฺติ    ฯ    อามนฺตา   ฯ   อตฺถิ   โลกิยา   ปญฺญา   อตฺถิ
