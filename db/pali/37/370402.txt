น  เหวํ  วตฺตพฺเพ  ฯเปฯ  อรูปธาตุ  จตุโวการภโวติ  ฯ  อามนฺตา  ฯ
เวทนา  จตุโวการภโวติ  ฯ  น  เหวํ  วตฺตพฺเพ  ฯเปฯ  อรูปิโน ธมฺมา
อรูปธาตุ   กามธาตุยา  อตฺถิ  เวทนา  สญฺญา  สงฺขารา  วิญฺญาณนฺติ  ฯ
อามนฺตา   ฯ  สาว  กามธาตุ  สา  อรูปธาตูติ  ฯ  น  เหวํ  วตฺตพฺเพ
ฯเปฯ   สาว   กามธาตุ  สา  อรูปธาตูติ  ฯ  อามนฺตา  ฯ  กามภเวน
สมนฺนาคโต   ปุคฺคโล   ทฺวีหิ  ภเวหิ  สมนฺนาคโต  โหติ  กามภเวน  จ
อรูปภเวน   จาติ   ฯ   น   เหวํ   วตฺตพฺเพ   ฯเปฯ  รูปิโน  ธมฺมา
รูปธาตุ   อรูปิโน   ธมฺมา   อรูปธาตุ  กามธาตุยา  อตฺถิ  รูปํ  เวทนา(
สญฺญา   สงฺขารา   วิญฺญาณนฺติ   ฯ   อามนฺตา   ฯ   สาว   กามธาตุ
สา   รูปธาตุ   สา   อรูปธาตูติ  ฯ  น  เหวํ  วตฺตพฺเพ  ฯเปฯ  สาว
กามธาตุ   สา   รูปธาตุ  สา  อรูปธาตูติ  ฯ  อามนฺตา  ฯ  กามภเวน
สมนฺนาคโต   ปุคฺคโล   ตีหิ   ภเวหิ  สมนฺนาคโต  โหติ  กามภเวน  จ
รูปภเวน จ อรูปภเวน จาติ ฯ น เหวํ วตฺตพฺเพ ฯเปฯ
	                 อรูปธาตุกถา ฯ
	                 __________________
	              รูปธาตุยา อายตนกถา
	[๑๒๒๑]  อตฺถิ  สฬายตนิโก  อตฺตภาโว รูปธาตุยาติ ฯ อามนฺตา ฯ
อตฺถิ  ตตฺถ  ฆานายตนนฺติ  ฯ  อามนฺตา  ฯ  อตฺถิ  ตตฺถ คนฺธายตนนฺติ ฯ
ตนนฺติ   ฯ   น  เหวํ  วตฺตพฺเพ  ฯเปฯ  อตฺถิ  ตตฺถ  ชิวฺหายตนนฺติ  ฯ
