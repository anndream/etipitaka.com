อญฺญํ    สงฺขตํ   อญฺญํ   อสงฺขตํ   อญฺโญ   ปุคฺคโลติ   ฯ   น   เหวํ
วตฺตพฺเพ    ฯเปฯ    ขนฺธา    สงฺขตา   นิพฺพานํ   อสงฺขตํ   ปุคฺคโล
เนวสงฺขโต   นาสงฺขโตติ   ฯ   อามนฺตา   ฯ   อญฺเญ   ขนฺธา  อญฺญํ
นิพฺพานํ   อญฺโญ   ปุคฺคโล   ฯ   น   เหวํ   วตฺตพฺเพ   ฯเปฯ   รูปํ
สงฺขตํ    นิพฺพานํ   อสงฺขตํ   ปุคฺคโล   เนวสงฺขโต   นาสงฺขโตติ   ฯ
อามนฺตา   ฯ   อญฺญํ   รูปํ   อญฺญํ   นิพฺพานํ   อญฺโญ   ปุคฺคโลติ   ฯ
น   เหวํ   วตฺตพฺเพ  ฯเปฯ  เวทนา  ฯเปฯ  สญฺญา  ฯเปฯ  สงฺขารา
ฯเปฯ    วิญฺญาณํ   สงฺขตํ   นิพฺพานํ   อสงฺขตํ   ปุคฺคโล   เนวสงฺขโต
นาสงฺขโตติ    ฯ    อามนฺตา   ฯ   อญฺญํ   วิญฺญาณํ   อญฺญํ   นิพฺพานํ
อญฺโญ ปุคฺคโลติ ฯ น เหวํ วตฺตพฺเพ ฯเปฯ
	[๑๗๕]    ปุคฺคลสฺส    อุปฺปาโท    ปญฺญายติ   วโย   ปญฺญายติ
ฐิตสฺส   อญฺญถตฺตํ   ปญฺญายตีติ  ฯ  อามนฺตา  ฯ  ปุคฺคโล  สงฺขโตติ  ฯ
น   เหวํ  วตฺตพฺเพ  ฯเปฯ  วุตฺตํ  ภควตา  ตีณิมานิ  ภิกฺขเว  สงฺขตสฺส
สงฺขตลกฺขณานิ    สงฺขตานํ    ภิกฺขเว   ธมฺมานํ   อุปฺปาโท   ปญฺญายติ
วโย    ปญฺญายติ    ฐิตานํ    อญฺญถตฺตํ   ปญฺญายตีติ   ๑   ปุคฺคลสฺส
อุปฺปาโท     ปญฺญายติ     วโย     ปญฺญายติ     ฐิตสฺส    อญฺญถตฺตํ
ปญฺญายติ   เตน   หิ   ปุคฺคโล   สงฺขโตติ  ฯ  ปุคฺคลสฺส  น  อุปฺปาโท
ปญฺญายติ   น   วโย   ปญฺญายติ   น  ฐิตสฺส  อญฺญถตฺตํ  ปญฺญายตีติ  ฯ
อามนฺตา   ฯ   ปุคฺคโล   อสงฺขโตติ   ฯ   น  เหวํ  วตฺตพฺเพ  ฯเปฯ
#๑ อํ. ติก. ๑๙๓ สํสนฺทนํ ฯ
