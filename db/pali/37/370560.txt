	               อธิคฺคยฺหมนสิการกถา
	[๑๖๕๗]   อธิคฺคยฺห   มนสิ   กโรตีติ   ฯ   อามนฺตา  ฯ  เตน
จิตฺเตน   ตํ   จิตฺตํ   ปชานาตีติ  ฯ  น  เหวํ  วตฺตพฺเพ  ฯเปฯ  เตน
จิตฺเตน  ตํ  จิตฺตํ  ปชานาตีติ  ฯ  อามนฺตา  ฯ  เตน  จิตฺเตน  ตํ จิตฺตํ
จิตฺตนฺติ  ปชานาตีติ  ฯ  น  เหวํ  วตฺตพฺเพ  ฯเปฯ เตน จิตฺเตน ตํ จิตฺตํ
จิตฺตนฺติ   ปชานาตีติ   ฯ   อามนฺตา   ฯ   ตํ   จิตฺตํ   ตสฺส  จิตฺตสฺส
อารมฺมณนฺติ   ฯ   น  เหวํ  วตฺตพฺเพ  ฯเปฯ  ตํ  จิตฺตํ  ตสฺส  จิตฺตสฺส
อารมฺมณนฺติ   ฯ   อามนฺตา   ฯ  เตน  ผสฺเสน  ตํ  ผสฺสํ  ผุสติ  ตาย
เวทนาย   ฯเปฯ   ตาย   สญฺญาย   ฯเปฯ   ตาย   เจตนาย  ฯเปฯ
เตน   จิตฺเตน  ฯเปฯ  เตน  วิตกฺเกน  ฯเปฯ  เตน  วิจาเรน  ฯเปฯ
ตาย   ปีติยา   ฯเปฯ   ตาย   สติยา   ฯเปฯ   ตาย   ปญฺญาย   ตํ
ปญฺญํ  ปชานาตีติ  ฯ  น  เหวํ วตฺตพฺเพ ฯเปฯ อตีตํ อตีตนฺติ มนสิกโรนฺโต
อนาคตํ    อนาคตนฺติ    มนสิ    กโรตีติ   ฯ   น   เหวํ   วตฺตพฺเพ
ฯเปฯ    อตีตํ   อตีตนฺติ   มนสิกโรนฺโต   อนาคตํ   อนาคตนฺติ   มนสิ
กโรตีติ   ฯ   อามนฺตา   ฯ   ทฺวินฺนํ  ผสฺสานํ  ฯเปฯ  ทฺวินฺนํ  จิตฺตานํ
สโมธานํ   โหตีติ   ฯ   น   เหวํ   วตฺตพฺเพ   ฯเปฯ  อตีตํ  อตีตนฺติ
มนสิกโรนฺโต    ปจฺจุปฺปนฺนํ    ปจฺจุปฺปนฺนนฺติ   มนสิ   กโรตีติ   ฯ   น
เหวํ   วตฺตพฺเพ   ฯเปฯ   อตีตํ   อตีตนฺติ   มนสิกโรนฺโต   ปจฺจุปฺปนฺนํ
ปจฺจุปฺปนฺนนฺติ   มนสิ   กโรตีติ   ฯ   อามนฺตา   ฯ   ทฺวินฺนํ   ผสฺสานํ
ฯเปฯ   ทฺวินฺนํ   จิตฺตานํ   สโมธานํ   โหตีติ   ฯ  น  เหวํ  วตฺตพฺเพ
