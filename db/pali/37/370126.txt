	[๒๘๔]   โอธิโสธิโส   กิเลเส   ชหตีติ   ฯ  อามนฺตา  ฯ  นนุ๕
วุตฺตํ ภควตา
	           สหาวสฺส ทสฺสนสมฺปทาย
	           ตยสฺสุ ธมฺมา ชหิตา ภวนฺติ
	           สกฺกายทิฏฺฐิ วิจิกิจฺฉิตญฺจ
	           สีลพฺพตํ วาปิ ยทตฺถิ กิญฺจิ
	           จตูหปาเยหิ จ วิปฺปมุตฺโต
	           ฉจาภิฐานานิ อภพฺโพ กาตุนฺติ ๑
อตฺเถว  สุตฺตนฺโตติ  ฯ  อามนฺตา  ฯ  เตน  หิ  น  วตฺตพฺพํ โอธิโสธิโส
กิเลเส ชหตีติ ฯ
	[๒๘๕]   โอธิโสธิโส   กิเลเส   ชหตีติ   ฯ  อามนฺตา  ฯ  นนุ
วุตฺตํ   ภควตา   ยสฺมึ   ภิกฺขเว   สมเย   อริยสาวกสฺส  วิรชํ  วีตมลํ
ธมฺมจกฺขุํ    อุทปาทิ    ยงฺกิญฺจิ    สมุทยธมฺมํ   สพฺพนฺตํ   นิโรธธมฺมนฺติ
สห   ทสฺสนุปฺปาทา   ภิกฺขเว   อริยสาวกสฺส  ตีณิ  สญฺโญชนานิ  ปหียนฺติ
สกฺกายทิฏฺฐิ   วิจิกิจฺฉา   สีลพฺพตปรามาโสติ   อตฺเถว   สุตฺตนฺโตติ   ฯ
อามนฺตา ฯ เตน หิ น วตฺตพฺพํ โอธิโสธิโส กิเลเส ชหตีติ ฯ
	                 โอธิโสกถา ฯ
#๑ ขุ. ขุ. ๖ ฯ
