อวิปากา ๑ ธมฺมา นิรุทฺธา เต นตฺถีติ ฯ น เหวํ วตฺตพฺเพ ฯเปฯ
	[๔๑๘]   อตีตา  อวิปกฺกวิปากา  ธมฺมา  นิรุทฺธา  เต  อตฺถีติ  ฯ
อามนฺตา   ฯ   อตีตา   วิปกฺกวิปากา  ธมฺมา  นิรุทฺธา  เต  นตฺถีติ  ฯ
อามนฺตา    ฯ   อตีตา   เอกเทสํ   วิปกฺกวิปากา   ธมฺมา   เอกเทสํ
อวิปกฺกวิปากา    ธมฺมา   นิรุทฺธา   เต   เอกจฺเจ   อตฺถิ   เอกจฺเจ
นตฺถีติ ฯ น เหวํ วตฺตพฺเพ ฯเปฯ
	[๔๑๙]  น  วตฺตพฺพํ  อตีตา  อวิปกฺกวิปากา  ธมฺมา  เต อตฺถีติ ฯ
อามนฺตา   ฯ   นนุ   อตีตา   อวิปกฺกวิปากา  ธมฺมา  วิปจฺจิสฺสนฺตีติ  ฯ
อามนฺตา   ฯ   หญฺจิ   อตีตา   อวิปกฺกวิปากา  ธมฺมา  วิปจฺจิสฺสนฺติ  ฯ
เตน  วต  เร  วตฺตพฺเพ  อตีตา  อวิปกฺกวิปากา  ธมฺมา  เต  อตฺถีติ ฯ
อตีตา   อวิปกฺกวิปากา   ธมฺมา   วิปจฺจิสฺสนฺตีติ  กตฺวา  เต  อตฺถีติ  ฯ
อามนฺตา   ฯ   วิปจฺจิสฺสนฺตีติ   กตฺวา   ปจฺจุปฺปนฺนาติ   ฯ   น   เหวํ
วตฺตพฺเพ   ฯเปฯ  วิปจฺจิสฺสนฺตีติ  กตฺวา  ปจฺจุปฺปนฺนาติ  ฯ  อามนฺตา  ฯ
ปจฺจุปฺปนฺนา   ธมฺมา   นิรุชฺฌิสฺสนฺตีติ   กตฺวา  เต  นตฺถีติ  ฯ  น  เหวํ
วตฺตพฺเพ ฯเปฯ
	[๔๒๐]   อนาคตํ  อตฺถีติ  ฯ  เอกจฺจํ  อตฺถิ  เอกจฺจํ  นตฺถีติ  ฯฝ
เอกจฺจํ  ชาตํ  เอกจฺจํ  อชาตํ  เอกจฺจํ  สญฺชาตํ  เอกจฺจํ  อสญฺชาตํ  ฯ
เอกจฺจํ   นิพฺพตฺตํ   เอกจฺจํ   อนิพฺพตฺตํ   ฯ  เอกจฺจํ  ปาตุภูตํ  เอกจฺจํ
อปาตุภูตนฺติ ฯ น เหวํ วตฺตพฺเพ ฯเปฯ
	[๔๒๑]  อนาคตํ  เอกจฺจํ  อตฺถิ  เอกจฺจํ  นตฺถีติ  ฯ  อามนฺตา ฯ
#๑ ม. อวิปกฺกวิปากา
