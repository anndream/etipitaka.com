สตตํ   สมิตํ   อพฺโพกิณฺณํ   ฉหิ  อุเปกฺขาหิ  สมนฺนาคโต  สมาหิโต  ๑
ฉ อุเปกฺขาโย ปจฺจุปฏฺฐิตาติ ฯ น เหวํ วตฺตพฺเพ ฯเปฯ
	[๙๓๖]   น   วตฺตพฺพํ  อรหา  ฉหิ  อุเปกฺขาหิ  สมนฺนาคโตติ  ฯ
อามนฺตา  ฯ  นนุ  อรหา  ฉฬุเปกฺโขติ  ๒  ฯ  อามนฺตา ฯ หญฺจิ อรหา
ฉฬุเปกฺโข   ๓   เตน   วต   เร  วตฺตพฺเพ  อรหา  ฉหิ  อุเปกฺขาหิ
สมนฺนาคโตติ ฯ
	              อุเปกฺขาสมนฺนาคตกถา ฯ
	                 ________________
	               โพธิยา พุทฺโธติกถา
	[๙๓๗]  โพธิยา  พุทฺโธติ  ฯ อามนฺตา ฯ โพธิยา นิรุทฺธาย วิคตาย
ปฏิปฺปสฺสทฺธาย อพุทฺโธ โหตีติ ฯ น เหวํ วตฺตพฺเพ ฯเปฯ
	[๙๓๘]   โพธิยา   พุทฺโธติ   ฯ  อามนฺตา  ฯ  อตีตาย  โพธิยา
พุทฺโธติ ฯ น เหวํ วตฺตพฺเพ ฯเปฯ
	[๙๓๙]  อตีตาย  โพธิยา  พุทฺโธติ  ฯ  อามนฺตา  ฯ ตาย โพธิยา
โพธิกรณียํ กโรตีติ ฯ น เหวํ วตฺตพฺเพ ฯเปฯ
	[๙๔๐]   ตาย   โพธิยา   โพธิกรณียํ  กโรตีติ  ฯ  อามนฺตา  ฯ
ตาย   โพธิยา   ทุกฺขํ   ปริชานาติ   สมุทยํ  ปชหติ  นิโรธํ  สจฺฉิกโรติ
มคฺคํ ภาเวตีติ ฯ น เหวํ วตฺตพฺเพ ฯเปฯ
	[๙๔๑]   โพธิยา  พุทฺโธติ  ฯ  อามนฺตา  ฯ  อนาคตาย  โพธิยา
#๑. ม. สโมหิโต. ๒-๓. ม. ฉฬงฺคุเปกฺขา.
