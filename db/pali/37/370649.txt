น   เหวํ   วตฺตพฺเพ   ฯเปฯ   อตฺถิ   สุปินคตสฺส   ธมฺมาภิสมโยติ  ฯ
อามนฺตา  ฯ  สุตฺตสฺส ปมตฺตสฺส มุฏฺฐสฺสติสฺส อสมฺปชานสฺส ธมฺมาภิสมโยติ ฯ
น   เหวํ   วตฺตพฺเพ   ฯเปฯ   อตฺถิ   สุปินคตสฺส   อรหตฺตปฺปตฺตีติ  ฯ
อามนฺตา    ฯ    สุตฺตสฺส    ปมตฺตสฺส    มุฏฺฐสฺสติสฺส    อสมฺปชานสฺส
อรหตฺตปฺปตฺตีติ ฯ น เหวํ วตฺตพฺเพ ฯเปฯ
	                 ติสฺโสปิกถา ฯ
	                 __________________
	                  อพฺยากตกถา
	 [๑๘๖๙]  สพฺพํ  สุปินคตสฺส  จิตฺตํ  อพฺยากตนฺติ  ฯ  อามนฺตา  ฯ
สุปินนฺเตน   ปาณํ  หเนยฺยาติ  ฯ  อามนฺตา  ฯ  หญฺจิ  สุปินนฺเตน  ปาณํ
หเนยฺย โน วต เร วตฺตพฺเพ สพฺพํ สุปินคตสฺส จิตฺตํ อพฺยากตนฺติ ฯ
	 [๑๘๗๐]   สุปินนฺเตน  อทินฺนํ  อาทิเยยฺย  ฯเปฯ  มุสา  ภเณยฺย
ปิสุณํ   ภเณยฺย   ผรุสํ   ภเณยฺย   สมฺผํ   ปลเปยฺย   สนฺธึ   ฉินฺเทยฺย
นิลฺโลปํ   หเรยฺย   เอกาคาริกํ   กเรยฺย  ปริปนฺเก  ติฏฺเฐยฺย  ปรทารํ
คจฺเฉยฺย   คามฆาตกํ   กเรยฺย  นิคมฆาตกํ  กเรยฺย  สุปินนฺเตน  เมถุนํ
ธมฺมํ   ปฏิเสเวยฺย   สุปินคตสฺส   อสุจิ   มุจฺเจยฺย   สุปินนฺเตน   ทานํ
ทเทยฺย    จีวรํ    ทเทยฺย   ปิณฺฑปาตํ   ทเทยฺย   เสนาสนํ   ทเทยฺย
คิลานปจฺจยเภสชฺชปริกฺขารํ   ทเทยฺย  ขาทนียํ  ทเทยฺย  โภชนียํ  ทเทยฺย
ปานียํ   ทเทยฺย   เจติยํ   วนฺเทยฺย  เจติเย  มาลํ  อาโรเปยฺย  คนฺธํ
