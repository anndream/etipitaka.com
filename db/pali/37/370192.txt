	                  อญฺญาณกถา
	[๔๙๐]   อตฺถิ   อรหโต   อญฺญาณนฺติ   ฯ   อามนฺตา  ฯ  อตฺถิ
อรหโต  อวิชฺชา  อวิชฺโชโฆ  อวิชฺชาโยโค อวิชฺชานุสโย อวิชฺชาปริยุฏฺฐานํ
อวิชฺชาสญฺโญชนํ อวิชฺชานีวรณนฺติ ฯ น เหวํ วตฺตพฺเพ ฯเปฯ
	[๔๙๑]    นตฺถิ   อรหโต   อวิชฺชา   อวิชฺโชโฆ   อวิชฺชาโยโคฤ
อวิชฺชานุสโย   อวิชฺชาปริยุฏฺฐานํ   อวิชฺชาสญฺโญชนํ   อวิชฺชานีวรณนฺติ  ฯ
อามนฺตา   ฯ   หญฺจิ  นตฺถิ  อรหโต  อวิชฺชา  อวิชฺโชโฆ  อวิชฺชาโยโค
อวิชฺชานุสโย     อวิชฺชาปริยุฏฺฐานํ     อวิชฺชาสญฺโญชนํ    อวิชฺชานีวรณํ
โน วต เร วตฺตพฺเพ อตฺถิ อรหโต อญฺญาณนฺติ ฯ
	[๔๙๒]    อตฺถิ   ปุถุชฺชนสฺส   อญฺญาณํ   อตฺถิ   ตสฺส   อวิชฺชา
อวิชฺโชโฆ  อวิชฺชาโยโค  อวิชฺชานุสโย  อวิชฺชาปริยุฏฺฐานํ อวิชฺชาสญฺโญชนํ
อวิชฺชานีวรณนฺติ    ฯ    อามนฺตา    ฯ    อตฺถิ    อรหโต   อญฺญาณํ
อตฺถิ    ตสฺส    อวิชฺชา    อวิชฺโชโฆ    อวิชฺชาโยโค   อวิชฺชานุสโย
อวิชฺชาปริยุฏฺฐานํ    อวิชฺชาสญฺโญชนํ   อวิชฺชานีวรณนฺติ   ฯ   น   เหวํ
วตฺตพฺเพ ฯเปฯ
	[๔๙๓]    อตฺถิ    อรหโต    อญฺญาณํ   นตฺถิ   ตสฺส   อวิชฺชา
อวิชฺโชโฆ  อวิชฺชาโยโค  อวิชฺชานุสโย  อวิชฺชาปริยุฏฺฐานํ อวิชฺชาสญฺโญชนํ
อวิชฺชานีวรณนฺติ      ฯ     อามนฺตา     ฯ     อตฺถิ     ปุถุชฺชนสฺส
