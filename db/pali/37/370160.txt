น   ตสฺส   สงฺขา   ภวิสฺสตีติ   อิเม   โข  ภิกฺขเว  ตโย  นิรุตฺติปถา
อธิวจนปถา   ปญฺญตฺติปถา   อสงฺกิณฺณา   อสงฺกิณฺณปุพฺพา   น   สงฺกิยนฺติ
น   สงฺกิยิสฺสนฺติ   อปฺปฏิกฺกุฏฺฐา   สมเณหิ   พฺราหฺมเณหิ   วิญฺญูหิ  เยปิ
เต   ภิกฺขเว   อเหสุํ   อุกฺกลา  วสฺสภญฺญา  อเหตุกวาทา  อกิริยวาทา
นตฺถิกวาทา    เตปิเม   ตโย   นิรุตฺติปเถ   อธิวจนปเถ   ปญฺญตฺติปเถ
น   ครหิตพฺพํ   น   ปฏิกฺโกสิตพฺพํ   อมญฺญึสุ   ฯ   ตํ  กิสฺส  เหตุ  ฯ
นินฺทาพฺยาโรสนาอุปารมฺภภยาติ  ๑  อตฺเถว  สุตฺตนฺโตติ  ฯ  อามนฺตา ฯ
เตน หิ น วตฺตพฺพํ อตีตํ อตฺถิ อนาคตํ อตฺถีติ ฯ
	[๓๘๕]   อตีตํ  อตฺถีติ  ฯ  อามนฺตา  ฯ  นนุ  อายสฺมา  ผคฺคุโณ
ภควนฺตํ   เอตทโวจ   อตฺถิ   นุ  โข  ตํ  ภนฺเต  จกฺขุํ  เยน  จกฺขุนา
อตีเต   พุทฺเธ   ปรินิพฺพุเต   ฉินฺนปปญฺเจ   ฉินฺนวฏุเม  ปริยาทินฺนวฏฺเฏ
สพฺพทุกฺขวีติวตฺเต    ปญฺญาปยมาโน    ปญฺญาเปยฺย   ฯเปฯ   อตฺถิ   นุ
โข  สา  ภนฺเต  ชิวฺหา  ฯเปฯ  อตฺถิ นุ โข โส ภนฺเต มโน เยน มเนน
อตีเต   พุทฺเธ   ปรินิพฺพุเต   ฉินฺนปปญฺเจ   ฉินฺนวฏุเม  ปริยาทินฺนวฏฺเฏ
สพฺพทุกฺขวีติวตฺเต   ปญฺญาปยมาโน   ปญฺญาเปยฺยาติ   ฯ   นตฺถิ  โข  ตํ
ผคฺคุณ   จกฺขุํ   เยน   จกฺขุนา  อตีเต  พุทฺเธ  ปรินิพฺพุเต  ฉินฺนปปญฺเจ
ฉินฺนวฏุเม     ปริยาทินฺนวฏฺเฏ     สพฺพทุกฺขวีติวตฺเต     ปญฺญาปยมาโน
ปญฺญาเปยฺย   ฯเปฯ  นตฺถิ  โข  สา  ผคฺคุณ  ชิวฺหา  ฯเปฯ  นตฺถิ  โข
โส  ผคฺคุณ  มโน  เยน  มเนน  อตีเต  พุทฺเธ  ปรินิพฺพุเต  ฉินฺนปปญฺเจ
#๑ สํ. ขุ. ๖๔ ฯ
