อามนฺตา  ฯ  หญฺจิ  กายกมฺมํ  จิตฺตสมุฏฺฐานํ  จิตฺเตน  สห  ชาตํ จิตฺเตน
สห เอกุปฺปาทํ โน วต เร วตฺตพฺเพ น ยถาจิตฺตสฺส กายกมฺมนฺติ ฯ
	[๑๓๖๖]   น   ยถาจิตฺตสฺส   กายกมฺมนฺติ   ฯ  อามนฺตา  ฯ  น
อภิกฺกมิตุกาโม     อภิกฺกมติ    น    ปฏิกฺกมิตุกาโม    ปฏิกฺกมติ    น
อาโลเกตุกาโม    อาโลเกติ    น    วิโลเกตุกาโม    วิโลเกติ   น
สมฺมิญฺชิตุกาโม   สมฺมิญฺเชติ   น   ปสาเรตุกาโม   ปสาเรตีติ   ฯ   น
เหวํ   วตฺตพฺเพ   ฯเปฯ  นนุ  อภิกฺกมิตุกาโม  อภิกฺกมติ  ปฏิกฺกมิตุกาโม
ปฏิกฺกมติ       อาโลเกตุกาโม       อาโลเกติ       วิโลเกตุกาโม
วิโลเกติ   สมฺมิญฺชิตุกาโม   สมฺมิญฺเชติ   ปสาเรตุกาโม   ปสาเรตีติ  ฯ
อามนฺตา   ฯ   หญฺจิ   อภิกฺกมิตุกาโม  อภิกฺกมติ  ฯเปฯ  ปสาเรตุกาโม
ปสาเรติ โน วต เร วตฺตพฺเพ น ยถาจิตฺตสฺส กายกมฺมนฺติ ฯ
	[๑๓๖๗]  น  วตฺตพฺพํ  น  ยถาจิตฺตสฺส  กายกมฺมนฺติ ฯ อามนฺตา ฯ
นนุ   อตฺถิ   โกจิ   อญฺญตฺร   คจฺฉิสฺสามีติ   อญฺญตฺร   คจฺฉติ   ฯเปฯ
อญฺญํ   ปสาเรสฺสามีติ   อญฺญํ   ปสาเรตีติ   ฯ   อามนฺตา   ฯ   หญฺจิ
อตฺถิ    โกจิ    อญฺญตฺร    คจฺฉิสฺสามีติ    อญฺญตฺร    คจฺฉติ   ฯเปฯ
อญฺญํ   ปสาเรสฺสามีติ   อญฺญํ   ปสาเรติ   เตน   วต   เร  วตฺตพฺเพ
น ยถาจิตฺตสฺส กายกมฺมนฺติ ฯ
	           น ยถาจิตฺตสฺส กายกมฺมนฺติกถา ฯ
	                 ________________
