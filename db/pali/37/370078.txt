น เหวํ วตฺตพฺเพ ฯเปฯ
	[๑๘๐]  ปุคฺคโล  อุปลพฺภติ  สจฺฉิกฏฺฐปรมฏฺเฐนาติ  ฯ  อามนฺตา ฯ
นนุ วุตฺตํ ภควตา
	      สุญฺญโต โลกํ อเวกฺขสฺสุ   โมฆราช สทา สโต
	      อตฺตานุทิฏฺฐึ อูหจฺจ       เอวํ มจฺจุตโร สิยา
	      เอวํ โลกํ อเวกฺขนฺตํ     มจฺจุราชา น ปสฺสตีติ ๑
อตฺเถว   สุตฺตนฺโตติ   ฯ  อามนฺตา  ฯ  เตน  หิ  น  วตฺตพฺพํ  ปุคฺคโล
อุปลพฺภติ สจฺฉิกฏฺฐปรมฏฺเฐนาติ ฯ
	[๑๘๑]  ปุคฺคโล  อเวกฺขตีติ  ฯ  อามนฺตา ฯ สห รูเปน อเวกฺขตีติ
วินา   รูเปน   อเวกฺขตีติ  ฯ  สห  รูเปน  อเวกฺขตีติ  ฯ  ตํ  ชีวํ  ตํ
สรีรนฺติ   ฯ   น  เหวํ  วตฺตพฺเพ  ฯเปฯ  วินา  รูเปน  อเวกฺขตีติ  ฯ
อญฺญํ   ชีวํ   อญฺญํ   สรีรนฺติ   ฯ  น  เหวํ  วตฺตพฺเพ  ฯเปฯ  ปุคฺคโล
อเวกฺขตีติ    ฯ   อามนฺตา   ฯ   อพฺภนฺตรคโต   อเวกฺขตีติ   พหิทฺธา
นิกฺขมิตฺวา   อเวกฺขตีติ   ฯ   อพฺภนฺตรคโต  อเวกฺขตีติ  ฯ  ตํ  ชีวํ  ตํ
สรีรนฺติ  ฯ  น  เหวํ  วตฺตพฺเพ  ฯเปฯ  พหิทฺธา นิกฺขมิตฺวา อเวกฺขตีติ ฯ
อญฺญํ ชีวํ อญฺญํ สรีรนฺติ ฯ น เหวํ วตฺตพฺเพ ฯเปฯ
	[๑๘๒]  น  วตฺตพฺพํ  ปุคฺคโล  อุปลพฺภติ  สจฺฉิกฏฺฐปรมฏฺเฐนาติ  ฯ
อามนฺตา   ฯ   นนุ   ภควา   สจฺจวาที   กาลวาที   ภูตวาที  ตถวาที
อวิตถวาที   อนญฺญถวาทีติ   ฯ   อามนฺตา   ฯ   วุตฺตํ   ภควตา  อตฺถิ
#๑ ขุ, สุ. ๕๔๙ ฯ
