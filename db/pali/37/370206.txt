อุทปาทิ    ยํ    กิญฺจิ    สมุทยธมฺมํ    สพฺพนฺตํ    นิโรธธมฺมนฺติ   สห
ทสฺสนุปฺปาทา    ภิกฺขเว    อริยสาวกสฺส   ตีณิ   สญฺโญชนานิ   ปหียนฺติ
สกฺกายทิฏฺฐิ   วิจิกิจฺฉา   สีลพฺพตปรามาโสติ   อตฺเถว   สุตฺตนฺโตติ   ฯ
อามนฺตา ฯ เตน หิ น วตฺตพฺพํ อตฺถิ อรหโต กงฺขาติ ฯ
	    [๕๔๕] อตฺถิ อรหโต กงฺขาติ ฯ อามนฺตา ฯ นนุ วุตฺตํ ภควตา
	          ยทา หเว ปาตุภวนฺติ ธมฺมา
	          อาตาปิโน ฌายโต พฺราหฺมณสฺส
	          อถสฺส กงฺขา วปยนฺติ สพฺพา
	          ยโต ปชานาติ สเหตุธมฺมนฺติ
	          ยทา หเว ปาตุภวนฺติ ธมฺมา
	          อาตาปิโน ฌายโต พฺราหฺมณสฺส
	          อถสฺส กงฺขา วปยนฺติ สพฺพา
	          ยโต ขยํ ปจฺจยานํ อเวทีติ
	          ยทา หเว ปาตุภวนฺติ ธมฺมา
	          อาตาปิโน ฌายโต พฺราหฺมณสฺส
	          วิธูปยํ ติฏฺฐติ มารเสนํ
	          สุริโยว โอภาสยมนฺตลิกฺขนฺติ ๑
	          ยา กาจิ กงฺขา อิธ วา หุรํ วา
	          สกเวทิยา วา ปรเวทิยา วา
#๑ ขุ. อุ. ๖๔ ฯ
