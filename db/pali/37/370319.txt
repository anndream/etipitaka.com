อามนฺตา   ฯ   อรหตฺตสจฺฉิกิริยาย   ปฏิปนฺโน  ปุคฺคโล  โสตาปตฺติผเลน
สมนฺนาคโตติ   ฯ   อามนฺตา   ฯ  เสฺวว  อรหตฺตสจฺฉิกิริยาย  ปฏิปนฺโน
โส โสตาปนฺโนติ ฯ น เหวํ วตฺตพฺเพ ฯเปฯ
	[๙๙๕]  สกทาคามิผเลน  สมนฺนาคโต  สกทาคามีติ  วตฺตพฺโพติ  ฯ
อามนฺตา   ฯ   อรหตฺตสจฺฉิกิริยาย   ปฏิปนฺโน  ปุคฺคโล  สกทาคามิผเลน
สมนฺนาคโตติ   ฯ   อามนฺตา   ฯ  เสฺวว  อรหตฺตสจฺฉิกิริยาย  ปฏิปนฺโน
โส สกทาคามีติ ฯ น เหวํ วตฺตพฺเพ ฯเปฯ
	[๙๙๖]   อนาคามิผเลน   สมนฺนาคโต  อนาคามีติ  วตฺตพฺโพติ  ฯ
อามนฺตา   ฯ   อรหตฺตสจฺฉิกิริยาย   ปฏิปนฺโน   ปุคฺคโล  อนาคามิผเลน
สมนฺนาคโตติ   ฯ   อามนฺตา   ฯ  เสฺวว  อรหตฺตสจฺฉิกิริยาย  ปฏิปนฺโน
โส อนาคามีติ ฯ น เหวํ วตฺตพฺเพ ฯเปฯ
	[๙๙๗]  โสตาปตฺติผเลน  สมนฺนาคโต  โสตาปนฺโนติ  วตฺตพฺโพติ ฯ
อามนฺตา   ฯ   อนาคามิผลสจฺฉิกิริยาย   ปฏิปนฺโน   ปุคฺคโล  โสตาปตฺติ
ผเลน   สมนฺนาคโตติ   ฯ  อามนฺตา  ฯ  เสฺวว  อนาคามิผลสจฺฉิกิริยาย
ปฏิปนฺโน โส โสตาปนฺโนติ ฯ น เหวํ วตฺตพฺเพ ฯเปฯ
	[๙๙๘]  สกทาคามิผเลน  สมนฺนาคโต  สกทาคามีติ  วตฺตพฺโพติ  ฯ
อามนฺตา  ฯ  อนาคามิผลสจฺฉิกิริยาย  ปฏิปนฺโน  ปุคฺคโล  สกทาคามิผเลน
สมนฺนาคโตติ    ฯ    อามนฺตา    ฯ   เสฺวว   อนาคามิผลสจฺฉิกิริยาย
ปฏิปนฺโน โส สกทาคามีติ ฯ น เหวํ วตฺตพฺเพ ฯเปฯ
	[๙๙๙]  โสตาปตฺติผเลน  สมนฺนาคโต  โสตาปนฺโนติ  วตฺตพฺโพติ ฯ
