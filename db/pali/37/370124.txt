	[๒๘๒]   อรหตฺตสจฺฉิกิริยาย  ปฏิปนฺโน  ปุคฺคโล  ทุกฺขทสฺสเนน  กึ
ชหตีติ   ฯ   รูปราคํ   อรูปราคํ  มานํ  อุทฺธจฺจํ  อวิชฺชํ  ตเทกฏฺเฐ  จ
กิเลเส   เอกเทเส  ชหตีติ  ฯ  เอกเทสํ  อรหา  เอกเทสํ  น  อรหา
เอกเทสํ   อรหตฺตปฺปตฺโต   ปฏิลทฺโธ   อธิคโต   สจฺฉิกโต   อุปสมฺปชฺช
วิหรติ   กาเยน   ผุสิตฺวา   วิหรติ   เอกเทสํ   น   กาเยน  ผุสิตฺวา
วิหรติ  เอกเทสํ  วีตราโค  วีตโทโส  วีตโมโห  กตกรณีโย  โอหิตภาโร
อนุปฺปตฺตสทตฺโถ      ปริกฺขีณภวสญฺโญชโน      สมฺมทญฺญา      วิมุตฺโต
อุกฺขิตฺตปลิโฆ   สงฺกิณฺณปริโข  อพฺพุฬฺเหสิโก  นิรคฺคโฬ  อริโย  ปนฺนทฺธโช
ธโช    ปนฺนภาโร    วิสญฺญุตฺโต   สุวิชิตวิชโย   ทุกฺขนฺตสฺส   ปริญฺญาตํ
สมุทโย    ปหีโน   นิโรโธ   สจฺฉิกโต   มคฺโค   ภาวิโต   อภิญฺเญยฺยํ
อภิญฺญาตํ    ปริญฺเญยฺยํ    ปริญฺญาตํ    ปหาตพฺพํ    ปหีนํ    ภาเวตพฺพํ
ภาวิตํ    สจฺฉิกาตพฺพํ    สจฺฉิกตํ    เอกเทสํ    สจฺฉิกาตพฺพํ   สจฺฉิกตํ
เอกเทสํ   สจฺฉิกาตพฺพํ   น  สจฺฉิกตนฺติ  ฯ  น  เหวํ  วตฺตพฺเพ  ฯเปฯ
สมุทยทสฺสเนน   กึ  ชหตีติ  ฯ  รูปราคํ  อรูปราคํ  ชหติ  มานํ  อุทฺธจฺจํ
อวิชฺชํ  ตเทกฏฺเฐ  จ  กิเลเส  เอกเทเส  ชหตีติ  ฯ  เอกเทสํ  อรหา
เอกเทสํ   น  อรหา  ฯเปฯ  เอกเทสํ  สจฺฉิกาตพฺพํ  สจฺฉิกตํ  เอกเทสํ
สจฺฉิกาตพฺพํ  น  สจฺฉิกตนฺติ  ฯ  น  เหวํ  วตฺตพฺเพ ฯเปฯ นิโรธทสฺสเนน
กึ  ชหตีติ  ฯ  มานํ  ชหติ อุทฺธจฺจํ อวิชฺชํ ตเทกฏฺเฐ จ กิเลเส เอกเทเส
ชหตีติ   ฯ   เอกเทสํ   อรหา  เอกเทสํ  น  อรหา  ฯเปฯ  เอกเทสํ
สจฺฉิกาตพฺพํ    สจฺฉิกตํ   เอกเทสํ   สจฺฉิกาตพฺพํ   น   สจฺฉิกตนฺติ   ฯ
