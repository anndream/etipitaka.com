ฯเปฯ  อกุสเลน  จิตฺเตน  สมุฏฺฐิตํ  วจีกมฺมํ  รูปํ อนารมฺมณํ ผสฺสวิปฺปยุตฺตํ
อกุสลนฺติ    ฯ     อามนฺตา    ฯ    อกุสเลน    จิตฺเตน    สมุฏฺฐิตํ
สทฺทายตนํ    ฯเปฯ    คนฺธายตนํ   รสายตนํ   โผฏฺฐพฺพายตนํ   ฯเปฯ
ปฐวีธาตุ   อาโปธาตุ   เตโชธาตุ   วาโยธาตุ   อสุจิ   อสฺสุ   โลหิตํ
ฯเปฯ   เสโท   อนารมฺมโณ   ผสฺสวิปฺปยุตฺโต   อกุสโลติ  ฯ  น  เหวํ
วตฺตพฺเพ ฯเปฯ
	[๑๒๗๓]   อกุสเลน   จิตฺเตน   สมุฏฺฐิตํ   รูปายตนํ   อนารมฺมณํ
ผสฺสวิปฺปยุตฺตํ    อพฺยากตนฺติ   ฯ   อามนฺตา   ฯ   อกุสเลน   จิตฺเตน
สมุฏฺฐิตํ   วจีกมฺมํ   รูปํ   อนารมฺมณํ   ผสฺสวิปฺปยุตฺตํ   อพฺยากตนฺติ   ฯ
น   เหวํ   วตฺตพฺเพ   ฯเปฯ   อกุสเลน  จิตฺเตน  สมุฏฺฐิตํ  สทฺทายตนํ
ฯเปฯ   คนฺธายตนํ   รสายตนํ   โผฏฺฐพฺพายตนํ   ปฐวีธาตุ   อาโปธาตุ
เตโชธาตุ   วาโยธาตุ  อสุจิ  อสฺสุ  โลหิตํ  ฯเปฯ  เสโท  อนารมฺมโณ
ผสฺสวิปฺปยุตฺโต   อพฺยากโตติ   ฯ   อามนฺตา   ฯ   อกุสเลน   จิตฺเตน
สมุฏฺฐิตํ   วจีกมฺมํ   รูปํ   อนารมฺมณํ   ผสฺสวิปฺปยุตฺตํ   อพฺยากตนฺติ   ฯ
น เหวํ วตฺตพฺเพ ฯเปฯ
	[๑๒๗๔]  น  วตฺตพฺพํ  รูปํ  กุสลมฺปิ  อกุสลมฺปีติ  ฯ  อามนฺตา  ฯ
นนุ    กายกมฺมํ   วจีกมฺมํ   กุสลมฺปิ   อกุสลมฺปีติ   ฯ   อามนฺตา   ฯ
หญฺจิ   กายกมฺมํ  วจีกมฺมํ  กุสลมฺปิ  อกุสลมฺปิ  เตน  วต  เร  วตฺตพฺเพ
รูปํ กุสลมฺปิ อกุสลมฺปีติ ฯ
	[๑๒๗๕]   รูปํ  กุสลมฺปิ  อกุสลมฺปีติ  ฯ  อามนฺตา  ฯ  จกฺขายตนํ
