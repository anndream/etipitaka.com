	[๑๖๘๔]   สทฺทราโค   น   วตฺตพฺพํ   สทฺทธาตุปริยาปนฺโนติ   ฯ
อามนฺตา   ฯ   รูปราโค   น   วตฺตพฺพํ   รูปธาตุปริยาปนฺโนติ   ฯ  น
เหวํ  วตฺตพฺเพ  ฯเปฯ  คนฺธราโค  ฯเปฯ รสราโค ฯเปฯ โผฏฺฐพฺพราโค
น     วตฺตพฺพํ     โผฏฺฐพฺพธาตุปริยาปนฺโนติ     ฯ    อามนฺตา    ฯ
รูปราโค น วตฺตพฺพํ รูปธาตุปริยาปนฺโนติ ฯ น เหวํ วตฺตพฺเพ ฯเปฯ
	[๑๖๘๕]   อรูปราโค   อรูปธาตุปริยาปนฺโนติ   ฯ   อามนฺตา  ฯ
อรูปราโค   น   วตฺตพฺพํ  อรูปธาตุปริยาปนฺโนติ  ฯ  น  เหวํ  วตฺตพฺเพ
ฯเปฯ  อรูปราโค  อรูปธาตุปริยาปนฺโนติ  ฯ  อามนฺตา  ฯ สมาปตฺเตสิโย
อุปปตฺเตสิโย      ทิฏฺฐธมฺมสุขวิหาโร      สมาปตฺเตสิเยน     จิตฺเตน
อุปปตฺเตสิเยน    จิตฺเตน    ทิฏฺฐธมฺมสุขวิหาเรน    จิตฺเตน    สหคโต
สหชาโต   สํสฏฺโฐ   สมฺปยุตฺโต   เอกุปฺปาโท  เอกนิโรโธ  เอกวตฺถุโก
เอการมฺมโณติ  ฯ  น  เหวํ   วตฺตพฺเพ  ฯเปฯ  นนุ  น  สมาปตฺเตสิโย
น    อุปปตฺเตสิโย    น    ทิฏฺฐธมฺมสุขวิหาโร    น   สมาปตฺเตสิเยน
จิตฺเตน   ฯเปฯ   เอกวตฺถุโก   เอการมฺมโณติ  ฯ  อามนฺตา  ฯ  หญฺจิ
น    สมาปตฺเตสิโย   น   อุปปตฺเตสิโย   น   ทิฏฺฐธมฺมสุขวิหาโร   น
สมาปตฺเตสิเยน  จิตฺเตน  น อุปปตฺเตสิเยน จิตฺเตน น ทิฏฺฐธมฺมสุขวิหาเรน
จิตฺเตน    สหคโต    สหชาโต    สํสฏฺโฐ    สมฺปยุตฺโต   เอกุปฺปาโท
เอกนิโรโธ   เอกวตฺถุโก   เอการมฺมโณ   โน   วต   เร   วตฺตพฺเพ
อรูปราโค อรูปธาตุปริยาปนฺโนติ ฯ
	[๑๖๘๖]   อรูปราโค   อรูปธาตุปริยาปนฺโนติ   ฯ   อามนฺตา  ฯ
