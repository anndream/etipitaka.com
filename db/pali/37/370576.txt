	            นตฺถิ อรหโต อกาลมจฺจูติกถา
	[๑๖๙๕]   นตฺถิ   อรหโต   อกาลมจฺจูติ  ฯ  อามนฺตา  ฯ  นตฺถิ
อรหนฺตฆาตโกติ  ฯ  น  เหวํ  วตฺตพฺเพ  ฯเปฯ  อตฺถิ อรหนฺตฆาตโกติ ฯ
อามนฺตา   ฯ   อตฺถิ   อรหโต   อกาลมจฺจูติ   ฯ  น  เหวํ  วตฺตพฺเพ
ฯเปฯ   นตฺถิ   อรหโต   อกาลมจฺจูติ   ฯ  อามนฺตา  ฯ  โย  อรหนฺตํ
ชีวิตา   โวโรเปติ   โส  สติ  ชีวิเต  ชีวิตาวเสเส  ชีวิตา  โวโรเปติ
อสติ  ชีวิเต  ชีวิตาวเสเส  ชีวิตา โวโรเปตีติ ฯ สติ ชีวิเต ชีวิตาวเสเส
ชีวิตา  โวโรเปตีติ  ฯ  หญฺจิ  สติ  ชีวิเต ชีวิตาวเสเส ชีวิเต โวโรเปติ
โน   วต  เร  วตฺตพฺเพ  นตฺถิ  อรหโต  อกาลมจฺจูติ  ฯ  อสติ  ชีวิเต
ชีวิตาวเสเส   ชีวิตา   โวโรเปตีติ   ฯ  นตฺถิ  อรหนฺตฆาตโกติ  ฯ  น
เหวํ วตฺตพฺเพ ฯเปฯ
	[๑๖๙๖]   นตฺถิ  อรหโต  อกาลมจฺจูติ  ฯ  อามนฺตา  ฯ  อรหโต
กาเย   วิสํ   น  กเมยฺย  สตฺถํ  น  กเมยฺย  อคฺคิ  น  กเมยฺยาติ  ฯ
น   เหวํ   วตฺตพฺเพ  ฯเปฯ  นนุ  อรหโต  กาเย  วิสํ  กเมยฺย  สตฺถํ
กเมยฺย   อคฺคิ   กเมยฺยาติ   ฯ   อามนฺตา  ฯ  หญฺจิ  อรหโต  กาเย
วิสํ   กเมยฺย   สตฺถํ  กเมยฺย  อคฺคิ  กเมยฺย  โน  วต  เร  วตฺตพฺเพ
นตฺถิ อรหโต อกาลมจฺจูติ ฯ8
	[๑๖๙๗]   อรหโต   กาเย  วิสํ  น  กเมยฺย  สตฺถํ  น  กเมยฺย
อคฺคิ  น  กเมยฺยาติ  ฯ  อามนฺตา  ฯ  นตฺถิ  อรหนฺตฆาตโกติ ฯ น เหวํ
วตฺตพฺเพ ฯเปฯ
