อสิตปีตขายิตสายิตสฺส    นิสฺสนฺโท    อตฺถิ   ตสฺส   อาสโยติ   ฯ   น
เหวํ วตฺตพฺเพ ฯเปฯ
	[๔๖๗]   อรหโต  อสุจิสุกฺกวิสฏฺฐิ  อสิตปีตขายิตสายิตสฺส  นิสฺสนฺโท
นตฺถิ   ตสฺส   อาสโยติ   ฯ   อามนฺตา   ฯ  อรหโต  อุจฺจารปสฺสาโว
อสิตปีตขายิตสายิตสฺส    นิสฺสนฺโท    นตฺถิ   ตสฺส   อาสโยติ   ฯ   น
เหวํ วตฺตพฺเพ ฯเปฯ
	[๔๖๘]   อตฺถิ   อรหโต   อสุจิสุกฺกวิสฏฺฐีติ   ฯ   อามนฺตา   ฯ
อรหา  เมถุนํ  ธมฺมํ  ปฏิเสเวยฺย เมถุนํ ธมฺมํ อุปฺปาเทยฺย ปุตฺตสมฺพาธสยนํ
อชฺฌาวเสยฺย      กาสิกจนฺทนํ      ปจฺจนุภเวยฺย     มาลาคนฺธวิเลปนํ
ธาเรยฺย      ชาตรูปรชตํ      สาทิเยยฺยาติ     ฯ     น     เหวํ
วตฺตพฺเพ ฯเปฯ
	[๔๖๙]   อตฺถิ   ปุถุชฺชนสฺส   อสุจิสุกฺกวิสฏฺฐิ   ปุถุชฺชโน   เมถุนํ
ธมฺมํ   ปฏิเสเวยฺย   เมถุนํ   ธมฺมํ   อุปฺปาเทยฺย   ฯเปฯ  ชาตรูปรชตํ
สาทิเยยฺยาติ   ฯ   อามนฺตา  ฯ  อตฺถิ  อรหโต  อสุจิสุกฺกวิสฏฺฐิ  อรหา
เมถุนํ    ธมฺมํ    ปฏิเสเวยฺย    เมถุนํ   ธมฺมํ   อุปฺปาเทยฺย   ฯเปฯ
ชาตรูปรชตํ สาทิเยยฺยาติ ฯ น เหวํ วตฺตพฺเพ ฯเปฯ
	[๔๗๐]   อตฺถิ   อรหโต   อสุจิสุกฺกวิสฏฺฐิ  น  จ  อรหา  เมถุนํ
ธมฺมํ   ปฏิเสเวยฺย   เมถุนํ   ธมฺมํ   อุปฺปาเทยฺย   ฯเปฯ  ชาตรูปรชตํ
สาทิเยยฺยาติ   ฯ   อามนฺตา   ฯ   อตฺถิ   ปุถุชฺชนสฺส   อสุจิสุกฺกวิสฏฺฐิ
น    จ    ปุถุชฺชโน    เมถุนํ    ธมฺมํ   ปฏิเสเวยฺย   เมถุนํ   ธมฺมํ
