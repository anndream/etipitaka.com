อามนฺตา    ฯ    อนาคามี    โสตาปตฺติมคฺคํ   วีติวตฺโต   สกฺกายทิฏฺฐึ
ฯเปฯ   อปายคมนิยํ   โมหํ   วีติวตฺโต   เตน   สมนฺนาคโตติ   ฯ  น
เหวํ วตฺตพฺเพ ฯเปฯ
	[๙๒๓]  อนาคามี  สกทาคามิผเลน  สมนฺนาคโตติ  ฯ  อามนฺตา ฯ
นนุ   อนาคามี   สกทาคามิผลํ   วีติวตฺโตติ   ฯ   อามนฺตา   ฯ  หญฺจิ
อนาคามี   สกทาคามิผลํ   วีติวตฺโต  โน  วต  เร  วตฺตพฺเพ  อนาคามี
สกทาคามิผเลน สมนฺนาคโตติ ฯ
	[๙๒๔]  อนาคามี  สกทาคามิผลํ  วีติวตฺโต  เตน  สมนฺนาคโตติ ฯ
อามนฺตา   ฯ   อนาคามี  สกทาคามิมคฺคํ  วีติวตฺโต  โอฬาริกํ  กามราคํ
โอฬาริกํ   พฺยาปาทํ   วีติวตฺโต   เตน   สมนฺนาคโตติ   ฯ   น  เหวํ
วตฺตพฺเพ ฯเปฯ
	[๙๒๕]  สกทาคามี  โสตาปตฺติผเลน  สมนฺนาคโตติ  ฯ อามนฺตา ฯ
นนุ   สกทาคามี   โสตาปตฺติผลํ   วีติวตฺโตติ   ฯ   อามนฺตา  ฯ  หญฺจิ
สกทาคามี  โสตาปตฺติผลํ  วีติวตฺโต  โน  วต  เร  วตฺตพฺเพ  สกทาคามี
โสตาปตฺติผเลน สมนฺนาคโตติ ฯ
	[๙๒๖]  สกทาคามี  โสตาปตฺติผลํ  วีติวตฺโต  เตน สมนฺนาคโตติ ฯ
อามนฺตา    ฯ    สกทาคามี   โสตาปตฺติมคฺคํ   วีติวตฺโต   สกฺกายทิฏฺฐึ
ฯเปฯ    อปายคมนิยํ    โมหํ    วีติวตฺโต   เตน   สมนฺนาคโตติ   ฯ
น เหวํ วตฺตพฺเพ ฯเปฯ
	[๙๒๗]   น   วตฺตพฺพํ   อรหา   จตูหิ  ผเลหิ  สมนฺนาคโตติ  ฯ
