ปจฺจุปฺปนฺโน   อทฺธาติ   ฯ  อามนฺตา  ฯ  ฉสฏฺฐี  อทฺธาติ  ฯ  น  เหวํ
วตฺตพฺเพ ฯเปฯ
    [๑๖๑๖]  น  วตฺตพฺพํ  อทฺธา  ปรินิปฺผนฺโนติ  ฯ  อามนฺตา  ฯ  นนุ
วุตฺตํ  ภควตา  ตีณิมานิ  ภิกฺขเว  กถาวตฺถูนิ  ฯ  กตมานิ  ตีณิ  ฯ  อตีตํ
วา  ภิกฺขเว  อทฺธานํ  อารพฺภ  กถํ  กเถยฺย  เอวํ อโหสิ อตีตมทฺธานนฺติ
อนาคตํ   วา   ภิกฺขเว  อทฺธานํ  อารพฺภ  กถํ  กเถยฺย  เอวํ  ภวิสฺสติ
อนาคตมทฺธานนฺติ   เอตรหิ   วา  ภิกฺขเว  ปจฺจุปฺปนฺนํ  อทฺธานํ  อารพฺภ
กถํ   กเถยฺย  เอวํ  โหติ  เอตรหิ  ปจฺจุปฺปนฺนนฺติ  อิมานิ  โข  ภิกฺขเว
ตีณิ   กถาวตฺถูนีติ   อตฺเถว   สุตฺตนฺโตติ   ฯ   อามนฺตา   ฯ   เตนหิ
อทฺธา ปรินิปฺผนฺโนติ ฯ
	                  อทฺธากถา ฯ
	                   ____________
	                 ขณลยมุหุตฺตกถา
    [๑๖๑๗]  ขโณ  ปรินิปฺผนฺโน ลโย ปรินิปฺผนฺโน มุหุตฺตํ ปรินิปฺผนฺนนฺติ ฯ
อามนฺตา   ฯ   รูปนฺติ  ฯ  น  เหวํ  วตฺตพฺเพ  ฯเปฯ  เวทนา  ฯเปฯ
สญฺญา ฯเปฯ สงฺขารา ฯเปฯ วิญฺญาณนฺติ ฯ น เหวํ วตฺตพฺเพ ฯเปฯ
    [๑๖๑๘]  น  วตฺตพฺพํ  มุหุตฺตํ  ปรินิปฺผนฺนนฺติ  ฯ  อามนฺตา  ฯ  นนุ
วุตฺตํ  ภควตา  ตีณิมานิ  ภิกฺขเว  กถาวตฺถูนิ  ฯ  กตมานิ  ตีณิ  ฯ  อตีตํ
วา  ภิกฺขเว  อทฺธานํ  อารพฺภ  กถํ  กเถยฺย  เอวํ อโหสิ อตีตมทฺธานนฺติ
