ฯเปฯ    สารมฺมโณ   อตฺถิ   ตสฺส   อาวชฺชนา   ฯเปฯ   ปณิธีติ   ฯฉ
อามนฺตา   ฯ   รูปํ   วิปาโก   รูปํ   สุขเวทนิยํ   ทุกฺขเวทนิยํ  ฯเปฯ
สารมฺมณํ   อตฺถิ   ตสฺส   อาวชฺชนา   ฯเปฯ   ปณิธีติ   ฯ   น  เหวํ
วตฺตพฺเพ ฯเปฯ
	[๑๖๗๗]   รูปํ   วิปาโก   รูปํ   น  สุขเวทนิยํ  น  ทุกฺขเวทนิยํ
ฯเปฯ    อนารมฺมณํ   นตฺถิ   ตสฺส   อาวชฺชนา   ฯเปฯ   ปณิธีติ   ฯ
อามนฺตา  ฯ  ผสฺโส  วิปาโก  ผสฺโส  น  สุขเวทนิโย  น  ทุกฺขเวทนิโย
ฯเปฯ   อนารมฺมโณ   นตฺถิ   ตสฺส   อาวชฺชนา   ฯเปฯ   ปณิธีติ   ฯ
น เหวํ วตฺตพฺเพ ฯเปฯ
	[๑๖๗๘]  น  วตฺตพฺเพ  รูปํ  วิปาโกติ  ฯ อามนฺตา ฯ นนุ กมฺมสฺส
กตตฺตา   อุปฺปนฺนา   จิตฺตเจตสิกา   ธมฺมา  วิปาโกติ  ฯ  อามนฺตา  ฯ
หญฺจิ   กมฺมสฺส   กตตฺตา   อุปฺปนฺนา   จิตฺตเจตสิกา   ธมฺมา   วิปาโก
เตน วต เร วตฺตพฺเพ กมฺมสฺส กตตฺตา อุปฺปนฺนํ รูปํ วิปาโกติ ฯ
	               รูปํ วิปาโกติกถา ฯ
	               ______________________
	            รูปํ รูปาวจรารูปาวจรนฺติกถา
	[๑๖๗๙]  อตฺถิ  รูปํ  รูปาวจรนฺติ  ฯ  อามนฺตา  ฯ  สมาปตฺเตสิยํ
อุปปตฺเตสิยํ   ทิฏฺฐธมฺมสุขวิหารํ  สมาปตฺเตสิเยน  จิตฺเตน  อุปปตฺเตสิเยน
จิตฺเตน    ทิฏฺฐธมฺมสุขวิหาเรน    จิตฺเตน    สหคตํ   สหชาตํ   สํสฏฺฐํ
