	[๑๕๔๙]  น  วตฺตพฺพํ  ธมฺมตณฺหา  น  ทุกฺขสมุทโยติ ฯ อามนฺตา ฯ
นนุ   สา   ธมฺมตณฺหาติ   ฯ   อามนฺตา   ฯ   หญฺจิ   สา  ธมฺมตณฺหา
โน วต เร วตฺตพฺเพ ธมฺมตณฺหา น ทุกฺขสมุทโยติ ฯ
	            ธมฺมตณฺหา น ทุกฺขสมุทโยติกถา ฯ
	                 เตรสโม วคฺโค ฯ
	                  ตสฺส อุทฺทานํ
	      กปฺปฏฺโฐ กปฺปํ ติฏฺเฐยฺย กปฺปฏฺโฐ กุสลํ จิตฺตํ
	      น ปฏิลเภยฺย อนนฺตราปยุตฺโต ปุคฺคโล สมฺมตฺตนิยามํ
	      โอกฺกเมยฺย นิยโต นิยามํ โอกฺกมติ นีวุโต นีวรณํ ชหติ
	      สมฺมุขีภูโต สญฺโญชนํ ชหติ ฌานนิกนฺติ อสาตราโค
	      ธมฺมตณฺหา อพฺยากตา ธมฺมตณฺหา น ทุกฺขสมุทโยติ ฯ
	                ____________________
	              กุสลากุสลปฏิสนฺทหนกถา
	[๑๕๕๐]  อกุสลมูลํ  ปฏิสนฺทหติ  กุสลมูลนฺติ  ฯ  อามนฺตา  ฯ  ยา
อกุสลสฺส    อุปฺปาทาย    อาวชฺชนา   ฯเปฯ   ปณิธิ   สาว   กุสลสฺส
อุปฺปาทาย   อาวชฺชนา   ฯเปฯ  ปณิธีติ  ฯ  น  เหวํ  วตฺตพฺเพ  ฯเปฯ
อกุสลมูลํ    ปฏิสนฺทหติ    กุสลมูลํ    น    วตฺตพฺพํ    ยา   อกุสลสฺส
อุปฺปาทาย    อาวชฺชนา   ฯเปฯ   ปณิธิ   สาว   กุสลสฺส   อุปฺปาทาย
อาวชฺชนา   ฯเปฯ   ปณิธีติ   ฯ   อามนฺตา   ฯ  กุสลํ  อนาวชฺชนฺตสฺส
