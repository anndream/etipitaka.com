วิญฺญาณา  ปุเรชาตวตฺถุกา           ปุเรชาตารมฺมณา          อชฺฌตฺติกวตฺถุกา
พาหิรารมฺมณา     อสมฺภินฺนวตฺถุกา    อสมฺภินฺนารมฺมณา    นานาวตฺถุกา
นานารมฺมณา      น      อญฺญมญฺญสฺส     โคจรวิสยํ     ปจฺจนุโภนฺติ
น    อสมนฺนาหารา    อุปฺปชฺชนฺติ   น   อมนสิการา   อุปฺปชฺชนฺติ   น
อพฺโพกิณฺณา    อุปฺปชฺชนฺติ    น    อปุพฺพํ    อจริมํ   อุปฺปชฺชนฺติ   นนุ
ปญฺจวิญฺญาณา     น    อญฺญมญฺญสฺส    สมนนฺตรา    อุปฺปชฺชนฺตีติ    ฯ
อามนฺตา    ฯ    หญฺจิ   ปญฺจวิญฺญาณา   น   อญฺญมญฺญสฺส   สมนนฺตรา
อุปฺปชฺชนฺติ โน วต เร วตฺตพฺเพ ปญฺจวิญฺญาณา สาโภคาติ ฯ
	[๑๓๙๗]   จกฺขุวิญฺญาณํ  สาโภคนฺติ  ฯ  อามนฺตา  ฯ  จกฺขุวิญฺญาณํ
สุญฺญตํ     อารพฺภ     อุปฺปชฺชตีติ     ฯ     น    เหวํ    วตฺตพฺเพ
ฯเปฯ   จกฺขุวิญฺญาณํ   สุญฺญตํ   อารพฺภ   อุปฺปชฺชตีติ   ฯ  อามนฺตา  ฯ
จกฺขุญฺจ    ปฏิจฺจ    สุญฺญตญฺจ    อุปฺปชฺชติ    จกฺขุวิญฺญาณนฺติ   ฯ   น
เหวํ    วตฺตพฺเพ    ฯเปฯ    จกฺขุญฺจ   ปฏิจฺจ   สุญฺญตญฺจ   อุปฺปชฺชติ
จกฺขุวิญฺญาณนฺติ    ฯ    อามนฺตา    ฯ    จกฺขุญฺจ   ปฏิจฺจ   สุญฺญตญฺจ
อุปฺปชฺชติ    จกฺขุวิญฺญาณนฺติ    อตฺเถว    สุตฺตนฺโตติ    ฯ   นตฺถิ   ฯ
จกฺขุญฺจ    ปฏิจฺจ    รูเป    จ   อุปฺปชฺชติ   จกฺขุวิญฺญาณนฺติ   อตฺเถว
สุตฺตนฺโตติ   ฯ   อามนฺตา   ฯ   หญฺจิ   จกฺขุญฺจ   ปฏิจฺจ   รูเป   จ
อุปฺปชฺชติ    จกฺขุวิญฺญาณนฺติ    อตฺเถว    สุตฺตนฺโต    โน   วต   เร
วตฺตพฺเพ จกฺขุญฺจ ปฏิจฺจ สุญฺญตญฺจ อุปฺปชฺชติ จกฺขุวิญฺญาณนฺติ ฯ
	[๑๓๙๘]   จกฺขุวิญฺญาณํ  สาโภคนฺติ  ฯ  อามนฺตา  ฯ  จกฺขุ-
