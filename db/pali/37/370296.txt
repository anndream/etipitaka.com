	                  อนาสวกถา
	[๘๙๐]   อรหโต   สพฺเพ   ธมฺมา  อนาสวาติ  ฯ  อามนฺตา  ฯ
มคฺโค   ผลํ   นิพฺพานํ   โสตาปตฺติมคฺโค  โสตาปตฺติผลํ  สกทาคามิมคฺโค
สกทาคามิผลํ   อนาคามิมคฺโค   อนาคามิผลํ   อรหตฺตมคฺโค   อรหตฺตผลํ
สติปฏฺฐานํ   สมฺมปฺปธานํ   อิทฺธิปาโท   อินฺทฺริยํ   พลํ   โพชฺฌงฺโคติ  ฯ
น เหวํ วตฺตพฺเพ ฯเปฯ
	[๘๙๑]   อรหโต   สพฺเพ   ธมฺมา  อนาสวาติ  ฯ  อามนฺตา  ฯ
อรหโต   จกฺขุํ   อนาสวนฺติ   ฯ   น  เหวํ  วตฺตพฺเพ  ฯเปฯ  อรหโต
จกฺขุํ  อนาสวนฺติ  ฯ  อามนฺตา  ฯ  มคฺโค  ผลํ  นิพฺพานํ โสตาปตฺติมคฺโค
โสตาปตฺติผลํ   ฯเปฯ   โพชฺฌงฺโคติ   ฯ   น   เหวํ  วตฺตพฺเพ  ฯเปฯ
อรหโต   โสตํ   ฯเปฯ  อรหโต  ฆานํ  ฯเปฯ  อรหโต  ชิวฺหา  ฯเปฯ
อรหโต กาโย อนาสโวติ ฯ น เหวํ วตฺตพฺเพ ฯเปฯ
	[๘๙๒]   อรหโต   กาโย   อนาสโวติ  ฯ  อามนฺตา  ฯ  มคฺโค
ผลํ   นิพฺพานํ   โสตาปตฺติมคฺโค   โสตาปตฺติผลํ  ฯเปฯ  โพชฺฌงฺโคติ  ฯ
น เหวํ วตฺตพฺเพ ฯเปฯ
	[๘๙๓]   อรหโต   กาโย  อนาสโวติ  ฯ  อามนฺตา  ฯ  อรหโต
กาโย   ปคฺคหนิคฺคหูปโค   เฉทนเภทนูปโค   กาเกหิ   คิชฺเฌหิ  กุลเลหิ
สาธารโณติ   ฯ   อามนฺตา   ฯ   อนาสโว   ธมฺโม   ปคฺคหนิคฺคหูปโค
เฉทนเภทนูปโค   กาเกหิ   คิชฺเฌหิ  กุลเลหิ  สาธารโณติ  ฯ  น  เหวํ
