อามนฺตา   ฯ   อรหา   อนาคามิผเลน  สมนฺนาคโตติ  ฯ  อามนฺตา  ฯ
เสฺวว อรหา โส อนาคามีติ ฯ น เหวํ วตฺตพฺเพ ฯเปฯ
	[๙๑๒]  โสตาปตฺติผเลน  สมนฺนาคโต  โสตาปนฺโนติ  วตฺตพฺโพติ ฯo
อามนฺตา  ฯ  อนาคามี  โสตาปตฺติผเลน  สมนฺนาคโตติ  ฯ  อามนฺตา  ฯ
เสฺวว อนาคามี โส โสตาปนฺโนติ ฯ น เหวํ วตฺตพฺเพ ฯเปฯ
	[๙๑๓]  สกทาคามิผเลน  สมนฺนาคโต  สกทาคามีติ  วตฺตพฺโพติ  ฯ
อามนฺตา  ฯ  อนาคามี  สกทาคามิผเลน  สมนฺนาคโตติ  ฯ  อามนฺตา  ฯ
เสฺวว อนาคามี โส สกทาคามีติ ฯ น เหวํ วตฺตพฺเพ ฯเปฯ
	[๙๑๔]  โสตาปตฺติผเลน  สมนฺนาคโต  โสตาปนฺโนติ  วตฺตพฺโพติ ฯ
อามนฺตา  ฯ  สกทาคามี  โสตาปตฺติผเลน  สมนฺนาคโตติ  ฯ  อามนฺตา ฯ
เสฺวว สกทาคามี โส โสตาปนฺโนติ ฯ น เหวํ วตฺตพฺเพ ฯเปฯ
	[๙๑๕]   อรหา  โสตาปตฺติผเลน  สมนฺนาคโตติ  ฯ  อามนฺตา  ฯ
นนุ   อรหา   โสตาปตฺติผลํ  วีติวตฺโตติ  ฯ  อามนฺตา  ฯ  หญฺจิ  อรหา
โสตาปตฺติผลํ  วีติวตฺโต  โน  วต  เร  วตฺตพฺเพ  อรหา โสตาปตฺติผเลน
สมนฺนาคโตติ ฯ
	[๙๑๖]   อรหา  โสตาปตฺติผลํ  วีติวตฺโต  เตน  สมนฺนาคโตติ  ฯ
อามนฺตา   ฯ   อรหา   โสตาปตฺติมคฺคํ  วีติวตฺโต  สกฺกายทิฏฺฐึ  วิจิกิจฺฉํ
สีลพฺพตปรามาสํ   อปายคมนิยํ   ราคํ   อปายคมนิยํ   โทสํ  อปายคมนิยํ
โมหํ วีติวตฺโต เตน สมนฺนาคโตติ ฯ น เหวํ วตฺตพฺเพ ฯเปฯ
	[๙๑๗]   อรหา  สกทาคามิผเลน  สมนฺนาคโตติ  ฯ  อามนฺตา  ฯ
