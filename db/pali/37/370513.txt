วิจาเรติ   ตาย   ปีติยา   ตํ   ปีตึ   ปิยายติ   ตาย  สติยา  ตํ  สตึ
สรติ   ตาย   ปญฺญาย   ตํ   ปญฺญํ  ปชานาตีติ  ฯ  น  เหวํ  วตฺตพฺเพ
ฯเปฯ    ฌานนิกนฺติ    จิตฺตสมฺปยุตฺตา    ฌานํ    จิตฺตสมฺปยุตฺตนฺติ   ฯ
อามนฺตา   ฯ   ทฺวินฺนํ   ผสฺสานํ   ฯเปฯ   ทฺวินฺนํ   จิตฺตานํ  สโมธานํ
โหตีติ   ฯ   น   เหวํ   วตฺตพฺเพ   ฯเปฯ  ฌานนิกนฺติ  อกุสลา  ฌานํ
กุสลนฺติ   ฯ   อามนฺตา   ฯ   กุสลากุสลา  สาวชฺชานวชฺชา  หีนปฺปณีตา
กณฺหสุกฺกสปฺปฏิภาคา   ธมฺมา   สมฺมุขีภาวํ   อาคจฺฉนฺตีติ   ฯ   น  เหวํ
วตฺตพฺเพ ฯเปฯ กุสลากุสลา สาวชฺชานวชฺชา หีนปฺปณีตา กณฺหสุกฺกสปฺปฏิภาคา
ธมฺมา     สมฺมุขีภานํ     อาคจฺฉนฺตีติ    ฯ    อามนฺตา    ฯ    นนุ
วุตฺตํ    ภควตา   จตฺตารีมานิ   ภิกฺขเว   สุวิทูรวิทูรานิ   ฯ   กตมานิ
จตฺตาริ   ฯ   นภญฺจ   ภิกฺขเว   ปฐวี   จ   อิทํ   ปฐมํ   สุวิทูรวิทูรํ
ฯเปฯ   ตสฺมา   สตํ  ธมฺโม  อสพฺภิ  อารกาติ  อตฺเถว  สุตฺตนฺโตติ  ฯ
อามนฺตา   ฯ   เตน   หิ   น   วตฺตพฺพํ  กุสลากุสลา  สาวชฺชานวชฺชา
หีนปฺปณีตา กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติ ฯ
	[๑๕๓๐]    น    วตฺตพฺพํ   สมาปนฺโน   อสฺสาเทติ   ฌานนิกนฺติ
ฌานารมฺมณาติ    ฯ    อามนฺตา    ฯ    นนุ   วุตฺตํ   ภควตา   อิธ
ภิกฺขเว   ภิกฺขุ   วิวิจฺเจว   กาเมหิ   ฯเปฯ   ปฐมํ  ฌานํ  อุปสมฺปชฺช
วิหรติ   โส   ตทสฺสาเทติ   ตํ   นิกาเมติ   เตน  จ  วิตฺตึ  อาปชฺชติ
วิตกฺกวิจารานํ   วูปสมา   ฯเปฯ   ทุติยํ   ฌานํ   ฯเปฯ   ตติยํ  ฌานํ
ฯเปฯ    จตุตฺถํ   ฌานํ   อุปสมฺปชฺช   วิหรติ   โส   ตทสฺสาเทติ   ตํ
