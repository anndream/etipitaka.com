    [๑๖๓๕]   อญฺญํ   กมฺมํ   อญฺโญ   กมฺมูปจโยติ   ฯ  อามนฺตา  ฯ
กมฺมูปจโย  กมฺเมน  สห  ชาโตติ  ฯ  น เหวํ วตฺตพฺเพ ฯเปฯ กมฺมูปจโย
กมฺเมน   สห   ชาโตติ   ฯ   อามนฺตา   ฯ   กุสเลน   กมฺเมน  สห
ชาโต   กมฺมูปจโย   กุสโลติ   ฯ  น  เหวํ  วตฺตพฺเพ  ฯเปฯ  กุสเลน
กมฺเมน   สห   ชาโต   กมฺมูปจโย   กุสโลติ  ฯ  อามนฺตา  ฯ  สุขาย
เวทนาย  สมฺปยุตฺเตน  กมฺเมน  สห  ชาโต  กมฺมูปจโย  สุขาย เวทนาย
สมฺปยุตฺโตติ   ฯ  น  เหวํ  วตฺตพฺเพ  ฯเปฯ  ทุกฺขาย  เวทนาย  ฯเปฯ
อทุกฺขมสุขาย   เวทนาย   สมฺปยุตฺเตน  กมฺเมน  สห  ชาโต  กมฺมูปจโย
อทุกฺขมสุขาย   เวทนาย   สมฺปยุตฺโตติ   ฯ  น  เหวํ  วตฺตพฺเพ  ฯเปฯ
กมฺมูปจโย   กมฺเมน  สห  ชาโตติ  ฯ  อามนฺตา  ฯ  อกุสเลน  กมฺเมน
สห   ชาโต   กมฺมูปจโย   อกุสโลติ   ฯ   น  เหวํ  วตฺตพฺเพ  ฯเปฯ
อกุสเลน   กมฺเมน  สห  ชาโต  กมฺมูปจโย  อกุสโลติ  ฯ  อามนฺตา  ฯ
สุขาย    เวทนาย   สมฺปยุตฺเตน   กมฺเมน   สห   ชาโต   กมฺมูปจโย
สุขาย   เวทนาย  สมฺปยุตฺโตติ  ฯ  น  เหวํ  วตฺตพฺเพ  ฯเปฯ  ทุกฺขาย
เวทนาย    ฯเปฯ    อทุกฺขมสุขาย   เวทนาย   สมฺปยุตฺเตน   กมฺเมน
สห   ชาโต   กมฺมูปจโย   อทุกฺขมสุขาย   เวทนาย   สมฺปยุตฺโตติ   ฯ
น เหวํ วตฺตพฺเพ ฯเปฯ
    [๑๖๓๖]   กมฺมํ   จิตฺเตน   สห   ชาตํ   กมฺมํ   สารมฺมณนฺติ  ฯ
อามนฺตา  ฯ  กมฺมูปจโย  จิตฺเตน  สห  ชาโต  กมฺมูปจโย สารมฺมโณติ ฯ
น  เหวํ  วตฺตพฺเพ  ฯเปฯ  กมฺมูปจโย  จิตฺเตน  สห  ชาโต  กมฺมูปจโย
