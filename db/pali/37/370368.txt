ภควตา    อิธ    เกวฏฺฏ   ภิกฺขุ   ปรสตฺตานํ   ปรปุคฺคลานํ   จิตฺตมฺปิ
อาทิสติ    เจตสิกมฺปิ    อาทิสติ    วิตกฺกิตมฺปิ    อาทิสติ   วิจาริตมฺปิ
อาทิสติ  เอวมฺปิ  เต  มโน  อิตฺถมฺปิ  เต  มโน  อิติปิ  เต จิตฺตนฺติ ๑
อตฺเถว สุตฺตนฺโตติ ฯ อามนฺตา ฯ เตน หิ อตฺถิ เจตสิโก ธมฺโมติ ฯ
	                 เจตสิกกถา ฯ
	                   __________
	                   ทานกถา
	[๑๑๓๙]   เจตสิโก   ธมฺโม   ทานนฺติ  ฯ  อามนฺตา  ฯ  ลพฺภา
เจตสิโก  ธมฺโม  ปเรสํ  ทาตุนฺติ  ฯ  น  เหวํ  วตฺตพฺเพ  ฯเปฯ ลพฺภา
เจตสิโก   ธมฺโม   ปเรสํ   ทาตุนฺติ   ฯ  อามนฺตา  ฯ  ลพฺภา  ผสฺโส
ปเรสํ  ทาตุนฺติ  ฯ  น  เหวํ  วตฺตพฺเพ  ฯเปฯ  ลพฺภา  เวทนา  ฯเปฯ
สญฺญา   เจตนา   สทฺธา   วิริยํ   สติ   สมาธิ  ฯเปฯ  ปญฺญา  ปเรสํ
ทาตุนฺติ ฯ น เหวํ วตฺตพฺเพ ฯเปฯ
	[๑๑๔๐]  น  วตฺตพฺพํ  เจตสิโก  ธมฺโม  ทานนฺติ  ฯ  อามนฺตา ฯ
ทานํ    อนิฏฺฐผลํ    อกนฺตผลํ    อมนุญฺญผลํ    เสจนกผลํ    ทุกฺขุทฺรยํ
ทุกฺขวิปากนฺติ   ฯ   น   เหวํ   วตฺตพฺเพ   ฯเปฯ  นนุ  ทานํ  อิฏฺฐผลํ
กนฺตผลํ   มนุญฺญผลํ  อเสจนกผลํ  สุขุทฺรยํ  สุขวิปากนฺติ  ฯ  อามนฺตา  ฯ
หญฺจิ    ทานํ    อิฏฺฐผลํ   กนฺตผลํ   มนุญฺญผลํ   อเสจนกผลํ   สุขุทฺรยํ
#๑ ที. สี. ๒๗๗ ฯ
