ปฏิจฺจสมุปฺปาโท   อสงฺขโตติ  ฯ  อามนฺตา  ฯ  อวิชฺชาปจฺจยา  สงฺขารา
อสงฺขตาติ   ฯ   น   เหวํ  วตฺตพฺเพ  ฯเปฯ  อวิชฺชาปจฺจยา  สงฺขารา
สงฺขตาติ   ฯ   อามนฺตา   ฯ  ปฏิจฺจสมุปฺปาโท  สงฺขโตติ  ฯ  น  เหวํ
วตฺตพฺเพ    ฯเปฯ   ปฏิจฺจสมุปฺปาโท   อสงฺขโตติ   ฯ   อามนฺตา   ฯ
สงฺขารปจฺจยา   วิญฺญาณํ   อสงฺขตนฺติ   ฯ   น  เหวํ  วตฺตพฺเพ  ฯเปฯ
สงฺขารปจฺจยา   วิญฺญาณํ   สงฺขตนฺติ   ฯ  อามนฺตา  ฯ  ปฏิจฺจสมุปฺปาโท
สงฺขโตติ  ฯ  น  เหวํ  วตฺตพฺเพ  ฯเปฯ  ปฏิจฺจสมุปฺปาโท  อสงฺขโตติ ฯ
อามนฺตา   ฯ   วิญฺญาณปจฺจยา   นามรูปํ   อสงฺขตนฺติ   ฯ   น   เหวํ
วตฺตพฺเพ   ฯเปฯ   วิญฺญาณปจฺจยา  นามรูปํ  สงฺขตนฺติ  ฯ  อามนฺตา  ฯ
ปฏิจฺจสมุปฺปาโท  สงฺขโตติ  ฯ  น  เหวํ  วตฺตพฺเพ ฯเปฯ ปฏิจฺจสมุปฺปาโท
อสงฺขโตติ      ฯ     อามนฺตา     ฯ     ชาติปจฺจยา     ชรามรณํ
อสงฺขตนฺติ   ฯ   น   เหวํ   วตฺตพฺเพ   ฯเปฯ  ชาติปจฺจยา  ชรามรณํ
สงฺขตนฺติ   ฯ   อามนฺตา   ฯ  ปฏิจฺจสมุปฺปาโท  สงฺขโตติ  ฯ  น  เหวํ
วตฺตพฺเพ ฯเปฯ
	[๑๐๘๖]  น  วตฺตพฺพํ  ปฏิจฺจสมุปฺปาโท  อสงฺขโตติ  ฯ อามนฺตา ฯ
นนุ    วุตฺตํ    ภควตา   ชาติปจฺจยา   ภิกฺขเว   ชรามรณํ   อุปฺปาทา
วา  ตถาคตานํ  อนุปฺปาทา  วา  ตถาคตานํ ฐิตา ว สา ธาตุ ธมฺมฏฺฐิตตา
ธมฺมนิยามตา    อิทปฺปจฺจยตา   ตํ   ตถาคโต   อภิสมฺพุชฺฌติ   อภิสเมติ
อภิสมฺพุชฺฌิตฺวา   อภิสเมตฺวา   อาจิกฺขติ   เทเสติ   ปญฺญเปติ  ปฏฺฐเปติ
วิวรติ   วิภชติ   อุตฺตานีกโรติ   ปสฺสถาติ   จาห  ชาติปจฺจยา  ภิกฺขเว
