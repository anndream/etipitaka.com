ปรามาสํ  ปรามาสํ  ชหตีติ  ฯ  น  เหวํ วตฺตพฺเพ ฯเปฯ อรหตฺตมคฺเคน สกฺกายทิฏฺฐึ
วิจิกิจฺฉํ    สีลพฺพตปรามาสํ   ชหตีติ   ฯ   อามนฺตา   ฯ   นนุ   ติณฺณํ
สญฺโญชนานํ   ปหานํ   โสตาปตฺติผลํ   วุตฺตํ  ภควตาติ  ฯ  อามนฺตา  ฯ
หญฺจิ    ติณฺณํ    สญฺโญชนานํ   ปหานํ   โสตาปตฺติผลํ   วุตฺตํ   ภควตา
โน  วต  เร วตฺตพฺเพ อรหตฺตมคฺเคน สกฺกายทิฏฺฐึ วิจิกิจฺฉํ สีลพฺพตปรามาสํ
ชหตีติ    ฯเปฯ    อรหตฺตมคฺเคน    โอฬาริกํ    กามราคํ   โอฬาริกํ
พฺยาปาทํ   ชหตีติ   ฯ   น   เหวํ   วตฺตพฺเพ   ฯเปฯ  อรหตฺตมคฺเคน
โอฬาริกํ   กามราคํ   โอฬาริกํ   พฺยาปาทํ   ชหตีติ   ฯ  อามนฺตา  ฯ
นนุ   กามราคพฺยาปาทานํ   ตนุภาวํ   สกทาคามิผลํ  วุตฺตํ  ภควตาติ  ฯ
อามนฺตา   ฯ   หญฺจิ  กามราคพฺยาปาทานํ  ตนุภาวํ  สกทาคามิผลํ  วุตฺตํ
ภควตา   โน   วต  เร  วตฺตพฺเพ  อรหตฺตมคฺเคน  โอฬาริกํ  กามราคํ
โอฬาริกํ   พฺยาปาทํ   ชหตีติ   ฯ   อรหตฺตมคฺเคน  อณุสหคตํ  กามราคํ
อณุสหคตํ  พฺยาปาทํ  ชหตีติ  ฯ  น  เหวํ  วตฺตพฺเพ ฯเปฯ อรหตฺตมคฺเคน
อณุสหคตํ      กามราคํ     อณุสหคตํ     พฺยาปาทํ     ชหตีติ     ฯ
อามนฺตา   ฯ   นนุ   กามราคพฺยาปาทานํ  อนวเสสปฺปหานํ  อนาคามิผลํ
วุตฺตํ  ภควตาติ  ฯ  อามนฺตา ฯ หญฺจิ กามราคพฺยาปาทานํ อนวเสสปฺปหานํ
อนาคามิผลํ     วุตฺตํ     ภควตา     โน    วต    เร    วตฺตพฺเพ
อรหตฺตมคฺเคน อณุสหคตํ กามราคํ อณุสหคตํ พฺยาปาทํ ชหตีติ ฯ
	[๑๗๔๘]  น  วตฺตพฺพํ  เอเกน  อริยมคฺเคน  จตฺตาริ สามญฺญผลานิ
สจฺฉิกโรตีติ   ฯ   อามนฺตา  ฯ  ภควตา  โสตาปตฺติมคฺโค  ภาวิโตติ  ฯ
