	[๑๐๙๙]  น  วตฺตพฺพํ  จตฺตาโร อารุปฺปา อสงฺขตาติ ฯ อามนฺตา ฯ
นนุ   จตฺตาโร   อารุปฺปา  อเนชา  วุตฺตา  ภควตาติ  ฯ  อามนฺตา  ฯ
หญฺจิ   จตฺตาโร   อารุปฺปา   อเนชา  วุตฺตา  ภควตา  เตน  วต  เร
วตฺตพฺเพ จตฺตาโร อารุปฺปา อสงฺขตาติ ฯ
	                 อารุปฺปกถา ฯ
	                 ________________
	                นิโรธสมาปตฺติกถา
	[๑๑๐๐]   นิโรธสมาปตฺติ   อสงฺขตาติ  ฯ  อามนฺตา  ฯ  นิพฺพานํ
ตาณํ   เลณํ   สรณํ   ปรายนํ  อจฺจุตํ  อมตนฺติ  ฯ  น  เหวํ  วตฺตพฺเพ
ฯเปฯ   นิโรธสมาปตฺติ  อสงฺขตา  นิพฺพานํ  อสงฺขตนฺติ  ฯ  อามนฺตา  ฯ
เทฺว  อสงฺขตานีติ  ฯ  น  เหวํ  วตฺตพฺเพ  ฯเปฯ  เทฺว  อสงฺขตานีติ ฯ
อามนฺตา  ฯ  เทฺว  ตาณานิ  ฯเปฯ  อนฺตริกา  วาติ ฯ น เหวํ วตฺตพฺเพ
ฯเปฯ  นิโรธสมาปตฺติ  อสงฺขตาติ  ฯ  อามนฺตา  ฯ  อตฺถิ  เกจิ  นิโรธํ
สมาปชฺชนฺติ   ปฏิลภนฺติ   อุปฺปาเทนฺติ   สมุปฺปาเทนฺติ   อุฏฺฐาเปนฺติ  ๑
สมุฏฺฐาเปนฺติ  ๑  นิพฺพตฺเตนฺติ  อภินิพฺพตฺเตนฺติ  ชเนนฺติ  สญฺชเนนฺตีติ  ฯ
อามนฺตา   ฯ  อตฺถิ  เกจิ  อสงฺขตํ  สมาปชฺชนฺติ  ปฏิลภนฺติ  อุปฺปาเทนฺติ
สมุปฺปาเทนฺติ  อุฏฺฐาเปนฺติ ๑ สมุฏฺฐาเปนฺติ ๑ นิพฺพตฺเตนฺติ อภินิพฺพตฺเตนฺติ
ชเนนฺติ   สญฺชเนนฺตีติ  ฯ  น  เหวํ  วตฺตพฺเพ  ฯเปฯ  นิโรโธ  โวทานํ
วุฏฺฐานํ   ปญฺญายตีติ   ฯ   อามนฺตา   ฯ   อสงฺขตา  โวทานํ  วุฏฺฐานํ
#๑. ม. อุฏฺฐเปนฺติ, สมุฏฺฐเปนฺติ.
