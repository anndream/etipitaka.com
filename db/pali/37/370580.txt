วุสฺสตีติ   ฯ   น   เหวํ   วตฺตพฺเพ   ฯเปฯ  ยถา  อินฺทฺริยพทฺธํ  ทุกฺขํ
ปริญฺญาตํ    น    ปุน    อุปฺปชฺชติ    เอวเมว   อนินฺทฺริยพทฺธํ   ทุกฺขํ
ปริญฺญาตํ  น  ปุน  อุปฺปชฺชตีติ  ฯ  น  เหวํ  วตฺตพฺเพ  ฯเปฯ  เตน  หิ
อินฺทฺริยพทฺธญฺเญว ทุกฺขนฺติ ฯ
	                อินฺทฺริยพทฺธกถา ฯ
	                ____________________
	              ฐเปตฺวา อริยมคฺคนฺติกถา
	[๑๗๐๕]   ฐเปตฺวา   อริยมคฺคํ  อวเสสา  สงฺขารา  ทุกฺขาติ  ฯ
อามนฺตา   ฯ   ทุกฺขสมุทโยปิ   ทุกฺโขติ  ฯ  น  เหวํ  วตฺตพฺเพ  ฯเปฯ
ทุกฺขสมุทโยปิ   ทุกฺโขติ   ฯ   อามนฺตา   ฯ   ตีเณว  อริยสจฺจานีติ  ฯ
น   เหวํ   วตฺตพฺเพ   ฯเปฯ   ตีเณว  อริยสจฺจานีติ  ฯ  อามนฺตา  ฯ
นนุ    จตฺตาริ   อริยสจฺจานิ   วุตฺตานิ   ภควตา   ทุกฺขํ   ทุกฺขสมุทโย
ทุกฺขนิโรโธ  ทุกฺขนิโรธคามินี  ปฏิปทาติ  ฯ  อามนฺตา  ฯ  หญฺจิ  จตฺตาริ
อริยสจฺจานิ  วุตฺตานิ ภควตา ทุกฺขํ ทุกฺขสมุทโย ทุกฺขนิโรโธ ทุกฺขนิโรธคามินี
ปฏิปทา โน วต เร วตฺตพฺเพ ตีเณว อริยสจฺจานีติ ฯ
	[๑๗๐๖]  ทุกฺขสมุทโยปิ  ทุกฺโขติ  ฯ  อามนฺตา  ฯ เกนฏฺเฐนาติ ฯ
อนิจฺจฏฺเฐนาติ   ฯ   อริยมคฺโค  อนิจฺโจติ  ฯ  อามนฺตา  ฯ  อริยมคฺโค
ทุกฺโขติ  ฯ  น  เหวํ  วตฺตพฺเพ  ฯเปฯ   อริยมคฺโค  อนิจฺโจ  โส จ น
ทุกฺโขติ  ฯ  อามนฺตา  ฯ  ทุกฺขสมุทโย  อนิจฺโจ  โส  จ  น  ทุกฺโขติ ฯ
