วิญฺญาณํ  อตฺถิ    วาโย    อตฺถิ    มนสิกาโร    อตฺถีติ    ฯ   อามนฺตา   ฯ
อตีเตน   ฆาเนน  อตีตํ  คนฺธํ  ฆายตีติ  ฯ  น  เหวํ  วตฺตพฺเพ  ฯเปฯ
อตีตา   ชิวฺหา   อตฺถิ   รสา   อตฺถิ   ชิวฺหา   วิญฺญาณํ  อตฺถิ  อาโป
อตฺถิ   มนสิกาโร   อตฺถีติ   ฯ   อามนฺตา  ฯ  อตีตาย  ชิวฺหาย  อตีตํ
รสํ   สายตีติ   ฯ   น   เหวํ  วตฺตพฺเพ  ฯเปฯ  อตีโต  กาโย  อตฺถิ
โผฏฺฐพฺพา    อตฺถิ    กายวิญฺญาณํ    อตฺถิ   ปฐวี   อตฺถิ   มนสิกาโร
อตฺถีติ   ฯ  อามนฺตา  ฯ  อตีเตน  กาเยน  อตีตํ  โผฏฺฐพฺพํ  ผุสตีติ  ฯ
น   เหวํ   วตฺตพฺเพ   ฯเปฯ   อตีโต   มโน   อตฺถิ   ธมฺมา   อตฺถิ
มโนวิญฺญาณํ   อตฺถิ   วตฺถุํ   อตฺถิ  มนสิกาโร  อตฺถีติ  ฯ  อามนฺตา  ฯ
อตีเตน มเนน อตีตํ ธมฺมํ วิชานาตีติ ฯ น เหวํ วตฺตพฺเพ ฯเปฯ
	[๓๔๙]    อนาคตํ    จกฺขุํ   อตฺถิ   รูปา   อตฺถิ   จกฺขุวิญฺญาณํ
อตฺถิ   อาโลโก  อตฺถิ  มนสิกาโร  อตฺถีติ  ฯ  อามนฺตา  ฯ  อนาคเตน
จกฺขุนา  อนาคตํ  รูปํ  ปสฺสตีติ  ฯ  น  เหวํ  วตฺตพฺเพ  ฯเปฯ  อนาคตํ
โสตํ    อตฺถิ    ฆานํ   อตฺถิ   ชิวฺหา   อตฺถิ   กาโย   อตฺถิ   มโน
อตฺถิ   ธมฺมา   อตฺถิ   มโนวิญฺญาณํ   อตฺถิ   วตฺถุํ   อตฺถิ   มนสิกาโร
อตฺถีติ    ฯ    อามนฺตา    ฯ   อนาคเตน   มเนน   อนาคตํ   ธมฺมํ
วิชานาตีติ ฯ น เหวํ วตฺตพฺเพ ฯเปฯ
	[๓๕๐]   ปจฺจุปฺปนฺนํ   จกฺขุํ   อตฺถิ   รูปา   อตฺถิ   จกฺขุวิญฺญาณํ
อตฺถิ    อาโลโก   อตฺถิ   มนสิกาโร   อตฺถิ   ปจฺจุปฺปนฺเนน   จกฺขุนา
ปจฺจุปฺปนฺนํ   รูปํ   ปสฺสตีติ   ฯ   อามนฺตา   ฯ   อตีตํ   จกฺขุํ   อตฺถิ
