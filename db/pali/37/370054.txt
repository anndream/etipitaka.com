จิตฺเต   จิตฺเต   ปุคฺคโล   ชายติ  ชิยฺยติ  มิยฺยติ  จวติ  อุปปชฺชตีติ  ฯ
น   เหวํ   วตฺตพฺเพ   ฯเปฯ   ทุติเย   จิตฺเต  อุปฺปนฺเน  น  วตฺตพฺพํ
โสติ   วา   อญฺโญติ  วาติ  ฯ  อามนฺตา  ฯ  ทุติเย  จิตฺเต  อุปฺปนฺเน
น  วตฺตพฺพํ  กุมารโกติ  วา  กุมาริกาติ  วาติ  ฯ  วตฺตพฺพํ ฯ อาชานาหิ
นิคฺคหํ   หญฺจิ   ทุติเย   จิตฺเต   อุปฺปนฺเน   น   วตฺตพฺพํ   โสติ  วา
อญฺโญติ   วา   เตน   วต   เร   วตฺตพฺเพ  ทุติเย  จิตฺเต  อุปฺปนฺเน
น   วตฺตพฺพํ   กุมารโกติ   วา   กุมาริกาติ   วาติ   ยํ  ตตฺถ  วเทสิ
วตฺตพฺเพ  โข  ทุติเย  จิตฺเต  อุปฺปนฺเน  น  วตฺตพฺพํ  โสติ  วา อญฺโญติ
วา   ทุติเย   จิตฺเต   อุปฺปนฺเน   วตฺตพฺพํ  กุมารโกติ  วา  กุมาริกาติ
วาติ   มิจฺฉา   หญฺจิ   วา   ปน   ทุติเย   จิตฺเต  อุปฺปนฺเน  วตฺตพฺพํ
กุมารโกติ   วา   กุมาริกาติ   วา   เตน  วต  เร  วตฺตพฺเพ  ทุติเย
จิตฺเต   อุปฺปนฺเน   วตฺตพฺพํ   โสติ   วา   อญฺโญติ   วาติ   ยํ  ตตฺถ
วเทสิ   วตฺตพฺเพ   โข   ทุติเย   จิตฺเต  อุปฺปนฺเน  น  วตฺตพฺพํ  โสติ
วา   อญฺโญติ   วา  ทุติเย  จิตฺเต  อุปฺปนฺเน  วตฺตพฺพํ  กุมารโกติ  วา
กุมาริกาติ วาติ มิจฺฉา ฯ
	[๑๑๖]  ทุติเย  จิตฺเต  อุปฺปนฺเน  น  วตฺตพฺพํ  โสติ  วา อญฺโญติ
วาติ   ฯ   อามนฺตา  ฯ  ทุติเย  จิตฺเต  อุปฺปนฺเน  น  วตฺตพฺพํ  อิตฺถีติ
วา  ปุริโสติ  วา  คหฏฺโฐติ  วา  ปพฺพชิโตติ  วา  เทโวติ วา มนุสฺโสติ
วาติ  ฯ  วตฺตพฺพํ  ฯ  อาชานาหิ  นิคฺคหํ  หญฺจิ  ทุติเย  จิตฺเต อุปฺปนฺเน
น  วตฺตพฺพํ  โสติ  วา  อญฺโญติ  วา  เตน  วต  เร  วตฺตพฺเพ  ทุติเย
