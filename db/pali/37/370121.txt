เหวํ   วตฺตพฺเพ   ฯเปฯ   สมุทยทสฺสเนน   กึ  ชหตีติ  ฯ  สกฺกายทิฏฺฐึ
ชหติ   วิจิกิจฺฉํ   สีลพฺพตปรามาสํ   ตเทกฏฺเฐ   จ  กิเลเส  เอกเทเส
ชหตีติ   ฯ   เอกเทสํ   โสตาปนฺโน  เอกเทสํ  น  โสตาปนฺโน  ฯเปฯ
เอกเทสํ   อริยกนฺเตหิ   สีเลหิ   สมนฺนาคโต   เอกเทสํ   อริยกนฺเตหิ
สีเลหิ  น  สมนฺนาคโตติ  ฯ  น  เหวํ  วตฺตพฺเพ  ฯเปฯ  นิโรธทสฺสเนน
กึ   ชหตีติ  ฯ  วิจิกิจฺฉํ  ชหติ  สีลพฺพตปรามาสํ  ตเทกฏฺเฐ  จ  กิเลเส
เอกเทเส  ชหตีติ  ฯ  เอกเทสํ  โสตาปนฺโน  เอกเทสํ  น  โสตาปนฺโน
ฯเปฯ  เอกเทสํ  อริยกนฺเตหิ  สีเลหิ  สมนฺนาคโต  เอกเทสํ อริยกนฺเตหิ
สีเลหิ   น  สมนฺนาคโตติ  ฯ  น  เหวํ  วตฺตพฺเพ  ฯเปฯ  มคฺคทสฺสเนน
กึ   ชหตีติ   ฯ   สีลพฺพตปรามาสํ   ตเทกฏฺเฐ  จ  กิเลเส  ชหตีติ  ฯ
เอกเทสํ    โสตาปนฺโน    เอกเทสํ    น    โสตาปนฺโน    เอกเทสํ
โสตาปตฺติผลปฺปตฺโต   ปฏิลทฺโธ   อธิคโต   สจฺฉิกโต  อุปสมฺปชฺช  วิหรติ
กาเยน  ผุสิตฺวา  วิหรติ  เอกเทสํ  น  กาเยน  ผุสิตฺวา วิหรติ เอกเทสํ
สตฺตกฺขตฺตตปรโม    โกลํโกโล    เอกวีชี    พุทฺเธ    อเวจฺจปฺปสาเทน
สมนฺนาคโต    ธมฺเม   ฯเปฯ   สงฺเฆ   ฯเปฯ   อริยกนฺเตหิ   สีเลหิ
สมนฺนาคโต   เอกเทสํ   อริยกนฺเตหิ   สีเลหิ  น  สมนฺนาคโตติ  ฯ  น
เหวํ วตฺตพฺเพ ฯเปฯ
	[๒๘๐]  สกทาคามิผลสจฺฉิกิริยาย  ปฏิปนฺโน  ปุคฺคโล  ทุกฺขทสฺสเนน
กึ  ชหตีติ  ฯ  โอฬาริกํ  กามราคํ  ชหติ โอฬาริกํ พฺยาปาทํ ตเทกฏฺเฐ จ
กิเลเส  เอกเทเส  ชหตีติ  ฯ เอกเทสํ สกทาคามี เอกเทสํ น สกทาคามี
