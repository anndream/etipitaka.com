เจตนา   มารณนฺติยํ   จิตฺตนฺติ   ฯ   น   เหวํ  วตฺตพฺพํ  ฯเปฯ  นตฺถิ
สญฺญาเวทยิตนิโรธํ    สมาปนฺนสฺส    มารณนฺติโย   ผสฺโส   มารณนฺติยา
เวทนา    มารณนฺติยา    สญฺญา    มารณนฺติยา   เจตนา   มารณนฺติยํ
จิตฺตนฺติ   ฯ  อามนฺตา  ฯ  หญฺจิ  นตฺถิ  สญฺญาเวทยิตนิโรธํ  สมาปนฺนสฺส
มารณนฺติโย    ผสฺโส    มารณนฺติยา    เวทนา   มารณนฺติยา   สญฺญา
มารณนฺติยา   เจตนา   มารณนฺติยํ   จิตฺตํ   โน   วต   เร  วตฺตพฺเพ
สญฺญาเวทยิตนิโรธํ สมาปนฺโน กาลํ กเรยฺยาติ ฯ
    [๑๖๒๖]   สญฺญาเวทยิตนิโรธํ   สมาปนฺโน   กาลํ   กเรยฺยาติ  ฯ
อามนฺตา   ฯ   อตฺถิ   สญฺญาเวทยิตนิโรธํ  สมาปนฺนสฺส  ผสฺโส  เวทนา
สญฺญา  เจตนา จิตฺตนฺติ ฯ น เหวํ วตฺตพฺเพ ฯเปฯ นตฺถิ สญฺญาเวทยิตนิโรธํ
สมาปนฺนสฺส    ผสฺโส    เวทนา    สญฺญา    เจตนา    จิตฺตนฺติ   ฯ
อามนฺตา   ฯ   อผสฺสกสฺส   กาลกิริยา  อเวทนกสฺส  กาลกิริยา  ฯเปฯ
อจิตฺตกสฺส  กาลกิริยาติ  ฯ  น  เหวํ  วตฺตพฺเพ  ฯเปฯ  นนุ  สผสฺสกสฺส
กาลกิริยา   ฯเปฯ   สจิตฺตกสฺส   กาลกิริยาติ   ฯ  อามนฺตา  ฯ  หญฺจิ
สผสฺสกสฺส   กาลกิริยา   ฯเปฯ   สจิตฺตกสฺส  กาลกิริยา  โน  วต  เร
วตฺตพฺเพ สญฺญาเวทยิตนิโรธํ สมาปนฺโน กาลํ กเรยฺยาติ ฯ
    [๑๖๒๗]   สญฺญาเวทยิตนิโรธํ   สมาปนฺโน   กาลํ   กเรยฺยาติ  ฯ
อามนฺตา   ฯ   สญฺญาเวทยิตนิโรธํ   สมาปนฺนสฺส   กาเย  วิสํ  กเมยฺย
สตฺถํ   กเมยฺย   อคฺคิ   กเมยฺยาติ   ฯ   น   เหวํ  วตฺตพฺเพ  ฯเปฯ
สญฺญาเวทยิตนิโรธํ    สมาปนฺนสฺส   กาเย   วิสํ   น   กเมยฺย   สตฺถํ
