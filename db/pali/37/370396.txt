อตฺเถว   สุตฺตนฺโตติ  ฯ  อามนฺตา  ฯ  เตน  หิ  น  วตฺตพฺพํ  มนุสฺสานํ
มโน น กามธาตูติ ฯ
	[๑๒๑๒]   ปญฺเจว   กามคุณา   กามธาตูติ   ฯ   อามนฺตา   ฯ
กามคุณา    ภโว    คติ   สตฺตาวาโส   สํสาโร   โยนิ   วิญฺญาณฏฺฐิติ
อตฺตภาวปฏิลาโภติ   ฯ   น   เหวํ  วตฺตพฺเพ  ฯเปฯ  อตฺถิ  กามคุณูปคํ
กมฺมนฺติ    ฯ    น    เหวํ   วตฺตพฺเพ   ฯเปฯ   อตฺถิ   กามคุณูปคา
สตฺตาติ   ฯ   น   เหวํ   วตฺตพฺเพ  ฯเปฯ  กามคุเณ  สตฺตา  ชายนฺติ
ชิยฺยนฺติ    มิยฺยนฺติ   จวนฺติ   อุปปชฺชนฺตีติ   ฯ   น   เหวํ   วตฺตพฺเพ
ฯเปฯ   กามคุเณ  อตฺถิ  รูปํ  เวทนา  สญฺญา  สงฺขารา  วิญฺญาณนฺติ  ฯ
น   เหวํ   วตฺตพฺเพ   ฯเปฯ   กามคุณา   ปญฺจโวการภโวติ   ฯ   น
เหวํ    วตฺตพฺเพ    ฯเปฯ    กามคุเณ    สมฺมาสมฺพุทฺธา   อุปฺปชฺชนฺติ
ปจฺเจกสมฺพุทฺธา    อุปฺปชฺชนฺติ   สาวกยุคํ   อุปฺปชฺชตีติ   ฯ   น   เหวํ
วตฺตพฺเพ   ฯเปฯ   กามธาตุ   ภโว   คติ  สตฺตาวาโส  สํสาโร  โยนิ
วิญฺญาณฏฺฐิติ    อตฺตภาวปฏิลาโภติ    ฯ    อามนฺตา    ฯ    กามคุณา
ภโว  คติ  สตฺตาวาโส  สํสาโร  โยนิ  วิญฺญาณฏฺฐิติ อตฺตภาวปฏิลาโภติ ฯ
น  เหวํ  วตฺตพฺเพ  ฯเปฯ  อตฺถิ  กามธาตูปคํ  กมฺมนฺติ  ฯ  อามนฺตา ฯ
อตฺถิ    กามคุณูปคํ    กมฺมนฺติ    ฯ    น   เหวํ   วตฺตพฺเพ   ฯเปฯ
อตฺถิ   กามธาตูปคา   สตฺตาติ   ฯ   อามนฺตา   ฯ  อตฺถิ  กามคุณูปคา
สตฺตาติ   ฯ   น  เหวํ  วตฺตพฺเพ  ฯเปฯ  กามธาตุยา  สตฺตา  ชายนฺติ
ชิยฺยนฺติ   มิยฺยนฺติ   จวนฺติ   อุปปชฺชนฺตีติ   ฯ   อามนฺตา  ฯ  กามคุเณ
