อโทโส   กุสโล   ฯเปฯ   อโมโห   กุสโล  ฯเปฯ  สทฺธา  วิริยํ  สติ
สมาธิ   ฯเปฯ   ปญฺญา   กุสลา   สารมฺมณา   อตฺถิ  ตาย  อาวชฺชนา
ฯเปฯ   ปณิธีติ   ฯ   อามนฺตา   ฯ   นิพฺพานธาตุ   กุสลา  สารมฺมณา
อตฺถิ ตาย อาวชฺชนา ฯเปฯ ปณิธีติ ฯ น เหวํ วตฺตพฺเพ ฯเปฯ
	 [๑๗๙๐]  นิพฺพานธาตุ  กุสลา  อนารมฺมณา  นตฺถิ ตาย อาวชฺชนา
ฯเปฯ   ปณิธีติ   ฯ   อามนฺตา  ฯ  อโลโภ  กุสโล  อนารมฺมโณ  นตฺถิ
ตสฺส   อาวชฺชนา   ฯเปฯ   ปณิธีติ   ฯ   น   เหวํ  วตฺตพฺเพ  ฯเปฯ
นิพฺพานธาตุ   กุสลา   อนารมฺมณา   นตฺถิ   ตาย   อาวชฺชนา   ฯเปฯ
ปณิธีติ   ฯ   อามนฺตา   ฯ   อโทโส   กุสโล  ฯเปฯ  อโมโห  กุสโล
ฯเปฯ   สทฺธา   วิริยํ  สติ  สมาธิ  ฯเปฯ  ปญฺญา  กุสลา  อนารมฺมณา
นตฺถิ ตาย อาวชฺชนา ฯเปฯ ปณิธีติ ฯ น เหวํ วตฺตพฺเพ ฯเปฯ
	 [๑๗๙๑]  น  วตฺตพฺพํ  นิพฺพานธาตุ  กุสลาติ  ฯ  อามนฺตา ฯ นนุ
นิพฺพานธาตุ   อนวชฺชาติ  ฯ  อามนฺตา  ฯ  หญฺจิ  นิพฺพานธาตุ  อนวชฺชา
เตน วต เร วตฺตพฺเพ นิพฺพานธาตุ กุสลาติ ฯ
	                  กุสลกถา ฯ
	                  ____________
	                อจฺจนฺตนิยามกถา
	 [๑๗๙๒]  อตฺถิ  ปุถุชฺชนสฺส  อจฺจนฺตนิยามตาติ  ๑ ฯ อามนฺตา ฯ
มาตุฆาตโก     อจฺจนฺตนิยโต    ปิตุฆาตโก    ฯเปฯ    อรหนฺตฆาตโก
#๑. ม. -นิยมตา. สพฺพตฺถ อีทิสํ ทิสฺสติ.
