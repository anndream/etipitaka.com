	[๗๔๓]   สโทสํ   จิตฺตํ   วิมุจฺจตีติ  ฯ  อามนฺตา  ฯ  โทสสหคตํ
โทสสหชาตํ    โทสสํสฏฺฐํ    โทสสมฺปยุตฺตํ    โทสสหภุ   โทสานุปริวตฺติ
อกุสลํ   โลกิยํ   สาสวํ   ฯเปฯ   สงฺกิเลสิกํ   จิตฺตํ  วิมุจฺจตีติ  ฯ  น
เหวํ วตฺตพฺเพ ฯเปฯ
	[๗๔๔]   สผสฺสํ   จิตฺตํ   วิมุจฺจติ   ผสฺโส   จ   จิตฺตญฺจ  อุโภ
วิมุจฺจนฺตีติ   ฯ   อามนฺตา   ฯ   สโทสํ   จิตฺตํ   วิมุจฺจติ   โทโส  จ
จิตฺตญฺจ อุโภ วิมุจฺจนฺตีติ ฯ น เหวํ วตฺตพฺเพ ฯเปฯ
	[๗๔๕]   สเวทนํ  ฯเปฯ  สสญฺญํ  ฯเปฯ  สเจตนํ  ฯเปฯ  สปญฺญํ
จิตฺตํ   วิมุจฺจติ  ปญฺญา  จ  จิตฺตญฺจ  อุโภ  วิมุจฺจนฺตีติ  ฯ  อามนฺตา  ฯ
สโทสํ   จิตฺตํ   วิมุจฺจติ   โทโส   จ   จิตฺตญฺจ   อุโภ  วิมุจฺจนฺตีติ  ฯ
น เหวํ วตฺตพฺเพ ฯเปฯ
	[๗๔๖]  สผสฺสํ  สโทสํ  จิตฺตํ  วิมุจฺจติ  ผสฺโส  จ  จิตฺตญฺจ  อุโภ
วิมุจฺจนฺตีติ   ฯ   อามนฺตา   ฯ   สโทสํ   จิตฺตํ   วิมุจฺจติ   โทโส  จ
จิตฺตญฺจ อุโภ วิมุจฺจนฺตีติ ฯ น เหวํ วตฺตพฺเพ ฯเปฯ
	[๗๔๗]   สเวทนํ  สโทสํ  ฯเปฯ  สสญฺญํ  สโทสํ  ฯเปฯ  สเจตนํ
สโทสํ   ฯเปฯ   สปญฺญํ   สโทสํ   จิตฺตํ   วิมุจฺจติ  ปญฺญา  จ  จิตฺตญฺจ
อุโภ  วิมุจฺจนฺตีติ  ฯ  อามนฺตา  ฯ  โทโส  จ จิตฺตญฺจ อุโภ วิมุจฺจนฺตีติ ฯ
น เหวํ วตฺตพฺเพ ฯเปฯ
	[๗๔๘]   สโมหํ   จิตฺตํ   วิมุจฺจตีติ  ฯ  อามนฺตา  ฯ  โมหสหคตํ
โมหสหชาตํ    โมหสํสฏฺฐํ    โมหสมฺปยุตฺตํ    โมหสหภุ   โมหานุปริวตฺติ
