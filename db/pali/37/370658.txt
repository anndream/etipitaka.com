กามการิกาเหตุ  ทุกฺกรการิกํ  อกาสีติ นตฺเถว สุตฺตนฺโต โน วต เร
วตฺตพฺเพ โพธิสตฺโต อิสฺสริยกามการิกาเหตุ ทุกฺกรการิกํ อกาสีติ ฯ
	 [๑๘๙๑]   โพธิสตฺโต   อิสฺสริยกามการิกาเหตุ  อปรนฺตปํ  อกาสิ
อญฺญํ  สตฺถารํ  อุทฺทิสีติ  ฯ  อามนฺตา ฯ โพธิสตฺโต อิสฺสริยกามการิกาเหตุ
สสฺสโต    โลโกติ    ปจฺจาคจฺฉิ    ฯเปฯ    เนว    โหติ   น   น
โหติ   ตถาคโต   ปรมฺมรณาติ   ปจฺจาคจฺฉีติ   ฯ   น  เหวํ  วตฺตพฺเพ
ฯเปฯ   โพธิสตฺโต   อิสฺสริยกามการิกาเหตุ  อญฺญํ  สตฺถารํ  อุทฺทิสีติ  ฯ
อามนฺตา    ฯ    โพธิสตฺโต   อิสฺสริยกามการิกาเหตุ   อญฺญํ   สตฺถารํ
อุทฺทิสีติ    อตฺเถว    สุตฺตนฺโตติ   ฯ   นตฺถิ   ฯ   หญฺจิ   โพธิสตฺโต
อิสฺสริยกามการิกาเหตุ  อญฺญํ สตฺถารํ อุทฺทิสีติ นตฺเถว สุตฺตนฺโต โน วต เร
วตฺตพฺเพ โพธิสตฺโต อิสฺสริยกามการิกาเหตุ อญฺญํ สตฺถารํ อุทฺทิสีติ ฯ
	             อิสฺสริยกามการิกากถา ฯ
	             ____________________________
	                ราคปฏิรูปกาทิกถา
	 [๑๘๙๒]  อตฺถิ  นราโค  ราคปฏิรูปโกติ  ฯ  อามนฺตา  ฯ  อตฺถิ
นผสฺโส   ผสฺสปฏิรูปโก  อตฺถิ  นเวทนา  เวทนาปฏิรูปิกา  อตฺถิ  นสญฺญา
สญฺญาปฏิรูปิกา      อตฺถิ      นเจตนา     เจตนาปฏิรูปิกา     อตฺถิ
นจิตฺตํ   จิตฺตปฏิรูปกํ   อตฺถิ   นสทฺธา   สทฺธาปฏิรูปิกา   อตฺถิ   นวิริยํ
วิริยปฏิรูปกํ   อตฺถิ   นสติ   สติปฏิรูปิกา  อตฺถิ  นสมาธิ  สมาธิ-
