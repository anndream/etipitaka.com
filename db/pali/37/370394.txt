ปุคฺคลสฺส   ฯเปฯ   อรูปูปคสฺส   ปุคฺคลสฺส   อตฺถิ  อนฺตราภโวติ  ฯ  น
เหวํ   วตฺตพฺเพ   ฯเปฯ  อรูปูปคสฺส  ปุคฺคลสฺส  นตฺถิ  อนฺตราภโวติ  ฯ
อามนฺตา   ฯ   หญฺจิ   อรูปูปคสฺส   ปุคฺคลสฺส   นตฺถิ  อนฺตราภโว  โน
วต เร วตฺตพฺเพ อตฺถิ อนฺตราภโวติ ฯ
	[๑๒๐๘]    นอรูปูปคสฺส    ปุคฺคลสฺส   อตฺถิ   อนฺตราภโวติ   ฯ
อามนฺตา   ฯ   อรูปูปคสฺส   ปุคฺคลสฺส   อตฺถิ   อนฺตราภโวติ   ฯ   น
เหวํ   วตฺตพฺเพ   ฯเปฯ  อรูปูปคสฺส  ปุคฺคลสฺส  นตฺถิ  อนฺตราภโวติ  ฯ
อามนฺตา   ฯ   นอรูปูปคสฺส   ปุคฺคลสฺส   นตฺถิ   อนฺตราภโวติ   ฯ  น
เหวํ วตฺตพฺเพ ฯเปฯ
	[๑๒๐๙]   น   วตฺตพฺพํ   อตฺถิ   อนฺตราภโวติ  ฯ  อามนฺตา  ฯ
นนุ    อนฺตราปรินิพฺพายิปุคฺคโล    อตฺถีติ    ฯ   อามนฺตา   ฯ   หญฺจิ
อนฺตราปรินิพฺพายิปุคฺคโล    อตฺถิ    โน   วต   เร   วตฺตพฺเพ   อตฺถิ
อนฺตราภโวติ    ฯ    อนฺตราปรินิพฺพายิปุคฺคโล   อตฺถีติ   กตฺวา   อตฺถิ
อนฺตราภโวติ    ฯ    อามนฺตา   ฯ   อุปหจฺจปรินิพฺพายิปุคฺคโล   อตฺถีติ
กตฺวา   อตฺถิ   อุปหจฺจภโวติ  ฯ  น  เหวํ  วตฺตพฺเพ  ฯเปฯ  อนฺตรา-
ปรินิพฺพายิปุคฺคโล  อตฺถีติ  กตฺวา  อตฺถิ  อนฺตราภโวติ  ฯ  อามนฺตา  ฯ
อสงฺขารปรินิพฺพายิปุคฺคโล    ฯเปฯ    สสงฺขารปรินิพฺพายิปุคฺคโล   อตฺถีติ
กตฺวา อตฺถิ สสงฺขารภโวติ ฯ น เหวํ วตฺตพฺเพ ฯเปฯ
	                 อนฺตราภวกถา ฯ
	                   ____________
