ปญฺญายตีติ   ฯ   น   เหวํ   วตฺตพฺเพ   ฯเปฯ  นิโรธํ  สมาปชฺชนฺตสฺส
ปฐมํ  นิรุชฺฌติ  วจีสงฺขาโร  ตโต  กายสงฺขาโร  ตโต  จิตฺตสงฺขาโรติ ฯ
อามนฺตา     ฯ     อสงฺขตํ     สมาปชฺชนฺตสฺส     ปฐมํ     นิรุชฺฌติ
วจีสงฺขาโร   ตโต   กายสงฺขาโร   ตโต  จิตฺตสงฺขาโรติ  ฯ  น  เหวํ
วตฺตพฺเพ   ฯเปฯ   นิโรธา  วุฏฺฐหนฺตสฺส  ปฐมํ  อุปฺปชฺชติ  จิตฺตสงฺขาโร
ตโต   กายสงฺขาโร   ตโต   วจีสงฺขาโรติ  ฯ  อามนฺตา  ฯ  อสงฺขตา
วุฏฺฐหนฺตสฺส    ปฐมํ    อุปฺปชฺชติ   จิตฺตสงฺขาโร   ตโต   กายสงฺขาโร
ตโต วจีสงฺขาโรติ ฯ น เหวํ วตฺตพฺเพ ฯเปฯ
	[๑๑๐๑]   นิโรธา  วุฏฺฐิตํ  ตโย  ผสฺสา  ผุสนฺติ  สุญฺญโต  ผสฺโส
อนิมิตฺโต   ผสฺโส   อปฺปณิหิโต   ผสฺโสติ   ฯ   อามนฺตา  ฯ  อสงฺขตา
วุฏฺฐิตํ   ตโย   ผสฺสา   ผุสนฺติ   สุญฺญโต   ผสฺโส   อนิมิตฺโต   ผสฺโส
อปฺปณิหิโต ผสฺโสติ ฯ น เหวํ วตฺตพฺเพ ฯเปฯ
	[๑๑๐๒]   นิโรธา  วุฏฺฐิตสฺส  วิเวกนินฺนํ  จิตฺตํ  โหติ  วิเวกโปณํ
วิเวกปพฺภารนฺติ   ฯ   อามนฺตา   ฯ   อสงฺขตา   วุฏฺฐิตสฺส  วิเวกนินฺนํ
จิตฺตํ โหติ วิเวกโปณํ วิเวกปพฺภารนฺติ ฯ น เหวํ วตฺตพฺเพ ฯเปฯ
	[๑๑๐๓]  น  วตฺตพฺพํ  นิโรธสมาปตฺติ  อสงฺขตาติ  ฯ  อามนฺตา ฯ
สงฺขตาติ ฯ น เหวํ วตฺตพฺเพ ฯเปฯ เตน หิ นิโรธสมาปตฺติ อสงฺขตาติ ฯ
	               นิโรธสมาปตฺติกถา ฯ
	                 ________________
