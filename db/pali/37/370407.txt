เตน วต เร วตฺตพฺเพ สฬายตนิโก อตฺตภาโว รูปธาตุยาติ ฯ
	              รูปธาตุยา อายตนกถา ฯ
	                  ____________
	                 อรูเป รูปกถา
	[๑๒๓๕]  อตฺถิ  รูปํ  อรูเปสูติ  ฯ  อามนฺตา  ฯ  รูปภโว  รูปคติ
รูปสตฺตาวาโส   รูปสํสาโร   รูปโยนิ  รูปตฺตภาวปฏิลาโภติ  ฯ  น  เหวํ
วตฺตพฺเพ  ฯเปฯ  นนุ  อรูปภาโว  อรูปคติ  อรูปสตฺตาวาโส  อรูปสํสาโร
อรูปโยนิ  อรูปตฺตภาวปฏิลาโภติ  ฯ  อามนฺตา  ฯ  หญฺจิ อรูปภาโว ฯเปฯ
อรูปตฺตภาวปฏิลาโภ โน วต เร วตฺตพฺเพ อตฺถิ รูปํ อรูเปสูติ ฯ
	[๑๒๓๖]  อตฺถิ  รูปํ  อรูเปสูติ  ฯ อามนฺตา ฯ ปญฺจโวการภโว คติ
สตฺตาวาโส   สํสาโร   โยนิ   วิญฺญาณฏฺฐิติ   อตฺตภาวปฏิลาโภติ  ฯ  น
เหวํ  วตฺตพฺเพ  ฯเปฯ  นนุ  จตุโวการภโว  ฯเปฯ อตฺตภาวปฏิลาโภติ ฯ
อามนฺตา   ฯ  หญฺจิ  จตุโวการภโว  คติ  ฯเปฯ  อตฺตภาวปฏิลาโภ  โน
วต เร วตฺตพฺเพ อตฺถิ รูปํ อรูเปสูติ ฯ
	[๑๒๓๗]  อตฺถิ  รูปํ รูปธาตุยา โส จ รูปภโว รูปคติ รูปสตฺตาวาโส
รูปสํสาโร     รูปโยนิ    รูปตฺตภาวปฏิลาโภติ    ฯ    อามนฺตา    ฯ
อตฺถิ  รูปํ  อรูเปสุ  โส  จ  รูปภโว รูปคติ ฯเปฯ รูปตฺตภาวปฏิลาโภติ ฯ
น     เหวํ     วตฺตพฺเพ     ฯเปฯ     อตฺถิ     รูปํ    รูปธาตุยา
โส    จ    ปญฺจโวการภโว    คติ   ฯเปฯ   อตฺตภาวปฏิลาโภติ   ฯ
