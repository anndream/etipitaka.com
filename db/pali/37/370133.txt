	                 สพฺพมตฺถีติกถา
	[๓๐๑]   สพฺพมตฺถีติ   ฯ   อามนฺตา  ฯ  สพฺพตฺถ  สพฺพมตฺถีติ  ฯ
น  เหวํ  วตฺตพฺเพ  ฯ  สพฺพมตฺถีติ  ฯ  อามนฺตา ฯ สพฺพทา สพฺพมตฺถีติ ฯ
น  เหวํ  วตฺตพฺเพ  ฯ  สพฺพมตฺถีติ  ฯ  อามนฺตา ฯ สพฺเพน สพฺพมตฺถีติ ฯ
น  เหวํ  วตฺตพฺเพ  ฯ  สพฺพมตฺถีติ  ฯ  อามนฺตา ฯ สพฺเพสุ สพฺพมตฺถีติ ฯ
น   เหวํ  วตฺตพฺเพ  ฯ  สพฺพมตฺถีติ  ฯ  อามนฺตา  ฯ  อโยคนฺติ  กตฺวา
สพฺพมตฺถีติ   ฯ   น   เหวํ  วตฺตพฺเพ  ฯ  สพฺพมตฺถีติ  ฯ  อามนฺตา  ฯ
ยมฺปิ   นตฺถิ   ตมฺปิ  อตฺถีติ  ฯ  น  เหวํ  วตฺตพฺเพ  ฯ  สพฺพมตฺถีติ  ฯ
อามนฺตา   ฯ   สพฺพมตฺถีติ   ยา   ทิฏฺฐิ   สา  ทิฏฺฐิ  มิจฺฉาทิฏฺฐีติ  ยา
ทิฏฺฐิ สา ทิฏฺฐิ สมฺมาทิฏฺฐีติ เหวมตฺถีติ ฯ น เหวํ วตฺตพฺเพ ฯเปฯ
	[๓๐๒]  อตีตํ  อตฺถีติ  ฯ  อามนฺตา  ฯ  นนุ  อตีตํ  นิรุทฺธํ  วิคตํ
วิปริณตํ   อตฺถงฺคตํ   อพฺภตฺถงฺคตนฺติ   ฯ   อามนฺตา   ฯ   หญฺจิ  อตีตํ
นิรุทฺธํ    วิคตํ    วิปริณตํ   อตฺถงฺคตํ   อพฺภตฺถงฺคตํ   โน   วต   เร
วตฺตพฺเพ อตีตํ อตฺถีติ ฯ
	[๓๐๓]   อนาคตํ  อตฺถีติ  ฯ  อามนฺตา  ฯ  นนุ  อนาคตํ  อชาตํ
อภูตํ   อสญฺชาตํ   อนิพฺพตฺตํ  อนภินิพฺพตฺตํ  อปาตุภูตนฺติ  ฯ  อามนฺตา  ฯ
หญฺจิ    อนาคตํ    อชาตํ   อภูตํ   อสญฺชาตํ   อนิพฺพตฺตํ   อนภินิพฺพตฺตํ
อปาตุภูตํ โน วต เร วตฺตพฺเพ อนาคตํ อตฺถีติ ฯ
	[๓๐๔]   ปจฺจุปฺปนฺนํ  อตฺถิ  ปจฺจุปฺปนฺนํ  อนิรุทฺธํ  อวิคตํ  อวิปริณตํ
น   อตฺถงฺคตํ   น  อพฺภตฺถงฺคตนฺติ  ฯ  อามนฺตา  ฯ  อตีตํ  อตฺถิ  อตีตํ
