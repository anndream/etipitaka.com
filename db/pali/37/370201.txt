	                   กงฺขากถา
	[๕๒๒]  อตฺถิ  อรหโต  กงฺขาติ  ฯ  อามนฺตา  ฯ  อตฺถิ  อรหโต
วิจิกิจฺฉา   วิจิกิจฺฉาปริยุฏฺฐานํ   วิจิกิจฺฉาสญฺโญชนํ  วิจิกิจฺฉานีวรณนฺติ  ฯ
น เหวํ วตฺตพฺเพ ฯเปฯ
	[๕๒๓]  นตฺถิ อรหโต วิจิกิจฺฉา วิจิกิจฺฉาปริยุฏฺฐานํ วิจิกิจฺฉาสญฺโญชนํ
วิจิกิจฺฉานีวรณนฺติ    ฯ    อามนฺตา    ฯ    หญฺจิ    นตฺถิ    อรหโต
วิจิกิจฺฉา     วิจิกิจฺฉาปริยุฏฺฐานํ     วิจิกิจฺฉาสญฺโญชนํ    วิจิกิจฺฉานีวรณํ
โน วต เร วตฺตพฺเพ อตฺถิ อรหโต กงฺขาติ ฯ
	[๕๒๔]  อตฺถิ  ปุถุชฺชนสฺส  กงฺขา  อตฺถิ  ตสฺส  วิจิกิจฺฉา วิจิกิจฺฉา
ปริยุฏฺฐานํ    วิจิกิจฺฉาสญฺโญชนํ   วิจิกิจฺฉานีวรณนฺติ   ฯ   อามนฺตา   ฯ
อตฺถิ   อรหโต   กงฺขา   อตฺถิ   ตสฺส   วิจิกิจฺฉา   วิจิกิจฺฉาปริยุฏฺฐานํ
วิจิกิจฺฉาสญฺโญชนํ วิจิกิจฺฉานีวรณนฺติ ฯ น เหวํ วตฺตพฺเพ ฯเปฯ
	[๕๒๕]  อตฺถิ อรหโต กงฺขา นตฺถิ ตสฺส วิจิกิจฺฉา วิจิกิจฺฉาปริยุฏฺฐานํ
วิจิกิจฺฉาสญฺโญชนํ      วิจิกิจฺฉานีวรณนฺติ      ฯ      อามนฺตา     ฯ
อตฺถิ   ปุถุชฺชนสฺส   กงฺขา   นตฺถิ   ตสฺส  วิจิกิจฺฉา  วิจิกิจฺฉาปริยุฏฺฐานํ
วิจิกิจฺฉาสญฺโญชนํ วิจิกิจฺฉานีวรณนฺติ ฯ น เหวํ วตฺตพฺเพ ฯเปฯ
	[๕๒๖]  อตฺถิ  อรหโต  กงฺขาติ  ฯ  อามนฺตา  ฯ  อตฺถิ  อรหโต
สตฺถริ    กงฺขา   ธมฺเม   กงฺขา   สงฺเฆ   กงฺขา   สิกฺขาย   กงฺขา
ปุพฺพนฺเต    กงฺขา    อปรนฺเต    กงฺขา    ปุพฺพนฺตาปรนฺเต    กงฺขา
อิทปฺปจฺจยตาปฏิจฺจสมุปฺปนฺเนสุ ธมฺเมสุ กงฺขาติ ฯ น เหวํ วตฺตพฺเพ ฯเปฯ
