	[๑๙๗]  น  ปริหายติ  โสตาปนฺโน  โสตาปตฺติผลาติ ฯ อามนฺตา ฯ
น   ปริหายติ  อนาคามี  อนาคามิผลาติ  ฯ  น  เหวํ  วตฺตพฺเพ  ฯเปฯ
น  ปริหายติ  สกทาคามี  สกทาคามิผลาติ  ฯ  อามนฺตา  ฯ  น ปริหายติ
อนาคามี อนาคามิผลาติ ฯ น เหวํ วตฺตพฺเพ ฯเปฯ
	[๑๙๘]  น  ปริหายติ  โสตาปนฺโน  โสตาปตฺติผลาติ ฯ อามนฺตา ฯ
น ปริหายติ สกทาคามี สกทาคามิผลาติ ฯ น เหวํ วตฺตพฺเพ ฯเปฯ
	[๑๙๙]   ปริหายติ   อรหา  อรหตฺตาติ  ฯ  อามนฺตา  ฯ  อรหา
อรหตฺตา    ปริหายมาโน   กตฺถ   สณฺฐาตีติ   ฯ   อนาคามิผเลติ   ฯ
อนาคามี  อนาคามิผลา  ปริหายมาโน กตฺถ สณฺฐาตีติ ฯ สกทาคามิผเลติ ฯ
สกทาคามี     สกทาคามี     สกทาคามิผลา     ปริหายมาโน    กตฺถ
สณฺฐาตีติ    ฯ    โสตาปตฺติผเลติ    ฯ   โสตาปนฺโน   โสตาปตฺติผลา
ปริหายมาโน   ปุถุชฺชนภูมิยํ   สณฺฐาตีติ   ฯ   น   เหวํ   วตฺตพฺเพ  ฯ
อาชานาหิ   นิคฺคหํ  หญฺจิ  อรหา  อรหตฺตา  ปริหายมาโน  อนาคามิผเล
สณฺฐาติ    อนาคามี    อนาคามิผลา    ปริหายมาโน    สกทาคามิผเล
สณฺฐาติ    สกทาคามี    สกทาคามิผลา   ปริหายมาโน   โสตาปตฺติผเล
สณฺฐาติ    เตน   วต   เร   วตฺตพฺเพ   โสตาปนฺโน   โสตาปตฺติผลา
ปริหายมาโน ปุถุชฺชนภูมิยํ สณฺฐาตีติ ฯ
	[๒๐๐]  อรหา  อรหตฺตา  ปริหายมาโน โสตาปตฺติผเล สณฺฐาตีติ ฯ
อามนฺตา   ฯ  โสตาปตฺติผลสฺส  อนนฺตรา  อรหตฺตญฺเญว  สจฺฉิกโรตีติ  ฯ
น  เหวํ  วตฺตพฺเพ  ฯเปฯ  ปริหายติ  อรหา  อรหตฺตาติ  ฯ อามนฺตา ฯ
