	[๖๘๐]  พุทฺธสฺส  ภควโต  โวหาโร  โลกุตฺตโรติ  ฯ  อามนฺตา ฯ
อตฺถิ   เกจิ   พุทฺธสฺส  ภควโต  โวหารํ  ทุสฺเสยฺยุนฺติ  ฯ  อามนฺตา  ฯ
โลกุตฺตโร   ธมฺโม   โทสฏฺฐานิโย   โกปฏฺฐานิโย   ปฏิฆฏฺฐานิโยติ   ฯ
น เหวํ วตฺตพฺเพ ฯเปฯ
	[๖๘๑]  นนุ  โลกุตฺตโร  ธมฺโม  น  โทสฏฺฐานิโย น โกปฏฺฐานิโย
น   ปฏิฆฏฺฐานิโยติ   ฯ   อามนฺตา   ฯ   หญฺจิ  โลกุตฺตโร  ธมฺโม  น
โทสฏฺฐานิโย   น   โกปฏฺฐานิโย   น   ปฏิฆฏฺฐานิโย   โน   วต  เร
วตฺตพฺเพ พุทฺธสฺส ภควโต โวหาโร โลกุตฺตโรติ ฯ
	[๖๘๒]  พุทฺธสฺส  ภควโต  โวหาโร  โลกุตฺตโรติ  ฯ  อามนฺตา ฯ
อตฺถิ   เกจิ  พุทฺธสฺส  ภควโต  โวหาเร  มุยฺเหยฺยุนฺติ  ฯ  อามนฺตา  ฯ
โลกุตฺตโร     ธมฺโม     โมหฏฺฐานิโย    อญฺญาณกรโณ    อจกฺขุกรโณ
ปญฺญานิโรธิโก    วิฆาตปกฺขิโก    อนิพฺพานสํวตฺตนิโกติ   ฯ   น   เหวํ
วตฺตพฺเพ ฯเปฯ
	[๖๘๓]  นนุ  โลกุตฺตโร  ธมฺโม  น  โมหฏฺฐานิโย น อญฺญาณกรโณ
น   อจกฺขุกรโณ   ปญฺญาวุฑฺฒิโก   อวิฆาตปกฺขิโก  นิพฺพานสํวตฺตนิโกติ  ฯ
อามนฺตา    ฯ    หญฺจิ    โลกุตฺตโร    ธมฺโม    น    โมหฏฺฐานิโย
น    อญฺญาณกรโณ    น   อจกฺขุกรโณ   ปญฺญาวุฑฺฒิโก   อวิฆาตปกฺขิโก
นิพฺพานสํวตฺตนิโก   โน  วต  เร  วตฺตพฺเพ  พุทฺธสฺส  ภควโต  โวหาโร
โลกุตฺตโรติ ฯ
	[๖๘๔]  พุทฺธสฺส  ภควโต  โวหาโร  โลกุตฺตโรติ  ฯ  อามนฺตา ฯ
