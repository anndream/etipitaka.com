เย   เกจิ   พุทฺธสฺส   ภควโต   โวหารํ   สุณนฺติ   สพฺเพ  เต  มคฺคํ
ภาเวนฺตีติ ฯ น เหวํ วตฺตพฺเพ ฯเปฯ
	[๖๘๕]   เย   เกจิ   พุทฺธสฺส  ภควโต  โวหารํ  สุณนฺติ  สพฺเพ
เต  มคฺคํ  ภาเวนฺตีติ  ฯ  อามนฺตา  ฯ  พาลปุถุชฺชนา  พุทฺธสฺส  ภควโต
โวหารํ    สุณนฺติ   พาลปุถุชฺชนา   มคฺคํ   ภาเวนฺตีติ   ฯ   น   เหวํ
วตฺตพฺเพ  ฯเปฯ  มาตุฆาตโก  ฯเปฯ ปิตุฆาตโก ... อรหนฺตฆาตโก ...
รุหิรุปฺปาทโก   ฯเปฯ   สงฺฆเภทโก   พุทฺธสฺส  ภควโต  โวหารํ  สุณาติ
สงฺฆเภทโก มคฺคํ ภาเวตีติ ฯ น เหวํ วตฺตพฺเพ ฯเปฯ
	[๖๘๖]  ลพฺภา  โสวณฺณมยาย  ลฏฺฐิยา  ธญฺญปุญฺโชปิ  สุวณฺณปุญฺโชปิ
อาจิกฺขิตุนฺติ    ฯ    อามนฺตา    ฯ   เอวเมว   ภควา   โลกุตฺตเรน
โวหาเรน โลกิยมฺปิ โลกุตฺตรมฺปิ ธมฺมํ โวหรตีติ ฯ
	[๖๘๗]   ลพฺภา  เอลณฺฑิยาย  ลฏฺฐิยา  ธญฺญปุญฺโชปิ  สุวณฺณปุญฺโชปิ
อาจิกฺขิตุนฺติ    ฯ    อามนฺตา    ฯ    เอวเมว    ภควา   โลกิเยน
โวหาเรน โลกิยมฺปิ โลกุตฺตรมฺปิ ธมฺมํ โวหรตีติ ฯ
	[๖๘๘]  พุทฺธสฺส  ภควโต  โวหาโร  โลกิยํ  โวหรนฺตสฺส  โลกิโย
โหติ   โลกุตฺตรํ   โวหรนฺตสฺส   โลกุตฺตโร   โหตีติ   ฯ  อามนฺตา  ฯ
โลกิยํ    โวหรนฺตสฺส    โส   โลกิเย   โสเต   ปฏิหญฺญติ   โลกุตฺตรํ
โวหรนฺตสฺส    โลกุตฺตเร    โสเต    ปฏิหญฺญติ   โลกิยํ   โวหรนฺตสฺส
โลกิเยน   วิญฺญาเณน   ปฏิวิชานนฺติ  โลกุตฺตรํ  โวหรนฺตสฺส  โลกุตฺตเรน
วิญฺญาเณน   ปฏิวิชานนฺติ   โลกิยํ   โวหรนฺตสฺส   ปุถุชฺชนา  ปฏิวิชา-
