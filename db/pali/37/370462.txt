สมนฺนาคโตติ   ฯ   อามนฺตา  ฯ  มคฺคสมงฺคี  โลกิเยน  สมฺมาสงฺกปฺเปน
ฯเปฯ    โลกิเยน   สมฺมาวายาเมน   ฯเปฯ   โลกิยาย   สมฺมาสติยา
ฯเปฯ   โลกิเยน  สมฺมาสมาธินา  สมนฺนาคโตติ  ฯ  น  เหวํ  วตฺตพฺเพ
ฯเปฯ    มคฺคสมงฺคี    โลกิเยน   สมฺมากมฺมนฺเตน   ฯเปฯ   โลกิเยน
สมฺมาอาชีเวน   สมนฺนาคโตติ   ฯ   อามนฺตา  ฯ  มคฺคสมงฺคี  โลกิยาย
สมฺมาทิฏฺฐิยา    ฯเปฯ   โลกิเยน   สมฺมาสมาธินา   สมนฺนาคโตติ   ฯ
น เหวํ วตฺตพฺเพ ฯเปฯ
	[๑๔๐๔]  มคฺคสมงฺคี  โลกิยาย  จ  โลกุตฺตราย  จ  สมฺมาวาจาย
สมนฺนาคโตติ   ฯ   อามนฺตา  ฯ  มคฺคสมงฺคี  โลกิยาย  จ  โลกุตฺตราย
จ   สมฺมาทิฏฺฐิยา   สมนฺนาคโตติ   ฯ   น   เหวํ   วตฺตพฺเพ   ฯเปฯ
มคฺคสมงฺคี  โลกิยาย  จ  โลกุตฺตราย  จ  สมฺมาวาจาย  สมนฺนาคโตติ ฯ
อามนฺตา  ฯ  มคฺคสมงฺคี  โลกิเยน  จ  โลกุตฺตเรน  จ  สมฺมาสงฺกปฺเปน
ฯเปฯ  โลกิเยน  จ  โลกุตฺตเรน  จ  สมฺมาวายาเมน  ฯเปฯ  โลกิยาย
จ   โลกุตฺตราย  จ  สมฺมาสติยา  ฯเปฯ  โลกิเยน  จ  โลกุตฺตเรน  จ
สมฺมาสมาธินา  สมนฺนาคโตติ  ฯ  น  เหวํ  วตฺตพฺเพ  ฯเปฯ  มคฺคสมงฺคี
โลกิเยน จ โลกุตฺตเรน จ สมฺมากมฺมนฺเตน ฯเปฯ
	[๑๔๐๕]  มคฺคสมงฺคี  โลกิเยน  จ  โลกุตฺตเรน  จ สมฺมาอาชีเวน
สมนฺนาคโตติ   ฯ   อามนฺตา  ฯ  มคฺคสมงฺคี  โลกิยาย  จ  โลกุตฺตราย
จ   สมฺมาทิฏฺฐิยา   สมนฺนาคโตติ   ฯ   น   เหวํ   วตฺตพฺเพ   ฯเปฯ
มคฺคสมงฺคี  โลกิเยน  จ  โลกุตฺตเรน  จ  สมฺมาอาชีเวน สมนฺนาคโตติ ฯ
