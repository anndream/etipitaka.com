ราโค  โทโส  โมโห  ฯเปฯ  อโนตฺตปฺปํ  สติปฏฺฐานํ  ตญฺจ  น  สตีติ ฯ
อามนฺตา   ฯ   สติ   สติปฏฺฐานา   สา   จ   น  สตีติ  ฯ  น  เหวํ
วตฺตพฺเพ ฯเปฯ
	[๔๓๐]  น  วตฺตพฺพํ  สพฺเพ  ธมฺมา  สติปฏฺฐานาติ  ฯ อามนฺตา ฯ
นนุ   สพฺเพ   ธมฺเม  อารพฺภ  สติ  สนฺติฏฺฐตีติ  ฯ  อามนฺตา  ฯ  หญฺจิ
สพฺเพ   ธมฺเม  อารพฺภ  สติ  สนฺติฏฺฐติ  ๑  เตน  วต  เร  วตฺตพฺเพ
สพฺเพ ธมฺมา สติปฏฺฐานาติ ฯ
	[๔๓๑]   สพฺพํ   ธมฺมํ   อารพฺภ  สติ  สนฺติฏฺฐตีติ  สพฺเพ  ธมฺมา
สติปฏฺฐานาติ  ฯ  อามนฺตา  ฯ  สพฺพํ  ธมฺมํ  อารพฺภ  ผสฺโส  สนฺติฏฺฐตีติ
สพฺเพ ธมฺมา ผสฺสปฏฺฐานาติ ฯ น เหวํ วตฺตพฺเพ ฯเปฯ
	[๔๓๒]   สพฺพํ   ธมฺมํ   อารพฺภ  สติ  สนฺติฏฺฐตีติ  สพฺเพ  ธมฺมา
สติปฏฺฐานาติ  ฯ  อามนฺตา  ฯ  สพฺพํ  ธมฺมํ  อารพฺภ  เวทนา  สนฺติฏฺฐติ
ฯเปฯ   สญฺญา   สนฺติฏฺฐติ   ฯเปฯ   เจตนา   สนฺติฏฺฐติ  ฯเปฯ  จิตฺตํ
สนฺติฏฺฐตีติ สพฺเพ ธมฺมา จิตฺตปฏฺฐานาติ ฯ น เหวํ วตฺตพฺเพ ฯเปฯ
	[๔๓๓]   สพฺเพ   ธมฺมา  สติปฏฺฐานาติ  ฯ  อามนฺตา  ฯ  สพฺเพ
สตฺตา   อุปฏฺฐิตสติโน   สติยา   สมนฺนาคตา  สติยา  สโมหิตา  สพฺเพสํ
สตฺตานํ สติ ปจฺจุปฏฺฐิตาติ ฯ น เหวํ วตฺตพฺเพ ฯเปฯ
	[๔๓๔]  สพฺเพ  ธมฺมา  สติปฏฺฐานาติ  ฯ  อามนฺตา  ฯ  นนุ วุตฺตํ
ภควตา   อมตนฺเต   ภิกฺขเว   น   ปริภุญฺชนฺติ   เย   กายคตาสตึ  น
ปริภุญฺชนฺติ    อมตนฺเต    ภิกฺขเว    ปริภุญฺชนฺติ    เย    กายคตาสตึ
#๑ ม. สนฺติฏฺฐตีติ.
