	                   กมฺมกถา
	[๑๔๗๙]   สพฺพํ   กมฺมํ   สวิปากนฺติ   ฯ   อามนฺตา  ฯ  สพฺพา
เจตนา   สวิปากาติ   ฯ   น  เหวํ  วตฺตพฺเพ  ฯเปฯ  สพฺพา  เจตนา
สวิปากาติ   ฯ   อามนฺตา  ฯ  วิปากาพฺยากตา  เจตนา  สวิปากาติ  ฯ
น  เหวํ  วตฺตพฺเพ  ฯเปฯ  สพฺพา  เจตนา  สวิปากาติ  ฯ  อามนฺตา ฯ
กิริยาพฺยากตา   เจตนา   สวิปากาติ   ฯ   น  เหวํ  วตฺตพฺเพ  ฯเปฯ
สพฺพา  เจตนา  สวิปากาติ  ฯ  อามนฺตา  ฯ กามาวจรา วิปากาพฺยากตา
เจตนา   สวิปากาติ   ฯ   น  เหวํ  วตฺตพฺเพ  ฯเปฯ  สพฺพา  เจตนา
สวิปากาติ   ฯ   อามนฺตา   ฯ   รูปาวจรา  อรูปาวจรา  อปริยาปนฺนา
วิปากาพฺยากตา   เจตนา   สวิปากาติ   ฯ  น  เหวํ  วตฺตพฺเพ  ฯเปฯ
สพฺพา  เจตนา  สวิปากาติ  ฯ  อามนฺตา  ฯ  กามาวจรา กิริยาพฺยากตา
เจตนา   สวิปากาติ   ฯ   น  เหวํ  วตฺตพฺเพ  ฯเปฯ  สพฺพา  เจตนา
สวิปากาติ   ฯ   อามนฺตา   ฯ  รูปาวจรา  อรูปาวจรา  กิริยาพฺยากตา
เจตนา สวิปากาติ ฯ น เหวํ วตฺตพฺเพ ฯเปฯ
	[๑๔๘๐]   วิปากาพฺยากตา  เจตนา  อวิปากาติ  ฯ  อามนฺตา  ฯ
หญฺจิ   วิปากาพฺยากตา   เจตนา   อวิปากา   โน  วต  เร  วตฺตพฺเพ
สพฺพา เจตนา สวิปากาติ
	[๑๔๘๑]   กิริยาพฺยากตา   เจตนา  อวิปากาติ  ฯ  อามนฺตา  ฯ
หญฺจิ   กิริยาพฺยากตา   เจตนา   อวิปากา   โน   วต  เร  วตฺตพฺเพ
