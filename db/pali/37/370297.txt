วตฺตพฺเพ ฯเปฯ
	[๘๙๔]   อรหโต   กาเย   วิสํ  กาเมยฺย  สตฺถํ  กเมยฺย  อคฺคึ
กเมยฺยาติ   ฯ   อามนฺตา   ฯ   อนาสเว  ธมฺเม  วิสํ  กเมยฺย  สตฺถํ
กเมยฺย อคฺคึ กเมยฺยาติ ฯ น เหวํ วตฺตพฺเพ ฯเปฯ
	[๘๙๕]  ลพฺภา  อรหโต  กาโย  อทฺทุพนฺธเนน พนฺธิตุํ รชฺชุพนฺธเนน
พนฺธิตุํ      สงฺขลิกพนฺธเนน      พนฺธิตุํ      คามพนฺธเนน     พนฺธิตุํ
นิคมพนฺธเนน     พนฺธิตุํ     นครพนฺธเนน     พนฺธิตุํ    ชนปทพนฺธเนน
พนฺธิตุํ    กณฺฐปญฺจเมหิ    พนฺธเนหิ    พนฺธิตุนฺติ    ฯ   อามนฺตา   ฯ
ลพฺภา   อนาสโว   ธมฺโม   อทฺทุพนฺธเนน  พนฺธิตุํ  รชฺชุพนฺธเนน  พนฺธิตุํ
สงฺขลิกพนฺธเนน    พนฺธิตุํ   คามพนฺธเนน   นิคมพนฺธเนน   นครพนฺธเนน
ชนปทพนฺธเนน    กณฺฐปญฺจเมหิ   พนฺธเนหิ   พนฺธิตุนฺติ   ฯ   น   เหวํ
วตฺตพฺเพ ฯเปฯ|
	[๘๙๖]   ยทิ   อรหา   ปุถุชฺชนสฺส  จีวรํ  เทติ  อนาสวํ  หุตฺวา
สาสวํ   โหตีติ  ฯ  น  เหวํ  วตฺตพฺเพ  ฯเปฯ  อนาสวํ  หุตฺวา  สาสวํ
โหตีติ   ฯ  อามนฺตา  ฯ  ตญฺเญว  อนาสวํ  ตํ  สาสวนฺติ  ฯ  น  เหวํ
วตฺตพฺเพ   ฯเปฯ   ตญฺเญว   อนาสวํ   ตํ  สาสวนฺติ  ฯ  อามนฺตา  ฯ
มคฺโค   อนาสโว   หุตฺวา   สาสโว   โหตีติ   ฯ  น  เหวํ  วตฺตพฺเพh
ฯเปฯ    ผลํ    สติปฏฺฐานํ   สมฺมปฺปธานํ   อิทฺธิปาโท   อินฺทฺริยํ   พลํ
โพชฺฌงฺโค อนาสโว หุตฺวา สาสโว โหตีติ ฯ น เหวํ วตฺตพฺเพ ฯเปฯ
	[๘๙๗]   ยทิ   อรหา   ปุถุชฺชนสฺส   ปิณฺฑปาตํ   เทติ  เสนาสนํ
