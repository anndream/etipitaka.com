กิริยาย  ปฏิปนฺโน    ปุคฺคโล    โสตาปตฺติผลํ   วีติวตฺโตติ   ฯ   อามนฺตา   ฯ
หญฺจิ    สกทาคามิผลสจฺฉิกิริยาย    ปฏิปนฺโน    ปุคฺคโล   โสตาปตฺติผลํ
วีติวตฺโต   โน   วต  เร  วตฺตพฺเพ  สกทาคามิผลสจฺฉิกิริยาย  ปฏิปนฺโน
ปุคฺคโล โสตาปตฺติผเลน สมนฺนาคโตติ ฯ
	[๑๐๑๑]  สกทาคามิผลสจฺฉิกิริยาย  ปฏิปนฺโน  ปุคฺคโล โสตาปตฺติผลํ
วีติวตฺโต  เตน  สมนฺนาคโตติ  ฯ  อามนฺตา  ฯ  สกทาคามิผลสจฺฉิกิริยาย
ปฏิปนฺโน          ปุคฺคโล         โสตาปตฺติมคฺคํ         วีติวตฺโต
สกฺกายทิฏฺฐึ  ฯเปฯ  อปายคมนิยํ  โมหํ  วีติวตฺโต  เตน  สมนฺนาคโตติ ฯ
น เหวํ วตฺตพฺเพ ฯเปฯ
	[๑๐๑๒]   น   วตฺตพฺพํ   อรหตฺตสจฺฉิกิริยาย   ปฏิปนฺโน  ปุคฺคโล
ตีหิ   ผเลหิ   สมนฺนาคโตติ   ฯ  อามนฺตา  ฯ  นนุ  อรหตฺตสจฺฉิกิริยาย
ปฏิปนฺเนน   ปุคฺคเลน  ตีณิ  ผลานิ  ปฏิลทฺธานิ  เตหิ  จ  อปริหีโนติ  ฯ
อามนฺตา   ฯ   หญฺจิ   อรหตฺตสจฺฉิกิริยาย   ปฏิปนฺเนน   ปุคฺคเลน  ตีณิ
ผลานิ   ปฏิลทฺธานิ   เตหิ   จ   อปริหีโน   เตน  วต  เร  วตฺตพฺเพ
อรหตฺตสจฺฉิกิริยาย ปฏิปนฺโน ปุคฺคโล ตีหิ ผเลหิ สมนฺนาคโตติ ฯ
	[๑๐๑๓]   น  วตฺตพฺพํ  อนาคามิผลสจฺฉิกิริยาย  ปฏิปนฺโน  ปุคฺคโล
ทฺวีหิ  ผเลหิ  สมนฺนาคโตติ  ฯ  อามนฺตา  ฯ  นนุ อนาคามิผลสจฺฉิกิริยาย
ปฏิปนฺเนน    ปุคฺคเลน    เทฺว    ผลานิ    ปฏิลทฺธานิ    เตหิ    จ
อปริหีโนติ   ฯ   อามนฺตา  ฯ  หญฺจิ  อนาคามิผลสจฺฉิกิริยาย  ปฏิปนฺเนน
ปุคฺคเลน    เทฺว   ผลานิ   ปฏิลทฺธานิ   เตหิ   จ   อปริหีโน   เตน
