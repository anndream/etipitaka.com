นนฺติ  โลกุตฺตรํ    โวหรนฺตสฺส    สาวกา    ปฏิวิชานนฺตีติ    ฯ   น   เหวํ
วตฺตพฺเพ ฯเปฯ
	[๖๘๙]  น  วตฺตพฺพํ  พุทฺธสฺส  ภควโต โวหาโร โลกิยํ โวหรนฺตสฺส
โลกิโย  โหติ  โลกุตฺตรํ  โวหรนฺตสฺส  โลกุตฺตโร  โหตีติ  ฯ อามนฺตา ฯ
นนุ   ภควา   โลกิยมฺปิ  โลกุตฺตรมฺปิ  ธมฺมํ  โวหรตีติ  ฯ  อามนฺตา  ฯ
หญฺจิ   ภควา   โลกิยมฺปิ   โลกุตฺตรมฺปิ   ธมฺมํ   โวหรติ   เตน   วต
เร  วตฺตพฺเพ  พุทฺธสฺส  ภควโต  โวหาโร  โลกิยํ  โวหรนฺตสฺส  โลกิโย
โหติ โลกุตฺตรํ โวหรนฺตสฺส โลกุตฺตโร โหตีติ ฯ
	[๖๙๐]  พุทฺธสฺส  ภควโต  โวหาโร  โลกิยํ  โวหรนฺตสฺส  โลกิโย
โหติ   โลกุตฺตรํ   โวหรนฺตสฺส   โลกุตฺตโร   โหตีติ   ฯ  อามนฺตา  ฯ
มคฺคํ    โวหรนฺตสฺส    มคฺโค   โหติ   อมคฺคํ   โวหรนฺตสฺส   อมคฺโค
โหติ    ผลํ   โวหารนฺตสฺส   ผลํ   โหติ   อผลํ   โวหรนฺตสฺส   อผลํ
โหติ   นิพฺพานํ   โวหรนฺตสฺส   นิพฺพานํ   โหติ   อนิพฺพานํ  โวหรนฺตสฺส
อนิพฺพานํ    โหติ    สงฺขตํ    โวหรนฺตสฺส    สงฺขตํ   โหติ   อสงฺขตํ
โวหรนฺตสฺส   อสงฺขตํ   โหติ   รูปํ   โวหรนฺตสฺส   รูปํ   โหติ   อรูปํ
โวหรนฺตสฺส   อรูปํ   โหติ  เวทนํ  โวหรนฺตสฺส  เวทนา  โหติ  อเวทนํ
โวหรนฺตสฺส    อเวทนา    โหติ   สญฺญํ   โวหรนฺตสฺส   สญฺญา   โหติ
อสญฺญํ   โวหรนฺตสฺส   อสญฺญา   โหติ  สงฺขาเร  โวหรนฺตสฺส  สงฺขารา
โหนฺติ    อสงฺขาเร    โวหรนฺตสฺส    อสงฺขารา    โหนฺติ    วิญฺญาณํ
โวหรนฺตสฺส    วิญฺญาณํ    โหติ    อวิญฺญาณํ    โวหรนฺตสฺส   อวิญฺญาณํ
