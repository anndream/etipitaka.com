ชเนนฺติ สญฺชเนนฺตีติ ฯ น เหวํ วตฺตพฺเพ ฯเปฯ
	[๑๐๘๐]  นิยาโม  อสงฺขโตติ  ฯ  อามนฺตา ฯ มคฺโค อสงฺขโตติ ฯ
น  เหวํ  วตฺตพฺเพ  ฯเปฯ  มคฺโค  สงฺขโตติ  ฯ  อามนฺตา  ฯ  นิยาโม
สงฺขโตติ  ฯ  น  เหวํ  วตฺตพฺเพ  ฯเปฯ  โสตาปตฺตินิยาโม อสงฺขโตติ ฯ
อามนฺตา   ฯ   โสตาปตฺติมคฺโค   อสงฺขโตติ   ฯ   น  เหวํ  วตฺตพฺเพ
ฯเปฯ   โสตาปตฺติมคฺโค   สงฺขโตติ  ฯ  อามนฺตา  ฯ  โสตาปตฺตินิยาโม
สงฺขโตติ   ฯ   น   เหวํ   วตฺตพฺเพ  ฯเปฯ  สกทาคามินิยาโม  ฯเปฯ
อนาคามินิยาโม   ฯเปฯ   อรหตฺตนิยาโม   อสงฺขโตติ  ฯ  อามนฺตา  ฯ
อรหตฺตมคฺโค   อสงฺขโตติ  ฯ  น  เหวํ  วตฺตพฺเพ  ฯเปฯ  อรหตฺตมคฺโค
สงฺขโตติ   ฯ   อามนฺตา   ฯ   อรหตฺตนิยาโม  สงฺขโตติ  ฯ  น  เหวํ
วตฺตพฺเพ ฯเปฯ
	[๑๐๘๑]   โสตาปตฺตินิยาโม   อสงฺขโต   ฯเปฯ   อรหตฺตนิยาโม
อสงฺขโต   นิพฺพานํ  อสงฺขตนฺติ  ฯ  อามนฺตา  ฯ  ปญฺจ  อสงฺขตานีติ  ฯ
น   เหวํ  วตฺตพฺเพ  ฯเปฯ  ปญฺจ  อสงฺขตานีติ  ฯ  อามนฺตา  ฯ  ปญฺจ
ตาณานิ ฯเปฯ อนฺตริกา วาติ ฯ น เหวํ วตฺตพฺเพ ฯเปฯ
	[๑๐๘๒]   นิยาโม   อสงฺขโตติ  ฯ  อามนฺตา  ฯ  มิจฺฉตฺตนิยาโม
อสงฺขโตติ  ฯ  น  เหวํ  วตฺตพฺเพ  ฯเปฯ  มิจฺฉตฺตนิยาโม  สงฺขโตติ  ฯ
อามนฺตา ฯ สมฺมตฺตนิยาโม สงฺขโตติ ฯ น เหวํ วตฺตพฺเพ ฯเปฯ
	[๑๐๘๓]  น  วตฺตพฺพํ  นิยาโม  อสงฺขโตติ  ฯ อามนฺตา ฯ นิยาเม
อุปฺปชฺช   นิรุทฺเธ   อนิยโต   โหตีติ   ฯ   น  เหวํ  วตฺตพฺเพ  ฯเปฯ
