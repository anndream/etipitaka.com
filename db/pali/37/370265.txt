อนฺตรา ปรินิพฺพายี อุปหจฺจ ปรินิพฺพายี อสงฺขารปรินิพฺพายี สสงฺขารปรินิพฺพายี
อุทฺธํโสโต     อกนิฏฺฐคามี     เอกเทสํ     น     อุทฺธํโสโต     น
อกนิฏฺฐคามีติ ฯ น เหวํ วตฺตพฺเพ ฯเปฯ
	[๗๕๘]  เอกเทสํ  วิมุตฺตํ  เอกเทสํ  อวิมุตฺตนฺติ  ฯ  อามนฺตา  ฯ
เอกเทสํ   อรหา   เอกเทสํ   น   อรหา   เอกเทสํ   อรหตฺตปฺปตฺโต
ปฏิลทฺโธ   อธิคโต   สจฺฉิกโต   อุปสมฺปชฺช   วิหรติ   กาเยน  ผุสิตฺวา
วิหรติ   เอกเทสํ   น   กาเยน   ผุสิตฺวา  วิหรติ  เอกเทสํ  วีตราโค
วีตโทโส   วีตโมโห   ฯเปฯ  เอกเทสํ  สจฺฉิกาตพฺพํ  สจฺฉิกตํ  เอกเทสํ
สจฺฉิกาตพฺพํ น สจฺฉิกตนฺติ ฯ น เหวํ วตฺตพฺเพ ฯเปฯ
	[๗๕๙]   วิมุตฺตํ   วิมุจฺจมานนฺติ   ฯ  อามนฺตา  ฯ  อุปฺปาทกฺขเณ
วิมุตฺตํ วยกฺขเณ วิมุจฺจมานนฺติ ฯ น เหวํ วตฺตพฺเพ ฯเปฯ
	[๗๖๐]  น  วตฺตพฺพํ  วิมุตฺตํ  วิมุจฺจมานนฺติ  ฯ  อามนฺตา  ฯ  นนุy
วุตฺตํ   ภควตา  ตสฺส  เอวํ  ชานโต  เอวํ  ปสฺสโต  กามาสวาปิ  จิตฺตํ
วิมุจฺจติ   ภวาสวาปิ  จิตฺตํ  วิมุจฺจติ  อวิชฺชาสวาปิ  จิตฺตํ  วิมุจฺจตีติ  ๑
อตฺเถว สุตฺตนฺโตติ ฯ อามนฺตา ฯ เตน หิ วิมุตฺตํ วิมุจฺจมานนฺติ ฯ
	[๗๖๑]   วิมุตฺตํ   วิมุจฺจมานนฺติ   ฯ   อามนฺตา   ฯ  นนุ  วุตฺตํ
ภควตา   โส  เอวํ  สมาหิเต  จิตฺเต  ปริสุทฺเธ  ปริโยทาเต  อนงฺคเณ
วิคตูปกฺกิเลเส   มุทุภูเต   กมฺมนีเย   ฐิเต   อาเนญฺชปฺปตฺเต  อาสวานํ
ขยญาณาย  จิตฺตํ  อภินินฺนาเมตีติ  ๒  อตฺเถว  สุตฺตนฺโตติ ฯ อามนฺตา ฯ
#๑ ม. อุ. ๒๓ ? ม. อุ. ๒๓ ฯ อํ. จตุหฺก. ๒๙๖ ฯ
