รูปํ    อุปาทาย   ปุคฺคลสฺส   ปญฺญตฺตีติ   ฯ   ยถา   รุกฺขํ   อุปาทาย
ฉายาย   ปญฺญตฺติ   รุกฺโขปิ   อนิจฺโจ  ฉายาปิ  อนิจฺจา  เอวเมว  รูปํ
อุปาทาย   ปุคฺคลสฺส   ปญฺญตฺติ   รูปมฺปิ  อนิจฺจํ  ปุคฺคโลปิ  อนิจฺโจติ  ฯ
น   เหวํ   วตฺตพฺเพ   ฯเปฯ  ยถา  รุกฺขํ  อุปาทาย  ฉายาย  ปญฺญตฺติ
อญฺโญ   รุกฺโข   อญฺญา   ฉายา   เอวเมว   รูปํ  อุปาทาย  ปุคฺคลสฺส
ปญฺญตฺติ   อญฺญํ   รูปํ  อญฺโญ  ปุคฺคโลติ  ฯ  น  เหวํ  วตฺตพฺเพ  ฯเปฯ
ยถา   คามํ   อุปาทาย   คามิยสฺส   ปญฺญตฺติ  เอวเมว  รูปํ  อุปาทาย
ปุคฺคลสฺส   ปญฺญตฺตีติ   ฯ   ยถา   คามํ   อุปาทาย  คามิยสฺส  ปญฺญตฺติ
อญฺโญ   คาโม   อญฺโญ   คามิโย   เอวเมว  รูปํ  อุปาทาย  ปุคฺคลสฺส
ปญฺญตฺติ   อญฺญํ   รูปํ  อญฺโญ  ปุคฺคโลติ  ฯ  น  เหวํ  วตฺตพฺเพ  ฯเปฯ
ยถา   รฏฺฐํ   อุปาทาย   รญฺโญ   ปญฺญตฺติ   เอวเมว   รูปํ  อุปาทาย
ปุคฺคลสฺส   ปญฺญตฺตีติ   ฯ   ยถา   รฏฺฐํ   อุปาทาย   รญฺโญ   ปญฺญตฺติ
อญฺญํ   รฏฺฐํ   อญฺโญ   ราชา   เอวเมว   รูปํ   อุปาทาย   ปุคฺคลสฺส
ปญฺญตฺติ   อญฺญํ   รูปํ  อญฺโญ  ปุคฺคโลติ  ฯ  น  เหวํ  วตฺตพฺเพ  ฯเปฯ
ยถา   น  นิคโฬ  เนคฬิโก  ยสฺส  นิคโฬ  โส  เนคฬิโก  เอวเมว  น
รูปํ   รูปวา   ยสฺส  รูปํ  โส  รูปวาติ  ฯ  ยถา  น  นิคโฬ  เนคฬิโก
ยสฺส  นิคโฬ  โส  เนคฬิโก  อญฺโญ  นิคโฬ  อญฺโญ  เนคฬิโก  เอวเมว
น  รูปํ  รูปวา  ยสฺส  รูปํ  โส  รูปวา  อญฺญํ  รูปํ  อญฺโญ  รูปวาติ  ฯ
น เหวํ วตฺตพฺเพ ฯเปฯ
	[๑๑๕]   จิตฺเต   จิตฺเต   ปุคฺคลสฺส  ปญฺญตฺตีติ  ฯ  อามนฺตา  ฯ
