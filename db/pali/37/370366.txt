หญฺจิ    เวทนากฺขนฺโธ   สญฺญากฺขนฺเธน   สหชาโต   เตน   วต   เร
วตฺตพฺเพ  เวทนากฺขนฺโธ  สญฺญากฺขนฺเธน  สมฺปยุตฺโตติ  ฯ  เวทนากฺขนฺโธ
สงฺขารกฺขนฺเธน    วิญฺญาณกฺขนฺเธน    สหชาโตติ    ฯ   อามนฺตา   ฯ
หญฺจิ   เวทนากฺขนฺโธ   วิญฺญาณกฺขนฺเธน   สหชาโต   เตน   วต   เร
วตฺตพฺเพ  เวทนากฺขนฺโธ  วิญฺญาณกฺขนฺเธน  สมฺปยุตฺโตติ  ฯ  สญฺญากฺขนฺโธ
สงฺขารกฺขนฺโธ     วิญฺญาณกฺขนฺโธ     เวทนากฺขนฺเธน    สญฺญากฺขนฺเธน
สงฺขารกฺขนฺเธน   สหชาโตติ   ฯ   อามนฺตา   ฯ  หญฺจิ  วิญฺญาณกฺขนฺโธ
สงฺขารกฺขนฺเธน     สหชาโต     เตน     วต     เร     วตฺตพฺเพ
วิญฺญาณกฺขนฺโธ    สงฺขารกฺขนฺเธน    สมฺปยุตฺโตติ    ฯ   ยถา   ติลมฺหิ
เตลํ    อนุคตํ    อนุปวิฏฺฐํ    อุจฺฉุมฺหิ    รโส   อนุคโต   อนุปวิฏฺโฐ
เอวเมว   เต   ธมฺมา   เตหิ   ธมฺเมหิ  อนุคตา  อนุปวิฏฺฐาติ  ฯ  น
เหวํ วตฺตพฺเพ ฯเปฯ
	                 สมฺปยุตฺตกถา ฯ
	                  ____________
	                  เจตสิกกถา
	[๑๑๓๖]   นตฺถิ  เจตสิโก  ธมฺโมติ  ฯ  อามนฺตา  ฯ  นนุ  อตฺถิ
เกจิ    ธมฺมา    จิตฺเตน   สหคตา   สหชาตา   สํสฏฺฐา   สมฺปยุตฺตา
เอกุปฺปาทา   เอกนิโรธา  เอกวตฺถุกา  เอการมฺมณาติ  ฯ  อามนฺตา  ฯ
หญฺจิ   อตฺถิ   เกจิ   ธมฺมา   จิตฺเตน   สหคตา   สหชาตา   สํสฏฺฐา
