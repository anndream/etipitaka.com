น   เหวํ  วตฺตพฺเพ  ฯเปฯ  ทุกฺขสมุทโย  อนิจฺโจ  โส  จ  ทุกฺโขติ  ฯ
อามนฺตา   ฯ   อริยมคฺโค   อนิจฺโจ   โส   จ  ทุกฺโขติ  ฯ  น  เหวํ
วตฺตพฺเพ ฯเปฯ
	[๑๗๐๗]   น   วตฺตพฺพํ  ฐเปตฺวา  อริยมคฺคํ  อวเสสา  สงฺขารา
ทุกฺขาติ   ฯ   อามนฺตา   ฯ   นนุ  สา  ทุกฺขนิโรธคามินี  ปฏิปทาติ  ฯ
อามนฺตา   ฯ   หญฺจิ   สา   ทุกฺขนิโรธคามินี  ปฏิปทา  เตน  วต  เร
วตฺตพฺเพ ฐเปตฺวา อริยมคฺคํ อวเสสา สงฺขารา ทุกฺขาติ ฯ
	             ฐเปตฺวา อริยมคฺคนฺติกถา ฯ
	                ____________________
	        น วตฺตพฺพํ สงฺโฆ ทกฺขิณํ ปฏิคฺคณฺหาตีติกถา
	[๑๗๐๘]  น  วตฺตพฺพํ  สงฺโฆ  ทกฺขิณํ  ปฏิคฺคณฺหาตีติ ฯ อามนฺตา ฯ
นนุ    สงฺโฆ   อาหุเนยฺโย   ปาหุเนยฺโย   ทกฺขิเณยฺโย   อญฺชลีกรณีโย
อนุตฺตรํ   ปุญฺญกฺเขตฺตํ   โลกสฺสาติ   ฯ   อามนฺตา   ฯ   หญฺจิ  สงฺโฆ
อาหุเนยฺโย     ปาหุเนยฺโย    ทกฺขิเณยฺโย    อญฺชลีกรณีโย    อนุตฺตรํ
ปุญฺญกฺเขตฺตํ   โลกสฺส   เตน   วต   เร   วตฺตพฺเพ   สงฺโฆ   ทกฺขิณํ
ปฏิคฺคณฺหาตีติ ฯ
	[๑๗๐๙]  น  วตฺตพฺพํ  สงฺโฆ  ทกฺขิณํ  ปฏิคฺคณฺหาตีติ ฯ อามนฺตา ฯ
นนุ   จตฺตาโร   ปุริสยุคา   อฏฺฐ   ปุริสปุคฺคลา   ทกฺขิเณยฺยา   วุตฺตา
ภควตาติ  ฯ  อามนฺตา  ฯ  หญฺจิ  จตฺตาโร  ปุริสยุคา  อฏฺฐ ปุริสปุคฺคลา
