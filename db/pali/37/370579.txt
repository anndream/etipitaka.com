พทฺธญฺเญว   อนิจฺจํ  สงฺขตํ  ปฏิจฺจสมุปฺปนฺนํ  ขยธมฺมํ  วยธมฺมํ  วิราคธมฺมํ
นิโรธธมฺมํ    วิปริณามธมฺมนฺติ    ฯ    น    เหวํ   วตฺตพฺเพ   ฯเปฯ
นนุ   อนินฺทฺริยพทฺธํ   อนิจฺจํ   สงฺขตํ   ปฏิจฺจสมุปฺปนฺนํ  ขยธมฺมํ  วยธมฺมํ
วิราคธมฺมํ    นิโรธธมฺมํ   วิปริณามธมฺมนฺติ   ฯ   อามนฺตา   ฯ   หญฺจิ
อนินฺทฺริยพทฺธํ    อนิจฺจํ    สงฺขตํ    ปฏิจฺจสมุปฺปนฺนํ   ขยธมฺมํ   วยธมฺมํ
วิราคธมฺมํ    นิโรธธมฺมํ    วิปริณามธมฺมํ   โน   วต   เร   วตฺตพฺเพ
อินฺทฺริยพทฺธญฺเญว ทุกฺขนฺติ ฯ
	[๑๗๐๒]   อนินฺทฺริยพทฺธํ   อนิจฺจํ   สงฺขตํ  ปฏิจฺจสมุปฺปนฺนํ  ฯเปฯ
วิปริณามธมฺมํ   ตญฺจ   น   ทุกฺขนฺติ   ฯ   อามนฺตา   ฯ   อินฺทฺริยพทฺธํ
อนิจฺจํ   สงฺขตํ   ฯเปฯ   วิปริณามธมฺมํ   ตญฺจ   น   ทุกฺขนฺติ   ฯ  น
เหวํ  วตฺตพฺเพ  ฯเปฯ  อินฺทฺริยพทฺธํ  อนิจฺจํ  สงฺขตํ  ฯเปฯ วิปริณามธมฺมํ
ตญฺจ    ทุกฺขนฺติ   ฯ   อามนฺตา   ฯ   อนินฺทฺริยพทฺธํ   อนิจฺจํ   สงฺขตํ
ฯเปฯ วิปริณามธมฺมํ ตญฺจ ทุกฺขนฺติ ฯ น เหวํ วตฺตพฺเพ ฯเปฯ
	[๑๗๐๓]  อินฺทฺริยพทฺธญฺเญว  ทุกฺขนฺติ  ฯ  อามนฺตา  ฯ นนุ ยทนิจฺจํ
ตํ   ทุกฺขํ   วุตฺตํ   ภควตา   อนินฺทฺริยพทฺธํ  อนิจฺจนฺติ  ฯ  อามนฺตา  ฯ
หญฺจิ    ยทนิจฺจํ   ตํ   ทุกฺขํ   วุตฺตํ   ภควตา   อนินฺทฺริยพทฺธํ   อนิจฺจํ
โน วต เร วตฺตพฺเพ อินฺทฺริยพทฺธญฺเญว ทุกฺขนฺติ ฯ
	[๑๗๐๔]  น  วตฺตพฺพํ  อินฺทฺริยพทฺธญฺเญว  ทุกฺขนฺติ  ฯ  อามนฺตา ฯ
ยถา   อินฺทฺริยพทฺธสฺส   ทุกฺขสฺส   ปริญฺญาย   ภควติ  พฺรหฺมจริยํ  วุสฺสติ
เอวเมว    อนินฺทฺริยพทฺธสฺส   ทุกฺขสฺส   ปริญฺญาย   ภควติ   พฺรหฺมจริยํ
