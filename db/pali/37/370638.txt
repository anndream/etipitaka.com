ตปฺปตฺตีติ ฯ  อามนฺตา     ฯ     อรหา     สพฺพํ     พุทฺธวิสยํ    ชานาตีติ    ฯ
น   เหวํ  วตฺตพฺเพ  ฯเปฯ  เตน  หิ  อตฺถิ  กิญฺจิ  สญฺโญชนํ  อปฺปหาย
อรหตฺตปฺปตฺตีติ ฯ
	                 สญฺโญชนกถา ฯ
	                 __________________
	                   อิทฺธิกถา
	 [๑๘๔๑]  อตฺถิ  อธิปฺปายอิทฺธิ  พุทฺธานํ  วา  สาวกานํ  วาติ  ฯ
อามนฺตา    ฯ    นิจฺจปณฺณา   รุกฺขา   โหนฺตูติ   อตฺถิ   อธิปฺปายอิทฺธิ
พุทฺธานํ  วา  สาวกานํ  วาติ   ฯ  น  เหวํ  วตฺตพฺเพ ฯเปฯ นิจฺจปุปฺผา
รุกฺขา     โหนฺตุ    ฯเปฯ    นิจฺจผลิกา    รุกฺขา    โหนฺตุ    นิจฺจํ
ชุณฺหํ   โหตุ   นิจฺจํ   เขมํ  โหตุ  นิจฺจํ  สุภิกฺขํ  โหตุ  นิจฺจํ  สุวุฏฺฐิกํ
โหตูติ  อตฺถิ  อธิปฺปายอิทฺธิ  พุทฺธานํ  วา  สาวกานํ  วาติ  ฯ  น  เหวํ
วตฺตพฺเพ  ฯเปฯ  อตฺถิ  อธิปฺปายอิทฺธิ  พุทฺธานํ  วา  สาวกานํ  วาติ  ฯ
อามนฺตา   ฯ   อุปฺปนฺโน   ผสฺโส   มา   นิรุชฺฌีติ  อตฺถิ  อธิปฺปายอิทฺธิ
พุทฺธานํ  วา  สาวกานํ  วาติ  ฯ  น  เหวํ  วตฺตพฺเพ  ฯเปฯ  อุปฺปนฺนา
เวทนา   ฯเปฯ   สญฺญา   ฯเปฯ  เจตนา  ฯเปฯ  จิตฺตํ  สทฺธา  วิริยํ
สติ    สมาธิ   ฯเปฯ   ปญฺญา   มา   นิรุชฺฌีติ   อตฺถิ   อธิปฺปายอิทฺธิ
พุทฺธานํ วา สาวกานํ วาติ ฯ น เหวํ วตฺตพฺเพ ฯเปฯ
	 [๑๘๔๒]  อตฺถิ  อธิปฺปายอิทฺธิ  พุทฺธานํ  วา  สาวกานํ  วาติ  ฯ
