สมฺปยุตฺตา    เอกุปฺปาทา    เอกนิโรธา    เอกวตฺถุกา   เอการมฺมณา
โน วต เร วตฺตพฺเพ นตฺถิ เจตสิโก ธมฺโมติ ฯ
	[๑๑๓๗]   ผสฺโส   จิตฺเตน   สหชาโตติ  ฯ  อามนฺตา  ฯ  หญฺจิ
ผสฺโส  จิตฺเตน  สหชาโต  เตน  วต  เร  วตฺตพฺเพ ผสฺโส เจตสิโกติ ฯ
เวทนา   ฯเปฯ   สญฺญา   เจตนา   ฯเปฯ  สทฺธา  วิริยํ  สติ  สมาธิ
ปญฺญา  ราโค  โทโส  โมโห  ฯเปฯ  อโนตฺตปฺปํ  จิตฺเตน  สหชาตนฺติ ฯ
อามนฺตา   ฯ   หญฺจิ   อโนตฺตปฺปํ   จิตฺเตน   สหชาตํ  เตน  วต  เร
วตฺตพฺเพ   อโนตฺตปฺปํ   เจตสิกนฺติ   ฯ   จิตฺเตน   สหชาตาติ   กตฺวา
เจตสิกาติ  ฯ  อามนฺตา  ฯ  ผสฺเสน  สหชาตาติ  กตฺวา  ผสฺสสิกาติ  ฯ
อามนฺตา   ฯ  จิตฺเตน  สหชาตาติ  กตฺวา  เจตสิกาติ  ฯ  อามนฺตา  ฯ
เวทนาย  ฯเปฯ  สญฺญาย  เจตนาย  สทฺธาย  วิริเยน  สติยา  สมาธินา
ปญฺญาย   ราเคน   โทเสน   โมเหน  ฯเปฯ  อโนตฺตปฺเปน  สหชาตาติ
กตฺวา   อโนตฺตปฺปสิกาติ  ฯ  อามนฺตา  ฯ  นตฺถิ  เจตสิโก  ธมฺโมติ  ฯ
อามนฺตา ฯ นนุ วุตฺตํ ภควตา
	           จิตฺตมิทํ เจตสิกา จ ธมฺมา
	           อนตฺตโต สํวิทิตสฺส โหนฺติ
	           หีนปฺปณีตํ ตทุภเย วิทิตฺวา
	           สมฺมทฺทโส เวทิ ปโลกธมฺมนฺติ
อตฺเถว สุตฺตนฺโตติ ฯ อามนฺตา ฯ เตน หิ อตฺถิ เจตสิโก ธมฺโมติ ฯ
	[๑๑๓๘]   นตฺถิ  เจตสิโก  ธมฺโมติ  ฯ  อามนฺตา  ฯ  นนุ  วุตฺตํ
