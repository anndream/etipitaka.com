	[๒๓๘]   ปริหายติ   อรหา   อรหตฺตาติ   ฯ  อามนฺตา  ฯ  นนุ
อรหโต   ราคปฺปหานาย   มคฺโค   ภาวิโตติ   ฯ   อามนฺตา  ฯ  หญฺจิ
อรหโต   ราคปฺปหานาย   มคฺโค   ภาวิโต   โน   วต  เร  วตฺตพฺเพ
ปริหายติ อรหา อรหตฺตาติ ฯ
	[๒๓๙]  ปริหายติ  อรหา  อรหตฺตาติ  ฯ  อามนฺตา ฯ นนุ อรหโต
ราคปฺปหานาย   สติปฏฺฐานา   ภาวิตา   ฯเปฯ   สมฺมปฺปธานา  ภาวิตา
อิทฺธิปาทา   ภาวิตา   อินฺทฺริยา   ภาวิตา   พลา   ภาวิตา  โพชฺฌงฺคา
ภาวิตาติ   ฯ   อามนฺตา  ฯ  หญฺจิ  อรหโต  ราคปฺปหานาย  โพชฺฌงฺคา
ภาวิตา โน วต เร วตฺตพฺเพ ปริหายติ อรหา อรหตฺตาติ ฯ
	[๒๔๐]   ปริหายติ   อรหา   อรหตฺตาติ   ฯ  อามนฺตา  ฯ  นนุ
อรหโต   โทสปฺปหานาย   ฯเปฯ   อโนตฺตปฺปปฺปหานาย  มคฺโค  ภาวิโต
ฯเปฯ    โพชฺฌงฺคา   ภาวิตาติ   ฯ   อามนฺตา   ฯ   หญฺจิ   อรหโต
อโนตฺตปฺปปฺปหานาย   โพชฺฌงฺคา   ภาวิตา   โน   วต   เร  วตฺตพฺเพ
ปริหายติ อรหา อรหตฺตาติ ฯ
	[๒๔๑]   ปริหายติ   อรหา   อรหตฺตาติ   ฯ  อามนฺตา  ฯ  นนุ
อรหา    วีตราโค    วีตโทโส    วีตโมโห   กตกรณีโย   โอหิตภาโร
อนุปฺปตฺตสทตฺโถ      ปริกฺขีณภวสญฺโญชโน      สมฺมทญฺญา      วิมุตฺโต
อุกฺขิตฺตปลิโฆ     สงฺกิณฺณปริโข    อพฺพุฬฺเหสิโก    นิรคฺคโฬ     อริโย
ปนฺนทฺธโช    ปนฺนภาโร    วิสญฺญุตฺโต    สุวิชิตวิชโย    ทุกฺขํ    ตสฺส
ปริญฺญาตํ    สมุทโย    ปหีโน   นิโรโธ   สจฺฉิกโต   มคฺโค   ภาวิโต
