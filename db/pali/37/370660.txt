	[๑๘๙๕]   เวทนา   ฯเปฯ   สญฺญา   สงฺขารา  วิญฺญาณํ  ฯเปฯ
จกฺขายตนํ   ฯเปฯ   ธมฺมายตนํ   ฯเปฯ   จกฺขุธาตุ   ฯเปฯ  ธมฺมธาตุ
ฯเปฯ จกฺขุนฺทฺริยํ ฯเปฯ
	[๑๘๙๖]   อญฺญาตาวินฺทฺริยํ   อปรินิปฺผนฺนนฺติ   ฯ   อามนฺตา   ฯ
อญฺญาตาวินฺทฺริยํ     นานิจฺจํ     ฯเปฯ    น    วิปริณามธมฺมนฺติ    ฯ
น  เหวํ  วตฺตพฺเพ  ฯเปฯ  นนุ  อญฺญาตาวินฺทฺริยํ  อนิจฺจํ  สงฺขตํ  ฯเปฯ
วิปริณามธมฺมนฺติ  ฯ  อามนฺตา  ฯ  หญฺจิ  อญฺญาตาวินฺทฺริยํ  อนิจฺจํ  สงฺขตํ
ปฏิจฺจสมุปฺปนฺนํ   ขยธมฺมํ   วยธมฺมํ  วิราคธมฺมํ  นิโรธธมฺมํ  วิปริณามธมฺมํ๓
โน วต เร วตฺตพฺเพ อญฺญาตาวินฺทฺริยํ อปรินิปฺผนฺนนฺติ ฯ
	[๑๘๙๗]  ทุกฺขญฺเญว  ปรินิปฺผนฺนนฺติ  ฯ  อามนฺตา  ฯ  นนุ ยทนิจฺจํ
ตํ   ทุกฺขํ   วุตฺตํ  ภควตา  อญฺญาตาวินฺทฺริยํ  อนิจฺจนฺติ  ฯ  อามนฺตา  ฯ
หญฺจิ   ยทนิจฺจํ   ตํ   ทุกฺขํ   วุตฺตํ   ภควตา   อญฺญาตาวินฺทฺริยํ  อนิจฺจํ
โน วต เร วตฺตพฺเพ ทุกฺขญฺเญว ปรินิปฺผนฺนนฺติ ฯ
				  อปรินิปฺผนฺนกถา ฯ
				 เตวีสติโม วคฺโค ฯ
				    ตสฺส อุทฺทานํ
		เอกาธิปฺปาเยน เมถุโน ธมฺโม ปฏิเสวิตพฺโพ
		อรหนฺตานํ วณฺเณน อมนุสฺสา เมถุนํ ธมฺมํ
		ปฏิเสวนฺติ โพธิสตฺโต อิสฺสริยกามการิกาเหตุ
		วินิปาตํ คจฺฉติ คพฺภเสยฺยํ โอกฺกมติ ทุกฺกรการิกํ
