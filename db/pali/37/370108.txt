อตฺถิ  อรหโต  อนุสยาติ  ฯ  อามนฺตา  ฯ  อตฺถิ อรหโต กามราคานุสโย
ปฏิฆานุสโย       มานานุสโย       ทิฏฺฐานุสโย       วิจิกิจฺฉานุสโย
ภวราคานุสโย  อวิชฺชานุสโยติ  ฯ  น เหวํ วตฺตพฺเพ ฯเปฯ โทสปริยุฏฺฐิโต
ปริหายตีติ    ฯเปฯ    โมหปริยุฏฺฐิโต    ปริหายตีติ    ฯ   ปริยุฏฺฐานํ
กึ   ปฏิจฺจ   อุปฺปชฺชตีติ   ฯ   อนุสยํ   ปฏิจฺจ   อุปฺปชฺชตีติ   ฯ  อตฺถิ
อรหโต   อนุสยาติ    ฯ   น   เหวํ  วตฺตพฺเพ  ฯเปฯ  อตฺถิ  อรหโต
อนุสยาติ   ฯ   อามนฺตา   ฯ   อตฺถิ  อรหโต  กามราคานุสโย  ฯเปฯ
อวิชฺชานุสโยติ ฯ น เหวํ วตฺตพฺเพ ฯเปฯ
	[๒๕๓]   ปริหายติ  อรหา  อรหตฺตาติ  ฯ  อามนฺตา  ฯ  อรหโต
อรหตฺตา   ปริหายมานสฺส   กึ   อุปจยํ   คจฺฉตีติ   ฯ   ราโค  อุปจยํ
คจฺฉตีติ   ฯ   สกฺกายทิฏฺฐิ   อุปจยํ   คจฺฉตีติ   ฯ   วิจิกิจฺฉา   อุปจยํ
คจฺฉตีติ   ฯ  สีลพฺพตปรามาโส  อุปจยํ  คจฺฉตีติ  ฯ  น  เหวํ  วตฺตพฺเพ
ฯเปฯ   โทโส   อุปจยํ   คจฺฉตีติ   ฯเปฯ  โมโห  อุปจยํ  คจฺฉตีติ  ฯ
สกฺกายทิฏฺฐิ   อุปจยํ   คจฺฉตีติ   ฯ   วิจิกิจฺฉา   อุปจยํ   คจฺฉตีติ   ฯ
สีลพฺพตปรามาโส อุปจยํ คจฺฉตีติ ฯ น เหวํ วตฺตพฺเพ ฯเปฯ
	[๒๕๔]   ปริหายติ   อรหา  อรหตฺตาติ  ฯ  อามนฺตา  ฯ  อรหา
อาจินตีติ   ฯ   น   เหวํ   วตฺตพฺเพ  ฯเปฯ  อรหา  อปจินตีติ  ฯ  น
เหวํ  วตฺตพฺเพ  ฯเปฯ  อรหา  ปชหตีติ  ฯ  น  เหวํ  วตฺตพฺเพ  ฯเปฯ
อรหา  อุปาทิยตีติ  ฯ  น  เหวํ  วตฺตพฺเพ  ฯเปฯ  อรหา  วิสิเนตีติ  ฯ
น   เหวํ  วตฺตพฺเพ  ฯเปฯ  อรหา  อุสฺสิเนตีติ  ฯ  น  เหวํ  วตฺตพฺเพ
