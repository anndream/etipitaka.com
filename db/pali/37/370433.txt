	               รูปํ สารมฺมณนฺติกถา
	[๑๓๒๑]   รูปํ   สารมฺมณนฺติ   ฯ   อามนฺตา   ฯ   อตฺถิ  ตสฺส
อาวชฺชนา    อาโภโค   สมนฺนาหาโร   มนสิกาโร   เจตนา   ปตฺถนา
ปณิธีติ   ฯ   น   เหวํ  วตฺตพฺเพ  ฯเปฯ  นนุ  นตฺถิ  ตสฺส  อาวชฺชนา
อาโภโค   ฯเปฯ   ปณิธีติ   ฯ   อามนฺตา   ฯ   หญฺจิ   นตฺถิ   ตสฺส
อาวชฺชนา   อาโภโค   ฯเปฯ   ปณิธิ   โน   วต  เร  วตฺตพฺเพ  รูปํ
สารมฺมณนฺติ ฯ
	[๑๓๒๒]   ผสฺโส   สารมฺมโณ  อตฺถิ  ตสฺส  อาวชฺชนา  อาโภโค
ฯเปฯ    ปณิธีติ   ฯ   อามนฺตา   ฯ   รูปํ   สารมฺมณํ   อตฺถิ   ตสฺส
อาวชฺชนา อาโภโค ฯเปฯ ปณิธีติ ฯ น เหวํ วตฺตพฺเพ ฯเปฯ
	[๑๓๒๓]   เวทนา   ฯเปฯ  สญฺญา  เจตนา  จิตฺตํ  สทฺธา  วิริยํ
สติ   สมาธิ   ปญฺญา   ราโค   โทโส  โมโห  มาโน  ทิฏฺฐิ  วิจิกิจฺฉา
ถีนํ   อุทฺธจฺจํ   อหิริกํ   ฯเปฯ   อโนตฺตปฺปํ   สารมฺมณํ   อตฺถิ   ตสฺส
อาวชฺชนา   อาโภโค   ฯเปฯ  ปณิธีติ  ฯ  อามนฺตา  ฯ  รูปํ  สารมฺมณํ
อตฺถิ   ตสฺส   อาวชฺชนา   อาโภโค   ฯเปฯ   ปณิธีติ   ฯ   น  เหวํ
วตฺตพฺเพ ฯเปฯ
	[๑๓๒๔]   รูปํ   สารมฺมณํ   นตฺถิ   ตสฺส   อาวชฺชนา  อาโภโค
ฯเปฯ   ปณิธีติ   ฯ   อามนฺตา   ฯ   ผสฺโส   สารมฺมโณ  นตฺถิ  ตสฺส
อาวชฺชนา อาโภโค ฯเปฯ ปณิธีติ ฯ น เหวํ วตฺตพฺเพ ฯเปฯ
