ฉินฺนวฏุเม     ปริยาทินฺนวฏฺเฏ     สพฺพทุกฺขวีติวตฺเต     ปญฺญาปยมาโน
ปญฺญาเปยฺยาติ  ๑  อตฺเถว  สุตฺตนฺโตติ  ฯ  อามนฺตา  ฯ  เตน  หิ  น
วตฺตพฺพํ อตีตํ อตฺถีติ ฯ
	[๓๘๖]   อตีตํ  อตฺถีติ  ฯ  อามนฺตา  ฯ  นนุ  อายสฺมา  นนฺทโก
เอตทโวจ   อหุ   ปุพฺเพ   โลโภ   ตทหุ   อกุสลํ  โส  เอตรหิ  นตฺถิ
อิจฺเจตํ   กุสลํ   อหุ  ปุพฺเพ  โทโส  ฯเปฯ  อหุ  ปุพฺเพ  โมโห  ตทหุ
อกุสลํ  โส  เอตรหิ  นตฺถิ  อิจฺเจตํ  กุสลนฺติ  ๒  อตฺเถว สุตฺตนฺโตติ ฯ
อามนฺตา ฯ เตน หิ น วตฺตพฺพํ อตีตํ อตฺถีติ ฯ
	[๓๘๗]   น   วตฺตพฺพํ   อนาคตํ   อตฺถีติ  ฯ  อามนฺตา  ฯ  นนุ
วุตฺตํ   ภควตา  กพฬีกาเร  เจ  ภิกฺขเว  อาหาเร  อตฺถิ  ราโค  อตฺถิ
นนฺทิ    อตฺถิ    ตณฺหา    ปติฏฺฐิตํ    ตตฺถ   วิญฺญาณํ   วิรูฬฺหํ   ยตฺถ
ปติฏฺฐิตํ   วิญฺญาณํ   วิรูฬฺหํ   อตฺถิ   ตตฺถ   นามรูปสฺส  อวกฺกนฺติ  ยตฺถ
อตฺถิ   นามรูปสฺส   อวกฺกนฺติ   อตฺถิ   ตตฺถ   สงฺขารานํ   วุฑฺฒิ  ยตฺถ
อตฺถิ    สงฺขารานํ    วุฑฺฒิ   อตฺถิ   ตตฺถ   อายตึ   ปุนพฺภวาภินิพฺพตฺติ
ยตฺถ  อตฺถิ  อายตึ  ปุนพฺภวาภินิพฺพตฺติ  อตฺถิ  ตตฺถ  อายตึ  ชาติชรามรณํ
ยตฺถ    อตฺถิ    อายตึ    ชาติชรามรณํ    สโสกนฺตํ   ภิกฺขเว   สรชํ
สอุปายาสนฺติ  วทามิ  ผสฺเส  เจ  ภิกฺขเว อาหาเร ... มโนสญฺเจตนาย
เจ  ภิกฺขเว  อาหาเร  ...  วิญฺญาเณ เจ ภิกฺขเว อาหาเร อตฺถิ ราโค
อตฺถิ  นนฺทิ  ฯเปฯ  สรชํ  สอุปายาสนฺติ วทามีติ ๓ อตฺเถว สุตฺตนฺโตติ ฯ
#๑ สํ. สฬายตน. ๖๕ ฯ ๒ อํ. ติก. ๒๕๓ ฯ ๓ สํ. นิ. ๑๒๒ ฯ
