สมฺปยุตฺโต    สญฺญาย    สมฺปยุตฺโต    เจตนาย   สมฺปยุตฺโต   จิตฺเตน
สมฺปยุตฺโต   สารมฺมณา   อตฺถิ   ตสฺส   อาวชฺชนา   ฯเปฯ  ปณิธีติ  ฯ
อามนฺตา   ฯ   ปฐวี   กมฺมวิปาโก   ปฐวี   สุขเวทนิยา  ทุกฺขเวทนิยา
อทุกฺขมสุขเวทนิยา   สุขาย   เวทนาย   สมฺปยุตฺตา   ทุกฺขาย  เวทนาย
สมฺปยุตฺตา   อทุกฺขมสุขาย   เวทนาย   สมฺปยุตฺตา   ผสฺเสน  สมฺปยุตฺตา
เวทนาย    สมฺปยุตฺตา    สญฺญาย   สมฺปยุตฺตา   เจตนาย   สมฺปยุตฺตา
จิตฺเตน   สมฺปยุตฺตา   สารมฺมณา   อตฺถิ   ตาย   อาวชฺชนา  อาโภโค
สมนฺนาหาโร   มนสิกาโร   เจตนา   ปตฺถนา   ปณิธีติ   ฯ   น  เหวํ
วตฺตพฺเพ ฯเปฯ
	[๑๑๖๐]    ปฐวี    กมฺมวิปาโก   ปฐวี   น   สุขเวทนิยา   น
ทุกฺขเวทนิยา   ฯเปฯ   อนารมฺมณา   นตฺถิ   ตาย   อาวชฺชนา  ฯเปฯ
ปณิธีติ   ฯ   อามนฺตา  ฯ  ผสฺโส  กมฺมวิปาโก  ผสฺโส  น  สุขเวทนิโย
น    ทุกฺขเวทนิโย    ฯเปฯ   อนารมฺมโณ   นตฺถิ   ตสฺส   อาวชฺชนา
ฯเปฯ ปณิธีติ ฯ น เหวํ วตฺตพฺเพ ฯเปฯ
	[๑๑๖๑]  ปฐวี  กมฺมวิปาโกติ  ฯ อามนฺตา ฯ ปฐวี ปคฺคหนิคฺคหูปคา
เฉทนเภทนูปคาติ    ฯ   อามนฺตา   ฯ   กมฺมวิปาโก   ปคฺคหนิคฺคหูปโค
เฉทนเภทนูปโคติ ฯ น เหวํ วตฺตพฺเพ ฯเปฯ
	[๑๑๖๒]  ลพฺภา  ปฐวี  เกตุํ  วิเกตุํ อาฐเปตุํ โอจินิตุํ วิจินิตุนฺติ ฯ
อามนฺตา   ฯ   ลพฺภา   กมฺมวิปาโก   เกตุํ  วิเกตุํ  อาฐเปตุํ  โอจินิตุํ
วิจินิตุนฺติ ฯ น เหวํ วตฺตพฺเพ ฯเปฯ
