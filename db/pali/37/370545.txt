อนาคตํ   วา   ภิกฺขเว  อทฺธานํ  อารพฺภ  กถํ  กเถยฺย  เอวํ  ภวิสฺสติ
อนาคตมทฺธานนฺติ   เอตรหิ   วา  ภิกฺขเว  ปจฺจุปฺปนฺนํ  อทฺธานํ  อารพฺภ
กถํ   กเถยฺย  เอวํ  โหติ  เอตรหิ  ปจฺจุปฺปนฺนนฺติ  อิมานิ  โข  ภิกฺขเว
ตีณิ   กถาวตฺถูนีติ   อตฺเถว   สุตฺตนฺโตติ   ฯ   อามนฺตา   ฯ   เตนหิ
มุหุตฺตํ ปรินิปฺผนฺนนฺติ ฯ
	                 ขณลยมุหุตฺตกถา ฯ
	                  ______________
	                   อาสวกถา
    [๑๖๑๙]   จตฺตาโร  อาสวา  อนาสวาติ  ฯ  อามนฺตา  ฯ  มคฺโค
ผลํ   นิพฺพานํ   โสตาปตฺติมคฺโค   โสตาปตฺติผลํ  ฯเปฯ  โพชฺฌงฺโคติ  ฯ
น  เหวํ  วตฺตพฺเพ  ฯเปฯ  น  วตฺตพฺพํ  จตฺตาโร  อาสวา อนาสวาติ ฯ
อามนฺตา  ฯ  อตฺถญฺเญว  อนาสวา  เยหิ  อาสเวหิ  เต อาสวา สาสวา
โหนฺตีติ ฯ น เหวํ วตฺตพฺเพ ฯ เตน หิ จตฺตาโร อาสวา อนาสวาติ ฯ
	                  อาสวกถา ฯ
	                 ________________
	                  ชรามรณกถา
    [๑๖๒๐]    โลกุตฺตรานํ    ธมฺมานํ   ชรามรณํ   โลกุตฺตรนฺติ   ฯ
อามนฺตา   ฯ   มคฺโค   ผลํ   นิพฺพานํ   โสตาปตฺติมคฺโค  โสตาปตฺติผลํ
