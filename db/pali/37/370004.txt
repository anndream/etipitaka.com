ปรมฏฺโฐ    ตโต    โส    ปุคฺคโล   อุปลพฺภติ   สจฺฉิกฏฺฐปรมฏฺเฐนาติ
มิจฺฉา   โน   เจ   ปน   วตฺตพฺเพ   โย  สจฺฉิกฏฺโฐ  ปรมฏฺโฐ  ตโต
โส    ปุคฺคโล    อุปลพฺภติ    สจฺฉิกฏฺฐปรมฏฺเฐนาติ   โน   วต   เร
วตฺตพฺเพ    ปุคฺคโล    อุปลพฺภติ    สจฺฉิกฏฺฐปรมฏฺเฐนาติ    ยํ   ตตฺถ
วเทสิ    วตฺตพฺเพ    โข    ปุคฺคโล    อุปลพฺภติ   สจฺฉิกฏฺฐปรมฏฺเฐน
โน   จ   วตฺตพฺเพ   โย   สจฺฉิกฏฺโฐ   ปรมฏฺโฐ  ตโต  โส  ปุคฺคโล
อุปลพฺภติ สจฺฉิกฏฺฐปรมฏฺเฐนาติ อิทํ เต มิจฺฉา ฯ
	                  อุปนยนจตุกฺกํ
	[๕]   น   เหวํ   นิคฺคเหตพฺเพ  เตน  หิ  ยํ  นิคฺคณฺหาสิ  หญฺจิ
ปุคฺคโล   อุปลพฺภติ   สจฺฉิกฏฺฐปรมฏฺเฐน   เตน   วต   เร   วตฺตพฺเพ
โย    สจฺฉิกฏฺโฐ    ปรมฏฺโฐ    ตโต    โส    ปุคฺคโล    อุปลพฺภติ
สจฺฉิกฏฺฐปรมฏฺเฐนาติ  ยํ  ตตฺถ  วเทสิ  วตฺตพฺเพ  โข  ปุคฺคโล อุปลพฺภติ
สจฺฉิกฏฺฐปรมฏฺเฐน   โน   จ   วตฺตพฺเพ   โย   สจฺฉิกฏฺโฐ   ปรมฏฺโฐ
ตโต   โส   ปุคฺคโล   อุปลพฺภติ   สจฺฉิกฏฺฐปรมฏฺเฐนาติ   มิจฺฉา   โน
เจ   ปน   วตฺตพฺเพ   โย   สจฺฉิกฏฺโฐ  ปรมฏฺโฐ  ตโต  โส  ปุคฺคโล
อุปลพฺภติ   สจฺฉิกฏฺฐปรมฏฺเฐนาติ   โน   วต   เร   วตฺตพฺเพ  ปุคฺคโล
อุปลพฺภติ    สจฺฉิกฏฺฐปรมฏฺเฐนาติ    ยํ    ตตฺถ    วเทสิ    วตฺตพฺเพ
โข   ปุคฺคโล   อุปลพฺภติ   สจฺฉิกฏฺฐปรมฏฺเฐน   โน  จ  วตฺตพฺเพ  โย
สจฺฉิกฏฺโฐ      ปรมฏฺโฐ     ตโต     โส     ปุคฺคโล     อุปลพฺภติ
สจฺฉิกฏฺฐปรมฏฺเฐนาติ  อิทํ  เต  มิจฺฉา  เตน  หิ  เย  กเต นิคฺคเห เส
