วตฺตพฺเพ  ฯเปฯ  อวิชฺชา  อวิชฺโชโฆ  ฯเปฯ  อวิชฺชานีวรณํ สเหตุกนฺติ ฯ
อามนฺตา ฯ อวิชฺชานุสโย สเหตุโกติ ฯ น เหวํ วตฺตพฺเพ ฯเปฯ
	[๑๔๔๒]   น   วตฺตพฺพํ   อนุสยา   อเหตุกาติ  ฯ  อามนฺตา  ฯ
ปุถุชฺชโน   กุสลาพฺยากเต  จิตฺเต  วตฺตมาเน  สานุสโยติ  วตฺตพฺโพติ  ฯ
อามนฺตา  ฯ  อนุสยา  เตน  เหตุนา  สเหตุกาติ  ฯ  น  เหวํ วตฺตพฺเพ
ฯเปฯ  เตน  หิ  อนุสยา  อเหตุกาติ  ฯ  ปุถุชฺชโน กุสลาพฺยากเต จิตฺเต
วตฺตมาเน  สราโคติ  วตฺตพฺโพติ  ฯ  อามนฺตา  ฯ  ราโค  เตน เหตุนา
สเหตุโกติ ฯ น เหวํ วตฺตพฺเพ ฯเปฯ เตน หิ ราโค อเหตุโกติ ฯ
	[๑๔๔๓]  อนุสยา  จิตฺตวิปฺปยุตฺตาติ  ฯ  อามนฺตา  ฯ  รูปํ นิพฺพานํ
จกฺขายตนํ   ฯเปฯ   โผฏฺฐพฺพายตนนฺติ   ฯ  น  เหวํ  วตฺตพฺเพ  ฯเปฯ
กามราคานุสโย  จิตฺตวิปฺปยุตฺโตติ  ฯ  อามนฺตา  ฯ  กามราโค กามราค-
ปริยุฏฺฐานํ   กามราคสญฺโญชนํ   กาโมโฆ   กามโยโค  กามจฺฉนฺทนีวรณํ
จิตฺตวิปฺปยุตฺตนฺติ  ฯ  น เหวํ วตฺตพฺเพ ฯเปฯ กามราโค กามราคปริยุฏฺฐานํ
ฯเปฯ     กามจฺฉนฺทนีวรณํ    จิตฺตสมฺปยุตฺตนฺติ    ฯ    อามนฺตา    ฯ
กามราคานุสโย จิตฺตสมฺปยุตฺโตติ ฯ น เหวํ วตฺตพฺเพ ฯเปฯ
	[๑๔๔๔]   กามราคานุสโย   จิตฺตวิปฺปยุตฺโตติ   ฯ   อามนฺตา  ฯ
กตมกฺขนฺธปริยาปนฺโนติ   ฯ  สงฺขารกฺขนฺธปริยาปนฺโนติ  ฯ  สงฺขารกฺขนฺโธ
จิตฺตวิปฺปยุตฺโตติ    ฯ   น   เหวํ   วตฺตพฺเพ   ฯเปฯ   สงฺขารกฺขนฺโธ
จิตฺตวิปฺปยุตฺโตติ    ฯ    อามนฺตา   ฯ   เวทนากฺขนฺโธ   สญฺญากฺขนฺโธ
จิตฺตวิปฺปยุตฺโตติ ฯ น เหวํ วตฺตพฺเพ ฯเปฯ
