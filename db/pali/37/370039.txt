สรีรนฺติ  วา  สรีรนฺติ  วา  กาโยติ  วา  กายํ  อปฺปิยํ  กริตฺวา  เอเส
เส   เอกฏฺเฐ  สเม  สภาเค  ตชฺชาเต  วุตฺตํ  ภควตา  อตฺถิ  ปุคฺคโล
อตฺตหิตาย   ปฏิปนฺโน   เตน   วต   เร   วตฺตพฺเพ   อญฺโญ   กาโย
อญฺโญ   ปุคฺคโลติ   ยํ   ตตฺถ   วเทสิ   วตฺตพฺเพ   โข  กาโยติ  วา
สรีรนฺติ  วา  สรีรนฺติ  วา  กาโยติ  วา  กายํ  อปฺปิยํ  กริตฺวา  เอเส
เส   เอกฏฺเฐ  สเม  สภาเค  ตชฺชาเต  วุตฺตํ  ภควตา  อตฺถิ  ปุคฺคโล
อตฺตหิตาย   ปฏิปนฺโน   โน   จ   วตฺตพฺเพ   อญฺโญ   กาโย   อญฺโญ
ปุคฺคโลติ   มิจฺฉา   โน   เจ   ปน   วตฺตพฺเพ  อญฺโญ  กาโย  อญฺโญ
ปุคฺคโลติ  โน  วต  เร  วตฺตพฺเพ  กาโยติ  วา  สรีรนฺติ  วา  สรีรนฺติ
วา   กาโยติ  วา  กายํ  อปฺปิยํ  กริตฺวา  เอเส  เส  เอกฏฺเฐ  สเม
สภาเค  ตชฺชาเต  วุตฺตํ  ภควตา  อตฺถิ  ปุคฺคโล  อตฺตหิตาย  ปฏิปนฺโนติ
ยํ   ตตฺถ   วเทสิ  วตฺตพฺเพ  โข  กาโยติ  วา  สรีรนฺติ  วา  สรีรนฺติ
วา   กาโยติ  วา  กายํ  อปฺปิยํ  กริตฺวา  เอเส  เส  เอกฏฺเฐ  สเม
สภาเค   ตชฺชาเต  วุตฺตํ  ภควตา  อตฺถิ  ปุคฺคโล  อตฺตหิตาย  ปฏิปนฺโน
โน    จ    วตฺตพฺเพ    อญฺโญ   กาโย   อญฺโญ   ปุคฺคโลติ   มิจฺฉา
ฯเปฯ สงฺขิตฺตํ ฯ
	                ปญฺญตฺตานุโยโค ฯ
	[๗๖]   ปุคฺคโล   สนฺธาวติ   อสฺมา  โลกา  ปรํ  โลกํ  ปรสฺมา
โลกา   อิมํ  โลกนฺติ  ฯ  อามนฺตา  ฯ  โส  ปุคฺคโล  สนฺธาวติ  อสฺมา
โลกา   ปรํ   โลกํ   ปรสฺมา   โลกา   อิมํ   โลกนฺติ   ฯ  น  เหวํ
