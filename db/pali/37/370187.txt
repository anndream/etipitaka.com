อุปฺปาเทยฺย   ปุตฺตสมฺพาธสยนํ   อชฺฌาวเสยฺย  กาสิกจนฺทนํ  ปจฺจนุภเวยฺย
มาลาคนฺธวิเลปนํ     ธาเรยฺย     ชาตรูปรชตํ     สาทิเยยฺยาติ    ฯ
น เหวํ วตฺตพฺเพ ฯเปฯ
	[๔๗๑]   อตฺถิ   อรหโต  อสุจิสุกฺกวิสฏฺฐีติ  ฯ  อามนฺตา  ฯ  นนุ
อรหโต   ราโค   ปหีโน   อุจฺฉินฺนมูโล   ตาลาวตฺถุกโต  อนภาวํ  กโต
อายตึอนุปฺปาทธมฺโมติ   ฯ   อามนฺตา  ฯ  หญฺจิ  อรหโต  ราโค  ปหีโน
อุจฺฉินฺนมูโล    ตาลาวตฺถุกโต    อนภาวํ    กโต   อายตึอนุปฺปาทธมฺโม
โน วต เร วตฺตพฺเพ อตฺถิ อรหโต อสุจิสุกฺกวิสฏฺฐีติ ฯ
	[๔๗๒]   อตฺถิ   อรหโต  อสุจิสุกฺกวิสฏฺฐีติ  ฯ  อามนฺตา  ฯ  นนุ
อรหโต    โทโส   ปหีโน   ฯเปฯ   โมโห   ปหีโน   มาโน   ปหีโน
ทิฏฺฐิ    ปหีนา    วิจิกิจฺฉา    ปหีนา    ถีนํ   ปหีนํ   อุทฺธจฺจํ   ปหีนํ
อหิริกํ   ปหีนํ   ฯเปฯ   อโนตฺตปฺปํ   ปหีนํ  อุจฺฉินฺนมูลํ  ตาลาวตฺถุ  กตํ
อนภาวํ   กตํ   อายตึอนุปฺปาทธมฺมนฺติ   ฯ  อามนฺตา  ฯ  หญฺจิ  อรหโต
อโนตฺตปฺปํ  ปหีนํ  อุจฺฉินฺนมูลํ  ตาลาวตฺถุกตํ อนภาวํ กตํ อายตึอนุปฺปาทธมฺมํ
โน วต เร วตฺตพฺเพ อตฺถิ อรหโต อสุจิสุกฺกวิสฏฺฐีติ ฯ
	[๔๗๓]   อตฺถิ   อรหโต  อสุจิสุกฺกวิสฏฺฐีติ  ฯ  อามนฺตา  ฯ  นนุ
อรหโต   ราคปฺปหานาย   มคฺโค   ภาวิโตติ   ฯ   อามนฺตา  ฯ  หญฺจิ
อรหโต   ราคปฺปหานาย   มคฺโค   ภาวิโต   โน   วต  เร  วตฺตพฺเพ
อตฺถิ อรหโต อสุจิสุกฺกวิสฏฺฐีติ
