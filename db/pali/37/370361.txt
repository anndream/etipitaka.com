	[๑๑๒๔]  น  วตฺตพฺพํ  ปญฺจินฺทฺริยานิ  สนิทสฺสนานีติ  ฯ อามนฺตา ฯ
นนุ   ปสฺสสิ   จกฺขุํ   โสตํ   ฆานํ   ชิวฺหํ   กายนฺติ  ฯ  อามนฺตา  ฯ
หญฺจิ   ปสฺสสิ   จกฺขุํ   โสตํ   ฆานํ   ชิวฺหํ   กายํ   เตน   วต  เร
วตฺตพฺเพ ปญฺจินฺทฺริยานิ สนิทสฺสนานีติ ฯเปฯ
	          จกฺขุนฺทฺริยํ สนิทสฺสนนฺติอาทิกถา ฯ
	                  ____________
	             กายกมฺมํ สนิทสฺสนนฺติกถา
	[๑๑๒๕]  กายกมฺมํ  สนิทสฺสนนฺติ  ฯ  อามนฺตา  ฯ  รูปํ  รูปายตนํ
รูปธาตุ    นีลํ    ปีตกํ    โลหิตกํ   โอทาตํ   จกฺขุวิญฺเญยฺยํ   จกฺขุสฺมึ
ปฏิหญฺญติ   จกฺขุสฺส   อาปาถํ   อาคจฺฉตีติ   ฯ   น   เหวํ   วตฺตพฺเพ
ฯเปฯ   กายกมฺมํ   สนิทสฺสนนฺติ   ฯ   อามนฺตา   ฯ   จกฺขุญฺจ  ปฏิจฺจ
กายกมฺมญฺจ    อุปฺปชฺชติ    จกฺขุวิญฺญาณนฺติ   ฯ   น   เหวํ   วตฺตพฺเพ
ฯเปฯ   จกฺขุญฺจ   ปฏิจฺจ   กายกมฺมญฺจ   อุปฺปชฺชติ   จกฺขุวิญฺญาณนฺติ  ฯ
อามนฺตา   ฯ   จกฺขุญฺจ   ปฏิจฺจ  กายกมฺมญฺจ  อุปฺปชฺชติ  จกฺขุวิญฺญาณนฺติ
อตฺเถว     สุตฺตนฺโตติ     ฯ     นตฺถิ     ฯ     จกฺขุญฺจ    ปฏิจฺจ
รูเป    จ    อุปฺปชฺชติ    จกฺขุวิญฺญาณนฺติ    อตฺเถว   สุตฺตนฺโตติ   ฯ
อามนฺตา   ฯ   หญฺจิ   จกฺขุญฺจ   ปฏิจฺจ   รูเป   จ   อุปฺปชฺชติ  จกฺขุ
วิญฺญาณนฺติ   อตฺเถว   สุตฺตนฺโต   โน   วต   เร   วตฺตพฺเพ  จกฺขุญฺจ
ปฏิจฺจ กายกมฺมญฺจ อุปฺปชฺชติ จกฺขุวิญฺญาณนฺติ ฯ
