อนุปุพฺพวิหารสมาปตฺตีนํ  ลาภีติ  ฯ  อามนฺตา ฯ หญฺจิ อตฺถิ อฏฺฐวิโมกฺขฌายี
จตุนฺนํ     ฌานานํ     นิกามลาภี     นวนฺนํ    อนุปุพฺพวิหารสมาปตฺตีนํ
สมาปตฺตีนํ ลาภี เตน วต เร วตฺตพฺเพ อตีตานาคเตหิ สมนฺนาคโตติ ฯ
	             อตีตานาคตปจฺจุปฺปนฺนกถา ฯ
	                 นวโม วคฺโค ฯ
	                  ตสฺส อุทฺทานํ
	         อานิสํสทสฺสาวิสฺส สญฺโญชนานํ ปหานํ
	         อมตารมฺมณํ สญฺโญชนํ รูปํ สารมฺมณํ
	         อนุสยา อนารมฺมณา เอวเมว ญาณํ อตีตานาคตารมฺมณํ
	         จิตฺตํ สพฺพํ จิตฺตํ วิตกฺกานุปติตํ
	         สพฺพโส วิตกฺกยโต วิจารยโต
	         วิตกฺกวิปฺผาโร สทฺโท นยถาจิตฺตสฺส วาจา
	         ตเถว กายกมฺมํ อตีตานาคเตหิ สมนฺนาคโตติ ฯ
	                   ____________
	                   นิโรธกถา
	[๑๓๗๕]   อุปปตฺเตสิเย   ปญฺจกฺขนฺเธ   อนิรุทฺเธ   กิริยา  ปญฺจ
ขนฺธา   อุปฺปชฺชนฺตีติ   ฯ   อามนฺตา   ฯ   ทสนฺนํ   ขนฺธานํ  สโมธานํ
โหติ   ทส   ขนฺธา   สมฺมุขีภาวํ   อาคจฺฉนฺตีติ  ฯ  น  เหวํ  วตฺตพฺเพ
ฯเปฯ   ทสนฺนํ   ขนฺธานํ   สโมธานํ   โหติ   ทส   ขนฺธา  สมฺมุขีภาวํ
