สมฺมาวาจา   มคฺคงฺคํ  สา  จ  มคฺโคติ  ฯ  น  เหวํ  วตฺตพฺเพ  ฯเปฯ
สมฺมาทิฏฺฐิ   มคฺคงฺคํ  สา  จ  มคฺโคติ  ฯ  อามนฺตา  ฯ  สมฺมากมฺมนฺโต
ฯเปฯ  สมฺมาอาชีโว  มคฺคงฺคํ  โส  จ  มคฺโคติ  ฯ  น  เหวํ  วตฺตพฺเพ
ฯเปฯ    สมฺมาสงฺกปฺโป    ฯเปฯ   สมฺมาวายาโม   ฯเปฯ   สมฺมาสติ
ฯเปฯ   สมฺมาสมาธิ   มคฺคงฺคํ   โส   จ   มคฺโคติ   ฯ  อามนฺตา  ฯ
สมฺมาวาจา   ฯเปฯ   สมฺมากมฺมนฺโต   ฯเปฯ   สมฺมาอาชีโว   มคฺคงฺคํ
โส จ มคฺโคติ ฯ น เหวํ วตฺตพฺเพ ฯเปฯ
	 [๑๘๒๙]  อริโย  อฏฺฐงฺคิโก  มคฺโคติ  ฯ  อามนฺตา  ฯ นนุ วุตฺตํ
ภควตา   ปุพฺเพว   โข  ปนสฺส  กายกมฺมํ  วจีกมฺมํ  อาชีโว  สุปริสุทฺโธ
โหติ  เอวมสฺสายํ  อริโย  อฏฺฐงฺคิโก  มคฺโค  ภาวนาปาริปูรึ คจฺฉตีติ ๑
อตฺเถว สุตฺตนฺโตติ ฯ อามนฺตา ฯ เตน หิ ปญฺจงฺคิโก มคฺโคติ ฯ
	 [๑๘๓๐]   ปญฺจงฺคิโก   มคฺโคติ   ฯ   อามนฺตา  ฯ  นนุ  วุตฺตํ
ภควตา   ยสฺมึ   โข   สุภทฺท   ธมฺมวินเย   อริโย  อฏฺฐงฺคิโก  มคฺโค
น   อุปลพฺภติ   สมโณปิ   ตตฺถ   น   อุปลพฺภติ  ทุติโยปิ  ตตฺถ  สมโณ
น   อุปลพฺภติ   ตติโยปิ   ตตฺถ   สมโณ  น  อุปลพฺภติ  จตุตฺโถปิ  ตตฺถ
สมโณ    น   อุปลพฺภติ   ยสฺมิญฺจ   โข   สุภทฺท   ธมฺมวินเย   อริโย
อฏฺฐงฺคิโก    มคฺโค   อุปลพฺภติ   สมโณปิ   ตตฺถ   อุปลพฺภติ   ทุติโยปิ
ฯเปฯ   ตติโยปิ   ฯเปฯ   จตุตฺโถปิ   ตตฺถ   สมโณ  อุปลพฺภติ  อิมสฺมึ
โข   สุภทฺท   ธมฺมวินเย   อริโย  อฏฺฐงฺคิโก  มคฺโค  อุปลพฺภติ  อิเธว
#๑ ม. อุ. ๔๗๓ ฯ
