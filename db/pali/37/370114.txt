ตตฺเถว   พฺรหฺมจริยวาโส   ยตฺถ   สาวกยุคํ   นุปฺปชฺชติ   นตฺถิ   ตตฺถ
พฺรหฺมจริยวาโสติ    ฯ   อามนฺตา   ฯ   มคเธสุ   สาวกยุคํ   อุปฺปนฺนํ
ตตฺเถว    พฺรหฺมจริยวาโส    นตฺถญฺญตฺร    พฺรหฺมจริยวาโสติ   ฯ   น
เหวํ วตฺตพฺเพ ฯเปฯ
	[๒๖๔]  อตฺถิ  เทเวสุ พฺรหฺมจริยวาโสติ ฯ อามนฺตา ฯ สพฺพเทเวสุ
พฺรหฺมจริยวาโสติ ฯ น เหวํ วตฺตพฺเพ ฯเปฯ
	[๒๖๕]   อตฺถิ   มนุสฺเสสุ   พฺรหฺมจริยวาโสติ   ฯ  อามนฺตา  ฯ
สพฺพมนุสฺเสสุ อตฺถิ พฺรหฺมจริยวาโสติ ฯ น เหวํ วตฺตพฺเพ ฯเปฯ
	[๒๖๖]  อตฺถิ เทเวสุ พฺรหฺมจริยวาโสติ ฯ อามนฺตา ฯ อสญฺญสตฺเตสุ
เทเวสุ อตฺถิ พฺรหฺมจริยวาโสติ ฯ น เหวํ วตฺตพฺเพ ฯเปฯ
	[๒๖๗]   อตฺถิ   มนุสฺเสสุ   พฺรหฺมจริยวาโสติ   ฯ  อามนฺตา  ฯ
ปจฺจนฺติเมสุ   ชนปเทสุ   อตฺถิ  พฺรหฺมจริยวาโส  มิลกฺขูสุ  อวิญฺญาตาเรสุ
ยตฺถ   นตฺถิ   คติ   ภิกฺขูนํ   ภิกฺขุนีนํ   อุปาสกานํ   อุปาสิกานนฺติ   ฯ
น เหวํ วตฺตพฺเพ ฯเปฯ
	[๒๖๘]   อตฺถิ  เทเวสุ  พฺรหฺมจริยวาโสติ  ฯ  อตฺถิ  ยตฺถ  อตฺถิ
อตฺถิ   ยตฺถ   นตฺถีติ   ฯ   อสญฺญสตฺเตสุ   เทเวสุ  อตฺถิ  ยตฺถ  อตฺถิ
อตฺถิ    ยตฺถ   นตฺถิ   พฺรหฺมจริยวาโส   สญฺญสตฺเตสุ   เทเวสุ   อตฺถิ
ยตฺถ   อตฺถิ   อตฺถิ   ยตฺถ   นตฺถิ   พฺรหฺมจริยวาโสติ   ฯ   น  เหวํ
วตฺตพฺเพ   ฯเปฯ   เทเวสุ   อตฺถิ   ยตฺถ   อตฺถิ   อตฺถิ  ยตฺถ  นตฺถิ
พฺรหฺมจริยวาโสติ  ฯ  อามนฺตา  ฯ  กตฺถตฺถิ  กตฺถ นตฺถีติ ฯ อสญฺญ-
