อนาคตา  อุปฺปาทิโน  ธมฺมา  เอกจฺเจ  อตฺถิ  เอกจฺเจ นตฺถีติ ฯ น เหวํ
วตฺตพฺเพ ฯเปฯ อนาคตํ เอกจฺจํ ฯเปฯ อนุปฺปาทิโน ธมฺมา ฯเปฯ
	[๔๒๒]  อนาคตํ  เอกจฺจํ  อตฺถิ  เอกจฺจํ  นตฺถีติ  ฯ  อามนฺตา ฯ
กึ   อตฺถิ   กึ   นตฺถีติ   ฯ   อนาคตา  อุปฺปาทิโน  ธมฺมา  เต  อตฺถิ
อนาคตา   อนุปฺปาทิโน   ธมฺมา   เต  นตฺถีติ  ฯ  อนาคตา  อุปฺปาทิโน
ธมฺมา   เต   อตฺถีติ   ฯ  อามนฺตา  ฯ  อนาคตา  อนุปฺปาทิโน  ธมฺมา
เต   อตฺถีติ   ฯ   น   เหวํ  วตฺตพฺเพ  ฯเปฯ  อนาคตา  อนุปฺปาทิโน
ธมฺมา   เต   นตฺถีติ   ฯ   อามนฺตา  ฯ  อนาคตา  อุปฺปาทิโน  ธมฺมา
เต   นตฺถีติ   ฯ   น   เหวํ   วตฺตพฺเพ  ฯเปฯ  อนาคตา  อุปฺปาทิโน
ธมฺมา   เต   อตฺถีติ   ฯ   อามนฺตา   ฯ   นนุ  อนาคตา  อุปฺปาทิโน
ธมฺมา   อชาตาติ   ฯ   อามนฺตา   ฯ   หญฺจิ   อนาคตา   อุปฺปาทิโน
ธมฺมา   อชาตา   ฯ   โน   วต  เร  วตฺตพฺเพ  อนาคตา  อุปฺปาทิโน
ธมฺมา เต อตฺถีติ ฯ
	[๔๒๓]   อนาคตา   อุปฺปาทิโน  ธมฺมา  อชาตา  เต  อตฺถีติ  ฯ
อามนฺตา   ฯ   อนาคตา  อนุปฺปาทิโน  ธมฺมา  อชาตา  เต  อตฺถีติ  ฯ
น   เหวํ   วตฺตพฺเพ   ฯเปฯ   อนาคตา  อนุปฺปาทิโน  ธมฺมา  อชาตา
เต   นตฺถีติ   ฯ   อามนฺตา  ฯ  อนาคตา  อุปฺปาทิโน  ธมฺมา  อชาตา
เต นตฺถีติ ฯ น เหวํ วตฺตพฺเพ ฯเปฯ
	[๔๒๔]  น  วตฺตพฺพํ  อนาคตา  อุปฺปาทิโน  ธมฺมา  เต  อตฺถีติ ฯ
อามนฺตา   ฯ   นนุ   อนาคตา   อุปฺปาทิโน  ธมฺมา  อุปฺปชฺชิสฺสนฺตีติ  ฯ
