สมาปนฺนสฺส     รูปสญฺญา    กณฺฏโก    วิญฺญาณญฺจายตนํ    สมาปนฺนสฺส
อากาสานญฺจายตนสญฺญา     กณฺฏโก     อากิญฺจญฺญายตนํ    สมาปนฺนสฺส
วิญฺญาณญฺจายตนสญฺญา          กณฺฏโก         เนวสญฺญานาสญฺญายตนํ
สมาปนฺนสฺส     อากิญฺจญฺญายตนสญฺญา     กณฺฏโก    สญฺญาเวทยิตนิโรธํ
สมาปนฺนสฺส   สญฺญา   จ   เวทนา   จ  กณฺฏโก  วุตฺตา  ๑  ภควตา
อตฺถิ ตสฺส สญฺญา จ เวทนา จาติ ฯ น เหวํ วตฺตพฺเพ ฯเปฯ
	             สมาปนฺโน สทฺทํ สุณาตีติกถา
	                 __________________
	              จกฺขุนา รูปํ ปสฺสตีติกถา
	 [๑๗๖๗]   จกฺขุนา  รูปํ  ปสฺสตีติ  ฯ  อามนฺตา  ฯ  รูเปน  รูปํ
ปสฺสตีติ  ฯ  น  เหวํ  วตฺตพฺเพ  ฯเปฯ รูเปน รูปํ ปสฺสตีติ ฯ อามนฺตา ฯ
รูเปน   รูปํ  ปฏิวิชานาตีติ  ฯ  น  เหวํ  วตฺตพฺเพ  ฯเปฯ  รูเปน  รูปํ
ปฏิวิชานาตีติ  ฯ  อามนฺตา  ฯ  รูปํ  มโนวิญฺญาณนฺติ  ฯ น เหวํ วตฺตพฺเพ
ฯเปฯ  จกฺขุนา  รูปํ  ปสฺสตีติ  ฯ  อามนฺตา  ฯ  อตฺถิ จกฺขุสฺส อาวชฺชนา
ฯเปฯ   ปณิธีติ   ฯ   น   เหวํ  วตฺตพฺเพ  ฯเปฯ  นนุ  นตฺถิ  จกฺขุสฺส
อาวชฺชนา   ฯเปฯ   ปณิธีติ   ฯ   อามนฺตา   ฯ  หญฺจิ  นตฺถิ  จกฺขุสฺส
อาวชฺชนา ฯเปฯ ปณิธิ โน วต เร วตฺตพฺเพ จกฺขุนา รูปํ ปสฺสตีติ ฯ
	 [๑๗๖๘]  โสเตน  สทฺทํ  สุณาตีติ  ฯเปฯ  ฆาเนน  คนฺธํ ฆายตีติ
ฯเปฯ ชิวฺหาย รสํ สายตีติ ฯเปฯ
#๑. ม. ยุ. วุตฺโต.
