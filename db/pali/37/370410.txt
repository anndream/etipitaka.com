กุสเลน   จิตฺเตน   สมุฏฺฐิโต   ผสฺโส  กุสโล  อนารมฺมโณ  นตฺถิ  ตสฺส
อาวชฺชนา   ฯเปฯ   ปณิธีติ   ฯ   น  เหวํ  วตฺตพฺเพ  ฯเปฯ  กุสเลน
จิตฺเตน   สมุฏฺฐิตํ   กายกมฺมํ   รูปํ   กุสลํ   อนารมฺมณํ   นตฺถิ   ตสฺส
อาวชฺชนา  ฯเปฯ  ปณิธีติ  ฯ  อามนฺตา  ฯ  กุสเลน  จิตฺเตน  สมุฏฺฐิตา
เวทนา   ฯเปฯ   สญฺญา   เจตนา   สทฺธา  วิริยํ  สติ  สมาธิ  ฯเปฯ
ปญฺญา    กุสลา    อนารมฺมณา    นตฺถิ    ตาย   อาวชฺชนา   ฯเปฯ
ปณิธีติ ฯ น เหวํ วตฺตพฺเพ ฯเปฯ
	[๑๒๔๕]   กุสเลน  จิตฺเตน  สมุฏฺฐิตํ  กายกมฺมํ  รูปํ  กุสลนฺติ  ฯ
อามนฺตา   ฯ   ยํ   กิญฺจิ   กุสเลน   จิตฺเตน   สมุฏฺฐิตํ  รูปํ  สพฺพนฺตํ
กุสลนฺติ ฯ น เหวํ วตฺตพฺเพ ฯเปฯ
	[๑๒๔๖]   กุสเลน  จิตฺเตน  สมุฏฺฐิตํ  กายกมฺมํ  รูปํ  กุสลนฺติ  ฯ
อามนฺตา  ฯ  กุสเลน  จิตฺเตน  สมุฏฺฐิตํ  รูปายตนํ  กุสลนฺติ  ฯ  น เหวํ
วตฺตพฺเพ  ฯเปฯ  กุสเลน  จิตฺเตน  สมุฏฺฐิตํ  กายกมฺมํ  รูปํ  กุสลนฺติ  ฯ
อามนฺตา   ฯ  กุสเลน  จิตฺเตน  สมุฏฺฐิตํ  สทฺทายตนํ  ฯเปฯ  คนฺธายตนํ
รสายตนํ   โผฏฺฐพฺพายตนํ   ฯเปฯ   ปฐวีธาตุ   อาโปธาตุ   เตโชธาตุ
ฯเปฯ วาโยธาตุ กุสลาติ ฯ น เหวํ วตฺตพฺเพ ฯเปฯ
	[๑๒๔๗]   กุสเลน   จิตฺเตน  สมุฏฺฐิตํ  รูปายตนํ  อพฺยากตนฺติ  ฯ
อามนฺตา  ฯ  กุสเลน  จิตฺเตน  สมุฏฺฐิตํ  กายกมฺมํ  รูปํ  อพฺยากตนฺติ  ฯ
น  เหวํ  วตฺตพฺเพ  ฯเปฯ  กุสเลน  จิตฺเตน  สมุฏฺฐิตํ  สทฺทายตนํ ฯเปฯ
คนฺธายตนํ   รสายตนํ   โผฏฺฐพฺพายตนํ   ฯเปฯ   ปฐวีธาตุ   อาโปธาตุ
