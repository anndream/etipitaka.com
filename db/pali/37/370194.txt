	[๔๙๗]   อตฺถิ   อรหโต   อญฺญาณนฺติ   ฯ   อามนฺตา  ฯ  อตฺถิ
อรหโต    สตฺถริ    อญฺญาณํ    ธมฺเม    อญฺญาณํ    สงฺเฆ   อญฺญาณํ
สิกฺขาย     อญฺญาณํ     ปุพฺพนฺเต     อญฺญาณํ    อปรนฺเต    อญฺญาณํ
ปุพฺพนฺตาปรนฺเต     อญฺญาณํ    อิทปฺปจฺจยตาปฏิจฺจสมุปฺปนฺเนสุ    ธมฺเมสุ
อญฺญาณนฺติ ฯ น เหวํ วตฺตพฺเพ ฯเปฯ
	[๔๙๘]    นตฺถิ   อรหโต   สตฺถริ   อญฺญาณํ   ธมฺเม   อญฺญาณํ
สงฺเฆ     อญฺญาณํ     สิกฺขาย     อญฺญาณํ     ปุพฺพนฺเต     อญฺญาณํ
อปรนฺเต  อญฺญาณํ  ปุพฺพนฺตาปรนฺเต  อญฺญาณํ อิทปฺปจฺจยตาปฏิจฺจสมุปฺปนฺเนสุ
ธมฺเมสุ       อญฺญาณนฺติ       ฯ      อามนฺตา      ฯ      หญฺจิ
นตฺถิ   อรหโต   สตฺถริ   อญฺญาณํ   ธมฺเม   อญฺญาณํ   สงฺเฆ  อญฺญาณํ
ฯเปฯ     อิทปฺปจฺจยตาปฏิจฺจสมุปฺปนฺเนสุ     ธมฺเมสุ    อญฺญาณํ    โน
วต เร วตฺตพฺเพ อตฺถิ อรหโต อญฺญาณนฺติ ฯ
	[๔๙๙]    อตฺถิ    ปุถุชฺชนสฺส   อญฺญาณํ   อตฺถิ   ตสฺส   สตฺถริ
อญฺญาณํ  ธมฺเม อญฺญาณํ สงฺเฆ อญฺญาณํ ฯเปฯ อิทปฺปจฺจยตาปฏิจฺจสมุปฺปนฺเนสุ
ธมฺเมสุ       อญฺญาณนฺติ       ฯ      อามนฺตา      ฯ      อตฺถิ
อรหโต     อญฺญาณํ     อตฺถิ    ตสฺส    สตฺถริ    อญฺญาณํ    ธมฺเม
อญฺญาณํ    สงฺเฆ    อญฺญาณํ    ฯเปฯ    อิทปฺปจฺจยตาปฏิจฺจสมุปฺปนฺเนสุ
ธมฺเมสุ อญฺญาณนฺติ ฯ น เหวํ วตฺตพฺเพ ฯเปฯ
	[๕๐๐]   อตฺถิ   อรหโต   อญฺญาณํ  นตฺถิ  ตสฺส  สตฺถริ  อญฺญาณํ
ธมฺเม   อญฺญาณํ   สงฺเฆ  อญฺญาณํ  ฯเปฯ  อิทปฺปจฺจยตาปฏิจฺจ-
