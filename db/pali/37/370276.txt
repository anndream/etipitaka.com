กามาวจรํ หุตฺวา รูปาวจรํ โหตีติ ฯ น เหวํ วตฺตพฺเพ ฯเปฯ
	[๘๐๑]   กามาวจรํ   หุตฺวา  รูปาวจรํ  โหตีติ  ฯ  อามนฺตา  ฯ
รูปาวจรํ หุตฺวา อรูปาวจรํ โหตีติ ฯ น เหวํ วตฺตพฺเพ ฯเปฯ
	[๘๐๒]   รูปาวจรํ   หุตฺวา  อรูปาวจรํ  โหตีติ  ฯ  อามนฺตา  ฯ
ปริยาปนฺนํ หุตฺวา อปริยาปนฺนํ โหตีติ ฯ น เหวํ วตฺตพฺเพ ฯเปฯ
	[๘๐๓]  มํสจกฺขุํ  ธมฺมูปตฺถทฺธํ  ทิพฺพจกฺขุํ  โหตีติ  ฯ  อามนฺตา  ฯ
ทิพฺพจกฺขุํ ธมฺมูปตฺถทฺธํ มํสจกฺขุํ โหตีติ ฯ น เหวํ วตฺตพฺเพ ฯเปฯ
	[๘๐๔]  มํสจกฺขุํ  ธมฺมูปตฺถทฺธํ  ทิพฺพจกฺขุํ  โหตีติ  ฯ  อามนฺตา  ฯ
ทิพฺพจกฺขุํ ธมฺมูปตฺถทฺธํ ปญฺญาจกฺขุํ โหตีติ ฯ น เหวํ วตฺตพฺเพ ฯเปฯ
	[๘๐๕]  มํสจกฺขุํ  ธมฺมูปตฺถทฺธํ  ทิพฺพจกฺขุํ  โหตีติ  ฯ  อามนฺตา  ฯ
ทิพฺพจกฺขุํ ธมฺมูปตฺถทฺธํ มํสจกฺขุํ โหตีติ ฯ น เหวํ วตฺตพฺเพ ฯเปฯ
	[๘๐๖]  มํสจกฺขุํ  ธมฺมูปตฺถทฺธํ  ทิพฺพจกฺขุํ  โหตีติ  ฯ  อามนฺตา  ฯ
เทฺวว จกฺขูนีติ ฯ น เหวํ วตฺตพฺเพ ฯเปฯ
	[๘๐๗]  เทฺวว  จกฺขูนีติ  ฯ  อามนฺตา  ฯ  นนุ ตีณิ จกฺขูนิ วุตฺตานิ
ภควตา   มํสจกฺขุํ   ทิพฺพจกฺขุํ   ปญฺญาจกฺขุนฺติ   ฯ   อามนฺตา  ฯ  หญฺจิ
ตีณิ    จกฺขูนิ    วุตฺตานิ    ภควตา   มํสจกฺขุํ   ทิพฺพจกฺขุํ   ปญฺญาจกฺขุํ
โน วต เร วตฺตพฺเพ เทฺวว จกฺขูนีติ ฯ
	[๘๐๘]   เทฺวว   จกฺขูนีติ  ฯ  อามนฺตา  ฯ  นนุ  วุตฺตํ  ภควตา
ตีณิมานิ   ภิกฺขเว   จกฺขูนิ   ฯ   กตมานิ   ตีณิ  ฯ  มํสจกฺขุํ  ทิพฺพจกฺขุํ
ปญฺญาจกฺขุํ อิมานิ โข ภิกฺขเว ตีณิ จกฺขูนีติ
