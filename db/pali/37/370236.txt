กิเลเส  จตุภาคํ  ชหตีติ  ฯ  จตุภาคํ  โสตาปนฺโน จตุภาคํ น โสตาปนฺโน
จตุภาคํ     โสตาปตฺติผลปฺปตฺโต     ปฏิลทฺโธ     อธิคโต    สจฺฉิกโต
อุปสมฺปชฺช   วิหรติ   กาเยน   ผุสิตฺวา   วิหรติ   จตุภาคํ  น  กาเยน
ผุสิตฺวา   วิหรติ   จตุภาคํ  สตฺตกฺขตฺตตปรโม  โกลํโกโล  เอกวีชี  พุทฺเธ
อเวจฺจปฺปสาเทน  สมนฺนาคโต  ธมฺเม  ฯเปฯ  สงฺเฆ  ฯเปฯ อริยกนฺเตหิ
สีเลหิ   สมนฺนาคโต  จตุภาคํ  น  อริยกนฺเตหิ  สีเลหิ  สมนฺนาคโตติ  ฯ
น  เหวํ  วตฺตพฺเพ  ฯเปฯ  สมุทยทสฺสเนน  ฯเปฯ  นิโรธทสฺสเนน ฯเปฯ
มคฺคทสฺสเนน   กึ   ชหตีติ   ฯ   สกฺกายทิฏฺฐึ  วิจิกิจฺฉํ  สีลพฺพตปรามาสํ
ตเทกฏฺเฐ   จ   กิเลเส   จตุภาคํ   ชหตีติ   ฯ  จตุภาคํ  โสตาปนฺโน
จตุภาคํ    น   โสตาปนฺโน   จตุภาคํ   โสตาปตฺติผลปฺปตฺโต   ปฏิลทฺโธ
อธิคโต    สจฺฉิกโต   อุปสมฺปชฺช   วิหรติ   กาเยน   ผุสิตฺวา   วิหรติ
จตุภาคํ    น   กาเยน   ผุสิตฺวา   วิหรติ   จตุภาคํ   สตฺตกฺขตฺตตปรโม
โกลํโกโล   เอกวีชี   พุทฺเธ   อเวจฺจปฺปสาเทน   สมนฺนาคโต   ธมฺเม
ฯเปฯ   สงฺเฆ   ฯเปฯ   อริยกนฺเตหิ  สีเลหิ  สมนฺนาคโต  จตุภาคํ  น
อริยกนฺเตหิ สีเลหิ สมนฺนาคโตติ ฯ น เหวํ วตฺตพฺเพ ฯเปฯ
	[๖๕๓]  สกทาคามิผลสจฺฉิกิริยาย  ปฏิปนฺโน  ปุคฺคโล  ทุกฺขทสฺสเนน
กึ   ชหตีติ   ฯ   โอฬาริกํ   กามราคํ  โอฬาริกํ  พฺยาปาทํ  ตเทกฏฺเฐ
จ    กิเลเส   จตุภาคํ   ชหตีติ   ฯ   จตุภาคํ   สกทาคามี   จตุภาคํ
น    สกทาคามี    จตุภาคํ   สกทาคามิผลปฺปตฺโต   ปฏิลทฺโธ   อธิคโต
สจฺฉิกโต   อุปสมฺปชฺช   วิหรติ   กาเยน   ผุสิตฺวา  วิหรติ  จตุภาคํ  น
