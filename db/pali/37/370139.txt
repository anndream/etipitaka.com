เหวํ วตฺตพฺเพ ฯเปฯ
	[๓๒๘]  อตีตํ  อตฺถิ  อตีตํ  อตีตภาวํ  น  ชหตีติ  ฯ  อามนฺตา ฯ
อตีตํ   นิจฺจํ   ธุวํ   สสฺสตํ   อวิปริณามธมฺมนฺติ  ฯ  น  เหวํ  วตฺตพฺเพ
ฯเปฯ    นนุ   อตีตํ   อนิจฺจํ   อธุวํ   อสสฺสตํ   วิปริณามธมฺมนฺติ   ฯ
อามนฺตา   ฯ   หญฺจิ   อตีตํ   อนิจฺจํ   อธุวํ   อสสฺสตํ   วิปริณามธมฺมํ
โน วต เร วตฺตพฺเพ อตีตํ อตฺถิ อตีตํ อตีตภาวํ น ชหตีติ ฯ
	[๓๒๙]   นิพฺพานํ   อตฺถิ   นิพฺพานํ   นิพฺพานภาวํ  น  ชหตีติ  ฯ
นิพฺพานํ   นิจฺจํ   ธุวํ   สสฺสตํ   อวิปริณามธมฺมนฺติ   ฯ   อามนฺตา   ฯ
อตีตํ   อตฺถิ   อตีตํ  อตีตภาวํ  น  ชหตีติ  ฯ  อตีตํ  นิจฺจํ  ธุวํ  สสฺสตํ
อวิปริณามธมฺมนฺติ ฯ น เหวํ วตฺตพฺเพ ฯเปฯ
	[๓๓๐]   อตีตํ   อตฺถิ   อตีตํ   อตีตภาวํ   น  ชหตีติ  ฯ  อตีตํ
อนิจฺจํ   อธุวํ   อสสฺสตํ   วิปริณามธมฺมนฺติ   ฯ   อามนฺตา  ฯ  นิพฺพานํ
อตฺถิ   นิพฺพานํ   นิพฺพานภาวํ   น   ชหตีติ   ฯ  นิพฺพานํ  อนิจฺจํ  อธุวํ
อสสฺสตํ วิปริณามธมฺมนฺติ ฯ น เหวํ วตฺตพฺเพ ฯเปฯ
	[๓๓๑]   อตีตํ   รูปํ  อตฺถิ  อตีตํ  รูปํ  อตีตภาวํ  น  ชหตีติ  ฯ
อามนฺตา   ฯ   อนาคตํ   รูปํ   อตฺถิ   อนาคตํ   รูปํ  อนาคตภาวํ  น
ชหตีติ   ฯ   น   เหวํ  วตฺตพฺเพ  ฯเปฯ  อตีตํ  รูปํ  อตฺถิ  อตีตํ  รูปํ
อตีตภาวํ  น  ชหตีติ  ฯ  อามนฺตา  ฯ  ปจฺจุปฺปนฺนํ  รูปํ  อตฺถิ ปจฺจุปฺปนฺนํ
รูปํ ปจฺจุปฺปนฺนภาวํ น ชหตีติ ฯ น เหวํ วตฺตพฺเพ ฯเปฯ
	[๓๓๒]   อนาคตํ   รูปํ   อตฺถิ   อนาคตํ   รูปํ  อนาคตภาวํ  น
