วนปฺปตโย  อตฺถีติ     ฯ     ติณกฏฺฐวนปฺปตีนํ     ปฏิสํเวที    อตฺถีติ    ฯ    น
เหวํ   วตฺตพฺเพ  ฯเปฯ  วิปาโก  อตฺถีติ  ฯ  วิปากปฏิสํเวที  อตฺถีติ  ฯ
อามนฺตา   ฯ   อญฺโญ   วิปาโก  อญฺโญ  วิปากปฏิสํเวทีติ  ฯ  น  เหวํ
วตฺตพฺเพ ฯเปฯ สงฺขิตฺตํ ฯ
	              กลฺยาณวคฺโค ปฐโม ฯ
	[๑๖๕]  น  วตฺตพฺพํ  ปุคฺคโล  อุปลพฺภติ  สจฺฉิกฏฺฐปรมฏฺเฐนาติ  ฯ
อามนฺตา   ฯ   นนุ   อตฺถิ   โกจิ   อิทฺธึ  วิกุพฺพตีติ  ฯ  อามนฺตา  ฯ
หญฺจิ   อตฺถิ   โกจิ  อิทฺธึ  วิกุพฺพติ  เตน  วต  เร  วตฺตพฺเพ  ปุคฺคโล
อุปลพฺภติ   สจฺฉิกฏฺฐปรมฏฺเฐนาติ   ฯ   น   วตฺตพฺพํ  ปุคฺคโล  อุปลพฺภติ
สจฺฉิกฏฺฐปรมฏฺเฐนาติ   ฯ   อามนฺตา   ฯ   นนุ   อตฺถิ  โกจิ  ทิพฺพาย
โสตธาตุยา  สทฺทํ  สุณาติ  ฯเปฯ  ปรจิตฺตํ  ชานาติ  ฯเปฯ  ปุพฺเพนิวาสํ
อนุสฺสรติ   ฯเปฯ   ทิพฺเพน   จกฺขุนา   รูปํ   ปสฺสติ  ฯเปฯ  อาสวานํ
ขยํ   สจฺฉิกโรตีติ   ฯ  อามนฺตา  ฯ  หญฺจิ  อตฺถิ  โกจิ  อาสวานํ  ขยํ
สจฺฉิกโรติ    เตน    วต    เร    วตฺตพฺเพ    ปุคฺคโล    อุปลพฺภติ
สจฺฉิกฏฺฐปรมฏฺเฐนาติ  ฯ  อตฺถิ  โกจิ  อิทฺธึ  วิกุพฺพตีติ  กตฺวา  เตน  จ
การเณน   ปุคฺคโล   อุปลพฺภติ   สจฺฉิกฏฺฐปรมฏฺเฐนาติ  ฯ  อามนฺตา  ฯ
โย   อิทฺธึ   วิกุพฺพติ  เสฺวว  ปุคฺคโล  โย  อิทฺธึ  น  วิกุพฺพติ  น  โส
ปุคฺคโลติ   ฯ   น   เหวํ  วตฺตพฺเพ  ฯเปฯ  โย  ทิพฺพาย  โสตธาตุยา
สทฺทํ   สุณาติ   ฯเปฯ  โย  ปรจิตฺตํ  ชานาติ  ฯเปฯ  โย  ปุพฺเพนิวาสํ
อนุสฺสรติ   ฯเปฯ   โย   ทิพฺเพน   จกฺขุนา   รูปํ  ปสฺสติ  ฯเปฯ  โย
