อตฺถิ   โลกิยา   ปญฺญา   นตฺถิ  โลกิยํ  ปญฺญินฺทฺริยนฺติ  ฯ  อามนฺตา  ฯ
อตฺถิ   โลกุตฺตรา   ปญฺญา   นตฺถิ   โลกุตฺตรํ   ปญฺญินฺทฺริยนฺติ   ฯ   น
เหวํ วตฺตพฺเพ ฯเปฯ
	 [๑๘๐๘]   นตฺถิ   โลกิยานิ   ปญฺจินฺทฺริยานีติ   ฯ  อามนฺตา  ฯ
นนุ    วุตฺตํ    ภควตา    อทฺทสํ   โข   อหํ   ภิกฺขเว   พุทฺธจกฺขุนา
โลกํ   โวโลเกนฺโต   สตฺเต   อปฺปรชกฺเข   มหารชกฺเข   ติกฺขินฺทฺริเย
มุทินฺทฺริเย  สฺวากาเร  ทฺวากาเร  สุวิญฺญาปเย  ทุวิญฺญาปเย  อปฺเปกจฺเจ
ปรโลกวชฺชภยทสฺสาวิโน    วิหรนฺเตติ   ๑   อตฺเถว   สุตฺตนฺโตติ   ฯ
อามนฺตา ฯ เตน หิ อตฺถิ โลกิยานิ ปญฺจินฺทฺริยานีติ ฯ
	                 อินฺทฺริยกถา ฯ
	              เอกูนวีสติโม วคฺโค ฯ
	                 ตสฺส อุทฺทานํ
	        อตีเต กิเลเส ชหติ อนาคเต กิเลเส
	        ชหติ ปจฺจุปฺปนฺเน กิเลเส ชหติ สุญฺญตา
	        สงฺขารกฺขนฺธปริยาปนฺนา สามญฺญผลํ อสงฺขตํ
	        ปตฺติ อสงฺขตา สพฺพธมฺมานํ ตถตา อสงฺขตา
	        นิพฺพานธาตุ กุสลา อตฺถิ ปุถุชฺชนสฺส อจฺจนฺตนิยามตา
	        นตฺถิ โลกิยานิ ปญฺจินฺทฺริยานีติ ฯ
#๑. ม. มู. ๓๑๐ ฯ
