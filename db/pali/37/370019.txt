อญฺโญ   ปุคฺคโลติ   โน   วต   เร   วตฺตพฺเพ   วุตฺตํ  ภควตา  อตฺถิ
ปุคฺคโล     อตฺตหิตาย     ปฏิปนฺโน    อญฺญาตาวินฺทฺริยญฺจ    อุปลพฺภติ
สจฺฉิกฏฺฐปรมฏฺเฐนาติ    ยํ    ตตฺถ    วเทสิ   วตฺตพฺเพ   โข   วุตฺตํ
ภควตา    อตฺถิ   ปุคฺคโล   อตฺตหิตาย   ปฏิปนฺโน   อญฺญาตาวินฺทฺริยญฺจ
อุปลพฺภติ   สจฺฉิกฏฺฐปรมฏฺเฐน  โน  จ  วตฺตพฺเพ  อญฺญํ  อญฺญาตาวินฺทฺริยํ
อญฺโญ ปุคฺคโลติ มิจฺฉา ฯเปฯ
	                สุทฺธิกสํสนฺทนา ฯ
	[๒๖]   รูปํ  อุปลพฺภติ  สจฺฉิกฏฺฐปรมฏฺเฐน  เวทนา  จ  อุปลพฺภติ
สจฺฉิกฏฺฐปรมฏฺเฐน   อญฺญํ   รูปํ   อญฺญา   เวทนาติ   ฯ  อามนฺตา  ฯ
ปุคฺคโล   อุปลพฺภติ   สจฺฉิกฏฺฐปรมฏฺเฐน   รูปญฺจ   อุปลพฺภติ  สจฺฉิกฏฺฐ-
ปรมฏฺเฐนาติ   ฯ   อามนฺตา   ฯ   อญฺญํ   รูปํ  อญฺโญ  ปุคฺคโลติ  ฯ
น   เหวํ   วตฺตพฺเพ   ฯ   อาชานาหิ   นิคฺคหํ   หญฺจิ  รูปํ  อุปลพฺภติ
สจฺฉิกฏฺฐปรมฏฺเฐน     เวทนา    จ    อุปลพฺภติ    สจฺฉิกฏฺฐปรมฏฺเฐน
อญฺญํ   รูปํ   อญฺญา   เวทนา   ปุคฺคโล   อุปลพฺภติ  สจฺฉิกฏฺฐปรมฏฺเฐน
รูปญฺจ    อุปลพฺภติ   สจฺฉิกฏฺฐปรมฏฺเฐน   เตน   วต   เร   วตฺตพฺเพ
อญฺญํ   รูปํ   อญฺโญ   ปุคฺคโลติ   ยํ   ตตฺถ   วเทสิ   วตฺตพฺเพ   โข
รูปํ     อุปลพฺภติ     สจฺฉิกฏฺฐปรมฏฺเฐน    เวทนา    จ    อุปลพฺภติ
สจฺฉิกฏฺฐปรมฏฺเฐน   อญฺญํ   รูปํ   อญฺญา   เวทนา   ปุคฺคโล  อุปลพฺภติ
สจฺฉิกฏฺฐปรมฏฺเฐน     รูปญฺจ    อุปลพฺภติ    สจฺฉิกฏฺฐปรมฏฺเฐน    โน
จ   วตฺตพฺเพ   อญฺญํ   รูปํ   อญฺโญ   ปุคฺคโลติ  มิจฺฉา  โน  เจ  ปน
