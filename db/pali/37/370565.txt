	[๑๖๖๔]   รูปํ   สเหตุกนฺติ   ฯ   อามนฺตา  ฯ  สารมฺมณํ  อตฺถิ
ตสฺส   อาวชฺชนา   ฯเปฯ   ปณิธีติ   ฯ   น   เหวํ  วตฺตพฺเพ  ฯเปฯ
นนุ    อนารมฺมณํ    นตฺถิ    ตสฺส   อาวชฺชนา   ฯเปฯ   ปณิธีติ   ฯ
อามนฺตา   ฯ   หญฺจิ   อนารมฺมณํ   นตฺถิ   ตสฺส   อาวชฺชนา   ฯเปฯ
ปณิธิ โน วต เร วตฺตพฺเพ รูปํ สเหตุกนฺติ ฯ
	[๑๖๖๕]   อโลโภ  สเหตุโก  สารมฺมโณ  อตฺถิ  ตสฺส  อาวชฺชนา
ฯเปฯ   ปณิธีติ   ฯ   อามนฺตา   ฯ   รูปํ   สเหตุกํ   สารมฺมณํ  อตฺถิ
ตสฺส   อาวชฺชนา   ฯเปฯ   ปณิธีติ   ฯ   น   เหวํ  วตฺตพฺเพ  ฯเปฯ
อโทโส   สเหตุโก   ฯเปฯ  อโมโห  สทฺธา  วิริยํ  สติ  สมาธิ  ปญฺญา
โลโภ   โทโส   โมโห   มาโน  ทิฏฺฐิ  วิจิกิจฺฉา  ถีนํ  อุทฺธจฺจํ  อหิริกํ
อโนตฺตปฺปํ    สเหตุกํ    สารมฺมณํ   อตฺถิ   ตสฺส   อาวชฺชนา   ฯเปฯ
ปณิธีติ   ฯ   อามนฺตา   ฯ   รูปํ   สเหตุกํ   สารมฺมณํ   อตฺถิ   ตสฺส
อาวชฺชนา ฯเปฯ ปณิธีติ ฯ น เหวํ วตฺตพฺเพ ฯเปฯ
	[๑๖๖๖]   รูปํ   สเหตุกํ   อนารมฺมณํ   นตฺถิ   ตสฺส  อาวชฺชนา
ฯเปฯ   ปณิธีติ  ฯ  อามนฺตา  ฯ  อโลโภ  สเหตุโก  อนารมฺมโณ  นตฺถิ
ตสฺส   อาวชฺชนา   ฯเปฯ  ปณิธีติ  ฯ  น  เหวํ  วตฺตพฺเพ  ฯเปฯ  รูปํ
สเหตุกํ   อนารมฺมณํ   นตฺถิ   ตสฺส   อาวชฺชนา   ฯเปฯ   ปณิธีติ   ฯ
อามนฺตา  ฯ  อโทโส  สเหตุโก  ฯเปฯ  อโนตฺตปฺปํ  สเหตุกํ  อนารมฺมณํ
นตฺถิ ตสฺส อาวชฺชนา ฯเปฯ ปณิธีติ ฯ น เหวํ วตฺตพฺเพ ฯเปฯ
	[๑๖๖๗]  น  วตฺตพฺพํ  รูปํ  สเหตุกนฺติ  ฯ  อามนฺตา  ฯ  นนุ รูปํ
