ภควตา   กสฺสเป   อหํ   อานนฺท   ภควติ   พฺรหฺมจริยํ   อจรึ  อายตึ
สมฺโพธายาติ  อตฺเถว  สุตฺตนฺโตติ  ฯ  อามนฺตา  ฯ  เตน  หิ โพธิสตฺโต
กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโยติ ฯ
	[๙๘๓]  โพธิสตฺโต  กสฺสปสฺส  ภควโต  ปาวจเน  โอกฺกนฺตนิยาโม
จริตพฺรหฺมจริโยติ ฯ อามนฺตา ฯ นนุ วุตฺตํ ภควตา
	           สพฺพาภิภู สพฺพวิทูหมสฺมิ
	           สพฺเพสุ ธมฺเมสุ อนูปลิตฺโต
	           สพฺพญฺชโห ตณฺหกฺขเย วิมุตฺโต
	           สยํ อภิญฺญาย กมุทฺทิเสยฺยํ
	   น เม อาจริโย อตฺถิ          สทิโส เม น วิชฺชติ
	   สเทวกสฺมึ โลกสฺมึ            นตฺถิ เม ปฏิปุคฺคโล
	   อหํ หิ อรหา โลเก           อหํ สตฺถา อนุตฺตโร
	   เอโกมฺหิ สมฺมาสมฺพุทฺโธ        สีตีภูโตสฺมิ นิพฺพุโต
	   ธมฺมจกฺกํ ปวตฺเตตุํ            คจฺฉามิ กาสินํ ปุรํ
	   อนฺธภูตสฺมึ โลกสฺมึ            อหญฺญึ อมตทุนฺทุภินฺติ ๑
	   ยถา โข ตฺวํ อาวุโส ปฏิชานาสิ  อรหสิ ๒ อนนฺตชิโนติ
	   มาทิสา เว ชินา โหนฺติ        เย ปตฺตา อาสวกฺขยํ
	   ชิตา เม ปาปกา ธมฺมา        ตสฺมาหํ อุปกํ ชิโนติ ๓-๙
อตฺเถว  สุตฺตนฺโตติ  ฯ  อามนฺตา  ฯ  เตน  หิ  น  วตฺตพฺพํ  โพธิสตฺโต
#๑. ม. อมตทุทฺรภึ. ๒. ม. อรหาสิ. ๓ วิ. ม. ๑๔ ฯ ม. ม. ๔๕๖ ฯ
