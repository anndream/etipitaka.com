ยาปนา   อิริยนา   วตฺตนา   ปาลนาติ   ฯ  อามนฺตา  ฯ  หญฺจิ  อตฺถิ
รูปีนํ   ธมฺมานํ   อายุ  ฐิติ  ยปนา  ยาปนา  อิริยนา  วตฺตนา  ปาลนา
โน วต เร วตฺตพฺเพ นตฺถิ รูปชีวิตินฺทฺริยนฺติ ฯ
	[๑๒๘๖]   อตฺถิ   อรูปีนํ   ธมฺมานํ   อายุ  ฐิติ  ยปนา  ยาปนา
อิริยนา   วตฺตนา   ปาลนา   อตฺถิ  อรูปชีวิตินฺทฺริยนฺติ  ฯ  อามนฺตา  ฯ
อตฺถิ   รูปีนํ   ธมฺมานํ   อายุ   ฐิติ  ยปนา  ยาปนา  อิริยนา  วตฺตนา
ปาลนา อตฺถิ รูปชีวิตินฺทฺริยนฺติ ฯ น เหวํ วตฺตพฺเพ ฯเปฯ
	[๑๒๘๗]  อตฺถิ  รูปีนํ  ธมฺมานํ  อายุ  ฐิติ  ยปนา ยาปนา อิริยนา
วตฺตนา   ปาลนา   นตฺถิ   รูปชีวิตินฺทฺริยนฺติ   ฯ   อามนฺตา   ฯ  อตฺถิ
อรูปีนํ   ธมฺมานํ  อายุ  ฐิติ  ยปนา  ยาปนา  อิริยนา  วตฺตนา  ปาลนา
นตฺถิ อรูปชีวิตินฺทฺริยนฺติ น เหวํ วตฺตพฺเพ ฯเปฯ
	[๑๒๘๘]  อรูปีนํ  ธมฺมานํ  อายุ  อรูปชีวิตินฺทฺริยนฺติ  ฯ อามนฺตา ฯ
รูปีนํ ธมฺมานํ อายุ รูปชีวิตินฺทฺริยนฺติ ฯ น เหวํ วตฺตพฺเพ ฯเปฯ
	[๑๒๘๙]   รูปีนํ  ธมฺมานํ  อายุ  น  วตฺตพฺพํ  รูปชีวิตินฺทฺริยนฺติ  ฯ
อามนฺตา   ฯ  อรูปีนํ  ธมฺมานํ  อายุ  น  วตฺตพฺพํ  อรูปชีวิตินฺทฺริยนฺติ  ฯ
น เหวํ วตฺตพฺเพ ฯเปฯ
	[๑๒๙๐]   รูปีนํ   ธมฺมานํ  อายุ  อรูปชีวิตินฺทฺริยนฺติ  ฯ  อามนฺตา
อรูปีนํ ธมฺมานํ อายุ รูปชีวิตินฺทฺริยนฺติ ฯ น เหวํ วตฺตพฺเพ ฯเปฯ
	[๑๒๙๑]  อรูปีนํ  ธมฺมานํ  อายุ  น  วตฺตพฺพํ  รูปชีวิตินฺทฺริยนฺติ  ฯ
อามนฺตา   ฯ   รูปีนํ  ธมฺมานํ  อายุ  น  วตฺตพฺพํ  อรูปชีวิตินฺทฺริยนฺติ  ฯ
