คามฆาตกํ   กเรยฺย   นิคมฆาตกํ  กเรยฺย  กมฺมวิปาเกน  ทานํ  ทเทยฺย
จีวรํ ทเทยฺย ปิณฺฑปาตํ ทเทยฺย เสนาสนํ ทเทยฺย คิลานปจฺจยเภสชฺชปริกฺขารํ
ทเทยฺยาติ     ฯ     อามนฺตา     ฯ     คิลานปจฺจยเภสชฺชปริกฺขาโร
สผโลติ  ฯ  อามนฺตา  ฯ  กมฺมวิปาโก  สผโลติ  ฯ  น  เหวํ  วตฺตพฺเพ
ฯเปฯ  กมฺมวิปาโก  อผโลติ  ฯ  อามนฺตา ฯ คิลานปจฺจยเภสชฺชปริกฺขาโร
อผโลติ ฯ น เหวํ วตฺตพฺเพ ฯเปฯ
	[๑๗๐๐]   น  วตฺตพฺพํ  สพฺพมิทํ  กมฺมโตติ  ฯ  อามนฺตา  ฯ  นนุ
วุตฺตํ ภควตา
	      กมฺมุนา วตฺตตี โลโก     กมฺมุนา วตฺตตี ปชา
	      กมฺมนิพนฺธนา สตฺตา      รถสฺสาณีว ยายโต ๑
	            กมฺเมน กิตฺตึ ลภเต ปสํสํ
	            กมฺเมน ชานิญฺจ วธญฺจ พนฺธํ
	            ตํ กมฺมํ นานากรณํ วิทิตฺวา
	            กสฺมา วเท นตฺถิ กมฺมนฺติ โลเกติ
อตฺเถว สุตฺตนฺโตติ ฯ อามนฺตา ฯ เตน หิ สพฺพมิทํ กมฺมโตติ ฯ
	              สพฺพมิทํ กมฺมโตติกถา ฯ
	              ________________________
	                อินฺทฺริยพทฺธกถา
	[๑๗๐๑]  อินฺทฺริยพทฺธญฺเญว ทุกฺขนฺติ ฯ อามนฺตา ฯ อินฺทฺริยพทฺธญฺเญว
#๑ ขุ. สุ. ๓๗๒ ฯ
