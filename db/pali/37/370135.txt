วต เร วตฺตพฺเพ อนาคตํ รูปํ อตฺถีติ ฯ
	[๓๑๐]    ปจฺจุปฺปนฺนํ   รูปํ   อตฺถิ   ปจฺจุปฺปนฺนํ   รูปํ   อนิรุทฺธํ๔
อวิคตํ   อวิปริณตํ   น   อตฺถงฺคตํ  น  อพฺภตฺถงฺคตนฺติ  ฯ  อามนฺตา  ฯ
อตีตํ   รูปํ   อตฺถิ  อตีตํ  รูปํ  อนิรุทฺธํ  อวิคตํ  อวิปริณตํ  น  อตฺถงฺคตํ
น อพฺภตฺถงฺคตนฺติ ฯ น เหวํ วตฺตพฺเพ ฯ
	[๓๑๑]   ปจฺจุปฺปนฺนํ   รูปํ   อตฺถิ   ปจฺจุปฺปนฺนํ   รูปํ  ชาตํ  ภูตํ
สญฺชาตํ   นิพฺพตฺตํ   อภินิพฺพตฺตํ   ปาตุภูตนฺติ   ฯ  อามนฺตา  ฯ  อนาคตํ
รูปํ   อตฺถิ   อนาคตํ   รูปํ   ชาตํ   ภูตํ  สญฺชาตํ  นิพฺพตฺตํ  อภินิพฺพตฺตํ
ปาตุภูตนฺติ ฯ น เหวํ วตฺตพฺเพ ฯ
	[๓๑๒]   อตีตํ   รูปํ   อตฺถิ   อตีตํ  รูปํ  นิรุทฺธํ  วิคตํ  วิปริณตํ
อตฺถงฺคตํ   อพฺภตฺถงฺคนฺติ   ฯ   อามนฺตา   ฯ   ปจฺจุปฺปนฺนํ   รูปํ  อตฺถิ
ปจฺจุปฺปนฺนํ   รูปํ   นิรุทฺธํ   วิคตํ  วิปริณตํ  อตฺถงฺคตํ  อพฺภตฺถงฺคตนฺติ  ฯ
น เหวํ วตฺตพฺเพ ฯเปฯ
	[๓๑๓]  อนาคตํ  รูปํ  อตฺถิ  อนาคตํ  รูปํ  อชาตํ  อภูตํ อสญฺชาตํ
อนิพฺพตฺตํ   อนภินิพฺพตฺตํ   อปาตุภูตนฺติ   ฯ   อามนฺตา   ฯ   ปจฺจุปฺปนฺนํ
รูปํ    อตฺถิ   ปจฺจุปฺปนฺนํ   รูปํ   อชาตํ   อภูตํ   อสญฺชาตํ   อนิพฺพตฺตํ
อนภินิพฺพตฺตํ อปาตุภูตนฺติ ฯ น เหวํ วตฺตพฺเพ ฯเปฯ
	[๓๑๔]   อตีตา   เวทนา  อตฺถิ  ฯเปฯ  สญฺญา  อตฺถิ  สงฺขารา
อตฺถิ   ฯเปฯ   วิญฺญาณํ   อตฺถีติ  ฯ  อามนฺตา  ฯ  นนุ  อตีตํ  วิญฺญาณํ
นิรุทฺธํ   วิคตํ   วิปริณตํ   อตฺถงฺคตํ   อพฺภตฺถงฺคตนฺติ   ฯ  อามนฺตา  ฯ
