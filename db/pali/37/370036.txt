	[๖๕]   ปุคฺคโล  สํวิชฺชมาโน  สํวิชฺชมาโน  ปุคฺคโลติ  ฯ  ปุคฺคโล
สํวิชฺชมาโน   สํวิชฺชมาโน   เกหิจิ   ปุคฺคโล   เกหิจิ  น  ปุคฺคโลติ  ฯ
ปุคฺคโล   เกหิจิ   สํวิชฺชมาโน   เกหิจิ  น  สํวิชฺชมาโนติ  ฯ  น  เหวํ
วตฺตพฺเพ ฯเปฯ
	[๖๖]   ปุคฺคโล   อตฺถิ   อตฺถิ   ปุคฺคโลติ   ฯ   ปุคฺคโล  อตฺถิ
อตฺถิ   เกหิจิ  ปุคฺคโล  เกหิจิ  น  ปุคฺคโลติ  ฯ  ปุคฺคโล  เกหิจิ  อตฺถิ
เกหิจิ น อตฺถีติ ฯ น เหวํ วตฺตพฺเพ ฯเปฯ
	[๖๗]  ปุคฺคโล  อตฺถิ  อตฺถิ  น  สพฺโพ  ปุคฺคโลติ  ฯ อามนฺตา ฯ
ปุคฺคโล   นตฺถิ   นตฺถิ   น   สพฺโพ  ปุคฺคโลติ  ฯ  น  เหวํ  วตฺตพฺเพ
ฯเปฯ สงฺขิตฺตํ ฯ
	                  วจนโสธนํ ฯ
	[๖๘]   รูปธาตุยา  รูปี  ปุคฺคโลติ  ฯ  อามนฺตา  ฯ  กามธาตุยา
กามี ปุคฺคโลติ ฯ น เหวํ วตฺตพฺเพ ฯเปฯ
	[๖๙]  รูปธาตุยา  รูปิโน  สตฺตาติ  ฯ  อามนฺตา  ฯ  กามธาตุยา
กามิโน สตฺตาติ ฯ น เหวํ วตฺตพฺเพ ฯเปฯ
	[๗๐]  อรูปธาตุยา  อรูปี  ปุคฺคโลติ  ฯ  อามนฺตา  ฯ กามธาตุยา
กามี ปุคฺคโลติ ฯ น เหวํ วตฺตพฺเพ ฯเปฯ
	[๗๑]  อรูปธาตุยา  อรูปิโน  สตฺตาติ  ฯ  อามนฺตา ฯ กามธาตุยา
กามิโน สตฺตาติ ฯ น เหวํ วตฺตพฺเพ ฯเปฯ
	[๗๒]   รูปธาตุยา   รูปี   ปุคฺคโล   อรูปธาตุยา  อรูปี  ปุคฺคโล
