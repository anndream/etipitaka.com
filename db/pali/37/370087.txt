ปริหายติ  โสตาปนฺโน  โสตาปตฺติผลาติ  ฯ  น  เหวํ  วตฺตพฺเพ  ฯ กสฺส
พหุตรา  กิเลสา  ปหีนา  อรหโต  วา  โสตาปนฺนสฺส  วาติ ฯ อรหโต ฯ
หญฺจิ   อรหโต   พหุตรา   กิเลสา  ปหีนา  ปริหายติ  อรหา  อรหตฺตา
เตน วต เร วตฺตพฺเพ ปริหายติ โสตาปนฺโน โสตาปตฺติผลาติ ฯ
	[๒๐๑]  ปริหายติ  อรหา  อรหตฺตาติ  ฯ  อามนฺตา  ฯ  ปริหายติ
สกทาคามี   สกทาคามิผลาติ  ฯ  น  เหวํ  วตฺตพฺเพ  ฯ  กสฺส  พหุตรา
กิเลสา   ปหีนา   อรหโต   วา   สกทาคามิสฺส  วาติ  ฯ  อรหโต  ฯ
หญฺจิ   อรหโต   พหุตรา   กิเลสา  ปหีนา  ปริหายติ  อรหา  อรหตฺตา
เตน วต เร วตฺตพฺเพ ปริหายติ สกทาคามี สกทาคามิผลาติ ฯ
	[๒๐๒]  ปริหายติ  อรหา  อรหตฺตาติ  ฯ  อามนฺตา  ฯ  ปริหายติ
อนาคามี   อนาคามิผลาติ   ฯ   น  เหวํ  วตฺตพฺเพ  ฯ  กสฺส  พหุตรา
กิเลสา   ปหีนา   อรหโต   วา   อนาคามิสฺส   วาติ  ฯ  อรหโต  ฯ
หญฺจิ   อรหโต   พหุตรา   กิเลสา  ปหีนา  ปริหายติ  อรหา  อรหตฺตา
เตน วต เร วตฺตพฺเพ ปริหายติ อนาคามี อนาคามิผลาติ ฯ
	[๒๐๓]   ปริหายติ   อนาคามี   อนาคามิผลาติ  ฯ  อามนฺตา  ฯ
ปริหายติ   โสตาปนฺโน   โสตาปตฺติผลาติ   ฯ   น  เหวํ  วตฺตพฺเพ  ฯ
กสฺส  พหุตรา  กิเลสา  ปหีนา  อนาคามิสฺส  วา  โสตาปนฺนสฺส  วาติ ฯ
อนาคามิสฺส   ฯ  หญฺจิ  อนาคามิสฺส  พหุตรา  กิเลสา  ปหีนา  ปริหายติ
อนาคามี  อนาคามิผลา  เตน  วต  เร  วตฺตพฺเพ  ปริหายติ โสตาปนฺโน
โสตาปตฺติผลาติ ฯ
