อเสจนกผลํ   สุขุทฺรยํ   สุขวิปากนฺติ  ฯ  อามนฺตา  ฯ  กุสโลปิ  ปุคฺคโล
สผโล    สวิปาโก    อิฏฺฐผโล   กนฺตผโล   มนุญฺญผโล   อเสจนกผโล
สุขุทฺรโย สุขวิปาโกติ ฯ น เหวํ วตฺตพฺเพ ฯเปฯ
	[๙๗]   วิญฺญาณํ  อุปาทาย  ปุคฺคลสฺส  ปญฺญตฺตีติ  ฯ  อามนฺตา  ฯ
อกุสลํ   วิญฺญาณํ   อุปาทาย   อกุสลสฺส   ปุคฺคลสฺส   ปญฺญตฺตีติ   ฯ  น
เหวํ   วตฺตพฺเพ  ฯเปฯ  อกุสลํ  วิญฺญาณํ  อุปาทาย  อกุสลสฺส  ปุคฺคลสฺส
ปญฺญตฺตีติ   ฯ   อามนฺตา  ฯ  อกุสลํ  วิญฺญาณํ  สผลํ  สวิปากํ  อนิฏฺฐผลํ
อกนฺตผลํ    อมนุญฺญผลํ    เสจนกผลํ    ทุกฺขุทฺรยํ    ทุกฺขวิปากนฺติ   ฯ
อามนฺตา  ฯ  อกุสโลปิ  ปุคฺคโล  สผโล  สวิปาโก  อนิฏฺฐผโล อกนฺตผโล
อมนุญฺญผโล   เสจนกผโล   ทุกฺขุทฺรโย   ทุกฺขวิปาโกติ   ฯ   น   เหวํ
วตฺตพฺเพ ฯเปฯ
	[๙๘]   วิญฺญาณํ  อุปาทาย  ปุคฺคลสฺส  ปญฺญตฺตีติ  ฯ  อามนฺตา  ฯ
อพฺยากตํ   วิญฺญาณํ   อุปาทาย   อพฺยากตสฺส   ปุคฺคลสฺส   ปญฺญตฺตีติ  ฯ
น   เหวํ   วตฺตพฺเพ  ฯเปฯ  อพฺยากตํ  วิญฺญาณํ  อุปาทาย  อพฺยากตสฺส
ปุคฺคลสฺส   ปญฺญตฺตีติ   ฯ   อามนฺตา   ฯ   อพฺยากตํ   วิญฺญาณํ  อนิจฺจํ
สงฺขตํ    ปฏิจฺจสมุปฺปนฺนํ    ขยธมฺมํ   วยธมฺมํ   วิราคธมฺมํ   นิโรธธมฺมํ
วิปริณามธมฺมนฺติ   ฯ   อามนฺตา   ฯ   อพฺยากโตปิ   ปุคฺคโล   อนิจฺโจ
สงฺขโต   ปฏิจฺจสมุปฺปนฺโน  ขยธมฺโม  วยธมฺโม  วิราคธมฺโม  นิโรธธมฺโม
วิปริณามธมฺโมติ ฯ น เหวํ วตฺตพฺเพ ฯเปฯ
	[๙๙]   จกฺขุํ   อุปาทาย   จกฺขุมา   ปุคฺคโลติ   วตฺตพฺโพติ   ฯ
