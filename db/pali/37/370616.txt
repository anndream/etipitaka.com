วตฺตพฺเพ   ฯเปฯ   รูปสฺส   รูปตา   นนุ   รูปตา   อสงฺขตา   ฯเปฯ
วิญฺญาณสฺส     วิญฺญาณตา    นนุ    วิญฺญาณตา    อสงฺขตา    นิพฺพานํ
อสงฺขตนฺติ   ฯ   อามนฺตา  ฯ  ฉ  อสงฺขตานีติ  ฯ  น  เหวํ  วตฺตพฺเพ
ฯเปฯ  ฉ  อสงฺขตานีติ  ฯ  อามนฺตา  ฯ  ฉ  ตาณานิ  ฯเปฯ  อนฺตริกา
วาติ ฯ น เหวํ วตฺตพฺเพ ฯเปฯ
	 [๑๗๘๗]  น  วตฺตพฺพํ สพฺพธมฺมานํ ตถตา อสงฺขตาติ ฯ อามนฺตา ฯ
สพฺพธมฺมานํ  ตถตา  รูปํ  ๑  เวทนา  สญฺญา  สงฺขารา  วิญฺญาณนฺติ  ฯ
น เหวํ วตฺตพฺเพ ฯเปฯ เตน หิ สพฺพธมฺมานํ ตถตา อสงฺขตาติ ฯ
	                  ตถตากถา ฯ
	                  ______________
	                   กุสลกถา
	 [๑๗๘๘]   นิพฺพานธาตุ   กุสลาติ   ฯ  อามนฺตา  ฯ  สารมฺมณา
อตฺถิ   ตาย  อาวชฺชนา  ฯเปฯ  ปณิธีติ  ฯ  น  เหวํ  วตฺตพฺเพ  ฯเปฯ
นนุ    อนารมฺมณา    นตฺถิ   ตาย   อาวชฺชนา   ฯเปฯ   ปณิธีติ   ฯ
อามนฺตา   ฯ   หญฺจิ   อนารมฺมณา   นตฺถิ   ตาย   อาวชฺชนา  ฯเปฯ
ปณิธิ โน วต เร วตฺตพฺเพ นิพฺพานธาตุ กุสลาติ ฯ
	 [๑๗๘๙]   อโลโภ   กุสโล  สารมฺมโณ  อตฺถิ  ตสฺส  อาวชฺชนา
ฯเปฯ   ปณิธีติ   ฯ   อามนฺตา   ฯ   นิพฺพานธาตุ   กุสลา  สารมฺมณา
อตฺถิ   ตาย  อาวชฺชนา  ฯเปฯ  ปณิธีติ  ฯ  น  เหวํ  วตฺตพฺเพ  ฯเปฯ
#๑. ม. รูปา.
