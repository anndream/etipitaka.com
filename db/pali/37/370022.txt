ฯเปฯ สญฺญา จ อุปลพฺภติ สจฺฉิกฏฺฐปรมฏฺเฐน ฯเปฯ
	[๓๑]     วิญฺญาณํ     อุปลพฺภติ    สจฺฉิกฏฺฐปรมฏฺเฐน    รูปญฺจ
อุปลพฺภติ   ฯเปฯ   เวทนา  จ  อุปลพฺภติ  ฯเปฯ  สญฺญา  จ  อุปลพฺภติ
ฯเปฯ     สงฺขารา    จ    อุปลพฺภนฺติ    สจฺฉิกฏฺฐปรมฏฺเฐน    อญฺญํ
วิญฺญาณํ   อญฺเญ   สงฺขาราติ   ฯ   อามนฺตา   ฯ   ปุคฺคโล  อุปลพฺภติ
สจฺฉิกฏฺฐปรมฏฺเฐน    วิญฺญาณญฺจ   อุปลพฺภติ   สจฺฉิกฏฺฐปรมฏฺเฐนาติ   ฯ
อามนฺตา    ฯ   อญฺญํ   วิญฺญาณํ   อญฺโญ   ปุคฺคโลติ   ฯ   น   เหวํ
วตฺตพฺเพ    ฯ    อาชานาหิ    นิคฺคหํ    หญฺจิ    วิญฺญาณํ   อุปลพฺภติ
สจฺฉิกฏฺฐปรมฏฺเฐน    สงฺขารา    จ    อุปลพฺภนฺติ   สจฺฉิกฏฺฐปรมฏฺเฐน
อญฺญํ   วิญฺญาณํ  อญฺเญ  สงฺขารา  ปุคฺคโล  อุปลพฺภติ  สจฺฉิกฏฺฐปรมฏฺเฐน
วิญฺญาณญฺจ      อุปลพฺภติ      สจฺฉิกฏฺฐปรมฏฺเฐน      เตน      วต
เร   วตฺตพฺเพ   อญฺญํ   วิญฺญาณํ   อญฺโญ   ปุคฺคโลติ  ยํ  ตตฺถ  วเทสิ
วตฺตพฺเพ   โข   วิญฺญาณํ   อุปลพฺภติ   สจฺฉิกฏฺฐปรมฏฺเฐน  สงฺขารา  จ
อุปลพฺภนฺติ    สจฺฉิกฏฺฐปรมฏฺเฐน    อญฺญํ   วิญฺญาณํ   อญฺเญ   สงฺขารา
ปุคฺคโล     อุปลพฺภติ     สจฺฉิกฏฺฐปรมฏฺเฐน    วิญฺญาณญฺจ    อุปลพฺภติ
สจฺฉิกฏฺฐปรมฏฺเฐน    โน    จ    วตฺตพฺเพ   อญฺญํ   วิญฺญาณํ   อญฺโญ
ปุคฺคโลติ   มิจฺฉา   โน   เจ   ปน   วตฺตพฺเพ  อญฺญํ  วิญฺญาณํ  อญฺโญ
ปุคฺคโลติ  โน  วต  เร  วตฺตพฺเพ  วิญฺญาณํ  อุปลพฺภติ สจฺฉิกฏฺฐปรมฏฺเฐน
สงฺขารา       จ      อุปลพฺภนฺติ      สจฺฉิกฏฺฐปรมฏฺเฐน      อญฺญํ
วิญฺญาณํ    อญฺเญ   สงฺขารา   ปุคฺคโล   อุปลพฺภติ   สจฺฉิกฏฺฐปรมฏฺเฐน
