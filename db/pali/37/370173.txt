อามนฺตา   ฯ   หญฺจิ   อนาคตา   อุปฺปาทิโน  ธมฺมา  อุปฺปชฺชิสฺสนฺติ  ฯ
เตน วต เร วตฺตพฺเพ อนาคตา อุปฺปาทิโน ธมฺมา เต อตฺถีติ ฯ
	[๔๒๕]   อนาคตา  อุปฺปาทิโน  ธมฺมา  อุปฺปชฺชิสฺสนฺตีติ  ฯ  กตฺวา
เต   อตฺถีติ  ฯ  อามนฺตา  ฯ  อุปฺปชฺชิสฺสนฺตีติ  กตฺวา  ปจฺจุปฺปนฺนาติ  ฯ
น   เหวํ   วตฺตพฺเพ   ฯเปฯ  อุปฺปชฺชิสฺสนฺตีติ  กตฺวา  ปจฺจุปฺปนฺนาติ  ฯ
อามนฺตา  ฯ  ปจฺจุปฺปนฺนา  ธมฺมา  นิรุชฺฌิสฺสนฺตีติ  กตฺวา  เต  นตฺถีติ  ฯ
น เหวํ วตฺตพฺเพ ฯเปฯ
	                เอกจฺจมตฺถีติกถา ฯ
	                   __________
	                 สติปฏฺฐานกถา
	[๔๒๖]   สพฺเพ   ธมฺมา  สติปฏฺฐานาติ  ฯ  อามนฺตา  ฯ  สพฺเพ
ธมฺมา  สติ  สตินฺทฺริยํ  สติพลํ  สมฺมาสติ  สติสมฺโพชฺฌงฺโค  เอกายนมคฺโค
ขยคามี      โพธคามี      อปจยคามี     อนาสวา     อสญฺโญชนิยา
อคนฺถนิยา  อโนฆนิยา  อโยคนิยา  อนีวรณิยา  อปรามฏฺฐา  อนุปาทานิยา
อสงฺกิเลสิกา      สพฺเพ      ธมฺมา     พุทฺธานุสฺสติ     ธมฺมานุสฺสติ
สงฺฆานุสฺสติ    สีลานุสฺสติ   จาคานุสฺสติ   เทวตานุสฺสติ   อานาปานสฺสติ
มรณานุสฺสติ กายคตาสติ อุปสมานุสฺสตีติ ฯ น เหวํ วตฺตพฺเพ ฯเปฯ
	[๔๒๗]  สพฺเพ  ธมฺมา  สติปฏฺฐานาติ  ฯ  อามนฺตา  ฯ จกฺขายตนํ
สติปฏฺฐานนฺติ  ฯ  น  เหวํ  วตฺตพฺเพ  ฯเปฯ  จกฺขายตนํ สติปฏฺฐา-
