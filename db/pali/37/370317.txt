	              อปราปิ สมนฺนาคตกถา
	[๙๘๕]   อรหตฺตสจฺฉิกิริยาย   ปฏิปนฺโน   ปุคฺคโล   ตีหิ   ผเลหิ
สมนฺนาคโตติ    ฯ    อามนฺตา    ฯ    อรหตฺตสจฺฉิกิริยาย   ปฏิปนฺโน
ปุคฺคโล    จตูหิ   ผสฺเสหิ   จตูหิ   เวทนาหิ   จตูหิ   สญฺญาหิ   จตูหิ
เจตนาหิ    จตูหิ   จิตฺเตหิ   จตูหิ   สทฺธาหิ   จตูหิ   วิริเยหิ   จตูหิ
สตีหิ    จตูหิ    สมาธีหิ    จตูหิ    ปญฺญาหิ   สมนฺนาคโตติ   ฯ   น
เหวํ วตฺตพฺเพ ฯเปฯ
	[๙๘๖]   อนาคามิผลสจฺฉิกิริยาย  ปฏิปนฺโน  ปุคฺคโล  ทฺวีหิ  ผเลหิ
สมนฺนาคโตติ    ฯ   อามนฺตา   ฯ   อนาคามิผลสจฺฉิกิริยาย   ปฏิปนฺโน
ปุคฺคโล    ตีหิ    ผสฺเสหิ    ตีหิ   เวทนาหิ   ฯเปฯ   ตีหิ   ปญฺญาหิ
สมนฺนาคโตติ ฯ น เหวํ วตฺตพฺเพ ฯเปฯ
	[๙๘๗]  สกทาคามิผลสจฺฉิกิริยาย  ปฏิปนฺโน ปุคฺคโล โสตาปตฺติผเลน
สมนฺนาคโตติ      ฯ     อามนฺตา     ฯ     สกทาคามิผลสจฺฉิกิริยาย
ปฏิปนฺโน   ปุคฺคโล   ทฺวีหิ   ผสฺเสหิ   ทฺวีหิ   เวทนาหิ   ฯเปฯ  ทฺวีหิ
ปญฺญาหิ สมนฺนาคโตติ ฯ น เหวํ วตฺตพฺเพ ฯเปฯ
	[๙๘๘]   อรหตฺตสจฺฉิกิริยาย   ปฏิปนฺโน  ปุคฺคโล  โสตาปตฺติผเลน
สมนฺนาคโตติ    ฯ    อามนฺตา    ฯ    อรหตฺตสจฺฉิกิริยาย   ปฏิปนฺโน
ปุคฺคโล   โสตาปนฺโน   สตฺตกฺขตฺตตปรโม   โกลํโกโล   เอกวีชีติ  ฯ  น
เหวํ วตฺตพฺเพ ฯเปฯ
