อามนฺตา   ฯ   อตฺถิ   รูปํ   อรูเปสุ   โส   จ  ปญฺจโวการภโว  คติ
ฯเปฯ อตฺตภาวปฏิลาโภติ ฯ น เหวํ วตฺตพฺเพ ฯเปฯ
	[๑๒๓๘]   อตฺถิ   รูปํ   อรูเปสุ   โส   จ   อรูปภโว  อรูปคติ
อรูปสตฺตาวาโส    อรูปสํสาโร    อรูปโยนิ   อรูปตฺตภาวปฏิลาโภติ   ฯ
อามนฺตา   ฯ   อตฺถิ   รูปํ   อรูปธาตุยา   โส  จ  อรูปภโว  อรูปคติ
ฯเปฯ อรูปตฺตภาวปฏิลาโภติ ฯ น เหวํ วตฺตพฺเพ ฯเปฯ
	[๑๒๓๙]  อตฺถิ  รูปํ  อรูเปสุ  โส  จ  จตุโวการภโว  คติ ฯเปฯ
อตฺตภาวปฏิลาโภติ   ฯ   อามนฺตา  ฯ  อตฺถิ  รูปํ  อรูปธาตุยา  โส  จ
จตุโวการภโว คติ ฯเปฯ อตฺตภาวปฏิลาโภติ ฯ น เหวํ วตฺตพฺเพ ฯเปฯ
	[๑๒๔๐]  อตฺถิ  รูปํ  อรูเปสูติ  ฯ  อามนฺตา ฯ นนุ รูปานํ นิสฺสรณํ
อรูปํ   วุตฺตํ   ภควตาติ  ฯ  อามนฺตา  ฯ  หญฺจิ  รูปานํ  นิสฺสรณํ  อรูปํ
วุตฺตํ ภควตา โน วต เร วตฺตพฺเพ อตฺถิ อรูปํ รูเปสูติ ฯ
	[๑๒๔๑]   รูปานํ   นิสฺสรณํ   อรูปํ   วุตฺตํ   ภควตา  อตฺถิ  รูปํ
อรูเปสูติ   ฯ  อามนฺตา  ฯ  กามานํ  นิสฺสรณํ  เนกฺขมฺมํ  วุตฺตํ  ภควตา
อตฺถิ    เนกฺขมฺเมสุ    กามา    อตฺถิ    อนาสเวสุ   อาสวา   อตฺถิ
อปริยาปนฺเนสุ ปริยาปนฺนาติ ฯ น เหวํ วตฺตพฺเพ ฯเปฯ
	                 อรูเป รูปกถา ฯ
	                  ____________
