สุคตึ   สคฺคํ   โลกํ   อุปปนฺนาติ   จ   มนสิ  กโรติ  ทิพฺเพน  จกฺขุนา
รูปํ ปสฺสตีติ ฯ น เหวํ วตฺตพฺเพ ฯเปฯ
	[๘๒๓]   ยถากมฺมูปคตญาณํ   ทิพฺพจกฺขุนฺติ  ฯ  อามนฺตา  ฯ  อิเม
วต   โภนฺโต   สตฺตาติ  จ  มนสิ  กโรติ  ฯเปฯ  เต  กายสฺส  เภทา
ปรมฺมรณา    สุคตึ    สคฺคํ    โลกํ   อุปปนฺนาติ   จ   มนสิ   กโรติ
ทิพฺเพน   จกฺขุนา   รูปํ   ปสฺสตีติ   ฯ   อามนฺตา  ฯ  ทฺวินฺนํ  ผสฺสานํ
ทวินฺนํ จิตฺตานํ สโมธานํ โหตีติ ฯ น เหวํ วตฺตพฺเพ ฯเปฯ
	[๘๒๔]   ยถากมฺมูปคตญาณํ   ทิพฺพจกฺขุนฺติ  ฯ  อามนฺตา  ฯ  อตฺถิ
โกจิ    อทิพฺพจกฺขุโก   ทิพฺพจกฺขุํ   อปฺปฏิลทฺโธ   อนธิคโต   อสจฺฉิกโต
ยถากมฺมูปคตํ  ชานาตีติ  ฯ  อามนฺตา  ฯ  หญฺจิ  อตฺถิ โกจิ อทิพฺพจกฺขุโก
ทิพฺพจกฺขุํ   อปฺปฏิลทฺโธ   อนธิคโต   อสจฺฉิกโต   ยถากมฺมูปคตํ  ชานาติ
โน วต เร วตฺตพฺเพ ยถากมฺมูปคตญาณํ ทิพฺพจกฺขุนฺติ ฯ
	[๘๒๕]  ยถากมฺมูปคตญาณํ  ทิพฺพจกฺขุนฺติ  ฯ  อามนฺตา  ฯ อายสฺมา
สารีปุตฺโต   ยถากมฺมูปคตํ   ชานาตีติ  ฯ  อามนฺตา  ฯ  หญฺจิ  อายสฺมา
สารีปุตฺโต  ยถากมฺมูปคตํ  ชานาติ  โน วต เร วตฺตพฺเพ ยถากมฺมูปคตญาณํ
ทิพฺพจกฺขุนฺติ ฯ
	[๘๒๖]  อายสฺมา  สารีปุตฺโต ยถากมฺมูปคตํ ชานาตีติ ฯ อามนฺตา ฯ
อตฺถายสฺมโต สารีปุตฺตสฺส ทิพฺพจกฺขุนฺติ ฯ น เหวํ วตฺตพฺเพ ฯเปฯ
	[๘๒๗]  อตฺถายสฺมโต  สารีปุตฺตสฺส  ทิพฺพจกฺขุนฺติ  ฯ  อามนฺตา  ฯ
นนุ อายสฺมา สารีปุตฺโต เอตทโวจ
