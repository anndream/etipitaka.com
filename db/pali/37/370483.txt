เวทนา   ฯเปฯ   สญฺญา   ฯเปฯ  สงฺขารา  ฯเปฯ  วิญฺญาณํ  อนตฺตาติ
วาจํ   ภาสโต   วิญฺญาณํ   อนตฺตาติ   ญาณํ   ปวตฺตตีติ   ฯ  น  เหวํ
วตฺตพฺเพ ฯเปฯ
	[๑๔๕๘]   รูปํ   อนิจฺจนฺติ  วาจํ  ภาสโต  น  จ  รูปํ  อนิจฺจนฺติ
ญาณํ   ปวตฺตตีติ   ฯ   อามนฺตา   ฯ  อิทํ  ทุกฺขนฺติ  วาจํ  ภาสโต  น
จ   อิทํ   ทุกฺขนฺติ   ญาณํ   ปวตฺตตีติ   ฯ  น  เหวํ  วตฺตพฺเพ  ฯเปฯ
เวทนา   ฯเปฯ   สญฺญา   ฯเปฯ  สงฺขารา  ฯเปฯ  วิญฺญาณํ  อนิจฺจนฺติ
วาจํ   ภาสโต   น   จ   วิญฺญาณํ   อนิจฺจนฺติ   ญาณํ   ปวตฺตตีติ   ฯ
อามนฺตา   ฯ   อิทํ   ทุกฺขนฺติ   วาจํ   ภาสโต   น  จ  อิทํ  ทุกฺขนฺติ
ญาณํ   ปวตฺตตีติ   ฯ   น   เหวํ   วตฺตพฺเพ   ฯเปฯ   รูปํ  อนตฺตาติ
วาจํ  ภาสโต  น  จ  รูปํ  อนตฺตาติ  ญาณํ  ปวตฺตตีติ  ฯ  อามนฺตา  ฯ
อิทํ   ทุกฺขนฺติ  วาจํ  ภาสโต  น  จ  อิทํ  ทุกฺขนฺติ  ญาณํ  ปวตฺตตีติ  ฯ
น   เหวํ   วตฺตพฺเพ  ฯเปฯ  เวทนา  ฯเปฯ  สญฺญา  ฯเปฯ  สงฺขารา
ฯเปฯ   วิญฺญาณํ   อนตฺตาติ   วาจํ  ภาสโต  น  จ  วิญฺญาณํ  อนตฺตาติ
ญาณํ   ปวตฺตตีติ   ฯ   อามนฺตา   ฯ  อิทํ  ทุกฺขนฺติ  วาจํ  ภาสโต  น
จ อิทํ ทุกฺขนฺติ ญาณํ ปวตฺตตีติ ฯ น เหวํ วตฺตพฺเพ ฯเปฯ
	[๑๔๕๙]   อิทํ   ทุกฺขนฺติ   วาจํ   ภาสโต   อิทํ  ทุกฺขนฺติ  ญาณํ
ปวตฺตตีติ   ฯ   อามนฺตา   ฯ   อีติ   จ  ทนฺติ  จ  ทูติ  จ  ขนฺติ  จ
ญาณํ ปวตฺตตีติ ฯ น เหวํ วตฺตพฺเพ ฯเปฯ
	                อิทํทุกฺขนฺติกถา ฯ
	                ____________________
