อโนตฺตปฺเปน สอโนตฺตปฺปีติ ฯ น เหวํ วตฺตพฺเพ ฯเปฯ
	[๓๖๐]  อนาคามิสฺส  อตีตา  สกฺกายทิฏฺฐิ  อตฺถีติ  ฯ  อามนฺตา ฯ
อนาคามี   ตาย   ทิฏฺฐิยา   สทิฏฺฐิโกติ  ฯ  น  เหวํ  วตฺตพฺเพ  ฯเปฯ
อนาคามิสฺส    อตีตา    วิจิกิจฺฉา    อตฺถิ   อตีโต   สีลพฺพตปรามาโส
อตฺถิ    อตีโต    อณุสหคโต   กามราโค   อตฺถิ   อตีโต   อณุสหคโต
พฺยาปาโท   อตฺถีติ   ฯ   อามนฺตา   ฯ   อนาคามี  เตน  พฺยาปาเทน
พฺยาปนฺนจิตฺโตติ ฯ น เหวํ วตฺตพฺเพ ฯเปฯ
	[๓๖๑]  สกทาคามิสฺส  อตีตา  สกฺกายทิฏฺฐิ  อตฺถีติ  ฯ อามนฺตา ฯ
สกทาคามี    ตาย   ทิฏฺฐิยา   สทิฏฺฐิโกติ   ฯ   น   เหวํ   วตฺตพฺเพ
ฯเปฯ   สกทาคามิสฺส  อตีตา  วิจิกิจฺฉา  อตฺถิ  อตีโต  สีลพฺพตปรามาโส
อตฺถิ      อตีโต      โอฬาริโก     กามราโค     อตฺถิ     อตีโต
โอฬาริโก   พฺยาปาโท   อตฺถีติ   ฯ   อามนฺตา   ฯ  สกทาคามี  เตน
พฺยาปาเทน พฺยาปนฺนจิตฺโตติ ฯ น เหวํ วตฺตพฺเพ ฯเปฯ
	[๓๖๒]  โสตาปนฺนสฺส  อตีตา  สกฺกายทิฏฺฐิ  อตฺถีติ  ฯ อามนฺตา ฯ
โสตาปนฺโน   ตาย   ทิฏฺฐิยา   สทิฏฺฐิโกติ   ฯ   น   เหวํ   วตฺตพฺเพ
ฯเปฯ   โสตาปนฺนสฺส  อตีตา  วิจิกิจฺฉา  อตฺถิ  อตีโต  สีลพฺพตปรามาโส
อตฺถิ      อตีโต      อปายคมนิโย      ราโค     อตฺถิ     อตีโต
อปายคมนิโย   โทโส   อตฺถิ   อตีโต  อปายคมนิโย  โมโห  อตฺถีติ  ฯ
อามนฺตา   ฯ   โสตาปนฺโน   เตน   โมเหน   สโมโหติ  ฯ  น  เหวํ
วตฺตพฺเพ ฯเปฯ
