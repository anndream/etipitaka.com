	[๔๐๕]   อนาคตํ   วิญฺญาณํ  ขนฺโธ  อนาคตํ  วิญฺญาณํ  นตฺถีติ  ฯ
อามนฺตา    ฯ    ปจฺจุปฺปนฺนํ   วิญฺญาณํ   ขนฺโธ   ปจฺจุปฺปนฺนํ   วิญฺญาณํ
นตฺถีติ   ฯ   น   เหวํ   วตฺตพฺเพ   ฯเปฯ  อนาคตํ  วิญฺญาณํ  อายตนํ
ฯเปฯ  อนาคตํ  วิญฺญาณํ  ธาตุ  ฯเปฯ  อนาคตํ  วิญฺญาณํ ขนฺธธาตุอายตนํ
อนาคตํ     วิญฺญาณํ     นตฺถีติ    ฯ    อามนฺตา    ฯ    ปจฺจุปฺปนฺนํ
วิญฺญาณํ     ขนฺธธาตุอายตนํ     ปจฺจุปฺปนฺนํ    วิญฺญาณํ    นตฺถีติ    ฯ
น เหวํ วตฺตพฺเพ ฯเปฯ
	[๔๐๖]   น  วตฺตพฺพํ  อตีตานาคตา  ขนฺธา  ธาตุ  อายตนํ  นตฺถิ
เจเตติ   ฯ   อามนฺตา   ฯ   นนุ   วุตฺตํ   ภควตา  ตโยเม  ภิกฺขเว
นิรุตฺติปถา    อธิวจนปถา    ปญฺญตฺติปถา    ฯเปฯ   วิญฺญูหีติ   อตฺเถว
สุตฺตนฺโตติ   ฯ   อามนฺตา   ฯ   เตน   หิ  น  วตฺตพฺพํ  อตีตานาคตา
ขนฺธา ธาตุ อายตนํ นตฺถิ เจเตติ ฯ
	[๔๐๗]   อตีตานาคตา  ขนฺธา  ธาตุ  อายตนํ  นตฺถิ  เจเตติ  ฯ
อามนฺตา    ฯ    นนุ    วุตฺตํ   ภควตา   ยํ   กิญฺจิ   ภิกฺขเว   รูปํ
อตีตานาคตปจฺจุปฺปนฺนํ   ฯเปฯ   อยํ   วุจฺจติ   รูปกฺขนฺโธ   ยา   กาจิ
เวทนา   ฯเปฯ   ยา   กาจิ   สญฺญา   ฯเปฯ   เย  เกจิ  สงฺขารา
ฯเปฯ    ยํ    กิญฺจิ    วิญฺญาณํ   อตีตานาคตปจฺจุปฺปนฺนํ   ฯเปฯ   อยํ
วุจฺจติ  วิญฺญาณกฺขนฺโธติ  อตฺเถว  สุตฺตนฺโตติ  ฯ  อามนฺตา  ฯ  เตน  หิ
น วตฺตพฺพํ  อตีตานาคตา ขนฺธา ธาตุ อายตนํ นตฺถิ เจเตติ ฯ
	                อตีตํ ขนฺธาติกถา ฯ
	                   ____________
