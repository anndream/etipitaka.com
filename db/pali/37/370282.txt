โน  เจ  ปน  วตฺตพฺเพ  อตฺถิ  เทเวสุ  อสํวโร  ยมฺหา  อสํวรา สํวโร
สีลนฺติ   โน   วต  เร  วตฺตพฺเพ  อสํวรา  สํวโร  สีลํ  อตฺถิ  เทเวสุ
สํวโรติ   ยํ   ตตฺถ   วเทสิ   วตฺตพฺเพ   โข   อสํวรา   สํวโร  สีลํ
อตฺถิ   เทเวสุ   สํวโร   โน   จ   วตฺตพฺเพ  อตฺถิ  เทเวสุ  อสํวโร
ยมฺหา อสํวรา สํวโร สีลนฺติ มิจฺฉา ฯ
	[๘๓๑]   อตฺถิ   มนุสฺเสสุ   สํวโร   อตฺถิ   ตตฺถ  อสํวโรติ  ฯ
อามนฺตา   ฯ   อตฺถิ   เทเวสุ   สํวโร  อตฺถิ  ตตฺถ  อสํวโรติ  ฯ  น
เหวํ วตฺตพฺเพ ฯเปฯ
	[๘๓๒]   อตฺถิ   เทเวสุ   สํวโร   นตฺถิ   ตตฺถ   อสํวโรติ  ฯ
อามนฺตา   ฯ   อตฺถิ   มนุสฺเสสุ   สํวโร   นตฺถิ   ตตฺถ  อสํวโรติ  ฯ
น เหวํ วตฺตพฺเพ ฯเปฯ
	[๘๓๓]  อตฺถิ  เทเวสุ  ปาณาติปาตา  เวรมณีติ  ฯ  อามนฺตา  ฯ
อตฺถิ   เทเวสุ   ปาณาติปาโตติ   ฯ  น  เหวํ  วตฺตพฺเพ  ฯเปฯ  อตฺถิ
เทเวสุ   สุราเมรยมชฺชปมาทฏฺฐานา   เวรมณีติ  ฯ  อามนฺตา  ฯ  อตฺถิz
เทเวสุ สุราเมรยมชฺชปมาทฏฺฐานนฺติ ฯ น เหวํ วตฺตพฺเพ ฯเปฯ
	[๘๓๔]  นตฺถิ  เทเวสุ  ปาณาติปาโตติ ฯ อามนฺตา ฯ นตฺถิ เทเวสุ
ปาณาติปาตา   เวรมณีติ  ฯ  น  เหวํ  วตฺตพฺเพ  ฯเปฯ  นตฺถิ  เทเวสุ
สุราเมรยมชฺชปมาทฏฺฐานนฺติ    ฯ    อามนฺตา    ฯ    นตฺถิ   เทเวสุ
สุราเมรยมชฺชปมาทฏฺฐานา เวรมณีติ ฯ น เหวํ วตฺตพฺเพ ฯเปฯ
	[๘๓๕]   อตฺถิ   มนุสฺเสสุ   ปาณาติปาตา   เวรมณี  อตฺถิ  ตตฺถ
