อาวชฺชนา ฯเปฯ ปณิธิ โน วต เร วตฺตพฺเพ ชรามรณํ วิปาโกติ ฯ
	[๑๑๗๐]  ผสฺโส  วิปาโก  ผสฺโส  สุขเวทนิโย ทุกฺขเวทนิโย ฯเปฯ
สารมฺมโณ   อตฺถิ   ตสฺส   อาวชฺชนา  ฯเปฯ  ปณิธีติ  ฯ  อามนฺตา  ฯ
ชรามรณํ    วิปาโก    ชรามรณํ    สุขเวทนิยํ    ทุกฺขเวทนิยํ   ฯเปฯ
สารมฺมณํ   อตฺถิ   ตสฺส   อาวชฺชนา   ฯเปฯ   ปณิธีติ   ฯ   น  เหวํ
วตฺตพฺเพ ฯเปฯ
	[๑๑๗๑]   ชรามรณํ   วิปาโก   ชรามรณํ   น   สุขเวทนิยํ   น
ทุกฺขเวทนิยํ    ฯเปฯ   อนารมฺมณํ   นตฺถิ   ตสฺส   อาวชฺชนา   ฯเปฯ
ปณิธีติ   ฯ   อามนฺตา   ฯ   ผสฺโส   วิปาโก  ผสฺโส  น  สุขเวทนิโย
น    ทุกฺขเวทนิโย    ฯเปฯ   อนารมฺมโณ   นตฺถิ   ตสฺส   อาวชฺชนา
ฯเปฯ ปณิธีติ ฯ น เหวํ วตฺตพฺเพ ฯเปฯ
	[๑๑๗๒]    อกุสลานํ   ธมฺมานํ   ชรามรณํ   อกุสลานํ   ธมฺมานํ
วิปาโกติ   ฯ   อามนฺตา   ฯ   กุสลานํ   ธมฺมานํ   ชรามรณํ  กุสลานํ
ธมฺมานํ วิปาโกติ ฯ น เหวํ วตฺตพฺเพ ฯเปฯ
	[๑๑๗๓]   กุสลานํ   ธมฺมานํ   ชรามรณํ   น   วตฺตพฺพํ  กุสลานํ
ธมฺมานํ   วิปาโกติ   ฯ   อามนฺตา   ฯ   อกุสลานํ  ธมฺมานํ  ชรามรณํ
น วตฺตพฺพํ อกุสลานํ ธมฺมานํ วิปาโกติ ฯ น เหวํ วตฺตพฺเพ ฯเปฯ
	[๑๑๗๔]    กุสลานํ    ธมฺมานํ   ชรามรณํ   อกุสลานํ   ธมฺมานํ
วิปาโกติ   ฯ   อามนฺตา   ฯ   อกุสลานํ   ธมฺมานํ  ชรามรณํ  กุสลานํ
ธมฺมานํ วิปาโกติ ฯ น เหวํ วตฺตพฺเพ ฯเปฯ
