ชนปเทสุ   อตฺถิ   พฺรหฺมจริยวาโสติ   ฯ   อามนฺตา   ฯ   ปจฺจนฺติเมสุ
ชนปเทสุ    อตฺถิ    พฺรหฺมจริยวาโส   มิลกฺขูสุ   อวิญฺญาตาเรสุ   ยตฺถ
นตฺถิ   คติ   ภิกฺขูนํ   ภิกฺขุนีนํ   อุปาสกานํ  อุปาสิกานนฺติ  ฯ  น  เหวํ
วตฺตพฺเพ ฯเปฯ
	[๒๗๑]   อตฺถิ  เทเวสุ  พฺรหฺมจริยวาโสติ  ฯ  อามนฺตา  ฯ  นนุ
วุตฺตํ   ภควตา  ตีหิ  ภิกฺขเว  ฐาเนหิ  ชมฺพูทีปกา  มนุสฺสา  อุตฺตรกุรุเก
จ   มนุสฺเส   อธิคฺคณฺหนฺติ   เทเว  จ  ตาวตึเส  ฯ  กตเมหิ  ตีหิ  ฯ
สูรา   สติมนฺโต   อิธ   พฺรหฺมจริยวาโสติ  ๑  อตฺเถว  สุตฺตนฺโตติ  ฯ
อามนฺตา   ฯ  เตน  หิ  นตฺถิ  เทเวสุ  พฺรหฺมจริยวาโสติ  ฯ  สาวตฺถิยํ
วุตฺตํ   ภควตา  อิธ  พฺรหฺมจริยวาโสติ  ฯ  อามนฺตา  ฯ  สาวตฺถิยญฺเญว
พฺรหฺมจริยวาโส    นตฺถญฺญตฺร    พฺรหฺมจริยวาโสติ    ฯ    น    เหวํ
วตฺตพฺเพ   ฯ   อนาคามิสฺส   ปุคฺคลสฺส   ปญฺโจรมฺภาคิยานิ  สญฺโญชนานิ
ปหีนานิ     ปญฺจุทฺธมฺภาคิยานิ     สญฺโญชนานิ     อปฺปหีนานิ     อิโต
จุตสฺส    ตตฺถ    อุปฺปนฺนสฺส    กุหึ    ผลุปฺปตฺตีติ   ฯ   ตตฺเถว   ฯ
หญฺจิ     อนาคามิสฺส     ปุคฺคลสฺส    ปญฺโจรมฺภาคิยานิ    สญฺโญชนานิ
ปหีนานิ    ปญฺจุทฺธมฺภาคิยานิ   สญฺโญชนานิ   อปฺปหีนานิ   อิโต   จุตสฺส
ตตฺถ   อุปฺปนฺนสฺส   ตหึ   ผลุปฺปตฺติ   โน   วต   เร  วตฺตพฺเพ  นตฺถิ
เทเวสุ   พฺรหฺมจริยวาโสติ  ฯ  อนาคามิสฺส  ปุคฺคลสฺส  ปญฺโจรมฺภาคิยานิ
สญฺโญชนานิ        ปหีนานิ       ปญฺจุทฺธมฺภาคิยานิ       สญฺโญชนานิ
#๑ อํ. นวก. ๔๗
