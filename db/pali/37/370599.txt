วตฺตพฺพํ   ยา   ปฐมสฺส   ฌานสฺส  อุปฺปาทาย  อาวชฺชนา  ฯเปฯ  ปณิธิ
สาว   ทุติยสฺส   ฌานสฺส   อุปฺปาทาย   อาวชฺชนา   ฯเปฯ  ปณิธีติ  ฯ
อามนฺตา  ฯ  ทุติยํ  ฌานํ  อนาวชฺชนฺตสฺส  อุปฺปชฺชติ  ฯเปฯ อปณิทหนฺตสฺส
อุปฺปชฺชตีติ    ฯ   น   เหวํ   วตฺตพฺเพ   ฯเปฯ   นนุ   ทุติยํ   ฌานํ
อาวชฺชนฺตสฺส  อุปฺปชฺชติ  ฯเปฯ  ปณิทหนฺตสฺส  อุปฺปชฺชตีติ  ฯ  อามนฺตา ฯ
หญฺจิ      ทุติยํ      ฌานํ     อาวชฺชนฺตสฺส     อุปฺปชฺชติ     ฯเปฯ
ปณิทหนฺตสฺส   อุปฺปชฺชติ   โน   วต   เร   วตฺตพฺเพ   ปฐมา   ฌานา
ทุติยํ   ฌานํ   สงฺกมตีติ   ฯ  ปฐมา  ฌานา  ทุติยํ  ฌานํ  สงฺกมตีติ  ฯ
อามนฺตา  ฯ  ปฐมํ  ฌานํ  กาเม  อาทีนวโต  มนสิกโรโต  อุปฺปชฺชตีติ ฯ
อามนฺตา  ฯ  ทุติยํ  ฌานํ  กาเม  อาทีนวโต  มนสิกโรโต  อุปฺปชฺชตีติ ฯ
น   เหวํ   วตฺตพฺเพ   ฯเปฯ   ปฐมํ   ฌานํ   สวิตกฺกํ  สวิจารนฺติ  ฯ
อามนฺตา   ฯ  ทุติยํ  ฌานํ  สวิตกฺกํ  สวิจารนฺติ  ฯ  น  เหวํ  วตฺตพฺเพ
ฯเปฯ   ปฐมา   ฌานา   ทุติยํ   ฌานํ   สงฺกมตีติ   ฯ   อามนฺตา  ฯ
ตญฺเญว ปฐมํ ฌานํ ตํ ทุติยํ ฌานนฺติ ฯ น เหวํ วตฺตพฺเพ ฯเปฯ
	[๑๗๕๒]  ทุติยา  ฌานา  ตติยํ  ฌานํ  สงฺกมตีติ  ฯ  อามนฺตา  ฯ
ยา   ทุติยสฺส   ฌานสฺส   อุปฺปาทาย   อาวชฺชนา   ฯเปฯ  ปณิธิ  สาว
ตติยสฺส   ฌานสฺส   อุปฺปาทาย  อาวชฺชนา  ฯเปฯ  ปณิธีติ  ฯ  น  เหวํ
วตฺตพฺเพ  ฯเปฯ  ทุติยา  ฌานา  ตติยํ  ฌานํ  สงฺกมตีติ  ฯ  น  วตฺตพฺพํ
ยา   ทุติยสฺส   ฌานสฺส   อุปฺปาทาย   อาวชฺชนา   ฯเปฯ  ปณิธิ  สาว
ตติยสฺส  ฌานสฺส  อุปฺปาทาย  อาวชฺชนา  ฯเปฯ  ปณิธีติ  ฯ  อา-
