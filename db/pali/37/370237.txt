กาเยน  ผุสิตฺวา  วิหรตีติ  ฯ  น  เหวํ  วตฺตพฺเพ  ฯเปฯ สมุทยทสฺสเนน
ฯเปฯ   นิโรธทสฺสเนน   ฯเปฯ  มคฺคทสฺสเนน  กึ  ชหตีติ  ฯ  โอฬาริกํ
กามราคํ  โอฬาริกํ  พฺยาปาทํ  ตเทกฏฺเฐ  จ  กิเลเส  จตุภาคํ ชหตีติ ฯ
จตุภาคํ  สกทาคามี  จตุภาคํ  น  สกทาคามี  จตุภาคํ สกทาคามิผลปฺปตฺโต
ปฏิลทฺโธ     อธิคโต     สจฺฉิกโต    อุปสมฺปชฺช    วิหรติ    กาเยน
ผุสิตฺวา   วิหรติ   จตุภาคํ   น   กาเยน   ผุสิตฺวา   วิหรตีติ   ฯ  น
เหวํ วตฺตพฺเพ ฯเปฯ
	[๖๕๔]   อนาคามิผลสจฺฉิกิริยาย  ปฏิปนฺโน  ปุคฺคโล  ทุกฺขทสฺสเนน
กึ   ชหตีติ   ฯ   อณุสหคตํ   กามราคํ  อณุสหคตํ  พฺยาปาทํ  ตเทกฏฺเฐ
จ   กิเลเส   จตุภาคํ   ชหตีติ   ฯ   จตุภาคํ   อนาคามี  จตุภาคํ  น
อนาคามี   จตุภาคํ   อนาคามิผลปฺปตฺโต   ปฏิลทฺโธ   อธิคโต  สจฺฉิกโต
อุปสมฺปชฺช   วิหรติ   กาเยน   ผุสิตฺวา   วิหรติ   จตุภาคํ  น  กาเยน
ผุสิตฺวา   วิหรติ   จตุภาคํ   อนฺตราปรินิพฺพายี  ฯเปฯ  อุปหจฺจปรินิพฺพายี
ฯเปฯ       อสงฺขารปรินิพฺพายี       ฯเปฯ       สสงฺขารปรินิพฺพายี
ฯเปฯ    อุทฺธํโสโต    อกนิฏฺฐคามี    จตุภาคํ    น   อุทฺธํโสโต   น
อกนิฏฺฐคามีติ   ฯ   น   เหวํ  วตฺตพฺเพ  ฯเปฯ  สมุทยทสฺสเนน  ฯเปฯ
นิโรธทสฺสเนน    ฯเปฯ    มคฺคทสฺสเนน   กึ   ชหตีติ   ฯ   อณุสหคตํ
กามราคํ    อณุสหคตํ   พฺยาปาทํ   ตเทกฏฺเฐ   จ   กิเลเส   จตุภาคํ
ชหตีติ    ฯ   จตุภาคํ   อนาคามี   จตุภาคํ   น   อนาคามี   จตุภาคํ
อนาคามิผลปฺปตฺโต   ปฏิลทฺโธ   อธิคโต   สจฺฉิกโต   อุปสมฺปชฺช  วิหรติ
