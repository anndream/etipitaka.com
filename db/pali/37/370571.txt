กามาวจรํ   เตน   วต   เร  วตฺตพฺเพ  รูปาวจรกมฺมสฺส  กตตฺตา  รูปํ
รูปาวจรํ อรูปาวจรกมฺมสฺส กตตฺตา รูปํ อรูปาวจรนฺติ ฯ
	           รูปํ รูปาวจรารูปาวจรนฺติกถา ฯ
	                __________________
	         รูปราโค รูปธาตุปริยาปนฺโนติอาทิกถา
	[๑๖๘๒]    รูปราโค   รูปธาตุปริยาปนฺโนติ   ฯ   อามนฺตา   ฯ
สมาปตฺเตสิโย    อุปปตฺเตสิโย    ทิฏฺฐธมฺมสุขวิหาโร    สมาปตฺเตสิเยน
จิตฺเตน   อุปปตฺเตสิเยน  จิตฺเตน  ทิฏฺฐธมฺมสุขวิหาเรน  จิตฺเตน  สหคโต
สหชาโต   สํสฏฺโฐ   สมฺปยุตฺโต   เอกุปฺปาโท  เอกนิโรโธ  เอกวตฺถุโก
เอการมฺมโณติ  ฯ  น  เหวํ  วตฺตพฺเพ  ฯเปฯ  นนุ  น สมาปตฺเตสิโย น
อุปปตฺเตสิโย   น   ทิฏฺฐธมฺมสุขวิหาโร   น   สมาปตฺเตสิเยน   จิตฺเตน
ฯเปฯ   เอกวตฺถุโก   เอการมฺมโณติ   ฯ   อามนฺตา   ฯ   หญฺจิ   น
สมาปตฺเตสิโย    น    อุปปตฺเตสิโย    น    ทิฏฺฐธมฺมสุขวิหาโร    น
สมาปตฺเตสิเยน   จิตฺเตน   ฯเปฯ  เอกวตฺถุโก  เอการมฺมโณ  โน  วต
เร วตฺตพฺเพ รูปราโค รูปธาตุปริยาปนฺโนติ ฯ
	[๑๖๘๓]  รูปราโค  รูปธาตุปริยาปนฺโนติ  ฯ อามนฺตา ฯ สทฺทราโค
สทฺทธาตุปริยาปนฺโนติ  ฯ  น  เหวํ  วตฺตพฺเพ  ฯเปฯ  รูปราโค รูปธาตุ-
ปริยาปนฺโนติ   ฯ   อามนฺตา  ฯ  คนฺธราโค  ฯเปฯ  รสราโค  ฯเปฯ
โผฏฺฐพฺพราโค โผฏฺฐพฺพธาตุปริยาปนฺโนติ ฯ น เหวํ วตฺตพฺเพ ฯเปฯ
