เวทยิตํ   สุขํ   วา   ทุกฺขํ  วา  อทุกฺขมสุขํ  วา  ตมฺปิ  สุญฺญํ  อตฺเตน
วา   อตฺตนิเยน   วา   โสตํ   สุญฺญํ   ฯเปฯ   สทฺทา  สุญฺญา  ฯเปฯ
ฆานํ  สุญฺญํ  ...  คนฺธา  สุญฺญา  ฯเปฯ  ชิวฺหา สุญฺญา ... รสา สุญฺญา
ฯเปฯ  กาโย  สุญฺโญ  ...  โผฏฺฐพฺพา  สุญฺญา  ฯเปฯ มโน สุญฺโญ ...
ธมฺมา  สุญฺญา  ...  มโนวิญฺญาณํ  สุญฺญํ  ... มโนสมฺผสฺโส สุญฺโญ ฯเปฯ
ยมฺปิทํ   มโนสมฺผสฺสปจฺจยา   อุปฺปชฺชติ   เวทยิตํ   สุขํ  วา  ทุกฺขํ  วา
อทุกฺขมสุขํ   วา   ตมฺปิ   สุญฺญํ   อตฺเตน  วา  อตฺตนิเยน  วา  ยสฺมา
โข   อานนฺท   สุญฺญํ   อตฺเตน   วา   อตฺตนิเยน  วา  ตสฺมา  สุญฺโญ
โลโกติ   วุจฺจตีติ  ๑  อตฺเถว  สุตฺตนฺโตติ  ฯ  อามนฺตา  ฯ  เตน  หิ
น วตฺตพฺพํ ปุคฺคโล อุปลพฺภติ สจฺฉิกฏฺฐปรมฏฺเฐนาติ ฯ
	[๑๘๗]  ปุคฺคโล  อุปลพฺภติ  สจฺฉิกฏฺฐปรมฏฺเฐนาติ  ฯ  อามนฺตา ฯ
นนุ    ภควา    สจฺจวาที   กาลวาที   ภูตวาที   ตถวาที   อวิตถวาที
อนญฺญถวาทีติ  ฯ  อามนฺตา  ฯ  วุตฺตํ  ภควตา  อตฺตนิ  วา  ภิกฺขเว สติ
อตฺตนิยํ   เมติ   อสฺสาติ   เอวํ   ภนฺเต  อตฺตนิเย  วา  ภิกฺขเว  สติ
อตฺตา   เมติ  อสฺสาติ  เอวํ  ภนฺเต  อตฺตนิ  จ  ภิกฺขเว  อตฺตนิเย  จ
สจฺจโต   เถตโต   อนุปลพฺภิยมาเน  ยมิทํ  ทิฏฺฐิฏฺฐานํ  โส  โลโก  โส
อตฺตา   โส   เปจฺจ  ภวิสฺสามิ  นิจฺโจ  ธุโว  สสฺสโต  อวิปริณามธมฺโม
สสฺสติสมํ    ตเถว   ฐสฺสามีติ   นนฺวายํ   ภิกฺขเว   เกวโล   ปริปูโร
พาลธมฺโมติ   กิญฺจิ   โน   สิยา   ภนฺเต  เกวโล  หิ  ภนฺเต  ปริปูโร
#๑ ขุ. ป. ๔๓๓ ฯ
