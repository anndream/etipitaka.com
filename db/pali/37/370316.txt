กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโยติ ฯ
	[๙๘๔]  โพธิสตฺโต  กสฺสปสฺส  ภควโต  ปาวจเน  โอกฺกนฺตนิยาโม
จริตพฺรหฺมจริโยติ   ฯ   อามนฺตา   ฯ   นนุ  วุตฺตํ  ภควตา  อิทํ  ทุกฺขํ
อริยสจฺจนฺติ   เม  ภิกฺขเว  ปุพฺเพ  อนนุสฺสุเตสุ  ธมฺเมสุ  จกฺขุํ  อุทปาทิ
ญาณํ    อุทปาทิ    ปญฺญา    อุทปาทิ    วิชฺชา    อุทปาทิ   อาโลโก
อุทปาทิ   ตํ   โข   ปนิทํ  ทุกฺขํ  อริยสจฺจํ  ปริญฺเญยฺยนฺติ  เม  ภิกฺขเว
ฯเปฯ    ปริญฺญาตนฺติ   เม   ภิกฺขเว   ปุพฺเพ   อนนุสฺสุเตสุ   ธมฺเมสุ
จกฺขุํ  อุทปาทิ  ฯเปฯ  อาโลโก  อุทปาทิ  อิทํ  ทุกฺขสมุทโย  อริยสจฺจนฺติ
เม  ภิกฺขเว  ฯเปฯ  ตํ  โข  ปนิทํ  ทุกฺขสมุทโย  อริยสจฺจํ  ปหาตพฺพนฺติ
เม   ภิกฺขเว   ฯเปฯ  ปหีนนฺติ  เม  ภิกฺขเว  ฯเปฯ  อิทํ  ทุกฺขนิโรโธ
อริยสจฺจนฺติ  เม  ภิกฺขเว  ฯเปฯ  ตํ  โข  ปนิทํ  ทุกฺขนิโรโธ  อริยสจฺจํ
สจฺฉิกาตพฺพนฺติ   เม   ภิกฺขเว  ฯเปฯ  สจฺฉิกตนฺติ  เม  ภิกฺขเว  ฯเปฯ
อิทํ   ทุกฺขนิโรธคามินี   ปฏิปทา   อริยสจฺจนฺติ   เม   ภิกฺขเว   ฯเปฯ
ตํ   โข   ปนิทํ   ทุกฺขนิโรธคามินี   ปฏิปทา   อริยสจฺจํ   ภาเวตพฺพนฺติ
เม   ภิกฺขเว   ฯเปฯ   ภาวิตนฺติ   เม   ภิกฺขเว  ปุพฺเพ  อนนุสฺสุเตสุ
ธมฺเมสุ     จกฺขุํ    อุทปาทิ    ญาณํ    อุทปาทิ    ปญฺญา    อุทปาทิ
วิชฺชา   อุทปาทิ   อาโลโก   อุทปาทีติ   ๑   อตฺเถว  สุตฺตนฺโตติ  ฯ
อามนฺตา   ฯ   เตน   หิ   น  วตฺตพฺพํ  โพธิสตฺโต  กสฺสปสฺส  ภควโต
ปาวจเน โอกฺกนฺตนิยาโม จริตพฺรหฺมจริโยติ ฯ
	               นิยาโมกฺกนฺติกถา ฯ
#๑ วิ. ม. ๑. ๑๙ ฯ สํ. มหาวาร. ๔๐๒ ฯ
