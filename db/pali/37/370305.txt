อนาคามินา  ตโย  มคฺคา  ปฏิลทฺธา  เตหิ  จ  อปริหีโนติ  ฯ  อนาคามี
ตีหิ มคฺเคหิ สมนฺนาคโตติ ฯ น เหวํ วตฺตพฺเพ ฯเปฯ
	[๙๓๒]   สกทาคามินา   เทฺว   ผลานิ   ปฏิลทฺธานิ   เตหิ   จ
อปริหีโนติ  ฯ  สกทาคามี  ทฺวีหิ  ผเลหิ  สมนฺนาคโตติ  ฯ  อามนฺตา  ฯ
สกทาคามินา   เทฺว   มคฺคา   ปฏิลทฺธา   เตหิ   จ   อปริหีโนติ   ฯ
สกทาคามี ทฺวีหิ มคฺเคหิ สมนฺนาคโตติ ฯ น เหวํ วตฺตพฺเพ ฯเปฯ
	                สมนฺนาคตกถา ฯ
	                 ________________
	              อุเปกฺขาสมนฺนาคตกถา
	[๙๓๓]   อรหา  ฉหิ  อุเปกฺขาหิ  สมนฺนาคโตติ  ฯ  อามนฺตา  ฯ
อรหา   ฉหิ   ผสฺเสหิ   ฉหิ   เวทนาหิ   ฉหิ   สญฺญาหิ   ฯเปฯ  ฉหิ
ปญฺญาหิ สมนฺนาคโตติ ฯ น เหวํ วตฺตพฺเพ ฯเปฯ
	[๙๓๔]   อรหา  ฉหิ  อุเปกฺขาหิ  สมนฺนาคโตติ  ฯ  อามนฺตา  ฯ
อรหา   จกฺขุนา   รูปํ   ปสฺสนฺโต   โสเตน   สทฺทํ   สุณาติ   ฆาเนน
คนฺธํ    ฆายติ    ชิวฺหาย   รสํ   สายติ   กาเยน   โผฏฺฐพฺพํ   ผุสติ
มนสา   ธมฺมํ   วิชานาติ   ฯเปฯ   มนสา   ธมฺมํ  วิชานนฺโต  จกฺขุนา
รูปํ   ปสฺสติ   โสเตน   สทฺทํ   สุณาติ  ฆาเนน  คนฺธํ  ฆายติ  ชิวฺหาย
รสํ สายติ กาเยน โผฏฺฐพฺพํ ผุสตีติ ฯ น เหวํ วตฺตพฺเพ ฯเปฯ
	[๙๓๕]   อรหา  ฉหิ  อุเปกฺขาหิ  สมนฺนาคโตติ  ฯ  อามนฺตา  ฯ
