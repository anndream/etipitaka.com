	                อสญฺญสตฺตูปิกากถา
    [๑๖๓๐]     สญฺญาเวทยิตนิโรธสมาปตฺติ     อสญฺญสตฺตูปิกาติ    ฯ
อามนฺตา    ฯ    อตฺถิ    สญฺญาเวทยิตนิโรธํ    สมาปนฺนสฺส   อโลโภ
กุสลมูลํ   อโทโส   กุสลมูลํ   อโมโห   กุสลมูลํ   สทฺธา   วิริยํ   สติ
สมาธิ  ปญฺญาติ  ฯ  น  เหวํ  วตฺตพฺเพ  ฯเปฯ  นตฺถิ สญฺญาเวทยิตนิโรธํ
สมาปนฺนสฺส   อโลโภ   กุสลมูลํ   อโทโส  กุสลมูลํ  ฯเปฯ  ปญฺญาติ  ฯ
อามนฺตา   ฯ   หญฺจิ   นตฺถิ   สญฺญาเวทยิตนิโรธํ  สมาปนฺนสฺส  อโลโภ
กุสลมูลํ   อโทโส   กุสลมูลํ   อโมโห   กุสลมูลํ   สทฺธา   วิริยํ   สติ
สมาธิ   ปญฺญา   โน   วต   เร  วตฺตพฺเพ  สญฺญาเวทยิตนิโรธสมาปตฺติ
อสญฺญสตฺตูปิกาติ ฯ
    [๑๖๓๑]     สญฺญาเวทยิตนิโรธสมาปตฺติ     อสญฺญสตฺตูปิกาติ    ฯ
อามนฺตา   ฯ   อตฺถิ   สญฺญาเวทยิตนิโรธํ  สมาปนฺนสฺส  ผสฺโส  เวทนา
สญฺญา   เจตนา   จิตฺตนฺติ   ฯ   น   เหวํ   วตฺตพฺเพ   ฯเปฯ  นตฺถิ
สญฺญาเวทยิตนิโรธํ    สมาปนฺนสฺส   ผสฺโส   เวทนา   สญฺญา   เจตนา
จิตฺตนฺติ   ฯ   อามนฺตา  ฯ  อผสฺสกสฺส  มคฺคภาวนา  ฯเปฯ  อจิตฺตกสฺส
มคฺคภาวนาติ  ฯ  น  เหวํ  วตฺตพฺเพ  ฯเปฯ  นนุ สผสฺสกสฺส มคฺคภาวนา
ฯเปฯ   สจิตฺตกสฺส   มคฺคภาวนาติ   ฯ  อามนฺตา  ฯ  หญฺจิ  สผสฺสกสฺส
มคฺคภาวนา   ฯเปฯ   สจิตฺตกสฺส  มคฺคภาวนา  โน  วต  เร  วตฺตพฺเพ
สญฺญาเวทยิตนิโรธสมาปตฺติ อสญฺญสตฺตูปิกาติ ฯ
