อกุสลํ   เวทนํ   อุปาทาย   อกุสลสฺส   ปุคฺคลสฺส   ปญฺญตฺตีติ   ฯ   น
เหวํ   วตฺตพฺเพ   ฯเปฯ  อกุสลํ  เวทนํ  อุปาทาย  อกุสลสฺส  ปุคฺคลสฺส
ปญฺญตฺตีติ   ฯ   อามนฺตา   ฯ   อกุสลา   เวทนา   สผลา   สวิปากา
อนิฏฺฐผลา     อกนฺตผลา     อมนุญฺญผลา    เสจนกผลา    ทุกฺขุทฺรยา
ทุกฺขวิปากาติ   ฯ   อามนฺตา   ฯ  อกุสโลปิ  ปุคฺคโล  สผโล  สวิปาโก
อนิฏฺฐผโล  อกนฺตผโล  อมนุญฺญผโล เสจนกผโล ทุกฺขุทฺรโย ทุกฺขวิปาโกติ ฯ
น เหวํ วตฺตพฺเพ ฯเปฯ
	[๙๖]   เวทนํ   อุปาทาย  ปุคฺคลสฺส  ปญฺญตฺตีติ  ฯ  อามนฺตา  ฯ
อพฺยากตํ   เวทนํ   อุปาทาย   อพฺยากตสฺส   ปุคฺคลสฺส   ปญฺญตฺตีติ   ฯ
น   เหวํ   วตฺตพฺเพ   ฯเปฯ  อพฺยากตํ  เวทนํ  อุปาทาย  อพฺยากตสฺส
ปุคฺคลสฺส   ปญฺญตฺตีติ   ฯ   อามนฺตา   ฯ  อพฺยากตา  เวทนา  อนิจฺจา
สงฺขตา   ปฏิจฺจสมุปฺปนฺนา  ขยธมฺมา  วยธมฺมา  วิราคธมฺมา  นิโรธธมฺมา
วิปริณามธมฺมาติ     ฯ     อามนฺตา     ฯ    อพฺยากโตปิ    ปุคฺคโล
อนิจฺโจ   สงฺขโต   ปฏิจฺจสมุปฺปนฺโน   ขยธมฺโม   วยธมฺโม  วิราคธมฺโม
นิโรธธมฺโม   วิปริณามธมฺโมติ   ฯ   น   เหวํ  วตฺตพฺเพ  ฯเปฯ  สญฺญํ
อุปาทาย   ฯเปฯ   สงฺขาเร   อุปาทาย   ฯเปฯ   วิญฺญาณํ   อุปาทาย
ปุคฺคลสฺส   ปญฺญตฺตีติ   ฯ   อามนฺตา   ฯ   กุสลํ   วิญฺญาณํ   อุปาทาย
กุสลสฺส   ปุคฺคลสฺส   ปญฺญตฺตีติ   ฯ   น  เหวํ  วตฺตพฺเพ  ฯเปฯ  กุสลํ
วิญฺญาณํ   อุปาทาย   กุสลสฺส   ปุคฺคลสฺส   ปญฺญตฺตีติ   ฯ  อามนฺตา  ฯ
กุสลํ    วิญฺญาณํ    สผลํ    สวิปากํ    อิฏฺฐผลํ    กนฺตผลํ   มนุญฺญผลํ
