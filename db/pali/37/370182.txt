	                  ปรูปหารกถา
	[๔๔๖]   อตฺถิ  อรหโต  อสุจิสุกฺกวิสฏฺฐีติ  ฯ  อามนฺตา  ฯ  อตฺถิ
อรหโต    ราโค    กามราโค   กามราคปริยุฏฺฐานํ   กามราคสญฺโญชนํ
กาโมโฆ กามโยโค กามจฺฉนฺทนีวรณนฺติ ฯ น เหวํ วตฺตพฺเพ ฯเปฯ
	[๔๔๗]   นตฺถิ   อรหโต   ราโค  กามราโค  กามราคปริยุฏฺฐานํ
กามราคสญฺโญชนํ    กาโมโฆ    กามโยโค    กามจฺฉนฺทนีวรณนฺติ    ฯ
อามนฺตา  ฯ  หญฺจิ  นตฺถิ  อรหโต  ราโค  กามราโค กามราคปริยุฏฺฐานํ
กามราคสญฺโญชนํ       กาโมโฆ      กามโยโค      กามจฺฉนฺทนีวรณํ
โน วต เร วตฺตพฺเพ อตฺถิ อรหโต อสุจิสุกฺกวิสฏฺฐีติ ฯ
	[๔๔๘]   อตฺถิ   ปุถุชฺชนสฺส   อสุจิสุกฺกวิสฏฺฐิ  อตฺถิ  ตสฺส  ราโค
กามราโค   กามราคปริยุฏฺฐานํ   กามราคสญฺโญชนํ  กาโมโฆ  กามโยโค
กามจฺฉนฺทนีวรณนฺติ   ฯ   อามนฺตา   ฯ   อตฺถิ  อรหโต  อสุจิสุกฺกวิสฏฺฐิ
อตฺถิ       ตสฺส      ราโค      กามราโค      กามราคปริยุฏฺฐานํ
ฯเปฯ กามจฺฉนฺทนีวรณนฺติ ฯ น เหวํ วตฺตพฺเพ ฯเปฯ
	[๔๔๙]   อตฺถิ   อรหโต   อสุจิสุกฺกวิสฏฺฐิ   นตฺถิ   ตสฺส  ราโค
กามราโค     กามราคปริยุฏฺฐานํ    ฯเปฯ    กามจฺฉนฺทนีวรณนฺติ    ฯ
อามนฺตา   ฯ   อตฺถิ   ปุถุชฺชนสฺส   อสุจิสุกฺกวิสฏฺฐิ  นตฺถิ  ตสฺส  ราโค
กามราโค    กามราคปริยุฏฺฐานํ   ฯเปฯ   กามจฺฉนฺทนีวรณนฺติ   ฯ   น
เหวํ วตฺตพฺเพ ฯเปฯ
