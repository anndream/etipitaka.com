อตฺถิ   โลกุตฺตรา   ปญฺญา   สา   ปญฺญา   น   ปฏิสมฺภิทาติ   ฯ   น
เหวํ วตฺตพฺเพ ฯเปฯ เตน หิ สพฺพํ ญาณํ ปฏิสมฺภิทาติ ฯ
	                 ปฏิสมฺภิทากถา
	                 ________________
	                 สมฺมติญาณกถา
	[๑๐๖๒]    น    วตฺตพฺพํ    สมฺมติญาณํ   สจฺจารมฺมณญฺเญว   น
อญฺญารมฺมณนฺติ    ฯ    อามนฺตา    ฯ    นนุ    ปฐวีกสิณํ   สมาปตฺตึ
สมาปนฺนสฺส     อตฺถิ     ญาณํ    ปฐวีกสิณญฺจ    สมฺมติสจฺจมฺหีติ    ฯ
อามนฺตา    ฯ    หญฺจิ    ปฐวีกสิณํ    สมาปตฺตึ   สมาปนฺนสฺส   อตฺถิ
ญาณํ    ปฐวีกสิณญฺจ    สมฺมติสจฺจมฺหิ    เตน    วต   เร   วตฺตพฺเพ
สมฺมติญาณํ สจฺจารมฺมณญฺเญว น อญฺญารมฺมณนฺติ ฯ
	[๑๐๖๓]    น    วตฺตพฺพํ    สมฺมติญาณํ   สจฺจารมฺมณญฺเญว   น
อญฺญารมฺมณนฺติ   ฯ   อามนฺตา   ฯ  นนุ  อาโปกสิณํ  ฯเปฯ  เตโชกสิณํ
ฯเปฯ     คิลานปจฺจยเภสชฺชปริกฺขารํ     ททนฺตสฺส     อตฺถิ     ญาณํ
คิลานปจฺจยเภสชฺชปริกฺขาโร   จ  สมฺมติสจฺจมฺหีติ  ฯ  อามนฺตา  ฯ  หญฺจิ
คิลานปจฺจยเภสชฺชปริกฺขารํ        ททนฺตสฺส        อตฺถิ        ญาณํ
คิลานปจฺจยเภสชฺชปริกฺขาโร  จ  สมฺมติสจฺจมฺหิ  เตน  วต  เร  วตฺตพฺเพ
สมฺมติญาณํ สจฺจารมฺมณญฺเญว น อญฺญารมฺมณนฺติ ฯ
	[๑๐๖๔]   สมฺมติญาณํ   สจฺจารมฺมณญฺเญว   น  อญฺญารมฺมณนฺติ  ฯ
