	                 ฌานนฺตริกกถา
	 [๑๗๕๕]  อตฺถิ  ฌานนฺตริกาติ  ฯ  อามนฺตา  ฯ อตฺถิ ผสฺสนฺตริกา
ฯเปฯ   อตฺถิ   ปญฺญนฺตริกาติ   ฯ   น   เหวํ  วตฺตพฺเพ  ฯเปฯ  อตฺถิ
ฌานนฺตริกาติ   ฯ   อามนฺตา   ฯ   ทุติยสฺส   จ  ฌานสฺส  ตติยสฺส  จ
ฌานสฺส   อนฺตเร   อตฺถิ  ฌานนฺตริกาติ  ฯ  น  เหวํ  วตฺตพฺเพ  ฯเปฯ
อตฺถิ  ฌานนฺตริกาติ  ฯ  อามนฺตา  ฯ  ตติยสฺส  จ  ฌานสฺส  จตุตฺถสฺส จ
ฌานสฺส อนฺตเร อตฺถิ ฌานนฺตริกาติ ฯ น เหวํ วตฺตพฺเพ ฯเปฯ
	 [๑๗๕๖]   ทุติยสฺส   จ  ฌานสฺส  ตติยสฺส  จ  ฌานสฺส  อนฺตเร
นตฺถิ   ฌานนฺตริกาติ   ฯ   อามนฺตา   ฯ   หญฺจิ  ทุติยสฺส  จ  ฌานสฺส
ตติยสฺส  จ  ฌานสฺส  อนฺตเร  นตฺถิ  ฌานนฺตริกา  โน  วต เร วตฺตพฺเพ
อตฺถิ   ฌานนฺตริกาติ   ฯ   ตติยสฺส  จ  ฌานสฺส  จตุตฺถสฺส  จ  ฌานสฺส
อนฺตเร   นตฺถิ   ฌานนฺตริกาติ   ฯ   อามนฺตา   ฯ  หญฺจิ  ตติยสฺส  จ
ฌานสฺส   จตุตฺถสฺส   จ   ฌานสฺส   อนฺตเร   นตฺถิ   ฌานนฺตริกา  โน
วต เร วตฺตพฺเพ อตฺถิ ฌานนฺตริกาติ ฯ
	 [๑๗๕๗]   ปฐมสฺส   จ  ฌานสฺส  ทุติยสฺส  จ  ฌานสฺส  อนฺตเร
อตฺถิ  ฌานนฺตริกาติ  ฯ  อามนฺตา  ฯ  ทุติยสฺส  จ  ฌานสฺส  ตติยสฺส  จ
ฌานสฺส   อนฺตเร   อตฺถิ  ฌานนฺตริกาติ  ฯ  น  เหวํ  วตฺตพฺเพ  ฯเปฯ
ปฐมสฺส  จ  ฌานสฺส  ทุติยสฺส  จ  ฌานสฺส  อนฺตเร อตฺถิ ฌานนฺตริกาติ ฯ
อามนฺตา    ฯ    ตติยสฺส    จ    ฌานสฺส   จตุตฺถสฺส   จ   ฌานสฺส
