เหวํ วตฺตพฺเพ ฯเปฯ
	[๕๙๑]    สมาปนฺนสฺส    อตฺถิ    วจีเภโท   ญาณํ   สจฺจโคจรํ
โสตํ    สทฺทโคจรนฺติ   ฯ   อามนฺตา   ฯ   หญฺจิ   ญาณํ   สจฺจโคจรํ
โสตํ    สทฺทโคจรํ   โน   วต   เร   วตฺตพฺเพ   สมาปนฺนสฺส   อตฺถิ
วจีเภโทติ ฯ
	[๕๙๒]   สมาปนฺนสฺส   อตฺถิ   วจีเภโท  ญาณํ  สจฺจโคจรํ  โสตํ
สทฺทโคจรนฺติ   ฯ   อามนฺตา   ฯ   ทวินฺนํ   ผสฺสานํ  ทฺวินฺนํ  เวทนานํ
ทฺวินฺนํ  สญฺญานํ  ทฺวินฺนํ  เจตนานํ  ทฺวินฺนํ  จิตฺตานํ  สโมธานํ  โหตีติ  ฯ
น เหวํ วตฺตพฺเพ ฯเปฯ
	[๕๙๓]  สมาปนฺนสฺส  อตฺถิ  วจีเภโทติ  ฯ  อามนฺตา  ฯ ปฐวีกสิณํ
สมาปตฺตึ สมาปนฺนสฺส อตฺถิ วจีเภโทติ ฯ น เหวํ วตฺตพฺเพ ฯเปฯ
	[๕๙๔]  สมาปนฺนสฺส  อตฺถิ  วจีเภโทติ  ฯ  อามนฺตา ฯ อาโปกสิณํ
ฯเปฯ    เตโชกสิณํ    วาโยกสิณํ    นีลกสิณํ    ปีตกสิณํ    โลหิตกสิณํ
โอทาตกสิณํ    สมาปตฺตึ   ฯเปฯ   อากาสานญฺจายตนํ   วิญฺญาณญฺจายตนํ
อากิญฺจญฺญายตนํ ฯเปฯ เนวสญฺญานาสญฺญายตนํ
สมาปนฺนสฺส อตฺถิ วจีเภโทติ ฯ น เหวํ วตฺตพฺเพ ฯเปฯ
	[๕๙๕]   ปฐวีกสิณํ   สมาปตฺตึ  สมาปนฺนสฺส  นตฺถิ  วจีเภโทติ  ฯ
อามนฺตา    ฯ    หญฺจิ    ปฐวีกสิณํ    สมาปตฺตึ   สมาปนฺนสฺส   นตฺถิ
วจีเภโท โน วต เร วตฺตพฺเพ สมาปนฺนสฺส อตฺถิ วจีเภโทติ ฯ
	[๕๙๖]    อาโปกสิณํ   ฯเปฯ   โอทาตกสิณํ   สมาปตฺตึ   ฯเปฯ
