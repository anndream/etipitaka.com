อธิปติ   ตญฺจ   มคฺคงฺคํ   เตน   วต   เร   วตฺตพฺเพ  อธิปติปจฺจเยน
ปจฺจโย มคฺคปจฺจเยน ปจฺจโยติ ฯ
    [๑๖๐๖]   นนุ   อริยํ  ธมฺมํ  ครูํ   กตฺวา  อุปฺปชฺชติ  ปจฺจเวกฺขณา
ตญฺจารมฺมณนฺติ   ฯ   อามนฺตา   ฯ   หญฺจิ   อริยํ   ธมฺมํ  ครูํ   กตฺวา
อุปฺปชฺชติ    ปจฺจเวกฺขณา   ตญฺจารมฺมณํ   เตน   วต   เร   วตฺตพฺเพ
อธิปติปจฺจเยน ปจฺจโย อารมฺมณปจฺจเยน ปจฺจโยติ ฯ
    [๑๖๐๗]   นนุ  ปุริมา  ปุริมา  กุสลา  ธมฺมา  ปจฺฉิมานํ  ปจฺฉิมานํ
กุสลานํ   ธมฺมานํ   อนนฺตรปจฺจเยน   ปจฺจโย  สา  จ  อาเสวนาติ  ฯ
อามนฺตา    ฯ    หญฺจิ   ปุริมา   ปุริมา   กุสลา   ธมฺมา   ปจฺฉิมานํ
ปจฺฉิมานํ    กุสลานํ    ธมฺมานํ   อนนฺตรปจฺจเยน   ปจฺจโย   สา   จ
อาเสวนา    เตน   วต   เร   วตฺตพฺเพ   อนนฺตรปจฺจเยน   ปจฺจโย
อาเสวนปจฺจเยน ปจฺจโยติ ฯ
    [๑๖๐๘]  นนุ  ปุริมา  ปุริมา  อกุสลา  ธมฺมา  ปจฺฉิมานํ  ปจฺฉิมานํ
อกุสลานํ   ธมฺมานํ   อนนฺตรปจฺจเยน  ปจฺจโย  สา  จ  อาเสวนาติ  ฯ
อามนฺตา    ฯ   หญฺจิ   ปุริมา   ปุริมา   อกุสลา   ธมฺมา   ปจฺฉิมานํ
ปจฺฉิมานํ    อกุสลานํ   ธมฺมานํ   อนนฺตรปจฺจเยน   ปจฺจโย   สา   จ
อาเสวนา    เตน   วต   เร   วตฺตพฺเพ   อนนฺตรปจฺจเยน   ปจฺจโย
อาเสวนปจฺจเยน ปจฺจโยติ ฯ
    [๑๖๐๙]   นนุ   ปุริมา   ปุริมา  กิริยาพฺยากตา  ธมฺมา  ปจฺฉิมานํ
ปจฺฉิมานํ   กิริยาพฺยากตานํ   ธมฺมานํ   อนนฺตรปจฺจเยน   ปจฺจโย   สา
