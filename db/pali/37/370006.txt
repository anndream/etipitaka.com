ปรมฏฺเฐนาติ ฯ  น     เหวํ     วตฺตพฺเพ     ฯ     อาชานาหิ     ปฏิกมฺมํ    หญฺจิ
ปุคฺคโล   อุปลพฺภติ   สจฺฉิกฏฺฐปรมฏฺเฐน   เตน   วต   เร   วตฺตพฺเพ
โย    สจฺฉิกฏฺโฐ    ปรมฏฺโฐ    ตโต    โส    ปุคฺคโล    อุปลพฺภติ
สจฺฉิกฏฺฐปรมฏฺเฐนาติ  ยํ  ตตฺถ  วเทสิ  วตฺตพฺเพ  โข  ปุคฺคโล อุปลพฺภติ
สจฺฉิกฏฺฐปรมฏฺเฐน   โน   จ   วตฺตพฺเพ   โย   สจฺฉิกฏฺโฐ   ปรมฏฺโฐ
ตโต   โส   ปุคฺคโล   อุปลพฺภติ   สจฺฉิกฏฺฐปรมฏฺเฐนาติ   มิจฺฉา   โน
เจ   ปน   วตฺตพฺเพ   โย   สจฺฉิกฏฺโฐ  ปรมฏฺโฐ  ตโต  โส  ปุคฺคโล
อุปลพฺภติ   สจฺฉิกฏฺฐปรมฏฺเฐนาติ   โน   วต   เร   วตฺตพฺเพ  ปุคฺคโล
อุปลพฺภติ    สจฺฉิกฏฺฐปรมฏฺเฐนาติ    ยํ    ตตฺถ    วเทสิ    วตฺตพฺเพ
โข    ปุคฺคโล    อุปลพฺภติ   สจฺฉิกฏฺฐปรมฏฺเฐน   โน   จ   วตฺตพฺเพ
โย    สจฺฉิกฏฺโฐ    ปรมฏฺโฐ    ตโต    โส    ปุคฺคโล    อุปลพฺภติ
สจฺฉิกฏฺฐปรมฏฺเฐนาติ มิจฺฉา ฯ
	                 ปฏิกมฺมจตุกฺกํ ฯ
	[๘]   ตฺวญฺเจ   ปน   มญฺญสิ  วตฺตพฺเพ  โข  ปุคฺคโล  อุปลพฺภติ
สจฺฉิกฏฺฐปรมฏฺเฐน   โน   จ   วตฺตพฺเพ   โย   สจฺฉิกฏฺโฐ   ปรมฏฺโฐ
ตโต    โส   ปุคฺคโล   อุปลพฺภติ   สจฺฉิกฏฺฐปรมฏฺเฐนาติ   เตน   ตฺวํ
ตตฺถ   เหตาย   ปฏิญฺญาย   เหวํ  ปฏิชานนฺตํ  เหวํ  นิคฺคเหตพฺเพ  อถ
ตํ    นิคฺคณฺหาม    สุนิคฺคหิโตว    โหสิ    หญฺจิ   ปุคฺคโล   อุปลพฺภติ
สจฺฉิกฏฺฐปรมฏฺเฐน    เตน    วต   เร   วตฺตพฺเพ   โย   สจฺฉิกฏฺโฐ
ปรมฏฺโฐ   ตโต   โส   ปุคฺคโล   อุปลพฺภติ   สจฺฉิกฏฺฐปรมฏฺเฐนาติ  ยํ
