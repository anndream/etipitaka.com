น  กเมยฺย  อคฺคิ  น  กเมยฺยาติ  ฯ อามนฺตา ฯ หญฺจิ สญฺญาเวทยิตนิโรธํ
สมาปนฺนสฺส    กาเย    วิสํ    น    กเมยฺย    สตฺถํ   น   กเมยฺย
อคฺคิ   น   กเมยฺย   โน   วต   เร   วตฺตพฺเพ   สญฺญาเวทยิตนิโรธํ
สมาปนฺโน กาลํ กเรยฺยาติ ฯ
    [๑๖๒๘]   สญฺญาเวทยิตนิโรธํ   สมาปนฺโน   กาลํ   กเรยฺยาติ  ฯ
อามนฺตา   ฯ   สญฺญาเวทยิตนิโรธํ   สมาปนฺนสฺส   กาเย  วิสํ  กเมยฺย
สตฺถํ  กเมยฺย  อคฺคิ  กเมยฺยาติ  ฯ  อามนฺตา ฯ น นิโรธํ สมาปนฺโนติ ฯ
น   เหวํ   วตฺตพฺเพ   ฯเปฯ  สญฺญาเวทยิตนิโรธํ  สมาปนฺโน  น  กาลํ
กเรยฺยาติ   ฯ   อามนฺตา   ฯ   อตฺถิ   โส  นิยาโม  เยน  นิยาเมน
นิยโต  สญฺญาเวทยิตนิโรธํ  สมาปนฺโน  น  กาลํ  กเรยฺยาติ  ฯ  นตฺถิ ฯ
หญฺจิ   นตฺถิ   โส  นิยาโม  เยน  นิยาเมน  นิยโต  สญฺญาเวทยิตนิโรธํ
สมาปนฺโน  น  กาลํ  กเรยฺย  โน  วต  เร วตฺตพฺเพ สญฺญาเวทยิตนิโรธํ
สมาปนฺโน น กาลํ กเรยฺยาติ ฯ
    [๑๖๒๙]  จกฺขุวิญฺญาณสมงฺคี  น  กาลํ  กเรยฺยาติ  ฯ  อามนฺตา  ฯ
อตฺถิ  โส  นิยาโม  เยน  นิยาเมน  นิยโต  จกฺขุวิญฺญาณสมงฺคี  น  กาลํ
กเรยฺยาติ   ฯ   นตฺถิ   ฯ  หญฺจิ  นตฺถิ  โส  นิยาโม  เยน  นิยาเมน
นิยโต   จกฺขุวิญฺญาณสมงฺคี   น  กาลํ  กเรยฺย  โน  วต  เร  วตฺตพฺเพ
จกฺขุวิญฺญาณสมงฺคี น กาลํ กเรยฺยาติ ฯ
	               ตติยสญฺญาเวทยิตกถา ฯ
	                 __________________
