วิภวตณฺหา   อสงฺขตาติ   ฯ   น   เหวํ   วตฺตพฺเพ   ฯเปฯ  มคฺคสจฺจํ
อสงฺขตนฺติ  ฯ  อามนฺตา  ฯ  มคฺโค  อสงฺขโตติ  ฯ  น  เหวํ  วตฺตพฺเพ
ฯเปฯ   มคฺคสจฺจํ   อสงฺขตนฺติ   ฯ   อามนฺตา   ฯ  สมฺมาทิฏฺฐิ  ฯเปฯ
สมฺมาสมาธิ อสงฺขโตติ ฯ น เหวํ วตฺตพฺเพ ฯเปฯ
	[๑๐๙๒]  ทุกฺขํ  สงฺขตนฺติ  ฯ  อามนฺตา  ฯ  ทุกฺขสจฺจํ สงฺขตนฺติ ฯ
น    เหวํ    วตฺตพฺเพ    ฯเปฯ    กายิกํ    ทุกฺขํ   เจตสิกํ   ทุกฺขํ
โสกปริเทวทุกฺขโทมนสฺสุปายาสา   สงฺขตาติ   ฯ  อามนฺตา  ฯ  ทุกฺขสจฺจํ
สงฺขตนฺติ  ฯ  น  เหวํ  วตฺตพฺเพ  ฯเปฯ สมุทโย สงฺขโตติ ฯ อามนฺตา ฯ
สมุทยสจฺจํ  สงฺขตนฺติ  ฯ  น  เหวํ  วตฺตพฺเพ  ฯเปฯ กามตณฺหา ภวตณฺหา
วิภวตณฺหา   สงฺขตาติ   ฯ   อามนฺตา   ฯ   สมุทยสจฺจํ   สงฺขตนฺติ  ฯ
น  เหวํ  วตฺตพฺเพ  ฯเปฯ  มคฺโค  สงฺขโตติ  ฯ  อามนฺตา  ฯ มคฺคสจฺจํ
สงฺขตนฺติ   ฯ   น   เหวํ  วตฺตพฺเพ  ฯเปฯ  สมฺมาทิฏฺฐิ  ฯเปฯ  สมฺมา
สมาธิ   สงฺขโตติ   ฯ  อามนฺตา  ฯ  มคฺคสจฺจํ  สงฺขตนฺติ  ฯ  น  เหวํ
วตฺตพฺเพ ฯเปฯ
	[๑๐๙๓]  นิโรธสจฺจํ  อสงฺขตํ  นิโรโธ  อสงฺขโตติ  ฯ อามนฺตา ฯ
ทุกฺขสจฺจํ   อสงฺขตํ   ทุกฺขํ   อสงฺขตนฺติ  ฯ  น  เหวํ  วตฺตพฺเพ  ฯเปฯ
นิโรธสจฺจํ   อสงฺขตํ   นิโรโธ  อสงฺขโตติ  ฯ  อามนฺตา  ฯ  สมุทยสจฺจํ
อสงฺขตํ  สมุทโย  อสงฺขโตติ  ฯ  น  เหวํ  วตฺตพฺเพ  ฯเปฯ  นิโรธสจฺจํ
อสงฺขตํ   นิโรโธ   อสงฺขโตติ   ฯ   อามนฺตา   ฯ  มคฺคสจฺจํ  อสงฺขตํ
มคฺโค อสงฺขโตติ ฯ น เหวํ วตฺตพฺเพ ฯเปฯ
