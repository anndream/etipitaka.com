ปฏิปนฺนสฺส    ปุคฺคลสฺส    วิมุตฺติญาณํ    วิมุตฺตํ   ตญฺจ   ผลํ   ปตฺตสฺส
ญาณนฺติ   ฯ   น  เหวํ  วตฺตพฺเพ  ฯเปฯ  อรหตฺตผลสมงฺคิสฺส  ปุคฺคลสฺส
วิมุตฺติญาณํ   วิมุตฺตํ   ตญฺจ   ผลํ   ปตฺตสฺส   ญาณนฺติ  ฯ  อามนฺตา  ฯ
อรหตฺตสจฺฉิกิริยาย     ปฏิปนฺนสฺส     ปุคฺคลสฺส    วิมุตฺติญาณํ    วิมุตฺตํ
ตญฺจ ผลํ ปตฺตสฺส ญาณนฺติ ฯ น เหวํ วตฺตพฺเพ ฯเปฯ
	                  วิมุตฺตกถา ฯ
	                  ______________
	                 อเสกฺขญาณกถา
	[๑๐๓๐]   เสกฺขสฺส   อเสกฺขํ   ญาณํ   อตฺถีติ  ฯ  อามนฺตา  ฯ
เสกฺโข    อเสกฺขํ   ธมฺมํ   ชานาติ   ปสฺสติ   ทิฏฺฐํ   วิทิตํ   สจฺฉิกตํ
อุปสมฺปชฺช   วิหรติ   กาเยน  ผุสิตฺวา  วิหรตีติ  ฯ  น  เหวํ  วตฺตพฺเพ
ฯเปฯ   นนุ   เสกฺโข   อเสกฺขํ  ธมฺมํ  น  ชานาติ  น  ปสฺสติ  อทิฏฺฐํ
อวิทิตํ    อสจฺฉิกตํ   น   อุปสมฺปชฺช   วิหรติ   น   กาเยน   ผุสิตฺวา
วิหรตีติ  ฯ  อามนฺตา  ฯ  หญฺจิ  เสกฺโข  อเสกฺขํ  ธมฺมํ  น  ชานาติ น
ปสฺสติ   อทิฏฺฐํ   อวิทิตํ   อสจฺฉิกตํ  น  อุปสมฺปชฺช  วิหรติ  น  กาเยน
ผุสิตฺวา วิหรติ โน วต เร วตฺตพฺเพ เสกฺขสฺส อเสกฺขํ ญาณํ อตฺถีติ ฯ
	[๑๐๓๑]   อเสกฺขสฺส   อเสกฺขํ   ญาณํ  อตฺถิ  อเสกฺโข  อเสกฺขํ
ธมฺมํ   ชานาติ   ปสฺสติ   ทิฏฺฐํ   วิทิตํ   สจฺฉิกตํ   อุปสมฺปชฺช   วิหรติ
กาเยน   ผุสิตฺวา   วิหรตีติ  ฯ  อามนฺตา  ฯ  เสกฺขสฺส  อเสกฺขํ  ญาณํ
