    [๑๖๐๐]  นนุ  จิตฺตาธิปติ  สหชาตานํ ธมฺมานํ อธิปตีติ ฯ อามนฺตา ฯ
หญฺจิ    จิตฺตาธิปติ   สหชาตานํ   ธมฺมานํ   อธิปติ   เตน   วต   เร
วตฺตพฺเพ อธิปติปจฺจเยน ปจฺจโย สหชาตปจฺจเยน ปจฺจโยติ ฯ
    [๑๖๐๑]   นนุ   จิตฺตาธิปติ   สหชาตานํ  ธมฺมานํ  อธิปติ  โส  จ
อาหาโรติ   ฯ   อามนฺตา   ฯ   หญฺจิ  จิตฺตาธิปติ  สหชาตานํ  ธมฺมานํ
อธิปติ   โส   จ   อาหาโร  เตน  วต  เร  วตฺตพฺเพ  อธิปติปจฺจเยน
ปจฺจโย อาหารปจฺจเยน ปจฺจโยติ ฯ
    [๑๖๐๒]   นนุ   จิตฺตาธิปติ   สหชาตานํ   ธมฺมานํ   อธิปติ  ตญฺจ
อินฺทฺริยนฺติ   ฯ   อามนฺตา   ฯ   หญฺจิ  จิตฺตาธิปติ  สหชาตานํ  ธมฺมานํ
อธิปติ   ตญฺจ   อินฺทฺริยํ   เตน   วต   เร   วตฺตพฺเพ  อธิปติปจฺจเยน
ปจฺจโย อินฺทฺริยปจฺจเยน ปจฺจโยติ ฯ
    [๑๖๐๓]   นนุ   วีมํสาธิปติ   สหชาตานํ   ธมฺมานํ   อธิปตีติ   ฯ
อามนฺตา   ฯ   หญฺจิ   วีมํสาธิปติ   สหชาตานํ   ธมฺมานํ  อธิปติ  เตน
วต เร วตฺตพฺเพ อธิปติปจฺจเยน ปจฺจโย สหชาตปจฺจเยน ปจฺจโยติ ฯ
    [๑๖๐๔]   นนุ   วีมํสาธิปติ   สหชาตานํ   ธมฺมานํ   อธิปติ  ตญฺจ
อินฺทฺริยนฺติ   ฯ   อามนฺตา   ฯ   หญฺจิ  วีมํสาธิปติ  สหชาตานํ  ธมฺมานํ
อธิปติ   ตญฺจ   อินฺทฺริยํ   เตน   วต   เร   วตฺตพฺเพ  อธิปติปจฺจเยน
ปจฺจโย อินฺทฺริยปจฺจเยน ปจฺจโยติ ฯ
    [๑๖๐๕]   นนุ   วีมํสาธิปติ   สหชาตานํ   ธมฺมานํ   อธิปติ  ตญฺจ
มคฺคงฺคนฺติ   ฯ   อามนฺตา   ฯ   หญฺจิ  วีมํสาธิปติ  สหชาตานํ  ธมฺมานํ
