วิญฺญาณํ  อตีตานาคตํ    อารพฺภ    อุปฺปชฺชตีติ    ฯ    น    เหวํ    วตฺตพฺเพ
ฯเปฯ    จกฺขุวิญฺญาณํ    สาโภคนฺติ   ฯ   อามนฺตา   ฯ   จกฺขุวิญฺญาณํ
ผสฺสํ   อารพฺภ   ฯเปฯ   โผฏฺฐพฺพํ   อารพฺภ  อุปฺปชฺชตีติ  ฯ  น  เหวํ
วตฺตพฺเพ    ฯเปฯ    มโนวิญฺญาณํ    สาโภคํ    มโนวิญฺญาณํ    สุญฺญตํ
อารพฺภ    อุปฺปชฺชตีติ    ฯ    อามนฺตา    ฯ   จกฺขุวิญฺญาณํ   สาโภคํ
จกฺขุวิญฺญาณํ   สุญฺญตํ   อารพฺภ   อุปฺปชฺชตีติ   ฯ   น   เหวํ  วตฺตพฺเพ
ฯเปฯ    มโนวิญฺญาณํ    สาโภคํ   มโนวิญฺญาณํ   อตีตานาคตํ   อารพฺภ
อุปฺปชฺชตีติ    ฯ   อามนฺตา   ฯ   จกฺขุวิญฺญาณํ   สาโภคํ   จกฺขุวิญฺญาณํ
อตีตานาคตํ   อารพฺภ   อุปฺปชฺชตีติ   ฯ   น   เหวํ   วตฺตพฺเพ  ฯเปฯ
มโนวิญฺญาณํ     สาโภคํ     มโนวิญฺญาณํ    ผสฺสํ    อารพฺภ    ฯเปฯ
โผฏฺฐพฺพํ    อารพฺภ    อุปฺปชฺชตีติ    ฯ   อามนฺตา   ฯ   จกฺขุวิญฺญาณํ
สาโภคํ    จกฺขุวิญฺญาณํ   ผสฺสํ   อารพฺภ   ฯเปฯ   โผฏฺฐพฺพํ   อารพฺภ
อุปฺปชฺชตีติ ฯ น เหวํ วตฺตพฺเพ ฯเปฯ
   [๑๓๙๙]  น  วตฺตพฺพํ  ปญฺจวิญฺญาณา  สาโภคาติ  ฯ  อามนฺตา ฯ นนุ
วุตฺตํ   ภควตา   อิธ  ภิกฺขเว  ภิกฺขุ  จกฺขุนา  รูปํ  ทิสฺวา  นิมิตฺตคฺคาหี
โหติ   ฯเปฯ   น   นิมิตฺตคฺคาหี   โหติ   ฯเปฯ   กาเยน   โผฏฺฐพฺพํ
ผุสิตฺวา   นิมิตฺตคฺคาหี   โหติ   ฯเปฯ  น  นิมิตฺตคฺคาหี  โหตีติ  อตฺเถว
สุตฺตนฺโตติ ฯ อามนฺตา ฯ เตน หิ ปญฺจวิญฺญาณา สาโภคาติ ฯเปฯ
	            ปญฺจวิญฺญาณา สาโภคาติกถา ฯ
	               ______________________
