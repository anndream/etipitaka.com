เตน   หิ   นิยาโม   อสงฺขโตติ   ฯ  มิจฺฉตฺตนิยาเม  อุปฺปชฺช  นิรุทฺเธ
อนิยโต  โหตีติ  ฯ  น  เหวํ  วตฺตพฺเพ  ฯเปฯ  เตน  หิ มิจฺฉตฺตนิยาโม
อสงฺขโตติ ฯ
	                  นิยามกถา ฯ
	                  ______________
	                ปฏิจฺจสมุปฺปาทกถา
	[๑๐๘๔]   ปฏิจฺจสมุปฺปาโท  อสงฺขโตติ  ฯ  อามนฺตา  ฯ  นิพฺพานํ
ตาณํ   เลณํ   สรณํ   ปรายนํ  อจฺจุตํ  อมตนฺติ  ฯ  น  เหวํ  วตฺตพฺเพ
ฯเปฯ     ปฏิจฺจสมุปฺปาโท    อสงฺขโต    นิพฺพานํ    อสงฺขตนฺติ    ฯ
อามนฺตา   ฯ  เทฺว  อสงฺขตานีติ  ฯ  น  เหวํ  วตฺตพฺเพ  ฯเปฯ  เทฺว
อสงฺขตานีติ   ฯ   อามนฺตา   ฯ   เทฺว  ตาณานิ  เทฺว  เลณานิ  เทฺว
สรณานิ   เทฺว   ปรายนานิ   เทฺว   อจฺจุตานิ   เทฺว   อมตานิ  เทฺว
นิพฺพานานีติ   ฯ   น   เหวํ   วตฺตพฺเพ  ฯเปฯ  เทฺว  นิพฺพานานีติ  ฯ
อามนฺตา    ฯ   อตฺถิ   ทฺวินฺนํ   นิพฺพานานํ   อุจฺจนีจตา   หีนปฺปณีตตา
อุกฺกํสาวกํโส   สีมา   วา  เภโท  วา  ราชิ  วา  อนฺตริกา  วาติ  ฯ
น เหวํ วตฺตพฺเพ ฯเปฯ
	[๑๐๘๕]   ปฏิจฺจสมุปฺปาโท  อสงฺขโตติ  ฯ  อามนฺตา  ฯ  อวิชฺชา
อสงฺขตาติ   ฯ   น   เหวํ   วตฺตพฺเพ   ฯเปฯ  อวิชฺชา  สงฺขตาติ  ฯ
อามนฺตา  ฯ  ปฏิจฺจสมุปฺปาโท  สงฺขโตติ  ฯ  น  เหวํ  วตฺตพฺเพ  ฯเปฯ
