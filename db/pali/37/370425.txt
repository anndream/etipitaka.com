นิโรธสมาปนฺโนติ ฯ น เหวํ วตฺตพฺเพ ฯเปฯ
	[๑๒๙๘]   นตฺถิ  รูปชีวิตินฺทฺริยนฺติ  ฯ  อามนฺตา  ฯ  อสญฺญสตฺตานํ
นตฺถิ   ชีวิตินฺทฺริยนฺติ   ฯ   น   เหวํ   วตฺตพฺเพ  ฯเปฯ  อสญฺญสตฺตานํ
อตฺถิ   ชีวิตินฺทฺริยนฺติ   ฯ   อามนฺตา   ฯ   หญฺจิ   อสญฺญสตฺตานํ  อตฺถิ
ชีวิตินฺทฺริยํ โน วต เร วตฺตพฺเพ นตฺถิ รูปชีวิตินฺทฺริยนฺติ ฯ
	[๑๒๙๙]   อสญฺญสตฺตานํ   อตฺถิ   ชีวิตินฺทฺริยนฺติ  ฯ  อามนฺตา  ฯ
กตมกฺขนฺธปริยาปนฺนนฺติ   ฯ   สงฺขารกฺขนฺธปริยาปนฺนนฺติ  ฯ  อสญฺญสตฺตานํ
อตฺถิ     สงฺขารกฺขนฺโธติ     ฯ    น    เหวํ    วตฺตพฺเพ    ฯเปฯ
อสญฺญสตฺตานํ   อตฺถิ   สงฺขารกฺขนฺโธติ   ฯ  อามนฺตา  ฯ  อสญฺญสตฺตานํ
อตฺถิ       เวทนากฺขนฺโธ      ฯเปฯ      สญฺญากฺขนฺโธ      ฯเปฯ
วิญฺญาณกฺขนฺโธติ    ฯ    น   เหวํ   วตฺตพฺเพ   ฯเปฯ   อสญฺญสตฺตานํ
อตฺถิ   เวทนากฺขนฺโธ  ฯเปฯ  สญฺญากฺขนฺโธ  ฯเปฯ  วิญฺญาณกฺขนฺโธติ  ฯ
อามนฺตา ฯ ปญฺจโวการภโวติ ฯ น เหวํ วตฺตพฺเพ ฯเปฯ
	[๑๓๐๐]  อุปปตฺเตสิเยน  จิตฺเตน  สมุฏฺฐิตํ ชีวิตินฺทฺริยํ อุปปตฺเตสิเย
จิตฺเต   ภิชฺชมาเน  เอกเทสํ  ภิชฺชตีติ  ฯ  อามนฺตา  ฯ  อุปปตฺเตสิเยน
จิตฺเตน   สมุฏฺฐิโต  ผสฺโส  อุปปตฺเตสิเย  จิตฺเต  ภิชฺชมาเน  เอกเทโส
ภิชฺชตีติ ฯ น เหวํ วตฺตพฺเพ ฯเปฯ
	[๑๓๐๑]  อุปปตฺเตสิเยน  จิตฺเตน  สมุฏฺฐิโต  ผสฺโส  อุปปตฺเตสิเย
จิตฺเต  ภิชฺชมาเน  อนวเสโส  ภิชฺชตีติ  ฯ  อามนฺตา  ฯ  อุปปตฺเตสิเยน
จิตฺเตน    สมุฏฺฐิตํ    ชีวิตินฺทฺริยํ    อุปปตฺเตสิเย   จิตฺเต   ภิชฺชมาเน
