น   อนุปฺปเทตีติ   ฯ   น   เหวํ  วตฺตพฺเพ  ฯเปฯ  ปโร  ปรสฺส  สุขํ
อนุปฺปเทตีติ   ฯ   อามนฺตา  ฯ  ปโร  ปรสฺส  อตฺตโน  สุขํ  อนุปฺปเทติ
อญฺเญสํ   สุขํ   อนุปฺปเทติ   ตสฺส   สุขํ   อนุปฺปเทตีติ   ฯ   น  เหวํ
วตฺตพฺเพ   ฯเปฯ   ปโร   ปรสฺส   เนว   อตฺตโน   น   อญฺเญสํ  น
ตสฺส   สุขํ   อนุปฺปเทตีติ   ฯ  อามนฺตา  ฯ  หญฺจิ  ปโร  ปรสฺส  เนว
อตฺตโน   น   อญฺเญสํ   น   ตสฺส   สุขํ   อนุปฺปเทติ   โน  วต  เร
วตฺตพฺเพ ปโร ปรสฺส สุขํ อนุปฺปเทตีติ ฯ
	[๑๖๕๕]   ปโร   ปรสฺส   สุขํ   อนุปฺปเทตีติ   ฯ  อามนฺตา  ฯ
อญฺโญ    อญฺญสฺส    การโก    ปรกตํ    สุขทุกฺขํ    อญฺโญ    กโรติ
อญฺโญ ปฏิสํเวเทตีติ ฯ น เหวํ วตฺตพฺเพ ฯเปฯ
	[๑๖๕๖]   น   วตฺตพฺพํ   ปโร   ปรสฺส   สุขํ   อนุปฺปเทตีติ  ฯ
อามนฺตา   ฯ   นนุ   อายสฺมา   อุทายี   เอตทโวจ  พหุนฺนํ  วต  โน
ภควา   ทุกฺขธมฺมานํ   อปหตฺตา   พหุนฺนํ   วต  โน  ภควา  สุขธมฺมานํ
อุปหตฺตา   พหุนฺนํ   วต   โน   ภควา   อกุสลานํ   ธมฺมานํ  อปหตฺตา
พหุนฺนํ   วต   โน   ภควา  กุสลานํ  ธมฺมานํ  อุปหตฺตาติ  ๑  อตฺเถว
สุตฺตนฺโตติ ฯ อามนฺตา ฯ เตน หิ ปโร ปรสฺส สุขํ อนุปฺปเทตีติ ฯ
	               สุขานุปฺปทานกถา ฯ
#๑ ม. ม. ๑๘๕ ฯ
