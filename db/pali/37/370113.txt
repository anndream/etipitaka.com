พฺรหฺมจริยวาโสติ   ฯ   อามนฺตา   ฯ  ยตฺถ  สมฺมาสมฺพุทฺธา  อุปฺปชฺชนฺติ
ตตฺเถว     พฺรหฺมจริยวาโส     ยตฺถ     สมฺมาสมฺพุทฺธา    นุปฺปชฺชนฺติ
นตฺถิ   ตตฺถ   พฺรหฺมจริยวาโสติ   ฯ  น  เหวํ  วตฺตพฺเพ  ฯเปฯ  ยตฺถ
สมฺมาสมฺพุทฺธา  อุปฺปชฺชนฺติ  ตตฺเถว  พฺรหฺมจริยวาโส  ยตฺถ สมฺมาสมฺพุทฺธา
นุปฺปชฺชนฺติ    นตฺถิ    ตตฺถ    พฺรหฺมจริยวาโสติ    ฯ   อามนฺตา   ฯ
ลุมฺพินิยา   ภควา   ชาโต   โพธิยา   มูเล   อภิสมฺพุทฺโธ   พาราณสิยํ
ภควตา   ธมฺมจกฺกํ  ปวตฺติตํ  ตตฺถ  ตตฺเถว  พฺรหฺมจริยวาโส  นตฺถญฺญตฺร
พฺรหฺมจริยวาโสติ ฯ น เหวํ วตฺตพฺเพ ฯเปฯ
	[๒๖๒]  เทเวสุ  ปจฺเจกสมฺพุทฺธา  นุปฺปชฺชนฺตีติ  ฯ  นตฺถิ  เทเวสุ
พฺรหฺมจริยวาโสติ   ฯ   อามนฺตา  ฯ  ยตฺถ  ปจฺเจกสมฺพุทฺธา  อุปฺปชฺชนฺติ
ตตฺเถว   พฺรหฺมจริยวาโส   ยตฺถ   ปจฺเจกสมฺพุทฺธา   นุปฺปชฺชนฺติ   นตฺถิ
ตตฺถ  พฺรหฺมจริยวาโสติ  ฯ  น เหวํ วตฺตพฺเพ ฯเปฯ ยตฺถ ปจฺเจกสมฺพุทฺธา
อุปฺปชฺชนฺติ     ตตฺเถว     พฺรหฺมจริยวาโส    ยตฺถ    ปจฺเจกสมฺพุทฺธา
นุปฺปชฺชนฺติ    นตฺถิ    ตตฺถ    พฺรหฺมจริยวาโสติ    ฯ   อามนฺตา   ฯ
มชฺฌิเมสุ  ชนปเทสุ  ปจฺเจกสมฺพุทฺธา  อุปฺปชฺชนฺติ  ตตฺเถว พฺรหฺมจริยวาโส
นตฺถญฺญตฺร พฺรหฺมจริยวาโสติ ฯ น เหวํ วตฺตพฺเพ ฯเปฯ
	[๒๖๓]   เทเวสุ   สาวกยุคํ   นุปฺปชฺชตีติ   ฯ   นตฺถิ   เทเวสุ
พฺรหฺมจริยวาโสติ   ฯ  อามนฺตา  ฯ  ยตฺถ  สาวกยุคํ  อุปฺปชฺชติ  ตตฺเถว
พฺรหฺมจริยวาโส     ยตฺถ     สาวกยุคํ     นุปฺปชฺชติ    นตฺถิ    ตตฺถ
พฺรหฺมจริยวาโสติ  ฯ  น  เหวํ  วตฺตพฺเพ  ฯเปฯ ยตฺถ สาวกยุคํ อุปฺปชฺชติ
