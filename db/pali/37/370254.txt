ขีณาติ   ฯ   อามนฺตา   ฯ   อตฺถิ   กิญฺจิ  นานากรณํ  ตถาคตสฺส  วา
สาวกสฺส  วา  อาสวกฺขเยน  วา  อาสวกฺขยํ  วิมุตฺติยา  วา  วิมุตฺตีติ ฯ
นตฺถิ   ฯ   หญฺจิ   นตฺถิ   กิญฺจิ  นานากรณํ  ตถาคตสฺส  วา  สาวกสฺส
วา   อาสวกฺขเยน   วา  อาสวกฺขยํ  วิมุตฺติยา  วา  วิมุตฺติ  เตน  วต
เร วตฺตพฺเพ อาสวานํ ขเย ยถาภูตํ ญาณํ ตถาคตพลํ สาวกสาธารณนฺติ ฯ
	[๗๑๒]  อาสวานํ ขเย ยถาภูตํ ญาณํ ตถาคตพลํ สาวกสาธารณนฺติ ฯ
อามนฺตา     ฯ     ฐานาฐาเน     ยถาภูตํ     ญาณํ     ตถาคตพลํ
สาวกสาธารณนฺติ ฯ น เหวํ วตฺตพฺเพ ฯเปฯ
	[๗๑๓]     อาสวานํ    ขเย    ยถาภูตํ    ญาณํ    ตถาคตพลํ
สาวกสาธารณนฺติ   ฯ  อามนฺตา  ฯ  สตฺตานํ  จุตูปปาเต  ยถาภูตํ  ญาณํ
ตถาคตพลํ สาวกสาธารณนฺติ ฯ น เหวํ วตฺตพฺเพ ฯเปฯ
	[๗๑๔]      ฐานาฐาเน      ยถาภูตํ     ญาณํ     ตถาคตพลํ
สาวกอสาธารณนฺติ   ฯ   อามนฺตา   ฯ  อาสวานํ  ขเย  ยถาภูตํ  ญาณํ
ตถาคตพลํ สาวกอสาธารณนฺติ ฯ น เหวํ วตฺตพฺเพ ฯเปฯ
	[๗๑๕]    สตฺตานํ    จุตูปปาเต    ยถาภูตํ   ญาณํ   ตถาคตพลํ
สาวกอสาธารณนฺติ   ฯ   อามนฺตา   ฯ  อาสวานํ  ขเย  ยถาภูตํ  ญาณํ
ตถาคตพลํ สาวกอสาธารณนฺติ ฯ น เหวํ วตฺตพฺเพ ฯเปฯ
	[๗๑๖]     อินฺทฺริยปโรปริยตฺตํ    ยถาภูตํ    ญาณํ    ตถาคตพลํ
สาวกอสาธารณนฺติ  ฯ  อามนฺตา  ฯ  ฐานาฐาเน ยถาภูตํ ญาณํ ตถาคตพลํ
