รูปภโวติ   ฯ   น   เหวํ   วตฺตพฺเพ   ฯเปฯ  อตฺถิ  อนฺตราภโวติ  ฯ
อามนฺตา ฯ อรูปภโวติ ฯ น เหวํ วตฺตพฺเพ ฯเปฯ
	[๑๑๙๙]   อตฺถิ   อนฺตราภโวติ  ฯ  อามนฺตา  ฯ  กามภวสฺส  จ
รูปภวสฺส   จ   อนฺตเร   อตฺถิ   อนฺตราภโวติ  ฯ  น  เหวํ  วตฺตพฺเพ
ฯเปฯ  อตฺถิ  อนฺตราภโวติ  ฯ  อามนฺตา  ฯ  รูปภวสฺส  จ อรูปภวสฺส จ
อนฺตเร อตฺถิ อนฺตราภโวติ ฯ น เหวํ วตฺตพฺเพ ฯเปฯ
	[๑๒๐๐]  กามภวสฺส  จ  รูปภวสฺส จ อนฺตเร นตฺถิ อนฺตราภโวติ ฯ
อามนฺตา   ฯ   หญฺจิ   กามภวสฺส   จ   รูปภวสฺส   จ  อนฺตเร  นตฺถิ
อนฺตราภโว  โน  วต  เร  วตฺตพฺเพ  อตฺถิ  อนฺตราภโวติ  ฯ  รูปภวสฺส
จ   อรูปภวสฺส   จ   อนฺตเร   นตฺถิ   อนฺตราภโวติ  ฯ  อามนฺตา  ฯ
หญฺจิ   รูปภวสฺส   จ   อรูปภวสฺส   จ   อนฺตเร   นตฺถิ   อนฺตราภโว
โน วต เร วตฺตพฺเพ อตฺถิ อนฺตราภโวติ ฯ
	[๑๒๐๑]   อตฺถิ   อนฺตราภโวติ   ฯ   อามนฺตา  ฯ  ปญฺจมี  สา
โยนิ    ฉฏฺฐมี    สา    คติ    อฏฺฐมี    สา   วิญฺญาณฏฺฐิติ   ทสโม
โส  สตฺตาวาโสติ  ฯ  น  เหวํ  วตฺตพฺเพ  ฯเปฯ  อตฺถิ อนฺตราภโวติ ฯ
อามนฺตา   ฯ   อนฺตราภโว   ภโว   คติ   สตฺตาวาโส  สํสาโร  โยนิ
วิญฺญาณฏฺฐิติ    อตฺตภาวปฏิลาโภติ   ฯ   น   เหวํ   วตฺตพฺเพ   ฯเปฯ
อตฺถิ   อนฺตราภวูปคํ   กมฺมนฺติ   ฯ   น  เหวํ  วตฺตพฺเพ  ฯเปฯ  อตฺถิ
อนฺตราภวูปคา  สตฺตาติ  ฯ  น  เหวํ  วตฺตพฺเพ ฯเปฯ อนฺตราภเว สตฺตา
ชายนฺติ   ชิยฺยนฺติ  มิยฺยนฺติ  จวนฺติ  อุปปชฺชนฺตีติ  ฯ  น  เหวํ  วตฺตพฺเพ
