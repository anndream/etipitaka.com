อตฺถิ  จ  โกจิ  รูปธาตุยา  จุโต  อรูปธาตุํ  อุปปชฺชตีติ  ฯ  อามนฺตา ฯ
รูปี   ปุคฺคโล   อุจฺฉินฺโน   อรูปี   ปุคฺคโล   ชาโตติ   ฯ   น   เหวํ
วตฺตพฺเพ ฯเปฯ
	[๗๓]   รูปธาตุยา   รูปิโน  สตฺตา  อรูปธาตุยา  อรูปิโน  สตฺตา
อตฺถิ  จ  โกจิ  รูปธาตุยา  จุโต  อรูปธาตุํ  อุปปชฺชตีติ  ฯ  อามนฺตา ฯ
รูปี    สตฺโต    อุจฺฉินฺโน   อรูปี   สตฺโต   ชาโตติ   ฯ   น   เหวํ
วตฺตพฺเพ ฯเปฯ
	[๗๔]   กาโยติ   วา  สรีรนฺติ  วา  สรีรนฺติ  วา  กาโยติ  วา
กายํ  อปฺปิยํ  กริตฺวา  เอเส  เส  เอกฏฺเฐ  สเม สภาเค ตชฺชาเตติ ฯ
อามนฺตา   ฯ   ปุคฺคโลติ  วา  ชีโวติ  วา  ชีโวติ  วา  ปุคฺคโลติ  วา
ปุคฺคลํ  อปฺปิยํ  กริตฺวา  เอเส  เส  เอกฏฺเฐ สเม สภาเค ตชฺชาเตติ ฯ
อามนฺตา   ฯ   อญฺโญ   กาโย   อญฺโญ   ปุคฺคโลติ   ฯ  อามนฺตา  ฯ
อญฺญํ   ชีวํ   อญฺญํ   สรีรนฺติ   ฯ   น  เหวํ  วตฺตพฺเพ  ฯ  อาชานาหิ
นิคฺคหํ   หญฺจิ   กาโยติ   วา   สรีรนฺติ   วา   สรีรนฺติ  วา  กาโยติ
วา   กายํ   อปฺปิยํ   กริตฺวา   เอเส   เส  เอกฏฺเฐ  สเม  สภาเค
ตชฺชาเต   ปุคฺคโลติ   วา   ชีโวติ   วา   ชีโวติ  วา  ปุคฺคโลติ  วา
ปุคฺคลํ  อปฺปิยํ  กริตฺวา  เอเส  เส  เอกฏฺเฐ  สเม  สภาเค  ตชฺชาเต
อญฺโญ   กาโย   อญฺโญ   ปุคฺคโล   เตน   วต   เร  วตฺตพฺเพ  อญฺญํ
ชีวํ   อญฺญํ   สรีรนฺติ   ยํ   ตตฺถ   วเทสิ   วตฺตพฺเพ   โข   กาโยติ
วา   สรีรนฺติ   วา  สรีรนฺติ  วา  กาโยติ  วา  กายํ  อปฺปิยํ  กริตฺวา
