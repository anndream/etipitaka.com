    [๑๕๗๕]   อญฺโญ   ภวราคานุสโย   อญฺญํ  ภวราคปริยุฏฺฐานนฺติ  ฯ
อามนฺตา    ฯ    อญฺโญ   ภวราโค   อญฺญํ   ภวราคปริยุฏฺฐานนฺติ   ฯ
น  เหวํ  วตฺตพฺเพ  ฯเปฯ  เสฺวว  ภวราโค  ตํ  ภวราคปริยุฏฺฐานนฺติ ฯ
อามนฺตา   ฯ   เสฺวว   ภวราคานุสโย   ตํ   ภวราคปริยุฏฺฐานนฺติ   ฯ
น เหวํ วตฺตพฺเพ ฯเปฯ
    [๑๕๗๖]   อญฺโญ   อวิชฺชานุสโย   อญฺญํ   อวิชฺชาปริยุฏฺฐานนฺติ  ฯ
อามนฺตา    ฯ    อญฺญา    อวิชฺชา   อญฺญํ   อวิชฺชาปริยุฏฺฐานนฺติ   ฯ
น   เหวํ  วตฺตพฺเพ  ฯเปฯ  สาว  อวิชฺชา  ตํ  อวิชฺชาปริยุฏฺฐานนฺติ  ฯ
อามนฺตา   ฯ   เสฺวว   อวิชฺชานุสโย   ตํ  อวิชฺชาปริยุฏฺฐานนฺติ  ฯ  น
เหวํ วตฺตพฺเพ ฯเปฯ
    [๑๕๗๗]   น   วตฺตพฺพํ   อญฺโญ  อนุสโย  อญฺญํ  ปริยุฏฺฐานนฺติ  ฯ
อามนฺตา   ฯ   ปุถุชฺชโน  กุสลาพฺยากเต  จิตฺเต  วตฺตมาเน  สานุสโยติ
วตฺตพฺโพติ   ฯ   อามนฺตา   ฯ   ปริยุฏฺฐิโตติ  วตฺตพฺโพติ  ฯ  น  เหวํ
วตฺตพฺเพ   ฯเปฯ   เตนหิ   อญฺโญ   อนุสโย   อญฺญํ  ปริยุฏฺฐานนฺติ  ฯ
ปุถุชฺชโน   กุสลาพฺยากเต   จิตฺเต  วตฺตมาเน  สราโคติ  วตฺตพฺโพติ  ฯ
อามนฺตา   ฯ   ปริยุฏฺฐิโตติ  วตฺตพฺโพติ  ฯ  น  เหวํ  วตฺตพฺเพ  ฯเปฯ
เตน หิ อญฺโญ ราโค อญฺญํ ปริยุฏฺฐานนฺติ ฯ
	               อญฺโญ อนุสโยติกถา ฯ
	                ____________________
