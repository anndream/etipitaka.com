อตฺถิ   สิยา   นิพฺพานํ   สิยา   โนนิพฺพานนฺติ   ฯ   อาชานาหิ  นิคฺคหํ
หญฺจิ   นิพฺพานํ   อตฺถิ   อตฺถิ   สิยา  นิพฺพานํ  สิยา  โนนิพฺพานํ  เตน
นิพฺพานํ    โนนิพฺพานํ    โนนิพฺพานํ    นิพฺพานนฺติ   ยํ   ตตฺถ   วเทสิ
วตฺตพฺเพ   โข   นิพฺพานํ  อตฺถิ  อตฺถิ  สิยา  นิพฺพานํ  สิยา  โนนิพฺพานํ
เตน    นิพฺพานํ    โนนิพฺพานํ   โนนิพฺพานํ   นิพฺพานนฺติ   มิจฺฉา   โน
เจ   ปน   นิพฺพานํ   โนนิพฺพานํ   โนนิพฺพานํ   นิพฺพานนฺติ   โน   วต๔
เร  วตฺตพฺเพ  นิพฺพานํ  อตฺถิ  อตฺถิ  สิยา  นิพฺพานํ  สิยา  โนนิพฺพานนฺติ
ยํ    ตตฺถ   วเทสิ   วตฺตพฺเพ   โข   นิพฺพานํ   อตฺถิ   อตฺถิ   สิยา
นิพฺพานํ   สิยา   โนนิพฺพานํ   เตน   นิพฺพานํ   โนนิพฺพานํ   โนนิพฺพานํ
นิพฺพานนฺติ มิจฺฉา ฯ
	[๓๘๓]  น  วตฺตพฺพํ  อตีตํ  อตฺถิ  อนาคตํ  อตฺถีติ  ฯ อามนฺตา ฯ
นนุ   วุตฺตํ   ภควตา   ยํ   กิญฺจิ   ภิกฺขเว  รูปํ  อตีตานาคตปจฺจุปฺปนฺนํ
อชฺฌตฺตํ   วา  พหิทฺธา  วา  โอฬาริกํ  วา  สุขุมํ  วา  หีนํ  วา  ปณีตํ
วา   ยํ   ทูเร   สนฺติเก   วา   อยํ   วุจฺจติ  รูปกฺขนฺโธ  ยา  กาจิ
เวทนา  ฯเปฯ  ยา  กาจิ  สญฺญา  ฯเปฯ  เย  เกจิ  สงฺขารา  ฯเปฯ
ยํ    กิญฺจิ   วิญฺญาณํ   อตีตานาคตปจฺจุปฺปนฺนํ   อชฺฌตฺตํ   วา   พหิทฺธา
วา  โอฬาริกํ  วา  สุขุมํ  วา  หีนํ  วา  ปณีตํ  วา ยํ ทูเร สนฺติเก วา
อยํ   วุจฺจติ   วิญฺญาณกฺขนฺโธติ   อตฺเถว   สุตฺตนฺโตติ  ฯ  อามนฺตา  ฯ
เตน หิ อตีตํ อตฺถิ อนาคตํ อตฺถีติ ฯ
	[๓๘๔]  อตีตํ  อตฺถิ  อนาคตํ  อตฺถีติ  ฯ  อามนฺตา  ฯ  นนุ วุตฺตํ
