ปริหายติ   อรหา   อรหตฺตาติ  ฯ  อามนฺตา  ฯ  อนาคามิสฺส  วิจิกิจฺฉา
ปหีนา    ฯเปฯ    สีลพฺพตปรามาโส   ปหีโน   อณุสหคโต   กามราโค
ปหีโน     อณุสหคโต    พฺยาปาโท    ปหีโน    ปริหายติ    อนาคามี
อนาคามิผลาติ   ฯ  น  เหวํ  วตฺตพฺเพ  ฯเปฯ  อรหโต  โทโส  ปหีโน
ฯเปฯ  อโนตฺตปฺปํ  ปหีนํ  ปริหายติ  อรหา  อรหตฺตาติ  ฯ  อามนฺตา  ฯ
อนาคามิสฺส   สกฺกายทิฏฺฐิ  ปหีนา  ฯเปฯ  อณุสหคโต  พฺยาปาโท  ปหีโน
ปริหายติ อนาคามี อนาคามิผลาติ ฯ น เหวํ วตฺตพฺเพ ฯเปฯ
	[๒๒๗]   อนาคามิสฺส   สกฺกายทิฏฺฐิ   ปหีนา  ปริหายติ  อนาคามี
อนาคามิผลาติ   ฯ   อามนฺตา   ฯ   โสตาปนฺนสฺส  สกฺกายทิฏฺฐิ  ปหีนา
ปริหายติ   โสตาปนฺโน  โสตาปตฺติผลาติ  ฯ  น  เหวํ  วตฺตพฺเพ  ฯเปฯ
อนาคามิสฺส  สกฺกายทิฏฺฐิ  ปหีนา  ปริหายติ  อนาคามี  อนาคามิผลาติ  ฯ
อามนฺตา     ฯ     โสตาปนฺนสฺส     วิจิกิจฺฉา     ปหีนา     ฯเปฯ
อปายคมนิโย  โมโห  ปหีโน  ปริหายติ  โสตาปนฺโน  โสตาปตฺติผลาติ  ฯ
น   เหวํ   วตฺตพฺเพ   ฯเปฯ   อนาคามิสฺส   วิจิกิจฺฉา  ปหีนา  ฯเปฯ
อณุสหคโต   พฺยาปาโท   ปหีโน  ปริหายติ  อนาคามี  อนาคามิผลาติ  ฯ
อามนฺตา   ฯ   โสตาปนฺนสฺส  สกฺกายทิฏฺฐิ  ปหีนา  ฯเปฯ  อปายคมนิโย
โมโห   ปหีโน   ปริหายติ   โสตาปนฺโน  โสตาปตฺติผลาติ  ฯ  น  เหวํ
วตฺตพฺเพ ฯเปฯ
	[๒๒๘]   อนาคามิสฺส   สกฺกายทิฏฺฐิ   ปหีนา  ปริหายติ  อนาคามี
อนาคามิผลาติ   ฯ   อามนฺตา   ฯ   สกทาคามิสฺส  สกฺกายทิฏฺฐิ  ปหีนา
