โสตาปนฺโนว   โหตีติ   ฯ   อามนฺตา   ฯ  หญฺจิ  โสตาปนฺโน  ปุคฺคโล
มนุสฺสโลกา   จุโต   เทวโลกํ   อุปปนฺโน   ตตฺถปิ  โสตาปนฺโนว  โหติ
เตน   วต   เร   วตฺตพฺเพ  เสฺวว  ปุคฺคโล  สนฺธาวติ  อสฺมา  โลกา
ปรํ โลกํ ปรสฺมา โลกา อิมํ โลกนฺติ ฯ
	[๘๕]  โสตาปนฺโน  ปุคฺคโล  มนุสฺสโลกา  จุโต เทวโลกํ อุปปนฺโน
ตตฺถปิ  โสตาปนฺโนว  โหตีติ  กตฺวา  เตน  จ  การเณน  เสฺวว ปุคฺคโล
สนฺธาวติ   อสฺมา  โลกา  ปรํ  โลกํ  ปรสฺมา  โลกา  อิมํ  โลกนฺติ  ฯ
อามนฺตา   ฯ   โสตาปนฺโน   ปุคฺคโล   มนุสฺสโลกา   จุโต   เทวโลกํ
อุปปนฺโน ตตฺถปิ มนุสฺโส โหตีติ กตฺวา ฯ น เหวํ วตฺตพฺเพ ฯเปฯ
	[๘๖]   เสฺวว   ปุคฺคโล   สนฺธาวติ   อสฺมา  โลกา  ปรํ  โลกํ
ปรสฺมา   โลกา   อิมํ   โลกนฺติ   ฯ   อามนฺตา  ฯ  อนญฺโญ  อวิคโต
สนฺธาวตีติ ฯ น เหวํ วตฺตพฺเพ ฯเปฯ
	[๘๗]  อนญฺโญ  อวิคโต  สนฺธาวตีติ  ฯ  อามนฺตา  ฯ หตฺถจฺฉินฺโน
หตฺถจฺฉินฺโนว   โหติ   ปาทจฺฉินฺโน  ปาทจฺฉินฺโนว  โหติ  หตฺถปาทจฺฉินฺโน
หตฺถปาทจฺฉินฺโนว        โหติ        กณฺณจฺฉินฺโน        นาสจฺฉินฺโน
กณฺณนาสจฺฉินฺโน   องฺคุลิจฺฉินฺโน   อฬจฺฉินฺโน   กณฺฑรจฺฉินฺโน   กุณิหตฺถโก
ผณหตฺถโก    กุฏฺฐิโย    คณฺฑิโย    กิลาสิโย    โสสิโย    อปมาริโย
โอฏฺโฐ   โคโณ   คทฺรโภ   สูกโร   มหิโส   มหิโสว   โหตีติ  ฯ  น
เหวํ วตฺตพฺเพ ฯเปฯ
	[๘๘]   เสฺวว   ปุคฺคโล   สนฺธาวติ   อสฺมา  โลกา  ปรํ  โลกํ
