	                   พุทฺธกถา
	 [๑๘๔๕]  อตฺถิ  พุทฺธานํ  พุทฺเธหิ  หีนาติเรกตาติ  ฯ อามนฺตา ฯ
สติปฏฺฐานโตติ   ฯ   น  เหวํ  วตฺตพฺเพ  ฯเปฯ  สมฺมปฺปธานโต  ฯเปฯ
อิทฺธิปาทโต    อินฺทฺริยโต    พลโต   โพชฺฌงฺคโต   วสีภาวโต   ฯเปฯ
สพฺพญฺญุตญาณทสฺสนโตติ ฯ น เหวํ วตฺตพฺเพ ฯเปฯ
	                  พุทฺธกถา ฯ
	                 ______________
	                 สพฺพทิสากถา
	 [๑๘๔๖]  สพฺพา  ทิสา  พุทฺธา ติฏฺฐนฺตีติ ฯ อามนฺตา ฯ ปุรตฺถิมาย
ทิสาย   พุทฺโธ   ติฏฺฐตีติ   ฯ   น  เหวํ  วตฺตพฺเพ  ฯเปฯ  ปุรตฺถิมาย
ทิสาย  พุทฺโธ  ติฏฺฐตีติ  ฯ  อามนฺตา  ฯ  กินฺนาโม  โส  ภควา กึชจฺโจ
กึโคตฺโต    กินฺนามา   ตสฺส   ภควโต   มาตาปิตโร   กินฺนามํ   ตสฺส
ภควโต    สาวกยุคํ    โกนาโม   ตสฺส   ภควโต   อุปฏฺฐาโก   กีทิสํ
จีวรํ   ธาเรติ   กีทิสํ   ปตฺตํ   ธาเรติ   กตรสฺมึ  คาเม  วา  นิคเม
วา   นคเร   วา  รฏฺเฐ  วา  ชนปเท  วาติ  ฯ  น  เหวํ  วตฺตพฺเพ
ฯเปฯ   ทกฺขิณาย   ทิสาย   ฯเปฯ  ปจฺฉิมาย  ทิสาย  ฯเปฯ  อุตฺตราย
ทิสาย  ฯเปฯ  เหฏฺฐิมาย  ทิสาย  พุทฺโธ  ติฏฺฐตีติ  ฯ  น เหวํ วตฺตพฺเพ
ฯเปฯ   เหฏฺฐิมาย  ทิสาย  พุทฺโธ  ติฏฺฐตีติ  ฯ  อามนฺตา  ฯ  กินฺนาโม
