	[๗๐๖]   สาวโก   อเนกธาตุํ   นานาธาตุํ   โลกํ  ชานาตีติ  ฯ
อามนฺตา   ฯ   หญฺจิ   สาวโก   อเนกธาตุํ  นานาธาตุํ  โลกํ  ชานาติ
เตน   วต  เร  วตฺตพฺเพ  อเนกธาตุํ  นานาธาตุํ  โลกํ  ยถาภูตํ  ญาณํ
ตถาคตพลํ สาวกสาธารณนฺติ ฯ
	[๗๐๗]  สาวโก  สตฺตานํ  นานาธิมุตฺติกตํ  ชานาตีติ ฯ อามนฺตา ฯ
หญฺจิ   สาวโก   สตฺตานํ   นานาธิมุตฺติกตํ   ชานาติ   เตน   วต  เร
วตฺตพฺเพ    สตฺตานํ    นานาธิมุตฺติกตํ    ยถาภูตํ    ญาณํ   ตถาคตพลํ
สาวกสาธารณนฺติ ฯ
	[๗๐๘]   สาวโก   ฌานวิโมกฺขสมาธิสมาปตฺตีนํ  สงฺกิเลสํ  โวทานํ
วุฏฺฐานํ  ชานาตีติ  ฯ อามนฺตา ฯ หญฺจิ สาวโก ฌานวิโมกฺขสมาธิสมาปตฺตีนํ
สงฺกิเลสํ      โวทานํ      วุฏฺฐานํ      ชานาติ      เตน     วต
เร   วตฺตพฺเพ   ฌานวิโมกฺขสมาธิสมาปตฺตีนํ  สงฺกิเลสํ  โวทานํ  วุฏฺฐานํ
ยถาภูตํ ญาณํ ตถาคตพลํ สาวกสาธารณนฺติ ฯ
	[๗๐๙]   สาวโก  ปุพฺเพนิวาสานุสฺสตึ  ชานาตีติ  ฯ  อามนฺตา  ฯ
หญฺจิ   สาวโก   ปุพฺเพนิวาสานุสฺสตึ  ชานาติ  เตน  วต  เร  วตฺตพฺเพ
ปุพฺเพนิวาสานุสฺสตึ ยถาภูตํ ญาณํ ตถาคตพลํ สาวกสาธารณนฺติ ฯ
	[๗๑๐]   สาวโก  สตฺตานํ  จุตูปปาตํ  ชานาตีติ  ฯ  อามนฺตา  ฯ
หญฺจิ   สาวโก   สตฺตานํ  จุตูปปาตํ  ชานาติ  เตน  วต  เร  วตฺตพฺเพ
สตฺตานํ จุตูปปาตํ ยถาภูตํ ญาณํ ตถาคตพลํ สาวกสาธารณนฺติ ฯ
	[๗๑๑]   นนุ  ตถาคตสฺสาปิ  อาสวา  ขีณา  สาวกสฺสาปิ  อาสวา
