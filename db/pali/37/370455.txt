จกฺขุวิญฺญาณํ   ผสฺสํ   อารพฺภ   เวทนํ   อารพฺภ  สญฺญํ  อารพฺภ  เจตนํ
อารพฺภ   จิตฺตํ   อารพฺภ   จกฺขุํ  อารพฺภ  ฯเปฯ  กายํ  อารพฺภ  สทฺทํ
อารพฺภ   ฯเปฯ  โผฏฺฐพฺพํ  อารพฺภ  อุปฺปชฺชตีติ  ฯ  น  เหวํ  วตฺตพฺเพ
ฯเปฯ     มโนวิญฺญาณสมงฺคิสฺส     อตฺถิ    มคฺคภาวนา    มโนวิญฺญาณํ
สุญฺญตํ   อารพฺภ   อุปฺปชฺชตีติ   ฯ   อามนฺตา   ฯ  จกฺขุวิญฺญาณสมงฺคิสฺส
อตฺถิ    มคฺคภาวนา   จกฺขุวิญฺญาณํ   สุญฺญตํ   อารพฺภ   อุปฺปชฺชตีติ   ฯ
น   เหวํ   วตฺตพฺเพ   ฯเปฯ   มโนวิญฺญาณสมงฺคิสฺส  อตฺถิ  มคฺคภาวนา
มโนวิญฺญาณํ    อตีตานาคตํ   อารพฺภ   อุปฺปชฺชตีติ   ฯ   อามนฺตา   ฯ
จกฺขุวิญฺญาณสมงฺคิสฺส    อตฺถิ    มคฺคภาวนา   จกฺขุวิญฺญาณํ   อตีตานาคตํ
อารพฺภ  อุปฺปชฺชตีติ  ฯ  น  เหวํ  วตฺตพฺเพ  ฯเปฯ  มโนวิญฺญาณสมงฺคิสฺส
อตฺถิ     มคฺคภาวนา     มโนวิญฺญาณํ     ผสฺสํ     อารพฺภ    ฯเปฯ
โผฏฺฐพฺพํ   อารพฺภ   อุปฺปชฺชตีติ   ฯ  อามนฺตา  ฯ  จกฺขุวิญฺญาณสมงฺคิสฺส
อตฺถิ   มคฺคภาวนา   จกฺขุวิญฺญาณํ   ผสฺสํ   อารพฺภ   ฯเปฯ   โผฏฺฐพฺพํ
อารพฺภ อุปฺปชฺชตีติ ฯ น เหวํ วตฺตพฺเพ ฯเปฯ
	[๑๓๙๑]  น  วตฺตพฺพํ  ปญฺจวิญฺญาณสมงฺคิสฺส  อตฺถิ  มคฺคภาวนาติ ฯ
อามนฺตา      ฯ     นนุ     วุตฺตํ     ภควตา     อิธ     ภิกฺขเว
ภิกฺขุ   จกฺขุนา   รูปํ   ทิสฺวา  น  นิมิตฺตคฺคาหี  โหติ  นานุพฺยญฺชนคฺคาหี
ฯเปฯ   โสเตน  สทฺทํ  สุตฺวา  ฯเปฯ  ฆาเนน  คนฺธํ  ฆายิตฺวา  ฯเปฯ
ชิวฺหาย  รสํ  สายิตฺวา  ฯเปฯ  กาเยน  โผฏฺฐพฺพํ ผุสิตฺวา น นิมิตฺตคฺคาหี
โหติ     นานุพฺยญฺชนคฺคาหีติ     ๑     อตฺเถว     สุตฺตนฺโตติ    ฯ
#๑ ม. มู. ๓๙๕ ฯ อํ. จตุกฺก ๕๑ ฯ
