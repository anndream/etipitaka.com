ชหตีติ   ฯ   อามนฺตา   ฯ   อตีตํ   รูปํ   อตฺถิ  อตีตํ  รูปํ  อตีตภาวํ
น ชหตีติ ฯ น เหวํ วตฺตพฺเพ ฯเปฯ
	[๓๓๓]   ปจฺจุปฺปนฺนํ   รูปํ  อตฺถิ  ปจฺจุปฺปนฺนํ  รูปํ  ปจฺจุปฺปนฺนภาวํ
น    ชหตีติ    ฯ   อามนฺตา   ฯ   อตีตํ   รูปํ   อตฺถิ   อตีตํ   รูปํ
อตีตภาวํ น ชหตีติ ฯ น เหวํ วตฺตพฺเพ ฯเปฯ
	[๓๓๔]   อตีตํ   รูปํ  อตฺถิ  อตีตํ  รูปํ  อตีตภาวํ  น  ชหตีติ  ฯ
อามนฺตา   ฯ   อตีตํ   รูปํ   นิจฺจํ   ธุวํ  สสฺสตํ  อวิปริณามธมฺมนฺติ  ฯ
น   เหวํ   วตฺตพฺเพ   ฯเปฯ   นนุ  อตีตํ  รูปํ  อนิจฺจํ  อธุวํ  อสสฺสตํ
วิปริณามธมฺมนฺติ   ฯ   อามนฺตา   ฯ   หญฺจิ  อตีตํ  รูปํ  อนิจฺจํ  ฯเปฯ
วิปริณามธมฺมํ   โน   วต   เร   วตฺตพฺเพ   อตีตํ   รูปํ   อตฺถิ  อตีตํ
รูปํ อตีตภาวํ น ชหตีติ ฯ
	[๓๓๕]   นิพฺพานํ  อตฺถิ  นิพฺพานํ  นิพฺพานภาวํ  น  ชหติ  นิพฺพานํ
นิจฺจํ   ธุวํ   สสฺสตํ   อวิปริณามธมฺมนฺติ   ฯ   อามนฺตา  ฯ  อตีตํ  รูปํ
อตฺถิ   อตีตํ   รูปํ   อตีตภาวํ   น   ชหติ   อตีตํ   รูปํ   นิจฺจํ   ธุวํ
สสฺสตํ อวิปริณามธมฺมนฺติ ฯ น เหวํ วตฺตพฺเพ ฯเปฯ
	[๓๓๖]   อตีตํ  รูปํ  อตฺถิ  อตีตํ  รูปํ  อตีตภาวํ  น  ชหติ  อตีตํ
รูปํ    อนิจฺจํ   อธุวํ   อสสฺสตํ   วิปริณามธมฺมนฺติ   ฯ   อามนฺตา   ฯ
นิพฺพานํ   อตฺถิ   นิพฺพานํ   นิพฺพานภาวํ   น   ชหติ   นิพฺพานํ   อนิจฺจํ
อธุวํ อสสฺสตํ วิปริณามธมฺมนฺติ ฯ น เหวํ วตฺตพฺเพ ฯเปฯ
	[๓๓๗]   อตีตา   เวทนา   อตฺถิ   ฯเปฯ  อตีตา  สญฺญา  อตฺถิ
