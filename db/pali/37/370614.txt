ปจฺจยเภสชฺชปริกฺขารสฺส   ปตฺติ   อสงฺขตา  นิพฺพานํ  อสงฺขตนฺติ  ฯ
อามนฺตา   ฯ   ปญฺจ   อสงฺขตานีติ   ฯ   น   เหวํ  วตฺตพฺเพ  ฯเปฯ
ปญฺจ   อสงฺขตานีติ   ฯ  อามนฺตา  ฯ  ปญฺจ  ตาณานิ  ฯเปฯ  อนฺตริกา
วาติ ฯ น เหวํ วตฺตพฺเพ ฯเปฯ
	 [๑๗๘๓]   ปฐมสฺส   ฌานสฺส   ปตฺติ   อสงฺขตา   เอวํ   สพฺพํ
วิตฺถาเรตพฺพํ   ทุติยสฺส   ฌานสฺส   ตติยสฺส  ฌานสฺส  จตุตฺถสฺส  ฌานสฺส
อากาสานญฺจายตนสฺส       วิญฺญาณญฺจายตนสฺส       อากิญฺจญฺญายตนสฺส
เนวสญฺญานาสญฺญายตนสฺส    ฯเปฯ   โสตาปตฺติมคฺคสฺส   โสตาปตฺติผลสฺส
สกทาคามิมคฺคสฺส    สกทาคามิผลสฺส    อนาคามิมคฺคสฺส   อนาคามิผลสฺส
อรหตฺตมคฺคสฺส   อรหตฺตผลสฺส   ปตฺติ   อสงฺขตาติ   ฯ   อามนฺตา   ฯ
นิพฺพานํ   ฯเปฯ   อจฺจุตํ   อมตนฺติ   ฯ   น   เหวํ  วตฺตพฺเพ  ฯเปฯ
อรหตฺตผลสฺส   ปตฺติ   อสงฺขตา   นิพฺพานํ  อสงฺขตนฺติ  ฯ  อามนฺตา  ฯ
เทฺว  อสงฺขตานีติ  ฯ  น  เหวํ  วตฺตพฺเพ  ฯเปฯ  เทฺว  อสงฺขตานีติ ฯ
อามนฺตา  ฯ  เทฺว  ตาณานิ  ฯเปฯ  อนฺตริกา  วาติ ฯ น เหวํ วตฺตพฺเพ
ฯเปฯ    โสตาปตฺติมคฺคสฺส   ปตฺติ   อสงฺขตา   โสตาปตฺติผลสฺส   ปตฺติ
อสงฺขตา   ฯเปฯ   อรหตฺตมคฺคสฺส  ปตฺติ  อสงฺขตา  อรหตฺตผลสฺส  ปตฺติ
อสงฺขตา   นิพฺพานํ   อสงฺขตนฺติ  ฯ  อามนฺตา  ฯ  นว  อสงฺขตานีติ  ฯ
น  เหวํ  วตฺตพฺเพ  ฯเปฯ  นว  อสงฺขตานีติ  ฯ อามนฺตา ฯ นว ตาณานิ
ฯเปฯ อนฺตริกา วาติ ฯ น เหวํ วตฺตพฺเพ ฯเปฯ
	 [๑๗๘๔]  น  วตฺตพฺพํ  ปตฺติ  อสงฺขตาติ  ฯ  อามนฺตา  ฯ  ปตฺติ
