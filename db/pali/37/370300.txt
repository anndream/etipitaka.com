อรหา   โสตาปนฺโน   สตฺตกฺขตฺตตปรโม   โกลํโกโล   เอกวีชีติ   ฯ  น
เหวํ   วตฺตพฺเพ   ฯเปฯ   อรหา   สกทาคามิผเลน   สมนฺนาคโตติ  ฯ
อามนฺตา   ฯ   อรหา   สกทาคามีติ   ฯ   น  เหวํ  วตฺตพฺเพ  ฯเปฯ
อรหา  อนาคามิผเลน  สมนฺนาคโตติ  ฯ  อามนฺตา  ฯ  อรหา  อนาคามี
อนฺตราปรินิพฺพายี  อุปหจฺจปรินิพฺพายี  อสงฺขารปรินิพฺพายี สสงฺขารปรินิพฺพายี
อุทฺธํโสโต อกนิฏฺฐคามีติ ฯ น เหวํ วตฺตพฺเพ ฯเปฯ
	[๙๐๗]  อนาคามี  โสตาปตฺติผเลน  สมนฺนาคโตติ  ฯ  อามนฺตา ฯ
อนาคามี    โสตาปนฺโน   สตฺตกฺขตฺตตปรโม   โกลํโกโล   เอกวีชีติ   ฯ
น  เหวํ  วตฺตพฺเพ  ฯเปฯ  อนาคามี  สกทาคามิผเลน  สมนฺนาคโตติ  ฯ
อามนฺตา ฯ อนาคามี สกทาคามีติ ฯ น เหวํ วตฺตพฺเพ  ฯเปฯ
	[๙๐๘]  สกทาคามี  โสตาปตฺติผเลน  สมนฺนาคโตติ  ฯ อามนฺตา ฯ
สกทาคามี   โสตาปนฺโน   สตฺตกฺขตฺตตปรโม   โกลํโกโล   เอกวีชีติ   ฯ
น เหวํ วตฺตพฺเพ ฯเปฯ
	[๙๐๙]  โสตาปตฺติผเลน  สมนฺนาคโต  โสตาปนฺโนติ  วตฺตพฺโพติ ฯ
อามนฺตา   ฯ   อรหา  โสตาปตฺติผเลน  สมนฺนาคโตติ  ฯ  อามนฺตา  ฯ
เสฺวว อรหา โส โสตาปนฺโนติ ฯ น เหวํ วตฺตพฺเพ ฯเปฯ
	[๙๑๐]  สกทาคามิผเลน  สมนฺนาคโต  สกทาคามีติ  วตฺตพฺโพติ  ฯ
อามนฺตา     ฯ     อรหา     สกทาคามิผเลน    สมนฺนาคโตติ    ฯ
อามนฺตา ฯ เสฺวว อรหา โส สกทาคามีติ ฯ น เหวํ วตฺตพฺเพ ฯเปฯ
	[๙๑๑]   อนาคามิผเลน   สมนฺนาคโต  อนาคามีติ  วตฺตพฺโพติ  ฯ
