รูปํ   เหตุ   สารมฺมณํ   อตฺถิ   ตสฺส   อาวชฺชนา   ฯเปฯ  ปณิธีติ  ฯ
น เหวํ วตฺตพฺเพ ฯเปฯ
	[๑๖๖๑]   รูปํ  เหตุ  อนารมฺมณํ  นตฺถิ  ตสฺส  อาวชฺชนา  ฯเปฯ
ปณิธีติ   ฯ   อามนฺตา   ฯ   อโลโภ   เหตุ  อนารมฺมโณ  นตฺถิ  ตสฺส
อาวชฺชนา   ฯเปฯ   ปณิธีติ  ฯ  น  เหวํ  วตฺตพฺเพ  ฯเปฯ  รูปํ  เหตุ
อนารมฺมณํ   นตฺถิ   ตสฺส   อาวชฺชนา  ฯเปฯ  ปณิธีติ  ฯ  อามนฺตา  ฯ
อโทโส   เหตุ   อโมโห   เหตุ   โลโภ   เหตุ  โทโส  เหตุ  โมโห
เหตุ    อนารมฺมโณ   นตฺถิ   ตสฺส   อาวชฺชนา   ฯเปฯ   ปณิธีติ   ฯ
น เหวํ วตฺตพฺเพ ฯเปฯ
	[๑๖๖๒]  น  วตฺตพฺพํ  รูปํ  เหตูติ  ฯ  อามนฺตา  ฯ นนุ มหาภูตา
อุปาทายรูปานํ   อุปาทายเหตูติ   ฯ   อามนฺตา   ฯ   หญฺจิ   มหาภูตา
อุปาทายรูปานํ อุปาทายเหตุ เตน วต เร วตฺตพฺเพ รูปํ เหตูติ ฯ
	                 รูปํเหตูติกถา ฯ
	                __________________
	                รูปํสเหตุกนฺติกถา
	[๑๖๖๓]   รูปํ   สเหตุกนฺติ  ฯ  อามนฺตา  ฯ  อโลภเหตุนาติ  ฯ
น   เหวํ   วตฺตพฺเพ   ฯเปฯ   อโทสเหตุนาติ   ฯเปฯ  อโมหเหตุนาติ
ฯเปฯ   โลภเหตุนาติ   ฯเปฯ   โทสเหตุนาติ  ฯเปฯ  โมหเหตุนาติ  ฯ
น เหวํ วตฺตพฺเพ ฯเปฯ
