	[๗๖๘]    อฏฺฐมกสฺส   ปุคฺคลสฺส   ทิฏฺฐิปริยุฏฺฐานํ   ปหีนนฺติ   ฯ
อามนฺตา     ฯ     อฏฺฐมกสฺส    ปุคฺคลสฺส    ทิฏฺฐิปริยุฏฺฐานปฺปหานาย
มคฺโค   ภาวิโตติ  ฯ  น  เหวํ  วตฺตพฺเพ  ฯเปฯ  อฏฺฐมกสฺส  ปุคฺคลสฺส
ทิฏฺฐิปริยุฏฺฐานํ    ปหีนนฺติ   ฯ   อามนฺตา   ฯ   อฏฺฐมกสฺส   ปุคฺคลสฺส
ทิฏฺฐิปริยุฏฺฐานปฺปหานาย   สติปฏฺฐานา   ภาวิตา   ฯเปฯ   สมฺมปฺปธานา
ฯเปฯ โพชฺฌงฺคา ภาวิตาติ ฯ น เหวํ วตฺตพฺเพ ฯเปฯ
	[๗๖๙]   อฏฺฐมกสฺส   ปุคฺคลสฺส   วิจิกิจฺฉาปริยุฏฺฐานํ  ปหีนนฺติ  ฯ
อามนฺตา    ฯ    อฏฺฐมกสฺส    ปุคฺคลสฺส   วิจิกิจฺฉาปริยุฏฺฐานปฺปหานาย
มคฺโค   ภาวิโต   ฯเปฯ  โพชฺฌงฺคา  ภาวิตาติ  ฯ  น  เหวํ  วตฺตพฺเพ
ฯเปฯ
	[๗๗๐]   อฏฺฐมกสฺส   ปุคฺคลสฺส   ทิฏฺฐิปริยุฏฺฐานปฺปหานาย  มคฺโค
อภาวิโตติ   ฯ   อามนฺตา   ฯ   อมคฺเคน   ปหีนํ  โลกิเยน  สาสเวน
ฯเปฯ   สงฺกิเลสิเกนาติ   ฯ   น   เหวํ  วตฺตพฺเพ  ฯเปฯ  อฏฺฐมกสฺส
ปุคฺคลสฺส    ทิฏฺฐิปริยุฏฺฐานปฺปหานาย   สติปฏฺฐานา   ฯเปฯ   โพชฺฌงฺคา
อภาวิตาติ   ฯ   อามนฺตา   ฯ   อมคฺเคน   ปหีนํ  โลกิเยน  สาสเวน
ฯเปฯ สงฺกิเลสิเกนาติ ฯ น เหวํ วตฺตพฺเพ ฯเปฯ
	[๗๗๑]    อฏฺฐมกสฺส    ปุคฺคลสฺส    วิจิกิจฺฉาปริยุฏฺฐานปฺปหานาย
มคฺโค  อภาวิโต  ฯเปฯ  สติปฏฺฐานา  ฯเปฯ  โพชฺฌงฺคา  อภาวิตาติ  ฯ
อามนฺตา    ฯ    อมคฺเคน    ปหีนํ    โลกิเยน    สาสเวน   ฯเปฯ
สงฺกิเลสิเกนาติ ฯ น เหวํ วตฺตพฺเพ ฯเปฯ
