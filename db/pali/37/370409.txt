	                 รูปํ กมฺมนฺติกถา
	[๑๒๔๒]   กุสเลน  จิตฺเตน  สมุฏฺฐิตํ  กายกมฺมํ  รูปํ  กุสลนฺติ  ฯ
อามนฺตา  ฯ  สารมฺมณํ  อตฺถิ  ตสฺส อาวชฺชนา ๑ อาโภโค สมนฺนาหาโร
มนสิกาโร  เจตนา  ปตฺถนา  ปณิธีติ  ฯ  น  เหวํ  วตฺตพฺเพ  ฯเปฯ นนุ
อนารมฺมณํ   นตฺถิ  ตสฺส  อาวชฺชนา  อาโภโค  สมนฺนาหาโร  มนสิกาโร
เจตนา   ปตฺถนา   ปณิธีติ   ฯ   อามนฺตา  ฯ  หญฺจิ  อนารมฺมณํ  นตฺถิ
ตสฺส   อาวชฺชนา   ฯเปฯ   ปณิธิ   โน   วต  เร  วตฺตพฺเพ  กุสเลน
จิตฺเตน สมุฏฺฐิตํ กายกมฺมํ รูปํ กุสลนฺติ ฯ
	[๑๒๔๓]   กุสเลน  จิตฺเตน  สมุฏฺฐิโต  ผสฺโส  กุสโล  สารมฺมโณ
อตฺถิ   ตสฺส   อาวชฺชนา   ฯเปฯ   ปณิธีติ   ฯ  อามนฺตา  ฯ  กุสเลน
จิตฺเตน    สมุฏฺฐิตํ   กายกมฺมํ   รูปํ   กุสลํ   สารมฺมณํ   อตฺถิ   ตสฺส
อาวชฺชนา   ฯเปฯ   ปณิธีติ   ฯ   น  เหวํ  วตฺตพฺเพ  ฯเปฯ  กุสเลน
จิตฺเตน   สมุฏฺฐิตา  เวทนา  ฯเปฯ  สญฺญา  เจตนา  สทฺธา  วิริยํ  สติ
สมาธิ   ฯเปฯ   ปญฺญา   กุสลา   สารมฺมณา   อตฺถิ  ตาย  อาวชฺชนา
ฯเปฯ   ปณิธีติ   ฯ  อามนฺตา  ฯ  กุสเลน  จิตฺเตน  สมุฏฺฐิตํ  กายกมฺมํ
รูปํ    กุสลํ    สารมฺมณํ   อตฺถิ   ตสฺส   อาวชฺชนา   ฯเปฯ   ปณิธีติ
น เหวํ วตฺตพฺเพ ฯเปฯ
	[๑๒๔๔]   กุสเลน   จิตฺเตน   สมุฏฺฐิตํ   กายกมฺมํ   รูปํ   กุสลํ
อนารมฺมณํ   นตฺถิ   ตสฺส   อาวชฺชนา  ฯเปฯ  ปณิธีติ  ฯ  อามนฺตา  ฯ
#๑. ม. ยุ. อาวฏฺฏนาอญฺญตฺถ อิทิสเมว.
