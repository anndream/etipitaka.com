ปริหายติ   สกทาคามี   สกทาคามิผลาติ  ฯ  น  เหวํ  วตฺตพฺเพ  ฯเปฯ
อนาคามิสฺส  สกฺกายทิฏฺฐิ  ปหีนา  ปริหายติ  อนาคามี  อนาคามิผลาติ  ฯ
อามนฺตา     ฯ     สกทาคามิสฺส     วิจิกิจฺฉา     ปหีนา     ฯเปฯ
สีลพฺพตปรามาโส   ปหีโน   โอฬาริโก   กามราโค   ปหีโน  โอฬาริโก
พฺยาปาโท   ปหีโน  ปริหายติ  สกทาคามี  สกทาคามิผลาติ  ฯ  น  เหวํ
วตฺตพฺเพ   ฯเปฯ   อนาคามิสฺส   วิจิกิจฺฉา   ปหีนา  ฯเปฯ  อณุสหคโต
พฺยาปาโท  ปหีโน  ปริหายติ  อนาคามี  อนาคามิผลาติ  ฯ  อามนฺตา  ฯ
สกทาคามิสฺส  สกฺกายทิฏฺฐิ  ปหีนา  ฯเปฯ  โอฬาริโก  พฺยาปาโท  ปหีโน
ปริหายติ สกทาคามี สกทาคามิผลาติ ฯ น เหวํ วตฺตพฺเพ ฯเปฯ
	[๒๒๙]   สกทาคามิสฺส  สกฺกายทิฏฺฐิ  ปหีนา  ปริหายติ  สกทาคามี
สกทาคามิผลาติ   ฯ   อามนฺตา   ฯ  โสตาปนฺนสฺส  สกฺกายทิฏฺฐิ  ปหีนา
ปริหายติ   โสตาปนฺโน  โสตาปตฺติผลาติ  ฯ  น  เหวํ  วตฺตพฺเพ  ฯเปฯ
สกทาคามิสฺส  สกฺกายทิฏฺฐิ  ปหีนา  ปริหายติ สกทาคามี สกทาคามิผลาติ ฯ
อามนฺตา     ฯ     โสตาปนฺนสฺส     วิจิกิจฺฉา     ปหีนา     ฯเปฯ
อปายคมนิโย  โมโห  ปหีโน  ปริหายติ  โสตาปนฺโน  โสตาปตฺติผลาติ  ฯ
น   เหวํ   วตฺตพฺเพ   ฯเปฯ   สกทาคามิสฺส  วิจิกิจฺฉา  ปหีนา  ฯเปฯ
โอฬาริโก   กามราโค  ปหีโน  โอฬาริโก  พฺยาปาโท  ปหีโน  ปริหายติ
สกทาคามี  สกทาคามิผลาติ  ฯ  อามนฺตา  ฯ  โสตาปนฺนสฺส  สกฺกายทิฏฺฐิ
ปหีนา   ฯเปฯ   อปายคมนิโย   โมโห   ปหีโน  ปริหายติ  โสตาปนฺโน
โสตาปตฺติผลาติ ฯ น เหวํ วตฺตพฺเพ ฯเปฯ
