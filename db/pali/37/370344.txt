อินฺทฺริยปโรปริยตฺตํ    ปุคฺคลปโรปริยตฺตนฺติ    ฯ   น   เหวํ   วตฺตพฺเพ
ฯเปฯ   สาวกสฺส   ผเล   ญาณํ   อตฺถีติ   ฯ   อามนฺตา   ฯ   อตฺถิ
สาวกสฺส    ขนฺธปญฺญตฺติ    อายตนปญฺญตฺติ    ธาตุปญฺญตฺติ   สจฺจปญฺญตฺติ
อินฺทฺริยปญฺญตฺติ    ปุคฺคลปญฺญตฺตีติ    ฯ   น   เหวํ   วตฺตพฺเพ   ฯเปฯ
สาวกสฺส   ผเล  ญาณํ  อตฺถีติ  ฯ  อามนฺตา  ฯ  สาวโก  ชิโน  สตฺถา
สมฺมาสมฺพุทฺโธ   สพฺพญฺญู   สพฺพทสฺสาวี   ธมฺมสามี   ธมฺมปฏิสรโณติ   ฯ
น   เหวํ   วตฺตพฺเพ   ฯเปฯ   สาวกสฺส   ผเล   ญาณํ   อตฺถีติ   ฯ
อามนฺตา   ฯ   สาวโก  อนุปฺปนฺนสฺส  มคฺคสฺส  อุปฺปาเทตา  อสญฺชาตสฺส
มคฺคสฺส    สญฺชเนตา    อนกฺขาตสฺส    มคฺคสฺส    อกฺขาตา   มคฺคญฺญู
มคฺควิทู มคฺคโกวิโทติ ฯ น เหวํ วตฺตพฺเพ ฯเปฯ
	[๑๐๗๖]  น  วตฺตพฺพํ  สาวกสฺส  ผเล  ญาณํ อตฺถีติ ฯ อามนฺตา ฯ
สาวโก   อญฺญาณีติ  ฯ  น  เหวํ  วตฺตพฺเพ  ฯเปฯ  เตน  หิ  สาวกสฺส
ผเล ญาณํ อตฺถีติ ฯ
	                 ผลญาณกถา ฯ
	                ปญฺจโม วคฺโค ฯ
	                  ตสฺส อุทฺทานํ
	       วิมุตฺติญาณํ วิมุตฺตํ เสกฺขสฺส อเสกฺขํ ญาณํ
	       วิปรีเตญาณํ อนิยตสฺส นิยามคมนาย อตฺถิ ญาณํ
	          สพฺพํ ญาณํ ปฏิสมฺภิทาติ สมฺมติญาณํ
	          เจโตปริยาเย ญาณํ อนาคเต ญาณํ
