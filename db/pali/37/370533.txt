อามนฺตา    ฯ    สมาปตฺเตสิโย    อุปปตฺเตสิโย    ทิฏฺฐธมฺมสุขวิหาโร
สมาปตฺเตสิเยน   จิตฺเตน   อุปฺปตฺเตสิเยน  จิตฺเตน  ทิฏฺฐธมฺมสุขวิหาเรน
จิตฺเตน  สหคโต  สหชาโต  สํสฏฺโฐ  สมฺปยุตฺโต  เอกุปฺปาโท เอกนิโรโธ
เอกวตฺถุโก   เอการมฺมโณติ   ฯ   น  เหวํ  วตฺตพฺเพ  ฯเปฯ  นนุ  น
สมาปตฺเตสิโย    น    อุปปตฺเตสิโย    น    ทิฏฺฐธมฺมสุขวิหาโร    น
สมาปตฺเตสิเยน   จิตฺเตน   ฯเปฯ   เอการมฺมโณติ   ฯ   อามนฺตา  ฯ
หญฺจิ   น   สมาปตฺเตสิโย   น   อุปปตฺเตสิโย   ฯเปฯ   เอการมฺมโณ
โน วต เร วตฺตพฺเพ อรูปราโค อรูปธาตุํ อนุเสติ อรูปธาตุปริยาปนฺโนติ ฯ
    [๑๕๘๓]   อรูปราโค  อรูปธาตุํ  อนุเสติ  อรูปธาตุปริยาปนฺโนติ  ฯ
อามนฺตา   ฯ   สทฺทราโค  สทฺทธาตุํ  อนุเสติ  สทฺทธาตุปริยาปนฺโนติ  ฯ
น   เหวํ   วตฺตพฺเพ  ฯเปฯ  อรูปราโค  อรูปธาตุํ  อนุเสติ  อรูปธาตุ-
ปริยาปนฺโนติ   ฯ   อามนฺตา  ฯ  คนฺธราโค  ฯเปฯ  รสราโค  ฯเปฯ
โผฏฺฐพฺพราโค   โผฏฺฐพฺพธาตุํ   อนุเสติ   โผฏฺฐพฺพธาตุปริยาปนฺโนติ   ฯ
น เหวํ วตฺตพฺเพ ฯเปฯ
    [๑๕๘๔]   สทฺทราโค   สทฺทธาตุํ  อนุเสติ  น  วตฺตพฺพํ  สทฺทธาตุ-
ปริยาปนฺโนติ   ฯ   อามนฺตา   ฯ   อรูปราโค  อรูปธาตุํ  อนุเสติ  น
วตฺตพฺพํ    อรูปธาตุปริยาปนฺโนติ    ฯ   น   เหวํ   วตฺตพฺเพ   ฯเปฯ
คนฺธราโค   ฯเปฯ   รสราโค   ฯเปฯ   โผฏฺฐพฺพราโค   โผฏฺฐพฺพธาตุํ
อนุเสติ   น   วตฺตพฺพํ   โผฏฺฐพฺพธาตุปริยาปนฺโนติ   ฯ   อามนฺตา   ฯ
