สุภทฺท    สมโณ   อิธ   ทุติโย   สมโณ   อิธ   ตติโย   สมโณ   อิธ
จตุตฺโถ   สมโณ   สุญฺญา  ปรปฺปวาทา  สมเณภิ  อญฺเญหีติ  ๑  อตฺเถว
สุตฺตนฺโตติ ฯ อามนฺตา ฯ เตน หิ อฏฺฐงฺคิโก มคฺโคติ ฯ
	                  มคฺคกถา ฯ
	                  ____________
	                   ญาณกถา
	 [๑๘๓๑]   ทฺวาทสวตฺถุกํ   ญาณํ   โลกุตฺตรนฺติ  ฯ  อามนฺตา  ฯ
ทฺวาทส   โลกุตฺตรญาณานีติ   ฯ   น   เหวํ  วตฺตพฺเพ  ฯเปฯ  ทฺวาทส
โลกุตฺตรญาณานีติ   ฯ   อามนฺตา   ฯ   ทฺวาทส   โสตาปตฺติมคฺคาติ  ฯ
น  เหวํ  วตฺตพฺเพ  ฯเปฯ  ทฺวาทส  โสตาปตฺติมคฺคาติ  ฯ  อามนฺตา  ฯ
ทฺวาทส   โสตาปตฺติผลานีติ   ฯ   น   เหวํ  วตฺตพฺเพ  ฯเปฯ  ทฺวาทส
สกทาคามิมคฺคา   ฯเปฯ   อนาคามิมคฺคา   ฯเปฯ   อรหตฺตมคฺคาติ   ฯ
น   เหวํ   วตฺตพฺเพ  ฯเปฯ  ทฺวาทส  อรหตฺตมคฺคาติ  ฯ  อามนฺตา  ฯ
ทฺวาทส อรหตฺตผลานีติ ฯ น เหวํ วตฺตพฺเพ ฯเปฯ
	 [๑๘๓๒]   น   วตฺตพฺพํ   ทฺวาทสวตฺถุกํ   ญาณํ  โลกุตฺตรนฺติ  ฯ
อามนฺตา   ฯ   นนุ   วุตฺตํ   ภควตา   อิทํ   ทุกฺขํ   อริยสจฺจนฺติ  เม
ภิกฺขเว   ปุพฺเพ   อนนุสฺสุเตสุ   ธมฺเมสุ  จกฺขุํ  อุทปาทิ  ญาณํ  อุทปาทิ
ปญฺญา    อุทปาทิ    วิชฺชา   อุทปาทิ   อาโลโก   อุทปาทิ   ตํ   โข
ปนิทํ   ทุกฺขํ  อริยสจฺจํ  ปริญฺเญยฺยนฺติ  เม  ภิกฺขเว  ฯเปฯ  ปริญฺญาตนฺติ
#๑ ที. ม. ๑๘๘ ฯ
