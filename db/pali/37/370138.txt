สสฺสตํ   อวิปริณามธมฺมนฺติ   ฯ   น   เหวํ  วตฺตพฺเพ  ฯเปฯ  นนุ  รูปํ
รูปภาวํ   ชหตีติ   ฯ   รูปํ  อนิจฺจํ  อธุวํ  อสสฺสตํ  วิปริณามธมฺมนฺติ  ฯ
อามนฺตา    ฯ   หญฺจิ   รูปํ   อนิจฺจํ   อธุวํ   อสฺสสตํ   วิปริณามธมฺมํ
โน วต เร วตฺตพฺเพ รูปํ รูปภาวํ น ชหตีติ ฯ
	[๓๒๓]  นิพฺพานํ  นิพฺพานภาวํ  น  ชหตีติ  ฯ  นิพฺพานํ  นิจฺจํ  ธุวํ
สสฺสตํ  อวิปริณามธมฺมนฺติ  ฯ  อามนฺตา  ฯ  รูปํ  รูปภาวํ  น  ชหตีติ  ฯ
รูปํ นิจฺจํ ธุวํ สสฺสตํ อวิปริณามธมฺมนฺติ ฯ น เหวํ วตฺตพฺเพ ฯเปฯ
	[๓๒๔]  รูปํ  รูปภาวํ  น  ชหตีติ  ฯ  รูปํ  อนิจฺจํ  อธุวํ  อสสฺสตํ
วิปริณามธมฺมนฺติ   ฯ  อามนฺตา  ฯ  นิพฺพานํ  นิพฺพานภาวํ  น  ชหตีติ  ฯ
นิพฺพานํ    อนิจฺจํ   อธุวํ   อสฺสสตํ   วิปริณามธมฺมนฺติ   ฯ   น   เหวํ
วตฺตพฺเพ ฯเปฯ
	[๓๒๕]  อตีตํ  อตฺถิ  อตีตํ  อตีตภาวํ  น  ชหตีติ  ฯ  อามนฺตา ฯ
อนาคตํ  อตฺถิ  อนาคตํ  อนาคตภาวํ  น  ชหตีติ  ฯ  น เหวํ วตฺตพฺเพ ฯ
อตีตํ  อตฺถิ  อตีตํ  อตีตภาวํ  น  ชหตีติ  ฯ  อามนฺตา ฯ ปจฺจุปฺปนฺนํ อตฺถิ
ปจฺจุปฺปนฺนํ ปจฺจุปฺปนฺนภาวํ น ชหตีติ ฯ น เหวํ วตฺตพฺเพ ฯเปฯ
	[๓๒๖]   อนาคตํ   อตฺถิ   อนาคตํ   อนาคตภาวํ  น  ชหตีติ  ฯ
อามนฺตา   ฯ   อตีตํ   อตฺถิ  อตีตํ  อตีตภาวํ  น  ชหตีติ  ฯ  น  เหวํ
วตฺตพฺเพ ฯเปฯ
	[๓๒๗]    ปจฺจุปฺปนฺนํ    อตฺถิ   ปจฺจุปฺปนฺนํ   ปจฺจุปฺปนฺนภาวํ   น
ชหตีติ  ฯ  อามนฺตา  ฯ  อตีตํ  อตฺถิ  อตีตํ  อตีตภาวํ  น  ชหตีติ  ฯ น
