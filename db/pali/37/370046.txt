	[๙๑]   เสฺวว   ปุคฺคโล   สนฺธาวติ   อสฺมา  โลกา  ปรํ  โลกํ
ปรสฺมา  โลกา  อิมํ  โลกนฺติ  ฯ  อามนฺตา  ฯ  รูปํ  น  สนฺธาวตีติ  ฯ
น   เหวํ   วตฺตพฺเพ   ฯเปฯ   รูปํ   น  สนฺธาวตีติ  ฯ  อามนฺตา  ฯ
อญฺญํ    ชีวํ    อญฺญํ    สรีรนฺติ   ฯ   น   เหวํ   วตฺตพฺเพ   ฯเปฯ
เวทนา    ฯเปฯ   สญฺญา   ฯเปฯ   สงฺขารา   ฯเปฯ   วิญฺญาณํ   น
สนฺธาวตีติ   ฯ  น  เหวํ  วตฺตพฺเพ  ฯเปฯ  วิญฺญาณํ  น  สนฺธาวตีติ  ฯ
อามนฺตา   ฯ   อญฺญํ   ชีวํ   อญฺญํ   สรีรนฺติ   ฯ  น  เหวํ  วตฺตพฺเพ
ฯเปฯ สงฺขิตฺตํ ฯ
	      ขนฺเธสุ ภิชฺชมาเนสุ      โส เจ ภิชฺชติ ปุคฺคโล
	      อุจฺเฉทา ภวติ ทิฏฺฐิ      ยา พุทฺเธน วิวชฺชิตา
	      ขนฺเธสุ ภิชฺชมาเนสุ      โน เจ ภิชฺชติ ปุคฺคโล
	      ปุคฺคโล สสฺสโต โหติ     นิพฺพาเนน สมสโมติ
	                 คติอนุโยโค ฯ
	[๙๒]   รูปํ   อุปาทาย   ปุคฺคลสฺส   ปญฺญตฺตีติ  ฯ  อามนฺตา  ฯ
รูปํ   อนิจฺจํ   สงฺขตํ   ปฏิจฺจสมุปฺปนฺนํ   ขยธมฺมํ   วยธมฺมํ   วิราคธมฺมํ
นิโรธธมฺมํ   วิปริณามธมฺมนฺติ   ฯ   อามนฺตา   ฯ   ปุคฺคโลปิ   อนิจฺโจ
สงฺขโต     ปฏิจฺจสมุปฺปนฺโน     ขยธมฺโม     วยธมฺโม    วิราคธมฺโม
นิโรธธมฺโม   วิปริณามธมฺโมติ   ฯ   น  เหวํ  วตฺตพฺเพ  ฯเปฯ  เวทนํ
อุปาทาย    ฯเปฯ    สญฺญํ   อุปาทาย   ฯเปฯ   สงฺขาเร   อุปาทาย
ฯเปฯ   วิญฺญาณํ   อุปาทาย   ปุคฺคลสฺส   ปญฺญตฺตีติ   ฯ   อามนฺตา  ฯ
