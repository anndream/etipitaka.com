	                   มคฺคกถา
	 [๑๘๒๖]  ปญฺจงฺคิโก  มคฺโคติ ฯ อามนฺตา ฯ นนุ อฏฺฐงฺคิโก มคฺโค
วุตฺโต   ภควตา  ฯ  เสยฺยถีทํ  ฯ  สมฺมาทิฏฺฐิ  ฯเปฯ  สมฺมาสมาธีติ  ฯ
อามนฺตา  ฯ  หญฺจิ  อฏฺฐงฺคิโก  มคฺโค  วุตฺโต  ภควตา  ฯ  เสยฺยถีทํ ฯ
สมฺมาทิฏฺฐิ   ฯเปฯ   สมฺมาสมาธิ   โน  วต  เร  วตฺตพฺเพ  ปญฺจงฺคิโก
มคฺโคติ ฯ ปญฺจงฺคิโก มคฺโคติ ฯ อามนฺตา ฯ นนุ วุตฺตํ ภควตา
	      มคฺคานฏฺฐงฺคิโก เสฏฺโฐ   สจฺจานํ จตุโร ปทา
	      วิราโค เสฏฺโฐ ธมฺมานํ   ทิปทานญฺจ จกฺขุมาติ ๑
อตฺเถว สุตฺตนฺโตติ ฯ อามนฺตา ฯ เตน หิ อฏฺฐงฺคิโก มคฺโคติ ฯ
	 [๑๘๒๗]  สมฺมาวาจา  มคฺคงฺคํ  สา  จ น มคฺโคติ ฯ อามนฺตา ฯ
สมฺมาทิฏฺฐิ   มคฺคงฺคํ   สา   จ   น   มคฺโคติ  ฯ  น  เหวํ  วตฺตพฺเพ
ฯเปฯ   สมฺมาวาจา   มคฺคงฺคํ   สา  จ  น  มคฺโคติ  ฯ  อามนฺตา  ฯ
สมฺมาสงฺกปฺโป    ฯเปฯ    สมฺมาวายาโม   ฯเปฯ   สมฺมาสติ   ฯเปฯ
สมฺมาสมาธิ   มคฺคงฺคํ   โส   จ   น  มคฺโคติ  ฯ  น  เหวํ  วตฺตพฺเพ
ฯเปฯ   สมฺมากมฺมนฺโต   ฯเปฯ   สมฺมาอาชีโว   มคฺคงฺคํ   โส  จ  น
มคฺโคติ   ฯ   อามนฺตา   ฯ   สมฺมาทิฏฺฐิ  ฯเปฯ  สมฺมาสมาธิ  มคฺคงฺคํ
โส จ น มคฺโคติ ฯ น เหวํ วตฺตพฺเพ ฯเปฯ
	 [๑๘๒๘]   สมฺมาทิฏฺฐิ   มคฺคํ   สาจ  มคฺโคติ  ฯ  อามนฺตา  ฯ
#๑ ขุ. ธ. ๔๓ ฯ
