	      เนว ปุพฺเพ นิวาสาย     นปิ ทิพฺพสฺส จกฺขุโน
	      เจโตปริยาย อิทฺธิยา     โสตธาตุวิสุทฺธิยา
	      จุติยา อุปปตฺติยา        ปณิธิ เม น วิชฺชตีติ
อตฺเถว  สุตฺตนฺโตติ  ฯ  อามนฺตา  ฯ เตน หิ น วตฺตพฺพํ ยถากมฺมูปคตญาณํ
ทิพฺพจกฺขุนฺติ ฯ
	               ยถากมฺมูปคตญาณกถา ฯ
	                   __________
	                   สํวรกถา
	[๘๒๘]  อตฺถิ  เทเวสุ  สํวโรติ  ฯ  อามนฺตา  ฯ  อตฺถิ  เทเวสุ
อสํวโรติ ฯ น เหวํ วตฺตพฺเพ ฯเปฯ
	[๘๒๙]  นตฺถิ  เทเวสุ  อสํวโรติ  ฯ  อามนฺตา  ฯ  นตฺถิ เทเวสุ
สํวโรติ ฯ น เหวํ วตฺตพฺเพ ฯเปฯ
	[๘๓๐]   นนุ   อสํวรา  สํวโร  สีลํ  อตฺถิ  เทเวสุ  สํวโรติ  ฯ
อามนฺตา  ฯ  อตฺถิ  เทเวสุ  อสํวโร  ยมฺหา  อสํวรา  สํวโร  สีลนฺติ ฯ
น   เหวํ   วตฺตพฺเพ   ฯ   อาชานาหิ   นิคฺคหํ  หญฺจิ  อสํวรา  สํวโร
สีลํ   อตฺถิ   เทเวสุ  สํวโร  เตน  วต  เร  วตฺตพฺเพ  อตฺถิ  เทเวสุ
อสํวโร   ยมฺหา   อสํวรา   สํวโร  สีลนฺติ  ยํ  ตตฺถ  วเทสิ  วตฺตพฺเพ
โข   อสํวรา   สํวโร   สีลํ  อตฺถิ  เทเวสุ  สํวโร  โน  จ  วตฺตพฺเพ
อตฺถิ   เทเวสุ   อสํวโร   ยมฺหา   อสํวรา   สํวโร   สีลนฺติ   มิจฺฉา
