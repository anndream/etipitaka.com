ชรามรณํ   ภวปจฺจยา   ภิกฺขเว   ชาติ  ฯเปฯ  อวิชฺชาปจฺจยา  ภิกฺขเว
สงฺขารา  อุปฺปาทา  วา  ตถาคตานํ  อนุปฺปาทา  วา  ตถาคตานํ ฐิตา ว
สา   ธาตุ   ฯเปฯ  ปสฺสถาติ  จาห  อวิชฺชาปจฺจยา  ภิกฺขเว  สงฺขารา
อิติ  โข  ภิกฺขเว  ยา  ตตฺร  ตถตา  อวิตถตา  อนญฺญถตา อิทปฺปจฺจยตา
อยํ   วุจฺจติ   ภิกฺขเว   ปฏิจฺจสมุปฺปาโทติ  ๑  อตฺเถว  สุตฺตนฺโตติ  ฯ
อามนฺตา ฯ เตน หิ ปฏิจฺจสมุปฺปาโท อสงฺขโตติ ฯ
	[๑๐๘๗]   อวิชฺชาปจฺจยา   สงฺขาราติ   ยา   ตตฺถ  ธมฺมฏฺฐิตตา
ธมฺมนิยามตา   อสงฺขตา   นิพฺพานํ   อสงฺขตนฺติ  ฯ  อามนฺตา  ฯ  เทฺว
อสงฺขตานีติ  ฯ  น  เหวํ วตฺตพฺเพ ฯเปฯ เทฺว อสงฺขตานีติ ฯ อามนฺตา ฯ
เทฺว ตาณานิ ฯเปฯ อนฺตริกา วาติ ฯ น เหวํ วตฺตพฺเพ ฯเปฯ
	[๑๐๘๘]   อวิชฺชาปจฺจยา   สงฺขาราติ   ยา   ตตฺถ  ธมฺมฏฺฐิตตา
ธมฺมนิยามตา    อสงฺขตา    สงฺขารปจฺจยา    วิญฺญาณนฺติ   ยา   ตตฺถ
ธมฺมฏฺฐิตตา    ธมฺมนิยามตา    อสงฺขตา    นิพฺพานํ    อสงฺขตนฺติ   ฯ
อามนฺตา   ฯ   ตีณิ   อสงฺขตานีติ  ฯ  น  เหวํ  วตฺตพฺเพ  ฯเปฯ  ตีณิ
อสงฺขตานีติ  ฯ  อามนฺตา  ฯ  ตีณิ  ตาณานิ  ฯเปฯ  อนฺตริกา  วาติ  ฯ
น เหวํ วตฺตพฺเพ ฯเปฯ
	[๑๐๘๙]   อวิชฺชาปจฺจยา   สงฺขาราติ   ยา   ตตฺถ  ธมฺมฏฺฐิตตา
ธมฺมนิยามตา    อสงฺขตา    สงฺขารปจฺจยา    วิญฺญาณนฺติ   ยา   ตตฺถ
ธมฺมฏฺฐิตตา   ธมฺมนิยามตา   อสงฺขตา  ฯเปฯ  ชาติปจฺจยา  ชรามรณนฺติ
#๑ สํ. นิ. ๒๔ ฯ
