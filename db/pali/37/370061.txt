ปฏิสํเวที  อุปลพฺภตีติ     ฯ     อามนฺตา    ฯ    มหาปฐวี    อุปลพฺภตีติ    ฯ
มหาสมุทฺโท   อุปลพฺภตีติ   ฯ   สิเนรุปพฺพตราชา  อุปลพฺภตีติ  ฯ  อาโป
อุปลพฺภตีติ   ฯ   เตโช    อุปลพฺภตีติ   ฯ   วาโย  อุปลพฺภตีติ  ฯเปฯ
ติณกฏฺฐวนปฺปตโย     อุปลพฺภนฺตีติ    ฯ    ติณกฏฺฐวนปฺปตีนํ    ปฏิสํเวที
อุปลพฺภตีติ   ฯ   น   เหวํ  วตฺตพฺเพ  ฯเปฯ  กลฺยาณปาปกานํ  กมฺมานํ
วิปาโก    อุปลพฺภตีติ   ฯ   กลฺยาณปาปกานํ   กมฺมานํ   วิปากปฏิสํเวที
อุปลพฺภตีติ    ฯ    อามนฺตา   ฯ   อญฺโญ   กลฺยาณปาปกานํ   กมฺมานํ
วิปาโก   อญฺโญ   กลฺยาณปาปกานํ   กมฺมานํ   วิปากปฏิสํเวทีติ   ฯ  น
เหวํ วตฺตพฺเพ ฯเปฯ
	[๑๓๕]   ทิพฺพํ   สุขํ   อุปลพฺภตีติ   ฯ   อามนฺตา   ฯ  ทิพฺพสฺส
สุขสฺส ปฏิสํเวที อุปลพฺภตีติ ฯ น เหวํ วตฺตพฺเพ ฯเปฯ
	[๑๓๖]   ทิพฺพํ   สุขํ   อุปลพฺภตีติ  ฯ  ทิพฺพสฺส  สุขสฺส  ปฏิสํเวที
อุปลพฺภตีติ   ฯ   อามนฺตา   ฯ   ตสฺส   ปฏิสํเวที   อุปลพฺภตีติ  ฯ  น
เหวํ   วตฺตพฺเพ   ฯเปฯ  ตสฺส  ปฏิสํเวที  อุปลพฺภตีติ  ฯ  อามนฺตา  ฯ
ตสฺส    ตสฺเสว    นตฺถิ   ทุกฺขสฺส   อนฺตกิริยา   นตฺถิ   วฏฺฏูปจฺเฉโท
นตฺถิ อนุปาทาปรินิพฺพานนฺติ ฯ น เหวํ วตฺตพฺเพ ฯเปฯ
	[๑๓๗]   ทิพฺพํ   สุขํ   อุปลพฺภตีติ  ฯ  ทิพฺพสฺส  สุขสฺส  ปฏิสํเวที
อุปลพฺภตีติ   ฯ   อามนฺตา   ฯ   ปุคฺคโล   อุปลพฺภตีติ   ฯ   ปุคฺคลสฺส
ปฏิสํเวที อุปลพฺภตีติ ฯ น เหวํ วตฺตพฺเพ ฯเปฯ
	[๑๓๘]   ทิพฺพํ   สุขํ   อุปลพฺภตีติ  ฯ  ทิพฺพสฺส  สุขสฺส  ปฏิสํเวที
