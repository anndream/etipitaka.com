ปณิธีติ   ฯ   น   เหวํ   วตฺตพฺเพ   ฯเปฯ  ชิวฺหาวิญฺญาณสฺส  อนนฺตรา
กายวิญฺญาณํ    อุปฺปชฺชตีติ    ฯ   น   วตฺตพฺพํ   ยา   ชิวฺหาวิญฺญาณสฺส
อุปฺปาทาย     อาวชฺชนา    ฯเปฯ    ปณิธิ    สาว    กายวิญฺญาณสฺส
อุปฺปาทาย   อาวชฺชนา   ฯเปฯ   ปณิธีติ  ฯ  อามนฺตา  ฯ  กายวิญฺญาณํ
อนาวชฺชนฺตสฺส    อุปฺปชฺชติ    ฯเปฯ    อปณิทหนฺตสฺส   อุปฺปชฺชตีติ   ฯ
น   เหวํ   วตฺตพฺเพ  ฯเปฯ  นนุ  กายวิญฺญาณํ  อาวชฺชนฺตสฺส  อุปฺปชฺชติ
ฯเปฯ   ปณิทหนฺตสฺส   อุปฺปชฺชตีติ   ฯ  อามนฺตา  ฯ  หญฺจิ  กายวิญฺญาณํ
อาวชฺชนฺตสฺส      อุปฺปชฺชติ      ฯเปฯ     ปณิทหนฺตสฺส     อุปฺปชฺชติ
โน   วต   เร   วตฺตพฺเพ   ชิวฺหาวิญฺญาณสฺส   อนนฺตรา   กายวิญฺญาณํ
อุปฺปชฺชตีติ ฯ
	[๑๕๖๖]   ชิวฺหาวิญฺญาณสฺส  อนนฺตรา  กายวิญฺญาณํ  อุปฺปชฺชตีติ  ฯ
อามนฺตา   ฯ   ชิวฺหาวิญฺญาณํ   รสนิมิตฺตํ   มนสิกโรโต   อุปฺปชฺชตีติ  ฯ
อามนฺตา   ฯ   กายวิญฺญาณํ   รสนิมิตฺตํ   มนสิกโรโต   อุปฺปชฺชตีติ   ฯ
น    เหวํ    วตฺตพฺเพ   ฯเปฯ   ชิวฺหาวิญฺญาณํ   รสารมฺมณญฺเญว   น
อญฺญารมฺมณนฺติ    ฯ    อามนฺตา    ฯ   กายวิญฺญาณํ   รสารมฺมณญฺเญว
น   อญฺญารมฺมณนฺติ   ฯ   น   เหวํ  วตฺตพฺเพ  ฯเปฯ  ชิวฺหญฺจ  ปฏิจฺจ
รเส   จ   อุปฺปชฺชติ   ชิวฺหาวิญฺญาณนฺติ   ฯ   อามนฺตา   ฯ   ชิวฺหญฺจ
ปฏิจฺจ   รเส   จ   อุปฺปชฺชติ   กายวิญฺญาณนฺติ  ฯ  น  เหวํ  วตฺตพฺเพ
ฯเปฯ   ชิวฺหญฺจ   ปฏิจฺจ   รเส   จ   อุปฺปชฺชติ   กายวิญฺญาณนฺติ   ฯ
อามนฺตา   ฯ   ชิวฺหญฺจ   ปฏิจฺจ   รเส   จ  อุปฺปชฺชติ  กายวิญฺญาณนฺติ
