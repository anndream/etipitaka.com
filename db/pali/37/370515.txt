	[๑๕๓๓]  น  วตฺตพฺพํ  อตฺถิ  อสาตราโคติ  ฯ  อามนฺตา  ฯ  นนุ
วุตฺตํ    ภควตา   โส   เอวํ   อนุโรธวิโรธํ   สมาปนฺโน   ยํ   กิญฺจิ
เวทนํ   เวทยติ  สุขํ  วา  ทุกฺขํ  วา  อทุกฺขมสุขํ  วา  โส  ตํ  เวทนํ
อภินนฺทติ   อภิวทติ   อชฺโฌสาย   ติฏฺฐตีติ  ๑  อตฺเถว  สุตฺตนฺโตติ  ฯ
อามนฺตา ฯ เตน หิ อตฺถิ อสาตราโคติ ฯ
	                อสาตราคกถา ฯ
	                __________________
	             ธมฺมตณฺหา อพฺยากตาติกถา
	[๑๕๓๔]  ธมฺมตณฺหา  อพฺยากตาติ  ฯ  อามนฺตา ฯ วิปากาพฺยากตา
กิริยาพฺยากตา   รูปํ   นิพฺพานํ  จกฺขายตนํ  ฯเปฯ  โผฏฺฐพฺพายตนนฺติ  ฯ
น เหวํ วตฺตพฺเพ ฯเปฯ
	[๑๕๓๕]   ธมฺมตณฺหา   อพฺยากตาติ   ฯ  อามนฺตา  ฯ  รูปตณฺหา
อพฺยากตาติ  ฯ  น  เหวํ  วตฺตพฺเพ  ฯเปฯ  ธมฺมตณฺหา  อพฺยากตาติ  ฯ
อามนฺตา    ฯ    สทฺทตณฺหา   ฯเปฯ   คนฺธตณฺหา   รสตณฺหา   ฯเปฯ
โผฏฺฐพฺพตณฺหา อพฺยากตาติ ฯ น เหวํ วตฺตพฺเพ ฯเปฯ
	[๑๕๓๖]   รูปตณฺหา   อกุสลาติ   ฯ   อามนฺตา   ฯ  ธมฺมตณฺหา
อกุสลาติ    ฯ    น   เหวํ   วตฺตพฺเพ   ฯเปฯ   สทฺทตณฺหา   ฯเปฯ
โผฏฺฐพฺพตณฺหา   อกุสลาติ   ฯ   อามนฺตา  ฯ  ธมฺมตณฺหา  อกุสลาติ  ฯ
#๑ ม. มู. ๔๖๗ ฯ
