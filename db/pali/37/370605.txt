สมาปนฺโน    สทฺทํ    สุณาตีติ   ฯ   อามนฺตา   ฯ   โสตวิญฺญาณสมงฺคี
สมาปนฺโนติ    ฯ    น    เหวํ    วตฺตพฺเพ    ฯเปฯ   นนุ   สมาธิ
มโนวิญฺญาณสมงฺคิสฺสาติ  ฯ  อามนฺตา  ฯ  หญฺจิ สมาธิ มโนวิญฺญาณสมงฺคิสฺส
โน วต เร วตฺตพฺเพ สมาปนฺโน สทฺทํ สุณาตีติ ฯ
	 [๑๗๖๕]     สมาธิ    มโนวิญฺญาณสมงฺคิสฺส    โสตวิญฺญาณสมงฺคี
สทฺทํ   สุณาตีติ   ฯ   อามนฺตา   ฯ  หญฺจิ  สมาธิ  มโนวิญฺญาณสมงฺคิสฺส
โสตวิญฺญาณสมงฺคี   สทฺทํ   สุณาติ   โน  วต  เร  วตฺตพฺเพ  สมาปนฺโน
สทฺทํ    สุณาตีติ   ฯ   สมาธิ   มโนวิญฺญาณสมงฺคิสฺส   โสตวิญฺญาณสมงฺคี
สทฺทํ   สุณาตีติ   ฯ   อามนฺตา   ฯ   ทฺวินฺนํ   ผสฺสานํ  ฯเปฯ  ทฺวินฺนํ
จิตฺตานํ สโมธานํ โหตีติ ฯ น เหวํ วตฺตพฺเพ ฯเปฯ
	[๑๗๖๖]  น  วตฺตพฺพํ  สมาปนฺโน  สทฺทํ  สุณาตีติ  ฯ  อามนฺตา ฯ
นนุ  ปฐมสฺส  ฌานสฺส  สทฺโท  กณฺฏโก  วุตฺโต  ภควตาติ  ฯ อามนฺตา ฯ
หญฺจิ   ปฐมสฺส   ฌานสฺส   สทฺโท   กณฺฏโก   วุตฺโต   ภควตา   เตน
วต   เร   วตฺตพฺเพ   สมาปนฺโน  สทฺทํ  สุณาตีติ  ฯ  ปฐมสฺส  ฌานสฺส
สทฺโท   กณฺฏโก   วุตฺโต   ภควตาติ  ฯ  สมาปนฺโน  สทฺทํ  สุณาตีติ  ฯ
อามนฺตา   ฯ   ทุติยสฺส   ฌานสฺส   วิตกฺโก   วิจาโร  กณฺฏโก  วุตฺโต
ภควตา   อตฺถิ   ตสฺส   วิตกฺกวิจาราติ  ฯ  น  เหวํ  วตฺตพฺเพ  ฯเปฯ
ปฐมสฺส   ฌานสฺส   สทฺโท   กณฺฏโก   วุตฺโต  ภควตาติ  ฯ  สมาปนฺโน
สทฺทํ   สุณาตีติ   ฯ   อามนฺตา   ฯ   ตติยสฺส   ฌานสฺส  ปีติ  กณฺฏโก
จตุตฺถสฺส    ฌานสฺส    อสฺสาสปสฺสาโส    กณฺฏโก   อากาสานญฺจายตนํ
