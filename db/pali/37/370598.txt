อามนฺตา  ฯ  ภควา  โสตาปนฺโนติ  ฯ  น  เหวํ วตฺตพฺเพ ฯเปฯ ภควตา
สกทาคามิมคฺโค   ฯเปฯ   อนาคามิมคฺโค   ภาวิโตติ   ฯ  อามนฺตา  ฯ
ภควา อนาคามีติ ฯ น เหวํ วตฺตพฺเพ ฯเปฯ
	[๑๗๔๙]   ภควา   เอเกน   อริยมคฺเคน  จตฺตาริ  สามญฺญผลานิ
สจฺฉิกโรติ    สาวกา    จตูหิ    อริยมคฺเคหิ   จตฺตาริ   สามญฺญผลานิ
สจฺฉิกโรนฺตีติ   ฯ   อามนฺตา   ฯ   สาวกา   พุทฺธสฺส  ภควโต  อทิฏฺฐํ
ทกฺขนฺติ    อนธิคตํ    อธิคจฺฉนฺติ    อสจฺฉิกตํ   สจฺฉิกโรนฺตีติ   ฯ   น
เหวํ วตฺตพฺเพ ฯเปฯ
	                 เอกมคฺคกถา ฯ
	                 __________________
	                 ฌานสงฺกนฺติกถา
	[๑๗๕๐]  ฌานา  ฌานํ  สงฺกมตีติ  ฯ  อามนฺตา  ฯ  ปฐมา ฌานา
ตติยํ   ฌานํ   สงฺกมตีติ   ฯ  น  เหวํ  วตฺตพฺเพ  ฯเปฯ  ฌานา  ฌานํ
สงฺกมตีติ   ฯ  อามนฺตา  ฯ  ทุติยา  ฌานา  จตุตฺถํ  ฌานํ  สงฺกมตีติ  ฯ
น เหวํ วตฺตพฺเพ ฯเปฯ
	[๑๗๕๑]  ปฐมา  ฌานา  ทุติยํ  ฌานํ  สงฺกมตีติ  ฯ  อามนฺตา  ฯ
ยา   ปฐมสฺส   ฌานสฺส   อุปฺปาทาย   อาวชฺชนา   ฯเปฯ  ปณิธิ  สาว
ทุติยสฺส   ฌานสฺส   อุปฺปาทาย   อาวชฺชนา   ฯเปฯ   ปณิธีติ   ฯ   น
เหวํ   วตฺตพฺเพ   ฯเปฯ  ปฐมา  ฌานา  ทุติยํ  ฌานํ  สงฺกมตีติ  ฯ  น
