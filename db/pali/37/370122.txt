เอกเทสํ   สกทาคามิผลปฺปตฺโต  ปฏิลทฺโธ  อธิคโต  สจฺฉิกโต  อุปสมฺปชฺช
วิหรติ   กาเยน   ผุสิตฺวา   วิหรติ   เอกเทสํ   น   กาเยน  ผุสิตฺวา
วิหรตีติ   ฯ  น  เหวํ  วตฺตพฺเพ  ฯเปฯ  สมุทยทสฺสเนน  กึ  ชหตีติ  ฯ
โอฬาริกํ   กามราคํ  ชหติ  โอฬาริกํ  พฺยาปาทํ  ตเทกฏฺเฐ  จ  กิเลเส
เอกเทเส   ชหตีติ   ฯ  เอกเทสํ  สกทาคามี  เอกเทสํ  น  สกทาคามี
เอกเทสํ   สกทาคามิผลปฺปตฺโต  ปฏิลทฺโธ  อธิคโต  สจฺฉิกโต  อุปสมฺปชฺช
วิหรติ   กาเยน   ผุสิตฺวา   วิหรติ   เอกเทสํ   น   กาเยน  ผุสิตฺวา
วิหรตีติ   ฯ  น  เหวํ  วตฺตพฺเพ  ฯเปฯ  นิโรธทสฺสเนน  กึ  ชหตีติ  ฯ
โอฬาริกํ  พฺยาปาทํ  ชหติ  ตเทกฏฺเฐ  จ  กิเลเส  เอกเทเส  ชหตีติ ฯ
เอกเทสํ  สกทาคามี  เอกเทสํ น สกทาคามี เอกเทสํ สกทาคามิผลปฺปตฺโต
ปฏิลทฺโธ     อธิคโต     สจฺฉิกโต    อุปสมฺปชฺช    วิหรติ    กาเยน
ผุสิตฺวา   วิหรติ  เอกเทสํ  น  กาเยน  ผุสิตฺวา  วิหรตีติ  ฯ  น  เหวํ
วตฺตพฺเพ   ฯเปฯ   มคฺคทสฺสเนน   กึ   ชหตีติ  ฯ  โอฬาริกํ  พฺยาปาทํ
ชหติ  ตเทกฏฺเฐ  จ  กิเลเส  ชหตีติ  ฯ  เอกเทสํ  สกทาคามี เอกเทสํ
น    สกทาคามี   เอกเทสํ   สกทาคามิผลปฺปตฺโต   ปฏิลทฺโธ   อธิคโต
สจฺฉิกโต   อุปสมฺปชฺช   วิหรติ   กาเยน   ผุสิตฺวา   วิหรติ   เอกเทสํ
น กาเยน ผุสิตฺวา วิหรตีติ ฯ น เหวํ วตฺตพฺเพ ฯเปฯ
	[๒๘๑]   อนาคามิผลสจฺฉิกิริยาย  ปฏิปนฺโน  ปุคฺคโล  ทุกฺขทสฺสเนน
กึ  ชหตีติ  ฯ  อณุสหคตํ  กามราคํ  ชหติ  อณุสหคตํ  พฺยาปาทํ ตเทกฏฺเฐ
จ   กิเลเส   เอกเทเส  ชหตีติ  ฯ  เอกเทสํ  อนาคามี  เอกเทสํ  น
