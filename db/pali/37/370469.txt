โหตีติ   ฯ   อามนฺตา   ฯ   กุสลากุสลา   สาวชฺชานวชฺชา  หีนปฺปณีตา
กณฺหสุกฺกสปฺปฏิภาคา   ธมฺมา   สมฺมุขีภาวํ   อาคจฺฉนฺตีติ   ฯ   น  เหวํ
วตฺตพฺเพ ฯเปฯ กุสลากุสลา สาวชฺชานวชฺชา หีนปฺปณีตา กณฺหสุกฺกสปฺปฏิภาคา
ธมฺมา      สมฺมุขีภาวํ      อาคจฺฉนฺตีติ      ฯ     อามนฺตา     ฯ
นนุ   วุตฺตํ   ภควตา   จตฺตารีมานิ  ภิกฺขเว  สุวิทูรวิทูรานิ  ฯ  กตมานิ
จตฺตาริ   ฯ   นภญฺจ  ภิกฺขเว  ปฐวี  จ  อิทํ  ปฐมํ  สุวิทูรวิทูรํ  ฯเปฯ
ตสฺมา  สตํ  ธมฺโม  อสพฺภิ  อารกาติ  อตฺเถว  สุตฺตนฺโตติ ฯ อามนฺตา ฯ
เตน    หิ   น   วตฺตพฺพํ   กุสลากุสลา   สาวชฺชานวชฺชา   หีนปฺปณีตา
กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติ ฯ
	[๑๔๒๗]  น  วตฺตพฺพํ  สมาทานเหตุกํ  สีลํ  วฑฺฒตีติ ฯ อามนฺตา ฯ
นนุ    วุตฺตํ    ภควตา   อารามโรปา   วนโรปา   ฯเปฯ   ธมฺมฏฺฐา
สีลสมฺปนฺนา    เต    ชนา   สคฺคคามิโนติ   อตฺเถว   สุตฺตนฺโตติ   ฯ
อามนฺตา ฯ เตน หิ สมาทานเหตุกํ สีลํ วฑฺฒตีติ ฯ
	                สมาทานเหตุกกถา ฯ
	                 ________________
	                วิญฺญตฺติ สีลนฺติกถา
	[๑๔๒๘]   วิญฺญตฺติ   สีลนฺติ   ฯ   อามนฺตา   ฯ   ปาณาติปาตา
เวรมณีติ   ฯ   น  เหวํ  วตฺตพฺเพ  ฯเปฯ  อทินฺนาทานา  เวรมณีติ  ฯ
น   เหวํ  วตฺตพฺเพ  ฯเปฯ  กาเมสุมิจฺฉาจารา  เวรมณีติ  ฯ  น  เหวํ
