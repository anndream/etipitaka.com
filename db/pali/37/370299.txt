โหตีติ   ฯ   น  เหวํ  วตฺตพฺเพ  ฯเปฯ  โทโส  ฯเปฯ  โมโห  ฯเปฯ
อโนตฺตปฺปํ สาสวํ หุตฺวา อนาสวํ โหตีติ ฯ น เหวํ วตฺตพฺเพ ฯเปฯ
	[๙๐๒]   น   วตฺตพฺพํ   อรหโต   สพฺเพ  ธมฺมา  อนาสวาติ  ฯ
อามนฺตา   ฯ   นนุ  อรหา  อนาสโวติ  ฯ  อามนฺตา  ฯ  หญฺจิ  อรหา
อนาสโว เตน วต เร วตฺตพฺเพ อรหโต สพฺเพ ธมฺมา อนาสวาติ ฯ
	                 อนาสวกถา ฯ
	                 ________________
	                 สมนฺนาคตกถา
	[๙๐๓]   อรหา   จตูหิ   ผเลหิ  สมนฺนาคโตติ  ฯ  อามนฺตา  ฯ
อรหา   จตูหิ  ผสฺเสหิ  จตูหิ  เวทนาหิ  จตูหิ  สญฺญาหิ  จตูหิ  เจตนาหิ
จตูหิ   จิตฺเตหิ   จตูหิ   สทฺธาหิ   จตูหิ   วิริเยหิ   จตูหิ  สตีหิ  จตูหิ
สมาธีหิ จตูหิ ปญฺญาหิ สมนฺนาคโตติ ฯ น เหวํ วตฺตพฺเพ ฯเปฯ
	[๙๐๔]   อนาคามี   ตีหิ  ผเลหิ  สมนฺนาคโตติ  ฯ  อามนฺตา  ฯ
อนาคามี   ตีหิ   ผสฺเสหิ   ฯเปฯ   ตีหิ  ปญฺญาหิ  สมนฺนาคโตติ  ฯ  น
เหวํ วตฺตพฺเพ ฯเปฯ
	[๙๐๕]  สกทาคามี  ทฺวีหิ  ผเลหิ  สมนฺนาคโตติ  ฯ  อามนฺตา  ฯ
สกทาคามี   ทฺวีหิ   ผสฺเสหิ   ฯเปฯ   ทฺวีหิ  ปญฺญาหิ  สมนฺนาคโตติ  ฯ
น เหวํ วตฺตพฺเพ ฯเปฯ
	[๙๐๖]   อรหา  โสตาปตฺติผเลน  สมนฺนาคโตติ  ฯ  อามนฺตา  ฯ
