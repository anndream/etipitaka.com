	[๑๐๙๔]   ทุกฺขสจฺจํ   อสงฺขตํ  ทุกฺขํ  สงฺขตนฺติ  ฯ  อามนฺตา  ฯ
นิโรธสจฺจํ   อสงฺขตํ  นิโรโธ  สงฺขโตติ  ฯ  น  เหวํ  วตฺตพฺเพ  ฯเปฯ
สมุทยสจฺจํ   อสงฺขตํ   สมุทโย   สงฺขโตติ  ฯ  อามนฺตา  ฯ  นิโรธสจฺจํ
อสงฺขตํ   นิโรโธ   สงฺขโตติ  ฯ  น  เหวํ  วตฺตพฺเพ  ฯเปฯ  มคฺคสจฺจํ
อสงฺขตํ   มคฺโค   สงฺขโตติ   ฯ   อามนฺตา   ฯ   นิโรธสจฺจํ  อสงฺขตํ
นิโรโธ สงฺขโตติ ฯ น เหวํ วตฺตพฺเพ ฯเปฯ
	[๑๐๙๕]  น  วตฺตพฺพํ  จตฺตาริ  สจฺจานิ อสงฺขตานีติ ฯ อามนฺตา ฯ
นนุ  วุตฺตํ  ภควตา  จตฺตาริมานิ  ภิกฺขเว  ตถานิ  อวิตถานิ อนญฺญถานิ ฯ
กตมานิ   จตฺตาริ   ฯ   อิทํ   ทุกฺขนฺติ   ภิกฺขเว   ตถเมตํ  อวิตถเมตํ
อนญฺญถเมตํ   ฯเปฯ   อยํ   ทุกฺขสมุทโยติ   ฯเปฯ   อยํ  ทุกฺขนิโรโธติ
ฯเปฯ  อยํ  ทุกฺขนิโรธคามินี  ปฏิปทาติ  ตถเมตํ  อวิตถเมตํ  อนญฺญถเมตํ
อิมานิ   โข   ภิกฺขเว   จตฺตาริ   ตถานิ   อวิตถานิ  อนญฺญถานีติ  ๑
อตฺเถว   สุตฺตนฺโตติ   ฯ   อามนฺตา   ฯ   เตน  หิ  จตฺตาริ  สจฺจานิ
อสงฺขตานีติ ฯ
	                  สจฺจกถา ฯ
	                  ____________
	                  อารุปฺปกถา
	[๑๐๙๖]  อากาสานญฺจายตนํ  อสงฺขตนฺติ  ฯ  อามนฺตา  ฯ นิพฺพานํ
#๑ ขุ. ป. ๓๕๑ ฯ
