ติรจฺฉานโยนิสํวตฺตนิกํ       ปิตฺติวิสยสํวตฺตนิกํ      โย      สพฺพลหุโส
อทินฺนาทานสฺส    วิปาโก    มนุสฺสภูตสฺส    โภคพฺยสนสํวตฺตนิโก   โหติ
ฯเปฯ   โย   สพฺพลหุโส   กาเมสุมิจฺฉาจารสฺส   วิปาโก   มนุสฺสภูตสฺส
สปตฺตเวรสํวตฺตนิโก  โหติ  ฯเปฯ  โย  สพฺพลหุโส  มุสาวาทสฺส  วิปาโก
มนุสฺสภูตสฺส   อพฺภูตพฺภกฺขานสํวตฺตนิโก   โหติ   ฯเปฯ   โย  สพฺพลหุโส
ปิสุณาย    วาจาย   วิปาโก   มนุสฺสภูตสฺส   มิตฺเตหิ   เภทนสํวตฺตนิโก
โหติ   ฯเปฯ   โย  สพฺพลหุโส  ผรุสาย  วาจาย  วิปาโก  มนุสฺสภูตสฺส
อมนาปสทฺทสํวตฺตนิโก   โหติ   ฯเปฯ   โย   สพฺพลหุโส  สมฺผปฺปลาปสฺส
วิปาโก  มนุสฺสภูตสฺส  อนาเทยฺยวาจสํวตฺตนิโก  โหติ ฯเปฯ สุราเมรยปานํ
ภิกฺขเว    อาเสวิตํ    ฯเปฯ    โย    สพฺพลหุโส   สุราเมรยปานสฺส
วิปาโก    มนุสฺสภูตสฺส    อุมฺมตฺตกสํวตฺตนิโก    โหตีติ   ๑   อตฺเถว
สุตฺตนฺโตติ ฯ อามนฺตา ฯ เตน หิ อตฺถิ กาจิ อาเสวนปจฺจยตาติ ฯ
	 [๑๘๗๔]  นตฺถิ  กาจิ  อาเสวนปจฺจยตาติ ฯ อามนฺตา ฯ นนุ วุตฺตํ
ภควตา  มิจฺฉาทิฏฺฐิ  ภิกฺขเว  อาเสวิตา  ภาวิตา พหุลีกตา นิรยสํวตฺตนิกา
ติรจฺฉานโยนิสํวตฺตนิกา          ปิตฺติวิสยสํวตฺตนิกาติ          อตฺเถว
สุตฺตนฺโตติ ฯ อามนฺตา ฯ เตน หิ อตฺถิ กาจิ อาเสวนปจฺจยตาติ ฯ
	 [๑๘๗๕]  นตฺถิ  กาจิ  อาเสวนปจฺจยตาติ ฯ อามนฺตา ฯ นนุ วุตฺตํ
ภควตา    มิจฺฉาสงฺกปฺโป   ฯเปฯ   มิจฺฉาสมาธิ   ภิกฺขเว   อาเสวิโต
ภาวิโต   พหุลีกโต  ฯเปฯ  ปิตฺติวิสยสํวตฺตนิโกติ  อตฺเถว  สุตฺตนฺโตติ  ฯ
#๑ อํ. อฏฺฐก. ๑๐๔ ฯ
