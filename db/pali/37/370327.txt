ปหานํ  ปหานํ    อรหตฺตํ    วุตฺตํ    ภควตาติ    ฯ    อามนฺตา   ฯ   หญฺจิ
รูปราคอรูปราคมานอุทฺธจฺจอวิชฺชาย    อนวเสสปฺปหานํ    อรหตฺตํ   วุตฺตํ
ภควตา   โน   วต   เร  วตฺตพฺเพ  อรหตฺตมคฺเคน  สพฺเพ  สญฺโญชนา
ปหียนฺตีติ ฯ
	[๑๐๒๕]   น   วตฺตพฺพํ   สพฺพสญฺโญชนานํ  ปหานํ  อรหตฺตนฺติ  ฯ
อามนฺตา  ฯ  นนุ  อรหโต  สพฺเพ  สญฺโญชนา  ปหีนาติ  ฯ  อามนฺตา ฯ
หญฺจิ   อรหโต   สพฺเพ   สญฺโญชนา  ปหีนา  เตน  วต  เร  วตฺตพฺเพ
สพฺพสญฺโญชนานํ ปหานํ อรหตฺตนฺติ ฯ
	             สพฺพสญฺโญชนปฺปหานกถา ฯ
	                จตุตฺโถ วคฺโค ฯ
	                 ตสฺส อุทฺทานํ
	          คิหิสฺส อรหา สห อุปปตฺติยา อรหา
	          อรหโต สพฺเพ ธมฺมา อนาสวา อรหา
	          จตูหิ ผเลหิ สมนฺนาคโต เอวเมว
	          ฉหิ อุเปกฺขาหิ โพธิยา พุทฺโธ สหํ ๑
	          ลกฺขณสมนฺนาคโต โพธิสตฺโต
	          โอกฺกนฺตนิยาโม จริตพฺรหฺมจริโย
	          ปฏิปนฺนโก ผเลน สมนฺนาคโต
	          สพฺพสญฺโญชนานํ ปหานํ อรหตฺตนฺติ ฯ
	                 ________________
#๑. ม. สลกฺขณสมนฺนาคโต.
