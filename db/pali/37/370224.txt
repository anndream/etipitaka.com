	      โย อิมสฺมึ ธมฺมวินเย     อปฺปมตฺโต วิเหสฺสติ ๑
	      ปหาย ชาติสํสารํ        ทุกฺขสฺสนฺตํ กริสฺสตีติ ๒
อตฺเถว   สุตฺตนฺโตติ   ฯ   อามนฺตา   ฯ  เตน  หิ  สมาปนฺนสฺส  อตฺถิ
วจีเภโทติ ฯ
	                  วจีเภทกถา ฯ
	                    ________
	                  ทุกฺขาหารกถา
	[๖๒๒]  ทุกฺขาหาโร  มคฺคงฺคํ  มคฺคปริยาปนฺนนฺติ  ฯ  อามนฺตา  ฯ
เย   เกจิ   ทุกฺขนฺติ  วาจํ  ภาสนฺติ  สพฺเพ  เต  มคฺคํ  ภาเวนฺตีติ  ฯ
น เหวํ วตฺตพฺเพ ฯเปฯ
	[๖๒๓]   เย   เกจิ  ทุกฺขนฺติ  วาจํ  ภาสนฺติ  สพฺเพ  เต  มคฺคํ
ภาเวนฺตีติ   ฯ   อามนฺตา   ฯ   พาลปุถุชฺชนา  ทุกฺขนฺติ  วาจํ  ภาสนฺติ
พาลปุถุชฺชนา   มคฺคํ   ภาเวนฺตีติ   ฯ   น   เหวํ   วตฺตพฺเพ   ฯเปฯ
มาตุฆาตโก   ฯเปฯ   ปิตุฆาตโก   อรหนฺตฆาตโก  รุหิรุปฺปาทโก  ฯเปฯ
สงฺฆเภทโก   ทุกฺขนฺติ  วาจํ  ภาสติ  สงฺฆเภทโก  ๓  มคฺคํ ภาเวตีติ ฯ
น เหวํ วตฺตพฺเพ ฯเปฯ
	                 ทุกฺขาหารกถา ฯ
#๑. ม. วิหริสฺสติ. ๒ สํ. สคาถ. ๒๑๐ ฯ ๓. ม. โลหิตุปฺปาทโก.
