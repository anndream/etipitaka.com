เกจิ   สงฺฆสฺส   ปานียํ   ทตฺวา   ทกฺขิณํ  อาราเธนฺติ  เตน  วต  เร
วตฺตพฺเพ สงฺโฆ ทกฺขิณํ วิโสเธตีติ ฯ
	[๑๗๑๗]   สงฺโฆ   ทกฺขิณํ   วิโสเธตีติ  ฯ  อามนฺตา  ฯ  มคฺโค
วิโสเธติ ผลํ วิโสเธตีติ ฯ น เหวํ วตฺตพฺเพ ฯเปฯ
	        น วตฺตพฺพํ สงฺโฆ ทกฺขิณํ วิโสเธตีติกถา ฯ
	                __________________
	            น วตฺตพฺพํ สงฺโฆ ภุญฺชตีติกถา
	[๑๗๑๘]   น  วตฺตพฺพํ  สงฺโฆ  ภุญฺชติ  ปิวติ  ขาทติ  สายตีติ  ฯ
อามนฺตา   ฯ   นนุ   อตฺถิ  เกจิ  สงฺฆภตฺตานิ  กโรนฺติ  อุทฺเทสภตฺตานิ
กโรนฺติ    ยาคุปานานิ   กโรนฺตีติ   ฯ   อามนฺตา   ฯ   หญฺจิ   อตฺถิ
เกจิ    สงฺฆภตฺตานิ   กโรนฺติ   อุทฺเทสภตฺตานิ   กโรนฺติ   ยาคุปานานิ
กโรนฺติ เตน วต เร วตฺตพฺเพ สงฺโฆ ภุญฺชติ ปิวติ ขาทติ สายตีติ ฯ
	[๑๗๑๙]   น  วตฺตพฺพํ  สงฺโฆ  ภุญฺชติ  ปิวติ  ขาทติ  สายตีติ  ฯ
อามนฺตา  ฯ  นนุ  วุตฺตํ  ภควตา  คณโภชนํ  ปรมฺปรโภชนํ  อติริตฺตโภชนํ
อนติริตฺตโภชนนฺติ    ฯ    อามนฺตา    ฯ    หญฺจิ    วุตฺตํ    ภควตา
คณโภชนํ    ปรมฺปรโภชนํ   อติริตฺตโภชนํ   อนติริตฺตโภชนํ   เตน   วต
เร วตฺตพฺเพ สงฺโฆ ภุญฺชติ ปิวติ ขาทติ สายตีติ ฯ
	[๑๗๒๐]   น  วตฺตพฺพํ  สงฺโฆ  ภุญฺชติ  ปิวติ  ขาทติ  สายตีติ  ฯ
อามนฺตา    ฯ   นนุ   อฏฺฐ   ปานานิ   วุตฺตานิ   ภควตา   อมฺพปานํ
