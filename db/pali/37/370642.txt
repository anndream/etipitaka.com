	 [๑๘๔๙]  รูปํ  รูปฏฺเฐน  นิยตนฺติ ฯ อามนฺตา ฯ มิจฺฉตฺตนิยตนฺติ ฯ
น    เหวํ    วตฺตพฺเพ    ฯเปฯ    สมฺมตฺตนิยตนฺติ    ฯ   น   เหวํ
วตฺตพฺเพ   ฯเปฯ   เวทนา   ฯเปฯ   สญฺญา  ฯเปฯ  สงฺขารา  ฯเปฯ
วิญฺญาณํ   วิญฺญาณฏฺเฐน   นิยตนฺติ   ฯ  อามนฺตา  ฯ  มิจฺฉตฺตนิยตนฺติ  ฯ
น เหวํ วตฺตพฺเพ ฯเปฯ สมฺมตฺตนิยตนฺติ ฯ น เหวํ วตฺตพฺเพ ฯเปฯ
	 [๑๘๕๐]  น  วตฺตพฺพํ  รูปํ  รูปฏฺเฐน  นิยตํ ฯเปฯ เวทนา ฯเปฯ
สญฺญา   ฯเปฯ   สงฺขารา   ฯเปฯ  วิญฺญาณํ  วิญฺญาณฏฺเฐน  นิยตนฺติ  ฯ
อามนฺตา  ฯ  รูปํ  โหติ  เวทนา  โหติ  สญฺญา  โหติ  สงฺขารา  โหนฺติ
วิญฺญาณํ   โหติ   เวทนา  สญฺญา  โหติ  สงฺขารา  ฯเปฯ  วิญฺญาณํ  รูปํ
โหติ   เวทนา   โหติ   สญฺญา  โหติ  สงฺขารา  โหนฺตีติ  ฯ  น  เหวํ
วตฺตพฺเพ   ฯ   เตน  หิ  รูปํ  รูปฏฺเฐน  นิยตํ  เวทนา  ฯเปฯ  สญฺญา
สงฺขารา ฯเปฯ วิญฺญาณํ วิญฺญาณฏฺเฐน นิยตนฺติ ฯ
	                  ธมฺมกถา ฯ
	                  ____________
	                   กมฺมกถา
	 [๑๘๕๑]  สพฺเพ  กมฺมา  นิยตาติ ฯ อามนฺตา ฯ มิจฺฉตฺตนิยตาติ ฯ
อามนฺตา    ฯ    มิจฺฉตฺตนิยตาติ   ฯ   น   เหวํ   วตฺตพฺเพ   ฯเปฯ
สมฺมตฺตนิยตาติ  ฯ  น  เหวํ  วตฺตพฺเพ  ฯเปฯ  นตฺถิ  อนิยโต  ราสีติ ฯ
น  เหวํ  วตฺตพฺเพ  ฯเปฯ  นนุ  อตฺถิ  อนิยโต  ราสีติ  ฯ  อามนฺตา ฯ
