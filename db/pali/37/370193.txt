อญฺญาณํ   นตฺถิ   ตสฺส  อวิชฺชา  อวิชฺโชโฆ  อวิชฺชาโยโค  อวิชฺชานุสโย
อวิชฺชาปริยุฏฺฐานํ     อวิชฺชาสญฺโญชนํ     อวิชฺชานีวรณนฺติ     ฯ    น
เหวํ วตฺตพฺเพ ฯเปฯ
	[๔๙๔]   อตฺถิ   อรหโต   อญฺญาณนฺติ   ฯ  อามนฺตา  ฯ  อรหา
อญฺญาณปกโต    ปาณํ   หเนยฺย   อทินฺนํ   อาทิเยยฺย   มุสา   ภเณยฺย
ปิสุณํ   ภเณยฺย   ผรุสํ   ภเณยฺย   สมฺผํ   ปลเปยฺย   สนฺธึ   ฉินฺเทยฺย
นิลฺโลปํ   หเรยฺย   เอกาคาริกํ   กเรยฺย  ปริปนฺเถ  ติฏฺเฐยฺย  ปรทารํ
คจฺเฉยฺย   คามฆาตํ   กเรยฺย   นิคมฆาตํ   กเรยฺยาติ   ฯ   น  เหวํ
วตฺตพฺเพ ฯเปฯ
	[๔๙๕]   อตฺถิ   ปุถุชฺชนสฺส   อญฺญาณํ   ปุถุชฺชโน   อญฺญาณปกโต
ปาณํ    หเนยฺย    อทินฺนํ    อาทิเยยฺย   ฯเปฯ   คามฆาตํ   กเรยฺย
นิคมฆาตํ   กเรยฺยาติ   ฯ   อามนฺตา   ฯ   อตฺถิ   อรหโต   อญฺญาณํ
อรหา    อญฺญาณปกโต   ปาณํ   หเนยฺย   อทินฺนํ   อาทิเยยฺย   ฯเปฯ
คามฆาตํ กเรยฺย  นิคมฆาตํ กเรยฺยาติ ฯ น เหวํ วตฺตพฺเพ ฯเปฯ
	[๔๙๖]   อตฺถิ   อรหโต   อญฺญาณํ  น  จ  อรหา  อญฺญาณปกโต
ปาณํ    หเนยฺย    อทินฺนํ    อาทิเยยฺย   ฯเปฯ   คามฆาตํ   กเรยฺย
นิคมฆาตํ   กเรยฺยาติ   ฯ   อามนฺตา   ฯ   อตฺถิ  ปุถุชฺชนสฺส  อญฺญาณํ
น   จ   ปุถุชฺชโน   อญฺญาณปกโต   ปาณํ   หเนยฺย  อทินฺนํ  อาทิเยยฺย
ฯเปฯ    คามฆาตํ   กเรยฺย   นิคมฆาตํ   กเรยฺยาติ   ฯ   น   เหวํ
วตฺตพฺเพ ฯเปฯ
