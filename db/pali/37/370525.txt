อุปฺปชฺชตีติ   ฯ   อามนฺตา   ฯ   โสตวิญฺญาณํ   รูปนิมิตฺตํ   มนสิกโรโต
อุปฺปชฺชตีติ ฯ น เหวํ วตฺตพฺเพ ฯเปฯ
	[๑๕๖๓]   จกฺขุวิญฺญาณํ   รูปารมฺมณญฺเญว   น  อญฺญารมฺมณนฺติ  ฯ
อามนฺตา   ฯ   โสตวิญฺญาณํ   รูปารมฺมณญฺเญว   น   อญฺญารมฺมณนฺติ  ฯ
น   เหวํ   วตฺตพฺเพ   ฯเปฯ   จกฺขุญฺจ   ปฏิจฺจ   รูเป  จ  อุปฺปชฺชติ
จกฺขุวิญฺญาณนฺติ   ฯ   อามนฺตา  ฯ  จกฺขุญฺจ  ปฏิจฺจ  รูเป  จ  อุปฺปชฺชติ
โสตวิญฺญาณนฺติ   ฯ   น   เหวํ   วตฺตพฺเพ   ฯเปฯ   จกฺขุญฺจ   ปฏิจฺจ
รูเป    จ   อุปฺปชฺชติ   โสตวิญฺญาณนฺติ   ฯ   อามนฺตา   ฯ   จกฺขุญฺจ
ปฏิจฺจ   รูเป   จ   อุปฺปชฺชติ   โสตวิญฺญาณนฺติ  อตฺเถว  สุตฺตนฺโตติ  ฯ
นตฺถิ    ฯ   จกฺขุญฺจ   ปฏิจฺจ   รูเป   จ   อุปฺปชฺชติ   จกฺขุวิญฺญาณนฺติ
อตฺเถว   สุตฺตนฺโตติ  ฯ  อามนฺตา  ฯ  หญฺจิ  จกฺขุญฺจ  ปฏิจฺจ  รูเป  จ
อุปฺปชฺชติ   จกฺขุวิญฺญาณนฺติ   อตฺเถว  สุตฺตนฺโต  โน  วต  เร  วตฺตพฺเพ
จกฺขุญฺจ   ปฏิจฺจ  รูเป  จ  อุปฺปชฺชติ  โสตวิญฺญาณนฺติ  ฯ  จกฺขุวิญฺญาณสฺส
อนนฺตรา      โสตวิญฺญาณํ     อุปฺปชฺชตีติ     ฯ     อามนฺตา     ฯ
ตญฺเญว จกฺขุวิญฺญาณํ ตํ โสตวิญฺญาณนฺติ ฯ น เหวํ วตฺตพฺเพ ฯเปฯ
	[๑๕๖๔]    โสตวิญฺญาณสฺส    อนนฺตรา   ฆานวิญฺญาณํ   อุปฺปชฺชติ
ฯเปฯ ฆานวิญฺญาณสฺส อนนฺตรา ชิวฺหาวิญฺญาณํ อุปฺปชฺชติ ฯเปฯ
	[๑๕๖๕]   ชิวฺหาวิญฺญาณสฺส  อนนฺตรา  กายวิญฺญาณํ  อุปฺปชฺชตีติ  ฯ
อามนฺตา     ฯ    ยา    ชิวฺหาวิญฺญาณสฺส    อุปฺปาทาย    อาวชฺชนา
ฯเปฯ   ปณิธิ   สาว   กายวิญฺญาณสฺส   อุปฺปาทาย   อาวชฺชนา  ฯเปฯ
