วต   เร   วตฺตพฺเพ   อนาคามิผลสจฺฉิกิริยาย  ปฏิปนฺโน  ปุคฺคโล  ทฺวีหิ
ผเลหิ สมนฺนาคโตติ ฯ
	[๑๐๑๔]  น  วตฺตพฺพํ  สกทาคามิผลสจฺฉิกิริยาย  ปฏิปนฺโน  ปุคฺคโล
โสตาปตฺติผเลน  สมนฺนาคโตติ  ฯ อามนฺตา ฯ นนุ สกทาคามิผลสจฺฉิกิริยาย
ปฏิปนฺเนน     ปุคฺคเลน     โสตาปตฺติผลํ     ปฏิลทฺธํ     เตน    จ
อปริหีโนติ   ฯ  อามนฺตา  ฯ  หญฺจิ  สกทาคามิผลสจฺฉิกิริยาย  ปฏิปนฺเนน
ปุคฺคเลน   โสตาปตฺติผลํ   ปฏิลทฺธํ   เตน   จ   อปริหีโน   เตน  วต
เร  วตฺตพฺเพ  สกทาคามิผลสจฺฉิกิริยาย  ปฏิปนฺโน ปุคฺคโล โสตาปตฺติผเลน
สมนฺนาคโตติ ฯ
	[๑๐๑๕]   อรหตฺตสจฺฉิกิริยาย   ปฏิปนฺเนน  ปุคฺคเลน  ตีณิ  ผลานิ
ปฏิลทฺธานิ   เตหิ   จ   อปริหีโนติ   ฯ   อรหตฺตสจฺฉิกิริยาย  ปฏิปนฺโน
ปุคฺคโล  ตีหิ  ผเลหิ  สมนฺนาคโตติ  ฯ  อามนฺตา  ฯ  อรหตฺตสจฺฉิกิริยาย
ปฏิปนฺเนน     ปุคฺคเลน     จตฺตาโร     มคฺคา    ปฏิลทฺธา    เตหิ
จ    อปริหีโนติ   ฯ   อรหตฺตสจฺฉิกิริยาย   ปฏิปนฺโน   ปุคฺคโล   จตูหิ
มคฺเคหิ สมนฺนาคโตติ ฯ น เหวํ วตฺตพฺเพ ฯเปฯ
	[๑๐๑๖]   อนาคามิผลสจฺฉิกิริยาย   ปฏิปนฺเนน   ปุคฺคเลน   เทฺว
ผลานิ   ปฏิลทฺธานิ   เตหิ   จ   อปริหีโนติ  ฯ  อนาคามิผลสจฺฉิกิริยาย
ปฏิปนฺโน   ปุคฺคโล   ทฺวีหิ   ผเลหิ   สมนฺนาคโตติ   ฯ   อามนฺตา  ฯ
อนาคามิผลสจฺฉิกิริยาย   ปฏิปนฺเนน   ปุคฺคเลน   ตโย  มคฺคา  ปฏิลทฺธา
เตหิ   จ   อปริหีโนติ   ฯ   อนาคามิผลสจฺฉิกิริยาย  ปฏิปนฺโน  ปุคฺคโล
