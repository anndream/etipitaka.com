สญฺญา   ฯเปฯ   อุปฺปนฺนา   เจตนา   ฯเปฯ  อุปฺปนฺนํ  จิตฺตํ  อุปฺปนฺนา
สทฺธา     อุปฺปนฺนํ    วิริยํ    อุปฺปนฺนา    สติ    อุปฺปนฺโน    สมาธิ
ฯเปฯ  อุปฺปนฺนา  ปญฺญา  มา  นิรุชฺฌีติ  ลพฺภา  อิทฺธิยา  ปคฺคเหตุนฺติ  ฯ
น เหวํ วตฺตพฺเพ ฯเปฯ
	[๑๔๖๒]  อิทฺธิพเลน  สมนฺนาคโต  กปฺปํ ติฏฺเฐยฺยาติ ฯ อามนฺตา ฯ
รูปํ  นิจฺจํ  โหตูติ  ลพฺภา  อิทฺธิยา  ปคฺคเหตุนฺติ  ฯ  น  เหวํ  วตฺตพฺเพ
ฯเปฯ   เวทนา   ฯเปฯ   สญฺญา   ฯเปฯ   สงฺขารา  ฯเปฯ  วิญฺญาณํ
นิจฺจํ โหตูติ ลพฺภา อิทฺธิยา ปคฺคเหตุนฺติ ฯ น เหวํ วตฺตพฺเพ ฯเปฯ
	[๑๔๖๓]  อิทฺธิพเลน  สมนฺนาคโต  กปฺปํ ติฏฺเฐยฺยาติ ฯ อามนฺตา ฯ
ชาติธมฺมา   สตฺตา   มา   ชายึสูติ   ลพฺภา   อิทฺธิยา  ปคฺคเหตุนฺติ  ฯ
น เหวํ วตฺตพฺเพ ฯเปฯ ชราธมฺมา สตฺตา มา ชิรึสูติ ๑ ฯเปฯ พฺยาธิธมฺมา
สตฺตา     มา    พฺยาธิยึสูติ    ฯเปฯ    มรณธมฺมา    สตฺตา    มา
มิยฺยึสูติ ลพฺภา อิทฺธิยา ปคฺคเหตุนฺติ ฯ น เหวํ วตฺตพฺเพ ฯเปฯ
	[๑๔๖๔]  น  วตฺตพฺพํ  อิทฺธิพเลน  สมนฺนาคโต กปฺปํ ติฏฺเฐยฺยาติ ฯ
อามนฺตา    ฯ    นนุ    วุตฺตํ    ภควตา    ยสฺส   กสฺสจิ   อานนฺท
จตฺตาโร   อิทฺธิปาทา  ภาวิตา  พหุลีกตา  ยานีกตา  วตฺถุกตา  อนุฏฺฐิตา
ปริจิตา    สุสมารทฺธา    โส   อากงฺขมาโน   กปฺปํ   วา   ติฏฺเฐยฺย
กปฺปาวเสสํ  วาติ  ๒  อตฺเถว  สุตฺตนฺโตติ  ฯ  อามนฺตา  ฯ  เตน  หิ
อิทฺธิพเลน สมนฺนาคโต กปฺปํ ติฏฺเฐยฺยาติ ฯ
#๑. ม. ชิยีสุ ๒ ขุ. อุ. ๑๓๘ ฯ
