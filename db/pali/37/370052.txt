อุปาทาย   ปุคฺคลสฺส   ปญฺญตฺตีติ   ฯ  อามนฺตา  ฯ  อฏฺฐารสนฺนํ  ธาตูนํ
อุปาทาย อฏฺฐารสนฺนํ ปุคฺคลานํ ปญฺญตฺตีติ ฯ น เหวํ วตฺตพฺเพ ฯเปฯ
	[๑๐๘]   จกฺขุนฺทฺริยํ   อุปาทาย   โสตินฺทฺริยํ  อุปาทาย  ปุคฺคลสฺส
ปญฺญตฺตีติ   ฯ   อามนฺตา   ฯ   ทฺวินฺนํ   อินฺทฺริยานํ   อุปาทาย  ทฺวินฺนํ
ปุคฺคลานํ ปญฺญตฺตีติ ฯ น เหวํ วตฺตพฺเพ ฯเปฯ
	[๑๐๙]   จกฺขุนฺทฺริยํ   อุปาทาย   โสตินฺทฺริยํ   อุปาทาย   ฯเปฯ
อญฺญาตาวินฺทฺริยํ   อุปาทาย   ปุคฺคลสฺส   ปญฺญตฺตีติ   ฯ   อามนฺตา   ฯ
พาวีสตีนํ   อินฺทฺริยานํ   อุปาทาย   พาวีสตีนํ   ปุคฺคลานํ   ปญฺญตฺตีติ  ฯ
น เหวํ วตฺตพฺเพ ฯเปฯ
	[๑๑๐]  เอกโวการภวํ  อุปาทาย  เอกสฺส  ปุคฺคลสฺส  ปญฺญตฺตีติ ฯ
อามนฺตา   ฯ   จตุโวการภวํ  อุปาทาย  จตุนฺนํ  ปุคฺคลานํ  ปญฺญตฺตีติ  ฯ
น เหวํ วตฺตพฺเพ ฯเปฯ
	[๑๑๑]  เอกโวการภวํ  อุปาทาย  เอกสฺส  ปุคฺคลสฺส  ปญฺญตฺตีติ ฯ
อามนฺตา  ฯ  ปญฺจโวการภวํ  อุปาทาย  ปญฺจนฺนํ  ปุคฺคลานํ  ปญฺญตฺตีติ  ฯ
น เหวํ วตฺตพฺเพ ฯเปฯ
	[๑๑๒]   เอกโวการภเว   เอโกว   ปุคฺคโลติ  ฯ  อามนฺตา  ฯ
จตุโวการภเว จตฺตาโรว ปุคฺคลาติ ฯ น เหวํ วตฺตพฺเพ ฯเปฯ
	[๑๑๓]   เอกโวการภเว   เอโกว   ปุคฺคโลติ  ฯ  อามนฺตา  ฯ
ปญฺจโวการภเว ปญฺเจว ปุคฺคลาติ ฯ น เหวํ วตฺตพฺเพ ฯเปฯ
	[๑๑๔]   ยถา   รุกฺขํ   อุปาทาย   ฉายาย   ปญฺญตฺติ  เอวเมว
