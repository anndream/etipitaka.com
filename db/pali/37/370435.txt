กตมกฺขนฺธปริยาปนฺโนติ   ฯ  สงฺขารกฺขนฺธปริยาปนฺโนติ  ฯ  สงฺขารกฺขนฺโธ
อนารมฺมโณติ    ฯ    น    เหวํ   วตฺตพฺเพ   ฯเปฯ   สงฺขารกฺขนฺโธ
อนารมฺมโณติ    ฯ    อามนฺตา    ฯ    เวทนากฺขนฺโธ   สญฺญากฺขนฺโธ
วิญฺญาณกฺขนฺโธ อนารมฺมโณติ ฯ น เหวํ วตฺตพฺเพ ฯเปฯ
	[๑๓๓๐]  กามราคานุสโย  สงฺขารกฺขนฺธปริยาปนฺโน อนารมฺมโณติ ฯ
อามนฺตา   ฯ   กามราโค   สงฺขารกฺขนฺธปริยาปนฺโน   อนารมฺมโณติ  ฯ
น    เหวํ    วตฺตพฺเพ   ฯเปฯ   กามราโค   สงฺขารกฺขนฺธปริยาปนฺโน
สารมฺมโณติ   ฯ  อามนฺตา  ฯ  กามราคานุสโย  สงฺขารกฺขนฺธปริยาปนฺโน
สารมฺมโณติ ฯ น เหวํ วตฺตพฺเพ ฯเปฯ
	[๑๓๓๑]   กามราคานุสโย   สงฺขารกฺขนฺธปริยาปนฺโน  อนารมฺมโณ
กามราโค   สงฺขารกฺขนฺธปริยาปนฺโน   สารมฺมโณติ   ฯ   อามนฺตา   ฯ
สงฺขารกฺขนฺโธ   เอกเทโส   สารมฺมโณ   เอกเทโส   อนารมฺมโณติ  ฯ
น   เหวํ   วตฺตพฺเพ   ฯเปฯ   สงฺขารกฺขนฺโธ   เอกเทโส  สารมฺมโณ
เอกเทโส  อนารมฺมโณติ  ฯ  อามนฺตา  ฯ  เวทนากฺขนฺโธ  สญฺญากฺขนฺโธ
วิญฺญาณกฺขนฺโธ   เอกเทโส   สารมฺมโณ   เอกเทโส   อนารมฺมโณติ  ฯ
น เหวํ วตฺตพฺเพ ฯเปฯ
	[๑๓๓๒]   ปฏิฆานุสโย   มานานุสโย  ทิฏฺฐานุสโย  วิจิกิจฺฉานุสโย
ภวราคานุสโย   อวิชฺชานุสโย   อนารมฺมโณติ  ฯ  อามนฺตา  ฯ  อวิชฺชา
อวิชฺโชโฆ  อวิชฺชาโยโค  อวิชฺชานุสโย  อวิชฺชาปริยุฏฺฐานํ อวิชฺชาสญฺโญชนํ
อวิชฺชานีวรณํ      อนารมฺมณนฺติ     ฯ     น     เหวํ     วตฺตพฺเพ
