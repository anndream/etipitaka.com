อามนฺตา  ฯ  มคฺคสมงฺคี  โลกิเยน  จ  โลกุตฺตเรน  จ  สมฺมาสงฺกปฺเปน
ฯเปฯ   โลกิเยน  จ  โลกุตฺตเรน  จ  สมฺมาสมาธินา  สมนฺนาคโตติ  ฯ
น เหวํ วตฺตพฺเพ ฯเปฯ
	[๑๔๐๖]  น  วตฺตพฺพํ  มคฺคสมงฺคี  ทฺวีหิ  สีเลหิ  สมนฺนาคโตติ  ฯ
อามนฺตา  ฯ  โลกิเย  สีเล  นิรุทฺเธ  มคฺโค  อุปฺปชฺชตีติ  ฯ อามนฺตา ฯ#
ทุสฺสีโล  ขณฺฑสีโล  ฉิทฺทสีโล  ๑  มคฺคํ  ภาเวตีติ  ฯ  น เหวํ วตฺตพฺเพ
ฯเปฯ เตน หิ มคฺคสมงฺคี ทฺวีหิ สีเลหิ สมนฺนาคโตติ ฯ
	            ทฺวีหิ สีเลหิ สมนฺนาคโตติกถา ฯ
	                __________________
	               สีลํ อเจตสิกนฺติกถา
	[๑๔๐๗]   สีลํ   อเจตสิกนฺติ   ฯ   อามนฺตา   ฯ  รูปํ  นิพฺพานํ
จกฺขายตนํ  ฯเปฯ  กายายตนํ  ฯเปฯ รูปายตนํ ฯเปฯ โผฏฺฐพฺพายตนนฺติ ฯ
น     เหวํ     วตฺตพฺเพ     ฯเปฯ     สีลํ     อเจตสิกนฺติ     ฯ
อามนฺตา   ฯ  ผสฺโส  อเจตสิโกติ  ฯ  น  เหวํ  วตฺตพฺเพ  ฯเปฯ  สีลํ
อเจตสิกนฺติ    ฯ   อามนฺตา   ฯ   เวทนา   ฯเปฯ   สญฺญา   ฯเปฯ
เจตนา   ฯเปฯ   สทฺธา   ฯเปฯ   วิริยํ   ฯเปฯ  สติ  ฯเปฯ  สมาธิ
ฯเปฯ ปญฺญา อเจตสิกาติ ฯ น เหวํ วตฺตพฺเพ ฯเปฯ
	[๑๔๐๘]  ผสฺโส  เจตสิโกติ  ฯ  อามนฺตา  ฯ  สีลํ  เจตสิกนฺติ ฯ
น   เหวํ   วตฺตพฺเพ   ฯเปฯ  เวทนา  ฯเปฯ  สญฺญา  ฯเปฯ  เจตนา
#๑ ยุ. ม. ฉินฺนสีโล.
