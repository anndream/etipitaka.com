ปรสฺมา   โลกา  อิมํ  โลกนฺติ  ฯ  อามนฺตา  ฯ  สรูโป  สนฺธาวตีติ  ฯ
น   เหวํ   วตฺตพฺเพ   ฯเปฯ  สรูโป  สนฺธาวตีติ  ฯ  อามนฺตา  ฯ  ตํ
ชีวํ   ตํ   สรีรนฺติ   ฯ   น  เหวํ  วตฺตพฺเพ  ฯเปฯ  สเวทโน  ฯเปฯ
สสญฺโญ  ฯเปฯ  สสงฺขาโร  ฯเปฯ  สวิญฺญาโณ  สนฺธาวตีติ  ฯ  น  เหวํ
วตฺตพฺเพ   ฯเปฯ  สวิญฺญาโณ  สนฺธาวตีติ  ฯ  อามนฺตา  ฯ  ตํ  ชีวํ  ตํ
สรีรนฺติ ฯ น เหวํ วตฺตพฺเพ ฯเปฯ
	[๘๙]   เสฺวว   ปุคฺคโล   สนฺธาวติ   อสฺมา  โลกา  ปรํ  โลกํ
ปรสฺมา   โลกา  อิมํ  โลกนฺติ  ฯ  อามนฺตา  ฯ  อรูโป  สนฺธาวตีติ  ฯ
น   เหวํ   วตฺตพฺเพ   ฯเปฯ   อรูโป   สนฺธาวตีติ   ฯ  อามนฺตา  ฯ
อญฺญํ   ชีวํ   อญฺญํ   สรีรนฺติ  ฯ  น  เหวํ  วตฺตพฺเพ  ฯเปฯ  อเวทโน
ฯเปฯ   อสญฺโญ   ฯเปฯ  อสงฺขาโร  ฯเปฯ  อวิญฺญาโณ  สนฺธาวตีติ  ฯ
น   เหวํ   วตฺตพฺเพ   ฯ   อวิญฺญาโณ   สนฺธาวตีติ   ฯ  อามนฺตา  ฯ
อญฺญํ ชีวํ อญฺญํ สรีรนฺติ ฯ น เหวํ วตฺตพฺเพ ฯเปฯ
	[๙๐]   เสฺวว   ปุคฺคโล   สนฺธาวติ   อสฺมา  โลกา  ปรํ  โลกํ
ปรสฺมา   โลกา   อิมํ   โลกนฺติ  ฯ  อามนฺตา  ฯ  รูปํ  สนฺธาวตีติ  ฯ
น   เหวํ   วตฺตพฺเพ   ฯเปฯ   รูปํ   สนฺธาวตีติ  ฯ  อามนฺตา  ฯ  ตํ
ชีวํ   ตํ   สรีรนฺติ   ฯ   น   เหวํ  วตฺตพฺเพ  ฯเปฯ  เวทนา  ฯเปฯ
สญฺญา   ฯเปฯ   สงฺขารา   ฯเปฯ   วิญฺญาณํ  สนฺธาวตีติ  ฯ  น  เหวํ
วตฺตพฺเพ   ฯเปฯ   วิญฺญาณํ   สนฺธาวตีติ   ฯ   อามนฺตา   ฯ  ตํ  ชีวํ
ตํ สรีรนฺติ ฯ น เหวํ วตฺตพฺเพ ฯเปฯ
