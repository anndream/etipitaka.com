ฯเปฯ   ปจฺจุปฺปนฺโน  อทฺธา  ปรินิปฺผนฺโนติ  ฯ  อามนฺตา  ฯ  รูปนฺติ  ฯ
น   เหวํ   วตฺตพฺเพ  ฯเปฯ  เวทนา  ฯเปฯ  สญฺญา  ฯเปฯ  สงฺขารา
ฯเปฯ   วิญฺญาณนฺติ   ฯ   น   เหวํ   วตฺตพฺเพ   ฯเปฯ   อตีตํ   รูปํ
เวทนา   สญฺญา   สงฺขารา  วิญฺญาณํ  อตีโต  อทฺธาติ  ฯ  อามนฺตา  ฯ
อตีตา  ปญฺจทฺธาติ  ฯ  น  เหวํ  วตฺตพฺเพ  ฯเปฯ  อนาคตํ  รูปํ เวทนา
สญฺญา   สงฺขารา   วิญฺญาณํ   อนาคโต   อทฺธาติ   ฯ   อามนฺตา   ฯ
อนาคตา   ปญฺจทฺธาติ   ฯ   น   เหวํ   วตฺตพฺเพ   ฯเปฯ  ปจฺจุปฺปนฺนํ
รูปํ   เวทนา   สญฺญา   สงฺขารา   วิญฺญาณํ   ปจฺจุปฺปนฺโน  อทฺธาติ  ฯ
อามนฺตา   ฯ   ปจฺจุปฺปนฺนา  ปญฺจทฺธาติ  ฯ  น  เหวํ  วตฺตพฺเพ  ฯเปฯ
อตีตา    ปญฺจ    ขนฺธา   อตีโต   อทฺธา   อนาคตา   ปญฺจ   ขนฺธา
อนาคโต   อทฺธา   ปจฺจุปฺปนฺนา  ปญฺจ  ขนฺธา  ปจฺจุปฺปนฺโน  อทฺธาติ  ฯ
อามนฺตา  ฯ  ปณฺณรส  อทฺธาติ  ฯ  น  เหวํ  วตฺตพฺเพ  ฯเปฯ  อตีตานิ
ทฺวาทสายตนานิ   อตีโต   อทฺธา  อนาคตานิ  ทฺวาทสายตนานิ  อนาคโต
อทฺธา    ปจฺจุปฺปนฺนานิ    ทฺวาทสายตนานิ   ปจฺจุปฺปนฺโน   อทฺธาติ   ฯ
อามนฺตา   ฯ   ฉตฺตึส  อทฺธาติ  ฯ  น  เหวํ  วตฺตพฺเพ  ฯเปฯ  อตีตา
อฏฺฐารส    ธาตุโย   อตีโต   อทฺธา   อนาคตา   อฏฺฐารส   ธาตุโย
อนาคโต    อทฺธา    ปจฺจุปฺปนฺนา    อฏฺฐารส   ธาตุโย   ปจฺจุปฺปนฺโน
อทฺธาติ   ฯ  อามนฺตา  ฯ  จตุปญฺญาส  อทฺธาติ  ฯ  น  เหวํ  วตฺตพฺเพ
ฯเปฯ    อตีตานิ    พาวีสตินฺทฺริยานิ    อตีโต    อทฺธา    อนาคตานิ
พาวีสตินฺทฺริยานิ    อนาคโต    อทฺธา   ปจฺจุปฺปนฺนานิ   พาวีสตินฺทฺริยานิ
