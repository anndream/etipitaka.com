	[๕๒๗]   นตฺถิ   อรหโต   สตฺถริ  กงฺขา  ธมฺเม  กงฺขา  สงฺเฆ
กงฺขา   ฯเปฯ   อิทปฺปจฺจยตาปฏิจฺจสมุปฺปนฺเนสุ   ธมฺเมสุ   กงฺขาติ   ฯ
อามนฺตา   ฯ   หญฺจิ   นตฺถิ   อรหโต   สตฺถริ  กงฺขา  ธมฺเม  กงฺขา
ฯเปฯ    อิทปฺปจฺจยตาปฏิจฺจสมุปฺปนฺเนสุ    ธมฺเมสุ   กงฺขา   โน   วต
เร วตฺตพฺเพ อตฺถิ อรหโต กงฺขาติ ฯ
	[๕๒๘]   อตฺถิ   ปุถุชฺชนสฺส   กงฺขา  อตฺถิ  ตสฺส  สตฺถริ  กงฺขา
ธมฺเม     กงฺขา    ฯเปฯ    อิทปฺปจฺจยตาปฏิจฺจสมุปฺปนฺเนสุ    ธมฺเมสุF
กงฺขาติ   ฯ   อามนฺตา  ฯ  อตฺถิ  อรหโต  กงฺขา  อตฺถิ  ตสฺส  สตฺถริ
กงฺขา     ธมฺเม     กงฺขา    ฯเปฯ    อิทปฺปจฺจยตาปฏิจฺจสมุปฺปนฺเนสุ
ธมฺเมสุ กงฺขาติ ฯ น เหวํ วตฺตพฺเพ ฯเปฯ
	[๕๒๙]   อตฺถิ   อรหโต   กงฺขา   นตฺถิ   ตสฺส  สตฺถริ  กงฺขา
ธมฺเม     กงฺขา    ฯเปฯ    อิทปฺปจฺจยตาปฏิจฺจสมุปฺปนฺเนสุ    ธมฺเมสุ
กงฺขาติ   ฯ   อามนฺตา   ฯ   อตฺถิ   ปุถุชฺชนสฺส   กงฺขา  นตฺถิ  ตสฺส
สตฺถริ   กงฺขา   ธมฺเม   กงฺขา   ฯเปฯ  อิทปฺปจฺจยตาปฏิจฺจสมุปฺปนฺเนสุ
ธมฺเมสุ กงฺขาติ ฯ น เหวํ วตฺตพฺเพ ฯเปฯ
	[๕๓๐]   อตฺถิ  อรหโต  กงฺขาติ  ฯ  อามนฺตา  ฯ  นนุ  อรหโต
ราโค   ปหีโน   อุจฺฉินฺนมูโล   ตาลาวตฺถุกโต   อนภาวํ  กโต  อายตึ-
อนุปฺปาทธมฺโมติ  ฯ  อามนฺตา  ฯ หญฺจิ อรหโต ราโค ปหีโน อุจฺฉินฺนมูโล
ตาลาวตฺถุกโต   อนภาวํ   กโต  อายตึอนุปฺปาทธมฺโม  ฯ  โน  วต  เร
วตฺตพฺเพ อตฺถิ อรหโต กงฺขาติ ฯ
