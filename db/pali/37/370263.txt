อกุสลํ   โลกิยํ   สาสวํ   ฯเปฯ   สงฺกิเลสิกํ   จิตฺตํ  วิมุจฺจตีติ  ฯ  น
เหวํ วตฺตพฺเพ ฯเปฯ
	[๗๔๙]   สผสฺสํ   จิตฺตํ   วิมุจฺจติ   ผสฺโส   จ   จิตฺตญฺจ  อุโภ
วิมุจฺจนฺตีติ   ฯ   อามนฺตา   ฯ   สโมหํ   จิตฺตํ   วิมุจฺจติ   โมโห  จ
จิตฺตญฺจ อุโภ วิมุจฺจนฺตีติ ฯ น เหวํ วตฺตพฺเพ ฯเปฯ
	[๗๕๐]   สเวทนํ  ฯเปฯ  สสญฺญํ  ฯเปฯ  สเจตนํ  ฯเปฯ  สปญฺญํ
จิตฺตํ   วิมุจฺจติ  ปญฺญา  จ  จิตฺตญฺจ  อุโภ  วิมุจฺจนฺตีติ  ฯ  อามนฺตา  ฯ
สโมหํ   จิตฺตํ   วิมุจฺจติ   โมโห   จ   จิตฺตญฺจ   อุโภ  วิมุจฺจนฺตีติ  ฯ
น เหวํ วตฺตพฺเพ ฯเปฯ
	[๗๕๑]  สผสฺสํ  สโมหํ  จิตฺตํ  วิมุจฺจติ  ผสฺโส  จ  จิตฺตญฺจ  อุโภ
วิมุจฺจนฺตีติ   ฯ  อามนฺตา  ฯ  โมโห  จ  จิตฺตญฺจ  อุโภ  วิมุจฺจนฺตีติ  ฯฏ
น เหวํ วตฺตพฺเพ ฯเปฯ
	[๗๕๒]   สเวทนํ  สโมหํ  ฯเปฯ  สสญฺญํ  สโมหํ  ฯเปฯ  สเจตนํ
สโมหํ   ฯเปฯ   สปญฺญํ   สโมหํ   จิตฺตํ   วิมุจฺจติ  ปญฺญา  จ  จิตฺตญฺจ
อุโภ  วิมุจฺจนฺตีติ  ฯ  อามนฺตา  ฯ  โมโห  จ จิตฺตญฺจ อุโภ วิมุจฺจนฺตีติ ฯ
น เหวํ วตฺตพฺเพ ฯเปฯ
	[๗๕๓]   น  วตฺตพฺพํ  สราคํ  สโทสํ  สโมหํ  จิตฺตํ  วิมุจฺจตีติ  ฯ
อามนฺตา  ฯ  วีตราคํ  วีตโทสํ  วีตโมหํ  นิกฺกิเลสํ  จิตฺตํ  วิมุจฺจตีติ ฯ น
เหวํ วตฺตพฺเพ ฯเปฯ เตน หิ สราคํ สโทสํ สโมหํ จิตฺตํ วิมุจฺจตีติ ฯ
	                 วิมุจฺจติกถา ฯ
	                 ________________
