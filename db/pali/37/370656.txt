คาริยํ  กโรนฺติ     ปริปนฺเถ     ติฏฺฐนฺติ    ปรทารํ    คจฺฉนฺติ    คามฆาตกํ
กโรนฺติ ฯเปฯ นิคมฆาตกํ กโรนฺตีติ ฯ น เหวํ วตฺตพฺเพ ฯเปฯ
	                อรหนฺตวณฺณกถา ฯ
	                __________________
	              อิสฺสริยกามการิกากถา
	 [๑๘๘๕]  โพธิสตฺโต  อิสฺสริยกามการิกาเหตุ  วินิปาตํ  คจฺฉตีติ ฯ
อามนฺตา   ฯ   โพธิสตฺโต  อิสฺสริยกามการิกาเหตุ  นิรยํ  คจฺฉติ  สญฺชีวํ
คจฺฉติ    กาลสุตฺตํ   คจฺฉติ   ตาปนํ   คจฺฉติ   ปตาปนํ   ๑   คจฺฉติ
สงฺฆาฏกํ    คจฺฉติ    โรูํ ุวํ    คจฺฉติ   ฯเปฯ   อวีจึ   คจฺฉตีติ   ฯ
น เหวํ วตฺตพฺเพ ฯเปฯ
	 [๑๘๘๖]  โพธิสตฺโต  อิสฺสริยกามการิกาเหตุ  วินิปาตํ  คจฺฉตีติ ฯ
อามนฺตา   ฯ   โพธิสตฺโต   อิสฺสริยกามการิกาเหตุ   วินิปาตํ   คจฺฉตีติ
อตฺเถว  สุตฺตนฺโตติ  ฯ  นตฺถิ  ฯ  หญฺจิ โพธิสตฺโต อิสฺสริยกามการิกาเหตุ
วินิปาตํ    คจฺฉตีติ   นตฺเถว   สุตฺตนฺโต   โน   วต   เร   วตฺตพฺเพ
โพธิสตฺโต อิสฺสริยกามการิกาเหตุ วินิปาตํ คจฺฉตีติ ฯ
	 [๑๘๘๗]     โพธิสตฺโต    อิสฺสริยกามการิกาเหตุ    คพฺภเสยฺยํ
โอกฺกมตีติ   ฯ   อามนฺตา  ฯ  โพธิสตฺโต  อิสฺสริยกามการิกาเหตุ  นิรยํ
อุปปชฺเชยฺย ติรจฺฉานโยนึ อุปปชฺเชยฺยาติ ฯ น เหวํ วตฺตพฺเพ ฯเปฯ
	 [๑๘๘๘] โพธิสตฺโต อิสฺสริยกามการิกาเหตุ คพฺภเสยฺยํ โอกฺกมตีติ ฯ
#๑. ม. มหาตาปนํ.
