โพชฺฌงฺคา  ภาวิตาติ  ฯ  อามนฺตา  ฯ  หญฺจิ อรหโต อโนตฺตปฺปปฺปหานาย
โพชฺฌงฺคา     ภาวิตา     โน     วต     เร    วตฺตพฺเพ    อตฺถิ
อรหโต อญฺญาณนฺติ ฯ
	[๕๐๔]  อตฺถิ  อรหโต  อญฺญาณนฺติ  ฯ  อามนฺตา  ฯ  นนุ  อรหา
วีตราโค   วีตโทโส   วีตโมโห   ฯเปฯ   สจฺฉิกาตพฺพํ   สจฺฉิกตนฺติ  ฯ
อามนฺตา   ฯ   หญฺจิ   อรหา   วีตราโค  ฯเปฯ  สจฺฉิกาตพฺพํ  สจฺฉิกตํ
โน วต เร วตฺตพฺเพ อตฺถิ อรหโต อญฺญาณนฺติ ฯ
	[๕๐๕]   อตฺถิ   อรหโต   อญฺญาณนฺติ  ฯ  สธมฺมกุสลสฺส  อรหโต
อตฺถิ    อญฺญาณํ    ปรธมฺมกุสลสฺส    อรหโต   นตฺถิ   อญฺญาณนฺติ   ฯ
สธมฺมกุสลสฺส  อรหโต  อตฺถิ  อญฺญาณนฺติ  ฯ  อามนฺตา  ฯ ปรธมฺมกุสลสฺส
อรหโต อตฺถิ ๑ อญฺญาณนฺติ ฯ น เหวํ วตฺตพฺเพ ฯเปฯ
	[๕๐๖]  ปรธมฺมกุสลสฺส  อรหโต  นตฺถิ  อญฺญาณนฺติ  ฯ อามนฺตา ฯ
สธมฺมกุสลสฺส อรหโต อตฺถิ อญฺญาณนฺติ ฯ น เหวํ วตฺตพฺเพ ฯเปฯ
	[๕๐๗]   สธมฺมกุสลสฺส   อรหโต   ราโค   ปหีโน   อตฺถิ  ตสฺส
อญฺญาณนฺติ   ฯ   อามนฺตา   ฯ  ปรธมฺมกุสลสฺส  อรหโต  ราโค  ปหีโน
อตฺถิ ตสฺส อญฺญาณนฺติ ฯ น เหวํ วตฺตพฺเพ ฯเปฯ
	[๕๐๘]   สธมฺมกุสลสฺส   อรหโต   โทโส  ปหีโน  โมโห  ปหีโน
ฯเปฯ   อโนตฺตปฺปํ   ปหีนํ   อตฺถิ   ตสฺส  อญฺญาณนฺติ  ฯ  อามนฺตา  ฯ
ปรธมฺมกุสลสฺส   อรหโต   อโนตฺตปฺปํ  ปหีนํ  อตฺถิ  ตสฺส  อญฺญาณนฺติ  ฯ
น เหวํ วตฺตพฺเพ ฯเปฯ
#๑ ม. นตฺถิ
