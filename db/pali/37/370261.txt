	                  วิมุจฺจติกถา
	[๗๓๘]   สราคํ   จิตฺตํ   วิมุจฺจตีติ  ฯ  อามนฺตา  ฯ  ราคสหคตํ
ราคสหชาตํ    ราคสํสฏฺฐํ    ราคสมฺปยุตฺตํ    ราคสหภุ   ราคานุปริวตฺติ
อกุสลํ    โลกิยํ    สาสวํ    สญฺโญชนิยํ   คนฺถนิยํ   โอฆนิยํ   โยคนิยํ
นีวรณิยํ   ปรามฏฺฐํ   อุปาทานิยํ   สงฺกิเลสิกํ   จิตฺตํ   วิมุจฺจตีติ  ฯ  น
เหวํ วตฺตพฺเพ ฯเปฯ
	[๗๓๙]   สผสฺสํ   จิตฺตํ   วิมุจฺจติ   ผสฺโส   จ   จิตฺตญฺจ  อุโภ
วิมุจฺจนฺตีติ   ฯ   อามนฺตา   ฯ   สราคํ   จิตฺตํ   วิมุจฺจติ   ราโค  จ
จิตฺตญฺจ อุโภ วิมุจฺจนฺตีติ ฯ น เหวํ วตฺตพฺเพ ฯเปฯ
	[๗๔๐]   สเวทนํ  ฯเปฯ  สสญฺญํ  ฯเปฯ  สเจตนํ  ฯเปฯ  สปญฺญํ
จิตฺตํ   วิมุจฺจติ  ปญฺญา  จ  จิตฺตญฺจ  อุโภ  วิมุจฺจนฺตีติ  ฯ  อามนฺตา  ฯ
สราคํ   จิตฺตํ   วิมุจฺจติ   ราโค   จ   จิตฺตญฺจ   อุโภ  วิมุจฺจนฺตีติ  ฯ
น เหวํ วตฺตพฺเพ ฯเปฯ
	[๗๔๑]  สผสฺสํ  สราคํ  จิตฺตํ  วิมุจฺจติ  ผสฺโส  จ  จิตฺตญฺจ  อุโภ
วิมุจฺจนฺตีติ   ฯ  อามนฺตา  ฯ  ราโค  จ  จิตฺตญฺจ  อุโภ  วิมุจฺจนฺตีติ  ฯ
น เหวํ วตฺตพฺเพ ฯเปฯ
	[๗๔๒]   สเวทนํ  สราคํ  ฯเปฯ  สสญฺญํ  สราคํ  ฯเปฯ  สเจตนํ
สราคํ   ฯเปฯ   สปญฺญํ   สราคํ   จิตฺตํ   วิมุจฺจติ  ปญฺญา  จ  จิตฺตญฺจ
อุโภ  วิมุจฺจนฺตีติ  ฯ  อามนฺตา  ฯ  ราโค  จ จิตฺตญฺจ อุโภ วิมุจฺจนฺตีติ ฯ
น เหวํ วตฺตพฺเพ ฯเปฯ
