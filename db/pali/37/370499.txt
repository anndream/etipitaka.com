โส  นิยโม  เยน  นิยเมน สตฺตกฺขตฺตตปรโม ปุคฺคโล สตฺตกฺขตฺตุํ-
ปรมตานิยโต  โน  วต   เร   วตฺตพฺเพ   สตฺตกฺขตฺตตปรโม   ปุคฺคโล
สตฺตกฺขตฺตตปรมตานิยโตติ ฯ
	[๑๔๙๖]   นตฺถิ   เต   สติปฏฺฐานา   ฯเปฯ   โพชฺฌงฺคา  เยหิ
โพชฺฌงฺเคหิ    สตฺตกฺขตฺตตปรโม   ปุคฺคโล   สตฺตกฺขตฺตตปรมตานิยโตติ   ฯ
อามนฺตา  ฯ  หญฺจิ  นตฺถิ เต โพชฺฌงฺคา เยหิ โพชฺฌงฺเคหิ สตฺตกฺขตฺตตปรโม
ปุคฺคโล     สตฺตกฺขตฺตตปรมตานิยโต     โน    วต    เร    วตฺตพฺเพ
สตฺตกฺขตฺตตปรโม ปุคฺคโล สตฺตกฺขตฺตตปรมตานิยโตติ ฯ
	[๑๔๙๗]   สตฺตกฺขตฺตตปรโม   ปุคฺคโล  สตฺตกฺขตฺตตปรมตานิยโตติ  ฯ
อามนฺตา   ฯ   สกทาคามินิยเมนาติ   ฯ   น   เหวํ  วตฺตพฺเพ  ฯเปฯ
อนาคามินิยเมนาติ  ฯ  น  เหวํ  วตฺตพฺเพ  ฯเปฯ  อรหตฺตนิยเมนาติ  ฯ
น เหวํ วตฺตพฺเพ ฯเปฯ กตเมน นิยเมนาติ ฯ โสตาปตฺตินิยเมนาติ ฯ
	[๑๔๙๘]   สตฺตกฺขตฺตตปรโม   ปุคฺคโล  สตฺตกฺขตฺตตปรมตานิยโตติ  ฯ
อามนฺตา   ฯ   เย   เกจิ   โสตาปตฺตินิยามํ   โอกฺกมนฺติ  สพฺเพ  เต
สตฺตกฺขตฺตตปรมตานิยตาติ ฯ น เหวํ วตฺตพฺเพ ฯเปฯี
	[๑๔๙๙]   น   วตฺตพฺพํ   สตฺตกฺขตฺตตปรโม   ปุคฺคโล  สตฺตกฺขตฺตต-
ปรมตานิยโตติ   ฯ   อามนฺตา   ฯ   นนุ   โส  สตฺตกฺขตฺตตปรโมติ  ฯ
อามนฺตา   ฯ   หญฺจิ   โส  สตฺตกฺขตฺตตปรโม  เตน  วต  เร  วตฺตพฺเพ
สตฺตกฺขตฺตตปรโม ปุคฺคโล สตฺตกฺขตฺตตปรมตานิยโตติ ฯ
	               สตฺตกฺขตฺตตปรมกถา ฯ
