	[๙๘๙]   อรหตฺตสจฺฉิกิริยาย   ปฏิปนฺโน  ปุคฺคโล  สกทาคามิผเลน
สมนฺนาคโตติ   ฯ   อามนฺตา  ฯ  อรหตฺตสจฺฉิกิริยาย  ปฏิปนฺโน  ปุคฺคโล
สกทาคามีติ ฯ น เหวํ วตฺตพฺเพ ฯเปฯ
	[๙๙๐]   อรหตฺตสจฺฉิกิริยาย   ปฏิปนฺโน   ปุคฺคโล  อนาคามิผเลน
สมนฺนาคโตติ    ฯ    อามนฺตา    ฯ    อรหตฺตสจฺฉิกิริยาย   ปฏิปนฺโน
ปุคฺคโล  อนาคามี  อนฺตราปรินิพฺพายี  อุปหจฺจปรินิพฺพายี อสงฺขารปรินิพฺพายี
สสงฺขารปรินิพฺพายี      อุทฺธํโสโต      อกนิฏฺฐคามีติ      ฯ      น
เหวํ วตฺตพฺเพ ฯเปฯ
	[๙๙๑]  อนาคามิผลสจฺฉิกิริยาย  ปฏิปนฺโน  ปุคฺคโล โสตาปตฺติผเลน
สมนฺนาคโตติ      ฯ      อามนฺตา     ฯ     อนาคามิผลสจฺฉิกิริยาย
ปฏิปนฺโน  ปุคฺคโล  โสตาปนฺโน  สตฺตกฺขตฺตตปรโม  โกลํโกโล  เอกวีชีติ ฯ
น เหวํ วตฺตพฺเพ ฯเปฯ
	[๙๙๒]  อนาคามิผลสจฺฉิกิริยาย  ปฏิปนฺโน  ปุคฺคโล สกทาคามิผเลน
สมนฺนาคโตติ      ฯ      อามนฺตา     ฯ     อนาคามิผลสจฺฉิกิริยาย
ปฏิปนฺโน ปุคฺคโล สกทาคามีติ ฯ น เหวํ วตฺตพฺเพ ฯเปฯ
	[๙๙๓]  สกทาคามิผลสจฺฉิกิริยาย  ปฏิปนฺโน ปุคฺคโล โสตาปตฺติผเลน
สมนฺนาคโตติ      ฯ     อามนฺตา     ฯ     สกทาคามิผลสจฺฉิกิริยาย
ปฏิปนฺโน  ปุคฺคโล  โสตาปนฺโน  สตฺตกฺขตฺตตปรโม  โกลํโกโล  เอกวีชีติ ฯ
น เหวํ วตฺตพฺเพ ฯเปฯ
	[๙๙๔]  โสตาปตฺติผเลน  สมนฺนาคโต  โสตาปนฺโนติ  วตฺตพฺโพติ ฯ
