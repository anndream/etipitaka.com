กนฺตา   มนาปา   ปิยรูปา   กามูปสญฺหิตา  รชนิยา  อิเม  โข  ภิกฺขเว
ปญฺจ   กามคุณาติ  ๑  อตฺเถว  สุตฺตนฺโตติ  ฯ  อามนฺตา  ฯ  เตน  หิ
น วตฺตพฺพํ สพฺเพ สงฺขารา อโนธึกตฺวา กุกฺกุฬาติ ฯ
	[๖๔๓]  น  วตฺตพฺพํ  สพฺเพ  สงฺขารา  อโนธึกตฺวา  กุกฺกุฬาติ  ฯ
อามนฺตา   ฯ   นนุ   วุตฺตํ   ภควตา   ลาภา   โว   ภิกฺขเว  สุลทฺธํ
โว   ภิกฺขเว   ขโณ   โว   ปฏิวิทฺโธ  พฺรหฺมจริยวาสาย  ทิฏฺฐา  มยา
ภิกฺขเว   ฉผสฺสายตนิกา   นาม   นิรยา  ตตฺถ  ยํ  กิญฺจิ  จกฺขุนา  รูปํ
ปสฺสติ    อนิฏฺฐรูปญฺเญว    ปสฺสติ    โน    อิฏฺฐรูปํ    อกนฺตรูปญฺเญว
ปสฺสติ    โน    กนฺตรูปํ    อมนาปรูปญฺเญว   ปสฺสติ   โน   มนาปรูปํ
ยํ   กิญฺจิ   โสเตน   สทฺทํ   สุณาติ   ฯเปฯ   ฆาเนน   คนฺธํ  ฆายติ
ฯเปฯ   ชิวฺหาย   รสํ  สายติ  ฯเปฯ  กาเยน  โผฏฺฐพฺพํ  ผุสติ  ฯเปฯ
มนสา    ธมฺมํ   วิชานาติ   อนิฏฺฐรูปญฺเญว   วิชานาติ   โน   อิฏฺฐรูปํ
อกนฺตรูปญฺเญว   วิชานาติ   โน   กนฺตรูปํ   อมนาปรูปญฺเญว   วิชานาติ
โน   มนาปรูปนฺติ   อตฺเถว   สุตฺตนฺโตติ   ฯ   อามนฺตา  ฯ  เตน  หิ
สพฺเพ สงฺขารา อโนธึกตฺวา กุกฺกุฬาติ ฯ
	[๖๔๔]  สพฺเพ  สงฺขารา  อโนธึกตฺวา  กุกฺกุฬาติ  ฯ  อามนฺตา ฯ
นนุ   วุตฺตํ   ภควตา   ลาภา   โว   ภิกฺขเว   สุลทฺธํ   โว  ภิกฺขเว
ขโณ    โว    ปฏิวิทฺโธ   พฺรหฺมจริยวาสาย   ทิฏฺฐา   มยา   ภิกฺขเว
ฉผสฺสายตนิกา   นาม   สคฺคา   ตตฺถ   ยํ  กิญฺจิ  จกฺขุนา  รูปํ  ปสฺสติ
#๑ สํ. สฬายตน. ๒๙๑ ฯ อํ. นวก. ๑๑๙ ฯ ขุ. จู. ๒๙๒ ฯ
