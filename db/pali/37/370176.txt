ปริภุญฺชนฺตีติ   ๑  อตฺเถว  สุตฺตนฺโตติ  ฯ  อามนฺตา  ฯ  สพฺเพ  สตฺตา
กายคตาสตึ  ปริภุญฺชนฺติ  ปฏิลภนฺติ  อาเสวนฺติ  ภาเวนฺติ  พหุลีกโรนฺตีติ ฯ
น เหวํ วตฺตพฺเพ ฯเปฯ
	[๔๓๕]  สพฺเพ  ธมฺมา  สติปฏฺฐานาติ  ฯ  อามนฺตา  ฯ  นนุ วุตฺตํ
ภควตา  เอกายโน  อยํ  ภิกฺขเว  มคฺโค สตฺตานํ วิสุทฺธิยา โสกปริเทวานํ
สมติกฺกมาย     ทุกฺขโทมนสฺสานํ    อตฺถงฺคมาย    ญายสฺส    อธิคมาย
นิพฺพานสฺส   สจฺฉิกิริยาย   ยทิทํ   จตฺตาโร  สติปฏฺฐานาติ  ๒  อตฺเถว
สุตฺตนฺโตติ  ฯ  อามนฺตา  ฯ  สพฺเพ  ธมฺมา  เอกายนมคฺโคติ  ฯ น เหวํ
วตฺตพฺเพ ฯเปฯ
	[๔๓๖]  สพฺเพ  ธมฺมา  สติปฏฺฐานาติ  ฯ  อามนฺตา  ฯ  นนุ วุตฺตํ
ภควตา   รญฺโญ   ภิกฺขเว   จกฺกวตฺติสฺส   ปาตุภาวา  สตฺตนฺนํ  รตนานํ
ปาตุภาโว  โหติ  ฯ  กตเมสํ  สตฺตนฺนํ  ฯ  จกฺกรตนสฺส  ปาตุภาโว โหติ
หตฺถิรตนสฺส    ปาตุภาโว    โหติ    อสฺสรตนสฺส    ปาตุภาโว   โหติ
มณิรตนสฺส  ปาตุภาโว  โหติ  อิตฺถีรตนสฺส  ปาตุภาโว  โหติ คหปติรตนสฺส
ปาตุภาโว      โหติ      ปริณายกรตนสฺส      ปาตุภาโว      โหติ
รญฺโญ   ภิกฺขเว   จกฺกวตฺติสฺส   ปาตุภาวา   อิเมสํ   สตฺตนฺนํ  รตนานํ
ปาตุภาโว  โหติ  ตถาคตสฺส  ภิกฺขเว  ปาตุภาวา อรหโต สมฺมาสมฺพุทฺธสฺส
สตฺตนฺนํ     โพชฺฌงฺครตนานํ     ปาตุภาโว     โหติ    ฯ    กตเมสํ
สตฺตนฺนํ ฯ สติสมฺโพชฺฌงฺครตนสฺส ปาตุภาโว โหติ ธมฺมวิจยสมฺโพชฺฌงฺครตนสฺส
#๑ อํ. เอก. ๕๙ ฯ ๒ ม. มู. ๑๐๓ ฯ
