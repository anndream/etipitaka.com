อามนฺตา    ฯ    โพธิสตฺโต    อิทฺธิมาติ   ฯ   น   เหวํ   วตฺตพฺเพ
ฯเปฯ  โพธิสตฺโต  อิทฺธิมาติ  ฯ  อามนฺตา  ฯ  โพธิสตฺเตน ฉนฺทิทฺธิปาโท
ภาวิโต  ฯเปฯ  วิริยิทฺธิปาโท  ฯเปฯ  จิตฺติทฺธิปาโท  ฯเปฯ วีมํสิทฺธิปาโท
ภาวิโตติ  ฯ  น  เหวํ  วตฺตพฺเพ ฯเปฯ โพธิสตฺโต อิสฺสริยกามการิกาเหตุ
คพฺภเสยฺยํ      โอกฺกมตีติ     ฯ     อามนฺตา     ฯ     โพธิสตฺโต
อิสฺสริยกามการิกาเหตุ   คพฺภเสยฺยํ   โอกฺกมตีติ  อตฺเถว  สุตฺตนฺโตติ  ฯ
นตฺถิ    ฯ    หญฺจิ    โพธิสตฺโต   อิสฺสริยกามการิกาเหตุ   คพฺภเสยฺยํ
โอกฺกมตีติ   นตฺเถว   สุตฺตนฺโต   โน   วต  เร  วตฺตพฺเพ  โพธิสตฺโต
อิสฺสริยกามการิกาเหตุ คพฺภเสยฺยํ โอกฺกมตีติ ฯ
	 [๑๘๘๙]    โพธิสตฺโต    อิสฺสริยกามการิกาเหตุ    ทุกฺกรการิกํ
อกาสีติ   ฯ   อามนฺตา  ฯ  โพธิสตฺโต  อิสฺสริยกามการิกาเหตุ  สสฺสโต
โลโกติ   ปจฺจาคจฺฉิ   อสสฺสโต   โลโกติ  ปจฺจาคจฺฉิ  อนฺตวา  โลโกติ
ฯเปฯ    อนนฺตวา    โลโกติ   ตํ   ชีวํ   ตํ   สรีรนฺติ   อญฺญํ   ชีวํ
อญฺญํ   สรีรนฺติ   โหติ   ตถาคโต   ปรมฺมรณาติ   น   โหติ  ตถาคโต
ปรมฺมรณาติ   โหติ   จ   น   จ  โหติ  ตถาคโต  ปรมฺมรณาติ  ฯเปฯ
เนว   โหติ   น   น   โหติ   ตถาคโต  ปรมฺมรณาติ  ปจฺจาคจฺฉีติ  ฯ
น เหวํ วตฺตพฺเพ ฯเปฯ
	 [๑๘๙๐]    โพธิสตฺโต    อิสฺสริยกามการิกาเหตุ    ทุกฺกรการิกํ
อกาสีติ  ฯ  อามนฺตา  ฯ  โพธิสตฺโต  อิสฺสริยกามการิกาเหตุ ทุกฺกรการิกํ
อกาสีติ    อตฺเถว    สุตฺตนฺโตติ   ฯ   นตฺถิ   ฯ   หญฺจิ   โพธิสตฺโต  อิสฺสริย-
