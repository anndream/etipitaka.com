อุปปชฺชมาเน    หีเน   ปณีเต   สุวณฺเณ   ทุพฺพณฺเณ   สุคเต   ทุคฺคเต
ยถากมฺมูปเค   สตฺเต   ปชานามีติ   กตฺวา  เตเนว  การเณน  ปุคฺคโล
อุปลพฺภติ   สจฺฉิกฏฺฐปรมฏฺเฐนาติ   ฯ   อามนฺตา   ฯ   ภควา  ทิพฺเพน
จกฺขุนา   วิสุทฺเธน  อติกฺกนฺตมานุสเกน  รูปํ  ปสฺสติ  ปุคฺคลํ  ปสฺสตีติ  ฯ
รูปํ   ปสฺสติ   ฯ   รูปํ   ปุคฺคโล   รูปํ   จวติ   รูปํ   อุปปชฺชติ  รูปํ
ยถากมฺมูปคนฺติ  ฯ  น  เหวํ  วตฺตพฺเพ  ฯเปฯ  ภควา  ทิพฺเพน  จกฺขุนา
วิสุทฺเธน   อติกฺกนฺตมานุสเกน   รูปํ  ปสฺสติ  ปุคฺคลํ  ปสฺสตีติ  ฯ  ปุคฺคลํ
ปสฺสติ   ฯ   ปุคฺคโล   รูปํ   รูปายตนํ   รูปธาตุ   นีลํ   ปีตกํ  โลหิตํ
โอทาตํ    จกฺขุวิญฺเญยฺยํ    จกฺขุสฺมึ    ปฏิหญฺญติ    จกฺขุสฺส    อาปาถํ
อาคจฺฉตีติ   ฯ   น   เหวํ  วตฺตพฺเพ  ฯเปฯ  ภควา  ทิพฺเพน  จกฺขุนา
วิสุทฺเธน   อติกฺกนฺตมานุสเกน   รูปํ   ปสฺสติ  ปุคฺคลํ  ปสฺสตีติ  ฯ  อุโภ
ปสฺสติ   ฯ   อุโภ   รูปํ  รูปายตนํ  รูปธาตุ  อุโภ  นีลา  อุโภ  ปีตกา
อุโภ   โลหิตกา   อุโภ  โอทาตา  อุโภ  จกฺขุวิญฺเญยฺยา  อุโภ  จกฺขุสฺมึ
ปฏิหญฺญนฺติ   อุโภ   จกฺขุสฺส   อาปาถํ   อาคจฺฉนฺติ  อุโภ  จวนฺติ  อุโภ
อุปปชฺชนฺติ อุโภ ยถากมฺมูปคาติ ฯ น เหวํ วตฺตพฺเพ ฯเปฯ
	             อุปาทาปญฺญตฺตานุโยโค ฯ
	[๑๒๒]   กลฺยาณปาปกานิ  กมฺมานิ  อุปลพฺภนฺตีติ  ฯ  อามนฺตา  ฯ
กลฺยาณปาปกานํ   กมฺมานํ   กตฺตา   กาเรตา  อุปลพฺภตีติ  ฯ  น  เหวํ
วตฺตพฺเพ ฯเปฯ
	[๑๒๓]  กลฺยาณปาปกานิ  กมฺมานิ  อุปลพฺภนฺตีติ  ฯ กลฺยาณ-
