โลกิยํ ปญฺญินฺทฺริยนฺติ ฯ น เหวํ วตฺตพฺเพ ฯเปฯ
	 [๑๘๐๕]  อตฺถิ  โลกิยา  สทฺธา  นตฺถิ  โลกิยํ  สทฺธินฺทฺริยนฺติ  ฯ
อามนฺตา   ฯ   อตฺถิ   โลกิโย   มโน   นตฺถิ  โลกิยํ  มนินฺทฺริยนฺติ  ฯ
น   เหวํ   วตฺตพฺเพ   ฯเปฯ   อตฺถิ   โลกิยา   ปญฺญา  นตฺถิ  โลกิยํ
ปญฺญินฺทฺริยนฺติ    ฯ    อามนฺตา    ฯ   อตฺถิ   โลกิโย   มโน   นตฺถิ
โลกิยํ   มนินฺทฺริยนฺติ   ฯ   น   เหวํ  วตฺตพฺเพ  ฯเปฯ  อตฺถิ  โลกิยา
สทฺธา   นตฺถิ   โลกิยํ   สทฺธินฺทฺริยนฺติ   ฯ  อามนฺตา  ฯ  อตฺถิ  โลกิยํ
โสมนสฺสํ    นตฺถิ   โลกิยํ   โสมนสฺสินฺทฺริยนฺติ   ฯเปฯ   อตฺถิ   โลกิยํ
ชีวิตํ  นตฺถิ  โลกิยํ  ชีวิตินฺทฺริยนฺติ  ฯ  น  เหวํ  วตฺตพฺเพ  ฯเปฯ  อตฺถิ
โลกิยา   ปญฺญา   นตฺถิ   โลกิยํ  ปญฺญินฺทฺริยนฺติ  ฯ  อามนฺตา  ฯ  อตฺถิ
โลกิยํ ชีวิตํ นตฺถิ โลกิยํ ชีวิตินฺทฺริยนฺติ ฯ น เหวํ วตฺตพฺเพ ฯเปฯ
	 [๑๘๐๖]  อตฺถิ  โลกุตฺตรา  สทฺธา อตฺถิ โลกุตฺตรํ สทฺธินฺทฺริยนฺติ ฯ
อามนฺตา     ฯ     อตฺถิ     โลกิยา     สทฺธา     อตฺถิ    โลกิยํ
สทฺธินฺทฺริยนฺติ   ฯ   น   เหวํ  วตฺตพฺเพ  ฯเปฯ  อตฺถิ  โลกุตฺตรํ  วิริยํ
ฯเปฯ   อตฺถิ   โลกุตฺตรา   ปญฺญา   อตฺถิ  โลกุตฺตรํ  ปญฺญินฺทฺริยนฺติ  ฯ
อามนฺตา   ฯ   อตฺถิ   โลกิยา  ปญฺญา  อตฺถิ  โลกิยํ  ปญฺญินฺทฺริยนฺติ  ฯ
น เหวํ วตฺตพฺเพ ฯเปฯ
	 [๑๘๐๗]  อตฺถิ  โลกิยา  สทฺธา  นตฺถิ  โลกิยํ  สทฺธินฺทฺริยนฺติ  ฯ
อามนฺตา  ฯ  อตฺถิ  โลกุตฺตรา  สทฺธา  นตฺถิ  โลกุตฺตรํ  สทฺธินฺทฺริยนฺติ ฯ
น    เหวํ    วตฺตพฺเพ    ฯเปฯ    อตฺถิ    โลกิยํ    วิริยํ   ฯเปฯ
