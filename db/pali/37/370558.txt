	[๑๖๕๑]   ปโร   ปรสฺส   จิตฺตํ   ปคฺคณฺหาตีติ  ฯ  อามนฺตา  ฯ
ปโร   ปรสฺส   อตฺถาย   ทุกฺขํ  ปริชานาติ  ฯเปฯ  มคฺคํ  ภาเวตีติ  ฯ
น เหวํ วตฺตพฺเพ ฯเปฯ
	[๑๖๕๒]   ปโร   ปรสฺส   จิตฺตํ   ปคฺคณฺหาตีติ  ฯ  อามนฺตา  ฯ
อญฺโญ    อญฺญสฺส    การโก    ปรกตํ    สุขทุกฺขํ    อญฺโญ    กโรติ
อญฺโญ   ปฏิสํเวเทตีติ   ฯ   น   เหวํ  วตฺตพฺเพ  ฯเปฯ  ปโร  ปรสฺส
จิตฺตํ   ปคฺคณฺหาตีติ   ฯ   อามนฺตา   ฯ  นนุ  วุตฺตํ  ภควตา  อตฺตนาว
กตํ   ปาปํ   ฯเปฯ  นาญฺโญ  อญฺญํ  วิโสธเยติ  อตฺเถว  สุตฺตนฺโตติ  ฯ
อามนฺตา ฯ เตน หิ น วตฺตพฺพํ ปโร ปรสฺส จิตฺตํ ปคฺคณฺหาตีติ ฯ
	[๑๖๕๓]   น   วตฺตพฺพํ   ปโร   ปรสฺส   จิตฺตํ  ปคฺคณฺหาตีติ  ฯ
อามนฺตา   ฯ  นนุ  อตฺถิ  พลปฺปตฺตา  อตฺถิ  วสีภูตาติ  ฯ  อามนฺตา  ฯ
หญฺจิ   อตฺถิ   พลปฺปตฺตา   อตฺถิ   วสีภูตา   เตน  วต  เร  วตฺตพฺเพ
ปโร ปรสฺส จิตฺตํ ปคฺคณฺหาตีติ ฯ
	                  ปคฺคหกถา ฯ
	                  ______________
	                 สุขานุปฺปทานกถา
	[๑๖๕๔]  ปโร  ปรสฺส  สุขํ  อนุปฺปเทตีติ  ฯ  อามนฺตา  ฯ  ปโร
ปรสฺส   ทุกฺขํ   อนุปฺปเทตีติ   ฯ   น   เหวํ   วตฺตพฺเพ  ฯเปฯ  ปโร
ปรสฺส   ทุกฺขํ   น   อนุปฺปเทตีติ   ฯ  อามนฺตา  ฯ  ปโร  ปรสฺส  สุขํ
