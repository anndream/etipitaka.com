ปฏิจฺจ   สุญฺญตญฺจ   อุปฺปชฺชติ   จกฺขุวิญฺญาณนฺติ   ฯ  น  เหวํ  วตฺตพฺเพ
ฯเปฯ    จกฺขุญฺจ   ปฏิจฺจ   สุญฺญตญฺจ   อุปฺปชฺชติ   จกฺขุวิญฺญาณนฺติ   ฯ
อามนฺตา   ฯ   จกฺขุญฺจ   ปฏิจฺจ   สุญฺญตญฺจ   อุปฺปชฺชติ  จกฺขุวิญฺญาณนฺติ
อตฺเถว    สุตฺตนฺโตติ   ฯ   นตฺถิ   ฯ   จกฺขุญฺจ   ปฏิจฺจ   รูเป   จ
อุปฺปชฺชติ    จกฺขุวิญฺญาณนฺติ   อตฺเถว   สุตฺตนฺโตติ   ฯ   อามนฺตา   ฯ
หญฺจิ   จกฺขุญฺจ   ปฏิจฺจ   รูเป   จ  อุปฺปชฺชติ  จกฺขุวิญฺญาณนฺติ  อตฺเถว
สุตฺตนฺโต    โน   วต   เร   วตฺตพฺเพ   จกฺขุญฺจ   ปฏิจฺจ   สุญฺญตญฺจ
อุปฺปชฺชติ จกฺขุวิญฺญาณนฺติ
	[๑๓๙๔]   จกฺขุวิญฺญาณํ   กุสลมฺปิ   อกุสลมฺปีติ   ฯ  อามนฺตา  ฯ
จกฺขุวิญฺญาณํ   อตีตานาคตํ   อารพฺภ  อุปฺปชฺชตีติ  ฯ  น  เหวํ  วตฺตพฺเพ
ฯเปฯ   จกฺขุวิญฺญาณํ  กุสลมฺปิ  อกุสลมฺปีติ  ฯ  อามนฺตา  ฯ  จกฺขุวิญฺญาณํ
ผสฺสํ     อารพฺภ     ฯเปฯ     จิตฺตํ     อารพฺภ    ฯเปฯ    จกฺขุํ
อารพฺภ    ฯเปฯ   กายํ   อารพฺภ   ฯเปฯ   สทฺทํ   อารพฺภ   ฯเปฯ
โผฏฺฐพฺพํ    อารพฺภ   อุปฺปชฺชตีติ   ฯ   น   เหวํ   วตฺตพฺเพ   ฯเปฯ
มโนวิญฺญาณํ    กุสลมฺปิ    อกุสลมฺปิ    มโนวิญฺญาณํ    สุญฺญตํ   อารพฺภ
อุปฺปชฺชตีติ    ฯ    อามนฺตา    ฯ   จกฺขุวิญฺญาณํ   กุสลมฺปิ   อกุสลมฺปิ
จกฺขุวิญฺญาณํ   สุญฺญตํ   อารพฺภ   อุปฺปชฺชตีติ   ฯ   น   เหวํ  วตฺตพฺเพ
ฯเปฯ    มโนวิญฺญาณํ   กุสลมฺปิ   อกุสลมฺปิ   มโนวิญฺญาณํ   อตีตานาคตํ
อารพฺภ    อุปฺปชฺชตีติ    ฯ    อามนฺตา    ฯ   จกฺขุวิญฺญาณํ   กุสลมฺปิ
อกุสลมฺปิ    จกฺขุวิญฺญาณํ    อตีตานาคตํ    อารพฺภ    อุปฺปชฺชตีติ    ฯ
