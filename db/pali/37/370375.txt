สนฺทา   สุขสฺสาหารา   โสวคฺคิกา   สุขวิปากา  สคฺคสํวตฺตนิกา  อิฏฺฐาย
กนฺตาย   มนาปาย   หิตาย  สุขาย  สํวตฺตนฺติ  ฯ  กตเม  จตฺตาโร  ฯ
ยสฺส   ภิกฺขเว   ภิกฺขุ   จีวรํ   ปริภุญฺชมาโน   อปฺปมาณํ   เจโตสมาธึ
อุปสมฺปชฺช    วิหรติ   อปฺปมาโณ   ตสฺส   ปุญฺญาภิสนฺโท   กุสลาภิสนฺโท
สุขสฺสาหาโร     โสวคฺคิโก    สุขวิปาโก    สคฺคสํวตฺตนิโก    อิฏฺฐาย
กนฺตาย   มนาปาย   หิตาย   สุขาย   สํวตฺตติ   ยสฺส   ภิกฺขเว  ภิกฺขุ
ปิณฺฑปาตํ    ปริภุญฺชมาโน    ฯเปฯ   เสนาสนํ   ปริภุญฺชมาโน   ฯเปฯ
คิลานปจฺจยเภสชฺชปริกฺขารํ     ปริภุญฺชมาโน    อปฺปมาณํ    เจโตสมาธึ
อุปสมฺปชฺช    วิหรติ   อปฺปมาโณ   ตสฺส   ปุญฺญาภิสนฺโท   กุสลาภิสนฺโท
สุขสฺสาหาโร     โสวคฺคิโก    สุขวิปาโก    สคฺคสํวตฺตนิโก    อิฏฺฐาย
กนฺตาย   มนาปาย   หิตาย   สุขาย   สํวตฺตติ   อิเม   โข   ภิกฺขเว
จตฺตาโร    ปุญฺญาภิสนฺทา    กุสลาภิสนฺทา    สุขสฺสาหารา   โสวคฺคิกา
สุขวิปากา    สคฺคสํวตฺตนิกา    อิฏฺฐาย    กนฺตาย   มนาปาย   หิตาย
สุขาย   สํวตฺตนฺตีติ   ๑   อตฺเถว  สุตฺตนฺโตติ  ฯ  อามนฺตา  ฯ  เตน
หิ ปริโภคมยํ ปุญฺญํ วฑฺฒตีติ ฯ
	[๑๑๕๑]   ปริโภคมยํ   ปุญฺญํ  วฑฺฒตีติ  ฯ  อามนฺตา  ฯ  ทายโก
ทานํ    เทติ    ปฏิคฺคาหโก   ปฏิคฺคเหตฺวา   น   ปริภุญฺชติ   ฉฑฺเฑติ
วิสฺสชฺเชติ   โหติ   ปุญฺญนฺติ   ฯ   อามนฺตา   ฯ  หญฺจิ  ทายโก  ทานํ
เทติ   ปฏิคฺคาหโก   ปฏิคฺคเหตฺวา   น   ปริภุญฺชติ  ฉฑฺเฑติ  วิสฺสชฺเชติ
#๑ อํ. จตุกฺก. ๗๑ ฯ
