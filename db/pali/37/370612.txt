	                 สามญฺญผลกถา
	 [๑๗๗๙]  สามญฺญผลํ  อสงฺขตนฺติ  ฯ  อามนฺตา  ฯ  นิพฺพานํ ตาณํ
เลณํ   สรณํ   ปรายนํ  อจฺจุตํ  อมตนฺติ  ฯ  น  เหวํ  วตฺตพฺเพ  ฯเปฯ
สามญฺญผลํ   อสงฺขตํ   นิพฺพานํ   อสงฺขตนฺติ   ฯ   อามนฺตา   ฯ  เทฺว
อสงฺขตานีติ  ฯ  น  เหวํ วตฺตพฺเพ ฯเปฯ เทฺว อสงฺขตานีติ ฯ อามนฺตา ฯ
เทฺว ตาณานิ ฯเปฯ อนฺตริกา วาติ ฯ น เหวํ วตฺตพฺเพ ฯเปฯ
	 [๑๗๘๐]   สามญฺญผลํ   อสงฺขตนฺติ   ฯ   อามนฺตา  ฯ  สามญฺญํ
อสงฺขตนฺติ   ฯ   น   เหวํ   วตฺตพฺเพ   ฯเปฯ  สามญฺญํ  สงฺขตนฺติ  ฯ
อามนฺตา   ฯ   สามญฺญผลํ   สงฺขตนฺติ   ฯ  น  เหวํ  วตฺตพฺเพ  ฯเปฯ
โสตาปตฺติผลํ  อสงฺขตนฺติ  ฯ  อามนฺตา  ฯ  โสตาปตฺติมคฺโค อสงฺขโตติ ฯ
น  เหวํ  วตฺตพฺเพ  ฯเปฯ  โสตาปตฺติมคฺโค  สงฺขโตติ  ฯ  อามนฺตา  ฯ
โสตาปตฺติผลํ   สงฺขตนฺติ   ฯ  น  เหวํ  วตฺตพฺเพ  ฯเปฯ  สกทาคามิผลํ
ฯเปฯ   อนาคามิผลํ   ฯเปฯ   อรหตฺตผลํ  อสงฺขตนฺติ  ฯ  อามนฺตา  ฯ
อรหตฺตมคฺโค   อสงฺขโตติ  ฯ  น  เหวํ  วตฺตพฺเพ  ฯเปฯ  อรหตฺตมคฺโค
สงฺขโตติ  ฯ  อามนฺตา  ฯ  อรหตฺตผลํ  สงฺขตนฺติ  ฯ  น  เหวํ วตฺตพฺเพ
ฯเปฯ    โสตาปตฺติผลํ   อสงฺขตํ   สกทาคามิผลํ   ฯเปฯ   อนาคามิผลํ
ฯเปฯ  อรหตฺตผลํ  อสงฺขตํ  นิพฺพานํ  อสงฺขตนฺติ  ฯ  อามนฺตา  ฯ  ปญฺจ
อสงฺขตานีติ  ฯ  น  เหวํ วตฺตพฺเพ ฯเปฯ ปญฺจ อสงฺขตานีติ ฯ อามนฺตา ฯ
ปญฺจ ตาณานิ ฯเปฯ อนฺตริกา วาติ ฯ น เหวํ วตฺตพฺเพ ฯเปฯ
	                สามญฺญผลกถา ฯ
	                __________________
