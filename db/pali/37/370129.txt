อคนฺถนิโย  อโนฆนิโย  อโยคนิโย  อนีวรณิโย  อปรามฏฺโฐ  อนุปาทานิโย
อสงฺกิเลสิโกติ   ฯ   น   เหวํ   วตฺตพฺเพ   ฯเปฯ   นนุ   รูปาวจโร
มคฺโค   อนิยฺยานิโก  น  ขยคามี  น  โพธคามี  น  อปจยคามี  สาสโว
สญฺโญชนิโย   ฯเปฯ   สงฺกิเลสิโกติ  ฯ  อามนฺตา  ฯ  หญฺจิ  รูปาวจโร
มคฺโค   อนิยฺยานิโก  น  ขยคามี  น  โพธคามี  น  อปจยคามี  สาสโว
สญฺโญชนิโย   ฯเปฯ   สงฺกิเลสิโก   โน   วต   เร   วตฺตพฺเพ  ชหติ
ปุถุชฺชโน รูปาวจเรน มคฺเคน กามราคพฺยาปาทนฺติ ฯ
	[๒๙๓]    ชหติ    อนาคามิผลสจฺฉิกิริยาย    ปฏิปนฺโน   ปุคฺคโล
อนาคามิมคฺเคน   กามราคพฺยาปาทํ  โส  จ  มคฺโค  นิยฺยานิโก  ขยคามี
โพธคามี  อปจยคามี  อนาสโว  อสญฺโญชนิโย  ฯเปฯ  อสงฺกิเลสิโกติ  ฯ
อามนฺตา   ฯ   ชหติ  ปุถุชฺชโน  รูปาวจเรน  มคฺเคน  กามราคพฺยาปาทํ
โส   จ   มคฺโค   นิยฺยานิโก  ขยคามี  โพธคามี  อปจยคามี  อนาสโว
อสญฺโญชนิโย ฯเปฯ อสงฺกิเลสิโกติ ฯ น เหวํ วตฺตพฺเพ ฯเปฯ
	[๒๙๔]   ชหติ  ปุถุชฺชโน  รูปาวจเรน  มคฺเคน  กามราคพฺยาปาทํ
โส   จ  มคฺโค  อนิยฺยานิโก  น  ขยคามี  น  โพธคามี  น  อปจยคามี
สาสโว   สญฺโญชนิโย   ฯเปฯ   สงฺกิเลสิโกติ   ฯ  อามนฺตา  ฯ  ชหติ
อนาคามิผลสจฺฉิกิริยาย      ปฏิปนฺโน      ปุคฺคโล     อนาคามิมคฺเคน
กามราคพฺยาปาทํ  โส  จ  มคฺโค  อนิยฺยานิโก  น  ขยคามี  น โพธคามี
น   อปจยคามี   สาสโว   สญฺโญชนิโย   ฯเปฯ   สงฺกิเลสิโกติ  ฯ  น
เหวํ วตฺตพฺเพ ฯเปฯ
