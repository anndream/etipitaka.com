	 [๑๗๖๙]  กาเยน  โผฏฺฐพฺพํ  ผุสตีติ  ฯ  อามนฺตา  ฯ รูเปน รูปํ
ผุสตีติ  ฯ  น  เหวํ  วตฺตพฺเพ  ฯเปฯ  รูเปน  รูปํ ผุสตีติ ฯ อามนฺตา ฯ
รูเปน   รูปํ  ปฏิวิชานาตีติ  ฯ  น  เหวํ  วตฺตพฺเพ  ฯเปฯ  รูเปน  รูปํ
ปฏิวิชานาตีติ   ฯ   อามนฺตา   ฯ   รูปํ   มโนวิญฺญาณนฺติ  ฯ  น  เหวํ
วตฺตพฺเพ   ฯเปฯ   กาเยน   โผฏฺฐพฺพํ  ผุสตีติ  ฯ  อามนฺตา  ฯ  อตฺถิ
กายสฺส   อาวชฺชนา   ฯเปฯ   ปณิธีติ   ฯ  น  เหวํ  วตฺตพฺเพ  ฯเปฯ
นนุ   นตฺถิ   กายสฺส   อาวชฺชนา   ฯเปฯ   ปณิธีติ   ฯ  อามนฺตา  ฯ
หญฺจิ   นตฺถิ   กายสฺส   อาวชฺชนา   ฯเปฯ   ปณิธิ   โน   วต   เร
วตฺตพฺเพ กาเยน โผฏฺฐพฺพํ ผุสตีติ ฯเปฯ
	 [๑๗๗๐]   น   วตฺตพฺพํ   จกฺขุนา  รูปํ  ปสฺสติ  ฯเปฯ  กาเยน
โผฏฺฐพฺพํ   ผุสตีติ   ฯ  อามนฺตา  ฯ  นนุ  วุตฺตํ  ภควตา  อิธ  ภิกฺขเว
ภิกฺขุ    จกฺขุนา   รูปํ   ปสฺสติ   ฯเปฯ   กาเยน   โผฏฺฐพฺพํ   ผุสตีติ๔
อตฺเถว   สุตฺตนฺโตติ   ฯ  อามนฺตา  ฯ  เตน  หิ  จกฺขุนา  รูปํ  ปสฺสติ
ฯเปฯ กาเยน โผฏฺฐพฺพํ ผุสตีติ ฯ
	              จกฺขุนา รูปํ ปสฺสตีติกถา ฯ
	               อฏฺฐารสโม วคฺโค ฯ
	                  ตสฺส อุทฺทานํ
	        พุทฺโธ ภควา มนุสฺสโลเก อฏฺฐาสิ พุทฺเธน
	        ภควตา ธมฺโม เทสิโต นตฺถิ พุทฺธสฺส ภควโต
	        กรุณา พุทฺธสฺส ภควโต อุจฺจารปสฺสาโว
