รูปนฺติ   ฯ   น   เหวํ  วตฺตพฺเพ  ฯเปฯ  กาโย  รูปนฺติ  ฯ  กายกมฺมํ
รูปนฺติ  ฯ  อามนฺตา  ฯ  กายายตนํ  รูปนฺติ  ฯ  กายวิญฺญาณํ  รูปนฺติ  ฯ
น เหวํ วตฺตพฺเพ ฯเปฯ
	[๑๒๘๑]   รูปํ   กมฺมนฺติ   ฯ  อามนฺตา  ฯ  นนุ  วุตฺตํ  ภควตา
เจตนาหํ   ภิกฺขเว   กมฺมํ   วทามิ   เจตยิตฺวา  กมฺมํ  กโรติ  กาเยน
วาจาย   มนสาติ  ๑  อตฺเถว  สุตฺตนฺโตติ  ฯ  อามนฺตา  ฯ  เตน  หิ
น วตฺตพฺพํ รูปํ กมฺมนฺติ ฯ
	[๑๒๘๒]   รูปํ   กมฺมนฺติ   ฯ  อามนฺตา  ฯ  นนุ  วุตฺตํ  ภควตา
กาเย   วา   อานนฺท   สติ   กายสญฺเจตนาเหตุ   อุปฺปชฺชติ   อชฺฌตฺตํ
สุขทุกฺขํ   วาจาย   วา   อานนฺท   สติ   วจีสญฺเจตนาเหตุ   อุปฺปชฺชติ
อชฺฌตฺตํ    สุขทุกฺขํ    มเน   วา   อานนฺท   สติ   มโนสญฺเจตนาเหตุ
อุปฺปชฺชติ  อชฺฌตฺตํ  สุขทุกฺขนฺติ  ๒  อตฺเถว  สุตฺตนฺโตติ  ฯ  อามนฺตา ฯ
เตน หิ น วตฺตพฺพํ รูปํ กมฺมนฺติ ฯ
	[๑๒๘๓]   รูปํ   กมฺมนฺติ   ฯ  อามนฺตา  ฯ  นนุ  วุตฺตํ  ภควตา
ติวิธา   ภิกฺขเว  กายสญฺเจตนา  อกุสลํ  กายกมฺมํ  ทุกฺขุทฺรยํ  ทุกฺขวิปากํ
จตุพฺพิธา   ภิกฺขเว  วจีสญฺเจตนา  อกุสลํ  วจีกมฺมํ  ทุกฺขุทฺรยํ  ทุกฺขวิปากํ
ติวิธา   ภิกฺขเว  มโนสญฺเจตนา  อกุสลํ  มโนกมฺมํ  ทุกฺขุทฺรยํ  ทุกฺขวิปากํ
ติวิธา   ภิกฺขเว   กายสญฺเจตนา   กุสลํ   กายกมฺมํ  สุขุทฺรยํ  สุขวิปากํ
จตุพฺพิธา   ภิกฺขเว   วจีสญฺเจตนา   กุสลํ   วจีกมฺมํ  สุขุทฺรยํ  สุขวิปากํ
#๑ อํ. ฉกฺก. ๑๒๘ ฯ ๒ สํ. นิ. ๓๗ ฯ
