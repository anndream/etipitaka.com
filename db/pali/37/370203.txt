	[๕๓๑]   อตฺถิ  อรหโต  กงฺขาติ  ฯ  อามนฺตา  ฯ  นนุ  อรหโต
โทโส   ปหีโน   ฯเปฯ   โมโห   ปหีโน   ฯเปฯ   อโนตฺตปฺปํ   ปหีนํ
ฯเปฯ   ราคปฺปหานาย   มคฺโค   ภาวิโต   ฯเปฯ  โพชฺฌงฺคา  ภาวิตา
ฯเปฯ   โทสปฺปหานาย   ฯเปฯ   อโนตฺตปฺปปฺปหานาย   มคฺโค  ภาวิโต
ฯเปฯ   โพชฺฌงฺคา   ภาวิตา   ฯเปฯ  นนุ  อรหา  วีตราโค  วีตโทโส
ฯเปฯ   สจฺฉิกาตพฺพํ   สจฺฉิกตนฺติ   ฯ   อามนฺตา   ฯ   หญฺจิ   อรหา
วีตราโค   วีตโทโส   ฯเปฯ   สจฺฉิกาตพฺพํ   สจฺฉิกตํ   โน   วต  เร
วตฺตพฺเพ อตฺถิ อรหโต กงฺขาติ ฯ
	[๕๓๒]  อตฺถิ  อรหโต  กงฺขาติ  ฯ  สธมฺมกุสลสฺส  อรหโต  อตฺถิ
กงฺขา   ปรธมฺมกุสลสฺส   อรหโต   นตฺถิ   กงฺขาติ   ฯ   สธมฺมกุสลสฺส
อรหโต  อตฺถิ  กงฺขาติ  ฯ  อามนฺตา  ฯ  ปรธมฺมกุสลสฺส  อรหโต  อตฺถิ
กงฺขาติ ฯ น เหวํ วตฺตพฺเพ ฯเปฯ
	[๕๓๓]  ปรธมฺมกุสลสฺส  อรหโต  นตฺถิ  กงฺขาติ  ฯ  อามนฺตา  ฯ
สธมฺมกุสลสฺส อรหโต นตฺถิ กงฺขาติ ฯ น เหวํ วตฺตพฺเพ ฯเปฯ
	[๕๓๔]   สธมฺมกุสลสฺส   อรหโต   ราโค   ปหีโน   อตฺถิ  ตสฺส
กงฺขาติ   ฯ   อามนฺตา   ฯ   ปรธมฺมกุสลสฺส   อรหโต  ราโค  ปหีโน
อตฺถิ ตสฺส กงฺขาติ ฯ น เหวํ วตฺตพฺเพ ฯเปฯ
	[๕๓๕]   สธมฺมกุสลสฺส   อรหโต   โทโส  ปหีโน  ฯเปฯ  โมโห
ปหีโน    ฯเปฯ   อโนตฺตปฺปํ   ปหีนํ   ฯเปฯ   ราคปฺปหานาย   มคฺโค
ภาวิโต   ฯเปฯ   โพชฺฌงฺคา   ภาวิตา   ฯเปฯ  โทสปฺปหานาย  ฯเปฯ
