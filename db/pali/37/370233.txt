อิฏฺฐรูปญฺเญว    ปสฺสติ   โน   อนิฏฺฐรูปํ   กนฺตรูปญฺเญว   ปสฺสติ   โน
อกนฺตรูปํ    มนาปรูปญฺเญว    ปสฺสติ    โน    อมนาปรูปํ   ยํ   กิญฺจิ
โสเตน   สทฺทํ   สุณาติ  ฯเปฯ  ฆาเนน  คนฺธํ  ฆายติ  ฯเปฯ  ชิวฺหาย
รสํ   สายติ   ฯเปฯ   กาเยน   โผฏฺฐพฺพํ  ผุสติ  ฯเปฯ  มนสา  ธมฺมํ
วิชานาติ    อิฏฺฐรูปญฺเญว    วิชานาติ   โน   อนิฏฺฐรูปํ   กนฺตรูปญฺเญว
วิชานาติ  โน  อกนฺตรูปํ  มนาปรูปญฺเญว  วิชานาติ  โน อมนาปรูปนฺติ ๑
อตฺเถว   สุตฺตนฺโตติ   ฯ   อามนฺตา  ฯ  เตน  หิ  น  วตฺตพฺพํ  สพฺเพ
สงฺขารา อโนธึกตฺวา กุกฺกุฬาติ ฯ
	[๖๔๕]  น  วตฺตพฺพํ  สพฺเพ  สงฺขารา  อโนธึกตฺวา  กุกฺกุฬาติ  ฯ
อามนฺตา   ฯ  นนุ  ยทนิจฺจํ  ตํ  ทุกฺขํ  วุตฺตํ  ภควตา  สพฺเพ  สงฺขารา
อนิจฺจาติ   ฯ   อามนฺตา   ฯ  หญฺจิ  ยทนิจฺจํ  ตํ  ทุกฺขํ  วุตฺตํ  ภควตา
สพฺเพ   สงฺขารา  อนิจฺจา  เตน  วต  เร  วตฺตพฺเพ  สพฺเพ  สงฺขารา
อโนธึกตฺวา กุกฺกุฬาติ ฯ
	[๖๔๖]  สพฺเพ  สงฺขารา  อโนธึกตฺวา  กุกฺกุฬาติ  ฯ  อามนฺตา ฯ
ทานํ    อนิฏฺฐผลํ    อกนฺตผลํ    อมนุญฺญผลํ    เสจนกผลํ    ทุกฺขุทฺรยํ
ทุกฺขวิปากนฺติ   ฯ   น   เหวํ  วตฺตพฺเพ  ฯเปฯ  สีลํ  ฯเปฯ  อุโปสโถ
ฯเปฯ   ภาวนา   ฯเปฯ   พฺรหฺมจริยํ   อนิฏฺฐผลํ  อกนฺตผลํ  อมนุญฺญผลํ
เสจนกผลํ   ทุกฺขุทฺรยํ   ทุกฺขวิปากนฺติ   ฯ   น  เหวํ  วตฺตพฺเพ  ฯเปฯ
นนุ    ทานํ    อิฏฺฐผลํ    กนฺตผลํ   มนุญฺญผลํ   อเสจนกผลํ   สุขุทฺรยํ
#๑ สํ. สฬายตน. ๑๕๙ ฯ
