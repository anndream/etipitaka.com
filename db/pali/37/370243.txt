ปสฺสติ       โย      ทุกฺขสมุทยํ      ปสฺสติ      ทุกฺขมฺปิ      โส
ปสฺสติ     ทุกฺขนิโรธมฺปิ    ปสฺสติ    ทุกฺขนิโรธคามินีปฏิปทมฺปิ    ปสฺสติ
โย   ทุกฺขนิโรธํ   ปสฺสติ   ทุกฺขมฺปิ   โส  ปสฺสติ  ทุกฺขสมุทยมฺปิ  ปสฺสติ
ทุกฺขนิโรธคามินีปฏิปทมฺปิ      ปสฺสติ      โย     ทุกฺขนิโรธคามินีปฏิปทํ
ปสฺสติ   ทุกฺขมฺปิ   โส   ปสฺสติ   ทุกฺขสมุทยมฺปิ   ปสฺสติ   ทุกฺขนิโรธมฺปิ
ปสฺสตีติ  ๑  อตฺเถว  สุตฺตนฺโตติ  ฯ  อามนฺตา  ฯ  เตน  หิ น วตฺตพฺพํ
อนุปุพฺพาภิสมโยติ ฯ
	[๖๖๙]   อนุปุพฺพาภิสมโยติ  ฯ  อามนฺตา  ฯ  นนุ  วุตฺตํ  ภควตา
สหาวสฺส   ทสฺสนสมฺปทาย   ฯเปฯ   ฉจาภิฏฺฐานานิ   อภพฺโพ   กาตุนฺติ
อตฺเถว สุตฺตนฺโตติ ฯ อามนฺตา ฯ เตน หิ น วตฺตพฺพํ อนุปุพฺพาภิสมโยติ ฯ
	[๖๗๐]   อนุปุพฺพาภิสมโยติ  ฯ  อามนฺตา  ฯ  นนุ  วุตฺตํ  ภควตา
ยสฺมึ   ภิกฺขเว   สมเย  อริยสาวกสฺส  วิรชํ  วีตมลํ  ธมฺมจกฺขุํ  อุทปาทิ
ยํ    กิญฺจิ   สมุทยธมฺมํ   สพฺพนฺตํ   นิโรธธมฺมนฺติ   สห   ทสฺสนุปฺปาทา
ภิกฺขเว    อริยสาวกสฺส    ตีณิ    สญฺโญชนานิ   ปหียนฺติ   สกฺกายทิฏฺฐิ
วิจิกิจฺฉา   สีลพฺพตปรามาโสติ   อตฺเถว   สุตฺตนฺโตติ   ฯ  อามนฺตา  ฯ
เตน หิ น วตฺตพฺพํ อนุปุพฺพาภิสมโยติ ฯ
	               อนุปุพฺพาภิสมยกถา ฯ
#๑ สํ. มหาวาร. ๔๑๖ ฯ
