กตฺวา   ปหีนนฺติ  ฯ  อามนฺตา  ฯ  โคตฺรภุโน  ปุคฺคลสฺส  ทิฏฺฐิปริยุฏฺฐานํ
นุปฺปชฺชิสฺสตีติ กตฺวา ปหีนนฺติ ฯ น เหวํ วตฺตพฺเพ ฯเปฯ
	[๗๗๘]   อฏฺฐมกสฺส   ปุคฺคลสฺส  วิจิกิจฺฉาปริยุฏฺฐานํ  นุปฺปชฺชิสฺสตีติ
กตฺวา     ปหีนนฺติ    ฯ    อามนฺตา    ฯ    โคตฺรภุโน    ปุคฺคลสฺส
วิจิกิจฺฉาปริยุฏฺฐานํ    นุปฺปชฺชิสฺสตีติ   กตฺวา   ปหีนนฺติ   ฯ   น   เหวํ
วตฺตพฺเพ ฯเปฯ
	                 อฏฺฐมกกถา ฯ
	                 ________________
	              อฏฺฐมกสฺส อินฺทฺริยกถา
	[๗๗๙]  อฏฺฐมกสฺส  ปุคฺคลสฺส  นตฺถิ  สทฺธินฺทฺริยนฺติ  ฯ อามนฺตา ฯ
อฏฺฐมกสฺส ปุคฺคลสฺส นตฺถิ สทฺธาติ ฯ น เหวํ วตฺตพฺเพ ฯเปฯ
	[๗๘๐]   อฏฺฐมกสฺส   ปุคฺคลสฺส   นตฺถิ  วิริยินฺทฺริยํ  ฯเปฯ  นตฺถิ
สตินฺทฺริยํ   ฯเปฯ   นตฺถิ   สมาธินฺทฺริยํ  ฯเปฯ  นตฺถิ  ปญฺญินฺทฺริยนฺติ  ฯ
อามนฺตา   ฯ   อฏฺฐมกสฺส   ปุคฺคลสฺส   นตฺถิ   ปญฺญาติ   ฯ  น  เหวํ
วตฺตพฺเพ ฯเปฯ
	[๗๘๑]   อฏฺฐมกสฺส   ปุคฺคลสฺส  อตฺถิ  สทฺธาติ  ฯ  อามนฺตา  ฯ
อฏฺฐมกสฺส   ปุคฺคลสฺส   อตฺถิ   สทฺธินฺทฺริยนฺติ   ฯ   น  เหวํ  วตฺตพฺเพ
ฯเปฯ    อฏฺฐมกสฺส    ปุคฺคลสฺส   อตฺถิ   วิริยํ   ฯเปฯ   อตฺถิ   สติ
อตฺถิ   สมาธิ   ฯเปฯ   อตฺถิ   ปญฺญาติ   ฯ  อามนฺตา  ฯ  อฏฺฐมกสฺส
