สุขวิปากํ   เตน   วต   เร   วตฺตพฺเพ  เจตสิโก  ธมฺโม  ทานนฺติ  ฯ
ทานํ   อิฏฺฐผลํ   วุตฺตํ   ภควตา   จีวรํ   ทานนฺติ   ฯ   อามนฺตา  ฯ
จีวรํ  อิฏฺฐผลํ  กนฺตผลํ  มนุญฺญผลํ  อเสจนกผลํ  สุขุทฺรยํ  สุขวิปากนฺติ  ฯ
น    เหวํ    วตฺตพฺเพ    ฯเปฯ    ทานํ   อิฏฺฐผลํ   วุตฺตํ   ภควตา
ปิณฺฑปาโต    เสนาสนํ    คิลานปจฺจยเภสชฺชปริกฺขาโร    ทานนฺติ    ฯ
อามนฺตา    ฯ    คิลานปจฺจยเภสชฺชปริกฺขาโร    อิฏฺฐผโล    กนฺตผโล
มนุญฺญผโล    อเสจนกผโล    สุขุทฺรโย   สุขวิปาโกติ   ฯ   น   เหวํ
วตฺตพฺเพ ฯเปฯ
	[๑๑๔๑]  น  วตฺตพฺพํ  เจตสิโก  ธมฺโม  ทานนฺติ  ฯ  อามนฺตา ฯ
นนุ วุตฺตํ ภควตา
	           สทฺธา หิริยํ กุสลญฺจ ทานํ
	           ธมฺมา เอเต สปฺปุริสานุยาตา
	           เอตํ หิ มคฺคํ ทิวิยํ วทนฺติ
	           เอเตน หิ คจฺฉติ เทวโลกนฺติ ๑
อตฺเถว สุตฺตนฺโตติ ฯ อามนฺตา ฯ เตน หิ เจตสิโก ธมฺโม ทานนฺติ ฯ
	[๑๑๔๒]  น  วตฺตพฺพํ  เจตสิโก  ธมฺโม  ทานนฺติ  ฯ  อามนฺตา ฯ
นนุ    วุตฺตํ    ภควตา    ปญฺจิมานิ   ภิกฺขเว   ทานานิ   มหาทานานิ
อคฺคญฺญานิ     รตฺตญฺญานิ     วํสญฺญานิ     โปราณานิ     อสงฺกิณฺณานิ
อสงฺกิณฺณปุพฺพานิ    น    สงฺกิยนฺติ    น   สงฺกิยิสฺสนฺติ   อปฺปฏิกฺกุฏฺฐานิ
#๑ อํ. อฏฺฐก. ๙๓ ฯ
