	[๔๗๔]   อตฺถิ   อรหโต  อสุจิสุกฺกวิสฏฺฐีติ  ฯ  อามนฺตา  ฯ  นนุ
อรหโต   ราคปฺปหานาย   สติปฏฺฐานา   ภาวิตา   ฯเปฯ  สมฺมปฺปธานา
ภาวิตา    อิทฺธิปาทา   ภาวิตา   อินฺทฺริยา   ภาวิตา   พลา   ภาวิตา
ฯเปฯ    โพชฺฌงฺคา   ภาวิตาติ   ฯ   อามนฺตา   ฯ   หญฺจิ   อรหโต
ราคปฺปหานาย   โพชฺฌงฺคา   ภาวิตา   โน   วต  เร  วตฺตพฺเพ  อตฺถิ
อรหโต อสุจิสุกฺกวิสฏฺฐีติ ฯ
	[๔๗๕]   อตฺถิ   อรหโต  อสุจิสุกฺกวิสฏฺฐีติ  ฯ  อามนฺตา  ฯ  นนุ
อรหโต      โทสปฺปหานาย      ฯเปฯ     โมหปฺปหานาย     ฯเปฯ
อโนตฺตปฺปปฺปหานาย   มคฺโค   ภาวิโต  ฯเปฯ  โพชฺฌงฺคา  ภาวิตาติ  ฯ
อามนฺตา    ฯ    หญฺจิ    อรหโต    อโนตฺตปฺปปฺปหานาย   โพชฺฌงฺคา
ภาวิตา โน วต เร วตฺตพฺเพ อตฺถิ อรหโต อสุจิสุกฺกวิสฏฺฐีติ ฯ
	[๔๗๖]   อตฺถิ   อรหโต  อสุจิสุกฺกวิสฏฺฐีติ  ฯ  อามนฺตา  ฯ  นนุ
อรหา    วีตราโค    วีตโทโส    วีตโมโห   กตกรณีโย   โอหิตภาโร
อนุปฺปตฺตสทตฺโถ   ปริกฺขีณภวสญฺโญชโน   สมฺมทญฺญาวิมุตฺโต   อุกฺขิตฺตปลิโฆ
สงฺกิณฺณปริโข     อพฺพุฬฺเหสิโก     นิรคฺคโฬ     อริโย     ปนฺนทฺธโช
ปนฺนภาโร    วิสญฺญุตฺโต    สุวิชิตวิชโย    ๑   ทุกฺขนฺตสฺส   ปริญฺญาตํ
สมุทโย    ปหีโน   นิโรโธ   สจฺฉิกโต   มคฺโค   ภาวิโต   อภิญฺเญยฺยํ
อภิญฺญาตํ    ปริญฺเญยฺยํ    ปริญฺญาตํ    ปหาตพฺพํ    ปหีนํ    ภาเวตพฺพํ
ภาวิตํ   สจฺฉิกาตพฺพํ   สจฺฉิกตนฺติ   ฯ   อามนฺตา   ฯ   หญฺจิ   อรหา
วีตราโค    วีตโทโส    วีตโมโห    กตกรณีโย   ฯเปฯ   สจฺฉิกาตพฺพํ
#๑. ม. สุวิชิตวิชยี.
