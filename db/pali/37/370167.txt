	[๔๐๒]    ปจฺจุปฺปนฺนํ    วิญฺญาณํ   ขนฺโธ   ปจฺจุปฺปนฺนํ   วิญฺญาณํ
อตฺถีติ   ฯ   อามนฺตา   ฯ   อตีตํ   วิญฺญาณํ   ขนฺโธ   อตีตํ  วิญฺญาณํ
อตฺถีติ   ฯ   น   เหวํ  วตฺตพฺเพ  ฯเปฯ  ปจฺจุปฺปนฺนํ  วิญฺญาณํ  อายตนํ
ฯเปฯ    ปจฺจุปฺปนฺนํ    วิญฺญาณํ   ธาตุ   ฯเปฯ   ปจฺจุปฺปนฺนํ   วิญฺญาณํ
ขนฺธธาตุอายตนํ    ปจฺจุปฺปนฺนํ    วิญฺญาณํ   อตฺถีติ   ฯ   อามนฺตา   ฯ
อตีตํ    วิญฺญาณํ   ขนฺธธาตุอายตนํ   อตีตํ   วิญฺญาณํ   อตฺถีติ   ฯ   น
เหวํ วตฺตพฺเพ ฯเปฯ
	[๔๐๓]    ปจฺจุปฺปนฺนํ    วิญฺญาณํ   ขนฺโธ   ปจฺจุปฺปนฺนํ   วิญฺญาณํ
อตฺถีติ   ฯ   อามนฺตา   ฯ  อนาคตํ  วิญฺญาณํ  ขนฺโธ  อนาคตํ  วิญฺญาณํ
อตฺถีติ   ฯ   น   เหวํ  วตฺตพฺเพ  ฯเปฯ  ปจฺจุปฺปนฺนํ  วิญฺญาณํ  อายตนํ
ฯเปฯ    ปจฺจุปฺปนฺนํ    วิญฺญาณํ   ธาตุ   ฯเปฯ   ปจฺจุปฺปนฺนํ   วิญฺญาณํ
ขนฺธธาตุอายตนํ    ปจฺจุปฺปนฺนํ    วิญฺญาณํ   อตฺถีติ   ฯ   อามนฺตา   ฯ
อนาคตํ    วิญฺญาณํ   ขนฺธธาตุอายตนํ   อนาคตํ   วิญฺญาณํ   อตฺถีติ   ฯ
น เหวํ วตฺตพฺเพ ฯเปฯ
	[๔๐๔]   อตีตํ   วิญฺญาณํ   ขนฺโธ   อตีตํ   วิญฺญาณํ   นตฺถีติ  ฯ
อามนฺตา    ฯ    ปจฺจุปฺปนฺนํ   วิญฺญาณํ   ขนฺโธ   ปจฺจุปฺปนฺนํ   วิญฺญาณํ
นตฺถีติ   ฯ  น  เหวํ  วตฺตพฺเพ  ฯเปฯ  อตีตํ  วิญฺญาณํ  อายตนํ  ฯเปฯ
อตีตํ    วิญฺญาณํ    ธาตุ    ฯเปฯ   อตีตํ   วิญฺญาณํ   ขนฺธธาตุอายตนํ
อตีตํ  วิญฺญาณํ  นตฺถีติ  ฯ  อามนฺตา ฯ ปจฺจุปฺปนฺนํ วิญฺญาณํ ขนฺธธาตุอายตนํ
ปจฺจุปฺปนฺนํ วิญฺญาณํ นตฺถีติ ฯ น เหวํ วตฺตพฺเพ ฯเปฯ
