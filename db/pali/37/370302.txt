นนุ   อรหา   สกทาคามิผลํ  วีติวตฺโตติ  ฯ  อามนฺตา  ฯ  หญฺจิ  อรหา
สกทาคามิผลํ  วีติวตฺโต  โน  วต  เร  วตฺตพฺเพ  อรหา สกทาคามิผเลน
สมนฺนาคโตติ ฯ
	[๙๑๘]   อรหา  สกทาคามิผลํ  วีติวตฺโต  เตน  สมนฺนาคโตติ  ฯ
อามนฺตา   ฯ   อรหา   สกทาคามิมคฺคํ   วีติวตฺโต  โอฬาริกํ  กามราคํ
โอฬาริกํ   พฺยาปาทํ   วีติวตฺโต   เตน   สมนฺนาคโตติ   ฯ   น  เหวํ
วตฺตพฺเพ ฯเปฯ
	[๙๑๙]   อรหา   อนาคามิผเลน  สมนฺนาคโตติ  ฯ  อามนฺตา  ฯ
นนุ   อรหา   อนาคามิผลํ   วีติวตฺโตติ  ฯ  อามนฺตา  ฯ  หญฺจิ  อรหา
อนาคามิผลํ   วีติวตฺโต  โน  วต  เร  วตฺตพฺเพ  อรหา  อนาคามิผเลน
สมนฺนาคโตติ ฯ
	[๙๒๐]   อรหา   อนาคามิผลํ  วีติวตฺโต  เตน  สมนฺนาคโตติ  ฯ
อามนฺตา   ฯ   อรหา   อนาคามิมคฺคํ   วีติวตฺโต   อณุสหคตํ  กามราคํ
อณุสหคตํ    พฺยาปาทํ    วีติวตฺโต    เตน    สมนฺนาคโตติ    ฯ   น
เหวํ วตฺตพฺเพ ฯเปฯ
	[๙๒๑]  อนาคามี  โสตาปตฺติผเลน  สมนฺนาคโตติ  ฯ  อามนฺตา ฯ
นนุ   อนาคามี   โสตาปตฺติผลํ   วีติวตฺโตติ   ฯ   อามนฺตา   ฯ  หญฺจิ
อนาคามี   โสตาปตฺติผลํ   วีติวตฺโต  โน  วต  เร  วตฺตพฺเพ  อนาคามี
โสตาปตฺติผเลน สมนฺนาคโตติ ฯ
	[๙๒๒]  อนาคามี  โสตาปตฺติผลํ  วีติวตฺโต  เตน  สมนฺนาคโตติ ฯ
