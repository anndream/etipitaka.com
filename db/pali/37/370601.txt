ฯเปฯ   อปณิทหนฺตสฺส   อุปฺปชฺชตีติ   ฯ   น   เหวํ   วตฺตพฺเพ  ฯเปฯ
นนุ    จตุตฺถํ   ฌานํ   อาวชฺชนฺตสฺส   อุปฺปชฺชติ   ฯเปฯ   ปณิทหนฺตสฺส
อุปฺปชฺชตีติ   ฯ   อามนฺตา   ฯ   หญฺจิ   จตุตฺถํ   ฌานํ   อาวชฺชนฺตสฺส
อุปฺปชฺชติ   ฯเปฯ   ปณิทหนฺตสฺส   อุปฺปชฺชติ   โน   วต  เร  วตฺตพฺเพ
ตติยา   ฌานา   จตุตฺถํ   ฌานํ   สงฺกมตีติ   ฯ  ตติยา  ฌานา  จตุตฺถํ
ฌานํ   สงฺกมตีติ   ฯ   อามนฺตา   ฯ   ตติยํ   ฌานํ   ปีตึ  อาทีนวโต
มนสิกโรโต  อุปฺปชฺชตีติ  ฯ  อามนฺตา  ฯ  จตุตฺถํ  ฌานํ  ปีตึ  อาทีนวโต
มนสิกโรโต   อุปฺปชฺชตีติ   ฯ   น  เหวํ  วตฺตพฺเพ  ฯเปฯ  ตติยํ  ฌานํ
สุขสหคตนฺติ   ฯ   อามนฺตา   ฯ   จตุตฺถํ   ฌานํ   สุขสหคตนฺติ  ฯ  น
เหวํ   วตฺตพฺเพ   ฯเปฯ   ตติยา   ฌานา  จตุตฺถํ  ฌานํ  สงฺกมตีติ  ฯ
อามนฺตา   ฯ   ตญฺเญว  ตติยํ  ฌานํ  ตํ  จตุตฺถํ  ฌานนฺติ  ฯ  น  เหวํ
วตฺตพฺเพ ฯเปฯ
	 [๑๗๕๔]  น  วตฺตพฺพํ  ฌานา  ฌานํ  สงฺกมตีติ  ฯ  อามนฺตา  ฯ
นนุ   วุตฺตํ   ภควตา   อิธ   ภิกฺขเว  ภิกฺขุ  วิวิจฺเจว  กาเมหิ  ฯเปฯ
จตุตฺถํ  ฌานํ  อุปสมฺปชฺช  วิหรตีติ  อตฺเถว  สุตฺตนฺโตติ  ฯ  อามนฺตา  ฯ
เตนหิ ฌานา ฌานํ สงฺกมตีติ ฯ
	                 ฌานสงฺกนฺติกถา ฯ
	                  ____________
