อญฺญาตาวินฺทฺริยญฺจ     อุปลพฺภติ    สจฺฉิกฏฺฐปรมฏฺเฐนาติ    ยํ    ตตฺถ
วเทสิ   วตฺตพฺเพ   โข   อญฺญาตาวินฺทฺริยํ  อุปลพฺภติ  สจฺฉิกฏฺฐปรมฏฺเฐน
อญฺญินฺทฺริยญฺจ    อุปลพฺภติ   สจฺฉิกฏฺฐปรมฏฺเฐน   อญฺญํ   อญฺญาตาวินฺทฺริยํ
อญฺญํ      อญฺญินฺทฺริยํ     ปุคฺคโล     อุปลพฺภติ     สจฺฉิกฏฺฐปรมฏฺเฐน
อญฺญาตาวินฺทฺริยญฺจ   อุปลพฺภติ   สจฺฉิกฏฺฐปรมฏฺเฐน   โน   จ  วตฺตพฺเพ
อญฺญํ อญฺญาตาวินฺทฺริยํ อญฺโญ ปุคฺคโลติ มิจฺฉา ฯเปฯ
	[๓๘]   รูปํ  อุปลพฺภติ  สจฺฉิกฏฺฐปรมฏฺเฐน  เวทนา  จ  อุปลพฺภติ
สจฺฉิกฏฺฐปรมฏฺเฐน   อญฺญํ   รูปํ   อญฺญา   เวทนาติ   ฯ  อามนฺตา  ฯ
วุตฺตํ    ภควตา    อตฺถิ    ปุคฺคโล   อตฺตหิตาย   ปฏิปนฺโน    รูปญฺจ
อุปลพฺภติ   สจฺฉิกฏฺฐปรมฏฺเฐนาติ   ฯ   อามนฺตา  ฯ  อญฺญํ  รูปํ  อญฺโญ
ปุคฺคโลติ   ฯ   น  เหวํ  วตฺตพฺเพ  ฯ  อาชานาหิ  ปฏิกมฺมํ  หญฺจิ  รูปํ
อุปลพฺภติ   สจฺฉิกฏฺฐปรมฏฺเฐน  เวทนา  จ  อุปลพฺภติ  สจฺฉิกฏฺฐปรมฏฺเฐน
อญฺญํ    รูปํ    อญฺญา    เวทนา    วุตฺตํ   ภควตา   อตฺถิ   ปุคฺคโล
อตฺตหิตาย    ปฏิปนฺโน   รูปญฺจ   อุปลพฺภติ   สจฺฉิกฏฺฐปรมฏฺเฐน   เตน
วต   เร   วตฺตพฺเพ   อญฺญํ   รูปํ  อญฺโญ  ปุคฺคโลติ  ยํ  ตตฺถ  วเทสิ
วตฺตพฺเพ  โข  รูปํ  อุปลพฺภติ  สจฺฉิกฏฺฐปรมฏฺเฐน  เวทนา  จ  อุปลพฺภติ
สจฺฉิกฏฺฐปรมฏฺเฐน   อญฺญํ   รูปํ   อญฺญา  เวทนา  วุตฺตํ  ภควตา  อตฺถิ
ปุคฺคโล   อตฺตหิตาย   ปฏิปนฺโน   รูปญฺจ   อุปลพฺภติ  สจฺฉิกฏฺฐปรมฏฺเฐน
โน   จ   วตฺตพฺเพ   อญฺญํ   รูปํ   อญฺโญ  ปุคฺคโลติ  มิจฺฉา  โน  เจ
ปน    วตฺตพฺเพ    อญฺญํ   รูปํ   อญฺโญ   ปุคฺคโลติ   โน   วต   เร
