ฯเปฯ    สจฺฉิกาตพฺพํ    สจฺฉิกตํ   นตฺถิ   ตสฺส   อสุจิสุกฺกวิสฏฺฐีติ   ฯ
อามนฺตา   ฯ   สธมฺมกุสโล   อรหา   วีตราโค   วีตโทโส   วีตโมโห
ฯเปฯ    สจฺฉิกาตพฺพํ    สจฺฉิกตํ   นตฺถิ   ตสฺส   อสุจิสุกฺกวิสฏฺฐีติ   ฯ
น เหวํ วตฺตพฺเพ ฯเปฯ
	[๔๘๗]  อตฺถิ  อรหโต  อสุจิสุกฺกวิสฏฺฐีติ  ฯ  อามนฺตา ฯ นนุ วุตฺตํ
ภควตา  เย  เต  ภิกฺขเว  ภิกฺขู ปุถุชฺชนา สีลสมฺปนฺนา สติ ๑ สมฺปชานา
นิทฺทํ  โอกฺกมนฺติ  เตสํ  อสุจิ  น  มุจฺจติ  เยปิ  เต  ภิกฺขเว  พาหิรกา
อิสโย   กาเมสุ   วีตราคา   เตสมฺปิ   อสุจิ   น  มุจฺจติ  อฏฺฐานเมตํ
ภิกฺขเว  อนวกาโส  ยํ  อรหโต  อสุจิ  มุจฺเจยฺยาติ อตฺเถว สุตฺตนฺโตติ ฯ
อามนฺตา ฯ เตน หิ น วตฺตพฺพํ อตฺถิ อรหโต อสุจิสุกฺกวิสฏฺฐีติ ฯ
	[๔๘๘]  น  วตฺตพฺพํ  อตฺถิ  อรหโต  ปรูปหาโรติ  ฯ  อามนฺตา ฯ
นนุ    อรหโต    จีวรปิณฺฑปาตเสนาสนคิลานปจฺจยเภสชฺชปริกฺขารํ   ปเร
อุปสํหเรยฺยุนฺติ      ฯ      อามนฺตา      ฯ      หญฺจิ     อรหโต
จีวรปิณฺฑปาตเสนาสนคิลานปจฺจยเภสชฺชปริกฺขารํ  ปเร อุปสํหเรยฺยุํ เตน วต
เร วตฺตพฺเพ อตฺถิ อรหโต ปรูปหาโรติ ๒ ฯ
	[๔๘๙]   อรหโต   จีวรปิณฺฑปาตเสนาสนคิลานปจฺจยเภสชฺชปริกฺขารํ
ปเร    อุปสํหเรยฺยุนฺติ    ฯ    อตฺถิ    อรหโต    ปรูปหาโรติ    ฯ
อามนฺตา  ฯ  อรหโต  โสตาปตฺติผลํ  วา  สกทาคามิผลํ  วา อนาคามิผลํ
วา อรหตฺตํ วา ปเร อุปสํหเรยฺยุนฺติ ฯ น เหวํ วตฺตพฺเพ ฯเปฯ
	                 ปรูปหารกถา ฯ
	                   __________
#๑. ม. สตา. ๒. ยุ. อสุจิสุกฺกวิสฏฺฐีติ.
