	[๑๕๑๗]   กปฺปฏฺโฐ  กุสลํ  จิตฺตํ  ปฏิลเภยฺยาติ  ฯ  อามนฺตา  ฯ
ตโต   วุฏฺฐานํ   กุสลํ  จิตฺตํ  ปฏิลเภยฺยาติ  ฯ  อามนฺตา  ฯ  รูปาวจรํ
ฯเปฯ   อรูปาวจรํ   ฯเปฯ   โลกุตฺตรํ   กุสลํ  จิตฺตํ  ปฏิลเภยฺยาติ  ฯ
น เหวํ วตฺตพฺเพ ฯเปฯ
	               กุสลจิตฺตปฏิลาภกถา
	               ______________________
	                อนนฺตราปยุตฺตกถา
	[๑๕๑๘]  อนนฺตราปยุตฺโต  ปุคฺคโล  สมฺมตฺตนิยามํ โอกฺกเมยฺยาติ ฯ
อามนฺตา  ฯ  มิจฺฉตฺตนิยามญฺจ  สมฺมตฺตนิยามญฺจ  อุโภ  โอกฺกเมยฺยาติ  ฯ
น   เหวํ   วตฺตพฺเพ   ฯเปฯ   อนนฺตราปยุตฺโต  ปุคฺคโล  สมฺมตฺตนิยามํ
โอกฺกเมยฺยาติ   ฯ   อามนฺตา   ฯ   นนุ   ตํ   กมฺมํ  ปยุตฺตํ  กุกฺกุจฺจํ
อุปทหิตํ   ๑   วิปฺปฏิสาริยํ  ชนิตนฺติ  ฯ  อามนฺตา  ฯ  หญฺจิ  ตํ  กมฺมํ
ปยุตฺตํ   กุกฺกุจฺจํ   อุปทหิตํ  วิปฺปฏิสาริยํ  ชนิตํ  โน  วต  เร  วตฺตพฺเพ
อนนฺตราปยุตฺโต ปุคฺคโล สมฺมตฺตนิยามํ โอกฺกเมยฺยาติ ฯ
	[๑๕๑๙]    อนนฺตราปยุตฺโต    ปุคฺคโล   อภพฺโพ   สมฺมตฺตนิยามํ
โอกฺกมิตุนฺติ  ฯ  อามนฺตา  ฯ  มาตา  ชีวิตา   โวโรปิตา  ปิตา  ชีวิตา
โวโรปิโต   อรหา   ชีวิตา   โวโรปิโต   ทุฏฺเฐน  จิตฺเตน  ตถาคตสฺส
โลหิตํ   อุปฺปาทิตํ   สงฺโฆ   ภินฺโนติ   ฯ   น  เหวํ  วตฺตพฺเพ  ฯเปฯ
อนนฺตราปยุตฺโต  ปุคฺคโล  ตํ  กมฺมํ  ปฏิสํหริตฺวา  กุกฺกุจฺจํ  ปฏิวิโนเทตฺวา
#๑. ยุ. ม. อุปฺปาทิตํ.
