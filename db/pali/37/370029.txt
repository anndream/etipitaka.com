อุปลพฺภติ  สจฺฉิกฏฺฐปรมฏฺเฐน  อญฺญินฺทฺริยญฺจ  อุปลพฺภติ  สจฺฉิ-
กฏฺฐปรมฏฺเฐน  อญฺญํ    อญฺญาตาวินฺทฺริยํ    อญฺญํ   อญฺญินฺทฺริยํ    วุตฺตํ
ภควตา    อตฺถิ   ปุคฺคโล   อตฺตหิตาย   ปฏิปนฺโน   อญฺญาตาวินฺทฺริยญฺจ
อุปลพฺภติ   สจฺฉิกฏฺฐปรมฏฺเฐน  โน  จ  วตฺตพฺเพ  อญฺญํ  อญฺญาตาวินฺทฺริยํ
อญฺโญ ปุคฺคโลติ มิจฺฉา ฯเปฯ
	                โอปมฺมสํสนฺทนํ ฯ
	[๕๐]  ปุคฺคโล  อุปลพฺภติ  สจฺฉิกฏฺฐปรมฏฺเฐนาติ  ฯ  อามนฺตา  ฯ
รูปํ   ปุคฺคโลติ   ฯ   น  เหวํ  วตฺตพฺเพ  ฯ  อาชานาหิ  นิคฺคหํ  หญฺจิ
ปุคฺคโล   อุปลพฺภติ   สจฺฉิกฏฺฐปรมฏฺเฐน   เตน   วต   เร   วตฺตพฺเพ
รูปํ   ปุคฺคโลติ   ยํ   ตตฺถ   วเทสิ  วตฺตพฺเพ  โข  ปุคฺคโล  อุปลพฺภติ
สจฺฉิกฏฺฐปรมฏฺเฐน    โน    จ    วตฺตพฺเพ   รูปํ   ปุคฺคโลติ   มิจฺฉา
โน   เจ   ปน   วตฺตพฺเพ   รูปํ   ปุคฺคโลติ  โน  วต  เร  วตฺตพฺเพ
ปุคฺคโล   อุปลพฺภติ   สจฺฉิกฏฺฐปรมฏฺเฐนาติ   ยํ  ตตฺถ  วเทสิ  วตฺตพฺเพ
โข    ปุคฺคโล    อุปลพฺภติ   สจฺฉิกฏฺฐปรมฏฺเฐน   โน   จ   วตฺตพฺเพ
รูปํ ปุคฺคโลติ มิจฺฉา ฯเปฯ
	[๕๑]  ปุคฺคโล  อุปลพฺภติ  สจฺฉิกฏฺฐปรมฏฺเฐนาติ  ฯ  อามนฺตา  ฯ
รูปสฺมึ   ปุคฺคโล   ฯเปฯ   อญฺญตฺร   รูปา   ปุคฺคโล  ฯเปฯ  ปุคฺคลสฺมึ
รูปนฺติ   ฯ   น  เหวํ  วตฺตพฺเพ  ฯ  อาชานาหิ  นิคฺคหํ  หญฺจิ  ปุคฺคโล
อุปลพฺภติ   สจฺฉิกฏฺฐปรมฏฺเฐน   เตน   วต   เร   วตฺตพฺเพ  ปุคฺคลสฺมึ
รูปนฺติ    ยํ    ตตฺถ    วเทสิ   วตฺตพฺเพ   โข   ปุคฺคโล   อุปลพฺภติ์
