สีลสมาทานํ  อินฺทฺริเยสุ  คุตฺตทฺวารตา โภชเน มตฺตญฺญุตา ปุพฺพรตฺตาปรูํ ตฺตํ
ชาคริยานุโยโคติ     ฯ    น    เหวํ    วตฺตพฺเพ    ฯเปฯ    นตฺถิ
คพฺภเสยฺยาย  ธมฺมเทสนา  ฯเปฯ  ปุพฺพรตฺตาปรูํ ตฺตํ  ชาคริยานุโยโคติ ฯ
อามนฺตา     ฯ     หญฺจิ     นตฺถิ     คพฺภเสยฺยาย     ธมฺมเทสนา
ธมฺมสฺสวนํ   ฯเปฯ   ปุพฺพรตฺตาปรูํ ตฺตํ   ชาคริยานุโยโค  โน  วต  เร
วตฺตพฺเพ อตฺถิ คพฺภเสยฺยาย ธมฺมาภิสมโยติ ฯ
	 [๑๘๖๖]   อตฺถิ  คพฺภเสยฺยาย  ธมฺมาภิสมโยติ  ฯ  อามนฺตา  ฯ
นนุ   เทฺว   ปจฺจยา   สมฺมาทิฏฺฐิยา   อุปฺปาทาย   ปรโต   จ  โฆโส
โยนิโส   จ   มนสิกาโรติ   ฯ   อามนฺตา   ฯ   หญฺจิ  เทฺว  ปจฺจยา
สมฺมาทิฏฺฐิยา   อุปฺปาทาย   ปรโต   จ  โฆโส  โยนิโส  จ  มนสิกาโร
โน วต เร วตฺตพฺเพ อตฺถิ คพฺภเสยฺยาย ธมฺมาภิสมโยติ ฯ
	 [๑๘๖๗]   อตฺถิ  คพฺภเสยฺยาย  ธมฺมาภิสมโยติ  ฯ  อามนฺตา  ฯ
สุตฺตสฺส    ปมตฺตสฺส   มุฏฺฐสฺสติสฺส   อสมฺปชานสฺส   ธมฺมาภิสมโยติ   ฯ
น เหวํ วตฺตพฺเพ ฯเปฯ
	                ธมฺมาภิสมยกถา ฯ
	               ______________________
	                  ติสฺโสปิกถา
	 [๑๘๖๘]   อตฺถิ  คพฺภเสยฺยาย  อรหตฺตปฺปตฺตีติ  ฯ  อามนฺตา  ฯ
สุตฺตสฺส    ปมตฺตสฺส   มุฏฺฐสฺสติสฺส   อสมฺปชานสฺส   อรหตฺตปฺปตฺตีติ   ฯ
