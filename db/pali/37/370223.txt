หญฺจิ   ปฐมสฺส   ฌานสฺส   สทฺโท   กณฺฏโก   วุตฺโต   ภควตา   เตน
วต เร วตฺตพฺเพ สมาปนฺนสฺส อตฺถิ วจีเภโทติ ฯ
	[๖๒๐]   ปฐมสฺส   ฌานสฺส   สทฺโท   กณฺฏโก  วุตฺโต  ภควตาติ
สมาปนฺนสฺส  อตฺถิ  วจีเภโทติ ฯ อามนฺตา ฯ ทุติยสฺส ฌานสฺส วิตกฺกวิจารา
กณฺฏโก   วุตฺตา   ภควตา   ฯเปฯ   ตติยสฺส   ฌานสฺส   ปีติ  กณฺฏโก
วุตฺตา    ภควตา    จตุตฺถสฺส    ฌานสฺส    อสฺสาสปสฺสาสา   กณฺฏโก
วุตฺตา   ภควตา   อากาสานญฺจายตนํ   สมาปนฺนสฺส   รูปสญฺญา  กณฺฏโก
วุตฺตา   ภควตา   วิญฺญาณญฺจายตนํ  สมาปนฺนสฺส  อากาสานญฺจายตนสญฺญา
กณฺฏโก      วุตฺตา      ภควตา     อากิญฺจญฺญายตนํ     สมาปนฺนสฺส
วิญฺญาณญฺจายตนสญฺญา   กณฺฏโก   วุตฺตา  ภควตา  เนวสญฺญานาสญฺญายตนํ
สมาปนฺนสฺส อากิญฺจญฺญายตนสญฺญา กณฺฏโก
วุตฺตา    ภควตา    ฯเปฯ   สญฺญาเวทยิตนิโรธํ   สมาปนฺนสฺส   สญฺญา
จ   เวทนา   จ   กณฺฏโก   วุตฺตา   ภควตา  อตฺถิ  ตสฺส  สญฺญา  จ
เวทนา จาติ ฯ น เหวํ วตฺตพฺเพ ฯเปฯ
	[๖๒๑]  น  วตฺตพฺพํ  สมาปนฺนสฺส  อตฺถิ  วจีเภโทติ ฯ อามนฺตา ฯ
นนุ   วุตฺตํ  ภควตา  สิขิสฺส  อานนฺท  ภควโต  อรหโต  สมฺมาสมฺพุทฺธสฺส
อภิภู    นาม    สาวโก    พฺรหฺมโลเก   ฐิโต   สหสฺสีโลกธาตุํ   ๒
สเรน วิญฺญาเปสิ
	      อารพฺภถ นิกฺกมถ        ยุญฺชถ พุทฺธสาสเน
	      ธุนาถ มจฺจุโน เสนํ      นฬาคารํว กุญฺชโร
#๑. ม. วุตฺโต. อิโต ปรํ สพฺพตฺถ วุตฺโตติ ปาโฐ ๒. ม. ทสสฺสหสฺสิ.
