	[๖๓๖]   อากาสานญฺจายตนูปคานํ   เทวานํ   วีสติ  กปฺปสหสฺสานิ
อายุปฺปมาณํ    อากาสานญฺจายตนูปคานํ   เทวานํ   เอกํ   จิตฺตํ   วีสติ
กปฺปสหสฺสานิ   ติฏฺฐตีติ   ฯ   อามนฺตา  ฯ  จาตุมฺมหาราชิกานํ  เทวานํ
ปญฺจ    วสฺสสตานิ   อายุปฺปมาณํ   จาตุมฺมหาราชิกานํ   เทวานํ   เอกํ
จิตฺตํ   ปญฺจ   วสฺสสตานิ   ติฏฺฐติ   ฯเปฯ   วสฺสสหสฺสํ   ติฏฺฐติ  เทฺว
วสฺสสหสฺสานิ     ติฏฺฐติ    จตฺตาริ    วสฺสสหสฺสานิ    ติฏฺฐติ    อฏฺฐ
วสฺสสหสฺสานิ    ติฏฺฐติ    โสฬส    วสฺสสหสฺสานิ    ติฏฺฐติ    กปฺปสฺส
ตติยภาคํ    ติฏฺฐติ    อุปฑฺฒกปฺปํ    ติฏฺฐติ    เอกํ    กปฺปํ    ติฏฺฐติ
เทฺว    กปฺเป    ติฏฺฐติ   จตฺตาโร   กปฺเป   ติฏฺฐติ   อฏฺฐ   กปฺเป
ติฏฺฐติ    โสฬส   กปฺเป   ติฏฺฐติ   พตฺตึส   กปฺเป   ติฏฺฐติ   จตุสฏฺฐี
กปฺเป    ติฏฺฐติ    ปญฺจ    กปฺปสตานิ    ติฏฺฐติ   กปฺปสหสฺสํ   ติฏฺฐติ
เทฺว   กปฺปสหสฺสานิ   ติฏฺฐติ   จตฺตาริ   กปฺปสหสฺสานิ   ติฏฺฐติ   อฏฺฐ
กปฺปสหสฺสานิ   ติฏฺฐติ  ฯเปฯ  อกนิฏฺฐานํ  เทวานํ  โสฬส  กปฺปสหสฺสานิ
อายุปฺปมาณํ   อกนิฏฺฐานํ   เทวานํ   เอกํ   จิตฺตํ  โสฬส  กปฺปสหสฺสานิ
ติฏฺฐตีติ ฯ น เหวํ วตฺตพฺเพ ฯเปฯ
	[๖๓๗]   อากาสานญฺจายตนูปคานํ   เทวานํ  จิตฺตํ  มุหุตฺตํ  มุหุตฺตํ
อุปฺปชฺชติ  มุหุตฺตํ  มุหุตฺตํ  นิรุชฺฌตีติ  ฯ อามนฺตา ฯ อากาสานญฺจายตนูปคา
เทวา       มุหุตฺตํ      มุหุตฺตํ      จวนฺติ      มุหุตฺตํ      มุหุตฺตํ
อุปฺปชฺชนฺตีติ ฯ น เหวํ วตฺตพฺเพ ฯเปฯ
	[๖๓๘]  อากาสานญฺจายตนูปคานํ  เทวานํ  เอกํ  จิตฺตํ  ยาวตายุกํ
