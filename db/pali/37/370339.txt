อามนฺตา    ฯ   เตน   ญาเณน   ทุกฺขํ   ปริชานาติ   สมุทยํ   ปชหติ
นิโรธํ สจฺฉิกโรติ มคฺคํ ภาเวตีติ ฯ น เหวํ วตฺตพฺเพ ฯเปฯ
	                สมฺมติญาณกถา ฯ
	                 ________________
	                 จิตฺตารมฺมณกถา
	[๑๐๖๕]     เจโตปริยาเย     ญาณํ    จิตฺตารมฺมณญฺเญว    น
อญฺญารมฺมณนฺติ  ฯ  อามนฺตา  ฯ  นนุ  อตฺถิ  โกจิ  สราคํ  จิตฺตํ  สราคํ
จิตฺตนฺติ   ปชานาตีติ   ฯ   อามนฺตา   ฯ   หญฺจิ   อตฺถิ  โกจิ  สราคํ
จิตฺตํ  สราคํ  จิตฺตนฺติ  ปชานาติ  โน  วต  เร  วตฺตพฺเพ เจโตปริยาเย
ญาณํ    จิตฺตารมฺมณญฺเญว    น    อญฺญารมฺมณนฺติ    ฯ    นนุ   อตฺถิ
โกจิ    วีตราคํ    จิตฺตํ   วีตราคํ   จิตฺตนฺติ   ฯเปฯ   สโทสํ   จิตฺตํ
ฯเปฯ   วีตโทสํ   จิตฺตํ   สโมหํ   จิตฺตํ  วีตโมหํ  จิตฺตํ  สงฺขิตฺตํ  จิตฺตํ
วิกฺขิตฺตํ    จิตฺตํ   มหคฺคตํ   จิตฺตํ   อมหคฺคตํ   จิตฺตํ   สอุตฺตรํ   จิตฺตํ
อนุตฺตรํ    จิตฺตํ    สมาหิตํ   จิตฺตํ   อสมาหิตํ   จิตฺตํ   วิมุตฺตํ   จิตฺตํ
ฯเปฯ   อวิมุตฺตํ   จิตฺตํ  อวิมุตฺตํ  จิตฺตนฺติ  ปชานาตีติ  ฯ  อามนฺตา  ฯ
หญฺจิ    อตฺถิ   โกจิ   อวิมุตฺตํ   จิตฺตํ   อวิมุตฺตํ   จิตฺตนฺติ   ปชานาติ
โน   วต   เร   วตฺตพฺเพ   เจโตปริยาเย   ญาณํ   จิตฺตารมฺมณญฺเญว
นํ อญฺญารมฺมณนฺติ ฯ
	[๑๐๖๖]  ผสฺสารมฺมเณ  ญาณํ  วตฺตพฺพํ  เจโตปริยาเย  ญาณนฺติ ฯ
