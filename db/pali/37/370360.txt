วาโยธาตุ   สนิทสฺสนาติ  ฯ  อามนฺตา  ฯ  นนุ  ปสฺสสิ  วาเตน  รุกฺเข
สญฺจาลิยมาเนติ   ฯ   อามนฺตา   ฯ   หญฺจิ   ปสฺสสิ   วาเตน  รุกฺเข
สญฺจาลิยมาเน เตน วต เร วตฺตพฺเพ วาโยธาตุ สนิทสฺสนาติ ฯเปฯ
	           ปฐวีธาตุ สนิทสฺสนาตฺยาทิกถา ฯ
	                  ____________
	           จกฺขุนฺทฺริยํ สนิทสฺสนนฺติอาทิกถา
	[๑๑๒๑]    จกฺขุนฺทฺริยํ   สนิทสฺสนนฺติ   ฯ   อามนฺตา   ฯ   รูปํ
รูปายตนํ   รูปธาตุ   ฯเปฯ   จกฺขุสฺส   อาปาถํ   อาคจฺฉตีติ   ฯ   น
เหวํ วตฺตพฺเพ ฯเปฯ
	[๑๑๒๒]   จกฺขุนฺทฺริยํ   สนิทสฺสนนฺติ   ฯ   อามนฺตา  ฯ  จกฺขุญฺจ
ปฏิจฺจ    จกฺขุนฺทฺริยญฺจ    อุปฺปชฺชติ    จกฺขุวิญฺญาณนฺติ   ฯ   น   เหวํ
วตฺตพฺเพ ฯเปฯ
	[๑๑๒๓]     จกฺขุญฺจ     ปฏิจฺจ     จกฺขุนฺทฺริยญฺจ     อุปฺปชฺชติ
จกฺขุวิญฺญาณนฺติ    ฯ   อามนฺตา   ฯ   จกฺขุญฺจ   ปฏิจฺจ   จกฺขุนฺทฺริยญฺจ
อุปฺปชฺชติ   จกฺขุวิญฺญาณนฺติ   อตฺเถว   สุตฺตนฺโตติ  ฯ  นตฺถิ  ฯ  จกฺขุญฺจ
ปฏิจฺจ   รูเป   จ   อุปฺปชฺชติ   จกฺขุวิญฺญาณนฺติ  อตฺเถว  สุตฺตนฺโตติ  ฯ
อามนฺตา  ฯ  หญฺจิ  จกฺขุญฺจ  ปฏิจฺจ  รูเป  จ  อุปฺปชฺชติ  จกฺขุวิญฺญาณนฺติ
อตฺเถว     สุตฺตนฺโต     โน     วต    เร    วตฺตพฺเพ    จกฺขุญฺจ
ปฏิจฺจ จกฺขุนฺทฺริยญฺจ อุปฺปชฺชติ จกฺขุวิญฺญาณนฺติ ฯ
