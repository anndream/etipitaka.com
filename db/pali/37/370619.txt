ฺเชยฺยาติ  ฯ  เชยฺยาติ  ฯ อามนฺตา ฯ  ปหีนาติ ฯ น เหวํ วตฺตพฺเพ
ฯเปฯ  ปหีนาติ  ฯ  อามนฺตา  ฯ โสตาปตฺติมคฺเคนาติ ฯ น เหวํ วตฺตพฺเพ
ฯเปฯ  สกทาคามิมคฺเคน ฯเปฯ อนาคามิมคฺเคน ฯเปฯ อรหตฺตมคฺเคนาติ ฯ
น    เหวํ   วตฺตพฺเพ   ฯเปฯ   กตเมน   มคฺเคนาติ   ฯ   อกุสเลน
มคฺเคนาติ  ฯ  อกุสโล  มคฺโค  ฯเปฯ โน วต เร วตฺตพฺเพ สสฺสตทิฏฺฐิยา
นิยตสฺส ปุคฺคลสฺส อุจฺเฉททิฏฺฐิ อกุสเลน มคฺเคน ปหีนาติ ฯ
	 [๑๗๙๖]    อุจฺเฉททิฏฺฐิยา    นิยตสฺส    ปุคฺคลสฺส   สสฺสตทิฏฺฐิ
อุปฺปชฺเชยฺยาติ  ฯ  อามนฺตา  ฯ  หญฺจิ  อุจฺเฉททิฏฺฐิยา  นิยตสฺส ปุคฺคลสฺส
สสฺสตทิฏฺฐิ   อุปฺปชฺเชยฺย   โน   วต   เร  วตฺตพฺเพ  อตฺถิ  ปุถุชฺชนสฺส
อจฺจนฺตนิยามตาติ ฯ
	 [๑๗๙๗]    อุจฺเฉททิฏฺฐิยา    นิยตสฺส    ปุคฺคลสฺส   สสฺสตทิฏฺฐิ
นุปฺปชฺเชยฺยาติ  ฯ  อามนฺตา  ฯ  ปหีนาติ  ฯ  น  เหวํ  วตฺตพฺเพ ฯเปฯ
ปหีนาติ  ฯ  อามนฺตา  ฯ โส ตาปตฺติมคฺเคนาติ ฯ น เหวํ วตฺตพฺเพ ฯเปฯ
สกทาคามิมคฺเคน   ฯเปฯ   อรหตฺตมคฺเคนาติ   ฯ   น  เหวํ  วตฺตพฺเพ
ฯเปฯ   กตเมน   มคฺเคนาติ   ฯ   อกุสเลน   มคฺเคนาติ  ฯ  อกุสโล
มคฺโค   ฯเปฯ   โน   วต   เร   วตฺตพฺเพ   อุจฺเฉททิฏฺฐิยา  นิยตสฺส
ปุคฺคลสฺส สสฺสตทิฏฺฐิ อกุสเลน มคฺเคน ปหีนาติ ฯ
	 [๑๗๙๘]   น   วตฺตพฺพํ  อตฺถิ  ปุถุชฺชนสฺส  อจฺจนฺตนิยามตาติ  ฯ
อามนฺตา   ฯ   นนุ   วุตฺตํ   ภควตา  อิธ  ภิกฺขเว  เอกจฺโจ  ปุคฺคโล
สมนฺนาคโต   โหติ   เอกนฺตกาฬเกหิ   อกุสเลหิ   ธมฺเมหิ   โส   สกึ
