สงฺขโต   ฯเปฯ   ปุคฺคโล   อสงฺขโต  ฯเปฯ  ปุคฺคโล  สสฺสโต  ฯเปฯ
ปุคฺคโล    อสสฺสโต    ฯเปฯ   ปุคฺคโล   สนิมิตฺโต   ฯเปฯ   ปุคฺคโล
อนิมิตฺโตติ ฯ น เหวํ วตฺตพฺเพ ฯเปฯ สงฺขิตฺตํ ฯ
	[๖๑]  ปุคฺคโล  นูปลพฺภติ  สจฺฉิกฏฺฐปรมฏฺเฐนาติ  ฯ  อามนฺตา  ฯ
วุตฺตํ   ภควตา  อตฺถิ  ปุคฺคโล  อตฺตหิตาย  ปฏิปนฺโนติ  ฯ  อามนฺตา  ฯ
ปุคฺคโล   สปฺปจฺจโย   ฯเปฯ   ปุคฺคโล   อปฺปจฺจโย   ฯเปฯ   ปุคฺคโล
สงฺขโต   ฯเปฯ   ปุคฺคโล   อสงฺขโต  ฯเปฯ  ปุคฺคโล  สสฺสโต  ฯเปฯ
ปุคฺคโล    อสสฺสโต    ฯเปฯ   ปุคฺคโล   สนิมิตฺโต   ฯเปฯ   ปุคฺคโล
อนิมิตฺโตติ ฯ น เหวํ วตฺตพฺเพ ฯเปฯ สงฺขิตฺตํ ฯ
	                ลกฺขณยุตฺติกตา ฯ
	[๖๒]   ปุคฺคโล   อุปลพฺภติ   อุปลพฺภติ   ปุคฺคโลติ   ฯ  ปุคฺคโล
อุปลพฺภติ    อุปลพฺภติ   เกหิจิ   ปุคฺคโล   เกหิจิ   น   ปุคฺคโลติ   ฯ
ปุคฺคโล   เกหิจิ   อุปลพฺภติ   เกหิจิ   น   อุปลพฺภตีติ   ฯ   น  เหวํ
วตฺตพฺเพ ฯเปฯ
	[๖๓]   ปุคฺคโล   สจฺฉิกฏฺโฐ   สจฺฉิกฏฺโฐ  ปุคฺคโลติ  ฯ  ปุคฺคโล
สจฺฉิกฏฺโฐ  สจฺฉิกฏฺโฐ  เกหิจิ  ปุคฺคโล  เกหิจิ  น  ปุคฺคโลติ  ฯ ปุคฺคโล
เกหิจิ สจฺฉิกฏฺโฐ เกหิจิ น สจฺฉิกฏฺโฐติ ฯ น เหวํ วตฺตพฺเพ ฯเปฯ
	[๖๔]   ปุคฺคโล   วิชฺชมาโน   วิชฺชมาโน  ปุคฺคโลติ  ฯ  ปุคฺคโล
วิชฺชมาโน  วิชฺชมาโน  เกหิจิ  ปุคฺคโล  เกหิจิ  น  ปุคฺคโลติ  ฯ ปุคฺคโล
เกหิจิ วิชฺชมาโน เกหิจิ น วิชฺชมาโนติ ฯ น เหวํ วตฺตพฺเพ ฯเปฯ
