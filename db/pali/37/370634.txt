ญาตนฺติ   เม   ภิกฺขเว   ฯเปฯ   อิทํ   ทุกฺขสมุทโย  อริยสจฺจนฺติ  เม
ภิกฺขเว   ฯเปฯ   ตํ   โข   ปนิทํ  ทุกฺขสมุทโย  อริยสจฺจํ  ปหาตพฺพนฺติ
เม   ภิกฺขเว   ฯเปฯ  ปหีนนฺติ  เม  ภิกฺขเว  ฯเปฯ  อิทํ  ทุกฺขนิโรโธ
อริยสจฺจนฺติ  เม  ภิกฺขเว  ฯเปฯ  ตํ  โข  ปนิทํ  ทุกฺขนิโรโธ  อริยสจฺจํ
สจฺฉิกาตพฺพนฺติ    เม    ภิกฺขเว   ฯเปฯ   สจฺฉิกตนฺติ   เม   ภิกฺขเว
ฯเปฯ   อิทํ   ทุกฺขนิโรธคามินี   ปฏิปทา   อริยสจฺจนฺติ   เม   ภิกฺขเว
ฯเปฯ  ตํ  โข  ปนิทํ  ทุกฺขนิโรธคามินี  ปฏิปทา  อริยสจฺจํ  ภาเวตพฺพนฺติ
เม   ภิกฺขเว   ฯเปฯ   ภาวิตนฺติ   เม   ภิกฺขเว  ปุพฺเพ  อนนุสฺสุเตสุ
ธมฺเมสุ    จกฺขุํ    อุทปาทิ    ฯเปฯ   อาโลโก   อุทปาทีติ   อตฺเถว
สุตฺตนฺโตติ ฯ อามนฺตา ฯ เตน หิ ทฺวาทสวตฺถุกํ ญาณํ โลกุตฺตรนฺติ ฯ
	                  ญาณกถา ฯ
	                วีสติโม วคฺโค ฯ
	                 ตสฺส อุทฺทานํ
	  มาตุฆาตโก อานนฺตริโก       ปิตุฆาตโก อานนฺตริโก
	  อรหนฺตฆาตโก อานนฺตริโก     รุหิรุปฺปาทโก อานนฺตริโก
	  สงฺฆเภทโก อานนฺตริโก       นตฺถิ ปุถุชฺชนสฺส ญาณํ
	  นตฺถิ นิรเยสุ นิรยปาลา       อตฺถิ เทเวสุ ติรจฺฉานคตา
	  ปญฺจงฺคิโก มคฺโค ทฺวาทสวตฺถุกํ  ญาณํ โลกุตฺตรนฺติ ฯ
	               จตุตฺโถ ปณฺณาสโก ฯ
	  นิคฺคโห ปุญฺญสํจโย อฏฺฐาสิ อตีเตน จ มาตุฆาตโกติ ฯ
	                 __________________
