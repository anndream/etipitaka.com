ปุคฺคลสฺส    อตฺถิ    ปญฺญา    นตฺถิ    ปญฺญินฺทฺริยนฺติ   ฯ   น   เหวํ
วตฺตพฺเพ ฯเปฯ
	[๗๙๓]   อฏฺฐมกสฺส   ปุคฺคลสฺส   อตฺถิ  สทฺธา  นตฺถิ  สทฺธินฺทฺริยํ
ฯเปฯ    อตฺถิ    ปญฺญา    นตฺถิ   ปญฺญินฺทฺริยนฺติ   ฯ   อามนฺตา   ฯ
อนาคามิผลสจฺฉิกิริยาย   ปฏิปนฺนสฺส  ปุคฺคลสฺส  ฯเปฯ  อรหตฺตสจฺฉิกิริยาย
ปฏิปนฺนสฺส    ปุคฺคลสฺส    อตฺถิ    ปญฺญา    นตฺถิ   ปญฺญินฺทฺริยนฺติ   ฯ
น เหวํ วตฺตพฺเพ ฯเปฯ
	[๗๙๔]  อฏฺฐมกสฺส  ปุคฺคลสฺส  นตฺถิ  ปญฺจินฺทฺริยานีติ ฯ อามนฺตา ฯ
นนุ   วุตฺตํ   ภควตา   ปญฺจิมานิ   ภิกฺขเว   อินฺทฺริยานิ   ฯ   กตมานิ
ปญฺจ  ฯ  สทฺธินฺทฺริยํ  วิริยินฺทฺริยํ  สตินฺทฺริยํ สมาธินฺทฺริยํ ปญฺญินฺทฺริยํ
อิมานิ   โข   ภิกฺขเว   ปญฺจินฺทฺริยานิ   อิเมสํ   โข  ภิกฺขเว  ปญฺจนฺนํ
อินฺทฺริยานํ    สมตฺตา    ปริปูรตฺตา   อรหา   โหติ   ตโต   มุทุตเรหิ
อรหตฺตสจฺฉิกิริยาย  ปฏิปนฺโน  โหติ  ตโต  มุทุตเรหิ  อนาคามี โหติ ตโต
มุทุตเรหิ   อนาคามิผลสจฺฉิกิริยาย   ปฏิปนฺโน   โหติ   ตโต   มุทุตเรหิ
สกทาคามี   โหติ   ตโต   มุทุตเรหิ  สกทาคามิผลสจฺฉิกิริยาย  ปฏิปนฺโน
โหติ    ตโต    มุทุตเรหิ    โสตาปนฺโน    โหติ    ตโต   มุทุตเรหิ
โสตาปตฺติผลสจฺฉิกิริยาย   ปฏิปนฺโน   โหติ   ยสฺส  โข  ภิกฺขเว  อิมานิ
ปญฺจินฺทฺริยานิ   สพฺเพน   สพฺพํ   สพฺพถา   สพฺพํ   นตฺถิ  ตมหํ  พาหิโร
ปุถุชฺชนปกฺเข  ฐิโตติ  วทามีติ  ๑  อตฺเถว  สุตฺตนฺโตติ  ฯ  อามนฺตา ฯ
#๑ สํ. มหาวาร. ๒๑๒ ฯ
