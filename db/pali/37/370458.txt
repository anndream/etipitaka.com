น    เหวํ    วตฺตพฺเพ    ฯเปฯ    มโนวิญฺญาณํ   กุสลมฺปิ   อกุสลมฺปิ
มโนวิญฺญาณํ   ผสฺสํ   อารพฺภ   ฯเปฯ   จิตฺตํ   อารพฺภ  จกฺขุํ  อารพฺภ
ฯเปฯ   กายํ   อารพฺภ   สทฺทํ   อารพฺภ   ฯเปฯ   โผฏฺฐพฺพํ  อารพฺภ
อุปฺปชฺชตีติ    ฯ    อามนฺตา    ฯ   จกฺขุวิญฺญาณํ   กุสลมฺปิ   อกุสลมฺปิ
จกฺขุวิญฺญาณํ   ผสฺสํ   อารพฺภ  ฯเปฯ  โผฏฺฐพฺพํ  อารพฺภ  อุปฺปชฺชตีติ  ฯ
น เหวํ วตฺตพฺเพ ฯเปฯ
	[๑๓๙๕]   น   วตฺตพฺพํ   ปญฺจวิญฺญาณา   กุสลาปิ  อกุสลาปีติ  ฯ
อามนฺตา   ฯ   นนุ   วุตฺตํ   ภควตา   อิธ   ภิกฺขเว   ภิกฺขุ  จกฺขุนา
รูปํ   ทิสฺวา   นิมิตฺตคฺคาหี  โหติ  ฯเปฯ  น  นิมิตฺตคฺคาหี  โหติ  ฯเปฯ
โสเตน   สทฺทํ  สุตฺวา  ฯเปฯ  กาเยน  โผฏฺฐพฺพํ  ผุสิตฺวา  นิมิตฺตคฺคาหี
โหติ    ฯเปฯ   น   นิมิตฺตคฺคาหี   โหตีติ   อตฺเถว   สุตฺตนฺโตติ   ฯ
อามนฺตา ฯ เตน หิ ปญฺจวิญฺญาณา กุสลาปิ อกุสลาปีติ ฯ
	            ปญฺจวิญฺญาณา กุสลาปีติกถา ฯ
	               ______________________
	            ปญฺจวิญฺญาณา สาโภคาติกถา
	[๑๓๙๖]   ปญฺจวิญฺญาณา   สาโภคาติ   ฯ   อามนฺตา   ฯ   นนุ
ปญฺจวิญฺญาณา    อุปฺปนฺนวตฺถุกา   อุปฺปนฺนารมฺมณาติ   ฯ   อามนฺตา   ฯ
หญฺจิ     ปญฺจวิญฺญาณา     อุปฺปนฺนวตฺถุกา     อุปฺปนฺนารมฺมณา     โน
วต  เร  วตฺตพฺเพ  ปญฺจวิญฺญาณา  สาโภคาติ  ฯเปฯ  นนุ  ปญฺจ-
