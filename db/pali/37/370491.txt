	    อญฺญาเณ วิคเต ญาณี       ญาณํ จิตฺตวิปฺปยุตฺตํ
	    ยตฺถ สทฺเท ญาณํ ปวตฺตติ    อิทฺธิพเลน สมนฺนาคโต กปฺปํ
	    ติฏฺเฐยฺย จิตฺตสนฺตติ สมาธิ   ธมฺมฏฺฐิตตา อนิจฺจตาติ ฯ
	              __________________________
	                สํวโร กมฺมนฺติกถา
	[๑๔๗๖]   สํวโร   กมฺมนฺติ   ฯ   อามนฺตา  ฯ  จกฺขุนฺทฺริยสํวโร
จกฺขุกมฺมนฺติ   ฯ   น   เหวํ  วตฺตพฺเพ  ฯเปฯ  โสตินฺทฺริยสํวโร  ฯเปฯ
ฆานินฺทฺริยสํวโร    ฯเปฯ    ชิวฺหินฺทฺริยสํวโร   ฯเปฯ   กายินฺทฺริยสํวโร
กายกมฺมนฺติ    ฯ    น    เหวํ   วตฺตพฺเพ   ฯเปฯ   กายินฺทฺริยสํวโร
กายกมฺมนฺติ   ฯ   อามนฺตา   ฯ   จกฺขุนฺทฺริยสํวโร  จกฺขุกมฺมนฺติ  ฯ  น
เหวํ   วตฺตพฺเพ  ฯเปฯ  กายินฺทฺริยสํวโร  กายกมฺมนฺติ  ฯ  อามนฺตา  ฯ
โสตินฺทฺริยสํวโร    ฯเปฯ    ฆานินฺทฺริยสํวโร   ฯเปฯ   ชิวฺหินฺทฺริยสํวโร
ชิวฺหากมฺมนฺติ    ฯ    น    เหวํ   วตฺตพฺเพ   ฯเปฯ   มนินฺทฺริยสํวโร
มโนกมฺมนฺติ  ฯ  น  เหวํ  วตฺตพฺเพ  ฯเปฯ มนินฺทฺริยสํวโร มโนกมฺมนฺติ ฯ
อามนฺตา    ฯ    จกฺขุนฺทฺริยสํวโร    จกฺขุกมฺมนฺติ    ฯ    น    เหวํ
วตฺตพฺเพ    ฯเปฯ   มนินฺทฺริยสํวโร   มโนกมฺมนฺติ   ฯ   อามนฺตา   ฯ
โสตินฺทฺริยสํวโร    ฯเปฯ    ฆานินฺทฺริยสํวโร   ฯเปฯ   ชิวฺหินฺทฺริยสํวโร
ฯเปฯ กายินฺทฺริยสํวโร กายกมฺมนฺติ ฯ น เหวํ วตฺตพฺเพ ฯเปฯ
	[๑๔๗๗]   อสํวโร   กมฺมนฺติ  ฯ  อามนฺตา  ฯ  จกฺขุนฺทฺริยอสํวโร
