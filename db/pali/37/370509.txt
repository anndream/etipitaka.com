น  เหวํ  วตฺตพฺเพ  ฯเปฯ  นิยโต  นิยามํ  โอกฺกมตีติ  ฯ  อามนฺตา  ฯ
ปุพฺเพ  มคฺคํ  ภาเวตฺวา  ปจฺฉา  นิยามํ  โอกฺกมตีติ  ฯ น เหวํ วตฺตพฺเพ
ฯเปฯ   ปุพฺเพ   โสตาปตฺติมคฺคํ   ภาเวตฺวา   ปจฺฉา   โสตาปตฺตินิยามํ
โอกฺกมตีติ   ฯ   น   เหวํ   วตฺตพฺเพ   ฯเปฯ  ปุพฺเพ  สกทาคามิมคฺคํ
ฯเปฯ  อนาคามิมคฺคํ  ฯเปฯ  อรหตฺตมคฺคํ  ภาเวตฺวา ปจฺฉา อรหตฺตนิยามํ
โอกฺกมตีติ    ฯ   น   เหวํ   วตฺตพฺเพ   ฯเปฯ   ปุพฺเพ   สติปฏฺฐานํ
ฯเปฯ    สมฺมปฺปธานํ    ฯเปฯ   อิทฺธิปาทํ   ฯเปฯ   อินฺทฺริยํ   ฯเปฯ
พลํ   ฯเปฯ   โพชฺฌงฺคํ   ภาเวตฺวา   ปจฺฉา   นิยามํ   โอกฺกมตีติ  ฯ
น เหวํ วตฺตพฺเพ ฯเปฯ
	[๑๕๒๒]  น  วตฺตพฺพํ  นิยโต  นิยามํ  โอกฺกมตีติ  ฯ  อามนฺตา ฯ
ภพฺโพ   โพธิสตฺโต   ตาย   ชาติยา  ธมฺมํ  นาภิสเมตุนฺติ  ฯ  น  เหวํ
วตฺตพฺเพ ฯ เตน หิ นิยโต นิยามํ โอกฺกมตีติ ฯ
	               นิยตสฺส นิยามกถา ฯ
	               ________________________
	                   นีวุตกถา
	[๑๕๒๓]   นีวุโต  นีวรณํ  ชหตีติ  ฯ  อามนฺตา  ฯ  รตฺโต  ราคํ
ชหติ    ทุฏฺโฐ    โทสํ    ชหติ    มูฬฺโห    โมหํ    ชหติ   กิลิฏฺโฐ
กิเลเส   ชหตีติ   ฯ  น  เหวํ  วตฺตพฺเพ  ฯเปฯ  ราเคน  ราคํ  ชหติ
โทเสน    โทสํ   ชหติ   โมเหน   โมหํ   ชหติ   กิเลเสหิ   กิเลเส
