สหสฺสานิ  ติฏฺฐติ     อฏฺฐ     กปฺปสหสฺสานิ    ติฏฺฐติ    โสฬส    กปฺปสหสฺสานิ
ติฏฺฐติ    วีสติ    กปฺปสหสฺสานิ    ติฏฺฐติ    จตฺตาลีส    กปฺปสหสฺสานิ
ติฏฺฐติ     สฏฺฐี     กปฺปสหสฺสานิ     ติฏฺฐติ     ฯเปฯ     จตุราสีติ
กปฺปสหสฺสานิ   ติฏฺฐตีติ  ฯ  อามนฺตา  ฯ  เทฺว  จตฺตาลีส  กปฺปสหสฺสานิ
อุปฺปาทกฺขโณ    เทฺว   จตฺตาลีส   กปฺปสหสฺสานิ   วยกฺขโณติ   ฯ   น
เหวํ วตฺตพฺเพ ฯเปฯ
	[๖๒๗]   เอกํ  จิตฺตํ  ทิวสํ  ติฏฺฐตีติ  ฯ  อามนฺตา  ฯ  อตฺถญฺเญ
ธมฺมา   เอกาหํ   พหุมฺปิ   อุปฺปชฺชิตฺวา   นิรุชฺฌนฺตีติ   ฯ  อามนฺตา  ฯ
เต ธมฺมา จิตฺเตน ลหุปริวตฺตาติ ฯ น เหวํ วตฺตพฺเพ ฯเปฯ
	[๖๒๘]  เต  ธมฺมา  จิตฺเตน  ลหุปริวตฺตาติ   ฯ  อามนฺตา ฯ นนุ
วุตฺตํ   ภควตา   นาหํ   ภิกฺขเว   อญฺญํ   เอกํ   ธมฺมมฺปิ  สมนุปสฺสามิ
ยํ   เอวํ   ลหุปริวตฺตํ   ยถยิทํ   ภิกฺขเว   จิตฺตํ   ยาวญฺจิทํ   ภิกฺขเว
อุปมาปิ  น  สุกรา  ยาว  ลหุปริวตฺตํ  จิตฺตนฺติ  ๑ อตฺเถว สุตฺตนฺโตติ ฯ
อามนฺตา ฯ เตน หิ น วตฺตพฺพํ เต ธมฺมา จิตฺเตน ลหุปริวตฺตาติ ฯ
	[๖๒๙]  เต  ธมฺมา  จิตฺเตน  ลหุปริวตฺตาติ  ฯ  อามนฺตา  ฯ นนุ
วุตฺตํ   ภควตา  เสยฺยถาปิ  ภิกฺขเว  มกฺกโฏ  อรญฺเญ  ปวเน  จรมาโน
สาขํ   คณฺหาติ   ตํ   มุญฺจิตฺวา   อญฺญํ   คณฺหาติ   ตํ  มุญฺจิตฺวา  อญฺญํ
คณฺหาติ   เอวเมว   โข   ภิกฺขเว   ยทิทํ   วุจฺจติ  จิตฺตํ  อิติปิ  มโน
อิติปิ    วิญฺญาณํ   อิติปิ   ตํ   รตฺติยา   จ   ทิวสสฺส   จ   อญฺญเทว
#๑ อํ. เอก. ๑๐ ฯ
