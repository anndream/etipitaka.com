สจฺฉิกฏฺฐปรมฏฺเฐน    เตน    วต   เร   วตฺตพฺเพ   โย   สจฺฉิกฏฺโฐ
ปรมฏฺโฐ   ตโต   โส   ปุคฺคโล   นูปลพฺภติ   สจฺฉิกฏฺฐปรมฏฺเฐนาติ  ยํ
ตตฺถ   วเทสิ   วตฺตพฺเพ   โข   ปุคฺคโล  นูปลพฺภติ  สจฺฉิกฏฺฐปรมฏฺเฐน
โน   จ   วตฺตพฺเพ   โย   สจฺฉิกฏฺโฐ   ปรมฏฺโฐ  ตโต  โส  ปุคฺคโล
นูปลพฺภติ   สจฺฉิกฏฺฐปรมฏฺเฐนาติ   มิจฺฉา   โน   เจ   ปน   วตฺตพฺเพ
โย  สจฺฉิกฏฺโฐ  ปรมฏฺโฐ ตโต โส ปุคฺคโล นูปลพฺภติ สจฺฉิกฏฺฐปรมฏฺเฐนาติ
โน   วต   เร   วตฺตพฺเพ   ปุคฺคโล   นูปลพฺภติ  สจฺฉิกฏฺฐปรมฏฺเฐนาติ
ยํ     ตตฺถ     วเทสิ     วตฺตพฺเพ     โข    ปุคฺคโล    นูปลพฺภติ
สจฺฉิกฏฺฐปรมฏฺเฐน   โน  จ  วตฺตพฺเพ  โย  สจฺฉิกฏฺโฐ  ปรมฏฺโฐ  ตโต
โส ปุคฺคโล นูปลพฺภติ สจฺฉิกฏฺฐปรมฏฺเฐนาติ อิทํ เต มิจฺฉา ฯ
	                  นิคฺคหจตุกฺกํ
	[๔]   เอเส  เจ  ทุนฺนิคฺคหิเต  เหวเมว  ตตฺถ  ทกฺข  วตฺตพฺเพ
โข    ปุคฺคโล    อุปลพฺภติ   สจฺฉิกฏฺฐปรมฏฺเฐน   โน   จ   วตฺตพฺเพ
โย    สจฺฉิกฏฺโฐ    ปรมฏฺโฐ    ตโต    โส    ปุคฺคโล    อุปลพฺภติ
สจฺฉิกฏฺฐปรมฏฺเฐนาติ  โน  จ  มยํ  ตยา  ตตฺถ  เหตาย  ปฏิญฺญาย เหวํ
ปฏิชานนฺตา   เหวํ   นิคฺคเหตพฺพา   อถ   มํ  นิคฺคณฺหาสิ  ทุนฺนิคฺคหิตาว
โหม    หญฺจิ    ปุคฺคโล   อุปลพฺภติ   สจฺฉิกฏฺฐปรมฏฺเฐน   เตน   วต
เร  วตฺตพฺเพ  โย  สจฺฉิกฏฺโฐ  ปรมฏฺโฐ  ตโต  โส  ปุคฺคโล  อุปลพฺภติ
สจฺฉิกฏฺฐปรมฏฺเฐนาติ    ยํ   ตตฺถ   วเทสิ   วตฺตพฺเพ   โข   ปุคฺคโล
อุปลพฺภติ   สจฺฉิกฏฺฐปรมฏฺเฐน   โน   จ   วตฺตพฺเพ   โย   สจฺฉิกฏฺโฐ
