อามนฺตา  ฯ  จกฺขุมฺหิ  นิรุทฺเธ  จกฺขุมา  ปุคฺคโล  นิรุทฺโธติ วตฺตพฺโพติ ฯ
น  เหวํ  วตฺตพฺเพ  ฯเปฯ  โสตํ  อุปาทาย  ฯเปฯ ฆานํ อุปาทาย ฯเปฯ
ชิวฺหํ   อุปาทาย  ฯเปฯ  กายํ  อุปาทาย  ฯเปฯ  มนํ  อุปาทาย  มนวา
ปุคฺคโลติ   วตฺตพฺโพติ   ฯ   อามนฺตา   ฯ   มนมฺหิ   นิรุทฺเธ   มนวา
ปุคฺคโล นิรุทฺโธติ วตฺตพฺโพติ ฯ น เหวํ วตฺตพฺเพ ฯเปฯ
	[๑๐๐]     มิจฺฉาทิฏฺฐึ    อุปาทาย    มิจฺฉาทิฏฺฐิโย    ปุคฺคโลติ
วตฺตพฺโพติ   ฯ   อามนฺตา   ฯ   มิจฺฉาทิฏฺฐิยา  นิรุทฺธาย  มิจฺฉาทิฏฺฐิโย
ปุคฺคโล นิรุทฺโธติ วตฺตพฺโพติ ฯ น เหวํ วตฺตพฺเพ ฯเปฯ
	[๑๐๑]   มิจฺฉาสงฺกปฺปํ   อุปาทาย   ฯเปฯ  มิจฺฉาวาจํ  อุปาทาย
ฯเปฯ    มิจฺฉากมฺมนฺตํ    อุปาทาย    ฯเปฯ   มิจฺฉาอาชีวํ   อุปาทาย
ฯเปฯ   มิจฺฉาวายามํ   อุปาทาย   ฯเปฯ   มิจฺฉาสตึ  อุปาทาย  ฯเปฯ
มิจฺฉาสมาธึ    อุปาทาย    มิจฺฉาสมาธิโย   ปุคฺคโลติ   วตฺตพฺโพติ   ฯ
อามนฺตา    ฯ    มิจฺฉาสมาธิมฺหิ    นิรุทฺเธ   มิจฺฉาสมาธิโย   ปุคฺคโล
นิรุทฺโธติ วตฺตพฺโพติ ฯ น เหวํ วตฺตพฺเพ ฯเปฯ
	[๑๐๒]     สมฺมาทิฏฺฐึ    อุปาทาย    สมฺมาทิฏฺฐิโย    ปุคฺคโลติ
วตฺตพฺโพติ   ฯ   อามนฺตา   ฯ   สมฺมาทิฏฺฐิยา  นิรุทฺธาย  สมฺมาทิฏฺฐิโย
ปุคฺคโล    นิรุทฺโธติ   วตฺตพฺโพติ   ฯ   น   เหวํ   วตฺตพฺเพ   ฯเปฯ
สมฺมาสงฺกปฺปํ    อุปาทาย    ฯเปฯ    สมฺมาวาจํ    อุปาทาย   ฯเปฯ
สมฺมากมฺมนฺตํ    อุปาทาย    ฯเปฯ    สมฺมาอาชีวํ   อุปาทาย   ฯเปฯ
สมฺมาวายามํ    อุปาทาย    ฯเปฯ    สมฺมาสตึ    อุปาทาย    ฯเปฯ
