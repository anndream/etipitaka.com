อรหา   อรหตฺตาติ   ฯ  น  เหวํ  วตฺตพฺเพ  ฯ  สมยวิมุตฺตสฺส  อรหโต
ราคปฺปหานาย   สติปฏฺฐานา   ภาวิตา   ฯเปฯ   สมฺมปฺปธานา  ภาวิตา
อิทฺธิปาทา   ภาวิตา   อินฺทฺริยา   ภาวิตา   พลา   ภาวิตา  โพชฺฌงฺคา
ภาวิตา   ปริหายติ   สมยวิมุตฺโต   อรหา  อรหตฺตาติ  ฯ  อามนฺตา  ฯ
อสมยวิมุตฺตสฺส   อรหโต   ราคปฺปหานาย   สติปฏฺฐานา  ภาวิตา  ฯเปฯ
โพชฺฌงฺคา   ภาวิตา   ปริหายติ   อสมยวิมุตฺโต   อรหา  อรหตฺตาติ  ฯ
น   เหวํ   วตฺตพฺเพ  ฯ  สมยวิมุตฺตสฺส  อรหโต  โทสปฺปหานาย  ฯเปฯ
อโนตฺตปฺปปฺปหานาย    มคฺโค   ภาวิโต   ฯเปฯ   โพชฺฌงฺคา   ภาวิตา
ปริหายติ  สมยวิมุตฺโต  อรหา  อรหตฺตาติ  ฯ  อามนฺตา ฯ อสมยวิมุตฺตสฺส
อรหโต      อโนตฺตปฺปปฺปหานาย      มคฺโค      ภาวิโต     ฯเปฯ
โพชฺฌงฺคา   ภาวิตา   ปริหายติ   อสมยวิมุตฺโต   อรหา  อรหตฺตาติ  ฯ
น เหวํ วตฺตพฺเพ ฯเปฯ
	[๒๔๔]   สมยวิมุตฺโต   อรหา   วีตราโค   วีตโทโส   วีตโมโห
กตกรณีโย     โอหิตภาโร     อนุปฺปตฺตสทตฺโถ     ปริกฺขีณภวสญฺโญชโน
สมฺมทญฺญา    วิมุตฺโต    อุกฺขิตฺตปลิโฆ    สงฺกิณฺณปริโข    อพฺพุฬฺเหสิโก
นิรคฺคโฬ    อริโย   ปนฺนทฺธโช   ปนฺนภาโร   วิสญฺญุตฺโต   สุวิชิตวิชโย
ทุกฺขํ   ตสฺส   ปริญฺญาตํ   สมุทโย   ปหีโน   นิโรโธ  สจฺฉิกโต  มคฺโค
ภาวิโต    อภิญฺเญยฺยํ    อภิญฺญาตํ    ปริญฺเญยฺยํ   ปริญฺญาตํ   ปหาตพฺพํ
ปหีนํ   ภาเวตพฺพํ   ภาวิตํ  สจฺฉิกาตพฺพํ  สจฺฉิกตํ  ปริหายติ  สมยวิมุตฺโต
อรหา   อรหตฺตาติ   ฯ   อามนฺตา  ฯ  อสมยวิมุตฺโต  อรหา  วีตราโค
