	                อนุปุพฺพาภิสมยกถา
	[๖๔๘]  อนุปุพฺพาภิสมโยติ  ฯ อามนฺตา ฯ อนุปุพฺเพน โสตาปตฺติมคฺคํ
ภาเวตีติ     ฯ     น    เหวํ     วตฺตพฺเพ    ฯเปฯ    อนุปุพฺเพน
โสตาปตฺติมคฺคํ   ภาเวตีติ   ฯ   อามนฺตา  ฯ  อนุปุพฺเพน  โสตาปตฺติผลํ
สจฺฉิกโรตีติ ฯ น เหวํ วตฺตพฺเพ ฯเปฯ
	[๖๔๙]  อนุปุพฺพาภิสมโยติ  ฯ อามนฺตา ฯ อนุปุพฺเพน สกทาคามิมคฺคํ
ภาเวตีติ   ฯ   น   เหวํ  วตฺตพฺเพ  ฯเปฯ  อนุปุพฺเพน  สกทาคามิมคฺคํ
ภาเวตีติ   ฯ   อามนฺตา  ฯ  อนุปุพฺเพน  สกทาคามิผลํ  สจฺฉิกโรตีติ  ฯ
น เหวํ วตฺตพฺเพ ฯเปฯ
	[๖๕๐]  อนุปุพฺพาภิสมโยติ  ฯ  อามนฺตา ฯ อนุปุพฺเพน อนาคามิมคฺคํ
ภาเวตีติ   ฯ   น   เหวํ   วตฺตพฺเพ  ฯเปฯ  อนุปุพฺเพน  อนาคามิมคฺคํ
ภาเวตีติ   ฯ   อามนฺตา   ฯ  อนุปุพฺเพน  อนาคามิผลํ  สจฺฉิกโรตีติ  ฯ
น เหวํ วตฺตพฺเพ ฯเปฯ
	[๖๕๑]  อนุปุพฺพาภิสมโยติ  ฯ  อามนฺตา  ฯ อนุปุพฺเพน อรหตฺตมคฺคํ
ภาเวตีติ   ฯ   น   เหวํ   วตฺตพฺเพ   ฯเปฯ  อนุปุพฺเพน  อรหตฺตมคฺคํ
ภาเวตีติ   ฯ   อามนฺตา   ฯ   อนุปุพฺเพน  อรหตฺตผลํ  สจฺฉิกโรตีติ  ฯ
น เหวํ วตฺตพฺเพ ฯเปฯ
	[๖๕๒]  โสตาปตฺติผลสจฺฉิกิริยาย  ปฏิปนฺโน  ปุคฺคโล  ทุกฺขทสฺสเนน
กึ   ชหตีติ   ฯ   สกฺกายทิฏฺฐึ  วิจิกิจฺฉํ  สีลพฺพตปรามาสํ  ตเทกฏฺเฐ  จ
