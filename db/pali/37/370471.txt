อามนฺตา   ฯ   ทฺวินฺนํ   ผสฺสานํ   ฯเปฯ   ทฺวินฺนํ   จิตฺตานํ  สโมธานํ
โหตีติ   ฯ  น  เหวํ  วตฺตพฺเพ  ฯเปฯ  ทฺวินฺนํ  ผสฺสานํ  ฯเปฯ  ทฺวินฺนํ
จิตฺตานํ  สโมธานํ  โหตีติ  ฯ  อามนฺตา  ฯ  กุสลากุสลา สาวชฺชานวชฺชา
หีนปฺปณีตา        กณฺหสุกฺกสปฺปฏิภาคา        ธมฺมา       สมฺมุขีภาวํ
อาคจฺฉนฺตีติ  ฯ  น  เหวํ  วตฺตพฺเพ  ฯเปฯ  กุสลากุสลา สาวชฺชานวชฺชา
หีนปฺปณีตา        กณฺหสุกฺกสปฺปฏิภาคา        ธมฺมา       สมฺมุขีภาวํ
อาคจฺฉนฺตีติ   ฯ   อามนฺตา   ฯ   นนุ   วุตฺตํ   ภควตา   จตฺตารีมานิ
ภิกฺขเว   สุวิทูรวิทูรานิ  ฯ  กตมานิ  จตฺตาริ  ฯ  นภญฺจ  ภิกฺขเว  ปฐวี
จ   อิทํ   ปฐมํ   สุวิทูรวิทูรํ   ฯเปฯ   ตสฺมา   สตํ   ธมฺโม   อสพฺภิ
อารกาติ   อตฺเถว  สุตฺตนฺโตติ  ฯ  อามนฺตา  ฯ  เตน  หิ  น  วตฺตพฺพํ
กุสลากุสลา     สาวชฺชานวชฺชา     หีนปฺปณีตา     กณฺหสุกฺกสปฺปฏิภาคา
ธมฺมา   สมฺมุขีภาวํ   อาคจฺฉนฺตีติ   ฯ   ปาปกมฺมํ   สมาทิยิตฺวา   จีวรํ
ททนฺตสฺส  ปิณฺฑปาตํ ททนฺตสฺส เสนาสนํ ททนฺตสฺส คิลานปจฺจยเภสชฺชปริกฺขารํ
ททนฺตสฺส      อภิวาทนารหสฺส     อภิวาเทนฺตสฺส     ปจฺจุฏฺฐานารหสฺส
ปจฺจุฏฺเฐนฺตสฺส       อญฺชลีกมฺมารหสฺส      อญฺชลีกมฺมํ      กโรนฺตสฺส
สามีจิกมฺมารหสฺส    สามีจิกมฺมํ    กโรนฺตสฺส    อาสนารหสฺส    อาสนํ
ททนฺตสฺส     มคฺคารหสฺส    มคฺคํ    ททนฺตสฺส    ปุญฺญญฺจ    อปุญฺญญฺจ
อุโภ   วฑฺฒนฺตีติ   ฯ   น   เหวํ  วตฺตพฺเพ  ฯเปฯ  ปุญฺญญฺจ  อปุญฺญญฺจ
อุโภ   วฑฺฒนฺตีติ   ฯ   อามนฺตา   ฯ   ทฺวินฺนํ  ผสฺสานํ  ฯเปฯ  ทฺวินฺนํ
จิตฺตานํ   สโมธานํ   โหตีติ   ฯ   น   เหวํ  วตฺตพฺเพ  ฯเปฯ  ทฺวินฺนํ
