อภิญฺเญยฺยํ    อภิญฺญาตํ    ปริญฺเญยฺยํ    ปริญฺญาตํ    ปหาตพฺพํ    ปหีนํ
ภาเวตพฺพํ    ภาวิตํ    สจฺฉิกาตพฺพํ    สจฺฉิกตนฺติ   ฯ   อามนฺตา   ฯ
หญฺจิ    อรหา   วีตราโค   วีตโทโส   ฯเปฯ   สจฺฉิกาตพฺพํ   สจฺฉิกตํ
โน วต เร วตฺตพฺเพ ปริหายติ อรหา อรหตฺตาติ ฯ
	[๒๔๒]   ปริหายติ   อรหา   อรหตฺตาติ  ฯ  สมยวิมุตฺโต  อรหา
อรหตฺตา   ปริหายติ  อสมยวิมุตฺโต  อรหา  อรหตฺตา  น  ปริหายตีติ  ฯ
สมยวิมุตฺโต    อรหา    อรหตฺตา    ปริหายตีติ    ฯ   อามนฺตา   ฯ
อสมยวิมุตฺโต   อรหา  อรหตฺตา  ปริหายตีติ  ฯ  น  เหวํ  วตฺตพฺเพ  ฯ
อสมยวิมุตฺโต   อรหา   อรหตฺตา   น   ปริหายตีติ   ฯ   อามนฺตา  ฯ
สมยวิมุตฺโต อรหา อรหตฺตา น ปริหายตีติ ฯ น เหวํ วตฺตพฺเพ ฯ
	[๒๔๓]    สมยวิมุตฺตสฺส    อรหโต   ราโค   ปหีโน   ปริหายติ
สมยวิมุตฺโต   อรหา   อรหตฺตาติ   ฯ   อามนฺตา   ฯ   อสมยวิมุตฺตสฺส
อรหโต   ราโค  ปหีโน  ปริหายติ  อสมยวิมุตฺโต  อรหา  อรหตฺตาติ  ฯ
น   เหวํ   วตฺตพฺเพ  ฯ  สมยวิมุตฺตสฺส  อรหโต  โทโส  ปหีโน  ฯเปฯ
อโนตฺตปฺปํ    ปหีนํ   ปริหายติ   สมยวิมุตฺโต   อรหา   อรหตฺตาติ   ฯ
อามนฺตา  ฯ  อสมยวิมุตฺตสฺส  อรหโต  โทโส  ปหีโน  ฯเปฯ  อโนตฺตปฺปํ
ปหีนํ   ปริหายติ   อสมยวิมุตฺโต   อรหา   อรหตฺตาติ   ฯ   น   เหวํ
วตฺตพฺเพ   ฯ   สมยวิมุตฺตสฺส   อรหโต  ราคปฺปหานาย  มคฺโค  ภาวิโต
ปริหายติ  สมยวิมุตฺโต  อรหา  อรหตฺตาติ  ฯ  อามนฺตา ฯ อสมยวิมุตฺตสฺส
อรหโต    ราคปฺปหานาย   มคฺโค   ภาวิโต   ปริหายติ   อสมยวิมุตฺโต
