	[๑๒๕๖]  กุสเลน  จิตฺเตน  สมุฏฺฐิตํ  วจีกมฺมํ  รูปํ กุสลํ อนารมฺมณํ
นตฺถิ    ตสฺส    อาวชฺชนา    ฯเปฯ    ปณิธีติ    ฯ   อามนฺตา   ฯ
กุสเลน    จิตฺเตน    สมุฏฺฐิโต   ผสฺโส   กุสโล   อนารมฺมโณ   นตฺถิ
ตสฺส   อาวชฺชนา   ฯเปฯ   ปณิธีติ   ฯ   น   เหวํ  วตฺตพฺเพ  ฯเปฯ
กุสเลน   จิตฺเตน   สมุฏฺฐิตํ   วจีกมฺมํ   รูปํ   กุสลํ   อนารมฺมณํ  นตฺถิ
ตสฺส   อาวชฺชนา   ฯเปฯ   ปณิธีติ  ฯ  อามนฺตา  ฯ  กุสเลน  จิตฺเตน
สมุฏฺฐิตา   เวทนา   ฯเปฯ  สญฺญา  เจตนา  สทฺธา  วิริยํ  สติ  สมาธิ
ฯเปฯ   ปญฺญา   กุสลา   อนารมฺมณา   นตฺถิ  ตาย  อาวชฺชนา  ฯเปฯ
ปณิธีติ ฯ น เหวํ วตฺตพฺเพ ฯเปฯ
	[๑๒๕๗]   กุสเลน   จิตฺเตน  สมุฏฺฐิตํ  วจีกมฺมํ  รูปํ  กุสลนฺติ  ฯ
อามนฺตา   ฯ   ยํ   กิญฺจิ   กุสเลน   จิตฺเตน   สมุฏฺฐิตํ  รูปํ  สพฺพนฺตํ
กุสลนฺติ ฯ น เหวํ วตฺตพฺเพ ฯเปฯ ยถา กายกมฺมํ ตถา วจีกมฺมนฺติ ฯ
	[๑๒๕๘]  อกุสเลน  จิตฺเตน  สมุฏฺฐิตํ  กายกมฺมํ  รูปํ  อกุสลนฺติ ฯ
อามนฺตา  ฯ  สารมฺมณํ  อตฺถิ  ตสฺส  อาวชฺชนา  อาโภโค  สมนฺนาหาโร
มนสิกาโร    เจตนา    ปตฺถนา   ปณิธีติ   ฯ   น   เหวํ   วตฺตพฺเพ
ฯเปฯ  นนุ  อนารมฺมณํ  นตฺถิ  ตสฺส  อาวชฺชนา  อาโภโค  สมนฺนาหาโร
มนสิกาโร     เจตนา     ปตฺถนา    ปณิธีติ    ฯ    อามนฺตา    ฯ
หญฺจิ   อนารมฺมณํ   นตฺถิ   ตสฺส   อาวชฺชนา   อาโภโค  สมนฺนาหาโร
มนสิกาโร   เจตนา  ปตฺถนา  ปณิธิ  โน  วต  เร  วตฺตพฺเพ  อกุสเลน
จิตฺเตน สมุฏฺฐิตํ กายกมฺมํ รูปํ อกุสลนฺติ ฯ
