ฯเปฯ   อตฺถิ   ปญฺญา   สา  จ  ปญฺญา  นิยฺยานิกาติ  ฯ  อามนฺตา  ฯ
หญฺจิ    อฏฺฐมกสฺส    ปุคฺคลสฺส    อตฺถิ    ปญฺญา   สา   จ   ปญฺญา
นิยฺยานิกา   โน   วต   เร   วตฺตพฺเพ   อฏฺฐมกสฺส   ปุคฺคลสฺส  นตฺถิ
ปญฺญินฺทฺริยนฺติ ฯ
	[๗๙๐]   สกทาคามิผลสจฺฉิกิริยาย   ปฏิปนฺนสฺส   ปุคฺคลสฺส   อตฺถิ
สทฺธา   อตฺถิ   สทฺธินฺทฺริยนฺติ   ฯ   อามนฺตา  ฯ  อฏฺฐมกสฺส  ปุคฺคลสฺส
อตฺถิ   สทฺธา   อตฺถิ   สทฺธินฺทฺริยนฺติ   ฯ   น  เหวํ  วตฺตพฺเพ  ฯเปฯ
สกทาคามิผลสจฺฉิกิริยาย     ปฏิปนฺนสฺส     ปุคฺคลสฺส    อตฺถิ    ปญฺญา
อตฺถิ   ปญฺญินฺทฺริยนฺติ   ฯ   อามนฺตา   ฯ   อฏฺฐมกสฺส  ปุคฺคลสฺส  อตฺถิ
ปญฺญา อตฺถิ ปญฺญินฺทฺริยนฺติ ฯ น เหวํ วตฺตพฺเพ ฯเปฯ
	[๗๙๑]   อนาคามิผลสจฺฉิกิริยาย   ปฏิปนฺนสฺส   ปุคฺคลสฺส   ฯเปฯ
อรหตฺตสจฺฉิกิริยาย    ปฏิปนฺนสฺส    ปุคฺคลสฺส    อตฺถิ    สทฺธา   อตฺถิ
สทฺธินฺทฺริยํ    ฯเปฯ    อตฺถิ    ปญฺญา    อตฺถิ    ปญฺญินฺทฺริยนฺติ    ฯ
อามนฺตา  ฯ  อฏฺฐมกสฺส  ปุคฺคลสฺส  อตฺถิ  ปญฺญา  อตฺถิ  ปญฺญินฺทฺริยนฺติ ฯ
น เหวํ วตฺตพฺเพ ฯเปฯ
	[๗๙๒]  อฏฺฐมกสฺส  ปุคฺคลสฺส  อตฺถิ  สทฺธา  นตฺถิ สทฺธินฺทฺริยนฺติ ฯ
อามนฺตา        ฯ        สกทาคามิผลสจฺฉิกิริยาย        ปฏิปนฺนสฺส
ปุคฺคลสฺส   อตฺถิ   สทฺธา   นตฺถิ  สทฺธินฺทฺริยนฺติ  ฯ  น  เหวํ  วตฺตพฺเพ
ฯเปฯ   อฏฺฐมกสฺส   ปุคฺคลสฺส   อตฺถิ   ปญฺญา  นตฺถิ  ปญฺญินฺทฺริยนฺติ  ฯ
อามนฺตา        ฯ        สกทาคามิผลสจฺฉิกิริยาย        ปฏิปนฺนสฺส
