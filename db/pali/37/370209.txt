	[๕๕๑]  อตฺถิ  อรหโต  ปรวิตารณาติ  ฯ อามนฺตา ฯ อตฺถิ อรหโต
สตฺถริ    ปรวิตารณา    ธมฺเม    ปรวิตารณา    สงฺเฆ   ปรวิตารณา
สิกฺขาย   ปรวิตารณา   ปุพฺพนฺเต   ปรวิตารณา   อปรนฺเต  ปรวิตารณา
ปุพฺพนฺตาปรนฺเต        ปรวิตารณา       อิทปฺปจฺจยตาปฏิจฺจสมุปฺปนฺเนสุ
ธมฺเมสุ ปรวิตารณาติ ฯ น เหวํ วตฺตพฺเพ ฯเปฯ
	[๕๕๒]   นตฺถิ  อรหโต  สตฺถริ  ปรวิตารณา  ธมฺเม  ปรวิตารณา
ฯเปฯ    อิทปฺปจฺจยตาปฏิจฺจสมุปฺปนฺเนสุ    ธมฺเมสุ    ปรวิตารณาติ   ฯ
อามนฺตา   ฯ   หญฺจิ   นตฺถิ   อรหโต   สตฺถริ   ปรวิตารณา   ธมฺเม
ปรวิตารณา   ฯเปฯ  อิทปฺปจฺจยตาปฏิจฺจสมุปฺปนฺเนสุ  ธมฺเมสุ  ปรวิตารณา
โน วต เร วตฺตพฺเพ อตฺถิ อรหโต ปรวิตารณาติ ฯ
	[๕๕๓]   อตฺถิ   ปุถุชฺชนสฺส   ปรวิตารณา   อตฺถิ   ตสฺส  สตฺถริ
ปรวิตารณา   ธมฺเม   ปรวิตารณา  ฯเปฯ  อิทปฺปจฺจยตาปฏิจฺจสมุปฺปนฺเนสุ
ธมฺเมสุ     ปรวิตารณาติ    ฯ    อามนฺตา    ฯ    อตฺถิ    อรหโต
ปรวิตารณา   อตฺถิ   ตสฺส   สตฺถริ   ปรวิตารณา   ธมฺเม  ปรวิตารณา
ฯเปฯ    อิทปฺปจฺจยตาปฏิจฺจสมุปฺปนฺเนสุ    ธมฺเมสุ    ปรวิตารณาติ   ฯ
น เหวํ วตฺตพฺเพ ฯเปฯ
	[๕๕๔]    อตฺถิ   อรหโต   ปรวิตารณา   นตฺถิ   ตสฺส   สตฺถริ
ปรวิตารณา   ธมฺเม   ปรวิตารณา  ฯเปฯ  อิทปฺปจฺจยตาปฏิจฺจสมุปฺปนฺเนสุ
ธมฺเมสุ    ปรวิตารณาติ    ฯ    อามนฺตา    ฯ    อตฺถิ   ปุถุชฺชนสฺส
ปรวิตารณา   นตฺถิ   ตสฺส   สตฺถริ   ปรวิตารณา   ธมฺเม  ปรวิตารณา
