	        น วตฺตพฺพํ สงฺโฆ ทกฺขิณํ วิโสเธตีติกถา
	[๑๗๑๓]  น  วตฺตพฺพํ  สงฺโฆ  ทกฺขิณํ  วิโสเธตีติ  ฯ  อามนฺตา ฯ
นนุ    สงฺโฆ   อาหุเนยฺโย   ปาหุเนยฺโย   ทกฺขิเณยฺโย   อญฺชลีกรณีโย
อนุตฺตรํ   ปุญฺญกฺเขตฺตํ   โลกสฺสาติ   ฯ   อามนฺตา   ฯ   หญฺจิ  สงฺโฆ
อาหุเนยฺโย    ฯเปฯ    อนุตฺตรํ   ปุญฺญกฺเขตฺตํ   โลกสฺส   เตน   วต
เร วตฺตพฺเพ สงฺโฆ ทกฺขิณํ วิโสเธตีติ ฯ
	[๑๗๑๔]  น  วตฺตพฺพํ  สงฺโฆ  ทกฺขิณํ  วิโสเธตีติ  ฯ  อามนฺตา ฯ
นนุ   จตฺตาโร   ปุริสยุคา   อฏฺฐ   ปุริสปุคฺคลา   ทกฺขิเณยฺยา   วุตฺตา
ภควตาติ    ฯ    อามนฺตา   ฯ   หญฺจิ   จตฺตาโร   ปุริสยุคา   อฏฺฐ
ปุริสปุคฺคลา   ทกฺขิเณยฺยา   วุตฺตา   ภควตา  เตน  วต  เร  วตฺตพฺเพ
สงฺโฆ ทกฺขิณํ วิโสเธตีติ ฯ
	[๑๗๑๕]  น  วตฺตพฺพํ  สงฺโฆ  ทกฺขิณํ  วิโสเธตีติ  ฯ  อามนฺตา ฯ
นนุ   อตฺถิ   เกจิ   สงฺฆสฺส   ทานํ   ทตฺวา  ทกฺขิณํ  อาราเธนฺตีติ  ฯ
อามนฺตา   ฯ   หญฺจิ   อตฺถิ   เกจิ   สงฺฆสฺส   ทานํ   ทตฺวา  ทกฺขิณํ
อาราเธนฺติ เตน วต เร วตฺตพฺเพ สงฺโฆ ทกฺขิณํ วิโสเธตีติ ฯ
	[๑๗๑๖]   นนุ   อตฺถิ   เกจิ   สงฺฆสฺส   จีวรํ   ทตฺวา  ฯเปฯ
ปิณฺฑปาตํ   ทตฺวา   ฯเปฯ  เสนาสนํ  ทตฺวา  คิลานปจฺจยเภสชฺชปริกฺขารํ
ทตฺวา      ขาทนียํ      ทตฺวา      โภชนียํ      ทตฺวา     ฯเปฯ
ปานียํ   ทตฺวา   ทกฺขิณํ   อาราเธนฺตีติ   ฯ  อามนฺตา  ฯ  หญฺจิ  อตฺถิ
