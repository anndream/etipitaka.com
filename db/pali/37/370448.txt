ฯเปฯ    อตีเตหิ    ทฺวาทสหิ    อายตเนหิ   สมนฺนาคโต   อนาคเตหิ
ทฺวาทสหิ   อายตเนหิ   สมนฺนาคโต  ปจฺจุปฺปนฺเนหิ  ทฺวาทสหิ  อายตเนหิ
สมนฺนาคโตติ   ฯ   อามนฺตา   ฯ  ฉตฺตึสายตเนหิ  สมนฺนาคโตติ  ฯ  น
เหวํ วตฺตพฺเพ ฯเปฯ
	[๑๓๗๒]  อตีตาย  จกฺขุธาตุยา  สมนฺนาคโต อนาคตาย จกฺขุธาตุยา
สมนฺนาคโต     ปจฺจุปฺปนฺนาย     จกฺขุธาตุยา     สมนฺนาคโตติ     ฯ
อามนฺตา   ฯ   ตีหิ   จกฺขุธาตูหิ  สมนฺนาคโตติ  ฯ  น  เหวํ  วตฺตพฺเพ
ฯเปฯ    อตีตาหิ    อฏฺฐารสหิ    ธาตูหิ    สมนฺนาคโต    อนาคตาหิ
อฏฺฐารสหิ    ธาตูหิ   สมนฺนาคโต   ปจฺจุปฺปนฺนาหิ   อฏฺฐารสหิ   ธาตูหิ
สมนฺนาคโตติ   ฯ   อามนฺตา   ฯ   จตุปญฺญาสธาตูหิ   สมนฺนาคโตติ  ฯ
น เหวํ วตฺตพฺเพ ฯเปฯ
	[๑๓๗๓]  อตีเตน จกฺขุนฺทฺริเยน สมนฺนาคโต อนาคเตน จกฺขุนฺทฺริเยน
สมนฺนาคโต     ปจฺจุปฺปนฺเนน     จกฺขุนฺทฺริเยน     สมนฺนาคโตติ    ฯ
อามนฺตา   ฯ  ตีหิ  จกฺขุนฺทฺริเยหิ  สมนฺนาคโตติ  ฯ  น  เหวํ  วตฺตพฺเพ
ฯเปฯ  อตีเตหิ  พาวีสตินฺทฺริเยหิ  สมนฺนาคโต  อนาคเตหิ พาวีสตินฺทฺริเยหิ
สมนฺนาคโต     ปจฺจุปฺปนฺเนหิ    พาวีสตินฺทฺริเยหิ    สมนฺนาคโตติ    ฯ
อามนฺตา    ฯ    ฉสฏฺฐินฺทฺริเยหิ    สมนฺนาคโตติ    ฯ    น    เหวํ
วตฺตพฺเพ ฯเปฯ
	[๑๓๗๔]  น  วตฺตพฺพํ  อตีตานาคเตหิ  สมนฺนาคโตติ ฯ อามนฺตา ฯ
นนุ    อตฺถิ   อฏฺฐวิโมกฺขฌายี   จตุนฺนํ   ฌานานํ   นิกามลาภี   นวนฺนํ
