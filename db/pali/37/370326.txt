อรหตฺตมคฺเคน    สพฺเพ    สญฺโญชนา   ปหียนฺตีติ   ฯ   อรหตฺตมคฺเคน
สพฺเพ    สญฺโญชนา    ปหียนฺตีติ   ฯ   อามนฺตา   ฯ   อรหตฺตมคฺเคน
โอฬาริกํ   กามราคํ   โอฬาริกํ   พฺยาปาทํ   ปชหตีติ   ฯ   น   เหวํ
วตฺตพฺเพ ฯเปฯ
	[๑๐๒๑]  อรหตฺตมคฺเคน  โอฬาริกํ  กามราคํ  โอฬาริกํ  พฺยาปาทํ
ปชหตีติ    ฯ    อามนฺตา    ฯ   นนุ   กามราคพฺยาปาทานํ   ตนุภาวํ
สกทาคามิผลํ  วุตฺตํ  ภควตาติ  ฯ  อามนฺตา  ฯ หญฺจิ กามราคพฺยาปาทานํ
ตนุภาวํ     สกทาคามิผลํ     วุตฺตํ     ภควตา    โน    วต    เร
วตฺตพฺเพ อรหตฺตมคฺเคน สพฺเพ สญฺโญชนา ปหียนฺตีติ ฯ
	[๑๐๒๒]    อรหตฺตมคฺเคน   สพฺเพ   สญฺโญชนา   ปหียนฺตีติ   ฯ
อามนฺตา   ฯ   อรหตฺตมคฺเคน  อณุสหคตํ  กามราคํ  อณุสหคตํ  พฺยาปาทํ
ปชหตีติ ฯ น เหวํ วตฺตพฺเพ ฯเปฯ
	[๑๐๒๓]    อรหตฺตมคฺเคน    อณุสหคตํ    กามราคํ    อณุสหคตํ
พฺยาปาทํ    ปชหตีติ    ฯ   อามนฺตา   ฯ   นนุ   กามราคพฺยาปาทานํ
อนวเสสปฺปหานํ    อนาคามิผลํ   วุตฺตํ   ภควตาติ   ฯ   อามนฺตา   ฯ
หญฺจิ    กามราคพฺยาปาทานํ    อนวเสสปฺปหานํ    อนาคามิผลํ    วุตฺตํ
ภควตา   โน   วต   เร  วตฺตพฺเพ  อรหตฺตมคฺเคน  สพฺเพ  สญฺโญชนา
ปหียนฺตีติ ฯ
	[๑๐๒๔]    อรหตฺตมคฺเคน   สพฺเพ   สญฺโญชนา   ปหียนฺตีติ   ฯ
อามนฺตา   ฯ   นนุ  รูปราคอรูปราคมานอุทฺธจฺจอวิชฺชาย  อนวเสสปฺ-
