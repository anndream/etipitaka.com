	[๖๑๓]  น  วตฺตพฺพํ  สมาปนฺนสฺส  อตฺถิ  วจีเภโทติ ฯ อามนฺตา ฯ
นนุ   วิตกฺกสมุฏฺฐานา  วาจา  วุตฺตา  ภควตา  ปฐมํ  ฌานํ  สมาปนฺนสฺส
อตฺถิ   วิตกฺกวิจาราติ   ฯ  อามนฺตา  ฯ  หญฺจิ  วิตกฺกสมุฏฺฐานา  วาจา
วุตฺตา    ภควตา    ปฐมํ   ฌานํ   สมาปนฺนสฺส   อตฺถิ   วิตกฺกวิจารา
เตน วต เร วตฺตพฺเพ สมาปนฺนสฺส อตฺถิ วจีเภโทติ ฯ
	[๖๑๔]   วิตกฺกสมุฏฺฐานา   วาจา   วุตฺตา  ภควตา  ปฐมํ  ฌานํ
สมาปนฺนสฺส    อตฺถิ    วิตกฺกวิจาราติ   อตฺถิ   ตสฺส   วจีเภโทติ   ฯ
อามนฺตา    ฯ    สญฺญาสมุฏฺฐานา    วาจา   วุตฺตา   ภควตา   ทุติยํ
ฌานํ   สมาปนฺนสฺส   อตฺถิ   สญฺญา  อตฺถิ  ตสฺส  วิตกฺกวิจาราติ  ฯ  น
เหวํ วตฺตพฺเพ ฯเปฯ
	[๖๑๕]   วิตกฺกสมุฏฺฐานา   วาจา   วุตฺตา  ภควตา  ปฐมํ  ฌานํ
สมาปนฺนสฺส    อตฺถิ    วิตกฺกวิจาราติ   อตฺถิ   ตสฺส   วจีเภโทติ   ฯ
อามนฺตา    ฯ    สญฺญาสมุฏฺฐานา    วาจา   วุตฺตา   ภควตา   ตติยํ
ฌานํ    ฯเปฯ    จตุตฺถํ   ฌานํ   อากาสานญฺจายตนํ   วิญฺญาณญฺจายตนํ
ฯเปฯ    อากิญฺจญฺญายตนํ   สมาปนฺนสฺส   อตฺถิ   สญฺญา   อตฺถิ   ตสฺส
วิตกฺกวิจาราติ ฯ น เหวํ วตฺตพฺเพ ฯเปฯ
	[๖๑๖]   สมาปนฺนสฺส  อตฺถิ  วจีเภโทติ  ฯ  อามนฺตา  นนุ  ปฐมํ
ฌานํ  สมาปนฺนสฺส  วาจา  นิรุทฺธา  โหตีติ  ๑  อตฺเถว  สุตฺตนฺโตติ  ฯ
อามนฺตา   ฯ   หญฺจิ  ปฐมํ  ฌานํ  สมาปนฺนสฺส  วาจา  นิรุทฺธา  โหตีติ
#๑ สํ. สฬายต. ๒๖๘ ฯ
