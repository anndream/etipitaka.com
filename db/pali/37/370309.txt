	[๙๕๔]   น   วตฺตพฺพํ   โพธิยา  พุทฺโธติ  ฯ  อามนฺตา  ฯ  นนุ
โพธิปฏิลาภา   พุทฺโธติ   ฯ   อามนฺตา  ฯ  หญฺจิ  โพธิปฏิลาภา  พุทฺโธ
เตน วต เร วตฺตพฺเพ โพธิยา พุทฺโธติ ฯ
	[๙๕๕]  โพธิปฏิลาภา  พุทฺโธติ  ฯ  โพธิยา พุทฺโธติ ฯ อามนฺตา ฯ
โพธิปฏิลาภา โพธีติ ฯ น เหวํ วตฺตพฺเพ ฯเปฯ
	               โพธิยา พุทฺโธติกถา ฯ
	                   ____________
	                   ลกฺขณกถา
	[๙๕๖]  ลกฺขณสมนฺนาคโต โพธิสตฺโตติ ฯ อามนฺตา ฯ ปเทสลกฺขเณหิ
สมนฺนาคโต ปเทสโพธิสตฺโตติ ฯ น เหวํ วตฺตพฺเพ ฯเปฯ
	[๙๕๗]  ลกฺขณสมนฺนาคโต โพธิสตฺโตติ ฯ อามนฺตา ฯ ติภาคลกฺขเณหิ
สมนฺนาคโต ติภาคโพธิสตฺโตติ ฯ น เหวํ วตฺตพฺเพ ฯเปฯ
	[๙๕๘]  ลกฺขณสมนฺนาคโต โพธิสตฺโตติ ฯ อามนฺตา ฯ อุปฑฺฒลกฺขเณหิ
สมนฺนาคโต อุปฑฺฒโพธิสตฺโตติ ฯ น เหวํ วตฺตพฺเพ ฯเปฯ
	[๙๕๙]  ลกฺขณสมนฺนาคโต โพธิสตฺโตติ ฯ อามนฺตา ฯ จกฺกวตฺติสตฺโต
ลกฺขณสมนฺนาคโต      จกฺกวตฺติสตฺโต      โพธิสตฺโตติ      ฯ     น
เหวํ วตฺตพฺเพ ฯเปฯ
	[๙๖๐]     จกฺกวตฺติสตฺโต    ลกฺขณสมนฺนาคโต    จกฺกวตฺติสตฺโต
โพธิสตฺโตติ  ฯ  อามนฺตา  ฯ  ยาทิโส  โพธิสตฺตสฺส ปุพฺพโยโค ปุพฺพจริยา
