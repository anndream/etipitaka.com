	                 สตฺตมภวิกกถา
	[๑๕๑๒]  น  วตฺตพฺพํ  สตฺตมภวิกสฺส  ปุคฺคลสฺส  ปหีนา  ทุคฺคตีติ ฯ
อามนฺตา   ฯ   สตฺตมภวิโก   ปุคฺคโล  นิรยํ  อุปปชฺเชยฺย  ติรจฺฉานโยนึ
อุปปชฺเชยฺย   ปิตฺติวิสยํ   อุปปชฺเชยฺยาติ  ฯ  น  เหวํ  วตฺตพฺเพ  ฯเปฯ
เตน หิ สตฺตมภวิกสฺส ปุคฺคลสฺส ปหีนา ทุคฺคตีติ ฯ
	                สตฺตมภวิกกถา ฯ
	               ทฺวาทสโม วคฺโค ฯ
	                 ตสฺส อุทฺทานํ
	       สํวโร กมฺมํ ตเถว อสํวโร สพฺพํ กมฺมํ
	       สวิปากํ สทฺโท วิปาโก สฬายตนํ วิปาโก
	       สตฺตกฺขตฺตตปรโม ปุคฺคโล สตฺตกฺขตฺตตปรมตานิยโต
	       โกลํโกโล ปุคฺคโล โกลํโกลตานิยโต เอกวีชี
	       ปุคฺคโล เอกวีชิตานิยโต ทิฏฺฐิสมฺปนฺโน ปุคฺคโล
	       สญฺจิจฺจ ปาณํ ชีวิตา โวโรเปยฺย ทิฏฺฐิสมฺปนฺนสฺส
	       ปุคฺคลสฺส ปหีนา ทุคฺคติ ตเถว สตฺตมภวิกสฺสาติ ฯ
	              ________________________
	                  กปฺปฏฺฐกถา
	[๑๕๑๓]  กปฺปฏฺโฐ  กปฺปํ  ติฏฺเฐยฺยาติ  ฯ  อามนฺตา   ฯ  กปฺโป
จ   สณฺฐาติ   พุทฺโธ   จ   โลเก  อุปฺปชฺชตีติ  ฯ  น  เหวํ  วตฺตพฺเพ
