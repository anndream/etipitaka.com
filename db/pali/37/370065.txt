ตสฺส    ตสฺเสว    นตฺถิ   ทุกฺขสฺส   อนฺตกิริยา   นตฺถิ   วฏฺฏูปจฺเฉโท
นตฺถิ อนุปาทาปรินิพฺพานนฺติ ฯ น เหวํ วตฺตพฺเพ ฯเปฯ
	[๑๕๕]   เนรยิกํ   ทุกฺขํ   อุปลพฺภตีติ   ฯ   เนรยิกสฺส  ทุกฺขสฺส
ปฏิสํเวที   อุปลพฺภตีติ   ฯ   อามนฺตา   ฯ   ปุคฺคโล   อุปลพฺภตีติ   ฯ
ปุคฺคลสฺส ปฏิสํเวที อุปลพฺภตีติ ฯ น เหวํ วตฺตพฺเพ ฯเปฯ
	[๑๕๖]   เนรยิกํ   ทุกฺขํ   อุปลพฺภตีติ   ฯ   เนรยิกสฺส  ทุกฺขสฺส
ปฏิสํเวที   อุปลพฺภตีติ   ฯ   อามนฺตา   ฯ   นิพฺพานํ   อุปลพฺภตีติ   ฯ
นิพฺพานสฺส ปฏิสํเวที อุปลพฺภตีติ ฯ น เหวํ วตฺตพฺเพ ฯเปฯ
	[๑๕๗]   เนรยิกํ   ทุกฺขํ   อุปลพฺภตีติ   ฯ   เนรยิกสฺส  ทุกฺขสฺส
ปฏิสํเวที   อุปลพฺภตีติ   ฯ   อามนฺตา  ฯ  มหาปฐวี  อุปลพฺภตีติ  ฯเปฯ
มหาสมุทฺโท   อุปลพฺภตีติ   ฯ   สิเนรุปพฺพตราชา  อุปลพฺภตีติ  ฯ  อาโป
อุปลพฺภตีติ    ฯ    เตโช   อุปลพฺภตีติ   ฯ   วาโย   อุปลพฺภตีติ   ฯ
ติณกฏฺฐวนปฺปตโย     อุปลพฺภนฺตีติ    ฯ    ติณกฏฺฐวนปฺปตีนํ    ปฏิสํเวที
อุปลพฺภตีติ ฯ น เหวํ วตฺตพฺเพ ฯเปฯ
	[๑๕๘]   เนรยิกํ   ทุกฺขํ   อุปลพฺภตีติ   ฯ   เนรยิกสฺส  ทุกฺขสฺส
ปฏิสํเวที    อุปลพฺภตีติ    ฯ   อามนฺตา   ฯ   อญฺญํ   เนรยิกํ   ทุกฺขํ
อญฺโญ เนรยิกสฺส ทุกฺขสฺส ปฏิสํเวทีติ ฯ น เหวํ วตฺตพฺเพ ฯเปฯ
	[๑๕๙]  กลฺยาณปาปกานิ  กมฺมานิ  อุปลพฺภนฺตีติ  ฯ กลฺยาณปาปกานํ
กมฺมานํ     กตฺตา     กาเรตา    วิปากปฏิสํเวที    อุปลพฺภตีติ    ฯ
อามนฺตา   ฯ   โส  กโรติ  โส  ปฏิสํเวเทตีติ  ฯ  น  เหวํ  วตฺตพฺเพ
