อุปฺปาทาย   อาวชฺชนา   ฯเปฯ  ปณิธีติ  ฯ  น  เหวํ  วตฺตพฺเพ  ฯเปฯ
กุสลมูลํ   ปฏิสนฺทหติ   อกุสลมูลํ   น  วตฺตพฺพํ  ยา  กุสลสฺส  อุปฺปาทาย
อาวชฺชนา     ฯเปฯ     ปณิธิ     สาว     อกุสลสฺส     อุปฺปาทาย
อาวชฺชนา   ฯเปฯ   ปณิธีติ   ฯ   อามนฺตา  ฯ  อกุสลํ  อนาวชฺชนฺตสฺส
อุปฺปชฺชติ   ฯเปฯ   อปณิทหนฺตสฺส   อุปฺปชฺชตีติ   ฯ  น  เหวํ  วตฺตพฺเพ
ฯเปฯ   นนุ   อกุสลํ   อาวชฺชนฺตสฺส   อุปฺปชฺชติ   ฯเปฯ   ปณิทหนฺตสฺส
อุปฺปชฺชตีติ    ฯ    อามนฺตา    ฯ    หญฺจิ    อกุสลํ    อาวชฺชนฺตสฺส
อุปฺปชฺชติ   ฯเปฯ   ปณิทหนฺตสฺส   อุปฺปชฺชติ   โน   วต  เร  วตฺตพฺเพ
กุสลมูลํ ปฏิสนฺทหติ อกุสลมูลนฺติ ฯ
	[๑๕๕๔]   กุสลมูลํ   ปฏิสนฺทหติ   อกุสลมูลนฺติ   ฯ  อามนฺตา  ฯ
กุสลํ   โยนิโส   มนสิกโรโต   อุปฺปชฺชตีติ   ฯ   อามนฺตา   ฯ  อกุสลํ
โยนิโส   มนสิกโรโต   อุปฺปชฺชตีติ  ฯ  น  เหวํ  วตฺตพฺเพ  ฯเปฯ  นนุ
อกุสลํ   อโยนิโส   มนสิกโรโต   อุปฺปชฺชตีติ   ฯ   อามนฺตา  ฯ  หญฺจิ
อกุสลํ   อโยนิโส   มนสิกโรโต   อุปฺปชฺชติ   โน   วต  เร  วตฺตพฺเพ
กุสลมูลํ ปฏิสนฺทหติ อกุสลมูลนฺติ ฯ
	[๑๕๕๕]   กุสลมูลํ   ปฏิสนฺทหติ   อกุสลมูลนฺติ   ฯ  อามนฺตา  ฯ
เนกฺขมฺมสญฺญาย    อนนฺตรา   กามสญฺญา   อุปฺปชฺชติ   อพฺยาปาทสญฺญาย
อนนฺตรา        พฺยาปาทสญฺญา        อุปฺปชฺชติ       อวิหึสาสญฺญาย
อนนฺตรา    วิหึสาสญฺญา   อุปฺปชฺชติ   เมตฺตาย   อนนฺตรา   พฺยาปาโท
อุปฺปชฺชติ   กรุณาย   อนนฺตรา   วิหึสา   อุปฺปชฺชติ   มุทิตาย  อนนฺตรา
