อุปฺปชฺชติ   อญฺญํ   นิรุชฺฌตีติ  ๑  อตฺเถว  สุตฺตนฺโตติ  ฯ  อามนฺตา  ฯ
เตน หิ น วตฺตพฺพํ เต ธมฺมา จิตฺเตน ลหุปริวตฺตาติ ฯ
	[๖๓๐]  เอกํ  จิตฺตํ  ทิวสํ  ติฏฺฐตีติ  ฯ  อามนฺตา  ฯ จกฺขุวิญฺญาณํ
ทิวสํ   ติฏฺฐตีติ   ฯ   น   เหวํ  วตฺตพฺเพ  ฯเปฯ  โสตวิญฺญาณํ  ฯเปฯ
ฆานวิญฺญาณํ    ชิวฺหาวิญฺญาณํ   กายวิญฺญาณํ   อกุสลํ   จิตฺตํ   ราคสหคตํ
โทสสหคตํ     โมหสหคตํ    มานสหคตํ    ทิฏฺฐิสหคตํ    วิจิกิจฺฉาสหคตํ
ถีนสหคตํ   อุทฺธจฺจสหคตํ   อหิริกสหคตํ   อโนตฺตปฺปสหคตํ   จิตฺตํ   ทิวสํ
ติฏฺฐตีติ ฯ น เหวํ วตฺตพฺเพ ฯเปฯ
	[๖๓๑]  เอกํ  จิตฺตํ  ทิวสํ  ติฏฺฐตีติ ฯ อามนฺตา ฯ เยเนว จิตฺเตน
จกฺขุนา   รูปํ   ปสฺสติ  เตเนว  จิตฺเตน  โสเตน  สทฺทํ  สุณาติ  ฯเปฯ
ฆาเนน   คนฺธํ   ฆายติ   ชิวฺหาย   รสํ   สายติ   กาเยน   โผฏฺฐพฺพํ
ผุสติ   ฯเปฯ  มนสา  ธมฺมํ  วิชานาติ  ฯเปฯ  เยเนว  จิตฺเตน  มนสา
ธมฺมํ  วิชานาติ  เตเนว  จิตฺเตน  จกฺขุนา  รูปํ  ปสฺสติ  ฯเปฯ  โสเตน
สทฺทํ   สุณาติ   ฆาเนน   คนฺธํ   ฆายติ   ชิวฺหาย  รสํ  สายติ  ฯเปฯ
กาเยน โผฏฺฐพฺพํ ผุสตีติ ฯ น เหวํ วตฺตพฺเพ ฯเปฯ
	[๖๓๒]   เอกํ   จิตฺตํ  ทิวสํ  ติฏฺฐตีติ  ฯ  อามนฺตา  ฯ  เยเนว
จิตฺเตน   อภิกฺกมติ   เตเนว   จิตฺเตน   ปฏิกฺกมติ   เยเนว   จิตฺเตน
ปฏิกฺกมติ   เตเนว   จิตฺเตน   อภิกฺกมติ   เยเนว  จิตฺเตน  อาโลเกติ
เตเนว  จิตฺเตน  วิโลเกติ  เยเนว  จิตฺเตน  วิโลเกติ  เตเนว จิตฺเตน
#๑ สํ. นิ. ๘๘ ฯ
