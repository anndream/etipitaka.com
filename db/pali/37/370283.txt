ปาณาติปาโตติ   ฯ  อามนฺตา  ฯ  อตฺถิ  เทเวสุ  ปาณาติปาตา  เวรมณี
อตฺถิ   ตตฺถ   ปาณาติปาโตติ   ฯ   น   เหวํ  วตฺตพฺเพ  ฯเปฯ  อตฺถิ
มนุสฺเสสุ     สุราเมรยมชฺชปมาทฏฺฐานา     เวรมณี     อตฺถิ    ตตฺถ
สุราเมรยมชฺชปมาทฏฺฐานนฺติ    ฯ    อามนฺตา    ฯ    อตฺถิ   เทเวสุ
สุราเมรยมชฺชปมาทฏฺฐานา         เวรมณี        อตฺถิ        ตตฺถ
สุราเมรยมชฺชปมาทฏฺฐานนฺติ ฯ น เหวํ วตฺตพฺเพ ฯเปฯ
	[๘๓๖]   อตฺถิ   เทเวสุ   ปาณาติปาตา   เวรมณี   นตฺถิ  ตตฺถ
ปาณาติปาโตติ    ฯ   อามนฺตา   ฯ   อตฺถิ   มนุสฺเสสุ   ปาณาติปาตา
เวรมณี   นตฺถิ   ตตฺถ   ปาณาติปาโตติ  ฯ  น  เหวํ  วตฺตพฺเพ  ฯเปฯ
อตฺถิ    เทเวสุ    สุราเมรยมชฺชปมาทฏฺฐานา   เวรมณี   นตฺถิ   ตตฺถ
สุราเมรยมชฺชปมาทฏฺฐานนฺติ    ฯ    อามนฺตา    ฯ   อตฺถิ   มนุสฺเสสุ
สุราเมรยมชฺชปมาทฏฺฐานา         เวรมณี        นตฺถิ        ตตฺถ
สุราเมรยมชฺชปมาทฏฺฐานนฺติ ฯ น เหวํ วตฺตพฺเพ ฯเปฯ
	[๘๓๗]  นตฺถิ  เทเวสุ  สํวโรติ  ฯ  อามนฺตา  ฯ  สพฺเพ  เทวา๔
ปาณาติปาติโน     อทินฺนาทายิโน    กาเมสุมิจฺฉาจาริโน    มุสาวาทิโน
สุราเมรยมชฺชปมาทฏฺฐายิโนติ   ฯ   น   เหวํ   วตฺตพฺเพ  ฯเปฯ  เตน
หิ อตฺถิ เทเวสุ สํวโรติ ฯ
	                  สํวรกถา ฯ
	                  ____________
