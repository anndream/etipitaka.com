ฯเปฯ    จกฺขายตนํ   จกฺขุวิญฺญาเณน   สหชาตนฺติ   ฯ   อามนฺตา   ฯ
นนุ    อายสฺมา    สารีปุตฺโต    เอตทโวจ   อชฺฌตฺติกญฺเจว   อาวุโส
จกฺขุํ   อปริภินฺนํ   โหติ   พาหิรา   จ   รูปา  น  อาปาถํ  อาคจฺฉนฺติ
โน  จ  ตชฺโช  สมนฺนาหาโร  โหติ  เนว  ตาว  ตชฺชสฺส วิญฺญาณภาวสฺส
ปาตุภาโว     โหติ    อชฺฌตฺติกญฺเจว    อาวุโส    จกฺขุํ    อปริภินฺนํ
โหติ   พาหิรา   จ   รูปา   อาปาถํ   อาคจฺฉนฺติ   โน   จ   ตชฺโช
สมนฺนาหาโร   โหติ   เนว   ตาว  ตชฺชสฺส  วิญฺญาณภาวสฺส  ปาตุภาโว
โหติ    ยโต   จ   โข   อาวุโส   อชฺฌตฺติกญฺเจว   จกฺขุํ   อปริภินฺนํ
โหติ   พาหิรา  จ  รูปา  อาปาถํ  อาคจฺฉนฺติ  ตชฺโช  จ  สมนฺนาหาโร
โหติ   เอวํ   ตชฺชสฺส  วิญฺญาณภาวสฺส  ปาตุภาโว  โหตีติ  ๑  อตฺเถว
สุตฺตนฺโตติ  ฯ  อามนฺตา  ฯ  เตน หิ น วตฺตพฺพํ จกฺขายตนํ จกฺขุวิญฺญาเณน
สหชาตนฺติ ฯ
	 [๑๘๘๐]  โสตายตนํ  ฯเปฯ  ฆานายตนํ  ฯเปฯ ชิวฺหายตนํ ฯเปฯ
กายายตนํ   กายวิญฺญาเณน   สหชาตนฺติ  ฯ  น  เหวํ  วตฺตพฺเพ  ฯเปฯ
กายายตนํ   กายวิญฺญาเณน  สหชาตนฺติ  ฯ  อามนฺตา  ฯ  นนุ  อายสฺมา
สารีปุตฺโต   เอตทโวจ   อชฺฌตฺติโก   เจว  อาวุโส  กาโย  อปริภินฺโน
โหติ   พาหิรา   จ   โผฏฺฐพฺพา   น   อาปาถํ   อาคจฺฉนฺติ   โน  จ
ฯเปฯ  อชฺฌตฺติโก  เจว  อาวุโส  กาโย  อปริภินฺโน  โหติ  พาหิรา  จ
โผฏฺฐพฺพา  อาปาถํ  อาคจฺฉนฺติ  โน  จ  ฯเปฯ  ยโต  จ  โข  อาวุโส
#๑ ม. มู. ๓๔๒ ฯ
