สมุทยญฺจ     อฏฺฐงฺคมญฺจ     อสฺสาทญฺจ     อาทีนวญฺจ     นิสฺสรณญฺจ
ยถาภูตํ    วิทิตฺวา    กามตณฺหํ   ปหาย   กามปริฬาหํ   ปฏิวิโนเทตฺวา
วิคตปิปาสา    อชฺฌตฺตํ    วูปสนฺตจิตฺตา    วิหํสุ   วา   วิหรนฺติ   วา
วิหริสฺสนฺติ วาติ ฯ
     [๒๘๗] อถ โข ภควา ตายํ เวลายํ อิมํ อุทานํ อุทาเนสิ
         อาโรคฺยปรมา ๑ ลาภา    นิพฺพานํ ปรมํ สุขํ
         อฏฺฐงฺคิโก จ มคฺคานํ       เขมํ อมตคามินนฺติ ฯ
เอวํ   วุตฺเต   มาคณฺฑิโย   ปริพฺพาชโก   ภควนฺตํ  เอตทโวจ  อจฺฉริยํ
โภ    โคตม    อพฺภูตํ    โภ   โคตม   ยาว   สุภาสิตญฺจิทํ   โภตา
โคตเมน   อาโรคฺยปรมา   ลาภา   นิพฺพานํ  ปรมํ  สุขนฺติ  มยาปิ  ๒
โข   เอตํ  โภ  โคตม  สุตํ  ปุพฺพกานํ  ปริพฺพาชกานํ  อาจริยปาจริยานํ
ภาสมานานํ   อาโรคฺยปรมา   ลาภา   นิพฺพานํ   ปรมํ   สุขนฺติ   ตยิทํ
โภ  โคตม  สเมตีติ  ฯ  ยํ  ปน  [๓]  เต  มาคณฺฑิย  สุตํ  ปุพฺพกานํ
ปริพฺพาชกานํ   อาจริยปาจริยานํ   ภาสมานานํ   อาโรคฺยปรมา   ลาภา
นิพฺพานํ   ปรมํ   สุขนฺติ   กตมนฺตํ   อาโรคฺยํ   กตมนฺตํ  นิพฺพานนฺติ  ฯ
เอวํ   วุตฺเต   มาคณฺฑิโย   ปริพฺพาชโก   สกาเนว  สุทํ  ๓  คตฺตานิ
ปาณินา    อโนมชฺชติ    อิทนฺตํ    โภ    โคตม    อาโรคฺยํ   อิทนฺตํ
นิพฺพานํ   อหํ   ๕   โภ  โคตม  เอตรหิ  อโรโค  สุขี  น  มํ  กิญฺจิ
อาพาธตีติ ฯ
     [๒๘๘]    เสยฺยถาปิ   มาคณฺฑิย   ชจฺจนฺโธ   ปุริโส   โส   น
#๑ ม. สพฺพตฺถ อาโรคฺยํ ปรมํ ลาภํ ฯ    ๒ ม. มยาเปตํ โภ ฯ   ๓ ยุ. เอตํ ฯ
#๔ ม. สุคตฺตานิ ฯ  ๕ ม. ยุ. อหญฺหิ ฯ   ๖ ม. มนฺติ ปาโฐ นตฺถิ ฯ
