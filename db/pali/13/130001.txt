			   สุตฺตนฺตปิฏเก มชฺฌิมนิกายสฺส
				  ทุติโย ภาโค
				   _________
				 มชฺฌิมปณฺณาสกํ
	นโม ตสฺส ภควโต อรหโต สมฺมาสมฺพุทฺธสฺส ฯ
				  คหปติวคฺโค
				   ________
				  กนฺทรกสุตฺตํ
     [๑]   เอวมฺเม   สุตํ   เอกํ   สมยํ   ภควา   จมฺปายํ  วิหรติ
คคฺคราย   โปกฺขรณิยา   ตีเร   มหตา   ภิกฺขุสงฺเฆน   สทฺธึ   ฯ  อถ
โข   เปสฺโส   จ   หตฺถาโรหปุตฺโต   กนฺทรโก  จ  ปริพฺพาชโก  เยน
ภควา     เตนุปสงฺกมึสุ    อุปสงฺกมิตฺวา    เปสฺโส    หตฺถาโรหปุตฺโต
ภควนฺตํ   อภิวาเทตฺวา  เอกมนฺตํ  นิสีทิ  ฯ  กนฺทรโก  ปน  ปริพฺพาชโก
ภควตา   สทฺธึ   สมฺโมทิ  สมฺโมทนียํ  กถํ  สาราณียํ  ๑  วีติสาเรตฺวา
เอกมนฺตํ   อฏฺฐาสิ   ฯ   เอกมนฺตํ   ฐิโต  โข  กนฺทรโก  ปริพฺพาชโก
ตุณฺหีภูตํ   ตุณฺหีภูตํ   ๒   ภิกฺขุสงฺฆํ  อนุวิโลเกตฺวา  ภควนฺตํ  เอตทโวจ
อจฺฉริยํ    โภ    โคตม    อพฺภูตํ   โภ   โคตม   ยาวญฺจีทํ   โภตา
#๑ สี. ยุ. เอวํ ฯ ม. สารณียํ ฯ  ๒ ม. เอกเมว ทิสฺสติ ฯ
