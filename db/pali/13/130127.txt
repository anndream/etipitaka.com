อตฺตพฺยาพาธายปิ   สํวตฺตติ   ปรพฺยาพาธายปิ  สํวตฺตติ  อุภยพฺยาพาธายปิ
สํวตฺตติ     อกุสลํ     อิทํ     กายกมฺมํ    ทุกฺขุทฺรยํ    ทุกฺขวิปากนฺติ
ปฏิสํหเรยฺยาสิ   ตฺวํ   ราหุล   เอวรูปํ   กายกมฺมํ  ฯ  สเจ  ปน  ตฺวํ
ราหุล   ปจฺจเวกฺขมาโน  เอวํ  ชาเนยฺยาสิ  ยํ  โข  อหํ  อิทํ  กาเยน
กมฺมํ    กโรมิ   อิทํ   เม   กายกมฺมํ   เนวตฺตพฺยาพาธายปิ   สํวตฺตติ
น   ปรพฺยาพาธายปิ   สํวตฺตติ   น   อุภยพฺยาพาธายปิ   สํวตฺตติ  กุสลํ
อิทํ   กายกมฺมํ   สุขุทฺรยํ   สุขวิปากนฺติ   อนุปทชฺเชยฺยาสิ   ตฺวํ  ราหุล
เอวรูปํ   กายกมฺมํ   ฯ   กตฺวาปิ   เต  ราหุล  กาเยน  กมฺมํ  ตเทว
เต    กายกมฺมํ    ปจฺจเวกฺขิตพฺพํ   ยนฺนุ   โข   อหํ   อิทํ   กาเยน
กมฺมํ    อกาสึ    อิทํ    เม   กายกมฺมํ   อตฺตพฺยาพาธายปิ   สํวตฺตติ
ปรพฺยาพาธายปิ     สํวตฺตติ     อุภยพฺยาพาธายปิ    สํวตฺตติ    อกุสลํ
อิทํ  กาเยน  ๑  กมฺมํ  ทุกฺขุทฺรยํ  ทุกฺขวิปากนฺติ  ฯ สเจ ๒ ตฺวํ ราหุล
ปจฺจเวกฺขมาโน   เอวํ   ชาเนยฺยาสิ  ยํ  โข  อหํ  อิทํ  กายกมฺมํ  ๓
อกาสึ   อิทํ  เม  กายกมฺมํ  อตฺตพฺยาพาธายปิ  สํวตฺตติ  ปรพฺยาพาธายปิ
สํวตฺตติ     อุภยพฺยาพาธายปิ    สํวตฺตติ    อกุสลํ    อิทํ    กายกมฺมํ
ทุกฺขุทฺรยํ   ทุกฺขวิปากนฺติ   เอวรูปํ   เต  ราหุล  กายกมฺมํ  สตฺถริ  วา
วิญฺญูสุ    วา    สพฺรหฺมจารีสุ   เทเสตพฺพํ   วิวริตพฺพํ   อุตฺตานีกาตพฺพํ
เทเสตฺวา   วิวริตฺวา   อุตฺตานีกตฺวา   อายตึ   สํวรํ   อาปชฺชิตพฺพํ  ฯ
สเจ   ปน   ตฺวํ   ราหุล  ปจฺจเวกฺขมาโน  เอวํ  ชาเนยฺยาสิ  ยํ  โข
อหํ  อิทํ  กาเยน  กมฺมํ  อกาสึ  อิทํ  เม  กายกมฺมํ เนวตฺตพฺยาพาธายปิ
#๑ ม. ยุ. กายกมฺมํ ฯ   ๒ ม. สเจ โข ฯ  ๓ ม. ยุ. กาเยน กมฺมํ ฯ
