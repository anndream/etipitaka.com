สํวตฺตติ    ฯ    อสสฺสโต    โลโกติ   โข   วจฺฉ   ฯเปฯ   อนฺตวา
โลโกติ   โข   วจฺฉ   ฯเปฯ   อนนฺตวา   โลโกติ  โข  วจฺฉ  ฯเปฯ
ตํ   ชีวํ   ตํ   สรีรนฺติ   โข  วจฺฉ  ฯเปฯ  อญฺญํ  ชีวํ  อญฺญํ  สรีรนฺติ
โข   วจฺฉ   ฯเปฯ   โหติ   ตถาคโต  ปรมฺมรณาติ  โข  วจฺฉ  ฯเปฯ
น   โหติ   ตถาคโต   ปรมฺมรณาติ   โข   วจฺฉ  ฯเปฯ  โหติ  จ  น
จ   โหติ   ตถาคโต   ปรมฺมรณาติ   โข   วจฺฉ   ฯเปฯ  เนว  โหติ
น    น    โหติ   ตถาคโต   ปรมฺมรณาติ   โข   วจฺฉ   ทิฏฺฐิคตเมตํ
ทิฏฺฐิคหณํ    ทิฏฺฐิกนฺตาโร   ทิฏฺฐิวิสูกํ   ทิฏฺฐิวิปฺผนฺทิตํ   ทิฏฺฐิสญฺโญชนํ
สทุกฺขํ   สวิฆาตํ   สอุปายาสํ   สปริฬาหํ   น   นิพฺพิทาย  น  วิราคาย
น    นิโรธาย   น   อุปสมาย   น   อภิญฺญาย   น   สมฺโพธาย   น
นิพฺพานาย   สํวตฺตติ   ฯ   อิมํ  โข  อหํ  วจฺฉ  อาทีนวํ  สมฺปสฺสมาโน
เอวํ   อิมานิ   สพฺพโส   ทิฏฺฐิคตานิ  อนุปคโตติ  ฯ  อตฺถิ  ปน  โภโต
โคตมสฺส   กิญฺจิ   ทิฏฺฐิคตนฺติ   ฯ   ทิฏฺฐิคตนฺติ   โข  วจฺฉ  อปนีตเมตํ
ตถาคตสฺส   ทิฏฺฐเญฺหตํ   วจฺฉ   ตถาคเตน   อิติ   รูปํ   อิติ   รูปสฺส
สมุทโย   อิติ  รูปสฺส  อตฺถงฺคโม  อิติ  เวทนา  อิติ  เวทนาย  สมุทโย
อิติ    เวทนาย   อตฺถงฺคโม   อิติ   สญฺญา   อิติ   สญฺญาย   สมุทโย
อิติ   สญฺญาย   อตฺถงฺคโม   อิติ   สงฺขารา   อิติ  สงฺขารานํ  สมุทโย
อิติ    สงฺขารานํ    อตฺถงฺคโม    อิติ    วิญฺญาณํ    อิติ   วิญฺญาณสฺส
สมุทโย     อิติ     วิญฺญาณสฺส     อตฺถงฺคโมติ    ตสฺมา    ตถาคโต
สพฺพมญฺญิตานํ  สพฺพมตฺถิตานํ  สพฺพาหงฺการมมงฺการมานานุสยานํ
#๑ ม. อหงฺการ... ฯ
