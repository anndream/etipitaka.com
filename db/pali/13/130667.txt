                       สคารวสุตฺตํ
     [๗๓๔]   เอวมฺเม   สุตํ   เอกํ  สมยํ  ภควา  โกสเลสุ  จาริกํ
จรติ  มหตา  ภิกฺขุสงฺเฆน  สทฺธึ  ฯ  เตน  โข ปน สมเยน ธนญฺชานี ๑
นาม   พฺราหฺมณี   ปจฺจลกปฺเป   ๒   ปฏิวสติ  อภิปฺปสนฺนา  พุทฺเธ  จ
ธมฺเม   จ   สงฺเฆ  จ  ฯ  อถ  โข  ธนญฺชานี  พฺราหฺมณี  อุปกฺขลิตฺวา
ติกฺขตฺตุํ  อุทานํ  อุทาเนสิ นโม ตสฺส ภควโต อรหโต สมฺมาสมฺพุทฺธสฺส ...
นโม ตสฺส ภควโต อรหโต สมฺมาสมฺพุทฺธสฺสาติ ฯ
     [๗๓๕] เตน โข ปน สมเยน สคารโว ๓ นาม มาณโว ปจฺจลกปฺเป
ปฏิวสติ   ติณฺณํ   เวทานํ   ปารคู   สนิฆณฺฑุเกฏุภานํ   สากฺขรปฺปเภทานํ
อิติหาสปญฺจมานํ    ปทโก   เวยฺยากรโณ   โลกายต   มหาปุริสลกฺขเณสุ
อนวโย    ฯ    อสฺโสสิ    โข    สคารโว    มาณโว   ธนญฺชานิยา
พฺราหฺมณิยา   เอวํ   วาจํ   ภาสมานาย   สุตฺวาน  ธนญฺชานึ  พฺราหฺมณึ
เอตทโวจ   อวภูตา   จ   ยํ   ธนญฺชานี   พฺราหฺมณี  ปราภูตา  จ  ยํ
ธนญฺชานี   พฺราหฺมณี   วิชฺชมานานํ   เตวิชฺชานํ   พฺราหฺมณานํ   อถ  จ
ปน   ตสฺส   มุณฺฑกสฺส   สมณสฺส   วณฺณํ   ภาสตีติ   ฯ   น   หิ  ปน
ตฺวํ    ตาต   ภทฺรมุข   ตสฺส   ภควโต   สีลปญฺญาณํ   ชานาสิ   สเจ
ตฺวํ   ตาต   ภทฺรมุข   ตสฺส  ภควโต  สีลปญฺญาณํ  ชาเนยฺยาสิ  น  ตฺวํ
ตาต   ภทฺรมุข  ตํ  ภควนฺตํ  อกฺโกสิตพฺพํ  ปริภาสิตพฺพํ  มญฺเญยฺยาสีติ  ฯ
เตนหิ    โภติ   ยทา   สมโณ   ๔   ปจฺจลกปฺปํ   อนุปฺปตฺโต   โหติ
#๑ ยุ. ธานญฺชานี ฯ ๒ ยุ. จนฺทลกปฺเป ฯ ๓ ยุ. สํคารโว ฯ ๔ ยุ. สมโณ โคตโม ฯ
