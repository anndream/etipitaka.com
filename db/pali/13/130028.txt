วิชฺชาจรณสมฺปนฺโน   สุคโต   โลกวิทู   อนุตฺตโร  ปุริสทมฺมสารถิ  สตฺถา
เทวมนุสฺสานํ   พุทฺโธ   ภควาติ   หิริมา   โหติ  หิริยติ  กายทุจฺจริเตน
วจีทุจฺจริเตน   มโนทุจฺจริเตน   หิริยติ   ปาปกานํ   อกุสลานํ   ธมฺมานํ
สมาปตฺติยา   โอตฺตปฺปี   โหติ  โอตฺตปฺปติ  กายทุจฺจริเตน  วจีทุจฺจริเตน
มโนทุจฺจริเตน      โอตฺตปฺปติ     ปาปกานํ     อกุสลานํ     ธมฺมานํ
สมาปตฺติยา    พหุสฺสุโต    โหติ    สุตธโร   สุตสนฺนิจโย   เย   เต
ธมฺมา   อาทิกลฺยาณา   มชฺเฌกลฺยาณา  ปริโยสานกลฺยาณา  สาตฺถา  ๑
สพฺยญฺชนา   เกวลปริปุณฺณํ   ปริสุทฺธํ   พฺรหฺมจริยํ  อภิวทนฺติ  ตถารูปาสฺส
ธมฺมา   พหุสฺสุตา   โหนฺติ   ธตา   วจสา   ปริจิตา   มนสานุเปกฺขิตา
ทิฏฺฐิยา     สุปฏิวิทฺธา     อารทฺธวิริโย     โหติ    ๒    อกุสลานํ
ธมฺมานํ     ปหานาย    กุสลานํ    ธมฺมานํ    อุปสมฺปทาย    ถามวา
ทฬฺหปรกฺกโม    อนิกฺขิตฺตธุโร    กุสเลสุ    ธมฺเมสุ    สติมา    โหติ
ปรเมน   สติเนปกฺเกน   สมนฺนาคโต   จิรกตมฺปิ   จิรภาสิตมฺปิ   สริตา
อนุสฺสริตา  ปญฺญวา  ๓  โหติ  อุทยตฺถคามินิยา  ปญฺญาย สมนฺนาคโต ๓
อริยาย   นิพฺเพธิกาย   สมฺมา   ทุกฺขกฺขยคามินิยา  เอวํ  โข  มหานาม
อริยสาวโก สตฺตหิ สทฺธมฺเมหิ สมนฺนาคโต โหติ ฯ
     [๓๒] กถญฺจ มหานาม อริยสาวโก จตุนฺนํ ฌานานํ อาภิเจตสิกานํ ๕
ทิฏฺฐธมฺมสุขวิหารานํ    นิกามลาภี   โหติ   อกิจฺฉลาภี   อกสิรลาภี   ฯ
อิธ     มหานาม     อริยสาวโก     วิวิจฺเจว     กาเมหิ    วิวิจฺจ
อกุสเลหิ   ธมฺเมหิ   สวิตกฺกํ   สวิจารํ   วิเวกชํ   ปีติสุขํ  ปฐมํ  ฌานํ
#๑ โป. สาตฺถํ สพฺยญฺชนํ ฯ  ๒ ม. ยุ. วิหรติ ฯ  ๓ ยุ. ปญฺญา วา โหติ ฯ
#๔ ม. โหติ ฯ  ๕ ยุ. อภิ ฯ
