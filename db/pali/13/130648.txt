     ยสฺส ปุเร จ ปจฺฉา จ       มชฺเฌ จ นตฺถิ กิญฺจนํ
     อกิญฺจนํ อนาทานํ           ตมหํ พฺรูมิ พฺราหฺมณํ
     อุสภํ ปวรํ วีรํ             มเหสึ วิชิตาวินํ
     อเนชํ นฺหาตกํ พุทฺธํ         ตมหํ พฺรูมิ พฺราหฺมณํ
     ปุพฺเพนิวาสํ โย เวทิ        สคฺคาปายญฺจ ปสฺสสิ ๑
     อโถ ชาติกฺขยํ ปตฺโต        ตมหํ พฺรูมิ พฺราหฺมณํ
     สมญฺญา เหสา โลกสฺมึ       นามโคตฺตํ ปกปฺปิตํบ
     สมุจฺจ ๒ สมุทาคตํ         ตตฺถ ตตฺถ ปกปฺปิตํ
     ทีฆรตฺตมนุสยิตํ             ทิฏฺฐิคตมชานตํ
     อชานนฺตา โน จ ๓ พฺรูหนฺติ  ชาติยา โหติ พฺราหฺมโณ
     น ๓ ชจฺจา วสโล โหติ     น ชจฺจา โหติ พฺราหฺมโณ
     กมฺมุนา ๕ วสโล โหติ      กมฺมุนา โหติ พฺราหฺมโณ
     กสฺสโก กมฺมุนา โหติ        สิปฺปิโก โหติ กมฺมุนา
     วานิชฺโช กมฺมุนา โหติ       เปสฺสิโก โหติ กมฺมุนา
     โจโรปิ กมฺมุนา โหติ        โยธาชีโวปิ กมฺมุนา
     ยาชโก กมฺมุนา โหติ        ราชาปิ โหติ กมฺมุนา
     เอวเมตํ ยถาภูตํ           กมฺมํ ปสฺสนฺติ ปณฺฑิตา
     ปฏิจฺจสมุปฺปาททสา          กมฺมวิปากโกวิทา
     กมฺมุนา วตฺตติ โลโก        กมฺมุนา วตฺตติ ปชา
     กมฺมนิ พนฺธนา สตฺตา        รถสฺสาณีว ยายโต
#๑ ยุ. ปสฺสติ ฯ ๒ ยุ. สมฺมุจฺจา ฯ ๓ ยุ. ปพฺรุวนฺติ ฯ ๔ น ชจฺจา พฺราหฺมโณ
#โหติ น ชจฺจา โหติ อพฺราหฺมโณ กมฺมนา พฺราหฺมโณ โหติ กมฺมนา โหติ อพฺราหฺมโณ ฯ
#๕ ยุ. สพฺพตฺภ กมฺมนาติ ทิสฺสติ ฯ
