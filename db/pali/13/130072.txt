สทฺธึ   พหิทฺวารโกฏฺฐเก   ฐิโต   โส   เต   ทสฺสนกาโมติ  ฯ  เตนหิ
สมฺม  โทวาริก  มชฺฌิมาย  ทฺวารสาลาย  อาสนานิ  ปญฺญาเปสีติ  ๑  ฯ
เอวํ    ภนฺเตติ   โข   โทวาริโก   อุปาลิสฺส   คหปติสฺส   ปฏิสฺสุตฺวา
มชฺฌิมาย    ทฺวารสาลาย    อาสนานิ    ปญฺญาเปตฺวา   เยน   อุปาลิ
คหปติ    เตนุปสงฺกมิ    อุปสงฺกมิตฺวา    อุปาลึ    คหปตึ   เอตทโวจ
ปญฺญตฺตานิ   โข   ภนฺเต   มชฺฌิมาย  ทฺวารสาลาย  อาสนานิ  ยสฺสทานิ
กาลํ  มญฺญสีติ  ฯ  อถ  โข  อุปาลิ  คหปติ  เยน  มชฺฌิมา  ทฺวารสาลา
เตนุปสงฺกมิ    อุปสงฺกมิตฺวา   ยํ   ตตฺถ   อาสนํ   อคฺคญฺจ   เสฏฺฐญฺจ
อุตฺตมญฺจ   ปณีตญฺจ   ตตฺถ   สามํ  ๒  นิสีทิตฺวา  โทวาริกํ  อามนฺเตสิ
เตนหิ    สมฺม   โทวาริก   เยน   นิคนฺโถ   นาฏปุตฺโต   เตนุปสงฺกมิ
อุปสงฺกมิตฺวา   นิคนฺถํ   นาฏปุตฺตํ   เอวํ  วเทหิ  อุปาลิ  ภนฺเต  คหปติ
เอวมาห   ปวิส   กิร   ภนฺเต   สเจ   อากงฺขสีติ  ฯ  เอวํ  ภนฺเตติ
โข    โทวาริโก   อุปาลิสฺส   คหปติสฺส   ปฏิสฺสุตฺวา   เยน   นิคนฺโถ
นาฏปุตฺโต   เตนุปสงฺกมิ   อุปสงฺกมิตฺวา   นิคนฺถํ   นาฏปุตฺตํ  เอตทโวจ
อุปาลิ  ภนฺเต  คหปติ  เอวมาห  ปวิส  กิร  ภนฺเต  สเจ  อากงฺขสีติ ฯ
อถ   โข   นิคนฺโถ   นาฏปุตฺโต   มหติยา   นิคนฺถปริสาย  สทฺธึ  เยน
มชฺฌิมา ทฺวารสาลา เตนุปสงฺกมิ ฯฏ
     [๗๙]  อถ  โข  อุปาลิ  คหปติ  ยํ  สุทํ  ปุพฺเพ  ๓ ยโต ปสฺสติ
นาฏปุตฺตํ   ๓   ทูรโตว   อาคจฺฉนฺตํ  ทิสฺวาน  ตโต  ปจฺจุคฺคนฺตฺวา  ยํ
ตตฺถ     อาสนํ    อคฺคญฺจ    เสฏฺฐญฺจ    อุตฺตมญฺจ    ปณีตญฺจ    ตํ
#๑ ม. ปญฺญเปหีติ ฯ  ๒ ยุ. สามนฺติ นตฺถิ ฯ  ๓ ม. ปุพฺเพว ฯ  ๔ ม. นิคนฺถํ
#นาฏปุตฺตํ ฯ
