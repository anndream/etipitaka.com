กตมํ   ทิสํ   คโต  ปุรตฺถิมํ  ๑  วา  ปจฺฉิมํ  วา  อุตฺตรํ  วา  ทกฺขิณํ
วาติ   เอวํ   ปุฏฺโฐ  ตฺวํ  วจฺฉ  กินฺติ  พฺยากเรยฺยาสีติ  ฯ  น  อุเปติ
โภ    โคตม    ยญฺหิ    โส    โภ   โคตม   อคฺคิ   ติณกฏฺฐุปาทานํl
ปฏิจฺจ   ชลติ  ๒  ตสฺส  จ  ปริยาทานา  อญฺญสฺส  จ  อนุปหารา  ๓
อนาหาโร นิพฺพุโตเตฺวว สงฺขฺยํ คจฺฉตีติ ฯ
     [๒๕๑]  เอวเมว  โข  วจฺฉ  เยน  รูเปน ตถาคตํ ปญฺญาปยมาโน
ปญฺญาเปยฺย   ตํ   รูปํ   ตถาคตสฺส   ปหีนํ   อุจฺฉินฺนมูลํ   ตาลาวตฺถุกตํ
อนภาวงฺคตํ   ๓   อายตึ   อนุปฺปาทธมฺมํ   รูปสงฺขาวิมุตฺโต  โข  วจฺฉ
ตถาคโต    คมฺภีโร    อปฺปเมยฺโย   ทุปฺปริโยคาโฬฺห   ฯ   เสยฺยถาปิ
มหาสมุทฺโท   อุปฺปชฺชตีติ   ๕   น   อุเปติ  น  อุปฺปชฺชตีติ  น  อุเปติ
อุปฺปชฺชติ   จ   น   จ  อุปฺปชฺชตีติ  น  อุเปติ  เนว  อุปฺปชฺชติ  น  น
อุปฺปชฺชตีติ   น   อุเปติ   ฯ   ยาย  เวทนาย  ตถาคตํ  ปญฺญาปยมาโน
ปญฺญาเปยฺย  สา  เวทนา  ตถาคตสฺส  ปหีนา  อุจฺฉินฺนมูลา ตาลาวตฺถุกตา
อนภาวงฺคตา   ๖   อายตึ   อนุปฺปาทธมฺมา   เวทนาสงฺขาวิมุตฺโต  ๗
โข    วจฺฉ   ตถาคโต   คมฺภีโร   อปฺปเมยฺโย   ทุปฺปริโยคาโฬฺห   ฯ
เสยฺยถาปิ      มหาสมุทฺโท      อุปฺปชฺชตีติ     น     อุเปติ     น
อุปฺปชฺชตีติ   น   อุเปติ   อุปฺปชฺชติ   จ  น  จ  อุปฺปชฺชตีติ  น  อุเปติ
เนว   อุปฺปชฺชติ   น   น   อุปฺปชฺชตีติ   น  อุเปติ  ฯ  ยาย  สญฺญาย
ตถาคตํ    ปญฺญาปยมาโน    ปญฺญาเปยฺย    สา    สญฺญา   ตถาคตสฺส
#๑ ม. ปุรตฺถิมํ วา ทกฺขิณํ วา ปจฺฉิมํ วา อุตฺตรํ วาติ ฯ  ๒ ยุ. อชลีติ ทิสฺสติ ฯ
#๓ โป. อนุปาทานา ฯ  ๕ โป. อุปปชฺชตีติ สพฺพตฺถ ทิสฺสติ ฯ
#๔-๖ โป. ...กตํ ...กตา ฯ ๗ ม. เวทนาสงฺขฺยวิมุตฺโต ฯ
