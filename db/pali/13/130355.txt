จิตฺตํ   อาราเธยฺยํ   โย  ๑  โข  อุทายิ  ทิพฺเพน  จกฺขุนา  วิสุทฺเธน
อติกฺกนฺตมานุสเกน   สตฺเต   ปสฺเสยฺย   จวมาเน   อุปปชฺชมาเน  หีเน
ปณีเต   สุวณฺเณ   ทุพฺพณฺเณ   สุคเต   ทุคฺคเต   ฯเปฯ   ยถากมฺมูปเค
สตฺเต   ปชาเนยฺย   โส   วา   มํ  อปรนฺตํ  อารพฺภ  ปญฺหํ  ปุจฺเฉยฺย
ตํ   วาหํ   อปรนฺตํ   อารพฺภ  ปญฺหํ  ปุจฺเฉยฺยํ  โส  วา  เม  อปรนฺตํ
อารพฺภ   ปญฺหสฺส   เวยฺยากรเณน   จิตฺตํ   อาราเธยฺย   ตสฺส   วาหํ
อปรนฺตํ    อารพฺภ    ปญฺหสฺส    เวยฺยากรเณน    จิตฺตํ   อาราเธยฺยํ
อปิจุทายิ     ติฏฺฐตุ     ปุพฺพนฺโต     ติฏฺฐตุ    อปรนฺโต    ธมฺมนฺเต
เทเสสฺสามิ   อิมสฺมึ   สติ   อิทํ   โหติ   อิมสฺสุปฺปาทา  อิทํ  อุปฺปชฺชติ
อิมสฺมึ   อสติ   อิทํ   น   โหติ   อิมสฺส   นิโรธา  อิทํ  นิรุชฺฌตีติ  ฯ
อหญฺหิ    ภนฺเต    ยาวตกมฺปิ   เม   อิมินา   อตฺตภาเวน   ปจฺจนุภูตํ
ตมฺปิ   นปฺปโหมิ   อิติ   สาการํ   สอุทฺเทสํ   อนุสฺสริตุํ   กุโต  ปนาหํ
อเนกวิหิตํ    ปุพฺเพนิวาสํ    อนุสฺสริสฺสามิ   เสยฺยถีทํ   เอกมฺปิ   ชาตึ
เทฺวปิ   ชาติโย   ติสฺโสปิ   ชาติโย   ฯเปฯ   อิติ  สาการํ  สอุทฺเทสํ
อเนกวิหิตํ    ปุพฺเพนิวาสํ   อนุสฺสริสฺสามิ   เสยฺยถาปิ   ภควา   อหญฺหิ
ภนฺเต   เอตรหิ   ปํสุปิสาจกมฺปิ   น   ปสฺสามิ   กุโต  ปนาหํ  ทิพฺเพน
จกฺขุนา   วิสุทฺเธน   อติกฺกนฺตมานุสเกน   สตฺเต   ปสฺสิสฺสามิ  จวมาเน
อุปปชฺชมาเน    หีเน   ปณีเต   สุวณฺเณ   ทุพฺพณฺเณ   สุคเต   ทุคฺคเต
ฯเปฯ    ยถากมฺมูปเค    สตฺเต    ปชานิสฺสามิ    เสยฺยถาปิ   ภควา
ยมฺปน   มํ   ภนฺเต   ภควา   เอวมาห   อปิจุทายิ   ติฏฺฐตุ  ปุพฺพนฺโต
#๑ ยุ. โส ฯ
