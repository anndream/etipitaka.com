รฏฺฐปาล   กิญฺจิ   ๑   ทุกฺขสฺส   ชานาสิ  เอหิ  ตฺวํ  ตาต  รฏฺฐปาล
ภุญฺช   จ   ปิว   จ   ปริจาเรหิ  จ  ภุญฺชนฺโต  ปิวนฺโต  ปริจาเรนฺโต
กาเม   ๒   ปริภุญฺชนฺโต   ปุญฺญานิ   กโรนฺโต  อภิรมสฺสุ  น  ตํ  มยํ
อนุชานาม   อคารสฺมา   อนคาริยํ   ปพฺพชฺชาย   มรเณนปิ   เต   มยํ
อกามกา   วินา   ภวิสฺสาม   กึ   ปน   มยํ  ตํ  ชีวนฺตํ  อนุชานิสฺสาม
อคารสฺมา   อนคาริยํ   ปพฺพชฺชายาติ  ฯ  ทุติยมฺปิ  โข  ฯเปฯ  ตติยมฺปิ
โข    รฏฺฐปาโล    กุลปุตฺโต    มาตาปิตโร    เอตทโวจ   อมฺมตาต
ยถา   ยถาหํ   ภควตา   ธมฺมํ  เทสิตํ  อาชานามิ  นยิทํ  สุกรํ  อคารํ
อชฺฌาวสตา    เอกนฺตปริปุณฺณํ    เอกนฺตปริสุทฺธํ   สงฺขลิขิตํ   พฺรหฺมจริยํ
จริตุํ  อิจฺฉามหํ  เกสมสฺสุํ  โอหาเรตฺวา  กาสายานิ วตฺถานิ อจฺฉาเทตฺวา
อคารสฺมา     อนคาริยํ     ปพฺพชิตุํ    อนุชานาถ    มํ    อคารสฺมา
อนคาริยํ   ปพฺพชฺชายาติ   ฯ   ตติยมฺปิ   โข   รฏฺฐปาลสฺส  กุลปุตฺตสฺส
มาตาปิตโร    รฏฺฐปาลํ    กุลปุตฺตํ    เอตทโวจุํ   ตฺวํ   โขสิ   ตาต
รฏฺฐปาล  อมฺหากํ  เอกปุตฺตโก  ปิโย  มนาโป  สุเขธิโต  ๓ สุขปริหโต
น  ตฺวํ  ตาต  รฏฺฐปาล  กิญฺจิ  ๑  ทุกฺขสฺส  ชานาสิ  เอหิ  ตฺวํ  ตาต
รฏฺฐปาล   ภุญฺช   จ   ปิว   จ   ปริจาเรหิ   จ   ภุญฺชนฺโต  ปิวนฺโต
ปริจาเรนฺโต    กาเม    ปริภุญฺชนฺโต   ปุญฺญานิ   กโรนฺโต   อภิรมสฺสุ
น   ตํ   มยํ   อนุชานาม   อคารสฺมา  อนคาริยํ  ปพฺพชฺชาย  มรเณนปิ
เต   มยํ   อกามกา   วินา   ภวิสฺสาม   กึ   ปน   มยํ   ตํ  ชีวนฺตํ
#๑ ยุ. สพฺพตฺถ กสฺสจีติ ทิสฺสติ ฯ   ๒ สี. กามานิ ฯ   ๓ ยุ. ฉสุ ฐาเนสุ สุเข
#ฐิโตติ ทิสฺสติ ฯ
