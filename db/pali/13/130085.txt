ยมิทํ    กมฺมํ    กณฺหํ   กณฺหวิปากํ   ตสฺส   ปหานาย   ยา   เจตนา
ยมิทํ    กมฺมํ    สุกฺกํ   สุกฺกวิปากํ   ตสฺส   ปหานาย   ยา   เจตนา
ยมิทํ    กมฺมํ    กณฺหสุกฺกํ    กณฺหสุกฺกวิปากํ    ตสฺส   ปหานาย   ยา
เจตนา   อิทํ   วุจฺจติ   ปุณฺณ   กมฺมํ  อกณฺหํ  อสุกฺกํ  อกณฺหอสุกฺกวิปากํ
กมฺมกฺขยาย    สํวตฺตติ    ๑    ฯ    อิมานิ   โข   ปุณฺณ   จตฺตาริ
กมฺมานิ มยา สยํ อภิญฺญา สจฺฉิกตฺวา ปเวทิตานีติ ฯ
     [๘๙]   เอวํ   วุตฺเต   ปุณฺโณ  โกลิยปุตฺโต  โควตฺติโก  ภควนฺตํ
เอตทโวจ   อภิกฺกนฺตํ   ภนฺเต   อภิกฺกนฺตํ   ภนฺเต   เสยฺยถาปิ  ภนฺเต
นิกฺกุชฺชิตํ   วา   อุกฺกุชฺเชยฺย   ปฏิจฺฉนฺนํ   วา  วิวเรยฺย  มูฬฺหสฺส  วา
มคฺคํ   อาจิกฺเขยฺย   อนฺธกาเร  วา  เตลปชฺโชตํ  ธาเรยฺย  จกฺขุมนฺโต
รูปานิ    ทกฺขนฺตีติ    เอวเมว    โภตา   โคตเมน   อเนกปริยาเยน
ธมฺโม   ปกาสิโต   เอสาหํ   ภนฺเต   ภควนฺตํ  สรณํ  คจฺฉามิ  ธมฺมญฺจ
ภิกฺขุสงฺฆญฺจ    อุปาสกํ   มํ   ภควา   ธาเรตุ   อชฺชตคฺเค   ปาณุเปตํ
สรณงฺคตนฺติ  ฯ  อเจโล  ๒  เสนิโย  กุกฺกุรวตฺติโก  ภควนฺตํ เอตทโวจ
อภิกฺกนฺตํ   ภนฺเต   อภิกฺกนฺตํ  ภนฺเต  เสยฺยถาปิ  ภนฺเต  นิกฺกุชฺชิตํ  วา
อุกฺกุชฺเชยฺย   ปฏิจฺฉนฺนํ  วา  วิวเรยฺย  มูฬฺหสฺส  วา  มคฺคํ  อาจิกฺเขยฺย
อนฺธกาเร   วา   เตลปชฺโชตํ   ธาเรยฺย  จกฺขุมนฺโต  รูปานิ  ทกฺขนฺตีติ
เอวเมว  โภตา  โคตเมน  ๓  อเนกปริยาเยน ธมฺโม ปกาสิโต เอสาหํ
ภนฺเต   ภควนฺตํ   สรณํ   คจฺฉามิ   ธมฺมญฺจ   ภิกฺขุสงฺฆญฺจ   ลเภยฺยาหํ
ภนฺเต   ภควโต   สนฺติเก  ปพฺพชฺชํ  ลเภยฺยํ  อุปสมฺปทนฺติ  ฯ  โย  โข
#๑ ม. สํวตฺตตีติ ฯ  ๒ ม. ยุ. อเจโล ปน ฯ  ๓ ยุ. เอวเมวํ ภควตา ฯ
