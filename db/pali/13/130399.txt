หิรญฺญสุวณฺณสฺส    ปุญฺชํ    การาเปตฺวา   เทฺว   ปุญฺเช   การาเปตฺวา
เอกํ    หิรญฺญสฺส    เอกํ   สุวณฺณสฺส   มหนฺตา   ปุญฺชา   อเหสุํ   ฯ
โอรโต   ฐิโต   ปุริโส  ปารโต  ฐิตํ  ปุริสํ  น  ปสฺสติ  ตถา  ปารโต
ฐิโต   โอรโต   ฐิตํ   เต  ปุญฺเช  กิลญฺเชหิ  ปฏิจฺฉาทาเปตฺวา  มชฺเฌ
อาสนํ   ปญฺญาเปตฺวา   ติโรกรณียํ  ปริกฺขิปิตฺวา  อายสฺมโต  รฏฺฐปาลสฺส
ปุราณทุติยิเก     อามนฺเตสิ     เอถ     ตุเมฺห     วธุเก     เยน
อลงฺกาเรน   อลงฺกตา   ปุพฺเพ  ปุตฺตสฺส  ๑  รฏฺฐปาลสฺส  ปิยา  โหถ
มนาปา   เตน   อลงฺกาเรน   อลงฺกโรถาติ   ฯ  อถ  โข  อายสฺมโต
รฏฺฐปาลสฺส   ปิตา   ตสฺสา   รตฺติยา  อจฺจเยน  สเก  นิเวสเน  ปณีตํ
ขาทนียํ    โภชนียํ   ปฏิยาทาเปตฺวา   อายสฺมโต   รฏฺฐปาลสฺส   กาลํ
อาโรเจสิ   กาโล   ตาต   รฏฺฐปาล   นิฏฺฐิตํ   ภตฺตนฺติ  ฯ  อถ  โข
อายสฺมา    รฏฺฐปาโล    ปุพฺพณฺหสมยํ    นิวาเสตฺวา   ปตฺตจีวรมาทาย
เยน   สกปิตุ   นิเวสนํ   เตนุปสงฺกมิ  อุปสงฺกมิตฺวา  ปญฺญตฺเต  อาสเน
นิสีทิ   ฯ   อถ  โข  อายสฺมโต  รฏฺฐปาลสฺส  ปิตา  ตํ  หิรญฺญสุวณฺณสฺส
ปุญฺชํ      วิวราเปตฺวา      อายสฺมนฺตํ      รฏฺฐปาลํ     เอตทโวจ
อิทํ    เต   ตาต   รฏฺฐปาล   มตฺติกํ   ธนํ   อญฺญํ   เปตฺติกํ   อญฺญํ
เปตามหํ   สกฺกา   ตาต   รฏฺฐปาล   โภเค   จ  ภุญฺชิตุํ  ปุญฺญานิ  จ
กาตุํ   เอหิ   ตฺวํ   ตาต  รฏฺฐปาล  สิกฺขํ  ปจฺจกฺขาย  หีนายาวตฺติตฺวา
โภเค  จ  ภุญฺชสฺสุ  ปุญฺญานิ  จ  กโรหีติ  ฯ  สเจ  ๒  เม ตฺวํ คหปติ
วจนํ   กเรยฺยาสิ   อิมํ   หิรญฺญสุวณฺณสฺส   ปุญฺชํ  สกเฏสุ  อาโรเปตฺวา
#๑ ยุ. รฏฺฐปาลสฺส กุลปุตฺตสฺส ฯ    ๒ ยุ. สเจ โข ฯ
