พฺรหฺมจริยปริโยสานํ    ทิฏฺเฐว    ธมฺเม    สยํ   อภิญฺญา   สจฺฉิกตฺวา
อุปสมฺปชฺช  วิหเรยฺยาติ  ฯ  เตนหิ  ราชกุมาร  ตํเยเวตฺถ  ปฏิปุจฺฉิสฺสามิ
ยถา     เต     ขเมยฺย     ตถา     ตํ     พฺยากเรยฺยาสิ     ตํ
กึ   มญฺญสิ   ราชกุมาร   กุสโล   ตฺวํ   หตฺถารูเฬฺห  องฺกุสคเณฺห  ๑
สิปฺเปติ   ฯ   เอวํ  ภนฺเต  กุสโล  อหํ  หตฺถารูเฬฺห  ๒  องฺกุสคเณฺห
สิปฺเปติ ฯ
     [๕๑๖]   ตํ   กึ   มญฺญสิ   ราชกุมาร  อิธ  ปุริโส  อาคจฺเฉยฺย
โพธิ   ราชกุมาโร   หตฺถารูฬฺหํ   องฺกุสคณฺหํ   สิปฺปํ   ชานาติ  ตสฺสาหํ
สนฺติเก   หตฺถารูฬฺหํ   องฺกุสคณฺหํ   สิปฺปํ   สิกฺขิสฺสามีติ   ฯ  โส  จสฺส
อสทฺโธ   ยาวตฺตกํ   สทฺเธน   ปตฺตพฺพํ   ตํ  น  สมฺปาปุเณยฺย  ฯ  โส
จสฺส  พหฺวาพาโธ ๓ ยาวตฺตกํ อปฺปาพาเธน ปตฺตพฺพํ ตํ น สมฺปาปุเณยฺย ฯ
โส   จสฺส   สโฐ   มายาวี   ยาวตฺตกํ   ๓   อสเฐน   อมายาวินา
ปตฺตพฺพํ   ตํ   น   สมฺปาปุเณยฺย   ฯ   โส   จสฺส   กุสีโต  ยาวตฺตกํ
อารทฺธวิริเยน    ปตฺตพฺพํ    ตํ   น   สมฺปาปุเณยฺย   ฯ   โส   จสฺส
ทุปฺปญฺโญ   ยาวตฺตกํ   ปญฺญวตา  ๕  ปตฺตพฺพํ  ตํ  น  สมฺปาปุเณยฺย  ฯ
ตํ   กึ   มญฺญสิ   ราชกุมาร   อปิ   นุ   โส   ปุริโส   ตว  สนฺติเก
หตฺถารูฬฺหํ   องฺกุสคณฺหํ   สิปฺปํ   สิกฺเขยฺยาติ  ฯ  เอกเมเกนาปิ  ภนฺเต
องฺเคน   สมนฺนาคโต   โส   ปุริโส   น   มม   สนฺติเก   หตฺถารูฬฺหํ๔
องฺกุสคณฺหํ สิปฺปํ สิกฺเขยฺย โก ปน วาโท ปญฺจหงฺเคหีติ ฯ
     [๕๑๗]   ตํ   กึ   มญฺญสิ   ราชกุมาร  อิธ  ปุริโส  อาคจฺเฉยฺย
#๑ ยุ. องฺกุสคเยฺห ฯ   ๒ ยุ. หตฺถารูเยฺห องฺกุสคเยฺห ฯ    ๓ ยุ. พวหาพาโธ ฯ
#๔ ยุ. สพฺพตฺถ ยาวตกนฺติ ทิสฺสติ ฯ    ๕ ยุ. ปญฺญาวตา ฯ.
