ตํ   กึ   มญฺญสิ   คหปติ   กินฺติ   เต  สุตํ  เกน  ๑  ตํ  ทณฺฑกีรญฺญํ
กาลิงฺคารญฺญํ    เมชฺฌารญฺญํ   มาตงฺคารญฺญํ   อรญฺญํ   อรญฺญภูตนฺติ   ฯ
สุตํ     เมตํ     ภนฺเต    อิสีนํ    มโนปโทเสน    ตํ    ทณฺฑกีรญฺญํ
กาลิงฺคารญฺญํ    เมชฺฌารญฺญํ   มาตงฺคารญฺญํ   อรญฺญํ   อรญฺญภูตนฺติ   ฯ
คหปติ    ๒    คหปติ    ๓   มนสิกโรหิ   มนสิกริตฺวา   โข   ตฺวํ
คหปติ   พฺยากโรหิ   น   โข   เต   สนฺธิยติ   ปุริเมน   วา  ปจฺฉิมํ
ปจฺฉิเมน   วา   ปุริมํ   ภาสิตา  โข  ปน  เต  คหปติ  เอสา  วาจา
สจฺเจ   อหํ   ภนฺเต   ปติฏฺฐาย   มนฺเตสฺสามิ  ๓  โหตุ  โน  เอตฺถ
กถาสลฺลาโปติ ฯ
     [๗๑]  ปุริเมนาหํ  ๕ ภนฺเต โอปมฺเมน ภควโต อตฺตมโน อภิรทฺโธ
อปิจาหํ    อิมานิ    ภควโต   วิจิตฺตานิ   ปญฺหาปฏิภาณานิ   โสตุกาโม
เอวาหํ    ภควนฺตํ    ปจฺจนีกาตพฺพํ    อวมญฺญิสฺสํ    อภิกฺกนฺตํ   ภนฺเต
อภิกฺกนฺตํ   ภนฺเต   เสยฺยถาปิ   ภนฺเต   นิกฺกุชฺชิตํ   วา   อุกฺกุชฺเชยฺย
ปฏิจฺฉนฺนํ   วา   วิวเรยฺย  มูฬฺหสฺส  วา  มคฺคํ  อาจิกฺเขยฺย  อนฺธกาเร
วา  เตลปชฺโชตํ  ธาเรยฺย  จกฺขุมนฺโต  รูปานิ ทกฺขนฺตีติ ๖ เอวเมว ๗
ภควตา   อเนกปริยาเยน   ธมฺโม   ปกาสิโต  เอสาหํ  ภนฺเต  ภควนฺตํ
สรณํ    คจฺฉามิ    ธมฺมญฺจ    ภิกฺขุสงฺฆญฺจ    อุปาสกํ    มํ    ภควา
ธาเรตุ อชฺชตคฺเค ปาณุเปตํ สรณงฺคตนฺติ ๘ ฯ
     [๗๒]  อนุวิจฺจการํ  โข  คหปติ  กโรหิ  อนุวิจฺจกาโร ตุมฺหาทิสานํ
#๑ ม. สุตํ ฯ  ๒ ม. เตนหิ คหปติ ฯ  ๓ ม. ทุติยาลปนํ นตฺถิ ฯ
#๔ ม. มนฺเตยฺยามิ ฯ  ๕ ยุ. ปุริเมเนวาหนฺติ ทิสฺสติ ฯ ม. ปุริเมนวาหํ ฯ
#๖ ยุ. ทกฺขินฺตีติ ฯ  ๗ ยุ. เอวเมวํ ฯ  ๘ สี. สรณคตํ ฯ
