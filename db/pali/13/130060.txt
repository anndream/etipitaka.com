วาทํ   อาโรเปยฺย   สมโณ   หิ   ภนฺเต   โคตโม  มายาวี  อาวฏฺฏนึ
มายํ    ชานาติ    ยาย    อญฺญติตฺถิยานํ   สาวเก   อาวฏฺเฏตีติ   ฯ
อฏฺฐานํ   โข   เอตํ   ตปสฺสิ   อนวกาโส  ยํ  อุปาลิ  คหปติ  สมณสฺส
โคตมสฺส    สาวกตฺตํ    อุปคจฺเฉยฺย    ฐานญฺจ   โข   เอตํ   วิชฺชติ
ยํ    สมโณ   โคตโม   อุปาลิสฺส   คหปติสฺส   สาวกตฺตํ   อุปคจฺเฉยฺย
คจฺฉ   ตฺวํ   คหปติ   สมณสฺส   โคตมสฺส   อิมสฺมึ   กถาวตฺถุสฺมึ  วาทํ
อาโรเปหิ   อหํ   วา   คหปติ   สมณสฺส  โคตมสฺส  วาทํ  อาโรเปยฺยํ
ทีฆตปสฺสี   วา   นิคนฺโถ   ตฺวํ   วาติ   ฯ   ตติยมฺปิ   โข  ทีฆตปสฺสี
นิคนฺโถ   นิคนฺถํ  นาฏปุตฺตํ  เอตทโวจ  น  โข  เม  ตํ  ภนฺเต  รุจฺจติ
ยํ   อุปาลิ   คหปติ   สมณสฺส   โคตมสฺส   วาทํ   อาโรเปยฺย  สมโณ
หิ    ภนฺเต    โคตโม   มายาวี   อาวฏฺฏนึ   มายํ   ชานาติ   ยาย
อญฺญติตฺถิยานํ   สาวเก   อาวฏฺเฏตีติ   ฯ   อฏฺฐานํ  โข  เอตํ  ตปสฺสิ
อนวกาโส    ยํ    อุปาลิ    คหปติ    สมณสฺส   โคตมสฺส   สาวกตฺตํ
อุปคจฺเฉยฺย    ฐานญฺจ    โข   เอตํ   วิชฺชติ   ยํ   สมโณ   โคตโม
อุปาลิสฺส    คหปติสฺส    สาวกตฺตํ   อุปคจฺเฉยฺย   คจฺฉ   ตฺวํ   คหปติ
สมณสฺส    โคตมสฺส    อิมสฺมึ   กถาวตฺถุสฺมึ   วาทํ   อาโรเปหิ   อหํ
วา   ๑   คหปติ   สมณสฺส   โคตมสฺส   วาทํ  อาโรเปยฺยํ  ทีฆตปสฺสี
วา นิคนฺโถ ตฺวํ วาติ ฯ
     [๖๘]  เอวํ  ภนฺเตติ  โข  อุปาลิ  คหปติ  นิคนฺถสฺส  นาฏปุตฺตสฺส
ปฏิสฺสุตฺวา   อุฏฺฐายาสนา   นิคนฺถํ   นาฏปุตฺตํ   อภิวาเทตฺวา   ปทกฺขิณํ
#๑ ม. ยุ. อหํ วา หิ ฯ
