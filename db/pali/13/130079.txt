                      กุกฺกุโรวาทสุตฺตํ
     [๘๔]   เอวมฺเม   สุตํ   เอกํ   สมยํ  ภควา  โกลิเยสุ  วิหรติh
หลิทฺทวสนํ    นาม   โกลิยานํ   นิคโม   ฯ   อถ   โข   ปุณฺโณ   จ
โกลิยปุตฺโต   โควตฺติโก   อเจโล   จ   เสนิโย   กุกฺกุรวตฺติโก  เยน
ภควา      เตนุปสงฺกมึสุ     อุปสงฺกมิตฺวา     ปุณฺโณ     โกลิยปุตฺโต
โควตฺติโก   ภควนฺตํ   อภิวาเทตฺวา   เอกมนฺตํ  นิสีทิ  ฯ  อเจโล  ปน
เสนิโย    กุกฺกุรวตฺติโก   ภควตา   สทฺธึ   สมฺโมทิ   สมฺโมทนียํ   กถํ
สาราณียํ  วีติสาเรตฺวา  กุกฺกุโรว  ปลิกุณฺฐิตฺวา  ๑  เอกมนฺตํ  นิสีทิ  ฯ
เอกมนตํ   นิสินฺโน   โข   ปุณฺโณ   โกลิยปุตฺโต   โควตฺติโก   ภควนฺตํ
เอตทโวจ   อยํ   ภนฺเต  อเจโล  เสนิโย  กุกฺกุรวตฺติโก  ทุกฺกรการโก
ฉมายํ  ๒  นิกฺขิตฺตํ  โภชนํ  ๓  ภุญฺชติ  ตสฺส  ตํ  กุกฺกุรวตฺตํ  ทีฆรตฺตํ
สมตฺตํ   สมาทินฺนํ   ตสฺส   กา   คติ   โก   อภิสมฺปราโยติ   ฯ  อลํ
ปุณฺณ   ติฏฺฐเตตํ   มา   มํ   เอตํ   ปุจฺฉีติ   ฯ   ทุติยมฺปิโข   ปุณฺโณv
โกลิยปุตฺโต   โควตฺติโก   ภควนฺตํ   เอตทโวจ   อยํ   ภนฺเต  อเจโล
เสนิโย   กุกฺกุรวตฺติโก   ทุกฺกรการโก   ฉมายํ  นิกฺขิตฺตํ  โภชนํ  ภุญฺชติ
ตสฺส   ตํ   กุกฺกุรวตฺตํ  ทีฆรตฺตํ  สมตฺตํ  สมาทินฺนํ  ตสฺส  กา  คติ  โก
อภิสมฺปราโยติ   ฯ   อลํ   ปุณฺณ   ติฏฺฐเตตํ   มา   มํ   เอตํ  ปุจฺฉีติ
ตติยมฺปิ   โข   ปุณฺโณ   โกลิยปุตฺโต   โควตฺติโก   ภควนฺตํ  เอตทโวจ
#๑ สี. ยุ. ปลิกุชฺชิตฺวา ฯ  ๒ ม. ฉมานิกฺขิตฺตํ ฯ  ๓ ยุ. อยํ ปาโฐ นตฺถิ ฯ
