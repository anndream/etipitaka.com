                       วาเสฏฺฐสุตฺตํ
     [๗๐๔]  เอวมฺเม  สุตํ  เอกํ  สมยํ  ภควา  อิจฺฉานงฺคเล  วิหรติ
อิจฺฉานงฺคลวนสณฺเฑ  ๑  ฯ  เตน  โข  ปน สมเยน สมฺพหุลา อภิญฺญาตา
อภิญฺญาตา    พฺราหฺมณมหาสาลา    อิจฺฉานงฺคเล   ปฏิวสนฺติ   เสยฺยถีทํ
จงฺกี    พฺราหฺมโณ    ตารุกฺโข   พฺราหฺมโณ   โปกฺขรสาติ   พฺราหฺมโณ
ชาณุสฺโสณิ     พฺราหฺมโณ     โตเทยฺโย    พฺราหฺมโณ    อญฺเญ    จ
อภิญฺญาตา  อภิญฺญาตา  พฺราหฺมณมหาสาลา ฯ อถ โข วาเสฏฺฐภารทฺวาชานํ
มาณวานํ        ชงฺฆาวิหารํ       อนุจงฺกมนฺตานํ       อนุวิจรนฺตานํ
อยมนฺตรากถา   อุทปาทิ   กถมฺโภ   พฺราหฺมโณ  โหตีติ  ฯ  ภารทฺวาโช
มาณโว   เอวมาห   ยโต   โข  โภ  อุภโตสุชาโต  โหติ  มาติโต  จ
ปิติโต  จ  สํสุทฺธคหณิโก  ยาว  สตฺตมา ปิตามหยุคา อกฺขิตฺโต อนุปกฺกุฏฺโฐ
ชาติวาเทน    เอตฺตาวตา    โข    โภ    พฺราหฺมโณ    โหตีติ   ฯ
วาเสฏฺฐมาณโว  เอวมาห  ยโต  โข  โภ  สีลวา  จ โหติ วตฺตสมฺปนฺโน
จ    เอตฺตาวตา   โข   โภ   พฺราหฺมโณ   โหตีติ   ฯ   เนว   โข
อสกฺขิ    ภารทฺวาโช    มาณโว   วาเสฏฺฐํ   มาณวํ   สญฺญาเปตุํ   น
ปนาสกฺขิ วาเสฏฺโฐ มาณโว ภารทฺวาชํ มาณวํ สญฺญาเปตุํ ฯ
     [๗๐๕]   อถ   โข   วาเสฏฺโฐ   มาณโว   ภารทฺวาชํ   มาณวํ
อามนฺเตสิ   อยํ   โข   โภ   ภารทฺวาช   สมโณ  โคตโม  สกฺยปุตฺโต
#๑ สี. อิจฺฉานงฺคาลวณสณฺเฑ ฯ
