อายสฺมโต   รฏฺฐปาลสฺส   ปิตรํ  เอตทโวจ  ยคฺเฆ  คหปติ  ชาเนยฺยาสิ
รฏฺฐปาโล กิร กุลปุตฺโต อนุปฺปตฺโตติ ฯ
     [๔๓๗]   เตน   โข   ปน   สมเยน   อายสฺมา  รฏฺฐปาโล  ตํ
อาภิโทสิกํ   กุมฺมาสํ   ๑   อญฺญตรํ  กุฑฺฑํ  นิสฺสาย  ปริภุญฺชติ  ฯ  อถ
โข  อายสฺมโต  รฏฺฐปาลสฺส  ปิตา  เยนายสฺมา  รฏฺฐปาโล  เตนุปสงฺกมิ
อุปสงฺกมิตฺวา      อายสฺมนฺตํ      รฏฺฐปาลํ      เอตทโวจ     อตฺถิ
นาม    ตาต    รฏฺฐปาล    อาภิโทสิกํ   กุมฺมาสํ   ปริภุญฺชิสฺสสิ   นนุ
ตาต   รฏฺฐปาล   สกํ   เคหํ   คนฺตพฺพนฺติ   ฯ   กุโต   โน   คหปติ
อมฺหากํ   เคหํ   อคารสฺมา   อนคาริยํ  ปพฺพชิตานํ  อนคารา  ๒  มยํ
คหปติ    อคมมฺหา   โข   เต   คหปติ   เคหํ   ตตฺถ   เนว   ทานํ
อลตฺถมฺหา   น   ปจฺจกฺขานํ   อญฺญทตฺถุํ   อกฺโกสเมว   อลตฺถมฺหาติ  ฯ
เอหิ   ตาต   รฏฺฐปาล   ฆรํ   คมิสฺสามาติ  ฯ  อลํ  คหปติ  กตํ  เม
อชฺช   ภตฺตกิจฺจนฺติ   ฯ  เตนหิ  ตาต  รฏฺฐปาล  อธิวาเสหิ  สฺวาตนาย
ภตฺตนฺติ ฯ อธิวาเสสิ โข อายสฺมา รฏฺฐปาโล ตุณฺหีภาเวน ฯ
     [๔๓๘]   อถ   โข   อายสฺมโต   รฏฺฐปาลสฺส  ปิตา  อายสฺมโต
รฏฺฐปาลสฺส   อธิวาสนํ   วิทิตฺวา   เยน   สกํ   นิเวสนํ   เตนุปสงฺกมิ
อุปสงฺกมิตฺวา   หริเตน   โคมเยน   ปฐวิยา  อุปลิมฺเปตฺวา  ๓  มหนฺตํ
#๑ สี. ปูติกุมฺมาสํ ฯ   ๒ ยุ. อนาคารา ฯ   ๓ อิโต ปรํ สี. ม. ยุ. มหนฺตํ  หิรญฺญ-
#สุวณฺณสฺส ปุญฺชํ การาเปตฺวา เต ปุญฺเช กิลญฺเชหิ ปฏิจฺฉาเทตฺวา อายสฺมโต
#รฏฺฐปาลสฺส ปุราณทุติยิเก  อามนฺเตสีติ วจนํ ทิสฺสติ ฯ ยุ. หริเตน โคมเยน
#ปฐวิยา อุปลิมฺเปตฺวาติ นตฺถิ ฯ
