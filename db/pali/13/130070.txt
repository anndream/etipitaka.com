อุปาสิกานํ   สเจ   เต   ภนฺเต   ปิณฺฑเกน   อตฺโถ   เอตฺเถว  ติฏฺฐ
เอตฺเถว   เต   อาหริสฺสนฺตีติ  ฯ  น  เม  อาวุโส  ปิณฺฑเกน  อตฺโถติ
วตฺวา   ตโต   ปฏินิวตฺติตฺวา   เยน   นิคนฺโถ  นาฏปุตฺโต  เตนุปสงฺกมิ
อุปสงฺกมิตฺวา   นิคนฺถํ   นาฏปุตฺตํ   เอตทโวจ   สจฺจํเยว   โข  ภนฺเต
ยํ   อุปาลิ   คหปติ   สมณสฺส   โคตมสฺส   สาวกตฺตํ   อุปคโต   เอตํ
โข  เต  อหํ  ภนฺเต  นาลตฺถํ  น  โข  เม  ตํ  ๑  ภนฺเต  รุจฺจติ ยํ
อุปาลิ   คหปติ   สมณสฺส   โคตมสฺส   วาทํ   อาโรเปยฺย   สมโณ  หิ
ภนฺเต   โคตโม  มายาวี  อาวฏฺฏนึ  มายํ  ชานาติ  ยาย  อญฺญติตฺถิยานํ
สาวเก    อาวฏฺเฏตีติ    อาวฏฺโฏ    โข    เต    ภนฺเต    อุปาลิ
คหปติ   สมเณน   โคตเมน   อาวฏฺฏนิยา  มายายาติ  ฯ  อฏฺฐานํ  โข
เอตํ   ๒  ทีฆตปสฺสิ  อนวกาโส  ยํ  อุปาลิ  คหปติ  สมณสฺส  โคตมสฺส
สาวกตฺตํ    อุปคจฺเฉยฺย   ฐานญฺจ   โข   เอตํ   วิชฺชติ   ยํ   สมโณ
โคตโม   อุปาลิสฺส   คหปติสฺส   สาวกตฺตํ   อุปคจฺเฉยฺยาติ  ฯ  ทุติยมฺปิ
โข   ๓   ทีฆตปสฺสี   นิคนฺโถ  นิคนฺถํ  นาฏปุตฺตํ  เอตทโวจ  สจฺจํเยว
โข    ภนฺเต    ยํ   อุปาลิ   คหปติ   สมณสฺส   โคตมสฺส   สาวกตฺตํ
อุปคโต   เอตํ   โข   เต  อหํ  ภนฺเต  นาลตฺถํ  น  โข  เม  ภนฺเต
รุจฺจติ   ยํ   อุปาลิ   คหปติ   สมณสฺส   โคตมสฺส   วาทํ  อาโรเปยฺย
สมโณ   หิ   ภนฺเต   โคตโม  มายาวี  อาวฏฺฏนึ  มายํ  ชานาติ  ยาย
อญฺญติตฺถิยานํ    สาวเก   อาวฏฺเฏตีติ   อาวฏฺโฏ   โข   เต   ภนฺเต
#๑ ม. อยํ ปาโฐ นตฺถิ ฯ  ๒ ยุ. ม. ทีฆอิติ น ทิสฺสติ ฯ
#๓ โป. ยุ. ทุติยมฺปิ โข...ตติยมฺปิ โข ทีฆตปสฺสีติ ทิสฺสติ ฯ
