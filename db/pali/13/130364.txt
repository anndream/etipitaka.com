วูปสมา   ฯเปฯ   ทุติยํ   ฌานํ   ...   ตติยํ   ฌานํ   ...   จตุตฺถํ
ฌานํ   อุปสมฺปชฺช   วิหรติ   อยมฺปิ   โข   อุทายิ   ธมฺโม  อุตฺตริตโร
จ    ปณีตตโร   จ   ยสฺส   สจฺฉิกิริยาเหตุ   ภิกฺขู   มยิ   พฺรหฺมจริยํ
จรนฺติ ฯ
     [๓๘๖]  โส  เอวํ  สมาหิเต จิตฺเต ปริสุทฺเธ ปริโยทาเต อนงฺคเณ
วิคตูปกฺกิเลเส    มุทุภูเต    กมฺมนิเย    ฐิเต   อาเนญฺชปฺปตฺเต   ๑
ปุพฺเพนิวาสานุสฺสติญาณาย  จิตฺตํ  อภินินฺนาเมติ  โส อเนกวิหิตํ ปุพฺเพนิวาสํ
อนุสฺสรติ    เสยฺยถีทํ    เอกมฺปิ    ชาตึ    เทฺวปิ   ชาติโย   ฯเปฯ
อิติ   สาการํ   สอุทฺเทสํ   อเนกวิหิตํ   ปุพฺเพนิวาสํ   อนุสฺสรติ  อยมฺปิ
โข   อุทายิ  ธมฺโม  อุตฺตริตโร  จ  ปณีตตโร  จ  ยสฺส  สจฺฉิกิริยาเหตุ
ภิกฺขู    มยิ    พฺรหฺมจริยํ    จรนฺติ    ฯ    โส    เอวํ   สมาหิเต
จิตฺเต    ปริสุทฺเธ   ปริโยทาเต   อนงฺคเณ   วิคตูปกฺกิเลเส   มุทุภูเต
กมฺมนิเย    ฐิเต   อาเนญฺชปฺปตฺเต   สตฺตานํ   จุตูปปาตญาณาย   จิตฺตํฏ
อภินินฺนาเมติ   โส   ทิพฺเพน   จกฺขุนา   วิสุทฺเธน   อติกฺกนฺตมานุสเกน
สตฺเต    ปสฺสติ    จวมาเน   อุปปชฺชมาเน   หีเน   ปณีเต   สุวณฺเณ
ทุพฺพณฺเณ   สุคเต   ทุคฺคเต   ฯเปฯ   ยถากมฺมูปเค   สตฺเต  ปชานาติ
อยมฺปิ  โข  อุทายิ  ธมฺโม  อุตฺตริตโร จ ปณีตตโร จ ยสฺส สจฺฉิกิริยาเหตุ
ภิกฺขู    มยิ    พฺรหฺมจริยํ    จรนฺติ    ฯ    โส    เอวํ   สมาหิเต
จิตฺเต    ปริสุทฺเธ   ปริโยทาเต   อนงฺคเณ   วิคตูปกฺกิเลเส   มุทุภูเต
กมฺมนิเย    ฐิเต    อาเนญฺชปฺปตฺเต    อาสวานํ    ขยญาณาย   จิตฺตํ
#๑ ยุ. สพฺพตฺถ อาเนชฺชปฺปตฺเตติ ทิสฺสติ ฯ
