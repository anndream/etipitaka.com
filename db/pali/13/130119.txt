ปนานุโยคมยุตฺโต ฯ  อิธ   คหปตโย    เอกจฺโจ    ปุคฺคโล   อเจลโก
โหติ  มุตฺตาจาโร  หตฺถาวเลขโน  ฯ  ยถา กนฺทรกสุตฺตํ ตถา วิตฺถาโร ฯ
อิติ    เอวรูปํ   อเนกวิหิตํ   กายสฺส   อาตาปนปริตาปนานุโยคมนุยุตฺโต
วิหรติ      อยํ      วุจฺจติ     คหปตโย     ปุคฺคโล     อตฺตนฺตโป
อตฺตปริตาปนานุโยคมนุยุตฺโต    ฯ    กตโม    จ   คหปตโย   ปุคฺคโล
ปรนฺตโป   ปรปริตาปนานุโยคมนุยุตฺโต   ฯ  อิธ  คหปตโย  ๑  ปุคฺคโล
โอรพฺภิโก   โหติ   สูกริโก   โหติ   ฯเปฯ  เย  วา  ปนญฺเญปิ  เกจิ
กุรูรกมฺมนฺตา     อยํ     วุจฺจติ     คหปตโย    ปุคฺคโล    ปรนฺตโป
ปรปริตาปนานุโยคมนุยุตฺโต    ฯ    กตโม    จ    คหปตโย   ปุคฺคโล
อตฺตนฺตโป     จ     อตฺตปริตาปนานุโยคมนุยุตฺโต     ปรนฺตโป     จ
ปรปริตาปนานุโยคมนุยุตฺโต  ฯ  อิธ  คหปตโย  เอกจฺโจ  ปุคฺคโล  ราชา
วา  โหติ  ขตฺติโย  มุทฺธาวสิตฺโต  ฯเปฯ  เตปิ  ทณฺฑตชฺชิตา  ภยตชฺชิตา
อสฺสุมุขา   โรทมานา   ปริกมฺมานิ   กโรนฺติ   อยํ   วุจฺจติ   คหปตโย
ปุคฺคโล    อตฺตนฺตโป    จ    อตฺตปริตาปนานุโยคมนุยุตฺโต    ปรนฺตโป
จ   ปรปริตาปนานุโยคมนุยุตฺโต   ฯ   กตโม   จ   คหปตโย   ปุคฺคโล
เนวตฺตนฺตโป   จ   ๒   นาตฺตปริตาปนานุโยคมนุยุตฺโต   น   ปรนฺตโป
จ    น    ปรปริตาปนานุโยคมนุยุตฺโต   โส   อนตฺตนฺตโป   อปรนฺตโป
ทิฏฺเฐว   ธมฺเม   นิจฺฉาโต  นิพฺพุโต  สีติภูโต  สุขปฏิสํเวที  พฺรหฺมภูเตน
อตฺตนา   วิหรติ   ฯ   อิธ   คหปตโย   ตถาคโต   โลเก   อุปฺปชฺชติ
อรหํ   สมฺมาสมฺพุทฺโธ   ฯเปฯ   โส   อิเม   ปญฺจ   นีวรเณ   ปหาย
#๑ โป. ม. ยุ. เอกจฺโจ ปุคฺคโล ฯ   ๒ ม. ยุ. อยํ สทฺโท นตฺถิ. ฯ
