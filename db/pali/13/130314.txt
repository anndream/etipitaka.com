สญฺชโย   เวลฏฺฐปุตฺโต   ...   นิคนฺโถ   นาฏปุตฺโต  สงฺฆี  เจว  คณี
จ    คณาจริโย   ญาโต   ยสสฺสี   ติตฺถกโร   สาธุสมฺมโต   พหุชนสฺส
โสปิ   สาวกานํ   น   สกฺกโต   น   ครุกโต  น  มานิโต  น  ปูชิโต
น   จ  ปน  นิคนฺถํ  นาฏปุตฺตํ  สาวกา  สกฺกตฺวา  ครุกตฺวา  อุปนิสฺสาย
วิหรนฺติ    ฯ   ภูตปุพฺพํ   นิคนฺโถ   นาฏปุตฺโต   อเนกสตาย   ปริสาย
ธมฺมํ   เทเสสิ   ฯ   ตตฺร   อญฺญตโร  นิคนฺถสฺส  นาฏปุตฺตสฺส  สาวโก
สทฺทมกาสิ    มา    โภนฺโต   นิคนฺถํ   นาฏปุตฺตํ   เอตมตฺถํ   ปุจฺฉิตฺถ
เนโส   เอตํ   ชานาติ   มยเมตํ   ชานาม   อเมฺห  เอตมตฺถํ  ปุจฺฉถ
มยเมตํ   ภวตํ   พฺยากริสฺสามาติ   ฯ   ภูตปุพฺพํ   นิคนฺโถ   นาฏปุตฺโต
พาหา   ปคฺคยฺห   กนฺทนฺโต   น   ลภติ   อปฺปสทฺทา   โภนฺโต  โหนฺตุ
มา   โภนฺโต   สทฺทมกตฺถ   เนเต   ภวนฺเต   ปุจฺฉนฺติ  อเมฺห  เอเต
ปุจฺฉนฺติ   มยเมเตสํ  ๑  พฺยากริสฺสามาติ  ฯ  พหู  โข  ปน  นิคนฺถสฺส
นาฏปุตฺตสฺส    สาวกา    วาทํ   อาโรเปตฺวา   อปกฺกนฺตา   น   ตฺวํ
อิมํ    ธมฺมวินยํ   อาชานาสิ   อหํ   อิมํ   ธมฺมวินยํ   อาชานามิ   กึ
ตฺวํ   อิมํ   ธมฺมวินยํ   อาชานิสฺสสิ   มิจฺฉาปฏิปนฺโน   ตฺวมสิ   อหมสฺมิ
สมฺมาปฏิปนฺโน     สหิตมฺเม    อสหิตนฺเต    ปุเร    วจนียํ    ปจฺฉา
อวจ    ปจฺฉา    วจนียํ    ปุเร    อวจ    อธิจิณฺณนฺเต   วิปราวตฺตํ
อาโรปิโต   เต   วาโท   นิคฺคหิโตสิ  จร  วาทปฺปโมกฺขาย  นิพฺเพเธหิ
วา   สเจ   ปโหสีติ   ฯ   อิติ   นิคนฺโถ   นาฏปุตฺโต   สาวกานํ  น
สกฺกโต   น   ครุกโต   น   มานิโต   น  ปูชิโต  น  จ  ปน  นิคนฺถํ
#๑ ยุ. มยเมตํ ฯ
