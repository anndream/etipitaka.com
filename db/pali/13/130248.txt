ปหีนา  อุจฺฉินฺนมูลา  ตาลาวตฺถุกตา  อนภาวงฺคตา  อายตึ  อนุปฺปาทธมฺมา
สญฺญาสงฺขาวิมุตฺโต     ๑     โข     วจฺฉ     ตถาคโต    คมฺภีโร
อปฺปเมยฺโย   ทุปฺปริโยคาโฬฺห   ฯ   เสยฺยถาปิ  มหาสมุทฺโท  อุปฺปชฺชตีติ
น    อุเปติ   น   อุปฺปชฺชตีติ   น   อุเปติ   อุปฺปชฺชติ   จ   น   จ
อุปฺปชฺชตีติ   น   อุเปติ   เนว   อุปฺปชฺชติ   น   น   อุปฺปชฺชตีติ   น
อุเปติ   ฯ   เยหิ   สงฺขาเรหิ   ตถาคตํ   ปญฺญาปยมาโน  ปญฺญาเปยฺย
เต    สงฺขารา    ตถาคตสฺส    ปหีนา   อุจฺฉินฺนมูลา   ตาลาวตฺถุกตา
อนภาวงฺคตา    อายตึ    อนุปฺปาทธมฺมา    สงฺขารสงฺขาวิมุตฺโต    โข
วจฺฉ   ตถาคโต   คมฺภีโร  อปฺปเมยฺโย  ทุปฺปริโยคาโฬฺห  ฯ  เสยฺยถาปิ
มหาสมุทฺโท    อุปฺปชฺชตีติ   น   อุเปติ   น   อุปฺปชฺชตีติ   น   อุเปติ
อุปฺปชฺชตีติ   จ   น  จ  อุปฺปชฺชตีติ  น  อุเปติ  เนว  อุปฺปชฺชติ  น  น
อุปฺปชฺชตีติ   น   อุเปติ   ฯ  เยน  วิญฺญาเณน  ตถาคตํ  ปญฺญาปยมาโน
ปญฺญาเปยฺย   ตํ   วิญฺญาณํ   ตถาคตสฺส  ปหีนํ  อุจฺฉินฺนมูลํ  ตาลาวตฺถุกตํ
อนภาวงฺคตํ       อายตึ       อนุปฺปาทธมฺมํ      วิญฺญาณสงฺขาวิมุตฺโต
โข    วจฺฉ   ตถาคโต   คมฺภีโร   อปฺปเมยฺโย   ทุปฺปริโยคาโฬฺห   ฯ
เสยฺยถาปิ    มหาสมุทฺโท    อุปฺปชฺชตีติ   น   อุเปติ   น   อุปฺปชฺชตีติ
น   อุเปติ   อุปฺปชฺชติ   จ   น   จ   อุปฺปชฺชตีติ   น  อุเปติ   เนว
อุปฺปชฺชติ น น อุปฺปชฺชตีติ น อุเปตีติ ๒ ฯ
     [๒๕๒]     เอวํ   วุตฺเต   วจฺฉโคตฺโต   ปริพฺพาชโก   ภควนฺตํ
เอตทโวจ   เสยฺยถาปิ   โภ   โคตม   คามสฺส   วา   นิคมสฺส   วา
#๑ ม. ...สงฺขฺย... ฯ   ๒ ม. อิติสทฺโท นตฺถิ ฯ
