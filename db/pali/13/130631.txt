เหตุ   อธมฺมจารี   วิสมจารี   อสฺส   โย   วา   มิตฺตามจฺจานํ  เหตุ
ธมฺมจารี   สมจารี   อสฺส  กตมํ  เสยฺโยติ  ฯ  โย  หิ  โภ  สารีปุตฺต
มิตฺตามจฺจานํ   เหตุ   อธมฺมจารี   วิสมจารี   อสฺส   น   ตํ  เสยฺโย
โย   จ   โข   โภ  สารีปุตฺต  มิตฺตามจฺจานํ  เหตุ  ธมฺมจารี  สมจารี
อสฺส    ตเทเวตฺถ    เสยฺโย   อธมฺมจริยวิสมจริยาหิ   โภ   สารีปุตฺต
ธมฺมจริยสมจริยา    เสยฺโยติ    ฯ    อตฺถิ   โข   ธนญฺชานิ   อญฺเญ
สเหตุกา    ธมฺมิกา    กมฺมนฺตา    เยหิ   สกฺกา   มิตฺตามจฺจานญฺเจว
มิตฺตามจฺจกรณียํ   กาตุํ   น   จ   ปาปกมฺมํ   กาตุํ   ปุญฺญญฺจ   ปฏิปทํ
ปฏิปชฺชิตุํ ฯ
     [๖๙๐]   ตํ   กึ   มญฺญสิ   ธนญฺชานิ  โย  วา  ญาติสาโลหิตานํ
เหตุ   อธมฺมจารี   วิสมจารี   อสฺส   โย  วา  ญาติสาโลหิตานํ  เหตุ
ธมฺมจารี   สมจารี   อสฺส  กตมํ  เสยฺโยติ  ฯ  โย  หิ  โภ  สารีปุตฺต
ญาติสาโลหิตานํ   เหตุ   อธมฺมจารี   วิสมจารี   อสฺส  น  ตํ  เสยฺโย
โย   จ  โข  โภ  สารีปุตฺต  ญาติสาโลหิตานํ  เหตุ  ธมฺมจารี  สมจารี
อสฺส    ตเทเวตฺถ    เสยฺโย   อธมฺมจริยวิสมจริยาหิ   โภ   สารีปุตฺต
ธมฺมจริยสมจริยา    เสยฺโยติ    ฯ    อตฺถิ   โข   ธนญฺชานิ   อญฺเญ
สเหตุกา    ธมฺมิกา   กมฺมนฺตา   เยหิ   สกฺกา   ญาติสาโลหิตานญฺเจว
ญาติสาโลหิตกรณียํ    กาตุํ    น    จ    ปาปกมฺมํ    กาตุํ   ปุญฺญญฺจ
ปฏิปทํ ปฏิปชฺชิตุํ ฯ
     [๖๙๑]   ตํ   กึ   มญฺญสิ   ธนญฺชานิ   โย   วา  อติถีนํ  เหตุ
