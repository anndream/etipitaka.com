โลเก    อภิชฺฌาโทมนสฺสํ   เวทนาสุ   เวทนานุปสฺสี   วิหรติ   อาตาปี
สมฺปชาโน  สติมา  วิเนยฺย  โลเก  อภิชฺฌาโทมนสฺสํ  จิตฺเต  จิตฺตานุปสฺสี
วิหรติ   อาตาปี   สมฺปชาโน   สติมา  วิเนยฺย  โลเก  อภิชฺฌาโทมนสฺสํ
ธมฺเมสุ       ธมฺมานุปสฺสี       วิหรติ      อาตาปี      สมฺปชาโน
สติมา วิเนยฺย โลเก อภิชฺฌาโทมนสฺสนฺติ ฯ
     [๓]  เอวํ  วุตฺเต  เปสฺโส  หตฺถาโรหปุตฺโต  ภควนฺตํ  เอตทโวจ
อจฺฉริยํ   ภนฺเต  อพฺภูตํ  ภนฺเต  ยาว  สุปญฺญตฺตา  จิเม  ๑  จตฺตาโร
สติปฏฺฐานา  สตฺตานํ  วิสุทฺธิยา โสกปริเทวานํ สมติกฺกมาย ทุกฺขโทมนสฺสานํ
อตฺถงฺคมาย    ๒    ญายสฺส    อธิคมาย    นิพฺพานสฺส   สจฺฉิกิริยาย
มยมฺปิ     หิ     ภนฺเต     คิหี    โอทาตวสนา    กาเลน    กาลํ
อิเมสุ    จตูสุ    สติปฏฺฐาเนสุ   สุปติฏฺฐิตจิตฺตา   วิหราม   อิธ   มยํ
ภนฺเต  กาเย  กายานุปสฺสิโน  ๓ วิหราม อาตาปิโน สมฺปชานา สติมนฺโต
วิเนยฺย    โลเก   อภิชฺฌาโทมนสฺสํ   เวทนาสุ   เวทนานุปสฺสิโน   ๓
วิหราม  อาตาปิโน  สมฺปชานา  สติมนฺโต  วิเนยฺย โลเก อภิชฺฌาโทมนสฺสํ
จิตฺเต      จิตฺตานุปสฺสิโน      วิหราม     อาตาปิโน     สมฺปชานา
สติมนฺโต   วิเนยฺย   โลเก   อภิชฺฌาโทมนสฺสํ   ธมฺเมสุ  ธมฺมานุปสฺสิโน
วิหราม     อาตาปิโน    สมฺปชานา    สติมนฺโต    วิเนยฺย    โลเก
อภิชฺฌาโทมนสฺสํ     อจฺฉริยํ    ภนฺเต    อพฺภูตํ    ภนฺเต    ยาวญฺจีทํ
ภนฺเต  ภควา  เอวํ  มนุสฺสคหเณ  เอวํ มนุสฺสกสเฏ เอวํ มนุสฺสสาเฐยฺเย
#๑ โป. ยุ. ภนฺเต ภควตา ฯ  ๒ สี. ยุ. อตฺถคมาย ฯ  ๓ ยุ. -นุปสฺสี ฯ
