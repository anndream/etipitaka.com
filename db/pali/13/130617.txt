     [๖๖๗]    ขตฺติยกุลา   เจปิ   พฺราหฺมณ   อคารสฺมา   อนคาริยํ
ปพฺพชิโต    โหติ    โส    จ   ตถาคตปฺปเวทิตํ   ธมฺมวินยํ   อาคมฺม
ปาณาติปาตา    ปฏิวิรโต    โหติ    อทินฺนาทานา    ปฏิวิรโต   โหติ
อพฺรหฺมจริยา  ปฏิวิรโต  โหติ  มุสาวาทา  ปฏิวิรโต  โหติ  ปิสุณาย  ๑
วาจาย  ปฏิวิรโต  โหติ  ผรุสาย  วาจาย  ปฏิวิรโต  โหติ สมฺผปฺปลาปา
ปฏิวิรโต       โหติ      อนภิชฺฌาลุ      โหติ      อพฺยาปนฺนจิตฺโต
โหติ   สมฺมาทิฏฺฐี   โหติ   อาราธโก   โหติ   ญายํ   ธมฺมํ  กุสลํ  ฯ
พฺราหฺมณกุลา    เจปิ    พฺราหฺมณ    อคารสฺมา   อนคาริยํ   ปพฺพชิโต
โหติ   โส   จ   ตถาคตปฺปเวทิตํ   ธมฺมวินยํ   อาคมฺม   ปาณาติปาตา
ปฏิวิรโต   โหติ  อทินฺนาทานา  ปฏิวิรโต  โหติ  อพฺรหฺมจริยา  ปฏิวิรโต
โหติ   มุสาวาทา  ปฏิวิรโต  โหติ  ฯเปฯ  สมฺมาทิฏฺฐี  โหติ  อาราธโก
โหติ   ญายํ   ธมฺมํ   กุสลํ  ฯ  เวสฺสกุลา  เจปิ  พฺราหฺมณ  อคารสฺมา
อนคาริยํ    ปพฺพชิโต    โหติ   โส   จ   ตถาคตปฺปเวทิตํ   ธมฺมวินยํ
อาคมฺม    ปาณาติปาตา    ปฏิวิรโต   โหติ   อทินฺนาทานา   ปฏิวิรโต
โหติ   อพฺรหฺมจริยา   ปฏิวิรโต   โหติ   มุสาวาทา   ปฏิวิรโต   โหติ
ฯเปฯ   สมฺมาทิฏฺฐี   โหติ   อาราธโก   โหติ   ญายํ  ธมฺมํ  กุสลํ  ฯ
สุทฺทกุลา   เจปิ   พฺราหฺมณ   อคารสฺมา   อนคาริยํ   ปพฺพชิโต   โหติ
โส   จ   ตถาคตปฺปเวทิตํ   ธมฺมวินยํ  อาคมฺม  ปาณาติปาตา  ปฏิวิรโต
โหติ    อทินฺนาทานา    ปฏิวิรโต    โหติ    อพฺรหฺมจริยา   ปฏิวิรโต
โหติ    มุสาวาทา    ปฏิวิรโต   โหติ   ปิสุณาย   วาจาย   ปฏิวิรโต
#๑ ยุ. ปิสุณาวาจาย ฯ
