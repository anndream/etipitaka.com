วิปุเลน   มหคฺคเตน   อปฺปมาเณน   อเวเรน   อพฺยาปชฺเฌน   ผริตฺวา
วิหรึสุ ฯ [๑] จตุราสีติวสฺสสหสฺสานิ กุมารกีฬิกํ กีฬึสุ จตุราสีติวสฺสสหสฺสานิ
อุปรชฺชํ      กาเรสุํ      จตุราสีติวสฺสสหสฺสานิ     รชฺชํ     กาเรสุํ
จตุราสีติวสฺสสหสฺสานิ   อิมสฺมึเยว   มฆเทวมฺพวเน  อคารสฺมา  อนคาริยํ
ปพฺพชิตา    พฺรหฺมจริยํ    จรึสุ    ฯ   เต   จตฺตาโร   พฺรหฺมวิหาเร
ภาเวตฺวา      กายสฺส      เภทา     ปรมฺมรณา     พฺรหฺมโลกูปคา
อเหสุํ    ฯ   นิมิ  เตสํ  ราชา  ปจฺฉิมโก  อโหสิ  ธมฺมิโก  ธมฺมราชา
ธมฺเม   ฐิโต   มหาราชา   ธมฺมํ   จรติ  พฺราหฺมณคหปติเกสุ  เนคเมสุ
เจว    ชานปเทสุ    จ    อุโปสถญฺจ   อุปวสติ   จาตุทฺทสึ   ปญฺจทสึ
อฏฺฐมึ จ ปกฺขสฺส ฯ
     [๔๕๘]    ภูตปุพฺพํ    อานนฺท   เทวานํ   ตาวตึสานํ   สุธมฺมายํ
สภายํ    สนฺนิสินฺนานํ   สนฺนิปติตานํ   อยมนฺตรากถา   อุทปาทิ   ลาภา
วต   โภ   วิเทหานํ   สุลทฺธํ   วต  โภ  วิเทหานํ  เยสํ  นิมิ  ราชา
ธมฺมิโก  ธมฺมราชา  ธมฺเม  ฐิโต มหาราชา ธมฺมํ จรติ พฺราหฺมณคหปติเกสุ
เนคเมสุ      เจว     ชานปเทสุ     จ     อุโปสถญฺจ     อุปวสติ
จาตุทฺทสึ ปญฺจทสึ อฏฺฐมึ จ ปกฺขสฺสาติ ฯ
     [๔๕๙]  อถ  โข  อานนฺท  สกฺโก  เทวานมินฺโท  เทเว ตาวตึเส
อามนฺเตสิ   อิจฺเฉยฺยาถ   โน   ตุเมฺห   มาริสา   นิมิราชานํ  ทฏฺฐุนฺติ
อิจฺฉาม   มยํ   มาริสา   นิมิราชานํ  ทฏฺฐุนฺติ  ฯ  เตน  โข  ปนานนฺท
สมเยน   นิมิ   ราชา   ตทหุโปสเถ   ปณฺณรเส  สีสนฺหาโต  อุโปสถิโก
#๑ ยุ. เอตฺถนฺตเร เตติ ทิสฺสติ ฯ
