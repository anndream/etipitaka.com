ภควา   อญฺญาสิ   พฺรหฺมายุํ   พฺราหฺมณํ  กลฺลจิตฺตํ  มุทุจิตฺตํ  วินีวรณจิตฺตํ
อุทคฺคจิตฺตํ     ปสนฺนจิตฺตํ     อถ     ยา     พุทฺธานํ    สามุกฺกํสิกา
ธมฺมเทสนา    ตํ    ปกาเสสิ    ทุกฺขํ    สมุทยํ   นิโรธํ   มคฺคํ   ฯ
เสยฺยถาปิ  นาม  สุทฺธํ  วตฺถํ  อปคตกาฬกํ  สมฺมเทว  รชนํ ปฏิคฺคเณฺหยฺย
เอวเมว      พฺรหฺมายุสฺส      พฺราหฺมณสฺส     ตสฺมึเยว     อาสเน
วิรชํ    วีตมลํ    ธมฺมจกฺขุํ   อุทปาทิ   ยงฺกิญฺจิ   สมุทยธมฺมํ   สพฺพนฺตํ
นิโรธธมฺมนฺติ ฯ
     [๖๐๐]   อถ   โข  พฺรหฺมายุ  พฺราหฺมโณ  ทิฏฺฐธมฺโม  ปตฺตธมฺโม
วิทิตธมฺโม       ปริโยคาฬฺหธมฺโม      ติณฺณวิจิกิจฺโฉ      วิคตกถํกโถ
เวสารชฺชปฺปตฺโต   อปรปฺปจฺจโย   สตฺถุ   สาสเน   ภควนฺตํ  เอตทโวจ
อภิกฺกนฺตํ    โภ   โคตม   อภิกฺกนฺตํ   โภ   โคตม   เสยฺยถาปิ   โภ
โคตม   นิกฺกุชฺชิตํ   วา  อุกฺกุชฺเชยฺย  ปฏิจฺฉนฺนํ  วา  วิวเรยฺย  มูฬฺหสฺส
วา  มคฺคํ  อาจิกฺเขยฺย  อนฺธกาเร  วา  เตลปชฺโชตํ ธาเรยฺย จกฺขุมนฺโต
รูปานิ    ทกฺขนฺตีติ    เอวเมว    โภตา   โคตเมน   อเนกปริยาเยน
ธมฺโม   ปกาสิโต   เอสาหํ   ภวนฺตํ   โคตมํ   สรณํ  คจฺฉามิ  ธมฺมญฺจ
ภิกฺขุสงฺฆญฺจ    อุปาสกํ    มํ    ภวํ    โคตโม   ธาเรตุ   อชฺชตคฺเค
ปาณุเปตํ   สรณงฺคตํ   อธิวาเสตุ   จ   เม   ภวํ  โคตโม  สฺวาตนาย
ภตฺตํ สทฺธึ ภิกฺขุสงฺเฆนาติ ฯ อธิวาเสติ ๑ ภควา ตุณฺหีภาเวน ฯ
     [๖๐๑]   อถ   โข    พฺรหฺมายุ   พฺราหฺมโณ  ภควโต  อธิวาสนํ
วิทิตฺวา    อุฏฺฐายาสนา    ภควนฺตํ    อภิวาเทตฺวา   ปทกฺขิณํ   กตฺวา
#๑ ยุ. อธิวาเสสิ ฯ
