ยํ  ภควา  อิเม  จตฺตาโร  ปุคฺคเล  วิตฺถาเรน  วิภเชยฺย วิตฺถาเรน ๑
ภควโต   สุตฺวา   ภิกฺขู   ธาเรสฺสนฺตีติ   ฯ   เตนหิ   ภิกฺขเว  สุณาถ
สาธุกํ   มนสิกโรถ   ภาสิสฺสามีติ   ฯ   เอวํ  ภนฺเตติ  โข  เต  ภิกฺขู
ภควโต ปจฺจสฺโสสุํ ฯ
     [๘]  ภควา  เอตทโวจ  กตโม  จ  ภิกฺขเว  ปุคฺคโล  อตฺตนฺตโป
อตฺตปริตาปนานุโยคมนุยุตฺโต    ฯ   อิธ   ภิกฺขเว   เอกจฺโจ   ปุคฺคโล
อเจลโก  ๒  โหติ  มุตฺตาจาโร  หตฺถาวเลขโน  ๓ น เอหิภทนฺติโก น
ติฏฺฐภทนฺติโก    นาภิหตํ   น   อุทฺทิสฺส   กตํ   น   นิมนฺตนํ   สาทิยติ
โส   น   กุมฺภิมุขา   ปฏิคฺคณฺหาติ   น   กโฬปิมุขา   ๓  ปฏิคฺคณฺหาติ
น   เอลกมนฺตรํ   ๕   น   ทณฺฑมนฺตรํ   น   มูสลมนฺตรํ   น  ทฺวินฺนํ
ภุญฺชมานานํ   น   คพฺภินิยา   น   ปายมานาย   น  ปุริสนฺตรคตาย  น
สงฺกิตฺตีสุ    น   ยตฺถ   สา   อุปฏฺฐิโต   โหติ   น   ยตฺถ   มกฺขิกา
สณฺฑสณฺฑจารินี   น   มจฺฉํ   น   มํสํ  น  สุรํ  น  เมรยํ  น  ถุโสทกํ
ปีวติ   ฯ   โส   เอกาคาริโก   วา  โหติ  เอกาโลปิโก  ทฺวาคาริโก
วา   โหติ  ทฺวาโลปิโก  ฯเปฯ  สตฺตาคาริโก  วา  โหติ  สตฺตาโลปิโก
เอกิสฺสาปิ    ทตฺติยา    ยาเปติ    ทฺวีหิปิ   ทตฺตีหิ   ยาเปติ   ฯเปฯ
สตฺตหิปิ   ทตฺตีหิ   ยาเปติ   เอกาหิกมฺปิ  อาหารํ  อาหาเรติ  ทฺวีหิกมฺปิ
อาหารํ   อาหาเรติ   ฯเปฯ   สตฺตาหิกมฺปิ   อาหารํ   อาหาเรติ  อิติ
เอวรูปมฺปิ   อทฺธมาสิกํ  ๖  ปริยายภตฺตโภชนานุโยคมนุยุตฺโต  วิหรติ  ฯ
#๑ ม. ยุ. วิตฺถาเรนาติ นตฺถิ ฯ  ๒ ม. อเจฬโก ฯ  ๓ สี. ม. ยุ. หตฺถาปเลขโน ฯ
#๔ ม. กโลปิมุขา ฯ  ๕ ม. เอฬกมนฺตรํ ฯ  ๖ อฑฺฒมาสิกนฺติ ยุตฺตตรํ ฯ
