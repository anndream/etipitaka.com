อนงฺคเณ  วิคตูปกฺกิเลเส  มุทุภูเต  กมฺมนิเย  ฐิเต  อาเนญฺชปฺปตฺเต  ๑
ปุพฺเพนิวาสานุสฺสติญาณาย   จิตฺตํ   อภินินฺนาเมติ   ฯ   โส   อเนกวิหิตํ
ปุพฺเพนิวาสํ   อนุสฺสรติ   เสยฺยถีทํ   เอกมฺปิ   ชาตึ   เทฺวปิ   ชาติโย
ฯเปฯ   อิติ   สาการํ  สอุทฺเทสํ  อเนกวิหิตํ  ปุพฺเพนิวาสํ  อนุสฺสรติ  ฯ
ยสฺมึ   โข   ปน   สนฺทก   สตฺถริ   สาวโก   เอวรูปํ   โอฬารวิเสสํ
อธิคจฺฉติ   ตตฺถ   วิญฺญู   ปุริโส   สสกฺกํ  พฺรหฺมจริยํ  วเสยฺย  วสนฺโต
จ   อาราเธยฺย   ญายํ   ธมฺมํ  กุสลํ  ฯ  โส  เอวํ  สมาหิเต  จิตฺเต
ปริสุทฺเธ   ปริโยทาเต   อนงฺคเณ   วิคตูปกฺกิเลเส   มุทุภูเต  กมฺมนิเย
ฐิเต  อาเนญฺชปฺปตฺเต  ๒  สตฺตานํ จุตูปปาตญาณาย จิตฺตํ อภินินฺนาเมติ ฯ
โส    ทิพฺเพน    จกฺขุนา    วิสุทฺเธน    อติกฺกนฺตมานุสเกน    สตฺเต
ปสฺสติ   จวมาเน   อุปปชฺชมาเน   หีเน   ปณีเต   สุวณฺเณ   ทุพฺพณฺเณ
สุคเต   ทุคฺคเต   ฯเปฯ   ยถากมฺมูปเค   สตฺเต   ปชานาติ  ฯ  ยสฺมึ
โข   ปน   สนฺทก   สตฺถริ   สาวโก  เอวรูปํ  โอฬารวิเสสํ  อธิคจฺฉติ
ตตฺถ    วิญฺญู    ปุริโส   สสกฺกํ   พฺรหฺมจริยํ   วเสยฺย   วสนฺโต   จ
อาราเธยฺย   ญายํ   ธมฺมํ   กุสลํ   ฯ   โส   เอวํ  สมาหิเต  จิตฺเต
ปริสุทฺเธ   ปริโยทาเต   อนงฺคเณ   วิคตูปกฺกิเลเส   มุทุภูเต  กมฺมนิเย
ฐิเต  อาเนญฺชปฺปตฺเต  ๓  อาสวานํ  ขยญาณาย  จิตฺตํ  อภินฺนาเมติ  ฯ
โส   อิทํ   ทุกฺขนฺติ   ยถาภูตํ   ปชานาติ   อยํ  ทุกฺขสมุทโยติ  ยถาภูตํ
ปชานาติ   อยํ   ทุกฺขนิโรโธติ  ยถาภูตํ  ปชานาติ  อยํ  ทุกฺขนิโรธคามินี
ปฏิปทาติ    ยถาภูตํ    ปชานาติ    ฯเปฯ    อยํ    อาสวนิโรธคามินี
#๑-๒-๓ ยุ. อาเนชฺชปฺปตฺเต ฯ
