สทฺธมฺเม    อนฺตรธายมาเน    พหุตรานิ   เจว   สิกฺขาปทานิ   โหนฺติ
อปฺปตรา   จ   ภิกฺขู   อญฺญาย   สณฺฐหนฺติ   ฯ   น   ตาว   ภทฺทาลิ
สตฺถา    สาวกานํ    สิกฺขาปทํ    ปญฺญาเปติ   ยาว   น   อิเธกจฺเจ
อาสวฏฺฐานียา   ธมฺมา   สงฺเฆ  ปาตุภวนฺติ  ฯ  ยโต  จ  โข  ภทฺทาลิ
อิเธกจฺเจ   อาสวฏฺฐานียา   ธมฺมา   สงฺเฆ   ปาตุภวนฺติ   อถ  สตฺถา
สาวกานํ   สิกฺขาปทํ   ปญฺญาเปติ   เตสํเยว   อาสวฏฺฐานียานํ  ธมฺมานํ
ปฏิฆาตาย   ฯ   น   ตาว  ภทฺทาลิ  อิเธกจฺเจ  อาสวฏฺฐานียา  ธมฺมา
สงฺเฆ   ปาตุภวนฺติ   ยาว   น   สงฺโฆ   มหตฺตํ   ปตฺโต   โหติ   ฯ
ยโต  จ  โข  ภทฺทาลิ  สงฺโฆ  มหตฺตํ  ปตฺโต  ๑  โหติ อถ อิเธกจฺเจ
อาสวฏฺฐานียา   ธมฺมา   สงฺเฆ   ปาตุภวนฺติ   อถ   สตฺถา   สาวกานํ
สิกฺขาปทํ  ปญฺญาเปติ  เตสํเยว  อาสวฏฺฐานียานํ  ธมฺมานํ  ปฏิฆาตาย  ฯ
น     ตาว     ภทฺทาลิ     อิเธกจฺเจ     อาสวฏฺฐานียา     ธมฺมา
สงฺเฆ  ปาตุภวนฺติ  ยาว  น  สงฺโฆ  ลาภคฺคํ  ปตฺโต  โหติ  ... ยสคฺคํ
ปตฺโต  โหติ  ...  พาหุสจฺจํ  ปตฺโต  โหติ ... รตฺตญฺญุตํ ปตฺโต โหติ ฯ
ยโต    จ   โข   ภทฺทาลิ   สงฺโฆ   รตฺตญฺญุตํ   ปตฺโต   โหติ   อถ
อิเธกจฺเจ   อาสวฏฺฐานียา   ธมฺมา   สงฺเฆ   ปาตุภวนฺติ   อถ  สตฺถา
สาวกานํ   สิกฺขาปทํ   ปญฺญาเปติ   เตสํเยว   อาสวฏฺฐานียานํ  ธมฺมานํ
ปฏิฆาตาย ฯ
     [๑๗๓]   อปฺปกา   โข  ตุเมฺห  ภทฺทาลิ  เตน  สมเยน  อหุวตฺถ
ยทา   โว   อหํ   อาชานียสุสูปมํ   ธมฺมปริยายํ   เทเสสึ   ตํ   สรสิ
#๑ ม. ปตฺโตติ ทิสฺสติ ฯ โหตีติ น ทิสฺสติ ฯ
