     [๓๓๑]  ปุน  จปรํ  อุทายิ  มม  สาวกา  อธิปญฺญาย  สมฺภาเวนฺติ
ปญฺญวา    สมโณ    โคตโม    ปรเมน   ปญฺญากฺขนฺเธน   สมนฺนาคโต
ตํ   วต   อนาคตํ   วา  วาทปถํ  น  ทกฺขติ  อุปฺปนฺนํ  วา  ปรปฺปวาทํ
น   สหธมฺเมน   สุนิคฺคหิตํ   นิคฺคหิสฺสตีติ   เนตํ   ฐานํ  วิชฺชติ  ฯ  ตํ
กึ   มญฺญสิ   อุทายิ   อปิ   นุ   เม   สาวกา  เอวํ  ชานนฺตา  เอวํ
ปสฺสนฺตา   อนฺตรนฺตรา   กถํ  โอปาเตยฺยุนฺติ  ฯ  โน  เหตํ  ภนฺเต  ฯ
น   โข   ปนาหํ   อุทายิ   สาวเกสุ  อนุสาสนึ  ปจฺจาสึสามิ  อญฺญทตฺถุํ
มมํเยว   สาวกา   อนุสาสนึ   ปจฺจาสึสนฺติ   ฯ  ยมุทายิ  มม  สาวกา
อธิปญฺญาย     สมฺภาเวนฺติ    ปญฺญวา    สมโณ    โคตโม    ปรเมน
ปญฺญากฺขนฺเธน   สมนฺนาคโต   ตํ   วต   ๑   อนาคตํ   วา  วาทปถํ
น    ทกฺขติ   อุปฺปนฺนํ   วา   ปรปฺปวาทํ   น   สหธมฺเมน   สุนิคฺคหิตํ
นิคฺคหิสฺสตีติ   เนตํ   ฐานํ  วิชฺชติ  ฯ  อยํ  โข  อุทายิ  ตติโย  ธมฺโม
เยน    มม    สาวกา   สกฺกโรนฺติ   ครุกโรนฺติ   มาเนนฺติ   ปูเชนฺติ
สกฺกตฺวา ครุกตฺวา อุปนิสฺสาย วิหรนฺติ ฯ
     [๓๓๒]   ปุน   จปรํ   อุทายิ   มม   สาวกา   เยน   ทุกฺเขน
ทุกฺโขติณฺณา   ทุกฺขปเรตา   เต   มํ   อุปสงฺกมิตฺวา   ทุกฺขํ   อริยสจฺจํ
ปุจฺฉนฺติ    เตสาหํ    ทุกฺขํ   อริยสจฺจํ   ปุฏฺโฐ   พฺยากโรมิ   เตสาหํ
จิตฺตํ   อาราเธมิ   ปญฺหสฺส   เวยฺยากรเณน   เต   มํ   อุปสงฺกมิตฺวา
ทุกฺขสมุทยํ   ...   ทุกฺขนิโรธํ  ...  ทุกฺขนิโรธคามินึ  ปฏิปทํ  อริยสจฺจํ
ปุจฺฉนฺติ    เตสาหํ    ทุกฺขนิโรธคามินึ    ปฏิปทํ    อริยสจฺจํ    ปุฏฺโฐ
#๑ ยุ. วตสทฺโท นตฺถิ ฯ
