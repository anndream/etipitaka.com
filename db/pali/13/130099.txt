สญฺญานาสญฺญายตนํ  สมติกฺกมฺม สญฺญาเวทยิตนิโรธํ อุปสมฺปชฺช
วิหรติ   อิทํ   โข  อานนฺท  เอตมฺหา  สุขา  อญฺญํ  สุขํ  อภิกฺกนฺตตรญฺจ
ปณีตตรญฺจ    ฯ    ฐานํ    โข    ปเนตํ    อานนฺท    วิชฺชติ    ยํ
อญฺญติตฺถิยา     ปริพฺพาชกา     เอวํ    วเทยฺยุํ    สญฺญาเวทยิตนิโรธํ
สมโณ    โคตโม    อาห    ตญฺจ    สุขสฺมึ   ปญฺญเปติ   ตยิทํ   กึสุ
ตยิทํ    กถํสูติ    เอวํวาทิโน    อานนฺท    อญฺญติตฺถิยา   ปริพฺพาชกา
เอวมสฺสุ   วจนียา   น  โข  อาวุโส  ภควา  สุขํเยว  เวทนํ  สนฺธาย
สุขสฺมึ    ปญฺญเปติ   อปิจาวุโส   ยตฺถ   ยตฺถ   สุขํ   อุปลพฺภติ   ยหึ
ยหึ ตํ ตํ ตถาคโต สุขสฺมึ ปญฺญเปตีติ ฯ
     อิทมโวจ    ภควา    อตฺตมโน   อายสฺมา   อานนฺโท   ภควโต
ภาสิตํ อภินนฺทีติ ฯ
                 พหุเวทนิยสุตฺตํ นิฏฺฐิตํ นวมํ ฯ
                     _______________
