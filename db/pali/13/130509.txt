ปเสนทิ   โกสโลติ   ฯ  กึ  ปน  ตฺวํ  มหาราช  อตฺถวสํ  สมฺปสฺสมาโน
อิมสฺมึ    สรีเร   เอวรูปํ   ปรมนิปจฺจการํ   ๑   กโรสิ   มิตฺตูปหารํ
อุปทํเสสีติ ฯ
     [๕๖๒]   อตฺถิ   โข   เม   ภนฺเต   ภควติ   ธมฺมนฺวโย  โหติ
สมฺมาสมฺพุทฺโธ    ภควา    สฺวากฺขาโต   ภควตา   ธมฺโม   สุปฏิปนฺโน
ภควโต   สาวกสงฺโฆติ  ฯ  อิธาหํ  ภนฺเต  ภควา  ๒  ปสฺสามิ  เอเก
สมณพฺราหฺมเณ    ปริยนฺตกตํ    พฺรหฺมจริยํ    จรนฺเต   ทสปิ   วสฺสานิ
วีสมฺปิ   วสฺสานิ   ตึสมฺปิ   วสฺสานิ   จตฺตาฬีสมฺปิ   วสฺสานิ   ฯ   เต
อปเรน  สมเยน  สุนฺหาตา  สุวิลิตฺตา  กปฺปิตเกสมสฺสู  ปญฺจหิ  กามคุเณหิ
สมปฺปิตา   สมงฺคีภูตา   ปริจาเรนฺติ   ๓   ฯ   อิธ   ปนาหํ   ภนฺเต(
ภิกฺขู   ปสฺสามิ   ยาวชีวํ   อาปาณโกฏิกํ   ปริปุณฺณํ  ปริสุทฺธํ  พฺรหฺมจริยํ
จรนฺเต   ฯ   น   โข   ปนาหํ   ภนฺเต   อิโต  พหิทฺธา  อญฺญํ  เอวํ
ปริปุณฺณํ   ปริสุทฺธํ   พฺรหฺมจริยํ   สมนุปสฺสามิ  ฯ  อยมฺปิ  โข  เม  ๓
ภนฺเต   ภควติ   ธมฺมนฺวโย   โหติ  สมฺมาสมฺพุทฺโธ  ภควา  สฺวากฺขาโต
ภควตา ธมฺโม สุปฏิปนฺโน ภควโต สาวกสงฺโฆติ ฯ
     [๕๖๓]  ปุน  จปรํ  ภนฺเต  ราชาโนปิ  ราชูหิ  วิวทนฺติ  ขตฺติยาปิ
ขตฺติเยหิ    วิวทนฺติ   พฺราหฺมณาปิ   พฺราหฺมเณหิ   วิวทนฺติ   คหปตโยปิ
คหปตีหิ   วิวทนฺติ   มาตาปิ   ปุตฺเตน  วิวทติ  ปุตฺโตปิ  มาตรา  วิวทติ
ปิตาปิ  ปุตฺเตน  วิวทติ  ปุตฺโตปิ  ปิตรา  วิวทติ  [๕]  ภาตาปิ ภคินิยา
#๑ ยุ. ...ปจฺจาการํ ฯ  ๒ ยุ. อยํ ปาโฐ นตฺถิ ฯ  ๓ สี. ปริวาเรนฺติ ฯ
#๔ อยํ ปาโฐ นตฺถิ ฯ   ๕ ยุ. เอตฺถนฺตเร ภาตาปิ ภาตรา วิวทตีติ ทิสฺสนฺติ ฯ
