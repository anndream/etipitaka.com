         โจโร อหํ ปุเร อาสึ        องฺคุลิมาโลติ วิสฺสุโต
         วุยฺหมาโน มโหเฆน         พุทฺธํ สรณมาคมํ
         โลหิตปาณี ปุเร อาสึ        องฺคุลิมาโลติ วิสฺสุโต
         สรณคมนํปสฺส              ภวเนตฺติ สมูหตา
         ตาทิสํ กมฺมํ กตฺวาน         พหุํ ทุคฺคติคามินํ
         ผุฏฺโฐ กมฺมวิปาเกน         อนโณ ภุญฺชามิ โภชนํ
         ปมาทมนุยุญฺชนฺติ            พาลา ทุมฺเมธิโน ชนา
         อปฺปมาทญฺจ เมธาวี         ธนํ เสฏฺฐํว รกฺขติ
         มา ปมาทมนุยุญฺเชถ         มา กามรติสนฺถวํ
         อปฺปมตฺโต หิ ฌายนฺโต       ปปฺโปติ วิปุลํ สุขํ
         สฺวาคตํ ๑ นาปคตํ         นยิทํ ทุมฺมนฺติ ตํ มม
         สุวิภตฺเตสุ ๒ ธมฺเมสุ       ยํ เสฏฺฐํ ตทุปาคมํ
         สฺวาคตํ ๓ นาปคตํ         นยิทํ ทุมฺมนฺติ ตํ มม
         ติสฺโส วิชฺชา อนุปฺปตฺตา      กตํ พุทฺธสฺส สาสนนฺติ ฯ
   		                องฺคุลิมาลสุตฺตํ นิฏฺฐิตํ ฉฏฺฐํ ฯ
   		                     _____________
#๑-๓ ยุ. สาคตํ ฯ   ๒ ยุ. ปฏิภตฺเตสุ ฯ
