                       นฬกปานสุตฺตํ
     [๑๙๕]  เอวมฺเม  สุตํ เอกํ สมยํ ภควา โกสเลสุ วิหรติ นฬกปาเน
ปลาสวเน    ฯ   เตน   โข   ปน   สมเยน   สมฺพหุลา   อภิญฺญาตา
อภิญฺญาตา   กุลปุตฺตา   ภควนฺตํ   อุทฺทิสฺส  สทฺธา  อคารสฺมา  อนคาริยํ
ปพฺพชิตา     โหนฺติ    อายสฺมา    จ    อนุรุทฺโธ    อายสฺมา    จ
ภทฺทิโย   ๑   อายสฺมา  จ  กิมฺพิโล  อายสฺมา  จ  ภคุ  อายสฺมา  จ
โกณฺฑญฺโญ   ๒  อายสฺมา  จ  เรวโต  อายสฺมา  จ  อานนฺโท  อญฺเญ
จ   อภิญฺญาตา   อภิญฺญาตา   กุลปุตฺตา   ฯ   เตน  โข  ปน  สมเยน
ภควา   ภิกฺขุสงฺฆปริวุโต   อพฺโภกาเส   นิสินฺโน   โหติ   ฯ  อถ  โข
ภควา   [๓]  กุลปุตฺเต  อารพฺภ  ภิกฺขู  อามนฺเตสิ  เย  เต  ภิกฺขเว
กุลปุตฺตา    มมํ   อุทฺทิสฺส   สทฺธา   อคารสฺมา   อนคาริยํ   ปพฺพชิตา
กจฺจิ  เต  ภิกฺขเว  [๔]  อภิรตา  พฺรหฺมจริเยติ  ฯ  [๕]  เต ภิกฺขู
ตุณฺหี   อเหสุํ   ฯ  ทุติยมฺปิ  โข  ภควา  เต  กุลปุตฺเต  อารพฺภ  ภิกฺขู
อามนฺเตสิ    เย   เต   ภิกฺขเว   กุลปุตฺตา   มมํ   อุทฺทิสฺส   สทฺธา
อคารสฺมา   อนคาริยํ   ปพฺพชิตา   กจฺจิ   เต  ภิกฺขเว  ภิกฺขู  อภิรตา
พฺรหฺมจริเยติ   ฯ   ทุติยมฺปิ  โข  เต  ภิกฺขู  ตุณฺหี  อเหสุํ  ฯ  ตติยมฺปิ
โข   ภควา   เต   กุลปุตฺเต   อารพฺภ   ภิกฺขู   อามนฺเตสิ  เย  เต
ภิกฺขเว    กุลปุตฺตา    มมํ   อุทฺทิสฺส   สทฺธา   อคารสฺมา   อนคาริยํ
#๑ ม. เอวํ ฯ สี. ยุ. นนฺทิโย ฯ   ๒ ม. เอวํ ฯ สี. ยุ. โกณฺฑธาโน ฯ
#๓ โป. ม. ยุ. เต ฯ  ๔ โป. ม. ยุ. ภิกฺขู ฯ    ๕ เอวํ วุตฺเต ฯ
