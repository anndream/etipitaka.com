ชีวก   ตีหิ   ฐาเนหิ   มํสํ  อปฺปริโภคนฺติ  วทามิ  ตีหิ  โข  อหํ  ชีวก
ฐาเนหิ    มํสํ    ปริโภคนฺติ    วทามิ    อทิฏฺฐํ    อสุตํ   อปริสงฺกิตํ
อิเมหิ โข อหํ ชีวก ตีหิ ฐาเนหิ มํสํ ปริโภคนฺติ วทามิ ฯ
     [๕๘]   อิธ   ชีวก   ภิกฺขุ   อญฺญตรํ   คามํ   วา   นิคมํ  วา
อุปนิสฺสาย   วิหรติ   ฯ   โส   เมตฺตาสหคเตน   เจตสา   เอกํ  ทิสํ
ผริตฺวา    วิหรติ   ตถา   ทุติยํ   ตถา   ตติยํ   ตถา   จตุตฺถํ   อิติ
อุทฺธมโธ   ติริยํ  สพฺพธิ  สพฺพตฺถตาย  สพฺพาวนฺตํ  โลกํ  เมตฺตาสหคเตน
เจตสา      วิปุเลน      มหคฺคเตน      อปฺปมาเณน      อเวเรน
อพฺยาปชฺเฌน  ผริตฺวา  วิหรติ  ฯ  ตเมนํ  คหปติ  วา  คหปติปุตฺโต  วา
อุปสงฺกมิตฺวา   สฺวาตนาย   ภตฺเตน  นิมนฺเตติ  อากงฺขมาโน  ๑  ชีวก
ภิกฺขุ   อธิวาเสติ   ฯ   โส   ตสฺสา   รตฺติยา  อจฺจเยน  ปุพฺพณฺหสมยํ
นิวาเสตฺวา   ปตฺตจีวรมาทาย  เยน  ตสฺส  คหปติสฺส  วา  คหปติปุตฺตสฺส
วา       นิเวสนํ      เตนุปสงฺกมิ      อุปสงฺกมิตฺวา      ปญฺญตฺเต
อาสเน   นิสีทติ   ฯ   ตเมนํ   โส   คหปติ   วา   คหปติปุตฺโต  วา
ปณีเตน   ปิณฺฑปาเตน   ปริวิสติ   ฯ   ตสฺส   น   เอวํ   โหติ  สาธุ
วต   มายํ   คหปติ   วา   คหปติปุตฺโต   วา   ปณีเตน   ปิณฺฑปาเตน
ปริวิสติ  ๒  อโห  วต  มายํ  คหปติ  วา  คหปติปุตฺโต  วา  อายติมฺปิ
เอวรูเปน    ปณีเตน    ปิณฺฑปาเตน    ปริวิเสยฺยาติ   เอวมฺปิสฺส   น
โหติ   ฯ   โส   ตํ   ปิณฺฑปาตํ  อคธิโต  ๓  อมุจฺฉิโต  อนชฺฌาปนฺโน
อาทีนวทสฺสาวี    นิสฺสรณปญฺโญ    ปริภุญฺชติ    ฯ    ตํ    กึ   มญฺญสิ
#๑ ม. ยุ. อากงฺขมาโนว ฯ  ๒ ม. ปริวิเสยฺยาติ ฯ  ๓ ยุ. อคถิโต ฯ
