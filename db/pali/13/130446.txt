ยตนูปปตฺติยาติ ฯ  โส   โข   อหํ  ราชกุมาร   ตํ   ธมฺมํ  อนลงฺกริตฺวา
ตสฺมา ธมฺมา นิพฺพิชฺช อปกฺกมึ ฯ
     [๔๙๐]  โส  โข  อหํ  ราชกุมาร  กึกุสลคเวสี อนุตฺตรํ สนฺติวรปทํ
ปริเยสมาโน   เยน   อุทฺทโก   รามปุตฺโต   เตนุปสงฺกมึ  อุปสงฺกมิตฺวา
อุทฺทกํ       รามปุตฺตํ       เอตทโวจํ       อิจฺฉามหํ      อาวุโส
ราม   อิมสฺมึ   ธมฺมวินเย   พฺรหฺมจริยํ   จริตุนฺติ   ฯ   เอวํ   วุตฺเต
ราชกุมาร    อุทฺทโก    รามปุตฺโต    มํ    เอตทโวจ   วิหรตายสฺมา
ตาทิโส   อยํ   ธมฺโม   ยตฺถ  วิญฺญู  ปุริโส  นจิรสฺเสว  สกํ  อาจริยกํ
สยํ   อภิญฺญา   สจฺฉิกตฺวา   อุปสมฺปชฺช   วิหเรยฺยาติ   ฯ   โส   โข
อหํ   ราชกุมาร   นจิรสฺเสว   ขิปฺปเมว   ตํ  ธมฺมํ  ปริยาปุณึ  ฯ  โส
โข  อหํ  ราชกุมาร  ตาวตฺตเกเนว  โอฏฺฐปหตมตฺเตน  ลปิตลาปนมตฺเตน
ญาณวาทญฺจ      วทามิ      เถรวาทญฺจ      ชานามิ      ปสฺสามีติ
จ   ปฏิชานามิ   อหญฺเจว   อญฺโญ   จ   ฯ   ตสฺส  มยฺหํ  ราชกุมาร
เอตทโหสิ   น   โข   ราโม   อิมํ  ธมฺมํ  เกวลํ  สทฺธามตฺตเกน  สยํ
อภิญฺญา    สจฺฉิกตฺวา    อุปสมฺปชฺช    วิหรามีติ    ปเวเทติ    อทฺธา
ราโม   อิมํ   ธมฺมํ   ชานํ  ปสฺสํ  วิหรตีติ  ฯ  อถ  ขฺวาหํ  ราชกุมาร
เยน    อุทฺทโก    รามปุตฺโต    เตนุปสงฺกมึ    อุปสงฺกมิตฺวา   อุทฺทกํ
รามปุตฺตํ   เอตทโวจํ   กิตฺตาวตา   โน   อาวุโส   ราม   อิมํ  ธมฺมํ
สยํ   อภิญฺญา   สจฺฉิกตฺวา   อุปสมฺปชฺช   ปเวเทสีติ   ฯ  เอวํ  วุตฺเต
ราชกุมาร   อุทฺทโก   รามปุตฺโต   เนวสญฺญานาสญฺญายตนํ  ปเวเทสิ  ฯ
