โข   อหํ   ราชกุมาร   อิมเมว  กายํ  อสฺสาเสนฺโต  ปาณินา  คตฺตานิ
อนุมชฺชามิ   ฯ   ตสฺส   มยฺหํ  ราชกุมาร  ปาณินา  คตฺตานิ  อนุมชฺชโต
ปูติมูลานิ    โลมานิ    กายสฺมา    ปปตนฺติ   ตาเยวปฺปาหารตาย   ฯ
อปิสฺสุ   มํ   ราชกุมาร   มนุสฺสา   ทิสฺวา   เอวมาหํสุ  กาโฬ  สมโณ
โคตโมติ   ฯ   เอกจฺเจ   มนุสฺสา   เอวมาหํสุ   น   กาโฬ   สมโณ
โคตโม   สาโม   สมโณ   โคตโมติ  ฯ  เอกจฺเจ  มนุสฺสา  เอวมาหํสุ
น    กาโฬ    สมโณ   โคตโม   นาปิ   สาโม   มงฺคุรจฺฉวี   สมโณ
โคตโมติ   ฯ   ยาวสฺสุ   เม   ราชกุมาร   ตาย  ปริสุทฺโธ  ฉวิวณฺโณ
ปริโยทาโต อุปหโต โหติ ตาเยวปฺปาหารตาย ฯ
     [๕๐๔]   ตสฺส   มยฺหํ   ราชกุมาร   เอตทโหสิ  เย  โข  เกจิ
อตีตมทฺธานํ    สมณา    วา   พฺราหฺมณา   วา   โอปกฺกมิกา   ทุกฺขา
ติปฺปา   กฏุกา   เวทนา   เวทยึสุ   เอตาวปรมํ   นยิโต   ภิยฺโย  ฯ
เยปิ    หิ    เกจิ   อนาคตมทฺธานํ   สมณา   วา   พฺราหฺมณา   วา
โอปกฺกมิกา   ทุกฺขา   ติปฺปา  กฏุกา  เวทนา  เวทยิสฺสนฺติ  เอตาวปรมํ
นยิโต    ภิยฺโย    ฯ    เยปิ    หิ   เกจิ   เอตรหิ   สมณา   วา
พฺราหฺมณา    วา    โอปกฺกมิกา    ทุกฺขา   ติปฺปา   กฏุกา   เวทนา
เวทิยนฺติ   เอตาวปรมํ   นยิโต   ภิยฺโย   ฯ   น  โข  ปนาหํ  อิมาย
กฏุกาย ทุกฺกรการิกาย อธิคจฺฉามิ อุตฺตรึ มนุสฺสธมฺมา อลมริย-
ญาณทสฺสนวิเสสํ  สิยา นุ โข อญฺโญ มคฺโค โพธิยาติ ฯ
     [๕๐๕]   ตสฺส   มยฺหํ   ราชกุมาร   เอตทโหสิ  อภิชานามิ  โข
