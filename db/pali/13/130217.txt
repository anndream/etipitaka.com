ภวนฺติ   วตฺตาโร   ตสฺมา   อารญฺญเกน   ภิกฺขุนา   สงฺฆคเตน  สงฺเฆ
วิหรนฺเตน อมุขเรน ภวิตพฺพํ อวิกิณฺณวาเจน ฯ
     [๒๑๐]  อารญฺญเกนาวุโส  ภิกฺขุนา  สงฺฆคเตน  สงฺเฆ  วิหรนฺเตน
สุวเจน    ภวิตพฺพํ   กลฺยาณมิตฺเตน   ฯ   สเจ   อาวุโส   อารญฺญโก
ภิกฺขุ   สงฺฆคโต   สงฺเฆ   วิหรนฺโต   ทุพฺพโจ  โหติ  ปาปมิตฺโต  ตสฺส
ภวนฺติ    วตฺตาโร    กิมฺปนิมสฺสายสฺมโต   อารญฺญกสฺส   เอกสฺสารญฺเญ
เสริวิหาเรน   โย   อยมายสฺมา   ทุพฺพโจ   ปาปมิตฺโตติ  ตสฺส  ภวนฺติ
วตฺตาโร   ตสฺมา   อารญฺญเกน  ภิกฺขุนา  สงฺฆคเตน  สงฺเฆ  วิหรนฺเตน
สุวเจน ภวิตพฺพํ กลฺยาณมิตฺเตน ฯ
     [๒๑๑]   อารญฺญเกนาวุโส   ภิกฺขุนา   อินฺทฺริเยสุ   คุตฺตทฺวาเรน
ภวิตพฺพํ   ฯ   สเจ  อาวุโส  อารญฺญโก  ภิกฺขุ  อินฺทฺริเยสุ  คุตฺตทฺวาโร
น   โหติ  ๑  ตสฺส  ภวนฺติ  วตฺตาโร  กิมฺปนิมสฺสายสฺมโต  อารญฺญกสฺส
เอกสฺสารญฺเญ   เสริวิหาเรน  โย  อยมายสฺมา  อินฺทฺริเยสุ  คุตฺตทฺวาโร
น    โหตีติ    ตสฺส   ๒   ภวนฺติ   วตฺตาโร   ตสฺมา   อารญฺญเกน
ภิกฺขุนา อินฺทฺริเยสุ คุตฺตทฺวาเรน ภวิตพฺพํ ฯ
     [๒๑๒]  อารญฺญเกนาวุโส  ภิกฺขุนา  โภชเน  มตฺตญฺญุนา ภวิตพฺพํ ฯ
สเจ   อาวุโส   ๓   อารญฺญโก   ภิกฺขุ   โภชเน   อมตฺตญฺญู   โหติ
ตสฺส   ภวนฺติ  วตฺตาโร  กิมฺปนิมสฺสายสฺมโต  อารญฺญกสฺส  เอกสฺสารญฺเญ
เสริวิหาเรน    โย   อยมายสฺมา   โภชเน   อมตฺตญฺญู   ๓   โหตีติ
ตสฺส   ๕   ภวนฺติ   วตฺตาโร   ตสฺมา  อารญฺญเกน  ภิกฺขุนา  โภชเน
#๑ ยุ. อคุตฺตทฺวาโร โหติ ฯ   ๒ ยุ. อคุตฺตทฺวาโรติสฺส ฯ  ๓ ม. อาวุโสติ นตฺถิ ฯ
#๔ ม. อมตฺตญฺญูติ ฯ    ๕ ยุ. อมตฺตญฺญติสฺส ฯ
