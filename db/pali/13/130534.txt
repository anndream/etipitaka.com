ปาเทน   ปฐมํ   ปกฺกมติ   โส  นาติทูเร  ปาทํ  อุทฺธรติ  นาจฺจาสนฺเน
ปาทํ   นิกฺขปติ   ๑   โส   นาติสีฆํ  คจฺฉติ  นาติสณิกํ  คจฺฉติ  น  จ
อทฺธเวน  ๒  อทฺธวํ  สงฺฆฏฺเฏนฺโต  คจฺฉติ  น  จ  โคปฺผเกน  โคปฺผกํ
สงฺฆฏฺเฏนฺโต   คจฺฉติ   โส   คจฺฉนฺโต  น  สตฺถึ  อุนฺนาเมติ  น  สตฺถึ(
โอนาเมติ   น   สตฺถึ   สนฺนาเมติ   น  สตฺถึ  วินาเมติ  คจฺฉโต  โข
ปน   ตสฺส   โภโต   โคตมสฺส  อารทฺธกาโยว  น  ๓  อิญฺชติ  น  จ
กายพเลน  คจฺฉติ  อวโลเกนฺโต  โข  ปน โส ภวํ โคตโม สพฺพกาเยเนว
อวโลเกติ     โส   น   อุทฺธํ   อุลฺโลเกติ   น    อโธ   โอโลเกติ
น   ๓  วิกฺเขปมาโน  คจฺฉติ  ยุคมตฺตญฺจ  เปกฺขติ  ตโต  จสฺส  อุตฺตรึ
อนาวฏํ   ญาณทสฺสนํ   ภวติ   ฯ   โส   อนฺตรฆรํ  ปวิสนฺโต  น  กายํ
อุนฺนาเมติ  น  กายํ  โอนาเมติ  น  กายํ สนฺนาเมติ น กายํ วินาเมติ ฯ
โส   นาติทูเร   นาจฺจาสนฺเน   อาสนสฺส   ปริวตฺตติ   น  จ  ปาณินา
อาลมฺพิตฺวา   อาสเน   นิสีทติ   น   จ   อาสนสฺมึ  กายํ  ปกฺขิปติ  ฯ
โส   อนฺตรฆเร   นิสินฺโน   สมาโน   น   หตฺถกุกฺกุจฺจํ   อาปชฺชติ  น
ปาทกุกฺกุจฺจํ   อาปชฺชติ   น   จ   อทฺธเวน  ๒  อทฺธวํ  อาโรเปตฺวา
นิสีทติ    น    โคปฺผเกน   โคปฺผกํ   อาโรเปตฺวา   นิสีทติ   น   จ
ปาณินา  หณุกํ  อุปทเหตฺวา  ๕  นิสีทติ  ฯ โส อนฺตรฆเร นิสินฺโน [๖]
สมาโน   น   ฉมฺภติ   น   กมฺปติ   น   เวธติ   น   ปริตสฺสติ  โส
อจฺฉมฺภี    อกมฺปี    อเวธี    อปริตสฺสี   วิคตโลมหํโส   วิเวกาวตฺโต
จ   ฯ   โส   ภวํ  โคตโม  อนฺตรฆเร  นิสินฺโน  โหติ  โส  ปตฺโตทกํ
#๑ ยุ. นิกฺขิปติ ฯ   ๒ ยุ. อทฺทุเวน อทฺทุวํ ฯ   ๓ ยุ. นสทฺโท นตฺถิ ฯ
#๔ ยุ. น จ วิกฺเปกฺขมาโน ฯ   ๕ ยุ. อุปาทิยิตฺวา ฯ   ๖ ยุ. วสทฺโท ทิสฺสติ ฯ
