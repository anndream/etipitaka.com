อนญฺญา   สเจ   อคารํ    อชฺฌาวสติ  ราชา  โหติ  จกฺกวตฺติ  ธมฺมิโก
ธมฺมราชา  จาตุรนฺโต  วิชิตาวี ชนปทตฺถา วิริยปฺปตฺโต สตฺตรตนสมนฺนาคโต
ตสฺสิมานิ     สตฺต     รตนานิ     ภวนฺติ     เสยฺยถีทํ     จกฺกรตนํ
หตฺถิรตนํ   อสฺสรตนํ   มณิรตนํ   อิตฺถีรตนํ  คหปติรตนํ  ปรินายกรตนเมว
สตฺตมํ     ปโรสหสฺสํ     โข     ปนสฺส    ปุตฺตา    ภวนฺติ    สูรา
วีรงฺครูปา    ปรเสนปฺปมทฺทนา    โส    อิมํ    ปฐวึ    สาครปริยนฺตํ
อทณฺเฑน    อสตฺเถน    ธมฺเมน    อภิวิชิย   อชฺฌาวสติ   สเจ   โข
ปน    อคารสฺมา   อนคาริยํ   ปพฺพชติ   อรหํ   โหติ   สมฺมาสมฺพุทฺโธ
โลเก   วิวฏจฺฉโท   อหํ  โข  ปน  ตาต  อุตฺตร  มนฺตานํ  กตฺตา  ๑
ตฺวํ มนฺตานํ ปฏิคฺคเหตาติ ฯ
     [๕๘๖]    เอวํ   โภติ   โข   อุตฺตโร   มาณโว   พฺรหฺมายุสฺส
พฺราหฺมณสฺส  ปฏิสฺสุตฺวา  อุฏฺฐายาสนา  พฺรหฺมายุํ  พฺราหฺมณํ  อภิวาเทตฺวา
ปทกฺขิณํ     กตฺวา     วิเทเหสุ    เยน    ภควา    เตน    จาริกํ
ปกฺกามิ    อนุปุพฺเพน    จาริกญฺจรมาโน   เยน   ภควา   เตนุปสงฺกมิ
อุปสงฺกมิตฺวา   ภควตา   สทฺธึ   สมฺโมทิ   สมฺโมทนียํ   กถํ   สาราณียํ
วีติสาเรตฺวา   เอกมนฺตํ   นิสีทิ   ฯ   เอกมนฺตํ  นิสินฺโน  โข  อุตฺตโร
มาณโว  ภควโต  กาเย  ทฺวตฺตึส  ๒  มหาปุริสลกฺขณานิ  สมฺมนฺเนสิ  ฯ
อทฺทสา  โข  อุตฺตโร  มาณโว  ภควโต  กาเย ทฺวตฺตึส มหาปุริสลกฺขณานิ
เยภุยฺเยน      ฐเปตฺวา      เทฺว      ทฺวีสุ      มหาปุริสลกฺขเณสุ
#๑ สี. ทาตา ฯ   ๒ ยุ. ทฺวตฺตึเส ฯ
