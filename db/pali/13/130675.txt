สมนฺตา  ๑  โคจรคามํ  ฯ  ตสฺส  มยฺหํ  ภารทฺวาช  เอตทโหสิ รมณีโย
วต   ภูมิภาโค   ปาสาทิโก   จ   วนสณฺโฑ  นที  จ  สนฺทนฺตี  สีตูทกา
สุปติตฺถา   รมณียา   สมนฺตา   จ   โคจรคาโม  อลํ  วติทํ  กุลปุตฺตสฺส
ปธานตฺถิกสฺส    ปธานายาติ    ฯ    โส    โข    อหํ    ภารทฺวาช
ตตฺเถว นิสีทึ อลมิทํ ปธานายาติ ฯ
     [๗๔๑]  อปิสฺสุ  มํ  ภารทฺวาช  ติสฺโส  อุปมา  ปฏิภํสุ  อนจฺฉริยา
ปุพฺเพ   อสฺสุตปุพฺพา   ฯ   เสยฺยถาปิ  ภารทฺวาช  อลฺลํ  กฏฺฐํ  สเสฺนหํ
อุทเก   นิกฺขิตฺตํ   ฯ   อถ   ปุริโส   อาคจฺเฉยฺย  อุตฺตรารณึ  อาทาย
อคฺคึ   อภินิพฺพตฺเตสฺสามิ   เตโช   ปาตุกริสฺสามีติ   ฯ   ตํ  กึ  มญฺญสิ
ภารทฺวาช   อปิ   นุ   โส   ปุริโส  อมุํ  อลฺลํ  กฏฺฐํ  สเสฺนหํ  อุทเก
นิกฺขิตฺตํ    อุตฺตรารณึ   อาทาย   อภิมตฺเถนฺโต   อคฺคึ   อภินิพฺพตฺเตยฺย
เตโช  ปาตุกเรยฺยาติ  ฯ  โน  หิทํ  โภ  โคตม  ตํ  กิสฺส  เหตุ อทุญฺหิ
โภ   โคตม   อลฺลํ   กฏฺฐํ   สเสฺนหํ   ตญฺจ   ปน   อุทเก   นิกฺขิตฺตํ
ยาวเทว   จ  ปน  โส  ปุริโส  กิลมถสฺส  วิฆาตสฺส  ภาคี  อสฺสาติ  ฯ
เอวเมว   โข  ภารทฺวาช  เย  หิ  เกจิ  สมณา  วา  พฺราหฺมณา  วา
กาเยน  เจว  กาเมหิ  อวูปกฏฺฐา  วิหรนฺติ  ฯ  โย  จ  เนสํ  กาเมสุ
กามจฺฉนฺโท   กามเสฺนโห   กามมุจฺฉา   กามปิปาสา  กามปริฬาโห  โส
จ  อชฺฌตฺตํ  น  สุปหีโน  โหติ  น  สุปฏิปฺปสฺสทฺโธ  ฯ  โอปกฺกมิกา เจปิ
เต   โภนฺโต  สมณพฺราหฺมณา  ทุกฺขา  ติปฺปา  กฏุกา  เวทนา  เวทิยนฺติ
อภพฺพาว  เต  ญาณาย  ทสฺสนาย  อนุตฺตราย  สมฺโพธาย  ฯ  โน  เจปิ
#๑ ยุ. สมนฺตา จ ฯ
