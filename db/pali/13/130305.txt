อิเม  ปญฺจ  นีวรเณ  ปหาย  เจตโส  อุปกฺกิเลเส  ปญฺญาย  ทุพฺพลีกรเณ
วิวิจฺเจว    กาเมหิ   วิวิจฺจ   อกุสเลหิ   ธมฺเมหิ   สวิตกฺกํ   สวิจารํ
วิเวกชํ   ปีติสุขํ   ปฐมํ   ฌานํ   อุปสมฺปชฺช   วิหรติ   ฯ   ยสฺมึ  โข
ปน   ๑   สนฺทก   สตฺถริ   สาวโก  เอวรูปํ  โอฬารวิเสสํ  อธิคจฺฉติ
ตตฺถ    วิญฺญู    ปุริโส   สสกฺกํ   พฺรหฺมจริยํ   วเสยฺย   วสนฺโต   จ
อาราเธยฺย    ญายํ   ธมฺมํ   กุสลํ   ฯ   ปุน   จปรํ   สนฺทก   ภิกฺขุ
วิตกฺกวิจารานํ   วูปสมา   ฯเปฯ   ทุติยํ   ฌานํ  อุปสมฺปชฺช  วิหรติ  ฯ
ยสฺมึ   โข   ปน   สนฺทก   สตฺถริ   สาวโก   เอวรูปํ   โอฬารวิเสสํ
อธิคจฺฉติ   ตตฺถ   วิญฺญู   ปุริโส   สสกฺกํ  พฺรหฺมจริยํ  วเสยฺย  วสนฺโต
จ   อาราเธยฺย   ญายํ   ธมฺมํ   กุสลํ   ฯ   ปุน  จปรํ  สนฺทก  ภิกฺขุ
ปีติยา   จ   วิราคา   ฯเปฯ   ตติยํ   ฌานํ   อุปสมฺปชฺช   วิหรติ  ฯ
ยสฺมึ   โข   ปน   สนฺทก   สตฺถริ   สาวโก   เอวรูปํ   โอฬารวิเสสํ
อธิคจฺฉติ   ตตฺถ   วิญฺญู   ปุริโส   สสกฺกํ  พฺรหฺมจริยํ  วเสยฺย  วสนฺโต
จ   อาราเธยฺย   ญายํ   ธมฺมํ   กุสลํ   ฯ   ปุน  จปรํ  สนฺทก  ภิกฺขุ
สุขสฺส   จ   ปหานา   ทุกฺขสฺส   จ   ปหานา   ฯเปฯ   จตุตฺถํ  ฌานํ
อุปสมฺปชฺช   วิหรติ   ฯ   ยสฺมึ   โข  ปน  สนฺทก  สตฺถริ  อริยสาวโก
เอวรูปํ    โอฬารวิเสสํ    อธิคจฺฉติ    ตตฺถ   วิญฺญู   ปุริโส   สสกฺกํ
พฺรหฺมจริยํ วเสยฺย วสนฺโต จ อาราเธยฺย ญายํ ธมฺมํ กุสลํ ฯ
     [๓๑๐]   โส   เอวํ   สมาหิเต   จิตฺเต  ปริสุทฺเธ  ปริโยทาเต
#๑ สี. ยุ. สตฺตสุ ฐาเนสุ อยํ ปาโฐ นตฺถิ ฯ
