ปสาทมตฺตา สาปิ เม เอตรหิ อนฺตรหิตาติ ฯ
     [๒๕๐]    อลญฺหิ    เต   วจฺฉ   อญฺญาณาย   อลํ   สมฺโมหาย
คมฺภีโร   หยํ   ๑   วจฺฉ  ธมฺโม  ทุทฺทโส  ทุรนุโพโธ  สนฺโต  ปณีโต
อตกฺกาวจโร  นิปุโณ  ปณฺฑิตเวทนิโย  โส  ตยา  ทุชฺชาโน  อญฺญทิฏฺฐิเกน
อญฺญกฺขนฺติเกน    อญฺญรุจิเกน   อญฺญตฺถโยเคน   ๒   อญฺญตฺถาจริยเกน
เตนหิ      วจฺฉ      ตํเยเวตฺถ     ปฏิปุจฺฉิสฺสามิ     ยถา     เต
ขเมยฺย   ตถา   ตํ   ๓   พฺยากเรยฺยาสิ  ตํ  กึ  มญฺญสิ  วจฺฉ  สเจ
เต   ปุรโต   อคฺคิ   ชเลยฺย   ชาเนยฺยาสิ   ตฺวํ   อยํ   เม  ปุรโต
อคฺคิ   ชลตีติ   ฯ   สเจ   เม   โภ   โคตม  ปุรโต  อคฺคิ  ชเลยฺย
ชาเนยฺยาหํ   อยํ   เม   ปุรโต   อคฺคิ   ชลตีติ   ฯ   สเจ  ปน  ตํ
วจฺฉ   เอวํ   ปุจฺเฉยฺย  โย  เต  อยํ  ปุรโต  อคฺคิ  ชลติ  อยํ  อคฺคิ
กึ   ปฏิจฺจ  ชลตีติ  เอวํ  ปุฏฺโฐ  ตฺวํ  วจฺฉ  กินฺติ  พฺยากเรยฺยาสีติ  ฯ
สเจ   มํ   โภ   โคตม  เอวํ  ปุจฺเฉยฺย  โย  เต  อยํ  ปุรโต  อคฺคิ
ชลติ   อยํ   อคฺคิ   กึ   ปฏิจฺจ   ชลตีติ   เอวํ   ปุฏฺโฐ   อหํ   โภ
โคตม   เอวํ   พฺยากเรยฺยํ   โย  เม  ปุรโต  อคฺคิ  ชลติ  อยํ  อคฺคิ
ติณกฏฺฐุปาทานํ   ปฏิจฺจ  ชลตีติ  ฯ  สเจ  ๓  วจฺฉ  ปุรโต  โส  อคฺคิ
นิพฺพาเยยฺย   ชาเนยฺยาสิ   ตฺวํ   อยํ  เม  ปุรโต  อคฺคิ  นิพฺพุโตติ  ฯ
สเจ   เม   โภ   โคตม  ปุรโต  โส  อคฺคิ  นิพฺพาเยยฺย  ชาเนยฺยาหํ
อยํ   เม   ปุรโต   อคฺคิ   นิพฺพุโตติ   ฯ  สเจ  ปน  ตํ  วจฺฉ  เอวํ
ปุจฺเฉยฺย   โย   เต   อยํ   ปุรโต   อคฺคิ  นิพฺพุโต  โส  อคฺคิ  อิโต
#๑ โป. จายํ ฯ ม. ตถาเยว ฯ   ๒ ม. อญฺญตฺรโยเคน อญฺญตฺร อาจริยเกน ฯ
#๓ ม. นํ ฯ  ๔ ยุ. สเจ เต วจฺฉ ฯ
