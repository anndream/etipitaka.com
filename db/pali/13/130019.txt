คจฺฉนฺติ  อนนุปฺปตฺตญฺจ  ๑  อนุตฺตรํ  โยคกฺเขมํ  อนุปาปุณาตีติ  ฯ  อตฺถิ
โข   คหปติ  เตน  ภควตา  ชานตา  ปสฺสตา  อรหตา  สมฺมาสมฺพุทฺเธน
เอกธมฺโม       อกฺขาโต       ยตฺถ      ภิกฺขุโน      อปฺปมตฺตสฺส
อาตาปิโน    ปหิตตฺตสฺส    วิหรโต    อวิมุตฺตญฺเจว    จิตฺตํ   วิมุจฺจติ
อปฺปริกฺขีณา   จ  อาสวา  ปริกฺขยํ  คจฺฉนฺติ  อนนุปฺปตฺตญฺจ  ๒  อนุตฺตรํ
โยคกฺเขมํ  อนุปาปุณาตีติ  ฯ  กตโม  ปน  ภนฺเต  อานนฺท  เตน ภควตา
ชานตา    ปสฺสตา   อรหตา   สมฺมาสมฺพุทฺเธน   เอกธมฺโม   อกฺขาโต
ยตฺถ    ภิกฺขุโน    อปฺปมตฺตสฺส    อาตาปิโน    ปหิตตฺตสฺส    วิหรโต
อวิมุตฺตญฺเจว    จิตฺตํ   วิมุจฺจติ   อปฺปริกฺขีณา   จ   อาสวา   ปริกฺขยํ
คจฺฉนฺติ อนนุปฺปตฺตญฺจ ๓ อนุตฺตรํ โยคกฺเขมํ อนุปาปุณาตีติ ฯ
     [๒๐]   อิธ   คหปติ  ภิกฺขุ  วิวิจฺเจว  กาเมหิ  วิวิจฺจ  อกุสเลหิ
ธมฺเมหิ   สวิตกฺกํ   สวิจารํ   วิเวกชํ   ปีติสุขํ  ปฐมํ  ฌานํ  อุปสมฺปชฺช
วิหรติ   โส   อิติ   ปฏิสญฺจิกฺขติ   อิทมฺปิ   โข  ปฐมํ  ฌานํ  อภิสงฺขตํ
อภิสญฺเจตยิตํ   ยํ   โข   ปน   กิญฺจิ  อภิสงฺขตํ  อภิสญฺเจตยิตํ  ตทนิจฺจํ
นิโรธธมฺมนฺติ   ปชานาติ   โส   ตตฺถ   ฐิโต  อาสวานํ  ขยํ  ปาปุณาติ
โน  เจ  อาสวานํ  ขยํ  ปาปุณาติ  เตเนว ธมฺมราเคน ตาย ธมฺมนนฺทิยา
ปญฺจนฺนํ    โอรมฺภาคิยานํ   สญฺโญชนานํ   ๓   ปริกฺขยา   โอปปาติโก
โหติ   ตตฺถ   ปรินิพฺพายี   อนาวตฺติธมฺโม   ตสฺมา  โลกา  อยมฺปิ  โข
คหปติ   เตน   ภควตา   ชานตา   ปสฺสตา   อรหตา  สมฺมาสมฺพุทฺเธน
เอกธมฺโม    อกฺขาโต    ยตฺถ    ภิกฺขุโน    อปฺปมตฺตสฺส   อาตาปิโน
#๑ ยุ. วา ฯ  ๒-๓ อปฺปตฺตญฺจาติปิ ทิสฺสติ ฯ  ๔ ม. สพฺพตฺถ สํโยชนานนฺติ ทิสฺสติ ฯ
