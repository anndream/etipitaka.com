พหุโล  โส     ภิกฺขูหิ     วุจฺจมาโน     อญฺเญนญฺญํ   ปฏิจรติ   พหิทฺธา
กถํ    อปนาเมติ    โกปญฺจ   โทสญฺจ   อปฺปจฺจยญฺจ   ปาตุกโรติ   น
สมฺมา   วตฺตติ   น   โลมํ  ปาเตติ  น  นิตฺถารํ  วตฺตติ  เยน  สงฺโฆ
อตฺตมโน   โหติ   ตํ   กโรมีติ   นาห   สาธุ   วตายสฺมนฺโต   อิมสฺส
ภิกฺขุโน   ตถา   ตถา   อุปปริกฺขถ  ยถยิทํ  อธิกรณํ  น  ๑  ขิปฺปเมว
วูปสมฺเมยฺยาติ   ฯ   ตสฺส   โข   เอวํ  ภทฺทาลิ  ภิกฺขุโน  ภิกฺขู  ตถา
ตถา   อุปปริกฺขนฺติ   ยถยิทํ   อธิกรณํ   น   ขิปฺปเมว   วูปสมฺมติ   ฯ
อิธ  ปน  ภทฺทาลิ  เอกจฺโจ  ภิกฺขุ  อธิจฺจาปตฺติโก  โหติ  อนาปตฺติพหุโล
โส      ภิกฺขูหิ      วุจฺจมาโน      นาญฺเญนญฺญํ     ปฏิจรติ     น
พหิทฺธา    กถํ    อปนาเมติ    น    โกปญฺจ   โทสญฺจ   อปฺปจฺจยญฺจ
ปาตุกโรติ   สมฺมา   วตฺตติ   โลมํ   ปาเตติ   นิตฺถารํ   วตฺตติ  เยน
สงฺโฆ   อตฺตมโน   โหติ   ตํ   กโรมีติ   อาห   ฯ   ตตฺร   ภทฺทาลิ
ภิกฺขูนํ    เอวํ    โหติ   อยํ   โข   อาวุโส   ภิกฺขุ   อธิจฺจาปตฺติโก
อนาปตฺติพหุโล    โส    ภิกฺขูหิ    วุจฺจมาโน    นาญฺเญนญฺญํ   ปฏิจรติ
น   พหิทฺธา   กถํ   อปนาเมติ   น   โกปญฺจ   โทสญฺจ   อปฺปจฺจยญฺจ
ปาตุกโรติ   สมฺมา   วตฺตติ   โลมํ   ปาเตติ   นิตฺถารํ   วตฺตติ  เยน
สงฺโฆ   อตฺตมโน   โหติ   ตํ   กโรมีติ   อาห   สาธุ   วตายสฺมนฺโต
อิมสฺส   ภิกฺขุโน   ตถา   ตถา   อุปปริกฺขถ  ยถยิทํ  อธิกรณํ  ขิปฺปเมว
วูปสมฺเมยฺยาติ   ฯ   ตสฺส   โข   เอวํ  ภทฺทาลิ  ภิกฺขุโน  ภิกฺขู  ตถา
ตถา อุปปริกฺขนฺติ ยถยิทํ อธิกรณํ ขิปฺปเมว วูปสมฺมติ ฯ
#๑ ม. นกาโร นตฺถิ ฯ
