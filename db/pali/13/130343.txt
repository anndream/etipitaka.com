ภยกถํ    ยุทฺธกถํ    อนฺนกถํ   ปานกถํ   วตฺถกถํ   สยนกถํ   มาลากถํ
คนฺธกถํ    ญาติกถํ   ยานกถํ   คามกถํ   นิคมกถํ   นครกถํ   ชนปทกถํ
อิตฺถีกถํ   สูรกถํ   วิสิขากถํ   กุมฺภฏฺฐานกถํ   กุมฺภทาสิกถํ   ปุพฺพเปตกถํ
นานตฺตกถํ   โลกกฺขายิกํ   สมุทฺทกฺขายิกํ   อิติภวาภวกถํ   อิติ   วา  ฯ
อทฺทสา   โข   อุคฺคาหมาโน   ปริพฺพาชโก  สมณมุณฺฑิกาปุตฺโต  ปญฺจกงฺคํ
ถปตึ     ทูรโต    อาคจฺฉนฺตํ    ทิสฺวาน    สกํ    ปริสํ    สณฺฐเปสิ
อปฺปสทฺทา   โภนฺโต   โหนฺตุ  มา  โภนฺโต  สทฺทมกตฺถ  [๒]  สมณสฺส
โคตมสฺส   สาวโก   อาคจฺฉติ   ปญฺจกงฺโค   ถปติ   ยาวตา  โข  ปน
สมณสฺส   โคตมสฺส   สาวกา   คิหี   โอทาตวสนา  สาวตฺถิยํ  ปฏิวสนฺติ
อยํ   เตสํ   อญฺญตโร  ปญฺจกงฺโค  ถปติ  อปฺปสทฺทกามา  โข  ปน  เต
อายสฺมนฺโต    อปฺปสทฺทวินีตา   อปฺปสทฺทสฺส   วณฺณวาทิโน   อปฺเปวนาม
อปฺปสทฺทํ     ปริสํ     วิทิตฺวา     อุปสงฺกมิตพฺพํ    มญฺเญยฺยาติ    ฯ
อถ   โข   เต   ปริพฺพาชกา   ตุณฺหี  อเหสุํ  ฯ  อถ  โข  ปญฺจกงฺโค
ถปติ   เยน   อุคฺคาหมาโน  ปริพฺพาชโก  สมณมุณฺฑิกาปุตฺโต  เตนุปสงฺกมิ
อุปสงฺกมิตฺวา     อุคฺคาหมาเนน     ปริพฺพาชเกน    สมณมุณฺฑิกาปุตฺเตน
สทฺธึ        สมฺโมทิ        สมฺโมทนียํ        กถํ        สาราณียํ
วีติสาเรตฺวา เอกมนฺตํ นิสีทิ ฯ
     [๓๕๘]   เอกมนฺตํ   นิสินฺนํ   โข  ปญฺจกงฺคํ  ถปตึ  อุคฺคาหมาโน
ปริพฺพาชโก     สมณมุณฺฑิกาปุตฺโต    เอตทโวจ    จตูหิ    โข    อหํ
ถปติ    ธมฺเมหิ    สมนฺนาคตํ    ปุริสปุคฺคลํ   ปญฺญาเปมิ   สมฺปนฺนกุสลํ
#๑ ยุ. ทูรโตว ฯ ๒ ยุ. เอตฺถนฺตเร อยนฺติ ทิสฺสติ ฯ
