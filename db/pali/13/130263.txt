                        ทีฆนขสุตฺตํ
     [๒๖๙]   เอวมฺเม   สุตํ   เอกํ  สมยํ  ภควา  ราชคเห  วิหรติ
คิชฺฌกูเฏ  [๑]  สูกรขตายํ  ๒  ฯ  อถ  โข ทีฆนโข ปริพฺพาชโก เยน
ภควา     เตนุปสงฺกมิ    อุปสงฺกมิตฺวา    ภควตา    สทฺธึ    สมฺโมทิ
สมฺโมทนียํ  กถํ  สาราณียํ  วีติสาเรตฺวา  เอกมนฺตํ  อฏฺฐาสิ  ฯ เอกมนฺตํ
ฐิโต    โข    ทีฆนโข    ปริพฺพาชโก   ภควนฺตํ   เอตทโวจ   อหญฺหิ
โภ   โคตม   เอวํวาที   เอวํทิฏฺฐี   สพฺพํ   เม  น  ขมตีติ  ฯ  ยาปิ
โข   เต   เอสา   อคฺคิเวสฺสน  ทิฏฺฐิ  สพฺพํ  เม  น  ขมตีติ  เอสาปิ
เต  ทิฏฺฐิ  น  ขมตีติ  ฯ  เอสา  ๓  เจ  เม โภ โคตม ทิฏฺฐิ ขเมยฺย
ตํปิสฺส  ๓  ตาทิสเมว  ตํปิสฺส  ตาทิสเมวาติ ฯ อโต โข เต อคฺคิเวสฺสน
พหู    หิ   พหุตรา   โลกสฺมึ   เย   เอวมาหํสุ   ตํปิสฺส   ตาทิสเมว
ตํปิสฺส    ตาทิสเมวาติ    เต   ตญฺเจว   ทิฏฺฐึ   นปฺปชหนฺติ   อญฺญญฺจ
ทิฏฺฐึ   อุปาทิยนฺติ   ฯ   อโต  โข  เต  อคฺคิเวสฺสน  ตนู  หิ  ตนุตรา
โลกสฺมึ   เย   เอวมาหํสุ   ตํปิสฺส   ตาทิสเมว   ตํปิสฺส  ตาทิสเมวาติ
เต ตญฺเจว ทิฏฺฐึ ปชหนฺติ อญฺญญฺจ ทิฏฺฐึ น อุปาทิยนฺติ ฯ
     [๒๗๐]  สนฺติ  อคฺคิเวสฺสน  ๕  เอเก สมณพฺราหฺมณา เอวํวาทิโน
เอวํทิฏฺฐิโน  สพฺพํ  เม  ขมตีติ  ฯ สนฺติ อคฺคิเวสฺสน เอเก สมณพฺราหฺมณา
เอวํวาทิโน     เอวํทิฏฺฐิโน     สพฺพํ     เม     น    ขมตีติ    ฯ
#๑ ม. ปพฺพเต ฯ   ๒ ม. สูกรขตาย ฯ   ๓ ม. เอสาปิ เม ฯ   ๔ ม. ยุ. ตํปสฺส ฯ
#๕ ยุ. สนฺตคฺคิเวสฺสนาติ ทิสฺสติ ฯ
