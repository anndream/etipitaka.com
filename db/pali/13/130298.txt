สตฺต    ปฐวีกาโย    อาโปกาโย    เตโชกาโย   วาโยกาโย   สุเข
ทุกฺเข    ชีเว    สตฺตเม   อิเม   สตฺต   กายา   อกฏา   อกฏวิธา
อนิมฺมิตา   อนิมฺมาตา   วญฺฌา   กูฏฏฺฐา   เอสิกฏฺฐายิฏฺฐิตา   เต   น
อิญฺชนฺติ     น    วิปริณาเมนฺติ    นาญฺญมญฺญํ    พฺยาพาเธนฺติ    นาลํ
อญฺญมญฺญสฺส    สุขาย   วา   ทุกฺขาย   วา   สุขทุกฺขาย   วา   ตตฺถ
นตฺถิ  หนฺตา  วา  ฆาเตตา  วา  โสตา  วา  สาเวตา  วา  วิญฺญาตา
วา   วิญฺญาเปตา   วา   โยปิ   ติเณฺหน   สตฺเถน   สีสํ   ฉินฺทติ  น
โกจิ   กญฺจิ   ชีวิตา   โวโรเปติ   สตฺตนฺนํ   เตฺวว   กายานมนฺตเรน
สตฺถํ   วิวรมนุปฺปตติ   ฯ   จุทฺทส   โข  ปนิมานิ  โยนิปฺปมุขสตสหสฺสานิ
สฏฺฐิญฺจ   สตานิ   ฉ   จ   สตานิ   ปญฺจ   จ  กมฺมุโน  สตานิ  ปญฺจ
จ  กมฺมานิ  ตีณิ  จ  กมฺมานิ  กมฺเม  จ  อฑฺฒกมฺเม  จ  ทฺวฏฺฐิปฺปฏิปทา
ทฺวฏฺฐนฺตรกปฺปา    ฉฬาภิชาติโย    อฏฺฐ    ปุริสภูมิโย    เอกูนปญฺญาส
อาชีวสเต     ๑     เอกูนปญฺญาส    ปริพฺพาชกสเต    เอกูนปญฺญาส
นาคาวาสสเต   วีเส  อินฺทฺริยสเต  ตึเส  นิรยสเต  ฉตฺตึส  รโชธาตุโย
สตฺต    สญฺญิคพฺภา    สตฺต   อสญฺญิคพฺภา   สตฺต   นิคนฺถคพฺภา   สตฺต
เทวา   สตฺต  มานุสา  สตฺต  ปิสาจา  สตฺต  สรา  สตฺต  ปวุฏา  สตฺต
ปาสาณา   สตฺต   ปปาตา   สตฺต   ปปาตสตานิ   สตฺต   สุปินา  สตฺต
สุปินสตานิ   จูฬาสีติ   มหากปฺปิโน   สตสหสฺสานิ   ยานิ  ฯ  พาเล  จ
ปณฺฑิเต   จ   สนฺธาวิตฺวา   สํสริตฺวา   ทุกฺขสฺสนฺตํ  กริสฺสนฺติ  ฯ  ตตฺถ
นตฺถิ  อิมินาหํ  สีเลน  วา  วตฺเตน  วา  ตเปน  วา  พฺรหฺมจริเยน วา
#๑ ม. อาชีวกสเต ฯ
