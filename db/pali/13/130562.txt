มิจฺฉาทิฏฺฐี    กายสฺส   เภทา   ปรมฺมรณา   อปายํ   ทุคฺคตึ   วินิปาตํ
นิรยํ   อุปปชฺเชยฺย   พฺราหฺมโณปิ   หิ  โภ  โคตม  ...  เวสฺโสปิ  หิ
โภ  โคตม  ...  สุทฺโทปิ  หิ  โภ  โคตม  ...  สพฺเพปิ หิ โภ โคตม
จตฺตาโร   วณฺณา   ปาณาติปาติโน   อทินฺนาทายิโน  กาเมสุมิจฺฉาจาริโน
มุสาวาทิโน     ปิสุณวาจา    ผรุสวาจา    สมฺผปฺปลาปิโน    อภิชฺฌาลู
พฺยาปนฺนจิตฺตา    มิจฺฉาทิฏฺฐี    กายสฺส    เภทา   ปรมฺมรณา   อปายํ
ทุคฺคตึ    วินิปาตํ    นิรยํ    อุปปชฺเชยฺยุนฺติ   ฯ   เอตฺถ   อสฺสลายน
พฺราหฺมณานํ   กึ   พลํ   โก  อสฺสาโส  ยเทตฺถ  พฺราหฺมณา  เอวมาหํสุ
พฺราหฺมณาว    เสฏฺโฐ    วณฺโณ    หีโน    อญฺโญ    วณฺโณ   ฯเปฯ
พฺรหฺมทายาทาติ   ฯ   กิญฺจาปิ   ภวํ   โคตโม  เอวมาห  อถ  เขฺวตฺถ
พฺราหฺมณา    เอวเมตํ    มญฺญนฺติ    พฺราหฺมณาว    เสฏฺโฐ    วณฺโณ
หีโน อญฺโญ วณฺโณ ฯเปฯ พฺรหฺมทายาทาติ ฯ
     [๖๑๙]   ตํ   กึ   มญฺญสิ   อสฺสลายน   พฺราหฺมโณว   นุ   โข
ปาณาติปาตา  ปฏิวิรโต  อทินฺนาทานา  ปฏิวิรโต  กาเมสุมิจฺฉาจารา  ๑
ปฏิวิรโต  มุสาวาทา  ปฏิวิรโต  ปิสุณาย ๒ วาจาย ปฏิวิรโต ผรุสาย ๓
วาจาย   ปฏิวิรโต  สมฺผปฺปลาปา  ปฏิวิรโต  อนภิชฺฌาลุ  อพฺยาปนฺนจิตฺโต
สมฺมาทิฏฺฐี    กายสฺส    เภทา    ปรมฺมรณา    สุคตึ    สคฺคํ   โลกํ
อุปปชฺเชยฺย   โน   ขตฺติโย   โน   เวสฺโส   โน   สุทฺโทติ   ฯ  โน
หิทํ    โภ    โคตม    ขตฺติโยปิ    หิ   โภ   โคตม   ปาณาติปาตา
ปฏิวิรโต    อทินฺนาทานา    ปฏิวิรโต    กาเมสุมิจฺฉาจารา   ปฏิวิรโต
#๑ ยุ. กาเมสุมิจฺฉาจารา ฯเปฯ มุสาวาทา ปฏิวิรโตติ นตฺถิ    ๒ ยุ. ปิสุณาวาจา ฯ
#๓ ยุ. ผรุสาวาจา ฯ
