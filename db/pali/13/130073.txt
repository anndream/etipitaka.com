อุตฺตราสงฺเคน   สํมชฺชิตฺวา   ๑  ปริคฺคเหตฺวา  นิสีทาเปติ  โสทานิ  ยํ
ตตฺถ    อาสนํ    อคฺคญฺจ    เสฏฺฐญฺจ    อุตฺตมญฺจ    ปณีตญฺจ   ตตฺถ
สามํ   นิสีทิตฺวา   นิคนฺถํ   นาฏปุตฺตํ  เอตทโวจ  สํวิชฺชนฺติ  โข  ภนฺเต
คหปติ  ๒  อาสนานิ  สเจ  อากงฺขสิ  นิสีทาติ  ฯ  เอวํ วุตฺเต นิคนฺโถ
นาฏปุตฺโต    อุปาลึ    คหปตึ   เอตทโวจ   อุมฺมตฺโตสิ   ตฺวํ   คหปติ
ทตฺโตสิ    ตฺวํ    คหปติ    คจฺฉามหํ    ภนฺเต    สมณสฺส   โคตมสฺส
วาทํ  อาโรเปสฺสามีติ  คนฺตฺวาน  มหตาสิ  ๓  วาทสงฺฆาเฏน  ปฏิมุกฺโก
อาคโต   เสยฺยถาปิ   คหปติ   ปุริโส   อณฺฑหารโก  คนฺตฺวา  อุพฺภเตหิ
อณฺเฑหิ   อาคจฺเฉยฺย  เสยฺยถา  วา  ปน  คหปติ  ปุริโส  อกฺขิกหารโก
คนฺตฺวา   อุพฺภเตหิ   อกฺขีหิ   ๓   อาคจฺเฉยฺย   เอวเมว   โข  ตฺวํ้
คหปติ   คจฺฉามหํ   ภนฺเต   สมณสฺส   โคตมสฺส  วาทํ  อาโรเปสฺสามีติ
คนฺตฺวา   มหตาสิ   วาทสงฺฆาเฏน   ปฏิมุกฺโก   อาคโต  อาวฏฺโฏ  ๕
โขสิ ตฺวํ คหปติ สมเณน โคตเมน อาวฏฺฏนิยา มายายาติ ฯ
     [๘๐]   ภทฺทิกา   ภนฺเต   อาวฏฺฏนี   มายา   กลฺยาณี   ภนฺเต
อาวฏฺฏนี    มายา    ปิยา    เม    ภนฺเต   ญาติสาโลหิตา   อิมาย
อาวฏฺฏนิยา    อาวฏฺเฏยฺยุํ    ปิยานมฺปิ   เม   อสฺส   ญาติสาโลหิตานํ
ทีฆรตฺตํ    หิตาย   สุขาย   สพฺเพ   เจปิ   ภนฺเต   ขตฺติยา   อิมาย
อาวฏฺฏนิยา     อาวฏฺเฏยฺยุํ    สพฺเพสานมฺปิสฺส    ขตฺติยานํ    ทีฆรตฺตํ
หิตาย   สุขาย   สพฺเพ   เจปิ   ภนฺเต   พฺราหฺมณา   ฯเปฯ  เวสฺสา
ฯเปฯ    สุทฺทา   อิมาย   อาวฏฺฏนิยา   อาวฏฺเฏยฺยุํ   สพฺเพสานมฺปิสฺส
#๑ ยุ. ปมชฺชิตฺวา ฯ ม. สมฺมชฺชิตฺวา ฯ  ๒ ม. อยํ ปาโฐ นตฺถิ ฯ  ๓ ม. มหตาปิ ฯ
#๔ ม. อกฺเขหิ ฯ  ๕ ม. อาวฏฺโฏสิ โข ฯ
