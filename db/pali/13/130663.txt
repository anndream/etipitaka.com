เย   เต   มาณว   พฺราหฺมณา   ปญฺจ   ธมฺเม   ปญฺญเปนฺติ   ปุญฺญสฺส
กิริยาย   กุสลสฺส   อาราธนาย   จิตฺตสฺสาหํ  เอเต  ปริกฺขาเร  วทามิ
ยทิทํ   จิตฺตํ   อเวรํ   อพฺยาปชฺฌํ  ตสฺส  ภาวนายาติ  ฯ  เอวํ  วุตฺเต
สุโภ   มาณโว   โตเทยฺยปุตฺโต   ภควนฺตํ   เอตทโวจ  สุตํ  เมตํ  โภ
โคตม สมโณ โคตโม พฺรหฺมานํ สหพฺยตาย มคฺคํ ปชานาตีติ ๑ ฯ
     [๗๒๙]   ตํ   กึ   มญฺญสิ  มาณว  อาสนฺเน  อิโต  นฬการคาโม
นยิโต  ทูเร  นฬการคาโมติ  ฯ  เอวํ  โภ  โคตม  ๒  อาสนฺเน อิโต
นฬการคาโม   นยิโต   ทูเร  นฬการคาโมติ  ฯ  ตํ  กึ  มญฺญสิ  มาณว
อิธ  ๓  ขฺวสฺส  ปุริโส  นฬการคาเม  ชาตวฑฺโฒ  ตเมนํ นฬการคามโต
ตาวเทว   อปสกฺกํ  ๔  นฬการคามสฺส  มคฺคํ  ปุจฺเฉยฺย  สิยา  นุ  โข
มาณว    ตสฺส   ปุริสสฺส   นฬการคาเม   ชาตวฑฺฒสฺส   นฬการคามสฺส
มคฺคํ   ปุฏฺฐสฺส   ทนฺธายิตตฺตํ   วา   วิตฺถายิตตฺตํ   วาติ  ฯ  โน  หิทํ
โภ   โคตม  ตํ  กิสฺส  เหตุ  อสฺส  ๕  หิ  โภ  โคตม  ปุริสสฺส  ๖
นฬการคาเม    ชาตวฑฺฒสฺส    สพฺพาเนว    นฬการคามสฺส    มคฺคานิ
สุวิทิตานีติ  ฯ  สิยา  น  ๗  โข  มาณว  ตสฺส  ปุริสสฺส  นฬการคาเม
ชาตวฑฺฒสฺส    นฬการคามสฺส    มคฺคํ    ปุฏฺฐสฺส    ทนฺธายิตตฺตํ   วา
วิตฺถายิตตฺตํ  วา  น  เตฺวว  ตถาคตสฺส  พฺรหฺมโลกํ  วา พฺรหฺมโลกคามินึ
วา    ปฏิปทํ    ปุฏฺฐสฺส    ทนฺธายิตตฺตํ    วา    วิตฺถายิตตฺตํ    วา
พฺรหฺมานญฺจาหํ    มาณว   ปชานามิ   พฺรหฺมโลกญฺจ   พฺรหฺมโลกคามินิญฺจ
ปฏิปทํ     ยถาปฏิปนฺโน     จ     พฺรหฺมโลกํ     อุปปนฺโน     ตญฺจ
#๑ ยุ. ชานาตีติ ฯ ๒ ยุ. โคตมาติ นตฺถิ ฯ ๓ ยุ. อิธสฺส ฯ ๔ ยุ. อวสฏํ ฯ
#๕ ยุ. อมุ ฯ ๖ ยุ. ปุริโส นฬการคาเม ชาตวทฺโธ ตสฺส ฯ ๗ ยุ. นุ ฯ
