ปพฺพชิตา   ๑   สมานา   วูปกฏฺฐา   อปฺปมตฺตา  อาตาปิโน  ปหิตตฺตา
วิหรนฺตา  นจิรสฺเสว  ยสฺสตฺถาย  กุลปุตฺตา  สมฺมเทว อคารสฺมา อนคาริยํ
ปพฺพชนฺติ    ตทนุตฺตรํ    พฺรหฺมจริยปริโยสานํ    ทิฏฺเฐว   ธมฺเม   สยํ
อภิญฺญา   สจฺฉิกตฺวา  อุปสมฺปชฺช  วิหรนฺติ  ฯ  เต  เอวมาหํสุ  มยํ  ๒
วต   โภ   อนสฺสาม  มยํ  หิ  ปุพฺเพ  อสฺสมณาว  สมานา  สมณามฺหาติ
ปฏิชานิมฺหา    อพฺราหฺมณาว    สมานา   พฺราหฺมณามฺหาติ   ปฏิชานิมฺหา
อนรหนฺโตว   สมานา   อรหนฺโตมฺหาติ  ปฏิชานิมฺหา  อิทานิ  โขมฺห  ๓
สมณา   อิทานิ   โขมฺห   พฺราหฺมณา   อิทานิ   โขมฺห   อรหนฺโตติ  ฯ
อยมฺปิ   โข   เม   ภนฺเต   ภควติ   ธมฺมนฺวโย  โหติ  สมฺมาสมฺพุทฺโธ
ภควา สฺวากฺขาโต ภควตา ธมฺโม สุปฏิปนฺโน ภควโต สาวกสงฺโฆติ ฯ
     [๕๖๘]  ปุน  จปรํ  ภนฺเต  อิเม  ๓  อิสิทนฺตปุราณา ๕ ถปตโย
มมภตฺตา   มมยานา   ๖   อหํ  เนสํ  ชีวิตํ  ทาตา  ยสสฺส  อาหตฺตา
อถ   จ   ปน   โน  ตถา  มยิ  นิปจฺจการํ  กโรนฺติ  ยถา  ภควติ  ฯ
ภูตปุพฺพาหํ  ภนฺเต  เสนํ  อพฺภุยฺยาโต  สมาโน  อิเม  ๗ อิสิทนฺตปุราเณ
ถปตโย      วีมํสมาโน      อญฺญตรสฺมึ      สมฺพาเธ      อาวสเถ
วาสํ   อุปคจฺฉึ   ฯ   อถ   โข  ภนฺเต  อิเม  อิสิทนฺตปุราณา  ถปตโย
พหุเทว   รตฺตึ   ธมฺมิยา   กถาย   วีตินาเมตฺวา   ยโต  อสฺโสสุํ  โข
#๑ สี. ยุ. ปพฺพาชิตา ฯ ๒ สี. ยุ. มนํ วต ฯ ๓ ยุ. โขมฺหา ฯ ๔ ยุ. อิเมติ นตฺถิ ฯ
#๕ ยุ. อิสิทตฺตปุราณาติ ทิสฺสติ ฯ ๖ สี. สานา ฯ ๗ ยุ. อิเมว ฯ
