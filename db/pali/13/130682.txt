เอกจฺจา   เทวตา   เอวมาหํสุ   น   กาลกโต  สมโณ  โคตโม  อปิจ
กาลํ   กโรตีติ  ฯ  เอกจฺจา  เทวตา  เอวมาหํสุ  น  กาลกโต  สมโณ
โคตโม    นปิ    กาลํ    กโรติ   อรหํ   สมโณ   โคตโม   วิหาโร
เตฺวว โส อรหโต เอวรูโป โหตีติ ฯ
     [๗๕๐]   ตสฺส   มยฺหํ  ภารทฺวาช  เอตทโหสิ  ยนฺนูนาหํ  สพฺพโส
อาหารูปจฺเฉทาย  ปฏิปชฺเชยฺยนฺติ  ฯ  อถ  โข  มํ  ภารทฺวาช  ตา  ๑
เทวตา   อุปสงฺกมิตฺวา   เอตทโวจุํ   มา   โข   ตฺวํ  มาริส  สพฺพโส
อาหารูปจฺเฉทาย    ปฏิปชฺชิ    สเจ    โข    ตฺวํ   มาริส   สพฺพโส
อาหารูปจฺเฉทาย    ปฏิปชฺชิสฺสสิ    ตสฺส    เต    มยํ   ทิพฺพํ   โอชํ
โลมกูเปหิ    อชฺโฌหริสฺสาม    ตาย    ตุวํ   ยาเปสฺสสีติ   ฯ   ตสฺส
มยฺหํ    ภารทฺวาช    เอตทโหสิ    อหํ   เจว   โข   ปน   สพฺพโส
ชทฺธุกํ   ๒   ปฏิชาเนยฺยํ   อิมา   จ  โข  เม  เทวตา  ทิพฺพํ  โอชํ
โลมกูเปหิ   อชฺโฌหเรยฺยุํ   ตาย   จาหํ   ยาเปยฺยํ   ตํ   มม   อสฺส
มุสาติ   ฯ   โส   โข   อหํ   ภารทฺวาช  ตา  เทวตา  ปจฺจาจิกฺขามิ
อลนฺติ วทามิ ฯ
     [๗๕๑]   ตสฺส   มยฺหํ   ภารทฺวาช   เอตทโหสิ  ยนฺนูนาหํ  โถกํ
โถกํ   อาหารํ   อาหเรยฺยํ   ปสตํ  ปสตํ  ยทิ  วา  มุคฺคยูสํ  ยทิ  วา
กุลตฺถยูสํ  ยทิ  วา  กฬายยูสํ  ยทิ  วา  หเรณุกยูสนฺติ  ฯ  โส  โข อหํ
ภารทฺวาช   โถกํ   โถกํ   อาหารํ   อาหาเรสึ  ปสตํ  ปสตํ  ยทิ  วา
#๑ ยุ. ตาติ น ทิสฺสติ ฯ ๒ ยุ. อชทฺธุกนฺติ ทิสฺสติ ฯ
