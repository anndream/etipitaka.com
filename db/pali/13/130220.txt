ตสฺส  ๑  ภวนฺติ  วตฺตาโร กิมฺปนิมสฺสายสฺมโต อารญฺญกสฺส เอกสฺสารญฺเญ
เสริวิหาเรน    โย    อยมายสฺมา    เย    เต   สนฺตา   วิโมกฺขา
อติกฺกมฺม    รูเป   อารุปฺปา   ตตฺถ   ปญฺหํ   ปุฏฺโฐ   น   สมฺปายตีติ
ตสฺส  ๒  ภวนฺติ  วตฺตาโร  ตสฺมา  อารญฺญเกน  ภิกฺขุนา เย เต สนฺตา
วิโมกฺขา อติกฺกมฺม รูเป อารุปฺปา ตตฺถ โยโค กรณีโย ฯ
     [๒๒๐]   อารญฺญเกนาวุโส   ภิกฺขุนา   อุตฺตริมนุสฺสธมฺเม   โยโค
กรณีโย   ฯ   สนฺตาวุโส   อารญฺญกํ   ภิกฺขุํ   อุตฺตริมนุสฺสธมฺเม   ปญฺหํ
ปุจฺฉิตาโร   ฯ   สเจ   อาวุโส   อารญฺญโก   ภิกฺขุ  อุตฺตริมนุสฺสธมฺเม
ปญฺหํ  ปุฏฺโฐ  น  สมฺปายติ  ตสฺส  ๓ ภวนฺติ วตฺตาโร กิมฺปนิมสฺสายสฺมโต
อารญฺญกสฺส     เอกสฺสารญฺเญ     เสริวิหาเรน    โย    อยมายสฺมา
ยสฺสตฺถาย  ปพฺพชิโต  ตมตฺถํ  ๓  น  ชานาตีติ ตสฺส ๕ ภวนฺติ วตฺตาโร
ตสฺมา อารญฺญเกน ภิกฺขุนา อุตฺตริมนุสฺสธมฺเม โยโค กรณีโยติ ฯ
     [๒๒๑]   เอวํ   วุตฺเต   อายสฺมา  มหาโมคฺคลฺลาโน  อายสฺมนฺตํ
สารีปุตฺตํ   เอตทโวจ   อารญฺญเกเนว   นุ   โข   อาวุโส   สารีปุตฺต
ภิกฺขุนา  อิเม  ธมฺมา สมาทาย วตฺติตพฺพา อุทาหุ คามนฺตวิหารินาปีติ ๖ ฯ
อารญฺญเกนปิ     โข     อาวุโส     โมคฺคลฺลาน    ภิกฺขุนา    อิเม
ธมฺมา สมาทาย วตฺติตพฺพา ปเคว คามนฺตวิหารินาติ ฯ
                 โคลิสฺสานิสุตฺตํ นิฏฺฐิตํ นวมํ ฯ
                     _________________
#๑-๓ ยุ. สมฺปายติสฺส ฯ   ๒ ยุ. สมฺปายตีติสฺส ฯ   ๔ ยุ. ตํปตฺถํ ฯ
#๕ ยุ. ชานาตีติสฺส ฯ ๖ ม. อิติสทฺโท นตฺถิ ฯ
