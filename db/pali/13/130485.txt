วต โภ สตฺตา กิลิสฺสนฺติ วต โภ สตฺตาติ ฯ
     [๕๓๑]  เตนหิ  ตฺวํ  องฺคุลิมาล  เยน  สา  อิตฺถี ๑ เตนุปสงฺกม
อุปสงฺกมิตฺวา  ตํ  อิตฺถึ  เอวํ  วเทหิ  ยโตหํ  ภคินิ  ชาโต  นาภิชานามิ
สญฺจิจฺจ    ปาณํ    ชีวิตา    โวโรเปตา    เตน    สจฺเจน   โสตฺถิ
เต  โหตุ  โสตฺถิ  คพฺภสฺสาติ  ฯ โส หิ นูน เม ภนฺเต สมฺปชานมุสาวาโท
ภวิสฺสติ      มยา     หิ     ภนฺเต     พหู     สญฺจิจฺจ     ปาณา
ชีวิตา   โวโรปิตาติ  ฯ  เตนหิ  ตฺวํ  องฺคุลิมาล  เยน  สา  อิตฺถี  ๒
เตนุปสงฺกม   อุปสงฺกมิตฺวา   ตํ   อิตฺถึ   เอวํ   วเทหิ   ยโตหํ  ภคินิ
อริยาย    ชาติยา    ชาโต    นาภิชานามิ   สญฺจิจฺจ   ปาณํ   ชีวิตา
โวโรเปตา  เตน  สจฺเจน  โสตฺถิ  เต  โหตุ  โสตฺถิ คพฺภสฺสาติ ฯ เอวํ
ภนฺเตติ   โข   อายสฺมา   องฺคุลิมาโล  ภควโต  ปฏิสฺสุตฺวา  เยน  สา
อิตฺถี    เตนุปสงฺกมิ    อุปสงฺกมิตฺวา   ตํ   อิตฺถึ   เอตทโวจ   ยโตหํ
ภคินิ   อริยาย   ชาติยา   ชาโต   นาภิชานามิ  สญฺจิจฺจ  ปาณํ  ชีวิตา
โวโรเปตา   เตน   สจฺเจน  โสตฺถิ  เต  โหตุ  โสตฺถิ  คพฺภสฺสาติ  ฯ
อถ โข โสตฺถิตฺถิยา อโหสิ โสตฺถิ คพฺภสฺส ฯ
     [๕๓๒]   อถ   โข   อายสฺมา   องฺคุลิมาโล   เอโก  วูปกฏฺโฐ
อปฺปมตฺโต    อาตาปี    ปหิตตฺโต   วิหรนฺโต   นจิรสฺเสว   ยสฺสตฺถาย
กุลปุตฺตา    สมฺมเทว    อคารสฺมา    อนคาริยํ   ปพฺพชนฺติ   ตทนุตฺตรํ
พฺรหฺมจริยปริโยสานํ    ทิฏฺเฐว    ธมฺเม    สยํ   อภิญฺญา   สจฺฉิกตฺวา
#๑-๒ กตฺถจิ โปตฺถเก เยน สาวตฺถีติ ปาโฐ ทิสฺสติ ฯ
