สมฺปหํเสสิ   ฯ   อถ   โข   เกณิโย  ชฏิโล  ภควตา  ธมฺมิยา  กถาย
สนฺทสฺสิโต   สมาทปิโต   สมุตฺเตชิโต   สมฺปหํสิโต   ภควนฺตํ  เอตทโวจ
อธิวาเสตุ  เม  ภวํ  โคตโม  สฺวาตนาย  ภตฺตํ  สทฺธึ  ภิกฺขุสงฺเฆนาติ ฯ
เอวํ   วุตฺเต   ภควา   เกณิยํ   ชฏิลํ   เอตทโวจ  มหา  โข  เกณิย
ภิกฺขุสงฺโฆ  อฑฺฒเตรสานิ  ภิกฺขุสตานิ  ตฺวญฺจ  พฺราหฺมเณสุ อภิปฺปสนฺโนติ ฯ
ทุติยมฺปิ      โข      เกณิโย     ชฏิโล     ภควนฺตํ     เอตทโวจ
กิญฺจาปิ    โภ    โคตม    มหาภิกฺขุสงฺโฆ   อฑฺฒเตรสานิ   ภิกฺขุสตานิ
อหญฺจ    พฺราหฺมเณสุ   อภิปฺปสนฺโน   อธิวาเสตุ   เม   ภวํ   โคตโม
สฺวาตนาย   ภตฺตํ   สทฺธึ   ภิกฺขุสงฺเฆนาติ   ฯ   ทุติยมฺปิ   โข  ภควา
เกณิยํ   ชฏิลํ   เอตทโวจ  มหา  โข  เกณิย  ภิกฺขุสงฺโฆ  อฑฺฒเตรสานิ
ภิกฺขุสตานิ    ตฺวญฺจ   ๑   พฺราหฺมเณสุ   อภิปฺปสนฺโนติ   ฯ   ตติยมฺปิ
โข   เกณิโย   ชฏิโล   ภควนฺตํ   เอตทโวจ    กิญฺจาปิ   โภ  โคตม
มหาภิกฺขุสงฺโฆ   อฑฺฒเตรสานิ   ภิกฺขุสตานิ   อหญฺจ   ๒   พฺราหฺมเณสุ
อภิปฺปสนฺโน   อธิวาเสเตฺวว   เม   ภวํ   โคตโม   สฺวาตนาย   ภตฺตํ
สทฺธึ  ภิกฺขุสงฺเฆนาติ  ฯ  อธิวาเสติ  ๓  ภควา  ตุณฺหีภาเวน ฯ อถ โข
เกณิโย   ชฏิโล   ภควโต   อธิวาสนํ   วิทิตฺวา   อุฏฺฐายาสนา   เยน
สโก   อสฺสโม   เตนุปสงฺกมิ  อุปสงฺกมิตฺวา  มิตฺตามจฺเจ  ญาติสาโลหิเต
อามนฺเตสิ    สุณนฺตุ    เม    โภนฺโต    มิตฺตามจฺจา   ญาติสาโลหิตา
สมโณ     ๓    โคตโม    นิมนฺติโต    สฺวาตนาย    ภตฺตํ    สทฺธึ
ภิกฺขุสงฺเฆน  เยน  เม  กายเวยฺยาวตฺติกํ  กเรยฺยาถาติ  ฯ  เอวํ  โภติ
#๑ ยุ. ตวญฺจ โข ฯ  ๒ ยุ. อหญฺจ โข  ฯ   ๓ ยุ. อธิวาเสสิ ฯ
#๔ ยุ. สมโณ เม โคตโม ฯ
