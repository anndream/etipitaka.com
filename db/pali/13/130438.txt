     [๔๘๑]   ตํ   กึ   มญฺญสิ   มหาราช   ยทิ  เอวํ  สนฺเต  อิเม
จตฺตาโร   วณฺณา   สมสมา   โหนฺติ   โน  วา  กถํ  วา  เต  เอตฺถ
โหตีติ   ฯ   อทฺธา   โข  โภ  กจฺจาน  เอวํ  สนฺเต  อิเม  จตฺตาโร
วณฺณา สมสมา โหนฺติ นาหํ เอตฺถ กิญฺจิ นานากรณํ สมนุปสฺสามีติ ฯ
     [๔๘๒]   อิมินา  ๑  โข  เอตํ  มหาราช  ปริยาเยน  เวทิตพฺพํ
ยถา   โฆโสเยเวโส   โลกสฺมึ   พฺราหฺมณาว   เสฏฺโฐ   วณฺโณ  หีโน
อญฺโญ    วณฺโณ    พฺราหฺมณาว    สุกฺโก    วณฺโณ    กโณฺห   อญฺโญ
วณฺโณ    พฺราหฺมณาว    สุชฺฌนฺติ    โน    อพฺราหฺมณา    พฺราหฺมณาว
พฺรหฺมุโน   ปุตฺตา   โอรสา   มุขโต   ชาตา   พฺรหฺมชา  พฺรหฺมนิมฺมิตา
พฺรหฺมทายาทาติ ฯ
     [๔๘๓]   เอวํ   วุตฺเต   ราชา  มธุโร  อวนฺติปุตฺโต  อายสฺมนฺตํ
มหากจฺจานํ    เอตทโวจ   อภิกฺกนฺตํ   โภ   กจฺจาน   อภิกฺกนฺตํ   โภ
กจฺจาน   เสยฺยถาปิ   [๒]   กจฺจาน   นิกฺกุชฺชิตํ   วา   อุกฺกุชฺเชยฺย
ปฏิจฺฉนฺนํ  วา  วิวเรยฺย  มูฬฺหสฺส  วา  มคฺคํ  อาจิกฺเขยฺย อนฺธกาเร วา
เตลปชฺโชตํ   ธาเรยฺย   จกฺขุมนฺโต  รูปานิ  ทกฺขนฺตีติ  เอวเมว  โภตา
กจฺจาเนน    อเนกปริยาเยน    ธมฺโม    ปกาสิโต   เอสาหํ   ภวนฺตํ
กจฺจานํ    สรณํ    คจฺฉามิ    ธมฺมญฺจ    ภิกฺขุสงฺฆญฺจ    อุปาสกํ   มํ
ภวํ กจฺจาโน ธาเรตุ อชฺชตคฺเค ปาณุเปตํ สรณงฺคตนฺติ ฯ
     [๔๘๔]   มา   โข   มํ   ตฺวํ  มหาราช  สรณํ  อคมาสิ  ตเมตํ
#๑ ยุ. อิมินาปิ ฯ   ๒ ยุ. เอตฺถนฺตเร โภติ ทิสฺสติ ฯ
