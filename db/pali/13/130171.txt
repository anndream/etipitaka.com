วุสิตํ    พฺรหฺมจริยํ    กตํ   กรณียํ   นาปรํ   อิตฺถตฺตายาติ   ปชานาติ
ตํ   กิสฺส   เหตุ   เอวเญฺหตํ   ภทฺทาลิ   โหติ  ยถาตํ  สตฺถุ  สาสเน
สิกฺขาย   ปริปูรการิสฺสาติ  ฯ  เอวํ  วุตฺเต  อายสฺมา  ภทฺทาลิ  ภควนฺตํ
เอตทโวจ   โก   นุ   โข   ภนฺเต  เหตุ  โก  ปจฺจโย  เยนมิเธกจฺจํ
ภิกฺขุํ   ปวยฺห   ๑   ปวยฺห   การณํ  กโรนฺติ  โก  ปน  ภนฺเต  เหตุ
โก   ปจฺจโย   เยนมิเธกจฺจํ   ภิกฺขุํ   โน   ตถา  ๒  ปวยฺห  ปวยฺห
การณํ กโรนฺตีติ ฯ
     [๑๖๙]   อิธ   ภทฺทาลิ   เอกจฺโจ   ภิกฺขุ  อภิณฺหาปตฺติโก  โหติ
อาปตฺติพหุโล     โส    ภิกฺขูหิ    วุจฺจมาโน    อญฺเญนญฺญํ    ปฏิจรติ
พหิทฺธา   กถํ   อปนาเมติ   โกปญฺจ   โทสญฺจ  อปฺปจฺจยญฺจ  ปาตุกโรติ
น    สมฺมา    วตฺตติ    น   โลมํ   ปาเตติ   น   นิตฺถารํ   วตฺตติ
เยน  สงฺโฆ  อตฺตมโน  โหติ  ตํ  กโรมีติ  นาห  ๓  ฯ  ตตฺร ภทฺทาลิ
ภิกฺขูนํ    เอวํ    โหติ   อยํ   โข   อาวุโส   ภิกฺขุ   อภิณฺหาปตฺติโก
อาปตฺติพหุโล     โส    ภิกฺขูหิ    วุจฺจมาโน    อญฺเญนญฺญํ    ปฏิจรติ
พหิทฺธา   กถํ   อปนาเมติ   โกปญฺจ   โทสญฺจ  อปฺปจฺจยญฺจ  ปาตุกโรติ
น   สมฺมา   วตฺตติ   น   โลมํ   ปาเตติ   น  นิตฺถารํ  วตฺตติ  เยน
สงฺโฆ   อตฺตมโน   โหติ   ตํ   กโรมีติ   นาห   สาธุ   วตายสฺมนฺโต
อิมสฺส   ภิกฺขุโน  ตถา  ตถา  อุปปริกฺขถ  ยถยิทํ  ๓  อธิกรณํ  น  ๕
ขิปฺปเมว   วูปสมฺเมยฺยาติ   ฯ   ตสฺส   โข   เอวํ   ภทฺทาลิ  ภิกฺขุโน
#๑ ม. ปสยฺห ปสยฺห ฯ อปรํปิ อีทิสเมว ฯ   ๒ ม. ตถา ตถา ฯ  ๓ โป. อาหาติ
#สพฺพตฺถ ทิสฺสติ ฯ   ๔ สี. ยุ. ยถาสฺสิทํ ฯ   ๕ ม. นกาโร นตฺถิ ฯ
