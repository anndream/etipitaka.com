จารีสุ  ฯ  อารทฺธวิริโย  โหติ  ๑  อกุสลานํ  ธมฺมานํ ปหานาย กุสลานํ
ธมฺมานํ   อุปสมฺปทาย   ถามวา   ทฬฺหปรกฺกโม   อนิกฺขิตฺตธุโร  กุสเลสุ
ธมฺเมสุ   ฯ   ปญฺญวา   โหติ   อุทยตฺถคามินิยา   ปญฺญาย  สมนฺนาคโต
อริยาย  นิพฺเพธิกาย  สมฺมาทุกฺขกฺขยคามินิยา  ฯ  อิมานิ  โข  ราชกุมาร
ปญฺจ  ปธานิยงฺคานิ  ฯ  อิเมหิ  [๒]  ราชกุมาร  ปญฺจหิ  ปธานิยงฺเคหิ
สมนฺนาคโต     ภิกฺขุ    ตถาคตํ    วินายกํ    ลภมาโน    ยสฺสตฺถาย
กุลปุตฺตา    สมฺมเทว    อคารสฺมา    อนคาริยํ   ปพฺพชนฺติ   ตทนุตฺตรํ
พฺรหฺมจริยปริโยสานํ    ทิฏฺเฐว    ธมฺเม    สยํ   อภิญฺญา   สจฺฉิกตฺวา
อุปสมฺปชฺช   วิหเรยฺย   สตฺต   วสฺสานิ   ฯ  ติฏฺฐนฺตุ  ราชกุมาร  สตฺต
วสฺสานิ    ฯ    อิเมหิ    ปญฺจหิ   ปธานิยงฺเคหิ   สมนฺนาคโต   ภิกฺขุ
ตถาคตํ    วินายกํ    ลภมาโน    ยสฺสตฺถาย    กุลปุตฺตา    สมฺมเทว
อคารสฺมา    อนคาริยํ    ปพฺพชนฺติ    ตทนุตฺตรํ    พฺรหฺมจริยปริโยสานํ
ทิฏฺเฐว    ธมฺเม   สยํ   อภิญฺญา   สจฺฉิกตฺวา   อุปสมฺปชฺช   วิหเรยฺย
ฉ  วสฺสานิ ... ปญฺจ วสฺสานิ ... จตฺตาริ วสฺสานิ ... ตีณิ วสฺสานิ ...
เทฺว  วสฺสานิ  ...  เอกํ  วสฺสํ  ฯ  ติฏฺฐตุ  ราชกุมาร  เอกํ  วสฺสํ ฯ
อิเมหิ   ปญฺจหิ   ปธานิยงฺเคหิ   สมนฺนาคโต   ภิกฺขุ   ตถาคตํ  วินายกํ
ลภมาโน    ยสฺสตฺถาย    กุลปุตฺตา   สมฺมเทว   อคารสฺมา   อนคาริยํ
ปพฺพชนฺติ    ตทนุตฺตรํ    พฺรหฺมจริยปริโยสานํ    ทิฏฺเฐว   ธมฺเม   สยํ
อภิญฺญา    สจฺฉิกตฺวา    อุปสมฺปชฺช    วิหเรยฺย   สตฺต   มาสานิ   ฯ
ติฏฺฐนฺตุ   ราชกุมาร   สตฺต   มาสานิ  ฯ  อิเมหิ  ปญฺจหิ  ปธานิยงฺเคหิ
#๑ ยุ. วิหรติ ฯ ๒ ยุ. เอตฺถนฺตเร โขติ สทฺโท ทิสฺสติ ฯ
