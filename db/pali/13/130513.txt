ปญฺหํ  ปุจฺฉนฺติ  กุตสฺส  ๑  วาทํ  อาโรเปสฺสนฺติ  อญฺญทตฺถุํ  ๒ ภควโต
สาวกา   สมฺปชฺชนฺติ   ฯ   อยมฺปิ  โข  เม  ภนฺเต  ภควติ  ธมฺมนฺวโย
โหติ   สมฺมาสมฺพุทฺโธ   ภควา  สฺวากฺขาโต  ภควตา  ธมฺโม  สุปฏิปนฺโน
ภควโต สาวกสงฺโฆติ ฯ
     [๕๖๗]  ปุน  จปราหํ  ภนฺเต  ปสฺสามิ  อิเธกจฺเจ พฺราหฺมณปณฺฑิเต
ฯเปฯ    คหปติปณฺฑิเต    ...   สมณปณฺฑิเต   นิปุเณ   กตปรปฺปวาเท
วาฬเวธิรูเป    ฯ    เต    ภินฺทนฺตา   มญฺเญ   จรนฺติ   ปญฺญาคเตน
ทิฏฺฐิคตานิ    ฯ    เต    สุณนฺติ    สมโณ    ขลุ    โภ    โคตโม
อมุกํ   นาม   คามํ   วา   นิคมํ   วา   โอสริสฺสตีติ   ฯ  เต  ปญฺหํ
อภิสงฺขโรนฺติ    อิมํ    มยํ    ปญฺหํ    สมณํ    โคตมํ   อุปสงฺกมิตฺวา
ปุจฺฉิสฺสาม    เอวญฺเจ   โน   ปุฏฺโฐ   เอวํ   พฺยากริสฺสติ   เอวมสฺส
มยํ   วาทํ   อาโรเปสฺสาม  เอวญฺเจปิ  โน  ปุฏฺโฐ  เอวํ  พฺยากริสฺสติ
เอวํปิสฺส     มยํ    วาทํ    อาโรเปสฺสามาติ    ฯ    เต    สุณนฺติ
สมโณ   ขลุ   โภ   โคตโม   อมุกํ   นาม   คามํ   วา   นิคมํ  วา
โอสโฏติ   ฯ   เต   เยน   ภควา   เตนุปสงฺกมนฺติ   ฯ  เต  ภควา
ธมฺมิยา   กถาย   สนฺทสฺเสติ   สมาทเปติ   สมุตฺเตเชติ  สมฺปหํเสติ  ฯ
เต   ภควตา   ธมฺมิยา   กถาย   สนฺทสฺสิตา   สมาทปิตา  สมุตฺเตชิตา
สมฺปหํสิตา  น  เจว  ภควนฺตํ  ปญฺหํ  ปุจฺฉนฺติ  กุตสฺส วาทํ อาโรเปสฺสนฺติ
อญฺญทตฺถุํ      ภควนฺตํเยว      โอกาสํ      ยาจนฺติ      อคารสฺมา
อนคาริยํ   ปพฺพชฺชาย   ฯ   เต   ภควา   ปพฺพาเชติ   ฯ  เต  ตถา
#๑ ยุ. กุโต ฯ   ๒ ยุ. อญฺญทตฺถุ ฯ
