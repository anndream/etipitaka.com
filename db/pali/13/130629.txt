ราชา   วา   ปนสฺส   ลเภยฺย  เอโส  โข  อมฺหากํ  เหตุ  อธมฺมจารี
วิสมจารี  อโหสิ  มา  นํ  นิรยํ  นิรยปาลาติ  ฯ  โน  หิทํ โภ สารีปุตฺต
อถ โข นํ วิกนฺทนฺตํเยว นิรเย นิรยปาลา ปกฺขิเปยฺยุํ ฯ
     [๖๘๕]  ตํ  กึ  มญฺญสิ  ธนญฺชานิ  อิเธกจฺโจ  กายสฺส  ปิณนาเหตุ
พฺรูหนาเหตุ  อธมฺมจารี  วิสมจารี  อสฺส  ตเมนํ  อธมฺมจริยวิสมจริยาเหตุ
นิรยํ     นิรยปาลา     อุปกฑฺเฒยฺยุํ     ลเภยฺย    นุ    โข    โส
อหํ   โข   กายสฺส   ปิณนาเหตุ   พฺรูหนาเหตุ   อธมฺมจารี   วิสมจารี
อโหสึ   มา   มํ   นิรยํ   นิรยปาลาติ   ปเร   วา   ปนสฺส  ลเภยฺยุํ
เอโส   โข   กายสฺส   ปิณนาเหตุ   พฺรูหนาเหตุ  อธมฺมจารี  วิสมจารี
อโหสิ   มา   นํ  นิรยํ  นิรยปาลาติ  ฯ  โน  หิทํ  โภ  สารีปุตฺต  อถ
โข นํ วิกนฺทนฺตํเยว นิรเย นิรยปาลา ปกฺขิเปยฺยุํ ฯ
     [๖๘๖]   ตํ   กึ   มญฺญสิ  ธนญฺชานิ  โย  วา  มาตาปิตูนํ  เหตุ
อธมฺมจารี   วิสมจารี   อสฺส   โย   วา   มาตาปิตูนํ  เหตุ  ธมฺมจารี
สมจารี   อสฺส  กตมํ  เสยฺโยติ  ฯ  โย  หิ  โภ  สารีปุตฺต  มาตาปิตูนํ
เหตุ   อธมฺมจารี   วิสมจารี  อสฺส  น  ตํ  เสยฺโย  โย  จ  โข  โภ
สารีปุตฺต   มาตาปิตูนํ   เหตุ   ธมฺมจารี   สมจารี   อสฺส   ตเทเวตฺถ
เสยฺโย    อธมฺมจริยวิสมจริยาหิ    โภ    สารีปุตฺต   ธมฺมจริยสมจริยา
เสยฺโยติ    ฯ   อตฺถิ   โข   ธนญฺชานิ   อญฺเญ   สเหตุกา   ธมฺมิกา
กมฺมนฺตา   เยหิ   สกฺกา  มาตาปิตโร  เจว  โปเสตุํ  น  จ  ปาป-
กมฺมํ  กาตุํ ปุญฺญญฺจ ปฏิปทํ ปฏิปชฺชิตุํ ฯ
