ภควนฺตํ    อรหนฺตํ   สมฺมาสมฺพุทฺธํ   ภุตฺตาวึ   โอนีตปตฺตปาณึ   อญฺญตรํ
นีจํ   อาสนํ   คเหตฺวา   เอกมนฺตํ   นิสีทิ  ฯ  เอกมนฺตํ  นิสินฺโน  โข
อานนฺท   กิกิ   กาสิราชา   กสฺสปํ   ภควนฺตํ   อรหนฺตํ   สมฺมาสมฺพุทฺธํ
เอตทโวจ   อธิวาเสตุ   เม   ภนฺเต   ภควา   พาราณสิยํ  วสฺสาวาสํ
เอวรูปํ   สงฺฆสฺส   อุปฏฺฐานํ   ภวิสฺสตีติ   ฯ  อลํ  มหาราช  อธิวุฏฺโฐ
เม   วสฺสาวาโสติ   ฯ   ทุติยมฺปิ   โข  อานนฺท  ฯเปฯ  ตติยมฺปิ  โข
อานนฺท   กิกิ   กาสิราชา   กสฺสปํ   ภควนฺตํ   อรหนฺตํ   สมฺมาสมฺพุทฺธํ
เอตทโวจ  อธิวาเสตุ  เม  ๑  ภควา  พาราณสิยํ  วสฺสาวาสํ  เอวรูปํ
สงฺฆสฺส   อุปฏฺฐานํ   ภวิสฺสตีติ   ฯ   อลํ   มหาราช   อธิวุฏฺโฐ   เม
วสฺสาวาโสติ   ฯ   อถ   โข   อานนฺท   กิกิสฺส   กาสิรญฺโญ  น  เม
กสฺสโป    ภควา    อรหํ    สมฺมาสมฺพุทฺโธ    อธิวาเสสิ   พาราณสิยํ
วสฺสาวาสนฺติ   อหุเทว  อญฺญถตฺตํ  อหุ  โทมนสฺสํ  ฯ  อถ  โข  อานนฺท
กิกิ   กาสิราชา   กสฺสปํ   ภควนฺตํ   อรหนฺตํ  สมฺมาสมฺพุทฺธํ  เอตทโวจ
อตฺถิ นุ โข ภนฺเต อญฺโญ โกจิ มยา อุปฏฺฐากตโรติ ฯ
     [๔๑๗]   อตฺถิ  มหาราช  เวภฬิคํ  นาม  นิคโม  ตตฺถ  ฆฏิกาโร
นาม   กุมฺภกาโร   โส   เม   อุปฏฺฐาโก   อคฺคุปฏฺฐาโก   ตุยฺหํ  โข
ปน    มหาราช   น   เม   กสฺสโป   ภควา   อรหํ   สมฺมาสมฺพุทฺโธ
อธิวาเสสิ  ๒  พาราณสิยํ  วสฺสาวาสนฺติ  อตฺเถว  ๓  อญฺญถตฺตํ  อตฺถิ
โทมนสฺสํ    ตยิทํ    ฆฏิกาเร   กุมฺภกาเร   นตฺถิ   น   จ   ภวิสฺสติ
ฆฏิกาโร    โข   มหาราช   กุมฺภกาโร   พุทฺธํ   สรณํ   คโต   ธมฺมํ
#๑ ยุ. เอตฺถนฺตเร ภนฺเตติ ทิสฺสติ ฯ   ๒ ยุ. อธิวาเสติ ฯ   ๓ ยุ. อตฺถิ ฯ
