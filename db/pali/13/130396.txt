ยสฺสตฺถาย    กุลปุตฺตา    สมฺมเทว   อคารสฺมา   อนคาริยํ   ปพฺพชนฺติ
ตทนุตฺตรํ    พฺรหฺมจริยปริโยสานํ    ทิฏฺเฐว    ธมฺเม    สยํ   อภิญฺญา
สจฺฉิกตฺวา    อุปสมฺปชฺช    วิหาสิ    ขีณา   ชาติ   วุสิตํ   พฺรหฺมจริยํ
กตํ    กรณียํ    นาปรํ    อิตฺถตฺตายาติ    อพฺภญฺญาสิ   ฯ   อญฺญตโร
โข ปนายสฺมา รฏฺฐปาโล อรหตํ อโหสิ ฯ
     [๔๓๔]  อถ  โข  อายสฺมา  รฏฺฐปาโล  เยน  ภควา เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ
นิสินฺโน   โข   อายสฺมา   รฏฺฐปาโล   ภควนฺตํ   เอตทโวจ  อิจฺฉามหํ
ภนฺเต  มาตาปิตโร อุทฺทสฺเสตุํ สเจ มํ ภควา อนุชานาตีติ ฯ อถ โข [๑]
อายสฺมโต รฏฺฐปาลสฺส เจตสา เจโต ปริจฺจ ๒ มนสากาสิ ยถา ๓ ภควา
อญฺญาสิ    อภพฺโพ    โข   รฏฺฐปาโล   กุลปุตฺโต   สิกฺขํ   ปจฺจกฺขาย
หีนายาวตฺติตุนฺติ   ฯ  อถ  โข  ภควา  อายสฺมนฺตํ  รฏฺฐปาลํ  เอตทโวจ
ยสฺสิทานิ  ๓  รฏฺฐปาล  กาลํ  มญฺญสีติ  ฯ  อถ โข อายสฺมา รฏฺฐปาโล
อุฏฺฐายาสนา  ภควนฺตํ  อภิวาเทตฺวา  ปทกฺขิณํ กตฺวา เสนาสนํ สํสาเมตฺวา
ปตฺตจีวรมาทาย     เยน    ถุลฺลโกฏฺฐิตํ    เตน    จาริกํ    ปกฺกามิ
อนุปุพฺเพน จาริกํ จรมาโน เยน ถุลฺลโกฏฺฐิตํ ตทวสริ ฯฏ
     [๔๓๕]   ตตฺร   สุทํ  อายสฺมา  รฏฺฐปาโล  ถุลฺลโกฏฺฐิเต  วิหรติ
รญฺโญ   โกรพฺยสฺส   มิคาจีเร   ฯ   อถ   โข   อายสฺมา  รฏฺฐปาโล
ปุพฺพณฺหสมยํ    นิวาเสตฺวา    ปตฺตจีวรมาทาย    ถุลฺลโกฏฺฐิตํ   ปิณฺฑาย
ปาวิสิ   ฯ   ถุลฺลโกฏฺฐิเต   สปทานํ   ปิณฺฑาย  จรมาโน  เยน  สกปิตุ
#๑ ยุ. เอตฺถนฺตเร ภควาติ ทิสฺสติ ฯ   ๒ ยุ. ปริวิตกฺกํ ฯ   ๓ ยุ.  ยทา ฯ
#๔ ยุ. ยสฺสทานิ ตฺวํ ฯ
