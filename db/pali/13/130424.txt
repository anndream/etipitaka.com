ทสฺสนกามา   อภิรม   มหาราช   เทเวสุ   เทวานุภาเวนาติ   ฯ  อลํ
มาริส    ตตฺเถว    มํ    มิถิลํ   ปฏิเนตุ   ตถาหํ   ธมฺมํ   จริสฺสามิ
พฺราหฺมณคหปติเกสุ    เนคเมสุ    เจว    ชานปเทสุ   จ   อุโปสถญฺจ
อุปวสิสฺสามิ   จาตุทฺทสึ   ปญฺจทสึ   อฏฺฐมึ   จ   ปกฺขสฺสาติ   ฯ   อถ
โข   อานนฺท   สกฺโก   เทวานมินฺโท   มาตลึ    สงฺคาหกํ  อามนฺเตสิ
เอหิ   ตฺวํ   สมฺม   มาตลิ   สหสฺสยุตฺตํ   อาชญฺญรถํ   โยเชตฺวา  นิมึ
ราชานํ  ตตฺเถว  มิถิลํ  ปฏิเนหีติ  ฯ  เอวํ  ภทนฺตวาติ  ๑ โข อานนฺท
มาตลิ   สงฺคาหโก   สกฺกสฺส   เทวานมินฺทสฺส   ปฏิสฺสุตฺวา   สหสฺสยุตฺตํ
อาชญฺญรถํ โยเชตฺวา นิมึ ราชานํ ตตฺเถว มิถิลํ ปฏิเนสิ ฯ
    [๔๖๑] ตตฺร สุทํ อานนฺท มหาราชา ๒ ธมฺมํ จรติ พฺราหฺมณคหปติเกสุ
เนคเมสุ      เจว     ชานปเทสุ     จ     อุโปสถญฺจ     อุปวสติ
จาตุทฺทสึ   ปญฺจทสึ   อฏฺฐมึ  จ  ปกฺขสฺสาติ  ๓  ฯ  อถ  โข  อานนฺท
นิมิ   ราชา   พหูนํ   วสฺสานํ   พหูนํ   วสฺสสตานํ  พหูนํ  วสฺสสหสฺสานํ
อจฺจเยน   กปฺปกํ   อามนฺเตสิ   ยทา   เม  สมฺม  กปฺปก  ปสฺเสยฺยาสิ
สิรสฺมึ  ปลิตานิ  ชาตานิ  อถ  เม  อาโรเจยฺยาสีติ  ฯ เอวํ เทวาติ โข
อานนฺท   กปฺปโก  นิมิสฺส  รญฺโญ  ปจฺจสฺโสสิ  ฯ  อทฺทสา  โข  อานนฺท
กปฺปโก    พหูนํ    วสฺสานํ   พหูนํ   วสฺสสตานํ   พหูนํ   วสฺสสหสฺสานํ
อจฺจเยน    นิมิสฺส    รญฺโญ    สิรสฺมึ    ปลิตานิ   ชาตานิ   ทิสฺวาน
นิมึ   ราชานํ   เอตทโวจ   ปาตุภูตา  โข  เทวสฺส  เทวทูตา  ทิสฺสนฺติ
สิรสฺมึ   ปลิตานิ   ชาตานีติ   ฯ   เตนหิ  สมฺม  กปฺปก  ตานิ  ปลิตานิ
#๑ ยุ. ภทฺทนฺตวาติ ฯ   ๒ ยุ. นิมิราชา ฯ  ๓ ยุ. ปกฺขสฺส ฯ
