มาณว    วิชฺชติ    ยํ    อญฺโญ    พฺราหฺมโณ    ลเภยฺย    ภตฺตคฺเค
อคฺคาสนํ    อคฺโคทกํ    อคฺคปิณฺฑํ    น    โส   พฺราหฺมโณ   ลเภยฺย
ภตฺตคฺเค   อคฺคาสนํ   อคฺโคทกํ   อคฺคปิณฺฑํ  ฯ  อญฺเญ  ๑  พฺราหฺมณา
ลภนฺติ    ภตฺตคฺเค    อคฺคาสนํ   อคฺโคทกํ   อคฺคปิณฺฑํ   นาหํ   ลภามิ
ภตฺตคฺเค   อคฺคาสนํ   อคฺโคทกํ   อคฺคปิณฺฑนฺติ   อิติ   โส  กุปิโต  ๒
อนตฺตมโน   อิมสฺส  ปน  มาณว  พฺราหฺมณา  กึ  วิปากํ  ปญฺญ-
เปนฺตีติ  ฯ  น    เขฺวตฺถ    โภ    โคตม    พฺราหฺมณา    เอวํ   ทานํ   เทนฺติ
อิมินา   ๓   จ   โว   กุปิโต  อนตฺตมโนติ  อถ  เขฺวตฺถ  พฺราหฺมณา
อนุกมฺปชาติกํเยว   ทานํ   เทนฺตีติ   ฯ   เอวํ   สนฺเต   โข   มาณว
พฺราหฺมณานํ  อิทํ ฉฏฺฐํ ปุญฺญกิริยาวตฺถุํ ๔ โหติ ยทิทํ อนุ-
กมฺปชาติกนฺติ ๕ ฯ  เอวํ  สนฺเต  โภ  โคตม  พฺราหฺมณานํ  อิทํ  ฉฏฺฐํ
ปุญฺญกิริยาวตฺถุํ ๖ โหติ ยทิทํ อนุกมฺปชาติกนฺติ ๗ ฯ
     [๗๒๗]   เย   เต  มาณว  พฺราหฺมณา  ปญฺจ  ธมฺเม  ปญฺญเปนฺติ
ปุญฺญสฺส  กิริยาย  กุสลสฺส อาราธนาย เอเต ๘ กตฺถ พหุลํ สมนุ-
ปสฺสสีติ ฯ  เยเม  โภ   โคตม  พฺราหฺมณา  ปญฺจ   ธมฺเม   ปญฺญเปนฺติ
ปุญฺญสฺส    กิริยาย    กุสลสฺส    อาราธนาย   อิมาหํ   ปญฺจ   ธมฺเม
ปพฺพชิเตสุ   พหุลํ   สมนุปสฺสามิ   อปฺปํ   คหฏฺเฐสุ   คหฏฺโฐ   หิ  โภ
โคตม    มหตฺโถ    มหากิจฺโจ    มหาธิกรโณ    มหาสมารมฺโภ    น
สตตํ   สมิตํ   สจฺจวาที   โหติ   ปพฺพชิโต   โข   ปน   โภ   โคตม
อปฺปตฺโถ    อปฺปกิจฺโจ    อปฺปาธิกรโณ   อปฺปสมารมฺโภ   สตตํ   สมิตํ
#๑ ยุ. อญฺโญ พฺราหฺมโณ ลภติ ฯ ๒ ยุ. กุปิโต โหติ ฯ ๓ ยุ. อิมินา ปโร
#กุปิโต โหตุ ฯ ๔-๖ ยุ. .. วตฺถุ ฯ ๕-๗ ยุ. อนุกมฺปาชาติกนฺติ
#๘ ยุ. อิเม ตวํ ปญฺจ
