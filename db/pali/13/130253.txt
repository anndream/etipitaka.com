สตานิ    อถ   โข   ภิยฺโยว   เย   อุปาสกา   มม   สาวกา   คิหี
โอทาตวสนา   กามโภคิโน   สาสนกรา   โอวาทปติกรา   ติณฺณวิจิกิจฺฉา
วิคตกถํกถา     เวสารชฺชปฺปตฺตา     อปรปฺปจฺจยา    สตฺถุ    สาสเน
วิหรนฺตีติ   ฯ   ติฏฺฐตุ  ภวํ  โคตโม  ติฏฺฐนฺตุ  ภิกฺขู  ติฏฺฐนฺตุ  ภิกฺขุนิโย
ติฏฺฐนฺตุ    อุปาสกา    คิหี    โอทาตวสนา   สพฺรหฺมจาริโน   ติฏฺฐนฺตุ
อุปาสกา    คิหี    โอทาตวสนา    กามโภคิโน   อตฺถิ   ปน   โภโต
โคตมสฺส  เอกุปาสิกาปิ  สาวิกา  คิหี  โอทาตวสนา  สพฺรหฺมจารินี [๑]
ปญฺจนฺนํ  โอรมฺภาคิยานํ  สญฺโญชนานํ ปริกฺขยา โอปปาติกา ตตฺถปรินิพฺพายินี
อนาวตฺติธมฺมา    ตสฺมา    โลกาติ   ฯ   น   โข   วจฺฉ   เอกํเยว
สตํ   น   เทฺว  สตานิ  น  ตีณิ  สตานิ  น  จตฺตาริ  สตานิ  น  ปญฺจ
สตานิ  อถ  โข  ภิยฺโยว  ยา  อุปาสิกา  มม  สาวิกา คิหี โอทาตวสนา
สพฺรหฺมจารินิโย       ปญฺจนฺนํ       โอรมฺภาคิยานํ       สญฺโญชนานํ
ปริกฺขยา   โอปปาติกา   ตตฺถ   ปรินิพฺพายินิโย   อนาวตฺติธมฺมา  ตสฺมา
โลกาติ   ฯ   ติฏฺฐตุ   ภวํ  โคตโม  ติฏฺฐนฺตุ  ภิกฺขู  ติฏฺฐนฺตุ  ภิกฺขุนิโย
ติฏฺฐนฺตุ    อุปาสกา    คิหี    โอทาตวสนา   สพฺรหฺมจาริโน   ติฏฺฐนฺตุ
อุปาสกา   คิหี   โอทาตวสนา   กามโภคิโน   ติฏฺฐนฺตุ   อุปาสิกา  คิหี
โอทาตวสนา    สพฺรหฺมจารินิโย    อตฺถิ    ปน    โภโต    โคตมสฺส
เอกุปาสิกาปิ   สาวิกา   คิหี  โอทาตวสนา  กามโภคินี  สาสนกรา  ๒
โอวาทปติกรา   [๓]   ติณฺณวิจิกิจฺฉา   วิคตกถํกถา   เวสารชฺชปฺปตฺตา
อปรปฺปจฺจยา  สตฺถุ  สาสเน  วิหรตีติ  ฯ  น  โข  วจฺฉ เอกํเยว สตํ น
#๑ ม. เอตฺถนฺตเร ยาติ ทิสฺสติ ฯ ๒ ม. สาสนการี ฯ ๓ ม. เอตฺถนฺตเร ยาติ ทิสฺสติ ฯ
