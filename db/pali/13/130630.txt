     [๖๘๗]   ตํ   กึ   มญฺเญสิ   ธนญฺชานิ   โย   วา  ปุตฺตทารสฺส
เหตุ   อธมฺมจารี   วิสมจารี   ๑  อสฺส  โย  วา  ปุตฺตทารสฺส  เหตุ
ธมฺมจารี   สมจารี   อสฺส  กตมํ  เสยฺโยติ  ฯ  โย  หิ  โภ  สารีปุตฺต
ปุตฺตทารสฺส   เหตุ   อธมฺมจารี   วิสมจารี   อสฺส   น   ตํ   เสยฺโย
โย   จ   โข   โภ   สารีปุตฺต  ปุตฺตทารสฺส  เหตุ  ธมฺมจารี  สมจารี
อสฺส    ตเทเวตฺถ    เสยฺโย   อธมฺมจริยวิสมจริยาหิ   โภ   สารีปุตฺต
ธมฺมจริยสมจริยา    เสยฺโยติ    ฯ    อตฺถิ   โข   ธนญฺชานิ   อญฺเญ
สเหตุกา   ธมฺมิกา   กมฺมนฺตา  เยหิ  สกฺกา  ปุตฺตทาเร  เจว  โปเสตุํ
น จ ปาปกมฺมํ กาตุํ ปุญฺญญฺจ ปฏิปทํ ปฏิปชฺชิตุํ ฯ
     [๖๘๘]   ตํ  กึ  มญฺญสิ  ธนญฺชานิ  โย  วา  ทาสกมฺมกรโปริสสฺส
เหตุ   อธมฺมจารี   วิสมจารี   อสฺส   โย   วา   ทาสกมฺมกรโปริสสฺส
เหตุ     ธมฺมจารี     สมจารี     อสฺส     กตมํ    เสยฺโยติ    ฯ
โย    หิ    โภ   สารีปุตฺต   ทาสกมฺมกรโปริสสฺส   เหตุ   อธมฺมจารี
วิสมจารี   อสฺส   น   ตํ   เสยฺโย   โย   จ   โข   โภ  สารีปุตฺต
ทาสกมฺมกรโปริสสฺส    เหตุ    ธมฺมจารี   สมจารี   อสฺส   ตเทเวตฺถ
เสยฺโย    อธมฺมจริยวิสมจริยาหิ    โภ    สารีปุตฺต   ธมฺมจริยสมจริยา
เสยฺโยติ    ฯ   อตฺถิ   โข   ธนญฺชานิ   อญฺเญ   สเหตุกา   ธมฺมิกา
กมฺมนฺตา   เยหิ   สกฺกา   ทาสกมฺมกรโปริสํ   เจว   โปเสตุํ   น  จ
ปาปกมฺมํ กาตุํ ปุญฺญญฺจ ปฏิปทํ ปฏิปชฺชิตุํ ฯ
     [๖๘๙]   ตํ   กึ   มญฺญสิ   ธนญฺชานิ   โย   วา  มิตฺตามจฺจานํ
#๑ ยุ. วิสมจารีติ น ทิสฺสติ ฯ
