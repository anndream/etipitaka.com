โลกสฺส  สจฺฉิกิริยายาติ  ฯ  เต  มยํ  ภนฺเต  ภควตา  สเก  อาจริยเก
สมนุยุญฺชิยมานา    สมนุคฺคาหิยมานา   สมนุภาสิยมานา   ริตฺตา   ตุจฺฉา
อปรทฺธาปิ    กึ    ปน   ภนฺเต   อตฺถิ   เอกนฺตสุโข   โลโก   อตฺถิ
อาการวตี   ปฏิปทา   เอกนฺตสุขสฺส   โลกสฺส  สจฺฉิกิริยายาติ  ฯ  อตฺถิ
โข  อุทายิ  เอกนฺตสุโข  โลโก  อตฺถิ  อาการวตี  ปฏิปทา เอกนฺตสุขสฺส
โลกสฺส   สจฺฉิกิริยายาติ   ฯ   กตมา   ปน   สา   ภนฺเต  อาการวตี
ปฏิปทา เอกนฺตสุขสฺส โลกสฺส สจฺฉิกิริยายาติ ฯ
     [๓๘๒]   อิธุทายิ   ภิกฺขุ  วิวิจฺเจว  กาเมหิ  ฯเปฯ  ปฐมํ  ฌานํ
อุปสมฺปชฺช    วิหรติ   วิตกฺกวิจารานํ   วูปสมา   ฯเปฯ   ทุติยํ   ฌานํ
อุปสมฺปชฺช    วิหรติ    ปีติยา    จ   วิราคา   ฯเปฯ   ตติยํ   ฌานํ
อุปสมฺปชฺช    วิหรติ   อยํ   โข   สา   อุทายิ   อาการวตี   ปฏิปทา
เอกนฺตสุขสฺส   โลกสฺส  สจฺฉิกิริยายาติ  ฯ  กินฺนุ  ๑  โข  สา  ภนฺเต
อาการวตี   ปฏิปทา   เอกนฺตสุขสฺส   โลกสฺส   สจฺฉิกิริยาย   สจฺฉิกโต
หิสฺส   ภนฺเต   เอตฺตาวตา  เอกนฺตสุโข  โลโก  โหตีติ  ฯ  น  ขฺวสฺส
อุทายิ   เอตฺตาวตา   เอกนฺตสุโข   โลโก  สจฺฉิกโต  โหติ  อาการวตี
เตฺวว สา ปฏิปทา เอกนฺตสุขสฺส โลกสฺส สจฺฉิกิริยายาติ ฯ
     [๓๘๓]  เอวํ  วุตฺเต  สกุลุทายิสฺส  ปริพฺพาชกสฺส  ปริสา อุนฺนาทินี
อุจฺจาสทฺทมหาสทฺทา    อโหสิ    เอตฺถ    มยํ   อนสฺสาม   สาจริยกา
เอตฺถ   มยํ   อนสฺสาม   สาจริยกา   น  มยํ  อิโต  ภิยฺโย  อุตฺตริตรํ
ปชานามาติ   ฯ   อถ   โข   สกุลุทายิ  ปริพฺพาชโก  เต  ปริพฺพาชเก
#๑ ยุ. น โข สา ฯ
