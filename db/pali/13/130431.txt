     [๔๖๖]   ตํ   กึ  มญฺญสิ  มหาราช  พฺราหฺมณสฺส  เจปิ  อิชฺเฌยฺย
ธเนน  วา  ธญฺเญน  วา  รชเตน  วา ชาตรูเปน วา พฺราหฺมโณปิสฺสาสฺส
ปุพฺพุฏฺฐายี    ปจฺฉานิปาตี    กึการปฏิสฺสาวี   มนาปจารี   ปิยวาที   ฯ
เวสฺโสปิสฺสาสฺส     ...    สุทฺโทปิสฺสาสฺส    ...    ขตฺติโยปิสฺสาสฺส
ปุพฺพุฏฺฐายี    ปจฺฉานิปาตี   กึการปฏิสฺสาวี   มนาปจารี   ปิยวาทีติ   ฯ
พฺราหฺมณสฺส   เจปิ   โภ  กจฺจาน  อิชฺเฌยฺย  ธเนน  วา  ธญฺเญน  วา
รชเตน  วา  ชาตรูเปน  วา  พฺราหฺมโณปิสฺสาสฺส  ปุพฺพุฏฺฐายี ปจฺฉานิปาตี
กึการปฏิสฺสาวี    มนาปจารี    ปิยวาที    ฯ   เวสฺโสปิสฺสาสฺส   ...
สุทฺโทปิสฺสาสฺส  ... ขตฺติโยปิสฺสาสฺส ปุพฺพุฏฺฐายี ปจฺฉานิปาตี กึการปฏิสฺสาวี
มนาปจารี ปิยวาทีติ ฯ
     [๔๖๗]  ตํ  กึ  มญฺญสิ  มหาราช  เวสฺสสฺส  เจปิ อิชฺเฌยฺย ธเนน
วา   ธญฺเญน   วา   รชเตน   วา   ชาตรูเปน  วา  เวสฺโสปิสฺสาสฺส
ปุพฺพุฏฺฐายี    ปจฺฉานิปาตี    กึการปฏิสฺสาวี   มนาปจารี   ปิยวาที   ฯ
สุทฺโทปิสฺสาสฺส    ...    ขตฺติโยปิสฺสาสฺส    ...   พฺราหฺมโณปิสฺสาสฺส
ปุพฺพุฏฺฐายี    ปจฺฉานิปาตี   กึการปฏิสฺสาวี   มนาปจารี   ปิยวาทีติ   ฯ
เวสฺสสฺส  เจปิ  โภ  กจฺจาน  อิชฺเฌยฺย  ธเนน  วา ธญฺเญน วา รชเตน
วา    ชาตรูเปน    วา    เวสฺโสปิสฺสาสฺส   ปุพฺพุฏฺฐายี   ปจฺฉานิปาตี
กึการปฏิสฺสาวี    มนาปจารี    ปิยวาที    ฯ    สุทฺโทปิสฺสาสฺส   ...
ขตฺติโยปิสฺสาสฺส    ...   พฺราหฺมโณปิสฺสาสฺส   ปุพฺพุฏฺฐายี   ปจฺฉานิปาตี
กึการปฏิสฺสาวี มนาปจารี ปิยวาทีติ ฯ
