น   จ   โหติ   ตถาคโต  ปรมฺมรณาติ  วา  เนว  โหติ  น  น  โหติ
ตถาคโต    ปรมฺมรณาติ    วาติ    อพฺยากตเมว    ตํ   มาลุงฺกฺยปุตฺต
ตถาคเตน    อสฺส   อถ   โข   โส   ปุคฺคโล   กาลํ   กเรยฺย   ฯ
เสยฺยถาปิ   มาลุงฺกฺยปุตฺต   ปุริโส   สลฺเลน   วิทฺโธ   อสฺส   สวิเสน
คาฬฺหปเลปเนน   ตสฺส   มิตฺตามจฺจา   ญาติสาโลหิตา  ภิสกฺกํ  สลฺลกตฺตํ
อุปฏฺฐเปยฺยุํ    ฯ   โส   เอวํ   วเทยฺย   น   ตาวาหํ   อิมํ   สลฺลํ
อาหริสฺสามิ   ยาว   น   ตํ   ปุริสํ  ชานามิ  เยนมฺหิ  วิทฺโธ  ขตฺติโย
วา  พฺราหฺมโณ  วา  เวสฺโส  วา  สุทฺโท  วาติ  ฯ  โส  เอวํ วเทยฺย
น   ตาวาหํ   อิมํ   สลฺลํ   อาหริสฺสามิ   ยาว  น  ตํ  ปุริสํ  ชานามิ
เยนมฺหิ   วิทฺโธ   เอวํนาโม   เอวํโคตฺโต   อิติ  วาติ  ฯ  โส  เอวํ
วเทยฺย   น   ตาวาหํ   อิมํ   สลฺลํ   อาหริสฺสามิ  ยาว  น  ตํ  ปุริสํ
ชานามิ   เยนมฺหิ   วิทฺโธ   ทีโฆ  วา  รสฺโส  วา  มชฺฌิโม  วาติ  ฯ
โส   เอวํ   วเทยฺย   น   ตาวาหํ  อิมํ  สลฺลํ  อาหริสฺสามิ  ยาว  น
ตํ  ปุริสํ  ชานามิ  เยนมฺหิ  วิทฺโธ  กาโฬ  วา  สาโม  วา  มงฺคุรจฺฉวี
วาติ   ฯ   โส   เอวํ   วเทยฺย  น  ตาวาหํ  อิมํ  สลฺลํ  อาหริสฺสามิ
ยาว   น   ตํ   ปุริสํ   ชานามิ  เยนมฺหิ  วิทฺโธ  อสุกสฺมึ  คาเม  วา
นิคเม   วา   นคเร   วาติ  ฯ  โส  เอวํ  วเทยฺย  น  ตาวาหํ  อิมํ
สลฺลํ   อาหริสฺสามิ   ยาว   น   ตํ   ธนน   ชานามิ   เยนมฺหิ  วิทฺโธ
ยทิ   วา   จาโป   ยทิ   วา  โกทณฺโฑติ  ฯ  โส  เอวํ  วเทยฺย  น
ตาวาหํ   อิมํ  สลฺลํ  อาหริสฺสามิ  ยาว  น  ตํ  ชิยํ   ชานามิ  ยายมฺหิ
