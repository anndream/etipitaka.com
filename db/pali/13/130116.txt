เอวํทิฏฺฐิโน   นตฺถิ   สพฺพโส   อารุปฺปาติ   เตสํเยว   โข   คหปตโย
สมณพฺราหฺมณานํ    เอเก    สมณพฺราหฺมณา    อุชุวิปจฺจนีกวาทา    เต
เอวมาหํสุ   อตฺถิ   สพฺพโส   อารุปฺปาติ   ฯ  ตํ  กึ  มญฺญถ  คหปตโย
นนุเม    สมณพฺราหฺมณา   อญฺญมญฺญสฺส   อุชุวิปจฺจนีกวาทาติ   ฯ   เอวํ
ภนฺเต   ฯ   ตตฺร   คหปตโย   วิญฺญู   ปุริโส   อิติ  ปฏิสญฺจิกฺขติ  เย
โข    เต    โภนฺโต    สมณพฺราหฺมณา    เอวํวาทิโน    เอวํทิฏฺฐิโน
นตฺถิ   สพฺพโส   อารุปฺปาติ   อิทํ   เม   อทิฏฺฐํ   เยปิ  เต  โภนฺโต
สมณพฺราหฺมณา   เอวํวาทิโน   เอวํทิฏฺฐิโน   อตฺถิ   สพฺพโส  อารุปฺปาติ
อิทํ   เม   อวิทิตํ   อหญฺเจว   โข   ปน  อชานนฺโต  ๑  อปสฺสนฺโต
เอกํเสน    อาทาย    โวหเรยฺยํ   อิทเมว   สจฺจํ   โมฆมญฺญนฺติ   น
เม   ตํ   อสฺส   ปฏิรูปํ   เย   โข   เต   โภนฺโต   สมณพฺราหฺมณา
เอวํวาทิโน    เอวํทิฏฺฐิโน   นตฺถิ   สพฺพโส   อารุปฺปาติ   สเจ   โข
เตสํ    ภวตํ    สมณพฺราหฺมณานํ    สจฺจํ    วจนํ   ฐานเมตํ   วิชฺชติ
เย   เต   เทวา   รูปิโน   มโนมยา   อปณฺณกํ  เม  ๒  ตตฺรูปปตฺติ
ภวิสฺสติ    เย    ปน    เต   โภนฺโต   สมณพฺราหฺมณา   เอวํวาทิโน
เอวํทิฏฺฐิโน  อตฺถิ  สพฺพโส  อารุปฺปาติ  สเจ  เตสํ ภวตํ สมณพฺราหฺมณานํ
สจฺจํ    วจนํ    ฐานเมตํ    วิชฺชติ    เย    เต   เทวา   อรูปิโน
สญฺญามยา   อปณฺณกํ   เม   ๓   ตตฺรูปปตฺติ   ภวิสฺสติ  ทิสฺสนฺเต  โข
ปน  รูปาธิกรณํ ๔ ทณฺฑาทานสตฺถาทานกลหวิคฺคหวิวาทตุวํตุวํเปสุญฺญ ๕-๖
มุสาวาทา    นตฺถิ    โข    ปเนตํ   สพฺพโส   อารุปฺเปติ   ฯ   โส
#๑ โป. อชานํ อชานนฺโต อชานํ อปสฺสนฺโต ฯ   ๒-๓ โป. อปณฺณกเมตํ ฯ   ๔ ม.
#รูปการณา ฯ  ๕ ม. ... สตฺถาทานํ ฯ  ๖ ม. วิวาทาตุวํตุวํ ฯ
