                       มาคณฺฑิยสุตฺตํ
     [๒๗๖]   เอวมฺเม   สุตํ   เอกํ   สมยํ   ภควา   กุรูสุ  วิหรติ
กมฺมาสธมฺมํ    นาม   กุรูนํ   นิคโม   ภารทฺวาชโคตฺตสฺส   พฺราหฺมณสฺส
อคฺยาคาเร  ติณสนฺถรเก  ฯ  อถ  โข  ภควา  ปุพฺพณฺหสมยํ  นิวาเสตฺวา
ปตฺตจีวรมาทาย   กมฺมาสธมฺมํ   ปิณฺฑาย   ปาวิสิ  ฯ  กมฺมาสธมฺเม  ๑
ปิณฺฑาย    จริตฺวา   ปจฺฉาภตฺตํ   ปิณฺฑปาตปฏิกฺกนฺโต   เยน   อญฺญตโร
วนสณฺโฑ   เตนุปสงฺกมิ   ทิวาวิหาราย   ตํ   วนสณฺฑํ   อชฺโฌคาเหตฺวา
อญฺญตรสฺมึ รุกฺขมูเล ทิวาวิหารํ นิสีทิ ฯ
     [๒๗๗]   อถ   โข   มาคณฺฑิโย   ๒  ปริพฺพาชโก  ชงฺฆาวิหารํ
อนุจงฺกมมาโน   อนุวิจรมาโน   เยน   ภารทฺวาชโคตฺตสฺส   พฺราหฺมณสฺส
อคฺยาคารํ   เตนุปสงฺกมิ   ฯ   อทฺทสา   โข   มาคณฺฑิโย  ปริพฺพาชโก๕
ภารทฺวาชโคตฺตสฺส    พฺราหฺมณสฺส    อคฺยาคาเร    ติณสนฺถรกํ   [๓]
ทิสฺวาน   ภารทฺวาชโคตฺตํ   พฺราหฺมณํ   เอตทโวจ   กสฺส   ๓   นวยํ
สมฺม    โภโต    ภารทฺวาชสฺส   อคฺยาคาเร   ติณสนฺถรโก   ปญฺญตฺโต
สมณเสยฺยานุรูปํ   มญฺเญติ   ฯ   อตฺถิ   โภ  มาคณฺฑิย  สมโณ  โคตโม
สกฺยปุตฺโต    สกฺยกุลา    ปพฺพชิโต   ตํ   โข   ปน   ภวนฺตํ   โคตมํ
เอวํกลฺยาโณ    กิตฺติสทฺโท    อพฺภุคฺคโต   อิติปิ   โส   ภควา   อรหํ
สมฺมาสมฺพุทฺโธ     วิชฺชาจรณสมฺปนฺโน    สุคโต    โลกวิทู    อนุตฺตโร
#๑ ม. กมฺมาสธมฺมํ ฯ   ๒ สี. ม. ยุ. มาคนฺทิโย ฯ   ๓ ม. ปญฺญตฺตํ ฯ
#๔ ม. กิสฺส ตฺวํ สมฺม ฯ
