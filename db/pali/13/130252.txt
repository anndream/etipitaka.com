อุปสมฺปชฺช  วิหรตีติ  ฯ  น  โข  วจฺฉ  เอกํเยว  สตํ  น  เทฺว  สตานิ
น   ตีณิ   สตานิ   น   จตฺตาริ   สตานิ   น  ปญฺจ  สตานิ  อถ  โข
ภิยฺโยว   ยา   ภิกฺขุนิโย   มม   สาวิกา   อาสวานํ   ขยา   อนาสวํ
เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ  อภิญฺญา  สจฺฉิกตฺวา
อุปสมฺปชฺช วิหรนฺตีติ ฯ
     [๒๕๖]   ติฏฺฐตุ  ภวํ  โคตโม  ติฏฺฐนฺตุ  ภิกฺขู  ติฏฺฐนฺตุ  ภิกฺขุนิโย
อตฺถิ   ปน  โภโต  โคตมสฺส  เอกุปาสโกปิ  สาวโก  คิหี  โอทาตวสโน
สพฺรหฺมจารี    ๑   ปญฺจนฺนํ   โอรมฺภาคิยานํ   สญฺโญชนานํ   ปริกฺขยา
โอปปาติโก   ตตฺถ   ปรินิพฺพายี   อนาวตฺติธมฺโม   ตสฺมา   โลกาติ  ฯ
น   โข   วจฺฉ   เอกํเยว   สตํ   น   เทฺว  สตานิ  น  ตีณิ  สตานิ
น   จตฺตาริ   สตานิ   น   ปญฺจ   สตานิ   อถ   โข   ภิยฺโยว  เย
อุปาสกา   มม   สาวกา   คิหี   โอทาตวสนา  สพฺรหฺมจาริโน  ปญฺจนฺนํ
โอรมฺภาคิยานํ   สญฺโญชนานํ  ปริกฺขยา  โอปปาติกา  ตตฺถ  ปรินิพฺพายิโน
อนาวตฺติธมฺมา    ตสฺมา    โลกาติ    ฯ    ติฏฺฐตุ    ภวํ    โคตโม
ติฏฺฐนฺตุ    ภิกฺขู    ติฏฺฐนฺตุ    ภิกฺขุนิโย    ติฏฺฐนฺตุ    อุปาสกา   คิหี
โอทาตวสนา    สพฺรหฺมจาริโน   ๒   อตฺถิ   ปน   โภโต   โคตมสฺส
เอกุปาสโกปิ    สาวโก    คิหี   โอทาตวสโน   กามโภคี   สาสนกโร
โอวาทปติกโร   [๓]    ติณฺณวิจิกิจฺโฉ   วิคตกถํกโถ  เวสารชฺชปฺปตฺโต
อปรปฺปจฺจโย   สตฺถุ   สาสเน   วิหรตีติ   ฯ  น  โข  วจฺฉ  เอกํเยว
สตํ   น   เทฺว  สตานิ  น  ตีณิ  สตานิ  น  จตฺตาริ  สตานิ  น  ปญฺจ
#๑ ม. พฺรหฺมจารี โย ฯ   ๒ ม. พฺรหฺมจาริโน ฯ   ๓ ม. เอตฺถนฺตเร โยติ ทิสฺสติ ฯ
