พฺราหฺมณ   ปริยาเยน   เวทิตพฺพํ   ยถา   ปิยชาติกา  โสกปริเทว-
ทุกฺขโทมนสฺสุปายาสา ปิยปฺปภูติกาติ ฯ
     [๕๔๒]   ภูตปุพฺพํ   พฺราหฺมณ   อิมิสฺสาเยว  สาวตฺถิยา  อญฺญตรา
อิตฺถี   ญาติกุลํ   อคมาสิ  ฯ  ตสฺสา  เต  ญาตกา  สามิกํ  อจฺฉินฺทิตฺวา
อญฺญสฺส   ทาตุกามา   สา   จ   ตํ   น   อิจฺฉติ   ฯ  อถ  โข  สา
อิตฺถี   ๑   สามิกํ   เอตทโวจ   อิเม   มม   อยฺยปุตฺต  ญาตกา  ตํ
อจฺฉินฺทิตฺวา    อญฺญสฺส   ทาตุกามา   อหญฺจ   ตํ   น   อิจฺฉามีติ   ฯ
อถ  โข  โส  ปุริโส  ตํ  อิตฺถึ  ทฺวิธา  เฉตฺวา  อตฺตานํ อุปฺผาเลสิ ๒
อุโภ  เปจฺจ  ภวิสฺสามาติ  ฯ  อิมินา  ๓  โข เอตํ พฺราหฺมณ ปริยาเยน
เวทิตพฺพํ      ยถา     ปิยชาติกา     โสกปริเทวทุกฺขโทมนสฺสุปายาสา
ปิยปฺปภูติกาติ ฯ
     [๕๔๓]   อถ   โข   นาฬิชงฺโฆ   พฺราหฺมโณ   ภควโต   ภาสิตํ
อภินนฺทิตฺวา  อนุโมทิตฺวา  อุฏฺฐายาสนา  เยน  มลฺลิกา  เทวี เตนุปสงฺกมิ
อุปสงฺกมิตฺวา   ยาวตโก   อโหสิ   ภควตา   สทฺธึ   กถาสลฺลาโป  ๓
สพฺพํ    มลฺลิกาย    เทวิยา    อาโรเจสิ   ฯ   อถ   โข   มลฺลิกา
เทวี   เยน   ราชา   ปเสนทิ   โกสโล   เตนุปสงฺกมิ   อุปสงฺกมิตฺวา
ราชานํ   ปเสนทิโกสลํ   เอตทโวจ   ตํ   กึ   มญฺญสิ  มหาราช  ปิยา
เต  วชิรี  กุมารีติ  ฯ  เอวํ  มลฺลิเก  ปิยา  เม  วชิรี  กุมารีติ  ฯ ตํ
กึ   มญฺญสิ   มหาราช   วชิริยา   เต   กุมาริยา  วิปริณามญฺญถาภาวา
#๑ ยุ. สาวตฺถึ ฯ   ๒ ยุ. อุปฺปาเฏสิ ฯ   ๓ ยุ. อิมินาปิ ฯ
#๔ ยุ. เอตฺถนฺตเร ตนฺติ ทิสฺสติ ฯ
