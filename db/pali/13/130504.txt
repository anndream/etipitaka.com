มยํ    ภนฺเต    อายสฺมโต    อานนฺทสฺส   สุภาสิเตน   สเจ   ภนฺเต
อายสฺมโต    อานนฺทสฺส    หตฺถิรตนํ    กปฺเปยฺย    หตฺถิรตนมฺปิ   มยํ
อายสฺมโต    อานนฺทสฺส    ทเทยฺยาม    สเจ    ภนฺเต    อายสฺมโต
อานนฺทสฺส    อสฺสรตนํ    กปฺเปยฺย    อสฺสรตนมฺปิ    มยํ   อายสฺมโต
อานนฺทสฺส    ทเทยฺยาม    สเจ    ภนฺเต    อายสฺมโต    อานนฺทสฺส
คามวรํ     กปฺเปยฺย    คามวรมฺปิ    มยํ    อายสฺมโต    อานนฺทสฺส
ทเทยฺยาม    อปิจ   ภนฺเต   มยมฺปเนตํ   ชานาม   เนตํ   อายสฺมโต
อานนฺทสฺส   กปฺปตีติ   อยํ   เม   ภนฺเต   พาหิติกา  รญฺญา  มาคเธนผ
อชาตสตฺตุนา  เวเทหิปุตฺเตน  ฉตฺตนาฬิยา  ปกฺขิปิตฺวา  ปหิตา  โสฬสสมา
อายาเมน   อฏฺฐสมา   วิตฺถาเรน   ตํ   ภนฺเต   อายสฺมา   อานนฺโท
ปฏิคฺคณฺหาตุ    อนุกมฺปํ    อุปาทายาติ   ฯ   อลํ   มหาราช   ปริปุณฺณํ
เม ติจีวรนฺติ ฯ
     [๕๕๗]   อยํ   ภนฺเต   อจิรวตี   นที  ทิฏฺฐา  อายสฺมตา  เจว
อานนฺเทน  อเมฺหหิ  จ  ยถา  ๑  อุปริ  ปพฺพเต มหาเมโฆ อภิปฺปวุฏฺโฐ
โหติ    อถายํ    อจิรวตี   นที   อุภโต   กุลฺลานิ   ๒   สํวิสนฺทนฺตี
คจฺฉติ   เอวเมว   โข  ภนฺเต  อายสฺมา  อานนฺโท  อิมาย  พาหิติกาย
อตฺตโน    ติจีวรํ    กริสฺสติ    ยํ    ปน    อายสฺมโต    อานนฺทสฺส
ปุราณํ    ติจีวรํ    ตํ   สพฺรหฺมจารีหิ   สํวิภชิสฺสติ   เอวายํ   อมฺหากํ
ทกฺขิณา     สํวิสนฺทนฺตี     มญฺเญ    คมิสฺสติ    ปฏิคฺคณฺหาตุ    ภนฺเต
อายสฺมา    อานนฺโท    พาหิติกนฺติ   ฯ   ปฏิคฺคเหสิ   โข   อายสฺมา
#๑ ยุ. ยทา ฯ   ๒ ยุ. กูลานิ ฯ
