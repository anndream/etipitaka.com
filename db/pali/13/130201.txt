อรกฺขิตาย   วาจาย   อนุปฏฺฐิตาย   สติยา   อสํวุเตหิ   อินฺทฺริเยหิ  ฯ
โส   ตตฺถ   ปสฺสติ   คหปตึ   วา  คหปติปุตฺตํ  วา  ปญฺจหิ  กามคุเณหิ
สมปฺปิตํ  สมงฺคีภูตํ  ปริจาริยมานํ  ฯ  ตสฺส  เอวํ  โหติ  มยํ  ๑ ปุพฺเพ
อคาริยภูตา    สมานา    ปญฺจหิ    กามคุเณหิ   สมปฺปิตา   สมงฺคีภูตา
ปริจาริมฺหา  ๒  สํวิชฺชนฺเต  ๓  โข  กุเล  โภคา  สกฺกา  โภเค  จ
ภุญฺชิตุํ  ปุญฺญานิ  จ  กาตุนฺติ  ฯ  โส  สิกฺขํ  ปจฺจกฺขาย  หีนายาวตฺตติ ฯ
อยํ      วุจฺจติ      ภิกฺขเว      อาวฏฺฏภยสฺส      ภีโต     สิกฺขํ
ปจฺจกฺขาย  หีนายาวตฺโต  ฯ  อาวฏฺฏภยนฺติ  โข  ภิกฺขเว  ปญฺจนฺเนตํ ๓
กามคุณานํ อธิวจนํ ฯ
     [๑๙๔]   กตมญฺจ   ภิกฺขเว   สุสุกาภยํ   อิธ  ภิกฺขเว  เอกจฺโจ
กุลปุตฺโต   สทฺธา   อคารสฺมา   อนคาริยํ  ปพฺพชิโต  โหติ  โอติณฺโณมฺหิ
ชาติยา     ชราย     มรเณน     โสเกหิ     ปริเทเวหิ    ทุกฺเขหิ
โทมนสฺเสหิ    อุปายาเสหิ    ทุกฺโขติณฺโณ    ทุกฺขปเรโต   อปฺเปวนาม
อิมสฺส   เกวลสฺส   ทุกฺขกฺขนฺธสฺส   อนฺตกิริยา   ปญฺญาเยถาติ   ฯ  โส
เอวํ   ปพฺพชิโต   สมาโน   ปุพฺพณฺหสมยํ   นิวาเสตฺวา  ปตฺตจีวรมาทาย
คามํ    วา   นิคมํ   วา   ปิณฺฑาย   ปวิสติ   อรกฺขิเตเนว   กาเยน
อรกฺขิตาย   วาจาย   อนุปฏฺฐิตาย   สติยา   อสํวุเตหิ   อินฺทฺริเยหิ  ฯ
โส   ตตฺถ   ปสฺสติ   มาตุคามํ   ทุนฺนิวตฺถํ   วา  ทุปฺปารุตํ  วา  ตสฺส
มาตุคามํ    ทิสฺวา   ทุนฺนิวตฺถํ   วา   ทุปฺปารุตํ   วา   ราโค   จิตฺตํ
อนุทฺธํเสติ    ฯ    โส   ราคานุทฺธํเสน   จิตฺเตน   สิกฺขํ   ปจฺจกฺขาย
#๑ ม. ยุ. มยํ โข ฯ   ๒ โป. ปริจาริตมฺหา ฯ  ๓ ม. สํวิชฺชนฺติ โข ปน เม ฯ
#๔ ม. ปญฺจนฺนํ กามคุณานเมตํ ฯ
