ทสฺสาวี     นตฺถิ     ตารกรูปานิ     นตฺถิ    ตารกรูปานํ    ทสฺสาวี
นตฺถิ    จนฺทิมสุริยา    นตฺถิ    จนฺทิมสุริยานํ   ทสฺสาวี   อหเมตํ   น
ชานามิ   อหเมตํ  น  ปสฺสามิ  ตสฺมา  ตํ  ๑  นตฺถีติ  สมฺมา  นุ  โข
โส   มาณว   วทมาโน   วเทยฺยาติ   ฯ  โน  หิทํ  โภ  โคตม  อตฺถิ
กณฺหสุกฺกานิ    รูปานิ    อตฺถิ   กณฺหสุกฺกานํ   รูปานํ   ทสฺสาวี   อตฺถิ
นีลกานิ   รูปานิ   อตฺถิ   นีลกานํ   รูปานํ   ทสฺสาวี   อตฺถิ   ปีตกานิ
รูปานิ   อตฺถิ   ปีตกานํ   รูปานํ   ทสฺสาวี   อตฺถิ   โลหิตกานิ  รูปานิ
อตฺถิ    โลหิตกานํ    รูปานํ   ทสฺสาวี   อตฺถิ   มญฺเชฏฺฐกานิ   รูปานิ
อตฺถิ   มญฺเชฏฺฐกานํ   รูปานํ  ทสฺสาวี  อตฺถิ  สมวิสมํ  อตฺถิ  สมวิสมสฺส
ทสฺสาวี     อตฺถิ     ตารกรูปานิ     อตฺถิ    ตารกรูปานํ    ทสฺสาวี
อตฺถิ    จนฺทิมสุริยา    อตฺถิ    จนฺทิมสุริยานํ   ทสฺสาวี   อหเมตํ   น
ชานามิ  อหเมตํ  น  ปสฺสามิ  ตสฺมา  ตํ  ๒  นตฺถีติ  น  หิ  ๓  โภ
โคตม   สมฺมา   วทมาโน   วเทยฺยาติ   ฯ   เอวเมว   โข   มาณว
พฺราหฺมโณ    โปกฺขรสาติ   โอปมญฺโญ   สุภควนิโก   อนฺโธ   อจกฺขุโก
โส    วต    อุตฺตรึ    มนุสฺสธมฺมา    อลมริยญาณทสฺสนวิเสสํ   ญสฺสติ
วา ทกฺขิติ วา สจฺฉิ วา กริสฺสตีติ เนตํ ฐานํ วิชฺชติ ฯ
     [๗๒๐]  ตํ  กึ  มญฺญสิ  มาณว  เย  ปน  ๓  เต  โกสลิกา ๕
พฺราหฺมณมหาสาลา     เสยฺยถีทํ     จงฺกี     พฺราหฺมโณ     ตารุกฺโข
พฺราหฺมโณ     โปกฺขรสาติ     พฺราหฺมโณ     ชาณุสฺโสณิ    พฺราหฺมโณ
ปิตา   วา   เต   โตเทยฺโย   กตมา   เนสํ   เสยฺยา  ยํ  วา  เต
#๑-๒ ยุ. ตนฺติ นตฺถิ ฯ ๓ ยุ. น หิ โส โภ ฯ ๔ ยุ. ปน สทฺโท นตฺถิ ฯ ๕ ยุ.
#โกสลกา ฯ
