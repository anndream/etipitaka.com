คหปติ    คหปติ   มนสิกโรหิ   มนสิกริตฺวา   โข   คหปติ   พฺยากโรหิ
น   โข   เต   สนฺธิยติ   ปุริเมน   วา  ปจฺฉิมํ  ปจฺฉิเมน  วา  ปุริมํ
ภาสิตา   โข   ปน   เต   คหปติ  เอสา  วาจา  สจฺเจ  อหํ  ภนฺเต
ปติฏฺฐาย    มนฺเตสฺสามิ    โหตุ    โน   เอตฺถ   กถาสลฺลาโปติ   ฯ
กิญฺจาปิ  ภนฺเต  ภควา  เอวมาห  อถ  โข  กายทณฺโฑว มหาสาวชฺชตโร
ปาปสฺส     กมฺมสฺส     กิริยาย     ปาปสฺส     กมฺมสฺส    ปวตฺติยา
โน   ตถา   วจีทณฺโฑ   โน   ตถา   มโนทณฺโฑติ   ฯ  ตํ  กึ  มญฺญสิ
คหปติ  อยํ  นาฬนฺทา  อิทฺธา  เจว  ผีตา  จ พหุชนา อากิณฺณมนุสฺสาติ ฯ
เอวํ    ๑    ภนฺเต    อยํ   นาฬนฺทา   อิทฺธา   เจว   ผีตา   จ
พหุชนา    อากิณฺณมนุสฺสาติ    ฯ    ตํ    กึ   มญฺเญสิ   คหปติ   อิธ
ปุริโส    อาคจฺเฉยฺย    อุกฺขิตฺตาสิโก    โส    เอวํ   วเทยฺย   อหํ
ยาวติกา   อิมิสฺสา   นาฬนฺทาย   ปาณา  เต  เอเกน  ขเณน  เอเกน
มุหุตฺเตน  เอกมฺมํสขลํ  ๒  เอกมฺมํสปุญฺชํ  กริสฺสามีติ  ฯ  ตํ  กึ  มญฺญสิ
คหปติ   ปโหติ   นุ   โข   โส  ปุริโส  ยาวติกา  อิมิสฺสา  นาฬนฺทาย
ปาณา    เต    เอเกน    ขเณน   เอเกน   มุหุตฺเตน   เอกมฺมํสขลํ
เอกมฺมํสปุญฺชํ   กาตุนฺติ   ฯ   ทสปิ  ๓  ภนฺเต  ปุริสา  วีสมฺปิ  ภนฺเต
ปุริสา   ตึสมฺปิ   ภนฺเต  ปุริสา  จตฺตาฬีสมฺปิ  ภนฺเต  ปุริสา  ปญฺญาสมฺปิ
ภนฺเต   ปุริสา   นปฺปโหนฺติ   ยาวติกา   อิมิสฺสา   นาฬนฺทาย   ปาณา
เต   เอเกน   ขเณน   เอเกน   มุหุตฺเตน  เอกมฺมํสขลํ  เอกมฺมํสปุญฺชํ
กาตุํ   กิญฺหิ   โสภติ   เอโก   ฉโว   ปุริโสติ   ฯ   ตํ   กึ  มญฺญสิ
#๑ ม. เอวํ ...มนุสฺสาติ อิเม ปาฐา นตฺถิ ฯ  ๒ ยุ. เอกมํสขลํ ฯ  ๓ ม. ทสมฺปิ ฯ
