     [๓๗๐]  ปุริมานิ  ภนฺเต  ทิวสานิ  ปุริมตรานิ  สพฺพญฺญู สพฺพทสฺสาวี
อปริเสสํ      ญาณทสฺสนํ     ปฏิชานมาโน     จรโต     จ     เม
ติฏฺฐโต   จ   สุตฺตสฺส   จ   ชาครสฺส   จ   สตตํ   สมิตํ  ญาณทสฺสนํ
ปจฺจุปฏฺฐิตนฺติ    โส    มยา    ปุพฺพนฺตํ    อารพฺภ    ปญฺหํ    ปุฏฺโฐ
สมาโน    อญฺเญนญฺญํ    ปฏิจริ    พหิทฺธากถํ    อปนาเมสิ    โกปญฺจ
โทสญฺจ   อปฺปจฺจยญฺจ   ปาตฺวากาสิ   ตสฺส   มยฺหํ  ภนฺเต  ภควนฺตํเยว
อารพฺภ   สติ   ๑   อุทปาทิ   อโห   นูน  ภควา  อโห  นูน  สุคโต
โย   อิเมสํ   ธมฺมานํ   กุสโลติ   ฯ   โก   ปเนโส  อุทายิ  สพฺพญฺญู
สพฺพทสฺสาวี    อปริเสสํ    ญาณทสฺสนํ    ปฏิชานมาโน    จรโต    จ
เม   ติฏฺฐโต   จ   สุตฺตสฺส  จ  ชาครสฺส  จ  สตตํ  สมิตํ  ญาณทสฺสนํ
ปจฺจุปฏฺฐิตนฺติ    โส    ตยา    ปุพฺพนฺตํ    อารพฺภ    ปญฺหํ    ปุฏฺโฐ
สมาโน    อญฺเญนญฺญํ    ปฏิจริ    พหิทฺธากถํ    อปนาเมสิ    โกปญฺจ
โทสญฺจ อปฺปจฺจยญฺจ ปาตฺวากาสีติ ฯ นิคนฺโถ ภนฺเต นาฏปุตฺโตติ ฯ
     [๓๗๑]   โย   โข  อุทายิ  อเนกวิหิตํ  ปุพฺเพนิวาสํ  อนุสฺสเรยฺย
เสยฺยถีทํ   เอกมฺปิ   ชาตึ   เทฺวปิ   ชาติโย   ฯเปฯ   อิติ   สาการํ
สอุทฺเทสํ   อเนกวิหิตํ   ปุพฺเพนิวาสํ  อนุสฺสเรยฺย  โส  วา  มํ  ปุพฺพนฺตํ
อารพฺภ   ปญฺหํ   ปุจฺเฉยฺย  ตํ  วาหํ  ปุพฺพนฺตํ  อารพฺภ  ปญฺหํ  ปุจฺเฉยฺยํ
โส   วา   เม   ปุพฺพนฺตํ   อารพฺภ   ปญฺหสฺส   เวยฺยากรเณน   จิตฺตํ
อาราเธยฺย   ตสฺส   วาหํ   ปุพฺพนฺตํ   อารพฺภ  ปญฺหสฺส  เวยฺยากรเณน
#๑ ยุ. ปีติ ฯ
