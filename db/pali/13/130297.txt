ตีณิ    จ    กมฺมานิ    กมฺเม   จ   อฑฺฒกมฺเม   จ   ทฺวฏฺฐิปฺปฏิปทา
ทฺวฏฺฐนฺตรกปฺปา   [๑]   ฉฬาภิชาติโย  อฏฺฐ  ปุริสภูมิโย  เอกูนปญฺญาส
อาชีวสเต   เอกูนปญฺญาส   ปริพฺพาชกสเต  เอกูนปญฺญาส  นาคาวาสสเต
วีเส     อินฺทฺริยสเต     ตึเส     นิรยสเต    ฉตฺตึส    รโชธาตุโย
สตฺต    สญฺญิคพฺภา    สตฺต   อสญฺญิคพฺภา   สตฺต   นิคนฺถคพฺภา   สตฺต
เทวา  ๒  สตฺต  มานุสา  สตฺต ปิสาจา สตฺต สรา สตฺต ปวุฏา ๓ สตฺต
ปาสาณา   ๓   สตฺต  ปปาตา  สตฺต  ปปาตสตานิ  สตฺต  สุปินา  สตฺต
สุปินสตานิ   จูฬาสีติ   มหากปฺปิโน   สตสหสฺสานิ   ยานิ  ฯ  พาเล  จ
ปณฺฑิเต   จ   สนฺธาวิตฺวา   สํสริตฺวา   ทุกฺขสฺสนฺตํ  กริสฺสนฺติ  ฯ  ตตฺถ
นตฺถิ   อิมินาหํ   สีเลน   วา  วตฺเตน  วา  ตเปน  วา  พฺรหฺมจริเยน
วา   อปฺปริปกฺกํ   วา  กมฺมํ  ปริปาเจสฺสามิ  ปริปกฺกํ  วา  กมฺมํ  ผุสฺส
ผุสฺส   พฺยนฺตีกริสฺสามีติ   เหวํ   นตฺถิ  โทณมิเต  สุขทุกฺเข  ปริยนฺตกเต
สํสาเร   นตฺถิ   หายนวฑฺฒเน   นตฺถิ   อุกฺกํสาวกํเส   ฯ   เสยฺยถาปิ
นาม   สุตฺตคุเฬ   ขิตฺเต   นิพฺเพธิยมานเมว   ปเลติ  เอวเมว  พาเล
จ ปณฺฑิเต จ สนฺธาวิตฺวา สํสริตฺวา ทุกฺขสฺสนฺตํ กริสฺสนฺตีติ ฯ
     [๓๐๒]   ตตฺร   สนฺทก   วิญฺญู   ปุริโส   อิติ  ปฏิสญฺจิกฺขติ  อยํ
โข  ภวํ  สตฺถา  เอวํวาที  เอวํทิฏฺฐี  สตฺติเม  กายา  อกฏา  อกฏวิธา
อนิมฺมิตา    อนิมฺมาตา    วญฺฌา    กูฏฏฺฐา    เอสิกฏฺฐายิฏฺฐิตา   เต
น    อิญฺชนฺติ   น   วิปริณาเมนฺติ    นาญฺญมญฺญํ   พฺยาพาเธนฺติ   นาลํ
อญฺญมญฺญสฺส   สุขาย   วา   ทุกฺขาย   วา   สุขทุกฺขาย   วา   กตเม
#๑ ม. จ ฯ  ๒ ม. ทิพฺพา ฯ   ๓ ม. สผุฏา ฯ   ๔ ยุ. สตฺต ปาสาณาติ ปาโฐ นตฺถิ ฯ
