ธมฺมา   นิชฺฌานํ   ขมนฺติ   ตสฺมา   ฉนฺโท   ชายติ   ตสฺมา   ฉนฺทสฺส
ธมฺมนิชฺฌานกฺขนฺติ    พหุการาติ    ฯ   ธมฺมนิชฺฌานกฺขนฺติยา   ปน   โภ
โคตม    กตโม    ธมฺโม    พหุกาโร   ธมฺมนิชฺฌานกฺขนฺติยา   พหุการํ
ธมฺมํ    มยํ    ภวนฺตํ   โคตมํ   ปุจฺฉามาติ   ฯ   ธมฺมนิชฺฌานกฺขนฺติยา
โข    ภารทฺวาช    อตฺถุปปริกฺขา   พหุการา   โน   เจ   ตํ   อตฺถํ
อุปปริกฺเขยฺย   น   ยิทํ   ธมฺมา   นิชฺฌานํ   ขเมยฺยุํ   ยสฺมา  จ  โข
อตฺถํ  อุปปริกฺขติ  ตสฺมา   ธมฺมา  นิชฺฌานํ  ขมนฺติ  ตสฺมา  ธมฺม-
นิชฺฌานกฺขนฺติยา  อตฺถุปปริกฺขา  พหุการาติ  ฯ  อตฺถุปปริกฺขาย  ปน
โภ    โคตม    กตโม   ธมฺโม   พหุกาโร   อตฺถุปปริกฺขาย   พหุการํ
ธมฺมํ    มยํ   ภวนฺตํ   โคตมํ   ปุจฺฉามาติ   ฯ   อตฺถุปปริกฺขาย   โข
ภารทฺวาช   ธมฺมธารณา   พหุการา   โน   เจ   ตํ   ธมฺมํ  ธาเรยฺย
น   ยิทํ   อตฺถํ   อุปปริกฺเขยฺย  ยสฺมา  จ  โข  ธมฺมํ  ธาเรติ  ตสฺมา
อตฺถํ   อุปปริกฺขติ   ตสฺมา   อตฺถุปปริกฺขาย  ธมฺมธารณา  พหุการาติ  ฯ
ธมฺมธารณาย    ปน    โภ    โคตม    กตโม    ธมฺโม    พหุกาโร
ธมฺมธารณาย   พหุการํ   ธมฺมํ   มยํ   ภวนฺตํ   โคตมํ   ปุจฺฉามาติ  ฯ
ธมฺมธารณาย   โข   ภารทฺวาช   ธมฺมสฺสวนํ   พหุการํ   โน   เจ  ตํ
ธมฺมํ   สุเณยฺย   น   ยิทํ   ธมฺมํ   ธาเรยฺย   ยสฺมา   จ  โข  ธมฺมํ
สุณาติ    ตสฺมา   ธมฺมํ   ธาเรติ   ตสฺมา   ธมฺมธารณาย   ธมฺมสฺสวนํ
พหุการนฺติ    ฯ   ธมฺมสฺสวนสฺส   ปน   โภ   โคตม   กตโม   ธมฺโม
พหุกาโร    ธมฺมสฺสวนสฺส    พหุการํ    ธมฺมํ    มยํ   ภวนฺตํ   โคตมํ
