อุปฺปชฺเชยฺยุํ    โสกปริเทวทุกฺขโทมนสฺสุปายาสาติ    ฯ    วชิริยา   เม
มลฺลิเก   กุมาริยา   วิปริณามญฺญถาภาวา   ชีวิตสฺสปิ   สิยา   อญฺญถตฺตํ
กึ   ปน   เม   น  อุปฺปชฺชิสฺสนฺติ  โสกปริเทวทุกฺขโทมนสฺสุปายาสาติ  ฯ
อิทํ    โข    ตํ    มหาราช    เตน    ภควตา   ชานตา   ปสฺสตา
อรหตา   สมฺมาสมฺพุทฺเธน   สนฺธาย   ภาสิตํ   ปิยชาติกา  โสกปริเทว-
ทุกฺขโทมนสฺสุปายาสา ปิยปฺปภูติกาติ ฯ
     [๕๔๔]   ตํ  กึ  มญฺญสิ  มหาราช  ปิยา  เต  วาสภขตฺติยาติ  ฯ
เอวํ   มลฺลิเก  ปิยา  เม  วาสภขตฺติยาติ  ฯ  ตํ  กึ  มญฺญสิ  มหาราช
วาสภาย     เต     ขตฺติยาย     วิปริณามญฺญถาภาวา    อุปฺปชฺเชยฺยุํ
โสกปริเทวทุกฺขโทมนสฺสุปายาสาติ  ฯ  วาสภาย  [๑]  มลฺลิเก ขตฺติยาย
วิปริณามญฺญถาภาวา    ชีวิตสฺสปิ    สิยา    อญฺญถตฺตํ   กึ   ปน   เม
น    อุปฺปชฺชิสฺสนฺติ   โสกปริเทวทุกฺขโทมนสฺสุปายาสาติ   ฯ   อิทํ   โข
ตํ  มหาราช  เตน  ภควตา  ชานตา  ปสฺสตา  อรหตา  สมฺมาสมฺพุทฺเธน
สนฺธาย      ภาสิตํ     ปิยชาติกา     โสกปริเทวทุกฺขโทมนสฺสุปายาสา
ปิยปฺปภูติกาติ ฯ
     [๕๔๕]  ตํ  กึ  มญฺญสิ  มหาราช  ปิโย  เต วิฑูฑโภ เสนาปตีติ ฯ
เอวํ   มลฺลิเก   ปิโย   เม   วิฑูฑโภ   เสนาปตีติ  ฯ  ตํ  กึ  มญฺญสิ
มหาราช     วิฑูฑภสฺส     เต     เสนาปติสฺส    วิปริณามญฺญถาภาวา
อุปฺปชฺเชยฺยุํ    โสกปริเทวทุกฺขโทมนสฺสุปายาสาติ    ฯ   วิฑูฑภสฺส   เม
มลฺลิเก   เสนาปติสฺส   วิปริณามญฺญถาภาวา   ชีวิตสฺสปิ  สิยา  อญฺญ-
#๑ ยุ. เอตฺถนฺตเร เมติ ทิสฺสติ ฯ
