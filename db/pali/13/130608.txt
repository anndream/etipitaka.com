ปุจฺฉามาติ   ฯ   ธมฺมสฺสวนสฺส   โข   ภารทฺวาช  โสตาวธานํ  พหุการํ
โน   เจ   ตํ   โสตํ   โอทเหยฺย   น   ยิทํ   ธมฺมํ  สุเณยฺย  ยสฺมา
จ   โข   โสตํ   โอทหติ   ตสฺมา  ธมฺมํ  สุณาติ  ตสฺมา  ธมฺมสฺสวนสฺส
โสตาวธานํ   พหุการนฺติ   ฯ   โสตาวธานสฺส  ปน  โภ  โคตม  กตโม
ธมฺโม    พหุกาโร    โสตาวธานสฺส    พหุการํ   ธมฺมํ   มยํ   ภวนฺตํ
โคตมํ  ปุจฺฉามาติ  ฯ  โสตาวธานสฺส  โข  ภารทฺวาช  ปยิรุปาสนา  ๑
พหุการา   โน   เจ   ตํ   ปยิรุปาเสยฺย   น   ยิทํ  โสตํ  โอทเหยฺย
ยสฺมา  จ  โข  ปยิรุปาสติ  ตสฺมา  โสตํ  โอทหติ  ตสฺมา โสตาวธานสฺส
ปยิรุปาสนา    พหุการาติ    ฯ    ปยิรุปาสนาย    ปน   โภ   โคตม
กตโม    ธมฺโม    พหุกาโร    ปยิรุปาสนาย    พหุการํ   ธมฺมํ   มยํ
ภวนฺตํ  โคตมํ  ปุจฺฉามาติ  ฯ  ปยิรุปาสนาย  โข  ภารทฺวาช  อุปสงฺกมนํ
พหุการํ    โน    เจ    ตํ   อุปสงฺกเมยฺย   น   ยิทํ   ปยิรุปาเสยฺย
ยสฺมา     จ     โข    อุปสงฺกมติ    ตสฺมา    ปยิรุปาสติ    ตสฺมา
ปยิรุปาสนาย   อุปสงฺกมนํ   พหุการนฺติ   ฯ   อุปสงฺกมนสฺส   ปน   โภ
โคตม    กตโม    ธมฺโม   พหุกาโร   อุปสงฺกมนสฺส   พหุการํ   ธมฺมํ
มยํ   ภวนฺตํ   โคตมํ   ปุจฺฉามาติ   ฯ   อุปสงฺกมนสฺส  โข  ภารทฺวาช
สทฺธา   พหุการา  โน  เจ  ตํ  สทฺธา  ชาเยถ  น  ยิทํ  อุปสงฺกเมยฺย
ยสฺมา  จ  โข  สทฺธา  ชายติ  ตสฺมา  อุปสงฺกมติ  ตสฺมา  อุป-
สงฺกมนสฺส  สทฺธา พหุการาติ ฯ
     [๖๖๐]  สจฺจานุรกฺขณํ มยํ ภวนฺตํ โคตมํ อปุจฺฉิมฺหา ๒ สจฺจา-
#๑ ยุ. ปยิรูปาสนา ฯ ๒ ยุ. อปุจฺฉิมฺห ฯ
