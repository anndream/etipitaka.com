ภควา   ตํ   อุทกาธานํ   นิกฺกุชฺชิตฺวา   อายสฺมนฺตํ   ราหุลํ  อามนฺเตสิ
ปสฺสสิ   โน   ตฺวํ   ราหุล   อิมํ   อุทกาธานํ   นิกฺกุชฺชิตนฺติ  ฯ  เอวํ
ภนฺเต   ฯ   เอวํ   นิกฺกุชฺชิตํ  โข  ราหุล  เตสํ  สามญฺญํ  เยสํ  นตฺถิ
สมฺปชานมุสาวาเท   ลชฺชาติ   ฯ   อถ   โข   ภควา   ตํ  อุทกาธานํ
อุกฺกุชฺชิตฺวา    อายสฺมนฺตํ    ราหุลํ    อามนฺเตสิ   ปสฺสสิ   โน   ตฺวํ
ราหุล  อิมํ  อุทกาธานํ  ริตฺตํเยว  ๑  ตุจฺฉนฺติ  ฯ  เอวํ ภนฺเต ฯ เอวํ
ริตฺตํ  ตุจฺฉํ  โข  ราหุล  เตสํ  สามญฺญํ  เยสํ  นตฺถิ  สมฺปชานมุสาวาเท
ลชฺชาติ ฯ
     [๑๒๗]    เสยฺยถาปิ    ราหุล    รญฺโญ    นาโค   อีสาทนฺโต
อุรุฬฺหวาภิชาโต   ๒   สงฺคามาวจโร  โส  ๓  สงฺคามคโต  ปุริเมหิปิ
ปาเทหิ   กมฺมํ   กโรติ   ปจฺฉิเมหิปิ   ปาเทหิ  กมฺมํ  กโรติ  ปุริเมนปิ
กาเยน  กมฺมํ  กโรติ  ปจฺฉิเมนปิ  กาเยน  กมฺมํ  กโรติ  สีเสนปิ  กมฺมํ
กโรติ   กณฺเณหิปิ   กมฺมํ   กโรติ  ทนฺเตหิปิ  กมฺมํ  กโรติ  นงฺคุฏฺเฐนปิ
กมฺมํ    กโรติ   รกฺขเตว   โสณฺฑํ   ฯ   ตตฺถ   หตฺถาโรหสฺส   เอวํ
โหติ   อยํ   โข   รญฺโญ   นาโค   อีสาทนฺโต   อุรุฬฺหวาภิชาโต  ๒
สงฺคามาวจโร    สงฺคามคโต    ปุริเมหิปิ    ปาเทหิ    กมฺมํ   กโรติ
ปจฺฉิเมหิปิ   ปาเทหิ   กมฺมํ   กโรติ   ปุริเมนปิ  กาเยน  กมฺมํ  กโรติ
ปจฺฉิเมนปิ  กาเยน  กมฺมํ  กโรติ  สีเสนปิ  กมฺมํ  กโรติ  กณฺเณหิปิ กมฺมํ
กโรติ   ทนฺเตหิปิ   กมฺมํ   กโรติ  นงฺคุฏฺเฐนปิ  กมฺมํ  กโรติ  รกฺขเตว
#๑ ม. ยุ. ริตฺตํ ฯ  ๒ สี. ยุ. อุพฺพูฬฺหวาภิชาโต ฯ  ๓ ม. อยํ ปาโฐ นตฺถิ ฯ
