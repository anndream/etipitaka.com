ชนปเท    ชนปทกลฺยาณี    ตํ   อิจฺฉามิ   ตํ   กาเมมีติ   ฯ   ตเมนํ
เอวํ    วเทยฺยุํ    อมฺโภ    ปุริส   ยํ   ตฺวํ   ชนปทกลฺยาณึ   อิจฺฉสิ
กาเมสิ   ชานาสิ   ตํ   ชนปทกลฺยาณึ  ๑  ขตฺติยึ  วา  พฺราหฺมณึ  วา
เวสฺสึ   วา   สุทฺทึ   วาติ  ฯ  อิติ  ปุฏฺโฐ  โนติ  วเทยฺย  ฯ  ตเมนํ
เอวํ    วเทยฺยุํ    อมฺโภ    ปุริส   ยํ   ตฺวํ   ชนปทกลฺยาณึ   อิจฺฉสิ
กาเมสิ    ชานาสิ    ตํ    ชนปทกลฺยาณึ    เอวํวณฺณา    เอวํโคตฺตา
อิติ   วาติ   ฯเปฯ   ทีฆา  วา  รสฺสา  วา  มชฺฌิมา  วา  กาฬี  วา
สามา   วา   มงฺคุรจฺฉวี   วาติ   อมุกสฺมึ   นาม  คาเม  วา  นิคเม
วา   นคเร   วาติ   ฯ  อิติ  ปุฏฺโฐ  โนติ  วเทยฺย  ฯ  ตเมนํ  เอวํ
วเทยฺยุํ   อมฺโภ   ปุริส   ยํ   ตฺวํ   น   ชานาสิ  น  ปสฺสสิ  ตํ  ตฺวํ
อิจฺฉสิ   กาเมสีติ   ฯ   อิติ   ปุฏฺโฐ   อามาติ   วเทยฺย   ฯ  ตํ  กึ
มญฺญสิ   กจฺจาน   นนุ   เอวํ   สนฺเต   ตสฺส   ปุริสสฺส  อปฺปาฏิหิรีกตํ
ภาสิตํ   สมฺปชฺชตีติ   ฯ   อทฺธา  โข  โภ  โคตม  เอวํ  สนฺเต  ตสฺส
ปุริสสฺส   อปฺปาฏิหิรีกตํ   ภาสิตํ   สมฺปชฺชตีติ   ฯ   เอวเมว  โข  ตฺวํ
กจฺจาน   ยสฺมา   โภ   โคตม   วณฺณา   อญฺโญ   วณฺโณ   อุตฺตริตโร
วา   ปณีตตโร   วา   นตฺถิ  โส  ปรโม  วณฺโณติ  วเทสิ  ตญฺจ  วณฺณํ
น  ปญฺญาเปสีติ  ฯ  เสยฺยถาปิ  โภ โคตม มณิ เวฬุริโย สุโภ โชติมา ๒
อฏฺฐํโส   สุปริกมฺมกโต   ปณฺฑุกมฺพเล  นิกฺขิตฺโต  ภาสเตว  ๓  ตปเตว
วิโรจเตว เอวํวณฺโณ อตฺตา โหติ อโรโค ปรมฺมรณาติ ฯ
     [๓๙๒]   ตํ   กึ   มญฺญสิ   กจฺจาน   โย   วา  มณิ  เวฬุริโย
#๑ ยุ. ชนปทกลฺยาณี วา ขตฺติยี วา พฺราหฺมณี วา เวสฺสี วา สุทฺที วาติ ฯ
#๒ ยุ. สพฺพตฺถ ชาติมาติ ทิสฺสติ ฯ   ๓ ยุ. ภาสติ จ ตปติ จ วิโรจติ จาติ ทิสฺสติ ฯ
