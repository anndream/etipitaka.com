ทินฺนจิตฺโต   อชานํ   วา   วเทยฺย   ชานามีติ   อปสฺสํ   วา  วเทยฺย
ปสฺสามีติ    ปรํ    วา   ตถตฺตาย   สมาทเปยฺย   ยํ   ปเรสํ   อสฺส
ทีฆรตฺตํ    อหิตาย    ทุกฺขายาติ   ฯ   ตเมนํ   สมนฺเนสมาโน   เอวํ
ชานาติ    นตฺถิ   โข   อิมสฺสายสฺมโต   ตถารูปา   โลภนียา   ธมฺมา
ยถารูเปหิ   โลภนีเยหิ   ธมฺเมหิ  ปริยาทินฺนจิตฺโต  อชานํ  วา  วเทยฺย
ชานามีติ    อปสฺสํ   วา   วเทยฺย   ปสฺสามีติ   ปรํ   วา   ตถตฺตาย
สมาทเปยฺย   ยํ   ปเรสํ  อสฺส  ทีฆรตฺตํ  อหิตาย  ทุกฺขายาติ  ฯ  ตถา
โข    ปนิมสฺสายสฺมโต   กายสมาจาโร   ตถา   วจีสมาจาโร   ยถาตํ
อลุทฺธสฺส    ยํ    โข   ปน   อยมายสฺมา   ธมฺมํ   เทเสติ   คมฺภีโร
โส    ธมฺโม    ทุทฺทโส   ทุรนุโพโธ   สนฺโต   ปณีโต   อตกฺกาวจโร
นิปุโณ   ปณฺฑิตเวทนีโย   น   โส   ธมฺโม   สุเทสิโย   ลุทฺเธนาติ  ฯ
ยโต   นํ   สมนฺเนสมาโน   วิสุทฺธํ   โลภนีเยหิ   ธมฺเมหิ  ปสฺสติ  ๑
สมนุปสฺสติ    ตโต    นํ    อุตฺตรึ   สมนฺเนสติ   โทสนีเยสุ   ธมฺเมสุ
อตฺถิ   นุ   โข  อิมสฺสายสฺมโต  ตถารูปา  โทสนียา  ธมฺมา  ยถารูเปหิ
โทสนีเยหิ   ธมฺเมหิ   ปริยาทินฺนจิตฺโต   อชานํ  วา  วเทยฺย  ชานามีติ
อปสฺสํ   วา   วเทยฺย   ปสฺสามีติ  ปรํ  วา  ตถตฺตาย  สมาทเปยฺย  ยํ
ปเรสํ   อสฺส   ทีฆรตฺตํ  อหิตาย  ทุกฺขายาติ  ฯ  ตเมนํ  สมนฺเนสมาโน
เอวํ   ชานาติ   นตฺถิ  โข  อิมสฺสายสฺมโต  ตถารูปา  โทสนียา  ธมฺมา
ยถารูเปหิ   โทสนีเยหิ   ธมฺเมหิ  ปริยาทินฺนจิตฺโต  อชานํ  วา  วเทยฺย
ชานามีติ    อปสฺสํ   วา   วเทยฺย   ปสฺสามีติ   ปรํ   วา   ตถตฺตาย
#๑ ยุ. ปสฺสตีติ ปาโฐ นตฺถิ ฯ
