ภควนฺตํ   ตโต   สีสํ   กตฺวา  มํ  ปาทโต  กริตฺวา  นิปชฺชึสุ  ฯ  ตสฺส
มยฺหํ   ภนฺเต   เอตทโหสิ   อจฺฉริยํ   วต   โภ   อพฺภูตํ   วต   โภ
อิเม    อิสิทนฺตปุราณา    ถปตโย   มมภตฺตา   มมยานา   อหํ   เนสํ
ชีวิตํ   ทาตา   ยสสฺส   อาหตฺตา   อถ   จ   ปน   โน   ตถา  มยิ
นิปจฺจการํ   กโรนฺติ   ยถา   ภควติ   ฯ   อทฺธา   อิเม  อายสฺมนฺโต
ตสฺส  ภควโต  สาสเน  โอฬารํ  ปุพฺเพนาปรํ  วิเสสํ  ชานนฺตีติ  ๑  ฯ
อยมฺปิ   ๒   โข   ภนฺเต   ภควติ   ธมฺมนฺวโย  โหติ  สมฺมาสมฺพุทฺโธ
ภควา สฺวากฺขาโต ภควตา ธมฺโม สุปฏิปนฺโน ภควโต สาวกสงฺโฆติ ฯ
     [๕๖๙]   ปุน   จปรํ   ภนฺเต  ภควาปิ  ขตฺติโย  อหมฺปิ  ขตฺติโย
ภควาปิ   โกสโล   ๓   อหมฺปิ   โกสโล   ภควาปิ  อาสีติโก  อหมฺปิ
อาสีติโก   ยมฺปิ   โข   ๓  ภนฺเต  ภควาปิ  ขตฺติโย  อหมฺปิ  ขตฺติโย
ภควาปิ  โกสโล  อหมฺปิ โกสโล ภควาปิ อาสีติโก อหมฺปิ อาสีติโกติ ๕ ฯพ
อิมินาวารหาเมวาหํ        ภนฺเต        ภควติ       ปรมนิปจฺจการํ
กตฺตุํ   มิตฺตูปหารํ   อุปทํเสตุํ   หนฺท   จทานิ   มยํ   ภนฺเต   คจฺฉาม
พหุกิจฺจา   มยํ   พหุกรณียาติ   ฯ   ยสฺสทานิ   ตฺวํ   มหาราช   กาลํ
มญฺญสีติ    ฯ   อถ   โข   ราชา   ปเสนทิ   โกสโล   อุฏฺฐายาสนา
ภควนฺตํ อภิวาเทตฺวา ปทกฺขิณํ กตฺวา ปกฺกามิ ฯ
     [๕๗๐]   อถ   โข   ภควา   อจิรปกฺกนฺตสฺส  รญฺโญ  ปเสนทิสฺส
โกสลสฺส   ภิกฺขู   อามนฺเตสิ  เอโส  ภิกฺขเว  ราชา  ปเสนทิ  โกสโล
#๑ ยุ. สญฺชานนฺตีติ ฯ ๒ ยุ. อยมฺปิ โข เม ฯ ๓ ยุ. สพฺพตฺถ โกสลโกติ ทิสฺสติ ฯ
#๔ ยุ. โขสทฺโท นตฺถิ ฯ   ๕ ยุ. อิติสทฺโท นตฺถิ ฯ
