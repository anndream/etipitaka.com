วาติ   สาสฺส   โหติ   มิจฺฉาทิฏฺฐิ   มิจฺฉาทิฏฺฐิสฺส   โข   อหํ   เสนิย
ทฺวินฺนํ    คตีนํ    อญฺญตรํ   คตึ   วทามิ   นิรยํ   วา   ติรจฺฉานโยนึ
วา    อิติ    โข    เสนิย   สมฺปชฺชมานํ   โควตฺตํ   คุนฺนํ   สหพฺยตํ
อุปเนติ   วิปชฺชมานํ   นิรยนฺติ   ฯ   เอวํ  วุตฺเต  ปุณฺโณ  โกลิยปุตฺโต
โควตฺติโก ปโรทิ อสฺสูนิ ปวตฺเตสิ ฯ
     [๘๗]   อถ  โข  ภควา  อเจลํ  เสนิยํ  กุกฺกุรวตฺติกํ  เอตทโวจ
เอตํ   โข   เต   อหํ   เสนิย   นาลตฺถํ  อลํ  เสนิย  ติฏฺฐเตตํ  มา
มํ   เอตํ   ปุจฺฉีติ   ฯ   นาหํ   ภนฺเต  เอตํ  โรทามิ  ยํ  มํ  ภควา
เอวมาห    อปิจ    เม    อิทํ   ภนฺเต   โควตฺตํ   ทีฆรตฺตํ   สมตฺตํ
สมาทินฺนํ    เอวํ    ปสนฺโน   อหํ   ภนฺเต   ภควติ   ปโหติ   ภควา
ตถา   ธมฺมํ   เทเสตุํ   ยถา   อหญฺเจวิมํ   โควตฺตํ  ปชเหยฺยํ  อยญฺจ
อเจโล   เสนิโย  กุกฺกุรวตฺติโก  ตํ  กุกฺกุรวตฺตํ  ปชเหยฺยาติ  ฯ  เตนหิ
ปุณฺณ   สุณาหิ   สาธุกํ   มนสิกโรหิ   ภาสิสฺสามีติ   ฯ   เอวํ  ภนฺเตติ
โข ปุณฺโณ โกลิยปุตฺโต โควตฺติโก ภควโต ปจฺจสฺโสสิ ฯ
     [๘๘]   ภควา   เอตทโวจ   จตฺตารีมานิ   ปุณฺณ  กมฺมานิ  มยา
สยํ    อภิญฺญา    สจฺฉิกตฺวา    ปเวทิตานิ   กตมานิ   จตฺตาริ   อตฺถิ
ปุณฺณ   กมฺมํ   กณฺหํ   กณฺหวิปากํ   อตฺถิ  ปุณฺณ  กมฺมํ  สุกฺกํ  สุกฺกวิปากํ
อตฺถิ      ปุณฺณ      กมฺมํ     กณฺหสุกฺกํ     กณฺหสุกฺกวิปากํ     อตฺถิ
ปุณฺณ   กมฺมํ   อกณฺหํ   อสุกฺกํ   อกณฺห   อสุกฺกวิปากํ  ๑  กมฺมกฺขยาย
#๑ สี. ยุ. เอตฺถนุตเร กมฺมนฺติ ปาโฐ ทิสฺสติ ฯ
