ทิสานํ  ญาตมนุสฺสานํ  สาธุ  โหตีติ  ฯ  อิมินาปาหํ  ๑  ภนฺเต  ภควโต
ภิยฺโยโส   มตฺตาย   อตฺตมโน   อภิรทฺโธ   ยํ   มํ   ภควา  เอวมาห
อนุวิจฺจการํ  โข  คหปติ  กโรหิ  อนุวิจฺจกาโร  ตุมฺหาทิสานํ ญาตมนุสฺสานํ
สาธุ    โหตีติ    มํ    หิ    ภนฺเต   อญฺญติตฺถิยา   สาวกํ   ลภิตฺวา
เกวลกปฺปํ    นาฬนฺทํ   ปฏากํ   ปริหเรยฺยุํ   อุปาลิ   อมฺหากํ   คหปติ
สาวกตฺตํ   อุปคโตติ   อถ   จ  ปน  มํ  ภควา  เอวมาห  อนุวิจฺจการํ
โข     คหปติ    กโรหิ    อนุวิจฺจกาโร    หิ    ๒    ตุมฺหาทิสานํ
ญาตมนุสฺสานํ    สาธุ    โหตีติ   เอสาหํ   ภนฺเต   ทุติยมฺปิ   ภควนฺตํ
สรณํ    คจฺฉามิ    ธมฺมญฺจ    ภิกฺขุสงฺฆญฺจ    อุปาสกํ    มํ    ภควา
ธาเรตุ อชฺชตคฺเค ปาณุเปตํ สรณงฺคตนฺติ ฯ
     [๗๓]  ทีฆรตฺตํ  โข  เต  คหปติ  นิคนฺถานํ  โอปาณภูตํ  กุลํ  ๓
เยน   เตสํ   ๓  อุปคตานํ  ปิณฺฑปาตํ  ๕  ทาตพฺพํ  มญฺเญยฺยาสีติ  ฯ
อิมินาปาหํ   ภนฺเต   ภควโต   ภิยฺโยโส   มตฺตาย  อตฺตมโน  อภิรทฺโธ
ยํ   มํ   ภควา   เอวมาห   ทีฆรตฺตํ   โข   เต   คหปติ   นิคนฺถานํ
โอปาณภูตํ   กุลํ   ๖   เยน  เตสํ  ๗  อุปคตานํ  ปิณฺฑปาตํ  ทาตพฺพํ
มญฺเญยฺยาสีติ    สุตํ    เมตํ    ภนฺเต    สมโณ   โคตโม   เอวมาห
มยฺหเมว    ทานํ    ทาตพฺพํ    นาญฺเญสํ   ทานํ   ทาตพฺพํ   มยฺหเมว
สาวกานํ    ทานํ    ทาตพฺพํ    นาญฺเญสํ   สาวกานํ   ทานํ   ทาตพฺพํ
มยฺหเมว    ทินฺนํ    มหปฺผลํ    นาญฺเญสํ   ทินฺนํ   มหปฺผลํ   มยฺหเมว
#๑ สี. อิมินาปหํ ฯ  ๒ ยุ. หิสทฺโท นตฺถิ ฯ  ๓-๖ โป. กุลํเยว ฯ เยนาติ
#ปาฐปทํ นตฺถิ ฯ  ๔-๗ ม. ยุ. เนสํ ฯ  ๕ สี. ยุ ปิณฺฑกํ ฯ
