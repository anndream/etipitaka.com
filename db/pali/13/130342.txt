                      สมณมุณฺฑิกสุตฺตํ
     [๓๕๖]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   เตน   โข   ปน  สมเยน
อุคฺคาหมาโน    ปริพฺพาชโก    สมณมุณฺฑิกาปุตฺโต   ๑   สมยปฺปวาทเก
ติณฺฑุกาจีเร   ๒   เอกสาลเก   มลฺลิกาย  อาราเม  ปฏิวสติ  มหติยา
ปริพฺพาชกปริสาย   สทฺธึ   ปญฺจมตฺเตหิ   ปริพฺพาชกสเตหิ   ฯ  อถ  โข
ปญฺจกงฺโค   ถปติ  สาวตฺถิยา  นิกฺขมิ  ทิวาทิวสฺส  ภควนฺตํ  ทสฺสนาย  ฯ
อถ   โข   ปญฺจกงฺคสฺส   ถปติสฺส   เอตทโหสิ   อกาโล   โข   ตาว
ภควนฺตํ    ทสฺสนาย    ปฏิสลฺลีโน   ภควา   มโนภาวนียานมฺปิ   ภิกฺขูนํ
อสมโย    ทสฺสนาย    ปฏิสลฺลีนา    มโนภาวนียา    ภิกฺขู   ยนฺนูนาหํ
เยน   สมยปฺปวาทโก   ติณฺฑุกาจีโร   เอกสาลโก   มลฺลิกาย  อาราโม
เยน      อุคฺคาหมาโน     ปริพฺพาชโก     สมณมุณฺฑิกาปุตฺโต     ๓
เตนุปสงฺกเมยฺยนฺติ  ฯ  อถ  โข  ปญฺจกงฺโค  ถปติ  เยน  สมยปฺปวาทโก
ติณฺฑุกาจีโร เอกสาลโก มลฺลิกาย อาราโม เตนุปสงฺกมิ ฯ
      [๓๕๗]   เตน   โข   ปน  สมเยน  อุคฺคาหมาโน  ปริพฺพาชโก
สมณมุณฺฑิกาปุตฺโต     มหติยา     ปริพฺพาชกปริสาย    สทฺธึ    นิสินฺโน
โหติ    อุนฺนาทินิยา    อุจฺจาสทฺทมหาสทฺทาย   อเนกวิหิตํ   ติรจฺฉานกถํ
กเถนฺติยา    เสยฺยถีทํ    ราชกถํ    โจรกถํ   มหามตฺตกถํ   เสนากถํ
#๑-๓ ยุ. สมณมณฺฑิกาปุตฺโต ฯ    ๒ สี. ม. ตินฺทุกาจีเร ฯ
