ธนุกลาปญฺจ   ปน   ขตฺติโย   สทฺธนํ   อติมญฺญมาโน   อกิจฺจการี  โหติ
โคโปว   อทินฺนํ   อาทิยมาโนติ   อิทํ   โข   โภ   โคตม  พฺราหฺมณา
ขตฺติยสฺส   สทฺธนํ   ปญฺญเปนฺติ   ฯ   ตตฺริทํ   โภ   โคตม  พฺราหฺมณา
เวสฺสสฺส    สทฺธนํ    ปญฺญเปนฺติ    กสิโครกฺขํ    กสิโครกฺขญฺจ    ปน
เวสฺโส   สทฺธนํ   อติมญฺญมาโน   อกิจฺจการี   โหติ   โคโปว   อทินฺนํ
อาทิยมาโนติ   อิทํ   โข   โภ   โคตม   พฺราหฺมณา  เวสฺสสฺส  สทฺธนํ
ปญฺญเปนฺติ   ฯ   ตตฺริทํ   โภ   โคตม   พฺราหฺมณา   สุทฺทสฺส   สทฺธนํ
ปญฺญเปนฺติ   อสิต   พฺยาภงฺคึ   อสิต   พฺยาภงฺคิญฺจ  ปน  สุทฺโท  สทฺธนํ
อติมญฺญมาโน    อกิจฺจการี    โหติ    โคโปว   อทินฺนํ   อาทิยมาโนติ
อิทํ   โข   โภ   โคตม   พฺราหฺมณา   สุทฺทสฺส  สทฺธนํ  ปญฺญเปนฺติ  ฯ
(๑) อิมานิ จตฺตาริ ธนานิ ปญฺญเปนฺติ อิธ ภวํ โคตโม กิมาหาติ ฯ
     [๖๖๖]    กึ    ปน   พฺราหฺมณ   สพฺโพ   โลโก   พฺราหฺมณานํ
เอตทพฺภนุชานาติ    อิมานิ   จตฺตาริ   ธนานิ   ปญฺญเปนฺตูติ   ฯ   โน
หิทํ   โภ   โคตม   ฯ  เสยฺยถาปิ  พฺราหฺมณ  ปุริโส  ทฬิทฺโท  อสฺสโก
อนาฬฺหิโย    ตสฺส    อกามสฺส   วิสํ   โอลคฺเคยฺยุํ   อิทนฺเต   อมฺโภ
ปุริส    มํสํ    ขาทิตพฺพํ    มูลญฺจ   อนุปฺปทาตพฺพนฺติ   เอวเมว   โข
พฺราหฺมณ     พฺราหฺมณา     อปฺปฏิญฺญาย     เตสํ     สมณพฺราหฺมณานํ
อถ   จ   ปนิมานิ   จตฺตาริ   ธนานิ   ปญฺญเปนฺติ  ฯ  อริยํ  โข  ปน
อหํ    พฺราหฺมณ    โลกุตฺตรํ    ธมฺมํ    ปุริสสฺส    สทฺธนํ   ปญฺญเปมิ
โปราณํ    โข    ปนสฺส    มาตาเปตฺติกํ   กุลวํสํ   อนุสฺสรโต   ยตฺถ
#๑ ยุ. เอตฺถนฺตเร พฺราหฺมณา โภ โคตมาติ ทิสฺสติ ฯ
