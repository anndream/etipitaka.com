น     ปรปริตาปนานุโยคมนุยุตฺโต     โส    อนตฺตนฺตโป    อปรนฺตโป
ทิฏฺเฐว   ธมฺเม   นิจฺฉาโต  นิพฺพุโต  สีติภูโต  สุขปฏิสํเวที  พฺรหฺม-
ภูเตน  อตฺตนา วิหรตีติ ฯ
     [๖๔๔]   เอวํ   วุตฺเต  โฆฏมุโข  พฺราหฺมโณ  อายสฺมนฺตํ  อุเทนํ
เอตทโวจ   อภิกฺกนฺตํ   โภ   อุเทน  อภิกฺกนฺตํ  โภ  อุเทน  เสยฺยถาปิ
โภ   อุเทน   นิกฺกุชฺชิตํ   วา   อุกฺกุชฺเชยฺย   ปฏิจฺฉนฺนํ  วา  วิวเรยฺย
มูฬฺหสฺส  วา  มคฺคํ  อาจิกฺเขยฺย  อนฺธกาเร  วา  เตลปชฺโชตํ  ธาเรยฺย
จกฺขุมนฺโต  รูปานิ  ทกฺขนฺตีติ ๑ เอวเมว โภตา อุเทเนน อเนกปริยาเยน
ธมฺโม    ปกาสิโต    เอสาหํ    ภวนฺตํ    อุเทนํ    สรณํ    คจฺฉามิ
ธมฺมญฺจ   ภิกฺขุสงฺฆญฺจ   อุปาสกํ   มํ  ภวํ  อุเทโน  ธาเรตุ  อชฺชตคฺเค
ปาณุเปตํ    สรณงฺคตนฺติ    ฯ    มา    โข    มํ    ตฺวํ   พฺราหฺมณ
สรณํ   อคมาสิ   ตเมว   ตฺวํ   ภควนฺตํ   สรณํ   คจฺฉาหิ   ๒  ยมหํ
สรณํ   คโตติ   ฯ   กหํ  ปน  โภ  อุเทน  เอตรหิ  โส  ภวํ  โคตโม
วิหรติ    อรหํ    สมฺมาสมฺพุทฺโธติ    ฯ   ปรินิพฺพุโต   โข   พฺราหฺมณ
เอตรหิ   โส   ภควา   อรหํ  สมฺมาสมฺพุทฺโธติ  ฯ  สเจ  หิ  มยํ  โภ
อุเทน   สุเณยฺยาม  ตํ  ภวนฺตํ  โคตมํ  ทสสุ  ๓  โยชเนสุ  ทสปิ  มยํ
โยชนานิ    คจฺเฉยฺยาม    ตํ    ภวนฺตํ   โคตมํ   ทสฺสนาย   อรหนฺตํ
สมฺมาสมฺพุทฺธํ   สเจ   หิ  ๓  มยํ  โภ  อุเทน  สุเณยฺยาม  ตํ  ภวนฺตํ
โคตมํ   วีสติยา  โยชเนสุ  ...  ตึสติยา  โยชเนสุ  ...  จตฺตาฬีสาย
โยชเนสุ    ...   ปญฺญาสาย   โยชเนสุ   ปญฺญาสํปิ   มยํ   โยชนานิ
#๑ ยุ. ทกฺขินฺตีติ ฯ   ๒ ยุ. คจฺฉ ฯ   ๓ ยุ. ทสสุปิ ฯ   ๔ ยุ. หิสทฺโท นตฺถิ ฯ
