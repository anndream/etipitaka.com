อทินฺนาทานา   ปฏิวิรตสฺส   เอวํส   เต   อาสวา   วิฆาตปริฬาหา  น
โหนฺติ   ทินฺนาทานํ   นิสฺสาย   อทินฺนาทานํ   ปหาตพฺพนฺติ   อิติ   ยนฺตํ
วุตฺตํ อิทเมตํ ปฏิจฺจ วุตฺตํ ฯๆ
     [๔๑]   สจฺจํ   วาจํ  นิสฺสาย  มุสาวาโท  ปหาตพฺโพติ  อิติ  โข
ปเนตํ    วุตฺตํ   กิญฺเจตํ   ปฏิจฺจ   วุตฺตํ   อิธ   คหปติ   อริยสาวโก
อิติ   ปฏิสญฺจิกฺขติ   เยสํ   โข   อหํ   สญฺโญชนานํ   เหตุ   มุสาวาที
อสฺสํ    เตสาหํ    สญฺโญชนานํ    ปหานาย    สมุจฺเฉทาย   ปฏิปนฺโน
อหญฺเจว    โข    ปน   มุสาวาที   อสฺสํ   อตฺตาปิ   มํ   อุปวเทยฺย
มุสาวาทปจฺจยา     อนุวิจฺจ     วิญฺญู     ครเหยฺยุํ    มุสาวาทปจฺจยา
กายสฺส    เภทา    ปรมฺมรณา   ทุคฺคติ   ปาฏิกงฺขา   มุสาวาทปจฺจยา
เอตเทว   โข   ปน   สญฺโญชนํ   เอตํ  นีวรณํ  ยทิทํ  มุสาวาโท  เย
จ   มุสาวาทปจฺจยา   อุปฺปชฺเชยฺยุํ   อาสวา  วิฆาตปริฬาหา  มุสาวาทา
ปฏิวิรตสฺส    เอวํส    เต    อาสวา    วิฆาตปริฬาหา   น   โหนฺติ
สจฺจํ   วาจํ   นิสฺสาย   มุสาวาโท   ปหาตพฺโพติ   อิติ   ยนฺตํ   วุตฺตํ
อิทเมตํ ปฏิจฺจ วุตฺตํ ฯ
     [๔๒]   อปิสุณํ   วาจํ  นิสฺสาย  ปิสุณา  วาจา  ปหาตพฺพาติ  อิติ
โข   ปเนตํ   วุตฺตํ   กิญฺเจตํ   ปฏิจฺจ  วุตฺตํ  อิธ  คหปติ  อริยสาวโก
อิติ   ปฏิสญฺจิกฺขติ   เยสํ  โข  อหํ  สญฺโญชนานํ  เหตุ  ปิสุณวาโจ  ๑
อสฺสํ    เตสาหํ    สญฺโญชนานํ    ปหานาย    สมุจฺเฉทาย   ปฏิปนฺโน
อหญฺเจว   โข   ปน   ปิสุณวาโจ   ๑  อสฺสํ  อตฺตาปิ  มํ  อุปวเทยฺย
#๑ ม. ปิสุณาวาโจ ฯ
