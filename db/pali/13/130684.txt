ภารทฺวาช   วจฺจํ   วา   มุตฺตํ   วา   กริสฺสามีติ   ตตฺเถว  อวกุชฺโช
ปปตามิ   ตาเยวปฺปาหารตาย   ฯ   โส  โข  อหํ  ภารทฺวาช  อิมเมว
กายํ    อสฺสาเสนฺโต    ปาณินา   คตฺตานิ   อนุมชฺชามิ   ตสฺส   มยฺหํ
ภารทฺวาช   ปาณินา   คตฺตานิ  อนุมชฺชโต  ปูติมูลานิ  โลมานิ  กายสฺมา
ปปตนฺติ   ตาเยวปฺปาหารตาย   ฯ   อปิสฺสุ   มํ   ภารทฺวาช   มนุสฺสา
ทิสฺวา   เอวมาหํสุ   กาโฬ   สมโณ   โคตโมติ  ฯ  เอกจฺเจ  มนุสฺสา
เอวมาหํสุ   น   กาโฬ   สมโณ  โคตโม  สาโม  สมโณ  โคตโมติ  ฯ
เอกจฺเจ   มนุสฺสา   เอวมาหํสุ   น   กาโฬ   สมโณ   โคตโม   นปิ
สาโม  มงฺคุรจฺฉวี  สมโณ  โคตโมติ  ฯ  ยาวสฺสุ  เม  ภารทฺวาช [๑]
ปริสุทฺโธ ฉวิวณฺโณ ปริโยทาโต อุปหโต โหติ ตาเยวปฺปาหารตาย ฯ
     [๗๕๒]   ตสฺส   มยฺหํ   ภารทฺวาช   เอตทโหสิ  เย  โข  เกจิ
อตีตมทฺธานํ    สมณา    วา   พฺราหฺมณา   วา   โอปกฺกมิกา   ทุกฺขา
ติปฺปา  กฏุกา  เวทนา  เวทิยึสุ  เอตาวปรมํ  นยิโต  ภิยฺโย  เยปิ  ๒
เกจิ    อนาคตมทฺธานํ   สมณา   วา   พฺราหฺมณา   วา   โอปกฺกมิกา
ทุกฺขา   ติปฺปา   กฏุกา   เวทนา   เวทิยิสฺสนฺติ   เอตาวปรมํ   นยิโต
ภิยฺโย  เยปิ  ๓  เกจิ  เอตรหิ  สมณา  วา พฺราหฺมณา วา โอปกฺกมิกา
ทุกฺขา  ติปฺปา  กฏุกา  เวทนา  เวทิยนฺติ  เอตาวปรมํ  นยิโต  ภิยฺโย ฯ
น   โข   ปนาหํ   อิมาย   กฏุกาย  ทุกฺกรการิกาย  อธิคจฺฉามิ  อุตฺตรึ
มนุสฺสธมฺมา   อลมริยญาณทสฺสนวิเสสํ   สิยา   นุ   โข   อญฺโญ  มคฺโค
#๑ ยุ. เอตฺถนฺตเร ตาวสทฺโท ทิสฺสติ ฯ ๒-๓ ยุ. เยปิ หิ เกจิ ฯ
