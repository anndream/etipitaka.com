ปุน  จปรํ  คหปติ  ภิกฺขุ  กรุณาสหคเตน  เจตสา  ฯเปฯ  มุทิตาสหคเตน
เจตสา    ...    อุเปกฺขาสหคเตน   เจตสา   เอกํ   ทิสํ   ผริตฺวา
วิหรติ   ตถา   ทุติยํ   ตถา   ตติยํ   ตถา   จตุตฺถํ   อิติ   อุทฺธมโธ
ติริยํ    สพฺพธิ    สพฺพตฺถตาย    สพฺพาวนฺตํ   โลกํ   อุเปกฺขาสหคเตน
เจตสา   วิปุเลน   มหคฺคเตน   อปฺปมาเณน   อเวเรน   อพฺยาปชฺเฌน
ผริตฺวา    วิหรติ   โส   อิติ   ปฏิสญฺจิกฺขติ   อยมฺปิ   โข   อุเปกฺขา
เจโตวิมุตฺติ    อภิสงฺขตา    อภิสญฺเจตยิตา    ยํ    โข   ปน   กิญฺจิ
อภิสงฺขตํ    อภิสญฺเจตยิตํ    ตทนิจฺจํ    นิโรธธมฺมนฺติ   ปชานาติ   โส
ตตฺถ ฐิโต ฯเปฯ อนุตฺตรํ โยคกฺเขมํ อนุปาปุณาติ ฯ
     [๒๒]   ปุน  จปรํ  คหปติ  ภิกฺขุ  สพฺพโส  รูปสญฺญานํ  สมติกฺกมา
ปฏิฆสญฺญานํ     อตฺถงฺคมา    นานตฺตสญฺญานํ    อมนสิการา    อนนฺโต
อากาโสติ    อากาสานญฺจายตนํ    อุปสมฺปชฺช    วิหรติ    โส    อิติ
ปฏิสญฺจิกฺขติ    อยมฺปิ    โข    อากาสานญฺจายตนสมาปตฺติ   อภิสงฺขตา
อภิสญฺเจตยิตา    ยํ    โข    ปน    กิญฺจิ   อภิสงฺขตํ   อภิสญฺเจตยิตํ
ตทนิจฺจํ    นิโรธธมฺมนฺติ    ปชานาติ    โส    ตตฺถ    ฐิโต   ฯเปฯ
อนุตฺตรํ    โยคกฺเขมํ   อนุปาปุณาติ   ฯ   ปุน   จปรํ   คหปติ   ภิกฺขุ
สพฺพโส     อากาสานญฺจายตนํ     สมติกฺกมฺม     อนนฺตํ    วิญฺญาณนฺติ
วิญฺญาณญฺจายตนํ     อุปสมฺปชฺช    วิหรติ    โส    อิติ    ปฏิสญฺจิกฺขติ
อยมฺปิ    โข    วิญฺญาณญฺจายตนสมาปตฺติ    อภิสงฺขตา   อภิสญฺเจตยิตา
ยํ   โข   ปน   กิญฺจิ   อภิสงฺขตํ  อภิสญฺเจตยิตํ  ตทนิจฺจํ  นิโรธ-
