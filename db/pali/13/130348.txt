กุสลานํ    ธมฺมานํ    อุปฺปาทาย    ฉนฺทํ    ชเนติ    วายมติ   วิริยํ
อารภติ    จิตฺตํ   ปคฺคณฺหาติ   ปทหติ   อุปฺปนฺนานํ   กุสลานํ   ธมฺมานํ
ฐิติยา  อสมฺโมสาย  ภิยฺโยภาวาย  เวปุลฺลาย  ภาวนาย  ปาริปูริยา ฉนฺทํ
ชเนติ   วายมติ   วิริยํ   อารภติ   จิตฺตํ  ปคฺคณฺหาติ  ปทหติ  ฯ  เอวํ
ปฏิปนฺโน โข ถปติ อกุสลานํ สีลานํ นิโรธาย ปฏิปนฺโน โหติ ฯ
     [๓๖๓]   กตเม   จ   ถปติ  กุสลา  สีลา   ฯ  กุสลํ  กายกมฺมํ
กุสลํ   วจีกมฺมํ   อาชีวปาริสุทฺธึปิ   โข   อหํ   ถปติ   สีลสฺมึ   วทามิ
อิเม   วุจฺจนฺติ   ถปติ  กุสลา  สีลา  ฯ  อิเม  จ  ถปติ  กุสลา  สีลา
กึสมุฏฺฐานา   ฯ   สมุฏฺฐานมฺปิ   เนสํ   วุตฺตํ   ฯ   จิตฺตสมุฏฺฐานาติสฺส
วจนียํ   ฯ   กตมํ  จิตฺตํ  ฯ  จิตฺตมฺปิ  หิ  พหุ  อเนกวิธํ  นานปฺปการกํ
ยํ    จิตฺตํ    วีตราคํ    วีตโทสํ    วีตโมหํ   อิโตสมุฏฺฐานา   กุสลา
สีลา   ฯ  อิเม  จ  ถปติ  กุสลา  สีลา  กุหึ  อปริเสสา  นิรุชฺฌนฺติ  ฯ
นิโรโธปิ   เนสํ   วุตฺโต   ฯ  อิธ  ถปติ  ภิกฺขุ  สีลวา  โหติ  โน  จ
สีลมโย    ตญฺจ    เจโตวิมุตฺตึ    ปญฺญาวิมุตฺตึ    ยถาภูตํ    ปชานาติ
ยตฺถสฺส   เต   กุสลา   สีลา  อปริเสสา  นิรุชฺฌนฺติ  ฯ  กถํ  ปฏิปนฺโน
จ   ถปติ   กุสลานํ   สีลานํ  นิโรธาย  ปฏิปนฺโน  โหติ  ฯ  อิธ  ถปติ
ภิกฺขุ    อนุปฺปนฺนานํ    ปาปกานํ    อกุสลานํ    ธมฺมานํ   อนุปฺปาทาย
ฉนฺทํ   ชเนติ   วายมติ   วิริยํ   อารภติ   จิตฺตํ   ปคฺคณฺหาติ   ปทหติ
อุปฺปนฺนานํ   ปาปกานํ  อกุสลานํ  ธมฺมานํ  ปหานาย  ฯเปฯ  อนุปฺ-
ปนฺนานํ  กุสลานํ     ธมฺมานํ     อุปฺปาทาย  ฯเปฯ  อุปฺปนฺนานํ  กุสลานํ
