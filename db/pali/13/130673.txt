จ   ฯ   ตสฺส   มยฺหํ   ภารทฺวาช   เอตทโหสิ   น  โข  ราโม  อิมํ
ธมฺมํ   เกวลํ   สทฺธามตฺตเกน   สยํ   อภิญฺญา   สจฺฉิกตฺวา  อุปสมฺปชฺช
วิหรามีติ  ปเวเทติ  ๑  อทฺธา ราโม อิมํ ธมฺมํ ชานํ ปสฺสํ วิหรตีติ ๒ ฯ
อถ  ขฺวาหํ  ภารทฺวาช  เยน อุทฺทโก รามปุตฺโต เตนุปสงฺกมึ อุปสงฺกมิตฺวา
อุทฺทกํ     รามปุตฺตํ     เอตทโวจํ     กิตฺตาวตา     โน    อาวุโส
ราม  ๓  อิมํ  ธมฺมํ  สยํ  อภิญฺญา  สจฺฉิกตฺวา  อุปสมฺปชฺช ปเวเทสีติ ฯ
เอวํ   วุตฺเต   ภารทฺวาช   อุทฺทโก  รามปุตฺโต  เนวสญฺญานาสญฺญายตนํ
ปเวเทสิ   ฯ   ตสฺส  มยฺหํ  ภารทฺวาช  เอตทโหสิ  น  โข  รามสฺเสว
อโหสิ   สทฺธา   มยฺหํปตฺถิ   สทฺธา   น  โข  รามสฺเสว  อโหสิ  วิริยํ
ฯเปฯ   สติ   ...   สมาธิ  ...  ปญฺญา  มยฺหํปตฺถิ  ปญฺญา  ยนฺนูนาหํ
ยํ   ธมฺมํ   ราโม   สยํ   อภิญฺญา   สจฺฉิกตฺวา   อุปสมฺปชฺช  วิหรามีติ
ปเวเทสิ   ตสฺส   ธมฺมสฺส   สจฺฉิกิริยาย   ปทเหยฺยนฺติ   ฯ   โส  โข
อหํ    ภารทฺวาช   นจิรสฺเสว   ขิปฺปเมว   ตํ   ธมฺมํ   สยํ   อภิญฺญา
สจฺฉิกตฺวา   อุปสมฺปชฺช   วิหาสึ   ฯ   อถ   ขฺวาหํ   ภารทฺวาช  เยน
อุทฺทโก    รามปุตฺโต   เตนุปสงฺกมึ   อุปสงฺกมิตฺวา   อุทฺทกํ   รามปุตฺตํ
เอตทโวจํ   เอตฺตาวตา   โน   อาวุโส   ราม   ๔  อิมํ  ธมฺมํ  สยํ
อภิญฺญา   สจฺฉิกตฺวา   อุปสมฺปชฺช  ปเวเทสีติ  ฯ  เอตฺตาวตา  ๕  โข
อหํ    อาวุโส   อิมํ   ธมฺมํ   สยํ   อภิญฺญา   สจฺฉิกตฺวา   อุปสมฺปชฺช
ปเวเทมีติ   ๖   อหมฺปิ   โข   อาวุโส  เอตฺตาวตา  อิมํ  ธมฺมํ  สยํ
อภิญฺญา    สจฺฉิกตฺวา   อุปสมฺปชฺช   วิหรามีติ   ลาภา   โน   อาวุโส
#๑ ยุ. ปเวเทสิ ฯ ๒ ยุ. วิหาสีติ ฯ ๓-๔ ยุ. ราโม ฯ ๕ ยุ. เอตฺตาวตา โข อาวุโส
#ราโม ... ปเวเทสีติ ฯ ๖ ยุ. ปเวเทสีติ ฯ
