ปเสนทิ   โกสโล  น  อิสฺสริยาธิปจฺจํ  รชฺชํ  กาเรติ  ตตฺถ  ๑  ปโหติ
ราชา   ปเสนทิ   โกสโล   สมณํ   วา  พฺราหฺมณํ  วา  ปุญฺญวนฺตํ  วา
อปุญฺญวนฺตํ   วา   พฺรหฺมจริยวนฺตํ   วา   อพฺรหฺมจริยวนฺตํ   วา  ตมฺหา
ฐานา   จาเวตุํ   วา   ปพฺพาเชตุํ   วาติ   ฯ   ยาวตา  โภ  รญฺโญ
ปเสนทิสฺส   โกสลสฺส   อวิชิตํ   ยตฺถ   จ   ราชา   ปเสนทิ  โกสโล
น  อิสฺสริยาธิปจฺจํ  รชฺชํ  กาเรติ  น  ๒  ตตฺถ  ปโหติ  ราชา ปเสนทิ
โกสโล    สมณํ   วา   พฺราหฺมณํ   วา   ปุญฺญวนฺตํ   วา   อปุญฺญวนฺตํ
วา    พฺรหฺมจริยวนฺตํ    วา   อพฺรหฺมจริยวนฺตํ   วา   ตมฺหา   ฐานา
จาเวตุํ   วา   ปพฺพาเชตุํ   วาติ   ฯ  ตํ  กึ  มญฺญสิ  เสนาปติ  สุตา
เต   เทวา   ตาวตึสาติ   ฯ  เอวํ  โภ  สุตา  เม  เทวา  ตาวตึสา
อิทานิปิ  โภตา  รญฺญา  ปเสนทินา  โกสเลน  สุตา  เทวา ตาวตึสาติ ฯ
ตํ    กึ   มญฺญสิ   เสนาปติ   ปโหติ  ราชา  ปเสนทิ  โกสโล  เทเว
ตาวตึเส  ตมฺหา  ฐานา  จาเวตุํ  วา  ปพฺพาเชตุํ  วาติ  ฯ  ทสฺสนายปิ
โภ   ราชา   ปเสนทิ   โกสโล   เทเว   ตาวตึเส   นปฺปโหติ  กุโต
ปน   ตมฺหา  ฐานา  จาเวสฺสติ  วา  ปพฺพาเชสฺสติ  วาติ  ฯ  เอวเมว
โข   เสนาปติ   เย   เต   เทวา  สพฺยาปชฺฌา  อาคนฺตาโร  อิตฺถตฺตํ
เต   เทวา   เย   เต   เทวา   อพฺยาปชฺฌา  อนาคนฺตาโร  อิตฺถตฺตํ
เต    เทเว   ทสฺสนายปิ   นปฺปโหนฺติ   กุโต   ปน   ตมฺหา   ฐานา
จาเวสฺสนฺติ   วา   ปพฺพาเชสฺสนฺติ  วาติ  ฯ  อถ  โข  ราชา  ปเสนทิ
โกสโล    ภควนฺตํ   เอตทโวจ   โก   นามายํ   ภนฺเต   ภิกฺขูติ   ฯ
#๑ ยุ. ปโหติ ตตฺถ ฯ    ๒ ยุ. น ปโหติ ตตฺถ ฯ
