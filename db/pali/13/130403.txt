รฏฺฐปาล    เอกจฺโจ    ชิณฺโณ   โหติ   วุฑฺโฒ   มหลฺลโก   อทฺธคโต
วโยอนุปฺปตฺโต   ฯ   โส   อิติ   ปฏิสญฺจิกฺขติ   อหํ   โขมฺหิ   เอตรหิ
ชิณฺโณ    วุฑฺโฒ    มหลฺลโก    อทฺธคโต    วโยอนุปฺปตฺโต   น   โข
ปน  มยา  สุกรํ  อนธิคตํ  วา  โภคํ  ๑  อธิคนฺตุํ  อธิคตํ วา โภคํ ๒
ผาตึ   กาตุํ   ยนฺนูนาหํ   เกสมสฺสุํ   โอหาเรตฺวา  กาสายานิ  วตฺถานิ
อจฺฉาเทตฺวา   อคารสฺมา   อนคาริยํ   ปพฺพเชยฺยนฺติ   ฯ   โส   เตน
ชราปาริชุญฺเญน    สมนฺนาคโต   เกสมสฺสุํ    โอหาเรตฺวา   กาสายานิ
วตฺถานิ   อจฺฉาเทตฺวา   อคารสฺมา   อนคาริยํ   ปพฺพชติ   อิทํ  วุจฺจติ
โภ   รฏฺฐปาล   ชราปาริชุญฺญํ   ฯ  ภวํ  โข  ปน  รฏฺฐปาโล  เอตรหิ
ทหโร   ยุวา   สุสุกาฬเกโส  ภเทฺรน  โยพฺพเนน  สมนฺนาคโต  ปฐเมน
วยสา   ตํ   โภโต   รฏฺฐปาลสฺส   ชราปาริชุญฺญํ   นตฺถิ   ฯ  กึ  ภวํ
รฏฺฐปาโล   ญตฺวา  วา  ทิสฺวา  วา  สุตฺวา  วา  อคารสฺมา  อนคาริยํ
ปพฺพชิโต ฯ
     [๔๔๓]  กตมญฺจ  ปน  ๓  โภ  รฏฺฐปาล  พฺยาธิปาริชุญฺญํ  ฯ อิธ
โภ   รฏฺฐปาล   เอกจฺโจ  อาพาธิโก  โหติ  ทุกฺขิโต  พาฬฺหคิลาโน  ฯ
โส   อิติ   ปฏิสญฺจิกฺขติ   อหํ   โขมฺหิ   เอตรหิ   อาพาธิโก  ทุกฺขิโต
พาฬฺหคิลาโน  น  โข  ปน  มยา  สุกรํ  อนธิคตํ  วา  โภคํ ๓ อธิคนฺตุํ
อธิคตํ   วา  โภคํ  ๕  ผาตึ  กาตุํ  ยนฺนูนาหํ  เกสมสฺสุํ  โอหาเรตฺวา
กาสายานิ  วตฺถานิ  อจฺฉาเทตฺวา  อคารสฺมา  อนคาริยํ  ปพฺพเชยฺยนฺติ ฯ
#๑-๔ สี. ยุ. อนธิคตา วา โภคา ฯ   ๒-๕ สี. ยุ. อธิคตา วา โภคา ฯ
#๓ ยุ. ปนสทฺโท นตฺถิ ฯ
