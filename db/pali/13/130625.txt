ธนญฺชานิ   ๑  พฺราหฺมโณ  อายสฺมโต  สารีปุตฺตสฺส  ปจฺจสฺโสสิ  ฯ  อถ
โข   ธนญฺชานิ  ๒  พฺราหฺมโณ  ปจฺฉาภตฺตํ  ภุตฺตปาตราโส  เยนายสฺมา
สารีปุตฺโต    เตนุปสงฺกมิ    อุปสงฺกมิตฺวา    อายสฺมตา    สารีปุตฺเตน
สทฺธึ   สมฺโมทิ   สมฺโมทนียํ   กถํ   สาราณียํ   วีติสาเรตฺวา  เอกมนฺตํ
นิสีทิ ฯ
     [๖๗๕]   เอกมนฺตํ   นิสินฺนํ   โข  ธนญฺชานึ  พฺราหฺมณํ  อายสฺมา
สารีปุตฺโต   เอตทโวจ   กจฺจิสิ   ธนญฺชานิ  อปฺปมตฺโตติ  ฯ  กุโต  โภ
สารีปุตฺต   อมฺหากํ   อปฺปมาโท   เยสนฺโน   มาตาปิตโร   โปเสตพฺพา
ปุตฺตทาโร   โปเสตพฺโพ   ทาสกมฺมกรโปริสํ   โปเสตพฺพํ   มิตฺตามจฺจานํ
มิตฺตามจฺจกรณียํ     กาตพฺพํ     ญาติสาโลหิตานํ     ญาติสาโลหิตกรณียํ
กาตพฺพํ    อติถีนํ   อติถิกรณียํ   กาตพฺพํ   ปุพฺพเปตานํ   ปุพฺพเปตกรณียํ
กาตพฺพํ    เทวตานํ    เทวตากรณียํ    กาตพฺพํ    รญฺโญ   ราชกรณียํ
กาตพฺพํ อยมฺปิ กาโย ปิเณตพฺโพ พฺรูเหตพฺโพติ ฯ
     [๖๗๖]   ตํ   กึ   มญฺญสิ  ธนญฺชานิ  อิเธกจฺโจ  มาตาปิตูนํ  ๓
เหตุ   อธมฺมจารี   วิสมจารี   อสฺส   ตเมนํ   อธมฺมจริยวิสมจริยาเหตุ
นิรยํ    นิรยปาลา    อุปกฑฺเฒยฺยุํ    ลเภยฺย    นุ   โข   โส   อหํ
โข   มาตาปิตูนํ   ๓   เหตุ   อธมฺมจารี   วิสมจารี  อโหสึ  มา  มํ
นิรยํ   นิรยปาลาติ   มาตาปิตโร   วา   ปนสฺส   ลเภยฺยุํ  เอโส  โข
อมฺหากํ  เหตุ  อธมฺมจารี  วิสมจารี  อโหสิ  มา  นํ นิรยํ นิรยปาลาติ ฯ
โน     หิทํ    โภ    สารีปุตฺต    อถ    โข    นํ    วิกนฺทนฺตํเยว
#๑-๒ ยุ. ธานญฺชานิ ฯ ๓-๔ ยุ. มาตาปิตุนฺนํ ฯ
