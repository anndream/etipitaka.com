     [๕๘๑]   เอวํ   วุตฺเต   วิฑูฑโภ  เสนาปติ  ภควนฺตํ  เอตทโวจ
เย   เต   ภนฺเต   เทวา   สพฺยาปชฺฌา   อาคนฺตาโร   อิตฺถตฺตํ  เต
เทวา   เย   เต   เทวา   อพฺยาปชฺฌา   อนาคนฺตาโร  อิตฺถตฺตํ  เต
เทเว   ตมฺหา   ฐานา   จาเวสฺสนฺติ   วา   ปพฺพาเชสฺสนฺติ  วาติ  ฯ
อถ   โข   อายสฺมโต   อานนฺทสฺส   เอตทโหสิ   อยํ   โข   วิฑูฑโภ
เสนาปติ    รญฺโญ    ปเสนทิสฺส    โกสลสฺส   ปุตฺโต   อหํ   ภควโต
ปุตฺโต  อยํ  โข  กาโล  ยํ  ปุตฺโต  ปุตฺเตน  มนฺเตยฺยาติ  ฯ  อถ  โข
อายสฺมา   อานนฺโท   วิฑูฑภํ   เสนาปตึ   อามนฺเตสิ  เตนหิ  เสนาปติ
ตญฺเญเวตฺถ  ปฏิปุจฺฉิสฺสามิ  ยถา  เต  ขเมยฺย  ตถา  นํ  พฺยากเรยฺยาสิ
ตํ     กึ     มญฺญสิ     เสนาปติ    ยาวตา    รญฺโญ    ปเสนทิสฺส
โกสลสฺส   วิชิตํ   ยตฺถ   จ   ราชา  ปเสนทิ  โกสโล  อิสฺสริยาธิปจฺจํ
รชฺชํ   กาเรติ   ปโหติ   ตตฺถ   ราชา   ปเสนทิ  โกสโล  สมณํ  วา
พฺราหฺมณํ   วา   ปุญฺญวนฺตํ   วา   อปุญฺญวนฺตํ  วา  พฺรหฺมจริยวนฺตํ  วา
อพฺรหฺมจริยวนฺตํ  วา  ตมฺหา  ฐานา  จาเวตุํ  วา  ปพฺพาเชตุํ  วาติ  ฯ
ยาวตา   โภ   รญฺโญ   ปเสนทิสฺส   โกสลสฺส  วิชิตํ  ยตฺถ  จ  ราชา
ปเสนทิ    โกสโล    อิสฺสริยาธิปจฺจํ   รชฺชํ   กาเรติ   ปโหติ   ตตฺถ
ราชา   ปเสนทิ   โกสโล   สมณํ   วา  พฺราหฺมณํ  วา  ปุญฺญวนฺตํ  วา
อปุญฺญวนฺตํ   วา   พฺรหฺมจริยวนฺตํ   วา   อพฺรหฺมจริยวนฺตํ   วา  ตมฺหา
ฐานา   จาเวตุํ   วา   ปพฺพาเชตุํ  วาติ  ฯ  ตํ  กึ  มญฺญสิ  เสนาปติ
ยาวตา   รญฺโญ   ปเสนทิสฺส   โกสลสฺส   อวิชิตํ   ยตฺถ   จ   ราชา
