มนาปา    ปิยรูปา    กามูปสญฺหิตา    รชนียา   อิเม   โข   อานนฺท
ปญฺจ    กามคุณา   ฯ   ยํ   โข   อานนฺท   อิเม   ปญฺจ   กามคุเณ
ปฏิจฺจ อุปฺปชฺชติ สุขํ โสมนสฺสํ อิทํ วุจฺจติ กามสุขํ ฯ
     [๑๐๑]   โย   โข   อานนฺท   เอวํ  วเทยฺย  เอตปรมํ  สตฺตา
สุขํ    โสมนสฺสํ    ปฏิสํเวเทนฺตีติ   อิทมสฺส   นานุชานามิ   ตํ   กิสฺส
เหตุ    อตฺถานนฺท    เอตมฺหา    สุขา   อญฺญํ   สุขํ   อภิกฺกนฺตตรญฺจ
ปณีตตรญฺจ    ฯ    กตมญฺจานนฺท    เอตมฺหา    สุขา    อญฺญํ    สุขํ
อภิกฺกนฺตตรญฺจ    ปณีตตรญฺจ    อิธานนฺท    ภิกฺขุ   วิวิจฺเจว   กาเมหิ
วิวิจฺจ   อกุสเลหิ   ธมฺเมหิ   สวิตกฺกํ   สวิจารํ  วิเวกชํ  ปีติสุขํ  ปฐมํ
ฌานํ    อุปสมฺปชฺช    วิหรติ   อิทํ   โข   อานนฺท   เอตมฺหา   สุขา
อญฺญํ    สุขํ    อภิกฺกนฺตตรญฺจ   ปณีตตรญฺจ   ฯ   โย   โข   อานนฺท
เอวํ    วเทยฺย   เอตปรมํ   สตฺตา   สุขํ   โสมนสฺสํ   ปฏิสํเวเทนฺตีติ
อิทมสฺส    นานุชานามิ    ตํ    กิสฺส    เหตุ   อตฺถานนฺท   เอตมฺหา
สุขา    อญฺญํ    สุขํ   อภิกฺกนฺตตรญฺจ   ปณีตตรญฺจ   ฯ   กตมญฺจานนฺท
เอตมฺหา   สุขา   อญฺญํ   สุขํ   อภิกฺกนฺตตรญฺจ   ปณีตตรญฺจ   อิธานนฺท
ภิกฺขุ  วิตกฺกวิจารานํ  วูปสมา  อชฺฌตฺตํ  สมฺปสาทนํ  เจตโส  เอโกทิภาวํ
อวิตกฺกํ    อวิจารํ    สมาธิชํ   ปีติสุขํ   ทุติยํ   ฌานํ   ฯเปฯ   ตติยํ
ฌานํ   ...   จตุตฺถํ   ฌานํ   อุปสมฺปชฺช   วิหรติ   อิทํ  โข  อานนฺท
เอตมฺหา   สุขา   อญฺญํ   สุขํ   อภิกฺกนฺตตรญฺจ   ปณีตตรญฺจ  [๑]  ฯ
กตมญฺจานนฺท     เอตมฺหา     สุขา    อญฺญํ    สุขํ    อภิกฺกนฺตตรญฺจ
#๑ ม. เอตฺถนฺตเร "โย โข เอวํ วเทยฺย ฯเปฯ อิติ ทิสฺสติ ฯ ยุ. โย โข อานนฺท เอวํ
#วเทยฺย ฯเปฯ อิติ ทิสฺสติ ฯ อิโต ปรมฺปิ อีทิสฏฺฐาเน ปาฐา เอวเมว ญาตพฺพา ฯ
