สกฺกุเณยฺย   อตฺตานํ   โสตฺถึ  กาตุํ  เอวเมว  โข  อหํ  ภนฺเต  อิเมสํ
เอกาทสนฺนํ   อมตทฺวารานํ  เอกเมเกนปิ  อมตทฺวาเรน  สกฺขิสฺสามิ  ๑
อตฺตานํ   โสตฺถึ  กาตุํ  อิเม  หิ  นาม  ภนฺเต  อญฺญติตฺถิยา  อาจริยสฺส
อาจริยธนํ    ปริเยสิสฺสนฺติ    กิมงฺคํ   ปนาหํ   อายสฺมโต   อานนฺทสฺส
ปูชํ   น   กริสฺสามีติ   ฯ   อถ   โข   ทสโม   คหปติ  อฏฺฐกนาคโร
ปาตลิปุตฺตกญฺจ    เวสาลิกญฺจ    ภิกฺขุสงฺฆํ    สนฺนิปาเตตฺวา    ปณีเตน
ขาทนีเยน   โภชนีเยน   สหตฺถา   สนฺตปฺเปสิ  สมฺปวาเรสิ  เอกเมกญฺจ
ภิกฺขุํ  ปจฺเจกํ  ทุสฺสยุเคน  อจฺฉาเทสิ  อายสฺมนฺตํ  ๒  อานนฺทํ ติจีวเรน
อจฺฉาเทสิ อายสฺมโต ๓ อานนฺทสฺส ปญฺจสตํ ๓ วิหารํ การาเปสีติ ฯ
               อฏฺฐกนาครสุตฺตํ ๕ นิฏฺฐิตํ ทุติยํ ฯ
                      _____________
#๑ ม. ยุ. สกฺกุณิสฺสามิ ฯ  ๒ โป. จสทฺโท ทิสฺสติ ฯ  ๓ ม. ยุ. จสทฺโท ทิสฺสติ ฯ
#๔ ม. ปญฺจสตวิหารํ ฯ  ๕ ม. ยุ. อฏฺฐกนาครสุตฺตนฺตํ ฯ
