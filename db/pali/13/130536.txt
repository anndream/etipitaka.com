เม   ภวิสฺสติ   อนวชฺชตา   จ   ผาสุวิหาโร   จาติ  ฯ  โส  ภุตฺตาวี
ปตฺโตทกํ   ปฏิคฺคณฺหนฺโต   น   ปตฺตํ   อุนฺนาเมติ  น  ปตฺตํ  โอนาเมติ
น  ปตฺตํ  สนฺนาเมติ  น  ปตฺตํ  วินาเมติ  ฯ  โส  ปตฺโตทกํ ปฏิคฺคณฺหาติ
นาติโถกํ    นาติพหุํ    ฯ    โส    น   ขุลุขุลุการกํ   ปตฺตํ   โธวติ
น   สํปริวตฺตกํ   ปตฺตํ   โธวติ   น   ปตฺตํ   ภูมิยํ  นิกฺขิปิตฺวา  หตฺเถ
โธวติ   ฯ   หตฺเถสุ   โธเตสุ   ปตฺโต   โธโต  โหติ  ปตฺเต  โธเต
หตฺถา  โธตา  โหนฺติ  ฯ  โส  ปตฺโตทกํ  ฉฑฺเฑติ นาติทูเร นาจฺจาสนฺเน
น    จ    วิจฺฉฑฺฑิยมาโน    ฯ    โส   ภุตฺตาวี   น   ปตฺตํ   ภูมิยํ
นิกฺขิปติ   นาติทูเร   นาจฺจาสนฺเน   น   จ   อนตฺถิโก  ปตฺเตน  โหติ
น   จ   อติเวลานุรกฺขี   ปตฺตสฺมึ   ฯ   โส   ภุตฺตาวี   มุหุตฺตํ  ตุณฺหี
นิสีทติ   ฯ   น   จ   อนุโมทนสฺส   กาลมตินาเมติ   ฯ  โส  ภุตฺตาวี
อนุโมทติ   น   ตํ   ภตฺตํ   ครหติ   น   อญฺญํ   ภตฺตํ   ปฏิกงฺขติ  ฯ
อญฺญทตฺถุํ   ๑   ธมฺมิยา   กถาย   ตํ   ปริสํ   สนฺทสฺเสติ  สมาทเปติ
สมุตฺเตเชติ  สมฺปหํเสติ  ฯ  โส  ตํ  ปริสํ  ธมฺมิยา  กถาย สนฺทสฺเสตฺวา
สมาทเปตฺวา   สมุตฺเตเชตฺวา   สมฺปหํเสตฺวา  อุฏฺฐายาสนา  ปกฺกมติ  ฯ
โส    นาติสีฆํ    คจฺฉติ    นาติสณิกํ   คจฺฉติ   น   จ   มุญฺจิตุกาโมญ
คจฺฉติ   ฯ   น   จ  ตสฺส  โภโต  โคตมสฺส  กาเย  จีวรํ  อจฺจุกฺกฏฺฐํ
โหติ    น    จ   อจฺโจกฺกฏฺฐํ   น   จ   กายสฺมึ   อลฺลีนํ   น   จ
กายสฺมา  ๒  อปกฺกฏฺฐํ  ฯ  น จ ๓ โภโต โคตมสฺส กายสฺมึ ๓ วาโต
จีวรํ  อสํวหติ  ๕  ฯ  น  จ  ตสฺส  โภโต  โคตมสฺส  กาเย รโชชลฺลํ
#๑ ยุ. อญฺญทตฺถุ ฯ   ๒ ยุ. กายสฺมึ ฯ   ๓ ยุ. น จ ตสฺส ฯ   ๔ ยุ. กายมฺหา ฯ
#๕ ยุ. อปวหติ ฯ
