คิหี   โอทาตวสนา  สพฺรหฺมจาริโน  อาราธกา  ๑  เอวมิทํ  พฺรหฺมจริยํ
ปริปูรํ   เตนงฺเคน   ฯ   สเจ   หิ  โภ  โคตม  อิมํ  ธมฺมํ  ภวญฺเจว
โคตโม   อาราธโก  อภวิสฺส  ภิกฺขู  จ  อาราธกา  อภวิสฺสํสุ  ภิกฺขุนิโย
จ  อาราธิกา  อภวิสฺสํสุ  อุปาสกา  จ  คิหี  โอทาตวสนา สพฺรหฺมจาริโน
อาราธกา   อภวิสฺสํสุ   โน  จ  โข  ๒  อุปาสกา  คิหี  โอทาตวสนา
กามโภคิโน   อาราธกา   อภวึสุ  [๓]  เอวมิทํ  พฺรหฺมจริยํ  อปฺปริปูรํ
อภวิสฺส    เตนงฺเคน   ยสฺมา   จ   โข   โภ   โคตม   อิมํ   ธมฺมํ
ภวญฺเจว   โคตโม   อาราธโก   ภิกฺขู   จ   อาราธกา  ภิกฺขุนิโย  จ
อาราธิกา   อุปาสกา  จ  คิหี  โอทาตวสนา  สพฺรหฺมจาริโน  อาราธกา
อุปาสกา  จ  คิหี  โอทาตวสนา  กามโภคิโน  อาราธกา  [๔] เอวมิทํ
พฺรหฺมจริยํ   ปริปูรํ   เตนงฺเคน   ฯ  สเจ  หิ  โภ  โคตม  อิมํ  ธมฺมํ
ภวญฺเจว   โคตโม  อาราธโก  อภวิสฺส  ภิกฺขู  จ  อาราธกา  อภวิสฺสํสุ
ภิกฺขุนิโย   จ   อาราธิกา   อภวิสฺสํสุ  อุปาสกา  จ  คิหี  โอทาตวสนา
สพฺรหฺมจาริโน   อาราธกา   อภวิสฺสํสุ  อุปาสกา  จ  คิหี  โอทาตวสนา
กามโภคิโน   อาราธกา   อภวิสฺสํสุ   โน   จ   โข   ๕   อุปาสิกา
คิหี   โอทาตวสนา   สพฺรหฺมจารินิโย   อาราธิกา  อภวึสุ  ๖  เอวมิทํ
พฺรหฺมจริยํ    อปริปูรํ   อภวิสฺส   เตนงฺเคน   ยสฺมา   จ   โข   โภ
โคตม   อิมํ  ธมฺมํ  ภวญฺเจว  โคตโม  อาราธโก  ภิกฺขู  จ  อาราธกา
ภิกฺขุนิโย   จ   อาราธิกา   อุปาสกา   จ  คิหี  โอทาตวสนา  สพฺรหฺม
จาริโน   อาราธกา   อุปาสกา   จ   คิหี   โอทาตวสนา  กามโภคิโน
#๑ โปตฺถเก อุปาสกา จ คิหี โอทาตวสนา กามโภคิโน อาราธกาติ ทิสฺสติ ฯ
#๒-๕ โป. โน จ โขติ น ทิสฺสติ ฯ   ๓ โป. โน จ โข อุปาสิกา คิหี โอทาตวสนา
#พฺรหฺมจารินิโย อาราธกา อภวิสฺสุนฺติ ทิสฺสติ ฯ   ๔ โป. อุปาสิกา จ คิหี
#โอทาตวสนา พฺรหฺมจารินิโย อาราธกา ฯ   ๖ โป. โน จ โข อุปาสิกา คิหี
#โอทาตวสนา กามโภคินิโย อาราธกา อภวิสฺสุํ ฯ
