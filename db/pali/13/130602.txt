คจฺฉติ   อิทเมว   สจฺจํ   โมฆมญฺญนฺติ   เอตฺตาวตา   โข   ภารทฺวาช
สจฺจมนุรกฺขณา    โหติ   เอตฺตาวตา   สจฺจมนุรกฺขติ   เอตฺตาวตา   จ
มยํ    สจฺจานุรกฺขณํ    ปญฺญาเปม   น   เตฺวว   ตาว   สจฺจานุโพโธ
โหติ   รุจิ   เจปิ   ภารทฺวาช   ปุริสสฺส  โหติ  ...  อนุสฺสโว  เจปิ
ภารทฺวาช   ปุริสสฺส   โหติ   ...  อาการปริวิตกฺโก  เจปิ  ภารทฺวาช
ปุริสสฺส   โหติ   ...   ทิฏฺฐินิชฺฌานกฺขนฺติ   เจปิ   ภารทฺวาช  ปุริสสฺส
โหติ   เอวํ   เม   ทิฏฺฐินิชฺฌานกฺขนฺตีติ   อิติ   วทํ   สจฺจมนุรกฺขติ  น
เตฺวว   ตาว   เอกํเสน   นิฏฺฐํ   คจฺฉติ   อิทเมว  สจฺจํ  โมฆมญฺญนฺติ
เอตฺตาวตา   โข   ภารทฺวาช   สจฺจมนุรกฺขณา  ๑  โหติ  เอตฺตาวตา
สจฺจมนุรกฺขติ   เอตฺตาวตา   จ   มยํ   สจฺจานุรกฺขณํ   ปญฺญาเปม   น
เตฺวว   ตาว   สจฺจานุโพโธ   โหตีติ   ฯ   เอตฺตาวตา   โภ  โคตม
สจฺจมนุรกฺขณา   โหติ   เอตฺตาวตา  สจฺจมนุรกฺขติ  เอตฺตาวตา  จ  มยํ
สจฺจานุรกฺขณํ   เปกฺขาม   กิตฺตาวตา   ปน   โภ  โคตม  สจฺจานุโพโธ
โหติ   กิตฺตาวตา   สจฺจมนุพุชฺฌติ   สจฺจานุโพธํ   มยํ   ภวนฺตํ   โคตมํ
ปุจฺฉามาติ ฯ
     [๖๕๗]   อิธ   กิร  ภารทฺวาช  ภิกฺขุ  อญฺญตรํ  คามํ  วา  นิคมํ
วา   อุปนิสฺสาย   วิหรติ   ฯ   ตเมว   คหปติ  วา  คหปติปุตฺโต  วา
อุปสงฺกมิตฺวา   ตีสุ  ธมฺเมสุ  สมนฺเนสติ  โลภนีเยสุ  ธมฺเมสุ  โทสนีเยสุ
ธมฺเมสุ   โมหนีเยสุ   ธมฺเมสุ   อตฺถิ   นุ   โข   อิมสฺส   อายสฺมโต
ตถารูปา  โลภนียา  ธมฺมา  ยถารูเปหิ โลภนีเยหิ ธมฺเมหิ ปริยาทินฺนจิตฺโต
#๑ ยุ. สจฺจานุรกฺขณา ฯ
