เอกํ   ทิสํ   ผริตฺวา   วิหาสิ   ฯ   ตถา   ทุติยํ   ตถา  ตติยํ  ตถา
จตุตฺถํ   ฯ   อิติ   อุทฺธมโธ   ติริยํ   สพฺพธิ   สพฺพตฺถตาย  สพฺพาวนฺตํ
โลกํ   อุเปกฺขาสหคเตน   เจตสา   วิปุเลน   มหคฺคเตน   อปฺปมาเณน
อเวเรน   อพฺยาปชฺเฌน   ผริตฺวา   วิหาสิ   ฯ  รญฺโญ  โข  ปนานนฺท
มฆเทวสฺส ปุตฺโต จตุราสีติวสฺสสหสฺสานิ กุมารกีฬิกํ กีฬิ จตุราสีติวสฺสสหสฺสานิ
อุปรชฺชํ         กาเรสิ         จตุราสีติวสฺสสหสฺสานิ         รชฺชํ
กาเรสิ   จตุราสีติวสฺสสหสฺสานิ   อิมสฺมึเยว   มฆเทวมฺพวเน  อคารสฺมา
อนคาริยํ   ปพฺพชิโต   พฺรหฺมจริยํ  จริ  ฯ  โส  จตฺตาโร  พฺรหฺมวิหาเร
ภาเวตฺวา กายสฺส เภทา ปรมฺมรณา พฺรหฺมโลกูปโค อโหสิ ฯ
     [๔๕๗]   รญฺโญ   โข  ปนานนฺท  มฆเทวสฺส  ปุตฺตปปุตฺตกา  ตสฺส
ปรํปรา   จตุราสีติสหสฺสานิ   ๑   อิมสฺมึเยว  มฆเทวมฺพวเน  เกสมสฺสุํ
โอหาเรตฺวา   กาสายานิ   วตฺถานิ  อจฺฉาเทตฺวา  อคารสฺมา  อนคาริยํ
ปพฺพชึสุ   ฯ   เต   เมตฺตาสหคเตน   เจตสา   เอกํ   ทิสํ   ผริตฺวา
วิหรึสุ   ฯ   ตถา  ทุติยํ  ตถา  ตติยํ  ตถา  จตุตฺถํ  ฯ  อิติ  อุทฺธมโธ
ติริยํ    สพฺพธิ    สพฺพตฺถตาย    สพฺพาวนฺตํ    โลกํ   เมตฺตาสหคเตน
เจตสา   วิปุเลน   มหคฺคเตน   อปฺปมาเณน   อเวเรน   อพฺยาปชฺเฌน
ผริตฺวา   วิหรึสุ   ฯ   กรุณาสหคเตน   เจตสา   ...  มุทิตาสหคเตน
เจตสา  ...  อุเปกฺขาสหคเตน  เจตสา  เอกํ  ทิสํ  ผริตฺวา  วิหรึสุ ฯ
ตถา   ทุติยํ   ตถา   ตติยํ   ตถา   จตุตฺถํ   ฯ  อิติ  อุทฺธมโธ  ติริยํ
สพฺพธิ    สพฺพตฺถตาย   สพฺพาวนฺตํ   โลกํ   อุเปกฺขาสหคเตน   เจตสา
#๑ ยุ. จตุราสีติ ขตฺติยสหสฺสานิ ฯ
