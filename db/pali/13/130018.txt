                      อฏฺฐกนาครสุตฺตํ
     [๑๘]  เอวมฺเม  สุตํ  เอกํ  สมยํ  อายสฺมา  อานนฺโท  เวสาลิยํ
วิหรติ   เวฬุวคามเก   ฯ   เตน   โข   ปน  สมเยน  ทสโม  คหปติ
อฏฺฐกนาคโร   ปาตลิปุตฺตํ   อนุปฺปตฺโต   โหติ  เกนจิเทว  กรณีเยน  ฯ
อถ   โข   ทสโม   คหปติ   อฏฺฐกนาคโร   เยน  กุกฺกุฏาราโม  เยน
อญฺญตโร   ภิกฺขุ   เตนุปสงฺกมิ   อุปสงฺกมิตฺวา   ตํ  ภิกฺขุํ  อภิวาเทตฺวา
เอกมนฺตํ  นิสีทิ  ฯ  เอกมนฺตํ  นิสินฺโน  โข  ทสโม  คหปติ อฏฺฐกนาคโร
ตํ     ภิกฺขุํ    เอตทโวจ    กหํ    นุ    โข    ภนฺเต    อายสฺมา
อานนฺโท  เอตรหิ  วิหรติ  ทสฺสนกามา  หิ  มยํ  ตํ  ๑  อานนฺทนฺติ  ฯ
เอโส  คหปติ  อายสฺมา  อานนฺโท  เวสาลิยํ  วิหรติ  เวฬุวคามเกติ  ฯ
อถ   โข   ทสโม   คหปติ   อฏฺฐกนาคโร   ปาตลิปุตฺเต   ตํ   กรณียํ
ตีเรตฺวา  เยน  เวสาลี  เยน  ๒  เวฬุวคามโก  เยนายสฺมา อานนฺโท
เตนุปสงฺกมิ     อุปสงฺกมิตฺวา    อายสฺมนฺตํ    อานนฺทํ    อภิวาเทตฺวา
เอกมนฺตํ นิสีทิ ฯ
     [๑๙]   เอกมนฺตํ   นิสินฺโน   โข   ทสโม  คหปติ  อฏฺฐกนาคโร
อายสฺมนฺตํ   อานนฺทํ   เอตทโวจ   อตฺถิ   นุ   โข   ภนฺเต   อานนฺท
เตน   ภควตา   ชานตา  ปสฺสตา  อรหตา  สมฺมาสมฺพุทฺเธน  เอกธมฺโม
อกฺขาโต    ยตฺถ    ภิกฺขุโน    อปฺปมตฺตสฺส    อาตาปิโน   ปหิตตฺตสฺส
วิหรโต  อวิมุตฺตญฺเจว  จิตฺตํ  วิมุจฺจติ  อปฺปริกฺขีณา จ ๓ อาสวา ปริกฺขยํ
#๑ ม. ยุ. อายสฺมนฺตํ ฯ  ๒ ยุ. อยํ ปาโฐ นตฺถิ  ๓ ยุ. วา ฯ
