โลโก    สพฺพํ    ปหาย    คมนียนฺติ   อสฺสโก   หิ   โภ   รฏฺฐปาล
โลโก สพฺพํ ปหาย คมนียํ ฯ
     [๔๕๐]   อูโน   โลโก   อติตฺโต  ตณฺหาทาโสติ  ภวํ  รฏฺฐปาโล
อาห    อิมสฺส    ปน    โภ    รฏฺฐปาล    ภาสิตสฺส   กถํ   อตฺโถ
ทฏฺฐพฺโพติ   ฯ   ตํ   กึ   มญฺญสิ  มหาราช  ผีตํ  กุรุํ  อชฺฌาวสสีติ  ฯ
เอวํ   โภ   รฏฺฐปาล   ผีตํ   กุรุํ   อชฺฌาวสามีติ   ฯ  ตํ  กึ  มญฺญสิ
มหาราช   อิธ  เต  ปุริโส  อาคจฺเฉยฺย  ปุรตฺถิมาย  ทิสาย  สทฺธายิโก
ปจฺจยิโก   ฯ   โส  ตํ  อุปสงฺกมิตฺวา  เอวํ  วเทยฺย  ยคฺเฆ  มหาราช
ชาเนยฺยาสิ   อหํ   อาคจฺฉามิ   ปุรตฺถิมาย   ทิสาย   ตตฺถทฺทสํ  มหนฺตํ
ชนปทํ   อิทฺธญฺเจว   ผีตญฺจ   พหุชนํ   อากิณฺณมนุสฺสํ   พหุ   ๑  ตตฺถ
หตฺถิกายา   อสฺสกายา   รถกายา   ปตฺติกายา   พหุ   ตตฺถ  ทนฺตาชินํ
พหุ   ตตฺถ   หิรญฺญสุวณฺณํ  อกตญฺเจว  กตญฺจ   พหุ  ตตฺถ  อิตฺถีปริคฺคโห
สกฺกาว   ๒   ตาวตฺตเกน   พลตฺเถน  อภิวิชินิตุํ  อภิวิชิน  มหาราชาติ
กินฺติ     นํ    กเรยฺยาสีติ    ฯ    ตมฺปิ    มยํ    โภ    รฏฺฐปาล
อภิวิชฺชิย   อชฺฌาวเสยฺยามาติ   ฯ   ตํ   กึ   มญฺญสิ   มหาราช   อิธ
เต  ปุริโส  อาคจฺเฉยฺย  ปจฺฉิมาย  ทิสาย  ...  อุตฺตราย  ทิสาย ...
ทกฺขิณาย   ทิสาย   ...   ปรสมุทฺทโต   สทฺธายิโก  ปจฺจยิโก  ฯ  โส
ตํ   อุปสงฺกมิตฺวา   เอวํ   วเทยฺย  ยคฺเฆ  มหาราช  ชาเนยฺยาสิ  อหํ
อาคจฺฉามิ    ปรสมุทฺทโต    ตตฺถทฺทสํ    มหนฺตํ    ชนปทํ   อิทฺธญฺเจว
ผีตญฺจ    พหุชนํ   อากิณฺณมนุสฺสํ   พหุ   ตตฺถ   หตฺถิกายา   อสฺสกายา
#๑ ยุ. พหู ฯ   ๒ ยุ. สกฺกา จ ฯ
