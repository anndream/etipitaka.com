อภิญฺญา   สจฺฉิกตฺวา   วิปากํ   ปเวเทมีติ   นตฺถิ   โกจิ   พฺราหฺมณานํ
เอกาจริโยปิ   เอกาจริยปาจริโยปิ   ยาว  สตฺตมา  อาจริยมหยุคา  โย
เอวมาห   อหํ   อิเมสํ   ปญฺจนฺนํ   ธมฺมานํ   สยํ  อภิญฺญา  สจฺฉิกตฺวา
วิปากํ   ปเวเทมีติ   เยปิ   เต  พฺราหฺมณานํ  ปุพฺพกา  อิสโย  มนฺตานํ
กตฺตาโร   มนฺตานํ   ปวตฺตาโร  เยสมิทํ  เอตรหิ  พฺราหฺมณานํ  โปราณํ
มนฺตปทํ   คีตํ  ปวุตฺตํ  สมิหิตํ  ตทนุคายนฺติ  ตทนุภาสนฺติ  ภาสิตมนุภาสนฺติ
วาจิตมนุวาเจนฺติ     เสยฺยถีทํ     อฏฺฐโก     วามโก     วามเทโว
เวสฺสามิตฺโต   ยมตคฺคิ   องฺคีรโส   ภารทฺวาโช   วาเสฏฺโฐ   กสฺสโป
ภคุ   เตปิ   น   เอวมาหํสุ   มยํ   อิเมสํ   ปญฺจนฺนํ   ธมฺมานํ   สยํ
อภิญฺญา    สจฺฉิกตฺวา    วิปากํ    ปเวเทมาติ    เสยฺยถาปิ    มาณว
อนฺธเวณิ   ปรํปราสํสตฺตา   ปุริโมปิ   น   ปสฺสติ  มชฺฌิโมปิ  น  ปสฺสติ
ปจฺฉิโมปิ   น   ปสฺสติ   เอวเมว   โข   มาณว   อนฺธเวณูปมํ  มญฺเญ
พฺราหฺมณานํ    ภาสิตํ    สมฺปชฺชติ    ปุริโมปิ   น   ปสฺสติ   มชฺฌิโมปิ
น ปสฺสติ ปจฺฉิโมปิ น ปสฺสตีติ ฯ
     [๗๑๘]  เอวํ  วุตฺเต  สุโภ  มาณโว  โตเทยฺยปุตฺโต  ภควโต ๑
อนฺธเวณูปมฺเมน   วุจฺจมาโน   กุปิโต  อนตฺตมโน  ภควนฺตํเยว  ขขเสนฺโต
ภควนฺตํเยว    วมฺเภนฺโต    ภควนฺตํเยว   วทมาโน   สมโณ   โคตโม
ปาปิโต   ๒   ภวิสฺสตีติ   ภควนฺตํ  เอตทโวจ  พฺราหฺมโณ  ๓  โคตม
โปกฺขรสาติ   โอปมญฺโญ   สุภควนิโก   เอวมาห   เอวเมว   โข  ๓
ปนิเม   เก  สมณพฺราหฺมณา  อุตฺตรึ  มนุสฺสธมฺมา  อลมริยญาณทสฺสนวิเสสํ
#๑ ยุ. ภควตา ฯ ๒. ยุ. ปาปิโก ฯ ๓ ยุ. พฺราหฺมโณ โภ ฯ ๔ ยุ. โขติ นตฺถิ ฯ
