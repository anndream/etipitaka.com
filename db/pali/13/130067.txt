สาวกานํ    ทินฺนํ   มหปฺผลํ   นาญฺเญสํ   สาวกานํ   ทินฺนํ   มหปฺผลนฺติ
อถ   จ   ปน   มํ   ภควา   นิคนฺเถสุปิ   ทาเน   สมาทเปติ   อปิจ
ภนฺเต    มยเมตฺถ    กาลํ    ชานิสฺสาม   เอสาหํ   ภนฺเต   ตติยมฺปิ
ภควนฺตํ    สรณํ    คจฺฉามิ    ธมฺมญฺจ    ภิกฺขุสงฺฆญฺจ    อุปาสกํ   มํ
ภควา ธาเรตุ อชฺชตคฺเค ปาณุเปตํ สรณงฺคตนฺติ ฯ
     [๗๔]   อถ  โข  ภควา  อุปาลิสฺส  คหปติสฺส  อนุปุพฺพิกถํ  กเถสิ
เสยฺยถีทํ    ทานกถํ    สีลกถํ   สคฺคกถํ   กามานํ   อาทีนวํ   โอการํ
สงฺกิเลสํ   เนกฺขมฺเม   อานิสํสํ   ปกาเสสิ   ฯ  ยทา  ภควา  อญฺญาสิ
อุปาลึ     คหปตึ    กลฺลจิตฺตํ    มุทุจิตฺตํ    วินีวรณจิตฺตํ    อุทคฺคจิตฺตํ
ปสนฺนจิตฺตํ    อถ    ยา    พุทฺธานํ    สามุกฺกํสิกา   ธมฺมเทสนา   ตํ
ปกาเสสิ   ทุกฺขํ   สมุทยํ   นิโรธํ   มคฺคํ   ฯ  เสยฺยถาปิ  นาม  สุทฺธํ
วตฺถํ   อปคตกาฬกํ   สมฺมเทว   รชนํ   ปฏิคฺคเณฺหยฺย   เอวเมว   ๑
อุปาลิสฺส    คหปติสฺส   ตสฺมึเยว   อาสเน   วิรชํ   วีตมลํ   ธมฺมจกฺขุํ
อุทปาทิ    ยงฺกิญฺจิ    สมุทยธมฺมํ    สพฺพนฺตํ   นิโรธธมฺมนฺติ   ฯ   อถ
โข  อุปาลิ  คหปติ  ทิฏฺฐธมฺโม  ปตฺตธมฺโม  วิทิตธมฺโม  ปริโยคาฬฺหธมฺโม
ติณฺณวิจิกิจฺโฉ      วิคตกถํกโถ      เวสารชฺชปฺปตฺโต      อปรปจฺจโย
สตฺถุ     สาสเน     ภควนฺตํ    เอตทโวจ    หนฺท    จทานิ    มยํ
ภนฺเต   คจฺฉาม   พหุกิจฺจา   มยํ   พหุกรณียาติ   ฯ   ยสฺสทานิ   ตฺวํ
คหปติ กาลํ มญฺญสีติ ฯ
     [๗๕]   อถ   โข   อุปาลิ  คหปติ  ภควโต  ภาสิตํ  อภินนฺทิตฺวา
#๑ ยุ. เอวเมวํ ฯ
