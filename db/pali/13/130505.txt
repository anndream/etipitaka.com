อานนฺโท   พาหิติกํ   ฯ  อถ  โข  ราชา  ปเสนทิ  โกสโล  อายสฺมนฺตํ
อานนฺทํ   เอตทโวจ   หนฺท  จทานิ  ๑  มยํ  ภนฺเต  อานนฺท  คจฺฉาม
พหุกิจฺจา   มยํ   พหุกรณียาติ   ฯ   ยสฺสทานิ   ตฺวํ   มหาราช   กาลํ
มญฺญสีติ    ฯ    อถ    โข   ราชา   ปเสนทิ   โกสโล   อายสฺมโต
อานนฺทสฺส  ภาสิตํ  อภินนฺทิตฺวา  [๒]  อุฏฺฐายาสนา  อายสฺมนฺตํ อานนฺทํ
อภิวาเทตฺวา ปทกฺขิณํ กตฺวา ปกฺกามิ ฯ
     [๕๕๘]  อถ โข อายสฺมา อานนฺโท อจิรปกฺกนฺตสฺส [๓] ปเสนทิสฺส
โกสลสฺส  เยน  ภควา  เตนุปสงฺกมิ  อุปสงฺกมิตฺวา  ภควนฺตํ อภิวาเทตฺวา
เอกมนฺตํ     นิสีทิ     ฯ    เอกมนฺตํ    นิสินฺโน    โข    อายสฺมา
อานนฺโท    ยาวตโก   อโหสิ   รญฺญา   ปเสนทินา   โกสเลน   สทฺธึ
กถาสลฺลาโป   ตํ   สพฺพํ   ภควโต  อาโรเจสิ  ตญฺจ  พาหิติกํ  ภควโต
ปาทาสิ   ฯ   อถ   โข   ภควา   ภิกฺขู   อามนฺเตสิ  ลาภา  ภิกฺขเว
รญฺโญ   ปเสนทิสฺส   โกสลสฺส  สุลทฺธํ  ๓  ภิกฺขเว  รญฺโญ  ปเสนทิสฺส
โกสลสฺส   ยํ   ราชา   ปเสนทิ   โกสโล   ลภติ   อานนฺทํ  ทสฺสนาย
ลภติ ปยิรุปาสนายาติ ฯ
     อิทมโวจ    ภควา    อตฺตมนา   เต   ภิกฺขู   ภควโต   ภาสิตํ
อภินนฺทุนฺติ ฯ
			   พาหิติยสุตฺตํ นิฏฺฐิตํ อฏฺฐมํ ฯ
				  ____________
#๑ ยุ. หนฺท ว ทานิ ฯ   ๒ ยุ. เอตฺถนฺตเร อนุโมทิตฺวาติ ทิสฺสติ ฯ
#๓ ยุ. เอตฺถนฺตเร รญฺโญติ ทิสฺสติ ฯ   ๔ ยุ. สุลทฺธลาภา ฯ
