อภวิสฺสาติ   ฯ   โน  เหตํ  ภนฺเต  ฯ  ยสฺมา  จ  โข  เอตํ  ภิกฺขเว
มยา    ญาตํ   ทิฏฺฐํ   วิทิตํ   สจฺฉิกตํ   ผุสิตํ   ปญฺญาย   อิเธกจฺจสฺส
เอวรูปํ   ทุกฺขํ   เวทนํ   เวทิยโต  อกุสลา  ธมฺมา  ปริหายนฺติ  กุสลา
ธมฺมา    อภิวฑฺฒนฺตีติ   ตสฺมาหํ   เอวรูปํ   ทุกฺขํ   เวทนํ   อุปสมฺปชฺช
วิหรถาติ วทามิ ฯ
     [๒๒๘]   มยา   เจตํ  ภิกฺขเว  อญฺญาตํ  อภวิสฺส  อทิฏฺฐํ  อวิทิตํ
อสจฺฉิกตํ    อผุสิตํ    ปญฺญาย    อิเธกจฺจสฺส    เอวรูปํ    อทุกฺขมสุขํ
เวทนํ    เวทิยโต    อกุสลา    ธมฺมา   อภิวฑฺฒนฺติ   กุสลา   ธมฺมา
ปริหายนฺตีติ    เอวมหํ    อชานนฺโต    เอวรูปํ    อทุกฺขมสุขํ   เวทนํ
ปชหถาติ   วเทยฺยํ  อปิ  นุ  เม  เอตํ  ภิกฺขเว  ปฏิรูปํ  อภวิสฺสาติ  ฯ
โน   เหตํ   ภนฺเต   ฯ   ยสฺมา  จ  โข  เอตํ  ภิกฺขเว  มยา  ญาตํ
ทิฏฺฐํ   วิทิตํ   สจฺฉิกตํ  ผุสิตํ  ปญฺญาย  อิเธกจฺจสฺส  เอวรูปํ  อทุกฺขมสุขํ
เวทนํ    เวทิยโต    อกุสลา    ธมฺมา   อภิวฑฺฒนฺติ   กุสลา   ธมฺมา
ปริหายนฺตีติ    ตสฺมาหํ    เอวรูปํ    อทุกฺขมสุขํ    เวทนํ    ปชหถาติ
วทามิ   ฯ   มยา   เจตํ   ภิกฺขเว   อญฺญาตํ  อภวิสฺส  อทิฏฺฐํ  อวิทิตํ
อสจฺฉิกตํ   อผุสิตํ   ปญฺญาย   อิเธกจฺจสฺส   เอวรูปํ  อทุกฺขมสุขํ  เวทนํ
เวทิยโต   อกุสลา   ธมฺมา   ปริหายนฺติ   กุสลา   ธมฺมา  อภิวฑฺฒนฺตีติ
เอวมหํ    อชานนฺโต    เอวรูปํ    อทุกฺขมสุขํ    เวทนํ    อุปสมฺปชฺช
วิหรถาติ   วเทยฺยํ  อปิ  นุ  เม  เอตํ  ภิกฺขเว  ปฏิรูปํ  อภวิสฺสาติ  ฯ
โน   เหตํ   ภนฺเต   ฯ   ยสฺมา  จ  โข  เอตํ  ภิกฺขเว  มยา  ญาตํ
