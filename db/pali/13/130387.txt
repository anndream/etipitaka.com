     [๔๒๑]  อถ  โข  อานนฺท  กิกิ  กาสิราชา ฆฏิการสฺส กุมฺภการสฺส
ปญฺจมตฺตานิ     ตณฺฑุลวาหสตานิ     ปาเหสิ    ปณฺฑุมุทิกสฺส    สาลิโน
ตทูปิยญฺจ   สูเปยฺยํ   ฯ   อถ   โข  เต  อานนฺท  ราชปุริสา  ฆฏิการํ
กุมฺภการํ  อุปสงฺกมิตฺวา  เอตทโวจุํ  อิมานิ  โว  ๑  ภนฺเต ปญฺจมตฺตานิ
ตณฺฑุลวาหสตานิ     กิกินา     กาสิราเชน     ปหิตานิ    ปณฺฑุมุทิกสฺส
สาลิโน    ตทูปิยญฺจ    สูเปยฺยํ    ตานิ    ภนฺเต   ปฏิคฺคณฺหาตูติ   ฯ
ราชา โข พหุกิจฺโจ พหุกรณีโย อลมฺเม รญฺโญว โหตูติ ฯ
     [๔๒๒]   สิยา   โข   ปน  เต  อานนฺท  เอวมสฺส  อญฺโญ  นูน
เตน   สมเยน   โชติปาโล   มาณโว   อโหสีติ   ฯ   น  โข  ปเนตํ
อานนฺท   เอวํ   ทฏฺฐพฺพํ   อหํ   เตน   สมเยน   โชติปาโล  มาณโว
อโหสินฺติ ฯ
     อิทมโวจ    ภควา    อตฺตมโน   อายสฺมา   อานนฺโท   ภควโต
ภาสิตํ อภินนฺทีติ ฯ
			    ฆฏิการสุตฺตํ นิฏฺฐิตํ ปฐมํ ฯ
				 ______________
#๑ ยุ. เต ฯ
