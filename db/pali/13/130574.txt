อาสเน   นิสีทิตพฺพํ   มญฺเญยฺยาติ   ฯ   อถ  โข  โฆฏมุโข  พฺราหฺมโณ
อญฺญตรํ    นีจํ   อาสนํ   คเหตฺวา   เอกมนฺตํ   นิสีทิ   ฯ   เอกมนฺตํ
นิสินฺโน   โข   โฆฏมุโข   พฺราหฺมโณ   อายสฺมนฺตํ   อุเทนํ  เอตทโวจ
อมฺโภ   สมณ   นตฺถิ   ธมฺมิโก   ปริพฺพโช   เอวํ   เม  เอตฺถ  โหติ
ตญฺจ   โข  ภวนฺตรูปานํ  วา  อทสฺสนา  โย  วา  ปเนตฺถ  ธมฺโมติ  ฯ
สเจ   โข   ปน   เม   ตฺวํ   พฺราหฺมณ   อนุมญฺเญยฺยํ  อนุชาเนยฺยาสิ
ปฏิกฺโกเสตพฺพญฺจ   ปฏิกฺโกเสยฺยาสิ   ยสฺส   จ   ปน   เม   ภาสิตสฺส
อตฺถํ   น   ชาเนยฺยาสิ   มมํเยว   ตตฺถ   อุตฺตรึ  ปฏิปุจฺเฉยฺยาสิ  อิทํ
โภ   อุเทน   กถํ   อิมสฺส  กฺวตฺโถติ  เอวํ  กตฺวา  สิยา  โน  เอตฺถ
กถาสลฺลาโปติ     ฯ     อนุมญฺเญยฺยํ    ขฺวาหํ    โภโต    อุเทนสฺส
อนุชานิสฺสามิ    ปฏิกฺโกสิตพฺพญฺจ    ปฏิกฺโกสิสฺสามิ   ยสฺส   จ   ปนาหํ
โภโต   อุเทนสฺส   ภาสิตสฺส   อตฺถํ   น  ชานิสฺสามิ  ภวนฺตํเยว  ตตฺถ
อุเทนํ   อุตฺตรึ   ปฏิปุจฺฉิสฺสามิ  อิทํ  โภ  อุเทน  กถํ  อิมสฺส  กฺวตฺโถติ
เอวํ กตฺวา โหตุ โน เอตฺถ กถาสลฺลาโปติ ฯ
     [๖๓๒]   จตฺตาโรเม   พฺราหฺมณ   ปุคฺคลา   สนฺโต  สํวิชฺชมานา
โลกสฺมึ    กตเม    จตฺตาโร    อิธ   พฺราหฺมณ   เอกจฺโจ   ปุคฺคโล
อตฺตนฺตโป   โหติ   อตฺตปริตาปนานุโยคมนุยุตฺโต   อิธ   ปน   พฺราหฺมณ
เอกจฺโจ   ปุคฺคโล   ปรนฺตโป   โหติ   ปรปริตาปนานุโยคมนุยุตฺโต  อิธ
ปน  พฺราหฺมณ  เอกจฺโจ  ปุคฺคโล  อตฺตนฺตโป  จ [๑] อตฺตปริตาปนานุ-
โยคมนุยุตฺโต   ปรนฺตโป   จ   ปรปริตาปนานุโยคมนุยุตฺโต   อิธ   ปน
#๑ ยุ. เอตฺถนฺตเร โหตีติ ทิสฺสติ ฯ
