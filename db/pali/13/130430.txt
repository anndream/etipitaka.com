ชาตา    พฺรหฺมชา   พฺรหฺมนิมฺมิตา   พฺรหฺมทายาทาติ   อิทํ   ๑   ภวํ
กจฺจาโน กิมกฺขายีติ ๒ ฯ
     [๔๖๕]   โฆโสเยว  โข  เอโส  มหาราช  โลกสฺมึ  พฺราหฺมณาว
เสฏฺโฐ    วณฺโณ    หีโน    อญฺโญ    วณฺโณ    พฺราหฺมณาว   สุกฺโก
วณฺโณ    กโณฺห    อญฺโญ    วณฺโณ    พฺราหฺมณาว    สุชฺฌนฺติ    โน
อพฺราหฺมณา    พฺราหฺมณาว    พฺรหฺมุโน    ปุตฺตา    โอรสา    มุขโต
ชาตา   พฺรหฺมชา   พฺรหฺมนิมฺมิตา   พฺรหฺมทายาทาติ   อิมินาปิ  ๓  โข
เอตํ   มหาราช   ปริยาเยน   เวทิตพฺพํ  ยถา  โฆโสเยเวโส  โลกสฺมึ
พฺราหฺมณาว  เสฏฺโฐ  วณฺโณ  หีโน  อญฺโญ  วณฺโณ ฯเปฯ พฺรหฺมทายาทาติ
ตํ     กึ     มญฺญสิ     มหาราช     ขตฺติยสฺส    เจปิ    อิชฺเฌยฺย
ธเนน  วา  ธญฺเญน  วา  รชเตน  วา  ชาตรูเปน  วา ขตฺติโยปิสฺสาสฺส
ปุพฺพุฏฺฐายี    ปจฺฉานิปาตี   กึการปฏิสฺสาวี   มนาปจารี   ปิยวาทีติ   ฯ
พฺราหฺมโณปิสฺสาสฺส    ...    เวสฺโสปิสฺสาสฺส    ...   สุทฺโทปิสฺสาสฺส
ปุพฺพุฏฺฐายี    ปจฺฉานิปาตี   กึการปฏิสฺสาวี   มนาปจารี   ปิยวาทีติ   ฯ
ขตฺติยสฺส   เจปิ   โภ   กจฺจาน   อิชฺเฌยฺย  ธเนน  วา  ธญฺเญน  วา
รชเตน   วา  ชาตรูเปน  วา  ขตฺติโยปิสฺสาสฺส  ปุพฺพุฏฺฐายี  ปจฺฉานิปาตี
กึการปฏิสฺสาวี    มนาปจารี   ปิยวาที   ฯ   พฺราหฺมโณปิสฺสาสฺส   ...
เวสฺโสปิสฺสาสฺส  ... สุทฺโทปิสฺสาสฺส ปุพฺพุฏฺฐายี ปจฺฉานิปาตี กึการปฏิสฺสาวี
มนาปจารี ปิยวาทีติ ฯ
#๑ สี. อิติ ฯ ยุ. อิธ ฯ   ๒ สี. ยุ. กิมาหาติ ฯ   ๓ สี. ตทิมินาเปตํ ฯ ยุ.
#ตทมินาเปตํ ฯ
