ธมฺมานํ    ฐิติยา   อสมฺโมสาย   ภิยฺโยภาวาย   เวปุลฺลาย   ภาวนาย
ปาริปูริยา   ฉนฺทํ   ชเนติ   วายมติ   วิริยํ  อารภติ  จิตฺตํ  ปคฺคณฺหาติ
ปทหติ   ฯ   เอวํ   ปฏิปนฺโน   โข   ถปติ  กุสลานํ  สีลานํ  นิโรธาย
ปฏิปนฺโน โหติ ฯ
     [๓๖๔]   กตเม   จ  ถปติ  อกุสลา  สงฺกปฺปา  ฯ  กามสงฺกปฺโป
พฺยาปาทสงฺกปฺโป    วิหึสาสงฺกปฺโป    อิเม   วุจฺจนฺติ   ถปติ   อกุสลา
สงฺกปฺปา   ฯ   อิเม   จ   ถปติ   อกุสลา  สงฺกปฺปา  กึสมุฏฺฐานา  ฯ
สมุฏฺฐานมฺปิ   เนสํ   วุตฺตํ   ฯ  สญฺญาสมุฏฺฐานาติสฺส  วจนียํ  ฯ  กตมา
สญฺญา  ฯ  สญฺญาปิ  หิ  พหุ  อเนกวิธา  นานปฺปการกา  ยา  กาม-
สญฺญา  พฺยาปาทสญฺญา    วิหึสาสญฺญา    อิโตสมุฏฺฐานา   อกุสลา
สงฺกปฺปา   ฯ   อิเม   จ   ถปติ   อกุสลา  สงฺกปฺปา  กุหึ  อปริเสสา
นิรุชฺฌนฺติ   ฯ   นิโรโธปิ  เนสํ  วุตฺโต  ฯ  อิธ  ถปติ  ภิกฺขุ  วิวิจฺเจว
กาเมหิ   วิวิจฺจ   อกุสเลหิ  ธมฺเมหิ  สวิตกฺกํ  สวิจารํ  วิเวกชํ  ปีติสุขํ
ปฐมํ    ฌานํ    อุปสมฺปชฺช   วิหรติ   เอตฺเถเต   อกุสลา   สงฺกปฺปา
อปริเสสา    นิรุชฺฌนฺติ    ฯ   กถํ   ปฏิปนฺโน   จ   ถปติ   อกุสลานํ
สงฺกปฺปานํ  นิโรธาย  ปฏิปนฺโน  โหติ  ฯ  อิธ  ถปติ  ภิกฺขุ  อนุปฺปนฺนานํ
ปาปกานํ     อกุสลานํ     ธมฺมานํ     อนุปฺปาทาย    ฉนฺทํ    ชเนติ
วายมติ    วิริยํ    อารภติ    จิตฺตํ   ปคฺคณฺหาติ   ปทหติ   อุปฺปนฺนานํ
ปาปกานํ   อกุสลานํ   ธมฺมานํ   ปหานาย  ฯเปฯ  อนุปฺปนฺนานํ  กุสลานํ
ธมฺมานํ   อุปฺปาทาย   ฯเปฯ   อุปฺปนฺนานํ   กุสลานํ   ธมฺมานํ   ฐิติยา
