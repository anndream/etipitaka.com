อุปสงฺกมิสฺสาม     สาธุสมฺมตญฺหิ     เม    ตสฺส    ภควโต    ทสฺสนํ
อรหโต    สมฺมาสมฺพุทฺธสฺสาติ   ฯ   อถ   โข   อานนฺท   โชติปาลสฺส
มาณวสฺส   เอตทโหสิ   อจฺฉริยํ   วต   โภ   อพฺภูตํ   วต  โภ  ยตฺร
หิ   นามายํ   ฆฏิกาโร   กุมฺภกาโร   อิตฺตรชจฺโจ   สมาโน   อมฺหากํ
สีสนฺหาตานํ   เกเสสุ   ปรามสิตฺวา   ๑   มญฺญิสฺสติ  น  วติทํ  โอรกํ
มญฺเญ   ภวิสฺสตีติ   ฯ   ฆฏิการํ   กุมฺภการํ   เอตทโวจ  ยาเวตโทหิปิ
สมฺม    ฆฏิการาติ   ฯ   ยาเวตโทหิปิ   สมฺม   โชติปาล   ตถา   หิ
ปน  เม  สาธุ  สมฺม ตํ ตสฺส ภควโต ทสฺสนํ อรหโต สมฺมาสมฺพุทฺธสฺสาติ ฯ
เตนหิ สมฺม ฆฏิการ มุญฺจ คมิสฺสามาติ ฯ
     [๔๑๐]   อถ  โข  อานนฺท  ฆฏิกาโร  จ  กุมฺภกาโร  โชติปาโล
จ   มาณโว  เยน  กสฺสโป  ภควา  อรหํ  สมฺมาสมฺพุทฺโธ  เตนุปสงฺกมึสุ
อุปสงฺกมิตฺวา      ฆฏิกาโร      กุมฺภกาโร      กสฺสปํ      ภควนฺตํ
อรหนฺตํ   สมฺมาสมฺพุทฺธํ   อภิวาเทตฺวา   เอกมนฺตํ  นิสีทิ  ฯ  โชติปาโล
ปน   มาณโว   กสฺสเปน   ภควตา   อรหตา   สมฺมาสมฺพุทฺเธน   สทฺธึ
สมฺโมทิ    สมฺโมทนียํ    กถํ    สาราณียํ    วีติสาเรตฺวา    เอกมนฺตํ
นิสีทิ   ฯ   เอกมนฺตํ   นิสินฺโน  โข  ๒  ฆฏิกาโร  กุมฺภกาโร  กสฺสปํ
ภควนฺตํ    อรหนฺตํ    สมฺมาสมฺพุทฺธํ    เอตทโวจ   อยํ   เม   ภนฺเต
โชติปาโล    มาณโว    สหาโย   ปิยสหาโย   อิมสฺส   ภควา   ธมฺมํ
เทเสตูติ ฯ
     [๔๑๑]  อถ  โข  อานนฺท  กสฺสโป  ภควา  อรหํ  สมฺมาสมฺพุทฺโธ
#๑ ยุ. ปรามสิตพฺพํ ฯ ๒ ยุ. เอตฺถนฺตเร อานนฺทาติ อาลปนํ ทิสฺสติ ฯ
