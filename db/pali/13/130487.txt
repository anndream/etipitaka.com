         ยสฺส ปาปํ กตํ กมฺมํ         กุสเลน ปิถียติ
         โสมํ โลกํ ปภาเสติ         อพฺภามุตฺโตว จนฺทิมา
         โย หเว ทหโร ภิกฺขุ        ยุญฺชติ พุทฺธสาสเน
         โสมํ โลกํ ปภาเสติ         อพฺภามุตฺโตว จนฺทิมา
                ทิสา หิ เม ธมฺมกถํ สุณนฺตุ
                ทิสา หิ เม ยุญฺชนฺตุ พุทฺธสาสเน
                ทิสา หิ เม เต มนุชา ๑ ภชนฺตุ
                เย ธมฺมเมวาทปยนฺติ สนฺโต
         ทิสา หิ เม ขนฺติโวทานํ ๒   อวิโรธปฺปสํสนํ ๓
         สุณนฺตุ ธมฺมํ กาเลน         ตญฺจ อนุวิธิยนฺตุ
         น หิ ชาตุ โส มมํ หึเส      อญฺญํ วา ปน กญฺจิ นํ
         ปปฺปุยฺย ปรมํ สนฺตึ          รกฺเขยฺย ตสถาวเร
                อุทกญฺหิ นยนฺติ เนตฺติกา
                อุสุการา นมยนฺติ เตชนํ
                ทารุํ นมยนฺติ ตจฺฉกา
                อตฺตานํ ทมยนฺติ ปณฺฑิตา
         ทณฺเฑเนเก ทมยนฺติ           องฺกุเสภิ กสาหิ จ
         อทณฺเฑน อสตฺเถน            อหํ ทณฺโฑมฺหิ ๓ ตาทินา
         อหึสโกติ เม นามํ              หึสกสฺส ปุเร สโต
         อชฺชาหํ สจฺจนาโมมฺหิ        น นํ หึสามิ กญฺจิ นํ
#๑ ยุ. มนุสฺเส ฯ   ๒ ยุ. ขนฺติวาทานํ ฯ   ๓ ยุ. อวิโรธปฺปสํสีนํ ฯ
#๔ ยุ. ทนฺโตมฺหิ ฯ
