อยํ   วุจฺจติ  มหานาม  อริยสาวโก  วิชฺชาสมฺปนฺโน  อิติปิ  จรณสมฺปนฺโน
อิติปิ     วิชฺชาจรณสมฺปนฺโน     อิติปิ     ฯ    พฺรหฺมุนาเปสา    ๑
มหานาม สนงฺกุมาเรน คาถา ภาสิตา
       ขตฺติโย เสฏฺโฐ ชเนตสฺมึ    เย โคตฺตปฏิสาริโน
       วิชฺชาจรณสมฺปนฺโน         โส เสฏฺโฐ เทวมานุเสติ ฯ
     [๓๕]  สา  โข  ปเนสา  มหานาม  พฺรหฺมุนา สนงฺกุมาเรน คาถา
สุคีตา   น   ทุคฺคีตา   สุภาสิตา   น   ทุพฺภาสิตา   อตฺถสญฺหิตา   โน
อนตฺถสญฺหิตา   อนุมตา   ภควตาติ   ฯ   อถ   โข  ภควา  อุฏฺฐหิตฺวา
อายสฺมนฺตํ   อานนฺทํ   อามนฺเตสิ   สาธุ   สาธุ   อานนฺท   สาธุ  โข
ตฺวํ อานนฺท กาปิลวตฺถวานํ สกฺยานํ เสขปฏิปทํ อภาสีติ ฯ
     อิทมโวจ    อายสฺมา    อานนฺโท    สมนุญฺโญ   สตฺถา   อโหสิ
อตฺตมนา    กาปิลวตฺถวา    สกฺยา    อายสฺมโต   อานนฺทสฺส   ภาสิตํ
อภินนฺทุนฺติ ฯ
               เสขปฏิปทาสุตฺตํ ๒ นิฏฺฐิตํ ตติยํ ฯ
                     _______________
#๑ ม. พฺรหฺมุนา โข ปเนสา ฯ  ๒ ม. ยุ. เสขสุตฺตนฺตํ ฯ
