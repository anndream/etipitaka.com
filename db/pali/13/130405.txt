      [๔๔๕]   กตมญฺจ   โภ   รฏฺฐปาล  ญาติปาริชุญฺญํ  ฯ  อิธ  โภ
รฏฺฐปาล    เอกจฺจสฺส    พหู    โหนฺติ   มิตฺตามจฺจา   ญาติสาโลหิตา
ตสฺส   เต   ญาตกา   อนุปุพฺเพน   ปริกฺขยํ   คจฺฉนฺติ   ฯ   โส  อิติ
ปฏิสญฺจิกฺขติ   มมํ  โข  ปุพฺเพ  พหู  อเหสุํ  มิตฺตามจฺจา  ญาติสาโลหิตา
ตสฺส    เม    เต    ๑    ญาตกา    อนุปุพฺเพน   ปริกฺขยํ   คตา
น  โข  ปน  มยา  สุกรํ  อนธิคเต  วา  โภเค  ๒  อธิคนฺตุํ  อธิคเต
วา  โภเค  ๓  ผาตึ  กาตุํ  ยนฺนูนาหํ เกสมสฺสุํ โอหาเรตฺวา กาสายานิ
วตฺถานิ   อจฺฉาเทตฺวา   อคารสฺมา   อนคาริยํ   ปพฺพเชยฺยนฺติ  ฯ  โส
เตน   ญาติปาริชุญฺเญน  สมนฺนาคโต  เกสมสฺสุํ  โอหาเรตฺวา  กาสายานิ
วตฺถานิ   อจฺฉาเทตฺวา   อคารสฺมา   อนคาริยํ   ปพฺพชติ   อิทํ  วุจฺจติ
โภ   รฏฺฐปาล   ญาติปาริชุญฺญํ   ฯ   โภโต   โข   ปน   รฏฺฐปาลสฺส
อิมสฺมึเยว  ถุลฺลโกฏฺฐิเต  พหู  มิตฺตามจฺจา  ญาติสาโลหิตา  โภโต [๔]
รฏฺฐปาลสฺส   ญาติปาริชุญฺญํ   นตฺถิ   ฯ   กึ   ภวํ   รฏฺฐปาโล  ญตฺวา
วา  ทิสฺวา  วา  สุตฺวา  วา  อคารสฺมา  อนคาริยํ  ปพฺพชิโต  ฯ อิมานิ
โข  [๕]  รฏฺฐปาล  จตฺตาริ  ปาริชุญฺญานิ เยหิ ปาริชุญฺเญหิ สมนฺนาคตา
อิเธกจฺเจ   เกสมสฺสุํ   โอหาเรตฺวา  กาสายานิ  วตฺถานิ  อจฺฉาเทตฺวา
อคารสฺมา    อนคาริยํ    ปพฺพชนฺติ   ฯ   ตานิ   โภโต   รฏฺฐปาลสฺส
นตฺถิ   ฯ   กึ   ภวํ  รฏฺฐปาโล  ญตฺวา  วา  ทิสฺวา  วา  สุตฺวา  วา
อคารสฺมา อนคาริยํ ปพฺพชิโตติ ฯ
     [๔๔๖]    อตฺถิ  โข  มหาราช  เตน  ภควตา  ชานตา  ปสฺสตา
#๑ ยุ. อยํ ปาโฐ นตฺถิ ฯ   ๒ ยุ. อนธิคตา วา โภคา ฯ    ๓ ยุ. อธิคตา วา โภคา ฯ
#๔ ยุ. เอตฺถนฺตเร ตนฺติ อตฺถิ ฯ  ๕ ยุ. เอตฺถนฺตเร โภติ อตฺถิ ฯ
