ปุณฺณ   ภูตา   ภูตสฺส   อุปปตฺติ   โหติ   ยํ   กโรติ   เตน  อุปปชฺชติ
อุปปนฺนเมตํ    ผสฺสา    ผุสนฺติ    เอวมฺปาหํ    ปุณฺณ    กมฺมทายาทา
สตฺตาติ   วทามิ   อิทํ   วุจฺจติ   ๑   กมฺมํ   สุกฺกํ   สุกฺกวิปากํ   ฯ
กตมญฺจ   ปุณฺณ   กมฺมํ   กณฺห   สุกฺกํ   กณฺห   สุกฺกวิปากํ   อิธ  ปุณฺณ
เอกจฺโจ    สพฺยาปชฺฌมฺปิ    อพฺยาปชฺฌมฺปิ    กายสงฺขารํ   อภิสงฺขโรติ
สพฺยาปชฺฌมฺปิ    อพฺยาปชฺฌมฺปิ   วจีสงฺขารํ   อภิสงฺขโรติ   สพฺยาปชฺฌมฺปิ
อพฺยาปชฺฌมฺปิ     มโนสงฺขารํ     อภิสงฺขโรติ     โส    สพฺยาปชฺฌมฺปิ
อพฺยาปชฺฌมฺปิ       กายสงฺขารํ       อภิสงฺขริตฺวา      สพฺยาปชฺฌมฺปิ
อพฺยาปชฺฌมฺปิ   วจีสงฺขารํ   อภิสงฺขริตฺวา   สพฺยาปชฺฌมฺปิ   อพฺยาปชฺฌมฺปิ
มโนสงฺขารํ       อภิสงฺขริตฺวา       สพฺยาปชฺฌมฺปิ      อพฺยาปชฺฌมฺปิ
โลกํ     อุปปชฺชติ    ตเมนํ    สพฺยาปชฺฌมฺปิ    อพฺยาปชฺฌมฺปิ    โลกํ
อุปปนฺนํ    สมานํ    สพฺยาปชฺฌาปิ    อพฺยาปชฺฌาปิ    ผสฺสา    ผุสนฺติ
โส    สพฺยาปชฺเฌหิปิ    อพฺยาปชฺเฌหิปิ    ผสฺเสหิ    ผุฏฺโฐ   สมาโน
สพฺยาปชฺฌมฺปิ    อพฺยาปชฺฌมฺปิ    เวทนํ    เวเทติ   โวกิณฺณํ   สุขทุกฺขํ
เสยฺยถาปิ   มนุสฺสา   เอกจฺเจ   จ   เทวา  เอกจฺเจ  จ  วินิปาติกา
อิติ   โข   ปุณฺณ   ภูตา   ภูตสฺส   อุปปตฺติ   โหติ   ยํ  กโรติ  เตน
อุปปชฺชติ  อุปปนฺนเมตํ  ๒  ผสฺสา  ผุสนฺติ  เอวมฺปาหํ ปุณฺณ กมฺมทายาทา
สตฺตาติ     วทามิ     อิทํ     วุจฺจติ     ปุณฺณ    กมฺมํ    กณฺหสุกฺกํ
กณฺหสุกฺกวิปากํ      ฯ      กตมญฺจ      ปุณฺณ      กมฺมํ     อกณฺหํ
อสุกฺกํ   อกณฺหอสุกฺกวิปากํ   [๓]   กมฺมกฺขยาย   สํวตฺตติ  ตตฺร  ปุณฺณ
#๑ ม. ยุ. ปุณฺณ ฯ  ๒ ม. อุปฺปนฺนเมตํ ฯ ยุ. อุปปนฺนเมนํ ฯ  ๓ สี. ยุ. กมฺมํ ฯ
