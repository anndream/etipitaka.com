ทุคฺคตึ   วินิปาตํ   นิรยํ   อุปปชฺเชยฺย  โน  วา  กถํ  วา  เต  เอตฺถ
โหตีติ   ฯ   ขตฺติโยปิ   หิ   โภ   กจฺจาน   ปาณาติปาตี  อทินฺนาทายี
กาเมสุ   มิจฺฉาจารี   มุสาวาที   ปิสุณวาโจ   ผรุสวาโจ   สมฺผปฺปลาปี
อภิชฺฌาลุ    พฺยาปนฺนจิตฺโต   มิจฺฉาทิฏฺฐี   กายสฺส   เภทา   ปรมฺมรณา
อปายํ   ทุคฺคตึ   วินิปาตํ   นิรยํ  อุปปชฺเชยฺย  เอวํ  เม  เอตฺถ  โหติ
เอวญฺจ ปน เม เอตํ อรหตํ สุตนฺติ ฯ
     [๔๗๑]   สาธุ  สาธุ  มหาราช  สาธุ  โข  เต  เอตํ  มหาราช
เอวํ   โหติ   สาธุ   จ   ปน  เต  เอตํ  อรหตํ  สุตํ  ตํ  กึ  มญฺญสิ
มหาราช   อิธาสฺส   พฺราหฺมโณ  ...  อิธาสฺส  เวสฺโส  ...  อิธาสฺส
สุทฺโท    ปาณาติปาตี    อทินฺนาทายี    ฯเปฯ    มิจฺฉาทิฏฺฐี   กายสฺส
เภทา   ปรมฺมรณา   อปายํ   ทุคฺคตึ   วินิปาตํ  นิรยํ  อุปปชฺเชยฺย  โน
วา   กถํ   วา   เต   เอตฺถ   โหตีติ  ฯ  สุทฺโทปิ  หิ  โภ  กจฺจาน
ปาณาติปาตี    อทินฺนาทายี    ฯเปฯ    มิจฺฉาทิฏฺฐี    กายสฺส   เภทา
ปรมฺมรณา   อปายํ   ทุคฺคตึ   วินิปาตํ   นิรยํ   อุปปชฺเชยฺย  เอวํ  เม
เอตฺถ โหติ เอวญฺจ ปน เม เอตํ อรหตํ สุตนฺติ ฯ
     [๔๗๒]   สาธุ  สาธุ  มหาราช  สาธุ  โข  เต  เอตํ  มหาราช
เอวํ   โหติ   สาธุ   จ   ปน  เต  เอตํ  อรหตํ  สุตํ  ตํ  กึ  มญฺญสิ
มหาราช    ยทิ   เอวํ   สนฺเต   อิเม   จตฺตาโร   วณฺณา   สมสมา
โหนฺติ   โน   วา   กถํ   วา   เต   เอตฺถ  โหตีติ  ฯ  อทฺธา  โข
กจฺจาน   เอวํ   สนฺเต  อิเม  จตฺตาโร  วณฺณา  สมสมา  โหนฺติ  นาหํ
