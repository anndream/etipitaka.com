     [๕๒๕]   อถ   โข   โจรสฺส   องฺคุลิมาลสฺส   เอตทโหสิ  อิเม
โข    สมณา    สกฺยปุตฺติยา    สจฺจวาทิโน    สจฺจปฏิญฺญา   อถ   จ
ปนายํ   สมโณ   คจฺฉํเยวาห   ฐิโต   อหํ  องฺคุลิมาล  ตฺวญฺจ  ติฏฺฐาติ
ยนฺนูนาหํ   อิมํ   สมณํ   ปุจฺเฉยฺยนฺติ  ฯ  อถ  โข  โจโร  องฺคุลิมาโล
ภควนฺตํ คาถาย อชฺฌภาสิ
              คจฺฉํ วเทสิ สมณฏฺฐิโตมฺหิ
              มมญฺจ พฺรูสิ ฐิตมฏฺฐิโตสิ
              ปุจฺฉามิ ตํ สมณ เอตมตฺถํ
              กถํ ฐิโต ตฺวํ อหมฏฺฐิโตมฺหิ ฯ
              ฐิโต อหํ องฺคุลิมาล สพฺพทา
              สพฺเพสุ ภูเตสุ นิธาย ทณฺฑํ
              ตุวญฺจ ปาเณสุ อสญฺญโตสิ
              ตสฺมา ฐิโตหํ ตุวมฏฺฐิโตสิ ฯ
              จิรสฺสํ วต เม มหิโต มเหสี
              มหาวนํ สมณ ๑ ปจฺจุปาทิ ๒-V
              โสหํ จริสฺสามิ ปชหิสฺส ๓ ปาปํ
              สุตฺวาน คาถํ ตว ธมฺมยุตฺตํ
              อิเตฺวว โจโร อสิมาวุธญฺจ
              โสพฺเภ ปปาเต นรเก มนฺวการิ ๓
#๑ สี. ยุ. สมโณยํ ฯ   ๒ ยุ. ปจฺจวาทิ ฯ   ๓ ยุ. จิรสฺสา ปหาสฺสํ ฯ
#๔ ยุ. อนฺวการี ฯ
