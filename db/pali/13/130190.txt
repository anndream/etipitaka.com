ภายิตพฺพํ เอตสฺส สุขสฺสาติ วทามิ ฯ
     [๑๘๓]   อิธุทายิ   ภิกฺขุ  วิวิจฺเจว  กาเมหิ  ฯเปฯ  ปฐมํ  ฌานํ
อุปสมฺปชฺช    วิหรติ   วิตกฺกวิจารานํ   วูปสมา   ฯเปฯ   ทุติยํ   ฌานํ
อุปสมฺปชฺช    วิหรติ    ปีติยา    จ   วิราคา   ฯเปฯ   ตติยํ   ฌานํ
อุปสมฺปชฺช    วิหรติ    สุขสฺส   จ   ปหานา   ฯเปฯ   จตุตฺถํ   ฌานํ
อุปสมฺปชฺช   วิหรติ   อิทํ   วุจฺจติ   เนกฺขมฺมสุขํ   วิเวกสุขํ   อุปสมสุขํ
สมฺโพธิสุขํ   ๑   อาเสวิตพฺพํ   ภาเวตพฺพํ   พหุลีกาตพฺพํ  น  ภายิตพฺพํ
เอตสฺส สุขสฺสาติ วทามิ ฯ
     [๑๘๔]   อิธุทายิ  ภิกฺขุ   วิวิจฺเจว  กาเมหิ  ฯเปฯ  ปฐมํ  ฌานํ
อุปสมฺปชฺช   วิหรติ   ฯ   อิทํ   โข   อหํ   อุทายิ   อิญฺชิตสฺมึ  วทามิ
กิญฺจ   ตตฺถ   อิญฺชิตสฺมึ   เยเทว   ๒  ตตฺถ  วิตกฺกวิจารา  อนิรุทฺธา
โหนฺติ   อิทํ   ตตฺถ   อิญฺชิตสฺมึ   ฯ   อิธุทายิ   ภิกฺขุ   วิตกฺกวิจารานํ
วูปสมา   ฯเปฯ   ทุติยํ   ฌานํ   อุปสมฺปชฺช   วิหรติ   ฯ  อิทมฺปิ  โข
อหํ    อุทายิ    อิญฺชิตสฺมึ   วทามิ   กิญฺจ   ตตฺถ   อิญฺชิตสฺมึ   ยเทว
ตตฺถ   ปีติสุขํ   อนิรุทฺธํ   โหติ   อิทํ   ตตฺถ   อิญฺชิตสฺมึ   ฯ  อิธุทายิ
ภิกฺขุ   ปีติยา   จ  วิราคา  ฯเปฯ  ตติยํ  ฌานํ  อุปสมฺปชฺช  วิหรติ  ฯ
อิทมฺปิ   โข   อหํ   อุทายิ   อิญฺชิตสฺมึ   วทามิ  กิญฺจ  ตตฺถ  อิญฺชิตสฺมึ
ยเทว   ตตฺถ   อุเปกฺขาสุขํ   อนิรุทฺธํ   โหติ  อิทํ  ตตฺถ  อิญฺชิตสฺมึ  ฯ
อิธุทายิ   ภิกฺขุ   สุขสฺส   จ  ปหานา  ฯเปฯ  จตุตฺถํ  ฌานํ  อุปสมฺปชฺช
วิหรติ ฯ อิทํ โข อหํ อุทายิ อเนญฺชิตสฺมึ ๓ วทามิ ฯ
#๑ ม. ยุ. สมฺโพธสุขํ ฯ   ๒ ม. ยเทว ฯ   ๓ ม. ยุ. อนิญฺชิตสฺมึ ฯ
