นิคนฺโถ     นาฏปุตฺโต    ทณฺฑานิ    ปญฺญาเปติ    ปาปสฺส    กมฺมสฺส
กิริยาย    ปาปสฺส    กมฺมสฺส   ปวตฺติยา   ๑   เสยฺยถีทํ   กายทณฺฑํ
วจีทณฺฑํ    มโนทณฺฑนฺติ   ฯ   กึ   ปน   ตปสฺสิ   อญฺญเทว   กายทณฺฑํ
อญฺญํ    วจีทณฺฑํ    อญฺญํ    มโนทณฺฑนฺติ    ฯ    อญฺญเทว    อาวุโส
โคตม     กายทณฺฑํ    อญฺญํ    วจีทณฺฑํ    อญฺญํ    มโนทณฺฑนฺติ    ฯ
อิเมสํ    ปน    ตปสฺสิ   ติณฺณํ   ทณฺฑานํ   เอวํ   ปฏิวิภตฺตานํ   เอวํ
ปฏิวิสิฏฺฐานํ    กตมํ    ทณฺฑํ    นิคนฺโถ    นาฏปุตฺโต   มหาสาวชฺชตรํ
ปญฺญาเปติ   ๒  ปาปสฺส  กมฺมสฺส  กิริยาย  ปาปสฺส  กมฺมสฺส  ปวตฺติยา
ยทิ   วา   กายทณฺฑํ   ยทิ   วา   วจีทณฺฑํ  ยทิ  วา  มโนทณฺฑนฺติ  ฯ
อิเมสํ   โข   อาวุโส   โคตม   ติณฺณํ   ทณฺฑานํ   เอวํ   ปฏิวิภตฺตานํ
เอวํ    ปฏิวิสิฏฺฐานํ   กายทณฺฑํ   นิคนฺโถ   นาฏปุตฺโต   มหาสาวชฺชตรํ
ปญฺญาเปติ   ปาปสฺส   กมฺมสฺส   กิริยาย   ปาปสฺส   กมฺมสฺส  ปวตฺติยา
โน    ตถา    วจีทณฺฑํ   โน   ตถา   มโนทณฺฑนฺติ   ฯ   กายทณฺฑนฺติ
ตปสฺสิ  วเทสิ  ฯ  กายทณฺฑนฺติ  อาวุโส  โคตม  วทามิ  ฯ  กายทณฺฑนฺติ
ตปสฺสิ    วเทสิ    ฯ    กายทณฺฑนฺติ   อาวุโส   โคตม   วทามิ   ฯ
กายทณฺฑนฺติ    ตปสฺสิ    วเทสิ    ฯ   กายทณฺฑนฺติ   อาวุโส   โคตม
วทามีติ   ฯ   อิติห   ภควา   ทีฆตปสฺสึ   นิคนฺถํ   อิมสฺมึ  กถาวตฺถุสฺมึ
ยาวตติยกํ ๓ ปติฏฺฐาเปสิ ฯ
     [๖๔]   เอวํ   วุตฺเต   ทีฆตปสฺสี   นิคนฺโถ  ภควนฺตํ  เอตทโวจ
ตฺวํ   ปนาวุโส   โคตม   กติ   ทณฺฑานิ   ปญฺญาเปสิ  ปาปสฺส  กมฺมสฺส
#๑ ม. ปวตฺติยาติ ฯ  ๒ ม. ปญฺญเปติ ฯ  ๓ ม. ยาวตติยกมฺปิ ฯ
