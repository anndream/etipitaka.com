โก    นายํ   คามณฺฑลรูโป   วิย   สตฺตนฺนํ   พฺราหฺมณิสีนํ   ปตฺถิณฺฑิเล
จงฺกมมาโน  เอวมาห  หนฺท  โก  นุ  โข  อิเม  ภวนฺโต  พฺราหฺมณิสโย
คนฺตา   หนฺท   โก   นุ   โข   อิเม  ภวนฺโต  พฺราหฺมณิสโย  คนฺตาติ
หนฺท  นํ  อภิสปิสฺสามาติ  ๑  ฯ  อถ  โข อสฺสลายน สตฺต พฺราหฺมณิสโย
อสิตํ  เทวลํ  อิสึ  อภิสปึสุ  ภสฺมา  จปลี  ๒  โหหิ  ภสฺมา  จปลี โหหิ
ภสฺมา  จปลี  โหหีติ  ฯ  ยถา  ยถา  โข  อสฺสลายน สตฺต พฺราหฺมณิสโย
อสิตํ  เทวลํ  อิสึ   อภิสปึสุ  ตถา  ตถา  อสิโต  เทวโล อิสิ อภิรูปตโร
เจว  โหติ  ทสฺสนียตโร  จ  ปาสาทิกตโร  จ  ฯ  อถ  โข  อสฺสลายน
สตฺตนฺนํ   พฺราหฺมณิสีนํ   เอตทโหสิ   โมฆํ   วต   โน   ตโป   อปฺผลํ
พฺรหฺมจริยํ   มยํ   หิ   ปุพฺเพ  ยํ  อภิสปาม  ภสฺมา  จปลี  ๓  โหหีติ
ภสฺมา  [๔]  ภวติ  เอกจฺโจ  อิมํ  ปน  มยํ  ยถา ยถา อภิสปาม ตถา
ตถา   อภิรูปตโร  เจว  โหติ  ทสฺสนียตโร  จ  ปาสาทิกตโร  จาติ  ฯ
น   ภวนฺตานํ   โมฆํ   ตโป   น  ปนาปฺผลํ  พฺรหฺมจริยํ  อิงฺฆ  ภวนฺโต
โย   มยิ   มโนปโทโส   ตํ  ปชหถาติ  ฯ  โย  ภวติ  มโนปโทโส  ตํ
ปชหาม   โก   นุ   ภวํ  โหตีติ  ฯ  สุโต  โน  ภวตํ  อสิโต  เทวโล
อิสีติ   ฯ   เอวํ   โภติ   ฯ   โส  ขฺวาหํ  โภ  โหมีติ  ฯ  อถ  โข
อสฺสลายน    สตฺต    พฺราหฺมณิสโย   อสิตํ   เทวลํ   อิสึ   อภิวาเทตุํ
อุปกฺกมึสุ   ฯ   ๕   อถ  โข  อสฺสลายน  อสิโต  เทวโล  อิสิ  สตฺต
พฺราหฺมณิสโย   เอตทโวจ   สุตเมตํ   โภ   สตฺตนฺนํ   กิร  พฺราหฺมณิสีนํ
อรญฺญายตเน    ปณฺณกุฏีสุ    สมฺมนฺตานํ    เอวรูปํ    ปาปกํ   ทิฏฺฐิคตํ
#๑ ยุ. อภิสปามาติ ฯ   ๒-๓ ยุ. ภสฺมา วสลี โหตีติ ฯ   ๔ ยุ. วสทฺโท ทิสฺสติ ฯ
#๕ ยุ. อุปสงฺกมึสุ ฯ
