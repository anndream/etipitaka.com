อสมฺโมสาย   ภิยฺโยภาวาย   เวปุลฺลาย   ภาวนาย   ปาริปูริยา   ฉนฺทํ
ชเนติ  วายมติ  วิริยํ  อารภติ  จิตฺตํ  ปคฺคณฺหาติ ปทหติ ฯ เอวํ ปฏิปนฺโน
โข ถปติ อกุสลานํ สงฺกปฺปานํ นิโรธาย ปฏิปนฺโน โหติ ฯ
     [๓๖๕]  กตเม  จ  ถปติ  กุสลา  สงฺกปฺปา  ฯ  เนกฺขมฺมสงฺกปฺโป
อพฺยาปาทสงฺกปฺโป    อวิหึสาสงฺกปฺโป   อิเม   วุจฺจนฺติ   ถปติ   กุสลา
สงฺกปฺปา   ฯ   อิเม   จ   ถปติ   กุสลา   สงฺกปฺปา  กึสมุฏฺฐานา  ฯ
สมุฏฺฐานมฺปิ    เนสํ    วุตฺตํ    ฯ   สญฺญาสมุฏฺฐานาติสฺส   วจนียํ   ฯ
กตมา   สญฺญา   ฯ   สญฺญาปิ  หิ  พหุ  อเนกวิธา  นานปฺปการกา  ๑
ยา  ๒  เนกฺขมฺมสญฺญา  อพฺยาปาทสญฺญา   อวิหึสาสญฺญา  อิโตสมุฏฺฐานา
กุสลา    สงฺกปฺปา    ฯ    อิเม    จ    ถปติ    กุสลา   สงฺกปฺปา
กุหึ   อปริเสสา   นิรุชฺฌนฺติ  ฯ  นิโรโธปิ  เนสํ  วุตฺโต  ฯ  อิธ  ถปติ
ภิกฺขุ    วิตกฺกวิจารานํ    วูปสมา   ฯเปฯ   ทุติยํ   ฌานํ   อุปสมฺปชฺช
วิหรติ   เอตฺเถเต   กุสลา   สงฺกปฺปา   อปริเสสา  นิรุชฺฌนฺติ  ฯ  กถํ
ปฏิปนฺโน    จ    ถปติ    กุสลานํ   สงฺกปฺปานํ   นิโรธาย   ปฏิปนฺโน
โหติ    ฯ    อิธ   ถปติ   ภิกฺขุ   อนุปฺปนฺนานํ   ปาปกานํ   อกุสลานํ
ธมฺมานํ   อนุปฺปาทาย   ฉนฺทํ   ชเนติ   วายมติ   วิริยํ  อารภติ  จิตฺตํ
ปคฺคณฺหาติ    ปทหติ    อุปฺปนฺนานํ    ปาปกานํ    อกุสลานํ    ธมฺมานํ
ปหานาย    ฯเปฯ    อนุปฺปนฺนานํ    กุสลานํ    ธมฺมานํ    อุปฺปาทาย
ฯเปฯ   อุปฺปนฺนานํ  กุสลานํ  ธมฺมานํ  ฐิติยา  อสมฺโมสาย  ภิยฺโยภาวาย
เวปุลฺลาย    ภาวนาย    ปาริปูริยา   ฉนฺทํ   ชเนติ   วายมติ   วิริยํ
#๑ ยุ. นานปฺปการิกา ฯ   ๒ ยุ. ยา อิติ ปาโฐ น ทิสฺสติ ฯ
