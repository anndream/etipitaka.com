สมติกฺกโม   ฯ   อิทมฺปิ   โข   อหํ  อุทายิ  อนลนฺติ  วทามิ  ปชหถาติ
วทามิ    สมติกฺกมถาติ    วทามิ    ฯ   โก   จ   ตสฺส   สมติกฺกโม
อิธุทายิ     ภิกฺขุ    สพฺพโส    วิญฺญาณญฺจายตนํ    สมติกฺกมฺม    นตฺถิ
กิญฺจีติ     อากิญฺจญฺญายตนํ     อุปสมฺปชฺช     วิหรติ     อยํ    ตสฺส
สมติกฺกโม   ฯ   อิทมฺปิ   โข   อหํ  อุทายิ  อนลนฺติ  วทามิ  ปชหถาติ
วทามิ    สมติกฺกมถาติ    วทามิ    ฯ   โก   จ   ตสฺส   สมติกฺกโม
อิธุทายิ      ภิกฺขุ      สพฺพโส      อากิญฺจญฺญายตนํ      สมติกฺกมฺม
เนวสญฺญานาสญฺญายตนํ   อุปสมฺปชฺช   วิหรติ   อยํ  ตสฺส  สมติกฺกโม  ฯ
อิทมฺปิ    โข    อหํ    อุทายิ   อนลนฺติ   วทามิ   ปชหถาติ   วทามิ
สมติกฺกมถาติ   วทามิ   ฯ   โก  จ  ตสฺส  สมติกฺกโม  อิธุทายิ  [๑]
สพฺพโส     เนวสญฺญานาสญฺญายตนํ     สมติกฺกมฺม    สญฺญาเวทยิตนิโรธํ
อุปสมฺปชฺช    วิหรติ   อยํ   ตสฺส   สมติกฺกโม   ฯ   อิติ   โข   อหํ
อุทายิ    เนวสญฺญานาสญฺญายตนสฺสปิ    ปหานํ    วทามิ    ฯ   ปสฺสสิ
โน   ตฺวํ   อุทายิ   ตํ   สญฺโญชนํ   อณณ  วา  ถูลํ  วา  ยสฺสาหํ  โน
ปหานํ วทามีติ ฯ โน เหตํ ภนฺเตติ ฯ
     อิทมโวจ    ภควา    อตฺตมโน    อายสฺมา    อุทายี   ภควโต
ภาสิตํ อภินนฺทีติ ฯ
               ลฑุกิโกปมสุตฺตํ ๒ นิฏฺฐิตํ ฉฏฺฐํ ฯ
                     _______________
#๑ ม. ยุ. เอตฺถนฺตเร ภิกฺขูติ ปาโฐ ทิสฺสติ ฯ   ๒ สี. ม. ยุ. ลฏุกิโกปมสุตฺตํ ฯ
