สนฺติ   อคฺคิเวสฺสน   เอเก   สมณพฺราหฺมณา   เอวํวาทิโน  เอวํทิฏฺฐิโน
เอกจฺจํ   เม   ขมติ   เอกจฺจํ  เม  น  ขมตีติ  ฯ  ตตฺร  อคฺคิเวสฺสน
เย    เต    สมณพฺราหฺมณา   เอวํวาทิโน   เอวํทิฏฺฐิโน   สพฺพํ   เม
ขมตีติ  เตสมยํ  ทิฏฺฐิ  สราคาย  สนฺติเก  สํโยคาย  สนฺติเก อภินนฺทนาย
สนฺติเก     อชฺโฌสานาย    สนฺติเก    อุปาทานาย    สนฺติเกติ    ฯ
ตตฺร   อคฺคิเวสฺสน   เย  เต  สมณพฺราหฺมณา  เอวํวาทิโน  เอวํทิฏฺฐิโน
สพฺพํ   เม  น  ขมตีติ  เตสมยํ  ทิฏฺฐิ  อสาราคาย  สนฺติเก  อสํโยคาย
สนฺติเก   อนภินนฺทนาย   สนฺติเก  อนชฺโฌสานาย  สนฺติเก  อนุปาทานาย
สนฺติเกติ   ฯ   เอวํ  วุตฺเต  ทีฆนโข  ปริพฺพาชโก  ภควนฺตํ  เอตทโวจ
อุกฺกํเสติ   เม   ภวํ   โคตโม  ทิฏฺฐิคตํ  สมุกฺกํเสติ  เม  ภวํ  โคตโม
ทิฏฺฐิคตนฺติ  ฯ  ตตฺร  อคฺคิเวสฺสน  เย  เต  สมณพฺราหฺมณา  เอวํวาทิโน
เอวํทิฏฺฐิโน    เอกจฺจํ    เม    ขมติ    เอกจฺจํ   เม   น   ขมตีติ
ยา   หิ   เตสํ   ขมติ   สายํ   ทิฏฺฐิ   สราคาย   สนฺติเก  สํโยคาย
สนฺติเก   อภินนฺทนาย   สนฺติเก   อชฺโฌสานาย   สนฺติเก   อุปาทานาย
สนฺติเก   ยา   หิ   เตสํ  น  ขมติ  สายํ  ทิฏฺฐิ  อสาราคาย  สนฺติเก
อสํโยคาย   สนฺติเก   อนภินนฺทนาย   สนฺติเก   อนชฺโฌสานาย  สนฺติเก
อนุปาทานาย สนฺติเกติ ฯ
     [๒๗๑]   ตตฺร  อคฺคิเวสฺสน  ๑  เย  เต  สมณพฺราหฺมณา  เอวํ
วาทิโน   เอวํทิฏฺฐิโน   สพฺพํ   เม   ขมตีติ   ตตฺถ  วิญฺญู  ปุริโส  อิติ
#๑ ยุ. ตตฺรคฺคิเวสฺสนาติ ทิสฺสติ ฯ
