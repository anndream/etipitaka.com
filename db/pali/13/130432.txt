     [๔๖๘]   ตํ   กึ   มญฺญสิ   มหาราช   สุทฺทสฺส  เจปิ  อิชฺเฌยฺย
ธเนน  วา  ธญฺเญน  วา  รชเตน  วา  ชาตรูเปน  วา  สุทฺโทปิสฺสาสฺส
ปุพฺพุฏฺฐายี    ปจฺฉานิปาตี    กึการปฏิสฺสาวี   มนาปจารี   ปิยวาที   ฯ
ขตฺติโยปิสฺสาสฺส    ...   พฺราหฺมโณปิสฺสาสฺส    ...   เวสฺโสปิสฺสาสฺส
ปุพฺพุฏฺฐายี    ปจฺฉานิปาตี   กึการปฏิสฺสาวี   มนาปจารี   ปิยวาทีติ   ฯ
สุทฺทสฺส   เจปิ   โภ   กจฺจาน   อิชฺเฌยฺย   ธเนน  วา  ธญฺเญน  วา
รชเตน   วา   ชาตรูเปน  วา  สุทฺโทปิสฺสาสฺส  ปุพฺพุฏฺฐายี  ปจฺฉานิปาตี
กึการปฏิสฺสาวี    มนาปจารี    ปิยวาที    ฯ   ขตฺติโยปิสฺสาสฺส   ...
พฺราหฺมโณปิสฺสาสฺส    ...   เวสฺโสปิสฺสาสฺส   ปุพฺพุฏฺฐายี   ปจฺฉานิปาตี
กึการปฏิสฺสาวี มนาปจารี ปิยวาทีติ ฯ
     [๔๖๙]   ตํ   กึ   มญฺญสิ   มหาราช  ยทิ   เอวํ  สนฺเต  อิเม
จตฺตาโร   วณฺณา   สมา  ๑  โหนฺติ  โน  วา  กถํ  วา  เต  เอตฺถ
โหตีติ  ฯ  อทฺธา  โข  โภ  กจฺจาน  เอวํ  สนฺเต อิเม จตฺตาโร วณฺณา
สมสมา โหนฺติ นาหํ ๒ เอตฺถ กิญฺจิ นานากรณํ สมนุปสฺสามีติ ฯ
     [๔๗๐]   อิมินาปิ   โข   เอตํ   มหาราช  ปริยาเยน  เวทิตพฺพํ
ยถา    โฆโสเยเวโส    โลกสฺมึ    พฺราหฺมณาว    เสฏฺโฐ    วณฺโณ
หีโน    อญฺโญ    วณฺโณ   ฯเปฯ   พฺรหฺมทายาทาติ   ตํ   กึ   มญฺญสิ
มหาราช   อิธาสฺส  ขตฺติโย  ปาณาติปาตี  อทินฺนาทายี  กาเมสุมิจฺฉาจารี
มุสาวาที      ปิสุณวาโจ     ผรุสวาโจ     สมฺผปฺปลาปี     อภิชฺฌาลุ
พฺยาปนฺนจิตฺโต    มิจฺฉาทิฏฺฐี    กายสฺส    เภทา   ปรมฺมรณา   อปายํ
#๑ ยุ. สมสมา ฯ   ๒ ยุ. สพฺพตฺถ น สนฺตีติ ทิสฺสติ ฯ
