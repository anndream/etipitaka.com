ตฺวํ   ภควนฺตํ   สรณํ   คจฺฉ   ยมหํ   สรณํ  คโตติ  ฯ  กหํ  ปน  โภ
กจฺจาน   เอตรหิ   โส   ภควา   วิหรติ   อรหํ   สมฺมาสมฺพุทฺโธติ  ฯ
ปรินิพฺพุโต โข มหาราช เอตรหิ โส ภควา อรหํ สมฺมาสมฺพุทฺโธติ ฯ
     [๔๘๕]   สเจ   หิ   มยํ  โภ  กจฺจาน  สุเณยฺยาม  ตํ  ภควนฺตํ
ทสสุ   โยชเนสุ   ทสปิ   มยํ   โยชนานิ   คจฺเฉยฺยาม   ตํ   ภควนฺตํ
ทสฺสนาย    อรหนฺตํ   สมฺมาสมฺพุทฺธํ   สเจ   หิ   มยํ   โภ   กจฺจาน
สุเณยฺยาม  ตํ  ภควนฺตํ  วีสติยา  โยชเนสุ  ...  ตึสาย  โยชเนสุ ...
จตฺตาฬีสาย   โยชเนสุ   ...   ปญฺญาสาย   โยชเนสุ  ปญฺญาสมฺปิ  มยํ
โยชนานิ   คจฺเฉยฺยาม   ตํ   ภควนฺตํ  ทสฺสนาย  อรหนฺตํ  สมฺมาสมฺพุทฺธํ
โยชนสเต  เจปิ  มยํ  โภ  กจฺจาน  สุเณยฺยาม  ตํ  ภควนฺตํ  โยชนสตํปิ
มยํ    คจฺเฉยฺยาม   ตํ   ภควนฺตํ   ทสฺสนาย   อรหนฺตํ   สมฺมาสมฺพุทฺธํ
ยโต     จ    โข    โภ    กจฺจาน    ปรินิพฺพุโต    โส    ภควา
ปรินิพฺพุตํปิ   มยํ   [๑]  ภควนฺตํ  สรณํ  คจฺฉาม  ธมฺมญฺจ  ภิกฺขุสงฺฆญฺจ
อุปาสกํ    มํ    ภวํ    กจฺจาโน    ธาเรตุ    อชฺชตคฺเค   ปาณุเปตํ
สรณงฺคตนฺติ ฯ
                  มธุรสุตฺตํ นิฏฺฐิตํ จตุตฺถํ ฯ
                      ______________
#๑ ยุ. เอตฺถนฺตเร ตนฺติ ทิสฺสติ ฯ
