อานนฺโท นาม มหาราชาติ ฯ
     [๕๘๒]   อานนฺโท   วต   โภ   อานนฺทรูโป  วต  โภ  เหตุรูปํ
ภนฺเต   อายสฺมา   อานนฺโท   อาห   สเหตุรูปํ  ปน  ภนฺเต  อายสฺมา
อานนฺโท   อาห   กึ   ปน   ภนฺเต  อตฺถิ  พฺรหฺมาติ  ฯ  กึ  ปน  ตฺวํ
มหาราช   เอวํ   วเทสิ   กึ   ปน   ภนฺเต  อตฺถิ  พฺรหฺมาติ  ฯ  ยทิ
วา   โส   ภนฺเต   พฺรหฺมา   อาคนฺตา  อิตฺถตฺตํ  ยทิ  วา  อนาคนฺตา
อิตฺถตฺตนฺติ    ฯ   โย   โส   มหาราช   พฺรหฺมา   สพฺยาปชฺโฌ   โส
พฺรหฺมา   อาคนฺตา   อิตฺถตฺตํ   โย   โส   พฺรหฺมา   อพฺยาปชฺโฌ  โส
พฺรหฺมา   อนาคนฺตา   อิตฺถตฺตนฺติ   ฯ   อถ   โข   อญฺญตโร   ปุริโส
ราชานํ   ปเสนทึ   โกสลํ   เอตทโวจ   สญฺชโย  มหาราช  พฺราหฺมโณ
อากาสโคตฺโต   อาคโตติ   ฯ   อถ   โข   ราชา   ปเสนทิ  โกสโล
สญฺชยํ   พฺราหฺมณํ   อากาสโคตฺตํ   เอตทโวจ   โก  นุ  โข  พฺราหฺมณ
อิมํ   กถาวตฺถุํ   ราชนฺเตปุเร   อพฺภุทาหาสีติ   ฯ   วิฑูฑโภ  มหาราช
เสนาปตีติ    ฯ   วิฑูฑโภ   เสนาปติ   เอวมาห   สญฺชโย   มหาราช
พฺราหฺมโณ   อากาสโคตฺโตติ   ฯ   อถ  โข  อญฺญตโร  ปุริโส  ราชานํ
ปเสนทึ โกสลํ เอตทโวจ ยานกาโล มหาราชาติ ฯ
     [๕๘๓]   อถ  โข  ราชา  ปเสนทิ  โกสโล  ภควนฺตํ  เอตทโวจ
สพฺพญฺญุตํ    มยํ    ภนฺเต    ภควนฺตํ   อปุจฺฉิมฺหา   สพฺพญฺญุตํ   ภควา
พฺยากาสิ   ตญฺจ   ปนมฺหากํ   รุจฺจติ   เจว   ขมติ   จ  เตน  จมฺหา
อตฺตมนา    จาตุวณฺณึ    สุทฺธึ    มยํ    ภนฺเต   ภควนฺตํ   อปุจฺฉิมฺหา
