     [๕๗๒]   อสฺโสสุํ  โข  โสมา  จ  ภคินี  สกุลา  จ  ภคินี  อชฺช
กิร   ราชา   ปเสนทิ   โกสโล   ปจฺฉาภตฺตํ   ภุตฺตปาตราโส  ภควนฺตํ
ทสฺสนาย   อุปสงฺกมิสฺสตีติ   ฯ   อถ  โข  โสมา  จ  ภคินี  สกุลา  จ
ภคินี   ราชานํ  ปเสนทึ  โกสลํ  ภตฺตาภิหาเร  อุปสงฺกมิตฺวา  เอตทโวจุํ
เตนหิ   มหาราช   อมฺหากํปิ  วจเนน  ภควโต  ปาเท  สิรสา  วนฺทาหิ
อปฺปาพาธํ    อปฺปาตงฺกํ   ลหุฏฺฐานํ   พลํ   ผาสุวิหารํ   ปุจฺฉ   โสมา
จ   ภนฺเต   ภคินี  สกุลา  จ  ภคินี  ภควโต   ปาเท  สิรสา  วนฺทนฺติ
อปฺปาพาธํ อปฺปาตงฺกํ ลหุฏฺฐานํ พลํ ผาสุวิหารํ ปุจฺฉนฺตีติ ฯ
     [๕๗๓]  อถ  โข  ราชา ปเสนทิ โกสโล ปจฺฉาภตฺตํ ภุตฺตปาตราโส
เยน       ภควา       เตนุปสงฺกมิ      อุปสงฺกมิตฺวา      ภควนฺตํ
อภิวาเทตฺวา   เอกมนฺตํ   นิสีทิ   ฯ   เอกมนฺตํ   นิสินฺโน  โข  ราชา
ปเสนทิ   โกสโล   ภควนฺตํ   เอตทโวจ   โสมา   จ   ภนฺเต   ภคินี
สกุลา    จ   ภคินี   ภควโต   ปาเท   สิรสา   วนฺทนฺติ   อปฺปาพาธํ
อปฺปาตงฺกํ   ลหุฏฺฐานํ  พลํ  ผาสุวิหารํ  ปุจฺฉนฺตีติ  ฯ  กึ  ปน  มหาราช
โสมา   จ   ภคินี   สกุลา   จ   ภคินี   อญฺญํ   ทูตํ   นาลตฺถุนฺติ  ฯ
อสฺโสสุํ   โข   ภนฺเต   โสมา  จ  ภคินี  สกุลา  จ  ภคินี  อชฺช  กิร
ราชา    ปเสนทิ    โกสโล    ปจฺฉาภตฺตํ    ภุตฺตปาตราโส   ภควนฺตํ
ทสฺสนาย    อุปสงฺกมิสฺสตีติ    อถ   โข   ภนฺเต   โสมา   จ   ภคินี
สกุลา   จ   ภคินี   มํ  ภตฺตาภิหาเร  อุปสงฺกมิตฺวา  เอตทโวจุํ  เตนหิ
มหาราช  อมฺหากํปิ  วจเนน  ภควโต  ปาเท  สิรสา  วนฺทาหิ อปฺปา-
