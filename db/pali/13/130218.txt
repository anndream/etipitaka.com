มตฺตญฺญุนา ภวิตพฺพํ ฯ
     [๒๑๓]  อารญฺญเกนาวุโส  ภิกฺขุนา  ชาคริยํ  อนุยุตฺเตน ภวิตพฺพํ ฯ
สเจ     อาวุโส     อารญฺญโก     ภิกฺขุ     ชาคริยํ     อนนุยุตฺโต
โหติ    ตสฺส    ภวนฺติ    วตฺตาโร   กิมฺปนิมสฺสายสฺมโต   อารญฺญกสฺส
เอกสฺสารญฺเญ   เสริวิหาเรน   โย   อยมายสฺมา   ชาคริยํ  อนนุยุตฺโต
โหตีติ   ๑   ตสฺส   ภวนฺติ   วตฺตาโร   ตสฺมา  อารญฺญเกน  ภิกฺขุนา
ชาคริยํ อนุยุตฺเตน ภวิตพฺพํ ฯ
     [๒๑๔]   อารญฺญเกนาวุโส   ภิกฺขุนา  อารทฺธวิริเยน  ภวิตพฺพํ  ฯ
สเจ    อาวุโส    อารญฺญโก   ภิกฺขุ   กุสีโต   โหติ   ตสฺส   ภวนฺติ
วตฺตาโร      กิมฺปนิมสฺสายสฺมโต      อารญฺญกสฺส      เอกสฺสารญฺเญ
เสริวิหาเรน  โย  อยมายสฺมา  กุสีโต  ๒  โหตีติ ตสฺส ภวนฺติ วตฺตาโร
ตสฺมา อารญฺญเกน ภิกฺขุนา อารทฺธวิริเยน ภวิตพฺพํ ฯ
     [๒๑๕]   อารญฺญเกนาวุโส   ภิกฺขุนา   อุปฏฺฐิตสตินา  ภวิตพฺพํ  ฯ
สเจ   อาวุโส   อารญฺญโก   ภิกฺขุ   มุฏฺฐสฺสตี   โหติ   ตสฺส   ภวนฺติ
วตฺตาโร      กิมฺปนิมสฺสายสฺมโต      อารญฺญกสฺส      เอกสฺสารญฺเญ
เสริวิหาเรน   โย   อยมายสฺมา   มุฏฺฐสฺสตีติ   ตสฺส  ภวนฺติ  วตฺตาโร
ตสฺมา อารญฺญเกน ภิกฺขุนา อุปฏฺฐิตสตินา ภวิตพฺพํ ฯ
     [๒๑๖]   อารญฺญเกนาวุโส   ภิกฺขุนา   สมาหิเตน   ภวิตพฺพํ   ฯ
สเจ   อาวุโส   อารญฺญโก   ภิกฺขุ   อสมาหิโต   โหติ   ตสฺส  ภวนฺติ
วตฺตาโร      กิมฺปนิมสฺสายสฺมโต      อารญฺญกสฺส      เอกสฺสารญฺเญ
#๑ ยุ. อนนุยุตฺโตติสฺส ฯ ๒ ม. กุสิโตติ ฯ ยุ. กุสีโตติสฺส ฯ
