สุทฺทานํ   ทีฆรตฺตํ   หิตาย  สุขาย  สเทวโก  ๑  เจปิ  ภนฺเต  โลโก
สมารโก   สพฺรหฺมโก   สสฺสมณพฺราหฺมณี   ปชา   สเทวมนุสฺสา   อิมาย
อาวฏฺฏนิยา   อาวฏฺเฏยฺย  ๒  สเทวกสฺสปิสฺส  ๓  โลกสฺส  สมารกสฺส
สพฺรหฺมกสฺส    สสฺสมณพฺราหฺมณิยา    ปชาย    สเทวมนุสฺสาย   ทีฆรตฺตํ
หิตาย  สุขายาติ  ๓  เตนหิ  ภนฺเต อุปมํ เต กริสฺสามิ อุปมายปิเธกจฺเจ
วิญฺญู ปุริสา ภาสิตสฺส อตฺถํ ชานนฺติ ๕ ฯ
     [๘๑]    ภูตปุพฺพํ    ภนฺเต   อญฺญตรสฺส   พฺราหฺมณสฺส   ชิณฺณสฺส
วุฑฺฒสฺส   มหลฺลกสฺส   ทหรา   ๖   มาณวิกา  ปชาปตี  อโหสิ  คพฺภินี
อุปวิชญฺญา   ฯ   อถ   โข   ภนฺเต   สา   มาณวิกา   ตํ   พฺราหฺมณํ
เอตทโวจ   คจฺฉ   ตฺวํ   พฺราหฺมณ   อาปณา   มกฺกฏจฺฉาปกํ   กีณิตฺวา
อาเนหิ   โย   เม  กุมารกสฺส  กีฬาปนโก  ภวิสฺสตีติ  ฯ  เอวํ  วุตฺเต
ภนฺเต   ๗   โส  พฺราหฺมโณ  ตํ  มาณวิกํ  เอตทโวจ  อาคเมหิ  ตาว
โภติ   ยาว   วิชายสิ   สเจ   ตฺวํ  โภติ  กุมารกํ  วิชายิสฺสสิ  ตสฺสา
เต   อหํ   อาปณา   มกฺกฏจฺฉาปกํ   กีณิตฺวา   อานิสฺสามิ   โย   เต
กุมารกสฺส   กีฬาปนโก   ภวิสฺสติ   สเจ   ปน   ตฺวํ   โภติ   กุมาริกํ
วิชายิสฺสสิ    ตสฺสา    เต    อหํ   อาปณา   มกฺกฏจฺฉาปิกํ   กีณิตฺวา
อานิสฺสามิ   ยา   เต   กุมาริกาย   กีฬาปนิกา  ภวิสฺสตีติ  ฯ  ทุติยมฺปิ
โข   ภนฺเต   สา   มาณวิกา   ตํ   พฺราหฺมณํ   เอตทโวจ  คจฺฉ  ตฺวํ
พฺราหฺมณ    อาปณา    มกฺกฏจฺฉาปกํ    กีณิตฺวา   อาเนหิ   โย   เม
กุมารกสฺส   กีฬาปนโก   ภวิสฺสตีติ   ฯ   ทุติยมฺปิ   โข   ภนฺเต   โส
#๑ ม. สเทวโกปิ เจ ฯ  ๒ ม. อาวฏฺเฏยฺยุํ ฯ  ๓ ม. ปิสฺสาติ นตฺถิ ฯ
#๔ ยุ. อิติสทฺโท นตฺถิ ฯ  ๕ ยุ. อาชานนฺติ ฯ  ๖ ม. ทหริมาณวิกา ฯ
#๗ ม. ภนฺเตติ อาลปนปทํ นตฺถิ ฯ
