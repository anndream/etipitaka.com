มโนกมฺมํ    สุขุทฺรยํ    สุขวิปากนฺติ    เอวรูปํ   เต   ราหุล   มนสา
กมฺมํ   กรณียํ   ฯ   กโรนฺเตนปิ   เต   ราหุล   มนสา  กมฺมํ  ตเทว
เต   มโนกมฺมํ   ปจฺจเวกฺขิตพฺพํ   ยนฺนุ   โข   อหํ  อิทํ  มนสา  กมฺมํ
กโรมิ   อิทํ  เม  มโนกมฺมํ  อตฺตพฺยาพาธายปิ  สํวตฺตติ  ปรพฺยาพาธายปิ
สํวตฺตติ     อุภยพฺยาพาธายปิ    สํวตฺตติ    อกุสลํ    อิทํ    มโนกมฺมํ
ทุกฺขุทฺรยํ   ทุกฺขวิปากนฺติ   ฯ   สเจ  ๑  ตฺวํ  ราหุล  ปจฺจเวกฺขมาโน
เอวํ   ชาเนยฺยาสิ   ยํ   โข   อหํ   อิทํ   มนสา  กมฺมํ  กโรมิ  อิทํ
เม   มโนกมฺมํ   อตฺตพฺยาพาธายปิ   สํวตฺตติ   ปรพฺยาพาธายปิ  สํวตฺตติ
อุภยพฺยาพาธายปิ    สํวตฺตติ    อกุสลํ    อิทํ    มโนกมฺมํ    ทุกฺขุทฺรยํ
ทุกฺขวิปากนฺติ   ปฏิสํหเรยฺยาสิ   ตฺวํ   ราหุล   เอวรูปํ   มโนกมฺมํ   ฯ
สเจ   ปน   ตฺวํ   ราหุล  ปจฺจเวกฺขมาโน  เอวํ  ชาเนยฺยาสิ  ยํ  โข
อหํ  อิทํ  มนสา  กมฺมํ  กโรมิ  อิทํ  เม  มโนกมฺมํ  เนวตฺตพฺยาพาธายปิ
สํวตฺตติ    น    ปรพฺยาพาธายปิ    สํวตฺตติ    น    อุภยพฺยาพาธายปิ
สํวตฺตติ      กุสลํ     อิทํ     มโนกมฺมํ     สุขุทฺรยํ     สุขวิปากนฺติ
อนุปทชฺเชยฺยาสิ   ตฺวํ   ราหุล   เอวรูปํ   มโนกมฺมํ   ฯ  กตฺวาปิ  เต
ราหุล    มนสา    กมฺมํ    ตเทว    เต   มโนกมฺมํ   ปจฺจเวกฺขิตพฺพํ
ยนฺนุ   โข   อหํ   อิทํ   มนสา   กมฺมํ   อกาสึ   อิทํ  เม  มโนกมฺมํ
อตฺตพฺยาพาธายปิ   สํวตฺตติ   ปรพฺยาพาธายปิ  สํวตฺตติ  อุภยพฺยาพา-
ธายปิ  สํวตฺตติ    อกุสลํ    อิทํ    มโนกมฺมํ    ทุกฺขุทฺรยํ   ทุกฺข-
วิปากนฺติ   ฯ  สเจ   ตฺวํ   ราหุล  ปจฺจเวกฺขมาโน   เอวํ  ชาเนยฺยาสิ
#๑ ม. สเจ ปน ฯ
