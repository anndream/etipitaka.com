เอกมนฺตํ    นิสินฺนํ    โข    อุตฺตรํ    มาณวํ   พฺรหฺมายุ   พฺราหฺมโณ
เอตทโวจ   กจฺจิ   ตาต   อุตฺตร   ตํ  ภวนฺตํ  โคตมํ  ตถา  สนฺตํเยว
สทฺโท   อพฺภุคฺคโต   โน   อญฺญถา   กจฺจิ   ปน   โส   ภวํ  โคตโม
ตาทิโส โน อญฺญาทิโสติ ฯ
     [๕๘๙]  ยถา  ๑  สนฺตํเยว  โภ  ตํ  ภวนฺตํ  โคตมํ ตถา สทฺโท
อพฺภุคฺคโต   โน   อญฺญถา   ตาทิโส   จ  โข  ๒  โส  ภวํ  โคตโม
โน    อญฺญาทิโส    สมนฺนาคโต    จ    โภ    โส   ภวํ   โคตโม
ทฺวตฺตึสมหาปุริสลกฺขเณหิ   สุปติฏฺฐิตปาโท   โข   ปน  โส  ภวํ  โคตโม
อิทมฺปิ   ตสฺส   โภโต   โคตมสฺส   มหาปุริสสฺส   มหาปุริสลกฺขณํ  ภวติ
เหฏฺฐา   โข   ปน   ตสฺส   โภโต   โคตมสฺส   ปาทตเลสุ   จกฺกานิ
ชาตานิ   สหสฺสารานิ   สเนมิกานิ   สนาภิกานิ   สพฺพาการปริปูรานิ  ฯ
อายตปณฺหิ   โข   ปน   โส   ภวํ   โคตโม   ทีฆงฺคุลี  โข  ปน  โส
ภวํ    โคตโม    มุทุตลุณหตฺถปาโท   โข   ปน   โส   ภวํ   โคตโม
ชาลหตฺถปาโท   โข   ปน   โส   ภวํ   โคตโม   อุสฺสงฺขปาโท   โข
ปน   โส   ภวํ   โคตโม   เอณิชงฺโฆ   โข   ปน  โส  ภวํ  โคตโม
ฐิตโก  โข  ปน  โส  ภวํ  โคตโม  อโนนมนฺโต  ๓  อุโภหิ ปาณิตเลหิ
ชนฺนุกานิ    ปริมสติ   ปริมชฺชติ   โกโสหิตวตฺถคุโยฺห   โข   ปน   โส
ภวํ  โคตโม  สุวณฺณวณฺโณ  โข  ปน  โส  ภวํ  โคตโม กาญฺจนสนฺนิภตโจ
สุขุมจฺฉวี     โข     ปน     โส     ภวํ     โคตโม     สุขุมตฺตา
ฉวิยา   รโชชลฺลํ  กาเยน  อุปลิมฺปติ  ๔  เอเกกโลโม  โข  ปน  โส
#๑ ยุ. ตถา ฯ    ๒ ยุ. โภ ฯ   ๓ ยุ. อโนณมนฺโต ฯ   ๔ ยุ. อุปลิปฺปติ ฯ
