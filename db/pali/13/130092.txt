สา   จ   ปเรสํ   ปิยา   มนาปา   ตมฺปิ  ตถาคโต  วาจํ  น  ภาสติ
ยญฺจ   โข   ตถาคโต   วาจํ   ชานาติ   ภูตํ   ตจฺฉํ  อตฺถสญฺหิตํ  สา
จ   ปเรสํ   ปิยา   มนาปา   ตตฺร   กาลญฺญู  ตถาคโต  โหติ  ตสฺสา
วาจาย   พฺยากรณาย   ๑  ตํ  กิสฺส  เหตุ  อตฺถิ  หิ  ๒  ราชกุมาร
ตถาคตสฺส สตฺเตสุ อนุกมฺปาติ ฯ
     [๙๕]    เย   เม   ภนฺเต   ขตฺติยปณฺฑิตาปิ   พฺราหฺมณปณฺฑิตาปิ
คหปติปณฺฑิตาปิ     สมณปณฺฑิตาปิ     ปญฺหํ     อภิสงฺขริตฺวา    ตถาคตํ
อุปสงฺกมิตฺวา   ปุจฺฉนฺติ   ปุพฺเพว   นุ   โข   เอตํ   ภนฺเต   ภควโต
เจตโส   ปริวิตกฺกิตํ   โหติ   เย   มํ  อุปสงฺกมิตฺวา  เอวํ  ปุจฺฉิสฺสนฺติ
เตสาหํ   เอวํ   ปุฏฺโฐ   เอวํ   พฺยากริสฺสามีติ   อุทาหุ   ฐานโสเวตํ
ตถาคตํ  ปฏิภาตีติ  ๓  ฯ  เตนหิ  ราชกุมาร  ตญฺเญเวตฺถ ปฏิปุจฺฉิสฺสามิ
ยถา    เต   ขเมยฺย   ตถา   นํ   พฺยากเรยฺยาสิ   ตํ   กึ   มญฺญสิ
ราชกุมาร   กุสโล   ตฺวํ   รถสฺส   องฺคปจฺจงฺคานนฺติ  ฯ  เอวํ  ภนฺเต
กุสโล   อหํ   รถสฺส   องฺคปจฺจงฺคานนฺติ  ฯ  ตํ  กึ  มญฺญสิ  ราชกุมาร
เย    ตํ    อุปสงฺกมิตฺวา    เอวํ    ปุจฺเฉยฺยุํ    กินฺนามิทํ    รถสฺส
องฺคปจฺจงฺคนฺติ   ปุพฺเพว   นุโข   เต   เอตํ  เจตโส  ๓  ปริวิตกฺกิตํ
อสฺส  เย  มํ  อุปสงฺกมิตฺวา  เอวํ  ปุจฺฉิสฺสนฺติ  เตสาหํ  เอวํ ปุฏฺโฐ ๕
เอวํ   พฺยากริสฺสามีติ   อุทาหุ  ฐานโสเวตํ  ตํ  ๖  ปฏิภาเสยฺยาติ  ฯ
อหํ   หิ   ภนฺเต   รถิโก   สญฺญาโต   กุสโล   รถสฺส  องฺคปจฺจงฺคานํ
สพฺพานิ    เม   รถสฺส   องฺคปจฺจงฺคานิ   สุวิทิตานิ   ฐานโสเวตํ   มํ
#๑ ยุ. เวยฺยากรณาย  ๒ ยุ. หิสทฺโท นตฺถิ ฯ  ๓ โป. ปฏิภาเสยฺย ฯ  ๔ โป. เจตสา ฯ
#๕ ยุ. เอวํ ปุฏฺโฐติ เทฺว ปาฐา นตฺถิ ฯ  ๖ ม. อยํ ปาโฐ นตฺถิ ฯ
