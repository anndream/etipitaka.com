ปริวุโต    อนฺตราปณํ    ปฏิปชฺเชยฺย    ตเมนํ   ชโน   ทิสฺวา   เอวํ
วเทยฺย   โภคี   วต   โภ   ปุริโส   เอวํ   กิร   โภคิโน   โภคานิ
ภุญฺชนฺตีติ   ตเมนํ   สามิกา   ๑   ยตฺถ   ยตฺเถว   ปสฺเสยฺยุํ   ตตฺถ
ตตฺเถว   สามิกา   สานิ  ๒  หเรยฺยุํ  ตํ  กึ  มญฺญสิ  คหปติ  อลํ  นุ
โข   ตสฺส   ปุริสสฺส   อญฺญถตฺตายาติ   ฯ  โน  ๓  เหตํ  ภนฺเต  ตํ
กิสฺส   เหตุ   สามิโน   หิ   ภนฺเต  สานิ  หรนฺตีติ  ฯ  เอวเมว  โข
คหปติ     อริยสาวโก    อิติ    ปฏิสญฺจิกฺขติ    ยาจิตกูปมา    กามา
วุตฺตา   ภควตา   พหุทุกฺขา   พหูปายาสา   อาทีนโว   เอตฺถ  ภิยฺโยติ
ฯเปฯ ตเมว อุเปกฺขํ ภาเวติ ฯ
     [๕๓]   เสยฺยถาปิ   คหปติ  คามสฺส  วา  นิคมสฺส  วา  อวิทูเร
ติพฺโพ    วนสณฺโฑ   ตตฺรสฺส   รุกฺโข   สมฺปนฺนผโล   จ   อุปฺปนฺนผโล
จ    น    จาสฺสุ    กานิจิ   ผลานิ   ภูมิยํ   ปติตานิ   อถ   ปุริโส
อาคจฺเฉยฺย   ผลตฺถิโก   ผลคเวสี   ผลปริเยสนํ   จรมาโน   โส   ตํ
วนสณฺฑํ    อชฺโฌคาเหตฺวา    ตํ    รุกฺขํ    ปสฺเสยฺย    สมฺปนฺนผลญฺจ
อุปฺปนฺนผลญฺจ    ตสฺส    เอวมสฺส    อยํ   โข   รุกฺโข   สมฺปนฺนผโล
จ    อุปฺปนฺนผโล   จ   นตฺถิ   จ   กานิจิ   ผลานิ   ภูมิยํ   ปติตานิ
ชานามิ   โข   ปนาหํ   รุกฺขํ   อภิรุยฺหิตุํ   ๓   ยนฺนูนาหํ  อิมํ  รุกฺขํ
อภิรุยฺหิตฺวา   ๕   ยาวทตฺถญฺจ   ขาเทยฺยํ  อุจฺฉงฺคญฺจ  ปูเรยฺยนฺติ  โส
ตํ   รุกฺขํ   อภิรุยฺหิตฺวา   ยาวทตฺถญฺจ   ขาเทยฺย   อุจฺฉงฺคญฺจ  ปูเรยฺย
#๑ ยุ. อยํ ปาโฐ นตฺถิ ฯ  ๒ โป. อยํ ปาโฐ นตฺถิ ฯ  ๓ ม. ยุ. เอวํ ภนฺเต ฯ
#๔ โป. ยุ. อาโรหิตุํ ฯ  ๕ โป. อภิรุหิตฺวา ฯ ม. อาโรหิตฺวา ฯ
