                         สุภสุตฺตํ
     [๗๐๙]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   เตน   โข   ปน  สมเยน
สุโภ    มาณโว    โตเทยฺยปุตฺโต    สาวตฺถิยํ    ปฏิวสติ   อญฺญตรสฺส
คหปติสฺส    นิเวสเน   เกนจิเทว   กรณีเยน   ฯ   อถ   โข   สุโภ
มาณโว    โตเทยฺยปุตฺโต   ยสฺส   คหปติสฺส   นิเวสเน   ปฏิวสติ   ตํ
คหปตึ   เอตทโวจ   สุตเมตํ   คหปติ   อวิวิตฺตา   สาวตฺถี  อรหนฺเตหิ
กํ  ๑  นุ  ขฺวชฺช  สมณํ  วา  พฺราหฺมณํ  วา  ปยิรุปาเสยฺยามาติ ฯ อยํ
ภนฺเต   ภควา   สาวตฺถิยํ   วิหรติ  เชตวเน  อนาถปิณฺฑิกสฺส  อาราเม
ตํ ภนฺเต ภควนฺตํ ปยิรุปาสสฺสูติ ฯ
     [๗๑๐]  อถ  โข  สุโภ  มาณโว  โตเทยฺยปุตฺโต  ตสฺส  คหปติสฺส
ปฏิสฺสุตฺวา    เยน    ภควา    เตนุปสงฺกมิ    อุปสงฺกมิตฺวา   ภควตา
สทฺธึ   สมฺโมทิ   สมฺโมทนียํ   กถํ   สาราณียํ   วีติสาเรตฺวา  เอกมนฺตํ
นิสีทิ   ฯ   เอกมนฺตํ   นิสินฺโน   โข   สุโภ   มาณโว  โตเทยฺยปุตฺโต
ภควนฺตํ   เอตทโวจ   พฺราหฺมณา   โภ   โคตม   เอวมาหํสุ   คหฏฺโฐ
อาราธโก    โหติ   ญายํ   ธมฺมํ   กุสลํ   น   ปพฺพชิโต   อาราธโก
โหติ    ญายํ   ธมฺมํ   กุสลนฺติ   อิธ   ภวํ   โคตโม   กิมาหาติ   ฯ
วิภชวาโท   โข   อหเมตฺถ   มาณว   นาหเมตฺถ   เอกํสวาโท  คิหิสฺส
วาหํ   มาณว  ปพฺพชิตสฺส  วา  มิจฺฉาปฏิปตฺตึ  [๒]  วณฺเณมิ  คิหี  วา
#๑ ยุ. กนฺนุ ฯ ๒ ยุ. เอตฺถนฺตเร นสทฺโท ทิสฺสติ ฯ
