นิพฺพานํ    อถ   จ   ปนิมํ   คาถํ   ภาสนฺติ   อาโรคฺยปรมา   ลาภา
นิพฺพานํ    ปรมํ    สุขนฺติ   ฯ   ปุพฺพเกเหสา   มาคณฺฑิย   อรหนฺเตหิ
สมฺมาสมฺพุทฺเธหิ คาถา ภาสิตา
         อาโรคฺยปรมา ลาภา   นิพฺพานํ ปรมํ สุขํ
         อฏฺฐงฺคิโก จ มคฺคานํ   เขมํ อมตคามินนฺติ
เอสา   ๑  เอตรหิ  อนุปุพฺเพน  ปุถุชฺชนคาถา  ฯ  อยํ  โข  มาคณฺฑิย
กาโย   โรคภูโต   คณฺฑภูโต   สลฺลภูโต   อฆภูโต   อาพาธภูโต   โส
ตฺวํ    อิมํ   กายํ   โรคภูตํ   คณฺฑภูตํ   สลฺลภูตํ   อฆภูตํ   อาพาธภูตํ
อิทนฺตํ   โภ   โคตม   อาโรคฺยํ   อิทนฺตํ   นิพฺพานนฺติ   วเทสิ  ฯ  ตํ
หิ   เต   มาคณฺฑิย   อริยํ   จกฺขุํ  นตฺถิ  เยน  ตฺวํ  อริเยน  จกฺขุนา
อาโรคฺยํ ชาเนยฺยาสิ นิพฺพานํ ปสฺเสยฺยาสีติ ฯ
     [๒๘๙]   เอวํ  ปสนฺโน  อหํ  โภโต  โคตมสฺส  ปโหติ  เม  ภวํ
โคตโม   ตถา   ธมฺมํ   เทเสตุํ   ยถาหํ  อาโรคฺยํ  ชาเนยฺยํ  นิพฺพานํ
ปสฺเสยฺยนฺติ  ฯ  เสยฺยถาปิ  มาคณฺฑิย ชจฺจนฺโธ ปุริโส [๒] น  ปสฺเสยฺย
กณฺหสุกฺกานิ   รูปานิ   น   ปสฺเสยฺย   นีลกานิ   รูปานิ   น  ปสฺเสยฺย
ปีตกานิ   รูปานิ   น   ปสฺเสยฺย   โลหิตกานิ   รูปานิ   น   ปสฺเสยฺย
มญฺเชฏฺฐิกานิ   รูปานิ  น  ปสฺเสยฺย  สมวิสมํ  น  ปสฺเสยฺย  ตารกรูปานิ
น   ปสฺเสยฺย   จนฺทิมสุริเย   ฯ   ตสฺส   มิตฺตามจฺจา   ญาติสาโลหิตา
ภิสกฺกํ    สลฺลกตฺตํ    อุปฏฺฐเปยฺยุํ   ตสฺส   โส   ภิสกฺโก   สลฺลกตฺโต
เภสชฺชํ   กเรยฺย   โส   ตํ  เภสชฺชํ  อาคมฺม  น  จกฺขูนิ  อุปฺปาเทยฺย
#๑ ยุ. สา ฯ   ๒ ม. ยุ. โส ฯ
