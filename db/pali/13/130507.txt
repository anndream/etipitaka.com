สทฺทานิ   อปฺปนิคฺโฆสานิ  วิชนวาตานิ  มนุสฺสราหสฺเสยฺยกานิ  ปฏิ-
สลฺลานสารุปฺปานิ    ยตฺถ    สุทํ    มยนฺตํ    ภควนฺตํ   ปยิรุปาสาม
อรหนฺตํ   สมฺมาสมฺพุทฺธนฺติ   ฯ   อถ   โข   ราชา   ปเสนทิ  โกสโล
ทีฆํ    การายนํ   อามนฺเตสิ   อิมานิ   โข   สมฺม   การายน   ตานิ
รุกฺขมูลานิ    ปาสาทิกานิ   ปาสาทนียานิ   อปฺปสทฺทานิ   อปฺปนิคฺโฆสานิ
วิชนวาตานิ    มนุสฺสราหสฺเสยฺยกานิ   ปฏิสลฺลานสารุปฺปานิ   ยตฺถ   สุทํ
มยนฺตํ   ภควนฺตํ   ปยิรุปาสาม   อรหนฺตํ   สมฺมาสมฺพุทฺธํ   กหํ  นุ  โข
สมฺม  การายน  เอตรหิ  โส  ภควา  วิหรติ  อรหํ  สมฺมาสมฺพุทฺโธติ  ฯ
อตฺถิ   มหาราช   เมทฬุปํ   นาม   สกฺยานํ  นิคโม  ตตฺถ  โส  ภควา
เอตรหิ   วิหรติ   อรหํ   สมฺมาสมฺพุทฺโธติ   ฯ   กีวทูโร   ปน   สมฺม
การายน   นครกมฺหา   เมทฬุปํ   นาม  สกฺยานํ  นิคโม  โหตีติ  ฯ  น
ทูเร   มหาราช   ตีณิ   โยชนานิ   สกฺกา  ทิวสาวเสเสน  คนฺตุนฺติ  ฯ้
เตนหิ   สมฺม   การายน  โยเชหิ  ภทฺรานิ  ภทฺรานิ  ยานานิ  คมิสฺสาม
มยนฺตํ    ภควนฺตํ    ทสฺสนาย   อรหนฺตํ   สมฺมาสมฺพุทฺธนฺติ   ฯ   เอวํ
เทวาติ  โข  ทีโฆ  การายโน  รญฺโญ  ปเสนทิสฺส  โกสลสฺส  ปฏิสฺสุตฺวา
ภทฺรานิ    ภทฺรานิ    ยานานิ    โยชาเปตฺวา    รญฺโญ    ปเสนทิสฺส
โกสลสฺส   ปฏิเวเทสิ   ยุตฺตานิ   โข   เต   เทว   ภทฺรานิ  ภทฺรานิ
ยานานิ ยสฺสทานิ กาลํ มญฺญสีติ ฯ
     [๕๖๑]  อถ  โข  ราชา  ปเสนทิ  โกสโล  ภทฺรํ ยานํ อภิรูหิตฺวา
ภเทฺรหิ    ภเทฺรหิ    ยาเนหิ    นครกมฺหา    เยน   เมทฬุปํ   นาม
