อสฺส ทีฆรตฺตํ หิตาย สุขายาติ ฯ
     [๕๗๘]  จตฺตาโรเม  ภนฺเต  วณฺณา  ขตฺติยา  พฺราหฺมณา  เวสฺสา
สุทฺทา   เต   จสฺสุ   อิเมหิ  ปญฺจหิ  ปธานิยงฺเคหิ  สมนฺนาคตา  เอตฺถ
ปน   เนสํ  ภนฺเต  สิยา  วิเสโส  สิยา  นานากรณนฺติ  ฯ  เอตฺถ  โข
เนสาหํ  มหาราช  ปธานเวมตฺตตํ  ๑  วทามิ  ฯ เสยฺยถาปิสฺสุ มหาราช
เทฺว  หตฺถิทมฺมา  วา  อสฺสทมฺมา  วา  โคทมฺมา  วา  สุทนฺตา  สุวินีตา
เทฺว   หตฺถิทมฺมา   วา   อสฺสทมฺมา   วา   โคทมฺมา   วา   อทนฺตา
อวินีตา   ตํ   กึ   มญฺญสิ   มหาราช  เย  เทฺว  ๒  เต  หตฺถิทมฺมา
วา   อสฺสทมฺมา   วา   โคทมฺมา  วา  สุทนฺตา  สุวินีตา  อปิ  นุ  เต
ทนฺตาว   ทนฺตการณํ   คจฺเฉยฺยุํ   ทนฺตาว  ทนฺตภูมึ  สมฺปาปุเณยฺยุนฺติ  ฯ
เอวเมตํ  ๓  ภนฺเต  ฯ  เย  ปน  เต  เทฺว หตฺถิทมฺมา วา อสฺสทมฺมา
วา  โคทมฺมา  วา  อทนฺตา  อวินีตา  อปิ  นุ  เต  อทนฺตาว ทนฺตการณํ
คจฺเฉยฺยุํ      อทนฺตาว      ทนฺตภูมึ     สมฺปาปุเณยฺยุํ     เสยฺยถาปิ
เต   เทฺว   หตฺถิทมฺมา   วา  อสฺสทมฺมา  วา  โคทมฺมา  วา  สุทนฺตา
สุวินีตาติ  ฯ  โน  เหตํ  ๓  ภนฺเต  ฯ  เอวเมว  โข  มหาราช ยนฺตํ
สทฺเธน   ปตฺตพฺพํ   อปฺปาพาเธน   อสเฐน  อมายาวินา  อารทฺธวิริเยน
ปญฺญวตา   ตํ   วต   อสทฺโธ   พหฺวาพาโธ   สโฐ   มายาวี   กุสีโต
ทุปฺปญฺโญ ปาปุณิสฺสตีติ เนตํ ฐานํ วิชฺชตีติ ฯ
     [๕๗๙]   เหตุรูปํ   ภนฺเต   ภควา  อาห  สเหตุรูปํ  ปน  ภนฺเต
ภควา    อาห    จตฺตาโรเม   ภนฺเต   วณฺณา   ขตฺติยา   พฺราหฺมณา
#๑ ยุ. ...เวมตฺตํ ฯ ๒ ยุ. เย เต เทฺว ฯ ๓ ยุ. เอวํ ภนฺเต ฯ ๔ ยุ. เหวํ ฯ
