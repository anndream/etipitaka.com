อภิกฺกนฺตตโร  จ  ปณีตตโร  จาติ  ฯ  ยายํ  ภนฺเต  รตฺติยา  ปจฺจูสสมยํ
วิทฺเธ    วิคตวลาหเก   เทเว   โอสธิตารกา   อยํ   อิเมสํ   อุภินฺนํ
วณฺณานํ อภิกฺกนฺตตโร จ ปณีตตโร จาติ ฯ
     [๓๗๘]   ตํ   กึ   มญฺญสิ  อุทายิ  ยา  วา  รตฺติยา  ปจฺจูสสมยํ
วิทฺเธ   วิคตวลาหเก   เทเว   โอสธิตารกา   โย   วา  ตทหุโปสเถ
ปณฺณรเส    วิทฺเธ    วิคตวลาหเก    เทเว    อภิโท   อฑฺฒรตฺตสมยํ
จนฺโท    อิเมสํ    อุภินฺนํ    วณฺณานํ   กตโม   วณฺโณ   อภิกฺกนฺตตโร
จ    ปณีตตโร   จาติ   ฯ   ยฺวายํ   ภนฺเต   ตทหุโปสเถ   ปณฺณรเส
วิทฺเธ    วิคตวลาหเก   เทเว   อภิโท   อฑฺฒรตฺตสมยํ   จนฺโท   อยํ
อิเมสํ อุภินฺนํ วณฺณานํ อภิกฺกนฺตตโร จ ปณีตตโร จาติ ฯ
     [๓๗๙]   ตํ  กึ  มญฺญสิ  อุทายิ  โย  วา  ตทหุโปสเถ  ปณฺณรเส
วิทฺเธ     วิคตวลาหเก    เทเว    อภิโท    อฑฺฒรตฺตสมยํ    จนฺโท
โย   วา   วสฺสานํ   ปจฺฉิเม  มาเส  สรทสมเย  วิทฺเธ  วิคตวลาหเก
เทเว    อภิโท    มชฺฌนฺติกสมยํ    สุริโย   อิเมสํ   อุภินฺนํ   วณฺณานํ
กตโม    วณฺโณ    อภิกฺกนฺตตโร   จ   ปณีตตโร   จาติ   ฯ   ยฺวายํ
ภนฺเต   วสฺสานํ   ปจฺฉิเม   มาเส   สรทสมเย   วิทฺเธ  วิคตวลาหเก
เทเว   อภิโท   มชฺฌนฺติกสมยํ   สุริโย   อยํ   อิเมสํ  อุภินฺนํ  วณฺณานํ
อภิกฺกนฺตตโร  จ  ปณีตตโร  จาติ  ฯ  ตโต  โข  ๑  เต  อุทายิ  พหู
หิ   พหุตรา   เทวา   เย   อิเมสํ   จนฺทิมสุริยานํ  อาภา  นานุโภนฺติ
#๑ ยุ. อโต โขติ ทิสฺสติ ฯ สี. อถ โข ฯ
