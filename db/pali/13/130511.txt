ภิกฺขู   ปสฺสามิ   หฏฺฐปฺปหฏฺเฐ  อุทคฺคุทคฺเค  อภิรตรูเป  ปิณินฺทฺริเย  ๑
อปฺโปสฺสุกฺเก   ปนฺนโลเม   ปรทวุตฺเต  มิคภูเตน  เจตสา  วิหรนฺเต  ฯ
ตสฺส   มยฺหํ   ภนฺเต   เอตทโหสิ   อทฺธา   อิเม   อายสฺมนฺโต  ตสฺส
ภควโต   สาสเน   อุฬารํ   ปุพฺเพนาปรํ   วิเสสํ  ชานนฺติ  ตถา  อิเม
อายสฺมนฺโต   หฏฺฐปฺปหฏฺฐา   อุทคฺคุทคฺคา   อภิรตรูปา   ปิณินฺทฺริยา  ๑
อปฺโปสฺสุกฺกา   ปนฺนโลมา   ปรทวุตฺตา  มิคภูเตน  เจตสา  วิหรนฺตีติ  ฯ
อยมฺปิ   โข   เม   ภนฺเต   ภควติ   ธมฺมนฺวโย  โหติ  สมฺมาสมฺพุทฺโธ
ภควา สฺวากฺขาโต ภควตา ธมฺโม สุปฏิปนฺโน ภควโต สาวกสงฺโฆติ ฯ
     [๕๖๕]   ปุน   จปราหํ   ภนฺเต   ราชา  ขตฺติโย  มุทฺธาวสิตฺโต
ปโหมิ  ฆาเตตายํ  วา  ฆาเตตุํ  ชาเปตายํ  วา  ชาเปตุํ  ปพฺพาเชตายํ
วา   ปพฺพาเชตุํ   ฯ   ตสฺส   มยฺหํ  ภนฺเต  อฏฺฏกรเณ  ๒  นิสินฺนสฺส
อนฺตรนฺตรา   กถํ   โอปาเตนฺติ   โสหํ   น  ลภามิ  มา  เม  โภนฺโต
อฏฺฏกรเณ   นิสินฺนสฺส   อนฺตรนฺตรา   กถํ   โอปาเตถ   กถาปริโยสานํ
เม   ภวนฺโต   อาคเมนฺตูติ   ฯ  ตสฺส  มยฺหํ  ภนฺเต  อนฺตรนฺตรา  กถํ
โอปาเตนฺติ   ฯ   อิธ   ปนาหํ   ภนฺเต   ภิกฺขู  ปสฺสามิ  ยสฺมึ  สมเย
ภควา   อเนกสตาย   ปริสาย   ธมฺมํ   เทเสติ   เนว   ตสฺมึ  สมเย
ภควโต   สาวกานํ   ขิปิตสทฺโท   วา   โหติ   อุกฺกาสิตสทฺโท  วา  ฯ
ภูตปุพฺพํ   ภนฺเต   ภควา   อเนกสตาย   ปริสาย  ธมฺมํ  เทเสสิ  ตตฺร
อญฺญตโร   ภควโต  สาวโก  อุกฺกาสิ  ฯ  ตเมนํ  อญฺญตโร  สพฺรหฺม-
#๑ ยุ. ปิณิตินฺทฺริเย ฯ    ๒ ยุ. อตฺถถรเณ ฯ
