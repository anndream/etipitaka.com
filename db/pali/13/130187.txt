เขตฺตคณานิ   ปหาย   เนกานิ   วตฺถุคณานิ  ปหาย  เนกานิ  ภริยคณานิ
ปหาย    เนกานิ   ทาสคณานิ   ปหาย   เนกานิ   ทาสิคณานิ   ปหาย
เกสมสฺสุํ   โอหาเรตฺวา   กาสายานิ  วตฺถานิ  อจฺฉาเทตฺวา  อคารสฺมา
อนคาริยํ   ปพฺพชิตุํ   ตญฺหิ   ตสฺส   พลวํ   พนฺธนํ   ทฬฺหํ  พนฺธนํ  ถิรํ
พนฺธนํ   อปูติกํ   พนฺธนํ  ถูโล  กฬิงฺคโรติ  สมฺมา  นุ  โข  โส  อุทายิ
วทมาโน   วเทยฺยาติ  ฯ  โน  เหตํ  ภนฺเต  เยหิ  ภนฺเต  โส  คหปติ
วา   คหปติปุตฺโต   วา  พนฺธเนหิ  พนฺโธ  สกฺโกติ  เนกานิ  นิกฺขคณานิ
ปหาย     เนกานิ     ธญฺญคณานิ    ปหาย    เนกานิ    เขตฺตคณานิ
ปหาย    เนกานิ   วตฺถุคณานิ   ปหาย   เนกานิ   ภริยคณานิ   ปหาย
เนกานิ   ทาสคณานิ   ปหาย   เนกานิ   ทาสิคณานิ   ปหาย  เกสมสฺสุํ
โอหาเรตฺวา   กาสายานิ   วตฺถานิ  อจฺฉาเทตฺวา  อคารสฺมา  อนคาริยํ
ปพฺพชิตุํ   ตญฺหิ   ตสฺส   อพลํ   พนฺธนํ   ทุพฺพลํ   พนฺธนํ  ปูติกํ  พนฺธนํ
อสารกํ  พนฺธนนฺติ  ฯ  เอวเมว  โข  อุทายิ  อิเธกจฺเจ  กุลปุตฺตา  อิทํ
ปชหถาติ   มยา  วุจฺจมานา  เต  เอวมาหํสุ  กึ  ปนิมสฺส  อปฺปมตฺตกสฺส
โอรมตฺตกสฺส   ปหาตพฺพสฺส   ยสฺส   โน  ภควา  ปหานมาห  ยสฺส  โน
สุคโต   ปฏินิสฺสคฺคมาหาติ  เต  ตญฺเจว  ปชหนฺติ  มยิ  จ  น  อปฺปจฺจยํ
อุปฏฺฐเปนฺติ   เย  จ  ภิกฺขู  สิกฺขากามา  เต  ตํ  ปหาย  อปฺโปสฺสุกฺกา
ปนฺนโลมา   ปรทวุตฺตา   มิคภูเตน   เจตสา   วิหรนฺติ  เตสนฺตํ  อุทายิ
โหติ อพลํ พนฺธนํ ทุพฺพลํ พนฺธนํ ปูติกํ พนฺธนํ อสารกํ พนฺธนํ ฯ
     [๑๘๑]  จตฺตาโรเม  อุทายิ  ปุคฺคลา  สนฺโต  สํวิชฺชมานา โลกสฺมึ
