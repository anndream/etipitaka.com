พฺราหฺมณ   เอกจฺโจ   ปุคฺคโล   เนวตฺตนฺตโป  โหติ  นาตฺตปริตาปนานุ-
โยคมนุยุตฺโต    น   ปรนฺตโป   น   ปรปริตาปนานุโยคมนุยุตฺโต   โส
อนตฺตนฺตโป   อปรนฺตโป   ทิฏฺเฐว   ธมฺเม  นิจฺฉาโต  นิพฺพุโต  สีติภูโต
สุขปฏิสํเวที   พฺรหฺมภูเตน   อตฺตนา   วิหรติ   อิเมสํ  พฺราหฺมณ  จตุนฺนํ
ปุคฺคลานํ  กตโม  เต  ปุคฺคโล  จิตฺตํ  อาราเธตีติ  ฯ  ยฺวายํ โภ อุเทน
ปุคฺคโล   อตฺตนฺตโป   อตฺตปริตาปนานุโยคมนุยุตฺโต   อยํ   เม  ปุคฺคโล
จิตฺตํ  นาราเธติ  โยปายํ  โภ  อุเทน  ปุคฺคโล ปรนฺตโป ปรปริตาปนานุ-
โยคมนุยุตฺโต    อยมฺปิ   เม   ปุคฺคโล   จิตฺตํ   นาราเธติ   โยปายํ
โภ    อุเทน   ปุคฺคโล   อตฺตนฺตโป   จ   อตฺตปริตาปนานุโยคมนุยุตฺโต้
ปรนฺตโป    จ    ปรปริตาปนานุโยคมนุยุตฺโต    อยมฺปิ   เม   ปุคฺคโล
จิตฺตํ  นาราเธติ  โย  จ  โข  อยํ  โภ  อุเทน  ปุคฺคโล  เนวตฺตนฺตโป
นาตฺตปริตาปนานุโยคมนุยุตฺโต    น    ปรนฺตโป    น   ปรปริตาปนานุ-
โยคมนุยุตฺโต   โส   อนตฺตนฺตโป   จ  อปรนฺตโป  จ  ทิฏฺเฐว  ธมฺเม
นิจฺฉาโต    นิพฺพุโต    สีติภูโต    สุขปฏิสํเวที   พฺรหฺมภูเตน   อตฺตนา
วิหรติ   อยํ   เม   ปุคฺคโล   จิตฺตํ  อาราเธตีติ  ฯ  กสฺมา  ปน  เต
พฺราหฺมณ   อิเม   ตโย   ปุคฺคลา  จิตฺตํ  นาราเธนฺตีติ  ฯ  ยฺวายํ  โภ
อุเทน     ปุคฺคโล    อตฺตนฺตโป    อตฺตปริตาปนานุโยคมนุยุตฺโต    โส
อตฺตานํ   สุขกามํ   ทุกฺขปฏิกฺกูลํ   อาตาเปติ   ปริตาเปติ   อิมินา  เม
อยํ    ปุคฺคโล   จิตฺตํ   นาราเธติ   โยปายํ   โภ   อุเทน   ปุคฺคโล
ปรนฺตโป   ปรปริตาปนานุโยคมนุยุตฺโต   โส   ปรํ  สุขกามํ  ทุกฺข-
