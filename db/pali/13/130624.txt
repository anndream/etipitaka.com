วิลุมฺปติ  ยาปิสฺส  ภริยา  สทฺธา  สทฺธา  กุลา อานีตา สาปิ ๑ กาลกตา
อญฺญสฺส   ภริยา   อสทฺธา   อสทฺธา   กุลา  อานีตาติ  ฯ  ทุสฺสุตํ  ๒
วตาวุโส  อสฺสุมฺหา  [๓]  เย  มยํ  ธนญฺชานึ พฺราหฺมณํ ปมตฺตํ อสฺสุมฺหา
อปฺเปวนาม   ๓   มยํ  กทาจิ  กรหจิ  ธนญฺชานินา  พฺราหฺมเณน  สทฺธึ
สมาคจฺเฉยฺยาม    อปฺเปวนาม   สิยา   โกจิเทว   กถาสลฺลาโปติ   ฯ
อถ   โข   อายสฺมา   สารีปุตฺโต   ทกฺขิณาคิริสฺมึ  ยถาภิรนฺตํ  วิหริตฺวา
เยน   ราชคหํ   เตน   จาริกํ   ปกฺกามิ   อนุปุพฺเพน  จาริกญฺจรมาโน
เยน ราชคหํ ตทวสริ ฯ
     [๖๗๔]   ตตฺร   สุทํ   อายสฺมา   สารีปุตฺโต   ราชคเห  วิหรติ
เวฬุวเน  กลนฺทกนิวาเป  ฯ  อถ  โข  อายสฺมา  สารีปุตฺโต ปุพฺพณฺหสมยํ
นิวาเสตฺวา   ปตฺตจีวรมาทาย   ราชคหํ   [๕]  ปาวิสิ  ฯ  เตน  โข
ปน    สมเยน    ธนญฺชานิ   พฺราหฺมโณ   พหินคเร   คาโว   โคฏฺเฐ
ทุหาเปติ   ๖   ฯ  อถ  โข  อายสฺมา  สารีปุตฺโต  ราชคเห  ปิณฺฑาย
จริตฺวา   ปจฺฉาภตฺตํ   ปิณฺฑปาตปฏิกฺกนฺโต   เยน   ธนญฺชานิ  พฺราหฺมโณ
เตนุปสงฺกมิ    ฯ   อทฺทสา   โข   ธนญฺชานิ   พฺราหฺมโณ   อายสฺมนฺตํ
สารีปุตฺตํ    ทูรโตว    อาคจฺฉนฺตํ   ทิสฺวาน   เยนายสฺมา   สารีปุตฺโต
เตนุปสงฺกมิ   อุปสงฺกมิตฺวา   อายสฺมนฺตํ   สารีปุตฺตํ   เอตทโวจ   อิโต
โภ   สารีปุตฺต   ปโย   ปียตํ  ตว  ภตฺตสฺส  กาโล  ภวิสฺสตีติ  ฯ  อลํ
พฺราหฺมณ    กตํ    เม   อชฺช   ภตฺตกิจฺจํ   อมุกสฺมึ   เม   รุกฺขมูเล
ทิวาวิหาโร   ภวิสฺสติ   ตตฺร   อาคจฺเฉยฺยาสีติ   ฯ   เอวํ  โภติ  โข
#๑ ยุ. สาปิสฺส ฯ ๒ ยุ. เอตฺถ อาเมณฺฑิตํ กตํ ฯ ๓ ยุ. ทุสฺสตํ ฯ
#๔ ยุ. อปฺเปว จ นาม ฯ ๕ ยุ. เอตฺถนฺตเร ปิณฺฑายาติ ทิสฺสติ ฯ
#๖ ยุ. โทหาเปติ ฯ
