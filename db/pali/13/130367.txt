                      เวขณสสุตฺตํ ๑
     [๓๘๙]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน  อนาถปิณฺฑิกสฺส  อาราเม  ฯ  อถ โข เวขณโส ๒ ปริพฺพาชโก
เยน   ภควา   เตนุปสงฺกมิ   อุปสงฺกมิตฺวา   ภควตา   สทฺธึ   สมฺโมทิ
สมฺโมทนียํ กถํ สาราณียํ วีติสาเรตฺวา เอกมนฺตํ อฏฺฐาสิ ฯ
     [๓๙๐]   เอกมนฺตํ   ฐิโต   โข  เวขณโส  ปริพฺพาชโก  ภควโต
สนฺติเก    อุทานํ    อุทาเนสิ    อยํ   ปรโม   วณฺโณ   อยํ   ปรโม
วณฺโณติ   ฯ   กึ   ปน   ตฺวํ   กจฺจาน   เอวํ   วเทสิ   อยํ  ปรโม
วณฺโณ   อยํ   ปรโม   วณฺโณติ   กตโม   [๓]   ปรโม  วณฺโณติ  ฯ
ยสฺมา    โภ    โคตม    วณฺณา   อญฺโญ   วณฺโณ   อุตฺตริตโร   วา
ปณีตตโร    วา    นตฺถิ   โส   ปรโม   วณฺโณติ   ฯ   กตโม   โส
กจฺจาน    วณฺโณ    ยสฺมา    วณฺณา    อญฺโญ    วณฺโณ   อุตฺตริตโร
วา   ปณีตตโร   วา   นตฺถีติ   ฯ  ยสฺมา  โภ  โคตม  วณฺณา  อญฺโญ
วณฺโณ อุตฺตริตโร วา ปณีตตโร วา นตฺถิ โส ปรโม วณฺโณติ ฯ
     [๓๙๑]   ทีฆาปิ  โข  เต  เอสา  กจฺจาน  ผเรยฺย  ยสฺมา  โภ
โคตม    วณฺณา   อญฺโญ   วณฺโณ   อุตฺตริตโร   วา   ปณีตตโร   วา
นตฺถิ   โส   ปรโม   วณฺโณติ   วเทสิ  ตญฺจ  วณฺณํ  น  ปญฺญาเปสิ  ฯ
เสยฺยถาปิ    กจฺจาน    ปุริโส   เอวํ   วเทยฺย   อหํ   ยา   อิมสฺมึ
#๑ ยุ. เวขนสฺสสุตฺตนฺติ ทิสฺสติ ฯ ม. เวขนสสุตฺตนฺติ ทิสฺสติ ฯ
#๒ ยุ. เวขนสฺโส ฯ ๓ ยุ. เอตฺถนฺตเร โสติ ทิสฺสติ ฯ
