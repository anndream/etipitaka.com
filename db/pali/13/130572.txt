โภ  น  มยํ  ชานาม  เกจิ  มยํ  โหมาติ  ฯ  เต  หิ  นาม อสฺสลายน
สตฺต   พฺราหฺมณิสโย   อสิเตน   เทวเลน   อิสินา   สเก   ชาติวาเท
สมนุยุญฺชิยมานา  สมนุคฺคาหิยมานา  ๑  สมนุภาสิยมานา  น สมฺปายิสฺสนฺติ
กึ   ปน   ตฺวํ   เอตรหิ   มยา   สกสฺมึ   ชาติวาเท  สมนุยุญฺชิยมาโน
สมนุคฺคาหิยมาโน     สมนุภาสิยมาโน     สมฺปายิสฺสสิ     เยสํ    ตฺวํ
สาจริยโก น ปุณฺโณ ทพฺพิคาโหติ ฯ
     [๖๒๙]   เอวํ  วุตฺเต  อสฺสลายโน  มาณโว  ภควนฺตํ  เอตทโวจ
อภิกฺกนฺตํ   โภ   โคตม   ฯเปฯ   อุปาสกํ   มํ  ภวํ  โคตโม  ธาเรตุ
อชฺชตคฺเค ปาณุเปตํ สรณงฺคตนฺติ ฯ
                 อสฺสลายนสุตฺตํ นิฏฺฐิตํ ตติยํ ฯ
                    ___________________
#๑ ยุ. สมนุภาสิยมานา สมนุคฺคาหิยมานา ฯ
