โหติ   ผรุสาย   วาจาย   ปฏิวิรโต   โหติ   สมฺผปฺปลาปา   ปฏิวิรโต
โหติ   อนภิชฺฌาลุ   โหติ   อพฺยาปนฺนจิตฺโต   โหติ   สมฺมาทิฏฺฐี   โหติ
อาราธโก   โหติ   ญายํ   ธมฺมํ   กุสลํ   ฯ  ตํ  กึ  มญฺญสิ  พฺราหฺมณ
พฺราหฺมโณว   นุ   โข   ปโหติ   อสฺมึ   ปเทเส   อเวรํ   อพฺยาปชฺฌํ
เมตฺตจิตฺตํ   ภาเวตุํ   โน   ขตฺติโย   โน   เวสฺโส  โน  สุทฺโทติ  ฯ
โน   หิทํ   โภ   โคตม   ขตฺติโยปิ   หิ   โภ   โคตม  ปโหติ  อสฺมึ
ปเทเส    อเวรํ    อพฺยาปชฺฌํ    เมตฺตจิตฺตํ    ภาเวตุํ   พฺราหฺมโณปิ
หิ  โภ  โคตม  ...  เวสฺโสปิ  หิ  โภ  โคตม  ...  สุทฺโทปิ  หิ โภ
โคตม   ...   สพฺเพปิ   หิ   โภ   โคตม  จตฺตาโร  วณฺณา  ปโหนฺติ
อสฺมึ ปเทเส อเวรํ อพฺยาปชฺฌํ เมตฺตจิตฺตํ ภาเวตุนฺติ ฯ
     [๖๖๘]   เอวเมว   โข  พฺราหฺมณ  ขตฺติยกุลา  เจปิ  อคารสฺมา
อนคาริยํ    ปพฺพชิโต    โหติ   โส   จ   ตถาคตปฺปเวทิตํ   ธมฺมวินยํ
อาคมฺม   ปาณาติปาตา   ปฏิวิรโต  โหติ  อทินฺนาทานา  ปฏิวิรโต  โหติ
อพฺรหฺมจริยา   ปฏิวิรโต   โหติ   มุสาวาทา   ปฏิวิรโต  โหติ  ปิสุณาย
วาจาย  ปฏิวิรโต  โหติ  ผรุสาย  วาจาย  ปฏิวิรโต  โหติ สมฺผปฺปลาปา
ปฏิวิรโต     โหติ     อนภิชฺฌาลุ    โหติ    อพฺยาปนฺนจิตฺโต    โหติ
สมฺมาทิฏฺฐี  โหติ  อาราธโก  โหติ  ญายํ  ธมฺมํ  กุสลํ  ฯ  พฺราหฺมณกุลา
เจปิ   พฺราหฺมณ   ...   เวสฺสกุลา   เจปิ  พฺราหฺมณ  ...  สุทฺทกุลา
เจปิ   พฺราหฺมณ   อคารสฺมา   อนคาริยํ   ปพฺพชิโต   โหติ   โส   จ
ตถาคตปฺปเวทิตํ   ธมฺมวินยํ   อาคมฺม   ปาณาติปาตา   ปฏิวิรโต   โหติ
