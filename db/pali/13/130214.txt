                      โคลิสฺสานิสุตฺตํ
     [๒๐๓]   เอวมฺเม   สุตํ   เอกํ  สมยํ  ภควา  ราชคเห  วิหรติ
เวฬุวเน   กลนฺทกนิวาเป   ฯ   เตน   โข   ปน  สมเยน  โคลิสฺสานิ
นาม   ภิกฺขุ  อารญฺญโก  ๑  ปทรสมาจาโร  สงฺฆมชฺเฌ  โอสโฏ  โหติ
เกนจิเทว กรณีเยน ฯ
     [๒๐๔]   ตตฺร   โข   อายสฺมา   สารีปุตฺโต   โคลิสฺสานึ  นาม
ภิกฺขุํ    อารพฺภ    ภิกฺขู    อามนฺเตสิ    อารญฺญเกนาวุโส    ภิกฺขุนา
สงฺฆคเตน    สงฺเฆ   วิหรนฺเตน   สพฺรหฺมจารีสุ   สคารเวน   ภวิตพฺพํ
สปฺปติสฺเสน   ฯ   สเจ   อาวุโส   อารญฺญโก  ภิกฺขุ  สงฺฆคโต  สงฺเฆ
วิหรนฺโต   สพฺรหฺมจารีสุ   อคารโว   โหติ   อปฺปติสฺโส   ตสฺส  ภวนฺติ
วตฺตาโร      กิมฺปนิมสฺสายสฺมโต      อารญฺญกสฺส      เอกสฺสารญฺเญ
เสริวิหาเรน  โย  อยมายสฺมา  สพฺรหฺมจารีสุ  อคารโว โหติ อปฺปติสฺโสติ
ตสฺส    ๒    ภวนฺติ    วตฺตาโร    ตสฺมา    อารญฺญเกน   ภิกฺขุนา
สงฺฆคเตน    สงฺเฆ   วิหรนฺเตน   สพฺรหฺมจารีสุ   สคารเวน   ภวิตพฺพํ
สปฺปติสฺเสน ฯ
     [๒๐๕]  อารญฺญเกนาวุโส  ภิกฺขุนา  สงฺฆคเตน  สงฺเฆ  วิหรนฺเตน
อาสนกุสเลน   ภวิตพฺพํ   อิติ   เถเร  จ  ภิกฺขู  นานุปชชฺช  นิสีทิสฺสามิ
นเว   จ   ภิกฺขู   น   อาสเนน   ปฏิพาหิสฺสามีติ   ฯ  สเจ  อาวุโส
#๑ โป. อารญฺญิโก ฯ   ๒ ยุ. อคารโว อปฺปติสฺโสติสฺส ฯ
