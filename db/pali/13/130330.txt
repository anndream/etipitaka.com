นิภาสานิ  ตานิ  อภิภุยฺย  ชานามิ  ปสฺสามีติ  เอวํสญฺญี  โหติ  อิทํ
อฏฺฐมํ  อภิภายตนํ ฯ  ตตฺร  จ  ปน  เม  สาวกา  พหู  อภิญฺญา-
โวสานปารมิปฺปตฺตา  วิหรนฺติ ฯ
     [๓๔๒]   ปุน   จปรํ  อุทายิ  อกฺขาตา  มยา  สาวกานํ  ปฏิปทา
ยถาปฏิปนฺนา    เม    สาวกา    ทส   กสิณายตนานิ   ภาเวนฺติ   ฯ
ปฐวีกสิณเมโก    สญฺชานาติ    อุทฺธมโธ    ติริยํ    อนฺวยํ   อปฺปมาณํ
อาโปกสิณเมโก   สญฺชานาติ   ...   เตโชกสิณเมโก  สญฺชานาติ  ...
วาโยกสิณเมโก สญฺชานาติ ... นีลกสิณเมโก สญฺชานาติ ... ปีตกสิณเมโก
สญฺชานาติ   ...   โลหิตกสิณเมโก  สญฺชานาติ  ...  โอทาตกสิณเมโก
สญฺชานาติ  ...  อากาสกสิณเมโก   สญฺชานาติ  ...  วิญฺญาณกสิณเมโก
สญฺชานาติ     อุทฺธมโธ    ติริยํ    อนฺวยํ    อปฺปมาณํ    ฯ    ตตฺร
จ ปน เม สาวกา พหู อภิญฺญาโวสานปารมิปฺปตฺตา วิหรนฺติ ฯ
     [๓๔๓]   ปุน   จปรํ  อุทายิ  อกฺขาตา  มยา  สาวกานํ  ปฏิปทา
ยถาปฏิปนฺนา  เม  สาวกา  จตฺตาริ  ฌานานิ  ๑  ภาเวนฺติ  ฯ อิธุทายิ
ภิกฺขุ    วิวิจฺเจว    กาเมหิ    วิวิจฺจ   อกุสเลหิ   ธมฺเมหิ   สวิตกฺกํ
สวิจารํ    วิเวกชํ   ปีติสุขํ   ปฐมํ   ฌานํ   อุปสมฺปชฺช   วิหรติ   โส
อิมเมว  กายํ  วิเวกเชน ปีติสุเขน อภิสนฺเนติ ๒ ปริสนฺเนติ ๓ ปริปูเรติ
ปริปฺผรติ   นาสฺส   กิญฺจิ   สพฺพาวโต   กายสฺส   วิเวกเชน  ปีติสุเขน
อปฺผุตํ  โหติ  ฯ   เสยฺยถาปิ  อุทายิ   ทกฺโข  นฺหาปโก  วา   นฺหา-
#๑ ยุ. จตฺตาโร ฌาเน ฯ   ๒ สี. ยุ. จตูสุ ฐาเนสุ อภิสนฺเทติ ฯ  ๓ ปริสนฺเทตีติ
#ปาโฐ ทิสฺสติ ฯ ยุ. จตูสุ ฐาเนสุ ปริสนฺเทติ ฯ
