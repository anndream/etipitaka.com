     [๓๐๖]   ปุน   จปรํ   สนฺทก   อิเธกจฺโจ   สตฺถา  ตกฺกี  โหติ
วีมํสี  ฯ  โส  ตกฺกปริยาหตํ  วีมํสานุจริตํ  สยํปฏิภานํ  ธมฺมํ  เทเสติ  ฯ
ตกฺกิสฺส    โข   ปน   สนฺทก   สตฺถุโน   วีมํสิสฺส   สุตกฺกิตมฺปิ   โหติ
ทุตฺตกฺกิตมฺปิ   โหติ   ตถาปิ   โหติ   อญฺญถาปิ  โหติ  ฯ  ตตฺร  สนฺทก
วิญฺญู    ปุริโส   อิติ   ปฏิสญฺจิกฺขติ   อยํ   โข   ภวํ   สตฺถา   ตกฺกี
วีมํสี  ๑  ฯ  โส  ตกฺกปริยาหตํ  วีมํสานุจริตํ สยํปฏิภานํ ธมฺมํ เทเสติ ฯ
ตกฺกิสฺส   โข   ปน   สตฺถุโน   วีมํสิสฺส  สุตกฺกิตมฺปิ  โหติ  ทุตฺตกฺกิตมฺปิ
โหติ   ตถาปิ   โหติ   อญฺญถาปิ   โหติ   ฯ   โส   อนสฺสาสิกํ   อิทํ
พฺรหฺมจริยนฺติ   อิติ   วิทิตฺวา  ตสฺมา  พฺรหฺมจริยา  นิพฺพิชฺช  ปกฺกมติ  ฯ
อิทํ  โข  สนฺทก  เตน  ภควตา  ชานตา ปสฺสตา อรหตา สมฺมาสมฺพุทฺเธน
ตติยํ      อนสฺสาสิกํ      พฺรหฺมจริยํ     อกฺขาตํ     ยตฺถ     วิญฺญู
ปุริโส   สสกฺกํ   พฺรหฺมจริยํ   น   วเสยฺย   วสนฺโต   จ  นาราเธยฺย
ญายํ ธมฺมํ กุสลํ ฯ
     [๓๐๗]  ปุน  จปรํ สนฺทก อิเธกจฺโจ สตฺถา มนฺโท [๒] โมมุโห ฯ
โส   มนฺทตฺตา   โมมุหตฺตา   ตถา   ๓  ตถา  ปญฺหํ  ปุฏฺโฐ  สมาโน
วาจาวิกฺเขปํ   อาปชฺชติ   อมราวิกฺเขปํ   เอวนฺติปิ   เม  โน  ตถาติปิ
เม   โน   อญฺญถาติปิ   เม   โน   โนติปิ   เม   โน   โน  โนติปิ
เม    โนติ   ฯ   ตตฺร   สนฺทก   วิญฺญู   ปุริโส   อิติ   ปฏิสญฺจิกฺขติ
อยํ   โข   ภวํ  สตฺถา  มนฺโท  โมมุโห  ฯ  โส  มนฺทตฺตา  โมมุหตฺตา
ตถา  ตถา  ปญฺหํ  ปุฏฺโฐ  สมาโน  วาจาวิกฺเขปํ  อาปชฺชติ อมราวิกฺเขปํ
#๑ ม. วีมํสา ฯ   ๒ ม. ยุ. โหติ ฯ   ๓ ม. ตตฺถ ตตฺถ ฯ
