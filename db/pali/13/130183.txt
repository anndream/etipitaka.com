     [๑๗๘]   อิธ   ปนุทายิ   เอกจฺเจ   กุลปุตฺตา   อิทํ   ปชหถาติ
มยา    วุจฺจมานา    เต    เอวมาหํสุ   กึ   ปนิมสฺส   อปฺปมตฺตกสฺส
โอรมตฺตกสฺส    ปหาตพฺพสฺส   ยสฺส   โน   ภควา   ปหานมาห   ยสฺส
โน   สุคโต   ปฏินิสฺสคฺคมาหาติ   เต   ตญฺเจว   ปชหนฺติ  มยิ  จ  น
อปฺปจฺจยํ   อุปฏฺฐเปนฺติ   เย   จ   ภิกฺขู  สิกฺขากามา  เต  ตํ  ปหาย
อปฺโปสฺสุกฺกา   ปนฺนโลมา   ปรทวุตฺตา  ๑  มิคภูเตน  เจตสา  วิหรนฺติ
เตสนฺตํ   อุทายิ   โหติ   อพลํ   พนฺธนํ   ทุพฺพลํ  พนฺธนํ  ปูติกํ  พนฺธนํ
อสารกํ   พนฺธนํ   ฯ   เสยฺยถาปิ   อุทายิ   รญฺโญ  นาโค  อีสาทนฺโต
อุรุฬฺหวาภิชาโต   ๒  สงฺคามาวจโร  ทเฬฺหหิ  วรตฺเตหิ  ๓  พนฺธเนหิ
พนฺโธ   อีสกํเยว   กายํ   สนฺนาเมตฺวา   ตานิ  พนฺธนานิ  สญฺฉินฺทิตฺวา
สมฺปทาเลตฺวา   เยนกามํ  ปกฺกมติ  โย  นุ  โข  อุทายิ  เอวํ  วเทยฺย
เยหิ   โส   รญฺโญ  นาโค  อีสาทนฺโต  อุรุฬฺหวาภิชาโต  สงฺคามาวจโร
ทเฬฺหหิ  วรตฺเตหิ  พนฺธเนหิ  พนฺโธ  อีสกํเยว  ตายํ  ๓  สนฺนาเมตฺวา
ตานิ      พนฺธนานิ      สญฺฉินฺทิตฺวา     สมฺปทาเลตฺวา     เยนกามํ
ปกฺกมติ   ตญฺหิ   ตสฺส   พลวํ   พนฺธนํ   ทฬฺหํ   พนฺธนํ   ถิรํ   พนฺธนํ
อปูติกํ   พนฺธนํ   ถูโล   กฬิงฺคโรติ   สมฺมา   นุ   โข   โส   อุทายิ
วทมาโน   วเทยฺยาติ  ฯ  โน  เหตํ  ภนฺเต  เยหิ  ภนฺเต  โส  รญฺโญ
นาโค   อีสาทนฺโต   อุรุฬฺหวาภิชาโต  สงฺคามาวจโร  ทเฬฺหหิ  วรตฺเตหิ
พนฺธเนหิ   พนฺโธ   อีสกํเยว   กายํ   สนฺนาเมตฺวา   ตานิ   พนฺธนานิ
#๑ ม. ปรทตฺตวุตฺตา ฯ   ๒ ยุ. อุพฺพุฬฺหวาภิชาโต ฯ อปรํปิ อีทิสเมว ฯ
#๓ ยุ. วารตฺเตหิ ฯ  ๔ ยุ. กายํ ฯ
