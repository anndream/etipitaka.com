ธมฺมา    อภิวฑฺฒนฺติ    เอวรูโป    โข    มหาราช    กายสมาจาโร
อโนปารมฺโภ    สมเณหิ    พฺราหฺมเณหิ    วิญฺญูหีติ   ฯ   กตโม   ปน
ภนฺเต   อานนฺท   วจีสมาจาโร   ฯเปฯ   มโนสมาจาโร  อโนปารมฺโภ
สมเณหิ   พฺราหฺมเณหิ   วิญฺญูหีติ  ฯ  โย  โข  มหาราช  มโนสมาจาโร
กุสโล    ฯ    กตโม    ปน    ภนฺเต   มโนสมาจาโร   กุสโล   ฯ
โย   โข   มหาราช  มโนสมาจาโร  อนวชฺโช  ฯ  กตโม  ปน  ภนฺเต
มโนสมาจาโร   อนวชฺโช   ฯ   โย   โข   มหาราช   มโนสมาจาโร
อพฺยาปชฺโฌ   ฯ   กตโม   ปน  ภนฺเต  มโนสมาจาโร  อพฺยาปชฺโฌ  ฯ
โย   โข   มหาราช   มโนสมาจาโร   สุขวิปาโก   ฯ   กตโม   ปน
ภนฺเต  มโนสมาจาโร  สุขวิปาโก  ฯ  โย  โข  มหาราช มโนสมาจาโร
เนวตฺตพฺยาพาธายปิ     สํวตฺตติ     น     ปรพฺยาพาธายปิ    สํวตฺตติ
น   อุภยพฺยาพาธายปิ   สํวตฺตติ   ตสฺส   อกุสลา   ธมฺมา   ปริหายนฺติ
กุสลา   ธมฺมา   อภิวฑฺฒนฺติ   เอวรูโป   โข  มหาราช  มโนสมาจาโร
อโนปารมฺโภ สมเณหิ พฺราหฺมเณหิ วิญฺญูหีติ ฯ
     [๕๕๕]  กินฺนุ  โข  ปน  ภนฺเต ๑ อานนฺท โส ภควา สพฺเพสํเยว
กุสลานํ    ธมฺมานํ    อุปสมฺปทํ    วณฺเณตีติ   ฯ   สพฺพากุสลธมฺมปหีโน
โข มหาราช ตถาคโต กุสลธมฺมสมนฺนาคโตติ ฯ
     [๕๕๖]   อจฺฉริยํ   ภนฺเต   อพฺภูตํ   ภนฺเต   ยาว  สุภาสิตญฺจิทํ
ภนฺเต   อายสฺมตา   อานนฺเทน   อิมินา   จ   มยํ  ภนฺเต  อายสฺมโต
อานนฺทสฺส   สุภาสิเตน   อตฺตมนาภิรทฺธา  เอวํ  อตฺตมนาภิรทฺธา  [๒]
#๑ ยุ. กึ ปน ภนฺเต ฯ   ๒ ยุ. เอตฺถนฺตเร จสทฺโท ทิสฺสติ ฯ
