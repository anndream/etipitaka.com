อิมสฺส   ปน   โภ   รฏฺฐปาล   ภาสิตสฺส   กถํ  อตฺโถ  ทฏฺฐพฺโพติ  ฯ
ตํ    กึ    มญฺญสิ    มหาราช    อโหสิ    ตฺวํ    วีสติวสฺสุทฺเทสิโกปิ
ปณฺณวีสติวสฺสุทฺเทสิโกปิ  ๑  หตฺถิสฺมึปิ  กตาวี  อสฺสสฺมึปิ  กตาวี  รถสฺมึปิ
กตาวี   ธนุสฺมึปิ   กตาวี   ถรุสฺมึปิ   กตาวี  อูรุพลี  พาหุพลี  อลมตฺโต
สงฺคามาวจโรติ    ฯ   อโหสิมหํ   โภ   รฏฺฐปาล   วีสติวสฺสุทฺเทสิโกปิ
ปณฺณวีสติวสฺสุทฺเทสิโกปิ    ๒    หตฺถิสฺมึปิ   กตาวี   อสฺสสฺมึปิ   กตาวี
รถสฺมึปิ   กตาวี   ธนุสฺมึปิ   กตาวี   ถรุสฺมึปิ   กตาวี  อูรุพลี  พาหุพลี
อลมตฺโต   สงฺคามาวจโร   อปฺเปกทาหํ   โภ   รฏฺฐปาล  อิทฺธิมา  ๓
มญฺเญ   น   อตฺตโน  พเลน  สมสมํ  สมนุปสฺสามีติ   ฯ  ตํ  กึ  มญฺญสิ
มหาราช   เอวเมว   ตฺวํ   เอตรหิปิ   ๓  อูรุพลี  พาหุพลี  อลมตฺโต
สงฺคามาวจโรติ    ฯ   โน   หิทํ   โภ   รฏฺฐปาล   เอตรหิ   ชิณฺโณ
วุฑฺโฒ   มหลฺลโก   อทฺธคโต   วโยอนุปฺปตฺโต  อสีติโก  เม  วโย  ๕
วตฺตติ   อปฺเปกทาหํ   โภ  รฏฺฐปาล  อิธ  ปาทํ  กริสฺสามีติ  อญฺเญเนว
ปาทํ   กโรมีติ   ฯ   อิทํ   โข  ตํ  มหาราช  เตน  ภควตา  ชานตา
ปสฺสตา    อรหตา    สมฺมาสมฺพุทฺเธน    สนฺธาย    ภาสิตํ    อุปนียติ
โลโก   อทฺธุโวติ   ยมหํ  ญตฺวา  จ  ทิสฺวา  จ  สุตฺวา  จ  อคารสฺมา
อนคาริยํ    ปพฺพชิโตติ   ฯ   อจฺฉริยํ   โภ   รฏฺฐปาล   อพฺภูตํ   โภพ
รฏฺฐปาล    ยาว    สุภาสิตญฺจิทํ   เตน   ภควตา   ชานตา   ปสฺสตา
อรหตา    สมฺมาสมฺพุทฺเธน    อุปนียติ    โลโก    อทฺธุโวติ   อุปนียติ
#๑-๒ ยุ. ปณฺณุ... ฯ  ๓ สี. ยุ. อิทฺธิมาว มญฺเญติ ทิสฺสติ ฯ
#๔ ยุ. ปิสทฺโท นตฺถิ ฯ  ๕ ยุ. อาสีติโก วโย ฯ เมติ นตฺถิ ฯ
