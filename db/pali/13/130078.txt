สาวโกหมสฺมิ     สมฺมคฺคตสฺส     ฌายิสฺส    อนนุคตนฺตรสฺส    สุทฺธสฺส
อสิตสฺส  อปฺปภีตสฺส  ๑  ปวิวิตฺตสฺส  อคฺคปฺปตฺตสฺส  ติณฺณสฺส  ตารยนฺตสฺส
ภควโต       ตสฺส       สาวโกหมสฺมิ      สนฺตสฺส      ภูริปญฺญสฺส
มหาปญฺญสฺส     วีตโลภสฺส     ตถาคตสฺส    สุคตสฺส    อปฺปฏิปุคฺคลสฺส
อสมสฺส     วิสารทสฺส    นิปุณสฺส    ภควโต    ตสฺส    สาวโกหมสฺมิ
ตณฺหจฺฉิทสฺส    ๒    พุทฺธสฺส   วีตธูมสฺส   อนุปลิตฺตสฺส   อาหุเนยฺยสฺส
ยกฺขสฺส    อุตฺตมปุคฺคลสฺส   อตุลสฺส   มหโต   ยสคฺคปฺปตฺตสฺส   ภควโต
ตสฺส สาวโกหมสฺมีติ ฯ
     [๘๓]   กทา   สญฺญูฬฺหา   ปน   เต   คหปติ   อิเม   สมณสฺส
โคตมสฺส   วณฺณาติ   ฯ  เสยฺยถาปิ  ภนฺเต  นานาปุปฺผานํ  มหาปุปฺผราสิ
ตเมนํ  ทกฺโข  มาลากาโร  วา  มาลาการนฺเตวาสี  วา  วิจิตฺรมาลํ ๓
คนฺเถยฺย  เอวเมว  โข  ภนฺเต  โส  ภควา  อเนกวณฺโณ อเนกสตวณฺโณ
โก หิ ภนฺเต วณฺณารหสฺส วณฺณํ น กริสฺสตีติ ฯ
     อถ   โข   นิคนฺถสฺส  นาฏปุตฺตสฺส  ภควโต  สกฺการํ  อสหมานสฺส
ตตฺเถว อุณฺหํ โลหิตํ มุขโต อุคฺคญฺฉีติ ฯ
                 อุปาลิวาทสุตฺตํ นิฏฺฐิตํ ฉฏฺฐํ ฯ
                      _____________
#๑ ยุ. อปฺปหีนสฺส ฯ  ๒ ม. ตณฺหจฺฉินฺทิสฺส ฯ
#๓ ม. วิจิตฺตํ มาลํ ฯ ยุ. วิจิตฺรํ ฯ
