โหติ    ยนฺโน   ภควา   ธมฺมํ   ภาสิสฺสติ   ตนฺโน   โสสฺสามาติ   ฯ
เยปิ    สมณสฺส    โคตมสฺส   สาวกา   สพฺรหฺมจารีหิ   สมฺปโยเชตฺวา
สิกฺขํ   ปจฺจกฺขาย   หีนายาวตฺตนฺติ   เตปิ   สตฺถุโน  เจว  วณฺณวาทิโน
โหนฺติ   ธมฺมสฺส   จ   วณฺณวาทิโน   โหนฺติ   สงฺฆสฺส  จ  วณฺณวาทิโน
โหนฺติ     อตฺตครหิโนเยว     โหนฺติ     อนญฺญครหิโน    มยเมวมฺหา
อลกฺขิกา   มยํ   อปฺปปุญฺญา   เย   มยํ  เอวํ  สฺวากฺขาเต  ธมฺมวินเย
ปพฺพชิตฺวา    น   สกฺขิมฺหา   ยาวชีวํ   ปริปุณฺณํ   ปริสุทฺธํ   พฺรหฺมจริยํ
จริตุนฺติ    ฯ   เต   อารามิกภูตา   วา   อุปาสกภูตา   วา   ปญฺจสุ
สิกฺขาปเทสุ   สมาทาย   วตฺตนฺติ   ฯ   อิติ  สมโณ  โคตโม  สาวกานํ
สกฺกโต   ครุกโต   มานิโต   ปูชิโต   สมณญฺจ   ปน   โคตมํ  สาวกา
สกฺกตฺวา   ครุกตฺวา   อุปนิสฺสาย   วิหรนฺตีติ  ฯ  กตี  ปน  ตฺวํ  อุทายิ
มยิ   ธมฺเม   สมนุปสฺสสิ   เยหิ   มม  สาวกา  สกฺกโรนฺติ  ครุกโรนฺติ
มาเนนฺติ ปูเชนฺติ สกฺกตฺวา ครุกตฺวา อุปนิสฺสาย วิหรนฺตีติ ฯ
     [๓๑๙]   ปญฺจ   โข   อหํ   ภนฺเต  ภควติ  ธมฺเม  สมนุปสฺสามิ
เยหิ   ภควนฺตํ   สาวกา   สกฺกโรนฺติ   ครุกโรนฺติ   มาเนนฺติ  ปูเชนฺติ
สกฺกตฺวา    ครุกตฺวา    อุปนิสฺสาย   วิหรนฺติ   กตเม   ปญฺจ   ภควา
หิ    ภนฺเต    อปฺปาหาโร    อปฺปาหารตาย    จ   วณฺณวาที   ยมฺปิ
ภนฺเต    ภควา    อปฺปาหาโร   อปฺปาหารตาย   จ   วณฺณวาที   อิมํ
โข   อหํ   ภนฺเต   ภควติ   ปฐมํ   ธมฺมํ  สมนุปสฺสามิ  เยน  ภควนฺตํ
สาวกา   สกฺกโรนฺติ  ครุกโรนฺติ  มาเนนฺติ  ปูเชนฺติ  สกฺกตฺวา  ครุ-
