                       โปตลิยสุตฺตํ
     [๓๖]  เอวมฺเม  สุตํ  เอกํ  สมยํ  ภควา  องฺคุตฺตราเปสุ  วิหรติ
อาปณํ   นาม  องฺคุตฺตราปานํ  นิคโม  ฯ  อถ  โข  ภควา  ปุพฺพณฺหสมยํ
นิวาเสตฺวา   ปตฺตจีวรมาทาย   อาปณํ   ปิณฺฑาย   ปาวิสิ   ฯ  อาปเณ
ปิณฺฑาย    จริตฺวา   ปจฺฉาภตฺตํ   ปิณฺฑปาตปฏิกฺกนฺโต   เยน   อญฺญตโร
วนสณฺโฑ  เตนุปสงฺกมิ  ๑  ทิวาวิหาราย  ตํ  วนสณฺฑํ อชฺโฌคเหตฺวา ๒
อญฺญตรสฺมึ   รุกฺขมูเล   ทิวาวิหารํ   นิสีทิ   ฯ  โปตลิโยปิ  โข  คหปติ
สมฺปนฺนนิวาสนปาปุรโณ  ๓  ฉตฺตุปาหนาหิ  ชงฺฆาวิหารํ ๓ อนุจงฺกมมาโน
อนุวิจรมาโน   เยน   โส   วนสณฺโฑ   เตนุปสงฺกมิ   อุปสงฺกมิตฺวา  ตํ
วนสณฺฑํ    อชฺโฌคเหตฺวา   เยน   ภควา   เตนุปสงฺกมิ   อุปสงฺกมิตฺวา
ภควตา   สทฺธึ   สมฺโมทิ   สมฺโมทนียํ   กถํ   สาราณียํ   วีติสาเรตฺวา
เอกมนฺตํ อฏฺฐาสิ ฯ
     [๓๗]   เอกมนฺตํ   ฐิตํ  โข  โปตลิยํ  คหปตึ  ภควา  เอตทโวจ
สํวิชฺชนฺติ  ๕  โข  คหปติ  อาสนานิ  สเจ  อากงฺขสิ  นิสีทาติ  ฯ เอวํ
วุตฺเต    โปตลิโย    คหปติ    คหปติวาเทน    มํ   สมโณ   โคตโม
สมุทาจรตีติ   กุปิโต   อนตฺตมโน   ตุณฺหี   อโหสิ   ฯ   ทุติยมฺปิ   โข
ภควา   โปตลิยํ   คหปตึ   เอตทโวจ  สํวิชฺชนฺติ  โข  คหปติ  อาสนานิ
#๑ โป. อุปสงฺกมิตฺวา ฯ  ๒ ม. อชฺโฌคาหิตฺวา ฯ  ๓ สี. ม. ยุ. นิวาสนปาวุรโณ ฯ
#๔ ม. ชงฺฆวิหารํ ฯ  ๕ สี. ยุ. สํวิชฺชนฺเต โขติ ปาโฐ ทิสฺสติ ฯ
