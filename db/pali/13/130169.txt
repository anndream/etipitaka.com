วิวิจฺจ   อกุสเลหิ   ธมฺเมหิ   สวิตกฺกํ   สวิจารํ  วิเวกชํ  ปีติสุขํ  ปฐมํ
ฌานํ    อุปสมฺปชฺช   วิหรติ   ตํ   กิสฺส   เหตุ   เอวเญฺหตํ   ภทฺทาลิ
โหติ   ยถาตํ   สตฺถุ   สาสเน   สิกฺขาย  ปริปูรการิสฺส  ฯ  ปุน  จปรํ
ภทฺทาลิ   ภิกฺขุ   วิตกฺกวิจารานํ   วูปสมา  อชฺฌตฺตํ  สมฺปสาทนํ  เจตโส
เอโกทิภาวํ   อวิตกฺกํ  อวิจารํ  สมาธิชํ  ปีติสุขํ  ทุติยํ  ฌานํ  อุปสมฺปชฺช
วิหรติ    ตํ    กิสฺส    เหตุ    เอวเญฺหตํ   ภทฺทาลิ   โหติ   ยถาตํ
สตฺถุ   สาสเน   สิกฺขาย   ปริปูรการิสฺส  ฯ  ปุน  จปรํ  ภทฺทาลิ  ภิกฺขุ
ปีติยา   จ   วิราคา   ฯเปฯ   ตติยํ   ฌานํ   อุปสมฺปชฺช   วิหรติ  ตํ
กิสฺส    เหตุ   เอวเญฺหตํ   ภทฺทาลิ   โหติ   ยถาตํ   สตฺถุ   สาสเน
สิกฺขาย   ปริปูรการิสฺส   ฯ   ปุน   จปรํ   ภทฺทาลิ   ภิกฺขุ  สุขสฺส  จ
ปหานา    ฯเปฯ    จตุตฺถํ    ฌานํ   อุปสมฺปชฺช   วิหรติ   ตํ   กิสฺส
เหตุ   เอวเญฺหตํ   ภทฺทาลิ   โหติ   ยถาตํ   สตฺถุ   สาสเน  สิกฺขาย
ปริปูรการิสฺส ฯ
     [๑๖๘]   โส   เอวํ   สมาหิเต   จิตฺเต  ปริสุทฺเธ  ปริโยทาเต
อนงฺคเณ   วิคตูปกฺกิเลเส   มุทุภูเต   กมฺมนิเย   ฐิเต  อาเนญฺชปฺปตฺเต
ปุพฺเพนิวาสานุสฺสติญาณาย   จิตฺตํ   อภินินฺนาเมติ   ฯ   โส   อเนกวิหิตํ
ปุพฺเพนิวาสํ    อนุสฺสรติ    เสยฺยถีทํ    เอกมฺปิ   ชาตึ   ฯเปฯ   อิติ
สาการํ    สอุทฺเทสํ   อเนกวิหิตํ   ปุพฺเพนิวาสํ   อนุสฺสรติ   ตํ   กิสฺส
เหตุ   เอวเญฺหตํ   ภทฺทาลิ   โหติ   ยถาตํ   สตฺถุ   สาสเน  สิกฺขาย
ปริปูรการิสฺส   ฯ   โส  เอวํ  สมาหิเต  จิตฺเต  ปริสุทฺเธ  ปริโยทาเต
