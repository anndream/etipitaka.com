กิริยาย   ปาปสฺส   กมฺมสฺส   ปวตฺติยาติ   ฯ  น  โข  ตปสฺสิ  อาจิณฺณํ๔
ตถาคตสฺส    ทณฺฑํ    ทณฺฑนฺติ    ปญฺญาเปตุํ    กมฺมํ    กมฺมนฺติ   โข
ตปสฺสิ    อาจิณฺณํ    ตถาคตสฺส    ปญฺญาเปตุนฺติ   ฯ   ตฺวํ   ปนาวุโส
โคตม    กติ    กมฺมานิ    ปญฺญาเปสิ    ปาปสฺส   กมฺมสฺส   กิริยาย
ปาปสฺส   กมฺมสฺส   ปวตฺติยาติ   ฯ   ตีณิ   โข   อหํ  ตปสฺสิ  กมฺมานิ
ปญฺญาเปมิ   ปาปสฺส   กมฺมสฺส   กิริยาย   ปาปสฺส   กมฺมสฺส  ปวตฺติยา
เสยฺยถีทํ   กายกมฺมํ   วจีกมฺมํ   มโนกมฺมนฺติ   ฯ  กึ  ปนาวุโส  โคตม
อญฺญเทว    กายกมฺมํ    อญฺญํ    วจีกมฺมํ    อญฺญํ    มโนกมฺมนฺติ   ฯ
อญฺญเทว   ตปสฺสิ   กายกมฺมํ   อญฺญํ   วจีกมฺมํ   อญฺญํ  มโนกมฺมนฺติ  ฯ
อิเมสํ   ปนาวุโส   โคตม   ติณฺณํ   กมฺมานํ   เอวํ  ปฏิวิภตฺตานํ  เอวํ
ปฏิวิสิฏฺฐานํ    กตมํ    กมฺมํ    มหาสาวชฺชตรํ    ปญฺญาเปสิ   ปาปสฺส
กมฺมสฺส   กิริยาย   ปาปสฺส   กมฺมสฺส   ปวตฺติยา   ยทิ  วา  กายกมฺมํ
ยทิ   วา   วจีกมฺมํ   ยทิ   วา   มโนกมฺมนฺติ   ฯ   อิเมสํ  โข  อหํ
ตปสฺสิ    ติณฺณํ    กมฺมานํ    เอวํ   ปฏิวิภตฺตานํ   เอวํ   ปฏิวิสิฏฺฐานํ
มโนกมฺมํ    มหาสาวชฺชตรํ    ปญฺญาเปมิ   ปาปสฺส   กมฺมสฺส   กิริยาย
ปาปสฺส    กมฺมสฺส    ปวตฺติยา   โน   ตถา   กายกมฺมํ   โน   ตถา
วจีกมฺมนฺติ    ฯ   มโนกมฺมนฺติ   อาวุโส   โคตม   วเทสิ   ฯ   มโน
กมฺมนฺติ    ตปสฺสิ    วทามิ    ฯเปฯ   มโนกมฺมนฺติ   อาวุโส   โคตม
วเทสิ    ฯ    มโนกมฺมนฺติ   ตปสฺสิ   วทามีติ   ฯ   อิติห   ทีฆตปสฺสี
นิคนฺโถ    ภควนฺตํ   อิมสฺมึ   กถาวตฺถุสฺมึ   ยาวตติยกํ   ปติฏฺฐาเปตฺวา
