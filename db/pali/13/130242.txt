     [๒๔๖]   กินฺนุ   โข   โภ   โคตม   สสฺสโต   โลโก  อิทเมว
สจฺจํ   โมฆมญฺญนฺติ   เอวํทิฏฺฐี   ภวํ   โคตโมติ   อิติ  ปุฏฺโฐ  สมาโน
น   โข   อหํ   วจฺฉ   เอวํทิฏฺฐี   สสฺสโต   โลโก   อิทเมว   สจฺจํ
โมฆมญฺญนฺติ   วเทสิ   ฯ   กึ   ปน   โภ   โคตม   อสสฺสโต  โลโก
อิทเมว   สจฺจํ   โมฆมญฺญนฺติ   เอวํทิฏฺฐี   ภวํ   โคตโมติ  อิติ  ปุฏฺโฐ
สมาโน   น   โข   อหํ   วจฺฉ   เอวํทิฏฺฐี  อสสฺสโต  โลโก  อิทเมว
สจฺจํ   โมฆมญฺญนฺติ   วเทสิ   ฯ   กินฺนุ   โข   โภ   โคตม  อนฺตวา
โลโก    อิทเมว    สจฺจํ    โมฆมญฺญนฺติ   เอวํทิฏฺฐี   ภวํ   โคตโมติ
อิติ    ปุฏฺโฐ   สมาโน   น   โข   อหํ   วจฺฉ   เอวํทิฏฺฐี   อนฺตวา
โลโก    อิทเมว   สจฺจํ   โมฆมญฺญนฺติ   วเทสิ   ฯ   กึ   ปน   โภ
โคตม    อนนฺตวา   โลโก   อิทเมว   สจฺจํ   โมฆมญฺญนฺติ   เอวํทิฏฺฐี
ภวํ   โคตโมติ   อิติ   ปุฏฺโฐ   สมาโน  น  โข  อหํ  วจฺฉ  เอวํทิฏฺฐี
อนนฺตวา   โลโก   อิทเมว   สจฺจํ   โมฆมญฺญนฺติ   วเทสิ   ฯ   กินฺนุ
โข   โภ   โคตม   ตํ   ชีวํ   ตํ   สรีรํ  อิทเมว  สจฺจํ  โมฆมญฺญนฺติ
เอวํทิฏฺฐี   ภวํ   โคตโมติ   อิติ   ปุฏฺโฐ  สมาโน  น  โข  อหํ  วจฺฉ
เอวํทิฏฺฐี   ตํ   ชีวํ   ตํ  สรีรํ  อิทเมว  สจฺจํ  โมฆมญฺญนฺติ  วเทสิ  ฯ
กึ   ปน   โภ   โคตม   อญฺญํ   ชีวํ   อญฺญํ   สรีรํ   อิทเมว   สจฺจํ
โมฆมญฺญนฺติ   เอวํทิฏฺฐี   ภวํ   โคตโมติ   อิติ   ปุฏฺโฐ   สมาโน   น
โข   อหํ   วจฺฉ   เอวํทิฏฺฐี   อญฺญํ   ชีวํ  อญฺญํ  สรีรํ  อิทเมว  สจฺจํ
โมฆมญฺญนฺติ   วเทสิ   ฯ   กินฺนุ   โข   โภ   โคตม  โหติ  ตถาคโต
