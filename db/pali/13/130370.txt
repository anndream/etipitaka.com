ปจฺจูสสมยํ   วิทฺเธ   วิคตวลาหเก   เทเว   โอสธิตารกา  อยํ  อิเมสํ
อุภินฺนํ วณฺณานํ อภิกฺกนฺตตโร จ ปณีตตโร จาติ ฯ
     [๓๙๖]   ตํ   กึ  มญฺญสิ  กจฺจาน  ยา  วา  รตฺติยา  ปจฺจูสสมยํ
วิทฺเธ   วิคตวลาหเก   เทเว   โอสธิตารกา   โย   วา  ตทหุโปสเถ
ปณฺณรเส    วิทฺเธ    วิคตวลาหเก    เทเว    อภิโท   อฑฺฒรตฺตสมยํ
จนฺโท    อิเมสํ    อุภินฺนํ    วณฺณานํ   กตโม   วณฺโณ   อภิกฺกนฺตตโร
จ   ปณีตตโร   จาติ   ฯ   ยฺวายํ  โภ  โคตม  ตทหุโปสเถ  ปณฺณรเส
วิทฺเธ    วิคตวลาหเก   เทเว   อภิโท   อฑฺฒรตฺตสมยํ   จนฺโท   อยํ
อิเมสํ อุภินฺนํ วณฺณานํ อภิกฺกนฺตตโร จ ปณีตตโร จาติ ฯ
     [๓๙๗]    ตํ   กึ   มญฺญสิ   กจฺจาน   โย   วา   ตทหุโปสเถ
ปณฺณรเส    วิทฺเธ    วิคตวลาหเก    เทเว    อภิโท   อฑฺฒรตฺตสมยํ
จนฺโท    โย   วา   วสฺสานํ   ปจฺฉิเม   มาเส   สรทสมเย   วิทฺเธ
วิคตวลาหเก   เทเว   อภิโท   มชฺฌนฺติกสมยํ   สุริโย   อิเมสํ  อุภินฺนํ
วณฺณานํ    กตโม   วณฺโณ   อภิกฺกนฺตตโร   จ   ปณีตตโร   จาติ   ฯ
ยฺวายํ   โภ   โคตม   วสฺสานํ   ปจฺฉิเม   มาเส   สรทสมเย  วิทฺเธ
วิคตวลาหเก    เทเว   อภิโท   มชฺฌนฺติกสมยํ   สุริโย   อยํ   อิเมสํ
อุภินฺนํ วณฺณานํ อภิกฺกนฺตตโร จ ปณีตตโร จาติ ฯ
     [๓๙๘]  ตโต  ๑  โข  เต  กจฺจาน  พหู  หิ พหุตรา เทวา เย
อิเมสํ    จนฺทิมสุริยานํ   อาภา   นานุโภนฺติ   ตฺยาหํ   ปชานามิ   อถ
จ   ปนาหํ   น   วทามิ   ยสฺมา   วณฺณา   อญฺโญ  วณฺโณ  อุตฺตริตโร
#๑ ยุ. อโต ฯ
