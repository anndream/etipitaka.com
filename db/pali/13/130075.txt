พฺราหฺมโณ   ตํ   มาณวิกํ   เอตทโวจ   อาคเมหิ   ตาว   โภติ  ยาว
วิชายสิ   สเจ   ตฺวํ   โภติ   กุมารกํ   วิชายิสฺสสิ   ตสฺสา  เต  อหํ
อาปณา   มกฺกฏจฺฉาปกํ   กีณิตฺวา   อานิสฺสามิ   โย   เต   กุมารกสฺส
กีฬาปนโก   ภวิสฺสติ   สเจ   ปน   ตฺวํ   โภติ   กุมาริกํ   วิชายิสฺสสิ
ตสฺสา   เต   อหํ   อาปณา   มกฺกฏจฺฉาปิกํ   กีณิตฺวา  อานิสฺสามิ  ยา
เต   กุมาริกาย   กีฬาปนิกา   ภวิสฺสตีติ  ฯ  ตติยมฺปิ  โข  ภนฺเต  สา
มาณวิกา   ตํ   พฺราหฺมณํ   เอตทโวจ   คจฺฉ   ตฺวํ  พฺราหฺมณ  อาปณา
มกฺกฏจฺฉาปทํ   กีณิตฺวา   อาเนหิ   โย   เม   กุมารกสฺส   กีฬาปนโก
ภวิสฺสตีติ   ฯ   อถ   โข   ภนฺเต  โส  พฺราหฺมโณ  ตสฺสา  มาณวิกาย
สารตฺโต      ปฏิพทฺธจิตฺโต     อาปณา     มกฺกฏจฺฉาปกํ     กีณิตฺวา
อาเนตฺวา  ตํ  มาณวิกํ  เอตทโวจ  อยํ  เต  โภติ  มยา  ๑  อาปณา
มกฺกฏจฺฉาปโก   กีณิตฺวา   อานีโต   โย   เต   กุมารกสฺส  กีฬาปนโก
ภวิสฺสตีติ   ฯ   เอวํ   วุตฺเต   ภนฺเต   สา   มาณวิกา  ตํ  พฺราหฺมณํ
เอตทโวจ   คจฺฉ   ตฺวํ   พฺราหฺมณ   อิมํ  มกฺกฏจฺฉาปกํ  อาทาย  เยน
รตฺตปาณี  รชกปุตฺโต  เตนุปสงฺกมิ  ๒  อุปสงฺกมิตฺวา  รตฺตปาณึ รชกปุตฺตํ
เอวํ    วเทหิ    อิจฺฉามหํ    สมฺม    รตฺตปาณิ   อิมํ   มกฺกฏจฺฉาปกํ
ปีตาวเลปนํ    นาม    รงฺคชาตํ   รชิตํ   ๓   อาโกฏฺฏิตปจฺจาโกฏฺฏิตํ
อุภโตภาควิมฏฺฐนฺติ   ฯ   อถ   โข   ภนฺเต   โส   พฺราหฺมโณ  ตสฺสา
มาณวิกาย   สารตฺโต   ปฏิพทฺธจิตฺโต  ๓  มกฺกฏจฺฉาปกํ  อาทาย  เยน
#๑ ม. ยุ. อยํ ปาโฐ นตฺถิ ฯ  ๒ ยุ. เตนุปสงฺกม ฯ  ๓ สี. ยุ. รญฺชิตํ ฯ
#๔ ยุ. ตนฺติ ทิสฺสติ ฯ
