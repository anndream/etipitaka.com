วุตฺเต   อหํ   ราชกุมาร   ปญฺจวคฺคิเย   ภิกฺขู   เอตทโวจํ  อภิชานาถ
เม   โน   ตุเมฺห   ภิกฺขเว   อิโต  ปุพฺเพ  เอวรูปํ  ภาสิตเมตนฺติ  ฯ
โน   เหตํ   ภนฺเต   ฯ   อรหํ   ภิกฺขเว   ตถาคโต   สมฺมาสมฺพุทฺโธ
โอทหถ    ภิกฺขเว    โสตํ    อมตมธิคตํ   อหมนุสาสามิ   อหํ   ธมฺมํ
เทเสมิ    ยถานุสิฏฺฐํ    ตถา   ปฏิปชฺชมานา   นจิรสฺเสว   ยสฺสตฺถาย
กุลปุตฺตา    สมฺมเทว    อคารสฺมา    อนคาริยํ   ปพฺพชนฺติ   ตทนุตฺตรํ
พฺรหฺมจริยปริโยสานํ    ทิฏฺเฐว    ธมฺเม    สยํ   อภิญฺญา   สจฺฉิกตฺวา
อุปสมฺปชฺช   วิหริสฺสถาติ   ฯ  อสกฺขึ  โข  อหํ  ราชกุมาร  ปญฺจวคฺคิเย
ภิกฺขู   สญฺญาเปตุํ   ฯ   เทฺวปิ   สุทํ   ราชกุมาร  ภิกฺขู  โอวทามิ  ฯ
ตโย   ภิกฺขู   ปิณฺฑาย   จรนฺติ   ฯ  ยํ  ตโย  ภิกฺขู  ปิณฺฑาย  จริตฺวา
อาหรนฺติ   เตน   ฉพฺพคฺคา  ยาเปม  ฯ  ตโยปิ  สุทํ  ราชกุมาร  ภิกฺขู
โอวทามิ ฯ [๑]  เทฺว ภิกฺขู ปิณฺฑาย จริตฺวา อาหรนฺติ เตน ฉพฺพคฺคา ๒
ยาเปม   ฯ   อถ   โข    ราชกุมาร  ปญฺจวคฺคิยา  ภิกฺขู  มยา  เอวํ
โอวทิยมานา   เอวํ   อนุสาสิยมานา   นจิรสฺเสว  ยสฺสตฺถาย  กุลปุตฺตา
สมฺมเทว  อคารสฺมา  อนคาริยํ  ปพฺพชนฺติ  ตทนุตฺตรํ  พฺรหฺมจริยปริโยสานํ
ทิฏฺเฐว     ธมฺเม     สยํ     อภิญฺญา     สจฺฉิกตฺวา     อุปสมฺปชฺช
วิหรึสูติ ฯ
     [๕๑๕]   เอวํ   วุตฺเต   โพธิ  ราชกุมาโร  ภควนฺตํ  เอตทโวจ
กีวจิเรน  นุ  โข  ภนฺเต  ภิกฺขุ  ตถาคตํ  วินายกํ  ลภมาโน  ยสฺสตฺถาย
กุลปุตฺตา    สมฺมเทว    อคารสฺมา    อนคาริยํ   ปพฺพชนฺติ   ตทนุตฺตรํ
#๑ ยุ. เอตฺถนฺตเร เทฺว ภิกฺขู ปิณฺฑาย จรนฺติ, ยนฺติ ทิสฺสนฺติ ฯ
#๒ ยุ. ฉพฺพคฺโค ฯ
