					      ปริพฺพาชกวคฺโค
						   ________
					      จูฬวจฺฉโคตฺตสุตฺตํ ๑
     [๒๔๐]   เอวมฺเม   สุตํ   เอกํ  สมยํ  ภควา  เวสาลิยํ  วิหรติ
มหาวเน    กูฏาคารสาลายํ   ฯ  เตน  โข  ปน  สมเยน  วจฺฉโคตฺโต
ปริพฺพาชโก    เอกปุณฺฑรีเก    ปริพฺพาชการาเม    ปฏิวสติ   ฯ   อถ
โข   ภควา   ปุพฺพณฺหสมยํ   นิวาเสตฺวา  ปตฺตจีวรมาทาย  เวสาลึ  ๒
ปิณฺฑาย   ปาวิสิ   ฯ   อถ   โข   ภควโต  เอตทโหสิ  อติปฺปโค  โข
ตาว    เวสาลิยํ    ปิณฺฑาย   จริตุํ   ยนฺนูนาหํ   เยน   เอกปุณฺฑรีโก
ปริพฺพาชการาโม  เยน  วจฺฉโคตฺโต  ปริพฺพาชโก  เตนุปสงฺกเมยฺยนฺติ  ฯt
อถ  โข  ภควา  เยน  เอกปุณฺฑรีโก  ปริพฺพาชการาโม เยน วจฺฉโคตฺโต
ปริพฺพาชโก     เตนุปสงฺกมิ     ฯ     อทฺทสา    โข    วจฺฉโคตฺโต
ปริพฺพาชโก  ภควนฺตํ  [๓]  ทูรโต  อาคจฺฉนฺตํ ทิสฺวา ภควนฺตํ เอตทโวจ
เอตุ   โข   ภนฺเต  ภควา  สฺวาคตํ  ภนฺเต  ภควโต  ๓  จิรสฺสํ  โข
ภนฺเต    ภควา    อิมํ    ปริยายมกาสิ   ยทิทํ   อิธาคมนาย   นิสีทตุ
ภนฺเต   ภควา   อิทมาสนํ   ปญฺญตฺตนฺติ   ฯ   นิสีทิ   ภควา  ปญฺญตฺเต
อาสเน   ฯ   วจฺฉโคตฺโตปิ   โข   ปริพฺพาชโก   อญฺญตรํ  นีจํ  อาสนํ
คเหตฺวา เอกมนฺตํ นิสีทิ ฯ
#๑ ม. ยุ. เตวิชฺชวจฺฉโคตฺตสุตฺตํ ฯ   ๒ โป. เวสาลิยํ ฯ
#๓ ยุ. เอตฺถนฺตเร วาสทฺโท อตฺถิ ฯ ๔ โป. ภควา ฯ
