สมนุปสฺสิตพฺโพ    ฯ    ตสฺสิมํ    กายํ   อนิจฺจโต   ทุกฺขโต   โรคโต
คณฺฑโต    สลฺลโต   อฆโต   อาพาธโต   ปรโต   ปโลกโต   สุญฺญโต
อนตฺตโต    สมนุปสฺสโต    โย    กายสฺมึ   กายจฺฉนฺโท   กายสิเนโห
กายนฺวยตา สา ปหียติ ฯ
     [๒๗๓]   ติสฺโส  โข  อิมา  อคฺคิเวสฺสน  เวทนา  สุขา  เวทนา
ทุกฺขา   เวทนา   อทุกฺขมสุขา   เวทนา  ฯ  ยสฺมึ  อคฺคิเวสฺสน  สมเย
สุขํ   เวทนํ   เวเทติ   เนว  ตสฺมึ  สมเย  ทุกฺขํ  เวทนํ  เวเทติ  น
อทุกฺขมสุขํ   เวทนํ  เวเทติ  สุขํเยว  ตสฺมึ  สมเย  เวทนํ  เวเทติ  ฯ
ยสฺมึ   อคฺคิเวสฺสน   สมเย  ทุกฺขํ  เวทนํ  เวเทติ  เนว  ตสฺมึ  สมเย
สุขํ   เวทนํ   เวเทติ  น  อทุกฺขมสุขํ  เวทนํ  เวเทติ  ทุกฺขํเยว  ตสฺมึ
สมเย  เวทนํ  เวเทติ  ฯ  ยสฺมึ  อคฺคิเวสฺสน  สมเย  อทุกฺขมสุขํ เวทนํ
เวเทติ   เนว   ตสฺมึ  สมเย  สุขํ  เวทนํ  เวเทติ   น  ทุกฺขํ  เวทนํ
เวเทติ   อทุกฺขมสุขํเยว   ตสฺมึ  สมเย  เวทนํ  เวเทติ  ฯ  สุขา  ๑
อคฺคิเวสฺสน  [๒]  อนิจฺจา  สงฺขตา  ปฏิจฺจสมุปฺปนฺนา ขยธมฺมา วยธมฺมา
วิราคธมฺมา  นิโรธธมฺมา  ฯ  ทุกฺขาปิ  โข  อคฺคิเวสฺสน  [๓]  อนิจฺจา
สงฺขตา  ปฏิจฺจสมุปฺปนฺนา  ขยธมฺมา  วยธมฺมา  วิราคธมฺมา นิโรธธมฺมา ฯ
อทุกฺขมสุขาปิ     โข    อคฺคิเวสฺสน    เวทนา    อนิจฺจา    สงฺขตา
ปฏิจฺจสมุปฺปนฺนา   ขยธมฺมา   วยธมฺมา   วิราคธมฺมา   นิโรธธมฺมา   ฯ
เอวํ    ปสฺสํ   อคฺคิเวสฺสน   สุตวา   อริยสาวโก   สุขายปิ  เวทนาย
นิพฺพินฺทติ   ทุกฺขายปิ   เวทนาย   นิพฺพินฺทติ   อทุกฺขมสุขายปิ   เวทนาย
#๑ ม. สุขาปิ โข ฯ ๒-๓ ม. เอตฺถนฺตเร เวทนาติ อยํ ปาโฐ ทิสฺสติ ฯ
