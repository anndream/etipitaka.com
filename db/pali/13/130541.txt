โลกายตมหาปุริสลกฺขเณสุ    อนวโย   ยาวตา   โภ   พฺราหฺมณคหปติกา
มิถิลายํ    ปฏิวสนฺติ    พฺรหฺมายุ    เตสํ    พฺราหฺมโณ   อคฺคมกฺขายติ
ยทิทํ     โภเคหิ     พฺรหฺมายุ    เตสํ    พฺราหฺมโณ    อคฺคมกฺขายติ
ยทิทํ     มนฺเตหิ     พฺรหฺมายุ    เตสํ    พฺราหฺมโณ    อคฺคมกฺขายติ
ยทิทํ    อายุนา    เจว    ยสสา    จ    โส    โภโต   โคตมสฺส
ทสฺสนกาโมติ    ฯ   ยสฺสทานิ   มาณว   พฺรหฺมายุ   พฺราหฺมโณ   กาลํ
มญฺญตีติ   ฯ   อถ   โข   โส   มาณวโก  เยน  พฺรหฺมายุ  พฺราหฺมโณ
เตนุปสงฺกมิ     อุปสงฺกมิตฺวา     พฺรหฺมายุํ     พฺราหฺมณํ    เอตทโวจ
กตาวกาโส   โข   ภวํ   สมเณน   โคตเมน   ยสฺสทานิ   ภวํ   กาลํ
มญฺญตีติ ฯ
     [๕๙๔]  อถ  โข  พฺรหฺมายุ  พฺราหฺมโณ เยน ภควา เตนุปสงฺกมิ ฯ
อทฺทสา     โข    สา    ปริสา    พฺรหฺมายุํ    พฺราหฺมณํ    ทูรโตว
อาคจฺฉนฺตํ    ทิสฺวา    โอรมตฺถ    โอกาสมกาสิ    ยถาตํ    ญาตสฺส
ยสสฺสิโน   ฯ   อถ   โข   พฺรหฺมายุ  พฺราหฺมโณ  ตํ  ปริสํ  เอตทโวจ
อลํ   โภ   นิสีทถ   ตุเมฺห   สเก  อาสเน  อิธาหํ  สมณสฺส  โคตมสฺส
สนฺติเก   นิสีทิสฺสามีติ   ฯ   อถ   โข   พฺรหฺมายุ   พฺราหฺมโณ   เยน
ภควา     เตนุปสงฺกมิ    อุปสงฺกมิตฺวา    ภควตา    สทฺธึ    สมฺโมทิ
สมฺโมทนียํ   กถํ  สาราณียํ  วีติสาเรตฺวา  เอกมนฺตํ  นิสีทิ  ฯ  เอก-
มนฺตํ  นิสินฺโน    โข    พฺรหฺมายุ    พฺราหฺมโณ   ภควโต   กาเย   ทฺวตฺตึส
มหาปุริสลกฺขณานิ   สมฺมนฺเนสิ   ฯ   อทฺทสา  โข  พฺรหฺมายุ  พฺราหฺมโณ
