อชฺฌตฺตํ  ๑  อุปาทินฺนํ  อยํ  วุจฺจติ  ราหุล  อชฺฌตฺติกา  อากาสธาตุ  ฯ
ยา  เจว  โข  ปน  อชฺฌตฺติกา  อากาสธาตุ  ยา จ พาหิรา อากาสธาตุ
อากาสธาตุเรเวสา   ฯ   ตํ   เนตํ   มม   เนโสหมสฺมิ   น   เมโส
อตฺตาติ   เอวเมตํ   ยถาภูตํ   สมฺมปฺปญฺญาย   ทฏฺฐพฺพํ   ฯ   เอวเมตํ
ยถาภูตํ   สมฺมปฺปญฺญาย  ทิสฺวา  อากาสธาตุยา  นิพฺพินฺทติ  อากาสธาตุยา
จิตฺตํ วิราเชติ ฯ
     [๑๔๐]   ปฐวีสมํ   ราหุล   ภาวนํ   ภาเวหิ   ปฐวีสมญฺหิ   เต
ราหุล   ภาวนํ   ภาวยโต   อุปฺปนฺนา  มนาปามนาปา  ผสฺสา  จิตฺตํ  น
ปริยาทาย   ฐสฺสนฺติ   ฯ  เสยฺยถาปิ  ราหุล  ปฐวิยา  สุจิมฺปิ  นิกฺขิปนฺติ
อสุจิมฺปิ    นิกฺขิปนฺติ    คูถคตมฺปิ   นิกฺขิปนฺติ   มุตฺตคตมฺปิ   นิกฺขิปนฺติ
เขฬคตมฺปิ   นิกฺขิปนฺติ   ปุพฺพคตมฺปิ   นิกฺขิปนฺติ   โลหิตคตมฺปิ   นิกฺขิปนฺติ
น   จ   เตน   ปฐวี   อฏฺฏิยติ  ๒  วา  หรายติ  วา  ชิคุจฺฉติ  วา
เอวเมว   โข   ตฺวํ   ราหุล   ปฐวีสมํ   ภาวนํ   ภาเวหิ  ปฐวีสมญฺหิ
เต    ราหุล   ภาวนํ   ภาวยโต   อุปฺปนฺนา   มนาปามนาปา   ผสฺสา
จิตฺตํ น ปริยาทาย ฐสฺสนฺติ ฯ
     [๑๔๑]   อาโปสมํ   ราหุล   ภาวนํ   ภาเวหิ  อาโปสมญฺหิ  เต
ราหุล   ภาวนํ   ภาวยโต   อุปฺปนฺนา   มนาปามนาปา   ผสฺสา   จิตฺตํ
น   ปริยาทาย   ฐสฺสนฺติ   ฯ   เสยฺยถาปิ   ราหุล   อาปสฺมึ   สุจิมฺปิ
โธวนฺติ   อสุจิมฺปิ   โธวนฺติ   คูถคตมฺปิ   โธวนฺติ   มุตฺตคตมฺปิ  โธวนฺติ
เขฬคตมฺปิ   โธวนฺติ   ปุพฺพคตมฺปิ   โธวนฺติ   โลหิตคตมฺปิ   โธวนฺติ  น
#๑ ม. อยํ ปาโฐ นตฺถิ ฯ   ๒ ม. อฑฺฑียติ ฯ
