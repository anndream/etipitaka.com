มุสาวาโท   โข   วจฺฉ   อกุสลํ   มุสาวาทา   เวรมณี   กุสลํ  ปิสุณา
วาจา    โข    วจฺฉ    อกุสลํ   ปิสุณาย   วาจาย   เวรมณี   กุสลํ
ผรุสา   วาจา   โข   วจฺฉ   อกุสลํ  ผรุสาย  วาจาย  เวรมณี  กุสลํ
สมฺผปฺปลาโป    โข    วจฺฉ   อกุสลํ   สมฺผปฺปลาปา   เวรมณี   กุสลํ
อภิชฺฌา    โข    วจฺฉ   อกุสลํ   อนภิชฺฌา   กุสลํ   พฺยาปาโท   โข
วจฺฉ   อกุสลํ   อพฺยาปาโท   กุสลํ   มิจฺฉาทิฏฺฐิ   โข   วจฺฉ   อกุสลํ
สมฺมาทิฏฺฐิ   กุสลํ   อิติ   โข   วจฺฉ   อิเม   ทส   ธมฺมา   อกุสลา
ทส  ธมฺมา  กุสลา  ฯ  ยโต  โข  วจฺฉ  ภิกฺขุโน  ตณฺหา  ปหีนา  โหติ
อุจฺฉินฺนมูลา    ตาลาวตฺถุกตา    อนภาวงฺคตา   อายตึ   อนุปฺปาทธมฺมา
โหติ  โส  ภิกฺขุ  อรหํ  ขีณาสโว  วุสิตวา  ๑  กตกรณีโย  โอหิตภาโร
อนุปฺปตฺตสทตฺโถ ปริกฺขีณภวสญฺโญชโน สมฺมทญฺญา วิมุตฺโตติ ฯ
     [๒๕๕]   ติฏฺฐตุ  ภวํ  โคตโม  อตฺถิ  ปน  ๒  โภโต  โคตมสฺส
เอกภิกฺขุ ๓ สาวโก [๔] อาสวานํ ขยา อนาสวํ เจโตวิมุตฺตึ ปญฺญาวิมุตฺตึ
ทิฏฺเฐว   ธมฺเม   สยํ   อภิญฺญา   สจฺฉิกตฺวา   อุปสมฺปชฺช  วิหรตีติ  ฯ
น   โข   วจฺฉ   เอกํเยว  สตํ  น  เทฺว  สตานิ  น  ตีณิ  สตานิ  น
จตฺตาริ   สตานิ   น  ปญฺจ  สตานิ  อถ  โข  วจฺฉ  ๕  ภิยฺโยว  เย
ภิกฺขู   มม  สาวกา  อาสวานํ  ขยา  อนาสวํ  เจโตวิมุตฺตึ  ปญฺญาวิมุตฺตึ
ทิฏฺเฐว    ธมฺเม    สยํ    อภิญฺญา    สจฺฉิกตฺวา    อุปสมฺปชฺช   ๖
วิหรนฺตีติ   ฯ   ติฏฺฐตุ   ภวํ   โคตโม   ติฏฺฐนฺตุ   ภิกฺขู   อตฺถิ   ปน
โภโต   โคตมสฺส   เอกภิกฺขุนีปิ   สาวิกา   อาสวานํ   ขยา   อนาสวํ
เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ  อภิญฺญา  สจฺฉิกตฺวา
#๑ โป. วุสิตพฺรหฺมจริโย ฯ  ๒ ม. ปน เต ฯ    ๓ ม. เอกภิกฺขุปิ ฯ   ๔ ม.
#เอตฺถนฺตเร โยติ ทิสฺสติ ฯ    ๕ ม. ยุ. อยํ ปาโฐ น ทิสฺสติ    ๖ ยุ. อยํ
#ปาโฐ น ทิสฺสติ ๖ ยุ. อยํ ปาโฐ น ทิสฺสติ ฯ
