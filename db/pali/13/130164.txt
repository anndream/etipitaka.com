อถ   โข  อายสฺมา  ภทฺทาลิ  สพฺพนฺตํ  เตมาสํ  น  ภควโต  สมฺมุขีภาวํ
อทาสิ ยถาตํ สตฺถุ สาสเน สิกฺขาย อปริปูรการี ๑ ฯ
     [๑๖๒]   เตน   โข   ปน   สมเยน   สมฺพหุลา  ภิกฺขู  ภควโต
จีวรกมฺมํ    กโรนฺติ    นิฏฺฐิตจีวโร    ภควา   เตมาสจฺจเยน   จาริกํ
ปกฺกมิสฺสตีติ   ฯ   อถ   โข   อายสฺมา   ภทฺทาลิ   เยน   เต  ภิกฺขู
เตนุปสงฺกมิ   อุปสงฺกมิตฺวา   เตหิ   ภิกฺขูหิ   สทฺธึ  สมฺโมทิ  สมฺโมทนียํ
กถํ    สาราณียํ    วีติสาเรตฺวา    เอกมนฺตํ    นิสีทิ   ฯ   เอกมนฺตํ
นิสินฺนํ   โข   อายสฺมนฺตํ   ภทฺทาลึ   เต   ภิกฺขู  เอตทโวจุํ  อิทํ  โข
อาวุโส   ภทฺทาลิ   ภควโต  จีวรกมฺมํ  กรียติ  ๒  นิฏฺฐิตจีวโร  ภควา
เตมาสจฺจเยน   จาริกํ  ปกฺกมิสฺสตีติ  ๓  ฯ  อิงฺฆาวุโส  ภทฺทาลิ  เอตํ
เทสํ   ๓  สาธุกํ  มนสิกโรหิ  มา  เต  ปจฺฉา  ทุกฺกรตรํ  อโหสีติ  ฯ
เอวมาวุโสติ    โข   อายสฺมา   ภทฺทาลิ   เตสํ   ภิกฺขูนํ   ปฏิสฺสุตฺวา
เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา
เอกมนฺตํ   นิสีทิ   ฯ   เอกมนฺตํ   นิสินฺโน   โข   อายสฺมา   ภทฺทาลิ
ภควนฺตํ    เอตทโวจ    อจฺจโย    มํ   ภนฺเต   อจฺจคมา   ยถาพาลํ
ยถามูฬฺหํ    ยถาอกุสลํ    โยหํ   ภควตา   สิกฺขาปเท   ปญฺญาปิยมาเน
ภิกฺขุสงฺเฆ   สิกฺขํ   สมาทิยมาเน   อนุสฺสาหํ  ปเวเทสึ  ๕  ตสฺส  เม
ภนฺเต ภควา อจฺจยํ อจฺจยโต ปฏิคฺคณฺหาตุ อายตึ สํวรายาติ ฯ
     [๑๖๓]   ตคฺฆ   ตฺวํ   ภทฺทาลิ   อจฺจโย   อจฺจคมา   ยถาพาลํ
#๑ อปริปูริการีติปิ ปาโฐ ฯ   ๒ ม. กรณียํ ฯ   ๓ ม. อิติสทฺโท นตฺถิ ฯ
#๔ ม. โทสกํ ฯ ยุ. เทสกํ ฯ  ๕ ม. ปเวเทมิ ฯ
