อภิวาเทตฺวา   เอกมนฺตํ   อฏฺฐาสิ   ฯ   เอกมนฺตํ   ฐิโต  โข  ราชา
ปเสนทิ    โกสโล    อายสฺมนฺตํ   อานนฺทํ   เอตทโวจ   อิธ   ภนฺเต
อายสฺมา   อานนฺโท  กฏฺฐตฺถเร  ๑  นิสีทตูติ  ฯ  อลํ  มหาราช  นิสีท
ตฺวํ   นิสินฺโน   อหํ   สเก   อาสเนติ  ฯ  นิสีทิ  โข  ราชา  ปเสนทิ
โกสโล ปญฺญตฺเต อาสเน ฯ
     [๕๕๒]  นิสชฺช  โข  ราชา  ปเสนทิ  โกสโล  อายสฺมนฺตํ อานนฺทํ
เอตทโวจ  กินฺนุ  โข  ภนฺเต  อานนฺท  โส  ภควา ตถารูปํ กายสมาจารํ
สมาจเรยฺย    ยฺวายํ    ๒    กายสมาจาโร   โอปารมฺโภ   สมเณหิ
พฺราหฺมเณหิ   วิญฺญูหีติ   ฯ   น   โข   มหาราช  โส  ภควา  ตถารูปํ
กายสมาจารํ   สมาจเรยฺย  ยฺวายํ  กายสมาจาโร  โอปารมฺโภ  สมเณหิ
พฺราหฺมเณหิ   วิญฺญูหีติ   ฯ   กึ   ปน   ภนฺเต   อานนฺท   โส  ภควา
ตถารูปํ  วจีสมาจารํ ฯเปฯ มโนสมาจารํ สมาจเรยฺย ยฺวายํ มโนสมาจาโร
โอปารมฺโภ      สมเณหิ      พฺราหฺมเณหิ     วิญฺญูหีติ     ฯ     น
โข   มหาราช  โส  ภควา  ตถารูปํ  มโนสมาจารํ  สมาจเรยฺย  ยฺวายํ
มโนสมาจาโร โอปารมฺโภ สมเณหิ พฺราหฺมเณหิ วิญฺญูหีติ ฯ
     [๕๕๓]   อจฺฉริยํ   ภนฺเต   อพฺภูตํ   ภนฺเต   ยญฺหิ  มยํ  ภนฺเต
นาสกฺขิมฺหา   ปเญฺหน   ปริปูเรตุํ   ตํ   ภนฺเต   อายสฺมตา  อานนฺเทน
ปญฺหสฺส   เวยฺยากรเณน   ปริปูริตํ   เย  เต  ภนฺเต  พาลา  อพฺยตฺตา
อนนุวิจฺจ    อปฺปริโยคาเหตฺวา    ปเรสํ    วณฺณํ   วา   อวณฺณํ   วา
ภาสนฺติ   น   มยนฺตํ   สารโต   ปจฺจาคจฺฉาม   เย   จ   โข   เต
#๑ ยุ. หตฺถตฺถเร ฯ   ๒ ยุ. สพฺพตฺถ ยฺวาสฺสาติ ทิสฺสติ ฯ
