ปริยาทาย ฐสฺสนฺติ ฯ
     [๑๔๔]   อากาสสมํ   ราหุล  ภาวนํ  ภาเวหิ  อากาสสมญฺหิ  เต
ราหุล   ภาวนํ   ภาวยโต   อุปฺปนฺนา   มนาปามนาปา   ผสฺสา   จิตฺตํ
น   ปริยาทาย   ฐสฺสนฺติ   ฯ  เสยฺยถาปิ  ราหุล  อากาโส  น  กตฺถจิ
ปติฏฺฐิโต   เอวเมว   โข   ตฺวํ   ราหุล   อากาสสมํ  ภาวนํ  ภาเวหิ
อากาสสมญฺหิ   เต   ราหุล  ภาวนํ  ภาวยโต  อุปฺปนฺนา  มนาปามนาปา
ผสฺสา จิตฺตํ น ปริยาทาย ฐสฺสนฺติ ฯ
     [๑๔๕]   เมตฺตํ   ราหุล  ภาวนํ  ภาเวหิ  เมตฺตญฺหิ  เต  ราหุล
ภาวนํ   ภาวยโต   โย   พฺยาปาโท   โส  ปหิยิสฺสติ  ฯ  กรุณํ  ราหุล
ภาวนํ   ภาเวหิ   กรุณญฺหิ  เต  ราหุล  ภาวนํ  ภาวยโต  ยา  วิเหสา
สา   ปหิยิสฺสติ   ฯ   มุทิตํ   ราหุล   ภาวนํ   ภาเวหิ   มุทิตญฺหิ  เต
ราหุล   ภาวนํ   ภาวยโต   ยา   อรติ   สา   ปหิยิสฺสติ  ฯ  อุเปกฺขํ
ราหุล   ภาวนํ   ภาเวหิ   อุเปกฺขญฺหิ   เต   ราหุล  ภาวนํ  ภาวยโต
โย   ปฏิโฆ   โส   ปหิยิสฺสติ   ฯ   อสุภํ   ราหุล   ภาวนํ   ภาเวหิ
อสุภญฺหิ   เต  ราหุล  ภาวนํ  ภาวยโต  โย  ราโค  โส  ปหิยิสฺสติ  ฯ
อนิจฺจสญฺญํ    ราหุล    ภาวนํ   ภาเวหิ   อนิจฺจสญฺญญฺหิ   เต   ราหุล
ภาวนํ ภาวยโต โย อสฺมิมาโน โส ปหิยิสฺสติ ฯ
     [๑๔๖]  อานาปานสตึ  ๑  ราหุล ภาวนํ ภาเวหิ อานาปานสติ ๒
ราหุล   ภาวิตา   พหุลีกตา   มหปฺผลา   โหติ   มหานิสํสา   ฯ   กถํ
ภาวิตา   จ   ราหุล   อานาปานสติ   กถํ   พหุลีกตา  มหปฺผลา  โหติ
#๑ โป. อานาปานสฺสตึ ฯ   ๒ โป. อานาปานสฺสติ หิ ฯ ม. อานาปานสติ หิ เต ฯ
