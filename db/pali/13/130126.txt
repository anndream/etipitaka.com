     [๑๒๙]  ยเทว  ตฺวํ  ราหุล  กาเยน  กมฺมํ  กตฺตุกาโม อโหสิ ๑
ตเทว   เต   กายกมฺมํ   ปจฺจเวกฺขิตพฺพํ  ยนฺนุ  โข  อหํ  อิทํ  กาเยน
กมฺมํ   กตฺตุกาโม   อิทํ   เม   กายกมฺมํ  อตฺตพฺยาพาธายปิ  สํวตฺเตยฺย
ปรพฺยาพาธายปิ    สํวตฺเตยฺย    อุภยพฺยาพาธายปิ   สํวตฺเตยฺย   อกุสลํ
อิทํ   กายกมฺมํ   ทุกฺขุทฺรยํ   ๒   ทุกฺขวิปากนฺติ  ฯ  สเจ  ตฺวํ  ราหุล
ปจฺจเวกฺขมาโน   เอวํ   ชาเนยฺยาสิ   ยํ   โข   อหํ   อิทํ   กาเยน
กมฺมํ   กตฺตุกาโม  อิทํ  เม  กายกมฺมํ  อตฺตพฺยาพาธาย  ๓  สํวตฺเตยฺย
ปรพฺยาพาธาย  ๓  สํวตฺเตยฺย  อุภยพฺยาพาธาย  ๕  สํวตฺเตยฺย  อกุสลํ
อิทํ   กายกมฺมํ   ทุกฺขุทฺรยํ  ทุกฺขวิปากนฺติ  เอวรูปํ  เต  ราหุล  กาเยน
กมฺมํ  สสกฺกํ  ๖  น  กรณียํ  ฯ  สเจ  ปน  ตฺวํ ราหุล ปจฺจเวกฺขมาโน
เอวํ   ชาเนยฺยาสิ   ยํ  โข  อหํ  อิทํ  กาเยน  กมฺมํ  กตฺตุกาโม  อิทํ
เม  กายกมฺมํ  เนวตฺตพฺยาพาธายปิ  ๗ สํวตฺเตยฺย น ปรพฺยาพาธายปิ ๘
สํวตฺเตยฺย   น  อุภยพฺยาพาธายปิ  ๙  สํวตฺเตยฺย  กุสลํ  อิทํ  กายกมฺมํ
สุขุทฺรยํ   สุขวิปากนฺติ   เอวรูปํ  เต  ราหุล  กาเยน  กมฺมํ  กรณียํ  ฯ
กโรนฺเตนปิ   เต   ราหุล   กาเยน   กมฺมํ   ตเทว   เต   กายกมฺมํ
ปจฺจเวกฺขิตพฺพํ   ยนฺนุ   โข   อหํ   อิทํ   กาเยน   กมฺมํ  กโรมิ  อิทํ
เม   กายกมฺมํ   อตฺตพฺยาพาธายปิ   สํวตฺตติ   ปรพฺยาพาธายปิ  สํวตฺตติ
อุภยพฺยาพาธายปิ    สํวตฺตติ    อกุสลํ    อิทํ    กายกมฺมํ    ทุกฺขุทฺรยํ
ทุกฺขวิปากนฺติ  ฯ  สเจ  ๑๐ ตฺวํ ราหุล ปจฺจเวกฺขมาโน เอวํ ชาเนยฺยาสิ
ยํ   โข   อหํ   อิทํ   กาเยน   กมฺมํ   กโรมิ   อิทํ   เม  กายกมฺมํ
#๑ ยุ. โหสิ ฯ   ๒ ม. ทุกฺขุทยํ ฯ   ๓-๔-๕ โป. ม. ยุ. ปิสทฺโท ทิสฺสติ ฯ   ๖ ม.
#สํสกฺกํ น จ ฯ ๗-๘-๙ ยุ. ปิสทุโท น ทิสุสติ ฯ  ๑๐ ม. สเจ ปน ฯ
