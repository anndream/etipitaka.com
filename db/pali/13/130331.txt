ปกนฺเตวาสี  วา   กํสถาเล   นฺหานิยจุณฺณานิ    อากีริตฺวา   อุทเกน
ปริปฺโผสกํ   ๑   สนฺเนยฺย   สาสฺส   นฺหานิยปิณฺฑิ  เสฺนหานุคฺคตา  ๒
เสฺนหาปเรตา  สนฺตรพาหิรา  ผุฏฺฐา  เสฺนเหน  น  จ  ปคฺฆรินี เอวเมว
โข   อุทายิ   ภิกฺขุ   อิมเมว   กายํ  วิเวกเชน  ปีติสุเขน  อภิสนฺเนติ
ปริสนฺเนติ   ปริปูเรติ   ปริปฺผรติ   นาสฺส   กิญฺจิ   สพฺพาวโต  กายสฺส
วิเวกเชน ปีติสุเขน อปฺผุตํ โหติ ฯ
     [๓๔๔]  ปุน  จปรํ  อุทายิ  ภิกฺขุ  วิตกฺกวิจารานํ  วูปสมา  ฯเปฯ
ทุติยํ   ฌานํ   อุปสมฺปชฺช   วิหรติ   โส   อิมเมว   กายํ   สมาธิเชน
ปีติสุเขน    อภิสนฺเนติ    ปริสนฺเนติ    ปริปูเรติ    ปริปฺผรติ   นาสฺส
กิญฺจิ   สพฺพาวโต   กายสฺส   สมาธิเชน   ปีติสุเขน   อปฺผุตํ  โหติ  ฯ
เสยฺยถาปิ   อุทายิ   อุทกรหโท  คมฺภีโร  ๓  อุพฺภิโตทโก  ๓   ตสฺส
เนวสฺส    ปุรตฺถิมาย   ทิสาย   อุทกสฺสายมุขํ   น   ปจฺฉิมาย   ทิสาย
อุทกสฺสายมุขํ   น  อุตฺตราย  ทิสาย  อุทกสฺสายมุขํ  น  ทกฺขิณาย  ทิสาย
อุทกสฺสายมุขํ   เทโว   จ   กาเลน  กาลํ  สมฺมาธารํ  อนุปฺปเวจฺเฉยฺย
อถ  โข  ตมฺหา  [๕]  อุทกรหทา  สีตา  วาริธารา อุพฺภิชฺชิตฺวา ตเมว
อุทกรหทํ    สีเตน    วารินา   อภิสนฺเนยฺย   ปริสนฺเนยฺย   ปริปูเรยฺย
ปริปฺผเรยฺย   นาสฺส   กิญฺจิ   สพฺพาวโต   อุทกรหทสฺส  สีเตน  วารินา
อปฺผุตํ   อสฺส   เอวเมว  โข  อุทายิ  ภิกฺขุ  อิมเมว  กายํ  สมาธิเชน
ปีติสุเขน   อภิสนฺเนติ   ปริสนฺเนติ   ปริปูเรติ   ปริปฺผรติ  นาสฺส  กิญฺจิ
#๑ ยุ. อยํ ปาโฐ เทฺว วาเร อาเมฑิโต ทิสฺสติ ฯ ๒ สี. สุภานุคตา ฯ
#๓ ยุ. คมฺภีโรติ นตฺถิ ฯ  ๔ ยุ. อุพฺภิโททโกติ ทิสฺสติ ฯ  ๕ ยุ. จ ฯ
