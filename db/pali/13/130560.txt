สทฺธึ    เยน    ภควา   เตนุปสงฺกมิ   อุปสงฺกมิตฺวา   ภควตา   สทฺธึ
สมฺโมทิ   สมฺโมทนียํ   กถํ  สาราณียํ  วีติสาเรตฺวา  เอกมนฺตํ  นิสีทิ  ฯ
เอกมนฺตํ   นิสินฺโน   โข   อสฺสลายโน   มาณโว   ภควนฺตํ  เอตทโวจ
พฺราหฺมณา   โภ   โคตม   เอวมาหํสุ   พฺราหฺมณาว   เสฏฺโฐ   วณฺโณ
หีโน    อญฺโญ    วณฺโณ    พฺราหฺมณาว    สุกฺโก    วณฺโณ    กโณฺห
อญฺโญ     วณฺโณ     พฺราหฺมณาว     สุชฺฌนฺติ     โน    อพฺราหฺมณา
พฺราหฺมณาว   พฺรหฺมุโน   ปุตฺตา   โอรสา   มุขโต   ชาตา   พฺรหฺมชา
พฺรหฺมนิมฺมิตา พฺรหฺมทายาทาติ อิธ ภวํ โคตโม กิมาหาติ ฯ
     [๖๑๖]  ทิสฺสนฺเต  โข  ปน  อสฺสลายน  พฺราหฺมณานํ  พฺราหฺมณิโย
อุตุนิโยปิ   คพฺภินิโยปิ   วิชายมานาปิ   ปายมานาปิ  เต  จ  พฺราหฺมณา
โยนิชาว   สมานา   เอวมาหํสุ   พฺราหฺมณาว   เสฏฺโฐ   วณฺโณ  หีโน
อญฺโญ    วณฺโณ    พฺราหฺมณาว    สุกฺโก    วณฺโณ    กโณฺห   อญฺโญ
วณฺโณ    พฺราหฺมณาว    สุชฺฌนฺติ    โน    อพฺราหฺมณา    พฺราหฺมณาว
พฺรหฺมุโน   ปุตฺตา   โอรสา   มุขโต   ชาตา   พฺรหฺมชา  พฺรหฺมนิมฺมิตา
พฺรหฺมทายาทาติ   ฯ   กิญฺจาปิ   ภวํ   โคตโม  เอวมาห  อถ  เขฺวตฺถ
พฺราหฺมณา    เอวเมตํ    มญฺญนฺติ    พฺราหฺมณาว    เสฏฺโฐ    วณฺโณ
ฯเปฯ พฺรหฺมทายาทาติ ฯ
     [๖๑๗]  ตํ  กึ  มญฺญสิ  อสฺสลายน  สุตนฺเต  โยนกกมฺโพเชสุ  ๑
อญฺเญสุ   จ   ปจฺจนฺติเมสุ   ชนปเทสุ   เทฺวว   วณฺณา   อยฺโย  เจว
ทาโส   จ   อยฺโย   หุตฺวา   ทาโส   โหติ   ทาโส   หุตฺวา  อยฺโย
#๑ ยุ. โยนกมฺโพเชสุ ฯ
