สกฺกตฺวา ครุกตฺวา อุปนิสฺสาย วิหเรยฺยุํ ฯ
     [๓๒๘]   ปวิวิตฺโต   สมโณ   โคตโม  ปวิเวกสฺส  จ  วณฺณวาทีติ
อิติ  เจ  มํ  อุทายิ  สาวกา  สกฺกเรยฺยุํ  ครุกเรยฺยุํ  มาเนยฺยุํ  ปูเชยฺยุํ
สกฺกตฺวา   ครุกตฺวา   อุปนิสฺสาย   วิหเรยฺยุํ   สนฺติ   โข   ปน   เมถ
อุทายิ  สาวกา  อารญฺญกา ปนฺตานิ เสนาสนานิ ๑ อรญฺญวนปตฺถานิ [๒]
อชฺโฌคเหตฺวา    วิหรนฺติ    เต   อนฺวฑฺฒมาสํ   สงฺฆมชฺเฌ   โอสรนฺติ
ปาติโมกฺขุทฺเทสาย    อหํ    โข    ปนุทายิ    อปฺเปกทา    อากิณฺโณ
วิหรามิ    ภิกฺขูหิ    ภิกฺขุนีหิ    อุปาสเกหิ   อุปาสิกาหิ   รญฺญา   ๓
ราชมหามตฺเตหิ   ติตฺถิเยหิ   ติตฺถิยสาวเกหิ   ปวิวิตฺโต  สมโณ  โคตโม
ปวิเวกสฺส   จ   วณฺณวาทีติ   อิติ  เจ  มํ  อุทายิ  สาวกา  สกฺกเรยฺยุํ
ครุกเรยฺยุํ  มาเนยฺยุํ  ปูเชยฺยุํ  สกฺกตฺวา  ครุกตฺวา  อุปนิสฺสาย  วิหเรยฺยุํ
เย   เต   อุทายิ   มม   สาวกา   อารญฺญกา   ปนฺตานิ  เสนาสนานิ
อรญฺญวนปตฺถานิ   [๔]   อชฺโฌคเหตฺวา   วิหรนฺติ   เต   อนฺวฑฺฒมาสํ
สงฺฆมชฺเฌ    โอสรนฺติ    ปาติโมกฺขุทฺเทสาย    น    มนฺเต    อิมินา
ธมฺเมน   สกฺกเรยฺยุํ  ครุกเรยฺยุํ  มาเนยฺยุํ  ปูเชยฺยุํ  สกฺกตฺวา  ครุกตฺวา
อุปนิสฺสาย  วิหเรยฺยุํ  ฯ  อิติ  โข  อุทายิ  น  มํ  ๕  สาวกา  อิเมหิ
ปญฺจหิ   ธมฺเมหิ   สกฺกโรนฺติ   ครุกโรนฺติ  มาเนนฺติ  ปูเชนฺติ  สกฺกตฺวา
ครุกตฺวา อุปนิสฺสาย วิหรนฺติ ฯ
     [๓๒๙]   อตฺถิ   โข   อุทายิ   อญฺเญ   จ  ปญฺจ  ธมฺมา  เยหิ
ปญฺจหิ    ธมฺเมหิ   มม   สาวกา   สกฺกโรนฺติ   ครุกโรนฺติ   มาเนนฺติ
#๑ ยุ. ปนฺตเสนาสนา ฯ   ๒-๔ ยุ. เอตฺถนฺตเร ปนฺตานิ เสนาสนานีติ ทิสฺสติ ฯ
#๓ ยุ. รญฺโญ ฯ  ๕ ยุ. มมํ ฯ
