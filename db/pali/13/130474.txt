สมนฺนาคโต   ภิกฺขุ   ตถาคตํ   วินายกํ  ลภมาโน  ยสสตฺถาย  กุลปุตฺตา
สมฺมเทว  อคารสฺมา  อนคาริยํ  ปพฺพชนฺติ  ตทนุตฺตรํ  พฺรหฺมจริยปริโยสานํ
ทิฏฺเฐว     ธมฺเม     สยํ     อภิญฺญา     สจฺฉิกตฺวา     อุปสมฺปชฺช
วิหเรยฺย  ฉ  มาสานิ  ...  ปญฺจ  มาสานิ  ...  จตฺตาริ มาสานิ ...
ตีณิ  มาสานิ  ...  เทฺว  มาสานิ ... มาสํ ๑ ... อฑฺฒมาสํ ฯ ติฏฺฐตุ
ราชกุมาร   อฑฺฒมาโส   ฯ   อิเมหิ  ปญฺจหิ  ปธานิยงฺเคหิ  สมนฺนาคโต
ภิกฺขุ   ตถาคตํ   วินายกํ   ลภมาโน   ยสฺสตฺถาย   กุลปุตฺตา  สมฺมเทว
อคารสฺมา    อนคาริยํ    ปพฺพชนฺติ    ตทนุตฺตรํ    พฺรหฺมจริยปริโยสานํ
ทิฏฺเฐว    ธมฺเม   สยํ   อภิญฺญา   สจฺฉิกตฺวา   อุปสมฺปชฺช   วิหเรยฺย
สตฺต   รตฺตินฺทิวานิ   ฯ   ติฏฺฐนฺติ   ราชกุมาร   สตฺต  รตฺตินฺทิวานิ  ฯ
อิเมหิ   ปญฺจหิ   ปธานิยงฺเคหิ   สมนฺนาคโต   ภิกฺขุ   ตถาคตํ  วินายกํ
ลภมาโน    ยสฺสตฺถาย    กุลปุตฺตา   สมฺมเทว   อคารสฺมา   อนคาริยํ
ปพฺพชนฺติ    ตทนุตฺตรํ    พฺรหฺมจริยปริโยสานํ    ทิฏฺเฐว   ธมฺเม   สยํ
อภิญฺญา   สจฺฉิกตฺวา   อุปสมฺปชฺช   วิหเรยฺย   ฉ   รตฺตินฺทิวานิ   ...
ปญฺจ  รตฺตินฺทิวานิ  ...  จตฺตาริ  รตฺตินฺทิวานิ ... ตีณิ รตฺตินฺทิวานิ ...
เทฺว  รตฺตินฺทิวานิ  ...  เอกํ  รตฺตินฺทิวํ  ฯ  ติฏฺฐตุ  ราชกุมาร  เอโก
รตฺตินฺทิโว    ฯ   อิเมหิ   ปญฺจหิ   ปธานิยงฺเคหิ   สมนฺนาคโต   ภิกฺขุ
ตถาคตํ   วินายกํ   ลภมาโน   สายมนุสิฏฺโฐ  ปาโต  วิเสสํ  อธิคมิสฺสติ
ปาตมนุสิฏฺโฐ    สายํ    วิเสสํ    อธิคมิสฺสตีติ    ฯ    เอวํ   วุตฺเต
โพธิ   ราชกุมาโร   ภควนฺตํ   เอตทโวจ   อโห  พุทฺโธ  อโห  ธมฺโม
#๑ ยุ. เอกํ มาสํ ฯ
