วา  จิตฺตํ  ...  อมหคฺคตํ  วา จิตฺตํ ... สอุตฺตรํ วา จิตฺตํ ... อนุตฺตรํ
วา  จิตฺตํ  ...  สมาหิตํ  วา  จิตฺตํ ... อสมาหิตํ วา จิตฺตํ ... วิมุตฺตํ
วา   จิตฺตํ   ...  อวิมุตฺตํ  วา  จิตฺตํ  อวิมุตฺตํ  จิตฺตนฺติ  ปชานนฺติ  ฯ
ตตฺร    จ    ปน    เม   สาวกา   พหู   อภิญฺญาโวสานปารมิปฺปตฺตา
วิหรนฺติ ฯ
     [๓๕๒]   ปุน   จปรํ  อุทายิ  อกฺขาตา  มยา  สาวกานํ  ปฏิปทา
ยถาปฏิปนฺนา    เม    สาวกา   อเนกวิหิตํ   ปุพฺเพนิวาสํ   อนุสฺสรนฺติ
เสยฺยถีทํ   เอกมฺปิ   ชาตึ  เทฺวปิ  ชาติโย  ติสฺโสปิ  ชาติโย  จตสฺโสปิ
ชาติโย   ปญฺจปิ   ชาติโย   ทสปิ   ชาติโย   วีสมฺปิ   ชาติโย  ตึสมฺปิ
ชาติโย   จตฺตาฬีสมฺปิ   ชาติโย   ปญฺญาสมฺปิ   ชาติโย  ชาติสตมฺปิ  ๑
ชาติสหสฺสมฺปิ    ชาติสตสหสฺสมฺปิ    อเนเกปิ    สํวฏฺฏกปฺเป   อเนเกปิ
วิวฏฺฏกปฺเป    อเนเกปิ    สํวฏฺฏวิวฏฺฏกปฺเป    อมุตฺราสึ    เอวํนาโม
เอวํโคตฺโต     เอวํวณฺโณ    เอวมาหาโร    เอวํ    สุขทุกฺขปฏิสํเวที
เอวมายุปริยนฺโต    โส   ตโต   จุโต   อมุตฺร   อุทปาทึ   ตตฺราปาสึ
เอวํนาโม  เอวํโคตฺโต  เอวํวณฺโณ  เอวมาหาโร  เอวํ  สุขทุกฺขปฏิสํเวที
เอวมายุปริยนฺโต   โส   ตโต   จุโต   อิธูปปนฺโนติ   ฯ  อิติ  สาการํ
สอุทฺเทสํ    อเนกวิหิตํ    ปุพฺเพนิวาสํ    อนุสฺสรนฺติ    ฯ   เสยฺยถาปิ
อุทายิ   ปุริโส   สกมฺหา   คามา   อญฺญํ   คามํ   คจฺเฉยฺย   ตมฺหาปิ
คามา   อญฺญํ   คามํ   คจฺเฉยฺย   โส   ตมฺหา  คามา  สกํเยว  คามํ
ปจฺจาคจฺเฉยฺย   ตสฺส   เอวมสฺส   อหํ   โข   สกมฺหา   คามา   อมุํ
#๑ กตฺถจิ สตมฺปิ ชาติโย สหสฺสมฺปิ ชาติโย สตสหสฺสมฺปิ ชาติโยติปิ ทิสฺสติ ฯ
