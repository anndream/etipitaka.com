สมคฺคา    ภุญฺชิสฺสามาติ    ยากาจิ   ภนฺเต   สงฺขติโย   สพฺพา   ตา
รตฺตึ   อปฺปา   ทิวา   เต   มยํ   ภนฺเต   ภควติ  เปมญฺจ  คารวญฺจ
หิริญฺจ    โอตฺตปฺปญฺจ    สมฺปสฺสมานา    เอวนฺตํ   รตฺตึ   วิกาลโภชนํ
ปชหิมฺหา   ฯ   ภูตปุพฺพํ   ภนฺเต   ภิกฺขู   รตฺตนฺธการติมิสายํ   ปิณฺฑาย
จรนฺตา   จนฺทนิกมฺปิ   ปวิสนฺติ  โอฬิคลฺเลปิ  ปปตนฺติ  กณฺฏกราชิมฺปิ  ๑
อาโรหนฺติ    สุตฺตมฺปิ    คาวึ    อาโรหนฺติ   มาณเวหิปิ   สมาคจฺฉนฺติ
กตกมฺเมหิปิ     อกตกมฺเมหิปิ     มาตุคาโมปิ     เต     อสทฺธมฺเมน
นิมนฺเตติ    ฯ    ภูตปุพฺพาหํ    ภนฺเต    รตฺตนฺธการติมิสายํ   ปิณฺฑาย
จรามิ   อทฺทสา   โข   มํ   ภนฺเต   อญฺญตรา   อิตฺถี   วิชฺชนฺตริกาย
ภาชนํ   โธวนฺตี  ทิสฺวา  มํ  ภีตา  วิสฺสรมกาสิ  อพฺภุมฺเม  ๒  ปิสาโจ
วต  มนฺติ  ฯ  เอวํ  วุตฺเต  อหํ  ภนฺเต  ตํ  อิตฺถึ  เอตทโวจํ  น  ๓
ภคินิ   ปิสาโจ   ภิกฺขุ   ปิณฺฑาย  ฐิโตติ  ฯ  ภิกฺขุสฺส  อาตุ  มาริ  ๓
ภิกฺขุสฺส  มาตุ  มาริ  วรนฺเต  ภิกฺขุ  ติเณฺหน  โควิกนฺตเนน ๕ กุจฺฉิ ๖
ปริกนฺโต  ๗  น  เตฺวว  ๘  ยํ  รตฺตนฺธการติมิสายํ  กุจฺฉิเหตุ ปิณฺฑาย
จรสีติ   ๙   ฯ  ตสฺส  มยฺหํ  ภนฺเต  ตทนุสฺสรโต  เอวํ  โหติ  พหุนฺนํ
วต   โน   ภควา   ทุกฺขธมฺมานํ   อปหตฺตา   พหุนฺนํ  วต  โน  ภควา
สุขธมฺมานํ   อุปหตฺตา   พหุนฺนํ   วต   โน   ภควา  อกุสลานํ  ธมฺมานํ
อปหตฺตา พหุนฺนํ วต โน ภควา กุสลานํ ธมฺมานํ อุปหตฺตาติ ฯ
     [๑๗๗]  เอวเมว  ปนุทายิ  อิเธกจฺเจ  โมฆปุริสา  อิทํ  ปชหถาติ
#๑ สี. ยุ. กณฺฏกวฏฺฏมฺปิ ฯ ม. กณฺฏกาวาฏํปิ ฯ   ๒ ม. อพฺภู เม ฯ
#๓ ม. นาหํ ฯ   ๔ ม. มารี ฯ   ๕ ยุ. โควิกตฺตเนน ฯ   ๖ ม. โกฏฺฐเก กุจฺฉึ ฯ
#๗ ยุ. ปริกตฺโต ฯ  ๘ ม. นเตฺวว วรํ ฯ ยุ. น เตฺววยา ฯ  ๙ ยุ. จรสา ฯ
