สมฺปชฺช  ปเวเทมิ    อิติ   ยาหํ   ธมฺมํ   ชานามิ   ตํ   ตฺวํ   ธมฺมํ   ชานาสิ
ยํ   ตฺวํ   ธมฺมํ   ชานาสิ   ตมหํ   ธมฺมํ   ชานามิ  อิติ  ยาทิโส  อหํ
ตาทิโส   ตุวํ   ยาทิโส   ตุวํ   ตาทิโส  อหํ  เอหิทานิ  อาวุโส  อุโภ
วสนฺตา   อิมํ   คณํ   ปริหรามาติ   ฯ  อิติ  โข  ภารทฺวาช  อาฬาโร
กาลาโม   อาจริโย   เม   สมาโน   อนฺเตวาสึ   มํ  สมานํ  อตฺตโน
สมสมํ   ฐเปสิ   อุฬาราย   จ   มํ   ปูชาย   ปูเชสิ  ฯ  ตสฺส  มยฺหํ
ภารทฺวาช   เอตทโหสิ   นายํ   ธมฺโม   นิพฺพิทาย   น   วิราคาย  น
นิโรธาย   น   อุปสมาย  น  อภิญฺญาย  [๑]  น  นิพฺพานาย  สํวตฺตติ
ยาวเทว   อากิญฺจญฺญายตนูปปตฺติยาติ   ฯ   โส   โข   อหํ  ภารทฺวาช
ตํ ธมฺมํ อนลงฺกริตฺวา ตสฺมา ธมฺมา นิพฺพิชฺช ๒ ปกฺกามึ ฯ
     [๗๓๙]  โส  โข  อหํ  ภารทฺวาช  กึกุสลคเวสี อนุตฺตรํ สนฺติวรปทํ
ปริเยสมาโน   เยน   อุทฺทโก   รามปุตฺโต   เตนุปสงฺกมึ  อุปสงฺกมิตฺวา
อุทฺทกํ    รามปุตฺตํ    เอตทโวจํ   อิจฺฉามหํ   อาวุโส   ราม   อิมสฺมึ
ธมฺมวินเย   พฺรหฺมจริยํ   จริตุนฺติ  ฯ  เอวํ  วุตฺเต  ภารทฺวาช  อุทฺทโก
รามปุตฺโต    มํ    เอตทโวจ   วิหรตายสฺมา   ตาทิโส   อยํ   ธมฺโม
ยตฺถ  วิญฺญู  ปุริโส  นจิรสฺเสว  สกํ  อาจริยกํ  อภิญฺญา  ๓  สจฺฉิกตฺวา
อุปสมฺปชฺช   วิหเรยฺยาติ   ฯ   โส   โข   อหํ  ภารทฺวาช  นจิรสฺเสว
ขิปฺปเมว  ตํ  ธมฺมํ  ปริยาปุณึ  ฯ  โส  โข  อหํ ภารทฺวาช ตาวตเกเนว
โอฏฺฐปหตมตฺเตน       ลปิตลาปนมตฺเตน      ญาณวาทญฺจ      วทามิ
เถรวาทญฺจ   ชานามิ   ปสฺสามีติ   จ   ปฏิชานามิ   อหญฺเจว   อญฺเญ
#๑ ยุ. เอตฺถนฺตเร น สมฺโพธายาติ ทิสฺสติ ฯ ๒ ยุ. นิพฺพิชฺชาปกฺกมึ ฯ
#๓ ยุ. สยํ อภิญฺญา ฯ
