วิมุตฺตึ    ทิฏฺเฐว    ธมฺเม    สยํ   อภิญฺญา   สจฺฉิกตฺวา   อุปสมฺปชฺช
วิหรติ     อยมสฺส     ตติยาภินิพฺภิทา     โหติ     กุกฺกุฏจฺฉาปกสฺเสว
อณฺฑโกสมฺหา ฯ
     [๓๔]  ยมฺปิ  ๑  มหานาม อริยสาวโก สีลสมฺปนฺโน โหติ อิทมฺปิสฺส
โหติ     จรณสฺมึ     ยมฺปิ     มหานาม    อริยสาวโก    อินฺทฺริเยสุ
คุตฺตทฺวาโร    โหติ    อิทมฺปิสฺส    โหติ   จรณสฺมึ   ยมฺปิ   มหานาม
อริยสาวโก    โภชเน    มตฺตญฺญู   โหติ   อิทมฺปิสฺส   โหติ   จรณสฺมึ
ยมฺปิ    มหานาม    อริยสาวโก    ชาคริยมนุยุตฺโต   โหติ   อิทมฺปิสฺส
โหติ    จรณสฺมึ   ยมฺปิ   มหานาม   อริยสาวโก   สตฺตหิ   สทฺธมฺเมหิ
สมนฺนาคโต    โหติ    อิทมฺปิสฺส    โหติ   จรณสฺมึ   ยมฺปิ   มหานาม
อริยสาวโก    จตุนฺนํ    ฌานานํ   อาภิเจตสิกานํ   ทิฏฺฐธมฺมสุขวิหารานํ
นิกามลาภี     โหติ     อกิจฺฉลาภี    อกสิรลาภี    อิทมฺปิสฺส    โหติ
จรณสฺมึ   ยญฺจ   โข   มหานาม   อริยสาวโก  อเนกวิหิตํ  ปุพฺเพนิวาสํ
อนุสฺสรติ    เสยฺยถีทํ    เอกมฺปิ    ชาตึ    เทฺวปิ   ชาติโย   ฯเปฯ
อิติ   สาการํ   สอุทฺเทสํ   อเนกวิหิตํ  ปุพฺเพนิวาสํ  อนุสฺสรติ  อิทมฺปิสฺส
โหติ    วิชฺชาย    ยมฺปิ   มหานาม   อริยสาวโก   ทิพฺเพน   จกฺขุนา
วิสุทฺเธน   อติกฺกนฺตมานุสเกน   ฯเปฯ   ยถากมฺมูปเค  สตฺเต  ปชานาติ
อิทมฺปิสฺส   โหติ   วิชฺชาย   ยมฺปิ   มหานาม   อริยสาวโก   อาสวานํ
ขยา    อนาสวํ    เจโตวิมุตฺตึ   ปญฺญาวิมุตฺตึ   ทิฏฺเฐว   ธมฺเม   สยํ
อภิญฺญา   สจฺฉิกตฺวา   อุปสมฺปชฺช   วิหรติ   อิทมฺปิสฺส   โหติ   วิชฺชาย
#๑ ม. ยมฺปิ โข ฯ
