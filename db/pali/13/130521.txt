วณฺณา   อคฺคมกฺขายนฺติ   ขตฺติยา   จ   พฺราหฺมณา  จ  ยทิทํ  อภิวาทนํ
ปจฺจุฏฺฐานํ     อญฺชลิกมฺมํ     สามีจิกมฺมนฺติ     ฯ     นาหํ    ภนฺเต
ภควนฺตํ    ทิฏฺฐธมฺมิกํ    ปุจฺฉามิ    สมฺปรายิกาหํ    ภนฺเต    ภควนฺตํ
ปุจฺฉามิ   จตฺตาโรเม   ภนฺเต   วณฺณา   ขตฺติยา   พฺราหฺมณา  เวสฺสา
สุทฺทา   อิเมสํ   นุ   โข   ภนฺเต   จตุนฺนํ   วณฺณานํ   สิยา  วิเสโส
สิยา นานากรณนฺติ ฯ
     [๕๗๗]  ปญฺจิมานิ  มหาราช  ปธานิยงฺคานิ  ฯ  กตมานิ  ปญฺจ  ฯ
อิธ    มหาราช   ภิกฺขุ   สทฺโธ   โหติ   สทฺทหติ   ตถาคตสฺส   โพธึ
อิติปิ   โส   ภควา   อรหํ   สมฺมาสมฺพุทฺโธ  วิชฺชาจรณสมฺปนฺโน  สุคโต
โลกวิทู    อนุตฺตโร    ปุริสทมฺมสารถิ   สตฺถา   เทวมนุสฺสานํ   พุทฺโธ
ภควาติ   ฯ   อปฺปาพาโธ   โหติ  อปฺปาตงฺโก  สมเวปากินิยา  คหณิยา
สมนฺนาคโต    นาติสีตาย   นาจฺจุณฺหาย   มชฺฌิมาย   ปธานกฺขมาย   ฯ
อสโฐ   โหติ   อมายาวี   ยถาภูตํ   อตฺตานํ   อาวิกตฺตา  สตฺถริ  วา
วิญฺญูสุ   วา   สพฺรหฺมจารีสุ   ๑   ฯ  อารทฺธวิริโย  วิหรติ  อกุสลานํ
ธมฺมานํ  ปหานาย  กุสลานํ  ธมฺมานํ  อุปสมฺปทาย  ถามวา  ทฬฺหปรกฺกโม
อนิกฺขิตฺตธุโร      กุสเลสุ      ธมฺเมสุ     ฯ     ปญฺญวา     โหติ
อุทยตฺถคามินิยา   ปญฺญาย   สมนฺนาคโต   อริยาย   นิพฺเพธิกาย  สมฺมา
ทุกฺขกฺขยคามินิยา   ฯ   อิมานิ   โข  มหาราช  ปญฺจ  ปธานิยงฺคานิ  ฯ
จตฺตาโรเม   มหาราช   วณฺณา   ขตฺติยา   พฺราหฺมณา  เวสฺสา  สุทฺทา
เต   จสฺสุ   อิเมหิ   ปญฺจหิ   ปธานิยงฺเคหิ   สมนฺนาคตา   ตํ   เนสํ
#๑ ยุ. พฺรหฺมจารีสุ ฯ
