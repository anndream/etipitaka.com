กตโม    ปน   ภนฺเต   มโนสมาจาโร   สพฺยาปชฺโฌ   ฯ   โย   โข
มหาราช    มโนสมาจาโร    ทุกฺขวิปาโก   ฯ   กตโม   ปน   ภนฺเต
มโนสมาจาโร   ทุกฺขวิปาโก   ฯ   โย   โข  มหาราช  มโนสมาจาโร
อตฺตพฺยาพาธายปิ        สํวตฺตติ       ปรพฺยาพาธายปิ       สํวตฺตติ
อุภยพฺยาพาธายปิ   สํวตฺตติ   ตสฺส   อกุสลา  ธมฺมา  อภิวฑฺฒนฺติ  กุสลา
ธมฺมา  ปริหายนฺติ  เอวรูโป  โข  มหาราช  มโนสมาจาโร  โอปารมฺโภ
สมเณหิ พฺราหฺมเณหิ วิญฺญูหีติ ฯ
     [๕๕๔]   กึ   นุ  โข  ภนฺเต  อานนฺท  โส  ภควา  สพฺเพสํเยว
อกุสลานํ    ธมฺมานํ    ปหานํ    วณฺเณตีติ    ฯ   สพฺพากุสลธมฺมปหีโน
โข   มหาราช   ตถาคโต   กุสลธมฺมสมนฺนาคโต   ๑  ฯ  กตโม  ปน
ภนฺเต   อานนฺท   กายสมาจาโร   อโนปารมฺโภ   สมเณหิ  พฺราหฺมเณหิ
วิญฺญูหีติ   ฯ   โย   โข   มหาราช  กายสมาจาโร  กุสโล  ฯ  กตโม
ปน  ภนฺเต  กายสมาจาโร  กุสโล  ฯ  โย  โข มหาราช กายสมาจาโร
อนวชฺโช   ฯ   กตโม   ปน   ภนฺเต   กายสมาจาโร   อนวชฺโช   ฯ
โย      โข     มหาราช     กายสมาจาโร     อพฺยาปชฺโฌ     ฯ
กตโม    ปน   ภนฺเต   กายสมาจาโร   อพฺยาปชฺโฌ   ฯ   โย   โข
มหาราช  กายสมาจาโร  สุขวิปาโก  ฯ  กตโม ปน ภนฺเต กายสมาจาโร
สุขวิปาโก   ฯ  โย  โข  มหาราช  กายสมาจาโร  เนวตฺตพฺยาพาธายปิ
สํวตฺตติ    น    ปรพฺยาพาธายปิ    สํวตฺตติ    น    อุภยพฺยาพาธายปิ
สํวตฺตติ      ตสฺส      อกุสลา     ธมฺมา     ปริหายนฺติ     กุสลา
#๑ ยุ. กุสลธมฺมสมนฺนาคโตติ ฯ
