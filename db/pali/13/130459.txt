ปนาหํ    ปิตุ    สกฺกสฺส    กมฺมนฺเต   สีตายํ   ชมฺพุฉายายํ   นิสินฺโน
วิวิจฺเจว    กาเมหิ   วิวิจฺจ   อกุสเลหิ   ธมฺเมหิ   สวิตกฺกํ   สวิจารํ
วิเวกชํ   ปีติสุขํ   ปฐมํ   ฌานํ   อุปสมฺปชฺช   วิหริตา   สิยา  นุ  โข
เอโส   มคฺโค  โพธิยาติ  ฯ  ตสฺส  มยฺหํ  ราชกุมาร  สตานุสารี-
วิญฺญาณํ  อโหสิ     เอเสว     มคฺโค    โพธิยาติ  ฯ    ตสฺส   มยฺหํ
ราชกุมาร    เอตทโหสิ   กินฺนุ   โข   อหํ   ตสฺส   สุขสฺส   ภายามิ
ยนฺตํ   สุขํ   อญฺญเตฺรว   กาเมหิ   อญฺญตฺร   อกุสเลหิ   ธมฺเมหีติ  ฯ
ตสฺส   มยฺหํ   ราชกุมาร   เอตทโหสิ   น   โข   อหํ   ตสฺส  สุขสฺส
ภายามิ    ยนฺตํ    สุขํ    อญฺญเตฺรว    กาเมหิ   อญฺญตฺร   อกุสเลหิ
ธมฺเมหีติ   ฯ   ตสฺส   มยฺหํ   ราชกุมารํ   เอตทโหสิ   น   โข   ตํ
สุกรํ   สุขํ   อธิคนฺตุํ   เอวํ   อธิมตฺตกสิมานํ   ปตฺตกาเยน   ยนฺนูนาหํ
โอฬาริกํ   อาหารํ   อาหาเรยฺยํ  โอทนํ  กุมฺมาสนฺติ  ฯ  โส  โข  อหํ
ราชกุมาร   โอฬาริกํ   อาหารํ   อาหาเรสึ  โอทนํ  กุมฺมาสํ  ฯ  เตน
โข   ปน  มํ  ๑  ราชกุมาร  สมเยน  ปญฺจวคฺคิยา  ภิกฺขู  ปจฺจุปฏฺฐิตา
โหนฺติ    ยนฺโน    สมโณ    โคตโม    ธมฺมํ   อธิคมิสฺสติ   ตํ   โน
อาโรเจสฺสตีติ   ฯ   ยโต   โข   อหํ   ราชกุมาร  โอฬาริกํ  อาหารํ
อาหาเรสึ    โอทนํ   กุมฺมาสํ   อถ   เม   เต   ปญฺจวคฺคิยา   ภิกฺขูr
นิพฺพิชฺช    ปกฺกมึสุ    พาหุลฺลิโก    สมโณ    โคตโม   ปธานวิพฺภนฺโต
อาวตฺโต  พาหุลฺลายาติ  ๒  ฯ  โส โข อหํ ราชกุมาร โอฬาริกํ อาหารํ
#๑ สี. เม ฯ   ๒ สี. พาหุลฺยาย ฯ
