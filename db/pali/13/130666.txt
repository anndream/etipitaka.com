ชาณุสฺโสณิ     พฺราหฺมโณ    สุภํ    มาณวํ    โตเทยฺยปุตฺตํ    ทูรโตว
อาคจฺฉนฺตํ   ทิสฺวาน   สุภํ  มาณวํ  โตเทยฺยปุตฺตํ  เอตทโวจ  หนฺท  ๑
ภวํ  ภารทฺวาโช  อาคจฺฉิ  ๒  ทิวาทิวสฺสาติ  ฯ  อิโต  หิ  โข อหํ โภ
อาคจฺฉามิ   สมณสฺส   โคตมสฺส   สนฺติกาติ   ฯ   ตํ   กึ  มญฺญสิ  ภวํ
ภารทฺวาโช   สมณสฺส   โคตมสฺส   ปญฺญาเวยฺยตฺติยํ   ปณฺฑิโต   มญฺเญติ
โก   จาหมฺโภ  โก  จ  สมณสฺส  โคตมสฺส  ปญฺญาเวยฺยตฺติยํ  ชานิสฺสามิ
โสปิ   นูนสฺส   ตาทิโสว   โย   สมณสฺส   โคตมสฺส   ปญฺญาเวยฺยตฺติยํ
ชาเนยฺยาติ   ฯ   อุฬาราย   ขลุ   ภวํ   ภารทฺวาโช   สมณํ   โคตมํ
ปสํสาย   ปสํสตีติ  ฯ  โก  จาหมฺโภ  โก  จ  สมณํ  โคตมํ  ปสํสิสฺสามิ
ปสตฺถปฺปสตฺโถ  จ  ๓  ภวํ  โคตโม  เสฏฺโฐ  เทวมนุสฺสานํ  เย  จิเม
โภ    พฺราหฺมณา    ปญฺจ    ธมฺเม    ปญฺญเปนฺติ   ปุญฺญสฺส   กิริยาย
กุสลสฺส  อาราธนาย  จิตฺตสฺเสว  ๓  สมโณ  โคตโม  เอเต ปริกฺขาเร
วเทติ ยทิทํ จิตฺตํ อเวรํ อพฺยาปชฺฌํ ตสฺส ภาวนายาติ ฯ
     [๗๓๓]    เอวํ    วุตฺเต   ชาณุสฺโสณิ   พฺราหฺมโณ   สพฺพเสตา
วลวาภิรถา   โอโรหิตฺวา   เอกํสํ   อุตฺตราสงฺคํ  กริตฺวา  เยน  ภควา
เตนญฺชลิมฺปณาเมตฺวา   อุทานํ   อุทาเนสิ   ลาภา   รญฺโญ   ปเสนทิสฺส
โกสลสฺส    สุลทฺธํ    [๕]    รญฺโญ   ปเสนทิสฺส   โกสลสฺส   ยสฺส
วิชิเต ตถาคโต วิหรติ อรหํ สมฺมาสมฺพุทฺโธติ ฯ
                   สุภสุตฺตํ นิฏฺฐิตํ นวมํ ฯ
                        ________
#๑ ยุ. หนฺท กุโต นุ ฯ ๒ ยุ. อาคจฺฉติ ฯ ๓ ยุ. จ โส ภวํ ฯ ๔ ยุ. จิตฺตสฺส
#เต สมโณ โคตโม ปริกฺขาเร วทติ ฯ ๕ ยุ. เอตฺถนฺตเร ลาภาติ ทิสฺสติ ฯ
