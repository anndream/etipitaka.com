ภนฺเต   ปณฺฑิตา   พฺยตฺตา   ๑   วิยตฺตา   ๒   เมธาวิโน  อนุวิจฺจ
ปริโยคาเหตฺวา   ปเรสํ   วณฺณํ   วา   อวณฺณํ   วา  ภาสนฺติ  ตํ  มยํ
สารโต   ปจฺจาคจฺฉาม   กตโม   ปน   ภนฺเต  อานนฺท  กายสมาจาโร
โอปารมฺโภ      สมเณหิ     พฺราหฺมเณหิ     วิญฺญูหีติ     ฯ     โย
โข   มหาราช   กายสมาจาโร   อกุสโล   ฯ   กตโม   ปน   ภนฺเต
กายสมาจาโร    อกุสโล   ฯ   โย   โข   มหาราช   กายสมาจาโร
สาวชฺโช   ฯ   กตโม   ปน  ภนฺเต  กายสมาจาโร  สาวชฺโช  ฯ  โย
โข   มหาราช   กายสมาจาโร   สพฺยาปชฺโฌ   ฯ  กตโม  ปน  ภนฺเต
กายสมาจาโร   สพฺยาปชฺโฌ   ฯ   โย   โข  มหาราช  กายสมาจาโร
ทุกฺขวิปาโก   ฯ   กตโม   ปน  ภนฺเต  กายสมาจาโร  ทุกฺขวิปาโก  ฯ
โย    โข    มหาราช    กายสมาจาโร   อตฺตพฺยาพาธายปิ   สํวตฺตติ
ปรพฺยาพาธายปิ     สํวตฺตติ     อุภยพฺยาพาธายปิ     สํวตฺตติ    ตสฺส
อกุสลา   ธมฺมา   อภิวฑฺฒนฺติ   กุสลา   ธมฺมา   ปริหายนฺติ   เอวรูโป
โข     ปน     มหาราช    กายสมาจาโร    โอปารมฺโภ    สมเณหิ
พฺราหฺมเณหิ   วิญฺญูหีติ   ฯ   กตโม  ปน  ภนฺเต  อานนฺท  วจีสมาจาโร
ฯเปฯ     มโนสมาจาโร     โอปารมฺโภ     สมเณหิ     พฺราหฺมเณหิ
วิญฺญูหีติ    ฯ    โย   โข   มหาราช   มโนสมาจาโร   อกุสโล   ฯ(
กตโม   ปน   ภนฺเต   มโนสมาจาโร  อกุสโล  ฯ  โย  โข  มหาราช
มโนสมาจาโร   สาวชฺโช   ฯ   กตโม   ปน   ภนฺเต   มโนสมาจาโร
สาวชฺโช   ฯ   โย   โข   มหาราช   มโนสมาจาโร  สพฺยาปชฺโฌ  ฯ
#๑ ยุ. อยํ ปาโฐ นตฺถิ ฯ   ๒ ยุ วฺยตฺตา ฯ
