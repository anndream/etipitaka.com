     [๔๘๘]  อถ  โข  ภควา  ปุพฺพณฺหสมยํ นิวาเสตฺวา ปตฺตจีวรมาทาย
เยน    โพธิสฺส    ราชกุมารสฺส    นิเวสนํ   เตนุปสงฺกมิ   ฯ   เตน
โข   ปน   สมเยน   โพธิ  ราชกุมาโร  พหิทฺวารโกฏฺฐเก  ฐิโต  โหติ
ภควนฺตํ   อาคมยมาโน   ฯ   อทฺทสา  โข  โพธิ  ราชกุมาโร  ภควนฺตํ
ทูรโตว   อาคจฺฉนฺตํ   ทิสฺวาน   ปจฺจุคฺคนฺตฺวา   ภควนฺตํ   อภิวาเทตฺวา
ปุรกฺขิตฺวา   เยน   โกกนุโท   ปาสาโท   เตนุปสงฺกมิ   ฯ   อถ  โข
ภควา   ปจฺฉิมํ   โสปาณกเฬวรํ   นิสฺสาย  อฏฺฐาสิ  ฯ  อถ  โข  โพธิ
ราชกุมาโร   ภควนฺตํ   เอตทโวจ   อภิรูหตุ   ภนฺเต   ภควา  ทุสฺสานิ
อภิรูหตุ   สุคโต  ทุสฺสานิ  ยํ  มม  อสฺส  ทีฆรตฺตํ  หิตาย  สุขายาติ  ฯ
เอวํ  วุตฺเต  ภควา  ตุณฺหี  อโหสิ  ฯ  ทุติยมฺปิ  โข  โพธิ  ราชกุมาโร
ภควนฺตํ     เอตทโวจ     อภิรูหตุ     ภนฺเต     ภควา     ทุสฺสานิ
อภิรูหตุ   สุคโต  ทุสฺสานิ  ยํ  มม  อสฺส  ทีฆรตฺตํ  หิตาย  สุขายาติ  ฯ
เอวํ  วุตฺเต  ๑  ภควา  ตุณฺหี  อโหสิ  ฯ ตติยมฺปิ โข โพธิ ราชกุมาโร
ภควนฺตํ     เอตทโวจ     อภิรูหตุ     ภนฺเต     ภควา     ทุสฺสานิ
อภิรูหตุ   สุคโต  ทุสฺสานิ  ยํ  มม  อสฺส  ทีฆรตฺตํ  หิตาย  สุขายาติ  ฯ
อถ   โข   ภควา   อายสฺมนฺตํ   อานนฺทํ   อปโลเกสิ   ฯ   อถ  โข
อายสฺมา   อานนฺโท   โพธึ   ราชกุมารํ  เอตทโวจ  สํหรตุ  ราชกุมาร
ทุสฺสานิ   น   ภควา   เจลปฏิกํ   อกฺกมิสฺสติ   ปจฺฉิมํ  ชนตํ  ตถาคโต
อปโลเกตีติ   ฯ   อถ   โข  โพธิ  ราชกุมาโร  ทุสฺสานิ  สํหราเปตฺวา
อุปริ  โกกนุเท  [๒]  อาสนานิ  ปญฺญาเปสิ  ฯ  อถ โข ภควา โกกนุทํ
#๑ ยุ. เอวํ วุตฺเตติ นตฺถิ ฯ ทุติยมฺปิ โขติ ทิสฺสติ ฯ
#๒ ยุ. เอตฺถนฺตเร ปาสาเทติ ทิสฺสติ ฯ
