มนฺตรากถา  อุทปาทิ   ลาภา   วต   โภ  องฺคมคธานํ  สุลทฺธํ  วต
โภ    องฺคมคธานํ   ยตฺริเม   ๑   สมณพฺราหฺมณา   สงฺฆิโน   คณิโน
คณาจริยา    ญาตา    ยสสฺสิโน    ติตฺถกรา   สาธุสมฺมตา   พหุชนสฺส
ราชคหํ  วสฺสาวาสํ  อุปคตา  ๒  ฯ  อยมฺปิ  โข  ปูรโณ  กสฺสโป สงฺฆี
เจว  คณี  จ  คณาจริโย   [๓]  ญาโต  ยสสฺสี  ติตฺถกโร สาธุสมฺมโต
พหุชนสฺส    โสปิ   ราชคหํ   วสฺสาวาสํ   อุปคโต   ฯ   อยมฺปิ   โข
มกฺขลิ  โคสาโล  ...  อชิโต  เกสกมฺพโล ... ปกุทฺโธ กจฺจายโน ...
สญฺชโย  เวลฏฺฐปุตฺโต  ๓  ...  นิคนฺโถ  ๕ นาฏปุตฺโต สงฺฆี เจว คณี
จ   คณาจริโย  [๖]  ญาโต  ยสสฺสี  ติตฺถกโร  สาธุสมฺมโต  พหุชนสฺส
โสปิ   ราชคหํ   วสฺสาวาสํ   อุปคโต  ฯ  อยมฺปิ  โข  สมโณ  โคตโม
สงฺฆี  เจว  คณี  จ  คณาจริโย [๗] ญาโต ยสสฺสี ติตฺถกโร สาธุสมฺมโต
พหุชนสฺส   โสปิ   ราชคหํ   วสฺสาวาสํ   อุปคโต   ฯ   โก   นุ  โข
อิเมสํ   ภวตํ  ๘  สมณพฺราหฺมณานํ  สงฺฆีนํ  คณีนํ  คณาจริยานํ  ญาตานํ
ยสสฺสีนํ    ติตฺถกรานํ    สาธุสมฺมตานํ   พหุชนสฺส   สาวกานํ   สกฺกโต
ครุกโต   มานิโต   ปูชิโต   กถญฺจ   ปน  สาวกา  สกฺกตฺวา  ครุกตฺวา
อุปนิสฺสาย วิหรนฺตีติ ฯ
     [๓๑๗]   ตเตฺรกจฺเจ   เอวมาหํสุ   อยํ   โข   ปูรโณ  กสฺสโป
สงฺฆี  เจว  คณี  จ คณาจริโย [๑๐] ญาโต ยสสฺสี ติตฺถกโร สาธุสมฺมโต
พหุชนสฺส   โส   โข   สาวกานํ  น  สกฺกโต  น  ครุกโต  น  มานิโต
#๑ ยุ. ยตฺถิเม ฯ  ๒ สี. ม. ยุ. โอสฏา ฯ  ๓-๖-๗-๑๐ ยุ. เอตฺถนฺตเร จสทฺโท อตฺถิ ฯ
#๔ ยุ. เพลฏฺฐิปุตฺโต ฯ อิโต ปรํ อีทิสเมว ฯ ๕ ยุ. นิคณฺโฐ ฯ ๘ ยุ. ภควตํ ฯ
#๙ ยุ. กถํ ฯ
