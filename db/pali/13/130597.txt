สปุตฺตทาโร    ปาเณหิ    สรณํ   คโต   สมโณ   ขลุ   โภ   โคตโม
โอปาสาทํ    อนุปฺปตฺโต   โอปาสาเท   วิหรติ   อุตฺตเรน   โอปาสาทํ
เทววเน   สาลวเน   เย   ปน   โข   เกจิ  สมณา  วา  พฺราหฺมณา
วา   อมฺหากํ  คามกฺเขตฺตํ  อาคจฺฉนฺติ  อติถิโน  ๑  เต  โหนฺติ  อติถี
โข    ปนเมฺหหิ   สกฺกาตพฺพา   ครุกาตพฺพา   มาเนตพฺพา   ปูเชตพฺพา
ยมฺปิ    โภ   สมโณ   โคตโม   โอปาสาทํ   อนุปฺปตฺโต   โอปาสาเท
วิหรติ   อุตฺตเรน   โอปาสาทํ   เทววเน  สาลวเน  อติถิมฺหากํ  สมโณ
โคตโม   อติถิ   โข   ปนเมฺหหิ  สกฺกาตพฺโพ  ครุกาตพฺโพ  มาเนตพฺโพ
ปูเชตพฺโพ     อิมินาปงฺเคน    น    อรหติ    โส    ภวํ    โคตโม
อมฺหากํ    ทสฺสนาย   อุปสงฺกมิตุํ   อถ   โข   มยเมว   อรหาม   ตํ
ภวนฺตํ    โคตมํ    ทสฺสนาย   อุปสงฺกมิตุํ   เอตฺตกํ   โข   อหํ   โภ
ตสฺส    โภโต   โคตมสฺส   วณฺณํ   ปริยาปุณามิ   น   จ   โส   ภวํ
โคตโม    เอตฺตกวณฺโณ    อปฺปริมาณวณฺโณ   หิ   โส   ภวํ   โคตโม
เอกเมเกนปิ   โภ  องฺเคน  สมนฺนาคโต  น  อรหติ  โส  ภวํ  โคตโม
อมฺหากํ    ทสฺสนาย   อุปสงฺกมิตุํ   อถ   โข   มยเมว   อรหาม   ตํ
ภวนฺตํ   โคตมํ   ทสฺสนาย  อุปสงฺกมิตุนฺติ  ๒  ฯ  เตนหิ  โภ  สพฺเพว
มยํ    สมณํ    โคตมํ   ทสฺสนาย   อุปสงฺกมิสฺสามาติ   ฯ   อถ   โข
จงฺกี    พฺราหฺมโณ    มหตา    พฺราหฺมณคเณน   สทฺธึ   เยน   ภควา
เตนุปสงฺกมิ    อุปสงฺกมิตฺวา    ภควตา    สทฺธึ   สมฺโมทิ   สมฺโมทนียํ
กถํ   สาราณียํ   วีติสาเรตฺวา   เอกมนฺตํ   นิสีทิ   ฯ  เตน  โข  ปน
#๑ ยุ. อติถี โน เต โหนฺติ ฯ   ๒ ยุ. อิติสทฺโท นตฺถิ ฯ
