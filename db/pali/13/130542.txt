ภควโต    กาเย   ทฺวตฺตึส   มหาปุริสลกฺขณานิ   เยภุยฺเยน   ฐเปตฺวา
เทฺว    ทฺวีสุ   มหาปุริสลกฺขเณสุ   กงฺขติ   วิจิกิจฺฉติ   นาธิมุจฺจติ   น
สํปสีทติ   โกโสหิเต   จ   วตฺถคุเยฺห   ปหุตชิวฺหตาย  จ  ฯ  อถ  โข
พฺรหฺมายุ พฺราหฺมโณ ภควนฺตํ คาถาหิ อชฺฌภาสิ
         เย เม ทฺวตฺตึสาติ สุตา     มหาปุริสลกฺขณา
         ทุเว เตสํ น ปสฺสามิ       โภโต กายสฺมิ โคตม
         กจฺจิ โกโสหิตํ โภโต       วตฺถคุยฺหํ นรุตฺตม
         นารีสห นาม สวฺหยา ๑    กจฺจิ ชิวฺหา นรสฺสิกา
         กจฺจิ ปหุตชิโวฺหสิ          ยถาตํ ชานิยามเส
         นินฺนามเยตํ ตนุกํ          กงฺขํ วินย โน อิเส
         ทิฏฺฐธมฺมหิตตฺถาย          สมฺปรายสุขาย จ
         กตาวกาสา ปุจฺฉาม        ยงฺกิญฺจิ อภิปตฺถิตนฺติ ฯ
     [๕๙๕]   อถ   โข   ภควโต  เอตทโหสิ  ปสฺสติ  โข  เม  อยํ
พฺรหฺมายุ     พฺราหฺมโณ     ทฺวตฺตึส    มหาปุริสลกฺขณานิ    เยภุยฺเยน
ฐเปตฺวา   เทฺว   ทฺวีสุ  มหาปุริสลกฺขเณสุ  กงฺขติ  วิจิกิจฺฉติ  นาธิมุจฺจติ
น  สํปสีทติ  โกโสหิเต  จ  วตฺถคุเยฺห  ปหุตชิวฺหตาย  จาติ  ฯ  อถ โข
ภควา   ตถารูปํ   อิทฺธาภิสงฺขารํ  อภิสงฺขาเรสิ  ยถา  อทฺทส  พฺรหฺมายุ
พฺราหฺมโณ    ภควโต   โกโสหิตํ   วตฺถคุยฺหํ   ฯ   อถ   โข   ภควา
ชิวฺหํ    นินฺนาเมตฺวา   อุโภปิ   กณฺณโสตานิ   อนุมสิ   ปฏิมสิ   อุโภปิ
#๑ ม. นารีสมานสวฺหยาติ ทิสฺสติ ฯ
