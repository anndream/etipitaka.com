กโฬปิกํ    โอลุคฺควิลุคฺคํ    น   ปรมรูปํ   ปหาย   เอกิสฺสา   กุมฺภิยา
ธญฺญสมวาปกํ    น    ปรมรูปํ   ปหาย   เอกํ   ชายิกํ   น   ปรมรูปํ
ปหาย   เกสมสฺสุํ   โอหาเรตฺวา   กาสายานิ   วตฺถานิ   อจฺฉาเทตฺวา
อคารสฺมา   อนคาริยํ  ปพฺพชิตุํ  ฯ  โย  นุ  โข  อุทายิ  เอวํ  วเทยฺย
เยหิ   โส   ปุริโส   พนฺธเนหิ   พนฺโธ   น   สกฺโกติ  เอกํ  อคารกํ
โอลุคฺควิลุคฺคํ    กากาติทายึ    น   ปรมรูปํ   ปหาย   เอกํ   กโฬปิกํ
โอลุคฺควิลุคฺคํ   น   ปรมรูปํ   ปหาย   เอกิสฺสา  กุมฺภิยา  ธญฺญสมวาปกํ
น   ปรมรูปํ   ปหาย   เอกํ   ชายิกํ   น   ปรมรูปํ  ปหาย  เกสมสฺสุํ
โอหาเรตฺวา   กาสายานิ   วตฺถานิ  อจฺฉาเทตฺวา  อคารสฺมา  อนคาริยํ
ปพฺพชิตุํ   ตญฺหิ   ตสฺส   อพลํ   พนฺธนํ   ทุพฺพลํ   พนฺธนํ  ปูติกํ  พนฺธนํ
อสารกํ  พนฺธนนฺติ  สมฺมา  นุ  โข  โส  อุทายิ  วทมาโน  วเทยฺยาติ ฯ
โน  เหตํ  ภนฺเต  เยหิ  ๑  ภนฺเต  โส  ปุริโส  พนฺธเนหิ  พนฺโธ  น
สกฺโกติ    เอกํ   อคารกํ   โอลุคฺควิลุคฺคํ   กากาติทายึ   น   ปรมรูปํ
ปหาย   เอกํ   กโฬปิกํ   โอลุคฺควิลุคฺคํ   น  ปรมรูปํ  ปหาย  เอกิสฺสา
กุมฺภิยา   ธญฺญสมวาปกํ   น  ปรมรูปํ  ปหาย  เอกํ  ชายิกํ  น  ปรมรูปํ
ปหาย   เกสมสฺสุํ   โอหาเรตฺวา   กาสายานิ   วตฺถานิ   อจฺฉาเทตฺวา
อคารสฺมา    อนคาริยํ    ปพฺพชิตุํ    ตญฺหิ    ตสฺส    พลวํ    พนฺธนํ
ทฬฺหํ   พนฺธนํ   ถิรํ   พนฺธนํ   อปูติกํ   พนฺธนํ   ถูโล   กฬิงฺคโรติ  ฯ
เอวเมว   โข   อุทายิ   อิเธกจฺเจ   โมฆปุริสา  อิทํ  ปชหถาติ  มยา
วุจฺจมานา   เต   เอวมาหํสุ   กึ  ปนิมสฺส  อปฺปมตฺตกสฺส  โอร-
#๑ ม. ยุ. เยหิ โส ภนฺเต ฯ
