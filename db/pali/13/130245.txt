ขยา   วิราคา   นิโรธา   จาคา   ปฏินิสฺสคฺคา   อนุปาทา   วิมุตฺโตติ
วทามีติ ฯ
     [๒๔๘]   เอวํ   วิมุตฺตจิตฺโต   ปน   โภ   โคตม   ภิกฺขุ   กุหึ
อุปฺปชฺชตีติ   ๑  ฯ  อุปฺปชฺชตีติ  โข  วจฺฉ  น  อุเปติ  ฯ  เตนหิ  โภ
โคตม   น   อุปฺปชฺชตีติ   ฯ  น  อุปฺปชฺชตีติ  โข  วจฺฉ  น  อุเปติ  ฯ
เตนหิ   โภ   โคตม   อุปฺปชฺชติ   จ  น  จ  อุปฺปชฺชตีติ  ฯ  อุปฺปชฺชติ
จ   น   จ  อุปฺปชฺชตีติ  โข  วจฺฉ  น  อุเปติ  ฯ  เตนหิ  โภ  โคตม
เนว   อุปฺปชฺชติ   น   น   อุปฺปชฺชตีติ   ฯ   เนว   อุปฺปชฺชติ  น  น
อุปฺปชฺชตีติ โข วจฺฉ น อุเปติ ฯ
     [๒๔๙]   เอวํ   วิมุตฺตจิตฺโต   ปน   โภ   โคตม   ภิกฺขุ   กุหึ
อุปฺปชฺชตีติ   อิติ   ปุฏฺโฐ   สมาโน  อุปฺปชฺชตีติ  ๒  วจฺฉ  น  อุเปตีติ
วเทสิ   ฯ   เตนหิ   โภ  โคตม  น  อุปฺปชฺชตีติ  อิติ  ปุฏฺโฐ  สมาโน
น   อุปฺปชฺชตีติ  โข  วจฺฉ  น  อุเปตีติ  วเทสิ  ฯ  เตนหิ  โภ  โคตม
อุปฺปชฺชติ   จ   น   จ   อุปฺปชฺชตีติ   อิติ   ปุฏฺโฐ  สมาโน  อุปฺปชฺชติ
จ   น   จ   อุปฺปชฺชตีติ   โข   วจฺฉ  น  อุเปตีติ  วเทสิ  ฯ  เตนหิ
โภ   โคตม   เนว  อุปฺปชฺชติ  น  น  อุปฺปชฺชตีติ  อิติ  ปุฏฺโฐ  สมาโน
เนว   อุปฺปชฺชติ  น  น  อุปฺปชฺชตีติ  โข  วจฺฉ  น  อุเปตีติ  วเทสิ  ฯ
เอตฺถาหํ   โภ   โคตม   อญฺญาณมาปาทึ   เอตฺถ   สมฺโมหมาปาทึ   ฯ
ยาปิ   เม   เอสา   โภโต   โคตมสฺส   ปุริเมน  กถาสลฺลาเปน  อหุ
#๑ อุปปชฺชตีติปิ ปาโฐ ฯ ม. สพฺพตฺถ อุปปชฺชตีติ ทิสฺสติ ฯ
#๒ ม. อุปปชฺชตีติ โข วจฺฉ ฯ
