เต   โภนฺโต   สมณพฺราหฺมณา   โอปกฺกมิกา   ทุกฺขา   ติปฺปา   กฏุกา
เวทนา   เวทิยนฺติ   อภพฺพาว   เต   ญาณาย   ทสฺสนาย   อนุตฺตราย
สมฺโพธาย   ฯ   อยํ   โข   มํ   ภารทฺวาช   ทุติยา  อุปมา  ปฏิภาสิ
อนจฺฉริยา ปุพฺเพ อสฺสุตปุพฺพา ฯ
     [๗๔๓]   อปราปิ   โข   มํ  ภารทฺวาช  ตติยา  อุปมา  ปฏิภาสิ
อนจฺฉริยา   ปุพฺเพ   อสฺสุตปุพฺพา   ฯ   เสยฺยถาปิ   ภารทฺวาช   สุกฺขํ
กฏฺฐํ   โกฬาปํ   อารกา   อุทกา   ถเล   นิกฺขิตฺตํ   ฯ   อถ  ปุริโส
อาคจฺเฉยฺย    อุตฺตรารณึ   อาทาย   อคฺคึ   อภินิพฺพตฺเตสฺสามิ   เตโช
ปาตุกริสฺสามีติ   ฯ   ตํ   กึ   มญฺญสิ  ภารทฺวาช  อปิ  นุ  โส  ปุริโส
อมุํ   สุกฺขํ   กฏฺฐํ  โกฬาปํ  อารกา  อุทกา  ถเล  นิกฺขิตฺตํ  อุตฺตรารณึ
อาทาย   อภิมตฺเถนฺโต  อคฺคึ  อภินิพฺพตฺเตยฺย  เตโช  ปาตุกเรยฺยาติ  ฯ
เอวํ   โภ   โคตม   ตํ   กิสฺส   เหตุ   อทุญฺหิ   โภ   โคตม  สุกฺขํ
กฏฺฐํ   โกฬาปํ   ตญฺจ   ปน   อารกา   อุทกา   ถเล  นิกฺขิตฺตนฺติ  ฯ
เอวเมว   โข   ภารทฺวาช   เย   หิ   เกจิ  สมณา  วา  พฺราหฺมณา
วา   กาเยน   เจว   กาเมหิ   วูปกฏฺฐา  วิหรนฺติ  ฯ  โย  จ  เนสํ
กาเมสุ  กามจฺฉนฺโท  กามเสฺนโห  กามมุจฺฉา  กามปิปาสา  กามปริฬาโห
โส     จ     อชฺฌตฺตํ     สุปหีโน     โหติ    สุปฏิปฺปสฺสทฺโธ    ฯ
โอปกฺกมิกา    เจปิ   เต   โภนฺโต   สมณพฺราหฺมณา   ทุกฺขา   ติปฺปา
กฏุกา    เวทนา    เวทิยนฺติ    ภพฺพาว    เต   ญาณาย   ทสฺสนาย
อนุตฺตราย   สมฺโพธาย   ฯ   โน   เจปิ  เต  โภนฺโต  สมณพฺราหฺมณา
