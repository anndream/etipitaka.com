                       มฆเทวสุตฺตํ
     [๔๕๒]   เอวมฺเม   สุตํ   เอกํ   สมยํ  ภควา  มิถิลายํ  วิหรติ
มฆเทวมฺพวเน   ๑   ฯ   อถ   โข  ภควา  อญฺญตรสฺมึ  ปเทเส  สิตํ
ปาตฺวากาสิ   ฯ   อถ   โข   อายสฺมโต   อานนฺทสฺส  เอตทโหสิ  โก
นุ   โข   เหตุ   โก   ปจฺจโย   ภควโต   สิตสฺส   ปาตุกมฺมาย   น
อการเณน   ตถาคตา   สิตํ   ปาตุกโรนฺตีติ   ฯ   อถ   โข  อายสฺมา
อานนฺโท   เอกํสํ   จีวรํ   กตฺวา   เยน  ภควา  เตนญฺชลิมฺปณาเมตฺวา
ภควนฺตํ   เอตทโวจ  โก  นุ  โข  ภนฺเต  เหตุ  โก  ปจฺจโย  ภควโต
สิตสฺส ปาตุกมฺมาย น อการเณน ตถาคตา สิตํ ปาตุกโรนฺตีติ ฯ
     [๔๕๓]   ภูตปุพฺพํ   อานนฺท  อิมิสฺสาเยว  มิถิลายํ  ราชา  อโหสิ
มฆเทโว  ๒  นาม  ธมฺมิโก  ธมฺมราชา  ธมฺเม  ฐิโต  มหาราชา ธมฺมํ
จรติ   พฺราหฺมณคหปติเกสุ   เนคเมสุ   เจว  ชานปเทสุ  จ  อุโปสถญฺจ
อุปวสติ   จาตุทฺทสึ   ปญฺจทสึ   อฏฺฐมึ   จ   ปกฺขสฺส   ฯ   อถ   โข
อานนฺท   ราชา  มฆเทโว  พหูนํ  วสฺสานํ  พหูนํ  ๓  วสฺสสตานํ  พหูนํ
วสฺสสหสฺสานํ    อจฺจเยน    กปฺปกํ    อามนฺเตสิ   ยทา   เม   สมฺม
กปฺปก  ปสฺเสยฺยาสิ  สิรสฺมึ ปลิตานิ ๓ ชาตานิ อถ เม อาโรเจยฺยาสีติ ฯ
เอวํ    เทวาติ    โข    อานนฺท    กปฺปโก    รญฺโญ    มฆเทวสฺส
ปจฺจสฺโสสิ     ฯ     อทฺทสา     โข    อานนฺท    กปฺปโก    พหูนํ
#๑ สี. ยุ. มขาเทวมฺพวเน ฯ   ๒ สี. ยุ. มขาเทโว ฯ ๓ ยุ. พหุนฺนํ ฯ
#๔ ยุ. สพฺพตฺถ ผลิตานีติ ทิสฺสติ ฯ
