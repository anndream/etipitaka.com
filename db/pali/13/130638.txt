วาติ   ฯ  นิมฺมานรตีหิ  โภ  สารีปุตฺต  เทเวหิ  ปรนิมฺมิตวสวตฺตี  เทวา
เสยฺโยติ   ฯ  ตํ  กึ  มญฺญสิ  ธนญฺชานิ  กตมํ  เสยฺโย  ปรนิมฺมิตวสวตฺตี
เทวา   วา   พฺรหฺมโลโก   วาติ   ฯ   พฺรหฺมโลโกติ  ภวํ  สารีปุตฺโต
อาห    พฺรหฺมโลโกติ    ภวํ    สารีปุตฺโต   อาหาติ   ฯ   อถ   โข
อายสฺมโต     สารีปุตฺตสฺส    เอตทโหสิ    อิเม    โข    พฺราหฺมณา
พฺรหฺมโลกาธิมุตฺตา    ยนฺนูนาหํ    ธนญฺชานิสฺส   พฺราหฺมณสฺส   พฺรหฺมานํ
สหพฺยตาย   มคฺคํ  เทเสยฺยนฺติ  ฯ  พฺรหฺมานํ  ๑  ธนญฺชานิ  สหพฺยตาย
มคฺคํ   เทเสสฺสามิ   ตํ   สุณาหิ   สาธุกํ   มนสิกโรหิ  ภาสิสฺสามีติ  ฯ
เอวํ    โภติ   โข   ธนญฺชานิ   พฺราหฺมโณ   อายสฺมโต   สารีปุตฺตสฺส
ปจฺจสฺโสสิ ฯ
     [๗๐๑]   อายสฺมา   สารีปุตฺโต  เอตทโวจ  กตโม  จ  ธนญฺชานิ
พฺรหฺมานํ   สหพฺยตาย   มคฺโค   อิธ   ธนญฺชานิ  ภิกฺขุ  เมตฺตาสหคเตน
เจตสา   เอกํ   ทิสํ   ผริตฺวา   วิหรติ   ตถา   ทุติยํ   ตถา   ตติยํ
ตถา  จตุตฺถํ  อิติ  อุทฺธมโธ  ติริยํ  สพฺพธิ  สพฺพตฺถตาย  ๒  สพฺพาวนฺตํ
โลกํ    เมตฺตาสหคเตน   เจตสา   วิปุเลน   มหคฺคเตน   อปฺปมาเณน
อเวเรน    อพฺยาปชฺเฌน   ผริตฺวา   วิหรติ   อยมฺปิ   โข   ธนญฺชานิ
พฺรหฺมานํ  สหพฺยตาย  มคฺโค  ปุน  จปรํ  ธนญฺชานิ  ภิกฺขุ  กรุณาสหคเตน
เจตสา    ...    มุทิตาสหคเตน   เจตสา   ...   อุเปกฺขาสหคเตน
เจตสา   เอกํ   ทิสํ   ผริตฺวา   วิหรติ   ตถา   ทุติยํ   ตถา   ตติยํ
ตถา   จตุตฺถํ   อิติ   อุทฺธมโธ   ติริยํ  สพฺพธิ  สพฺพตฺถตาย  สพฺพาวนฺตํ
#๑ ยุ. พฺรหฺมานํ เต ฯ ๒ กตฺถจิ สพฺพตฺตตายาติปิ ทิสฺสติ ฯ
