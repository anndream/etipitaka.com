เอตฺถ กิญฺจิ นานากรณํ สมนุปสฺสามีติ ฯ
     [๔๗๓]   อิมินาปิ   โข   เอตํ   มหาราช  ปริยาเยน  เวทิตพฺพํ
ยถา    โฆโสเยเวโส    โลกสฺมึ    พฺราหฺมณาว    เสฏฺโฐ    วณฺโณ
หีโน    อญฺโญ    วณฺโณ   ฯเปฯ   พฺรหฺมทายาทาติ   ตํ   กึ   มญฺญสิ
มหาราช   อิธาสฺส   ขตฺติโย   ปาณาติปาตา   ปฏิวิรโต   อทินฺนาทานา
ปฏิวิรโต     กาเมสุมิจฺฉาจารา    ปฏิวิรโต    มุสาวาทา    ปฏิวิรโต
ปิสุณาย   วาจาย   ปฏิวิรโต  ผรุสาย  วาจาย  ปฏิวิรโต  สมฺผปฺปลาปา
ปฏิวิรโต   อนภิชฺฌาลุ   อพฺยาปนฺนจิตฺโต   สมฺมาทิฏฺฐี   กายสฺส   เภทา
ปรมฺมรณา   สุคตึ   สคฺคํ   โลกํ   อุปปชฺเชยฺย   โน   วา   กถํ  วา
เต   เอตฺถ   โหตีติ   ฯ   ขตฺติโยปิ   หิ  โภ  กจฺจาน  ปาณาติปาตา
ปฏิวิรโต    อทินฺนาทานา    ปฏิวิรโต    กาเมสุมิจฺฉาจารา   ปฏิวิรโต
มุสาวาทา   ปฏิวิรโต   ปิสุณาย   วาจาย   ปฏิวิรโต  ผรุสาย  วาจาย
ปฏิวิรโต    สมฺผปฺปลาปา    ปฏิวิรโต    อนภิชฺฌาลุ    อพฺยาปนฺนจิตฺโต
สมฺมาทิฏฺฐี   กายสฺส  เภทา  ปรมฺมรณา  สุคตึ  สคฺคํ  โลกํ  อุปปชฺเชยฺย
เอวํ เม เอตฺถ โหติ เอวญฺจ ปน เม เอตํ อรหตํ สุตนฺติ ฯ
     [๔๗๔]   สาธุ  สาธุ  มหาราช  สาธุ  โข  เต  เอตํ  มหาราช
เอวํ   โหติ   สาธุ   จ   ปน  เต  เอตํ  อรหตํ  สุตํ  ตํ  กึ  มญฺญสิ
มหาราช   อิธาสฺส   พฺราหฺมโณ  ...  อิธาสฺส  เวสฺโส  ...  อิธาสฺส
สุทฺโท    ปาณาติปาตา    ปฏิวิรโต    ฯเปฯ    สมฺมาทิฏฺฐี    กายสฺส
เภทา   ปรมฺมรณา   สุคตึ   สคฺคํ   โลกํ   อุปปชฺเชยฺย  โน  วา  กถํ
