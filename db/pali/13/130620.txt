เจปิ   พฺราหฺมณ   อคารสฺมา   อนคาริยํ   ปพฺพชิโต   โหติ   โส   จ
ตถาคตปฺปเวทิตํ   ธมฺมวินยํ   อาคมฺม   ปาณาติปาตา   ปฏิวิรโต   โหติ
อทินฺนาทานา  ปฏิวิรโต  โหติ  อพฺรหฺมจริยา  ปฏิวิรโต  โหติ  มุสาวาทา
ปฏิวิรโต    โหติ    ปิสุณาย    วาจาย    ปฏิวิรโต   โหติ   ผรุสาย
วาจาย   ปฏิวิรโต   โหติ   สมฺผปฺปลาปา   ปฏิวิรโต  โหติ  อนภิชฺฌาลุ
โหติ   อพฺยาปนฺนจิตฺโต   โหติ   สมฺมาทิฏฺฐี   โหติ   อาราธโก   โหติ
ญายํ   ธมฺมํ   กุสลํ   ฯ   ตํ   กึ   มญฺญสิ   พฺราหฺมณ   อิธ   ราชา
ขตฺติโย   มุทฺธาวสิตฺโต   นานาชจฺจานํ   ปุริสานํ  ปุริสสตํ  สนฺนิปาเตยฺย
อายนฺตุ   โภนฺโต   เย   ตตฺถ   ขตฺติยกุลา  พฺราหฺมณกุลา  ราชญฺญกุลา
อุปฺปนฺนา   สากสฺส   วา   สาลสฺส   วา  สลฬสฺส  วา  จนฺทนสฺส  วา
ปทุมกสฺส   วา   อุตฺตรารณึ   อาทาย   อคฺคึ   อภินิพฺพตฺเตนฺตุ   เตโช
ปาตุกโรนฺตุ   อายนฺตุ   ปน   โภนฺโต   เย   จ   ตตฺถ   จณฺฑาลกุลา
เนสาทกุลา  เวณุกุลา  ๑ รถการกุลา ปุกฺกุสกุลา อุปฺปนฺนา สาปานโทณิยา
วา     สูกรโทณิยา     วา     รชกโทณิยา    วา    เอลณฺฑกฏฺฐสฺส
วา  อุตฺตรารณึ  อาทาย  อคฺคึ  อภินิพฺพตฺเตนฺตุ  เตโช  ปาตุกโรนฺตูติ  ฯ
ตํ   กึ   มญฺญสิ   พฺราหฺมณ   โย   เอว   นุ   โข   โส  ขตฺติยกุลา
พฺราหฺมณกุลา   ราชญฺญกุลา   อุปฺปนฺเนหิ   สากสฺส   วา   สาลสฺส  วา
สลฬสฺส   วา   จนฺทนสฺส   วา   ปทุมกสฺส   วา   อุตฺตรารณึ  อาทาย๔
อคฺคิ   อภินิพฺพตฺโต  เตโช  ปาตุกโต  เสฺวว  นุ  ขฺวสฺส  อคฺคิ  อจฺจิมา
เจว  วณฺณิมา  จ  ปภสฺสโร  จ  เตน  ๒  สกฺกา  อคฺคินา  อคฺคิกรณียํ
#๑ ยุ. เวณกุลา ฯ ๒ ยุ. เตน จ ฯ
