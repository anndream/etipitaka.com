อถ  ขฺวาหํ  ราชกุมาร  เยน อาฬาโร กาลาโม เตนุปสงฺกมึ อุป-
สงฺกมิตฺวา  อาฬารํ   กาลามํ   เอตทโวจํ   เอตฺตาวตา  โน  อาวุโส
กาลาม    อิมํ    ธมฺมํ    สยํ    อภิญฺญา    สจฺฉิกตฺวา    อุปสมฺปชฺช
ปเวเทสีติ   ฯ   เอตฺตาวตา   โข   อหํ   อาวุโส   อิมํ   ธมฺมํ  สยํ
อภิญฺญา   สจฺฉิกตฺวา   อุปสมฺปชฺช   ปเวเทมีติ   ฯ  อหํปิ  โข  อาวุโส
เอตฺตาวตา    อิมํ    ธมฺมํ    สยํ   อภิญฺญา   สจฺฉิกตฺวา   อุปสมฺปชฺช
วิหรามีติ   ฯ   ลาภา   โน   อาวุโส  สุลทฺธํ  โน  อาวุโส  เย  มยํ
อายสฺมนฺตํ    ตาทิสํ    สพฺรหฺมจารึ    ปสฺสาม    อิติ    ยาหํ   ธมฺมํ
สยํ    อภิญฺญา   สจฺฉิกตฺวา   อุปสมฺปชฺช   ปเวเทมิ   ตํ   ตฺวํ   ธมฺมํ
สยํ    อภิญฺญา    สจฺฉิกตฺวา    อุปสมฺปชฺช   วิหาสิ   ยํ   ตฺวํ   ธมฺมํ
สยํ    อภิญฺญา   สจฺฉิกตฺวา   อุปสมฺปชฺช   วิหาสิ   ตมหํ   ธมฺมํ   สยํ
อภิญฺญา    สจฺฉิกตฺวา    อุปสมฺปชฺช    ปเวเทมิ    อิติ   ยาหํ   ธมฺมํ
ชานามิ   ตํ   ตฺวํ  ธมฺมํ  ชานาสิ  ยํ  ตฺวํ  ธมฺมํ  ชานาสิ  ตมหํ  ธมฺมํ
ชานามิ   อิติ   ยาทิโส   อหํ   ตาทิโส   ตุวํ   ยาทิโส  ตุวํ  ตาทิโส
อหํ   ฯ   เอหิทานิ  อาวุโส  อุโภ  วสนฺตา  อิมํ  คณํ  ปริหรามาติ  ฯ
อิติ   โข   ราชกุมาร   อาฬาโร   กาลาโม   อาจริโย  เม  สมาโนฮ
อนฺเตวาสึ   มํ   สมานํ   อตฺตโน   สมสมํ   ฐเปสิ   อุฬาราย  จ  มํ
ปูชาย   ปูเชสิ   ฯ   ตสฺส  มยฺหํ  ราชกุมาร  เอตทโหสิ  นายํ  ธมฺโม
นิพฺพิทาย   น   วิราคาย   น   นิโรธาย   น  อุปสมาย  น  อภิญฺญาย
น   สมฺโพธาย   น   นิพฺพานาย  สํวตฺตติ   ยาวเทว   อากิญฺจญฺญา-
