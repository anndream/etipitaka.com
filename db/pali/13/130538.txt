อารามํ  อาคจฺฉนฺตํ  ๑  อทฺทสาม  อารามคตํ  นิสินฺนํ  ตุณฺหีภูตํ อทฺทสาม
อารามคตํ   ปริสติ  ธมฺมํ  เทเสนฺตํ  เอทิโส  จ  เอทิโส  จ  โส  ภวํ
โคตโม ตโต จ ภิยฺโยติ ฯ
     [๕๙๐]  เอวํ  วุตฺเต  พฺรหฺมายุ  พฺราหฺมโณ  อุฏฺฐายาสนา  เอกํสํ
อุตฺตราสงฺคํ   กริตฺวา   เยน   ภควา   เตนญฺชลิมฺปณาเมตฺวา   ติกฺขตฺตุํ
อุทานํ   อุทาเนสิ  นโม  ตสฺส  ภควโต  อรหโต  สมฺมาสมฺพุทฺธสฺส  ...
นโม   ตสฺส   ภควโต   อรหโต   สมฺมาสมฺพุทฺธสฺสาติ  ๒  อปฺเปวนาม
มยํ   กทาจิ   กรหจิ   เตน   โภตา  โคตเมน  สทฺธึ  สมาคจฺเฉยฺยาม
อปฺเปวนาม สิยา โกจิเทว กถาสลฺลาโปติ ฯ
     [๕๙๑]   อถ  โข  ภควา  วิเทเหสุ  อนุปุพฺเพน  จาริกญฺจรมาโน
เยน มิถิลา ตทวสริ ฯ ตตฺร สุทํ ภควา มิถิลายํ วิหรติ มฆเทวมฺพวเน ๓ ฯ
อสฺโสสุํ          โข         มิถิเลยฺยกา         พฺราหฺมณคหปติกา
สมโณ    ขลุ    โภ    โคตโม    สกฺยปุตฺโต    สกฺยกุลา   ปพฺพชิโต
วิเทเหสุ   จาริกญฺจรมาโน   มหตา   ภิกฺขุสงฺเฆน   สทฺธึ   ปญฺจมตฺเตหิ
ภิกฺขุสเตหิ    มิถิลํ    อนุปฺปตฺโต    มิถิลายํ    วิหรติ   มฆเทวมฺพวเน
ตํ   โข   ปน   ภวนฺตํ   โคตมํ   เอวํกลฺยาโณ  กิตฺติสทฺโท  อพฺภุคฺคโต
อิติปิ    โส    ภควา    อรหํ    สมฺมาสมฺพุทฺโธ    วิชฺชาจรณสมฺปนฺโน
สุคโต    โลกวิทู    อนุตฺตโร   ปุริสทมฺมสารถิ   สตฺถา   เทวมนุสฺสานํ
พุทฺโธ    ภควา    โส    อิมํ   โลกํ   สเวทกํ   สมารกํ   สพฺรหฺมกํ
สสฺสมณพฺราหฺมณึ    ปชํ    สเทวมนุสฺสํ    สยํ    อภิญฺญา    สจฺฉิกตฺวา
#๑ ยุ. คจฺฉนฺตํ ฯ ๒ ยุ. อิติสทฺโท นตฺถิ ฯ ๓ ยุ. มขา... ฯ
