รฏฺฐปาลํ    กุลปุตฺตํ   เอตทโวจุํ   ฯเปฯ   ทุติยมฺปิ   โข   รฏฺฐปาโล
กุลปุตฺโต   ตุณฺหี   อโหสิ   ฯ   ตติยมฺปิ   โข  รฏฺฐปาลสฺส  กุลปุตฺตสฺส
มาตาปิตโร    รฏฺฐปาลํ    กุลปุตฺตํ    เอตทโวจุํ   ตฺวํ   โขสิ   ตาต
รฏฺฐปาล   อมฺหากํ   เอกปุตฺตโก   ปิโย  มนาโป  สุเขธิโต  สุขปริหโต
น   ตฺวํ   ตาต   รฏฺฐปาล   กิญฺจิ   ทุกฺขสฺส   ชานาสิ  อุฏฺเฐหิ  ตาต
รฏฺฐปาล   ภุญฺช   จ   ปิว   จ   ปริจาเรหิ   จ   ภุญฺชนฺโต  ปิวนฺโต
ปริจาเรนฺโต    กาเม    ปริภุญฺชนฺโต   ปุญฺญานิ   กโรนฺโต   อภิรมสฺสุ
น   ตํ   มยํ   อนุชานาม   อคารสฺมา  อนคาริยํ  ปพฺพชฺชาย  มรเณนปิ
เต   มยํ   อกามกา   วินา   ภวิสฺสาม   กึ   ปน   มยํ   ตํ  ชีวนฺตํ
อนุชานิสฺสาม    อคารสฺมา    อนคาริยํ    ปพฺพชฺชายาติ   ฯ   ตติยมฺปิ
โข รฏฺฐปาโล กุลปุตฺโต ตุณฺหี อโหสิ ฯ
     [๔๓๐]  อถ  โข  รฏฺฐปาลสฺส  กุลปุตฺตสฺส  สหายกา  [๑] เยน
รฏฺฐปาโล     กุลปุตฺโต     เตนุปสงฺกมึสุ    อุปสงฺกมิตฺวา    รฏฺฐปาลํ
กุลปุตฺตํ    เอตทโวจุํ    ตฺวํ    โขสิ    สมฺม   รฏฺฐปาล   มาตาปิตูนํ
เอกปุตฺตโก   ปิโย   มนาโป  สุเขธิโต  สุขปริหโต  ๒  น  ตฺวํ  สมฺม
รฏฺฐปาล   กิญฺจิ  ๓  ทุกฺขสฺส  ชานาสิ  อุฏฺเฐหิ  สมฺม  รฏฺฐปาล  ภุญฺช
จ   ปิว   จ   ปริจาเรหิ  จ  ภุญฺชนฺโต  ปิวนฺโต  ปริจาเรนฺโต  กาเม
ปริภุญฺชนฺโต    ปุญฺญานิ    กโรนฺโต   อภิรมสฺสุ   น   ตํ   มาตาปิตโร
อนุชานนฺติ  อคารสฺมา  อนคาริยํ  ปพฺพชฺชาย  มรเณนปิ  เต  มาตาปิตโร
อกามกา   วินา   ภวิสฺสนฺติ   กึ   ปน   เต  ตํ  ชีวนฺตํ  อนุชานิสฺสนฺติ
#๑ ยุ. รฏฺฐปาลสฺส กุลปุตฺตสฺส มาตาปิตูนํ ปฏิสุตฺวา ฯ   ๒ ยุ. สุขปริพฺภโต ฯ
#๓ ยุ. กสฺสจิ ทุกฺขสฺส ฯ
