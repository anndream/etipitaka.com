ภนฺเต    อุปาลิ    กิร    คหปติ    สมณสฺส    โคตมสฺส    สาวกตฺตํ
อุปคโตติ   ฯ   อฏฺฐานํ   โข   เอตํ   ตปสฺสิ   อนวกาโส  ยํ  อุปาลิ
คหปติ    สมณสฺส   โคตมสฺส   สาวกตฺตํ   อุปคจฺเฉยฺย   ฐานญฺจ   โข
เอตํ   วิชฺชติ   ยํ   สมโณ   โคตโม   อุปาลิสฺส   คหปติสฺส  สาวกตฺตํ
อุปคจฺเฉยฺยาติ   ฯ   ตติยมฺปิ  โข  ทีฆตปสฺสี  นิคนฺโถ  นิคนฺถํ  นาฏปุตฺตํ
เอตทโวจ    สุตํ    เมตํ    ภนฺเต   อุปาลิ   กิร   คหปติ   สมณสฺส
โคตมสฺส    สาวกตฺตํ   อุปคโตติ   ฯ   อฏฺฐานํ   โข   เอตํ   ตปสฺสิ
อนวกาโส    ยํ    อุปาลิ    คหปติ    สมณสฺส   โคตมสฺส   สาวกตฺตํ
อุปคจฺเฉยฺย    ฐานญฺจ    โข   เอตํ   วิชฺชติ   ยํ   สมโณ   โคตโม
อุปาลิสฺส    คหปติสฺส    สาวกตฺตํ    อุปคจฺเฉยฺยาติ   หนฺทาหํ   ภนฺเต
คจฺฉามิ    ยาว    ชานามิ    ยทิ    วา   อุปาลิ   คหปติ   สมณสฺส
โคตมสฺส  สาวกตฺตํ  อุปคโต  ยทิ  วา  โนติ  ฯ  คจฺฉ  ๑  ตฺวํ ตปสฺสิ
ชานาหิ   ยทิ   วา   อุปาลิ   คหปติ   สมณสฺส   โคตมสฺส   สาวกตฺตํ
อุปคโต ยทิ วา โนติ ฯ
     [๗๗]   อถ   โข  ทีฆตปสฺสี  นิคนฺโถ  เยน  อุปาลิสฺส  คหปติสฺส
นิเวสนํ    เตนุปสงฺกมิ    ฯ    อทฺทสา   โข   โทวาริโก   ทีฆตปสฺสึ
นิคนฺถํ   ทูรโตว   อาคจฺฉนฺตํ   ทิสฺวาน   ทีฆตปสฺสึ   นิคนฺถํ  เอตทโวจ
ติฏฺฐ    ภนฺเต   มา   ปาวิสิ   อชฺชตคฺเค   อุปาลิ   คหปติ   สมณสฺส
โคตมสฺส    สาวกตฺตํ   อุปคโต   อาวฏํ   ทฺวารํ   นิคนฺถานํ   นิคนฺถีนํ
อนาวฏํ    ทฺวารํ   ภควโต   สาวกานํ   ภิกฺขูนํ   ภิกฺขุนีนํ   อุปาสกานํ
#๑ โป. สจฺจํ ฯ
