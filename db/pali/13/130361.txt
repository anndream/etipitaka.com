อาการวตี ปฏิปทา เอกนฺตสุขสฺส โลกสฺส สจฺฉิกิริยายาติ ฯ
     [๓๘๑]   ตํ   กึ   มญฺญสิ   อุทายิ   ยสฺมึ   สมเย  ปาณาติปาตํ
ปหาย    ปาณาติปาตา    ปฏิวิรโต    โหติ   เอกนฺตสุขี   วา   ตสฺมึ
สมเย   อตฺตา  โหติ  สุขทุกฺขี  วาติ  ฯ  สุขทุกฺขี  ภนฺเตติ  ๑  ฯ  ตํ
กึ   มญฺญสิ   อุทายิ   ยสฺมึ   สมเย  อทินฺนาทานํ  ปหาย  อทินฺนาทานา
ปฏิวิรโต    โหติ    เอกนฺตสุขี   วา   ตสฺมึ   สมเย   อตฺตา   โหติ
สุขทุกฺขี   วาติ   ฯ   สุขทุกฺขี   ภนฺเตติ   ฯ   ตํ   กึ  มญฺญสิ  อุทายิ
ยสฺมึ  สมเย  กาเมสุ  มิจฺฉาจารํ  ปหาย  กาเมสุ  มิจฺฉาจารา ปฏิวิรโต
โหติ   เอกนฺตสุขี   วา  ตสฺมึ  สมเย  อตฺตา  โหติ  สุขทุกฺขี  วาติ  ฯ
สุขทุกฺขี    ภนฺเตติ    ฯ    ตํ   กึ   มญฺญสิ   อุทายิ   ยสฺมึ   สมเย
มุสาวาทํ    ปหาย    มุสาวาทา   ปฏิวิรโต   โหติ   เอกนฺตสุขี   วา
ตสฺมึ   สมเย   อตฺตา   โหติ  สุขทุกฺขี  วาติ  ฯ  สุขทุกฺขี  ภนฺเตติ  ฯ
ตํ   กึ   มญฺญสิ   อุทายิ   ยสฺมึ   สมเย   อญฺญตรํ  ตโปคุณํ  สมาทาย
วตฺตติ    เอกนฺตสุขี    วา   ตสฺมึ   สมเย   อตฺตา   โหติ   สุขทุกฺขี
วาติ   ฯ   สุขทุกฺขี   ภนฺเตติ   ฯ   ตํ   กึ   มญฺญสิ  อุทายิ  อปิ  นุ
โข    โวกิณฺณสุขทุกฺขํ    ปฏิปทํ    อาคมฺม    เอกนฺตสุขสฺส    โลกสฺส
สจฺฉิกิริยา  โหตีติ  ๒  ฯ  อจฺฉิทํ  ภควา  กถํ  อจฺฉิทํ  สุคต  กถนฺติ ฯ
กึ   ปน   ตฺวํ   อุทายิ   เอวํ   วเทสิ   อจฺฉิทํ   ภควา  กถํ  อจฺฉิทํ
สุคต   กถนฺติ   ฯ   อมฺหากํ   ภนฺเต   สเก   อาจริยเก  เอวํ  โหติ
อตฺถิ   เอกนฺตสุโข   โลโก   อตฺถิ   อาการวตี  ปฏิปทา  เอกนฺตสุขสฺส
#๑ ยุ. สพฺพฏฺฐาเนสุ อิติสทฺโท นตฺถิ ฯ   ๒ ม. สจฺฉิกิริยายาติ ฯ
