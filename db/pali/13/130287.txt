ปพฺพาเชนฺติ   อุปสมฺปาเทนฺติ  ภิกฺขุภาวาย  อปิจ  เมตฺถ  ปุคฺคลเวมตฺตตา
วิทิตาติ   ฯ    สเจ  ภนฺเต  อญฺญติตฺถิยปุพฺพา   ๑  อิมสฺมึ  ธมฺมวินเย
อากงฺขนฺตา   ๒   ปพฺพชฺชํ   อากงฺขนฺตา   ๓   อุปสมฺปทํ   จตฺตาโร
มาเส   ปริวสนฺติ   ๓  จตุนฺนํ  มาสานํ  อจฺจเยน  อารทฺธจิตฺตา  ภิกฺขู
ปพฺพาเชนฺติ   อุปสมฺปาเทนฺติ  [๕]  อหํ  จตฺตาริ  วสฺสานิ  ปริวสิสฺสามิ
จตุนฺนํ   [๖]   วสฺสานํ   อจฺจเยน   อารทฺธจิตฺตา  ภิกฺขู  ปพฺพาเชนฺตุ
อุปสมฺปาเทนฺตุ   ภิกฺขุภาวายาติ  ฯ  อลตฺถ  โข  มาคณฺฑิโย  ปริพฺพาชโก
ภควโต    สนฺติเก   ปพฺพชฺชํ   อลตฺถ   อุปสมฺปทํ   ฯ   อจิรูปสมฺปนฺโน
โข   ปนายสฺมา   มาคณฺฑิโย   เอโก   วูปกฏฺโฐ   อปฺปมตฺโต  อาตาปี
ปหิตตฺโต    วิหรนฺโต    นจิรสฺเสว   ยสฺสตฺถาย   กุลปุตฺตา   สมฺมเทว
อคารสฺมา   อนคาริยํ   ปพฺพชนฺติ   ๗   ตทนุตฺตรํ  พฺรหฺมจริยปริโยสานํ
ทิฏฺเฐว    ธมฺเม    สยํ    อภิญฺญา   สจฺฉิกตฺวา   อุปสมฺปชฺช   วิหาสิ
ขีณา   ชาติ   วุสิตํ   พฺรหฺมจริยํ   กตํ   กรณียํ   นาปรํ  อิตฺถตฺตายาติ
อพฺภญฺญาสิ    ฯ    อญฺญตโร    โข   ปนายสฺมา   มาคณฺฑิโย   อรหตํ
อโหสีติ ฯ
                 มาคณฺฑิยสุตฺตํ นิฏฺฐิตํ ปญฺจมํ ฯ
                       ____________
#๑ ม. ...ปุพฺโพ ฯ ๒-๓ ม. อากงฺขติ ฯ  ๔ ม. ปริวสติ ฯ
#๕ ม. ยุ. ภิกฺขุภาวาย ฯ ๖ ยุ. มํ ฯ ม. ปพฺพาเชนฺติ ฯ
