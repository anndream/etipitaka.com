อโห   ธมฺมสฺส   สฺวากฺขาตตา   ยตฺร   หิ  นาม  สายมนุสิฏฺโฐ  ปาโต
วิเสสํ อธิคมิสฺสติ ปาตมนุสิฏฺโฐ สายํ วิเสสํ อธิคมิสฺสตีติ ฯ
     [๕๑๙]   เอวํ   วุตฺเต  สญฺชิกาปุตฺโต  มาณโว  โพธึ  ราชกุมารํ
เอตทโวจ   เอวเมว   ปนายํ   ภวํ  โพธิ  อโห  พุทฺโธ  อโห  ธมฺโม
อโห  ธมฺมสฺส  สฺวากฺขาตตาติ  ปเวเทติ  ๑  อถ  จ  ปน ภวํ ๒ น ตํ
ภวนฺตํ โคตมํ สรณํ คจฺฉติ ๓ ธมฺมญฺจ ภิกฺขุสงฺฆญฺจาติ ฯ
     [๕๒๐]   มา   เหวํ  สมฺม  สญฺชิกาปุตฺต  อวจ  มา  เหวํ  สมฺม
สญฺชิกาปุตฺต   อวจ  สมฺมุขา  เม  ตํ  [๔]  สญฺชิกาปุตฺต  อยฺยาย  สุตํ
สมฺมุขา    ปฏิคฺคหิตํ    เอกมิทํ    สมฺม   สญฺชิกาปุตฺต   สมยํ   ภควา
โกสมฺพิยํ   วิหรติ   โฆสิตาราเม   อถ  โข  เม  อยฺยา  กุจฺฉิมตี  ๕
เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา
เอกมนฺตํ    นิสีทิ   เอกมนฺตํ   นิสินฺนา   โข   เม   อยฺยา   ภควนฺตํ
เอตทโวจ   โย   เม  อยํ  ภนฺเต  กุจฺฉิคโต  กุมารโก  วา  กุมาริกา
วา   โส   ภควนฺตํ   สรณํ   คจฺฉติ   ธมฺมญฺจ   ภิกฺขุสงฺฆญฺจ   อุปาสกํ
นํ   ๖   ภควา   ธาเรตุ  อชฺชตคฺเค  ปาณุเปตํ  สรณงฺคตนฺติ  เอกมิทํ
สมฺม   สญฺชิกาปุตฺต   สมยํ  ภควา  อิเธว  ภคฺเคสุ  วิหรติ  สสสุมารคิเร
เภสกฬาวเน   มิคทาเย   อถ   โข  มํ  ธาตี  องฺเกน  ปายิตฺวา  ๗
เยน    ภควา    เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา
เอกมนฺตํ  อฏฺฐาสิ  เอกมนฺตํ  ฐิตา  โข  [๘]  ธาตี ภควนฺตํ เอตทโวจ
#๑ ยุ. วเทติ ฯ   ๒ ยุ. ภวนฺติ นตฺถิ ฯ   ๓ ยุ. คจฺฉามิ ฯ
#๔ ยุ. เอตฺถนฺตเร สมฺมาติ ทิสฺสติ ฯ   ๕ ยุ. กุจฺฉิวตี ฯ   ๖ ยุ. ตํ ฯ
#๗ สี. วาหิตฺวา ฯ ๘ ยุ. มม ฯ
