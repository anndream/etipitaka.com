อิทเมว   สจฺจํ   โมฆมญฺญนฺติ   เอวํทิฏฺฐี   ภวํ   โคตโมติ  ฯ  น  โข
อหํ  วจฺฉ  เอวํทิฏฺฐี         ตํ   ชีวํ   ตํ    สรีรํ   อิทเมว   สจฺจํ     โมฆ-
มญฺญนฺติ  ฯ  กึ  ๑    ปน    โภ    โคตม    อญฺญํ    ชีวํ    อญฺญํ    สรีรํ
อิทเมว   สจฺจํ   โมฆมญฺญนฺติ   เอวํทิฏฺฐี   ภวํ   โคตโมติ  ฯ  น  โข
อหํ    วจฺฉ   เอวํทิฏฺฐี   อญฺญํ   ชีวํ   อญฺญํ   สรีรํ   อิทเมว   สจฺจํ
โมฆมญฺญนฺติ    ฯ    กินฺนุ    โข    โภ    โคตม   โหติ   ตถาคโต
ปรมฺมรณา   อิทเมว   สจฺจํ   โมฆมญฺญนฺติ  เอวํทิฏฺฐี  ภวํ  โคตโมติ  ฯ
น    โข    อหํ    วจฺฉ    เอวํทิฏฺฐี   โหติ   ตถาคโต   ปรมฺมรณา
อิทเมว   สจฺจํ   โมฆมญฺญนฺติ   ฯ  กึ  ๑  ปน  โภ  โคตม  น  โหติ
ตถาคโต   ปรมฺมรณา   อิทเมว   สจฺจํ   โมฆมญฺญนฺติ   เอวํทิฏฺฐี   ภวํ
โคตโมติ   ฯ   น   โข   อหํ   วจฺฉ   เอวํทิฏฺฐี  น  โหติ  ตถาคโต
ปรมฺมรณา    อิทเมว    สจฺจํ    โมฆมญฺญนฺติ   ฯ   กินฺนุ   โข   โภ
โคตม   โหติ   จ   น   จ   โหติ   ตถาคโต   ปรมฺมรณา   อิทเมว
สจฺจํ   โมฆมญฺญนฺติ   เอวํทิฏฺฐี   ภวํ   โคตโมติ   ฯ   น   โข   อหํ
วจฺฉ   เอวํทิฏฺฐี   โหติ   จ   น   จ   โหติ   ตถาคโต   ปรมฺมรณา
อิทเมว    สจฺจํ    โมฆมญฺญนฺติ   ฯ   กึ   ปน   โภ   โคตม   เนว
โหติ   น   น  โหติ  ตถาคโต  ปรมฺมรณา  อิทเมว  สจฺจํ  โมฆมญฺญนฺติ
เอวํทิฏฺฐี    ภวํ    โคตโมติ   ฯ   น   โข   อหํ   วจฺฉ   เอวํทิฏฺฐี
เนว   โหติ   น   น   โหติ   ตถาคโต   ปรมฺมรณา   อิทเมว  สจฺจํ
โมฆมญฺญนฺติ ฯ
#๑ โป. กินฺนุ โข ฯ อิโต ปรํ สพฺพตฺถ อีทิสเมว ฯ
