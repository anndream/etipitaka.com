อคารสฺมา   อนคาริยํ   ปพฺพชฺชายาติ   ฯ   เอวํ   วุตฺเต   รฏฺฐปาโล
กุลปุตฺโต   ตุณฺหี   อโหสิ   ฯ   ทุติยมฺปิ   โข   ฯเปฯ   ตติยมฺปิ  โข
รฏฺฐปาลสฺส    กุลปุตฺตสฺส   สหายกา   รฏฺฐปาลํ   กุลปุตฺตํ   เอตทโวจุํ
ตฺวํ   โขสิ   สมฺม   รฏฺฐปาล   มาตาปิตูนํ  เอกปุตฺตโก  ปิโย  มนาโป
สุเขธิโต   สุขปริหโต   ฯเปฯ   อุฏฺเฐหิ   สมฺม   รฏฺฐปาล   ภุญฺช  จ
ปิว   จ   ปริจาเรหิ   จ   ภุญฺชนฺโต   ปิวนฺโต   ปริจาเรนฺโต  กาเม
ปริภุญฺชนฺโต    ปุญฺญานิ    กโรนฺโต   อภิรมสฺสุ   น   ตํ   มาตาปิตโร
อนุชานนฺติ  อคารสฺมา  อนคาริยํ  ปพฺพชฺชาย  มรเณนปิ  เต  มาตาปิตโร
อกามกา   วินา   ภวิสฺสนฺติ   กึ   ปน   เต  ตํ  ชีวนฺตํ  อนุชานิสฺสนฺติ
อคารสฺมา     อนคาริยํ     ปพฺพชฺชายาติ     ฯ     ตติยมฺปิ     โข
รฏฺฐปาโล    กุลปุตฺโต   ตุณฺหี   อโหสิ   ฯ   อถ   โข   รฏฺฐปาลสฺส
กุลปุตฺตสฺส    สหายกา   เยน   รฏฺฐปาลสฺส   กุลปุตฺตสฺส   มาตาปิตโร
เตนุปสงฺกมึสุ    อุปสงฺกมิตฺวา    รฏฺฐปาลสฺส   กุลปุตฺตสฺส   มาตาปิตโร
เอตทโวจุํ  อมฺมตาต  เอโส  รฏฺฐปาโล  กุลปุตฺโต  ตตฺเถว อนนฺตรหิตาย
ภูมิยา    นิปนฺโน    อิธ    วา    เม    มรณํ   ภวิสฺสติ   ปพฺพชฺชา
วาติ   สเจ   ตุเมฺห   รฏฺฐปาลํ   กุลปุตฺตํ   นานุชานิสฺสถ   อคารสฺมา
อนคาริยํ   ปพฺพชฺชาย   ตตฺเถว  มรณํ  ภวิสฺสติ  ๑  สเจ  ปน  ตุเมฺห
รฏฺฐปาลํ    กุลปุตฺตํ   อนุชานิสฺสถ   อคารสฺมา   อนคาริยํ   ปพฺพชฺชาย
ปพฺพชิตํปิ   นํ   ทกฺขิสฺสถ   สเจ   รฏฺฐปาโล   กุลปุตฺโต   นาภิรมิสฺสติ
อคารสฺมา   อนคาริยํ   ปพฺพชฺชาย   กา   ตสฺส   อญฺญา  คติ  ภวิสฺสติ
#๑ ยุ. อาคมิสฺสติ ฯ
