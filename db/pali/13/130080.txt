อยํ   ภนฺเต   อเจโล   เสนิโย   กุกฺกุรวตฺติโก   ทุกฺกรการโก  ฉมายํ
นิกฺขิตฺตํ    โภชนํ   ภุญฺชติ   ตสฺส   ตํ   กุกฺกุรวตฺตํ   ทีฆรตฺตํ   สมตฺตํ
สมาทินฺนํ ตสฺส กา คติ โก อภิสมฺปราโยติ ฯ
     [๘๕]   อทฺธา   โข   เต   อหํ   ปุณฺณ  น  ลภามิ  อลํ  ปุณฺณ
ติฏฺฐเตตํ   มา   มํ   เอตํ   ปุจฺฉีติ   อปิจ   เต   อหํ  พฺยากริสฺสามิ
อิธ    ปุณฺณ    เอกจฺโจ   กุกฺกุรวตฺตํ   ภาเวติ   ปริปุณฺณํ   อพฺโพกิณฺณํ
กุกฺกุรสีลํ       ภาเวติ      ปริปุณฺณํ      อพฺโพกิณฺณํ      กุกฺกุรจิตฺตํ
ภาเวติ    ปริปุณฺณํ    อพฺโพกิณฺณํ    กุกฺกุรากปฺปํ    ภาเวติ    ปริปุณฺณํ
อพฺโพกิณฺณํ    โส    กุกฺกุรวตฺตํ    ภาเวตฺวา    ปริปุณฺณํ    อพฺโพกิณฺณํ
กุกฺกุรสีลํ    ภาเวตฺวา   ปริปุณฺณํ   อพฺโพกิณฺณํ   กุกฺกุรจิตฺตํ   ภาเวตฺวา
ปริปุณฺณํ    อพฺโพกิณฺณํ   กุกฺกุรากปฺปํ   ภาเวตฺวา   ปริปุณฺณํ   อพฺโพกิณฺณํ
กายสฺส     เภทา     ปรมฺมรณา    กุกฺกุรานํ    สหพฺยตํ    อุปปชฺชติ
สเจ   โข   ปนสฺส   เอวํ  ทิฏฺฐิ  โหติ  อิมินาหํ  สีเลน  วา  วตฺเตน
วา  ตเปน  วา  พฺรหฺมจริเยน  วา  เทโว  วา  ภวิสฺสามิ  เทวญฺญตโร
วาติ   สาสฺส   ๑   โหติ   มิจฺฉาทิฏฺฐิ  มิจฺฉาทิฏฺฐิสฺส  โข  อหํ  ปุณฺณ
ทฺวินฺนํ   คตีนํ   อญฺญตรํ   คตึ   วทามิ   นิรยํ  วา  ติรจฺฉานโยนึ  วา
อิติ    โข    ปุณฺณ    สมฺปชฺชมานํ    กุกฺกุรวตฺตํ   กุกฺกุรานํ   สหพฺยตํ
อุปเนติ   วิปชฺชมานํ   นิรยนฺติ   ฯ   เอวํ   วุตฺเต   อเจโล  เสนิโย
กุกฺกุรวตฺติโก ปโรทิ อสฺสูนิ ปวตฺเตสิ ฯ
     [๘๖]   อถ  โข  ภควา  ปุณฺณํ  โกลิยปุตฺตํ  โควตฺติกํ  เอตทโวจ
#๑ ม. สายํ ฯ
