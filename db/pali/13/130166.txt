ภทฺทาลิ   อปฺปฏิวิทฺโธ   อโหสิ   สมฺพหุลา   โข   [๑]  นานาติตฺถิยา
สมณพฺราหฺมณา    สาวตฺถิยํ    วสฺสํ   อุปคตา   เตปิ   มํ   ชานิสฺสนฺติ
ภทฺทาลิ   นาม   ภิกฺขุ  สมณสฺส  โคตมสฺส  สาวโก  เถรญฺญตโร  [๒]
สตฺถุ   สาสเน   สิกฺขาย   อปริปูรการีติ   อยมฺปิ   โข   เต  ภทฺทาลิ
สมโย   อปฺปฏิวิทฺโธ   อโหสีติ   ฯ   อจฺจโย   มํ   ภนฺเต   อจฺจคมา
ยถาพาลํ  ยถามูฬฺหํ  ยถาอกุสลํ  โยหํ  ภควตา  สิกขาปเท ปญฺญาปิยมาเน
ภิกฺขุสงฺเฆ    สิกฺขํ    สมาทิยมาเน    อนุสฺสาหํ   ปเวเทสึ   ๓   ฯ
ตสฺส   เม   ภนฺเต   ภควา   อจฺจยํ   อจฺจยโต   ปฏิคฺคณฺหาตุ  อายตึ
สํวรายาติ ฯ
     [๑๖๔]   ตคฺฆ   ตฺวํ   ภทฺทาลิ   อจฺจโย   อจฺจคมา   ยถาพาลํ
ยถามูฬฺหํ    ยถาอกุสลํ   ยํ   ตฺวํ   มยา   สิกฺขาปเท   ปญฺญาปิยมาเน
ภิกฺขุสงฺเฆ   สิกฺขํ  สมาทิยมาเน  อนุสฺสาหํ  ปเวเทสิ  ฯ  ตํ  กึ  มญฺญสิ
ภทฺทาลิ    อิธสฺส    ภิกฺขุ   อุภโตภาควิมุตฺโต   ตมหํ   เอวํ   วเทยฺยํ
เอหิ   เม  ตฺวํ  ภิกฺขุ  ปงฺเก  สงฺกโม  โหตีติ  ๓  อปิ  นุ  โข  โส
สงฺกเมยฺย  วา  อญฺเญน  วา  กายํ  สนฺนาเมยฺย  โนติ วา วเทยฺยาติ ฯ
โน   เหตํ   ภนฺเต   ฯ    ตํ   กึ   มญฺญสิ   ภทฺทาลิ   อิธสฺส  ภิกฺขุ
ปญฺญาวิมุตฺโต    กายสกฺขี    ทิฏฺฐิปฺปตฺโต    สทฺธาวิมุตฺโต   ธมฺมานุสารี
สทฺธานุสารี   ตมหํ   เอวํ   วเทยฺยํ   เอหิ   เม   ตฺวํ  ภิกฺขุ  ปงฺเก
สงฺกโม   โหตีติ   อปิ   นุ   โข   โส  สงฺกเมยฺย  วา  อญฺเญน  วา
กายํ  สนฺนาเมยฺย  โนติ  วา  วเทยฺยาติ  ฯ  โน  เหตํ  ภนฺเต  ฯ  ตํ
#๑ ม. เอตฺถนฺตเร เตติ ทิสฺสติ ฯ  ๒ ม. ภิกฺขุ ฯ   ๓ ม. ปเวเทมิ ฯ
#๔ ม. ยุ. โหหีติ ฯ
