ภูติกาติ  ยถา  [๑]   เต   ภควา   พฺยากโรติ   ตํ   สาธุกํ   อุคฺคเหตฺวา
มมาโรเจยฺยาสิ    น    หิ    ตถาคตา   วิตถํ   ภณนฺตีติ   ฯ   เอวํ
โภตีติ   โข   นาฬิชงฺโฆ   พฺราหฺมโณ   มลฺลิกาย   เทวิยา  ปฏิสฺสุตฺวา
เยน   ภควา   เตนุปสงฺกมิ   อุปสงฺกมิตฺวา   ภควตา   สทฺธึ   สมฺโมทิ
สมฺโมทนียํ   กถํ  สาราณียํ  วีติสาเรตฺวา  เอกมนฺตํ  นิสีทิ  ฯ  เอกมนฺตํ
นิสินฺโน   โข   นาฬิชงฺโฆ   พฺราหฺมโณ   ภควนฺตํ   เอตทโวจ  มลฺลิกา
โภ   โคตม  เทวี  โภโต  โคตมสฺส  ปาเท  สิรสา  วนฺทติ  อปฺปาพาธํ
อปฺปาตงฺกํ    ลหุฏฺฐานํ    พลํ   ผาสุวิหารํ   ปุจฺฉติ   เอวญฺจ   วเทติ
ภาสิตา  นุ  โข  ภนฺเต  ภควา  เอสา  วาจา  ปิยชาติกา โสกปริเทว-
ทุกฺขโทมนสฺสุปายาสา     ปิยปฺปภูติกาติ    ฯ    เอวเมตํ    พฺราหฺมณ
เอวเมตํ  พฺราหฺมณ ปิยชาติกา หิ พฺราหฺมณ โสกปริเทวทุกฺขโทมนสฺสุปายาสา
ปิยปฺปภูติกาติ           ฯ          ตทิมินาเปตํ          พฺราหฺมณ
ปริยาเยน   เวทิตพฺพํ  ยถา  ปิยชาติกา  โสกปริเทวทุกฺขโทมนสฺสุปายาสา
ปิยปฺปภูติกาติ ฯ
     [๕๔๐]   ภูตปุพฺพํ  พฺราหฺมณ  อิมิสฺสาเยว  สาวตฺถิยา  อญฺญตรสฺสา
อิตฺถิยา    มาตา    กาลมกาสิ    ฯ    สา    ตสฺสา    กาลกิริยาย
อุมฺมตฺติกา  ขิตฺตจิตฺตา  รถิยาย  รถิยํ  สิงฺฆาฏเกน สิงฺฆาฏกํ อุปสงฺกมิตฺวา
เอวมาห    อปิ    เม    มาตรํ    อทสฺสถ    อปิ    เม    มาตรํ
อทสฺสถาติ   ฯ   อิมินาปิ   โข   เอตํ  พฺราหฺมณ  ปริยาเยน  เวทิตพฺพํ
ยถา   ปิยชาติกา   โสกปริเทวทุกฺขโทมนสฺสุปายาสา   ปิยปฺปภูติกาติ   ฯ
#๑ ยุ. เอตฺถนฺตเร จสทฺโท ทิสฺสติ ฯ
