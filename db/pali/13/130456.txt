กโรติ    อรหํ    สมโณ   โคตโม   วิหาโร   เตฺวว   โส   อรหโต
เอวรูโป โหตีติ ฯ
     [๕๐๒]   ตสฺส   มยฺหํ  ราชกุมาร  เอตทโหสิ  ยนฺนูนาหํ  สพฺพโส
อาหารุปจฺเฉทาย   ปฏิปชฺเชยฺยนฺติ   ฯ   อถ   โข  มํ  ราชกุมาร  ตา
เทวตา   อุปสงฺกมิตฺวา   เอตทโวจุํ   มา   โข   ตฺวํ  มาริส  สพฺพโส
อาหารุปจฺเฉทาย   ปฏิปชฺชิ   ฯ   สเจ   โข   ตฺวํ   มาริส   สพฺพโส
อาหารุปจฺเฉทาย    ปฏิปชฺชิสฺสสิ    ตสฺส    เต    มยํ   ทิพฺพํ   โอชํ
โลมกูเปหิ    อชฺโฌหริสฺสาม    ตาย    ตฺวํ   ยาเปสฺสสีติ   ฯ   ตสฺส
มยฺหํ    ราชกุมาร    เอตทโหสิ    อหํ   เจว   โข   ปน   สพฺพโส
อชทฺธุกํ   ปฏิชาเนยฺยํ   อิมา   จ   โข   เม   เทวตา   ทิพฺพํ  โอชํ
โลมกูเปหิ   อชฺโฌหเรยฺยุํ   ตาย   จาหํ   ยาเปยฺยํ   ตํ   มม   อสฺส
มุสาติ   ฯ   โส   โข   อหํ   ราชกุมาร  ตา  เทวตา  ปจฺจาจิกฺขามิ
อลนฺติ   วทามิ   ฯ   ตสฺส   มยฺหํ   ราชกุมาร   เอตทโหสิ  ยนฺนูนาหํ
โถกํ   โถกํ   อาหารํ   อาหาเรยฺยํ   ปสตํ   ปสตํ  ยทิ  วา  มุคฺคยูสํ
ยทิ  วา  กุลตฺถยูสํ  ยทิ  วา  กฬายยูสํ  ๑  ยทิ  วา  หเรณุกยูสนฺติ ฯ
โส   โข   อหํ   ราชกุมาร   โถกํ   โถกํ  อาหารํ  อาหาเรสึ  ปสตํ
ปสตํ   ยทิ   วา   มุคฺคยูสํ   ยทิ   วา  กุลตฺถยูสํ  ยทิ  วา  กฬายยูสํ
ยทิ   วา   หเรณุกยูสนฺติ   ฯ   ตสฺส   มยฺหํ   ราชกุมาร  โถกํ  โถกํ
อาหารํ   อาหารยโต   ปสตํ   ปสตํ   ยทิ   วา   มุคฺคยูสํ   ยทิ  วา
#๑ สี. กาฬยูสํ ฯ
