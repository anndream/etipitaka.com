     [๑๘๙]   อถ  โข  อายสฺมา  มหาโมคฺคลฺลาโน  ภิกฺขู  อามนฺเตสิ
อุฏฺเฐถาวุโส   ๑   คณฺหถ  ปตฺตจีวรํ  ปสาทิโต  ภควา  จาตุเมยฺยเกหิ
จ   สเกฺยหิ   พฺรหฺมุนา   จ   สหมฺปตินา   พีชูปเมน   จ   ตรุณูปเมน
จาติ   ฯ  เอวมาวุโสติ  โข  เต  ภิกฺขู  อายสฺมโต  มหาโมคฺคลฺลานสฺส
ปฏิสฺสุตฺวา   อุฏฺฐายาสนา   ปตฺตจีวรมาทาย  เยน  ภควา  เตนุปสงฺกมึสุ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ  นิสีทึสุ  ฯ  เอกมนฺตํ
นิสินฺนํ   โข   อายสฺมนฺตํ   สารีปุตฺตํ   ภควา   เอตทโวจ   กินฺติ  เต
สารีปุตฺต   อโหสิ   มยา   ภิกฺขุสงฺเฆ   ๒  ปณามิเตติ  ฯ  เอวํ  โข
เม   ภนฺเต   อโหสิ   ภควตา  ภิกฺขุสงฺเฆ  ปณามิเต  อปฺโปสฺสุกฺโกทานิ
ภควา     ทิฏฺฐธมฺมสุขวิหารํ     อนุยุตฺโต     วิหริสฺสติ     มยมฺปิทานิ
อปฺโปสฺสุกฺกา   ทิฏฺฐธมฺมสุขวิหารมนุยุตฺตา   วิหริสฺสามาติ   ฯ   อาคเมหิ
ตฺวํ   สารีปุตฺต   อาคเมหิ  ตฺวํ  สารีปุตฺต  ๓  น  โข  เต  สารีปุตฺต
ปุนปิ   เอวรูปํ  จิตฺตํ  อุปฺปาเทตพฺพนฺติ  ฯ  อถ  โข  ภควา  อายสฺมนฺตํ
มหาโมคฺคลฺลานํ   อามนฺเตสิ   กินฺติ   เต   โมคฺคลฺลาน   อโหสิ  มยา
ภิกฺขุสงฺเฆ   ปณามิเตติ   ฯ   เอวํ   โข  เม  ภนฺเต  อโหสิ  ภควตา
ภิกฺขุสงฺเฆ    ปณามิเต    อปฺโปสฺสุกฺโกทานิ   ภควา   ทิฏฺฐธมฺมสุขวิหารํ
อนุยุตฺโต   วิหริสฺสติ   อหญฺจทานิ   อายสฺมา   จ  สารีปุตฺโต  ภิกฺขุสงฺฆํ
ปริหริสฺสามาติ   ฯ   สาธุ   สาธุ   โมคฺคลฺลาน   อหํ   ๓   วา  หิ
#๑ ม. เอวํ ฯ สี. ยุ. อุฏฺฐหถาวุโส ฯ   ๒ โป. ม. ภิกฺขุสงฺโฆ ปณามิโตติ ฯ อิโต
#ปรํ อีทิสเมว ฯ  ๓ ม. อิโต ปรํ ทิฏฺฐธมฺมสุขวิหารนฺติ ปาโฐ ทิสฺสติ ฯ
#๔ ม. อหญฺจาปิ ฯ
