เอตทโวจุํ     ภควา     โข    อาวุโส    อญฺญเตฺรว    รตฺติโภชนา
ภุญฺชติ    ภิกฺขุสงฺโฆ    จ    อญฺญตฺร    โข   ปนาวุโส   รตฺติโภชนา
ภุญฺชมานา    อปฺปาพาธตญฺจ   สญฺชานนฺติ   อปฺปาตงฺกตญฺจ   ลหุฏฺฐานญฺจ
พลญฺจ    ผาสุวิหารญฺจ    เอถ   ๑   ตุเมฺหปิ   อาวุโส   อญฺญเตฺรว
รตฺติโภชนา   ภุญฺชถ   อญฺญตฺร   โข   ปนาวุโส   ตุเมฺหปิ  รตฺติโภชนา
ภุญฺชมานา       อปฺปาพาธตญฺจ       สญฺชานิสฺสถ      อปฺปาตงฺกตญฺจ
ลหุฏฺฐานญฺจ   พลญฺจ   ผาสุวิหารญฺจาติ  เอวํ  วุตฺเต  กิร  ๒  ภิกฺขเว
ตุเมฺห   เต   ภิกฺขู   เอวํ   อวจุตฺถ   มยํ  โข  ปนาวุโส  สายญฺเจว
ภุญฺชาม  ปาโต  จ  ทิวา  จ  วิกาเล  เต  มยํ  สายญฺเจว  ภุญฺชมานา
ปาโต    จ    ทิวา    จ    วิกาเล    อปฺปาพาธตญฺจ    สญฺชานาม
อปฺปาตงฺกตญฺจ      ลหุฏฺฐานญฺจ      พลญฺจ     ผาสุวิหารญฺจ     เต
มยํ   กึ   สนฺทิฏฺฐิกํ   หิตฺวา   กาลิกํ   อนุธาวิสฺสาม   สายญฺเจว  มยํ
ภุญฺชิสฺสาม ปาโต จ ทิวา จ วิกาเลติ ฯ เอวํ ภนฺเต ฯ
     [๒๒๕]  กินฺนุ  เม  ตุเมฺห  ภิกฺขเว  เอวํ  ธมฺมํ เทสิตํ อาชานาถ
ยงฺกิญฺจายํ   ปุริสปุคฺคโล   ปฏิสํเวเทติ  สุขํ  วา  ทุกฺขํ  วา  อทุกฺขมสุขํ
วา     ตสฺส     อกุสลา    ธมฺมา    ปริหายนฺติ    กุสลา    ธมฺมา
อภิวฑฺฒนฺตีติ   ฯ   โน   เหตํ   ภนฺเต   ฯ  นนุ  เม  ตุเมฺห  ภิกฺขเว
เอวํ   ธมฺมํ   เทสิตํ   อาชานาถ   อิเธกจฺจสฺส   เอวรูปํ  สุขํ  เวทนํ
เวทิยโต   อกุสลา   ธมฺมา   อภิวฑฺฒนฺติ   กุสลา   ธมฺมา   ปริหายนฺติ
อิธ   ปเนกจฺจสฺส   เอวรูปํ   สุขํ   เวทนํ   เวทิยโต  อกุสลา  ธมฺมา
#๑ โป. เอวํ ฯ   ๒ ม. กึ นุ ภิกฺขเว ฯ
