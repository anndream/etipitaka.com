โมคฺคลฺลาน ภิกฺขุสงฺฆํ ปริหเรยฺยํ สารีปุตฺตโมคฺคลฺลานา วาติ ๑ ฯ
     [๑๙๐]    อถ   โข   ภควา   ภิกฺขู   อามนฺเตสิ   จตฺตารีมานิ
ภิกฺขเว   ภยานิ   อุทโกโรหนฺเต   ปาฏิกงฺขิตพฺพานิ   กตมานิ   จตฺตาริ
อุมฺมิภยํ  ๒  กุมฺภีลภยํ  อาวฏฺฏภยํ  สุสุกาภยํ  ๓ อิมานิ โข ๓ ภิกฺขเว
จตฺตาริ    ภยานิ    อุทโกโรหนฺเต   ปาฏิกงฺขิตพฺพานิ   เอวเมว   โข
ภิกฺขเว   จตฺตารีมานิ   ภยานิ   อิเธกจฺเจ  ปุคฺคเล  อิมสฺมึ  ธมฺมวินเย
อคารสฺมา   อนคาริยํ   ปพฺพชิเต   ปาฏิกงฺขิตพฺพานิ   กตมานิ   จตฺตาริ
อุมฺมิภยํ กุมฺภีลภยํ อาวฏฺฏภยํ สุสุกาภยํ ฯ
     [๑๙๑]   กตมญฺจ   ภิกฺขเว   อุมฺมิภยํ   อิธ   ภิกฺขเว  เอกจฺโจ
กุลปุตฺโต  สทฺธา  ๕  อคารสฺมา  อนคาริยํ  ปพฺพชิโต  โหติ โอติณฺโณมฺหิ
ชาติยา    ชราย    มรเณน    ๖    โสเกหิ   ปริเทเวหิ   ทุกฺเขหิ
โทมนสฺเสหิ    อุปายาเสหิ    ทุกฺโขติณฺโณ    ทุกฺขปเรโต   อปฺเปวนาม
อิมสฺส   เกวลสฺส   ทุกฺขกฺขนฺธสฺส   อนฺตกิริยา  ปญฺญาเยถาติ  ฯ  ตเมนํ
ตถา   ปพฺพชิตํ   สมานํ   สพฺรหฺมจารี   โอวทนฺติ  อนุสาสนฺติ  เอวนฺเต
อภิกฺกมิตพฺพํ   เอวนฺเต   ปฏิกฺกมิตพฺพํ   เอวนฺเต  อาโลกิตพฺพํ  เอวนฺเต
วิโลกิตพฺพํ   เอวนฺเต   สมฺมิญฺชิตพฺพํ   เอวนฺเต   ปสาริตพฺพํ   เอวนฺเต
สงฺฆาฏิปตฺตจีวรํ   ธาเรตพฺพนฺติ  ฯ  ตสฺส  เอวํ  โหติ  มยํ  ๗  ปุพฺเพ
อคาริยภูตา   สมานา   อญฺเญ  โอวทามปิ  ๘  อนุสาสามปิ  ๙  อิเม
ปนมฺหากํ  ปุตฺตมตฺตา  มญฺเญ  นตฺตมตฺตา  มญฺเญ  อเมฺห  ๑๐ โอวทิตพฺพํ
#๑ ม. จาติ. ฯ  ๒ ม. อีมิภยํ ฯ สี. ยุ. อูมิภยํ ฯ  ๓. โป. สสสุกาภยํ ฯ สพฺพตฺถ
#อิทิสเมว ฯ   ๔ ม. โขสทฺโท นตฺ ฯ   ๕ ถิโป. สทฺโธ ฯ สพฺพตฺถ อีทิสเมว ฯ
#๖ สี. ชรามรเณน ฯ  ๗. ม. ยุ. มยํ โข ฯ  ๘-๙ ม. ปิสทฺโท นตฺถิ ฯ  ๑๐ ม. เอวํ ฯ
