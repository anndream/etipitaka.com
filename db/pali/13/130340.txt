โลกํ  อุปปนฺนาติ  ฯ  อิติ  ทิพฺเพน  จกฺขุนา  วิสุทฺเธน อติกฺกนฺตมานุสเกน
สตฺเต    ปสฺสนฺติ   จวมาเน   อุปปชฺชมาเน   หีเน   ปณีเต   สุวณฺเณ
ทุพฺพณฺเณ    สุคเต    ทุคฺคเต   ยถากมฺมูปเค   สตฺเต   ปชานนฺติ   ฯ
เสยฺยถาปสฺสุ   อุทายิ   ๑   เทฺว   อคารา  สทฺวารา  ตตฺร  จกฺขุมา
ปุริโส  มชฺเฌ  ฐิโต  ปสฺเสยฺย  มนุสฺเส  เคเห  ปวิสนฺเตปิ  นิกฺขมนฺเตปิ
อนุสํจรนฺเตปิ   อนุวิจรนฺเตปิ   เอวเมว   โข   อุทายิ  อกฺขาตา  มยา
สาวกานํ   ปฏิปทา   ยถาปฏิปนฺนา   เม   สาวกา   ทิพฺเพน   จกฺขุนา
วิสุทฺเธน   อติกฺกนฺตมานุสเกน   สตฺเต  ปสฺสนฺติ  จวมาเน  อุปปชฺชมาเน
หีเน   ปณีเต  สุวณฺเณ  ทุพฺพณฺเณ  สุคเต  ทุคฺคเต  ฯเปฯ  ยถากมฺมูปเค
สตฺเต    ปชานนฺติ    ฯ    ตตฺร    จ    ปน   เม   สาวกา   พหู
อภิญฺญาโวสานปารมิปฺปตฺตา วิหรนฺติ ฯ
     [๓๕๔]   ปุน  จปรํ  อุทายิ   อกฺขาตา  มยา  สาวกานํ  ปฏิปทา
ยถาปฏิปนฺนา   เม   สาวกา   อาสวานํ   ขยา   อนาสวํ  เจโตวิมุตฺตึ
ปญฺญาวิมุตฺตึ   ทิฏฺเฐว   ธมฺเม   สยํ   อภิญฺญา   สจฺฉิกตฺวา  อุปสมฺปชฺช๔
วิหรนฺติ   ฯ   เสยฺยถาปิ   อุทายิ   ปพฺพตสงฺเขเป   อุทกรหโท  อจฺโฉ
วิปฺปสนฺโน   อนาวิโล   ตตฺร   จกฺขุมา   ปุริโส  ตีเร  ฐิโต  ปสฺเสยฺย
สิปฺปิกสมฺพุกมฺปิ   ๒   สกฺขรกฐลมฺปิ   มจฺฉคุมฺพมฺปิ  จรนฺตมฺปิ  ติฏฺฐนฺตมฺปิ
ตสฺส   เอวมสฺส   อยํ   โข   อุทกรหโท  อจฺโฉ  วิปฺปสนฺโน  อนาวิโล
ตตฺริเม   สิปฺปิกสมฺพุกาปิ   ๓  สกฺขรกฐลาปิ  ๓  มจฺฉคุมฺพาปิ  จรนฺติปิ
ติฏฺฐนฺติปีติ   เอวเมว   โข  อุทายิ  อกฺขาตา  มยา  สาวกานํ  ปฏิปทา
#๑ ยุ. เสยฺยถาปสฺสุทายิ ฯ  ๒-๓ ยุ. สิปฺปิสมฺพุกมฺปิ ฯ   ๔ ยุ. ปิสทฺโท นตฺถิ ฯ
