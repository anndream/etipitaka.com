สิกฺขติ    อนิจฺจานุปสฺสี    ปสฺสสิสฺสามีติ    สิกฺขติ    ฯ   วิราคานุปสฺสี
อสฺสสิสฺสามีติ        สิกฺขติ        วิราคานุปสฺสี        ปสฺสสิสฺสามีติ
สิกฺขติ    ฯ    นิโรธานุปสฺสี    อสฺสสิสฺสามีติ    สิกฺขติ   นิโรธานุปสฺสี
ปสฺสสิสฺสามีติ    สิกฺขติ   ฯ   ปฏินิสฺสคฺคานุปสฺสี   อสฺสสิสฺสามีติ   สิกฺขติ
ปฏินิสฺสคฺคานุปสฺสี    ปสฺสสิสฺสามีติ   สิกฺขติ   ฯ   เอวํ   ภาวิตา   โข
ราหุล   อานาปานสติ   เอวํ   พหุลีกตา   มหปฺผลา   โหติ  มหานิสํสา
เอวํ   ภาวิตาย   โข  ราหุล  อานาปานสติยา  เอวํ  พหุลีกตาย  เยปิ
เต   จริมกา   อสฺสาสปสฺสาสา   ๑   เตปิ   วิทิตาว  นิรุชฺฌนฺติ  โน
อวิทิตาติ ฯ
     อิทมโวจ    ภควา    อตฺตมโน    อายสฺมา   ราหุโล   ภควโต
ภาสิตํ อภินนฺทีติ ฯ
               มหาราหุโลวาทสุตฺตํ นิฏฺฐิตํ ทุติยํ ฯ
                      _____________
#๑ ม. อสฺสาสา ฯ
