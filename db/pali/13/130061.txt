กตฺวา   เยน   ปาวาริกมฺพวนํ  เยน  ภควา  เตนุปสงฺกมิ  อุปสงฺกมิตฺวา
ภควนฺตํ   อภิวาเทตฺวา   เอกมนฺตํ   นิสีทิ   ฯ  เอกมนฺตํ  นิสินฺโน  โข
อุปาลิ    คหปติ   ภควนฺตํ   เอตทโวจ   อาคมา   นุ   ขฺวิธ   ภนฺเต
ทีฆตปสฺสี   นิคนฺโถติ  ฯ  อาคมา  ขฺวิธ  คหปติ  ทีฆตปสฺสี  นิคนฺโถติ  ฯ
อหุ   ๑   ปน   เต   ภนฺเต  ทีฆตปสฺสินา  นิคนฺเถน  สทฺธึ  โกจิเทว
กถาสลฺลาโปติ   ฯ   อหุ   โข   เม   คหปติ   ทีฆตปสฺสินา  นิคนฺเถน
สทฺธึ   โกจิเทว   กถาสลฺลาโปติ   ฯ   ยถากถํ  ปน  เต  ภนฺเต  อหุ
ทีฆตปสฺสินา   นิคนฺเถน   สทฺธึ   โกจิเทว  กถาสลฺลาโปติ  ฯ  อถ  โข
ภควา   ยาวตโก   อโหสิ   ทีฆตปสฺสินา  นิคนฺเถน  สทฺธึ  กถาสลฺลาโป
ตํ  สพฺพํ  อุปาลิสฺส  คหปติสฺส  อาโรเจสีติ  ๒  ฯ  เอวํ  วุตฺเต อุปาลิ
คหปติ   ภควนฺตํ   เอตทโวจ  สาธุ  สาธุ  ภนฺเต  ทีฆตปสฺสี  ๓  ยถา
ตํ  สุตวตา  สาวเกน  สมฺมเทว  สตฺถุ  สาสนํ อาชานนฺเตน เอวเมว ๓
ทีฆตปสฺสินา    นิคนฺเถน    ภควโต    พฺยากตํ   กิญฺหิ   โสภติ   ฉโว
มโนทณฺโฑ    อิมสฺส    เอวํ    โอฬาริกสฺส    กายทณฺฑสฺส   อุปนิธาย
อถ   โข   กายทณฺโฑว   มหาสาวชฺชตโร   ปาปสฺส   กมฺมสฺส  กิริยาย
ปาปสฺส    กมฺมสฺส    ปวตฺติยา   โน   ตถา   วจีทณฺโฑ   โน   ตถา
มโนทณฺโฑติ   ฯ  สเจ  โข  ตฺวํ  คหปติ  สจฺเจ  ปติฏฺฐาย  มนฺเตยฺยาสิ
สิยา   โน   เอตฺถ   กถาสลฺลาโปติ  ฯ  สจฺเจ  อหํ  ภนฺเต  ปติฏฺฐาย
มนฺเตสฺสามิ โหตุ โน เอตฺถ กถาสลฺลาโปติ ฯ
     [๖๙]   ตํ   กึ  มญฺญสิ  คหปติ  อิธสฺส  ๕  นิคนฺโถ  อาพาธิโก
#๑ ม. อหุ โข ปน ฯ  ๒ ยุ. อิติ สทฺโท นตฺถิ ฯ  ๓ ยุ. ตปสฺสี ฯ
#๔ ม. ยุ. เอวํเมวํ ฯ  ๕ ม. อิธาสฺส ฯ
