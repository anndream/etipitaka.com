                     ธนญฺชานิสุตฺตํ ๑
     [๖๗๒]  เอวมฺเม  สุตํ  เอกํ สมยํ ภควา ราชคเห วิหรติ เวฬุวเน
กลนฺทกนิวาเป   ฯ   เตน   โข   ปน   สมเยน  อายสฺมา  สารีปุตฺโต
ทกฺขิณาคิริสฺมึ     จาริกญฺจรติ     มหตา    ภิกฺขุสงฺเฆน    สทฺธึ    ฯ
อถ   โข   อญฺญตโร   ภิกฺขุ  ราชคเห  วสฺสํ  วุตฺโถ  เยน  ทกฺขิณาคิริ
เยนายสฺมา  สารีปุตฺโต  เตนุปสงฺกมิ  อุปสงฺกมิตฺวา อายสฺมตา สารีปุตฺเตน^
สทฺธึ     สมฺโมทิ     สมฺโมทนียํ     กถํ    สาราณียํ    วีติสาเรตฺวา
เอกมนฺตํ นิสีทิ ฯ
     [๖๗๓]   เอกมนฺตํ   นิสินฺนํ  โข  ตํ  ภิกฺขุํ  อายสฺมา  สารีปุตฺโต
เอตทโวจ   กจฺจาวุโส   ภควา  อโรโค  จ  พลวา  จาติ  ฯ  อโรโค
จาวุโส   ภควา  พลวา  จาติ  ฯ  กจฺจิ  ปนาวุโส  ภิกฺขุสงฺโฆ  อโรโค
จ   พลวา   จาติ   ฯ  ภิกฺขุสงฺโฆปิ  โข  อาวุโส  อโรโค  จ  พลวา
จาติ    ฯ    เอตฺถ   อาวุโส   ตณฺฑุลปาลทฺวารายํ   ธนญฺชานิ   นาม
พฺราหฺมโณ   อตฺถิ   กจฺจาวุโส   ธนญฺชานิ   ๒   พฺราหฺมโณ   อโรโค
จ   พลวา   จาติ   ฯ   ธนญฺชานิปิ  โข  อาวุโส  พฺราหฺมโณ  อโรโค
จ    พลวา    จาติ    ฯ   กจฺจิ   ปนาวุโส   ธนญฺชานิ   พฺราหฺมโณ
อปฺปมตฺโตติ    ฯ    กุโต   โน   อาวุโส   ธนญฺชานิสฺส   พฺราหฺมณสฺส
อปฺปมาโท    ธนญฺชานิ    อาวุโส    พฺราหฺมโณ    ราชานํ    นิสฺสาย
พฺราหฺมณคหปติเก    วิลุมฺปติ    พฺราหฺมณคหปติเก    นิสฺสาย    ราชานํ
#๑ ยุ. ธานญฺชานิสุตฺตํ ฯ ๒ ยุ. ธานญฺชานิ นาม ฯ
