วตฺตสฺส   สมุจฺเฉโท   โหติ  โส  เตสํ  อนฺติมปุริโส  โหติ  ฯ  ตนฺตาหํ
ตาต   กุมาร   เอวํ   วทามิ   เยน   เม  อิทํ  กลฺยาณํ  วตฺตํ  นิหิตํ
อนุปฺปวตฺเตยฺยาสิ มา โข เม ตฺวํ อนฺติมปุริโส อโหสีติ ฯ
     [๔๕๔]   อถ  โข  อานนฺท  ราชา  มฆเทโว  กปฺปกสฺส  คามวรํ
ทตฺวา   เชฏฺฐปุตฺตํ   กุมารํ   สาธุกํ   รชฺเช  สมนุสาสิตฺวา  อิมสฺมึเยว
มฆเทวมฺพวเน  เกสมสฺสุํ  โอหาเรตฺวา  กาสายานิ  วตฺถานิ อจฺฉาเทตฺวา
อคารสฺมา     อนคาริยํ     ปพฺพชิ     ฯ     โส    เมตฺตาสหคเตน
เจตสา   เอกํ   ทิสํ   ผริตฺวา   วิหาสิ   ฯ  ตถา  ทุติยํ  ตถา  ตติยํ
ตถา  จตุตฺถํ  ฯ  อิติ  อุทฺธมโธ  ติริยํ  สพฺพธิ สพฺพตฺถตาย ๑ สพฺพาวนฺตํ
โลกํ    เมตฺตาสหคเตน   เจตสา   วิปุเลน   มหคฺคเตน   อปฺปมาเณน
อเวเรน   อพฺยาปชฺเฌน   ผริตฺวา   วิหาสิ  ฯ  กรุณาสหคเตน  เจตสา
ฯเปฯ   มุทิตาสหคเตน   เจตสา   ฯเปฯ   อุเปกฺขาสหคเตน   เจตสา
เอกํ   ทิสํ   ผริตฺวา   วิหาสิ   ฯ   ตถา   ทุติยํ   ตถา  ตติยํ  ตถา
จตุตฺถํ   ฯ   อิติ   อุทฺธมโธ   ติริยํ   สพฺพธิ   สพฺพตฺถตาย  สพฺพาวนฺตํ
โลกํ   อุเปกฺขาสหคเตน   เจตสา   วิปุเลน   มหคฺคเตน   อปฺปมาเณน
อเวเรน   อพฺยาปชฺเฌน   ผริตฺวา   วิหาสิ   ฯ  ราชา  โข  ปนานนฺท
มฆเทโว   จตุราสีติวสฺสสหสฺสานิ   กุมารกีฬิกํ  กีฬิ  จตุราสีติวสฺสสหสฺสานิ
อุปรชฺชํ    ๒    กาเรสิ    จตุราสีติวสฺสสหสฺสานิ    รชฺชํ    กาเรสิ
จตุราสีติวสฺสสหสฺสานิ   อิมสฺมึเยว   มฆเทวมฺพวเน  อคารสฺมา  อนคาริยํ
ปพฺพชิโต    พฺรหฺมจริยํ    จริ    ฯ    โส   จตฺตาโร   พฺรหฺมวิหาเร
#๑ ยุ. สพฺพตฺถ สพฺพตฺตตายาติ ทิสฺสติ ฯ   ๒ ยุ. โอปรชฺชํ ฯ
