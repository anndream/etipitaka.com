ยตฺเถว  อตฺตภาวสฺส  อภินิพฺพตฺติ  โหติ  เตน  เตเนว  สงฺขฺยํ ๑ คจฺฉติ
ขตฺติยกุเล    เจ    อตฺตภาวสฺส    อภินิพฺพตฺติ    โหติ   ขตฺติโยเตฺวว
สงฺขฺยํ   คจฺฉติ   พฺราหฺมณกุเล   เจ   อตฺตภาวสฺส   อภินิพฺพตฺติ   โหติ
พฺราหฺมโณเตฺวว  สงฺขฺยํ  คจฺฉติ  เวสฺสกุเล  เจ  อตฺตภาวสฺส  อภินิพฺพตฺติ
โหติ    เวสฺโสเตฺวว   สงฺขฺยํ   คจฺฉติ   สุทฺทกุเล   เจ   อตฺตภาวสฺส
อภินิพฺพตฺติ    โหติ    สุทฺโทเตฺวว    สงฺขฺยํ   คจฺฉติ   ฯ   เสยฺยถาปิ
พฺราหฺมณ   ยํ   ยเทว   ปจฺจยํ   ปฏิจฺจ   อคฺคิ   ชลติ  เตน  เตเนว
สงฺขฺยํ   คจฺฉติ   ฯ   กฏฺฐญฺเจ   ปฏิจฺจ   อคฺคิ   ชลติ   กฏฺฐคฺคิเตฺวว
สงฺขฺยํ    คจฺฉติ    สกลิกญฺเจ   ปฏิจฺจ   อคฺคิ   ชลติ   สกลิกคฺคิเตฺวว
สงฺขฺยํ   คจฺฉติ   ติณญฺเจ   ปฏิจฺจ   อคฺคิ   ชลติ   ติณคฺคิเตฺวว  สงฺขฺยํ
คจฺฉติ    โคมยญฺเจ    ปฏิจฺจ   อคฺคิ   ชลติ   โคมยคฺคิเตฺวว   สงฺขฺยํ
คจฺฉติ    เอวเมว    โข   อหํ   พฺราหฺมณ   อริยํ   โลกุตฺตรํ   ธมฺมํ
ปุริสสฺส    สทฺธนํ    ปญฺญเปมิ   โปราณํ   โข   ปนสฺส   มาตาเปตฺติกํ
กุลวํสํ   อนุสฺสรโต   ยตฺถ   ยตฺเถว   อตฺตภาวสฺส   อภินิพฺพตฺติ   โหติ
เตน   เตเนว  สงฺขฺยํ  คจฺฉติ  ขตฺติยกุเล  เจ  อตฺตภาวสฺส  อภินิพฺพตฺติ
โหติ     ขตฺติโยเตฺวว     สงฺขฺยํ     คจฺฉติ     พฺราหฺมณกุเล    เจ
อตฺตภาวสฺส    อภินิพฺพตฺติ    โหติ    พฺราหฺมโณเตฺวว   สงฺขฺยํ   คจฺฉติ
เวสฺสกุเล   เจ   อตฺตภาวสฺส   อภินิพฺพตฺติ  โหติ  เวสฺโสเตฺวว  สงฺขฺยํ
คจฺฉติ   สุทฺทกุเล   เจ   อตฺตภาวสฺส   อภินิพฺพตฺติ   โหติ  สุทฺโทเตฺวว
สงฺขฺยํ คจฺฉติ ฯ
#๑ ยุ. สพฺพตฺถ สงฺขนฺติ ทิสฺสติ ฯ
