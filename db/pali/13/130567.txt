     [๖๒๓]    ตํ    กึ    มญฺญสิ   อสฺสลายน   อิธ   ขตฺติยกุมาโร
พฺราหฺมณกญฺญาย    สทฺธึ    สํวาสํ    กปฺเปยฺย    เตสํ   สํวาสมนฺวาย
ปุตฺโต   ชาเยถ   โย   โส   ขตฺติยกุมาเรน   พฺราหฺมณกญฺญาย  ปุตฺโต
อุปฺปนฺโน    สิยา   โส   มาตุปิ   สทิโส   ปิตุปิ   สทิโส   ขตฺติโยติปิ
วตฺตพฺโพ   พฺราหฺมโณติปิ   วตฺตพฺโพติ   ฯ    โย   โส   โภ   โคตม
ขตฺติยกุมาเรน    พฺราหฺมณกญฺญาย    ปุตฺโต    อุปฺปนฺโน    สิยา   โส
มาตุปิ   สทิโส   ปิตุปิ   สทิโส   ขตฺติโยติปิ   วตฺตพฺโพ   พฺราหฺมโณติปิ
วตฺตพฺโพติ ฯ
     [๖๒๔]    ตํ   กึ   มญฺญสิ   อสฺสลายน   อิธ   พฺราหฺมณกุมาโร
ขตฺติยกญฺญาย   สทฺธึ   สํวาสํ   กปฺเปยฺย   เตสํ   สํวาสมนฺวาย  ปุตฺโต
ชาเยถ     โย    โส    พฺราหฺมณกุมาเรน    ขตฺติยกญฺญาย    ปุตฺโต
อุปฺปนฺโน    สิยา   โส   มาตุปิ   สทิโส   ปิตุปิ   สทิโส   ขตฺติโยติปิ
วตฺตพฺโพ    พฺราหฺมโณติปิ   วตฺตพฺโพติ   ฯ   โย   โส   โภ   โคตม
พฺราหฺมณกุมาเรน    ขตฺติยกญฺญาย    ปุตฺโต    อุปฺปนฺโน    สิยา   โส
มาตุปิ   สทิโส   ปิตุปิ   สทิโส   ขตฺติโยติปิ   วตฺตพฺโพ   พฺราหฺมโณติปิ
วตฺตพฺโพติ ฯ
     [๖๒๕]   ตํ   กึ   มญฺญสิ   อสฺสลายน   อิธ   วลวํ   คทฺรเภน
สมฺปโยเชยฺยุํ   เตสํ   สํปโยคมนฺวาย  กิสฺสโร  ๑  ชาเยถ  โย  โสปิ
วลวาย   คทฺรเภน   กิสฺสโร  ๒  อุปฺปนฺโน  สิยา  โส  มาตุปิ  สทิโส
ปิตุปิ   สทิโส   อสฺโสติปิ   วตฺตพฺโพ   คทฺรโภติปิ   วตฺตพฺโพ   ฯ  โส
#๑-๒ ยุ. กิโสโร ฯ
