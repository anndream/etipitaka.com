วิสมจารี   อสฺส  น  ตํ  เสยฺโย  โย  จ  โข  โภ  สารีปุตฺต  กายสฺส
ปิณนาเหตุ    พฺรูหนาเหตุ    ธมฺมจารี    สมจารี    อสฺส   ตเทเวตฺถ
เสยฺโย    อธมฺมจริยวิสมจริยาหิ    โภ    สารีปุตฺต   ธมฺมจริยสมจริยา
เสยฺโยติ  ฯ  อตฺถิ  โข  ธนญฺชานิ  อญฺเญ  สเหตุกา  ธมฺมิกา  กมฺมนฺตา
เยหิ  สกฺกา  กายสฺส  ๑  เจว  ปิเณตุํ  พฺรูเหตุํ  น  จ ปาปกมฺมํ กาตุํ
ปุญฺญญฺจ   ปฏิปทํ   ปฏิปชฺชิตุนฺติ   ฯ   อถ   โข   ธนญฺชานิ  พฺราหฺมโณ
อายสฺมโต   สารีปุตฺตสฺส  ภาสิตํ  อภินนฺทิตฺวา  อนุโมทิตฺวา  อุฏฺฐายาสนา
ปกฺกามิ ฯ
     [๖๙๖]   อถ   โข   ธนญฺชานิ   พฺราหฺมโณ   อปเรน   สมเยน๋
อาพาธิโก   โหติ   ๒  ทุกฺขิโต  พาฬฺหคิลาโน  ฯ  อถ  โข  ธนญฺชานิ
พฺราหฺมโณ   อญฺญตรํ   ปุริสํ   อามนฺเตสิ   เอหิ   ตฺวํ   อมฺโภ   ปุริส
เยน    ภควา   เตนุปสงฺกม   อุปสงฺกมิตฺวา   มม   วจเนน   ภควโต
ปาเท   สิรสา   วนฺทาหิ   ธนญฺชานิ   ภนฺเต   พฺราหฺมโณ   อาพาธิโก
ทุกฺขิโต   พาฬฺหคิลาโน   โส   ภควโต   ปาเท  สิรสา  วนฺทตีติ  เยน
จายสฺมา    สารีปุตฺโต    เตนุปสงฺกม    อุปสงฺกมิตฺวา   มม   วจเนน
อายสฺมโต   สารีปุตฺตสฺส   ปาเท   สิรสา   วนฺทาหิ   ธนญฺชานิ  ภนฺเต
พฺราหฺมโณ    อาพาธิโก    ทุกฺขิโต    พาฬฺหคิลาโน   โส   อายสฺมโต
สารีปุตฺตสฺส   ปาเท   สิรสา   วนฺทตีติ   เอวญฺจ   วเทหิ   สาธุ  กิร
ภนฺเต    อายสฺมา    สารีปุตฺโต    เยน    ธนญฺชานิสฺส   พฺราหฺมณสฺส
นิเวสนํ เตนุปสงฺกมตุ อนุกมฺปํ อุปาทายาติ ฯ
#๑ ยุ. กายํ ฯ ๒ ยุ. อโหสิ ฯ
