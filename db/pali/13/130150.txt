โลโกติ    วา    อนฺตวา   โลโกติ   วา   อนนฺตวา   โลโกติ   วา
ตํ   ชีวํ   ตํ   สรีรนฺติ   วา   อญฺญํ   ชีวํ  อญฺญํ  สรีรนฺติ  วา  โหติ
ตถาคโต    ปรมฺมรณาติ    วา    น   โหติ   ตถาคโต   ปรมฺมรณาติ
วา   โหติ   จ   น   จ   โหติ   ตถาคโต   ปรมฺมรณาติ  วา  เนว
โหติ   น    น  โหติ  ตถาคโต  ปรมฺมรณาติ  วาติ  อพฺยากตเมว  ๑
ตํ   มาลุงฺกฺยปุตฺต   ตถาคเตน   อสฺส   อถ   โข  โส  ปุคฺคโล  กาลํ
กเรยฺย ฯ
     [๑๕๑]    สสฺสโต    โลโกติ    มาลุงฺกฺยปุตฺต    ทิฏฺฐิยา   สติ
พฺรหฺมจริยวาโส  อภวิสฺสาติ  เอวํ  โน  อสสฺสโต  โลโกติ  มาลุงฺกฺยปุตฺต
ทิฏฺฐิยา     สติ     พฺรหฺมจริยวาโส     อภวิสฺสาติ    เอวมฺปิ    โน
สสฺสโต   โลโกติ   ๒  มาลุงฺกฺยปุตฺต  ทิฏฺฐิยา  สติ  อสสฺสโต  โลโกติ
วา   ทิฏฺฐิยา   สติ   อตฺเถว   ชาติ   อตฺถิ  ชรา  อตฺถิ  มรณํ  สนฺติ
โสกปริเทวทุกฺขโทมนสฺสุปายาสา    เยสาหํ    ทิฏฺเฐว   ธมฺเม   นิฆาตํ
ปญฺญเปมิ  ฯ  อนฺตวา  โลโกติ  มาลุงฺกฺยปุตฺต ทิฏฺฐิยา สติ พฺรหฺมจริยวาโส
อภวิสฺสาติ     เอวํ     โน     อนนฺตวา    โลโกติ    มาลุงฺกฺยปุตฺต
ทิฏฺฐิยา     สติ     พฺรหฺมจริยวาโส     อภวิสฺสาติ    เอวมฺปิ    โน
อนฺตวา   โลโกติ   มาลุงฺกฺยปุตฺต   ทิฏฺฐิยา   สติ   อนนฺตวา   โลโกติ
วา   ทิฏฺฐิยา   สติ   อตฺเถว   ชาติ   อตฺถิ  ชรา  อตฺถิ  มรณํ  สนฺติ
โสกปริเทวทุกฺขโทมนสฺสุปายาสา    เยสาหํ    ทิฏฺเฐว   ธมฺเม   นิฆาตํ
ปญฺญเปมิ   ฯ   ตํ   ชีวํ   ตํ   สรีรนฺติ   มาลุงฺกฺยปุตฺต   ทิฏฺฐิยา  สติ
#๑ ม. ... เมเวตํ ฯ   ๒ ม. โลโกติ วา ฯ
