ยถาปฏิปนฺนา   เม   สาวกา   อาสวานํ   ขยา   อนาสวํ  เจโตวิมุตฺตึ
ปญฺญาวิมุตฺตึ   ทิฏฺเฐว   ธมฺเม   สยํ   อภิญฺญา   สจฺฉิกตฺวา  อุปสมฺปชฺช
วิหรนฺติ  ฯ  ตตฺร  จ  ปน  เม  สาวกา  พหู อภิญฺญาโวสานปารมิปฺปตฺตา
วิหรนฺติ ฯ
     [๓๕๕]   อยํ   โข  อุทายิ  ปญฺจโม  ธมฺโม  เยน  มม  สาวกา
สกฺกโรนฺติ    ครุกโรนฺติ    มาเนนฺติ    ปูเชนฺติ   สกฺกตฺวา   ครุกตฺวา
อุปนิสฺสาย   วิหรนฺติ   ฯ   อิเม   โข   อุทายิ   ปญฺจ   ธมฺมา  เยหิ
มม   สาวกา   สกฺกโรนฺติ   ครุกโรนฺติ   มาเนนฺติ   ปูเชนฺติ  สกฺกตฺวา
ครุกตฺวา อุปนิสฺสาย วิหรนฺตีติ ฯ
     อิทมโวจ   ภควา   อตฺตมโน   สกุลุทายิ   ปริพฺพาชโก   ภควโต
ภาสิตํ อภินนฺทีติ ฯ
               มหาสกุลุทายิสุตฺตํ นิฏฺฐิตํ สตฺตมํ ฯ
                      _____________
