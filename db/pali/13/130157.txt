สาวโก  อริยานํ    ทสฺสาวี    อริยธมฺมสฺส    โกวิโท    อริยธมฺเม    สุวินีโต
สปฺปุริสานํ   ทสฺสาวี   สปฺปุริสธมฺมสฺส   โกวิโท   สปฺปุริสธมฺเม  สุวินีโต
น   สกฺกายทิฏฺฐิปริยุฏฺฐิเตน   เจตสา   วิหรติ   น  สกฺกายทิฏฺฐิปเรเตน
อุปฺปนฺนาย   จ   สกฺกายทิฏฺฐิยา   นิสฺสรณํ   ยถาภูตํ   ปชานาติ   ตสฺส
สา    สกฺกายทิฏฺฐิ   สานุสยา   ปหียติ   ฯ   น   วิจิกิจฺฉาปริยุฏฺฐิเตน
เจตสา   วิหรติ   น   วิจิกิจฺฉาปเรเตน   อุปฺปนฺนาย   จ   วิจิกิจฺฉาย
นิสฺสรณํ    ยถาภูตํ    ปชานาติ    ตสฺส    สา   วิจิกิจฺฉา   สานุสยา
ปหียติ    ฯ    น   สีลพฺพตปรามาสปริยุฏฺฐิเตน   เจตสา   วิหรติ   น
สีลพฺพตปรามาสปเรเตน      อุปฺปนฺนสฺส      จ     สีลพฺพตปรามาสสฺส
นิสฺสรณํ     ยถาภูตํ     ปชานาติ    ตสฺส    โส    สีลพฺพตปรามาโส
สานุสโย   ปหียติ   ฯ   น   กามราคปริยุฏฺฐิเตน   เจตสา  วิหรติ  น
กามราคปเรเตน    อุปฺปนฺนสฺส    จ   กามราคสฺส   นิสฺสรณํ   ยถาภูตํ
ปชานาติ  ตสฺส  โส  กามราโค สานุสโย ปหียติ ฯ น พฺยาปาทปริยุฏฺฐิเตน
เจตสา     วิหรติ     น     พฺยาปาทปเรเตน     อุปฺปนฺนสฺส     จ
พฺยาปาทสฺส    นิสฺสรณํ   ยถาภูตํ   ปชานาติ   ตสฺส   โส   พฺยาปาโท
สานุสโย ปหียติ ฯ
     [๑๕๖]  โย  อานนฺท  มคฺโค  ยา  ปฏิปทา ปญฺจนฺนํ โอรมฺภาคิยานํ
สญฺโญชนานํ     ปหานาย     ตํ    มคฺคํ    ตํ    ปฏิปทํ    อนาคมฺม
ปญฺโจรมฺภาคิยานิ   สญฺโญชนานิ  ญสฺสติ  วา  ทกฺขติ  ๑  วา  ปชหิสฺสติ
วาติ   เนตํ   ฐานํ   วิชฺชติ   ฯ  เสยฺยถาปิ  อานนฺท  มหโต  รุกฺขสฺส
#๑ ยุ. ทกฺขีติ ฯ อิโต ปรํ อีทิสเมว ฯ
