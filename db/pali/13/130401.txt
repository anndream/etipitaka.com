         อลํ พาลสฺส โมหาย    โน จ ปารคเวสิโน
         อฏฺฐปาทกตา เกสา    เนตฺตา อญฺชนมกฺขิตา
         อลํ พาลสฺส โมหาย    โน จ ปารคเวสิโน
         อญฺชนีว นวา จิตฺตา    ปูติกาโย อลงฺกโต
         อลํ พาลสฺส โมหาย    โน จ ปารคเวสิโน
         โอทหิ มิคโว ปาสํ     นาสทา วากรํ มิโค
         ภุตฺวา นิวาปํ คจฺฉามิ   กนฺทนฺเต มิคพนฺธเกติ ฯ
อถ   โข   อายสฺมา   รฏฺฐปาโล   ฐิตโกว   อิมา   คาถา  ภาสิตฺวา
เยน    รญฺโญ    โกรพฺยสฺส    มิคาจีรํ    เตนุปสงฺกมิ   อุปสงฺกมิตฺวา
อญฺญตรสฺมึ รุกฺขมูเล ทิวาวิหารํ นิสีทิ ฯ
     [๔๔๐]  อถ  โข  ราชา  โกรโพฺย มิควํ อามนฺเตสิ โสเธหิ [๑]
มิคว  มิคาจีรํ  อุยฺยานภูมึ  คจฺฉาม  สุภูมึ  ทสฺสนายาติ  ฯ  เอวํ เทวาติS
โข   มิคโว  รญฺโญ  โกรพฺยสฺส  ปฏิสฺสุตฺวา  มิคาจีรํ  โสเธนฺโต  อทฺทส
อายสฺมนฺตํ    รฏฺฐปาลํ    อญฺญตรสฺมึ    รุกฺขมูเล   ทิวาวิหารํ   นิสินฺนํ
ทิสฺวาน   เยน   ราชา   โกรโพฺย  เตนุปสงฺกมิ  อุปสงฺกมิตฺวา  ราชานํ
โกรพฺยํ   เอตทโวจ   สุทฺธํ   โข   เต   เทว  มิคาจีรํ  อตฺถิ  เจตฺถ
รฏฺฐปาโล   นาม   กุลปุตฺโต   อิมสฺมึเยว   ถุลฺลโกฏฺฐิเต   อคฺคกุลิกสฺส
ปุตฺโต   ยสฺส   ตฺวํ   อภิณฺหํ   กิตฺตยมาโน   อโหสิ   โส   อญฺญตรสฺมึ
รุกฺขมูเล   ทิวาวิหารํ   นิสินฺโนติ   ฯ  เตนหิ  สมฺม  มิคว  อลนฺทานชฺช
อุยฺยานภูมิยา   ตเมวทานิ   มยํ  ภวนฺตํ  รฏฺฐปาลํ  ปยิรุปาสิสฺสามาติ  ฯ
#๑ ยุ. เอตฺถนฺตเร สมฺมาติ ทิสฺสติ ฯ
