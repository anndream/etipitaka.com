อธมฺมจารี   วิสมจารี  อสฺส  โย  วา  อติถีนํ  เหตุ  ธมฺมจารี  สมจารีฏ
อสฺส   กตมํ   เสยฺโยติ   ฯ   โย   หิ   โภ  สารีปุตฺต  อติถีนํ  เหตุ
อธมฺมจารี   วิสมจารี   อสฺส   น   ตํ   เสยฺโย   โย   จ  โข  โภ
สารีปุตฺต    อติถีนํ    เหตุ    ธมฺมจารี   สมจารี   อสฺส   ตเทเวตฺถ
เสยฺโย    อธมฺมจริยวิสมจริยาหิ    โภ    สารีปุตฺต   ธมฺมจริยสมจริยา
เสยฺโยติ    ฯ   อตฺถิ   โข   ธนญฺชานิ   อญฺเญ   สเหตุกา   ธมฺมิกา
กมฺมนฺตา    เยหิ   สกฺกา   อติถีนญฺเจว   อติถิกรณียํ   กาตุํ   น   จ
ปาปกมฺมํ กาตุํ ปุญฺญญฺจ ปฏิปทํ ปฏิปชฺชิตุํ ฯ
     [๖๙๒]   ตํ   กึ   มญฺญสิ   ธนญฺชานิ   โย   วา   ปุพฺพเปตานํ
เหตุ   อธมฺมจารี   วิสมจารี   อสฺส   โย   วา   ปุพฺพเปตานํ   เหตุ
ธมฺมจารี    สมจารี    อสฺส   กตมํ   เสยฺโยติ   ฯ   โย   หิ   โภ
สารีปุตฺต   ปุพฺพเปตานํ   เหตุ   อธมฺมจารี   วิสมจารี   อสฺส   น  ตํ
เสยฺโย   โย   จ   โข   โภ  สารีปุตฺต  ปุพฺพเปตานํ  เหตุ  ธมฺมจารี
สมจารี    อสฺส    ตเทเวตฺถ    เสยฺโย   อธมฺมจริยวิสมจริยาหิ   โภ
สารีปุตฺต    ธมฺมจริยสมจริยา   เสยฺโยติ   ฯ   อตฺถิ   โข   ธนญฺชานิ
อญฺเญ   สเหตุกา   ธมฺมิกา   กมฺมนฺตา  เยหิ  สกฺกา  ปุพฺพเปตานญฺเจว
ปุพฺพเปตกรณียํ       กาตุํ      น      จ      ปาปกมฺมํ      กาตุํ
ปุญฺญญฺจ ปฏิปทํ ปฏิปชฺชิตุํ ฯ
     [๖๙๓]   ตํ   กึ   มญฺญสิ   ธนญฺชานิ  โย  วา  เทวตานํ  เหตุ
อธมฺมจารี   วิสมจารี   อสฺส   โย   วา   เทวตานํ   เหตุ  ธมฺมจารี
