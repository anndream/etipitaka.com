วจีทุจฺจริตํ   มโนทุจฺจริตํ   อิเม  ตโย  อกุสเล  ธมฺเม  อภินิพฺพชฺเชตฺวา
ยมิทํ   กายสุจริตํ   วจีสุจริตํ   มโนสุจริตํ   อิเม  ตโย  กุสเล  ธมฺเม
สมาทาย  วตฺติสฺสนฺตีติ  ๑  ตํ  กิสฺส  เหตุ  ปสฺสนฺติ  หิ เต ๒ โภนฺโต
สมณพฺราหฺมณา    อกุสลานํ    ธมฺมานํ    อาทีนวํ   โอการํ   สงฺกิเลสํ
กุสลานํ   ธมฺมานํ   เนกฺขมฺเม   อานิสํสํ   โวทานปกฺขํ   ฯ   สนฺตํเยว
โข    ปน   กิริยํ   อตฺถิ   กิริยาติสฺส   ทิฏฺฐิ   โหติ   สาสฺส   โหติ
สมฺมาทิฏฺฐิ   ฯ   สนฺตํเยว   โข  ปน  กิริยํ  อตฺถิ  กิริยาติ  สงฺกปฺเปติ
สฺวาสฺส   โหติ   สมฺมาสงฺกปฺโป   ฯ   สนฺตํเยว  โข  ปน  กิริยํ  อตฺถิ
กิริยาติ   วาจํ   ภาสติ   สาสฺส   โหติ   สมฺมาวาจา   ฯ   สนฺตํเยว
โข   ปน   กิริยํ  อตฺถิ  กิริยาติ  อาห  เย  เต  อรหนฺโต  กิริยวาทา
เตสมยํ   น   ปจฺจนีกํ   กโรติ   ฯ   สนฺตํเยว  โข  ปน  กิริยํ  อตฺถิ
กิริยาติ    ปรํ    สญฺญเปติ    สาสฺส    โหติ   สทฺธมฺมสญฺญตฺติ   ตาย
จ   ปน   สทฺธมฺมสญฺญตฺติยา   เนวตฺตานุกฺกํเสติ   น   ปรํ  วมฺเภติ  ฯ
อิติ   ปุพฺเพว   โข   ปนสฺส   ทุสฺสีลฺยํ  ปหีนํ  โหติ  สุลีลฺยํ  ปจฺจุปฏฺฐิตํ
อยญฺจ      สมฺมาทิฏฺฐิ     สมฺมาสงฺกปฺโป     สมฺมาวาจา     อริยานํ
อปฺปจฺจนีกตา     สทฺธมฺมสญฺญตฺติ     อนตฺตุกฺกํสนา    อปรวมฺภนา    ฯ
เอวํสิเม อเนเก กุสลา ธมฺมา สมฺภวนฺติ สมฺมาทิฏฺฐิปจฺจยา ฯ
     [๑๑๔]    ตตฺร   คหปตโย   วิญฺญู   ปุริโส   อิติ   ปฏิสญฺจิกฺขติ
สเจ   โข   อตฺถิ   กิริยา  เอวมยํ  ภวํ  ปุริสปุคฺคโล  กายสฺส  เภทา
ปรมฺมรณา   สุคตึ   สคฺคํ   โลกํ   อุปปชฺชิสฺสติ   ฯ   กามํ   โข  ปน
#๑ ม. ยุ. อิติสทฺโท นตฺถิ ฯ    ๒ ม. เตติ นตฺถิ ฯ
