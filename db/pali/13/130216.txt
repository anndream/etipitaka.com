น   ปุเรภตฺตํ   ปจฺฉาภตฺตํ   กุเลสุ   จาริตฺตํ   อาปชฺชิตพฺพํ  ฯ   สเจ
อาวุโส   อารญฺญโก   ภิกฺขุ   สงฺฆคโต   สงฺเฆ   วิหรนฺโต   ปุเรภตฺตํ
ปจฺฉาภตฺตํ    กุเลสุ    จาริตฺตํ   อาปชฺชติ   ตสฺส   ภวนฺติ   วตฺตาโร
อยนฺนูนิมสฺสายสฺมโต   ๑   อารญฺญกสฺส   เอกสฺสารญฺเญ   เสริวิหาเรน
วิหรโต   วิกาเล   จริยา   พหุลีกตา   ตเมนํ  สงฺฆคตมฺปิ  สมุทาจรตีติ
ตสฺส   ๒   ภวนฺติ  วตฺตาโร  ตสฺมา  อารญฺญเกน  ภิกฺขุนา  สงฺฆคเตน
สงฺเฆ    วิหรนฺเตน    น    ปุเรภตฺตํ   ปจฺฉาภตฺตํ   กุเลสุ   จาริตฺตํ
อาปชฺชิตพฺพํ ฯ
     [๒๐๘]  อารญฺญเกนาวุโส  ภิกฺขุนา  สงฺฆคเตน  สงฺเฆ  วิหรนฺเตน
อนุทฺธเตน   ภวิตพฺพํ   อจปเลน   ฯ   สเจ  อาวุโส  อารญฺญโก  ภิกฺขุ
สงฺฆคโต   สงฺเฆ   วิหรนฺโต   อุทฺธโต   โหติ   จปโล   ตสฺส  ภวนฺติ
วตฺตาโร    อิทนฺนูนิมสฺสายสฺมโต    ๑    อารญฺญกสฺส   เอกสฺสารญฺเญ๔
เสริวิหาเรน   วิหรโต   อุทฺธจฺจํ   จาปลฺยํ   พหุลีกตํ  ตเมนํ  สงฺฆคตํปิ
สมุทาจรตีติ   ตสฺส  ๒  ภวนฺติ  วตฺตาโร  ตสฺมา  อารญฺญเกน  ภิกฺขุนา
สงฺฆคเตน สงฺเฆ วิหรนฺเตน อนุทฺธเตน ภวิตพฺพํ อจปเลน ฯ
     [๒๐๙]  อารญฺญเกนาวุโส  ภิกฺขุนา  สงฺฆคเตน  สงฺเฆ  วิหรนฺเตน
อมุขเรน   ภวิตพฺพํ   อวิกิณฺณวาเจน   ฯ   สเจ   อาวุโส   อารญฺญโก
ภิกฺขุ    สงฺฆคโต    สงฺเฆ    วิหรนฺโต   มุขโร   โหติ   วิกิณฺณวาโจ
ตสฺส   ภวนฺติ  วตฺตาโร  กิมฺปนิมสฺสายสฺมโต  อารญฺญกสฺส  เอกสฺสารญฺเญ
เสริวิหาเรน   โย   อยมายสฺมา   มุขโร   วิกิณฺณวาโจติ   ตสฺส   ๓
#๑ โป. กิมฺปนิมสฺสายสฺมโต ฯ   ๒ ยุ. สมุทาจรตีติสฺส ฯ   ๓ ยุ. วิกิณฺณวาโจติสฺส ฯ
