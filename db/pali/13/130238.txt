มํ   อภูเตน   อพฺภาจิกฺเขยฺย   ธมฺมสฺส   จานุธมฺมํ  พฺยากเรยฺย  น  จ
โกจิ   สหธมฺมิโก   วาทานุวาโท   คารยฺหํ  ฐานํ  อาคจฺเฉยฺย  ฯ  อหํ
หิ   วจฺฉ   ยาวเทว   อากงฺขามิ   อเนกวิหิตํ  ปุพฺเพนิวาสํ  อนุสฺสรามิ
เสยฺยถีทํ   เอกมฺปิ   ชาตึ   เทฺวปิ   ชาติโย   ฯเปฯ   อิติ   สาการํ
สอุทฺเทสํ   อเนกวิหิตํ   ปุพฺเพนิวาสํ   อนุสฺสรามิ   ฯ   อหํ   หิ  วจฺฉ
ยาวเทว   อากงฺขามิ   ทิพฺเพน   จกฺขุนา  วิสุทฺเธน  อติกฺกนฺตมานุสเกน
สตฺเต    ปสฺสามิ   จวมาเน   อุปปชฺชมาเน   หีเน   ปณีเต   สุวณฺเณ
ทุพฺพณฺเณ   สุคเต   ทุคฺคเต  ฯเปฯ  ยถากมฺมูปเค  สตฺเต  ปชานามิ  ฯ
อหํ   หิ   วจฺฉ   อาสวานํ   ขยา   อนาสวํ  เจโตวิมุตฺตึ  ปญฺญาวิมุตฺตึ
ทิฏฺเฐว   ธมฺเม   สยํ   อภิญฺญา   สจฺฉิกตฺวา   อุปสมฺปชฺช  วิหรามิ  ฯ
เตวิชฺโช    สมโณ   โคตโมติ   โข   วจฺฉ   พฺยากรมาโน   วุตฺตวาที
เจว   เม   อสฺส   น   จ   มํ   อภูเตน   อพฺภาจิกฺเขยฺย   ธมฺมสฺส
จานุธมฺมํ    พฺยากเรยฺย    น   จ   โกจิ   สหธมฺมิโก   วาทานุวาโท
คารยฺหํ ฐานํ อาคจฺเฉยฺยาติ ฯ
     [๒๔๓]  เอวํ  วุตฺเต  วจฺฉโคตฺโต  ปริพฺพาชโก ภควนฺตํ เอตทโวจ
อตฺถิ   นุ   โข  โภ  โคตม  โกจิ  คิหี  คิหิสญฺโญชนํ  อปฺปหาย  [๑]
กายสฺส   เภทา   ทุกฺขสฺสนฺตกโรติ   ฯ   นตฺถิ   โข  วจฺฉ  โกจิ  คิหี
คิหิสญฺโญชนํ   อปฺปหาย  กายสฺส  เภทา  ทุกฺขสฺสนฺตกโรติ  ๒  ฯ  อตฺถิ
ปน    โภ    โคตม   โกจิ   คิหี   คิหิสญฺโญชนํ   อปฺปหาย   กายสฺส
เภทา  [๓]  สคฺคูปโคติ  ฯ น ๓ โข วจฺฉ เอกํเยว สตํ น เทฺว สตานิ
#๑ โป. ทิฏฺเฐว ธมฺเม ฯ   ๒ กตฺถจิ ทุกฺขสฺสนฺตํ กโรติ ฯ   ๓ โป. ปรมฺมรณา ฯ
#๔ ม. น โข วจฺฉ...สคฺคูปคาติ อิเม ปาฐา นตฺถิ ฯ อิธ ปน อตฺถิ โข วจฺฉ
#โกจิ คิหิ คิหิสญฺโญชนํ อปฺปหาย กายสฺส เภทา สคฺคูปโคตีติ อิเม ปาฐา ทิสฺสนฺติ ฯ
