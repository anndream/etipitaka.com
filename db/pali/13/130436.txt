หิสฺส   โภ   กจฺจาน   ปุพฺเพ   ขตฺติโยติ   สมญฺญา  สาสฺส  อนฺตรหิตา
โจโรเตฺวว สงฺขํ คจฺฉตีติ ฯ
     [๔๗๗]   ตํ   กึ   มญฺญสิ  มหาราช  อิธ  พฺราหฺมโณ  ...  อิธ
เวสฺโส  ...  อิธ  สุทฺโท  สนฺธึ  วา  ฉินฺเทยฺย  นิลฺโลปํ  วา  หเรยฺย
เอกาคาริกํ   วา   กเรยฺย   ปริปนฺเถ   วา   ติฏฺเฐยฺย  ปรทารํ  วา
คจฺเฉยฺย   ตญฺเจเต   ปุริสา   คเหตฺวา   ทสฺเสยฺยุํ   อยํ   เต  เทว
โจโร   อาคุํ   จารี   อิมสฺส   ยํ   อิจฺฉสิ   ตํ  ทณฺฑํ  ปเณหีติ  กินฺติฎ
นํ   กเรยฺยาสีติ   ฯ  ฆาเตยฺยาม  วา  โภ  กจฺจาน  ผาเลยฺยาม  วา
ปพฺพาเชยฺยาม   วา   ยถาปจฺจยํ   วา   กเรยฺยาม   ตํ   กิสฺส  เหตุ
ยา    หิสฺส    โภ    กจฺจาน    ปุพฺเพ   สุทฺโทติ   สมญฺญา   สาสฺส
อนฺตรหิตา โจโรเตฺวว สงฺขํ คจฺฉตีติ ฯ
     [๔๗๘]   ตํ   กึ   มญฺญสิ   มหาราช   ยทิ  เอวํ  สนฺเต  อิเม
จตฺตาโร   วณฺณา   สมสมา   โหนฺติ   โน  วา  กถํ  วา  เต  เอตฺถ
โหตีติ   ฯ   อทฺธา   โข  โภ  กจฺจาน  เอวํ  สนฺเต  อิเม  จตฺตาโร
วณฺณา     สมสมา    โหนฺติ    นาหํ    เอตฺถ    กิญฺจิ    นานากรณํ
สมนุปสฺสามีติ ฯ
     [๔๗๙]   อิมินาปิ   โข   เอตํ   มหาราช  ปริยาเยน  เวทิตพฺพํ
ยถา    โฆโสเยเวโส    โลกสฺมึ    พฺราหฺมณาว    เสฏฺโฐ    วณฺโณ
หีโน    อญฺโญ    วณฺโณ   ฯเปฯ   พฺรหฺมทายาทาติ   ตํ   กึ   มญฺญสิ
มหาราช   อิธ   ขตฺติโย   เกสมสฺสุํ  โอหาเรตฺวา  กาสายานิ  วตฺถานิ
