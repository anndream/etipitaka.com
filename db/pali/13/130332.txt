สพฺพาวโต กายสฺส สมาธิเชน ปีติสุเขน อปฺผุตํ โหติ ฯ
     [๓๔๕]   ปุน   จปรํ   อุทายิ  ภิกฺขุ  ปีติยา  จ  วิราคา  ฯเปฯ
ตติยํ   ฌานํ   อุปสมฺปชฺช   วิหรติ   โส   อิมเมว   กายํ   นิปฺปีติเกน
สุเขน   อภิสนฺเนติ   ปริสนฺเนติ   ปริปูเรติ   ปริปฺผรติ   นาสฺส   กิญฺจิ
สพฺพาวโต   กายสฺส   นิปฺปีติเกน   สุเขน  อปฺผุตํ  โหติ  ฯ  เสยฺยถาปิ
อุทายิ   อุปฺปลินิยํ   วา   ปทุมินิยํ   วา  ปุณฺฑรีกินิยํ  วา  อปฺเปกจฺจานิ
อุปฺปลานิ   วา   ปทุมานิ  วา  ปุณฺฑรีกานิ  วา  อุทเก  ชาตานิ  อุทเก
สํวฑฺฒานิ   อุทกานุคฺคตานิ   อนฺโตนิมฺมุคฺคโปสิตานิ   ๑  ตานิ  ยาว  จ
อคฺคา  ยาว  จ  มูลา  เตน  ๒ วารินา อภิสนฺนานิ ปริสนฺนานิ ปริปูรานิ
ปริปฺผุตานิ   นาสฺส   กิญฺจิ   สพฺพาวตํ   อุปฺปลานํ   วา   ปทุมานํ  วา
ปุณฺฑรีกานํ  วา  เตน  ๒  วารินา  อปฺผุตํ  อสฺส เอวเมว [๓] อุทายิ
ภิกฺขุ    อิมเมว   กายํ   นิปฺปีติเกน   สุเขน   อภิสนฺเนติ   ปริสนฺเนติ
ปริปูเรติ   ปริปฺผรติ   นาสฺส   กิญฺจิ   สพฺพาวโต   กายสฺส  นิปฺปีติเกน
สุเขน อปฺผุตํ โหติ ฯ
     [๓๔๖]   ปุน   จปรํ   อุทายิ  ภิกฺขุ  สุขสฺส  จ  ปหานา  ฯเปฯ
จตุตฺถํ   ฌานํ   อุปสมฺปชฺช   วิหรติ   โส   อิมเมว   กายํ  ปริสุทฺเธน
เจตสา    ปริโยทาเตน    ผริตฺวา    นิสินฺโน   โหติ   นาสฺส   กิญฺจิ
สพฺพาวโต  กายสฺส  ปริสุทฺเธน  เจตสา  ปริโยทาเตน  อปฺผุตํ  โหติ  ฯ
เสยฺยถาปิ   อุทายิ   ปุริโส   โอทาเตน  วตฺเถน  สีสํ  ๓  ปารุปิตฺวา
นิสินฺโน    อสฺส    นาสฺส    กิญฺจิ   สพฺพาวโต   กายสฺส   โอทาเตน
#๑ ยุ. อนฺโตนิมุคฺคโปสีนิ ตานิ ฯ   ๒ ยุ. สีเตนาติ ทิสฺสติ ฯ   ๓ ยุ. โข ฯ
#๔ ยุ. สสีสํ ฯ
