พาธํ  อปฺปาตงฺกํ   ลหุฏฺฐานํ   พลํ   ผาสุวิหารํ   ปุจฺฉ   โสมา   จ   [๑]
ภคินี   สกุลา   จ   ภคินี  ภควโต  ปาเท  สิรสา  วนฺทนฺติ  อปฺปาพาธํ
อปฺปาตงฺกํ   ลหุฏฺฐานํ   พลํ   ผาสุวิหารํ  ปุจฺฉนฺตีติ  ฯ  สุขินิโย  โหนฺตุ
มหาราช โสมา จ ภคินี สกุลา จ ภคินีติ ฯ
     [๕๗๔]   อถ  โข  ราชา  ปเสนทิ  โกสโล  ภควนฺตํ  เอตทโวจ
สุตํ   เมตํ   ภนฺเต   สมโณ   โคตโม   เอวมาห   นตฺถิ  โส  สมโณ
วา  พฺราหฺมโณ  วา  โย  สพฺพญฺญู  สพฺพทสฺสาวี  ปริเสสํ  ๒ ญาณทสฺสนํ
ปฏิชานิสฺสติ   เนตํ   ฐานํ   วิชฺชตีติ   เย   เต   ภนฺเต   เอวมาหํสุ
สมโณ   โคตโม   เอวมาห   นตฺถิ   โส  สมโณ  วา  พฺราหฺมโณ  วา
โย    สพฺพญฺญู    สพฺพทสฺสาวี    อปฺปริเสสํ   ญาณทสฺสนํ   ปฏิชานิสฺสติ
เนตํ   ฐานํ   วิชฺชตีติ  กจฺจิ  เต  ภนฺเต  ภควโต  วุตฺตวาทิโน  น  จ
ภควนฺตํ    อพฺภูเตน   อพฺภาจิกฺขนฺติ   ธมฺมสฺส   จานุธมฺมํ   พฺยากโรนฺติ
น   จ   โกจิ  สหธมฺมิโก  วาทานุวาโท  คารยฺหํ  ฐานํ  อาคจฺฉตีติ  ฯ
เย   เต   มหาราช   เอวมาหํสุ   สมโณ   โคตโม   เอวมาห  นตฺถิ
โส    สมโณ    วา   พฺราหฺมโณ   วา   โย   สพฺพญฺญู   สพฺพทสฺสาวี
อปฺปริเสสํ   ญาณทสฺสนํ   ปฏิชานิสฺสติ   เนตํ   ฐานํ   วิชฺชตีติ  น  เม
เต วุตฺตวาทิโน อพฺภาจิกฺขนฺติ จ ปน มํ เต อสตา อพฺภูเตนาติ ฯ
     [๕๗๕]   อถ   โข   ราชา  ปเสนทิ  โกสโล  วิฑูฑภํ  เสนาปตึ
อามนฺเตสิ   โก   นุ   โข   เสนาปติ   อิมํ   กถาวตฺถุํ  ราชนฺเตปุเร
อพฺภุทาหาสีติ   ฯ   สญฺชโย   มหาราช  พฺราหฺมโณ  อากาสโคตฺโตติ  ฯ
#๑ ยุ. เอตฺถนฺตเร ภนฺเตติ ทิสฺสติ ฯ   ๒ ยุ. อปริเสสํ ฯ
