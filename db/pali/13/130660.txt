มาณว   อิมํ   ปีตึ   วทามิ   ยายํ   ปีติ  อญฺญเตฺรว  กาเมหิ  อญฺญตฺร
อกุสเลหิ   ธมฺเมหิ   กตมา   จ   มาณว   ปีติ   อญฺญเตฺรว   กาเมหิ
อญฺญตฺร   อกุสเลหิ   ธมฺเมหิ   อิธ   มาณว   ภิกฺขุ  วิวิจฺเจว  กาเมหิ
วิวิจฺจ   อกุสเลหิ   ธมฺเมหิ   ฯเปฯ   ปฐมํ   ฌานํ  อุปสมฺปชฺช  วิหรติ
อยมฺปิ   โข   มาณว   ปีติ   อญฺญเตฺรว   กาเมหิ   อญฺญตฺร  อกุสเลหิ
ธมฺเมหิ  ฯ  ปุน  จปรํ  มาณว  [๑] วิตกฺกวิจารานํ วูปสมา ฯเปฯ ทุติยํ
ฌานํ    อุปสมฺปชฺช   วิหรติ   อยมฺปิ   โข   มาณว   ปีติ   อญฺญเตฺรว
กาเมหิ อญฺญตฺร อกุสเลหิ ธมฺเมหิ ฯ
     [๗๒๕]   เย   เต  มาณว  พฺราหฺมณา  ปญฺจ  ธมฺเม  ปญฺญเปนฺติ
ปุญฺญสฺส   กิริยาย   กุสลสฺส   อาราธนาย   กเมตฺถ   พฺราหฺมณา  ธมฺมํ
มหปฺผลตรํ   ปญฺญเปนฺติ   ปุญฺญสฺส   กิริยาย  กุสลสฺส  อาราธนายาติ  ฯ
เยเม   โภ   โคตม   พฺราหฺมณา   ปญฺจ   ธมฺเม  ปญฺญเปนฺติ  ปุญฺญสฺส
กิริยาย   กุสลสฺส  อาราธนาย  จาคเมตฺถ  พฺราหฺมณา  ธมฺมํ  มหปฺผลตรํ
ปญฺญเปนฺติ ปุญฺญสฺส กิริยาย กุสลสฺส อาราธนายาติ ฯ
     [๗๒๖]   ตํ   กึ   มญฺญสิ   มาณว  อิธ  อญฺญตรสฺส  พฺราหฺมณสฺส
มหายญฺโญ   ปจฺจุปฏฺฐิโต   อสฺส  ฯ  อถ  เทฺว  พฺราหฺมณา  อาคจฺเฉยฺยุํ
อิตฺถนฺนามสฺส   พฺราหฺมณสฺส   มหายญฺญํ   อนุภวิสฺสามาติ   ฯ  ตตฺร  ๒
เอกสฺส   พฺราหฺมณสฺส   เอวมสฺส   อโห  วตาหเมว  ลเภยฺยํ  ภตฺตคฺเค
อคฺคาสนํ   อคฺโคทกํ   อคฺคปิณฺฑํ   น   อญฺเญ  ๓  พฺราหฺมณา  ลเภยฺยุํ
ภตฺตคฺเค   อคฺคาสนํ   อคฺโคทกํ   อคฺคปิณฺฑนฺติ   ฯ   ฐานํ  โข  ปเนตํ
#๑ ยุ. เอตฺถนฺตเร ภิกฺขูติ ทิสฺสติ ฯ ๒ ยุ. ตตฺเถว ตสฺส ฯ ๓ ยุ. น อญฺโญ
#พฺราหฺมโณ ลเภยฺย ฯ
