โอปาสาเท  ๑  พฺราหฺมณคหปติเก  เอวํ  วเทหิ  จงฺกี  โภ  พฺราหฺมโณ
เอวมาห    อาคเมนฺตุ    กิร    ภวนฺโต   จงฺกีปิ   พฺราหฺมโณ   สมณํ
โคตมํ   ทสฺสนาย   อุปสงฺกมตีติ   ฯ   เอวํ   โภติ   โข  โส  ขตฺตา
จงฺกิสฺส   พฺราหฺมณสฺส  ปฏิสฺสุตฺวา  เยน  โอปาสาทกา  พฺราหฺมณคหปติกา
เตนุปสงฺกมิ      อุปสงฺกมิตฺวา      โอปาสาทเก     พฺราหฺมณคหปติเก
เอตทโวจ     จงฺกี     โภ     พฺราหฺมโณ    เอวมาห    อาคเมนฺตุ
กิร ภวนฺโต จงฺกีปิ พฺราหฺมโณ สมณํ โคตมํ ทสฺสนาย อุปสงฺกมิสฺสตีติ ฯ
     [๖๔๙]   เตน  โข  ปน  สมเยน  นานาเวรชฺชกานํ  พฺราหฺมณานํ
ปญฺจมตฺตานิ    พฺราหฺมณสตานิ    โอปาสาเท    ปฏิวสนฺติ    เกนจิเทว
กรณีเยน   ฯ   อสฺโสสุํ   โข   เต  พฺราหฺมณา  จงฺกี  กิร  พฺราหฺมโณ
สมณํ   โคตมํ   ทสฺสนาย  อุปสงฺกมิสฺสตีติ  ฯ  อถ  ๒  เต  พฺราหฺมณา
เยน     จงฺกี    พฺราหฺมโณ    เตนุปสงฺกมึสุ    อุปสงฺกมิตฺวา    จงฺกึ
พฺราหฺมณํ    เอตทโวจุํ    สจฺจํ    กิร    ภวํ   จงฺกี   สมณํ   โคตมํ
ทสฺสนาย   อุปสงฺกมิสฺสตีติ   ฯ  เอวํ  โข  ๓  โภ  โหติ  อหํปิ  สมณํ
โคตมํ    ทสฺสนาย    อุปสงฺกมิสฺสามีติ   ฯ   มา   ภวํ   จงฺกี   สมณํ
โคตมํ   ทสฺสนาย   อุปสงฺกมิ   น   อรหติ   ภวํ   จงฺกี  สมณํ  โคตมํ
ทสฺสนาย    อุปสงฺกมิตุํ    สมโณ    เตฺวว   โคตโม   อรหติ   ภวนฺตํ
จงฺกึ   ทสฺสนาย   อุปสงฺกมิตุํ   ภวญฺหิ   จงฺกี   อุภโตสุชาโต   มาติโต
จ   ปิติโต   จ   สํสุทฺธคหณิโก   ยาว  สตฺตมา  ปิตามหยุคา  อกฺขิตฺโต
#๑ ยุ. โอปสาทเก ฯ   ๒ ยุ. อถ โข เต ฯ   ๓ ยุ. เอวํ โข เม ฯ
