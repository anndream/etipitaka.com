อนจฺฉริยา   ปุพฺเพ   อสฺสุตปุพฺพา   ฯ   เสยฺยถาปิ   ราชกุมาร   อลฺลํ
กฏฺฐํ   สเสฺนหํ   อารกา   อุทกา   ถเล   นิกฺขิตฺตํ   ฯ   อถ  ปุริโส
อาคจฺเฉยฺย    อุตฺตรารณึ   อาทาย   อคฺคึ   อภินิพฺพตฺเตสฺสามิ   เตโช
ปาตุกริสฺสามีติ   ฯ   ตํ   กึ   มญฺญสิ  ราชกุมาร  อปิ  นุ  โส  ปุริโส
อมุํ   อลฺลํ   กฏฺฐํ  สเสฺนหํ  อารกา  อุทกา  ถเล  นิกฺขิตฺตํ  อุตฺตรารณึ
อาทาย   อภิมตฺถนฺโต   อคฺคึ  อภินิพฺพตฺเตยฺย  เตโช  ปาตุกเรยฺยาติ  ฯ
โน   เหตํ   ภนฺเต   ตํ   กิสฺส   เหตุ   อทุญฺหิ   ภนฺเต  อลฺลํ  กฏฺฐํ
สเสฺนหํ   กิญฺจาปิ   อารกา   อุทกา   ถเล   นิกฺขิตฺตํ   ยาวเทว   จ
ปน   โส   ปุริโส   กิลมถสฺส   วิฆาตสฺส  ภาคี  อสฺสาติ  ฯ  เอวเมว
โข   ราชกุมาร   เย  หิ  เกจิ  สมณา  วา  พฺราหฺมณา  วา  กาเยน
เจว   กาเมหิ  วูปกฏฺฐา  วิหรนฺติ  โย  จ  เนสํ  กาเมสุ  กามจฺฉนฺโท
กามเสฺนโห   กามมุจฺฉา   กามปิปาสา   กามปริฬาโห  โส  จ  อชฺฌตฺตํ
น   สุปหีโน   โหติ   น   สุปฏิปฺปสฺสทฺโธ   ฯ  โอปกฺกมิกา  เจปิ  เต
โภนฺโต   สมณพฺราหฺมณา   ทุกฺขา   ติปฺปา   กฏุกา   เวทนา  เวทิยนฺติ
อภพฺพาว   เต   ญาณาย   ทสฺสนาย   อนุตฺตราย   สมฺโพธาย  ฯ  โน
เจปิ    เต   โภนฺโต   สมณพฺราหฺมณา   โอปกฺกมิกา   ทุกฺขา   ติปฺปา
กฏุกา    เวทนา    เวทิยนฺติ    อภพฺพาว   เต   ญาณาย   ทสฺสนาย
อนุตฺตราย   สมฺโพธาย   ฯ   อยํ   โข  มํ  ราชกุมาร  ทุติยา  อุปมา
ปฏิภาสิ อนจฺฉริยา ปุพฺเพ อสฺสุตปุพฺพา ฯ
     [๔๙๔]   อปราปิ   โข   มํ  ราชกุมาร  ตติยา  อุปมา  ปฏิภาสิ
