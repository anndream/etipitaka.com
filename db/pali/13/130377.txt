สมณเกน   ทิฏฺเฐนาติ   ฯ   ทุติยมฺปิ   โข   อานนฺท   ฯเปฯ  ตติยมฺปิ
โข   อานนฺท   ฆฏิกาโร   กุมฺภกาโร   โชติปาลํ   มาณวํ   เอตทโวจ
อยํ   สมฺม   โชติปาล   กสฺสปสฺส   ภควโต   อรหโต  สมฺมาสมฺพุทฺธสฺส
อวิทูเร    อาราโม    อายาม    สมฺม   โชติปาล   กสฺสปํ   ภควนฺตํ
อรหนฺตํ    สมฺมาสมฺพุทฺธํ    ทสฺสนาย    อุปสงฺกมิสฺสาม    สาธุสมฺมตญฺหิ
เม   ตสฺส   ภควโต   ทสฺสนํ  อรหโต  สมฺมาสมฺพุทฺธสฺสาติ  ฯ  ตติยมฺปิ
โข   อานนฺท   โชติปาโล  มาณโว  ฆฏิการํ  กุมฺภการํ  เอตทโวจ  อลํ
สมฺม ฆฏิการ กึ ปน เตน มุณฺฑเกน สมณเกน ทิฏฺเฐนาติ ฯ
     [๔๐๙]   อถ   โข   อานนฺท   ฆฏิกาโร   กุมฺภกาโร  โชติปาลํ
มาณวํ   โอวฏฺฏิกาย   ปรามสิตฺวา   เอตทโวจ   อยํ   สมฺม  โชติปาล
กสฺสปสฺส    ภควโต    อรหโต   สมฺมาสมฺพุทฺธสฺส   อวิทูเร   อาราโม
อายาม   สมฺม   โชติปาล   กสฺสปํ   ภควนฺตํ   อรหนฺตํ   สมฺมาสมฺพุทฺธํ
ทสฺสนาย    อุปสงฺกมิสฺสาม    สาธุสมฺมตญฺหิ    เม    ตสฺส    ภควโต
ทสฺสนํ   อรหโต   สมฺมาสมฺพุทฺธสฺสาติ  ฯ  อถ  โข  อานนฺท  โชติปาโล
มาณโว   โอวฏฺฏิกํ   วินิเวเฐตฺวา   ฆฏิการํ  กุมฺภการํ  เอตทโวจ  อลํ
สมฺม   ฆฏิการ   กึ   ปน   เตน   มุณฺฑเกน  สมณเกน  ทิฏฺเฐนาติ  ฯ
อถ   โข   อานนฺท   ฆฏิกาโร  กุมฺภกาโร  โชติปาลํ  มาณวํ  สีสนฺหาตํ
เกเสสุ   ปรามสิตฺวา   เอตทโวจ   อยํ   สมฺม   โชติปาล   กสฺสปสฺส
ภควโต    อรหโต    สมฺมาสมฺพุทฺธสฺส    อวิทูเร   อาราโม   อายาม
สมฺม   โชติปาล   กสฺสปํ   ภควนฺตํ    อรหนฺตํ  สมฺมาสมฺพุทฺธํ  ทสฺสนาย
