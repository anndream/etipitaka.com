ปฐมํ   ธมฺมํ   เทเสยฺยํ   โก   อิมํ  ธมฺมํ  ขิปฺปเมว  อาชานิสฺสตีติ  ฯ
ตสฺส   มยฺหํ   ราชกุมาร   เอตทโหสิ   อยํ   โข  อาฬาโร  กาลาโม
ปณฺฑิโต    วิยตฺโต    เมธาวี   ทีฆรตฺตํ   อปฺปรชกฺขชาติโก   ยนฺนูนาหํ
อาฬารสฺส    กาลามสฺส   ปฐมํ   ธมฺมํ   เทเสยฺยํ   โส   อิมํ   ธมฺมํ
ขิปฺปเมว    อาชานิสฺสตีติ   ฯ   อถ   โข   มํ   ราชกุมาร   เทวตา
อุปสงฺกมิตฺวา    เอตทโวจุํ    สตฺตาหํ    กาลกโต   ภนฺเต   อาฬาโร
กาลาโมติ    ฯ    ญาณญฺจ    ปน   เม   ทสฺสนํ   อุทปาทิ   สตฺตาหํ
กาลกโต   อาฬาโร  กาลาโมติ  ฯ  ตสฺส  มยฺหํ  ราชกุมาร  เอตทโหสิ
มหาชานิโย   โข   อาฬาโร   กาลาโม   สเจ   หิ   โส  อิมํ  ธมฺมํ
สุเณยฺย    ขิปฺปเมว    อาชาเนยฺยาติ   ฯ   ตสฺส   มยฺหํ   ราชกุมาร
เอตทโหสิ   กสฺส   นุ   โข   อหํ   ปฐมํ   ธมฺมํ  เทเสยฺยํ  โก  อิมํ
ธมฺมํ   ขิปฺปเมว   อาชานิสฺสตีติ  ฯ  ตสฺส  มยฺหํ  ราชกุมาร  เอตทโหสิ
อยํ   โข   อุทฺทโก   รามปุตฺโต   ปณฺฑิโต   วิยตฺโต  เมธาวี  ทีฆรตฺตํ
อปฺปรชกฺขชาติโก    ยนฺนูนาหํ    อุทฺทกสฺส   รามปุตฺตสฺส   ปฐมํ   ธมฺมํ
เทเสยฺยํ   โส   อิมํ   ธมฺมํ   ขิปฺปเมว   อาชานิสฺสตีติ   ฯ  อถ  โข
มํ   ราชกุมาร   เทวตา   อุปสงฺกมิตฺวา   เอตทโวจุํ   อภิโทสกาลกโต
ภนฺเต    อุทฺทโก    รามปุตฺโตติ    ฯ   ญาณญฺจ   ปน   เม   ทสฺสนํ
อุทปาทิ    อภิโทสกาลกโต   อุทฺทโก   รามปุตฺโตติ   ฯ   ตสฺส   มยฺหํ
ราชกุมาร    เอตทโหสิ    มหาชานิโย    โข    อุทฺทโก   รามปุตฺโต
สเจ   หิ   โส   อิมํ   ธมฺมํ   สุเณยฺย   ขิปฺปเมว  อาชาเนยฺยาติ  ฯ
