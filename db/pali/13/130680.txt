อสลฺลีนํ    อุปฏฺฐิตา    สติ   อปฺปมฺมุฏฺฐา   สารทฺโธ   จ   ปน   เม
กาโย   โหติ  อปฺปฏิปฺปสฺสทฺโธ  เตเนว  ทุกฺขปฺปธาเนน  ปธานาภิตุนฺนสฺส
สโต ฯ
     [๗๔๗]  ตสฺส  มยฺหํ  ภารทฺวาช  เอตทโหสิ ยนฺนูนาหํ อปฺปานกํเยว
ฌานํ    ฌาเยยฺยนฺติ    ฯ    โส    โข    อหํ   ภารทฺวาช   มุขโต
จ    นาสโต   จ   กณฺณโสตโต   จ   อสฺสาสปสฺสาเส   อุปรุนฺธึ   ฯ
ตสฺส   มยฺหํ   ภารทฺวาช   มุขโต   จ   นาสโต   จ  กณฺณโสตโต  จ
อสฺสาสปสฺสาเสสุ   อุปรุทฺเธสุ   อธิมตฺตา   สีเส   สีสเวทนา  โหติ  ฯ
เสยฺยถาปิ   ภารทฺวาช   พลวา   ปุริโส  ทเฬฺหน  วรตฺตกฺขนฺเธน  สีเส
สีสเวธนํ  ๑  ทเทยฺย  เอวเมว  โข  เม  ภารทฺวาช มุขโต จ นาสโต
จ   กณฺณโสตโต   จ   อสฺสาสปสฺสาเสสุ   อุปรุทฺเธสุ   อธิมตฺตา  สีเส
สีสเวทนา   โหติ   ฯ  อารทฺธํ  โข  ปน  เม  ภารทฺวาช  วิริยํ  โหติ
อสลฺลีนํ    อุปฏฺฐิตา    สติ   อปฺปมฺมุฏฺฐา   สารทฺโธ   จ   ปน   เม
กาโย  โหนฺติ  อปฺปฏิปฺปสฺสทฺโธ  เตเนว  ทุกฺขปฺปธาเนน  ปธานาภิตุนฺนสฺส
สโต ฯ
     [๗๔๘]  ตสฺส  มยฺหํ  ภารทฺวาช  เอตทโหสิ ยนฺนูนาหํ อปฺปานกํเยว
ฌานํ    ฌาเยยฺยนฺติ    ฯ    โส    โข    อหํ   ภารทฺวาช   มุขโต
จ    นาสโต   จ   กณฺณโสตโต   จ   อสฺสาสปสฺสาเส   อุปรุนฺธึ   ฯ
ตสฺส   มยฺหํ   ภารทฺวาช   มุขโต   จ   นาสโต   จ  กณฺณโสตโต  จ
อสฺสาสปสฺสาเสสุ   อุปรุทฺเธสุ   อธิมตฺตา   วาตา  กุจฺฉึ  ปริกนฺตนฺติ  ฯ
#๑ ยุ. สีสเวธํ ฯ
