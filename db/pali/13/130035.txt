โวหารสมุจฺเฉโท   โหตีติ  ฯ  เตนหิ  คหปติ  สุณาหิ  สาธุกํ  มนสิกโรหิ
ภาสิสฺสามีติ   ฯ   เอวํ   ภนฺเตติ   โข   โปตลิโย   คหปติ   ภควโต
ปจฺจสฺโสสิ ฯ
     [๓๘]   ภควา   เอตทโวจ   อฏฺฐ   โข   อิเม  คหปติ  ธมฺมา
อริยสฺส    วินเย    โวหารสมุจฺเฉทาย    สํวตฺตนฺติ    กตเม    อฏฺฐ
อปาณาติปาตํ     นิสฺสาย     ปาณาติปาโต    ปหาตพฺโพ    ทินฺนาทานํ
นิสฺสาย   อทินฺนาทานํ   ปหาตพฺพํ   สจฺจํ   วาจํ   นิสฺสาย   มุสาวาโท
ปหาตพฺโพ    อปิสุณํ    วาจํ    นิสฺสาย   ปิสุณา   วาจา   ปหาตพฺพา
อคิทฺธิโลภํ   นิสฺสาย   คิทฺธิโลโภ  ปหาตพฺโพ  อนินฺทาโรสํ  ๑  นิสฺสาย
นินฺทาโรโส   ๒   ปหาตพฺโพ   อโกธุปายาสํ   นิสฺสาย   โกธุปายาโส
ปหาตพฺโพ    อนติมานํ   นิสฺสาย   อติมาโน   ปหาตพฺโพ   อิเม   โข
คหปติ    อฏฺฐ    ธมฺมา   สงฺขิตฺเตน   วุตฺตา   วิตฺถาเรน   อวิภตฺตา
อริยสฺส   วินเย   โวหารสมุจฺเฉทาย   สํวตฺตนฺตีติ  ฯ  เยเม  ปน  ๓
ภนฺเต   ภควตา  อฏฺฐ  ธมฺมา  สงฺขิตฺเตน  วุตฺตา  วิตฺถาเรน  อวิภตฺตา
อริยสฺส  วินเย  โวหารสมุจฺเฉทาย  สํวตฺตนฺติ  สาธุ  เม  ภนฺเต  ภควา
อิเม   อฏฺฐ   ธมฺเม  วิตฺถาเรน  ๓  วิภชตุ  อนุกมฺปํ  อุปาทายาติ  ฯ
เตนหิ   คหปติ   สุณาหิ   สาธุกํ   มนสิกโรหิ   ภาสิสฺสามีติ   ฯ  เอวํ
ภนฺเตติ โข โปตลิโย คหปติ ภควโต ปจฺจสฺโสสิ ฯ
     [๓๙]   ภควา   เอตทโวจ  อปาณาติปาตํ  นิสฺสาย  ปาณาติปาโต
ปหาตพฺโพติ     อิติ     โข     ปเนตํ    วุตฺตํ    กิญฺเจตํ    ปฏิจฺจ
#๑ โป. อนินฺทาโทสํ ฯ สพฺพตฺถ อีทิสเมว ฯ  ๒ โป. นินฺทาโทโส ฯ สพฺพตฺถ
#อีทิสเมว ฯ  ๓ ยุ. อยํ สทฺโท นตฺถิ ฯ  ๔ ม. วิตฺถาเรตฺวา ฯ
