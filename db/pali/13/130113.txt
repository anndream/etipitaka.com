สงฺกปฺเปติ   สฺวาสฺส   โหติ   มิจฺฉาสงฺกปฺโป   ฯ   สนฺตํเยว  โข  ปน
เหตุํ   นตฺถิ   เหตูติ   วาจํ   ภาสติ   สาสฺส   โหติ  มิจฺฉาวาจา  ฯ
สนฺตํเยว   โข   ปน   เหตุํ   นตฺถิ  เหตูติ  อาห  เย  เต  อรหนฺโต
เหตุวาทา   เตสมยํ   ปจฺจนีกํ   กโรติ   ฯ  สนฺตํเยว  โข  ปน  เหตุํ
นตฺถิ    เหตูติ    ปรํ    สญฺญเปติ    สาสฺส   โหติ   อสทฺธมฺมสญฺญตฺติ
ตาย   จ   ปน   อสทฺธมฺมสญฺญตฺติยา   อตฺตานุกฺกํเสติ  ปรํ  วมฺเภติ  ฯ
อิติ   ปุพฺเพว   โข   ปนสฺส   สุสีลฺยํ  ปหีนํ  โหติ  ทุสฺสีลฺยํ  ปจฺจุปฏฺฐิตํ
อยญฺจ   มิจฺฉาทิฏฺฐิ   มิจฺฉาสงฺกปฺโป   มิจฺฉาวาจา   อริยานํ  ปจฺจนีกตา
อสทฺธมฺมสญฺญตฺติ   อตฺตานุกฺกํสนา   ปรวมฺภนา   ฯ   เอวํสิเม   อเนเก
ปาปกา อกุสลา ธมฺมา สมฺภวนฺติ มิจฺฉาทิฏฺฐิปจฺจยา ฯ
     [๑๑๗]    ตตฺร   คหปตโย   วิญฺญู   ปุริโส   อิติ   ปฏิสญฺจิกฺขติ
สเจ   โข   นตฺถิ   เหตุ   เอวมยํ  ภวํ  ปุริสปุคฺคโล  กายสฺส  เภทา
ปรมฺมรณา   ๑   โสตฺถิมตฺตานํ   กริสฺสติ   ฯ  สเจ  โข  อตฺถิ  เหตุ
เอวมยํ    ภวํ    ปุริสปุคฺคโล   กายสฺส   เภทา   ปรมฺมรณา   อปายํ
ทุคฺคตึ   วินิปาตํ   นิรยํ   อุปปชฺชิสฺสติ  ฯ  กามํ  โข  ปน  มาหุ  เหตุ
โหตุ   เนสํ   ภวตํ   สมณพฺราหฺมณานํ   สจฺจํ   วจนํ   อถ  จ  ปนายํ
ภวํ    ปุริสปุคฺคโล    ทิฏฺเฐว    ธมฺเม   วิญฺญูนํ   คารโยฺห   ทุสฺสีโล
ปุริสปุคฺคโล    มิจฺฉาทิฏฺฐี   อเหตุกวาโทติ   ฯ   สเจ   โข   อตฺเถว
เหตุ    เอวํ    อิมสฺส   โภโต   ปุริสปุคฺคลสฺส   อุภยตฺถ   กลิคฺคาโห
ยญฺจ   ทิฏฺเฐว   ธมฺเม   วิญฺญูนํ   คารโยฺห   ยญฺจ   กายสฺส   เภทา
#๑ ม. ยุ. อยํ ปาโฐ นตฺถิ ฯ
