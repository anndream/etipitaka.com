อุปฏฺฐเปตฺวา   ทิสฺวาน   อายสฺมนฺตํ   ราหุลํ   อามนฺเตสิ  อานาปานสตึ
ราหุล    ภาวนํ   ภาเวหิ   อานาปานสติ   ราหุล   ภาวนา   ภาวิตา
พหุลีกตา   มหปฺผลา   โหติ   มหานิสํสาติ   ฯ   อถ   โข   อายสฺมา
ราหุโล   สายณฺหสมยํ   ปฏิสลฺลานา  วุฏฺฐิโต  เยน  ภควา  เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ
นิสินฺโน   โข   อายสฺมา   ราหุโล   ภควนฺตํ  เอตทโวจ  กถํ  ภาวิตา
นุ โข ภนฺเต อานาปานสติ กถํ พหุลีกตา มหปฺผลา โหติ มหานิสํสาติ ฯ
     [๑๓๕]   ยงฺกิญฺจิ   ราหุล  รูปํ  [๑]  อชฺฌตฺตํ  ปจฺจตฺตํ  กกฺขฬํ
ขริคตํ   อุปาทินฺนํ   เสยฺยถีทํ   เกสา  โลมา  นขา  ทนฺตา  ตโจ  มํสํ
นฺหารู   อฏฺฐี   อฏฺฐิมิญฺชํ   วกฺกํ   หทยํ  ยกนํ  กิโลมกํ  ปิหกํ  ปปฺผาสํ
อนฺตํ   อนฺตคุณํ   อุทริยํ   กรีสํ   ยํ   วา   ปนญฺญมฺปิ   กิญฺจิ  อชฺฌตฺตํ
ปจฺจตฺตํ   กกฺขฬํ   ขริคตํ   อุปาทินฺนํ   อยํ   วุจฺจติ  ราหุล  อชฺฌตฺติกา
ปฐวีธาตุ   ฯ   ยา   เจว   โข   ปน  อชฺฌตฺติกา  ปฐวีธาตุ  ยา  จ
พาหิรา   ปฐวีธาตุ   ปฐวีธาตุเรเวสา   ฯ  ตํ  เนตํ  มม  เนโสหมสฺมิ
น   เมโส   อตฺตาติ   เอวเมตํ   ยถาภูตํ   สมฺมปฺปญฺญาย  ทฏฺฐพฺพํ  ฯ
เอวเมตํ    ยถาภูตํ    สมฺมปฺปญฺญาย   ทิสฺวา   ปฐวีธาตุยา   นิพฺพินฺทติ
ปฐวีธาตุยา จิตฺตํ วิราเชติ ฯ
     [๑๓๖]    กตมา   จ   ราหุล   อาโปธาตุ   อาโปธาตุ   สิยา
อชฺฌตฺติกา    สิยา    พาหิรา   ฯ   กตมา   จ   ราหุล   อชฺฌตฺติกา
#๑ โป. เอตฺถนฺตเร "อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ
#วา ฯเปฯ เอวเมตํ ยถาภูตํ สมฺมปฺปญฺญาย ทฏฺฐพฺพํ ฯ ปญฺจิมา ราหุล ธาตุโย
#กตมา ปญฺจ ปฐวีธาตุ อาโปธาตุ เตโชธาตุ วาโยธาตุ อากาสธาตุ ฯ กตมา จ
#ราหุล ปฐวีธาตุ ปฐวีธาตุ สิยา อชฺฌตฺติกา สิยา พหิรา ฯ กตมา จ ราหุล
#อชฺฌตฺติกา ปฐวีธาตุ ยนฺติ ทิสฺสนฺติ ฯ
