อายสฺมา อานนฺโท ภควโต ปจฺจสฺโสสิ ฯ
     [๑๕๕]    ภควา   เอตทโวจ   อิธานนฺท   อสฺสุตวา   ปุถุชฺชโน
อริยานํ    อทสฺสาวี    อริยธมฺมสฺส    อโกวิโท   อริยธมฺเม   อวินีโต
สปฺปุริสานํ     อทสฺสาวี    สปฺปุริสธมฺมสฺส    อโกวิโท    สปฺปุริสธมฺเม
อวินีโต   สกฺกายทิฏฺฐิปริยุฏฺฐิเตน   เจตสา   วิหรติ  สกฺกายทิฏฺฐิปเรเตน
อุปฺปนฺนาย       จ       สกฺกายทิฏฺฐิยา       นิสฺสรณํ      ยถาภูตํ
นปฺปชานาติ    ตสฺส    สา    สกฺกายทิฏฺฐิ    ถามคตา    อปฺปฏิวินีตา
โอรมฺภาคิยสญฺโญชนํ     ฯ    วิจิกิจฺฉาปริยุฏฺฐิเตน    เจตสา    วิหรติ
วิจิกิจฺฉาปเรเตน    อุปฺปนฺนาย    จ    วิจิกิจฺฉาย   นิสฺสรณํ   ยถาภูตํ
นปฺปชานาติ     ตสฺส     สา    วิจิกิจฺฉา    ถามคตา    อปฺปฏิวินีตา
โอรมฺภาคิยสญฺโญชนํ   ฯ   สีลพฺพตปรามาสปริยุฏฺฐิเตน   เจตสา   วิหรติ
สีลพฺพตปรามาสปเรเตน      อุปฺปนฺนสฺส      จ     สีลพฺพตปรามาสสฺส
นิสฺสรณํ    ยถาภูตํ    นปฺปชานาติ    ตสฺส    โส    สีลพฺพตปรามาโส
ถามคโต   อปฺปฏิวินีโต   โอรมฺภาคิยสญฺโญชนํ   ฯ   กามราคปริยุฏฺฐิเตน
เจตสา    วิหรติ    กามราคปเรเตน    อุปฺปนฺนสฺส   จ   กามราคสฺส
นิสฺสรณํ    ยถาภูตํ   นปฺปชานาติ   ตสฺส   โส   กามราโค   ถามคโต
อปฺปฏิวินีโต    โอรมฺภาคิยสญฺโญชนํ   ฯ   พฺยาปาทปริยุฏฺฐิเตน   เจตสา
วิหรติ    พฺยาปาทปเรเตน    อุปฺปนฺนสฺส    จ   พฺยาปาทสฺส   นิสฺสรณํ
ยถาภูตํ   นปฺปชานาติ   ตสฺส   โส   พฺยาปาโท  ถามคโต  อปฺปฏิ-
วินีโต  โอรมฺภาคิยสญฺโญชนํ    ฯ    สุตวา   จ   โข   อานนฺท   อริย-
