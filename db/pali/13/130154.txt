                  มหามาลุงฺโกฺยวาทสุตฺตํ ๑
     [๑๕๓]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน   อนาถปิณฺฑิกสฺส   อาราเม   ฯ   ตตฺร   โข   ภควา  ภิกฺขู
อามนฺเตสิ   ภิกฺขโวติ  ฯ  ภทนฺเตติ  เต  ภิกฺขู  ภควโต  ปจฺจสฺโสสุํ  ฯ
ภควา   เอตทโวจ   ธาเรถ   โน   ตุเมฺห   ภิกฺขเว  มยา  เทสิตานิ
ปญฺโจรมฺภาคิยานิ  สญฺโญชนานีติ  ฯ  เอวํ  วุตฺเต อายสฺมา มาลุงฺกฺยปุตฺโต
ภควนฺตํ     เอตทโวจ    อหํ    โข    ภนฺเต    ธาเรมิ    ภควตาโ
เทสิตานิ   ปญฺโจรมฺภาคิยานิ   สญฺโญชนานีติ   ฯ   ยถากถํ   ปน   ตฺวํ
มาลุงฺกฺยปุตฺต  ๒ ธาเรสิ มยา เทสิตานิ ปญฺโจรมฺภาคิยานิ สญฺโญชนานีติ ฯ
สกฺกายทิฏฺฐึ      โข     อหํ     ภนฺเต     ภควตา     โอรมฺภาคิยํ
สญฺโญชนํ    เทสิตํ   ธาเรมิ   วิจิกิจฺฉํ   โข   อหํ   ภนฺเต   ภควตา
โอรมฺภาคิยํ    สญฺโญชนํ    เทสิตํ    ธาเรมิ    สีลพฺพตปรามาสํ   โข
อหํ    ภนฺเต    ภควตา    โอรมฺภาคิยํ   สญฺโญชนํ   เทสิตํ   ธาเรมิ
กามจฺฉนฺทํ   โข   อหํ   ภนฺเต  ภควตา  โอรมฺภาคิยํ  สญฺโญชนํ  เทสิตํ
ธาเรมิ   พฺยาปาทํ   โข   อหํ  ภนฺเต  ภควตา  โอรมฺภาคิยํ  สญฺโญชนํ
เทสิตํ   ธาเรมิ   เอวํ   โข  อหํ  ภนฺเต  ธาเรมิ  ภควตา  เทสิตานิ
ปญฺโจรมฺภาคิยานิ สญฺโญชนานีติ ฯ
     [๑๕๔]  กสฺส  นุ  โข  นาม  ตฺวํ  มาลุงฺกฺยปุตฺต  มยา ๓ อิมานิ
เอวํ   ปญฺโจรมฺภาคิยานิ   สญฺโญชนานิ   เทสิตานิ   ธาเรสิ   ฯ   นนุ
#๑ ม. มหามาลุกฺยสุตฺตํ ฯ   ๒ ม. สพฺพตฺถ "มาลุกฺยปุตฺตาติ ทิสฺสติ ฯ ยุ.
#มาลุงฺกฺยาปุตฺตาติ ฯ ๓ ม. อยํ สทฺโท นตฺถิ ฯ   ๔ ม. อยํ ปาโฐ น ทิสฺสติ ฯ
