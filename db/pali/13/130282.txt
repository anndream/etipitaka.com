ปสฺเสยฺย   กณฺหสุกฺกานิ   รูปานิ   น   ปสฺเสยฺย   นีลกานิ   รูปานิ  น
ปสฺเสยฺย   ปีตกานิ   รูปานิ   น   ปสฺเสยฺย   โลหิตกานิ   รูปานิ   น
ปสฺเสยฺย   มญฺเชฏฺฐิกานิ   รูปานิ   น  ปสฺเสยฺย  สมวิสมํ  น  ปสฺเสยฺย
ตารกรูปานิ   น   ปสฺเสยฺย   จนฺทิมสุริเย   ฯ  โส  สุเณยฺย  จกฺขุมโต
ภาสมานสฺส    เฉกํ    วต    โภ   โอทาตํ   วตฺถํ   อภิรูปํ   นิมฺมลํ
สุจินฺติ   ฯ   โส   โอทาตปริเยสนํ   จเรยฺย  ตเมนํ  อญฺญตโร  ปุริโส
เตลมสิกเตน  ๑  สาหุฬจีวเรน  ๒  วญฺเจยฺย  ๓ อิทนฺเต อมฺโภ ปุริส
โอทาตํ   วตฺถํ   อภิรูปํ   นิมฺมลํ   สุจินฺติ   ฯ   โส  ตํ  ปฏิคฺคเณฺหยฺย
ปฏิคฺคเหตฺวา     ปารุเปยฺย    ปารุเปตฺวา    อตฺตมโน    อตฺตมนวาจํ
นิจฺฉาเรยฺย   เฉกํ  วต  โภ  โอทาตํ  วตฺถํ  อภิรูปํ  นิมฺมลํ  สุจินฺติ  ฯ
ตํ   กึ   มญฺญสิ   มาคณฺฑิย   อปิ  นุ  โส  ชจฺจนฺโธ  ปุริโส  ชานนฺโต
ปสฺสนฺโต   อมุํ   เตลมสิกตํ   สาหุฬจีวรํ   ปฏิคฺคเณฺหยฺย   ปฏิคฺคเหตฺวา
ปารุเปยฺย   ปารุเปตฺวา   อตฺตมโน   อตฺตมนวาจํ   นิจฺฉาเรยฺย   เฉกํ
วต   โภ   โอทาตํ   วตฺถํ   อภิรูปํ   นิมฺมลํ  สุจินฺติ  อุทาหุ  จกฺขุมโต
สทฺธายาติ   ฯ   อชานนฺโต   หิ   โภ   โคตม   อปสฺสนฺโต  อสุ  ๓
โส   ชจฺจนฺโธ   ปุริโส   อมุํ   เตลมสิกตํ   สาหุฬจีวรํ   ปฏิคฺคเณฺหยฺย
ปฏิคฺคเหตฺวา     ปารุเปยฺย    ปารุเปตฺวา    อตฺตมโน    อตฺตมนวาจํ
นิจฺฉาเรยฺย   เฉกํ   วต   โภ   โอทาตํ  วตฺถํ  อภิรูปํ  นิมฺมลํ  สุจินฺติ
อุทาหุ  ๕  จกฺขุมโต สทฺธายาติ ๖ ฯ เอวเมว โข มาคณฺฑิย อญฺญติตฺถิยา
ปริพฺพาชกา    อนฺธา    อจกฺขุกา   อชานนฺตา   อาโรคฺยํ   อปสฺสนฺตา
#๑-๒-๓ ม. เตลมลิกเตน สาหฬิจีเรน คเณหยฺย ฯ ๔ ม. อยํ ปาโฐ นตฺถิ ฯ
#๕ ม. ยุ. อยมฺปิ ปาโฐ นตฺถิ ฯ   ๖ ม. สนฺธายาติ ฯ
