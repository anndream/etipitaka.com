เอวนฺติปิ     เม     โน     ตถาติปิ     เม     โน    อญฺญถาติปิ
เม  โน  โนติปิ  เม  โน  โน  โนติปิ  เม  โนติ  ฯ  โส  อนสฺสาสิกํ
อิทํ    พฺรหฺมจริยนฺติ    อิติ   วิทิตฺวา   ตสฺมา   พฺรหฺมจริยา   นิพฺพิชฺช
ปกฺกมติ   ฯ   อิทํ   โข   สนฺทก   เตน   ภควตา   ชานตา  ปสฺสตา
อรหตา    สมฺมาสมฺพุทฺเธน   จตุตฺถํ   อนสฺสาสิกํ   พฺรหฺมจริยํ   อกฺขาตํ
ยตฺถ   วิญฺญู   ปุริโส   สสกฺกํ   พฺรหฺมจริยํ   น   วเสยฺย  วสนฺโต  จ
นาราเธยฺย  ญายํ  ธมฺมํ  กุสลนฺติ  ฯ  อิมานิ  โข  สนฺทก  เตน ภควตา
ชานตา   ปสฺสตา   อรหตา   สมฺมาสมฺพุทฺเธน   จตฺตาริ   อนสฺสาสิกานิ
พฺรหฺมจริยานิ   อกฺขาตานิ   ยตฺถ   วิญฺญู   ปุริโส   สสกฺกํ   พฺรหฺมจริยํ
น วเสยฺย วสนฺโต จ นาราเธยฺย ญายํ ธมฺมํ กุสลนฺติ ฯ
     [๓๐๘]   อจฺฉริยํ   โภ  อานนฺท  อพฺภูตํ  โภ  อานนฺท  ยาวญฺจิทํ
เตน   ภควตา   ชานตา   ปสฺสตา   อรหตา  สมฺมาสมฺพุทฺเธน  จตฺตาริ
อนสฺสาสิกาเนว   ๑   พฺรหฺมจริยานิ  อนสฺสาสิกานิ  ๒  พฺรหฺมจริยานีติ
อกฺขาตานิ  ยตฺถ  วิญฺญู  ปุริโส  สสกฺกํ  พฺรหฺมจริยํ  น  วเสยฺย  วสนฺโต
จ   นาราเธยฺย   ญายํ   ธมฺมํ   กุสลํ   ฯ   โส   ปน  โภ  อานนฺท
สตฺถา   กึวาที   กิมกฺขายี   ยตฺถ   วิญฺญู   ปุริโส   สสกฺกํ  พฺรหฺมจริยํ
วเสยฺย วสนฺโต จ อาราเธยฺย ญายํ ธมฺมํ กุสลนฺติ ฯ
     [๓๐๙]  อิธ  สนฺทก  ตถาคโต โลเก อุปฺปชฺชติ อรหํ สมฺมาสมฺพุทฺโธ
วิชฺชาจรณสมฺปนฺโน     สุคโต    โลกวิทู    อนุตฺตโร    ปุริสทมฺมสารถิ
สตฺถา      เทวมนุสฺสานํ      พุทฺโธ      ภควา     ฯเปฯ     โส
#๑ ม. อนสฺสาสิกานิ ฯ   ๒ ม. อนสฺสาสิกานิ พฺรหฺมจริยานีตีติ อิเม ปาฐา น
#ทิสฺสนฺติ ฯ
