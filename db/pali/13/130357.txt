อมฺโภ    ปุริส   ยํ   ตฺวํ   ชนปทกลฺยาณึ   อิจฺฉสิ   กาเมสิ   ชานาสิ
ตํ   ชนปทกลฺยาณึ   ขตฺติยึ  ๑  วา  พฺราหฺมณึ  วา  เวสฺสึ  วา  สุทฺทึ
วาติ   ฯ   อิติ   ปุฏฺโฐ   โนติ   วเทยฺย   ฯ  ตเมนํ  เอวํ  วเทยฺยุํ
อมฺโภ    ปุริส   ยํ   ตฺวํ   ชนปทกลฺยาณึ   อิจฺฉสิ   กาเมสิ   ชานาสิ
ตํ   ชนปทกลฺยาณึ   เอวํวณฺณา   ๒   เอวํโคตฺตา   อิติ  วาติ  ฯเปฯ
ทีฆา  วา  รสฺสา  วา  มชฺฌิมา  ๓  วา กาฬี วา สามา วา มงฺคุรจฺฉวี
วาติ   อมุกสฺมึ   นาม  คาเม  วา  นิคเม  วา  นคเร  วาติ  ฯ  อิติ
ปุฏฺโฐ   โนติ   วเทยฺย   ฯ   ตเมนํ   เอวํ   วเทยฺยุํ   อมฺโภ  ปุริส
ยํ   ตฺวํ   น   ชานาสิ  น  ปสฺสสิ  ตํ  ตฺวํ  อิจฺฉสิ  กาเมสีติ  ฯ  อิติ
ปุฏฺโฐ   อามาติ   วเทยฺย   ฯ   ตํ   กึ   มญฺญสิ   อุทายิ  นนุ  เอวํ
สนฺเต  ตสฺส  ปุริสสฺส  อปฺปาฏิหิรีกตํ  ๓  ภาสิตํ  สมฺปชฺชตีติ  ฯ  อทฺธา
โข   ภนฺเต   เอวํ   สนฺเต   ตสฺส   ปุริสสฺส   อปฺปาฏิหิรีกตํ   ภาสิตํ
สมฺปชฺชตีติ   ฯ   เอวเมว   โข   ตฺวํ   อุทายิ  ยสฺมา  ภนฺเต  วณฺณา
อญฺโญ   วณฺโณ   อุตฺตริตโร   วา   ปณีตตโร   วา  นตฺถิ  โส  ปรโม
วณฺโณติ    วเทสิ    ตญฺจ   วณฺณํ   น   ปญฺญาเปสีติ   ฯ   เสยฺยถาปิ
ภนฺเต    มณิ    เวฬุริโย    สุโภ   โชติมา   อฏฺฐํโส   สุปริกมฺมกโต
ปณฺฑุกมฺพเล   นิกฺขิตฺโต   ภาสเตว  ตปเตว  วิโรจเตว  ๕  เอวํวณฺโณ
อตฺตา โหติ อโรโค ปรมฺมรณาติ ฯ
     [๓๗๔]   ตํ   กึ   มญฺญสิ   อุทายิ   โย   วา   มณิ  เวฬุริโย
#๑ ยุ. ขตฺติยี วา พฺราหฺมณี วา เวสฺสี วา สุทฺที วาติ ฯ    ๒ ยุ. เอวํนามา ฯ
#๓ สี. มชฺฌา วา ฯ   ๔ ยุ. อปฺปาฏิหีรกตํ ฯ    ม. อปฺปาฏิหิรกตํ ฯ
#สี. อปฺปาฏิหีริกํ ฯ     ๕ สี. ยุ. ภาสติ จ ตปติ จ วิโรจติ จ ฯ
