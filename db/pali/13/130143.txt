                  จูฬมาลุงฺโกฺยวาทสุตฺตํ ๑
     [๑๔๗]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน  อนาถปิณฺฑิกสฺส  อาราเม  ฯ อถ โข อายสฺมโต มาลุงฺกฺยปุตฺตสฺส
รโหคตสฺส    ปฏิสลฺลีนสฺส    เอวํ    เจตโส    ปริวิตกฺโก    อุทปาทิ
ยานีมานิ    ทิฏฺฐิคตานิ   ภควตา   อพฺยากตานิ   ฐปิตานิ   ปฏิกฺขิตฺตานิ
สสฺสโต     โลโกติปิ    อสสฺสโต    โลโกติปิ    อนฺตวา    โลโกติปิ
อนนฺตวา    โลโกติปิ   ตํ   ชีวํ   ตํ   สรีรนฺติปิ   อญฺญํ   ชีวํ   อญฺญํ
สรีรนฺติปิ    โหติ    ตถาคโต    ปรมฺมรณาติปิ   น   โหติ   ตถาคโต
ปรมฺมรณาติปิ    โหติ   จ   น   จ   โหติ   ตถาคโต   ปรมฺมรณาติปิ
เนว   โหติ   น   น   โหติ   ตถาคโต   ปรมฺมรณาติปิ   ตานิ   เม
ภควา   น   พฺยากโรติ   ยานิ  เม  ภควา  น  พฺยากโรติ  ตมฺเม  น
รุจฺจติ    ตมฺเม   นกฺขมติ   โสหํ   ภควนฺตํ   อุปสงฺกมิตฺวา   เอตมตฺถํ
ปุจฺฉิสฺสามิ    สเจ    เม    ภควา   พฺยากริสฺสติ   สสฺสโต   โลโกติ
วา   ฯเปฯ   เนว   โหติ   น  น  โหติ  ตถาคโต  ปรมฺมรณาติ  วาq
เอวาหํ  ภควติ  พฺรหฺมจริยํ  จริสฺสามิ  โน  เจ [๒] ภควา พฺยากริสฺสติ
สสฺสโต   โลโกติ   วา   อสสฺสโต   โลโกติ   วา   อนฺตวา  โลโกติ
วา   อนนฺตวา   โลโกติ   วา   ตํ   ชีวํ   ตํ   สรีรนฺติ   วา  อญฺญํ
ชีวํ    อญฺญํ    สรีรนฺติ    วา   โหติ   ตถาคโต   ปรมฺมรณาติ   วา
น   โหติ   ตถาคโต   ปรมฺมรณาติ   วา   โหติ   จ   น   จ  โหติ
#๑ ม. จุฬมาลุกฺยสุตฺตํ   ๒ ม. ยุ. เมติ อตฺถิ ฯ
