วา   ๑   ปณีตตโร   วา  นตฺถีติ  อถ  จ  ปน  ตฺวํ  กจฺจาน  ยฺวายํ
วณฺโณ  กิมินา  ขชฺโชปนเกน  นิหีนตโร  ๒  จ  กิลิฏฺฐตโร  ๓  จ โส
ปรโม    วณฺโณติ   วเทสิ   ตญฺจ   วณฺณํ   น   ปญฺญาเปสิ   ๓   ฯ
ปญฺจ   โข   อิเม   กจฺจาน   กามคุณา   กตเม  ปญฺจ  จกฺขุวิญฺเญยฺยา
รูปา     อิฏฺฐา     กนฺตา     มนาปา     ปิยรูปา     กามูปสญฺหิตา
รชนียา   โสตวิญฺเญยฺยา   สทฺทา   ...   ฆานวิญฺเญยฺยา  คนฺธา  ...
ชิวฺหาวิญฺเญยฺยา  รสา  ...   กายวิญฺเญยฺยา  โผฏฺฐพฺพา  อิฏฺฐา  กนฺตา
มนาปา    ปิยรูปา    กามูปสญฺหิตา    รชนียา   อิเม   โข   กิจฺจาน
ปญฺจ    กามคุณา   ฯ   ยํ   โข   กจฺจาน   อิเม   ปญฺจ   กามคุเณ
ปฏิจฺจ   อุปฺปชฺชติ   สุขํ   โสมนสฺสํ   อิทํ   วุจฺจติ   กามสุขํ   ฯ  อิติ
กาเมหิ กามสุขํ กามสุขา กามคฺคสุขํ ตตฺถ อคฺคมกฺขายตีติ ฯ
     [๓๙๙]  เอวํ  วุตฺเต  เวขณโส  ปริพฺพาชโก  ภควนฺตํ  เอตทโวจ
อจฺฉริยํ    โภ    โคตม   อพฺภูตํ   โภ   โคตม   ยาว   สุภาสิตญฺจิทํ
โภตา    โคตเมน   กาเมหิ   กามสุขํ   กามสุขา   กามคฺคสุขํ   ตตฺถ
อคฺคมกฺขายตีติ   ฯ   ทุชฺชานํ   โข  เอตํ  กจฺจาน  ตยา  อญฺญทิฏฺฐิเกน
อญฺญกฺขนฺติเกน      อญฺญรุจิเกน     อญฺญตฺถโยเคน     อญฺญถาจริยเกน
กามํ  ๕  วา  กามสุขํ  วา  กามคฺคสุขํ  วาติ ๖ เย โข เต  กจฺจาน
ภิกฺขู    อรหนฺโต    ขีณาสวา    วุสิตวนฺโต   กตกรณียา   โอหิตภารา
อนุปฺปตฺตสทตฺถา    ปริกฺขีณภวสญฺโญชนา    สมฺมทญฺญา    วิมุตฺตา    เต
#๑ ยุ. จ ฯ  ๒ ยุ. หีนตโร ฯ   ๓ ยุ. ปติกิฏฺฐตโร ฯ   ๔ ยุ. ปญฺญาเปสีติ ฯ
#๕ ม. กามา วา ฯ   ๖ ยุ. อิติสทฺโท นตฺถิ ฯ
