สมาโน เนว สกฺขิติ อุคฺคิลิตุํ เนว สกฺขิติ โอคฺคิลิตุนฺติ ฯ
     [๙๔]  เตน  โข  ปน  สมเยน  ทหโร ๑ มนฺโท อุตฺตานเสยฺยโก
อภยสฺส  ราชกุมารสฺส  องฺเก  ๒  นิสินฺโน  โหติ  ฯ  อถ  โข  ภควา
อภยํ   ราชกุมารํ   เอตทโวจ   ตํ   กึ   มญฺญสิ   ราชกุมาร   สจายํ
กุมาโร   ตุยฺหํ   วา   ปมาทมนฺวาย  ธาติยา  วา  ปมาทมนฺวาย  กฏฺฐํ
วา   กฐลํ   วา   มุเข   อาหเรยฺย   กินฺติ  ตํ  ๓  กเรยฺยาสีติ  ฯ
อาหเรยฺยสฺสาหํ  ภนฺเต  ๓  สจาหํ  ภนฺเต  น  สกฺกุเณยฺยํ  อาทิเกเนว
อาหริตุํ   ๕   วาเมน  หตฺเถน  สีสํ  ปริคฺคเหตฺวา  ทกฺขิเณน  หตฺเถน
วงฺกงฺคุลึ   กตฺวา   สโลหิตมฺปิ   อาหเรยฺยํ   ตํ   กิสฺส   เหตุ   อตฺถิ
หิ  ๖  เม  ภนฺเต  กุมาเร  อนุกมฺปาติ  ฯ  เอวเมว  โข  ราชกุมาร
ยํ   ตถาคโต   วาจํ  ๗  ชานาติ  อภูตํ  อตจฺฉํ  อนตฺถสญฺหิตํ  สา  จ
ปเรสํ   อปฺปิยา   อมนาปา   น   ตํ   ตถาคโต   วาจํ  ภาสติ  ยมฺปิ
ตถาคโต   วาจํ   ชานาติ   ภูตํ   ตจฺฉํ   อนตฺถสญฺหิตํ  สา  จ  ปเรสํ
อปฺปิยา    อมนาปา    ตมฺปิ    ตถาคโต   วาจํ   น   ภาสติ   ยญฺจ
โข   ตถาคโต   วาจํ   ชานาติ   ภูตํ   ตจฺฉํ   อตฺถสญฺหิตํ   สา   จ
ปเรสํ   อปฺปิยา   อมนาปา   ตตฺร   กาลญฺญู   ตถาคโต  โหติ  ตสฺสา
วาจาย   เวยฺยากรณาย   ยํ   ตถาคโต   วาจํ  ชานาติ  อภูตํ  อตจฺฉํ
อนตฺถสญฺหิตํ   สา   จ  ปเรสํ  ปิยา  มนาปา  ตํ  ๘  ตถาคโต  วาจํ
น   ภาสติ   ยมฺปิ   ตถาคโต   วาจํ  ชานาติ  ภูตํ  ตจฺฉํ  อนตฺถสญฺหิตํ
#๑ ม. ยุ. เอตฺถนฺตเร กุมาโรติ อตฺถิ ฯ  ๒ ม. องฺเค ฯ  ๓ ม. ยุ. นํ ฯ
#๔ ม. สเจ ภนฺเต น สกฺกุเณยฺย ฯ  ๕ สี. ยุ. อาหตฺตุํ ฯ  ๖ ยุ. หิสทฺโท นตฺถิ ฯ
#๗ ม. ตํ วาจํ ฯ  ๘ ม. ยุ. น ตํ ฯ
