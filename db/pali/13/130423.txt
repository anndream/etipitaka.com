โยเชตฺวา  นิมึ  ราชานํ  อุปสงฺกมิตฺวา  เอวํ  วเทหิ  อยนฺเต  มหาราช
สหสฺสยุตฺโต  อาชญฺญรโถ  สกฺเกน  เทวานมินฺเทน  เปสิโต  อภิรูเหยฺยาสิ
มหาราช   ทิพฺพํ   ยานํ   อวิกมฺปมาโนติ   ฯ   เอวํ   ๑  ภทนฺตวาติ
โข   อานนฺท   มาตลิ   สงฺคาหโก  สกฺกสฺส  เทวานมินฺทสฺส  ปฏิสฺสุตฺวา
สหสฺสยุตฺตํ    อาชญฺญรถํ    โยเชตฺวา    นิมึ   ราชานํ   อุปสงฺกมิตฺวา
เอตทโวจ   อยํ   เต   มหาราช   สหสฺสยุตฺโต   อาชญฺญรโถ  สกฺเกน
เทวานมินฺเทน   เปสิโต   อภิรูห   มหาราช  ทิพฺพํ  ยานํ  อวิกมฺปมาโน
อปิจ   มหาราช   กตเมน   ตํ  เนมิ  เยน  วา  ปาปกมฺมา  ปาปกานํ
กมฺมานํ   วิปากํ  ปฏิสํเวเทนฺติ  เยน  วา  กลฺยาณกมฺมา  กลฺยาณกมฺมานํ
วิปากํ    ปฏิสํเวเทนฺตีติ    ฯ   อุภเยเนว   มํ   มาตลิ   เนหีติ   ฯ
สํปเวสิ   ๒  โข  อานนฺท  มาตลิ  สงฺคาหโก  นิมึ  ราชานํ  สุธมฺมายํ
สภายํ  ๓  ฯ  อทฺทสา  โข  อานนฺท  สกฺโก  เทวานมินฺโท นิมึ ราชานํ
ทูรโตว   อาคจฺฉนฺตํ   ทิสฺวา   นิมึ   ราชานํ   เอตทโวจ   เอหิ  โข
มหาราช    สฺวาคตํ    มหาราช   เทวา   เต   มหาราช   ตาวตึสา
สุธมฺมายํ    สภายํ    กิตฺตยมานรูปา   สนฺนิสินฺนา   ลาภา   วต   โภ
วิเทหานํ   สุลทฺธํ   วต   โภ   วิเทหานํ   เยสํ  นิมิ  ราชา  ธมฺมิโก
ธมฺมราชา   ธมฺเม   ฐิโต   มหาราชา  ธมฺมํ  จรติ  พฺราหฺมณคหปติเกสุ
เนคเมสุ    เจว    ชานปเทสุ   จ   อุโปสถญฺจ   อุปวสติ   จาตุทฺทสึ
ปญฺจทสึ   อฏฺฐมึ   จ   ปกฺขสฺสาติ   เทวา   เต   มหาราช  ตาวตึสา
#๑ ยุ. เอวํ โหตุ ภทฺทนฺตวาติ ฯ   ๒ สี. ยุ. สมฺปาเปสิ ฯ  ๓ สี. ยุ. สุธมฺมํ สภํ ฯ
