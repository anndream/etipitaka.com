ทตฺวา   เชฏฺฐปุตฺตํ   กุมารํ   สาธุกํ   รชฺเช  สมนุสาสิตฺวา  อิมสฺมึเยว
มฆเทวมฺพวเน  เกสมสฺสุํ  โอหาเรตฺวา  กาสายานิ  วตฺถานิ อจฺฉาเทตฺวา
อคารสฺมา     อนคาริยํ     ปพฺพชิ     ฯ     โส    เมตฺตาสหคเตน
เจตสา   เอกํ   ทิสํ   ผริตฺวา   วิหาสิ   ฯ  ตถา  ทุติยํ  ตถา  ตติยํ
ตถา    จตุตฺถํ    ฯ    อิติ   อุทฺธมโธ   ติริยํ   สพฺพธิ   สพฺพตฺถตาย
สพฺพาวนฺตํ    โลกํ    เมตฺตาสหคเตน   เจตสา   วิปุเลน   มหคฺคเตน
อปฺปมาเณน  อเวเรน  อพฺยาปชฺเฌน  ผริตฺวา  วิหาสิ  ฯ  กรุณาสหคเตน
เจตสา    ...    มุทิตาสหคเตน   เจตสา   ...   อุเปกฺขาสหคเตน
เจตสา   เอกํ   ทิสํ   ผริตฺวา   วิหาสิ   ฯ  ตถา  ทุติยํ  ตถา  ตติยํ
ตถา    จตุตฺถํ    ฯ    อิติ   อุทฺธมโธ   ติริยํ   สพฺพธิ   สพฺพตฺถตาย
สพฺพาวนฺตํ    โลกํ   อุเปกฺขาสหคเตน   เจตสา   วิปุเลน   มหคฺคเตน
อปฺปมาเณน   อเวเรน   อพฺยาปชฺเฌน   ผริตฺวา   วิหาสิ  ฯ  นิมิ  โข
ปนานนฺท      ราชา     จตุราสีติวสฺสสหสฺสานิ     กุมารกีฬิกํ     กีฬิ
จตุราสีติวสฺสสหสฺสานิ   อุปรชฺชํ   กาเรสิ   จตุราสีติวสฺสสหสฺสานิ   รชฺชํ
กาเรสิ   จตุราสีติวสฺสสหสฺสานิ   อิมสฺมึเยว   มฆเทวมฺพวเน  อคารสฺมา
อนคาริยํ   ปพฺพชิโต   พฺรหฺมจริยํ  จริ  ฯ  โส  จตฺตาโร  พฺรหฺมวิหาเร
ภาเวตฺวา กายสฺส เภทา ปรมฺมรณา พฺรหฺมโลกูปโค อโหสิ ฯ
     [๔๖๓]   นิมิสฺส   โข   ปนานนฺท   รญฺโญ   กฬารชนโก   นาม
ปุตฺโต   อโหสิ   ฯ   โส   น   อคารสฺมา  อนคาริยํ  ปพฺพชิ  ฯ  โส
ตํ   กลฺยาณํ   วตฺตํ   สมุจฺฉินฺทิ  ฯ  โส  เตสํ  อนฺติมปุริโส  อโหสิ  ฯ
