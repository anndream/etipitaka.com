สํมุจฺฉา  ๑  วาจํ  ภาเสยฺยุํ  ยํ  วา  อสํมุจฺฉาติ  ๒  ฯ  สํมุจฺฉา โภ
โคตม  ฯ  กตมา  เตสํ  เสยฺยา  ยํ  วา  เต  มนฺตา  วาจํ  ภาเสยฺยุํ
ยํ  วา  อมนฺตาติ  ฯ  มนฺตา  โภ  โคตม  ฯ  กตมา  เตสํ เสยฺยา ๓
ยํ   วา  เต  ปฏิสงฺขาย  วาจํ  ภาเสยฺยุํ  ยํ  วา  อปฺปฏิสงฺขายาติ  ฯ
ปฏิสงฺขาย   โภ   โคตม  ฯ  กตมา  เตสํ  เสยฺยา  ๓  ยํ  วา  เต
อตฺถสญฺหิตํ   วาจํ   ภาเสยฺยุํ   ยํ   วา  อนตฺถสญฺหิตนฺติ  ฯ  อตฺถสญฺหิตํ
โภ โคตม ฯ
     [๗๒๑]   ตํ   กึ  มญฺญสิ  มาณว  ยทิ  เอวํ  สนฺเต  พฺราหฺมเณน
โปกฺขรสาตินา   โอปมญฺเญน   สุภควนิเกน   สํมุจฺฉา   วาจา   ภาสิตา
อสํมุจฺฉาติ  ๕  ฯ  สํมุจฺฉา  โภ  โคตม ฯ มนฺตา วาจา ภาสิตา อมนฺตา
วาจาติ  ๖  ฯ  อมนฺตา  โภ  โคตม  ฯ  ปฏิสงฺขาย ภาสิตา ๗ วาจา
อปฺปฏิสงฺขายาติ   ๘   ฯ   อปฺปฏิสงฺขาย  โภ  โคตม  ฯ  อตฺถสญฺหิตา
วาจา ภาสิตา อนตฺถสญฺหิตาติ ๙ ฯ อนตฺถสญฺหิตา โภ โคตม ฯ
     [๗๒๒]   ปญฺจ   โข   อิเม   มาณว   นีวรณา   กตเม   ปญฺจ
กามจฺฉนฺทนีวรณํ    พฺยาปาทนีวรณํ    ถีนมิทฺธนีวรณํ   อุทฺธจฺจกุกฺกุจฺจนีวรณํ
วิจิกิจฺฉานีวรณํ     อิเม     โข     มาณว    ปญฺจ    นีวรณา    ฯ
อิเมหิ    โข    มาณว   ปญฺจหิ   นีวรเณหิ   พฺราหฺมโณ   โปกฺขรสาติ
โอปมญฺโญ   สุภควนิโก   อาวุโต   ๑๐   นิวุโต  โอผุโต  ปริโยนทฺโธ
โส    วต    อุตฺตรึ    มนุสฺสธมฺมา    อลมริยญาณทสฺสนวิเสสํ   ญสฺสติ
วา ทกฺขิติ วา สจฺฉิ วา กริสฺสตีติ เนตํ ฐานํ วิชฺชติ ฯ
#๑ ยุ. สมฺมุสา ฯ ๒ ยุ. อสมฺมุสา ฯ ๓-๔ ยุ. เสยฺโย ฯ ๕ ยุ. อสมฺมุสา วาติ ฯ
#๖ ยุ. อมนฺตา วาติ ฯ ๗ ยุ. วาจา ภาสิตา ฯ ๘ ยุ. อปฺปฏิสงฺขาย วาติ ฯ ๙ ยุ.
#อนตฺถสญฺหิตา วาติ ฯ ๑๐ ยุ. อาวโฏ ฯ
