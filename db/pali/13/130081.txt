เอตํ    โข    เต    อหํ   ปุณฺณ   นาลตฺถํ   อลํ   ปุณฺณ   ติฏฺฐเตตํ
มา   มํ   เอตํ   ปุจฺฉีติ  ๑  ฯ  นาหํ  ภนฺเต  เอตํ  โรทามิ  ยํ  มํ
ภควา    เอวมาห   อปิจ   เม   อิทํ   ภนฺเต   กุกฺกุรวตฺตํ   ทีฆรตฺตํ
สมตฺตํ    สมาทินฺนํ    อยํ   ภนฺเต   ปุณฺโณ   โกลิยปุตฺโต   โควตฺติโก
ตสฺส   ตํ   โควตฺตํ   ทีฆรตฺตํ   สมตฺตํ   สมาทินฺนํ   ตสฺส   กา   คติ
โก  อภิสมฺปราโยติ  ฯ  อลํ  เสนิย  ติฏฺฐเตตํ  มา  มํ  เอตํ  ปุจฺฉีติ ฯ
ทุติยมฺปิ   โข  อเจโล  เสนิโย  ฯเปฯ  ตติยมฺปิ  โข  อเจโล  เสนิโย
กุกฺกุรวตฺติโก   ภควนฺตํ   เอตทโวจ   อยํ   ภนฺเต  ปุณฺโณ  โกลิยปุตฺโต
โควตฺติโก    ตสฺส    ตํ    โควตฺตํ    ทีฆรตฺตํ    สมตฺตํ    สมาทินฺนํ
ตสฺส   กา  คติ  โก  อภิสมฺปราโยติ  ฯ  อทฺธา  โข  เต  อหํ  เสนิย
น   ลภามิ   อลํ   เสนิย   ติฏฺฐเตตํ   มา   มํ   เอตํ  ปุจฺฉีติ  อปิจ
เต   อหํ   พฺยากริสฺสามิ   อิธ   เสนิย   เอกจฺโจ   โควตฺตํ  ภาเวติ
ปริปุณฺณํ     อพฺโพกิณฺณํ     โคสีลํ    ภาเวติ    ปริปุณฺณํ    อพฺโพกิณฺณํ
โคจิตฺตํ     ภาเวติ     ปริปุณฺณํ    อพฺโพกิณฺณํ    ควากปฺปํ    ภาเวติ
ปริปุณฺณํ     อพฺโพกิณฺณํ     โส     โควตฺตํ     ภาเวตฺวา    ปริปุณฺณํ
อพฺโพกิณฺณํ    โคสีลํ    ภาเวตฺวา    ปริปุณฺณํ    อพฺโพกิณฺณํ    โคจิตฺตํ
ภาเวตฺวา    ปริปุณฺณํ    อพฺโพกิณฺณํ    ควากปฺปํ   ภาเวตฺวา   ปริปุณฺณํ
อพฺโพกิณฺณํ   กายสฺส   เภทา   ปรมฺมรณา   คุนฺนํ   สหพฺยตํ   อุปปชฺชติ
สเจ   โข   ปนสฺส   เอวํ  ทิฏฺฐิ  โหติ  อิมินาหํ  สีเลน  วา  วตฺเตน
วา  ตเปน  วา  พฺรหฺมจริเยน  วา  เทโว  วา  ภวิสฺสามิ  เทวญฺญตโร
#๑ ม. ปุจฺฉาติ ฯ
