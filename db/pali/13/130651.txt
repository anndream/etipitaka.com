หิ   มาณว   ปพฺพชิโต   วา   มิจฺฉาปฏิปนฺโน   มิจฺฉาปฏิปตฺตาธิกรณเหตุ
น   อาราธโก   โหติ   ญายํ   ธมฺมํ   กุสลํ   คิหิสฺส   วาหํ   มาณว
ปพฺพชิตสฺส    วา    สมฺมาปฏิปตฺตึ   วณฺเณมิ   คิหี   วา   หิ   มาณว
ปพฺพชิโต    วา   สมฺมาปฏิปนฺโน   สมฺมาปฏิปตฺตาธิกรณเหตุ   อาราธโก
โหติ ญายํ ธมฺมํ กุสลนฺติ ฯ
     [๗๑๑]   พฺราหฺมณา  โภ  โคตม  เอวมาหํสุ  มหตฺถมิทํ  มหากิจฺจํ
มหาธิกรณํ     มหาสมารมฺภํ     ฆราวาสกมฺมฏฺฐานํ    มหปฺผลํ    โหติ
อปฺปตฺถมิทํ   อปฺปกิจฺจํ   อปฺปาธิกรณํ   อปฺปสมารมฺภํ   ปพฺพชฺชากมฺมฏฺฐานํ
อปฺปปฺผลํ     โหตีติ     อิธ     ภวํ     โคตโม     กิมาหาติ    ฯ
เอตฺถปิ   โข   อหํ   มาณว  วิภชวาโท  นาหเมตฺถ  เอกํสวาโท  อตฺถิ
มาณว    กมฺมฏฺฐานํ    มหตฺถํ    มหากิจฺจํ   มหาธิกรณํ   มหาสมารมฺภํ
วิปชฺชมานํ    อปฺปปฺผลํ    โหติ    อตฺถิ   มาณว   กมฺมฏฺฐานํ   มหตฺถํ
มหากิจฺจํ    มหาธิกรณํ    มหาสมารมฺภํ   สมฺปชฺชมานํ   มหปฺผลํ   โหติ
อตฺถิ   มาณว  กมฺมฏฺฐานํ  อปฺปตฺถํ  อปฺปกิจฺจํ  อปฺปาธิกรณํ  อปฺปสมารมฺภํ
วิปชฺชมานํ     อปฺปปฺผลํ     โหติ     อตฺถิ     มาณว     กมฺมฏฺฐานํ
อปฺปตฺถํ     อปฺปกิจฺจํ     อปฺปาธิกรณํ     อปฺปสมารมฺภํ    สมฺปชฺชมานํ
มหปฺผลํ โหติ ฯ
     [๗๑๒]  กตมํ  ๑  มาณว  กมฺมฏฺฐานํ  มหตฺถํ มหากิจฺจํ มหาธิกรณํ
มหาสมารมฺภํ    วิปชฺชมานํ    อปฺปปฺผลํ    โหติ    กสิ   โข   มาณว
กมฺมฏฺฐานํ   มหตฺถํ   มหากิจฺจํ   มหาธิกรณํ   มหาสมารมฺภํ   วิปชฺชมานํ
#๑ ยุ. กตมญฺจ ฯ
