             ปารํ สมุทฺทสฺสปิ ปตฺถเยถ
             ราชา จ อญฺเญ จ พหู มนุสฺสา
             อวีตตณฺหา มรณํ อุเปนฺติ
             อูนาว หุตฺวาน ชหนฺติ เทหํ หํ
             กาเมหิ โลกมฺหิ นหตฺถิ ติตฺติ
             กนฺทนฺติ นํ ญาติ ปกีริย เกเส
             อโห วตาโน อมราติ จาหุ
             วตฺเถน นํ ปารุตํ นีหริตฺวา
             จิตํ สมาทาย ตโต ฑหนฺติ
             โส ฑยฺหติ สูเลหิ ตุชฺชมาโน
             เอเกน วตฺเถน ปหาย โภเค
             น มิยฺยมานสฺส ภวนฺติ ตาณา
             ญาตี จ มิตฺตา อถ วา สหายา
             ทายาทกา ตสฺส ธนํ หรนฺติ
             สตฺโต ปน คจฺฉติ เยน กมฺมํ
             น มิยฺยมานํ ธนมนฺเวติ กิญฺจิ
             ปุตฺตา จ ทารา จ ธนญฺจ รฏฺฐํ
             น ทีฆมายุํ ลภเต ธเนน
             น จาปิ วิตฺเตน ชรํ วิหนฺติ
             อปฺปกญฺจิทํ ชีวิตมาหุ ธีรา
