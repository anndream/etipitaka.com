ทุกฺขิโต    พาฬฺหคิลาโน    สีโตทกปฏิกฺขิตฺโต    อุณฺโหทกปฏิเสวี    โส
สีโตทกํ    อลภมาโน    กาลํ   กเรยฺย   อิมสฺส   ๑   ปน   คหปติ
นิคนฺโถ    นาฏปุตฺโต    กตฺถุปปตฺตึ   ปญฺญาเปตีติ   ฯ   อตฺถิ   ภนฺเต
มโนสตฺตา   นาม   เทวา   ตตฺถ  โส  อุปฺปชฺชติ  ๒  ตํ  กิสฺส  เหตุ
อสุ  ๓  หิ  ภนฺเต  มโนปฏิพทฺโธ  กาลํ  กโรตีติ  ฯ  คหปติ คหปติ ๓
มนสิกโรหิ   ๕   มนสิกริตฺวา   โข   ตฺวํ  คหปติ  พฺยากโรหิ  น  โข
เต   สนฺธิยติ   ปุริเมน   วา   ปจฺฉิมํ   ปจฺฉิเมน  วา  ปุริมํ  ภาสิตา
โข   ปน   เต   คหปติ  เอสา  วาจา  สจฺเจ  อหํ  ภนฺเต  ปติฏฺฐาย
มนฺเตสฺสามิ  ๖  โหตุ  โน  เอตฺถ  กถาสลฺลาโปติ  ฯ  กิญฺจาปิ  ภนฺเต
ภควา   เอวมาห   อถ   โข   กายทณฺโฑว   มหาสาวชฺชตโร  ปาปสฺส
กมฺมสฺส   กิริยาย   ปาปสฺส   กมฺมสฺส   ปวตฺติยา  โน  ตถา  วจีทณฺโฑ
โน ตถา มโนทณฺโฑติ ฯ
     [๗๐]  ตํ  กึ  มญฺญสิ  คหปติ อิธสฺส นิคนฺโถ ๗ จาตุยามสํวรสํวุโต๗
สพฺพวาริวาริโต     สพฺพวาริยุตฺโต     สพฺพวาริธุโต     สพฺพวาริผุฏฺโฐ
โส      อภิกฺกมนฺโต     ปฏิกฺกมนฺโต     พหู     ขุทฺทเก     ปาเณ
สงฺฆาฏํ   อาปาเทติ   อิมสฺส  ปน  คหปติ  นิคนฺโถ  นาฏปุตฺโต  กึ  ๘
วิปากํ   ปญฺญาเปตีติ   ฯ   อสญฺเจตนิกํ   ภนฺเต   นิคนฺโถ   นาฏปุตฺโต
โน   มหาสาวชฺชํ   ปญฺญาเปตีติ   ฯ   สเจ  ปน  คหปติ  เจเตตีติ  ฯ
มหาสาวชฺชํ    ภนฺเต    โหตีติ   ฯ   เจตนํ   ปน   คหปติ   นิคนฺโถ
นาฏปุตฺโต   กิสฺมึ   ปญฺญาเปตีติ   ฯ   มโนทณฺฑสฺมึ   ปน   ภนฺเตติ  ฯ
#๑ ม. อิธาสฺส ฯ  ๒ โป. อุปปชฺชติ ฯ  ๓ ม. อมุ หิ ฯ  ๔ ม. ทุติยาลปนํ
#นตฺถิ ฯ  ๕ ยุ. อยํ ปาโฐ นตฺถิ ฯ  ๖ ม. มนฺเตยฺยามิ ฯ  ๗ ม. เอตฺถนฺตเร
# นาฏปุตฺโตติ ทิสฺสติ ฯ  ๘ ม. ยุ. กํ วิปากํ ฯ
