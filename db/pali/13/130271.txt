ปุริสทมฺมสารถิ    สตฺถา   เทวมนุสฺสานํ    พุทฺโธ   ภควาติ   ตสฺเสสา
โภโต   โคตมสฺส   เสยฺยา   ปญฺญตฺตาติ   ฯ   ทุทฺทิฏฺฐํ  ๑  วต  โภ
ภารทฺวาช   อทฺทสาม  เย  มยํ  ตสฺส  โภโต  โคตมสฺส  ภูนหนสฺส  ๒
เสยฺยํ    อทฺทสามาติ   ฯ   รกฺขสฺเสตํ   มาคณฺฑิย   วาจํ   รกฺขสฺเสตํ
มาคณฺฑิย   วาจํ   พหู   หิ   ตสฺเสว  โภโต  โคตมสฺส  ขตฺติยปณฺฑิตาปิ
พฺราหฺมณปณฺฑิตาปิ คหปติปณฺฑิตาปิ สมณปณฺฑิตาปิ
อภิปฺปสนฺนา   วินีตา   อริเย   ญาเย   ธมฺเม   กุสเลติ   ฯ  สมฺมุขา
เจปิ   มยํ   ภารทฺวาช   ตํ   ภวนฺตํ   โคตมํ   ปสฺเสยฺยาม  สมฺมุขาปิ
นํ   วเทยฺยาม   ภูนหโน   ๓   สมโณ   โคตโมติ   ตํ   กิสฺส  เหตุ
เอวญฺหิ   โน   สุตฺเต   โอจรตีติ   ฯ   สเจ  ตํ  โภโต  มาคณฺฑิยสฺส
อครุ  อาโรเจสฺสามิ  ๓  ตสฺส  ๕ สมณสฺส โคตมสฺสาติ ฯ อปฺโปสฺสุกฺโก
ภวํ ภารทฺวาโช วุตฺโต จ ๖ นํ วเทยฺยาติ ฯ
     [๒๗๘]   อสฺโสสิ   โข   ภควา  ทิพฺพาย  โสตธาตุยา  วิสุทฺธาย
อติกฺกนฺตมานุสกาย     ภารทฺวาชโคตฺตสฺส    พฺราหฺมณสฺส    มาคณฺฑิเยน
ปริพฺพาชเกน  สทฺธึ  อิมํ  กถาสลฺลาปํ  ฯ  อถ  โข  ภควา  สายณฺหสมยํ
ปฏิสลฺลานา   วุฏฺฐิโต  เยน  ภารทฺวาชโคตฺตสฺส  พฺราหฺมณสฺส  อคฺยาคารํ
เตนุปสงฺกมิ    อุปสงฺกมิตฺวา    นิสีทิ    ปญฺญตฺเต    ติณสนฺถรเก    ฯ
อถ   โข   ภารทฺวาชโคตฺโต   พฺราหฺมโณ   เยน   ภควา  เตนุปสงฺกมิ
อุปสงฺกมิตฺวา   ภควตา   สทฺธึ   สมฺโมทิ   สมฺโมทนียํ   กถํ   สาราณียํ
#๑ ม. ทุทฺทิฏฺฐํ ... อทฺทสามาติ อาเมณฺฑิตานิ ฯ   ๒ สี. ม. ยุ. ภูนหุโน ฯ
#๓ สี. ม. ยุ. ภูนหุ ฯ   ๔ ม. อาโรเจยฺยามิ ฯ    ๕ ม. ตํ ฯ   ๖ ม. ว ฯ
