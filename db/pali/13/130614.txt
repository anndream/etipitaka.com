ตสฺมา   น   อุฬารโภคตา   เสยฺยโสติ   วทามิ   ฯ  อุฬารโภโคปิ  หิ
พฺราหฺมณ   อิเธกจฺโจ   ปาณาติปาตา   ปฏิวิรโต   โหติ   อทินฺนาทานา
ปฏิวิรโต  โหติ  กาเมสุมิจฺฉาจารา  ปฏิวิรโต  โหติ  มุสาวาทา ปฏิวิรโต
โหติ    ปิสุณาย    วาจาย    ปฏิวิรโต    โหติ    ผรุสาย   วาจาย
ปฏิวิรโต   โหติ   สมฺผปฺปลาปา   ปฏิวิรโต   โหติ   อนภิชฺฌาลุ   โหติ
อพฺยาปนฺนจิตฺโต   โหติ   สมฺมาทิฏฺฐี   โหติ   ตสฺมา   น  อุฬารโภคตา
ปาปิยโสติ   วทามิ   ฯ   นาหํ   พฺราหฺมณ  สพฺพํ  ปริจริตพฺพนฺติ  วทามิ
น   ปนาหํ   พฺราหฺมณ   สพฺพํ   น  ปริจริตพฺพนฺติ  วทามิ  ฯ  ยํ  หิสฺส
พฺราหฺมณ    ปริจรโต   ปาริจริยาเหตุ   สทฺธา   วฑฺฒติ   สีลํ   วฑฺฒติ
สุตํ   วฑฺฒติ   จาโค   วฑฺฒติ   ปญฺญา   วฑฺฒติ   ตมหํ   ปริจริตพฺพนฺติ
วทามีติ ฯ
     [๖๖๕]   เอวํ  วุตฺเต  เอสุการี  พฺราหฺมโณ  ภควนฺตํ  เอตทโวจ
พฺราหฺมณา   โภ   โคตม   จตฺตาริ   ธนานิ   ปญฺญเปนฺติ   พฺราหฺมณสฺส
สทฺธนํ   ๑  ปญฺญเปนฺติ  ขตฺติยสฺส  สทฺธนํ  ปญฺญเปนฺติ  เวสฺสสฺส  สทฺธนํ
ปญฺญเปนฺติ   สุทฺทสฺส   สทฺธนํ   ปญฺญเปนฺติ   ฯ   ตตฺริทํ   โภ   โคตม
พฺราหฺมณา   พฺราหฺมณสฺส   สทฺธนํ   ปญฺญเปนฺติ  ภิกฺขาจริยํ  ภิกฺขาจริยญฺจ
ปน       พฺราหฺมโณ       สทฺธนํ      อติมญฺญมาโน      อกิจฺจการี
โหติ    โคโปว    อทินฺนํ    อาทิยมาโนติ   อิทํ   โข   โภ   โคตม
พฺราหฺมณา    พฺราหฺมณสฺส    สทฺธนํ    ปญฺญเปนฺติ    ฯ   ตตฺริทํ   โภ
โคตม     พฺราหฺมณา    ขตฺติยสฺส    สทฺธนํ    ปญฺญเปนฺติ    ธนุกลาปํ
#๑ ยุ. สพฺพตฺถ สนฺธนนฺติ ทิสฺสติ ฯ
