อิติภวาภวกถํ   อิติ   วา   ฯ   อทฺทสา   โข   สกุลุทายิ  ปริพฺพาชโก
ภควนฺตํ   ทูรโต  [๑]  อาคจฺฉนฺตํ  ทิสฺวาน  สกํ  ปริสํ  สณฺฐเปสิ  ๒
อปฺปสทฺทา   โภนฺโต   โหนฺตุ   มา   โภนฺโต   สทฺทมกตฺถ  อยํ  สมโณ
โคตโม อาคจฺฉติ อปฺปสทฺทกาโม โข ปน โส อายสฺมา อปฺปสทฺทวณฺณวาที ๓
อปฺเปวนาม      อปฺปสทฺทํ      ปริสํ      วิทิตฺวา      อุปสงฺกมิตพฺพํ
มญฺเญยฺยาติ   ฯ   อถ   โข   เต  ปริพฺพาชกา  ตุณฺหี  อเหสุํ  ฯ  อถ
โข   ภควา   เยน   สกุลุทายิ  ปริพฺพาชโก  เตนุปสงฺกมิ  ฯ  อถ  โข
สกุลุทายิ    ปริพฺพาชโก    ภควนฺตํ   เอตทโวจ   เอตุ   โข   ภนฺเต
ภควา   สฺวาคตํ  ๓  ภนฺเต  ภควโต  จิรสฺสํ  โข  ภนฺเต  ภควา  อิมํ
ปริยายมกาสิ   ยทิทํ   อิธาคมนาย   นิสีทตุ   ภนฺเต   ภควา  อิทมาสนํ
ปญฺญตฺตนฺติ   ฯ   นิสีทิ   ภควา   ปญฺญตฺเต   อาสเน   ฯ   สกุลุทายิปิ
โข   ปริพฺพาชโก   อญฺญตรํ  นีจํ  อาสนํ  คเหตฺวา  เอกมนฺตํ  นิสีทิ  ฯ
เอกมนฺตํ    นิสินฺนํ   โข   สกุลุทายิ   ปริพฺพาชกํ   ภควา   เอตทโวจ
กาย   นุตฺถ   อุทายิ   เอตรหิ   กถาย  สนฺนิสินฺนา  กา  จ  ปน  โว
อนฺตรากถา วิปฺปกตาติ ฯ
     [๓๑๖]   ติฏฺฐเตสา   ภนฺเต   กถา  ยาย  มยํ  เอตรหิ  กถาย
สนฺนิสินฺนา   เนสา   ภนฺเต   กถา  ภควโต  ทุลฺลภา  ภวิสฺสติ  ปจฺฉาปิ
สวนาย    ปุริมานิ    ภนฺเต    ทิวสานิ    ปุริมตรานิ   นานาติตฺถิยานํ
สมณพฺราหฺมณานํ  กุตูหลสาลายํ  ๕ สนฺนิสินฺนานํ สนฺนิปติตานํ อย-
#๑  ยุ. ว ฯ  ๒ ยุ. สณฺฐาเปสิ ฯ   ๓ ยุ. อปฺปสทฺทสฺส ฯ  ๔ ยุ. สาคตํ ฯ
#๕ โกตุหลสาลายนฺติปิ ปาโฐ ฯ
