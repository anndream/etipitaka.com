เสยฺยถาปิ   โส   ทุพฺพลโก   ปุริโส   เอวเมว   เต   ทฏฺฐพฺพา   ฯ
เสยฺยถาปิ  อานนฺท  คงฺคา  นที  ปูรา  อุทกสฺส  สมติตฺติกา  กากเปยฺยา
อถ   พลวา   ปุริโส   อาคจฺเฉยฺย   อหํ   อิมิสฺสา   คงฺคาย   นทิยา
ติริยํ   พาหาย   โสตํ   เฉตฺวา   โสตฺถินา   ปารํ   คมิสฺสามีติ   โส
สกฺกุเณยฺย   คงฺคาย   นทิยา   ติริยํ  พาหาย  โสตํ  เฉตฺวา  โสตฺถินา
ปารํ   คนฺตุํ   เอวเมว   โข   อานนฺท   ยสฺสกสฺสจิ   สกฺกายนิโรธาย
ธมฺเม   เทสิยมาเน   จิตฺตํ   ปกฺขนฺทติ   ปสีทติ  สนฺติฏฺฐติ  วิมุจฺจติ  ฯ
เสยฺยถาปิ โส พลวา ปุริโส เอวเมว เต ทฏฺฐพฺพา ฯ
     [๑๕๗]   กตโม   จ   ๑  อานนฺท  มคฺโค  กตมา  จ  ปฏิปทา
ปญฺจนฺนํ    โอรมฺภาคิยานํ    สญฺโญชนานํ    ปหานาย    ฯ   อิธานนฺท
ภิกฺขุ   อุปธิวิเวกา  อกุสลานํ  ธมฺมานํ  ปหานา  สพฺพโส  กายทุฏฺฐุลฺลานํ
ปฏิปฺปสฺสทฺธิยา      วิวิจฺเจว      กาเมหิ      วิวิจฺจ      อกุสเลหิ
ธมฺเมหิ   สวิตกฺกํ   สวิจารํ   วิเวกชํ   ปีติสุขํ  ปฐมํ  ฌานํ  อุปสมฺปชฺช
วิหรติ   ฯ   โส   ยเทว   ตตฺถ   โหติ  รูปคตํ  เวทนาคตํ  สญฺญาคตํ
สงฺขารคตํ    วิญฺญาณคตํ   เต   ธมฺเม   อนิจฺจโต   ทุกฺขโต   โรคโต
คณฺฑโต    สลฺลโต   อฆโต   อาพาธโต   ปรโต   ปโลกโต   สุญฺญโต
อนตฺตโต   สมนุปสฺสติ   ฯ   โส  เตหิ  ธมฺเมหิ  จิตฺตํ  ปฏิปาเปติ  ๒
โส   เตหิ   ธมฺเมหิ  จิตฺตํ  ปฏิปาเปตฺวา  ๓  อมตาย  ธาตุยา  จิตฺตํ
อุปสํหรติ    เอตํ    สนฺตํ    เอตํ    ปณีตํ   ยทิทํ   สพฺพสงฺขารสมโถ
#๑ ยุ. กตโม จานนฺท มคฺโค กตมา ปฏิปทาติ ทิสฺสติ ฯ  ๒ สี. ยุ. ปฏิวาเปติ ฯ
#ม. ปติฏฺฐาเปติ ฯ  ๓ สี. ยุ. ปฏิวาเปตฺวา ฯ ม. ปติฏฺฐาเปตฺวา ฯ
