โหติ   ตถาคโต   ปรมฺมรณาติ   วา  โหติ  จ  น  จ  โหติ  ตถาคโต
ปรมฺมรณาติ   วา   เนว   โหติ   น  น  โหติ  ตถาคโต  ปรมฺมรณาติ
วาติ   ฯ   โน  เหตํ  ภนฺเต  ฯ  ตฺวํ  วา  ปน  มํ  เอวํ  อวจ  อหํ
ภนฺเต    ภควติ    พฺรหฺมจริยํ   จริสฺสามิ   ภควา   เม   พฺยากริสฺสติ
สสฺสโต   โลโกติ   วา   อสสฺสโต   โลโกติ   วา   อนฺตวา  โลโกติ
วา   อนนฺตวา   โลโกติ   วา   ตํ   ชีวํ   ตํ   สรีรนฺติ   วา  อญฺญํ
ชีวํ   อญฺญํ   สรีรนฺติ   วา   โหติ   ตถาคโต   ปรมฺมรณาติ   วา  น
โหติ   ตถาคโต   ปรมฺมรณาติ  วา  โหติ  จ   น  จ  โหติ  ตถาคโต
ปรมฺมรณาติ   วา   เนว   โหติ  น   น  โหติ  ตถาคโต  ปรมฺมรณาติ
วาติ   ฯ   โน   เหตํ  ภนฺเต  ฯ  อิติ  กิร  มาลุงฺกฺยปุตฺต  เนวาหนฺตํ
วทามิ   เอหิ   ตฺวํ   มาลุงฺกฺยปุตฺต   มยิ   พฺรหฺมจริยํ   จร   อหนฺเต
พฺยากริสฺสามิ    สสฺสโต    โลโกติ    วา   อสสฺสโต   โลโกติ   วา
ฯเปฯ   เนว   โหติ   น   น   โหติ   ตถาคโต   ปรมฺมรณาติ  วาติ
นปิ   กิร   ๑  ตฺวํ  วเทสิ  อหํ  ภนฺเต  ภควติ  พฺรหฺมจริยํ  จริสฺสามิ
ภควา   เม   พฺยากริสฺสติ   สสฺสโต   โลโกติ  วา  อสสฺสโต  โลโกติ์
วา   ฯเปฯ   เนว   โหติ   น    น   โหติ   ตถาคโต  ปรมฺมรณาติ
วาติ เอวํ สนฺเต โมฆปุริส โก สนฺโต กํ ปจฺจาจิกฺขสิ ฯ
     [๑๕๐]   โย   โข   มาลุงฺกฺยปุตฺต   เอวํ  วเทยฺย  น  ตาวาหํ
ภควติ   พฺรหฺมจริยํ   จริสฺสามิ   ยาว   เม   ภควา   น  พฺยากริสฺสติ
สสฺสโต   โลโกติ   วา   อสสฺสโต   โลโกติ   วา   ฯเปฯ  โหติ  จ
#๑ ม. ยุ. นปิ กิร มํ ฯ
