ปรมฺมรณา   อิทเมว   สจฺจํ   โมฆมญฺญนฺติ   เอวํทิฏฺฐี   ภวํ   โคตโมติ
อิติ   ปุฏฺโฐ   สมาโน   น  โข  อหํ  วจฺฉ  เอวํทิฏฺฐี  โหติ  ตถาคโต
ปรมฺมรณา   อิทเมว   สจฺจํ   โมฆมญฺญนฺติ   วเทสิ   ฯ   กึ  ปน  โภ
โคตม   น   โหติ   ตถาคโต   ปรมฺมรณา  อิทเมว  สจฺจํ  โมฆมญฺญนฺติ
เอวํทิฏฺฐี    ภวํ    โคตโมติ    อิติ    ปุฏฺโฐ    สมาโน    น   โข
อหํ    วจฺฉ   เอวํทิฏฺฐี   น   โหติ   ตถาคโต   ปรมฺมรณา   อิทเมว
สจฺจํ   โมฆมญฺญนฺติ   วเทสิ   ฯ   กินฺนุ   โข   โภ  โคตม  โหติ  จ
น   จ   โหติ   ตถาคโต   ปรมฺมรณา   อิทเมว   สจฺจํ   โมฆมญฺญนฺติ
เอวํทิฏฺฐี   ภวํ   โคตโมติ   อิติ   ปุฏฺโฐ  สมาโน  น  โข  อหํ  วจฺฉ
เอวํทิฏฺฐี   โหติ   จ   น   จ   โหติ   ตถาคโต  ปรมฺมรณา  อิทเมว
สจฺจํ   โมฆมญฺญนฺติ   วเทสิ   ฯ   กึ   ปน   โภ  โคตม  เนว  โหติ
น   น   โหติ   ตถาคโต   ปรมฺมรณา   อิทเมว   สจฺจํ   โมฆมญฺญนฺติ
เอวํทิฏฺฐี   ภวํ   โคตโมติ   อิติ   ปุฏฺโฐ  สมาโน  น  โข  อหํ  วจฺฉ
เอวํทิฏฺฐี   เนว   โหติ   น   น  โหติ  ตถาคโต  ปรมฺมรณา  อิทเมว
สจฺจํ   โมฆมญฺญนฺติ   วเทสิ   ฯ   กึ   ปน   ภวํ   โคตโม   อาทีนวํ
สมฺปสฺสมาโน เอวํ อิมานิ สพฺพโส ทิฏฺฐิคตานิ อนุปคโตติ ฯ
     [๒๔๗]   สสฺสโต   โลโกติ   โข   วจฺฉ  ทิฏฺฐิคตเมตํ  ทิฏฺฐิคหณํ
ทิฏฺฐิกนฺตาโร   ๑   ทิฏฺฐิวิสูกํ   ทิฏฺฐิวิปฺผนฺทิตํ   ทิฏฺฐิสญฺโญชนํ  สทุกฺขํ
สวิฆาตํ    สอุปายาสํ   สปริฬาหํ   น   นิพฺพิทาย   น   วิราคาย   น
นิโรธาย   น   อุปสมาย   น  อภิญฺญาย  น  สมฺโพธาย  น  นิพฺพานาย
#๑ ยุ. ทิฏฺฐิกนฺตารํ ฯ
