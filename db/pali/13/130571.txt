อุปฺปนฺนํ    พฺราหฺมณาว    เสฏฺโฐ    วณฺโณ    หีโน   อญฺโญ   วณฺโณ
พฺราหฺมณาว    สุกฺโก   วณฺโณ   กโณฺห   อญฺโญ   วณฺโณ   พฺราหฺมณาว
สุชฺฌนฺติ   โน   อพฺราหฺมณา   พฺราหฺมณาว   พฺรหฺมุโน   ปุตฺตา  โอรสา
มุขโต   ชาตา   พฺรหฺมชา   พฺรหฺมนิมฺมิตา   พฺรหฺมทายาทาติ   ฯ  เอวํ
โภติ   ฯ   ชานนฺติ   ปน   โภนฺโต  ยา  ชนิมาตา  ๑  พฺราหฺมณํเยว
อคมาสิ   โน   อพฺราหฺมณนฺติ   ฯ   โน   หิทํ   โภ  ฯ  ชานนฺติ  ปน
โภนฺโต   ยา   ชนิมาตุ   มาตา   ยาว   สตฺตมา  มาตุ  มาตามหยุคา
พฺราหฺมณํเยว   อคมาสิ   โน   อพฺราหฺมณนฺติ   ฯ   โน   หิทํ  โภ  ฯ
ชานนฺติ   ปน   โภนฺโต   โย   ชนิปิตา   พฺราหฺมณึเยว   อคมาสิ  โน
อพฺราหฺมณินฺติ   ฯ   โน   หิทํ   โภ   ฯ   ชานนฺติ  ปน  โภนฺโต  โย
ชนิปิตุ    ปิตา    ยาว    สตฺตมา   ปิตุ   ปิตามหยุคา   พฺราหฺมณึเยว
อคมาสิ   โน   อพฺราหฺมณินฺติ   ฯ   โน   หิทํ   โภ  ฯ  ชานนฺติ  ปน
โภนฺโต   ยถา   คพฺภสฺส   อวกฺกนฺติ   โหตีติ   ฯ   ชานาม  มยํ  โภ
ยถา   คพฺภสฺส   อวกฺกนฺติ  โหติ  อิธ  มาตาปิตโร  จ  ๒  สนฺนิปติตา
โหนฺติ   มาตา   จ   อุตุนี   โหติ   คนฺธพฺโพ   จ  ปจฺจุปฏฺฐิโต  โหติ
เอวํ   ติณฺณํ   สนฺนิปาตา  คพฺภสฺส   อวกฺกนฺติ  โหตีติ  ฯ  ชานนฺติ  ปน
โภนฺโต    ยคฺเฆ   โส   คนฺธพฺโพ   ขตฺติโย   วา   พฺราหฺมโณ   วา
เวสฺโส   วา   สุทฺโท   วาติ   ฯ  น  มยํ  โภ  ชานาม  ยคฺเฆ  โส
คนฺธพฺโพ  ขตฺติโย  วา  พฺราหฺมโณ  วา  เวสฺโส  วา  สุทฺโท  วาติ  ฯ
เอวํ  สนฺเต  โภนฺโต  ๓  ชานาถ  เก  ตุเมฺห  โหถาติ ฯ เอวํ สนฺเต
#๑ ยุ. ชนีมาตา ฯ   ๒ ยุ. ว ฯ   ๓ ยุ. โภ ฯ
