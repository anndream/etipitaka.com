                      อสฺสลายนสุตฺตํ
     [๖๑๓]   เอวมฺเม   สุตํ   เอกํ  สมยํ  ภควา  สาวตฺถิยํ  วิหรติ
เชตวเน อนาถปิณฺฑิกสฺส อาราเม ฯ เตน โข ปน สมเยน นานาเวรชฺชกานํ
พฺราหฺมณานํ        ปญฺจมตฺตานิ        พฺราหฺมณสตานิ       สาวตฺถิยํ
ปฏิวสนฺติ   เกนจิเทว   กรณีเยน   ฯ   อถ   โข   เตสํ  พฺราหฺมณานํ
เอตทโหสิ   อยํ   โข   สมโณ   โคตโม   จาตุวณฺณึ  สุทฺธึ  ปญฺญาเปติ
โก  นุ  โข  ปโหติ  สมเณน  โคตเมน สทฺธึ อสฺมึ วจเน ปฏิมนฺเตตุนฺติ ฯ
เตน     โข     ปน     สมเยน    อสฺสลายโน    นาม    มาณโว
สาวตฺถิยํ    ปฏิวสติ   ทหโร   วุตฺตสิโร   โสฬสวสฺสุทฺเทสิโก   ชาติยา
ติณฺณํ  เวทานํ  ปารคู  สนิฆณฺฑุเกฏุภานํ  สากฺขรปฺปเภทานํ อิติหาสปญฺจมานํ
ปทโก เวยฺยากรโณ โลกายตมหาปุริสลกฺขเณสุ
อนวโย  ฯ  อถ  โข  เตสํ  พฺราหฺมณานํ  เอตทโหสิ อยํ โข อสฺสลายโน
มาณโว    สาวตฺถิยํ    ปฏิวสติ    ทหโร    ฯเปฯ    อนวโย    โส
โข ปโหติ สมเณน โคตเมน สทฺธึ อสฺมึ วจเน ปฏิมนฺเตตุนฺติ ฯ
     [๖๑๔]   อถ  โข   เต  พฺราหฺมณา  เยน  อสฺสลายโน  มาณโว
เตนุปสงฺกมึสุ    อุปสงฺกมิตฺวา    อสฺสลายนํ   มาณวํ   เอตทโวจุํ   อยํ
โภ    อสฺสลายน    สมโณ    โคตโม   จาตุวณฺณึ   สุทฺธึ   ปญฺญาเปติ
เอตุ  ภวํ อสฺสลายน ๑ สมเณน โคตเมน สทฺธึ อสฺมึ วจเน ปฏิมนฺเตตูติ ฯ
เอวํ      วุตฺเต     อสฺสลายโน     มาณโว     เต     พฺราหฺมเณ
#๑ ยุ. อสฺสลายโน ฯ    ๒ ยุ. ปฏิมนฺเตตุนฺติ ฯ
