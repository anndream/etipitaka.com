สญฺฉินฺทิตฺวา    สมฺปทาเลตฺวา    เยนกามํ    ปกฺกมติ    ตญฺหิ    ตสฺส
อพลํ   พนฺธนํ   ฯเปฯ   อสารกํ   พนฺธนนฺติ  ฯ  เอวเมว  โข  อุทายิ
อิเธกจฺเจ   กุลปุตฺตา  อิทํ  ปชหถาติ  มยา  วุจฺจมานา  เต  เอวมาหํสุ
กึ      ปนิมสฺส      อปฺปมตฺตกสฺส      โอรมตฺตกสฺส     ปหาตพฺพสฺส
ยสฺส   โน   ภควา   ปหานมาห   ยสฺส  โน  สุคโต  ปฏินิสฺสคฺคมาหาติ
เต   ตญฺเจว   ปชหนฺติ   มยิ   จ  น  อปฺปจฺจยํ  อุปฏฺฐเปนฺติ  เย  จ
ภิกฺขู    สิกฺขากามา    เต    ตํ   ปหาย   อปฺโปสฺสุกฺกา   ปนฺนโลมา
ปรทวุตฺตา    มิคภูเตน    เจตสา   วิหรนฺติ   เตสนฺตํ   อุทายิ   โหติ
อพลํ พนฺธนํ ปูติกํ พนฺธนํ อสารกํ พนฺธนํ ฯ
     [๑๗๙]  เสยฺยถาปิ  อุทายิ  ปุริโส  ทฬิทฺโท  อสฺสโก อนาฬิโย ๑
ตสฺสสฺส   เอกํ   อคารกํ   โอลุคฺควิลุคฺคํ  กากาติทายึ  ๒  น  ปรมรูปํ
เอกา   กโฬปิกา  ๓  โอลุคฺควิลุคฺคา  น  ปรมรูปา  เอกิสฺสา  กุมฺภิยา
ธญฺญสมวาปกํ    น   ปรมรูปํ   เอกา   ชายิกา   น   ปรมรูปา   โส
อารามคตํ   ภิกฺขุํ   ปสฺเสยฺย   สุโธตหตฺถปาทํ   มนุญฺญํ  โภชนํ  ภุตฺตาวึ
สีตาย   ฉายาย   นิสินฺนํ   อธิจิตฺเต   ยุตฺตํ   ฯ  ตสฺส  เอวมสฺส  สุขํ
วต   โภ   สามญฺญํ   อาโรคฺยํ   วต   โภ  สามญฺญํ  โส  วตสฺสํ  ๓
โยหํ    เกสมสฺสุํ   โอหาเรตฺวา   กาสายานิ   วตฺถานิ   อจฺฉาเทตฺวา
อคารสฺมา   อนคาริยํ   ปพฺพเชยฺยนฺติ   ฯ   โส   น  สกฺกุเณยฺย  เอกํ
อคารกํ    โอลุคฺควิลุคฺคํ    กากาติทายึ   น   ปรมรูปํ   ปหาย   เอกํ
#๑ สี. ยุ. อนาฬฺหิโย ฯ   ๒ โป. กากาติสายํ ฯ  อิโต ปรํ อีทิสเมว ฯ
#๓ ยุ. ขโฏปิกา ฯ   ๔ ม. วตสฺส ฯ
