น   ชานามิ   น  ปสฺสามีติ  ฯ  สเจ  ภควา  ชานาติ  โหติ  ตถาคโต
ปรมฺมรณาติ   โหติ   ตถาคโต   ปรมฺมรณาติ   เม   ภควา  พฺยากโรตุ
สเจ    ภควา    ชานาติ    น   โหติ   ตถาคโต   ปรมฺมรณาติ   น
โหติ   ตถาคโต   ปรมฺมรณาติ   เม   ภควา   พฺยากโรตุ   โน   เจ
ภควา    ชานาติ    โหติ   ตถาคโต   ปรมฺมรณาติ   วา   น   โหติ
ตถาคโต    ปรมฺมรณาติ    วา    อชานโต    โข    ปน   อปสฺสโต
เอตเทว   อุชุกํ   โหติ   ยทิทํ   น   ชานามิ  น  ปสฺสามีติ  ฯ  สเจ
ภควา   ชานาติ   โหติ   จ   น   จ   โหติ   ตถาคโต  ปรมฺมรณาติ
โหติ   จ  น  จ  โหติ  ตถาคโต  ปรมฺมรณาติ  เม  ภควา  พฺยากโรตุ
สเจ    ภควา    ชานาติ   เนว   โหติ   น   น   โหติ   ตถาคโต
ปรมฺมรณาติ    เนว   โหติ   น   น   โหติ   ตถาคโต   ปรมฺมรณาติ
เม   ภควา   พฺยากโรตุ   โน  เจ  ภควา  ชานาติ  โหติ  จ  น  จ
โหติ    ตถาคโต   ปรมฺมรณาติ   วา   เนว   โหติ   น   น   โหติ
ตถาคโต   ปรมฺมรณาติ   วา   อชานโต  โข  ปน  อปสฺสโต  เอตเทว
อุชุกํ โหติ ยทิทํ น ชานามิ น ปสฺสามีติ ฯ
     [๑๔๙]   กินฺนุ   โข   ตาหํ   มาลุงฺกฺยปุตฺต   เอวํ  อวจํ  เอหิ
ตฺวํ    มาลุงฺกฺยปุตฺต   มยิ   พฺรหฺมจริยํ   จร   อหนฺเต   พฺยากริสฺสามิ
สสฺสโต   โลโกติ   วา   อสสฺสโต   โลโกติ   วา   อนฺตวา  โลโกติ
วา   อนนฺตวา   โลโกติ   วา   ตํ   ชีวํ   ตํ   สรีรนฺติ   วา  อญฺญํ
ชีวํ   อญฺญํ   สรีรนฺติ   วา   โหติ   ตถาคโต   ปรมฺมรณาติ   วา  น
