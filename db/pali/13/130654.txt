พฺราหฺมณา    ปญฺจมํ   ธมฺมํ   ปญฺญเปนฺติ   ปุญฺญสฺส   กิริยาย   กุสลสฺส
อาราธนาย   พฺราหฺมณา   โภ   โคตม  อิเม  ปญฺจ  ธมฺเม  ปญฺญเปนฺติ
ปุญฺญสฺส    กิริยาย    กุสลสฺส    อาราธนายาติ   อิธ   ภวํ   โคตโม
กิมาหาติ ฯ
     [๗๑๖]  กึ  ปน  มาณว  อตฺถิ  โกจิ  พฺราหฺมณานํ เอกพฺราหฺมโณปิ
โย       เอวมาห      อหํ      อิเมสํ      ปญฺจนฺนํ      ธมฺมานํ
สยํ   ๑   อภิญฺญา   สจฺฉิกตฺวา  วิปากํ  ปเวเทมีติ  ฯ  โน  หิทํ  โภ
โคตม   ฯ   กึ   ปน   มาณว  อตฺถิ  โกจิ  พฺราหฺมณานํ  เอกาจริโยปิ
เอกาจริยปาจริโยปิ   ยาว   สตฺตมา   อาจริยมหยุคา   โย   เอวมาห
อหํ   อิเมสํ   ปญฺจนฺนํ   ธมฺมานํ   สยํ   อภิญฺญา   สจฺฉิกตฺวา   วิปากํ
ปเวเทมีติ   ฯ   โน  หิทํ  โภ  โคตม  ฯ  กึ  ปน  มาณว  เยปิ  เต
พฺราหฺมณานํ   ปุพฺพกา   อิสโย   มนฺตานํ  กตฺตาโร  มนฺตานํ  ปวตฺตาโร
เยสมิทํ   เอตรหิ   พฺราหฺมณานํ   ๒   โปราณํ   มนฺตปทํ  คีตํ  ปวุตฺตํ
สมิหิตํ   ตทนุคายนฺติ   ตทนุภาสนฺติ   ภาสิตมนุภาสนฺติ   วาจิตมนุวาเจนฺติ
เสยฺยถีทํ      อฏฺฐโก      วามโก      วามเทโว     เวสฺสามิตฺโต
ยมตคฺคิ    องฺคีรโส   ภารทฺวาโช   วาเสฏฺโฐ   กสฺสโป   ภคุ   เตปิ
เอวมาหํสุ  มยํ  อิเมสํ  ปญฺจนฺนํ  [๓]  สยํ  อภิญฺญา  สจฺฉิกตฺวา วิปากํ
ปเวเทมาติ ฯ โน หิทํ โภ โคตม ฯ
     [๗๑๗]  อิติ  กิร  มาณว  นตฺถิ  โกจิ พฺราหฺมณานํ เอกพฺราหฺมโณปิ
โย     เอวมาห     อหํ     อิเมสํ     ปญฺจนฺนํ     ธมฺมานํ    สยํ
#๑ ยุ. สยนฺติ นตฺถิ ฯ ๒ ยุ. พฺราหฺมณาติ ทิสฺสติ ฯ ๓ ยุ. เอตฺถนฺตเร ธมฺมานนฺติ
#ทิสฺสติ ฯ
