ปรินิพฺพายิสฺสามิ  ฯ  เย  โข  เต  โภนฺโต  สมณพฺราหฺมณา  เอวํวาทิโน
เอวํทิฏฺฐิโน   นตฺถิ   สพฺพโส   ภวนิโรโธติ   เตสมยํ   ทิฏฺฐิ  สราคาย
สนฺติเก    สํโยคาย    สนฺติเก   อภินนฺทนาย   สนฺติเก   อชฺโฌสานาย
สนฺติเก   อุปาทานาย   สนฺติเก  เย  ปน  เต  โภนฺโต  สมณพฺราหฺมณา
เอวํวาทิโน    เอวํทิฏฺฐิโน    อตฺถิ    สพฺพโส   ภวนิโรโธติ   เตสมยํ
ทิฏฺฐิ   อสาราคาย   ๑   สนฺติเก   อสํโยคาย  สนฺติเก  อนภินนฺทนาย
สนฺติเก   อนชฺโฌสานาย   สนฺติเก   อนุปาทานาย   สนฺติเกติ   ฯ  โส
อิติ   ปฏิสงฺขาย   ภวานํเยว   นิพฺพิทาย  วิราคาย  นิโรธาย  ปฏิปนฺโน
โหติ ฯ
     [๑๒๒]   จตฺตาโรเม   คหปตโย   ปุคฺคลา   สนฺโต  สํวิชฺชมานา
โลกสฺมึ    กตเม    จตฺตาโร    อิธ   คหปตโย   เอกจฺโจ   ปุคฺคโล
อตฺตนฺตโป     โหติ    อตฺตปริตาปนานุโยคมนุยุตฺโต    อิธ    คหปตโย
เอกจฺโจ    ปุคฺคโล    ปรนฺตโป    โหติ    ปรปริตาปนานุโยคมนุยุตฺโต
อิธ  คหปตโย  เอกจฺโจ  ปุคฺคโล  อตฺตนฺตโป  จ  โหติ อตฺตปริตาปนานุ-
โยคมนุยุตฺโต     ปรนฺตโป    จ    ปรปริตาปนานุโยคมนุยุตฺโต    อิธ
คหปตโย  เอกจฺโจ  ปุคฺคโล  เนวตฺตนฺตโป  จ  โหติ  นาตฺตปริตาปนานุ-
โยคมนุยุตฺโต    น   ปรนฺตโป   น   ปรปริตาปนานุโยคมนุยุตฺโต   โส
อนตฺตนฺตโป   อปรนฺตโป   ทิฏฺเฐว   ธมฺเม  นิจฺฉาโต  นิพฺพุโต  สิติภูโต
สุขปฏิสํเวที พฺรหฺมภูเตน อตฺตนา วิหรติ ฯ
     [๑๒๓]     กตโม     จ    คหปตโย    ปุคฺคโล    อตฺตนฺตโป  อตฺตปริตา-
#๑ ม. อสราคาย ฯ
