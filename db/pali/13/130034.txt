สเจ  อากงฺขสิ  นิสีทาติ  ฯ ๑ ทุติยมฺปิ โข โปตลิโย คหปติ คหปติวาเทน
มํ    สมโณ    โคตโม    สมุทาจรตีติ    กุปิโต    อนตฺตมโน   ตุณฺหี
อโหสิ    ฯ    ตติยมฺปิ   โข   ภควา   โปตลิยํ   คหปตึ   เอตทโวจ
สํวิชฺชนฺติ   โข   คหปติ   อาสนานิ  สเจ  อากงฺขสิ  นิสีทาติ  ฯ  เอวํ
วุตฺเต    โปตลิโย    คหปติ    คหปติวาเทน    มํ   สมโณ   โคตโม
สมุทาจรตีติ    กุปิโต   อนตฺตมโน   ภควนฺตํ   เอตทโวจ   ตยิทํ   โภ
โคตม    นจฺฉนฺนํ    ตยิทํ    นปฺปฏิรูปํ   ยํ   มํ   ตฺวํ   คหปติวาเทน
สมุทาจรสีติ   ฯ  เต  ๒  หิ  เต  คหปติ  อาการา  เต  ลิงฺคา  เต
นิมิตฺตา   ยถาตํ   คหปติสฺสาติ   ฯ   ตถา   หิ  ปน  เม  โภ  โคตม
สพฺเพ    กมฺมนฺตา   ปฏิกฺขิตฺตา   สพฺเพ   โวหารา   สมุจฺฉินฺนาติ   ฯ
ยถากถํ   ปน   เต   คหปติ   สพฺเพ   กมฺมนฺตา   ปฏิกฺขิตฺตา   สพฺเพ
โวหารา   สมุจฺฉินฺนาติ   ฯ   อิธ   เม   โภ  โคตม  ยํ  อโหสิ  ธนํ
วา   ธญฺญํ   วา   รชตํ  วา  ชาตรูปํ  วา  สพฺพนฺตํ  ปุตฺตานํ  ทายชฺชํ
นิยฺยาตํ    ตตฺถาหํ   อโนวาที   อนุปวาที   ฆาสจฺฉาทนปรโม   วิหรามิ
เอวญฺจ   ๓   เม   โภ  โคตม  สพฺเพ  กมฺมนฺตา  ปฏิกฺขิตฺตา  สพฺเพ
โวหารา   สมุจฺฉินฺนาติ   ฯ  อญฺญถา  โข  ตฺวํ  คหปติ  โวหารสมุจฺเฉทํ
วเทสิ  ๓  อญฺญถา  จ  ปน  อริยสฺส  วินเย โวหารสมุจฺเฉโท โหตีติ ฯ
ยถากถํ   ปน   ภนฺเต   อริยสฺส  วินเย  โวหารสมุจฺเฉโท  โหติ  สาธุ
เม   ภนฺเต   ภควา   ตถา   ธมฺมํ   เทเสตุ   ยถา  อริยสฺส  วินเย
#๑ โป. เอวํ วุตฺเต ฯ  ๒ โป. ม. เตนหิ ฯ  ๓ ยุ. เอวํ โข เม ฯ ม. เอวํ
#เม ฯ  ๔ สี. ยุ. วทสิ ฯ
