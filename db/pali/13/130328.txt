ยถาปฏิปนฺนา    เม    สาวกา   อฏฺฐ   อภิภายตนานิ   ภาเวนฺติ   ฯ
อชฺฌตฺตํ    รูปสญฺญี    เอโก    พหิทฺธา    รูปานิ   ปสฺสติ   ปริตฺตานิ
สุวณฺณทุพฺพณฺณานิ    ตานิ    อภิภุยฺย    ชานามิ    ปสฺสามีติ   เอวํสญฺญี
โหติ    อิทํ    ปฐมํ    อภิภายตนํ    ฯ   อชฺฌตฺตํ   รูปสญฺญี   เอโก
พหิทฺธา    รูปานิ    ปสฺสติ    อปฺปมาณานิ    สุวณฺณทุพฺพณฺณานิ    ตานิ
อภิภุยฺย   ชานามิ  ปสฺสามีติ  เอวํสญฺญี  โหติ  อิทํ  ทุติยํ  อภิภายตนํ  ฯ
อชฺฌตฺตํ      อรูปสญฺญี      เอโก     พหิทฺธา     รูปานิ     ปสฺสติ
ปริตฺตานิ    สุวณฺณทุพฺพณฺณานิ    ตานิ    อภิภุยฺย    ชานามิ   ปสฺสามีติ
เอวํสญฺญี   โหติ   อิทํ  ตติยํ  อภิภายตนํ  ฯ  อชฺฌตฺตํ  อรูปสญฺญี  เอโก
พหิทฺธา   รูปานิ   ปสฺสติ   อปฺปมาณานิ  [๑]  ตานิ  อภิภุยฺย  ชานามิ
ปสฺสามีติ   เอวํสญฺญี   โหติ   อิทํ   จตุตฺถํ   อภิภายตนํ   ฯ   อชฺฌตฺตํ
อรูปสญฺญี    เอโก    พหิทฺธา    รูปานิ   ปสฺสติ   นีลานิ   นีลวณฺณานิ
นีลนิทสฺสนานิ   นีลนิภาสานิ   ฯ   เสยฺยถาปิ  นาม  อุมฺมารปุปฺผํ  [๒]
นีลวณฺณํ    นีลนิทสฺสนํ   นีลนิภาสํ   เสยฺยถาปิ   วา   ปน   ตํ   วตฺถํ
พาราณเสยฺยกํ  อุภโตภาควิมตฺถํ  ๓  นีลํ  นีลวณฺณํ  นีลนิทสฺสนํ  นีลนิภาสํ
เอวเมว   ๓   อชฺฌตฺตํ   อรูปสญฺญี   เอโก   พหิทฺธา  รูปานิ  ปสฺสติ
นีลานิ    นีลวณฺณานิ    นีลนิทสฺสนานิ    นีลนิภาสานิ    ตานิ   อภิภุยฺย
ชานามิ   ปสฺสามีติ   เอวํสญฺญี   โหติ   อิทํ   ปญฺจมํ   อภิภายตนํ   ฯ
อชฺฌตฺตํ   อรูปสญฺญี   เอโก  พหิทฺธา  รูปานิ  ปสฺสติ  ปีตานิ  ปีตวณฺณานิ
ปีตนิทสฺสนานิ   ปีตนิภาสานิ   ฯ   เสยฺยถาปิ   นาม  กณฺณิการ-
#๑ ยุ. เอตฺถนฺตเร สุวณฺณทุพฺพณฺณานีติ ทิสฺสติ ฯ ๒ ยุ. เอตฺถนฺตเร นีลนฺติ
#ทิสฺสติ ฯ ๓ ยุ. อุภโต-วิมฏฺฐํ ฯ ๔ ยุ. เอวเมวํ ฯ
