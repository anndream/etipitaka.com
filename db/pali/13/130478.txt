ปุริสา  สงฺคริตฺวา  ๑  สงฺคริตฺวา  ปฏิปชฺชนฺติ เตปิ โจรสฺส องฺคุลิมาลสฺส
หตฺถตฺถํ     คจฺฉนฺตีติ     ฯ    เอวํ    วุตฺเต    ภควา    ตุณฺหีภูโต
อคมาสิ ฯ
     [๕๒๒]   ทุติยมฺปิ  โข  โคปาลกา  ปสุปาลกา  กสฺสกา  ปธาวิโน
ภควนฺตํ    เอตทโวจุํ   มา   สมณ   เอตํ   มคฺคํ   ปฏิปชฺชิ   เอตสฺมึ
สมณ    มคฺเค    โจโร    องฺคุลิมาโล    นาม   ลุทฺโท   โลหิตปาณี
หตปหเต   นิวิฏฺโฐ   อทยาปนฺโน   ปาณภูเตสุ   เตน  คามาปิ  อคามา
กตา   นิคมาปิ  อนิคมา  กตา  ชนปทาปิ  อชนปทา  กตา  โส  มนุสฺเส
วธิตฺวา   วธิตฺวา   องฺคุลีนํ   มาลํ   ธาเรติ   เอตญฺหิ   สมณ   มคฺคํ
ทสปิ   ปุริสา   วีสมฺปิ   ปุริสา   ตึสมฺปิ   ปุริสา   จตฺตาฬีสมฺปิ  ปุริสา
สงฺคริตฺวา    สงฺคริตฺวา    ปฏิปชฺชนฺติ   เตปิ   โจรสฺส   องฺคุลิมาลสฺส
หตฺถตฺถํ คจฺฉนฺตีติ ฯ อถ ๒ โข ภควา ตุณฺหีภูโต อคมาสิ ฯ
     [๕๒๓]   ตติยมฺปิ  โข  โคปาลกา  ปสุปาลกา  กสฺสกา  ปธาวิโน
ภควนฺตํ    เอตทโวจุํ   มา   สมณ   เอตํ   มคฺคํ   ปฏิปชฺชิ   เอตสฺมึ
สมณ    มคฺเค    โจโร    องฺคุลิมาโล    นาม   ลุทฺโท   โลหิตปาณี
หตปหเต   นิวิฏฺโฐ   อทยาปนฺโน   ปาณภูเตสุ   เตน  คามาปิ  อคามา
กตา    นิคมาปิ   อนิคมา   กตา   ชนปทาปิ   อชนปทา   กตา   โส
มนุสฺเส   วธิตฺวา   วธิตฺวา   องฺคุลีนํ   มาลํ   ธาเรติ  เอตญฺหิ  สมณ
มคฺคํ   ทสปิ  ปุริสา  วีสมฺปิ  ปุริสา  ตึสมฺปิ  ปุริสา  จตฺตาฬีสมฺปิ  ปุริสา
#๑ สี. สํหริตฺวา ฯ   ๒ ยุ. ทุติยมฺปิ ฯ
