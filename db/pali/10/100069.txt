กสฺสจิ    กิมฺหิจิ   เสยฺยถีทํ   จกฺขุสมฺผสฺสชา   เวทนา   โสตสมฺผสฺสชา
เวทนา     ฆานสมฺผสฺสชา     เวทนา     ชิวฺหาสมฺผสฺสชา    เวทนา
กายสมฺผสฺสชา   เวทนา  มโนสมฺผสฺสชา  เวทนา  ฯ  สพฺพโส  เวทนาย
อสติ   เวทนานิโรธา   อปิ   นุ   โข   ตณฺหา  ปญฺญาเยถาติ  ฯ  โน
เหตํ   ภนฺเต   ฯ   ตสฺมาติหานนฺท  เอเสว  เหตุ  เอตํ  นิทานํ  เอส
สมุทโย เอส ปจฺจโย ตณฺหาย ยทิทํ เวทนา ฯ
     [๕๙]   อิติ   โข  ปเนตํ  อานนฺท  เวทนํ  ปฏิจฺจ  ตณฺหา  ตณฺหํ
ปฏิจฺจ   ปริเยสนา   ปริเยสนํ   ปฏิจฺจ  ลาโภ  ลาภํ  ปฏิจฺจ  วินิจฺฉโย
วินิจฺฉยํ   ปฏิจฺจ   ฉนฺทราโค   ฉนฺทราคํ  ปฏิจฺจ  อชฺโฌสานํ  อชฺโฌสานํ
ปฏิจฺจ    ปริคฺคโห    ปริคฺคหํ    ปฏิจฺจ    มจฺฉริยํ   มจฺฉริยํ   ปฏิจฺจ
อารกฺโข   อารกฺขํ   ๑   ปฏิจฺจ  อารกฺขาธิกรณํ  ทณฺฑาทานสตฺถาทาน-
กลหวิคฺคหวิวาทตุวํตุวํเปสุญฺญมุสาวาทา    อเนเก    ปาปกา    อกุสลา
ธมฺมา  สมฺภวนฺตีติ  อิติ  ๒  โข  ปเนตํ  วุตฺตํ  ฯ  ตทานนฺท อิมินาเปตํ
ปริยาเยน    เวทิตพฺพํ    ยถา   อารกฺขาธิกรณํ   ทณฺฑาทานสตฺถาทาน-
กลหวิคฺคหวิวาทตุวํตุวํเปสุญฺญมุสาวาทา    อเนเก    ปาปกา    อกุสลา
ธมฺมา  สมฺภวนฺติ  ๓  ฯ  อารกฺโข  จ  หิ  อานนฺท  นาภวิสฺส  สพฺเพน
สพฺพํ   สพฺพถา   สพฺพํ   กสฺสจิ   กิมฺหิจิ   ฯ  สพฺพโส  อารกฺเข  อสติ
อารกฺขนิโรธา   อปิ   นุ  โข  ทณฺฑาทานสตฺถาทานกลหวิคฺคหวิวาทตุวํตุวํ-
เปสุญฺญมุสาวาทา   อเนเก  ปาปกา  อกุสลา  ธมฺมา  สมฺภเวยฺยุนฺติ  ฯ
โน   เหตํ   ภนฺเต   ฯ   ตสฺมาติหานนฺท  เอเสว  เหตุ  เอตํ  นิทานํ
#๑ ม. ยุ. อารกฺขํ ปฏิจฺจาติ ปาฐทฺวยํ นตฺถิ ฯ ๒ ม. ยุ. อิติ โข ปเนตํ
#วุตฺตํ ฯเปฯ เวทิตพฺพํ ยถาติ อิเม ปาฐา นตฺถิ ฯ ๓ ม. ยุ. สมฺภวนฺตีติ
#อิโต โข ปเนตํ เวทิตพฺพํ ยถา ฯ
