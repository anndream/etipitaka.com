ปริกฺขยา   โอปปาติกา   ตตฺถ   ปรินิพฺพายิโน   อนาวตฺติธมฺมา   ตสฺมา
โลกา   สาธิกา   นวุติ   นาทิกิยา   ปริจารกา   อพฺภตีตา   กาลกตา
ติณฺณํ   สญฺโญชนานํ   ปริกฺขยา   ราคโทสโมหานํ  ตนุตฺตา  สกทาคามิโน
สกิเทว   อิมํ   โลกํ   อาคนฺตฺวา   ทุกฺขสฺสนฺตํ   กริสฺสนฺติ  สาติเรกานิ
ปญฺจสตานิ    นาทิกิยา    ปริจารกา    อพฺภตีตา    กาลกตา    ติณฺณํ
สญฺโญชนานํ ปริกฺขยา โสตาปนฺนา อวินิปาตธมฺมา นิยตา สมฺโพธิปรายนาติ ฯ
เตน    จ    นาทิกิยา    ปริจารกา    อตฺตมนา    อเหสุํ   ปมุทิตา
ปีติโสมนสฺสชาตา ภควโต ปญฺหาเวยฺยากรณํ ๑ สุตฺวา ฯ
     [๑๘๙]   อสฺโสสิ   โข  อายสฺมา  อานนฺโท  ภควา  กิร  ปริโต
ปริโต   ชนปเทสุ  ปริจารเก  อพฺภตีเต  กาลกเต  อุปปตฺตีสุ  พฺยากโรติ
กาสีโกสเลสุ   วชฺชีมลฺเลสุ   เจติวํเสสุ   กุรุปญฺจาเลสุ   มจฺฉสุรเสเนสุ
อสุ    อมุตฺร    อุปปนฺโน    อสุ    อมุตฺร   อุปปนฺโน   ปโรปญฺญาสา
นาทิกิยา   ปริจารกา   อพฺภตีตา   กาลกตา   ปญฺจนฺนํ   โอรมฺภาคิยานํ
สญฺโญชนานํ   ปริกฺขยา  โอปปาติกา  ตตฺถ  ปรินิพฺพายิโน  อนาวตฺติธมฺมา
ตสฺมา    โลกา    สาธิกา   นวุติ   นาทิกิยา   ปริจารกา   อพฺภตีตา
กาลกตา    ติณฺณํ   สญฺโญชนานํ   ปริกฺขยา   ราคโทสโมหานํ   ตนุตฺตา
สกทาคามิโน   สกิเทว   อิมํ   โลกํ   อาคนฺตฺวา  ทุกฺขสฺสนฺตํ  กริสฺสนฺติ
สาติเรกานิ   ปญฺจสตานิ   นาทิกิยา   ปริจารกา   อพฺภตีตา   กาลกตา
ติณฺณํ    สญฺโญชนานํ   ปริกฺขยา   โสตาปนฺนา   อวินิปาตธมฺมา   นิยตา
สมฺโพธิปรายนาติ   เตน   จ   นาทิกิยา   ปริจารกา  อตฺตมนา  อเหสุํ
#๑ ม. ยุ. ปญฺหเวยฺยากรณํ ฯ อิโต ปรํ อีทิสเมว ฯ
