อานนฺท    รญฺโญ    มหาสุทสฺสนสฺส    เอตทโหสิ    ยนฺนูนาหํ   อิมาสุ
โปกฺขรณีสุ    เอวรูปํ    มาลํ    โรปาเปยฺยํ    อุปฺปลํ   ปทุมํ   กุมุทํ
ปุณฺฑรีกํ   สพฺโพตุกํ   สพฺพชนสฺส   อนาวฏฺฏนฺติ  ๑  ฯ  โรปาเปสิ  โข
อานนฺท    ราชา   มหาสุทสฺสโน   ตาสุ   โปกฺขรณีสุ   เอวรูปํ   มาลํ
อุปฺปลํ   ปทุมํ   กุมุทํ  ปุณฺฑรีกํ  สพฺโพตุกํ  สพฺพชนสฺส  อนาวฏฺฏํ  ๒  ฯ
อถโข    อานนฺท    รญฺโญ    มหาสุทสฺสนสฺส    เอตทโหสิ   ยนฺนูนาหํ
อิมาสํ   โปกฺขรณีนํ   ตีเร   นฺหาปเก  ปุริเส  ฐเปยฺยํ  เย  อาคตาคตํ
ชนํ  นฺหาเปสฺสนฺตีติ  ฯ  ฐเปสิ  ๓  โข  อานนฺท  ราชา  มหาสุทสฺสโน
ตาสํ   โปกฺขรณีนํ   ตีเร   นฺหาปเก   ปุริเส   เย   อาคตาคตํ   ชนํ
นฺหาเปสุํ   ๔   ฯ  อถโข  อานนฺท  รญฺโญ  มหาสุทสฺสนสฺส  เอตทโหสิ
ยนฺนูนาหํ   อิมาสํ   โปกฺขรณีนํ   ตีเร  เอวรูปํ  ทานํ  ปฏฺฐเปยฺยํ  อนฺนํ
อนฺนตฺถิกสฺส     ปานํ     ปานตฺถิกสฺส    วตฺถํ    วตฺถตฺถิกสฺส    ยานํ
ยานตฺถิกสฺส     สยนํ    สยนตฺถิกสฺส    อิตฺถึ    อิตฺถิตฺถิกสฺส    หิรญฺญํ
หิรญฺญตฺถิกสฺส     สุวณฺณํ     สุวณฺณตฺถิกสฺสาติ    ฯ    ปฏฺฐเปสิ    โข
อานนฺท   ราชา   มหาสุทสฺสโน  ตาสํ  โปกฺขรณีนํ  ตีเร  เอวรูปํ  ทานํ
อนฺนํ     อนฺนตฺถิกสฺส     ปานํ    ปานตฺถิกสฺส    วตฺถํ    วตฺถตฺถิกสฺส
ยานํ     ยานตฺถิกสฺส     สยนํ    สยนตฺถิกสฺส    อิตฺถึ    อิตฺถิตฺถิกสฺส
หิรญฺญํ หิรญฺญตฺถิกสฺส สุวณฺณํ สุวณฺณตฺถิกสฺสาติ ฯ
     [๑๗๖]   อถโข   อานนฺท   พฺราหฺมณคปติกา   ปหูตํ   สาปเตยฺยํ
อาทาย   ราชานํ   มหาสุทสฺสนํ   อุปสงฺกมิตฺวา   เอวมาหํสุ  อิทํ  เทว
#๑ ม. อนาวฏนฺติ ฯ ยุ. อนาจารนฺติ ฯ ๒ ม. อนาวฏํ ฯ ยุ. อนาจารํ ฯ
#๓ ม. ปฏฺฐเปสิ ฯ ๔ ยุ. นฺหาเปยฺยุํ ฯ
