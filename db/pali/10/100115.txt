เยน   อมฺพปาลิวนํ   เตน   ปายึสุ   ฯ   อทฺทสา   โข   ภควา  เต
ลิจฺฉวี   ทูรโต   ว   อาคจฺฉนฺเต   ทิสฺวาน   ภิกฺขู   อามนฺเตสิ  เยสํ
ภิกฺขเว   ภิกฺขูนํ   เทวา   ตาวตึสา   อทิฏฺฐปุพฺพา  โอโลเกถ  ภิกฺขเว
ลิจฺฉวิปริสํ   อวโลเกถ   ๑   ภิกฺขเว   ลิจฺฉวิปริสํ  อุปสํหรถ  ภิกฺขเว
ลิจฺฉวิปริสํ   ตาวตึสสทิสนฺติ   ฯ  อถโข  เต  ลิจฺฉวี  ยาวติกา  ยานสฺส
ภูมิ   ยาเนน   คนฺตฺวา   ยานา   ปจฺโจโรหิตฺวา   ปตฺติกา   ว  เยน
ภควา     เตนุปสงฺกมึสุ     อุปสงฺกมิตฺวา     ภควนฺตํ    อภิวาเทตฺวา
เอกมนฺตํ  นิสีทึสุ  ฯ  เอกมนฺตํ  นิสินฺเน  โข  เต  ลิจฺฉวี ภควา ธมฺมิยา
กถาย   สนฺทสฺเสสิ  สมาทเปสิ  สมุตฺเตเชสิ  สมฺปหํเสสิ  ฯ  อถโข  เต
ลิจฺฉวี   ภควตา   ธมฺมิยา   กถาย  สนฺทสฺสิตา  สมาทปิตา  สมุตฺเตชิตา
สมฺปหํสิตา    ภควนฺตํ   เอตทโวจุํ   อธิวาเสตุ   โน   ภนฺเต   ภควา
สฺวาตนาย  ภตฺตํ สทฺธึ ภิกฺขุสงฺเฆนาติ [๒] ฯ อธิวาสิตํ ๓ โข เม ลิจฺฉวี
สฺวาตนาย  อมฺพปาลิคณิกาย  ภตฺตนฺติ  ๔  ฯ  อถโข  เต  ลิจฺฉวี องฺคุลี
โปเฐสุํ   ชิตมฺหา   วต   โภ   อมฺพปาลิกาย   วญฺจิตมฺหา   วต   โภ
อมฺพปาลิกายาติ   ฯ   อถโข  เต  ลิจฺฉวี  ภควโต  ภาสิตํ  อภินนฺทิตฺวา
อนุโมทิตฺวา   อุฏฺฐายาสนา   ภควนฺตํ   อภิวาเทตฺวา   ปทกฺขิณํ   กตฺวา
ปกฺกมึสุ   ฯ   อถโข   อมฺพปาลี   คณิกา   ตสฺสา   รตฺติยา  อจฺจเยน
สเก   อาราเม   ปณีตํ   ขาทนียํ   โภชนียํ   ปฏิยาทาเปตฺวา  ภควโต
#๑ ม. อปโลเกถ ฯ ๒ ม. อถโข ภควา เต ลิจฺฉวี เอตทโวจ ฯ ๓ สี. ม. ยุ.
#อธิวุตฺตํ ฯ ๔ ยุโรปิยวินยโปตฺถเก ปน อธิวุตฺโถมฺหิ ลิจฺฉวี สฺวาตนาย คณิกาย
#ภตฺตนฺตีติ ปาลิกฺกโม ทิสฺสติ ฯ
