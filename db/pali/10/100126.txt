ภนฺเต เหตุ โก ปจฺจโย มหโต ภูมิจาลสฺส ปาตุภาวายาติ ฯ
     [๙๘]   อฏฺฐ   โข  อิเม  อานนฺท  เหตู  อฏฺฐ  ปจฺจยา  มหโต
ภูมิจาลสฺส   ปาตุภาวาย   ฯ  กตเม  อฏฺฐ  ฯ  อยํ  อานนฺท  มหาปฐวี
อุทเก    ปติฏฺฐิตา    อุทกํ    วาเต   ปติฏฺฐิตํ   วาโต   อากาสฏฺโฐ
โหติ   โส   โข   อานนฺท  สมโย  ยํ  มหาวาตา  วายนฺติ  มหาวาตา
วายนฺตา    อุทกํ    กมฺเปนฺติ   อุทกํ   กมฺปิตํ   ปฐวึ   กมฺเปติ   อยํ
ปฐโม   เหตุ   ปฐโม   ปจฺจโย   มหโต   ภูมิจาลสฺส  ปาตุภาวาย  ฯ
ปุน   จปรํ   อานนฺท   สมโณ   วา   โหติ   พฺราหฺมโณ  วา  อิทฺธิมา
เจโตวสิปฺปตฺโต  เทโว  วา  มหิทฺธิโก  มหานุภาโว  ตสฺส  ๑  ปริตฺตา
ปฐวิสญฺญา    ภาวิตา    โหติ    อปฺปมาณา   อาโปสญฺญา   โส   อิมํ
ปฐวึ   กมฺเปติ   สงฺกมฺเปติ   สมฺปกมฺเปติ   สมฺปเวเธติ   อยํ   ทุติโย
เหตุ   ทุติโย   ปจฺจโย   มหโต   ภูมิจาลสฺส   ปาตุภาวาย   ฯ   ปุน
จปรํ   อานนฺท   ยทา   โพธิสตฺโต   ตุสิตา   กายา   จวิตฺวา   สโต
สมฺปชาโน   มาตุ   กุจฺฉึ   โอกฺกมติ   ตทายํ   ปฐวี  กมฺปติ  สงฺกมฺปติ
สมฺปกมฺปติ   สมฺปเวธติ   อยํ   ตติโย   เหตุ   ตติโย  ปจฺจโย  มหโต
ภูมิจาลสฺส   ปาตุภาวาย   ฯ   ปุน   จปรํ   อานนฺท  ยทา  โพธิสตฺโต
สโต   สมฺปชาโน   มาตุ   กุจฺฉิมฺหา   นิกฺขมติ   ตทายํ   ปฐวี  กมฺปติ
สงฺกมฺปติ    สมฺปกมฺปติ    สมฺปเวธติ   อยํ   จตุตฺโถ   เหตุ   จตุตฺโถ
ปจฺจโย   มหโต   ภูมิจาลสฺส   ปาตุภาวาย   ฯ   ปุน   จปรํ  อานนฺท
#๑ สี. ยุ. ยสฺส ฯ
