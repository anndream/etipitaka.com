อธิคโต   โข   มฺยายํ  มคฺโค  ๑  โพธาย  ๒  ยทิทํ  นามรูปนิโรธา
วิญฺญาณนิโรโธ     วิญฺญาณนิโรธา     นามรูปนิโรโธ     นามรูปนิโรธา
สฬายตนนิโรโธ      สฬายตนนิโรธา      ผสฺสนิโรธา     ผสฺสนิโรธา
เวทนานิโรโธ      เวทนานิโรธา      ตณฺหานิโรโธ     ตณฺหานิโรธา
อุปาทานนิโรโธ   อุปาทานนิโรธา   ภวนิโรโธ   ภวนิโรธา  ชาตินิโรโธ
ชาตินิโรธา    ชรามรณํ    โสกปริเทวทุกฺขโทมนสฺสุปายาสา    นิรุชฺฌนฺติ
เอวเมตสฺส   เกวลสฺส   ทุกฺขกฺขนฺธสฺส   นิโรโธ   โหติ   ฯ   นิโรโธ
นิโรโธติ   โข   ภิกฺขเว   วิปสฺสิสฺส   โพธิสตฺตสฺส  ปุพฺเพ  อนนุสฺสุเตสุ
ธมฺเมสุ     จกฺขุํ    อุทปาทิ    ญาณํ    อุทปาทิ    ปญฺญา    อุทปาทิ
วิชฺชา อุทปาทิ อาโลโก อุทปาทิ ฯ
     [๔๑]   อถโข   ภิกฺขเว   วิปสฺสี   โพธิสตฺโต  อปเรน  สมเยน
ปญฺจสุ    อุปาทานกฺขนฺเธสุ    อุทยพฺพยานุปสฺสี    วิหาสิ    อิติ    รูปํ
อิติ    รูปสฺส    สมุทโย    อิติ   รูปสฺส   อตฺถงฺคโม   อิติ   เวทนา
อิติ   เวทนาย   สมุทโย   อิติ   เวทนาย   อตฺถงฺคโม   อิติ   สญฺญา
อิติ   สญฺญาย   สมุทโย   อิติ   สญฺญาย   อตฺถงฺคโม   อิติ   สงฺขารา
อิติ   สงฺขารานํ   สมุทโย   อิติ   สงฺขารานํ  อตฺถงฺคโม  อิติ  วิญฺญาณํ
อิติ   วิญฺญาณสฺส   สมุทโย   อิติ   วิญฺญาณสฺส   อตฺถงฺคโมติ   ฯ  ตสฺส
ปญฺจสุ    อุปาทานกฺขนฺเธสุ    อุทยพฺพยานุปสฺสิโน   วิหรโต   นจิรสฺเสว
อนุปาทาย อาสเวหิ จิตฺตํ วิมุจฺจีติ ๓ ฯ
                   ทุติยภาณวารํ ฯ
#๑ ยุ. วิปสฺสนามคฺโค ฯ ๒ ม. สมฺโพธาย ฯ ๓ โป. วิมุจฺจติ ฯ
