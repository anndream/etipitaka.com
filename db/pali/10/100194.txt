เวสาลิยํ  ภควโต  สรีรานํ  ถูปญฺจ  มหญฺจ  อกํสุ  ฯ  กาปิลวตฺถวาปิ ๑
สกฺยา  กปิลวตฺถุสฺมึ  ภควโต  สรีรานํ  ถูปญฺจ มหญฺจ อกํสุ ฯ อลฺลกปฺปกาปิ
ถูลโย    อลฺลกปฺเป   ภควโต   สรีรานํ   ถูปญฺจ   มหญฺจ   อกํสุ   ฯ
รามคามกาปิ   โกฬิยา   รามคาเม   ภควโต   สรีรานํ  ถูปญฺจ  มหญฺจ
อกํสุ   ฯ   เวฏฺฐทีปโกปิ   พฺราหฺมโณ   เวฏฺฐทีเป   ภควโต   สรีรานํ
ถูปญฺจ   มหญฺจ   อกาสิ   ฯ   ปาเวยฺยกาปิ   มลฺลา  ปาวายํ  ภควโต
สรีรานํ   ถูปญฺจ   มหญฺจ   อกํสุ   ฯ  โกสินารกาปิ  มลฺลา  กุสินารายํ
ภควโต   สรีรานํ   ถูปญฺจ   มหญฺจ   อกํสุ   ฯ   โทโณปิ   พฺราหฺมโณ
ตุมฺพสฺส   ถูปญฺจ   มหญฺจ  อกาสิ  ฯ  ปิปฺผลิวนิยาปิ  โมริยา  ปิปฺผลิวเน
องฺคารานํ   ถูปญฺจ   มหญฺจ   อกํสุ   ฯ   อิติ   อฏฺฐ  สรีรตฺถูปา  ๒
นวโม ตุมฺพถูโป ทสโม องฺคารถูโป เอวเมตํ ภูตปุพฺพนฺติ ฯ
     [๑๖๒] อฏฺฐโทณํ จกฺขุมโต สรีรํ
           สตฺตโทณํ ชมฺพุทีเป มเหนฺติ
           เอกญฺจ โทณํ ปุริสวรุตฺตมสฺส
           รามคาเม นาคราชา มเหนฺติ ๓ ฯ
           เอกา หิ ทาฐา ติทิเวหิ ปูชิตา
           เอกา ปน คนฺธารปุเร มหิยฺยติ
           กาลิงฺครญฺโญ วิชิเต ปุเนกํ
           เอกํ ปุน ๔ นาคราชา มเหนฺติ ๕ ฯ
#๑ ม. กปิลวตฺถุวาสีปิ ฯ ๒ สี. อฏฺฐสรีรตฺถูปานญฺจ ฯ ยุ. อฏฺฐสฺส ... ฯ
#๓-๕ ม. มเหติ ฯ ๔ ม. ปน ฯ
