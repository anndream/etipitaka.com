สาวกยุคโตปิ    อนุสฺสรติ    สาวกสนฺนิปาตโตปิ   อนุสฺสรติ   เอวํชจฺจา
เต   ภควนฺโต   อเหสุํ   อิติปิ   เอวํนามา   ฯเปฯ  เอวํวิมุตฺตา  เต
ภควนฺโต   อเหสุํ   อิติปีติ   เทวตาปิ  ตถาคตสฺส  เอตมตฺถํ  อาโรเจสุํ
เยน   ตถาคโต   อตีเต   พุทฺเธ   ปรินิพฺพุเต  ฉินฺนปปญฺเจ  ฉินฺนวฏุเม
ปริยาทินฺนวฏฺเฏ    สพฺพทุกฺขวีติวตฺเต    ชาติโตปิ   อนุสฺสรติ   นามโตปิ
ฯเปฯ    สาวกสนฺนิปาตโตปิ    อนุสฺสรติ   เอวํชจฺจา   เต   ภควนฺโต
อเหสุํ   อิติปิ   เอวํนามา   ฯเปฯ  เอวํวิมุตฺตา  เต  ภควนฺโต  อเหสุํ
อิติปีติ   ฯ   อิจฺเฉยฺยาถ   โน   ตุเมฺห   ภิกฺขเว   ภิยฺโยโส  มตฺตาย
ปุพฺเพนิวาสปฏิสํยุตฺตํ   ธมฺมึ   กถํ   โสตุนฺติ  ฯ  เอตสฺส  ภควา  กาโล
เอตสฺส  สุคต  กาโล  ยํ  ภควา  ภิยฺโยโส  มตฺตาย ปุพฺเพนิวาสปฏิสํยุตฺตํ
ธมฺมึ    กถํ    กเรยฺย   ภควโต   สุตฺวา   ภิกฺขู   ธาเรสฺสนฺตีติ   ฯ
เตนหิ   ภิกฺขเว   สุณาถ   สาธุกํ   มนสิกโรถ   ภาสิสฺสามีติ  ฯ  เอวํ
ภนฺเตติ   โข   เต   ภิกฺขู  ภควโต  ปจฺจสฺโสสุํ  ฯ  ภควา  เอตทโวจ
อิโต   โส   ภิกฺขเว  เอกนวุโต  ๑  กปฺโป  ยํ  วิปสฺสี  ภควา  อรหํ
สมฺมาสมฺพุทฺโธ   โลเก   อุทปาทิ   ฯ   วิปสฺสี   ภิกฺขเว  ภควา  อรหํ
สมฺมาสมฺพุทฺโธ   ขตฺติโย   ชาติยา   อโหสิ   ขตฺติยกุเล   อุทปาทิ   ฯ
วิปสฺสี   ภิกฺขเว   ภควา   อรหํ   สมฺมาสมฺพุทฺโธ  โกณฺฑญฺโญ  โคตฺเตน
อโหสิ   ฯ   วิปสฺสิสฺส   ภิกฺขเว   ภควโต   อรหโต   สมฺมาสมฺพุทฺธสฺส
อสีติวสฺสสหสฺสานิ   อายุปฺปมาณํ   อโหสิ   ฯ   วิปสฺสี   ภิกฺขเว  ภควา
อรหํ   สมฺมาสมฺพุทฺโธ   ปาฏลิยา   มูเล   อภิสมฺพุทฺโธ   ฯ   วิปสฺสิสฺส
#๑ ม. เอกนวุติกปฺเป ฯ
