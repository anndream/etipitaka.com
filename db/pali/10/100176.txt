อิเม   จ   สุภทฺท  ภิกฺขู  สมฺมา  วิหเรยฺยุํ  อสุญฺโญ  โลโก  อรหนฺเตหิ
อสฺสาติ ฯ
     [๑๓๙] เอกูนตึส- ๑ วยสา สุภทฺท
           ยํ ปพฺพชึ กึกุสลานุเอสี
           วสฺสานิ ปญฺญาสสมาธิกานิ
           ยโต อหํ ปพฺพชิโต สุภทฺท
           ญายสฺส ธมฺมสฺส ปเทสวตฺติ
           อิโต พหิทฺธา สมโณปิ นตฺถิ ฯ
ทุติโยปิ   สมโณ   นตฺถิ   ตติโยปิ   สมโณ   นตฺถิ   จตุตฺโถปิ   สมโณ
นตฺถิ    สุญฺญา   ปรปฺปวาทา   สมเณภิ   อญฺเญหิ   อิเม   จ   สุภทฺท
ภิกฺขู สมฺมา วิหเรยฺยุํ อสุญฺโญ โลโก อรหนฺเตหิ อสฺสาติ ฯ
     [๑๔๐]   เอวํ  วุตฺเต  สุภทฺโท  ปริพฺพาชโก  ภควนฺตํ  เอตทโวจ
อภิกฺกนฺตํ   ภนฺเต   อภิกฺกนฺตํ   ภนฺเต   เสยฺยถาปิ   ภนฺเต   นิกฺกุชฺชิตํ
วา   อุกฺกุชฺเชยฺย   ปฏิจฺฉนฺนํ   วา   วิวเรยฺย   มูฬฺหสฺส   วา   มคฺคํ
อาจิกฺเขยฺย    อนฺธกาเร   วา   เตลปฺปชฺโชตํ   ธาเรยฺย   จกฺขุมนฺโต
รูปานิ   ทกฺขนฺติ   เอวเมว  ภควตา  อเนกปริยาเยน  ธมฺโม  ปกาสิโต
เอสาหํ    ภนฺเต    ภควนฺตํ   สรณํ   คจฺฉามิ   ธมฺมญฺจ   ภิกฺขุสงฺฆญฺจ
ลเภยฺยามหํ  ๒  ภนฺเต  ภควโต  สนฺติเก ปพฺพชฺชํ ลเภยฺยํ อุปสมฺปทนฺติ ฯ
โย     โข     สุภทฺท     อญฺญติตฺถิยปุพฺโพ     อิมสฺมึ     ธมฺมวินเย
#๑ สี. ม. ยุ. เอกูนตึโส ฯ ๒ ม. ยุ. ลเภยฺยาหํ ฯ
