ปหูตํ    สาปเตยฺยํ   เทวสฺเสว   ๑   อุทฺทิสฺส   อาภตํ   ตํ   เทโว
ปฏิคฺคณฺหาตูติ   ฯ   อลํ   โภ  มมมิทํ  ๒  ปหูตํ  สาปเตยฺยํ  ธมฺมิเกน
พลินา   อภิสงฺขตํ   ตํ   โว   โหตุ   อิโต   จ   ภิยฺโย  หรถาติ  ฯ
เต    รญฺญา    ปฏิกฺขิตฺตา   เอกมนฺตํ   อปกฺกมฺม   เอวํ   สมจินฺเตสุํ
น  โข  เอวํ  ๓  อมฺหากํ  ปฏิรูปํ ยํ [๔] อิมานิ สาปเตยฺยานิ ปุนเทว
สกานิ   ฆรานิ  ปฏิหาเรยฺยาม  ๕  ยนฺนูน  มยํ  รญฺโญ  มหาสุทสฺสนสฺส
นิเวสนํ   มาเปยฺยามาติ   ฯ   เต  ราชานํ  มหาสุทสฺสนํ  อุปสงฺกมิตฺวา
เอวมาหํสุ  นิเวสนํ  เต  เทว  มาเปยฺยามาติ  ๖  ฯ  อธิวาเสสิ  โข
อานนฺท ราชา มหาสุทสฺสโน ตุณฺหีภาเวน ฯ
     [๑๗๗]    อถโข    อานนฺท    สกฺโก    เทวานมินฺโท   รญฺโญ
มหาสุทสฺสนสฺส   เจตสา  เจโตปริวิตกฺกมญฺญาย  วิสฺสกมฺมํ  ๗  เทวปุตฺตํ
อามนฺเตสิ    เอหิ    ตฺวํ   สมฺม   วิสฺสกมฺม   รญฺโญ   มหาสุทสฺสนสฺส
นิเวสนํ   มาเปหิ   ธมฺมํ   นาม   ปาสาทนฺติ   ฯ  เอวํ  ภทฺทํ  ตวาติ
โข    อานนฺท    วิสฺสกมฺโม    เทวปุตฺโต    สกฺกสฺส   เทวานมินฺทสฺส
ปฏิสฺสุณิตฺวา    เสยฺยถาปิ    นาม    พลวา   ปุริโส   สมฺมิญฺชิตํ   วา
พาหํ    ปสาเรยฺย    ปสาริตํ    วา   พาหํ   สมฺมิญฺเชยฺย   เอวเมว
เทเวสุ    ตาวตึเสสุ    อนฺตรหิโต    รญฺโญ   มหาสุทสฺสนสฺส   ปุรโต
ปาตุรโหสิ    ฯ   อถโข   อานนฺท   วิสฺสกมฺโม   เทวปุตฺโต   ราชานํ
มหาสุทสฺสนํ    เอตทโวจ   นิเวสนํ   เต   เทว   มาเปสฺสามิ   ธมฺมํ
#๑ สี. เทวเทวํ ฯ ยุ. เทวํเยว อุทฺทิสฺส อาหตํ ฯ ๒ ม. มมปิทํ ฯ ยุ. มมปิ ฯ
#๓ ม. ยุ. เอตํ ฯ ๔ ยุ. มยํ ฯ ๕ โป. ปฏิหาเรยฺยามาติ ฯ ยุ. ปฏิหาราม ฯ
#๖ ม. ยุ. มาเปสฺสามาติ ฯ ๗ โป. ม. วิสฺสุกมฺมํ ฯ เอวมุปริปิ ฯ
