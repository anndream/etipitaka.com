อานนฺท  ชาเยถ  วา  ชีเยถ  วา มีเยถ วา จเวถ วา อุปปชฺเชถ วา ฯ
เอตฺตาวตา   โข   อธิวจนปโถ   เอตฺตาวตา   นิรุตฺติปโถ  เอตฺตาวตา
ปญฺญตฺติปโถ   เอตฺตาวตา   ปญฺญาวจรํ   เอตฺตาวตา   วฏฺฏํ  วตฺตติ  ฯ
อิตฺถตฺตํ ปญฺญาปนาย ยทิทํ นามรูปํ สห วิญฺญาเณน ฯ [๑]
     [๖๑]  กิตฺตาวตา  จ  อานนฺท อตฺตานํ ปญฺญเปนฺโต ปญฺญเปติ ๒ ฯ
รูปึ   วา   หิ   อานนฺท   ปริตฺตํ  อตฺตานํ  ปญฺญเปนฺโต  ปญฺญเปติ  รูปี
เม   ปริตฺโต   อตฺตาติ   ฯ   รูปึ   วา  หิ  อานนฺท  อนนฺตํ  อตฺตานํ
ปญฺญเปนฺโต    ปญฺญเปติ    รูปี   เม   อนนฺโต   อตฺตาติ   ฯ   อรูปึ
วา   หิ   อานนฺท   ปริตฺตํ   อตฺตานํ   ปญฺญเปนฺโต   ปญฺญเปติ   อรูปี
เม   ปริตฺโต   อตฺตาติ   ฯ   อรูปึ  วา  หิ  อานนฺท  อนนฺตํ  อตฺตานํ
ปญฺญเปนฺโต   ปญฺญเปติ   อรูปี   เม   อนนฺโต  อตฺตาติ  ฯ  ตตฺรานนฺท
โย   โส   รูปึ   ปริตฺตํ  อตฺตานํ  ปญฺญเปนฺโต  ปญฺญเปติ  เอตรหิ  วา
โส   รูปึ   ปริตฺตํ  อตฺตานํ  ปญฺญเปนฺโต  ปญฺญเปติ  ตถาภาวึ  ๓  วา
โส   รูปึ   ปริตฺตํ   อตฺตานํ   ปญฺญเปนฺโต   ปญฺญเปติ  อตถํ  วา  ปน
สนฺตํ   ตถตฺตาย   อุปกปฺเปสฺสามีติ   อิติ   วา  ปนสฺส  โหติ  ฯ  เอวํ
สนฺตํ  โข  อานนฺท  รูปึ  ปริตฺตตฺตานุทิฏฺฐิ  อนุเสตีติ  อิจฺจาลํ  วจนาย ฯ
ตตฺรานนฺท   โย   โส   รูปึ   อนนฺตํ   อตฺตานํ  ปญฺญเปนฺโต  ปญฺญเปติ
เอตรหิ   วา   โส   รูปึ   อนนฺตํ   อตฺตานํ   ปญฺญเปนฺโต   ปญฺญเปติ
ตถาภาวึ   ๔   วา  โส  รูปึ  อนนฺตํ  อตฺตานํ  ปญฺญเปนฺโต  ปญฺญเปติ
#๑ สี. ม. อญฺญมญฺญปจฺจยตา ปวตฺตติ ฯ ๒ ปญฺญาเปนฺโต ปญฺญาเปตีติปิ ปาโฐ ฯ
#๓-๔ ม. ยุ. ตตฺถ ภาวึ ฯ อิโต ปรํ อีทิสเมว ฯ
