ปญฺญาเยถาติ   ฯ  โน  เหตํ  ภนฺเต  ฯ  ตสฺมาติหานนฺท  เอเสว  เหตุ
เอตํ    นิทานํ   เอส   สมุทโย   เอส   ปจฺจโย   ปริคฺคหสฺส   ยทิทํ
อชฺโฌสานํ   ฯ   ฉนฺทราคํ   ปฏิจฺจ   อชฺโฌสานนฺติ   อิติ   โข  ปเนตํ
วุตฺตํ   ฯ   ตทานนฺท  อิมินาเปตํ  ปริยาเยน  เวทิตพฺพํ  ยถา  ฉนฺทราคํ
ปฏิจฺจ   อชฺโฌสานํ   ฯ  ฉนฺทราโค  จ  หิ  อานนฺท  นาภวิสฺส  สพฺเพน
สพฺพํ   สพฺพถา   สพฺพํ   กสฺสจิ   กิมฺหิจิ  ฯ  สพฺพโส  ฉนฺทราเค  อสติ
ฉนฺทราคนิโรธา   อปิ  นุ  โข  อชฺโฌสานํ  ปญฺญาเยถาติ  ฯ  โน  เหตํ
ภนฺเต    ฯ   ตสฺมาติหานนฺท   เอเสว   เหตุ   เอตํ   นิทานํ   เอส
สมุทโย    เอส    ปจฺจโย    อชฺโฌสานสฺส    ยทิทํ   ฉนฺทราโค   ฯ
วินิจฺฉยํ   ปฏิจฺจ   ฉนฺทราโคติ   อิติ   โข  ปเนตํ  วุตฺตํ  ฯ  ตทานนฺท
อิมินาเปตํ   ปริยาเยน  เวทิตพฺพํ  ยถา  วินิจฺฉยํ  ปฏิจฺจ  ฉนฺทราโค  ฯ
วินิจฺฉโย    จ   หิ   อานนฺท  นาภวิสฺส  สพฺเพน  สพฺพํ  สพฺพถา  สพฺพํ
กสฺสจิ   กิมฺหิจิ   ฯ   สพฺพโส   วินิจฺฉเย   อสติ   วินิจฺฉยนิโรธา  อปิ
นุ    โข   ฉนฺทราโค   ปญฺญาเยถาติ   ฯ   โน   เหตํ   ภนฺเต   ฯ
ตสฺมาติหานนฺท   เอเสว   เหตุ   เอตํ   ทิทานํ   เอส  สมุทโย  เอส
ปจฺจโย   ฉนฺทราคสฺส   ยทิทํ   วินิจฺฉโย   ฯ  ลาภํ  ปฏิจฺจ  วินิจฺฉโยติ
อิติ   โข  ปเนตํ  วุตฺตํ  ฯ  ตทานนฺท  อิมินาเปตํ  ปริยาเยน  เวทิตพฺพํ
ยถา   ลาภํ   ปฏิจฺจ   วินิจฺฉโย  ฯ  ลาโภ  จ  หิ  อานนฺท  นาภวิสฺส
สพฺเพน   สพฺพํ   สพฺพถา   สพฺพํ   กสฺสจิ   กิมฺหิจิ  ฯ  สพฺพโส  ลาเภ
อสติ   ลาภนิโรธา   อปิ   นุ   โข   วินิจฺฉโย  ปญฺญาเยถาติ  ฯ  โน
