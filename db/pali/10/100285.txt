ปริปูเรสุํ  เต  คนฺธพฺพกายํ  ปริปูเรสุํ  ฯ  อิติ  โข  ปน ๑ สพฺเพสํเยว
เตสํ   กุลปุตฺตานํ   อโมฆา   ปพฺพชฺชา   อโหสิ   อวชฺชา  ๒  สผลา
สอุทฺรยาติ   ๓   ฯ   สรติ   ตํ   ภควาติ  ฯ  สรามหํ  โภ  ปญฺจสิข
อหนฺเตน   สมเยน   มหาโควินฺโท   พฺราหฺมโณ   อโหสึ   อหํ  ตํ  ๔
สาวกานํ    พฺรหฺมโลกสหพฺยตาย    มคฺคํ    เทเสสึ    ตํ   โข   ปน
ปญฺจสิข   พฺรหฺมจริยํ   น   นิพฺพิทาย   น   วิราคาย  น  นิโรธาย  น
อุปสมาย   น   อภิญฺญาย   น   สมฺโพธาย   น   นิพฺพานาย   สํวตฺตติ
ยาวเทว   พฺรหฺมโลกูปปตฺติยา   อิทํ  โข  ปน  เม  ปญฺจสิข  พฺรหฺมจริยํ
เอกนฺตนิพฺพิทาย     วิราคาย     นิโรธาย     อุปสมาย     อภิญฺญาย
สมฺโพธาย  นิพฺพานาย  สํวตฺตติ  ฯ  กตมญฺจ  ๕  ตํ  ปญฺจสิข พฺรหฺมจริยํ
เอกนฺตนิพฺพิทาย   วิราคาย   นิโรธาย   อุปสมาย  อภิญฺญาย  สมฺโพธาย
นิพฺพานาย   สํวตฺตติ   อยเมว   อริโย   อฏฺฐงฺคิโก   มคฺโค  เสยฺยถีทํ
สมฺมาทิฏฺฐิ   สมฺมาสงฺกปฺโป   สมฺมาวาจา   สมฺมากมฺมนฺโต  สมฺมาอาชีโว
สมฺมาวายาโม      สมฺมาสติ     สมฺมาสมาธิ     อิทํ     โข     ตํ
ปน    ปญฺจสิข    พฺรหฺมจริยํ    เอกนฺตนิพฺพิทาย   วิราคาย   นิโรธาย
อุปสมาย   อภิญฺญาย   สมฺโพธาย   นิพฺพานาย   สํวตฺตติ   ฯ  เย  โข
ปน    เม   ปญฺจสิข   สาวกา   สพฺเพน   สพฺพํ   สาสนํ   อาชานนฺติ
เต   อาสวานํ   ขยา   อนาสวํ   เจโตวิมุตฺตึ  ปญฺญาวิมุตฺตึ  ทิฏฺเฐ  ว
ธมฺเม   สยํ   อภิญฺญา   สจฺฉิกตฺวา   อุปสมฺปชฺช   วิหรนฺติ  ฯ  เย  น
#๑ ม. ยุ. โภ ฯ ๒ อวญฺฌาติ วา อวชฺฌาติ วา ปาโฐ ฯ ๓ ยุ. สอุทฺทิสาติ ฯ
#๔ ม. ยุ. เตสํ ฯ ๕ ยุ. กตมญฺจ ... สํวตฺตตีติ อิเม ปาฐา นตฺถิ ฯ
