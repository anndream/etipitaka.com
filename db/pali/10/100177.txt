อากงฺขติ     ปพฺพชฺชํ     อากงฺขติ     อุปสมฺปทํ     โส    จตฺตาโร
มาเส    ปริวสติ   จตุนฺนํ   มาสานํ   อจฺจเยน   อารทฺธจิตฺตา   ภิกฺขู
ปพฺพาเชนฺติ   อุปสมฺปาเทนฺติ  ภิกฺขุภาวาย  อปิจ  เมตฺถ  ปุคฺคลเวมตฺตตา
วิทิตาติ      ฯ      สเจ     ภนฺเต     อญฺญติตฺถิยปุพฺพา     อิมสฺมึ
ธมฺมวินเย   อากงฺขนฺตา   ปพฺพชฺชํ   อากงฺขนฺตา   อุปสมฺปทํ   จตฺตาโร
มาเส   ปริวสนฺติ   จตุนฺนํ   มาสานํ   อจฺจเยน   อารทฺธจิตฺตา   ภิกฺขู
ปพฺพาเชนฺติ    อุปสมฺปาเทนฺติ    ภิกฺขุภาวาย   อหํ   จตฺตาริ   วสฺสานิ
ปริวสิสฺสามิ  จตุนฺนํ  วสฺสานํ  อจฺจเยน  อารทฺธจิตฺตา  ภิกฺขู  ปพฺพาเชนฺตุ
อุปสมฺปาเทนฺตุ    ภิกฺขุภาวายาติ    ฯ    อถโข    ภควา   อายสฺมนฺตํ
อานนฺทํ   อามนฺเตสิ   เตนหานนฺท  สุภทฺทํ  ปริพฺพาชกํ  ปพฺพาเชถาติ  ฯ
เอวํ  ภนฺเตติ  โข  อายสฺมา  อานนฺโท  ภควโต  ปจฺจสฺโสสิ  ฯ  อถโข
สุภทฺโท    ปริพฺพาชโก    อายสฺมนฺตํ    อานนฺทํ    เอตทโวจ   ลาภา
เต  ๑  อาวุโส  อานนฺท  สุลทฺธํ  เต  ๒  อาวุโส อานนฺท เย เอตฺถ
สตฺถารา  ๓  สมฺมุขา  อนฺเตวาสิกาภิเสเกน  อภิสิตฺตาติ  ฯ  อลตฺถ โข
สุภทฺโท   ปริพฺพาชโก   ภควโต  สนฺติเก  ปพฺพชฺชํ  อลตฺถ  อุปสมฺปทํ  ฯ
อจิรูปสมฺปนฺโน   โข   ปนายสฺมา  สุภทฺโท  เอโก  วูปกฏฺโฐ  อปฺปมตฺโต
อาตาปี    ปหิตตฺโต    วิหรนฺโต    นจิรสฺเสว   ยสฺสตฺถาย   กุลปุตฺตา
สมฺมเทว  อคารสฺมา  อนคาริยํ  ปพฺพชนฺติ  ตทนุตฺตรํ  พฺรหฺมจริยปริโยสานํ
ทิฏฺเฐ     ว    ธมฺเม    สยํ    อภิญฺญา    สจฺฉิกตฺวา    อุปสมฺปชฺช
วิหาสิ    ขีณา    ชาติ    วุสิตํ    พฺรหฺมจริยํ   กตํ   กรณียํ   นาปรํ
#๑-๒ ม. ยุ. โว ฯ ๓ ม. สตฺถุ ฯ
