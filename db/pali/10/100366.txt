ตํ  ตมฺหิ  สมเย  ขุชฺชาปิ  วามนกาปิ ๑ เจลาวิกาปิ ๒ โกมาริกาปีติ ฯ
เอวํ   ๓  โภ  กสฺสป  รกฺขนฺติ  มํ  ตมฺหิ  สมเย  ขุชฺชาปิ  วามนกาปิ
เจลาวิกาปิ   โกมาริกาปีติ   ฯ   อปิ   นุ   ตา   ตุยฺหํ  ชีวํ  ปสฺสนฺติ
ปวิสนฺตํ   วา   นิกฺขมนฺตํ  วาติ  ฯ  โน  หีทํ  โภ  กสฺสป  ฯ  ตา  หิ
นาม    ราชญฺญ   ตุยฺหํ   ชีวนฺตสฺส   ชีวนฺติโย   ชีวํ   น   ปสฺสิสฺสนฺติ
ปวิสนฺตํ    วา    นิกฺขมนฺตํ   วา   กึ   ปน   ตฺวํ   กาลกตสฺส   ชีวํ
ปสฺสิสฺสสิ   ปวิสนฺตํ  วา  นิกฺขมนฺตํ  วา  ฯ  อิมินาปิ  โข  เต  ราชญฺญ
ปริยาเยน   เอวํ   โหตุ   อิติปิ   อตฺถิ   ปโร   โลโก  อตฺถิ  สตฺตา
โอปปาติกา อตฺถิ สุกตทุกฺกฏานํ กมฺมานํ ผลํ วิปาโกติ ฯ
     [๓๑๒]   กิญฺจาปิ   ภวํ   กสฺสโป   เอวมาห   อถโข  เอวมฺเม
เอตฺถ   โหติ   อิติปิ   นตฺถิ   ปโร  โลโก  นตฺถิ  สตฺตา  โอปปาติกา
นตฺถิ   สุกตทุกฺกฏานํ   กมฺมานํ   ผลํ  วิปาโกติ  ฯ  อตฺถิ  ปน  ราชญฺญ
ปริยาโย   ฯเปฯ   อตฺถิ   โภ   กสฺสป   ปริยาโย   ฯเปฯ   ยถากถํ
วิย   ราชญฺญาติ   ฯ   อิธ   เม  โภ  กสฺสป  ปุริสา  โจรํ  อาคุจารึ
คเหตฺวา   ทสฺเสนฺติ   อยนฺเต   ภนฺเต   โจโร   อาคุจารี  อิมสฺส  ยํ
อิจฺฉสิ    ตํ   ทณฺฑํ   วเทหีติ   ตฺยาหํ   เอวํ   วทามิ   เตนหิ   โภ
อิมํ   ปุริสํ  ชีวนฺตํเยว  ตุลาย  ตุเลตฺวา  ชิยาย  อนสฺสาสกํ  มาเรตฺวา
ปุนเทว   ตุลาย   ตุเลถาติ   เต   เม   สาธูติ  ปฏิสฺสุตฺวา  ตํ  ปุริสํ
ชีวนฺตํเยว   ตุลาย   ตุเลตฺวา   ชิยาย   อนสฺสาสกํ  มาเรตฺวา  ปุเนว
ตุลาย   ตุเลนฺติ   ฯ   ยทา   โส   ชีวติ   ตทา   ลหุตโร  จ  โหติ
#๑ ยุ. วามนิกาปิ ฯ ๒ ม. เวลาสิกาปิ ฯ ยุ. เวลานิกาปิ ฯ
#อิโต ปรํ อีทิสเมว ฯ ๓ ยุ. เอวมฺปิ ฯ
