วา    ปนสฺส    สติ    ปจฺจุปฏฺฐิตา    โหติ   ยาวเทว   ญาณมตฺตาย
ปฏิสฺสติมตฺตาย   ฯ   อนิสฺสิโต   จ   วิหรติ   น   จ   กิญฺจิ   โลเก
อุปาทิยติ ฯ เอวมฺปิ [๑] ภิกฺขเว ภิกฺขุ กาเย กายานุปสฺสี วิหรติ ฯ
                   อานาปานปพฺพํ นิฏฺฐิตํ ฯ
     [๒๗๕]   ปุน   จปรํ   ภิกฺขเว   ภิกฺขุ  คจฺฉนฺโต  วา  คจฺฉามีติ
ปชานาติ     ฐิโต    วา    ฐิโตมฺหีติ    ปชานาติ    นิสินฺโน    วา
นิสินฺโนมฺหีติ    ปชานาติ   สยาโน   วา   สยาโนมฺหีติ   ปชานาติ   ฯ<
ยถา    ยถา   วา   ปนสฺส   กาโย   ปณิหิโต   โหติ   ตถา   ตถา
นมฺปชานาติ   ๒   ฯ   อิติ  อชฺฌตฺตํ  วา  กาเย  กายานุปสฺสี  วิหรติ
พหิทฺธา    วา    กาเย   กายานุปสฺสี   วิหรติ   อชฺฌตฺตพหิทฺธา   วา
กาเย   กายานุปสฺสี   วิหรติ   สมุทยธมฺมานุปสฺสี   วา  กายสฺมึ  วิหรติ
วยธมฺมานุปสฺสี    วา    กายสฺมึ    วิหรติ   สมุทยวยธมฺมานุปสฺสี   วา
กายสฺมึ   วิหรติ   ฯ   อตฺถิ   กาโยติ   วา  ปนสฺส  สติ  ปจฺจุปฏฺฐิตา
โหติ    ยาวเทว    ญาณมตฺตาย   ปฏิสฺสติมตฺตาย   ฯ   อนิสฺสิโต   จ
วิหรติ   น   จ   กิญฺจิ   โลเก  อุปาทิยติ  ฯ  เอวมฺปิ  ภิกฺขเว  ภิกฺขุ
กาเย กายานุปสฺสี วิหรติ ฯ
                   อิริยาปถปพฺพํ นิฏฺฐิตํ ฯ
     [๒๗๖]   ปุน   จปรํ   ภิกฺขเว   ภิกฺขุ   อภิกฺกนฺเต   ปฏิกฺกนฺเต
สมฺปชานการี    โหติ    อาโลกิเต    วิโลกิเต   สมฺปชานการี   โหติ
สมฺมิญฺชิเต    ปสาริเต    สมฺปชานการี   โหติ   สงฺฆาฏิปตฺตจีวรธารเณ
#๑ ม. โข ฯ สพฺพตฺถ อีทิสเมว ฯ ๒ ม. นํ ปชานาติ ฯ
