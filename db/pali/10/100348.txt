นิกฺขมิตฺวา    สงฺฆสงฺฆีคณีภูตา    ๑    อุตฺตเรนมุขา   คจฺฉนฺติ   เยน
สีสปาวนํ ๒ ฯ
     [๓๐๒]  เตน  โข  ปน  สมเยน  ปายาสิ  ราชญฺโญ อุปริปาสาเท
ทิวาเสยฺยํ   อุปคโต   โหติ   ฯ   อทฺทสา   โข   ปายาสิ   ราชญฺโญ
เสตพฺยเก   พฺราหฺมณคหปติเก   เสตพฺยาย   นิกฺขมิตฺวา  สงฺฆสงฺฆีคณีภูเต
อุตฺตเรนมุเข    คจฺฉนฺเต   ๓   ทิสฺวา   ขตฺตํ   อามนฺเตสิ   กึ   นุ
โข   โภ   ขตฺเต  เสตพฺยกา  พฺราหฺมณคหปติกา  เสตพฺยาย  นิกฺขมิตฺวา
สงฺฆสงฺฆีคณีภูตา   อุตฺตเรนมุขา   คจฺฉนฺติ   เยน   สีสปาวนนฺติ  ๔  ฯ
อตฺถิ   โข   โภ   สมโณ   กุมารกสฺสโป   สมณสฺส  โคตมสฺส  สาวโก
โกสเลสุ   จาริกํ   จรมาโน   มหตา   ภิกฺขุสงฺเฆน  สทฺธึ  ปญฺจมตฺเตหิ
ภิกฺขุสเตหิ   เสตพฺยํ   อนุปฺปตฺโต  เสตพฺยายํ  วิหรติ  อุตฺตเรน  เสตพฺยํ
สีสปาวเน   ตํ  โข  ปน  ภวนฺตํ  กุมารกสฺสปํ  เอวํกลฺยาโณ  กิตฺติสทฺโท
อพฺภุคฺคโต     ปณฺฑิโต     วิยตฺโต    เมธาวี    พหุสฺสุโต    จิตฺตกถี
กลฺยาณปฏิภาโณ   พุทฺโธ   เจว   อรหา   จ   ๕   ตเมเต   ภวนฺตํ
กุมารกสฺสปํ   ทสฺสนาย   อุปสงฺกมิสฺสนฺตีติ   ๖  ฯ  เตนหิ  โภ  ขตฺเต
เยน    เสตพฺยกา    พฺราหฺมณคหปติกา    เตนุปสงฺกม    อุปสงฺกมิตฺวา
เสตพฺยเก   พฺราหฺมณคหปติเก   เอวํ   วเทหิ   ปายาสิ  โภ  ราชญฺโญ
#๑ สี. สงฺฆาสงฺฆีคณีภูตา ฯ ๒ อิโต ปรํ สี. ยุ. เตนุปสงฺกมนฺตีติ ทิสฺสติ ฯ
#๓ อิโต ปรํ สี. ยุ. เตนุปสงฺกมนฺเตติ ทิสฺสติ ฯ ๔ ม. เยน สึสปาวนํ ฯ
#๕ ม. ยุ. จาติ ฯ ๖ ม. ยุ. อุปสงฺกมนฺตีติ ฯ
