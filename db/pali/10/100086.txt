อภิรุหิตฺวา   ภทฺเทหิ   ภทฺเทหิ   ยาเนหิ   ราชคหมฺหา   นิยฺยาสิ  เยน
คิชฺฌกูโฏ    ปพฺพโต    เตน    ปายาสิ    ยาวติกา    ยานสฺส   ภูมิ
ยาเนน   คนฺตฺวา   ยานา   ปจฺโจโรหิตฺวา   ปตฺติโก  ว  เยน  ภควา
เตนุปสงฺกมิ    อุปสงฺกมิตฺวา    ภควตา    สทฺธึ   สมฺโมทิ   สมฺโมทนียํ
กถํ   สาราณียํ   วีติสาเรตฺวา   เอกมนฺตํ  นิสีทิ  ฯ  เอกมนฺตํ  นิสินฺโน
โข    วสฺสกาโร    พฺราหฺมโณ   มคธมหามตฺโต   ภควนฺตํ   เอตทโวจ
ราชา  โภ  โคตม  มาคโธ  อชาตสตฺตุ  เวเทหิปุตฺโต  โภโต  โคตมสฺส
ปาเท    สิรสา    วนฺทติ    อปฺปาพาธํ   อปฺปาตงฺกํ   ลหุฏฺฐานํ   พลํ
ผาสุวิหารํ  ปุจฺฉติ  ราชา  โภ  โคตม  มาคโธ  อชาตสตฺตุ เวเทหิปุตฺโต
วชฺชึ    อภิยาตุกาโม    โส    เอวมาห    อหํ    หิ    เม   วชฺชี
เอวํมหิทฺธิเก   เอวํมหานุภาเว   อุจฺเฉชฺชามิ  วชฺชึ  วินาเสสฺสามิ  วชฺชึ๕
อนยพฺยสนํ อาปาเทสฺสามิ วชฺชินฺติ ฯ
     [๖๘]   เตน   โข   ปน  สมเยน  อายสฺมา  อานนฺโท  ภควโต
ปิฏฺฐิโต   ฐิโต   โหติ   ภควนฺตํ   วีชิยมาโน   ๑  ฯ  อถโข  ภควา
อายสฺมนฺตํ   อานนฺทํ   อามนฺเตสิ   กินฺติ   เต   อานนฺท   สุตํ   วชฺชี
อภิณฺหสนฺนิปาตา    สนฺนิปาตพหุลาติ    ฯ   สุตํ   เมตํ   ภนฺเต   วชฺชี
อภิณฺหสนฺนิปาตา    สนฺนิปาตพหุลาติ    ฯ   ยาวกีวญฺจ   อานนฺท   วชฺชี
อภิณฺหสนฺนิปาตา   สนฺนิปาตพหุลา  ภวิสฺสนฺติ  ๒  วุฑฺฒิเยว  ๒  อานนฺท
#๑ ม. วิชยมาโน ฯ ยุ. วิชมาโน ฯ ๒ อภิณฺหสนฺนิปาตา ภวิสฺสนฺติ สนฺนิปาตพหุลาติปิ
#ปาฐกฺกเมน ภวิตพฺพํ ฯ ๓ ม. ยุ. วุทฺธิเยว ฯ อิโต ปรํ อีทิสเมว ฯ
