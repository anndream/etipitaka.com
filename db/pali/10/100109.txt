คติ   โก   อภิสมฺปราโย  กกุโธ  ๑  นาม  ภนฺเต  อุปาสโก  นาทิเก
กาลกโต    ตสฺส   กา   คติ   โก   อภิสมฺปราโย   การฬิมฺโภ   ๒
นาม   ภนฺเต  อุปาสโก  ฯเปฯ  นิกโฏ  นาม  ภนฺเต  อุปาสโก  ฯเปฯ
กฏิสฺสโห   นาม   ภนฺเต   อุปาสโก   ฯเปฯ   ตุฏฺโฐ   นาม   ภนฺเต
อุปาสโก   ฯเปฯ  สนฺตุฏฺโฐ  นาม  ภนฺเต  อุปาสโก  ฯเปฯ  ภโฏ  ๓
นาม   ภนฺเต   อุปาสโก   ฯเปฯ  สุภโฏ  ๔  นาม  ภนฺเต  อุปาสโก
นาทิเก   กาลกโต   ตสฺส   กา  คติ  โก  อภิสมฺปราโยติ  ฯ  สาโฬฺห
อานนฺท   ภิกฺขุ   อาสวานํ   ขยา   อนาสวํ   เจโตวิมุตฺตึ  ปญฺญาวิมุตฺตึ
ทิฏฺเฐ   ว   ธมฺเม   สยํ   อภิญฺญา   สจฺฉิกตฺวา   อุปสมฺปชฺช   วิหาสิ
นนฺทา    อานนฺท    ภิกฺขุนี    ปญฺจนฺนํ    โอรมฺภาคิยานํ   สญฺโญชนานํ
ปริกฺขยา    โอปปาติกา   ตตฺถ   ปรินิพฺพายินี   อนาวตฺติธมฺมา   ตสฺมา
โลกา   สุทตฺโต   อานนฺท   อุปาสโก   ติณฺณํ   สญฺโญชนานํ   ปริกฺขยา
ราคโทสโมหานํ   ตนุตฺตา   สกทาคามี   สกิเทว  อิมํ  โลกํ  อาคนฺตฺวา
ทุกฺขสฺสนฺตํ   กริสฺสติ   สุชาตา   อานนฺท   อุปาสิกา  ติณฺณํ  สญฺโญชนานํ
ปริกฺขยา   โสตาปนฺนา   อวินิปาตธมฺมา   นิยตา   สมฺโพธิปรายนา  ๕
กกุโธ    อานนฺท    อุปาสโก   ปญฺจนฺนํ   โอรมฺภาคิยานํ   สญฺโญชนานํ
ปริกฺขยา    โอปปาติโก    ตตฺถ   ปรินิพฺพายี   อนาวตฺติธมฺโม   ตสฺมา
โลกา    การฬิมฺโภ    อานนฺท   อุปาสโก   ฯเปฯ   นิกโฏ   อานนฺท
อุปาสโก   ฯ   กฏิสฺสโห   อานนฺท   อุปาสโก   ฯ   ตุฏฺโฐ   อานนฺท
#๑ ม. กุกฺกุโฏ ฯ ๒ สี. ยุ. กาลิงฺโค ฯ ม. กาฬิมฺโภ ฯ อิโต ปรํ อีทิสเมว ฯ
#๓ สี. ม. ยุ. ภทฺโท ฯ ๔ สี. ม. ยุ. สุภทฺโท ฯ ๕ ม. สมฺโพธิปรายณา ฯ
