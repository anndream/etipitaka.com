ตสฺสาเยว   ตณฺหาย   อเสสวิราคนิโรโธ   จาโค   ปฏินิสฺสคฺโค   มุตฺติ
อนาลโย   ฯ   สา   โข   ปเนสา  ภิกฺขเว  ตณฺหา  กตฺถ  ปหียมานา
ปหียติ    กตฺถ    นิรุชฺฌมานา    นิรุชฺฌติ    ฯ   ยํ   โลเก   ปิยรูปํ
สาตรูปํ   เอตฺเถสา   ตณฺหา   ปหียมานา   ปหียติ  เอตฺถ  นิรุชฺฌมานา
นิรุชฺฌติ    ฯ   กิญฺจ   โลเก   ปิยรูปํ   สาตรูปํ   ฯ   จกฺขุํ   โลเก
ปิยรูปํ    สาตรูปํ    เอตฺเถสา   ตณฺหา   ปหียมานา   ปหียติ   เอตฺถ
นิรุชฺฌมานา   นิรุชฺฌติ   ฯ   โสตํ  โลเก  ฯ  ฆานํ  โลเก  ฯ  ชิวฺหา
โลเก  ฯ  กาโย  โลเก  ฯ  มโน  โลเก  ปิยรูปํ  สาตรูปํ  เอตฺเถสา
ตณฺหา   ปหียมานา   ปหียติ   เอตฺถ   นิรุชฺฌมานา   นิรุชฺฌติ  ฯ  รูปา
โลเก  ฯ  สทฺทา  โลเก  ฯ  คนฺธา  โลเก ฯ รสา โลเก ฯ โผฏฺฐพฺพา
โลเก    ฯ   ธมฺมา   โลเก   ปิยรูปํ   สาตรูปํ   เอตฺเถสา   ตณฺหา
ปหียมานา   ปหียติ   เอตฺถ   นิรุชฺฌมานา   นิรุชฺฌติ   ฯ   จกฺขุวิญฺญาณํ
โลเก    ฯ    โสตวิญฺญาณํ    โลเก   ฯ   ฆานวิญฺญาณํ   โลเก   ฯ
ชิวฺหาวิญฺญาณํ    โลเก    ฯ   กายวิญฺญาณํ   โลเก   ฯ   มโนวิญฺญาณํ
โลเก    ปิยรูปํ    สาตรูปํ   เอตฺเถสา   ตณฺหา   ปหียมานา   ปหียติ
เอตฺถ    นิรุชฺฌมานา    นิรุชฺฌติ    ฯ    จกฺขุสมฺผสฺโส    โลเก   ฯ
โสตสมฺผสฺโส   โลเก   ฯ   ฆานสมฺผสฺโส   โลเก   ฯ  ชิวฺหาสมฺผสฺโส
โลเก   ฯ   กายสมฺผสฺโส   โลเก   ฯ   มโนสมฺผสฺโส  โลเก  ปิยรูปํ
สาตรูปํ   เอตฺเถสา   ตณฺหา   ปหียมานา   ปหียติ  เอตฺถ  นิรุชฺฌมานา
นิรุชฺฌติ  ฯ  จกฺขุสมฺผสฺสชา  เวทนา  โลเก  ฯ  โสตสมฺผสฺสชา  เวทนา
