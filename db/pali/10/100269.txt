     [๒๒๓] สตฺตภู พฺรหฺมทตฺโต จ     เวสฺสภู ภรโต สห
           เรณุ เทฺว ธตรฏฺฐา จ    ตทาสุํ สตฺต ภารวาติ ๑ ฯ
                   ปฐมภาณวารํ นิฏฺฐิตํ ฯ
     [๒๒๔]   อถโข   โภ   เต   ฉ   ขตฺติยา  เยน  มหาโควินฺโท
พฺราหฺมโณ    เตนุปสงฺกมึสุ    อุปสงฺกมิตฺวา    มหาโควินฺทํ    พฺราหฺมณํ
เอตทโวจุํ   ยถา   โข   ภวํ  โภ  โควินฺโท  เรณุสฺส  รญฺโญ  สหาโย
ปิโย   มนาโป   อปฺปฏิกูโล   เอวเมว  โข  ภวํ  โควินฺโท  พฺราหฺมโณ
อมฺหากํปิ   สหาโย   ปิโย   มนาโป   อปฺปฏิกูโล   อนุสาสตุ  โน  ภวํ
โควินฺโท    พฺราหฺมโณ    มา    โน    ภวํ    โควินฺโท   พฺราหฺมโณ
อนุสาสนิยา  ปจฺจพฺยาหาสีติ  ฯ  เอวํ  โภติ  โข  โภ  ๒ มหาโควินฺโท
พฺราหฺมโณ   เตสํ   ฉนฺนํ  ขตฺติยานํ  มุทฺธาภิสิตฺตานํ  ๓  ปจฺจสฺโสสิ  ฯ
อถโข  โภ  มหาโควินฺโท  พฺราหฺมโณ  อนุสาสนิยา  ๔ สตฺต จ ราชาโน
ขตฺติเย  มุทฺธาภิสิตฺเต  รชฺเชน  ๕  อนุสาสิ  สตฺต จ พฺราหฺมณมหาสาเล
สตฺต  จ  นฺหาตกสตานิ  มนฺเต  วาเจสิ  ฯ  อถโข  โภ  มหาโควินฺทสฺส
พฺราหฺมณสฺส   อปเรน   สมเยน   เอวํกลฺยาโณ   กิตฺติสทฺโท  อพฺภุคฺคจฺฉิ
สกฺขิ     มหาโควินฺโท     พฺราหฺมโณ     พฺรหฺมานํ    ปสฺสติ    สกฺขิ
มหาโควินฺโท   พฺราหฺมโณ   พฺรหฺมุนา  สากจฺเฉติ  สลฺลปติ  มนฺเตตีติ  ฯ
อถโข    โภ   มหาโควินฺทสฺส   พฺราหฺมณสฺส   เอตทโหสิ   มยฺหํ   โข
เอวํกลฺยาโณ   กิตฺติสทฺโท   อพฺภุคฺคโต   สกฺขิ  มหาโควินฺโท  พฺราหฺมโณ
พฺรหฺมานํ    ปสฺสติ    สกฺขิ    มหาโควินฺโท    พฺราหฺมโณ    พฺรหฺมุนา
#๑ ม. ภารธาติ ฯ ยุ. ภารตาติ ฯ ๒ ม. โส ฯ ๓-๔ ม. ยุ. อยํ ปาโฐ นตฺถิ ฯ
#๕ ม. ยุ. มุทฺธาวสิตฺเต รชฺเช ฯ
