ลหุกํ   ๑   โย   จิรํ  ชีวติ  โส  วสฺสสตํ  อปฺปํ  วา  ภิยฺโย  ภควา
มาริส  อสฺสตฺถสฺส มูเล อภิสมฺพุทฺโธ ภควโต มาริส สารีปุตฺตโมคฺคลฺลานํ ๒
นาม      สาวกยุคํ      อโหสิ      อคฺคํ      ภทฺทยุคํ     ภควโต
มาริส   เอโก   สาวกานํ  สนฺนิปาโต  อโหสิ  อฑฺฒเตฬสานิ  ภิกฺขุสตานิ
ภควโต   มาริส  อยํ  เอโก  สาวกานํ  สนฺนิปาโต  อโหสิ  สพฺเพสํเยว
ขีณาสวานํ    ภควโต    มาริส   อานนฺโท   นาม   ภิกฺขุ   อุปฏฺฐาโก
อโหสิ    อคฺคุปฏฺฐาโก   ภควโต   มาริส   สุทฺโธทโน   นาม   ราชา
ปิตา   มายา   นาม   เทวี   มาตา  ชเนตฺตี  กปิลวตฺถุนครํ  ราชธานี
อโหสิ   ภควโต   มาริส   เอวํ   อภินิกฺขมนํ   อโหสิ  เอวํ  ปพฺพชฺชา
เอวํ   ปธานํ   เอวํ   อภิสมฺโพธิ   เอวํ   ธมฺมจกฺกปฺปวตฺตนํ  เต  มยํ
มาริส   ภควติ   พฺรหฺมจริยํ   จริตฺวา   กาเมสุ  กามฉนฺทํ  วิราเชตฺวา
อิธูปปนฺนาติ   ฯ   อถโขหํ   ภิกฺขเว   อวิเหหิ   เทเวหิ   สทฺธึ  เยน
อตปฺปา  เทวา  เตนุปสงฺกมึ  ฯ  อถโขหํ  ภิกฺขเว  อวิเหหิ  จ  เทเวหิ
อตปฺเปหิ   จ   เทเวหิ   สทฺธึ  เยน  สุทสฺสา  เทวา  เตนุปสงฺกมึ  ฯ
อถโขหํ  ภิกฺขเว  อวิเหหิ  จ  เทเวหิ  อตปฺเปหิ  จ เทเวหิ สุทสฺเสหิ จ
เทเวหิ   สทฺธึ  เยน  สุทสฺสี  เทวา  เตนุปสงฺกมึ  ฯ  อถโขหํ  ภิกฺขเว
อวิเหหิ  จ  เทเวหิ  อตปฺเปหิ  จ เทเวหิ สุทสฺเสหิ จ เทเวหิ สุทสฺสีหิ จ
เทเวหิ   สทฺธึ  เยน  อกนิฏฺฐา  เทวา  เตนุปสงฺกมึ  ฯ  ตสฺมึเยว  โข
ภิกฺขเว  เทวนิกาเย  อเนกานิ  เทวตาสตานิ  อเนกานิ  เทวตาสหสฺสานิ
เยนาหํ    เตนุปสงฺกมึสุ   อุปสงฺกมิตฺวา   มํ   อภิวาเทตฺวา   เอกมนฺตํ!
#๑ ม. ยุ. ลหุสํ ฯ ๒ ยุ. ... โมคฺคลฺลานา ฯ
