ปญฺญา   มหปฺผลา   โหติ   มหานิสํสา   ปญฺญาปริภาวิตํ  จิตฺตํ  สมฺมเทว
อาสเวหิ วิมุจฺจติ เสยฺยถีทํ กามาสวา ภวาสวา ๑ อวิชฺชาสวาติ ฯ
     [๗๖]  อถโข  ภควา  ราชคเห  ยถาภิรนฺตํ  วิหริตฺวา  อายสฺมนฺตํ
อานนฺทํ  อามนฺเตสิ  อายามานนฺท เยน อมฺพลฏฺฐิกา เตนุปสงฺกมิสฺสามาติ ฯ
เอวํ      ภนฺเตติ      โข      อายสฺมา     อานนฺโท     ภควโต
ปจฺจสฺโสสิ   ฯ   อถโข   ภควา   มหตา   ภิกฺขุสงฺเฆน   สทฺธึ   เยน
อมฺพลฏฺฐิกา   ตทวสริ   ฯ   ตตฺร   สุทํ   ภควา  อมฺพลฏฺฐิกายํ  วิหรติ
ราชาคารเก  ฯ  ตตฺรปิ  สุทํ  ภควา อมฺพลฏฺฐิกายํ วิหรนฺโต ราชาคารเก
เอตเทว    พหุลํ    ภิกฺขูนํ    ธมฺมึ    กถํ    กโรติ    อิติปิ    สีลํ
อิติปิ    สมาธิ    อิติปิ    ปญฺญา    สีลปริภาวิโต   สมาธิ   มหปฺผโล
โหติ     มหานิสํโส    สมาธิปริภาวิตา    ปญฺญา    มหปฺผลา    โหติ
มหานิสํสา    ปญฺญาปริภาวิตํ    จิตฺตํ    สมฺมเทว   อาสเวหิ   วิมุจฺจติ
เสยฺยถีทํ กามาสวา ภวาสวา อวิชฺชาสวาติ ฯ
     [๗๗]    อถโข   ภควา   อมฺพลฏฺฐิกายํ   ยถาภิรนฺตํ   วิหริตฺวา
อายสฺมนฺตํ    อานนฺทํ    อามนฺเตสิ    อายามานนฺท   เยน   นาฬนฺทา
เตนุปสงฺกมิสฺสามาติ   ฯ   เอวํ   ภนฺเตติ   โข   อายสฺมา   อานนฺโท
ภควโต   ปจฺจสฺโสสิ   ฯ   อถโข   ภควา   มหตา  ภิกฺขุสงฺเฆน  สทฺธึ
เยน   นาฬนฺทา   ตทวสริ   ฯ   ตตฺร  สุทํ  ภควา  นาฬนฺทายํ  วิหรติ
#๑ อิโต ปรํ ปายโต ทิฏฺฐาสวาติ ทิสฺสติ สุตฺตนฺตนเยน ปน ตโย อาสวา ญาตพฺพา ฯ
