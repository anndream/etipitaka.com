อตถํ   วา   ปน   สนฺตํ   ตถตฺตาย  อุปกปฺเปสฺสามีติ  อิติ  วา  ปนสฺส
โหติ   ฯ   เอวํ   สนฺตํ  โข  อานนฺท  รูปึ  อนนฺตตฺตานุทิฏฺฐิ  อนุเสตีติ
อิจฺจาลํ   วจนาย   ฯ   ตตฺรานนฺท   โย   โส  อรูปึ  ปริตฺตํ  อตฺตานํ
ปญฺญเปนฺโต   ปญฺญเปติ   เอตรหิ   วา   โส   อรูปึ   ปริตฺตํ  อตฺตานํ
ปญฺญเปนฺโต   ปญฺญเปติ   ตถาภาวึ   วา   โส   อรูปึ  ปริตฺตํ  อตฺตานํ
ปญฺญเปนฺโต     ปญฺญเปติ    อตถํ    วา    ปน    สนฺตํ    ตถตฺตาย
อุปกปฺเปสฺสามีติ   อิติ  วา  ปนสฺส  โหติ  ฯ  เอวํ  สนฺตํ  โข  อานนฺท
อรูปึ   ปริตฺตตฺตานุทิฏฺฐิ  อนุเสตีติ  อิจฺจาลํ  วจนาย  ฯ  ตตฺรานนฺท  โย
โส   อรูปึ   อนนฺตํ   อตฺตานํ   ปญฺญเปนฺโต   ปญฺญเปติ   เอตรหิ  วา
โส   อรูปึ   อนนฺตํ   อตฺตานํ   ปญฺญเปนฺโต   ปญฺญเปติ  ตถาภาวึ  วา
โส   อรูปึ   อนนฺตํ   อตฺตานํ   ปญฺญเปนฺโต  ปญฺญเปติ  อตถํ  วา  ปน
สนฺตํ  ตถตฺตาย  อุปกปฺเปสฺสามีติ  อิติ  วา  ปนสฺส  โหติ  ฯ  เอวํ สนฺตํ
โข   อานนฺท   อรูปึ   อนนฺตตฺตานุทิฏฺฐิ  อนุเสตีติ  อิจฺจาลํ  วจนาย  ฯ
เอตฺตาวตา โข อานนฺท อตฺตานํ ปญฺญเปนฺโต ปญฺญเปตีติ ฯ
     [๖๒]   กิตฺตาวตา   จ   อานนฺท   อตฺตานํ  น  ปญฺญเปนฺโต  น
ปญฺญเปติ   ฯ   รูปึ  วา  หิ  อานนฺท  ปริตฺตํ  อตฺตานํ  น  ปญฺญเปนฺโต
น   ปญฺญเปติ   รูปี   เม  ปริตฺโต  อตฺตาติ  ฯ  รูปึ  วา  หิ  อานนฺท
อนนฺตํ   อตฺตานํ   น   ปญฺญเปนฺโต   น   ปญฺญเปติ  รูปี  เม  อนนฺโต
อตฺตาติ   ฯ   อรูปึ  วา  หิ  อานนฺท  ปริตฺตํ  อตฺตานํ  น  ปญฺญเปนฺโต
น   ปญฺญเปติ  อรูปี  เม  ปริตฺโต  อตฺตาติ  ฯ  อรูปึ  วา  หิ  อานนฺท
#๑ ม. ยุ. ปญฺญเปติ ฯ
