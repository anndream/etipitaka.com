สนฺนิปติตา   ตถาคตํ   ทสฺสนาย   ยาวตา  อานนฺท  กุสินารา  อุปวตฺตนํ
มลฺลานํ   สาลวนํ   สมนฺตโต   ทฺวาทส   โยชนานิ  นตฺถิ  โส  ปเทโส
วาลคฺคโกฏินิตุทฺทนมตฺโตปิ    มเหสกฺขาหิ   เทวตาหิ   อปฺผุโฏ   เทวตา
อานนฺท    อุชฺฌายนฺติ   ทูรา   วตมฺหา   อาคตา   ตถาคตํ   ทสฺสนาย
กทาจิ   กรหจิ   ตถาคโต  ๑  โลเก  อุปฺปชฺชติ  อรหํ  สมฺมาสมฺพุทฺโธ
อชฺเชว    รตฺติยา    ปจฺฉิมยาเม    ตถาคตสฺส   ปรินิพฺพานํ   ภวิสฺสติ
อยญฺจ   มเหสกฺโข   ภิกฺขุ   ภควโต   ปุรโต   ฐิโต  โอวาเรนฺโต  น
มยํ  ลภาม  ปจฺฉิเม  กาเล  ตถาคตํ  ทสฺสนายาติ  [๒] ฯ กถํภูตา ปน
ภนฺเต   ภควา   เทวตา   มนสิกโรนฺตีติ   ๓  ฯ  สนฺตานนฺท  เทวตา
อากาเส   ปฐวีสญฺญินิโย   เกเส   ปกิริย   กนฺทนฺติ   พาหา   ปคฺคยฺห
กนฺทนฺติ   ฉินฺนปาทํ   ๔   วิย  ปปตนฺติ  อาวฏฺฏนฺติ  วิวฏฺฏนฺติ  อติขิปฺปํ
ภควา    ปรินิพฺพายิสฺสติ    อติขิปฺปํ   สุคโต   ปรินิพฺพายิสฺสติ   อติขิปฺปํ
จกฺขุมา   โลเก   ๕   อนฺตรธายิสฺสตีติ   สนฺตานนฺท  เทวตา  ปฐวิยา
ปฐวีสญฺญินิโย    เกเส   ปกิริย   กนฺทนฺติ   พาหา   ปคฺคยฺห   กนฺทนฺติ
ฉินฺนปาทํ    วิย    ปปตนฺติ   อาวฏฺฏนฺติ   วิวฏฺฏนฺติ   อติขิปฺปํ   ภควา
ปรินิพฺพายิสฺสติ    อติขิปฺปํ   สุคโต   ปรินิพฺพายิสฺสติ   อติขิปฺปํ   จกฺขุมา
โลเก   อนฺตรธายิสฺสตีติ   ยา   ปน   ตา   เทวตา   วีตราคา   ตา
สตา    สมฺปชานา    อธิวาเสนฺติ   อนิจฺจา   สงฺขารา   ตํ   กุเตตฺถ
ลพฺภาติ ฯ
#๑ ม. ยุ. ตถาคตา --- สมฺมาสมฺพุทฺธา ฯ ๒ ยุ. (เทวตา อานนฺท อุชฺฌายนฺตีติ ฯ)
#๓ ม. ยุ. มนสิกโรตีติ ฯ ๔ ม. ยุ. ฉินฺนปาตํ ฯ อิโต ปรํ อีทิสเมว ฯ
#๕ สี. ม. ยุ. จกฺขุํ โลเก ฯ อิโต ปรํ อีทิสเมว ฯ
