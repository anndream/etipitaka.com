ปาวาทิกมฺพวเน    ฯ   อถโข   อายสฺมา   สารีปุตฺโต   เยน   ภควา
เตนุปสงฺกมิ   อุปสงฺกมิตฺวา   ภควนฺตํ  อภิวาเทตฺวา  เอกมนฺตํ  นิสีทิ  ฯ
เอกมนฺตํ  นิสินฺโน  โข  อายสฺมา  สารีปุตฺโต  ภควนฺตํ  เอตทโวจ  เอวํ
ปสนฺโน   อหํ   ภนฺเต   ภควติ  น  จาหุ  น  จ  ภวิสฺสติ  น  เจตรหิ
วิชฺชติ     อญฺโญ     สมโณ     วา    พฺราหฺมโณ    วา    ภควตา
ภิยฺโยภิญฺญาตโร   ยทิทํ   สมฺโพธิยนฺติ   ฯ   อุฬารา   โข   เต   อยํ
สารีปุตฺต   อาสภิวาจา  ๑  ภาสิตา  เอกํโส  คหิโต  สีหนาโท  นทิโต
เอวํ   ปสนฺโน   อหํ   ภนฺเต   ภควติ   น  จาหุ  น  จ  ภวิสฺสติ  น
เจตรหิ    วชฺชติ   อญฺโญ   สมโณ   วา   พฺราหฺมโณ   วา   ภควตา
ภิยฺโยภิญฺญาตโร   ยทิทํ   สมฺโพธิยนฺติ   กึ  นุ  ๒  สารีปุตฺต  เย  เต
อเหสุํ   อตีตมทฺธานํ   อรหนฺโต   สมฺมาสมฺพุทฺธา  สพฺเพ  เต  ภควนฺโต
เจตสา   เจโต   ปริจฺจ   วิทิตา   เอวํสีลา   เต   ภควนฺโต  อเหสุํ
อิติปิ   เอวํธมฺมา   ฯ   เอวํปญฺญา   ฯ   เอวํวิหารี   ฯ  เอวํวิมุตฺตา
เต  ภควนฺโต  อเหสุํ  อิติปีติ  ฯ  โน  เหตํ ภนฺเตติ ๓ ฯ กึ ปน [๔]
สารีปุตฺต     เย     เต     ภวิสฺสนฺติ    อนาคตมทฺธานํ    อรหนฺโต
สมฺมาสมฺพุทฺธา   สพฺเพ   เต  ภควนฺโต  เจตสา  เจโต  ปริจฺจ  วิทิตา
เอวํสีลา  เต  ภควนฺโต  ภวิสฺสนฺติ  อิติปิ  เอวํธมฺมา  ฯ  เอวํปญฺญา  ฯ
เอวํวิหารี   ฯ   เอวํวิมุตฺตา  เต  ภควนฺโต  ภวิสฺสนฺติ  อิติปีติ  ฯ  โน
เหตํ   ภนฺเตติ   ฯ   กึ   ปน   สารีปุตฺต   เต   อหํ  เอตรหิ  อรหํ
สมฺมาสมฺพุทฺโธ   เจตสา   เจโต   ปริจฺจ   วิทิโต   เอวํสีโล   ภควา
#๑ ม. ยุ. อาสภี วาจา ฯ ๒ ม. เต ฯ ๓ ม. ยุ. อิติสทฺโท นตฺถิ ฯ สพฺพตฺถ
#อีทิสเมว ฯ ๔ ม. เต ฯ อิโต ปรํ อีทิสเมว ฯ
