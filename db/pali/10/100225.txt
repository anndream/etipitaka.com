เอตฺถ เทว ฉนฺทํ ปชห ชีวิเต อเปกฺขํ มา อกาสีติ ฯ
     [๑๘๔]   อถโข   อานนฺท   ราชา  มหาสุทสฺสโน  นจิรํเยว  ๑
กาลมกาสิ   ฯ   เสยฺยถาปิ  อานนฺท  คหปติสฺส  วา  คหปติปุตฺตสฺส  วา
มนุญฺญํ    โภชนํ    ภุตฺตาวิสฺส    ภตฺตสมฺมโท   โหติ   เอวเมว   โข
อานนฺท    รญฺโญ   มหาสุทสฺสนสฺส   มรณนฺติกา   เวทนา   อโหสิ   ฯ
กาลกโต    จ    อานนฺท   ราชา   มหาสุทสฺสโน   สุคตึ   พฺรหฺมโลกํ
อุปปชฺชิ    ฯ   ราชา   อานนฺท   มหาสุทสฺสโน   จตุราสีติวสฺสสหสฺสานิ
กุมารกีฬํ  ๒  กีฬิ  จตุราสีติวสฺสสหสฺสานิ  โอปรชฺชํ  กาเรสิ  จตุราสีติ-
วสฺสสหสฺสานิ  รชฺชํ  กาเรสิ  จตุราสีติวสฺสสหสฺสานิ  คิหิภูโต  ๓ ธมฺเม
ปาสาเท   พฺรหฺมจริยํ   อาจริ   ๔   ฯ  โส  จตฺตาโร  พฺรหฺมวิหาเร
ภาเวตฺวา กายสฺส เภทา ปรํ มรณา พฺรหฺมโลกุปโค อโหสิ ฯ
     [๑๘๕]   สิยา   นุ  โข  ปนานนฺท  เอวมสฺส  อญฺโญ  นูน  เตน
สมเยน   ราชา   มหาสุทสฺสโน   อโหสีติ   น   โข   ปเนตํ  อานนฺท
เอวํ   ทฏฺฐพฺพํ   อหํ   เตน   สมเยน   ราชา   มหาสุทสฺสโน  อโหสึ
มม     ตานิ    จตุราสีตินครสหสฺสานิ    กุสาวตีราชธานีปมุขานิ    มม
ตานิ     จตุราสีติปาสาทสหสฺสานิ    ธมฺมปาสาทปมุขานิ    มม    ตานิ
จตุราสีติกูฏาคารสหสฺสานิ     มหาวิยูหกูฏาคารปมุขานิ     มม     ตานิ
จตุราสีติปลฺลงฺกสหสฺสานิ     โสวณฺณมยานิ     รูปิยมยานิ     ทนฺตมยานิ
มสารคลฺลมยานิ      โคณกตฺถตานิ      ปฏิกตฺถตานิ      ปฏลิกตฺถตานิ
#๑ สี. ม. ยุ. น จิรสฺเสว ฯ ๒ ยุ. กุมารกีฬิกํ ฯ ๓ ม. ยุ. คิหีภูโต ฯ
#๔ ม. ยุ. จริ ฯ
