ภาวิตา   พหุลีกตา  ยานีกตา  วตฺถุกตา  อนุฏฺฐิตา  ปริจิตา  สุสมารทฺธา
โส   ๑   อากงฺขมาโน   อานนฺท   ตถาคโต   กปฺปํ   วา  ติฏฺเฐยฺย
กปฺปาวเสสํ   วาติ   เอวมฺปิ  โข  ตฺวํ  อานนฺท  ตถาคเตน  โอฬาริเก
นิมิตฺเต  กยิรมาเน  โอฬาริเก  โอภาเส  กยิรมาเน  นาสกฺขิ  ปฏิวิชฺฌิตุํ
น   ตถาคตํ   ยาจิ   ติฏฺฐตุ   ภควา   กปฺปํ   ติฏฺฐตุ   สุคโต   กปฺปํ
พหุชนหิตาย    พหุชนสุขาย   โลกานุกมฺปาย   อตฺถาย   หิตาย   สุขาย
เทวมนุสฺสานนฺติ   สเจ   ตฺวํ   อานนฺท   ตถาคตํ   ยาเจยฺยาสิ   เทฺว
ว   เต   วาจา   ตถาคโต   ปฏิกฺขิเปยฺย   อถ   ตติยกํ  อธิวาเสยฺย
ตสฺมาติหานนฺท ตุเยฺหเวตํ ทุกฺกฏํ ตุเยฺหเวตํ อปรทฺธํ ฯ
     [๑๐๖]   เอกมิทาหํ   อานนฺท   สมยํ  อิเธว  เวสาลิยํ  วิหรามิ
โคตมเก    เจติเย   ฯเปฯ   อิเธว   เวสาลิยํ   วิหรามิ   สตฺตมฺเพ
เจติเย   ฯ   อิเธว  เวสาลิยํ  วิหรามิ  พหุปุตฺเต  เจติเย  ฯ  อิเธว
เวสาลิยํ  วิหรามิ  สารนฺทเท  เจติเย  ฯ  อิทาเนว  โข  ตาหํ อานนฺท
อชฺช    ปาวาเล   เจติเย   อามนฺเตสึ   รมณียา   อานนฺท   เวสาลี
รมณียํ   อุเทนํ   เจติยํ   รมณียํ   โคตมกํ   เจติยํ   รมณียํ   สตฺตมฺพํ
เจติยํ   รมณียํ   พหุปุตฺตํ   เจติยํ   รมณียํ   สารนฺททํ   เจติยํ  รมณียํ
ปาวาลํ   เจติยํ   ยสฺส  กสฺสจิ  อานนฺท  จตฺตาโร  อิทฺธิปาทา  ภาวิตา
พหุลีกตา   ยานีกตา   วตฺถุกตา   อนุฏฺฐิตา   ปริจิตา  สุสมารทฺธา  โส
อากงฺขมาโน   กปฺปํ   วา   ติฏฺเฐยฺย  กปฺปาวเสสํ  วา  ฯ  ตถาคตสฺส
โข   อานนฺท   จตฺตาโร   อิทฺธิปาทา   ภาวิตา   พหุลีกตา   ยานีกตา
#๑ ยุ. อยํ ปาโฐ นตฺถิ ฯ อิโต ปรํ อีทิสเมว ฯ
