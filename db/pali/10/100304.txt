อินฺทสาลคุหา  วิสมา  สนฺติ  สมา  สมปาทิ  สมฺพาธา  สนฺติ  อุรุทฺธา ๑
สมปาทิ   อนฺธกาโร   คุหายํ   อนฺตรธายิ  อาโลโก  อุทปาทิ  ยถา  ตํ
เทวานํ เทวานุภาเวน ฯ
     [๒๕๒]  อถโข  ภควา  สกฺกํ  เทวานมินฺทํ  เอตทโวจ  อจฺฉริยมิทํ
อายสฺมโต     โกสิยสฺส    อพฺภูตมิทํ    อายสฺมโต    โกสิยสฺส    ตว
พหุกิจฺจสฺส   พหุกรณียสฺส   ยทิทํ   อิธาคมนนฺติ   ฯ   จิรปฏิกาหํ  ภนฺเต
ภควนฺตํ    ทสฺสนาย    อุปสงฺกมิตุกาโม    อปิจ   เทวานํ   ตาวตึสานํ
เกหิจิ   กิจฺจกรณีเยหิ   พฺยาวโฏ   เอวาหํ  นาสกฺขึ  ภควนฺตํ  ทสฺสนาย
อุปสงฺกมิตุํ   ฯ   เอกมิทํ   ภนฺเต   สมยํ   ภควา   สาวตฺถิยํ   วิหรติ
สลฬาคารเก    ฯ    อถโขหํ    ภนฺเต   สาวตฺถึ   อคมาสึ   ภควนฺตํ
ทสฺสนาย   ฯ   เตน   โข   ปน   ภนฺเต  สมเยน  ภควา  อญฺญตเรน
สมาธินา  นิสินฺโน  โหติ  ฯ  ภุชคี  ๒  นาม  เวสฺสวณสฺส  มหาราชสฺส
ปริจาริกา    ภควนฺตํ    ปจฺจุปฏฺฐิตา    โหติ   ปญฺชลิกา   นมสฺสมานา
ติฏฺฐติ   ฯ   อถโขหํ   ภนฺเต   ภุชคึ  เอตทโวจํ  อภิวาเทหิ  เม  ตฺวํ
ภคินิ   ภควนฺตํ   สกฺโก   ภนฺเต   เทวานมินฺโท   สามจฺโจ   สปริชโน
ภควโต   ปาเท   สิรสา  วนฺทตีติ  ฯ  เอวํ  วุตฺเต  ภนฺเต  สา  ภุชคี
มํ   เอตทโวจ   อกาโล   โข   มาริส  ภควนฺตํ  ทสฺสนาย  ปฏิสลฺลีโน
ภควาติ   ฯ   เตนหิ   ภคินิ  ยทา  ภควา  ตมฺหา  สมาธิมฺหา  วุฏฺฐิโต
โหติ    อถ    มม   วจเนน   ภควนฺตํ   อภิวาเทหิ   สกฺโก   ภนฺเต
#๑ สี. ยุ. อุรุนฺทา ฯ ม. อุรุทฺทา ฯ ๒ สี. ยุ. ภุญฺชตี จ นาม ฯ ม. ภูชติ จ นาม ฯ
