อานนฺท    ปาสาโท    ทฺวีหิ   เวทิกาหิ   ปริกฺขิตฺโต   อโหสิ   เอกา
เวทิกา   โสวณฺณมยา   เอกา   รูปิยมยา   ฯ  โสวณฺณมยาย  เวทิกาย
โสวณฺณมยา   ถมฺภา   อเหสุํ   รูปิยมยา   สุจิโย   จ   อุณฺหีสญฺจ   ฯ
รูปิยมยาย   เวทิกาย   รูปิยมยา   ถมฺภา   อเหสุํ  โสวณฺณมยา  สุจิโย
จ   อุณฺหีสญฺจ  ฯ  ธมฺโม  อานนฺท  ปาสาโท  ทฺวีหิ  กิงฺกณิกชาเลหิ  ๑
ปริกฺขิตฺโต   อโหสิ   เอกํ  ชาลํ  โสวณฺณมยํ  เอกํ  [๒]  รูปิยมยํ  ฯ
โสวณฺณมยสฺส   ชาลสฺส  รูปิยมยา  กิงฺกณิกา  ๓  อเหสุํ  ฯ  รูปิยมยสฺส
ชาลสฺส   โสวณฺณมยา   กิงฺกณิกา   อเหสุํ    ฯ   เตสํ   โข  อานนฺท
กิงฺกณิกชาลานํ   วาเตริตานํ   สทฺโท   อโหสิ   วคฺคู   จ  รชนิโย  จ
กมฺมนิโย   ๔   จ   มทนิโย  จ  ฯ  เสยฺยถาปิ  อานนฺท  ปญฺจงฺคิกสฺส
ตุริยสฺส  สุวินีตสฺส สุปฺปฏิตาฬิตสฺส ๕ กุสเลหิ ๖ สุสมนฺนาหตสฺส ๗ สทฺโท
โหติ   วคฺคู   จ   รชนิโย   จ   กมฺมนิโย  จ  มทนิโย  จ  เอวเมว
โข    อานนฺท   เตสํ   กิงฺกณิกชาลานํ   วาเตริตานํ   สทฺโท   อโหสิ
วคฺคู  จ  รชนิโย  จ  กมฺมนิโย  จ  มทนิโย  จ  ฯ  เย  โข ปนานนฺท
เตน  สมเยน  กุสาวติยา  ราชธานิยา  ธุตฺตา  อเหสุํ  โสณฺฑา  ปิปาสา
เต  เตสํ  กิงฺกณิกชาลานํ  วาเตริตานํ  สทฺเทน  ปริจาเรสุํ  ฯ  นิฏฺฐิโต
โข  อานนฺท  ๘  ธมฺโม  ปาสาโท  ทุทฺทิกฺโข  อโหสิ  มุสติ  จกฺขูนิ  ฯ
เสยฺยถาปิ   อานนฺท  วสฺสานํ  ปจฺฉิเม  มาเส  สรทสมเย  วิสุทฺเธ  ๙
อุปวิทฺเธ  ๑๐  วิคตวลาหเก  เทเว  อาทิจฺโจ นภํ อพฺภุสฺสกฺกมาโน ๑๑
#๑ ม. กิงฺกิณิกชาเลหิ ฯ ยุ. กิงฺกิณิกชาลาหิ ฯ ๒ ยุ. ชาลํ ฯ ๓ ยุ. กิงฺกิณิโย ฯ
#สพฺพตฺถ อีทิสเมว ฯ ๔ ม. ยุ. กมนิโย ฯ เอวมุปริปิ ฯ ๕ ยุ. สุปฺปฏิปตาฬิตสฺส ฯ
#๖ ม. สุกุสเลหิ ฯ ๗ ม. ยุ. สมนฺนาหตสฺส ฯ ๘ ม. ยุ. ปนานนฺท ฯ ๙ ม. ยุ. อยํ
#ปาโฐ นตฺถิ ฯ ๑๐ ม. ยุ. วิทฺเธ ฯ ๑๑ ม. อพฺภุคฺคมมาโน ฯ ยุ. อพฺภุสฺสุกฺกมาโน ฯ
