วิปสฺสิสฺส   กุมารสฺส   ปฏิสฺสุตฺวา   รถํ   อาทาย   ตโต  จ  อนฺเตปุรํ
ปจฺจานิยฺยาสิ  ฯ  วิปสฺสี  ปน  กุมาโร  ตตฺเถว  เกสมสฺสุํ  โอหาเรตฺวา
กาสายานิ  วตฺถานิ  อจฺฉาเทตฺวา  อคารสฺมา  อนคาริยํ  ปพฺพชิ  ๑  ฯ
อสฺโสสิ    โข    ภิกฺขเว    พนฺธุมติยา    ราชธานิยา   มหาชนกาโย
จตุราสีติปาณสหสฺสานิ   วิปสฺสี   กิร   กุมาโร   เกสมสฺสุํ  โอหาเรตฺวา
กาสายานิ   วตฺถานิ  อจฺฉาเทตฺวา  อคารสฺมา  อนคาริยํ  ปพฺพชิโตติ  ฯ
สุตฺวาน   เนสํ   เอตทโหสิ   น   หิ   นูน   โส  โอรโก  ธมฺมวินโย
น   สา   โอริกา   ๒   ปพฺพชฺชา   ยตฺถ  วิปสฺสี  กุมาโร  เกสมสฺสุํ
โอหาเรตฺวา   กาสายานิ   วตฺถานิ  อจฺฉาเทตฺวา  อคารสฺมา  อนคาริยํ
ปพฺพชิโต   วิปสฺสี   หิ   ๓   นาม   กุมาโร  เกสมสฺสุํ  โอหาเรตฺวา
กาสายานิ   วตฺถานิ   อจฺฉาเทตฺวา   อคารสฺมา   อนคาริยํ  ปพฺพชิสฺสติ
กิมงฺคํ  ปน  น  ๔  มยนฺติ  ฯ  อถโข  [๕] ภิกฺขเว มหาชนกายา ๖
จตุราสีติปาณสหสฺสานิ    เกสมสฺสุํ   โอหาเรตฺวา   กาสายานิ   วตฺถานิ
อจฺฉาเทตฺวา    วิปสฺสึ    โพธิสตฺตํ    อคารสฺมา   อนคาริยํ   ปพฺพชิตํ
อนุปพฺพชึสุ  ฯ  ตาย  สุทํ  ภิกฺขเว  ปริสาย  ปริวุโต  วิปสฺสี  โพธิสตฺโต
คามนิคมชนปทราชธานีสุ   จาริกํ   จรติ   ฯ  อถโข  ภิกฺขเว  วิปสฺสิสฺส
โพธิสตฺตสฺส    รโหคตสฺส    ปฏิสลฺลีนสฺส   เอวํ   เจตโส   ปริวิตกฺโก
อุทปาทิ   น   โข   ปเนตํ   ๗   ปฏิรูปํ   โยหํ   อากิณฺโณ  วิหรามิ
ยนฺนูนาหํ   เอโก   คณมฺหา  วูปกฏฺโฐ  วิหเรยฺยนฺติ  ฯ  อถโข  ภิกฺขเว
วิปสฺสี    โพธิสตฺโต   อปเรน   สมเยน   เอโก   คณมฺหา   วูปกฏฺโฐ
#๑ โป. ปพฺพชิโตติ ฯ ๒ โป. ม. โอรกา ฯ ๓ ม. ยุ. ปิ ฯ ๔ โป. ม.
#นสทฺโท นตฺถิ ฯ ๕ ยุ. โส. ฯ ๖ ม. ยุ. มหาชนกาโย ฯ ๓ ม. ยุ. เมตํ ฯ
