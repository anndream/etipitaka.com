กปฺปาเสน   เวเฐตฺวา   อหเตน  วตฺเถน  เวเฐนฺติ  เอเตน  อุปาเยน
ปญฺจหิ   ยุคสเตหิ   รญฺโญ  จกฺกวตฺติสฺส  สรีรํ  เวเฐตฺวา  อยสาย  ๑
เตลโทณิยา   ปกฺขิปิตฺวา  อญฺญิสฺสา  อยสาย  ๒  โทณิยา  ปฏิกฺกุชฺชิตฺวา
สพฺพคนฺธานํ   จิตกํ   กริตฺวา   รญฺโญ   จกฺกวตฺติสฺส   สรีรํ   ฌาเปนฺติ
จาตุมฺมหาปเถ    รญฺโญ    จกฺกวตฺติสฺส    ถูปํ   กโรนฺติ   เอวํ   โข
วาสิฏฺฐา    รญฺโญ    จกฺกวตฺติสฺส    สรีเร   ปฏิปชฺชนฺติ   ยถา   โข
วาสิฏฺฐา   รญฺโญ   จกฺกวตฺติสฺส   สรีเร   ปฏิปชฺชนฺติ  เอวํ  ตถาคตสฺส
สรีเร   ปฏิปชฺชิตพฺพํ  จาตุมฺมหาปเถ  ตถาคตสฺส  ถูโป  กาเรตพฺโพ  ๓
ตตฺถ   เย   มาลํ   วา   คนฺธํ  วา  จุณฺณกํ  วา  อาโรเปสฺสนฺติ  วา
อภิวาเทสฺสนฺติ    วา   จิตฺตํ   วา   ปสาเทสฺสนฺติ   เตสนฺตํ   ภวิสฺสติ
ทีฆรตฺตํ   หิตาย   สุขายาติ   ฯ   อถโข   โกสินารกา  มลฺลา  ปุริเส
อาณาเปสุํ   เตนหิ   ภเณ   มลฺลานํ   วิหตกปฺปาสํ   สนฺนิปาเตถาติ  ฯ
อถโข   โกสินารกา   มลฺลา  ภควโต  สรีรํ  อหเตน  วตฺเถน  เวเฐสุํ
อหเตน   วตฺเถน   เวเฐตฺวา   วิหเตน   กปฺปาเสน  เวเฐสุํ  วิหเตน
กปฺปาเสน   เวเฐตฺวา   อหเตน   วตฺเถน  เวเฐสุํ  เอเตน  อุปาเยน
ปญฺจหิ   ยุคสเตหิ   ภควโต   สรีรํ   เวเฐตฺวา   อยสาย  เตลโทณิยา
ปกฺขิปิตฺวา   อญฺญิสฺสา   อยสาย   โทณิยา   ปฏิกฺกุชฺชิตฺวา   สพฺพคนฺธานํ
จิตกํ กริตฺวา ภควโต สรีรํ จิตกํ อาโรเปสุํ ฯ
     [๑๕๔]  เตน  โข  ปน  สมเยน  อายสฺมา  มหากสฺสโป  ปาวาย
กุสินารํ    อทฺธานมคฺคปฏิปนฺโน    โหติ    มหตา   ภิกฺขุสงฺเฆน   สทฺธึ
#๑-๒ ม. อายสาย ฯ สพฺพตฺถ อีทิสเมว ฯ ๓ ม. ยุ. กาตพฺโพ ฯ
