เอตทโหสิ   อมฺโภ   กสฺส   ๑   นุ  โข  เอโส  สทฺโท  เอวํรชนิโย
เอวํกมฺมนิโย  เอวํมทนิโย  เอวํพนฺธนิโย  เอวํมุญฺจนิโยติ  ฯ  สนฺนิปติตฺวา
ตํ   สงฺขธมํ   เอตทโวจุํ   อมฺโภ   กสฺส   นุ   โข   เอโส   สทฺโท
เอวํรชนิโย   เอวํกมฺมนิโย   เอวํมทนิโย   เอวํพนฺธนิโย  เอวํมุญฺจนิโยติ
เอโส   โข   โภ   สงฺโข   นาม   ยสฺส   โส   สทฺโท  เอวํรชนิโย
เอวํกมฺมนิโย   เอวํมทนิโย   เอวํพนฺธนิโย   เอวํมุญฺจนิโยติ  ฯ  เต  ตํ
สงฺขํ   อุตฺตานํ   นิปาเตสุํ  วเทหิ  โภ  สงฺข  วเทหิ  โภ  สงฺขาติ  ฯ
เนว  โส  สงฺโข  สทฺทมกาสิ  ฯ  เต  ตํ สงฺขํ อวกุชฺชํ นิปาเตสุํ ปสฺเสน
นิปาเตสุํ    ทุติเยน    ปสฺเสน   นิปาเตสุํ   อุทฺธํ   ฐเปสุํ   โอมุทฺธกํ
ฐเปสุํ     ปาณินา    อาโกเฏสุํ    เลณฺฑุนา    อาโกเฏสุํ    ทณฺเฑน
อาโกเฏสุํ   สตฺเถน   อาโกเฏสุํ   โอธุนึสุ   สนฺธุนึสุ   นิทฺธุนึสุ  วเทหิ
โภ   สงฺข  วเทหิ  โภ  สงฺขาติ  ฯ  เนว  โส  สงฺโข  สทฺทมกาสิ  ฯ
อถโข   ราชญฺญ   ตสฺส  สงฺขธมสฺส  เอตทโหสิ  ยาว  โข  ๒  พาลา
อิเม   ปจฺจนฺตชนปทา   มนุสฺสา   กถญฺหิ   นาม   อโยนิโส   สงฺขสทฺทํ
คเวสิสฺสนฺตีติ   ฯ   เตสํ  เปกฺขมานานํ  สงฺขํ  คเหตฺวา  ติกฺขตฺตุํ  สงฺขํ
อุปฬาเสตฺวา   สงฺขํ   อาทาย   ปกฺกามิ   ฯ   อถโข   ราชญฺญ  เตสํ
ปจฺจนฺตชนปทานํ   มนุสฺสานํ   เอตทโหสิ   ยทา   กิร  โภ  อยํ  สงฺโข
นาม   ปุริสสหคโต  จ  โหติ  วายามสหคโต  จ  วาโยสหคโต  ๓  จ
ตทายํ   สงฺโข   สทฺทํ  กโรติ  ยทา  ปนายํ  สงฺโข  เนว  ปุริสสหคโต
โหติ   น   วายามสหคโต   น   วาโยสหคโต   นายํ   สงฺโข   สทฺทํ
#๑ ยุ. กิสฺส นุ โข ฯ อิโต ปรํ อีทิสเมว ฯ ๒ ม. ยุ. โข สทฺโท  นตฺถิ ฯ
#๓ ม. วายุสหคโต ฯ อิโต ปรํ อีทิสเมว ฯ
