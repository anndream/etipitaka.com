โข   เม   โสมนสฺสํ   เสวโต   อกุสลา   ธมฺมา   ปริหายนฺติ  กุสลา
ธมฺมา   อภิวฑฺฒนฺตีติ   เอวรูปํ   โสมนสฺสํ   เสวิตพฺพํ  ฯ  ตตฺถ  ยญฺเจ
สวิตกฺกํ   สวิจารํ   ยญฺเจ   อวิตกฺกํ  อวิจารํ  เย  อวิตกฺเก  อวิจาเร
(๑)  ปณีตตเร  โสมนสฺสํ  จาหํ  เทวานมินฺท  ทุวิเธน วทามิ เสวิตพฺพํปิ
อเสวิตพฺพํปีติ   ฯ   อิติ   ยนฺตํ   วุตฺตํ   อิทเมตํ   ปฏิจฺจ   วุตฺตํ   ฯ
โทมนสฺสํ  จาหํ  เทวานมินฺท  ทุวิเธน  วทามิ  เสวิตพฺพํปิ อเสวิตพฺพํปีติ ฯ
อิติ    โข    ปเนตํ    วุตฺตํ    กิญฺเจตํ   ปฏิจฺจ   วุตฺตํ   ฯ   ตตฺถ
ยํ   ชญฺญา   โทมนสฺสํ   อิมํ   โข   เม   โทมนสฺสํ  เสวโต  อกุสลา
ธมฺมา   อภิวฑฺฒนฺติ   กุสลา   ธมฺมา   ปริหายนฺตีติ   เอวรูปํ  โทมนสฺสํ
น   เสวิตพฺพํ   ฯ   ตตฺถ   ยํ   ชญฺญา   โทมนสฺสํ   อิมํ   โข   เม
โทมนสฺสํ    เสวโต    อกุสลา   ธมฺมา   ปริหายนฺติ   กุสลา   ธมฺมา
อภิวฑฺฒนฺตีติ    เอวรูปํ    โทมนสฺสํ    เสวิตพฺพํ    ฯ   ตตฺถ   ยญฺเจ
สวิตกฺกํ   สวิจารํ   ยญฺเจ   อวิตกฺกํ  อวิจารํ  เย  อวิตกฺเก  อวิจาเร
ปณีตตเร   โทมนสฺสํ   จาหํ   เทวานมินฺท   ทุวิเธน  วทามิ  เสวิตพฺพํปิ
อเสวิตพฺพํปีติ   ฯ   อิติ   ยนฺตํ   วุตฺตํ   อิทเมตํ   ปฏิจฺจ   วุตฺตํ   ฯ
อุเปกฺขํ  จาหํ  เทวานมินฺท  ทุวิเธน  วทามิ  เสวิตพฺพํปิ  อเสวิตพฺพํปีติ ฯ
อิติ    โข    ปเนตํ    วุตฺตํ    กิญฺเจตํ   ปฏิจฺจ   วุตฺตํ   ฯ   ตตฺถ
ยํ   ชญฺญา   อุเปกฺขํ  อิมํ  โข  เม  อุเปกฺขํ  เสวโต  อกุสลา  ธมฺมา
อภิวฑฺฒนฺติ    กุสลา   ธมฺมา   ปริหายนฺตีติ   เอวรูปา   อุเปกฺขา   น
เสวิตพฺพา   ฯ   ตตฺถ   ยํ   ชญฺญา   อุเปกฺขํ  อิมํ  โข  เม  อุเปกฺขํ
#๑ ม. เต ฯ สี. ยุ. เส ฯ อิโต ปรํ อีทิสเมว ฯ
