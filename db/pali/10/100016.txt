     [๒๐]   ธมฺมตา   เอสา   ภิกฺขเว   ยถา  อญฺญา  อิตฺถิกา  นว
วา  ทส  วา  มาเส  คพฺภํ  กุจฺฉินา  ปริหริตฺวา วิชายนฺติ น เหวํ [๑]
โพธิสตฺตมาตา   วิชายติ   ฯ  ทเสว  มาสานิ  โพธิสตฺตํ  โพธิสตฺตมาตา
กุจฺฉินา ปริหริตฺวา วิชายติ ฯ อยเมตฺถ ธมฺมตา ฯ
     [๒๑]   ธมฺมตา  เอสา  ภิกฺขเว  ยถา  อญฺญา  อิตฺถิกา  นิสินฺนา
วา   นิปนฺนา   วา   วิชายนฺติ   น   เหวํ   โพธิสตฺตํ  โพธิสตฺตมาตา
วิชายติ   ฐิตา   จ   โพธิสตฺตํ   โพธิสตฺตมาตา  วิชายติ  ฯ  อยเมตฺถ
ธมฺมตา ฯ
     [๒๒]  ธมฺมตา  เอสา  ภิกฺขเว  ยทา  โพธิสตฺโต  มาตุ กุจฺฉิสฺมา
นิกฺขมติ   เทวา   ปฐมํ   ปฏิคฺคณฺหนฺติ   ปจฺฉา   มนุสฺสา  ฯ  อยเมตฺถ
ธมฺมตา ฯ
     [๒๓]  ธมฺมตา  เอสา  ภิกฺขเว  ยทา  โพธิสตฺโต  มาตุ กุจฺฉิสฺมา
นิกฺขมติ   อปฺปตฺโต   จ   ๒   โพธิสตฺโต   ปฐวึ  โหติ  จตฺตาโร  นํ
เทวปุตฺตา   ปฏิคฺคเหตฺวา   มาตุ   ปุรโต   ฐเปนฺติ   อตฺตมนา   เทวิ
โหหิ มเหสกฺโข เต ปุตฺโต อุปฺปนฺโนติ ฯ อยเมตฺถ ธมฺมตา ฯ
     [๒๔]  ธมฺมตา  เอสา  ภิกฺขเว  ยทา  โพธิสตฺโต  มาตุ กุจฺฉิสฺมา
นิกฺขมติ  วิสโท  ๒  ว  นิกฺขมติ อมกฺขิโต อุทฺเทน ๓ อมกฺขิโต เสเมฺหน
อมกฺขิโต   รุหิเรน   อมกฺขิโต   เกนจิ   อสุจินา   สุทฺโธ  วิสุทฺโธ  ฯ
เสยฺยถาปิ   ภิกฺขเว   มณิรตนํ  กาสิเก  วตฺเถ  นิกฺขิตฺตํ  เนว  มณิรตนํ
กาสิกํ   วตฺถํ   มกฺเขติ   นปิ   กาสิกํ   วตฺถํ   มณิรตนํ   มกฺเขติ  ตํ
#๑ ม. ยุ. ว. ฯ ๒ โป. วิสุทฺโธ ฯ ๓ ม. ยุ. อุเทน ฯ ๔ ม. ยุ. วิสโท ฯ
