อากาเรสุ   เตสุ   ลิงฺเคสุ   เตสุ   นิมิตฺเตสุ  เตสุ  อุทฺเทเสสุ  อสติ
อปิ   นุ   โข   ผสฺโส   ปญฺญาเยถาติ   ฯ   โน   เหตํ   ภนฺเต  ฯ
ตสฺมาติหานนฺท   เอเสว   เหตุ   เอตํ   นิทานํ   เอส  สมุทโย  เอส
ปจฺจโย    ผสฺสสฺส   ยทิทํ   นามรูปํ   ฯ   วิญฺญาณปจฺจยา   นามรูปนฺติ
อิติ   โข  ปเนตํ  วุตฺตํ  ฯ  ตทานนฺท  อิมินาเปตํ  ปริยาเยน  เวทิตพฺพํ
ยถา   วิญฺญาณปจฺจยา   นามรูปํ   ฯ   วิญฺญาณญฺจ   หิ   อานนฺท  มาตุ
กุจฺฉิสฺมึ   น   โอกฺกมิสฺสถ   อปิ   นุ   โข   นามรูปํ   มาตุ  กุจฺฉิสฺมึ
สมุจฺฉิชฺชิสฺสถาติ   ฯ   โน   เหตํ   ภนฺเต  ฯ  วิญฺญาณญฺจ  หิ  อานนฺท
มาตุ   กุจฺฉิสฺมึ   โอกฺกมิตฺวา   โวกฺกมิสฺสถ   อปิ   นุ   โข   นามรูปํ
อิตฺถตฺตาย   อภินิพฺพตฺติสฺสถาติ   ฯ   โน   เหตํ  ภนฺเต  ฯ  วิญฺญาณญฺจ
หิ  อานนฺท  ทหรสฺเสว  สโต  โวจฺฉิชฺชิสฺสถ  กุมารกสฺส  วา  กุมาริกาย
วา   อปิ   นุ  โข  นามรูปํ  วุฑฺฒึ  วิรุฬฺหึ  เวปุลฺลํ  อาปชฺชิสฺสถาติ  ฯ
โน   เหตํ   ภนฺเต   ฯ   ตสฺมาติหานนฺท  เอเสว  เหตุ  เอตํ  นิทานํ
เอส    สมุทโย    เอส   ปจฺจโย   นามรูปสฺส   ยทิทํ   วิญฺญาณํ   ฯ
นามรูปปจฺจยา   วิญฺญาณนฺติ   อิติ   โข   ปเนตํ   วุตฺตํ   ฯ  ตทานนฺท
อิมินาเปตํ   ปริยาเยน   เวทิตพฺพํ   ยถา   นามรูปปจฺจยา  วิญฺญาณํ  ฯ
วิญฺญาณญฺจ   หิ   อานนฺท   นามรูเป  ปติฏฺฐํ  น  ลภึสฺสถ  อปิ  นุ  โข
อายตึ   ชาติชรามรณทุกฺขสมุทยสมฺภโว   ปญฺญาเยถาติ   ฯ   โน   เหตํ
ภนฺเต   ฯ  ตสฺมาติหานนฺท  เอเสว  เหตุ  เอตํ  นิทานํ  เอส  สมุทโย
เอส   ปจฺจโย   วิญฺญาณสฺส   ยทิทํ   นามรูปํ   ฯ   เอตฺตาวตา   โข
#๑ ยุ. มาตุกุจฺฉึ ฯ อิโต ปรํ อีทิสเมว ฯ
