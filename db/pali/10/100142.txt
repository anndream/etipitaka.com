           ปริปกฺโก วโย มยฺหํ        ปริตฺตํ มม ชีวิตํ
           ปหาย โว คมิสฺสามิ        กตํ เม สรณมตฺตโน ฯ
           อปฺปมตฺตา สตีมนฺโต        สุสีลา โหถ ภิกฺขโว
           สุสมาหิตสงฺกปฺปา          สจิตฺตมนุรกฺขถ ฯ
           โย อิมสฺมึ ธมฺมวินเย       อปฺปมตฺโต วิหริสฺสติ ๑
           ปหาย ชาติสํสารํ          ทุกฺขสฺสนฺตํ กริสฺสตีติ ฯ
                    ตติยภาณวารํ ฯ ๒
     [๑๐๙]  อถโข  ภควา  ปุพฺพณฺหสมยํ  นิวาเสตฺวา  ปตฺตจีวรมาทาย
เวสาลึ   ปิณฺฑาย   ปาวิสิ   เวสาลิยํ   ปิณฺฑาย   จริตฺวา   ปจฺฉาภตฺตํ
ปิณฺฑปาตปฏิกฺกนฺโต  นาคาวโลกิตํ  ๓  เวสาลึ  อปโลเกตฺวา  อายสฺมนฺตํ
อานนฺทํ     อามนฺเตสิ     อิทํ     ปจฺฉิมกํ     อานนฺท    ตถาคตสฺส
เวสาลิยา   ๔   ทสฺสนํ  ภวิสฺสติ  อายามานนฺท  เยน  ภณฺฑคาโม  ๕
เตนุปสงฺกมิสฺสามาติ  ฯ  เอวํ  ภนฺเตติ  โข  อายสฺมา  อานนฺโท ภควโต
ปจฺจสฺโสสิ   ฯ   อถโข   ภควา   มหตา   ภิกฺขุสงฺเฆน   สทฺธึ   เยน
ภณฺฑคาโม   ตทวสริ   ฯ   ตตฺร   สุทํ   ภควา  ภณฺฑคาเม  วิหรติ  ฯ
ตตฺร    โข   ภควา   ภิกฺขู   อามนฺเตสิ   จตุนฺนํ   ภิกฺขเว   ธมฺมานํ
อนนุโพธา    อปฺปฏิเวธา    เอวมิทํ    ทีฆมทฺธานํ   สนฺธาวิตํ   สํสริตํ
มมญฺเจว   ตุมฺหากญฺจ   ฯ   กตเมสํ   จตุนฺนํ   ฯ   อริยสฺส   ภิกฺขเว
สีลสฺส    อนนุโพธา    อปฺปฏิเวธา    เอวมิทํ   ทีฆมทฺธานํ   สนฺธาวิตํ
#๑ สี. ยุ. วิเหสฺสติ ฯ ม. วิหสฺสติ ฯ ๒ ยุ. ตติยกภาณวารํ นิฏฺฐิตํ ฯ ม. ตติโย
#ภาณวาโร ฯ ๓ ม. ยุ. นาคาปโลกิตํ ฯ ๔ ยุ. เวสาลิทสฺสนํ ฯ ๕ ม. ภณฺฑคาโม ฯ
#อิโต ปรํ อีทิสเมว ฯ
