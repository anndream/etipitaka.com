ปริกฺขิปิตฺวา   นจฺเจหิ   คีเตหิ   วาทิเตหิ   มาเลหิ   คนฺเธหิ  สกฺกรึสุ
ครุกรึสุ มาเนสุํ ปูเชสุํ ฯ
     [๑๕๗]   อสฺโสสิ  โข  ราชา  มาคโธ  อชาตสตฺตุ  เวเทหิปุตฺโต
ภควา   กิร   กุสินารายํ   ปรินิพฺพุโตติ   ฯ   อถโข   ราชา  มาคโธ
อชาตสตฺตุ    เวเทหิปุตฺโต    โกสินารกานํ    มลฺลานํ   ทูตํ   ปาเหสิ
ภควาปิ   ขตฺติโย   อหํปิ   ขตฺติโย   อหํ   อรหามิ   ภควโต  สรีรานํ
ภาคํ   อหํปิ   ภควโต  สรีรานํ  ถูปญฺจ  มหญฺจ  กริสฺสามีติ  ฯ  อสฺโสสุํ
โข   เวสาลิกา   ลิจฺฉวี   ภควา   กิร   กุสินารายํ   ปรินิพฺพุโตติ  ฯ
อถโข    เวสาลิกา   ลิจฺฉวี   โกสินารกานํ   มลฺลานํ   ทูตํ   ปาเหสุํ
ภควาปิ   ขตฺติโย   มยมฺปิ   ขตฺติยา  มยมฺปิ  อรหาม  ภควโต  สรีรานํ
ภาคํ   มยมฺปิ   ภควโต   สรีรานํ   ถูปญฺจ   มหญฺจ   กริสฺสามาติ   ฯ
อสฺโสสุํ   โข   กาปิลวตฺถวา   ๑   สกฺยา   ภควา   กิร  กุสินารายํ
ปรินิพฺพุโตติ   ฯ   อถโข   กาปิลวตฺถวา  สกฺยา  โกสินารกานํ  มลฺลานํ
ทูตํ   ปาเหสุํ   ภควา   อมฺหากํ  ญาติเสฏฺโฐ  มยมฺปิ  อรหาม  ภควโต
สรีรานํ  ภาคํ  มยมฺปิ  ภควโต  สรีรานํ  ถูปญฺจ  มหญฺจ  กริสฺสามาติ  ฯ
อสฺโสสุํ   โข   อลฺลกปฺปกา   ถูลโย   ๓   ภควา   กิร   กุสินารายํ
ปรินิพฺพุโตติ   ฯ   อถโข   อลฺลกปฺปกา   ถูลโย  โกสนารกานํ  มลฺลานํ
ทูตํ   ปาเหสุํ   ภควาปิ   ขตฺติโย   มยมฺปิ   ขตฺติยา   มยมฺปิ  อรหาม
ภควโต   สรีรานํ   ภาคํ   มยมฺปิ   ภควโต   สรีรานํ   ถูปญฺจ  มหญฺจ
#๑-๒ ม. กปิลวตฺถุวาสี ฯ ๓ สี. ม. ยุ. พุลโย ฯ
