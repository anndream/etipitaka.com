ปุฏฺฐา   เต   ภควตา   พฺยากตา   ฯ   ตสฺมา  อิมสฺส  เวยฺยากรณสฺส
สกฺกปโญฺหเตฺวว อธิวจนนฺติ ฯ
                 สกฺกปญฺหสุตฺตํ นิฏฺฐิตํ อฏฺฐมํ ฯ
                   ________________
                     มหาสติปฏฺฐานสุตฺตํ
     [๒๗๓]   เอวมฺเม   สุตํ   ฯ  เอกํ  สมยํ  ภควา  กุรูสุ  วิหรติ
กมฺมาสทมฺมํ  ๑  นาม  กุรูนํ  นิคโม  ฯ ตตฺร โข ภควา ภิกฺขู อามนฺเตสิ
ภิกฺขโวติ  ฯ  ภทนฺเตติ  ๑  เต  ภิกฺขู  ภควโต  ปจฺจสฺโสสุํ  ฯ  ภควา
เอตทโวจ    เอกายโน   อยํ   ภิกฺขเว   มคฺโค   สตฺตานํ   วิสุทฺธิยา
โสกปริเทวานํ    สมติกฺกมาย   ทุกฺขโทมนสฺสานํ   อตฺถงฺคมาย   ญายสฺส
อธิคมาย   นิพฺพานสฺส   สจฺฉิกิริยาย   ยทิทํ   จตฺตาโร  สติปฏฺฐานา  ฯ
กตเม   จตฺตาโร   ฯ  อิธ  ภิกฺขเว  ภิกฺขุ  กาเย  กายานุปสฺสี  วิหรติ
อาตาปี    สมฺปชาโน    สติมา    วิเนยฺย    โลเก   อภิชฺฌาโทมนสฺสํ
เวทนาสุ   เวทนานุปสฺสี   วิหรติ   อาตาปี  สมฺปชาโน  สติมา  วิเนยฺย
โลเก    อภิชฺฌาโทมนสฺสํ    จิตฺเต    จิตฺตานุปสฺสี    วิหรติ   อาตาปี
สมฺปชาโน    สติมา    วิเนยฺย    โลเก    อภิชฺฌาโทมนสฺสํ   ธมฺเมสุ
ธมฺมานุปสฺสี   วิหรติ   อาตาปี   สมฺปชาโน   สติมา   วิเนยฺย   โลเก
อภิชฺฌาโทมนสฺสํ ฯ
                  อุทฺเทสวารกถา นิฏฺฐิตา ฯ
     [๒๗๔]  กถญฺจ  [๓]  ภิกฺขเว  ภิกฺขุ กาเย กายานุปสฺสี วิหรติ ฯ
อิธ   ภิกฺขเว   ภิกฺขุ  อรญฺญคโต  วา  รุกฺขมูลคโต  วา  สุญฺญาคารคโต
วา   นิสีทติ   ปลฺลงฺกํ   อาภุชิตฺวา   อุชุํ   กายํ  ปณิธาย  ปริมุขํ  สตึ
อุปฏฺฐเปตฺวา   ฯ   โส   สโต   ว  อสฺสสติ  สโต  ๔  ปสฺสสติ  ทีฆํ
#๑ ม. ยุ. กมฺมาสธมฺมํ นาม ฯ ๒ ม. ภทฺทนฺเตติ ฯ ๓ ม. ปน ฯ ๔ ม. สโตว ฯ
