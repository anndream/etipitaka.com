เปสฺสนฺติ  ฯเปฯ     เมตฺตํ     มโนกมฺมํ     ปจฺจุปฏฺฐเปสฺสนฺติ     สพฺรหฺมจารีสุ
อาวิ   เจว   รโห   จ   วุฑฺฒิเยว   ภิกฺขเว  ภิกฺขูนํ  ปาฏิกงฺขา  โน
ปริหานิ   ฯ   ยาวกีวญฺจ   ภิกฺขเว   ภิกฺขู   เย  เต  ลาภา  ธมฺมิกา
ธมฺมลทฺธา    อนฺตมโส    ปตฺตปริยาปนฺนมตฺตํปิ    ตถารูเปหิ    ลาเภหิ
น  ๑  อปฺปฏิวิภตฺตโภคี  ภวิสฺสนฺติ  สีลวนฺเตหิ สพฺรหฺมจารีหิ สาธารณโภคี
วุฑฺฒิเยว     ภิกฺขเว    ภิกฺขูนํ    ปาฏิกงฺขา    โน    ปริหานิ    ฯ
ยาวกีวญฺจ   ภิกฺขเว   ภิกฺขู   ยานิ  ตานิ  สีลานิ  อขณฺฑานิ  อจฺฉิทฺทานิ
อสพลานิ     อกมฺมาสานิ    ภุชิสฺสานิ    วิญฺญูปสตฺถานิ    อปรามฏฺฐานิ
สมาธิสํวตฺตนิกานิ    ตถารูเปสุ    สีเลสุ    สีลสามญฺญคตา   วิหริสฺสนฺติ
สพฺรหฺมจารีหิ   อาวิ   เจว   รโห   จ   วุฑฺฒิเยว   ภิกฺขเว   ภิกฺขูนํ
ปฏิกงฺขา    โน    ปริหานิ   ฯ   ยาวกีวญฺจ   ภิกฺขเว   ภิกฺขู   ยายํ
ทิฏฺฐิ    อริยา    นิยฺยานิกา    นิยฺยาติ   ตกฺกรสฺส   สมฺมาทุกฺขกฺขยาย
ตถารูปาย    ทิฏฺฐิยา    ทิฏฺฐิสามญฺญคตา    วิหริสฺสนฺติ    สพฺรหฺมจารีหิ
อาวิ   เจว   รโห   จ   วุฑฺฒิเยว   ภิกฺขเว  ภิกฺขูนํ  ปาฏิกงฺขา  โน
ปริหานิ   ฯ  ยาวกีวญฺจ  ภิกฺขเว  อิเม  ฉ  อปริหานิยา  ธมฺมา  ภิกฺขูสุ
ฐสฺสนฺติ   อิเมสุ   จ   ฉสุ  อปริหานิเยสุ  ธมฺเมสุ  ภิกฺขู  สนฺทิสฺสิสฺสนฺติ
วุฑฺฒิเยว   ภิกฺขเว   ภิกฺขูนํ   ปาฏิกงฺขา   โน   ปริหานีติ   ฯ  ตตฺรปิ
สุทํ   ภควา   ราชคเห   วิหรนฺโต  คิชฺฌกูเฏ  ปพฺพเต  เอตเทว  พหุลํ
ภิกฺขูนํ   ธมฺมึ   กถํ   กโรติ   อิติ   สีลํ   อิติ   สมาธิ   อิติ  ปญฺญา
สีลปริภาวิโต   สมาธิ   มหปฺผโล   โหติ   มหานิสํโส   สมาธิปริภาวิตา
#๑ ม. ยุ. นสทฺโท นตฺถิ ฯ อติเรโก ภเวยฺย ฯ
