วิญฺญู   ปุริสา   ภาสิตสฺส   อตฺถํ   อาชานนฺติ   ฯ   ภูตปุพฺพํ   ราชญฺญ
อญฺญตโร  ชนปเท  ๑  วุฏฺฐาสิ  ฯ  อถโข  สหายโก สหายกํ อามนฺเตสิ
อายาม   สมฺม   เยน  โส  ชนปโท  เตนุปสงฺกมิสฺสาม  อปฺเปวนาเมตฺถ
กิญฺจิ   ธนํ   อธิคจฺเฉยฺยามาติ   ฯ   เอวํ   สมฺมาติ   โข   สหายโก
สหายกสฺส   ปจฺจสฺโสสิ   ฯ   เต   เยน  โส  ชนปโท  เยน  อญฺญตรํ
คามปชฺชํ   ๒   เตนุปสงฺกมึสุ   ตตฺถ  อทฺทสํสุ  ปหูตํ  สาณํ  ฉฑฺฑิตํ  ฯ
ทิสฺวา    สหายโก    สหายกํ   อามนฺเตสิ   อิทํ   โข   สมฺม   ปหูตํ
สาณํ    ฉฑฺฑิตํ    เตนหิ    สมฺม   ตฺวญฺจ   สาณภารํ   พนฺธ   อหญฺจ
สาณภารํ   พนฺธิสฺสามิ   อุโภ  สาณภารํ  อาทาย  คมิสฺสามาติ  ฯ  เอวํ
สมฺมาติ   โข   สหายโก   สหายกสฺส   ปฏิสฺสุตฺวา  สาณภารํ  พนฺธิ  ฯ
เต   อุโภ   สาณภารํ  อาทาย  เยน  อญฺญตรํ  คามปชฺชํ  เตนุปสงฺกมึสุ
ตตฺถ     อทฺทสํสุ     ปหูตํ     สาณสุตฺตํ     ฉฑฺฑิตํ     ฯ    ทิสฺวา
สหายโก   สหายกํ   อามนฺเตสิ  ยสฺส  โข  สมฺม  อตฺถาย  อิจฺเฉยฺยาม
สาณํ    อิทํ    ปหูตํ    สาณสุตฺตํ    ฉฑฺฑิตํ    เตนหิ   สมฺม   ตฺวญฺจ
สาณภารํ     ฉฑฺเฑหิ     อหญฺจ     สาณภารํ    ฉฑฺเฑสฺสามิ    อุโภ
สาณสุตฺตภารํ  อาทาย  คมิสฺสามาติ  ฯ  อยํ  โข  เม  สมฺม  สาณภาโร
ทุราคโต  ๓  จ  สุสนฺนทฺโธ  จ  อลํ  เม  ตฺวํ  ปชานาหีติ  ฯ  อถโข
โส   สหายโก   สาณภารํ   ฉฑฺเฑตฺวา   สาณสุตฺตภารํ  อาทิยิ  ฯ  เต
เยน    อญฺญตรํ    คามปชฺชํ   เตนุปสงฺกมึสุ   ตตฺถ   อทฺทสํสุ   ปหูตา
สาณิโย   ฉฑฺฑิตา   ฯ   ทิสฺวา   สหายโก   สหายกํ  อามนฺเตสิ  ยสฺส
#๑ ม. ยุ. ชนปโท ฯ ๒ ม. คามปฏฺฏํ ฯ สี. คามปตฺตํ ฯ ยุ. คามปทฺธนํ ฯ อิโต
#ปรํ อีทิสเมว ฯ ๓ ม. ยุ. ทุราภโต ฯ อิโต ปรํ อีทิสเมว ฯ
