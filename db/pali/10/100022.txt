     อยํ   หิ   เทว   กุมาโร   อุณฺหีสสีโส   ยํปายํ   เทว  กุมาโร
อุณฺหีสสีโส อิทมฺปิสฺส มหาปุริสสฺส มหาปุริสลกฺขณํ ภวติ ฯ
     [๓๐]   อิเมหิ  โข  อยํ  เทว  กุมาโร  ทฺวตฺตึสมหาปุริสลกฺขเณหิ
สมนฺนาคโต    เยหิ   สมนฺนาคตสฺส   มหาปุริสสฺส   เทฺว   ว   คติโย
ภวนฺติ   อนญฺญา   สเจ   อคารํ   อชฺฌาวสติ   ราชา  โหติ  จกฺกวตฺติ
ธมฺมิโก    ธมฺมราชา    จาตุรนฺโต    วิชิตาวี    ชนปทฏฺฐาวริยปฺปตฺโต
สตฺตรตนสมนฺนาคโต     ตสฺสิมานิ    สตฺตรตนานิ    ภวนฺติ    เสยฺยถีทํ
จกฺกรตนํ    หตฺถิรตนํ    อสฺสรตนํ    มณิรตนํ    อิตฺถีรตนํ   คหปติรตนํ
ปรินายกรตนเมว   สตฺตมํ   ปโรสหสฺสํ   โข   ปนสฺส   ปุตฺตา   ภวนฺติ
สูรา   วีรงฺครูปา   ปรเสนปฺปมทฺทนา   โส   อิมํ   ปฐวึ  สาครปริยนฺตํ
อทณฺเฑน    อสตฺเถน   ธมฺเมน   สเมน   อภิวิชิย   อชฺฌาวสติ   สเจ
โข   ปน   อคารสฺมา   อนคาริยํ  ปพฺพชติ  อรหํ  โหติ  สมฺมาสมฺพุทฺโธ
โลเก วิวฏจฺฉโท โหติ ฯ
     [๓๑]   อถโข   ภิกฺขเว   พนฺธุมา  ราชา  เนมิตฺเต  พฺราหฺมเณ
อหเตหิ  วตฺเถหิ  อจฺฉาเทตฺวา  ๑  สพฺพกาเมหิ  สนฺตปฺเปสิ  ฯ  อถโข
ภิกฺขเว   พนฺธุมา  ราชา  วิปสฺสิสฺส  กุมารสฺส  ธาติโย  อุปฏฺฐาเปสิ  ฯ
อญฺญา   ขีรํ   ปาเยนฺติ   อญฺญา   นฺหาเปนฺติ   ๒   อญฺญา  ธาเรนฺติ
อญฺญา   องฺเกน   ปริหรนฺติ   ฯ  ชาตสฺส  โข  ปน  ภิกฺขเว  วิปสฺสิสฺส
กุมารสฺส   เสตจฺฉตฺตํ   ธารยิตฺถ   ทิวา  เจว  รตฺตึ  จ  มา  นํ  สีตํ
#๑ ม. ยุ. อจฺฉาทาเปตฺวา ฯ ๒ นหาเปนฺตีติ ปาเฐน ภวิตพฺพํ ฯ
