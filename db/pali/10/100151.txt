ปฏิสฺสุตฺวา   ปตฺตํ   คเหตฺวา   เยน   สา   นทิกา   เตนุปสงฺกมิ   ฯ
อถโข   สา   นทิกา  จกฺกจฺฉินฺนา  ปริตฺตา  ลุฬิตา  อาวิลา  สนฺทมานา
อายสฺมนฺเต   อานนฺเท   อุปสงฺกมนฺเต   อจฺฉา   วิปฺปสนฺนา   อนาวิลา
สนฺทติ   ๑   ฯ   อถโข   อายสฺมโต  อานนฺทสฺส  เอตทโหสิ  อจฺฉริยํ
วต   โภ   อพฺภุตํ  วต  โภ  ตถาคตสฺส  มหิทฺธิกตา  มหานุภาวตา  ๒
อยํ   หิ  สา  นทิกา  จกฺกจฺฉินฺนา  ปริตฺตา  ลุฬิตา  อาวิลา  สนฺทมานา
มยิ   อุปสงฺกมนฺเต   อจฺฉา  วิปฺปสนฺนา  อนาวิลา  สนฺทตีติ  ฯ  ปตฺเตน
ปานียํ   อาทาย   เยน   ภควา   เตนุปสงฺกมิ   อุปสงฺกมิตฺวา  ภควนฺตํ
เอตทโวจ   อจฺฉริยํ   ภนฺเต   อพฺภุตํ   ภนฺเต   ตถาคตสฺส  มหิทฺธิกตา
มหานุภาวตา   ๓   อิทานิ   สา  ภนฺเต  นทิกา  จกฺกจฺฉินฺนา  ปริตฺตา
ลุฬิตา   อาวิลา   สนฺทมานา   มยิ   อุปสงฺกมนฺเต   อจฺฉา  วิปฺปสนฺนา
อนาวิลา   สนฺทิตฺถ   ปิวตุ   ภควา  ปานียํ  ปิวตุ  สุคโต  ปานียนฺติ  ฯ
อถโข ภควา ปานียํ อปายิ ฯ
     [๑๒๐]  เตน  โข  ปน  สมเยน  ปุกฺกุโส  มลฺลปุตฺโต  อาฬารสฺส
กาลามสฺส   สาวโก   กุสินาราย   ปาวํ  อทฺธานมคฺคปฏิปนฺโน  โหติ  ฯ
อทฺทสา   โข   ปุกฺกุโส   มลฺลปุตฺโต   ภควนฺตํ   อญฺญตรสฺมึ   รุกฺขมูเล
นิสินฺนํ     ทิสฺวาน     เยน    ภควา    เตนุปสงฺกมิ    อุปสงฺกมิตฺวา
ภควนฺตํ   อภิวาเทตฺวา   เอกมนฺตํ   นิสีทิ   ฯ  เอกมนฺตํ  นิสินฺโน  โข
ปุกฺกุโส   มลฺลปุตฺโต   ภควนฺตํ   เอตทโวจ   อจฺฉริยํ   ภนฺเต   อพฺภุตํ
ภนฺเต   สนฺเตน   วต   ภนฺเต   ปพฺพชิตา  วิหาเรน  วิหรนฺติ  ภูตปุพฺพํ
#๑ ม. ยุ. สนฺทิตฺถ ฯ ๒-๓ โป. มหานุภาวกตา ฯ
