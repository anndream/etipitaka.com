ชาติกา  อสฺสวนตา       ธมฺมสฺส      ปริหายนฺติ      ภวิสฺสนฺติ      ธมฺมสฺส
อญฺญาตาโร   ๑   อปิจ   ภนฺเต   มยํ   ตถา  กริสฺสาม  ยถา  ภิกฺขู
ฉนฺนํ   ฉนฺนํ   วสฺสานํ   อจฺจเยน   พนฺธุมตึ   ราชธานึ  อุปสงฺกมิสฺสนฺติ
ปาติโมกฺขุทฺเทสายาติ    อิทมโวจ    ภิกฺขเว   โส   มหาพฺรหฺมา   อิทํ
วตฺวา   มํ   อภิวาเทตฺวา   ปทกฺขิณํ   กตฺวา   ตตฺเถว  อนฺตรธายิ  ฯ
อนุชานามิ  ภิกฺขเว  จรถ  จาริกํ  พหุชนหิตาย พหุชนสุขาย โลกานุกมฺปาย
อตฺถาย    หิตาย    สุขาย    เทวมนุสฺสานํ    มา    เอเกน   เทฺว
อคมิตฺถ    เทเสถ    ภิกฺขเว    ธมฺมํ    อาทิกลฺยาณํ    มชฺเฌกลฺยาณํ
ปริโยสานกลฺยาณํ     สาตฺถํ     สพฺยญฺชนํ     เกลปริปุณฺณํ     ปริสุทฺธํ
พฺรหฺมจริยํ   ปกาเสถ   สนฺตีธ   สตฺตา   อปฺปรชกฺขชาติกา   อสฺสวนตา
ธมฺมสฺส    ปริหายนฺติ   ภวิสฺสนฺติ   ธมฺมสฺส   อญฺญาตาโร   อปิจ   ๒
มยํ   ตถา   กริสฺสาม   ยถา  ฉนฺนํ  ฉนฺนํ  วสฺสานํ  อจฺจเยน  พนฺธุมตี
ราชธานี  อุปสงฺกมิตพฺพา  ปาติโมกฺขุทฺเทสายาติ  ฯ  อถโข [๓] ภิกฺขเว
ภิกฺขู เยภุยฺเยน เอกาเหเนว ชนปทจาริกํ ปกฺกมึสุ ฯ
     [๕๓]  เตน  โข  ปน  สมเยน  ชมฺพูทีเป จตุราสีติอาวาสสหสฺสานิ
โหนฺติ  ฯ  เอกมฺหิ  วสฺเส  นิกฺขนฺเต  เทวตา  สทฺทมนุสฺสาเวสุํ  นิกฺขนฺตํ
โข    มาริสา    เอกวสฺสํ    ปญฺจิทานิ   วสฺสานิ   เสสานิ   ปญฺจนฺนํ
วสฺสานํ  อจฺจเยน พนฺธุมตี ราชธานี อุปสงฺกมิตพฺพา ปาติโมกฺขุทฺเทสายาติ ฯ
ทฺวีสุ      วสฺเสสุ      นิกฺขนฺเตสุ      เทวตา      สทฺทมนุสฺสาเวสุํ
#๑ ม. อญฺญาตาโรติ ฯ ๒ โป. อปิจ ภนฺเต มยํ ฯ ม. ยุ. อปิจ ภิกฺขเว ฉนฺนํ
#ฉนฺนํ ... ฯ มยํ ตถา กริสฺสาม ยถาติ ปาฐา ปน นตฺถิ ฯ อิโต ปรํ ยาว
#ปาติโมกฺขุทฺเทสายาตีติ อติเรก ปาธา ภวิตพฺพํ ฯ ๓ ยุ. เต ฯ
