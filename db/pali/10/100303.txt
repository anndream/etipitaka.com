ภควา   เทวานํ   ตาวตึสานํ   สุธมฺมาย   สภาย   อุปนจฺจนฺติยา  ยโต
โข  ตฺวํ  มาริส  ตํ  ภควนฺตํ  กิตฺเตสิ  โหตุ  โน  อชฺช  สมาคโมติ  ฯ
โสเยว   โน  ภนฺเต  ตสฺสา  ภคินิยา  สทฺธึ  สมาคโม  อโหสิ  น  ๑
วทามิ   ตโต   ปจฺฉาติ  ฯ  อถโข  สกฺกสฺส  เทวานมินฺทสฺส  เอตทโหสิ
ปฏิสมฺโมทติ   โข   ๒   ปญฺจสิโข   คนฺธพฺพปุตฺโต  ภควตา  ภควา  จ
ปญฺจสิเขนาติ   ฯ   อถโข   สกฺโก  เทวานมินฺโท  ปญฺจสิขํ  คนฺธพฺพปุตฺตํ
อามนฺเตสิ   อภิวาเทหิ   เม   ตฺวํ   ตาต   ปญฺจสิข   ภควนฺตํ  สกฺโก
ภนฺเต   เทวานมินฺโท   สามจฺโจ   สปริชโน   ภควโต   ปาเท  สิรสา
วนฺทตีติ   ฯ   เอวํ  ภทฺทนฺตวาติ  โข  ปญฺจสิโข  คนฺธพฺพปุตฺโต  สกฺกสฺส
เทวานมินฺทสฺส   ปฏิสฺสุตฺวา   ภควนฺตํ   อภิวาเทสิ   ๓  สกฺโก  ภนฺเต
เทวานมินฺโท   สามจฺโจ  สปริชโน  ภควโต  ปาเท  สิรสา  วนฺทตีติ  ฯ
เอวํ   สุขี   โหตุ   ปญฺจสิข  สกฺโก  เทวานมินฺโท  สามจฺโจ  สปริชโน
สุขกามา   หิ   เทวา   มนุสฺสา  อสุรา  นาคา  คนฺธพฺพา  เย  จญฺเญ
สนฺติ ปุถุกายาติ ฯ
     [๒๕๑]   เอวญฺจ   ปน   ตถาคตา  เอวรูเป  มเหสกฺเข  ยกฺเข
อภิวทนฺติ   ฯ   อภิวทิโต   สกฺโก   เทวานมินฺโท  ภควโต  อินฺทสาลคุหํ
ปวิสิตฺวา   ภควนฺตํ   อภิวาเทตฺวา   เอกมนฺตํ   อฏฺฐาสิ   ฯ   เทวาปิ
ตาวตึสา   อินฺทสาลคุหํ   ปวิสิตฺวา   ภควนฺตํ   อภิวาเทตฺวา   เอกมนฺตํ
อฏฺฐํสุ    ฯ    ปญฺจสิโขปิ    คนฺธพฺพปุตฺโต    อินฺทสาลคุหํ    ปวิสิตฺวา
ภควนฺตํ   อภิวาเทตฺวา  เอกมนฺตํ  อฏฺฐาสิ  ฯ  เตน  โข  ปน  สมเยน
#๑ ม. ยุ. น จทานิ ฯ ๒ ม. โขสทฺโท นตฺถิ ฯ ๓ ม. อภิวาเทติ ฯ
