ปโหติ      สมฺมาสติสฺส     สมฺมาสมาธิ     ปโหติ     สมฺมาสมาธิสฺส
สมฺมาญาณํ     ปโหติ     สมฺมาญาณสฺส    สมฺมาวิมุตฺติ    ปโหติ    ฯ
ยญฺหิ    ตํ    โภ    สมฺมาวทมาโน   วเทยฺย   สฺวากฺขาโต   ภควตา
ธมฺโม    สนฺทิฏฺฐิโก    อกาลิโก    เอหิปสฺสิโก   โอปนยิโก   ปจฺจตฺตํ
เวทิตพฺโพ   วิญฺญูหีติ   ๑   อปารุตา  เต  ๒  อมตสฺส  ทฺวาราติ  ฯ
อิทเมว    ตํ    สมฺมาสมฺพุทฺเธ    อเวจฺจปฺปสาเทน   สมนฺนาคตํ   ๓
สมฺมาวทมาโน  วเทยฺย  สฺวากฺขาโต  หิ  [๔] ภควตา ธมฺโม สนฺทิฏฺฐิโก
อกาลิโก    เอหิปสฺสิโก    โอปนยิโก    ปจฺจตฺตํ   เวทิตพฺโพ   วิญฺญูหิ
อปารุตา   เต   อมตสฺส   ทฺวาราติ   ฯ   เย  หิ  เกจิ  โภ  พุทฺเธ
อเวจฺจปฺปสาเทน   สมนฺนาคตา   ธมฺเม   อเวจฺจปฺปสาเทน  สมนฺนาคตา
สงฺเฆ     อเวจฺจปฺปสาเทน     สมนฺนาคตา     อริยกนฺเตหิ    สีเลหิ
สมนฺนาคตา   ฯ   เย   จิเม  โอปปาติกา  ธมฺเม  วินีตา  สาติเรกานิ
จตุวีสติสตสหสฺสานิ     มาคธิกา    ปริจารกา    อพฺภตีตา    กาลกตา
ติณฺณํ    สญฺโญชนานํ   ปริกฺขยา   โสตาปนฺนา   อวินิปาตธมฺมา   นิยตา
สมฺโพธิปรายนา   ฯ  อตฺถิ  เจเวตฺถ  สกทาคามิโน  อถายํ  ๕  อิตรา
ปชา  ปุญฺญภาคาติ  มม  ๖  โน  สงฺขาตุํ  [๗]  สกฺโกมิ  มุสาวาทสฺส
โอตฺตปฺปนฺติ ฯ
     [๒๐๗]   อิทมตฺถํ   ภนฺเต   พฺรหฺมา   สนงฺกุมาโร  อภาสิตฺถ  ฯ
อิทมตฺถํ    ภนฺเต    พฺรหฺมุโน    สนงฺกุมารสฺส   ภาสโต   เวสฺสวณสฺส
มหาราชสฺส   เอวํ   เจตโส   ปริวิตกฺโก   อุทปาทิ  อจฺฉริยํ  วต  โภ
#๑ ม. วิญฺญูหิ ฯ ๒ ม. ยุ. อยํ ปาโฐ นตฺถิ ฯ อิโต ปรํ อีทิสเมว ฯ ๓ ม. ยุ.
#สมฺมาสมฺพุทฺเธ - สมนฺนาคตนฺติ อิเม ปาฐา นตฺถิ ฯ ๔ ม. ยุ. โภ ฯ ๕ ม. อตฺถายํ ฯ
#๖ ม. ยุ. เม มโน ฯ ๗ ม. ยุ. โนปิ ฯ
