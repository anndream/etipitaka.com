สทฺโท   อโหสิ   วคฺคู   จ  รชนิโย  จ  กมฺมนิโย  จ  มทนิโย  จ  ฯ
เย   โข   ปนานนฺท   เตน   สมเยน  กุสาวติยา  ราชธานิยา  ธุตฺตา
อเหสุํ    โสณฺฑา    ปิปาสา    เต   ตาสํ   ตาลปนฺตีนํ   วาเตริตานํ
สทฺเทน   ปริจาเรสุํ   ฯ   นิฏฺฐิเต   โข   ปนานนฺท  ธมฺเม  ปาสาเท
นิฏฺฐิตาย   จ   ธมฺมาย   โปกฺขรณิยา   ราชา  มหาสุทสฺสโน  เย  โข
ปนานนฺท   ๑   เตน  สมเยน  สมเณสุ  วา  สมณสมฺมตา  พฺราหฺมเณสุ
วา    พฺราหฺมณสมฺมตา    เต    สพฺพกาเมหิ    สนฺตปฺเปตฺวา    ธมฺมํ
ปาสาทํ อภิรุหีติ ฯ
                      ปฐมภาณวารํ ฯ
     [๑๗๙]   อถโข   อานนฺท   รญฺโญ   มหาสุทสฺสนสฺส   เอตทโหสิ
กิสฺส   นุ   โข   เม   อิทํ   กมฺมสฺส   ผลํ   กิสฺส  กมฺมสฺส  วิปาโก
เยนาหํ   เอตรหิ   เอวํมหิทฺธิโก  เอวํมหานุภาโวติ  ฯ  อถโข  อานนฺท
รญฺโญ   มหาสุทสฺสนสฺส   เอตทโหสิ   ติณฺณํ   โข   เม   อิทํ  กมฺมานํ
ผลํ    ติณฺณํ    กมฺมานํ    วิปาโก   เยนาหํ   เอตรหิ   เอวํมหิทฺธิโก
เอวํมหานุภาโว    เสยฺยถีทํ    ทานสฺส    ทมสฺส    สญฺญมสฺสาติ    ฯ
อถโข   อานนฺท   ราชา   มหาสุทสฺสโน   เยน   มหาวิยูหํ   กูฏาคารํ
เตนุปสงฺกมิ   อุปสงฺกมิตฺวา   มหาวิยูหสฺส   กูฏาคารสฺส   ทฺวาเร  ฐิโต
อุทานํ    อุทาเนสิ   ติฏฺฐ   กามวิตกฺก   ติฏฺฐ   พฺยาปาทวิตกฺก   ติฏฺฐ
วิหึสาวิตกฺก    เอตฺตาวตา    กามวิตกฺก   เอตฺตาวตา   พฺยาปาทวิตกฺก
เอตฺตาวตา   วิหึสาวิตกฺกาติ   ฯ  อถโข  อานนฺท  ราชา  มหาสุทสฺสโน
#๑ ม. ยุ. โข ปนานนฺทาติ อิเม ปาฐา นตฺถิ ฯ
