เอตฺเถสา    ตณฺหา    อุปฺปชฺชมานา    อุปฺปชฺชติ   เอตฺถ   นิวิสมานา
นิวิสติ   ฯ   กิญฺจ   โลเก   ปิยรูปํ  สาตรูปํ  ฯ  จกฺขุํ  โลเก  ปิยรูปํ
สาตรูปํ    เอตฺเถสา    ตณฺหา    อุปฺปชฺชมานา    อุปฺปชฺชติ    เอตฺถ
นิวิสมานา   นิวิสติ   ฯ   โสตํ   โลเก   ฯ  ฆานํ  โลเก  ฯ  ชิวฺหา
โลเก  ฯ  กาโย  โลเก  ฯ  มโน  โลเก  ปิยรูปํ  สาตรูปํ  เอตฺเถสา
ตณฺหา    อุปฺปชฺชมานา    อุปฺปชฺชติ   เอตฺถ   นิวิสมานา   นิวิสติ   ฯ
รูปา  โลเก  ฯ  สทฺทา  โลเก  ฯ  คนฺธา  โลเก  ฯ  รสา  โลเก ฯ
โผฏฺฐพฺพา   โลเก   ฯ   ธมฺมา   โลเก   ปิยรูปํ  สาตรูปํ  เอตฺเถสา
ตณฺหา    อุปฺปชฺชมานา    อุปฺปชฺชติ   เอตฺถ   นิวิสมานา   นิวิสติ   ฯ
จกฺขุวิญฺญาณํ  โลเก  ฯ  โสตวิญฺญาณํ  โลเก  ฯ  ฆานวิญฺญาณํ  โลเก  ฯ
ชิวฺหาวิญฺญาณํ    โลเก    ฯ   กายวิญฺญาณํ   โลเก   ฯ   มโนวิญฺญาณํ
โลเก   ปิยรูปํ   สาตรูปํ   เอตฺเถสา   ตณฺหา  อุปฺปชฺชมานา  อุปฺปชฺชติ
เอตฺถ   นิวิสมานา   นิวิสติ  ฯ  จกฺขุสมฺผสฺโส  โลเก  ฯ  โสตสมฺผสฺโส
โลเก   ฯ   ฆานสมฺผสฺโส   โลเก   ฯ   ชิวฺหาสมฺผสฺโส   โลเก   ฯ
กายสมฺผสฺโส  โลเก  ฯ  มโนสมฺผสฺโส  โลเก  ปิยรูปํ สาตรูปํ เอตฺเถสา
ตณฺหา    อุปฺปชฺชมานา    อุปฺปชฺชติ   เอตฺถ   นิวิสมานา   นิวิสติ   ฯ
จกฺขุสมฺผสฺสชา   เวทนา  โลเก  ฯ  โสตสมฺผสฺสชา  เวทนา  โลเก  ฯ
ฆานสมฺผสฺสชา  เวทนา  โลเก  ฯ  ชิวฺหาสมฺผสฺสชา  เวทนา  โลเก  ฯ
กายสมฺผสฺสชา   เวทนา   โลเก   ฯ   มโนสมฺผสฺสชา  เวทนา  โลเก
ปิยรูปํ    สาตรูปํ    เอตฺเถสา    ตณฺหา    อุปฺปชฺชมานา    อุปฺปชฺชติ
