วิลโส   ปฏิวิภชิตฺวา   นิสินฺโน   อสฺส   เอวเมว   โข  ภิกฺขเว  ภิกฺขุ
อิมเมว    กายํ   ยถาฐิตํ   ยถาปณิหิตํ   ธาตุโส   ปจฺจเวกฺขติ   อตฺถิ
อิมสฺมึ   กาเย   ปฐวีธาตุ  อาโปธาตุ  เตโชธาตุ  วาโยธาตูติ  ฯ  อิติ
อชฺฌตฺตํ วา ฯเปฯ วิหรติ ฯ
                  ธาตุมนสิการปพฺพํ นิฏฺฐิตํ ฯ
     [๒๗๙]   ปุน   จปรํ  ภิกฺขเว  ภิกฺขุ  เสยฺยถาปิ  ปสฺเสยฺย  สรีรํ
สีวถิกาย  ๑  ฉฑฺฑิตํ  เอกาหมตํ  วา  ทฺวีหมตํ วา ตีหมตํ วา อุทฺธุมาตกํ
วินีลกํ   วิปุพฺพกชาตํ   ฯ   โส   อิมเมว  กายํ  อุปสํหรติ  อยมฺปิ  โข
กาโย  เอวํธมฺโม  เอวํภาวี  เอวํอนตีโตติ  ฯ  อิติ  อชฺฌตฺตํ  วา ฯเปฯ
วิหรติ ฯ
     [๒๘๐]   ปุน   จปรํ  ภิกฺขเว  ภิกฺขุ  เสยฺยถาปิ  ปสฺเสยฺย  สรีรํ
สีวถิกาย   ฉฑฺฑิตํ   กาเกหิ   วา   ขชฺชมานํ   กุลเลหิ  วา  ขชฺชมานํ
คิชฺเฌหิ  วา  ขชฺชมานํ  [๒]  สุวาเนหิ  วา  ขชฺชมานํ  สิคาเลหิ  วา
ขชฺชมานํ   วิวิเธหิ   วา   ปาณกชาเตหิ   ขชฺชมานํ   ฯ  โส  อิมเมว
กายํ  อุปสํหรติ  อยมฺปิ  โข  กาโย  เอวํธมฺโม เอวํภาวี เอวํอนตีโตติ ฯ
อิติ    อชฺฌตฺตํ    วา   กาเย   กายานุปสฺสี   วิหรติ   พหิทฺธา   วา
กาเย   กายานุปสฺสี   วิหรติ   อชฺฌตฺตพหิทฺธา  วา  กาเย  กายานุปสฺสี
วิหรติ    สมุทยธมฺมานุปสฺสี    วา    กายสฺมึ   วิหรติ   วยธมฺมานุปสฺสี
วา     กายสฺมึ     วิหรติ     สมุทยวยธมฺมานุปสฺสี    วา    กายสฺมึ
วิหรติ  ฯ  อตฺถิ  กาโยติ  วา  ปนสฺส  สติ  ปจฺจุปฏฺฐิตา  โหติ ยาวเทว
#๑ ม. สพฺพตฺถ สิวถิกาย ฯ ๒ ม. กงฺเกหิ วา ขชฺชมานํ สุนเขหิ วา ขชฺชมานํ
#พฺยคฺเฆหิ วา ขชฺชมานํ ทีปีหิ วา ขชฺชมานํ สิงฺคาเลหิ วา ... ฯ
