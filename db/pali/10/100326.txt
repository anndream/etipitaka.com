ติลานํ   ตณฺฑุลานํ   ตเมนํ   จกฺขุมา   ปุริโส  มุญฺจิตฺวา  ปจฺจเวกฺเขยฺย
อิเม   สาลี   อิเม   วีหี   อิเม   มุคฺคา   อิเม  มาสา  อิเม  ติลา
อิเม   ตณฺฑุลาติ   เอวเมว   โข  ภิกฺขเว  ภิกฺขุ  อิมเมว  กายํ  อุทฺธํ
ปาทตลา   อโธ   เกสมตฺถกา   ตจปริยนฺตํ  ปูรนฺนานปฺปการสฺส  อสุจิโน
ปจฺจเวกฺขติ   อตฺถิ   อิมสฺมึ  กาเย  เกสา  โลมา  นขา  ทนฺตา  ตโจ
มํสํ   นหารู   อฏฺฐี   อฏฺฐิมิญฺชํ   วกฺกํ   หทยํ   ยกนํ   กิโลมกํ  ปิหกํ
ปปฺผาสํ    อนฺตํ    อนฺตคุณํ    อุทริยํ   กรีสํ   ปิตฺตํ   เสมฺหํ   ปุพฺโพ
โลหิตํ    เสโท   เมโท   อสฺสุ   วสา   เขโฬ   สิงฺฆาณิกา   ลสิกา
มุตฺตนฺติ   ฯ   อิติ   อชฺฌตฺตํ  วา  กาเย  กายานุปสฺสี  วิหรติ  พหิทฺธา
วา  กาเย  กายานุปสฺสี  วิหรติ  อชฺฌตฺตพหิทฺธา  วา  กาเย กายานุปสฺสี
วิหรติ    สมุทยธมฺมานุปสฺสี    วา    กายสฺมึ   วิหรติ   วยธมฺมานุปสฺสี
วา     กายสฺมึ     วิหรติ     สมุทยวยธมฺมานุปสฺสี    วา    กายสฺมึ
วิหรติ  ฯ  อตฺถิ  กาโยติ  วา  ปนสฺส  สติ  ปจฺจุปฏฺฐิตา  โหติ ยาวเทว
ญาณมตฺตาย   ปฏิสฺสติมตฺตาย   ฯ   อนิสฺสิโต   จ  วิหรติ  น  จ  กิญฺจิ
โลเก อุปาทิยติ ฯ เอวมฺปิ ภิกฺขเว ภิกฺขุ กาเย กายานุปสฺสี วิหรติ ฯ
                 ปฏิกูลมนสิการปพฺพํ นิฏฺฐิตํ ฯ
     [๒๗๘]   ปุน   จปรํ   ภิกฺขเว   ภิกฺขุ   อิมเมว  กายํ  ยถาฐิตํ
ยถาปณิหิตํ   ธาตุโส   ปจฺจเวกฺขติ   อตฺถิ   อิมสฺมึ   กาเย   ปฐวีธาตุ
อาโปธาตุ   เตโชธาตุ   วาโยธาตูติ   ฯ   เสยฺยถาปิ  ภิกฺขเว  ทกฺโข
โคฆาตโก   วา   โคฆาตกนฺเตวาสี  วา  คาวึ  วธิตฺวา  จาตุมฺมหาปเถ
