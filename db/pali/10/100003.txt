ชาติยา   อโหสิ   ขตฺติยกุเล   อุทปาทิ  ฯ  สิขี  ภิกฺขเว  ภควา  อรหํ
สมฺมาสมฺพุทฺโธ   ขตฺติโย   ชาติยา   อโหสิ   ขตฺติยกุเล   อุทปาทิ   ฯ
เวสฺสภู   ภิกฺขเว   ภควา   อรหํ   สมฺมาสมฺพุทฺโธ   ขตฺติโย   ชาติยา
อโหสิ   ขตฺติยกุเล   อุทปาทิ   ฯ   กกุสนฺโธ   ภิกฺขเว   ภควา  อรหํ
สมฺมาสมฺพุทฺโธ     พฺราหฺมโณ     ชาติยา     อโหสิ     พฺราหฺมณกุเล
อุทปาทิ    ฯ   โกนาคมโน   ภิกฺขเว   ภควา   อรหํ   สมฺมาสมฺพุทฺโธ
พฺราหฺมโณ    ชาติยา   อโหสิ   พฺราหฺมณกุเล   อุทปาทิ   ฯ   กสฺสโป
ภิกฺขเว   ภควา   อรหํ   สมฺมาสมฺพุทฺโธ   พฺราหฺมโณ   ชาติยา  อโหสิ
พฺราหฺมณกุเล   อุทปาทิ  ฯ  อหํ  ภิกฺขเว  เอตรหิ  อรหํ  สมฺมาสมฺพุทฺโธ
ขตฺติโย ชาติยา อโหสึ ขตฺติยกุเล อุปฺปนฺโน ฯ
     [๓]   วิปสฺสี   ภิกฺขเว  ภควา  อรหํ  สมฺมาสมฺพุทฺโธ  โกณฺฑญฺโญ
โคตฺเตน   อโหสิ   ฯ   สิขี   ภิกฺขเว   ภควา   อรหํ  สมฺมาสมฺพุทฺโธ
โกณฺฑญฺโญ   โคตฺเตน   อโหสิ   ฯ   เวสฺสภู   ภิกฺขเว   ภควา  อรหํ
สมฺมาสมฺพุทฺโธ   โกณฺฑญฺโญ   โคตฺเตน   อโหสิ   ฯ  กกุสนฺโธ  ภิกฺขเว
ภควา  อรหํ  สมฺมาสมฺพุทฺโธ  กสฺสโป  โคตฺเตน  อโหสิ  ฯ  โกนาคมโน
ภิกฺขเว   ภควา   อรหํ   สมฺมาสมฺพุทฺโธ  กสฺสโป  โคตฺเตน  อโหสิ  ฯ
กสฺสโป   ภิกฺขเว   ภควา   อรหํ   สมฺมาสมฺพุทฺโธ   กสฺสโป  โคตฺเตน
อโหสิ   ฯ   อหํ   ภิกฺขเว   เอตรหิ   อรหํ   สมฺมาสมฺพุทฺโธ  โคตโม
โคตฺเตน อโหสึ ฯ
     [๔]   วิปสฺสิสฺส   ภิกฺขเว   ภควโต   อรหโต   สมฺมาสมฺพุทฺธสฺส
