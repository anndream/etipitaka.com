สหธมฺเมน   สุนิคฺคหิตํ  นิคฺคเหตฺวา  สปฺปาฏิหาริยํ  ธมฺมํ  เทเสสฺสนฺติ  ฯ
น   ตาวาหํ  ปาปิม  ปรินิพฺพายิสฺสามิ  ยาว  เม  อุปาสิกา  น  สาวิกา
ภวิสฺสนฺติ     วิยตฺตา     วินีตา    วิสารทา    พหุสฺสุตา    ธมฺมธรา
ธมฺมานุธมฺมปฏิปนฺนา   สามีจิปฏิปนฺนา   อนุธมฺมจารินิโย   สกํ   อาจริยกํ
อุคฺคเหตฺวา   อาจิกฺขิสฺสนฺติ   เทเสสฺสนฺติ   ปญฺญเปสฺสนฺติ   ปฏฺฐเปสฺสนฺติ
วิวริสฺสนฺติ     วิภชิสฺสนฺติ     อุตฺตานีกริสฺสนฺติ    อุปฺปนฺนํ    ปรปฺปวาทํ
สหธมฺเมน   สุนิคฺคหิตํ  นิคฺคเหตฺวา  สปฺปาฏิหาริยํ  ธมฺมํ  เทเสสฺสนฺติ  ฯ
น   ตาวาหํ   ปาปิม   ปรินิพฺพายิสฺสามิ   ยาว   เม   อิทํ  พฺรหฺมจริยํ
อิทฺธญฺเจว    ภวิสฺสติ    ผีตญฺจ    วิตฺถาริกํ   พหุชญฺญํ   ปุถุภูตํ   ยาว
เทวมนุสฺเสหิ  สุปฺปกาสิตนฺติ ฯ อิทาเนว ๑ โข อานนฺท อชฺช ปาวาเล ๒
เจติเย    มาโร    ปาปิมา    เยนาหํ    เตนุปสงฺกมิ   อุปสงฺกมิตฺวา
เอกมนฺตํ   อฏฺฐาสิ   ฯ  เอกมนฺตํ  ฐิโต  โข  อานนฺท  มาโร  ปาปิมา(
มํ   เอตทโวจ   ปรินิพฺพาตุทานิ   ภนฺเต   ภควา   ปรินิพฺพาตุ   สุคโต
ปรินิพฺพานกาโลทานิ   ภนฺเต   ภควโต   ภาสิตา   โข  ปเนสา  ภนฺเต
ภควตา   วาจา   น   ตาวาหํ   ปาปิม   ปรินิพฺพายิสฺสามิ   ยาว  เม
ภิกฺขู   น   สาวกา   ภวิสฺสนฺติ   ฯ  ยาว  เม  ภิกฺขุนิโย  น  สาวิกา
ภวิสฺสนฺติ   ฯ   ยาว   เม  อุปาสกา  น  สาวกา  ภวิสฺสนฺติ  ฯ  ยาว
เม  อุปาสิกา  น  สาวิกา  ภวิสฺสนฺติ  ฯ  ยาว เม อิทํ พฺรหฺมจริยํ [๓]
อิทฺธญฺเจว   [๔]   ภวิสฺสติ   ผีตญฺจ  วิตฺถาริกํ  พหุชญฺญํ  ปุถุภูตํ  ยาว
เทวมนุสฺเสหิ   สุปฺปกาสิตนฺติ   ฯ   เอตรหิ   โข  ปน  ภนฺเต  ภควโต
#๑ ยุ. อิทานิเจว โข ฯ ๒ ม. ยุ. จาปาเล ฯ อิโต ปรํ อีทิสเมว ฯ ๓-๔ ม. ยุ. น ฯ
