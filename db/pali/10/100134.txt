พฺรหฺมจริยํ    อิทฺธญฺเจว   ผีตญฺจ   วิตฺถาริกํ   พหุชญฺญํ   ปุถุภูตํ   ยาว
เทวมนุสฺเสหิ      สุปฺปกาสิตํ     ปรินิพฺพาตุทานิ     ภนฺเต     ภควา
ปรินิพฺพาตุ   สุคโต   ปรินิพฺพานกาโลทานิ   ภนฺเต   ภควโตติ  ฯ  เอวํ
วุตฺเต    อหํ   อานนฺท   มารํ   ปาปิมนฺตํ   เอตทโวจํ   อปฺโปสฺสุกฺโก
ตฺวํ   ปาปิม   โหหิ   น   จิรํ   ตถาคตสฺส  ปรินิพฺพานํ  ภวิสฺสติ  อิโต
ติณฺณํ    มาสานํ    อจฺจเยน    ตถาคโต   ปรินิพฺพายิสฺสตีติ   อิทาเนว
โข   อานนฺท  อชฺช  ปาวาเล  เจติเย  ตถาคเตน  สเตน  สมฺปชาเนน
อายุสงฺขาโร  โอสฺสฏฺโฐติ  ฯ  เอวํ  วุตฺเต  อายสฺมา  อานนฺโท ภควนฺตํ
เอตทโวจ    ติฏฺฐตุ   ภนฺเต   ภควา   กปฺปํ   ติฏฺฐตุ   สุคโต   กปฺปํ
พหุชนหิตาย    พหุชนสุขาย   โลกานุกมฺปาย   อตฺถาย   หิตาย   สุขาย
เทวมนุสฺสานนฺติ    ฯ    อลํทานิ    อานนฺท    มา    ตถาคตํ   ยาจิ
อกาโลทานิ   อานนฺท  ตถาคตํ  ยาจนายาติ  ฯ  ทุติยมฺปิ  โข  อายสฺมา
อานนฺโท    ฯเปฯ    ตติยมฺปิ    โข   อายสฺมา   อานนฺโท   ภควนฺตํ
เอตทโวจ    ติฏฺฐตุ   ภนฺเต   ภควา   กปฺปํ   ติฏฺฐตุ   สุคโต   กปฺปํ
พหุชนหิตาย    พหุชนสุขาย   โลกานุกมฺปาย   อตฺถาย   หิตาย   สุขาย
เทวมนุสฺสานนฺติ   ฯ   สทฺทหสิ   ตฺวํ   อานนฺท  ตถาคตสฺส  โพธินฺติ  ฯ
เอวํ   ภนฺเต   ฯ   อถ   กิญฺจรหิ   ตฺวํ  อานนฺท  ตถาคตํ  ยาวตติยกํ
อภินิปฺปีเฬสีติ   ฯ   สมฺมุขา   เม   ตํ   ภนฺเต  ภควโต  สุตํ  สมฺมุขา
ปฏิคฺคหิตํ    ยสฺส   กสฺสจิ   อานนฺท   จตฺตาโร   อิทฺธิปาทา   ภาวิตา
พหุลีกตา  ยานีกตา  ๑  วตฺถุกตา  อนุฏฺฐิตา  ปริจิตา  สุสมารทฺธา  โส
#๑ ยุ. ยานิกตา ฯ อิโต ปรํ อีทิสเมว ฯ
