วา  อุณฺหํ  วา  ติณํ  วา  รโช  วา  อุสฺสาโว วาติ [๑] ฯ ชาโต โข
ปน  ภิกฺขเว  วิปสฺสี  กุมาโร  พหุโน  ชนสฺส  ปิโย  อโหสิ  มนาโป  ฯ
เสยฺยถาปิ   ภิกฺขเว   อุปฺปลํ   วา   ปทุมํ   วา  ปุณฺฑรีกํ  วา  พหุโน
ชนสฺส   ปิยํ   มนาปํ   เอวเมว  โข  ภิกฺขเว  วิปสฺสี  กุมาโร  พหุโน
ชนสฺส    ปิโย   อโหสิ   มนาโป   ฯ   สฺวาสฺสุทํ   องฺเกเนว   องฺกํ
ปริหริยติ  ฯ  ชาโต  โข  ปน ภิกฺขเว วิปสฺสี กุมาโร [๒] มญฺชุสฺสโร จ
อโหสิ   วคฺคุสฺสโร  จ  มธุรสฺสโร  จ  เปมนียสฺสโร  จ  ฯ  เสยฺยถาปิ
ภิกฺขเว   หิมวนฺเต   ปพฺพเต   กรวิกา  นาม  สกุณชาติ  มญฺชุสฺสรา  จ
วคฺคุสฺสรา  จ  มธุรสฺสรา  จ  เปมนียสฺสรา  จ  เอวเมว  โข  ภิกฺขเว
วิปสฺสี   กุมาโร   มญฺชุสฺสโร  จ  อโหสิ  วคฺคุสฺสโร  จ  มธุรสฺสโร  จ
เปมนียสฺสโร   จ   ฯ  ชาตสฺส  โข  ปน  ภิกฺขเว  วิปสฺสิสฺส  กุมารสฺส
กมฺมวิปากชํ   ทิพฺพจกฺขุํ   ปาตุรโหสิ   เยน   ทูรํ  ๓  สมนฺตา  โยชนํ
ปสฺสติ   ทิวา   เจว   รตฺตึ  จ  ฯ  ชาโต  โข  ปน  ภิกฺขเว  วิปสฺสี
กุมาโร  อนิมฺมิสฺสนฺโต ๔ เปกฺขติ เสยฺยถาปิ ภิกฺขเว เทวตา ๕ ตาวตึสา
อนิมฺมิสฺสนฺตา   ๔   เปกฺขนฺติ  เอวเมว  โข  ภิกฺขเว  วิปสฺสี  กุมาโร
อนิมฺมิสฺสนฺโต  ๔  เปกฺขติ  ๖  ฯ  ชาตสฺส  โข  ปน ภิกฺขเว วิปสฺสิสฺส
กุมารสฺส   [๗]   วิปสฺสีเตฺวว   สมญฺญา  อุทปาทิ  ฯ  อถโข  ภิกฺขเว
พนฺธุมา   ราชา   อฏฺฏกรเณ   ๘   นิสินฺโน   วิปสฺสึ   กุมารํ  องฺเก
นิสีทาเปตฺวา  อฏฺเฏ  ๙  อนุสาสติ  ฯ  ตตฺร สุทํ ภิกฺขเว วิปสฺสี กุมาโร
ปิตุ  องฺเก  นิสินฺโน  วิเจยฺย  วิเจยฺย  อตฺเถ  ปนายติ  ญาเณน ๑๐ ฯ
#๑ ม. พาธยิตฺถาติ ฯ ยุ. พาธติ ฯ ๒ ม. พฺรหฺมสฺสโร ฯ ๓ ม. ยุ. สุทํ ฯ
#๔ ม. ยุ. อนิมิสนฺโต ฯ ๕ ม. ยุ. เทวา ฯ ๖ สพฺพโปตฺถเกสุ อิติสทฺโท ทิสฺสติ ฯ
#๗ ม. ยุ. วิปสฺสี ฯ ๘ ม. ยุ. อตฺถกรเณ ฯ ๙ ม. ยุ. อตฺเถ ฯ อิโต ปรํ อีทิสเมว ฯ
#๑๐ ม. ยุ. ญาเยน ฯ อิโต ปรํ อีทิสเมว ฯ
