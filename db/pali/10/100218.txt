เทวี   อิตฺถาคารํ   อามนฺเตสิ   เอตฺถ  ตุมฺเห  สีสนฺหายถ  ๑  ปีตานิ
วตฺถานิ   ปารุปถ   จิรํ   ทิฏฺโฐ   โน   ราชา  มหาสุทสฺสโน  ราชานํ
มหาสุทสฺสนํ   ทสฺสนาย  อุปสงฺกเมยฺยามาติ  ฯ  ๒  เอวํ  อยฺเยติ  โข
อานนฺท   อิตฺถาคารํ   สุภทฺทาย   เทวิยา   ปฏิสฺสุณิตฺวา   สีสนฺหายิตฺวา
ปีตานิ   วตฺถานิ   ปารุปิตฺวา   เยน   สุภทฺทา   เทวี  เตนุปสงฺกมิ  ฯ
อถโข   อานนฺท   สุภทฺทา   เทวี   ปริณายกรตนํ   อามนฺเตสิ  กปฺเปหิ
สมฺม    ปริณายกรตน   จตุรงฺคินึ   เสนํ   จิรํ   ทิฏฺโฐ   โน   ราชา
มหาสุทสฺสโน  ราชานํ  มหาสุทสฺสนํ  ทสฺสนาย  อุปสงฺกเมยฺยามาติ  ฯ ๓
เอวํ    เทวีติ    โข    อานนฺท   ปริณายกรตนํ   สุภทฺทาย   เทวิยา
ปฏิสฺสุณิตฺวา  จตุรงฺคินึ  เสนํ  กปฺปาเปตฺวา  สุภทฺทาย  เทวิยา ปฏิเวเทสิ
กปฺปิตา    โข    เต    เทวิ   จตุรงฺคินี   เสนา   ยสฺสทานิ   กาลํ
มญฺญสีติ   ฯ   อถโข   อานนฺท   สุภทฺทา   เทวี  จตุรงฺคินิยา  เสนาย
สทฺธึ   อิตฺถาคาเรน  เยน  ธมฺโม  ปาสาโท  เตนุปสงฺกมิ  อุปสงฺกมิตฺวา
ธมฺมํ     ปาสาทํ     อภิรุหิตฺวา     เยน     มหาวิยูหํ     กูฏาคารํ
เตนุปสงฺกมิ    อุปสงฺกมิตฺวา    มหาวิยูหสฺส    กูฏาคารสฺส   ทฺวารพาหํ
อาลมฺพิตฺวา    อฏฺฐาสิ   ฯ   อถโข   อานนฺท   ราชา   มหาสุทสฺสโน
สทฺทํ   สุตฺวา   ๔   กินฺนุ  โข  โส  มหโต  วิย  ชนกายสฺส  สทฺโทติ
มหาวิยูหา   กูฏาคารา   นิกฺขมนฺโต   อทฺทส   สุภทฺทํ  เทฺวึ  ทฺวารพาหํ
อาลมฺพิตฺวา    ฐิตํ    ทิสฺวา    สุภทฺทํ   เทวึ   เอตทโวจ   เอตฺเถว
เทวิ   ติฏฺฐ   มา   ปาวิสีติ  ฯ  อถโข  อานนฺท  ราชา  มหาสุทสฺสโน
#๑ ม. ยุ. สีสานิ นฺหายถ ฯ ๒-๓ ม. ยุ. อุปสงฺกมิสฺสามาติ ฯ ๔ ยุ. อิเม ปาฐา
#นตฺถิ ฯ
