อุปสงฺกมิตฺวา  เอวมาหํสุ  เอหิ  โข  มหาราช  สฺวาคตํ  [๑] มหาราช
สกํ   เต   มหาราช   อนุสาส   มหาราชาติ  ฯ  ราชา  มหาสุทสฺสโน
เอวมาห    ปาโณ    น    หนฺตพฺโพ    อทินฺนํ   นาทาตพฺพํ   กาเมสุ
มิจฺฉา   น   จริตพฺพา   มุสา   น   ภาสิตพฺพา   มชฺชํ   น   ปาตพฺพํ
ยถาภุตฺตญฺจ   ภุญฺชถาติ   ฯ   เย   โข   ปนานนฺท  ปุรตฺถิมาย  ทิสาย
ปฏิราชาโน   เต   รญฺโญ   มหาสุทสฺสนสฺส   อนุยนฺตา  ๒  อเหสุํ  ฯ
อถโข    ตํ   อานนฺท   จกฺกรตนํ   ปุรตฺถิมํ   สมุทฺทํ   อชฺโฌคาเหตฺวา
ปจฺจุตฺตริตฺวา     ทกฺขิณํ    ทิสํ    ปวตฺตติ    ๓    ทกฺขิณํ    สมุทฺทํ
อชฺโฌคาเหตฺวา   ปจฺจุตฺตริตฺวา   ปจฺฉิมํ   ทิสํ   ปวตฺตติ  ปจฺฉิมํ  สมุทฺทํ
อชฺโฌคาเหตฺวา   ปจฺจุตฺตริตฺวา   อุตฺตรํ   ทิสํ   ปวตฺตติ   ฯ   อนุเทว
ราชา   มหาสุทสฺสโน   สทฺธึ   จตุรงฺคินิยา   เสนาย   ฯ   ยสฺมึ  โข
ปนานนฺท   ปเทเส   จกฺกรตนํ   ปติฏฺฐาสิ   ตตฺถ  ราชา  มหาสุทสฺสโน
วาสํ   อุปคจฺฉิ   สทฺธึ   จตุรงฺคินิยา   เสนาย  ฯ  เย  โข  ปนานนฺท
อุตฺตราย     ทิสาย     ปฏิราชาโน    เต    ราชานํ    มหาสุทสฺสนํ
อุปสงฺกมิตฺวา   เอวมาหํสุ   เอหิ   โข   มหาราช   สฺวาคตํ  มหาราช
สกํ   เต   มหาราช   อนุสาส   มหาราชาติ  ฯ  ราชา  มหาสุทสฺสโน
เอวมาห    ปาโณ    น    หนฺตพฺโพ    อทินฺนํ   นาทาตพฺพํ   กาเมสุ
มิจฺฉา   น   จริตพฺพา   มุสา   น   ภาสิตพฺพา   มชฺชํ   น   ปาตพฺพํ
ยถาภุตฺตญฺจ   ภุญฺชถาติ   ฯ   เย   โข   ปนานนฺท   อุตฺตราย  ทิสาย
#๑ ม. เต ฯ อิโต ปรํ อีทิสเมว ฯ ๒ สี. ยุ. อนุยุตฺตา ฯ ๓ ม. ยุ. ปวตฺติ ฯ
#อิโต ปรํ อีทิสเมว ฯ
