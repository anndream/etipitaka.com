สิยาติ    ฯ   โน   เหตํ   ภนฺเต   ฯ   ตสฺมาติหานนฺท   เอเตนเปตํ
นกฺขมติ   น   เหว   โข   เม   เวทนา  อตฺตา  อปฺปฏิสํเวทโน  เม
อตฺตาติ   สมนุปสฺสิตุํ   ฯ   ตตฺรานนฺท   โย   โส  เอวมาห  น  เหว
โข   เม  เวทนา  อตฺตา  โนปิ  อปฺปฏิสํเวทโน  [๑]  อตฺตา  อตฺตา
เม   เวทยติ   เวทนาธมฺโม   หิ   เม   อตฺตาติ   ฯ  โส  เอวมสฺส
วจนีโย   เวทนา   จ   หิ   อาวุโส   สพฺเพน   สพฺพํ  สพฺพถา  สพฺพํ
อปริเสสา    นิรุชฺเฌยฺยุํ    สพฺพโส   เวทนาย   อสติ   เวทนานิโรธา
อปิ   นุ   โข  ตตฺถ  อหมสฺมีติ  ๒  สิยาติ  ฯ  โน  เหตํ  ภนฺเต  ฯ
ตสฺมาติหานนฺท   เอเตนเปตํ   นกฺขมติ   น   เหว   โข  เม  เวทนา
อตฺตา   โนปิ   อปฺปฏิสํเวทโน   [๓]   อตฺตา   อตฺตา  เม  เวทยติ
เวทนาธมฺโม หิ เม อตฺตาติ สมนุปสฺสิตุํ ฯ
     [๖๔]   ยโต   โข   อานนฺท   ภิกฺขุ   เนว   เวทนํ   อตฺตานํ
สมนุปสฺสติ   โนปิ   อปฺปฏิสํเวทนํ   อตฺตานํ   สมนุปสฺสติ   โนปิ  อตฺตา
(๔)  เวทยติ  เวทนาธมฺโม  หิ  เม  อตฺตาติ  สมนุปสฺสติ  ฯ โส เอวํ
สมนุปสฺสนฺโต   ๕   น   ๖  กิญฺจิ  โลเก  อุปาทิยติ  อนุปาทิยญฺจ  น
ปริตสฺสติ    อปริตสฺสํ    ปจฺจตฺตญฺเญว    ปรินิพฺพายติ    ขีณา    ชาติ
วุสิตํ   พฺรหฺมจริยํ   กตํ   กรณียํ   นาปรํ   อิตฺถตฺตายาติ  ปชานาติ  ฯ
เอวํ  วิมุตฺตํ  ๗  โข  อานนฺท  ภิกฺขุํ  โย  เอวํ วเทยฺย โหติ ตถาคโต
ปรมฺมรณา  อิติสา  ทิฏฺฐีติ  ๘  ตทกลฺลํ  ฯ  น โหติ ตถาคโต ปรมฺมรณา
#๑-๓-๔ ม. ยุ. เม ฯ ๒ ยุ. อยมหมสฺมีติ ฯ ๕ ม. นสมนุปสฺสนฺโต ฯ
#ยุ. อสมนุปสฺสนฺโต ฯ ๖ ม. น จ ฯ ๗ ม. ยุ. วิมุตฺตจิตฺตํ ฯ
#๘ อิติสฺส ทิฏฺฐีตีติปิ ปาโฐ ฯ
