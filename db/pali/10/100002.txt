ปติตานํ  ปุพฺเพนิวาสปฏิสํยุตฺตา    ธมฺมี    กถา   อุทปาทิ   อิติปิ   ปุพฺเพนิวาโส
อิติปิ    ปุพฺเพนิวาโสติ    อยํ    โข    โน    ภนฺเต    อนฺตรากถา
วิปฺปกตา   อถ   ภควา   อนุปฺปตฺโตติ   ฯ   อิจฺเฉยฺยาถ   โน  ตุเมฺห
ภิกฺขเว   ปุพฺเพนิวาสปฏิสํยุตฺตํ   ธมฺมึ  กถํ  โสตุนฺติ  ฯ  เอตสฺส  ภควา
กาโล    เอตสฺส    สุคต   กาโล   ยํ   ภควา   ปุพฺเพนิวาสปฏิสํยุตฺตํ
ธมฺมึ  กถํ  กเรยฺย  ภควโต  วจนํ  ๑  สุตฺวา  ภิกฺขู  ธาเรสฺสนฺตีติ  ฯ
เตนหิ   ภิกฺขเว   สุณาถ   สาธุกํ   มนสิกโรถ   ภาสิสฺสามีติ  ฯ  เอวํ
ภนฺเตติ   โข   เต   ภิกฺขู  ภควโต  ปจฺจสฺโสสุํ  ฯ  ภควา  เอตทโวจ
อิโต   โส   ภิกฺขเว  เอกนวุโต  กปฺโป  ๒  ยํ  วิปสฺสี  ภควา  อรหํ
สมฺมาสมฺพุทฺโธ   โลเก   อุทปาทิ   ฯ   อิโต   โส  ภิกฺขเว  เอกตึโส
กปฺโป   ๓  ยํ  สิขี  ภควา  อรหํ  สมฺมาสมฺพุทฺโธ  โลเก  อุทปาทิ  ฯ
ตสฺมึเยว  โข  ภิกฺขเว เอกตึเส กปฺเป เวสฺสภู ภควา อรหํ สมฺมาสมฺพุทฺโธ
โลเก    อุทปาทิ    ฯ    อิมสฺมึเยว    โข    ภิกฺขเว    ภทฺทกปฺเป
กกุสนฺโธ   ภควา  อรหํ  สมฺมาสมฺพุทฺโธ  โลเก  อุทปาทิ  ฯ  อิมสฺมึเยว
โข   ภิกฺขเว   ภทฺทกปฺเป   โกนาคมโน   ภควา  อรหํ  สมฺมาสมฺพุทฺโธ
โลเก   อุทปาทิ   ฯ   อิมสฺมึเยว   โข   ภิกฺขเว  ภทฺทกปฺเป  กสฺสโป
ภควา   อรหํ   สมฺมาสมฺพุทฺโธ   โลเก   อุทปาทิ   ฯ  อิมสฺมึเยว  โข
ภิกฺขเว    ภทฺทกปฺเป   อหํ   เอตรหิ   อรหํ   สมฺมาสมฺพุทฺโธ   โลเก
อุปฺปนฺโน ฯ
     [๒]   วิปสฺสี   ภิกฺขเว   ภควา   อรหํ  สมฺมาสมฺพุทฺโธ  ขตฺติโย
#๑ ม. วจนนฺติปทํ น ทิสฺสติ ฯ ๒ โป. ม. เอกนวุติกปฺเป ฯ ๓ โป. ม. เอกตึสกปฺเป ฯ
