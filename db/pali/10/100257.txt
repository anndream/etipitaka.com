ตโย    สมฺมาสมฺพุทฺธา   อโห   วต   มาริสา   เทฺว   สมฺมาสมฺพุทฺธา
โลเก    อุปฺปชฺเชยฺยุํ    ธมฺมญฺจ   เทเสยฺยุํ   ยถริว   ภควา   ตทสฺส
พหุชนหิตาย    พหุชนสุขาย   โลกานุกมฺปาย   อตฺถาย   หิตาย   สุขาย
เทวมนุสฺสานนฺติ   ฯ  เอวํ  วุตฺเต  ภนฺเต  สกฺโก  เทวานมินฺโท  เทเว
ตาวตึเส   เอตทโวจ   อฏฺฐานํ   โข   ปเนตํ  มาริสา  อนวกาโส  ยํ
เอกิสฺสา   โลกธาตุยา   เทฺว  อรหนฺโต  สมฺมาสมฺพุทฺธา  อปุพฺพํ  อจริมํ
อุปฺปชฺเชยฺยุํ   เนตํ   ฐานํ  วิชฺชติ  อโห  วต  มาริสา  โส  จ  ภควา
อปฺปาพาโธ    อปฺปาตงฺโก    จิรํ    ทีฆมทฺธานํ    ติฏฺเฐยฺย    ตทสฺส
พหุชนหิตาย    พหุชนสุขาย   โลกานุกมฺปาย   อตฺถาย   หิตาย   สุขาย
เทวมนุสฺสานนฺติ   ฯ   อถโข   ภนฺเต   เยนตฺเถน   เทวา   ตาวตึสา
สุธมฺมายํ   สภายํ   สนฺนิสินฺนา  โหนฺติ  สนฺนิปติตา  ตํ  อตฺถํ  จินฺตยิตฺวา
ตํ   อตฺถํ   มนฺตยิตฺวา   วุตฺตวจนาปิ  ตํ  จตฺตาโร  มหาราชาโน  ตสฺมึ
อตฺเถ   โหนฺติ   ปจฺจนุสิฏฺฐวจนาปิ   ตํ   จตฺตาโร  มหาราชาโน  ตสฺมึ
อตฺเถ โหนฺติ สเกสุ สเกสุ อาสเนสุ ฐิตา อวิปกฺกนฺตา ฯ
     [๒๑๓] เต วุตฺตวากฺยา ราชาโน     ปฏิคฺคยฺหานุสาสนึ
           วิปฺปสนฺนมนา สนฺตา         อฏฺฐํสุ สมฺหิ อาสเนติ ฯ
     [๒๑๔]   อถโข   ภนฺเต   อุตฺตราย   ทิสาย  อุฬาโร  อาโลโก
สญฺชายติ  ๑  โอภาโส  ปาตุรโหสิ  อติกฺกมฺเมว  เทวานํ เทวานุภาวํ ฯ
อถ  ๒  ภนฺเต  สกฺโก  เทวานมินฺโท  เทเว  ตาวตึเส อามนฺเตสิ ยถา
โข   มาริสา   นิมิตฺตา  ทิสฺสนฺติ  [๓]  อาโลโก  สญฺชายติ  โอภาโส
#๑ ม. ยุ. สญฺชายิ ฯ ๒ ม. อถโข ฯ ๓ ม. อุฬาโร ฯ
