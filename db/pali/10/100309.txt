               เตสนฺนิสินฺนา ๑ น อติกฺกมึสุ
               วีรา วิราคา วิรชํ กโรนฺตา
               เต ทิสฺวา สํเวคมกาสิ วาสโว
               เทวาภิภู เทวคณสฺส มชฺเฌ ฯ
               อิเม หิ เต หีนกายูปปนฺนา
               เทเว ตาวตึเส อติกฺกมนฺติ
               สํเวคชาตสฺสว ๒ เต นิสมฺม
               (๓) โคปโก วาสวํ อชฺฌภาสิ ฯ
               พุทฺโธ ชนินฺทตฺถิ มนุสฺสโลเก
               กามาภิภู สกฺยมุนีติ ญายติ
               ตสฺเสว เต ปุตฺตา สติยา วิหีนา
               จุทิตา ๔ มยา เต สติ ปจฺจลตฺถุํ ฯ
               ติณฺณํ เตสํ อวสิเนตฺถ เอโก
               คนฺธพฺพกายูปคโต วสีโน
               เทฺว ว ๕ สมฺโพธิปทานุสาริโน
               เทเวปิ หีเฬนฺติ สมาหิตตฺตา ฯ
               เอตาทิสี ธมฺมปกาสเนตฺถ
               น ตตฺถ กึ กงฺขติ โกจิ สาวโก
               นิตฺติณฺณโอฆํ วิจิกิจฺฉฉินฺนํ
               พุทฺธํ นมสฺสาม ชินํ ชนินฺทํ ฯ
#๑ ม. เตสํ นิสินฺนานํ อติกฺกมึสุ ฯ ยุ. เต สนฺนิสินฺนานํ ... ฯ ๒ ม. ยุ.
#สํเวคชาตสฺส วโจ นิสมฺม ฯ ๓ ม. ยุ. โส ... ฯ ๔ ม. โจทิตา ฯ ๕ ม. จ ฯ ยุ. เจว ฯ
