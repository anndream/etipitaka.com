ปสฺเสน    นิปาเตถ    อุทฺธํ    ฐเปถ    โอมุทฺธกํ   ฐเปถ   ปาณินา
อาโกเฏถ   เลณฺฑุนา   ๑   อาโกเฏถ   ทณฺเฑน  อาโกเฏถ  สตฺเถน
อาโกเฏถ    โอธุนาถ    สนฺธุนาถ    นิทฺธุนาถ   อปฺเปวนามสฺส   ชีวํ
นิกฺขมนฺตํ    ปสฺเสยฺยามาติ    เต    ตํ   ปุริสํ   โอธุนนฺติ   สนฺธุนนฺติ
นิทฺธุนนฺติ   ฯ  เนวสฺส  มยํ  ชีวํ  นิกฺขมนฺตํ  ปสฺเสยฺยาม  ๒  ฯ  ตสฺส
ตเทว   จกฺขุํ   โหติ  เต  รูปา  ตญฺจายตนํ  นปฺปฏิสํเวเทติ  ฯ  ตเทว
โสตํ   โหติ   เต   สทฺทา   ตญฺจายตนํ   นปฺปฏิสํเวเทติ   ฯ   ตเทว
ฆานํ   โหติ   เต  คนฺธา  ตญฺจายตนํ  นปฺปฏิสํเวเทติ  ฯ  สาเยว  ๓-"
ชิวฺหา   โหติ   เต   รสา   ตญฺจายตนํ   นปฺปฏิสํเวเทติ   ฯ   เสฺวว
กาโย   โหติ   เต   โผฏฺฐพฺพา  ตญฺจายตนํ  นปฺปฏิสํเวเทติ  ฯ  อยมฺปิ
โข   โภ   กสฺสป  ปริยาโย  เยน  เม  ปริยาเยน  เอวํ  โหติ  อิติปิ
นตฺถิ   ปโร   โลโก   นตฺถิ   สตฺตา  โอปปาติกา  นตฺถิ  สุกตทุกฺกฏานํ
กมฺมานํ ผลํ วิปาโกติ ฯ
     [๓๑๕]   เตนหิ   ราชญฺญ  อุปมนฺเต  กริสฺสามิ  อุปมายปีเธกจฺเจ
วิญฺญู   ปุริสา   ภาสิตสฺส   อตฺถํ   อาชานนฺติ   ฯ   ภูตปุพฺพํ   ราชญฺญ
อญฺญตโร    สงฺขธโม   สงฺขมาทาย   ปจฺจนฺติมํ   ชนปทํ   อคมาสิ   ฯ
โส    เยน   อญฺญตโร   คาโม   เตนุปสงฺกมิ   อุปสงฺกมิตฺวา   มชฺเฌ
คามสฺส   ฐิโต   ติกฺขตฺตุํ   สงฺขํ  อุปฬาเสตฺวา  สงฺขํ  ภูมิยํ  นิกฺขิปิตฺวา
เอกมนฺตํ  นิสีทิ  ฯ  อถโข  ราชญฺญ  เตสํ  ปจฺจนฺตชนปทานํ มนุสฺสานํ ๔
#๑ เลฑฺฑุนาติปิ ปาโฐ ฯ ๒ ม. ปสฺสาม ฯ ๓ ม. สาว ฯ ๔ สี. ยุ.
#ปจฺจนฺตชานํ มนุสฺสานํ ฯ ม. ปจฺจนฺตชนปทมนุสฺสานํ ฯ
