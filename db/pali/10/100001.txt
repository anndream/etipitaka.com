			    สุตฺตนฺตปิฏเก ทีฆนิกายสฺส
					ทุติโย ภาโค
					  __________
					   มหาวคฺโค
		นโม ตสฺส ภควโต อรหโต สมฺมาสมฺพุทฺธสฺส ฯ
				 มหาปทานสุตฺตํ
     [๑]   เอวมฺเม   สุตํ  ฯ  เอกํ  สมยํ  ภควา  สาวตฺถิยํ  วิหรติ
เชตวเน  อนาถปิณฺฑิกสฺส  อาราเม  กเรริกุฏิกายํ  ฯ  อถโข  สมฺพหุลานํ
ภิกฺขูนํ   ปจฺฉาภตฺตํ   ปิณฺฑปาตปฏิกฺกนฺตานํ  กเรริมณฺฑลมาเฬ  สนฺนิ-
สินฺนานํ  สนฺนิปติตานํ   ปุพฺเพนิวาสปฏิสํยุตฺตา  ธมฺมี  กถา   อุทปาทิ
อิติปิ   ปุพฺเพนิวาโส   อิติปิ   ปุพฺเพนิวาโสติ   ฯ  อสฺโสสิ  โข  ภควา
ทิพฺพาย    โสตธาตุยา   วิสุทฺธาย   อติกฺกนฺตมานุสิกาย   เตสํ   ภิกฺขูนํ
อิมํ  กถาสลฺลาปํ  ฯ    อถโข   ภควา   อุฏฺฐายาสนา    เยน     กเรริ-
มณฺฑลมาโฬ  เตนุปสงฺกมิ   อุปสงฺกมิตฺวา  ปญฺญตฺตาสเน    นิสีทิ   ฯ
นิสชฺช   โข   ภควา   ภิกฺขู  อามนฺเตสิ  กาย  นุตฺถ  ภิกฺขเว  เอตรหิ
กถาย  สนฺนิสินฺนา  กา  จ  ปน  โว  อนฺตรากถา  วิปฺปกตาติ  ฯ  เอวํ
วุตฺเต  เต  ภิกฺขู  ภควนฺตํ  เอตทโวจุํ  อิธ  ภนฺเต  อมฺหากํ  ปจฺฉา-
ภตฺตํ   ปิณฺฑปาตปฏิกฺกนฺตานํ     กเรริมณฺฑลมาเฬ    สนฺนิสินฺนานํ    สนฺนิ-
