โก   นุ   โข   ปน   โภ   ชานาติ   ชีวิตานํ   คมนีโย   สมฺปราโย
มนฺตาย   โวฏฺฐพฺพํ   ๑   กตฺตพฺพํ   กุสลํ   จริตพฺพํ  พฺรหฺมจริยํ  นตฺถิ
ชาตสฺส   อมรณํ   ยถา   โข   ปน   เม   สุตํ  พฺรหฺมุโน  อามคนฺเธ
ภาสมานสฺส   เต   น   สุนิมฺมทยา   อคารํ  อชฺฌาวสตา  ปพฺพชิสฺสามหํ
โภ   อคารสฺมา   อนคาริยนฺติ   ฯ  เตนหิ  ภวํ  โควินฺโท  ฉ  วสฺสานิ
อาคเมตุ   ฯเปฯ   ปญฺจ   วสฺสานิ   อาคเมตุ   ฯ   จตฺตาริ  วสฺสานิ
อาคเมตุ   ฯ  ตีณิ  วสฺสานิ  อาคเมตุ  ฯ  เทฺว  วสฺสานิ  อาคเมตุ  ฯ
เอกํ   วสฺสํ   อาคเมตุ  เอกสฺส  วสฺสสฺส  อจฺจเยน  มยมฺปิ  อคารสฺมา
อนคาริยํ  ปพฺพชิสฺสาม  อถ  ยา  เต  คติ  สา  โน  คติ  ภวิสฺสตีติ  ฯ
อติจิรํ   โข   โภ   เอกํ   วสฺสํ  นาหํ  สกฺโกมิ  ภวนฺเต  เอกํ  วสฺสํ
อาคเมตุํ    โก   นุ   โข   ปน   โภ   ชานามิ   ชีวิตานํ   คมนีโย
สมฺปราโย     มนฺตาย     โวฏฺฐพฺพํ     กตฺตพฺพํ     กุสลํ    จริตพฺพํ
พฺรหฺมจริยํ    นตฺถิ   ชาตสฺส   อมรณํ   ยถา   โข   ปน   เม   สุตํ
พฺรหฺมุโน    อามคนฺเธ    ภาสมานสฺส   เต   น   สุนิมฺมทยา   อคารํ
อชฺฌาวสตา    ปพฺพชิสฺสามหํ    โภ    อคารสฺมา    อนคาริยนฺติ    ฯ
เตนหิ   ภวํ   โควินฺโท   สตฺต   มาสานิ   อาคเมตุ  สตฺตนฺนํ  มาสานํ
อจฺจเยน    มยมฺปิ    อคารสฺมา   อนคาริยํ   ปพฺพชิสฺสาม   อถ   ยา
เต   คติ   สา   โน   คติ   ภวิสฺสตีติ   ฯ   อติจิรํ  โข  โภ  สตฺต
มาสานิ   นาหํ   สกฺโกมิ   ภวนฺเต   สตฺต   มาสานิ   อาคเมตุํ   โก
นุ   โข   ปน   โภ   ชานาติ   ชีวิตานํ  คมนีโย  สมฺปราโย  มนฺตาย
#๑ ม. มนฺตายํ โพทฺธพฺพํ ฯ ยุ. โพธพฺพํ ฯ อิโต ปรํ อีทิสเมว ฯ
