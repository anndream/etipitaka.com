มา   โยคฺคานิ   กิลมิตฺถาติ   ฉฑฺเฑถ   โภ  ปุราณานิ  ติณานิ  กฏฺฐานิ
อุทกานิ   ลหุภาเรหิ   สกเฏหิ   สตฺถํ   ปยาเปถาติ   ฯ   เอวํ  โภติ
โข    เต    สตฺถิกา    ตสฺส   สตฺถวาหสฺส   ปฏิสฺสุตฺวา   ฉฑฺเฑตฺวา
ปุราณานิ    ติณานิ    กฏฺฐานิ   อุทกานิ   ลหุภาเรหิ   สกเฏหิ   สตฺถํ
ปยาเปสุํ   ฯ   เต   ปฐเมปิ  สตฺถวาเส  น  อทฺทสํสุ  ติณํ  วา  กฏฺฐํ
วา  อุทกํ  วา  ทุติเยปิ  สตฺถวาเส  ฯ  ตติเยปิ  สตฺถวาเส ฯ จตุตฺเถปิ
สตฺถวาเส   ฯ   ปญฺจเมปิ   สตฺถวาเส   ฯ   ฉฏฺเฐปิ   สตฺถวาเส  ฯ
สตฺตเมปิ   สตฺถวาเส   น   อทฺทสํสุ   ติณํ  วา  กฏฺฐํ  วา  อุทกํ  วา
สพฺเพ  ว  อนยพฺยสนํ  อาปชฺชึสุเยว  ๑  ฯ  ตสฺมึ สตฺเถ อเหสุํ มนุสฺสา
วา   ปสู   วา   ฯ   สพฺเพ   ว  โส  ยกฺโข  อมนุสฺโส  ภกฺเขสิ  ฯ
อฏฺฐิกาเนว   เสสานิ   ๒   ฯ   ยทา   อญฺญาสิ   ทุติโย  สตฺถวาโห
พหุนิกฺขนฺตโร   โขทานิ   โส   สตฺโถติ   พหุํ  ติณญฺจ  กฏฺฐญฺจ  อุทกญฺจ
อาโรเปตฺวา   สตฺถํ   ปยาเปสิ   ฯ   ทฺวีหตีหปยาโต   โข   ปน  โส
สตฺโถ   อทฺทส   ปุริสํ   กาฬํ   โลหิตกฺขึ   อาสนฺนทฺธกลาปํ   กุมุทมาลํ
อลฺลวตฺถํ   อลฺลเกสํ   กทฺทมมกฺขิเตหิ   จกฺเกหิ  ภเทฺรน  รเถน  ปฏิปถํ
อาคจฺฉนฺตํ   ทิสฺวา   เอตทโวจ   กุโต   โภ  อาคจฺฉสีติ  ฯ  อมุกมฺหา
ชนปทาติ   ฯ   กุหึ   คมิสฺสสีติ   ฯ   อมุกํ  นาม  ชนปทนฺติ  ฯ  กจฺจิ
โภ   ปุรโต   กนฺตาเร   มหาเมโฆ   อภิปฺปวุฏฺโฐติ   ฯ   เอวํ   โภ
ปุรโต   กนฺตาเร   มหาเมโฆ   อภิปฺปวุฏฺโฐ   อาสิตฺโตทกานิ   วฏุมานิ
#๑ ม. ยุ. อาปชฺชึสุ ฯ เย จ ตสฺมึ ... ฯ ๒ สี. ยุ. เสเสสิ ฯ
