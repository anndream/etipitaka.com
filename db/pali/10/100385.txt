จ   อลํ   เม   ตฺวํ   ปชานาหีติ  ฯ  อถโข  โส  สหายโก  สชฺฌุภารํ
ฉฑฺเฑตฺวา  สุวณฺณภารํ  อาทิยิ  ฯ  เต  เยน สโก คาโม เตนุปสงฺกมึสุ ฯ
ตตฺถ     โย     โส    สหายโก    สาณภารํ    อาทาย    อคมาสิ
ตสฺส   เนว   มาตาปิตโร   อภินนฺทึสุ   น   ปุตฺตทารา   อภินนฺทึสุ  น
มิตฺตามจฺจา   อภินนฺทึสุ   น  จ  ตโตนิทานํ  สุขํ  โสมนสฺสํ  อธิคจฺฉิ  ฯ
โย    ปน    โส   สหายโก   สุวณฺณภารํ   อาทาย   อคมาสิ   ตสฺส
มาตาปิตโร    ๑   อภินนฺทึสุ   ปุตฺตทาราปิ   อภินนฺทึสุ   มิตฺตามจฺจาปิ
อภินนฺทึสุ    ตโตนิทานญฺจ    สุขํ   โสมนสฺสํ   อธิคจฺฉิ   ฯ   เอวเมว
โข   [๒]   ราชญฺญ   สาณภาริกูปโม   มญฺเญ  ปฏิภาสิ  ปฏินิสฺสชฺเชตํ
ราชญฺญ   ปาปกํ   ทิฏฺฐิคตํ   ปฏินิสฺสชฺเชตํ   ราชญฺญ   ปาปกํ   ทิฏฺฐิคตํ
มา เต อโหสิ ทีฆรตฺตํ อหิตาย ทุกฺขายาติ ฯ
     [๓๒๘]  ปุริเมน  ๓  จาหํ  โอปมฺเมน  โภโต กสฺสปสฺส อตฺตมโน
อภิรทฺโธ    อปิจาหํ   อิมานิ   วิจิตฺรานิ   ปญฺหาปฏิภาณานิ   โสตุกาโม
เอวาหํ    ภวนฺตํ   กสฺสปํ   ปจฺจนิกํ   กาตพฺพํ   อวมญฺญิสฺสํ   อภิกฺกนฺตํ
โภ    กสฺสป    อภิกฺกนฺตํ    โภ   กสฺสป   เสยฺยถาปิ   โภ   กสฺสป
นิกฺกุชฺชิตํ    วา    อุกฺกุชฺเชยฺย   ปฏิจฺฉนฺนํ   วา   วิวเรยฺย   มูฬฺหสฺส
วา   มคฺคํ   อาจิกฺเขยฺย   อนฺธกาเร   วา   เตลปฺปชฺโชตํ   ธาเรยฺย
จกฺขุมนฺโต  รูปานิ  ทกฺขนฺติ  เอวเมว  โภตา  กสฺสเปน  อเนกปริยาเยน
ธมฺโม     ปกาสิโต    เอสาหํ    โภ    กสฺสป    ภควนฺตํ    โคตมํ
สรณํ   คจฺฉามิ   ธมฺมญฺจ   ภิกฺขุสงฺฆญฺจ   อุปาสกํ   มํ   ภวํ   กสฺสโป
#๑ ม. มาตาปิตโรปิ ฯ ๒ ม. ยุ. ตฺวํ ฯ ๓ ม. ปุริเมเนว อหํ ฯ ยุ.
#ปุริเมเนวาหํ ฯ
