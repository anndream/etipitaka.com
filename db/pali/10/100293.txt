           กมฺพลสฺสตรา อาคู          ปายาคา สห ญาติภิ
           ยามุนา ธตรฏฺฐา จ         อาคู นาคา ยสสฺสิโน
           เอราวโณ มหานาโค        โสปาค สมิตึ วนํ ฯ
     [๒๔๔]   เย นาคราเช สหสา หรนฺติ
             ทิพฺพา ทิชา ปกฺขิ วิสุทฺธจกฺขู
             เวหายสา ๑ เต วนมชฺฌปตฺตา
             จิตฺรา สุปณฺณา อิติ เตส นามํ
             อภยนฺตทา นาคราชานมาสี
             สุปณฺณโต เขมมกาสิ พุทฺโธ
             สณฺหาหิ วาจาหิ อุปวฺหยนฺตา
             นาคา สุปณฺณา สรณมกํสุ พุทฺธํ ฯ
           ชิตา วชิรหตฺเถน           สมุทฺทํ อสุรา สิตา
           ภาตโร วาสวสฺเสเต        อิทฺธิมนฺโต ยสสฺสิโน ฯ
           กาลกญฺชา มหาภิสฺมา ๒     อสุรา ทานเวฆสา
           เวปจิตฺติ สุจิตฺติ จ          ปหาราโท นมุจี สห ฯ
           สตญฺจ พลิปุตฺตานํ           สพฺเพ เวโรจนามกา
           สนฺนยฺหิตฺวา พลึ เสนํ ๓     ราหุภทฺทมุปาคมม
           สมโยทานิ ภทฺทนฺเต         ภิกฺขูนํ สมิตึ วนํ ฯ
     [๒๔๕] อาโป จ เทวา ปฐวี จ      เตโช วาโย ตทาคมม
           วรุณา วารุณา ๔ เทวา     โสโม จ ยสสา สห ฯ
#๑ สี. ยุ. เวหาสยา ฯ ๒ สี. ยุ. มหาภึสา ฯ ๓ ม. พลิเสนํ ฯ
#๔ ม. วารณา วารณา เทวา ฯ
