โวฏฺฐพฺพํ    กตฺตพฺพํ    กุสลํ    จริตพฺพํ   พฺรหฺมจริยํ   นตฺถิ   ชาตสฺส
อมรณํ   ยถา   โข   ปน  เม  สุตํ  พฺรหฺมุโน  อามคนฺเธ  ภาสมานสฺส
เต   น  สุนิมฺมทยา  อคารํ  อชฺฌาวสตา  ปพฺพชิสฺสามหํ  โภ  อคารสฺมา
อนคาริยนฺติ  ฯ  เตนหิ  ภวํ  โควินฺโท  ฉ  มาสานิ  อาคเมตุ  ฯ  ปญฺจ
มาสานิ   อาคเมตุ   ฯ   จตฺตาริ  มาสานิ  อาคเมตุ  ฯ  ตีณิ  มาสานิ
อาคเมตุ   ฯ   เทฺว  มาสานิ  อาคเมตุ  ฯ  เอกํ  มาสํ  อาคเมตุ  ฯ
อทฺธมาสํ   ๑   อาคเมตุ   อทฺธมาสสฺส   อจฺจเยน  มยมฺปิ  อคารสฺมา
อนคาริยํ  ปพฺพชิสฺสาม  อถ  ยา  เต  คติ  สา  โน  คติ  ภวิสฺสตีติ  ฯ
อติจิรํ   โข   โภ   อทฺธมาโส   นาหํ   สกฺโกมิ   ภวนฺเต   อทฺธมาสํ
อาคเมตุํ    โก   นุ   โข   ปน   โภ   ชานาติ   ชีวิตานํ   คมนีโย
สมฺปราโย     มนฺตาย     โวฏฺฐพฺพํ     กตฺตพฺพํ     กุสลํ    จริตพฺพํ
พฺรหฺมจริยํ    นตฺถิ   ชาตสฺส   อมรณํ   ยถา   โข   ปน   เม   สุตํ
พฺรหฺมุโน    อามคนฺเธ    ภาสมานสฺส   เต   น   สุนิมฺมทยา   อคารํ
อชฺฌาวสตา   ปพฺพชิสฺสามหํ   โภ   อคารสฺมา   อนคาริยนฺติ  ฯ  เตนหิ
ภวํ   โควินฺโท   สตฺตาหํ   อาคเมตุ   ยาว   มยํ   สเก  ปุตฺตภาตโร
รชฺเช    อนุสาสิสฺสาม    สตฺตาหสฺส    อจฺจเยน   มยมฺปิ   อคารสฺมา
อนคาริยํ  ปพฺพชิสฺสาม  อถ  ยา  เต  คติ  สา  โน  คติ  ภวิสฺสตีติ  ฯ
น   จิรํ   โข   โภ   สตฺตาหํ   อาคมิสฺสามหํ  ภวนฺเต  สตฺตาหนฺติ  ฯ
อถโข  โภ  มหาโควินฺโท  พฺราหฺมโณ เยน เต สตฺต จ พฺราหฺมณ-
#๑ อฑฺฒมาสนฺติปิ ปาโฐ ฯ
