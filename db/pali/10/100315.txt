กายสมาจารํ   เสวโต   อกุสลา   ธมฺมา   อภิวฑฺฒนฺติ   กุสลา  ธมฺมา
ปริหายนฺตีติ   เอวรูโป   กายสมาจาโร   น   เสวิตพฺโพ  ฯ  ตตฺถ  ยํ
ชญฺญา   กายสมาจารํ   อิมํ   โข  เม  กายสมาจารํ  เสวโต  อกุสลา
ธมฺมา  ปริหายนฺติ  กุสลา  ธมฺมา  อภิวฑฺฒนฺตีติ  เอวรูโป  กายสมาจาโร
เสวิตพฺโพ     ฯ     กายสมาจารํ    จาหํ    เทวานมินฺท    ทุวิเธน
วทามิ   เสวิตพฺพํปิ   อเสวิตพฺพํปีติ   ฯ   อิติ   ยนฺตํ   วุตฺตํ   อิทเมตํ
ปฏิจฺจ   วุตฺตํ   ฯ   วจีสมาจารํ   จาหํ   เทวานมินฺท  ทุวิเธน  วทามิ
เสวิตพฺพํปิ    อเสวิตพฺพํปีติ   ฯ   อิติ   โข   ปเนตํ   วุตฺตํ   กิญฺเจตํ
ปฏิจฺจ   วุตฺตํ   ฯ   ตตฺถ   ยํ   ชญฺญา   วจีสมาจารํ   อิมํ  โข  เม
วจีสมาจารํ   เสวโต   อกุสลา   ธมฺมา   อภิวฑฺฒนฺติ   กุสลา   ธมฺมา
ปริหายนฺตีติ   เอวรูโป   วจีสมาจาโร   น   เสวิตพฺโพ   ฯ  ตตฺถ  ยํ
ชญฺญา   วจีสมาจารํ   อิมํ   โข   เม   วจีสมาจารํ  เสวโต  อกุสลา
ธมฺมา   ปริหายนฺติ  กุสลา  ธมฺมา  อภิวฑฺฒนฺตีติ  เอวรูโป  วจีสมาจาโร
เสวิตพฺโพ     ฯ     วจีสมาจารํ     จาหํ    เทวานมินฺท    ทุวิเธน
วทามิ   เสวิตพฺพํปิ   อเสวิตพฺพํปีติ   ฯ   อิติ   ยนฺตํ   วุตฺตํ   อิทเมตํ
ปฏิจฺจ   วุตฺตํ   ฯ   ปริเยสนํ   จาหํ   เทวานมินฺท   ทุวิเธน   วทามิ
เสวิตพฺพํปิ    อเสวิตพฺพํปีติ   ฯ   อิติ   โข   ปเนตํ   วุตฺตํ   กิญฺเจตํ
ปฏิจฺจ   วุตฺตํ  ฯ  ตตฺถ  ยํ  ชญฺญา  ปริเยสนํ  อิมํ  โข  เม  ปริเยสนํ
เสวโต   อกุสลา   ธมฺมา   อภิวฑฺฒนฺติ   กุสลา   ธมฺมา   ปริหายนฺตีติ
เอวรูปา   ปริเยสนา   น   เสวิตพฺพา  ฯ  ตตฺถ  ยํ  ชญฺญา  ปริเยสนํ
